J22nB116_p0742b01║憨山老人夢遊全集卷之二
J22nB116_p0742b02║東海那羅延窟侍者福善日錄
J22nB116_p0742b03║法語
J22nB116_p0742b04║示慧侍者
J22nB116_p0742b05║佛以一大事因緣故出現于世，欲令眾生開示悟入
J22nB116_p0742b06║佛之知見。然佛之知見即眾生之知見，眾生知見即
J22nB116_p0742b07║生死知見，故曰：「知見立知即無明本，知見無見斯即
J22nB116_p0742b08║涅槃。」斯則聖凡知見無二，而有迷悟不同者，過在立
J22nB116_p0742b09║不立耳！以其知見本無凡聖，但有立即有我，有我則
J22nB116_p0742b10║諸障頓起，無我則萬法平沉，是知我為生死之本也。
J22nB116_p0742b11║豈特凡夫造貪痴嗔而為我障，即一切聖人、諸修行
J22nB116_p0742b12║者，知見未忘盡屬我障，尤為生死難拔之根。故二種
J22nB116_p0742b13║障中粗細不同，粗則易遣，細則難除，以其知見深潛
J22nB116_p0742b14║根於心者難拔。故《經》云：「存我覺我，俱名障礙。」此正知
J22nB116_p0742b15║見立知，幽潛如命不能自斷者。所以古人三二十年
J22nB116_p0742b16║苦心參學，縱然悟得自性具足，如寒潭皎月、靜夜鐘
J22nB116_p0742b17║聲，隨扣擊以無虧、觸波瀾而不散，猶是生死岸頭事，
J22nB116_p0742b18║此古人大不自欺處，倘欺己欺人是自壞壞他也。侍
J22nB116_p0742b19║者福慧早從老人出家，初見老人時，一蠢蠢物耳！別
J22nB116_p0742b20║去十年，茲來更蠢蠢也。獨嘗喜其蠢蠢中有惺惺不
J22nB116_p0742b21║蠢處，此侍者以此蠢不蠢為命根。今來又五年，其蠢
J22nB116_p0742b22║日增，其不蠢蠢者亦潛滋暗長也。由是人視侍者蠢，
J22nB116_p0742b23║侍者亦自視蠢更蠢，而人人不自知其為蠢也。今年
J22nB116_p0742b24║夏老人從西粵回山，侍者忽出蠢狀，老人大笑其蠢
J22nB116_p0742b25║無出頭時。私謂：「此蠢人立蠢為己過也。」苟能以此蠢
J22nB116_p0742b26║自為受用地亦頗自足、亦可了生死、亦不負出家行
J22nB116_p0742b27║腳事。若以此更立其蠢則病不止，知見立知也。侍者
J22nB116_p0742b28║若能推倒此蠢，不患不與老人眉毛廝結。
J22nB116_p0742b29║示鄧司直（有引）
J22nB116_p0742b30║余度嶺之八年，有中興曹溪之舉，以今癸卯夏擇
J22nB116_p0742c01║日首工，適韶石鄧生司直齋心謁六祖大師，且從
J22nB116_p0742c02║余問出世法，懷香執禮，心甚懇倒。余因思六祖得
J22nB116_p0742c03║黃梅衣缽，初至曹溪坐席未溫，復避難匿跡於獵
J22nB116_p0742c04║人隊中一十七年。既而薙髮於菩提樹下，將歸寶
J22nB116_p0742c05║林，先受韶州牧與四眾千二百人請，據座為說般
J22nB116_p0742c06║若之法以開導之。從此光流八表，道被寰中，得道
J22nB116_p0742c07║者如林。迨今幾千年矣，無論諸方，聲教寥寥，即茲
J22nB116_p0742c08║山，山水無復，故吾而僧徒盡皆波旬，佛土翻為魔
J22nB116_p0742c09║窟矣！今余感承佛祖冥囑中興祖道，豈無宿因？然
J22nB116_p0742c10║八年戈戟場中不減獵隊，而說法之願已不待披
J22nB116_p0742c11║緇深揆道緣，不敢望于六祖大師。而聽法者有鄧
J22nB116_p0742c12║司直毅然先登是足，超於昔之千二百矣！老人歡
J22nB116_p0742c13║喜不禁，故亦為說般若之法以為前茅。如吾佛祖
J22nB116_p0742c14║所云：「若為一人，眾多亦然。」鄧生持此自利利他，未
J22nB116_p0742c15║必不為廣長舌也。因示之曰：
J22nB116_p0742c16║「佛祖出世說般若之法，教人修行必以般若為本。然
J22nB116_p0742c17║般若者梵語，華言智慧。以此智慧乃吾人本有之佛
J22nB116_p0742c18║性，又云自心、又云自性。然此性體本來無染故曰清
J22nB116_p0742c19║淨；本來不昧故曰光明；本來廣大包容故曰虛空；本
J22nB116_p0742c20║來無二無妄故曰一真；本來不動不變故曰真如，又
J22nB116_p0742c21║曰如如；本來圓滿無所不照，故曰圓覺；本來寂滅故
J22nB116_p0742c22║曰涅槃；此在諸佛圓證，故稱為大覺，又曰菩提。諸佛
J22nB116_p0742c23║用之故為神通妙用；菩薩修之名為妙行；二乘得之
J22nB116_p0742c24║名為解脫；凡夫迷之則為妄想業識。發而用之則為
J22nB116_p0742c25║貪嗔、痴愛、驕諂、欺詐；造之為業則為[泳-永+(瑤-王)]為殺、為盜為
J22nB116_p0742c26║妄；所取之果則為刀為鋸、為鐵為磨，乃至鑊湯爐炭，
J22nB116_p0742c27║種種苦具皆從此心之所變現。正若醒人無事，種種
J22nB116_p0742c28║樂境俱在目前；而少時昏睡沉著，忽然夢在地獄，種
J22nB116_p0742c29║種苦事一時備受，辛酸楚毒難堪難忍，正當求捄而
J22nB116_p0742c30║不可得。時堂前坐客喧譁未息，隨即驚覺呻吟而起，
J22nB116_p0743a01║視其歡娛之境居然在目，而酒尚溫、餚尚熱也，且枕
J22nB116_p0743a02║蓆之地未離，苦樂之境頓別。要之，樂向外來，苦從中
J22nB116_p0743a03║出。由是觀之，天堂地獄之說宛然出現於自心，又豈
J22nB116_p0743a04║為幻怪哉？是皆迷自心之所至耳！《經》云：『自心取自心，
J22nB116_p0743a05║非幻成幻法。』又曰：『三界上下法，惟是一心作。』以此觀
J22nB116_p0743a06║之，豈獨佛法說一心？而從上聖賢乃至一切九流異
J22nB116_p0743a07║術，極而言之，至於有情無情無不從此一心之所建
J22nB116_p0743a08║立，但有大小、多寡、善惡、邪正、明昧之不同，所用之各
J22nB116_p0743a09║異耳！略而言之，若堯用之而為仁；舜用之而為智；三
J22nB116_p0743a10║代用之而為勇；桀紂用而為暴；周公用之而為孝；孔
J22nB116_p0743a11║用之而為權；孟用之而為辯；老用之而為嗇；莊用之
J22nB116_p0743a12║而為肆；蘇、張用之而為詐；啇、斯用之而為刻；乃至亂
J22nB116_p0743a13║臣賊子用之而為篡為弒、為姦為盜、為術為數、為愚
J22nB116_p0743a14║為智；百姓日用而為飲食男女，起居動靜為善為惡、
J22nB116_p0743a15║為夢為覺。大而觀之，聖人用之而不盡，賢人小知而
J22nB116_p0743a16║不能用，其餘皆日用而不知也。豈有情之類，人獨然
J22nB116_p0743a17║耶？物亦有之。若鳥得之而飛、獸得之而走、魚得之而
J22nB116_p0743a18║游，蟯蜎蠢蝡各得其所得，而自足其所足。此又大小、
J22nB116_p0743a19║多少之辯也，猶有情也。若夫天得之而覆、地得之載
J22nB116_p0743a20║山、水得之而流峙、艸木得之而繁植，故曰：『山河大地
J22nB116_p0743a21║全露法王身，鱗甲羽毛普現色身三昧。』此皆般若之
J22nB116_p0743a22║真光，吾人自心之影事也。以此看來，吾人本有之心
J22nB116_p0743a23║體本來廣大包容，清淨光明之若此。而目前交錯雜
J22nB116_p0743a24║沓陳列於四圍者，種種境界色相又皆吾心所現之
J22nB116_p0743a25║若彼，吾人有此而不知，固可哀矣！且而誤取自心以
J22nB116_p0743a26║為貪愛之樂地，目悅之於美色、耳悅之於[泳-永+(瑤-王)]聲、鼻悅
J22nB116_p0743a27║之香、舌悅之味、身悅之觸、心悅之法，又皆自心所出，
J22nB116_p0743a28║又取之而為懽為樂、為貪嗔痴、為[泳-永+(瑤-王)]殺盜妄而造作
J22nB116_p0743a29║種種幻業，又招未來三途之劇苦，如人夢遊而不覺，
J22nB116_p0743a30║可不大哀歟？以其此心與諸佛同體而無二，歷代祖
J22nB116_p0743b01║師悟明而不異者，獨吾人具足而不知。如幼子逃逝
J22nB116_p0743b02║而忘歸，父母思而援討之。所以釋迦出世，達麼西來，
J22nB116_p0743b03║老盧舂米於黃梅、張網於獵隊皆為一事，乃至曹溪
J22nB116_p0743b04║所說三十餘年，諸方流衍千七百則，皆指示於人者。
J22nB116_p0743b05║盡此事也，豈獨老盧？即老人今日為司直所說者亦
J22nB116_p0743b06║此事也，而司直與諸現前共聞見者亦此事也。是知
J22nB116_p0743b07║此一事外皆成魔說，為戲論耳！是則諸佛全證若不
J22nB116_p0743b08║出世則辜負眾生，諸祖悟之而不說法則辜負諸佛，
J22nB116_p0743b09║凡有聞者而不信不解、不受不行則辜負自己。負眾
J22nB116_p0743b10║生者慢，負諸佛者墮，負自己者癡。斯則佛祖可負而
J22nB116_p0743b11║自己不可負，以其本有而不求、具足而不善用，譬如
J22nB116_p0743b12║持珠作丐，可不謂之大哀歟？司直今者身嬰塵海、心
J22nB116_p0743b13║墮迷途，忽然猛省回頭尋求此事，是猶持珠之子恥
J22nB116_p0743b14║與丐者為伍，心心向人求自足之方。茲老人頓以此
J22nB116_p0743b15║法直指向渠，儼若指示衣底神珠原是司直固有，亦
J22nB116_p0743b16║非老人把似以當人情世態也。然此如意寶珠隨求
J22nB116_p0743b17║而應，種種事業受用境界無不取足。至若求其隨應
J22nB116_p0743b18║之方，又在司直自心善巧精勤克苦之力耳！若果能
J22nB116_p0743b19║自肯極力自求，一旦豁然了悟，則將山河大地鱗甲
J22nB116_p0743b20║羽毛，與夫三世諸佛、歷代祖師，及堯舜周孔事業一
J22nB116_p0743b21║口吸盡不假他力，否則依然一夢想顛倒眾生耳！又
J22nB116_p0743b22║何以稱為大丈夫哉？司直司直！寧可上負佛祖、下負
J22nB116_p0743b23║老人，萬萬不可自負、負君、負親也。老人今日所說般
J22nB116_p0743b24║若，皆從上佛祖心地法門，即與六祖大師最初所說
J22nB116_p0743b25║不差一字。第最初唯聞者爾一人，既以一人而當昔
J22nB116_p0743b26║日千二百眾，且當時曹溪聞法了悟自心者三十餘
J22nB116_p0743b27║人。司直之生已去古人千載，而染習濃厚又過無量
J22nB116_p0743b28║億倍。即今果欲矢志荷擔此事誠非細事，當於日用
J22nB116_p0743b29║現前宿習惡業種種魔事極力排遣，橫身力戰，於諸
J22nB116_p0743b30║魔隊中又當如一人與萬人敵，少有退屈則負墮不
J22nB116_p0743c01║少。爾其念念回光心心觀察，除卻目前已作未作種
J22nB116_p0743c02║種妄想，如何是鄧司直本來面目？參參！」
J22nB116_p0743c03║示曹溪侻無昂監寺
J22nB116_p0743c04║鄧林之木雖多，成材者寡；滄海之產雖眾，稱寶者希。
J22nB116_p0743c05║孔子曰：「才難，不其然乎？」即吾佛說法四十九年，但以
J22nB116_p0743c06║十大弟子各稱第一，而得正法眼藏者人天百萬，獨
J22nB116_p0743c07║迦葉契心，古今傳道稱的骨兒孫者亦不易也。至我
J22nB116_p0743c08║六祖大師說法，曹溪坐下不少千僧。《壇經》載悟道者
J22nB116_p0743c09║有四十三人，而見稱者唯五六人，大闡其道者獨南
J22nB116_p0743c10║嶽、青原二大老而已。嶽師侍祖精勤，日夜不離左右
J22nB116_p0743c11║者逾十九年，與青原共命終祖之世。故自有叢林以
J22nB116_p0743c12║來，凡善知識開堂說法務在得人，單以二老之苦心
J22nB116_p0743c13║為家範，此得人之難，而求其師表百世者亦更難也。
J22nB116_p0743c14║老人度嶺之初，過曹溪謁六祖大師，視其山門破壞
J22nB116_p0743c15║幾至掃地，一眾惶惶無所依怙。而所以願叢林興安
J22nB116_p0743c16║大眾以存、祖師一脈如線之緒者，於千僧中得裕、權、
J22nB116_p0743c17║識、泰、珊五人焉！其所願老人為依怙者，若嬰兒之望
J22nB116_p0743c18║慈母；其所以存叢林之志，不減包胥之存楚而乞於
J22nB116_p0743c19║余者，不減秦庭之哭也。於是老人哀其誠而來，力任
J22nB116_p0743c20║中興之責，剔蠹釐敝，百務具舉，選眾僧學禮誦法，擇
J22nB116_p0743c21║其中堪為童蒙表率而稱教授師者，得三人焉。既處
J22nB116_p0743c22║之歲月，察其心術之微、操履之端，言行相符，以成後
J22nB116_p0743c23║學、繼前修、念祖道保護叢林者，唯昂監寺一人而已。
J22nB116_p0743c24║三人之中，誰不曰比肩，而趨操不一，志行不齊，如胝
J22nB116_p0743c25║黑白暸然也。要之，是非可否？平素出眾口之評，如衡
J22nB116_p0743c26║石重輕之在人耳目者非一日。余目擊其操履，如孔
J22nB116_p0743c27║子觀人之法，察之亦非一日。故諸監寺之乞余言，欣
J22nB116_p0743c28║然即發。獨此三卷藏之五年，余實未敢輕諾者，非吝
J22nB116_p0743c29║法也，以其古人授受之際不妄許可，倘一失言，不唯
J22nB116_p0743c30║失人抑且失法眼矣！故知人之難聖哲所病，自非素
J22nB116_p0744a01║與交遊備詳本末，未易測識。所謂：「人心險於山川，而
J22nB116_p0744a02║難知於天。」天猶有四時之序，而人者深情厚貌，外威
J22nB116_p0744a03║儀而中蛇虎者不易知也。語云：「疾風知勁艸，板蕩識
J22nB116_p0744a04║忠臣。」若人人皆可稱忠孝，則世之忠臣孝子蓋多多
J22nB116_p0744a05║不足奇矣！以其希故見其難，以其難故為忠臣孝子
J22nB116_p0744a06║者不易也。余嘗謂宣盂稱得士，而冒死立孤者獨程
J22nB116_p0744a07║嬰、杵臼二人耳；楚國號多材，而捐軀復楚者獨一申
J22nB116_p0744a08║包胥耳！嗟乎！吾徒之為沙門釋子者，骨肉肝腸皆佛
J22nB116_p0744a09║祖之所化也，生死升沉亦佛祖之所賴以轉也，求其
J22nB116_p0744a10║一心如古豪傑之所為者希，以其自愛業身，而造苦
J22nB116_p0744a11║具不惜橫身捨命而甘心焉？故求其一念知非，能體
J22nB116_p0744a12║祖師之家業者，難得其人矣！是知家無賊子家不破、
J22nB116_p0744a13║國無賊臣國不忘、人無惡行身不殞、士無苦行名不
J22nB116_p0744a14║揚、善無橫逆道不高、心無堅忍道不大。是知善惡雖
J22nB116_p0744a15║殊，倘不負堅忍不拔之志，不能成其善惡之實，苟無
J22nB116_p0744a16║善惡之實，而其報應不舛者不足憑也。語曰：「積善成
J22nB116_p0744a17║名，積惡殺身，積水成海，積土成嶽。」昂子知此，不必患
J22nB116_p0744a18║彼惡者之自積，當患己躬下忠貞道業之不積耳！孔
J22nB116_p0744a19║子曰：「不患莫己知，求為可知也。」藉六祖知子有此心，
J22nB116_p0744a20║亦只如老人之所告子者勉之耳！更有何法，則為墮
J22nB116_p0744a21║增益語障。
J22nB116_p0744a22║示曹溪海月珊監寺
J22nB116_p0744a23║余蒙　恩度嶺，當丙申春二月過曹溪謁六祖大師，
J22nB116_p0744a24║見其香燈寥寥，叢林凋蔽，零落殆盡，徘徊久之。適有
J22nB116_p0744a25║僧具威儀向前作禮問訊甚恭，予見其精誠端愨，喜
J22nB116_p0744a26║而謂曰：「此本色山僧也。」明年丁酉時魔風競作撓，此
J22nB116_p0744a27║道場幾至破壞，而僧徒無依。時珊公與同儕數輩謁
J22nB116_p0744a28║余於五羊，將請余為授戒法，余始知向作禮者為珊
J22nB116_p0744a29║公也。至庚子冬，予應請入山，時見公率諸弟子侍祖
J22nB116_p0744a30║師塔，察其供養之精誠，宛若祖師在生無異也。余因
J22nB116_p0744b01║歎曰：「祖庭千年不朽者，所賴兒孫一點孝敬心耳！」故
J22nB116_p0744b02║世尊曰：「孝名為戒。」即儒之孝為仁本，此道根也。及余
J22nB116_p0744b03║住山中，最初安居，凡所經營固出眾心，而任勞任怨
J22nB116_p0744b04║珊公居多，其憂勤惕厲小心敬慎，端若孝子之於慈
J22nB116_p0744b05║父，憂喜疾痛靡不關之。余是知事祖之心不異事余，
J22nB116_p0744b06║故余屬之常住與眾，等心一力忘身祖道，即今日之
J22nB116_p0744b07║叢林再整、法化重興，固祖靈之默啟，實珊等孝誠之
J22nB116_p0744b08║所感格也。語曰：「苟非其人，道不虛行。」嘗念余非祖師
J22nB116_p0744b09║攝受不能至曹溪、曹溪非余來不能有今日，即非公
J22nB116_p0744b10║等之孝敬無以繫余心，而叢林中興之功德非純誠
J22nB116_p0744b11║難以取究竟全始終，摠是一大事因緣實非偶然。且
J22nB116_p0744b12║幸修建祖庭工程苟完，余於丙午八月二十日即夢
J22nB116_p0744b13║恩詔許為僧，以此始末之徵，足見余非無因而來，公
J22nB116_p0744b14║等亦非無因而生斯世遇斯事也。想昔日當祖道大
J22nB116_p0744b15║盛之時，悟道弟子三十餘人，公等為灑掃執侍人耳！
J22nB116_p0744b16║不然何以有緣見我親近哉？昔世尊于大通智勝佛
J22nB116_p0744b17║時，為諸弟子說《法華經》畢竟，至釋迦出世同出一會，
J22nB116_p0744b18║一一授記成佛。以昔日之夙緣，今日之現證，則將來
J22nB116_p0744b19║彌勒補處龍華會中豈少一人？即堅持此心，以光祖
J22nB116_p0744b20║道為任，護三寶為懷，即一艸一葉、滴水莖薪，凡有益
J22nB116_p0744b21║於叢林、有補法道者，即為金剛種子成佛真因，使永
J22nB116_p0744b22║劫瞻依、十方攸賴，即同祖法身常住，而與曹溪溪聲
J22nB116_p0744b23║山色爭相秀媚也。視彼區區自絕於法門者，實天淵
J22nB116_p0744b24║矣！可不勉哉！
J22nB116_p0744b25║示妙光玄禪人
J22nB116_p0744b26║從上諸祖光明照耀，為天人眼目作大法施者，未有
J22nB116_p0744b27║不自辛苦切磋中來。故入道因緣門頭各別，但隨夙
J22nB116_p0744b28║習般若種性淺深不一。有先頓棄文字單提古德機
J22nB116_p0744b29║緣話頭而悟入者；有先從教中親習種種修行玅門，
J22nB116_p0744b30║而後拋卻雜毒專依觀行而悟入者。如永嘉大師於
J22nB116_p0744c01║天台止觀頓見自心如觀掌果，及見曹溪如脫索獅
J22nB116_p0744c02║子。老盧極盡神力，剛道得箇「如是如是」而已。此即從
J22nB116_p0744c03║上知識第一箇樣子也。玄禪人歷遍諸方，久依講肆，
J22nB116_p0744c04║而於佛乘教眼已窺一斑。若即其所窺，苟能鏟去一
J22nB116_p0744c05║切知見文字習氣，而於離文字外佛祖向上一路單
J22nB116_p0744c06║提力究日夜參求，參到佛未出世、祖未西來，一著冷
J22nB116_p0744c07║地向自己胸中忽然迸出如冷灰豆爆，是時方信一
J22nB116_p0744c08║切諸法不出自心，轉一切山河大地、艸芥塵毛皆為
J22nB116_p0744c09║自己，如此任運隨宜作法施因緣，是則名為開甘露
J22nB116_p0744c10║門，向佛祖頂𩕳上行也。若心志狹劣，將口頭殘茶剩
J22nB116_p0744c11║飯當作無上妙味，如此自捄不了，又安敢言佛法知
J22nB116_p0744c12║見乎？
J22nB116_p0744c13║示寬雨行人
J22nB116_p0744c14║昔人為生死行腳而不知生死，大似人皆飲食而不
J22nB116_p0744c15║知味，可哀之甚也！所謂日用而不知者，此耳！其過在
J22nB116_p0744c16║不知本有。若人知有便知自重，知自重則不隨物轉
J22nB116_p0744c17║而能轉物矣！《詩》有之曰：「我心匪石，不可轉也。」要知非
J22nB116_p0744c18║金剛心地靡不為物所轉者，既為物轉則隨他去也，
J22nB116_p0744c19║可稱行腳衲子乎？寬雨自北而南來慰余數矣！不為
J22nB116_p0744c20║艱難道路饑寒困苦所轉。老人先但知其腳跟勁，故
J22nB116_p0744c21║稱為「鐵腳」，今見其心不移，故復以「剛腸」二字美之。然
J22nB116_p0744c22║剛腸乃老人所知，其行腳事定非爾所知，若稍知行
J22nB116_p0744c23║腳，便不恁麼驀直去也。老人愍其愚而恐其所不知，
J22nB116_p0744c24║故復以此書發付再行腳去。若此後摸索鼻孔不著，
J22nB116_p0744c25║他時異日定難似今日相見也。
J22nB116_p0744c26║示如良禪人
J22nB116_p0744c27║佛言：「剃除鬚髮而作沙彌，離欲寂靜最為第一。」是知
J22nB116_p0744c28║欲乃生死路頭第一大事也。故切呵之戒之，離此便
J22nB116_p0744c29║得安隱快樂。而眾生所以沉淪苦海不得速登彼岸
J22nB116_p0744c30║者，獨欲為過患耳！佛言：「諸苦所因，貪欲為本。」若滅貪
J22nB116_p0745a01║欲，無所依止。且三界為一切眾生所依止之宅，而以
J22nB116_p0745a02║欲為基址而塵勞聒聒，皆此為喧鬧耳！今欲一離，依
J22nB116_p0745a03║止便無，所謂破三毒、出三界、破魔網，爾時如來一大
J22nB116_p0745a04║歡喜。是知五欲不離，三界難破。而我如來悲愁可知，
J22nB116_p0745a05║要求寂靜解脫難矣！如良少小出家多方行腳，今遇
J22nB116_p0745a06║老人發菩提心授沙彌戒，志修離欲行，此則願出生
J22nB116_p0745a07║死第一妙行也。第恐志不堅、行不力耳！佛言：「久受勤
J22nB116_p0745a08║苦，乃可得成。」當決定志，直至成佛而後已。此乃真志
J22nB116_p0745a09║離欲行也，但辯肯心必不相賺。
J22nB116_p0745a10║示周暘孺
J22nB116_p0745a11║周子請益法相宗旨，老人因揭六祖〈識智頌〉曰：「大圓
J22nB116_p0745a12║鏡智性清淨，平等性智心無病，妙觀察智見非功，成
J22nB116_p0745a13║所作智同圓鏡。五八六七果因轉，但轉名言無實性，
J22nB116_p0745a14║若於轉處不留情，繁興永處那伽定。」此八句乃發盡
J22nB116_p0745a15║佛祖之心髓、揭露性相之根源。往往數寶筭沙之徒
J22nB116_p0745a16║貪多嚼不爛，概視此為閒家具，曾無以正眼覷之者，
J22nB116_p0745a17║大可憫也。咸謂六祖不識字、不通教，何以道此？特自
J22nB116_p0745a18║障耳！教中原有性、相二宗說者，以禪為性宗、以教為
J22nB116_p0745a19║相宗，非也。殊不知佛祖慧命只有八箇字包括無餘，
J22nB116_p0745a20║所謂：「三界唯心，萬法唯識。」以唯心故三界寂然了無
J22nB116_p0745a21║一物；以唯識故，萬法樅然。蓋萬法從唯識變現耳！求
J22nB116_p0745a22║之自心自性了不可得。所以佛祖教人，但言「心外無
J22nB116_p0745a23║片事可得」，即黃梅夜半露出「本來無一物」。即此一語，
J22nB116_p0745a24║十方三世諸佛、歷代祖師盡在裏許擘不破，故衣缽
J22nB116_p0745a25║止之；即二派五宗都從此一語衍出，何曾有性相之
J22nB116_p0745a26║分耶？及觀〈識智頌〉略為注破。若約三界唯心則無下
J22nB116_p0745a27║口處。因迷此心變而為識，則失真如之名，但名阿賴
J22nB116_p0745a28║耶識，亦名藏識，此識乃全體真如所變者。斯正所謂
J22nB116_p0745a29║生滅與不生滅和合而成，乃真妄迷悟之根、生死凡
J22nB116_p0745a30║聖之本。《楞伽》云：「藏識海常住，境界風所動，洪波鼓冥
J22nB116_p0745b01║壑，無有斷絕時。」既云藏識即阿賴耶，而又云常住，則
J22nB116_p0745b02║本不動也。然所動者非藏識，特境界風耳！〈偈〉云：「前境
J22nB116_p0745b03║若無心亦無」，是則取境界者非藏識，乃生滅心耳！此
J22nB116_p0745b04║生滅心強名七識，其實是八識之動念，所謂生機。若
J22nB116_p0745b05║此機一息，前境頓空，而六識縱能分別亦無可寄矣！
J22nB116_p0745b06║若前五識原無別體，但是藏識應緣之用，獨能照境
J22nB116_p0745b07║不能分別，故曰同圓鏡。其分別五塵者非五識，乃同
J22nB116_p0745b08║時意識耳，故居有功；若不起分別，則見非功矣！由是
J22nB116_p0745b09║觀之，藏識本真，故曰性清淨。其過在一念生心，是為
J22nB116_p0745b10║心病。有生則有滅，惟此生滅如水之流，非水外別有
J22nB116_p0745b11║流也。但水不住之性見有流相，有流則非湛淵之水
J22nB116_p0745b12║明矣！故《楞伽》二種生住滅，謂相生住滅、流注生住滅。
J22nB116_p0745b13║此二種生滅總屬藏識。生滅不滅則前七識生，生滅
J22nB116_p0745b14║若滅則唯一精真，其真如之性自茲復矣！復則識不
J22nB116_p0745b15║名識而名智，故曰「心無病」。六祖大師所頌，約轉八識
J22nB116_p0745b16║而成四智。大圓鏡智，藏識所轉；平等性智，七識所轉；
J22nB116_p0745b17║妙觀察智，六識所轉；成所作智，前五識轉。以妄屬藏
J22nB116_p0745b18║識之用，故真亦同圓鏡。然六、七二識因中先轉，五、八
J22nB116_p0745b19║一體至果乃圓。如此觀之，識本非實而妄有二用，故
J22nB116_p0745b20║曰「但轉名言」而已，換名不換體也。且此轉不在禪定
J22nB116_p0745b21║修行，唯在日用一切；聖凡同時轉之，唯在留情不留
J22nB116_p0745b22║情之間，故有聖凡迷悟之別。周子有志于此，諦向日
J22nB116_p0745b23║用轉處著眼，試定當看。
J22nB116_p0745b24║示舒伯損
J22nB116_p0745b25║舒生伯損有志於道，請益，因示之曰：「老氏有言：『為學
J22nB116_p0745b26║日益，為道日損，損之又損，以至於無損。』蓋為學者增
J22nB116_p0745b27║長知見以當進益，殊不知知見增則我見勝，我見勝
J22nB116_p0745b28║則氣益驕，氣益驕則情愈蕩，情蕩則慾熾而性昏矣，
J22nB116_p0745b29║性昏而道轉遠，是故為道者以損為益也。吾人性本
J22nB116_p0745b30║清淨了無一物，所謂纖塵不立性之體也。由其習染
J22nB116_p0745c01║濃厚，發而為貪為嗔、為痴為慢，故縱情物欲，物欲厚
J22nB116_p0745c02║而性日昏，所謂有餘之害也。今之為道者但損其有
J22nB116_p0745c03║餘以復性之所不足，性體若足則道日光，由是發之
J22nB116_p0745c04║而為忠為孝、為仁為義，推而廣之以治天下國家，則
J22nB116_p0745c05║其利溥而德大，以致功名於不朽者。皆損之之益也。
J22nB116_p0745c06║故在《易》卦：『損上益下曰益，損下益上曰損。』斯言由損
J22nB116_p0745c07║以及行義達道為益也。苟不自知所損，徒以增長知
J22nB116_p0745c08║見為學，則損益倒置，又何能以盡性哉？是故志道者
J22nB116_p0745c09║損之為貴。」
J22nB116_p0745c10║示文軫
J22nB116_p0745c11║仲尼有言曰：「富而可求也，雖執鞭之士吾亦為之；如
J22nB116_p0745c12║不可求，從吾所好。」又曰：「不義而富且貴，於我如浮雲。」
J22nB116_p0745c13║且曰：「富若可求，不羞執鞭。」既曰可求，而又曰富貴如
J22nB116_p0745c14║浮雲，果有求耶？果不求耶？蓋曰：「不義之富如浮雲。」而
J22nB116_p0745c15║甚言必不可求也。此君子有固窮之訓，小人有斯濫
J22nB116_p0745c16║之譏，此吾聖人教人以安命定志之本也。嗟嗟！世人
J22nB116_p0745c17║不達大命之本而岌岌窮達之場，未了性命之源徒
J22nB116_p0745c18║懷得失之念。夫得失驚心則取捨異趣，而紛飛之念
J22nB116_p0745c19║交錯於胸中，欲求志定而理明，德新而業進，其可得
J22nB116_p0745c20║乎？
J22nB116_p0745c21║示劉平子
J22nB116_p0745c22║向道不難而難於發心，道不難學而難於外求，道不
J22nB116_p0745c23║難會而難於揀擇，道不難入而難於自足，道不難悟
J22nB116_p0745c24║而難於求玄。學道之士於此一一勘破，不被人瞞，而
J22nB116_p0745c25║心曠神怡翛然獨步，此之謂玄通之士也。○「性相近，
J22nB116_p0745c26║習相遠」，此語直示千古修行捷徑。吾人苟知自性本
J22nB116_p0745c27║近，唯因習而遠，頓能把斷要津，內習不容出、外習不
J22nB116_p0745c28║容入，兩頭坐斷，中間自孤。自孤處正謂「如有所立，卓
J22nB116_p0745c29║爾！」若到卓爾獨存之地則性自復。○道在日用而不
J22nB116_p0745c30║知、道在目前而不見，以知日用而不知道、見目前而
J22nB116_p0746a01║不見道，非道遠人，人自遠耳！故曰：「道在目前，不是目
J22nB116_p0746a02║前法，亦不離目前，非耳目之所到。」苟能透過目前逆
J22nB116_p0746a03║順關頭、毀譽境上而不被牽絆，橫身直過，如此用心
J22nB116_p0746a04║則聖人不在三代，今古不離一念矣！有志向道，初發
J22nB116_p0746a05║心時便從此入。
J22nB116_p0746a06║示歐嘉範
J22nB116_p0746a07║世以忠臣孝子為第一義，且曰：「忠出於孝，而始於事
J22nB116_p0746a08║親。」語曰：「思事親，不可以不知人；思知人，不可以不知
J22nB116_p0746a09║天。」夫天即吾人本然之天性也。故人之于世百凡可
J22nB116_p0746a10║假，獨事親之念最真，以出乎天性故也。吾人既稟此
J22nB116_p0746a11║性而為人，不知天性之本然，則不知人之所當貴也。
J22nB116_p0746a12║誠能知人之可貴，則于一切虛浮雜染垢濁之事，自
J22nB116_p0746a13║不敢留滯於胸中，以障本有之虛明。甘為凡庸而墮
J22nB116_p0746a14║日用不知之誚，是可惜乎！一復本明則聖賢在我，故
J22nB116_p0746a15║曰「道不遠人」，此之謂也。
J22nB116_p0746a16║示李子晉
J22nB116_p0746a17║人性本明，為物欲情塵之所昏蔽，故於日用而不自
J22nB116_p0746a18║知，故曰：「性相近，習相遠」也。吾人苟有志於復性工夫，
J22nB116_p0746a19║不必向外馳求，但於日用見聞知覺、習染物欲之偏
J22nB116_p0746a20║重處念念克去。克之既久，物撤塵銷，本明自露，譬如
J22nB116_p0746a21║磨鏡，垢盡明現，然鏡體本明非待磨而有也。故凡有
J22nB116_p0746a22║志向道工夫，當以克磨惡習為入門初地。
J22nB116_p0746a23║示李子融
J22nB116_p0746a24║昔人云：「割髮宜及膚，剪爪宜侵體。」言其切也。故學道
J22nB116_p0746a25║之士先須辦長遠不退之志，下一分篤實苦切工夫，
J22nB116_p0746a26║如登萬仞高山，不至極頂而不已。步步努力、心心不
J22nB116_p0746a27║退，不為毀譽之所傾動、不為是非之所搖奪、不為困
J22nB116_p0746a28║橫之所抑措。如一人與萬人敵，小有退怯前功盡棄，
J22nB116_p0746a29║又豈可以不堅固心而至不退安樂之境界耶？
J22nB116_p0746a30║示歐嘉可
J22nB116_p0746b01║語曰：「人莫不飲食也，鮮能知味也。」此言其道在日用
J22nB116_p0746b02║至近而知之者希。故古人謂：「除卻著衣喫飯更無別
J22nB116_p0746b03║事。」是則古今兩間之內而被穿衣喫飯瞞昧者多矣！
J22nB116_p0746b04║倘不為其所瞞者則稱豪傑之士矣！故學道之士不
J22nB116_p0746b05║必向外別求玄玅，苟於日用一切境界不被所瞞，從
J22nB116_p0746b06║著衣喫飯處一眼看破，便是真實向上工夫。有志於
J22nB116_p0746b07║道者當從日用中做。
J22nB116_p0746b08║示梁騰霄
J22nB116_p0746b09║士君子之處世也，當其未遇，靡不志願匡主庇民，建
J22nB116_p0746b10║不朽之事業。至一登仕籍，但務立名為心，忘其所以
J22nB116_p0746b11║為功，久則漸染時俗，心神渾濁，不覺流入富貴之途，
J22nB116_p0746b12║甚則名亦無所顧忌，究其初心不可得矣！何也？以最
J22nB116_p0746b13║初志願不從根本實際中來，第為浮慕妄想而已，原
J22nB116_p0746b14║非堅固不拔之志，安能立不朽之業哉？孔子曰：「隱居
J22nB116_p0746b15║以求其志，行義以達其道。」然當隱居之時，所求之志
J22nB116_p0746b16║即行義之道也，故曰志於道。所謂志於道德者，功名
J22nB116_p0746b17║次之；志於功名者，富貴次之；志於富貴者，則無所不
J22nB116_p0746b18║至矣！然所志之道即率性之道也。德者，明德之謂。是
J22nB116_p0746b19║知道德乃吾人真性實際根本也。故曰：「君子務本，本
J22nB116_p0746b20║立而道生。」歷觀古之聖賢，光明碩大照耀千古，澤流
J22nB116_p0746b21║而無窮者，靡不皆從性分實際中來。發而為道德，煥
J22nB116_p0746b22║而為文章，行而為事業，故功大名顯，昭然天地與日
J22nB116_p0746b23║月爭光。富有天下而不以為多，鶉居鷇食而不以為
J22nB116_p0746b24║少，功不期建而自立，名不待揚而自高，此豈浮慕虛
J22nB116_p0746b25║想可得而至耶？是必當其隱居之時，所求之志心心
J22nB116_p0746b26║皆從實際中做，積累既深而英華發現，故言則為經，
J22nB116_p0746b27║行則為法，非是焦思時藝，逗湊章句、口耳記問可及
J22nB116_p0746b28║也。梁生騰霄，骨剛氣逸飄若凌雲，大非風塵中人。每
J22nB116_p0746b29║從予遊，聞一字一句未嘗不驚心惕慮。予固知其非
J22nB116_p0746b30║凡材也，第未深究其志耳！間嘗請益，予謂：「學者固當
J22nB116_p0746c01║求志於道德，故凡志於道德者，必先究吾人根本實
J22nB116_p0746c02║際也，要從真性流出。然此真性至廣至大，位天地、育
J22nB116_p0746c03║萬物，光明清淨蕩絕纖塵，此吾性之體，所謂仁也。此
J22nB116_p0746c04║體之中一塵不立，但有一念妄想即屬有我之私，有
J22nB116_p0746c05║我則與物對。物我既分，人我兩立。人我既立則大同
J22nB116_p0746c06║之體昏塞，不得為仁矣！本體昏塞則諸妄交作，於此
J22nB116_p0746c07║縱有功名之志，皆從妄想發揮，凡有作為皆非真實。
J22nB116_p0746c08║根本既妄則腳跟不穩，由是一入世緣頓染流俗宜
J22nB116_p0746c09║矣！梁生從今當做自性工夫，從實際參究，自性一明
J22nB116_p0746c10║則宇宙在手，萬化生身，又豈區區功名富貴可寄哉？
J22nB116_p0746c11║《傳》曰：『明德為本，新民為末。』孔孟之學皆本於此。梁生
J22nB116_p0746c12║倘於自性未能的究根本，但將六祖『不思善，不思惡，
J22nB116_p0746c13║正與麼時，如何是上座本來面目？』話頭蘊在胸中，二
J22nB116_p0746c14║六時中切切參究，參到一念不生處，忽然識得本來
J22nB116_p0746c15║面目，方見老盧不吾欺也。梁生勉之！」
J22nB116_p0746c16║示游覺之
J22nB116_p0746c17║般若體性人人具足，但以習氣厚薄，故障有輕重之
J22nB116_p0746c18║分則人有智愚之別，是知貪嗔癡愛現前皆全體獨
J22nB116_p0746c19║露之時，第為濁智流轉不自覺察，所謂日用而不知
J22nB116_p0746c20║也。嗟乎！聖人不異凡民，獨其日用現前境界，紛拏交
J22nB116_p0746c21║錯之時一眼覷透，不為所瞞昧欺奪耳！由是觀之，平
J22nB116_p0746c22║等性智念念現前，如大火聚，自一切境界洞然矣！
J22nB116_p0746c23║示優婆塞王伯選
J22nB116_p0746c24║古人多稱塵勞中人，有志向上求出生死，謂之「火裏
J22nB116_p0746c25║生蓮」，以其真難得也。以一切眾生無量劫來耽湎五
J22nB116_p0746c26║欲而為煩惱火燒日夜熾然，未曾一念迴光暫得清
J22nB116_p0746c27║涼，直至如今能於烈焰藂中猛地回頭頓思出路，豈
J22nB116_p0746c28║非蓮華生於火內也？伯選閩人，來賈於粵，參禮老人
J22nB116_p0746c29║求出離法。老人憐之為授五戒，開示念佛法門專心
J22nB116_p0746c30║淨土，然此淨土豈從外得耶？《經》云：「心淨則佛土淨。」以
J22nB116_p0747a01║吾人自心是佛，唯心是土，淨穢不二，心佛一如。如是
J22nB116_p0747a02║觀察，作如是念，念念薰修，一心清淨，光明煥發，十方
J22nB116_p0747a03║佛土皎然在前，又何勞十萬億外別求妙麗乎？古德
J22nB116_p0747a04║云：「生則決定生，去則實不去。」若達此旨，則日用塵勞
J22nB116_p0747a05║頭頭淨土、念念彌陀，不出娑婆頓生安養矣！
J22nB116_p0747a06║示寂覺禪人禮普陀
J22nB116_p0747a07║寂覺禪人將東禮普陀，乞一語為行腳重。老人示之
J22nB116_p0747a08║曰：「古人出家，特為生死大事，故操方行腳參訪知識，
J22nB116_p0747a09║決擇己躬下未明公案，故不辭艱辛登山涉水，必至
J22nB116_p0747a10║發明徹悟而後已。今出家者空負行腳之名，今年五
J22nB116_p0747a11║臺、峨嵋，明年普陀、伏牛，但只口口為朝名山，隨喜道
J22nB116_p0747a12║場而已，其實不知名山為何物？道場為何事？且不知
J22nB116_p0747a13║何人為善知識？秪記山水之高深，叢林粥飯之▆麤
J22nB116_p0747a14║而已，豈知此外更有事哉？走遍天下更無一語歸家
J22nB116_p0747a15║山，可不悲哉！禪人今將禮普陀，是求大士之攝受也。
J22nB116_p0747a16║且大士法身普遍十方，即不出門一步而求之，未嘗
J22nB116_p0747a17║不應，何必待至普陀而後見？且南海無涯乃生死苦
J22nB116_p0747a18║海之波流也、普陀山色乃大士法身常住也、海振潮
J22nB116_p0747a19║音乃大士普門說法也，禪人果能渡生死海，睹大士
J22nB116_p0747a20║於崖前、聽法音於海岸，返聞自性，徹見自心，即是証
J22nB116_p0747a21║圓通於耳根，據寂滅於足下。如此證驗，不惟不負行
J22nB116_p0747a22║腳之艱難，亦可斷塵情于當下，頓超生死，迥出常流，
J22nB116_p0747a23║是可名為真正出家丈夫漢。其或未然，徒悠悠道路
J22nB116_p0747a24║泛泛常情，虛往虛來於己無益，即大士現在頂門亦
J22nB116_p0747a25║不能為拔生死業根也。禪人自定當看，若大士有何
J22nB116_p0747a26║言句，歸來當為舉似老人，慎勿虛費艸鞋錢也。」
J22nB116_p0747a27║示梁仲遷
J22nB116_p0747a28║梁子四相，字仲遷，從老人遊有年。老人愛其心質直
J22nB116_p0747a29║而氣慷慨，每見事之不平，無論可否，或義有可為者，
J22nB116_p0747a30║即放捨身命以當之。老人每責其麤浮，以有道體而
J22nB116_p0747b01║欠涵養操存之功，若駿馬而無啣轡以御，終不免其
J22nB116_p0747b02║蹶。老人居常切戒而勸進以道，梁子侍老人若嬰兒
J22nB116_p0747b03║之恃慈母，將有所保也。老人將行，梁子愕然自失，相
J22nB116_p0747b04║送韶陽舟中，乃請法語以書紳，時風波中未暇及也，
J22nB116_p0747b05║別後不能忘情，梁子復以書請，乃書此寄之。予謂梁
J22nB116_p0747b06║子：「有道者，心質直而不曲，此道之本也。慷慨近勇猛，
J22nB116_p0747b07║赴緩急近慈悲，忘身以赴之，是不量力、不審權、不探
J22nB116_p0747b08║本，而事末皆麤浮血氣之所使，非由道力發也。古之
J22nB116_p0747b09║聖人涉世有體用全彰，故應不失時。若明鏡之照妍
J22nB116_p0747b10║醜，權衡之定重輕，殊非漫任血氣者可比也。梁子自
J22nB116_p0747b11║今已往，當先洗除習氣潛心向道，將六祖『本來無一
J22nB116_p0747b12║物』話頭橫在胸中，時時刻刻照管念起處，無論善惡
J22nB116_p0747b13║即將話頭一拶，當下消亡，綿綿密密，將此本參話頭
J22nB116_p0747b14║作本命元辰，久久純熟，自然心鏡虛閒，動靜云為凡
J22nB116_p0747b15║有所遇則話頭現前即是照用分明，不亂即是定力
J22nB116_p0747b16║所持，自不墮麤浮鹵莽界中，不隨他腳跟轉矣！即讀
J22nB116_p0747b17║書做文字亦不妨本參，讀了做了，放下就還他箇『本
J22nB116_p0747b18║來無一物』，自然胸中平平貼貼。久之，一旦忽見本無
J22nB116_p0747b19║心體如在光明藏中，通身毛孔皆是利生事業，又何
J22nB116_p0747b20║有身命可捨哉？如此用心操存涵養，心精現前，看書
J22nB116_p0747b21║即與聖人心心相照，作文皆從自性流出，此是真慷
J22nB116_p0747b22║慨丈夫之能事。所謂：『樞得寰中，以應無窮。』即建功立
J22nB116_p0747b23║業皆成不朽。梁子既有其本，又何憚而不為哉？」
J22nB116_p0747b24║示劉仲安
J22nB116_p0747b25║予居五羊，一時從游者眾，睹其劉子骨剛氣渾，貌古
J22nB116_p0747b26║神清，予謂夙具般若緣種，器近於道，但隨眾親近而
J22nB116_p0747b27║已，未有異於人也。頃，予將有南嶽之行，激發諸子宜
J22nB116_p0747b28║以道為任。劉子送於舟中，特請益曰：「弟子志道之心
J22nB116_p0747b29║甚切，但為宿習濃厚妄想纏繞，不能直造向上，望師
J22nB116_p0747b30║指示。」老人謂曰：「子知妄想，則妄想自不能纏繞矣！既
J22nB116_p0747c01║稱妄想則本無實體，譬如空華安能結空果耶？由子
J22nB116_p0747c02║不達妄想本無，認作實法與作對待，念念與之打交
J22nB116_p0747c03║滾，絕無一念休歇之時。斯則但以妄想為主，而當人
J22nB116_p0747c04║本體為之埋沒，所以見其造道之難耳！豈不見僧問
J22nB116_p0747c05║古德云：『妄想不停時如何？』德云：『妄想不惡。』以吾人本
J22nB116_p0747c06║來光光明明了無一法，但由一念不覺，全體變為妄
J22nB116_p0747c07║想；若能就妄想起處著力一照，當下化為光明藏矣！
J22nB116_p0747c08║豈更容其纏繞耶？以不達本來無也。所以六祖於黃
J22nB116_p0747c09║梅會下，剛只道得個『本來無一物』，遂得衣缽南來。子
J22nB116_p0747c10║從今日用做工夫，只將『本來無』一句作話頭，二六時
J22nB116_p0747c11║中切切參究，但看妄想起處，切莫隨他流轉，當下一
J22nB116_p0747c12║拶，自然掃蹤滅跡矣！若悠悠怠惰縱情自畫，此子之
J22nB116_p0747c13║過，非道之難也。慎勿自棄，子其勉之！」
J22nB116_p0747c14║示觀智雲禪人
J22nB116_p0747c15║學道人，第一、要看破世間一切境界，不隨妄緣所轉。
J22nB116_p0747c16║第二、要辦一片為生死大事，決定鐵石心腸，不被妄
J22nB116_p0747c17║想攀緣以奪其志。第三、要將從前夙習惡覺知見，一
J22nB116_p0747c18║切洗盡不存一毫。第四、要真真放捨身命，不為死生
J22nB116_p0747c19║病患惡緣所障。第五、要發正信正見，不可聽邪師謬
J22nB116_p0747c20║誤。第六、要識得古人用心真切處，把作參究話頭。第
J22nB116_p0747c21║七、要日用一切處正念現前，不被幻化所惑，心心無
J22nB116_p0747c22║間，動靜如一。第八、要直念向前，不可將心待悟。第九、
J22nB116_p0747c23║要久遠志，不到古人田地決不甘休，不可得少為足。
J22nB116_p0747c24║第十、做工夫中念念要捨要休，捨之又捨、休之又休，
J22nB116_p0747c25║捨到無可捨、休到無可休處，自然得見好消息。學人
J22nB116_p0747c26║如此用心，庶與本分事少分相應。有志向上，當以此
J22nB116_p0747c27║自勉。
J22nB116_p0747c28║示了心海禪人
J22nB116_p0747c29║古人出家，單為生死大事操方行腳，參師訪友只為
J22nB116_p0747c30║決擇己躬下向上一路，不明不已，故善知識單以此
J22nB116_p0748a01║事示人。近來法門寥落，諸方罕聞豎此風者，行腳到
J22nB116_p0748a02║處但鼓粥飯氣息而已，良可悲也！老人寓靈湖蘭若，
J22nB116_p0748a03║適了心禪人從伏牛來參，似非尋常粥飯者。今將返
J22nB116_p0748a04║伏牛，拈香請益，老人因示之曰：「方今海內禪林，第一
J22nB116_p0748a05║賴有牛山苦行，非諸方可及。學道之士苟能拚捨身
J22nB116_p0748a06║命，一生定不空過。但日用工夫單提一念話頭最為
J22nB116_p0748a07║綿密，所以不得超脫得大自在者，以一向死守話頭
J22nB116_p0748a08║念念不捨，不知參禪最先要內脫身心、外遺世界，離
J22nB116_p0748a09║念一著，所以繫念返為念縛，故不得超脫大自在地
J22nB116_p0748a10║耳！禪人此番入山，幸仗規繩大眾夾持，正好隨場下
J22nB116_p0748a11║手著力，但於念念中看覷念未起處，用在離念一著，
J22nB116_p0748a12║久久忽然念頭迸斷，心境兩忘，如脫索獅子自在遊
J22nB116_p0748a13║行，他時再見老人決不似今日眉目動定也。」
J22nB116_p0748a14║示湘潭諸優婆塞
J22nB116_p0748a15║惟佛住世說法有常隨四眾：出家二眾，曰比丘、比丘
J22nB116_p0748a16║尼；在家二眾，曰優婆塞此云近事男、優婆夷云近事
J22nB116_p0748a17║女。以其在家能持五戒，可以近事三寶，堪受法利故。
J22nB116_p0748a18║及佛法東來，隨時受化代不乏人，至有明心見性入
J22nB116_p0748a19║祖師之室者。近來法道久湮，師承無眼，妄禮三拜，例
J22nB116_p0748a20║得一名，即自稱為弟子。其實腥腪未吐、素行未改，致
J22nB116_p0748a21║生譏謗全無利益，大為壞法之端，良可愍也，故老人
J22nB116_p0748a22║生平未敢輕許。今觀湘潭諸弟子信心篤厚，非泛泛
J22nB116_p0748a23║波流，故強允其請。但念汝等素未聞法，雖云善人，不
J22nB116_p0748a24║知如何是善？今按《唯識論》說：「心所五十一，而善法唯
J22nB116_p0748a25║有十一，餘皆惡心所也。」十一法者，謂：信、精進、慚、愧、不
J22nB116_p0748a26║貪、不嗔、不痴、輕安、不放逸、行捨、不害，此十一法全具
J22nB116_p0748a27║為純善人，但少一法即為缺德。汝等但能依教持此
J22nB116_p0748a28║善法，各各究明，時時觀察提撕，於何法上有未純熟
J22nB116_p0748a29║更加切磋之功，務要全美而後已，如此用心是為真
J22nB116_p0748a30║實善人。所言善心者即清淨真心也，以一切眾生各
J22nB116_p0748b01║各本具如來清淨真心，但為惡念染污故隨情造業
J22nB116_p0748b02║而不自知。今能觀察善心則一切惡法自不現前，心
J22nB116_p0748b03║自清淨矣！苟能有志漸漸深觀，只參六祖大師開示
J22nB116_p0748b04║慧明：「不思善，不思惡，正與麼時，那箇是明上座本來
J22nB116_p0748b05║面目？」公案，時時參究，是謂向上一路。汝等腳跟下誰
J22nB116_p0748b06║無一尺土？努力前行必不相賺。若肯歸心淨土即依
J22nB116_p0748b07║此法一心念佛，則現生可斷生死，永絕沉淪，但恐偷
J22nB116_p0748b08║心自欺不能作真實行耳！老人強為汝等作如是說，
J22nB116_p0748b09║為憐三歲子，不惜兩莖眉，切不可作世諦流布話會
J22nB116_p0748b10║也。
J22nB116_p0748b11║寄示曹溪耆舊
J22nB116_p0748b12║老人住祖庭一番，特為發揚六祖出世一大事因緣，
J22nB116_p0748b13║欲令大家修出世因，以種淨土之緣耳！不料中道緣
J22nB116_p0748b14║差，魔風破壞，獅蟲作祟，使我不遂初心，一旦違遠祖
J22nB116_p0748b15║師棄捨大眾，即今雖居寂寞之濱，未嘗一念忘其本
J22nB116_p0748b16║願。其後學似有向上之志，苦無明師良友引進修行
J22nB116_p0748b17║之路；其耆舊眾中有知老人之心，及痛念生死大事
J22nB116_p0748b18║者，又無老人依歸，不能聚集一處同作佛事。堪嗟！日
J22nB116_p0748b19║月如流，衰老漸侵死期將至，黃泉路上資糧不具，憑
J22nB116_p0748b20║何法以脫三途地獄之苦報乎？言及至此可悲可痛！
J22nB116_p0748b21║古人云：「生死事大，無常迅速。」火急修行，早是遲矣！老
J22nB116_p0748b22║人因此熟思再三，無可為大眾決策者。適堂主來省，
J22nB116_p0748b23║正愜老人之心，因叮嚀渠回山，將老人之心揭示眾
J22nB116_p0748b24║耆舊。倘真實為生死者，須大家集會一處結念佛會，
J22nB116_p0748b25║同修淨業，同出生死，誓願遞相度脫。社中若有一人
J22nB116_p0748b26║先滅度者，同力資助往生，豈不為第一最上因緣？即
J22nB116_p0748b27║此餘年已勝百劫千生虛過也。會所最要清淨無擾，
J22nB116_p0748b28║乃能成辦道業，禪堂但有後學諷誦事業，似屬煩雜，
J22nB116_p0748b29║唯有老人所修無盡庵最極寂靜，色色現成，不若就
J22nB116_p0748b30║此為淨業堂成殊勝事，不獨不枉老人苦心一場，亦
J22nB116_p0748c01║可以酬施主功德也。其修進之規，古人六時念佛，晝
J22nB116_p0748c02║夜殷勤雖是精進，恐老者不能。今折中當以四時為
J22nB116_p0748c03║準，二時功課、二時跪諷〈行願品〉一卷，念佛千聲發願
J22nB116_p0748c04║回向。期不計限，人不計數，但要老成信心篤實者，忘
J22nB116_p0748c05║賓主、泯人我、絕是非、戒戲論，一心念佛不通賓客，專
J22nB116_p0748c06║以寂靜為主，即是真阿練若正修行處也。若大眾果
J22nB116_p0748c07║能洞見老人之心、諦信老人之言，依法修持，便是出
J22nB116_p0748c08║生死的時節，便是與老人生生世世不相捨離，常生
J22nB116_p0748c09║佛前同聽法音之時。其會集結社之人及安居之處，
J22nB116_p0748c10║一聽堂主主之，便是奉行老人之教命也。其精進道
J22nB116_p0748c11║業又在，大眾各自努力。古人云：「把手他人行不得，為
J22nB116_p0748c12║人自肯乃方親。」所謂但辦肯心必不相賺。珍重！努力！
J22nB116_p0748c13║寄示曹溪禪堂諸弟子
J22nB116_p0748c14║老人初為祖師建立之時，大眾不知老人之心，今日
J22nB116_p0748c15║老人行後，凡山門利害及禪堂設立，汝等皆樂入堂
J22nB116_p0748c16║安居，是知老人之苦心也。若知老人之心則當知佛
J22nB116_p0748c17║祖之心矣！汝等今思得老人似前教誨，不可得也。然
J22nB116_p0748c18║聚散之緣，雖佛祖不免在；諸弟子能知恩報恩依教
J22nB116_p0748c19║修行，雖佛祖滅後亦同在世親近不異。故佛臨入滅
J22nB116_p0748c20║時，諸大弟子請問：「若佛滅後，眾等以何為師？」佛言：「當
J22nB116_p0748c21║尊重波羅提木叉，是汝等大師。」梵語波羅提木叉，此
J22nB116_p0748c22║云戒也。故佛常言：「汝等比丘能守吾戒，雖千里外如
J22nB116_p0748c23║在左右；若不奉我戒，縱對面猶千里也。」此吾佛大師
J22nB116_p0748c24║金口親囑之語，可不遵乎？況今末法去聖時遙，若佛
J22nB116_p0748c25║弟子不秉佛戒，將何以為修行之地？賴何以出生死
J22nB116_p0748c26║之苦海乎？老人臨行特為汝等說梵網戒，不知汝等
J22nB116_p0748c27║一一能堅持否？佛制比丘半月半月誦此《戒經》，如從
J22nB116_p0748c28║佛親聞，作法竭麼母令毀犯，令三業六根念念檢點
J22nB116_p0748c29║觀察，不許闇生罪過，不得毀犯戒根，即此便是真實
J22nB116_p0748c30║修行，坐進此道，不必遠訪明師徒增辛苦也。若汝等
J22nB116_p0749a01║向來未能堅持，則當從今依法半月半月對佛宣誦
J22nB116_p0749a02║《梵網戒經》十重四十八輕，一一戒條熟記分明，如犯
J22nB116_p0749a03║一條則於誦戒之日請軌範師作證，眾中遞相檢舉，
J22nB116_p0749a04║犯者對眾懺悔再不許犯，如此則改過自新道業可
J22nB116_p0749a05║就。其所犯之罪除懺悔外，眾等議定清規罰例以便
J22nB116_p0749a06║遵守，如老人向日所遺教條可為常法也。眾等《戒經》
J22nB116_p0749a07║習熟，則當背誦《四十二章》、《佛遺教經》、《楞嚴》、《法華》、《楞伽》
J22nB116_p0749a08║諸經以為佛種。其參禪一著當遵六祖開示慧明「不
J22nB116_p0749a09║思善，不思惡，如何是當人本來面目？」公案，蘊在胸中
J22nB116_p0749a10║時時參究，久之自有發明時節，如此方是續佛祖慧
J22nB116_p0749a11║命之大事因緣也。汝等能遵此語，則如老人常住曹
J22nB116_p0749a12║溪，汝等亦不必操方行腳矣！
J22nB116_p0749a13║示曹溪沙彌
J22nB116_p0749a14║庚子歲，當道延余料理曹溪，余應之，至則百廢概不
J22nB116_p0749a15║能舉，因思為治之道以養材為本，遂選諸沙彌設義
J22nB116_p0749a16║學、延賓師，以教習威儀、誦讀內外經書，稍知信向則
J22nB116_p0749a17║披剃、立禪堂，使就清規受戒法，晝夜禮誦，是時諸沙
J22nB116_p0749a18║彌始知有出家業，皆厭耕鑿而慕清修矣！余苦心十
J22nB116_p0749a19║年，差有可觀遂棄去。今老矣！隱居南嶽，其諸沙彌昔
J22nB116_p0749a20║受化者先未深知老人，今乃深思之，雖求一日之執
J22nB116_p0749a21║侍、一言之教導難矣！沙彌某比時在孩稚，今從眾中
J22nB116_p0749a22║始知老人心，求親近不可得，乃具冊遙乞開示，老人
J22nB116_p0749a23║聞而悲且喜也。昔佛在時恐久住世間，薄信眾生多
J22nB116_p0749a24║不敬信，遂上昇忉利令眾慕，而後來則人人皆生難
J22nB116_p0749a25║遭想矣！若老人久住曹溪，諸人安能戀慕如今日哉？
J22nB116_p0749a26║以沙彌之心觀眾心，豈無佛性者耶？今示沙彌，若思
J22nB116_p0749a27║老人，不若思念佛、思念六祖也。若思念佛當來必有
J22nB116_p0749a28║見佛之時，若得見佛便是出生死時也。思念六祖當
J22nB116_p0749a29║初一賣柴漢耳！如何得今日人天供養？再思今日供
J22nB116_p0749a30║養乃從拋卻母親恩愛，走向黃梅會下負石舂米辛
J22nB116_p0749b01║苦中來；再思六祖三更入黃梅方丈得受衣缽，憑何
J22nB116_p0749b02║知見向五百眾中獨自得之？且人人一箇臭皮袋，死
J22nB116_p0749b03║了三五日便臭爛不堪，為何六祖一具肉身千年以
J22nB116_p0749b04║來如生一般？此是何等修行得如此堅固不壞？沙彌
J22nB116_p0749b05║如此細細一一思想，思想不透但將《壇經》熟讀細參，
J22nB116_p0749b06║參之又參。全部不能，但只將「本來無一物，何處惹塵
J22nB116_p0749b07║埃」一句蘊在胸中，行住坐臥、喫茶喫飯、搬柴運水、迎
J22nB116_p0749b08║賓待客，二六時中一切處頭頭提撕直使現前，定要
J22nB116_p0749b09║見「本來無一物」是個甚麼？如何是「不惹塵埃」的光景？
J22nB116_p0749b10║若能如此用心，是名參禪。若參到自信不疑之地，則
J22nB116_p0749b11║能真見六祖面目、方知老人鼻孔，方是沙彌真正出
J22nB116_p0749b12║家了生死的時節也。若不肯向己心中苦求本分事，
J22nB116_p0749b13║空思老人有何利益？一往諸沙彌但知親受老人教
J22nB116_p0749b14║導，唯習威儀、動靜、禮誦文字而已；若從今日始都與
J22nB116_p0749b15║沙彌所請開示如此一力做工夫，方是老人真實訓
J22nB116_p0749b16║誨。老人老矣！此乃最後開示也。若錯過今日，將來縱
J22nB116_p0749b17║向十方世界參訪知識，摠是他家活計，慎勿以老人
J22nB116_p0749b18║此言為空談也。
J22nB116_p0749b19║示法空選殿主
J22nB116_p0749b20║佛教末法弟子修四安樂行，謂：正身、正語、正意、大慈
J22nB116_p0749b21║悲心，依此而修是為妙行。然此四行而以行處、近處
J22nB116_p0749b22║以為初心。蓋行處謂步步不離道場，近處謂念念不
J22nB116_p0749b23║離三寶。余觀末法比丘能踐此行者，唯知殿之役最
J22nB116_p0749b24║為親切，以沙門釋子不知修行之要，縱浪身心不能
J22nB116_p0749b25║檢束三業，動成過惡，故罪業日深、生死難出，即能遠
J22nB116_p0749b26║參知識亦不必能步步相隨心心親近。唯有侍奉三
J22nB116_p0749b27║寶晝夜香燈，是不忘佛也；晨昏鐘鼓，集眾禮誦，是不
J22nB116_p0749b28║忘法也；大眾和合，六時周旋，是不忘僧也；坐臥經行，
J22nB116_p0749b29║不離佛殿，是步步道場也。苟能自淨其心，則一香一
J22nB116_p0749b30║花皆成佛真體，舉手低頭皆為妙行，是則不動腳跟
J22nB116_p0749c01║而遍參知識，豈不為最勝因緣哉？安樂妙行無尚此
J22nB116_p0749c02║矣！行者勉力以盡形壽，何用別求佛法？
J22nB116_p0749c03║示方覺之
J22nB116_p0749c04║覺之方子，支離其形而天機妙發，參老人於南岳，老
J22nB116_p0749c05║人見其心光炯炯，是於般若有夙種者。時來入室，老
J22nB116_p0749c06║人每以向上示之，方子心領如飲冰焉！今將別老人，
J22nB116_p0749c07║恐負此會良緣，拈香請益，乃示之曰：「方子無以天全
J22nB116_p0749c08║其性而殘其形以為闕也。予知其天不以形累子，以
J22nB116_p0749c09║真厚其德耳！世之形全者眾，而以形傷生者多矣！孰
J22nB116_p0749c10║能離形釋智以全其性耶？聖人所謂形為生累，故曰：『
J22nB116_p0749c11║大患，為吾有身。』故滅身以歸無，以其形銷而苦息矣！
J22nB116_p0749c12║吾佛教化眾生但以破我為第一義，故入禪之要不
J22nB116_p0749c13║依形骸、不依氣息，一切皆離其心自寂，心寂而樂莫
J22nB116_p0749c14║喻焉！《圓覺經》云：『當觀此身四大假合：堅硬歸地、潤濕
J22nB116_p0749c15║歸水、煖氣歸火、動轉歸風。四大各離，今者妄身當在
J22nB116_p0749c16║何處？』方子從此二六時中但當作如是觀，觀至一念
J22nB116_p0749c17║不生處則外不見身、內不見心，身心寂然了無一法。
J22nB116_p0749c18║是時始知天奪子之假，實全子之真，則子之至樂不
J22nB116_p0749c19║待忘形而造乎極矣！是所謂超乎色相者，非耶？子但
J22nB116_p0749c20║精進作如是觀，一旦洞然，乃信老人此語不妄。」
J22nB116_p0749c21║示智海岸書記
J22nB116_p0749c22║老人至五羊，說法穹廬，一時法性弟子與緇素皈依
J22nB116_p0749c23║者眾，翕然可觀，亦時節因緣也。未幾，時故多事，法會
J22nB116_p0749c24║難集。老人入曹溪，向在會者亦多退席，唯智海岸、修
J22nB116_p0749c25║六逸、若惺炯三人不離執侍。及投老南嶽，則岸、逸二
J22nB116_p0749c26║子相隨不捨，是感法乳情深義至高也。老人隱居湖
J22nB116_p0749c27║東不覺三載，居常極其憺薄，二子恬然，想陳蔡之從
J22nB116_p0749c28║不是過耳！頃，岸以師老歸省，拈香請益，願乞一語終
J22nB116_p0749c29║身奉持。老人自念老矣！出世法緣會合良難。《經》云：「如
J22nB116_p0749c30║大海中一眼之龜值浮木孔，豈易易哉？」嗟！子行矣！應
J22nB116_p0750a01║諦聽之。佛言：「一切眾生皆證圓覺。」是知佛性在人各
J22nB116_p0750a02║各具足不欠一毫，然諸眾生所以流浪生死長劫輪
J22nB116_p0750a03║迴，備歷苦趣而不返者，直以背覺合塵，順生死流、隨
J22nB116_p0750a04║逐魔網而不自知之過也。以不自知自覺故枉受沉
J22nB116_p0750a05║淪，正似持珠乞丐不知懷中本有如意之寶，棄之而
J22nB116_p0750a06║甘受伶俜，以是之故如來說為可憐愍者。老人居常，
J22nB116_p0750a07║觀子天性率直忘機近道，但子習氣深厚不能自持，
J22nB116_p0750a08║往往苦被宿習所牽，一入魔罥則渾身墮落，苦不自
J22nB116_p0750a09║知，及猛然想起，即恨不能跳出生死，忙忙打疊修行，
J22nB116_p0750a10║甚至道緣未集而熟境現前習氣又發，不覺隨波逐
J22nB116_p0750a11║浪，及至回頭照管已經多時。如此起起倒倒，依傍老
J22nB116_p0750a12║人二十年來，畢竟己躬下生死大事茫無歸宿。此何
J22nB116_p0750a13║以故？蓋有入道之資而無堅忍不拔決定之志，故腳
J22nB116_p0750a14║跟下跕立不住，胸中多生惡覺惡習，不肯痛下毒手
J22nB116_p0750a15║洗刷一番耳！學道如此任情，不但今生不辦，即千生
J22nB116_p0750a16║萬劫終無成辦之時也。佛言：「佛法難聞，知識難遇。」今
J22nB116_p0750a17║幸遇知識聞正法，若當面錯過，再出頭來知是幾時？
J22nB116_p0750a18║求如今日未可得也。子今生幸遇老人，一向動定無
J22nB116_p0750a19║恒，唯今相伴二年，喜子能忍苦，可謂堅志。今又告別，
J22nB116_p0750a20║恐離老人未必如今日也。嗟！予老矣！求再侍老人如
J22nB116_p0750a21║今日亦未可得也。苟終身無成，豈不辜負此生一大
J22nB116_p0750a22║事因緣耶？子今行矣！所叮嚀者切勿再墮魔網，當堅
J22nB116_p0750a23║持特操，不可久住王城。若以二載忍苦之心侍六祖
J22nB116_p0750a24║如侍老人，信「自心是佛」一語如信老人，將從前習氣
J22nB116_p0750a25║忍而不發，心心揩磨念念省察，單提一句話頭，咬定
J22nB116_p0750a26║牙關不可輕易放過，如此拼盡此生決志不改，是則
J22nB116_p0750a27║不但不離老人一步，即與佛祖周旋，坐臥經行不出
J22nB116_p0750a28║道場之外也。不唯不負老人，抑且不負自己。
J22nB116_p0750a29║示劉存赤
J22nB116_p0750a30║頃，余投老南嶽，甲寅冬暮，茶陵劉季子遠來參叩，雪
J22nB116_p0750b01║夜圍爐，寒燈相照，因問子：「一向如何用心？」對曰：「昔蒙
J22nB116_p0750b02║和尚開示，〈偈〉云：『蓮華火裏生，世人謂希有，不是火生
J22nB116_p0750b03║蓮，唯在心離垢。』每看此話，於末句頗得受用。」老人深
J22nB116_p0750b04║喜，因示之曰：「子於『心離垢』一句得力。此語不虛亦不
J22nB116_p0750b05║易到。《經》云：『凡夫賢聖人，平等無高下，唯在心垢滅，取
J22nB116_p0750b06║證如反掌。』由是觀之，眾生與佛本來無二，所謂心、佛
J22nB116_p0750b07║與眾生是三無差別，但心淨即佛，心垢即眾生。生、佛
J22nB116_p0750b08║之辯不遠，只在心垢滅與不滅耳！以此心本來清淨，
J22nB116_p0750b09║但以貪、嗔、癡、慢、五欲煩惱種種業幻垢濁障蔽，故名
J22nB116_p0750b10║眾生；此垢若淨即名為佛，豈假他力哉？無柰一切眾
J22nB116_p0750b11║生無始業障深厚，煩惱堅固難得清淨，必假磨煉之
J22nB116_p0750b12║功，故有參禪念佛看話頭種種方便，皆治心之藥耳！
J22nB116_p0750b13║譬如鏡光本明，以垢故昏，必假磨煉之藥。然藥亦垢
J22nB116_p0750b14║也，以取能去其垢，故鏡明而藥不存矣！又如真金在
J22nB116_p0750b15║礦，沙石垢穢必須烹煉之法，金精而無用其煉矣！眾
J22nB116_p0750b16║生心垢難離，必須工夫精勤調治，垢去心明，故說眾
J22nB116_p0750b17║生本來是佛，非一向在煩惱垢濁之中妄自稱為佛
J22nB116_p0750b18║也。參禪看話頭一路最為明心切要，但近世下手者
J22nB116_p0750b19║稀，一以根鈍又無古人死心，一以無真善知識決擇，
J22nB116_p0750b20║多落邪見，是故獨於念佛參禪兼修之行極為穩當
J22nB116_p0750b21║法門。若以念佛話頭蘊在胸中，念念追求審實，起處
J22nB116_p0750b22║落處定要見箇的當下落，久久忽然垢淨明現心地
J22nB116_p0750b23║開通，此與看公案話頭無異，是須著力挨排始得。若
J22nB116_p0750b24║以妄想浮沉悠悠度日，把作不喫緊勾當，此到窮年
J22nB116_p0750b25║亦不得受用。若以悠悠任妄想為受用，此則自誤，不
J22nB116_p0750b26║但一生，即從今已去乃至窮劫無有不誤之時也。子
J22nB116_p0750b27║向於念佛法門有緣，試著實究審，果在煩惱垢濁之
J22nB116_p0750b28║中，一聲佛號如水清珠，以此受用，但非徹底窮源耳！
J22nB116_p0750b29║《經》云：『如澄濁水，沙土自沉。清水現前，名為初伏客塵
J22nB116_p0750b30║煩惱；去泥純水，名為永斷根本無明。』子只將此佛語
J22nB116_p0750c01║默默自驗，萬無一失。若得到真離垢處，如《經》云：『明相
J22nB116_p0750c02║精純，不為客塵煩惱留礙。』如此不唯彌陀接引，即十
J22nB116_p0750c03║方諸佛亦皆同聲稱讚矣！幸與子窮年雪夜此段冷
J22nB116_p0750c04║淡家風，世所希有，苟不負此嘉會，但從此去念念不
J22nB116_p0750c05║離，冷淡中便是離垢一條徑路，步步著力必有到家
J22nB116_p0750c06║真解脫時也。」
J22nB116_p0750c07║示鍾衡穎
J22nB116_p0750c08║茶陵鍾生明性，詩禮世家，往因患難走粵，參予於曹
J22nB116_p0750c09║溪，老人曉之以善惡報應因果之說，安其心以歸，其
J22nB116_p0750c10║難竟解。聞所以解者，皆非憶想可到，機緣偶會無心
J22nB116_p0750c11║自至，似非人力可為者。鍾生由是故物無恙，以蹈安
J22nB116_p0750c12║恬無事之境，既而每遇逆緣履危機皆無意而置坦
J22nB116_p0750c13║途，然鍾生竟茫然不知其故，猶然以生平所未愜心
J22nB116_p0750c14║快意事，將用心力以圖之，自以為易，若探囊拾芥也。
J22nB116_p0750c15║甲寅除日，同存赤劉子遠來相慰，於寂寞之中伴予
J22nB116_p0750c16║度歲。一日坐間偶以所志未了事請益，而將遠求其
J22nB116_p0750c17║大欲，老人噫嚱而歎曰：「子所志，是知將涉海渡河而
J22nB116_p0750c18║求飲甘泉，泉未必得而渴愈熾，且苦𫏖涉之勞也。向
J22nB116_p0750c19║以因果報應之理喻子，豈忘之耶？夫善惡感應捷如
J22nB116_p0750c20║影響，聲和響順、形直影端。故聖人不言因果，但言『為
J22nB116_p0750c21║普降之百祥，為不善降之百殃。』是以安命定志為誡，
J22nB116_p0750c22║故曰：『不知命，無以為君子。』在名教為安命，在吾佛則
J22nB116_p0750c23║為因果。故東坡云：『要知前世因，今生受者是，要知未
J22nB116_p0750c24║來果，今生作者是。』然世之亦有作善而致惡報者，此
J22nB116_p0750c25║乃前之惡業所感，其報善在於後矣；其有作惡而致
J22nB116_p0750c26║善報者，乃前之善業所感，而惡報在於後矣！即古今
J22nB116_p0750c27║聰明智巧權謀機詐，自謂己能，可以力致功名富貴
J22nB116_p0750c28║者，殊不知功名富貴乃命之固有，定非智巧機詐可
J22nB116_p0750c29║得而有，因而得之者亦偶合耳！豈有人謀可越天定
J22nB116_p0750c30║乎？是不知命者徒增其勞耳！惟聖人教人以安命俟
J22nB116_p0751a01║時，佛教人以隨緣。安命則一毫不必強為，隨緣則一
J22nB116_p0751a02║念不容妄想。故佛法教人策一以斷妄想為本，然妄
J22nB116_p0751a03║想乃貪嗔痴種種惡業之本也。即菩薩修行以至成
J22nB116_p0751a04║佛，報得天上人間最勝莊嚴廣大福田，皆從斷妄想
J22nB116_p0751a05║始，以妄想斷則惡業消，惡業消則百福集，此所謂自
J22nB116_p0751a06║求多福也。故示之以〈偈〉曰：『世事皆從妄想生，妄心消
J22nB116_p0751a07║處業緣輕，不須更覓菩提路，只要當人退步行。』退步
J22nB116_p0751a08║者乃休心斷妄之最上工夫也。以人心本來光明廣
J22nB116_p0751a09║大，為萬福之源，但由妄想惡業遮障，故禍日生而福
J22nB116_p0751a10║日減。今苟妄消業斷，則一性圓明受用無邊，得受用
J22nB116_p0751a11║處是為真福，是知福由己作者，政非智巧機詐可致
J22nB116_p0751a12║耳！且佛以斷妄心則感人天之福。鍾生本有功名富
J22nB116_p0751a13║貴之鎡基，若能直下休心，將前生平所作之業從頭
J22nB116_p0751a14║仔細一一檢點，但有虧心傷理一念不合大道處，盡
J22nB116_p0751a15║是苦根一齊吐卻，從新別立根本，另作一番工夫，只
J22nB116_p0751a16║在『休心斷妄，聽命俟時』一件把作標準，潛心自己固
J22nB116_p0751a17║有之事業，不必別求一念妄想之事，如此以補前行
J22nB116_p0751a18║之失。一旦災消福至，則功名富貴逼拶將來亦無迴
J22nB116_p0751a19║避處，又何用種種妄想攀緣而他求哉？鍾生果能諦
J22nB116_p0751a20║信不疑，執而行之，則佛果可期，況世緣乎？何求而不
J22nB116_p0751a21║得耶？勉之勉之！」
J22nB116_p0751a22║示袁大塗
J22nB116_p0751a23║世之士紳有志向上留心學佛者，往往深思高舉，遠
J22nB116_p0751a24║棄世故，效枯木頭陀以為妙行，殊不知佛已痛呵此
J22nB116_p0751a25║輩謂之焦芽敗種。言其不能涉俗利生，此政先儒所
J22nB116_p0751a26║指虛無寂滅者，吾佛早已不容矣！佛教所貴者在乎
J22nB116_p0751a27║自利利他，乃名菩薩。梵語菩薩，此云大心眾生，以其
J22nB116_p0751a28║能入眾生界、能斷煩惱，故得此名。故菩薩捨世間無
J22nB116_p0751a29║可修之行，捨眾生無斷煩惱之具，所以菩薩資藉眾
J22nB116_p0751a30║生以斷自性之煩惱，如他山之石可以攻玉耳！煩惱
J22nB116_p0751b01║者乃貪嗔、我愛、見慢種種惡習，而為自性光明之障
J22nB116_p0751b02║蔽，非世間眾生一切逆緣境界，不能磨礪以治斷之。
J22nB116_p0751b03║如《詩》所云「切磋琢磨」者，此也。且佛制五戒即儒之五
J22nB116_p0751b04║常。不殺，仁也；不盜、義也；不邪婬，禮也；不飲酒，智也；不
J22nB116_p0751b05║妄語，信也。但從佛口所說，言別而義同。今人每發心
J22nB116_p0751b06║願持佛戒，乃自脫略其五常，是知二五而不知十也。
J22nB116_p0751b07║又推禪定為上乘，以其能明心見性，而不知儒亦有
J22nB116_p0751b08║之。顏淵問仁，子曰：「克己復禮為仁。」己者，我執也，豈非
J22nB116_p0751b09║先破我執為修禪之要？「一日克己，天下歸仁。」豈非頓
J22nB116_p0751b10║悟之妙耶？以天下皆物與己作對待障礙，若我執一
J22nB116_p0751b11║破則萬物皆己，豈非歸仁乃頓悟之效耶？及直指其
J22nB116_p0751b12║目，乃曰：「非禮勿視、聽、言、動。」以所視、聽、言、動者皆物而
J22nB116_p0751b13║非禮，則我障也。今言勿者，謂不被聲色所轉，即所謂
J22nB116_p0751b14║戒也。於一切處不墮非禮，豈非入禪以戒為首耶？但
J22nB116_p0751b15║佛多就出世說，至其所行原不離於世間。今之好高
J22nB116_p0751b16║慕異者，特不知修心之妙行耳！即菩薩住世所行亦
J22nB116_p0751b17║不外此。由能忘我故自利；與物無競，彼此忘懷，故利
J22nB116_p0751b18║他；自、他俱利故為妙行。然佛者覺也，能覺此心即名
J22nB116_p0751b19║為佛，非離此淨心之外別求一佛也。良由眾生惡習
J22nB116_p0751b20║障重心難清淨，故設念佛方便求生淨土法門，且曰：
J22nB116_p0751b21║「心淨則佛土淨。」是知念佛固淨心之妙行也。然念佛
J22nB116_p0751b22║本為淨心，苟念佛而其心不淨，何取於念？持戒而背
J22nB116_p0751b23║五常，何取為戒？袁生有志向道，結友同修淨業，蓋夙
J22nB116_p0751b24║習善根所發。參見老人堅請授戒，老人示之曰：「戒本
J22nB116_p0751b25║自性具足。若諦信老人之言，自淨其心，則戒已受、禪
J22nB116_p0751b26║已修、淨土已入。菩薩妙行，世出世法二利具足概不
J22nB116_p0751b27║出此。生其勉之！」
J22nB116_p0751b28║示雙輪照禪人
J22nB116_p0751b29║雙輪照禪人來參，且云將隱居山中，單究向上事，乞
J22nB116_p0751b30║老人住山之法。因示之曰：「古人住山乃大捨身命處，
J22nB116_p0751c01║殊非細事，專要善用其心。用心之法單提向上一念，
J22nB116_p0751c02║直須向佛祖不容處一著立定腳跟；次則要將胸中
J22nB116_p0751c03║一切知見玄言妙語雜毒一齊吐卻；次則識得本體
J22nB116_p0751c04║了無一法，不可被妄想習氣影子，發生種種境界惑
J22nB116_p0751c05║亂正念；次則要看本參話頭，如六祖『不思善、不思惡，
J22nB116_p0751c06║如何是本來面目？』公案極力提撕，但有一切惡習現
J22nB116_p0751c07║前，即將『本來無』一語看破，切不可隨他相續流轉，咬
J22nB116_p0751c08║定牙關此處定要把得住，方不被他搖奪。如此用心
J22nB116_p0751c09║乃是惺惺時著力處。若用心著力太過，則懈怠心生
J22nB116_p0751c10║便起昏墮，此時只須快著精彩，不可落在昏沉窠窟
J22nB116_p0751c11║中，急須持咒，仗此咒力足敵此魔。以藏識中多劫惡
J22nB116_p0751c12║習，今被話頭逼出，變化無窮境界，一切魔境從妄想
J22nB116_p0751c13║生，一切昏沉從散亂生。正恰用心之時，忽一念散亂
J22nB116_p0751c14║即落昏沉，是須善知永嘉『寂寂惺惺』四料揀語最為
J22nB116_p0751c15║切要。古人用心，但只將一句本參話頭靠定，如鐵壁
J22nB116_p0751c16║銀山相似。若到一念不生處，亦是得力處，不可作究
J22nB116_p0751c17║竟會。直到功夫任運不假思惟，一念豁然，身心如脫
J22nB116_p0751c18║空，方是功夫入手處。亦未是究竟，但能至此自然輕
J22nB116_p0751c19║安自在便生歡喜。然此乃是本分事未是奇特，若生
J22nB116_p0751c20║奇特想便墮歡喜魔，便起無端狂知狂解，此關最險，
J22nB116_p0751c21║此皆老人有所試者。古云：『枯木巖前錯路多，行人到
J22nB116_p0751c22║此盡蹉跎。』非細事也。縱使有力打過種種境界，正好
J22nB116_p0751c23║修行、正好保護，未是到家；若以此為足，便起世間種
J22nB116_p0751c24║種五欲因緣之念。此關難過，過者百無一二。所以不
J22nB116_p0751c25║到古人田地，正是得少為足之過患也。饒你學人苦
J22nB116_p0751c26║心一生得到此地，若被此等惡習所牽，仍是墮落生
J22nB116_p0751c27║死坑中，前功盡棄，可不哀哉！如此說話，古人語中所
J22nB116_p0751c28║載不少，老人略為禪人拈出，以末法中難得真正學
J22nB116_p0751c29║道之人，蓋亦『曾為浪子偏憐客』耳！大段古人住山不
J22nB116_p0751c30║是養懶圖快活，單為自己生死大事，所以走向萬重
J22nB116_p0752a01║寒巖作沒伎倆活計，若在此因循度日虛喪光陰，豈
J22nB116_p0752a02║不更可悲哉？雖然，用心差別既已知之，其山中目前
J22nB116_p0752a03║變幻境緣，即水流風動、猿吟鳥噪、雲騰霧擁，樅然在
J22nB116_p0752a04║前更為喧雜，永嘉『見道忘山』之語切須看破。老人初
J22nB116_p0752a05║住五臺龍門時，萬丈寒巖之下，水雪堆裏如埋死人，
J22nB116_p0752a06║徹骨嚴寒五內俱透，唯有微微一息視從冰中出入，
J22nB116_p0752a07║至此返觀覓自心一念起處了不可得，此境正是助
J22nB116_p0752a08║道之緣。又大風時作，萬竅怒號日夜不休，及雪消澗
J22nB116_p0752a09║流，嚮若奔雷，又如千軍萬馬奔騰之狀，如此雜亂境
J22nB116_p0752a10║界初最難當。因思古人有言：『聽水聲三十年，不轉意
J22nB116_p0752a11║根，可許入道。』老人遂即發憤于獨木橋上坐立終日
J22nB116_p0752a12║聽水聲，始則[口*聒][口*聒]難消，久則果爾忽然寂滅，自此一
J22nB116_p0752a13║切境界皆寂滅矣！所謂：『萬境本閒，唯人自鬧。』此又是
J22nB116_p0752a14║道人住山第一著工夫也。禪人記取，毋忽！」
J22nB116_p0752a15║示顓愚衡禪人
J22nB116_p0752a16║向上一路乃出家人本分事，古人發足超方只要究
J22nB116_p0752a17║明此事，近代以來概不知出家為何事，安可望為古
J22nB116_p0752a18║人乎？顓愚衡禪人初依五臺空印大師聽習經論，久
J22nB116_p0752a19║之遂盡屏去，單提一念切究本分事，萬里南詢過曹
J22nB116_p0752a20║溪，謁老人請益。老人謂：「此事若不放下身心，苦切根
J22nB116_p0752a21║究到水窮山盡處，終無下落。縱到水窮山盡處，古人
J22nB116_p0752a22║謂之『靜沉死水』，又謂之『玄妙窠窟』，若不回頭轉腦，則
J22nB116_p0752a23║面前如鐵壁銀山相似，祗是得力時，不是受用處。古
J22nB116_p0752a24║人用心不是死到底，須是死中發活始得，要在回機
J22nB116_p0752a25║轉位，所以道：『百尺竿頭坐的人，雖然得入未為真，百
J22nB116_p0752a26║尺竿頭重進步，大千世界現全身。』學人到此只索轉
J22nB116_p0752a27║身別行一路，方不被他作障礙。」禪人唯唯作禮而別，
J22nB116_p0752a28║乃就誅茅南嶽。未幾，老人亦曳杖而至，詢禪人，則為
J22nB116_p0752a29║病魔所撓，業往寶慶就醫。老人聞之歎曰：「禪門下衰，
J22nB116_p0752a30║真實為生死的學人最為難得，今斯人而有斯疾，豈
J22nB116_p0752b01║龍天厭薄法門乎？」丙辰春三月朔，風雨夜半，忽禪人
J22nB116_p0752b02║冒雨衝泥而至，老人相見大喜曰：「此豈病夫所能耶？」
J22nB116_p0752b03║睹其眉宇津津爽氣，是知其疾已瘳八九。因再拈香
J22nB116_p0752b04║請益，老人特示之曰：「子之病魔乃子之大善知識，為
J22nB116_p0752b05║助道因緣，子知之乎？切以眾生之病，病在有我，以執
J22nB116_p0752b06║我故，一切煩惱眾病以之而生，病生則苦必隨之。自
J22nB116_p0752b07║古及今無有一人不病于是者，唯知病病之人不為
J22nB116_p0752b08║病耳！且四大假合聚必有散，縱使不病何嘗不病哉？
J22nB116_p0752b09║若了病不病者則病不能病之矣！子知今日之病，不
J22nB116_p0752b10║知多生劫劫病病至今日矣！子若不了今日病，則從
J22nB116_p0752b11║此已去而不知病之底止也。子知生死之病而不知
J22nB116_p0752b12║要出生死之病，大有過於生死之病也。夫何故？古人
J22nB116_p0752b13║以參禪不出陰界，墮於識情窠臼，縱有妙悟皆成我
J22nB116_p0752b14║見，以執四大為我病尚可醫；今離四大復執有我，此
J22nB116_p0752b15║病則醫王束手最難調治。諸佛諸祖特特出世，單為
J22nB116_p0752b16║治此一種膏肓之病費盡多少心力，求肯服藥而瘥
J22nB116_p0752b17║者幾何人哉？禪人身病已瘳，而切不可被禪病侵也。
J22nB116_p0752b18║雲門謂：『法身有兩般病。』甚言透過法身，若法執不忘
J22nB116_p0752b19║己見猶存亦是病，極言認執之病也。禪人將前所蘊
J22nB116_p0752b20║一切玄言妙語及參禪執守功勛一齊唾卻，只到一
J22nB116_p0752b21║點惡覺惡習不留，定不被他養成病根，直使佛祖無
J22nB116_p0752b22║立腳處。豈不見善財童子南詢百城參五十三大善
J22nB116_p0752b23║知識，各授一種法門，到頭只落箇與法界等、與虛空
J22nB116_p0752b24║等，何曾有實法繫著耶？又不見毘盧遮那法身非身，
J22nB116_p0752b25║而托普賢妙行為身；普賢無行但以眾生之行為行。
J22nB116_p0752b26║故曰：『菩提所緣，緣苦眾生。』若無眾生則無菩提，此從
J22nB116_p0752b27║上佛祖出世之真榜樣。」老人因謂禪人：「四大病身非
J22nB116_p0752b28║病魔不能治，禪病刺心非眾生不能治。從今日去，只
J22nB116_p0752b29║將身如大地等則病魔潛蹤，心與眾生等則我見不
J22nB116_p0752b30║立。我見不立則禪病自消，以心不自心則本不生，不
J22nB116_p0752c01║生則一法不立。苟一法不立，又有何法而作知見障
J22nB116_p0752c02║礙哉？古人云：『捨情易，捨法難。』禪人捨身即捨情、捨見
J22nB116_p0752c03║即捨法，情法兩忘，豈不為大無礙解脫之人哉？嗟！余
J22nB116_p0752c04║老矣！再晤為難，禪人勉之！」
J22nB116_p0752c05║示李福淨
J22nB116_p0752c06║零陵李生應禎請益心性之旨，因示之曰：「夫心性者
J22nB116_p0752c07║何？乃一切聖凡生靈之大本也。以體同而用異，因有
J22nB116_p0752c08║迷悟之差，故有真妄之別耳！佛言寂滅者，名為一心；
J22nB116_p0752c09║其真如乃一心之異稱，以一法界心廣大寂滅，不滅
J22nB116_p0752c10║不生，無去無來，凡聖不二，故名真如。真則無妄，如則
J22nB116_p0752c11║不變，不妄不變故稱妙性，此心性之本源也。祖師西
J22nB116_p0752c12║來所傳心印者此耳！然此一心真如本來不生不滅，
J22nB116_p0752c13║本來無物，聖凡不立，何有染淨生死苦樂之相？良由
J22nB116_p0752c14║不守自性而有隨緣之用，故不生不滅之體而與生
J22nB116_p0752c15║滅和合，變真如之體而為阿賴耶識，由此現起根身
J22nB116_p0752c16║器界、天地萬物之妄法，而為眾生幻妄之境界。如湛
J22nB116_p0752c17║海之水風激而成波浪，波浪雖多水性無二，故波浪
J22nB116_p0752c18║如妄法，水性如真心，是則心性一體無二，但有真妄
J22nB116_p0752c19║之分故有聖凡之別，斯則眾生之生死苦樂皆妄法
J22nB116_p0752c20║耳！若夫本有之心性一向不失，但迷而不覺，若貧子
J22nB116_p0752c21║衣中之珠，向被垢衣所纏不知受用，故持珠作丐；若
J22nB116_p0752c22║知珠本有，一旦頓得，又何須向外馳求哉？所謂『三界
J22nB116_p0752c23║唯心，萬法唯識。』以迷一心而為識，識則純妄用事逐
J22nB116_p0752c24║境攀緣，不復知本有真心矣！若知真本有，達妄元無，
J22nB116_p0752c25║則可返妄歸真，從眾生界即可頓入佛界矣！達磨西
J22nB116_p0752c26║來單傳心印頓悟法門，正是頓悟此心耳！此禪宗心
J22nB116_p0752c27║性真妄之旨也。若夫吾儒所宗，堯、舜、禹、湯、文武、周公、
J22nB116_p0752c28║孔子，所傳之心性則曰『唯精唯一』。以精一為宗極，而
J22nB116_p0752c29║有人心、道心之別，此亦真妄之分也。但世教所原不
J22nB116_p0752c30║出乎此，其曰道心則不迷不妄之性也；其曰人心則
J22nB116_p0753a01║迷性而為情。世人但知用情而不知用性，但知波而
J22nB116_p0753a02║不知波原水也。故孔子曰：『性相近也，習相遠也。』性近
J22nB116_p0753a03║則水元無波，習遠則逐波忘水。水尚不知，而況了達
J22nB116_p0753a04║濕性無二乎？且如本一水也，而以鹹酸苦辣和之則
J22nB116_p0753a05║淡性亡矣！其濕性則本無二也。是知眾味乃妄之變
J22nB116_p0753a06║也，其濕性不可變也。不可變者真，可變者妄，若達濕
J22nB116_p0753a07║性無二，則眾味不可得而有也。所謂堯舜與人同耳！
J22nB116_p0753a08║同者性也，不同者妄也。又曰：『人皆可以為堯舜。』其可
J22nB116_p0753a09║為者性也，不可為者習也。人之所習，苟捨污下而就
J22nB116_p0753a10║高明，則日遠所習而近於性，是可與為堯舜者亦此
J22nB116_p0753a11║習耳！習近於性即禪家漸修之行也。以世儒之學未
J22nB116_p0753a12║離凡近，去聖尚遠，非漸趨無以致其極。故聖人立教，
J22nB116_p0753a13║但曰習、曰致、曰克。其入道功夫在漸復不言頓悟。若
J22nB116_p0753a14║夫禪門則遠妻子之愛，去富貴之欲，諸累已釋切近
J22nB116_p0753a15║於道，故復性功夫易為力，故曰頓悟。以所處地之不
J22nB116_p0753a16║同，故造修有難易耳！其實心性之在人，本無頓漸之
J22nB116_p0753a17║差，但論習染之厚薄，此入道要也。若究心性之精微，
J22nB116_p0753a18║推其本源，禪之所本在不生滅，儒之所本在生滅，故
J22nB116_p0753a19║曰：『生生之謂易。』此儒、釋宗本之辯也，心性之說蓋在
J22nB116_p0753a20║於此。若宗門向上一著，則超乎言語之外又不殢心
J22nB116_p0753a21║性，為實法也。」
J22nB116_p0753a22║答段幻然給諫請益
J22nB116_p0753a23║諸佛出世無法可說，祖師西來亦無實法與人，但為
J22nB116_p0753a24║眾生種種顛倒執著之情，隨宜而擊破之，令捨執著，
J22nB116_p0753a25║頓悟本有而已。良由眾生自性元是如來法身，只因
J22nB116_p0753a26║迷此法身結成五蘊幻妄身心，根塵和合起惑造業，
J22nB116_p0753a27║故有三界生死貪著五欲境界，沉淪苦趣，是執有之
J22nB116_p0753a28║過也。故吾佛愍之現身三界，特為說破本來不有，了
J22nB116_p0753a29║無一法可取。其有劣解眾生，依佛言說，遂厭有取空，
J22nB116_p0753a30║雖出生死又著偏空。故觀三界如牢獄，畏生死如桎
J22nB116_p0753b01║梏，不起一念度生之心，故佛呵為蕉芽敗種，以墮執
J22nB116_p0753b02║空之病耳！其有上根利智，既能自度又能度他，故廣
J22nB116_p0753b03║修六度，下化眾生、上求佛果，故出空入有，以見定有
J22nB116_p0753b04║眾生可度，定有佛果可求，此則空有二邊之見不忘，
J22nB116_p0753b05║故佛又破之曰「非空非有」。及有上上根人，能信法身
J22nB116_p0753b06║不屬空有，離此二邊即名為佛。如此則又執有菩提
J22nB116_p0753b07║可取、有涅槃可證，此是佛法知見未忘。雖捨有無二
J22nB116_p0753b08║邊，未能忘其能捨之心，終未究竟平等法界，以執名
J22nB116_p0753b09║言習氣未悟離言之旨耳！是以世尊末後拈花乃曰：
J22nB116_p0753b10║「吾四十九年未談一字。」人天百萬，獨有迦葉破顏微
J22nB116_p0753b11║笑。世尊因曰：「吾有正法眼藏，涅槃妙心，付囑與汝。」遂
J22nB116_p0753b12║為教外單傳之旨，遞代相承，目為禪宗。觀其最初，迦
J22nB116_p0753b13║葉但只一笑而已，豈有實法可傳哉？及至達磨西來
J22nB116_p0753b14║少室九年面壁，及至二祖神光立雪乞師安心。祖曰：
J22nB116_p0753b15║「將心來，與汝安。」光良久曰：「覓心了不可得。」祖曰：「與汝
J22nB116_p0753b16║安心竟。」遂付衣缽。觀此二祖只是箇「覓心了不可得」，
J22nB116_p0753b17║達磨剛道得箇「與汝安心竟」一語而已，何曾有法付
J22nB116_p0753b18║人耶？自此六傳至新州，在黃梅會下，極力只道得箇
J22nB116_p0753b19║「本來無一物」，故在五百眾中獨得衣缽，開法曹溪稱
J22nB116_p0753b20║為六祖，觀黃梅夜半幾曾有一法分付耶？以新州初
J22nB116_p0753b21║聞客誦《金剛經》「應無所住而生其心」，早已識得無住
J22nB116_p0753b22║真心，及見黃梅但與印證而已。如水投水、如空合空，
J22nB116_p0753b23║本無實法，但遣執著之心耳！此從上佛祖授受傳心
J22nB116_p0753b24║之樣子也。以眾生痴迷執著之心堅固難破，加以歷
J22nB116_p0753b25║劫無明煩惱業障根深難得頓悟，故費吾佛四十九
J22nB116_p0753b26║年無量方便，為設斷惑證真之法，則令其漸修漸悟。
J22nB116_p0753b27║故從凡至聖設有五十五位之階差，非是世尊好作
J22nB116_p0753b28║恁般去就費婆心也，以眾生心病無量故，設對症之
J22nB116_p0753b29║方亦無量耳！及至究竟實際，直到知見盡泯一法不
J22nB116_p0753b30║立，始是到家田地。若有纖毫知見不忘，猶在門休止
J22nB116_p0753c01║宿艸庵。遣之又遣，遣至無可遣，縱然如是，猶是法身
J22nB116_p0753c02║邊事，未是法身向上事。止是教家極則處，未是宗門
J22nB116_p0753c03║極則處。由是觀之，修行一事豈是艸艸便以一知半
J22nB116_p0753c04║解為得哉？直如宗門自六祖已前，不說參究功夫，只
J22nB116_p0753c05║貴當下頓悟。自南嶽、青原已下根機不一，多在參求
J22nB116_p0753c06║保養。及至五家建立，門庭施設不同，就裏宗旨元無
J22nB116_p0753c07║差別。其於應機接物，如秦鏡當臺照徹肝膽。至若與
J22nB116_p0753c08║人解粘去縛，直指法身向上一路，勦絕佛法知見，不
J22nB116_p0753c09║到窮源徹底斷斷不肯輕易放過。其在禪道大盛之
J22nB116_p0753c10║時，天下明眼知識甚多，學道衲子處處參請印證，故
J22nB116_p0753c11║悟道者不落邪見。及宋而元，知識雖多，而學人邪見
J22nB116_p0753c12║不少，不墮生滅則落空見，有體無用，如二乘偏空，甚
J22nB116_p0753c13║至撥無因果，墮落外道，豁達斷空。或悟心未徹，才見
J22nB116_p0753c14║影響便得少為足自稱菩薩，口口談空、心心著有，竟
J22nB116_p0753c15║造生死之業而不自覺。如是皆未得明眼知識勘驗
J22nB116_p0753c16║提撕，故致禪門凋弊。古德云：「不是無禪，只是無師。」謂
J22nB116_p0753c17║是故耳！大段末法參禪得少為足者多，縱有真正學
J22nB116_p0753c18║人肯下死手做工夫，十年五年不變其志，亦有了悟
J22nB116_p0753c19║自心一切皆空，因無明師印證遂落空見。或識神未
J22nB116_p0753c20║破，墮在光影門頭；或習氣未淨，被工夫逼拶，變現種
J22nB116_p0753c21║種境界將為神通妙用；或見諸佛菩薩現身說法；或
J22nB116_p0753c22║使知他心宿習，能見未來之事；或起種種異見。此皆
J22nB116_p0753c23║習氣變現，若認作奇特便落魔道，可惜一往功夫為
J22nB116_p0753c24║害非細，此皆不遇明師又不知佛教中修心方便，故
J22nB116_p0753c25║誤墮耳！亦有真參實悟，明見自心了無一法，不能開
J22nB116_p0753c26║頂門正眼，便坐在淨裸裸、赤灑灑純清絕點處，此名
J22nB116_p0753c27║「抱守竿頭，靜沉死水。」故云：「百尺竿頭坐的人，雖然得
J22nB116_p0753c28║入未為真，百尺竿頭重進步，大千世界現全身。」又云：
J22nB116_p0753c29║「有佛處不可住，無佛處急走過。」正是教人不可坐在
J22nB116_p0753c30║無事甲裏，便說無佛可成、無眾生可度，此正墮在斷
J22nB116_p0754a01║見，不能離此空見耳！縱然到此亦是法身邊事，未是
J22nB116_p0754a02║法身向上事。豈不聞雲門道：「得到法身邊，隱隱的似
J22nB116_p0754a03║有箇物相似，亦是光不透脫，直饒透過，放過即不可。」
J22nB116_p0754a04║此語實是修心照膽鏡也。故古德云：「悟之一字，直須
J22nB116_p0754a05║吐卻。」應知佛祖說法一味遣眾生執情耳！所謂：「但盡
J22nB116_p0754a06║凡情，別無聖解，若作聖解，即受群邪。」《楞嚴經》中五十
J22nB116_p0754a07║種陰魔非漫語也。今時修行既無明師指點，若不遵
J22nB116_p0754a08║佛祖言教印證，將何以為憑據耶？始因眾生著有，故
J22nB116_p0754a09║佛破其有見；二乘外道著空，故佛破其空見；菩薩著
J22nB116_p0754a10║空有二邊，故佛說非空非有，破二邊見。及至入佛法
J22nB116_p0754a11║中，又遣其佛見法見，所以遣至無遣，正謂不見一法
J22nB116_p0754a12║即如來。豈不見善財童子參五十三大善知識已，入
J22nB116_p0754a13║五十三位法門、入佛境界，不說成佛之事，但云：「與虛
J22nB116_p0754a14║空等、與法界等、與毘盧遮那等。」及見普賢菩薩乃為
J22nB116_p0754a15║說十種行願，此便是修行學佛之大榜樣，不以悟後
J22nB116_p0754a16║為無事也。今人修行縱能悟徹法界，若不學善財修
J22nB116_p0754a17║習普賢大行，終是不免墮落空見外道，可不懼哉？此
J22nB116_p0754a18║一上葛藤，特為修行無多聞慧，錯誤用心不能入佛
J22nB116_p0754a19║知見，故不免饒舌。若視為泛泛語言，不唯有負老僧，
J22nB116_p0754a20║抑且自誤不少。
J22nB116_p0754a21║示玉、覺禪人
J22nB116_p0754a22║蘄陽慧玉、慧覺二禪人，參老人於黃梅紫雲山，自云：
J22nB116_p0754a23║「心中生滅念念不停猶如野馬，特求開示，云何降伏
J22nB116_p0754a24║其心？」老人示之曰：「學人修行為生死大事也，以心中
J22nB116_p0754a25║念念不停故生死不斷。欲實為了生死，必要把一切
J22nB116_p0754a26║萬緣盡情放下，放得乾乾淨淨，然有無始習氣種子
J22nB116_p0754a27║不得乾淨，必須參一話頭。紙上都有，但不知下手工
J22nB116_p0754a28║夫難易訣法，必須參善知識開示方便，是他行過的，
J22nB116_p0754a29║曉得易入處。如六祖昔聞『應無所住而生其心』當下
J22nB116_p0754a30║開悟，世人不知，當了玄妙道理會。元不是玄妙，因昔
J22nB116_p0754b01║有住，今聞無住，故當時放下而得開悟，有何玄妙？如
J22nB116_p0754b02║永明大師昔以念佛用心不能造入，後因韋馱前拈
J22nB116_p0754b03║鬮得念佛參禪。世人以禪當作道理講，殊不知禪乃
J22nB116_p0754b04║是自心，《經》云『不生不滅』是也。欲明生死大事，知戒律
J22nB116_p0754b05║尊崇決不敢犯，先要信力肯心堅志，把玄言妙理世
J22nB116_p0754b06║事人情都要放下，此參禪一著元無有玄妙奇特，此
J22nB116_p0754b07║事極拙，汝肯信否？若果肯信，但把從前妄想一齊放
J22nB116_p0754b08║下，不容潛生，緩緩專提一聲阿彌陀佛著實靠定，要
J22nB116_p0754b09║觀此念從何處起？如垂綸釣於深潭相似。若妄念又
J22nB116_p0754b10║生，此因無始習氣太重，又要放下，切不要將心斷妄
J22nB116_p0754b11║想，只把脊梁豎起，不可東想西想，直於妄念起處覷
J22nB116_p0754b12║定，放下又放下，緩緩又提起一聲佛，定觀這一聲佛
J22nB116_p0754b13║畢竟從何處起？至五七聲則妄念不起。又下疑情，審
J22nB116_p0754b14║這念佛的畢竟是誰？世人把此當作一句說話，殊不
J22nB116_p0754b15║知此下疑情方纔是得力處。如妄念又起即咄一聲，
J22nB116_p0754b16║只問是誰？妄念當下掃蹤滅跡矣！佛言：『除睡常攝心。』
J22nB116_p0754b17║睡時不能攝心，一醒就提起話頭。如此不但坐如是，
J22nB116_p0754b18║行住、茶飯、動靜亦如是！在稠人廣眾中不見有人，在
J22nB116_p0754b19║諸動中不見有動，如此漸有入處，七識到此不行。如
J22nB116_p0754b20║此日夜靠定不計工夫，一旦八識忽然迸裂露出本
J22nB116_p0754b21║來面目，便是了生死的時節也，如此方不負出家之
J22nB116_p0754b22║志。但參禪之時不要求悟，任他佛來、祖來、魔來只是
J22nB116_p0754b23║不動，念念單提行將去，中間再無疑難。如是綿綿密
J22nB116_p0754b24║密、心心無間，日用著力做去，自有下落。」
J22nB116_p0754b25║示明益禪人
J22nB116_p0754b26║學人不知向上一路，但求增益知見，殊不知「知見立
J22nB116_p0754b27║知，即無明本。」此不知本有而向外馳求，更欲增益其
J22nB116_p0754b28║明耳！苟明其明則明亦不立，何益之有？故曰「為學日
J22nB116_p0754b29║益」。凡言學者，則向他家屋裏求安樂窩，縱然求得，畢
J22nB116_p0754b30║竟非屬己有。既非己有則樂非真樂，樂既非真又何
J22nB116_p0754c01║從而安之耶？向外求安，自古學人之通病，非特今也。
J22nB116_p0754c02║明益禪人請益，且道將謂無益而欲明之耶？有益而
J22nB116_p0754c03║後明之耶？若言無益，無益則不必矣！若言有益，既有
J22nB116_p0754c04║益矣又何必明之耶？試看明從何明？益從何益？若求
J22nB116_p0754c05║明其明則失本明，若更求多益則返成無益。凡求益
J22nB116_p0754c06║者，如人食已飽而更貪其味，則傷食而病成矣！若能
J22nB116_p0754c07║隨食而吐，可勿藥而愈；若護病忌醫，而終成痞滯。凡
J22nB116_p0754c08║病此者，雖盧扁不能治。何也？以貪食不吐，一病也；養
J22nB116_p0754c09║病諱疾，二病也；病成忌醫，三病也；或從而惡藥，四病
J22nB116_p0754c10║也；或求速效，不信治本之方即疑醫棄藥，五病也；或
J22nB116_p0754c11║更從庸醫誤服毒藥而至損生者，此不治之科也。學
J22nB116_p0754c12║人自棄本明而向外馳求，增益知見大都若此，傷哉！
J22nB116_p0754c13║吾少每讀醫師喻，未嘗不三復聖訓。竊見近世學者，
J22nB116_p0754c14║初為沙彌即能誦此，老不知宗，竟致虛生浪死者無
J22nB116_p0754c15║限，此不明之過也。亦有求明而誤以不明強自為明
J22nB116_p0754c16║者，誠不達本之咎耳！佛言：「息心達本源，故號為沙門。」
J22nB116_p0754c17║學人苟能息心達本，明不必外求，益不必多增，自性
J22nB116_p0754c18║具足，曾何虧欠？明益禪人果能知此，頓將從前所求
J22nB116_p0754c19║多處一齊吐卻。如傷食人中無宿滯則元氣自復；學
J22nB116_p0754c20║人鏟卻知見，可稱無事道人矣！試子細檢點從前滿
J22nB116_p0754c21║腹餿酸作何氣味？參！參！
J22nB116_p0754c22║示慧楞禪人
J22nB116_p0754c23║禪人生長休邑，少賈於江湖，因厭塵俗，至匡山禮續
J22nB116_p0754c24║芳和尚薙髮。老人自南嶽來休夏金竹，秋，將有雙徑
J22nB116_p0754c25║之行，禪人拈香請益，因示之曰：「汝已能捨世間恩愛，
J22nB116_p0754c26║身雖出家而心未明出家之事。昔吾佛世尊捨金輪、
J22nB116_p0754c27║棄王宮，入雪山六年苦行，睹明星悟道成等正覺，為
J22nB116_p0754c28║三界師，六道尊仰，人天供養，普度眾生，同出生死，此
J22nB116_p0754c29║是最初第一箇出家之樣子也。如此看來，豈是偷安
J22nB116_p0754c30║養懶貴圖現成受用便為出家者乎？定有一段本分
J22nB116_p0755a01║事也。從上諸祖特為生死大事出家，至於操方行腳
J22nB116_p0755a02║參訪知識，特為發明心地，將無量劫來生死根株一
J22nB116_p0755a03║拔頓盡，超脫三界永離苦趣，方為自利；後聽龍天推
J22nB116_p0755a04║出建立三寶，是為利他。二利具足始是出家本分事。
J22nB116_p0755a05║禪人今日出家曾知有此事否？曾知有生死大事否？
J22nB116_p0755a06║如何是生死？即今現前五蘊身心集下無量劫來種
J22nB116_p0755a07║種貪、嗔、痴、慢、憎愛習氣種子，日用心心起滅造業之
J22nB116_p0755a08║心，元是如來佛性光明種子，今被無明煩惱蓋覆，日
J22nB116_p0755a09║用而不自知者。是以迷此佛性便是生死，悟此佛性
J22nB116_p0755a10║頓斷煩惱脫離生死，是真出家兒。如此看來出家乃
J22nB116_p0755a11║大丈夫了生死事，非享安逸貴圖自在而已也。不肯
J22nB116_p0755a12║修行，不求明心見性，是為虛消信施，返招來世酬償
J22nB116_p0755a13║之苦，何出家之有？禪人自思何緣何幸得遇明師度
J22nB116_p0755a14║脫，安居名山道場法侶和合；又何幸遇善知識指引
J22nB116_p0755a15║開導？若不深生慶幸大生慚愧，決志修行求出生死
J22nB116_p0755a16║是為自棄，如到寶山空手而回豈不哀哉？禪人若肯
J22nB116_p0755a17║發志修行，最先要將從前一切煩惱憎愛習氣一齊
J22nB116_p0755a18║頓斷，單單志求了生死一著，單將一句阿彌陀佛蘊
J22nB116_p0755a19║在胸中，如己命根心心不斷，念到花開見佛，便是了
J22nB116_p0755a20║生死真正出家之時節也。若不以老人之言發起真
J22nB116_p0755a21║實信心，是為避溺投火，此生錯過豈有出頭時節？汝
J22nB116_p0755a22║切自思自勉，毋忽！」
J22nB116_p0755a23║示半偈聞禪人（有引）
J22nB116_p0755a24║禪人少習舉子業，有出世志，四十棄妻子禮紫柏
J22nB116_p0755a25║老人之弟子果清湛公，祝髮于歸宗。歸宗乃昔諸
J22nB116_p0755a26║尊宿建法幢之禪窟，有如來舍利在焉！是知禪人
J22nB116_p0755a27║出家之緣勝、所居之地勝，第未發勝心耳！歸宗久
J22nB116_p0755a28║廢，紫柏大師過其地慘然悲酸，見枯松半折斤斧，
J22nB116_p0755a29║大師愍而咒土擁之，冀其重榮，以卜道場之再建。
J22nB116_p0755a30║不數年，其松皮骨皆完，於是湛公毅然重興，遐邇
J22nB116_p0755b01║聞之，莫不仰異景從。喜得居士邢來慈矢心唱導，
J22nB116_p0755b02║極力贊揚。又數年感　今上賜御藏以光名山，由
J22nB116_p0755b03║是殿閣遂成，而堅音長老募造毘盧大像以奠安
J22nB116_p0755b04║之，自此三寶已具其二，獨僧寶未集，不足以揚法
J22nB116_p0755b05║道耳！禪人出家之八年，適老人自南嶽來游目其
J22nB116_p0755b06║地，禮舍利於金輪峰頂，睹其山川之秀拔，恂其恢
J22nB116_p0755b07║復之艱難。其殿閣雖成而禪居未就，猶然荒寂中
J22nB116_p0755b08║也。來慈固苦心護法，其力行乃吾徒事。老人思之，
J22nB116_p0755b09║若僧徒不勇往為之則負建立之意，恐紫柏寂光
J22nB116_p0755b10║有靈，定不瞑目也。因是致懇勸發大眾，而堅音與
J22nB116_p0755b11║禪人為之綱領，苟不奮勇先登，何以克全佛祖之
J22nB116_p0755b12║家業乎？禪人聞說頓發勝心，普化大檀莊嚴佛土，
J22nB116_p0755b13║即荷錫出山，濱行請益。老人欲堅其願力，乃歡喜
J22nB116_p0755b14║而示之曰：
J22nB116_p0755b15║「汝雖出家，然猶未聞出世之行耳！昔吾釋迦本師捨
J22nB116_p0755b16║金輪王位，匿影雪山六年苦行，以成正覺為人天師，
J22nB116_p0755b17║其實久遠劫來廣修福慧，故曰：『三千大千世界無有
J22nB116_p0755b18║如芥子許，不是菩薩捨身命為眾生處。』至若施頭目
J22nB116_p0755b19║腦髓如棄涕唾，如此非一劫二劫乃至無量劫來，世
J22nB116_p0755b20║世生生如此苦行，方纔博得相好身土微妙莊嚴。即
J22nB116_p0755b21║今末法弟子一缽盂飯，皆是如來身命骨血換來，留
J22nB116_p0755b22║與兒孫受用。由是觀之，吾徒出家，衣食現成安居受
J22nB116_p0755b23║用豈易消受哉？苟不思報佛恩、體佛心、行佛行者，則
J22nB116_p0755b24║名雖出家，實資三途之苦具耳！為佛克家之子者，必
J22nB116_p0755b25║須深遵佛戒、行佛行、理佛家事乃名佛子。所謂體佛
J22nB116_p0755b26║心者大慈悲心是；行佛行者忍辱心是；佛家事者廣
J22nB116_p0755b27║行六度，成就二嚴，建立三寶，弘揚法化是。若不如此
J22nB116_p0755b28║非佛弟子，是為賊人，盜佛袈裟自滋苦本，如此出家
J22nB116_p0755b29║有何利益？以是之故，勸禪人發無上心廣行佛事，以
J22nB116_p0755b30║報佛恩、國恩、親恩及檀越供養之恩，以成出世之行
J22nB116_p0755c01║耳！所言福慧二嚴者，以志悟般若種子，了達自心，妙
J22nB116_p0755c02║契佛心，此名為慧；廣修檀度莊嚴，成就眾生，此名為
J22nB116_p0755c03║福。故曰：『福慧兩足，稱二足尊。』故今勸禪人第一要志
J22nB116_p0755c04║求般若了悟自心，以出生死之苦海；次要廣行眾行，
J22nB116_p0755c05║普化十方莊嚴佛土，以成淨土之淨業。除此二行無
J22nB116_p0755c06║可修者，不修二行非出家兒，以教化眾生即是莊嚴
J22nB116_p0755c07║佛土。何也？以大地眾生沒溺貪欲之苦海，畢造生死
J22nB116_p0755c08║之苦業，長劫沉淪無由自出，故感三界三途之苦具。
J22nB116_p0755c09║所賴三寶為福田，以種般若之種子，以為他世自受
J22nB116_p0755c10║用之因緣，然須必假僧寶以開導。故吾徒佛子能化
J22nB116_p0755c11║一人，發勝心破慳貪，則一人淨自心嚴一人之佛土，
J22nB116_p0755c12║化多人則嚴多人之佛土；苟能化大地使人人發心，
J22nB116_p0755c13║則圓成人人之佛土。是則轉穢土而成淨土，變苦具
J22nB116_p0755c14║而為樂具，豈不為最上殊勝之妙行哉？如此則以有
J22nB116_p0755c15║限之身心成無邊之佛事，捨己從人，化工歸己，菩薩
J22nB116_p0755c16║妙行無踰於此，而出家之能事又何外於是？此則所
J22nB116_p0755c17║捨於己者小，而利潤於人者大。由是而光三寶、建佛
J22nB116_p0755c18║事，使見聞為種，普益未來，則道不朽而化利無窮。如
J22nB116_p0755c19║此廣大熏修之業圓滿，最初起發一念歡喜心耳！禪
J22nB116_p0755c20║人又何憚而不為乎？禪人行矣！執老人片言以往，便
J22nB116_p0755c21║是豪傑之士，頓發廣大之心，如廣額屠兒放下屠刀
J22nB116_p0755c22║便作佛事，亦如八歲龍女獻珠之頃即證菩提，自有
J22nB116_p0755c23║能破慳囊如揮糞土成汝願力者。禪人勉旃，萬無怠
J22nB116_p0755c24║惰！」
J22nB116_p0755c25║
J22nB116_p0755c26║
J22nB116_p0755c27║
J22nB116_p0755c28║
J22nB116_p0755c29║
J22nB116_p0755c30║憨山老人夢遊全集卷二終
J22nB116_p0756a01║
J22nB116_p0756a02║
J22nB116_p0756a03║
J22nB116_p0756a04║　（江洲佛弟子左春魁同男左克勤，發心刻
J22nB116_p0756a05║憨大師法語第二卷，計字貳萬參千八百零
J22nB116_p0756a06║　▆▆▆▆▆拾壹兩▆錢整）