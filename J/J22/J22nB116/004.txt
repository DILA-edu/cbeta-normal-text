J22nB116_p0769c01║憨山老人夢遊全集卷之四
J22nB116_p0769c02║東海那羅延窟侍者福善日錄
J22nB116_p0769c03║法語
J22nB116_p0769c04║示眾
J22nB116_p0769c05║近來諸方少年有志參禪者多及乎相見，都是顛倒。
J22nB116_p0769c06║漢以固守妄想為話頭，以養懶惰為苦功，以長我慢
J22nB116_p0769c07║為孤高，以弄唇舌為機鋒，以執愚痴為向上，以背佛
J22nB116_p0769c08║祖為自是，以恃黠慧為妙悟故。每到叢林，身業不能
J22nB116_p0769c09║入眾口意不能和眾，縱情任意，三業不修，以禮誦為
J22nB116_p0769c10║下劣，以行門為賤役，以佛法為冤家，以套語為己見。
J22nB116_p0769c11║縱有能看話頭做工夫者，先要將心覓悟，故蒲團未
J22nB116_p0769c12║穩，瞌睡未醒，夢也未夢見在，即自負貢高走見善知
J22nB116_p0769c13║識，說玄說妙，呈悟呈解，便將幾句沒下落，胡說求印
J22nB116_p0769c14║正。若是有緣，遇明眼善知識，即為打破窠臼，可謂大
J22nB116_p0769c15║幸若是，不幸撞見拍盲禪將冬瓜印子一印便斷，送
J22nB116_p0769c16║入外道邪坑，墮落百千萬劫，無有出頭之時，豈非可
J22nB116_p0769c17║憐愍者哉？此等愚痴之輩，自失正因，又遭邪毒，縱見
J22nB116_p0769c18║臨濟德山，亦不能解其迷執，豈不為大可憐愍者哉？
J22nB116_p0769c19║禪門之弊，一至於此，諦觀從上古人決不是這等，但
J22nB116_p0769c20║看百丈侍馬祖每在田中作活，如插鍬子野鴨子公
J22nB116_p0769c21║案，便是真實勘驗工夫處。以此故有一日不作一日
J22nB116_p0769c22║不食之誡、楊岐之事。慈明二十餘年行門親摻執事，
J22nB116_p0769c23║百千辛苦未嘗憚勞，故得光明碩大，照耀今古，若懶
J22nB116_p0769c24║融之負米，黃梅之碓房，歷觀古人無一不從辛苦中
J22nB116_p0769c25║來，何其今之少年纔入叢林，便以參禪為向上只圖
J22nB116_p0769c26║端坐現成受用，袖手不展，一艸不拈，如此薄福，絕無
J22nB116_p0769c27║慚愧之心。縱有妙悟，只成孤調，絕無人天供養，況無
J22nB116_p0769c28║真實修行，虛消信施，甘墮沉淪者乎？若是真實為生
J22nB116_p0769c29║死漢子，當觀本師釋迦文佛於三千大千世界無有
J22nB116_p0769c30║如芥子許，不是為求菩提捨頭目髓腦處。如此當發
J22nB116_p0770a01║勇猛𢬵捨一條窮性命將這一具臭骨頭布施十方，
J22nB116_p0770a02║供養大眾，一切行門，苦心操持，難行能行，難忍能忍。
J22nB116_p0770a03║若於日用六根門頭頭頭透過，便得法法解脫。古人
J22nB116_p0770a04║云：從緣入者相應疾。如此用心，三十年不改，縱不悟
J22nB116_p0770a05║道，再出頭來，定是頂天立地漢子也。老人以此示之，
J22nB116_p0770a06║遍告同參。
J22nB116_p0770a07║示歸宗智監寺
J22nB116_p0770a08║歸宗為古尊宿說法地，惜廢久矣，幸達觀師倡興復
J22nB116_p0770a09║之機。既而湛公竭身盡力，竟還故物，遂成道場，今二
J22nB116_p0770a10║十餘年矣。湛公化去，弟子修慈荷之。余丙辰夏來，禮
J22nB116_p0770a11║金輪舍利塔，睹其寺之規模，甲匡山之勝，因思輔弼
J22nB116_p0770a12║者，誠難其人。及眾中，見禪人在智，眉宇秀拔，卓有骨
J22nB116_p0770a13║氣，因屬主者命為監寺，時以唯唯及余之雙徑。明年
J22nB116_p0770a14║夏還山，則禪人云：適他往。余悵然若有所失，未幾禪
J22nB116_p0770a15║人歸，余甚喜，即令典舊職禪人作禮受命。及觀其行
J22nB116_p0770a16║事井井有條事上以敬，御下以慈，處眾以和，持身以
J22nB116_p0770a17║勤，潔己虛心，百事俱理。余深喜其叢林，得人且自慶，
J22nB116_p0770a18║余知人也。私謂：禪人循循善行，未知其真實操履因
J22nB116_p0770a19║何而能然也？久而詢之，禪人善密行，凡眾人盡日所
J22nB116_p0770a20║務有不及者，視其當務，必通夕不寐，一一親為料理
J22nB116_p0770a21║明發，則事無不辦者。余嘻噓而歎曰：有是哉！此人之
J22nB116_p0770a22║所以難能也。余嘗見叢林年少，率無慚愧，一味養懶，
J22nB116_p0770a23║三業不攝，禮誦不修，甚至白晝安眠，安肯終夜不寐，
J22nB116_p0770a24║身任其勞，以備大眾之務乎？此禪人立志堅強，故操
J22nB116_p0770a25║履大越於人者多矣。昔佛弟子千二百人，獨稱羅睺，
J22nB116_p0770a26║為密行第一，故為佛長子。此土前輩諸祖，唯百丈一
J22nB116_p0770a27║日不作，一日不食，遂為叢林千古典刑。永明每日行
J22nB116_p0770a28║一百八事行，故閻羅殿上圖像供養。吾聞佛說三千
J22nB116_p0770a29║大千世界無有如芥子許，不是菩薩捨身命，為眾生
J22nB116_p0770a30║處故，感為天中天。是知從上佛祖無有不從行門建
J22nB116_p0770b01║立世間福田功德也。禪人能以此心放捨身命，荷負
J22nB116_p0770b02║叢林，即是建立三寶；三寶常住，即是續佛慧命。慧命
J22nB116_p0770b03║不斷，即是報佛深恩；知恩報恩，即是慈父之孝子矣。
J22nB116_p0770b04║捨此，又將何法以為佛弟子乎？雖然，善始而成終者，
J22nB116_p0770b05║此又昔人之所難者，禪人既秉如此操行之志，更立
J22nB116_p0770b06║堅強久遠不退之願，二六時中念念諦思，我自無始
J22nB116_p0770b07║生死以來，捨此身骨，若可積者，則如須彌山所飲母
J22nB116_p0770b08║乳，若可存者，則如四海水。如此捨身受身，皆造生死
J22nB116_p0770b09║苦業，何曾一日以此身命而修出世之行者乎？若果
J22nB116_p0770b10║有之，則吾今生定不如此，在凡夫地矣。今幸有此身
J22nB116_p0770b11║發難得之志，一生盡命，不捨本行，則是一生超過百
J22nB116_p0770b12║劫千生矣。如此乃謂不虛生耳。禪人從此更發精進，
J22nB116_p0770b13║居一切時，但將趙州狗子還有佛性也無？州云無。此
J22nB116_p0770b14║則話頭蘊在胸中，隨就作處，心心參究畢竟因甚道
J22nB116_p0770b15║無？一旦搕著抹著，一念疑團迸裂，則從前生死頓然
J22nB116_p0770b16║了卻，是可謂福慧二嚴，一生取辦。此正古人云：移花
J22nB116_p0770b17║兼蝶至，買石得雲饒，則前三十六代祖師一齊在禪
J22nB116_p0770b18║人眉毛上轉大法輪也。
J22nB116_p0770b19║示自宗念禪人
J22nB116_p0770b20║佛教弟子修出世法，唯自利利他二種妙行，識心達
J22nB116_p0770b21║本，了明自性，謂之自利。莊嚴佛土，教化眾生，謂之利
J22nB116_p0770b22║他利他，謂之修福自利，謂之修慧。故佛圓滿福慧，稱
J22nB116_p0770b23║兩足尊。是以菩薩發心勤求無上菩提，不出自利利
J22nB116_p0770b24║他二利而已。所以菩薩雖知法性空寂，而不捨有為
J22nB116_p0770b25║諸行，知法性空，是謂自利；不捨諸行，是謂利他。從上
J22nB116_p0770b26║佛祖未有不由二行得出生死者，是以釋迦世尊歷
J22nB116_p0770b27║劫勤修難行苦行，我等曠大劫來，於生死海頭出頭
J22nB116_p0770b28║沒，捨身受身，不可思議，皆是虛生浪死，何有一毫真
J22nB116_p0770b29║實行門？若有實行，則定不似今生這頭面也。回光返
J22nB116_p0770b30║照，猛自思惟，豈不痛哉！禪人今幸仗夙緣，早得離塵
J22nB116_p0770c01║脫俗，身著袈裟，永離苦海，又得安居名山，諸祖說法
J22nB116_p0770c02║勝道場地，此萬劫難遇之緣，一旦身處其中，豈不大
J22nB116_p0770c03║生難遭之想？正是饑逢王膳，病遇醫王，自當慶幸無
J22nB116_p0770c04║量矣。即盡此形壽，𢬵捨一生，作此功德，已勝百劫千
J22nB116_p0770c05║生，空過無益也。禪人既歸心老人，當信老人言，自今
J22nB116_p0770c06║之後，發堅固不退之心，持勇猛剛強之志，盡自己色
J22nB116_p0770c07║力量，自己才能辦一片肯心，任緣隨願，耐心耐煩，忍
J22nB116_p0770c08║苦忍勞，即一日成就一種功德，已勝一生空過矣。豈
J22nB116_p0770c09║可輕棄妙行，抱守愚痴，以偷安為便。禪人自說身弱
J22nB116_p0770c10║神疲，不能任事，此固為。然古人貴在心力，強願力大，
J22nB116_p0770c11║不在色力，健不健也。今雖小恙，不為大苦，若造惡業，
J22nB116_p0770c12║墮在三途，即求今日以小病小惱之身心，求作福田
J22nB116_p0770c13║之利益，不可得也。佛令眾生思地獄苦，發菩提心，正
J22nB116_p0770c14║是今日策發精進幢也。禪人但以安忍之心為前導，
J22nB116_p0770c15║自然忘疲勞無厭倦也。古德云：寧有法死，不無法生。
J22nB116_p0770c16║縱捨此身命，作此妙行，猶為般若舟航可到彼岸。苟
J22nB116_p0770c17║不勉力強志，可謂虛負此生。既到寶山，空手而歸，豈
J22nB116_p0770c18║不惜哉？禪人若能安心於無事則心空，心空則神不
J22nB116_p0770c19║竭，神不竭則身不勞，如此是為無作妙行，遇緣即宗
J22nB116_p0770c20║定，不為日用所轉頭頭成就大解脫門矣。當諦思之。
J22nB116_p0770c21║示陸將軍
J22nB116_p0770c22║將軍為濠梁世胄，天性英傑，其殺機固所賦也。中年
J22nB116_p0770c23║知向道，從法門諸善知識參求生死大事。入海門，周
J22nB116_p0770c24║先生室，先生雅愛之，嘗拈古人勸君識取主人公之
J22nB116_p0770c25║語示之。喫緊提撕處，老人東遊，過曲阿將軍，從諸居
J22nB116_p0770c26║士鴈行入室，聞法言，默有警惺。及秋老人，歸隱匡山，
J22nB116_p0770c27║將軍謁老人於金輪峰下，因請益曰：自知殺業太重，
J22nB116_p0770c28║願求懺悔。老人喜其性直無偽，固古豪傑忠肝義膽
J22nB116_p0770c29║之儔第古今賦此天性者，多盡錯用其心，故以佛種
J22nB116_p0770c30║子翻作地獄苦具耳。然佛性無二，眾生與佛不隔一
J22nB116_p0771a01║毫，但善達其性，則眾生即佛；不善達其性，則佛即眾
J22nB116_p0771a02║生。如清冷之水，以之獻佛則清淨，以之洗穢則污濁。
J22nB116_p0771a03║故佛之慈悲，即眾生之殺機。古德云：護生須用殺，殺
J22nB116_p0771a04║盡始安居。又云：梵語阿羅漢，此云殺賊。故經云：與五
J22nB116_p0771a05║陰魔、煩惱魔、死魔共戰，有大功勳，滅三毒，出三界，破
J22nB116_p0771a06║魔網。爾時如來一大歡喜，此釋迦老子勸人殺生之
J22nB116_p0771a07║榜樣也。以佛能如此殺生，故號大雄猛世尊。而世人
J22nB116_p0771a08║愚痴賦有雄猛之佛性，而不自殺其賊，翻以殺人，取
J22nB116_p0771a09║劫劫生生酬償地獄之苦，而自以為功多，豈不為至
J22nB116_p0771a10║愚至痴，而倒用其佛性者哉？語云：一、將功成，萬骨枯。
J22nB116_p0771a11║自古罪之大者，莫大於殺生，其殺人以為功，殺生食
J22nB116_p0771a12║肉，資口腹以為快，其愚等也。將軍能回心向上，自求
J22nB116_p0771a13║多福，從今日去，以殺生之勇，自殺其慾。佛言：貪慾嗔
J22nB116_p0771a14║恚，過於怨賊，能自斷之，是為殺賊；能破煩惱，出生死
J22nB116_p0771a15║苦，是為大榮。以此直求無上佛果，是為大賞。其殺之
J22nB116_p0771a16║利有如此者，而自棄不謀，可謂智乎？雖然，殺人則易，
J22nB116_p0771a17║自殺則難。觀自古豪傑，能輕生於一諾，而不能忍一
J22nB116_p0771a18║詬力能舉鼎，而不能自斷其慾。拔山蓋世之雄，至勢
J22nB116_p0771a19║窮斷命之際，不免涕淚於虞姬，故云出家。大丈夫事，
J22nB116_p0771a20║非將相所能為將軍，果能自制其勇，以返治其心，以
J22nB116_p0771a21║全固有之佛性，不負天真，乃真丈夫真豪傑之能事
J22nB116_p0771a22║也。老人葛藤至此，是謂法施。慈悲將軍信，此是真懺
J22nB116_p0771a23║悔。
J22nB116_p0771a24║示慧成信首座
J22nB116_p0771a25║首座慧成，中年棄妻挈子出家，曾參達觀、蓮池兩大
J22nB116_p0771a26║師，乃之南嶽。湖東掩關老人，將卜居南嶽時成破關
J22nB116_p0771a27║相迎，一見心生。孺慕老人，因吊二老東行，遂侍巾舄
J22nB116_p0771a28║及卜居匡廬，為休老計成，即願從事。一日作禮，白言：
J22nB116_p0771a29║某幸末法，為佛弟子，志出生死，親見三大師現身五
J22nB116_p0771a30║濁惡世，衛護法門，行其難行，忍其難忍，調其難調。每
J22nB116_p0771b01║見如來教中教菩薩法，將謂空言，今親承三大師之
J22nB116_p0771b02║行履，私謂不必虛慕古人，而羹墻不遠，典刑現在，便
J22nB116_p0771b03║可盡形壽以依皈，誠難捨此而別求怙恃矣。乃寫三
J22nB116_p0771b04║大師之真願，終身佩奉，且生生世世執此願輪，即往
J22nB116_p0771b05║來人天周流六趣，曾無厭倦者，乞師為我證盟之。老
J22nB116_p0771b06║人聞而笑曰：此固子之深心本願雖然似矣，猶未探
J22nB116_p0771b07║其本也。請試觀夫本師和尚毘盧遮那法身非身，以
J22nB116_p0771b08║文殊、觀音、普賢三大士之行以成其身。然文殊，智也；
J22nB116_p0771b09║觀音，悲也，普，賢行也。捨此三者，則法身寂寥亦無寄
J22nB116_p0771b10║矣。故如來法身，若言其智，則徹法界理事因果，乃至
J22nB116_p0771b11║艸芥塵毛，無不盡其源底；盡眾生界，心念頭數，莫不
J22nB116_p0771b12║徹其根源。若言其悲，則盡眾生數皆為己身，故凡眾
J22nB116_p0771b13║生之饑寒困苦，疾病痛痒，乃至三途劇苦，皆菩薩全
J22nB116_p0771b14║身一體而共受之，故能不捨於一眾生。若言其行，則
J22nB116_p0771b15║盡虛空，徹法界，無一艸芥塵毛，不是菩薩捨身命處。
J22nB116_p0771b16║故普賢十願，一一皆言：虛空界盡，眾生界盡，眾生業
J22nB116_p0771b17║盡，眾生煩惱盡，我此行願，無有窮盡。是故本師毘盧
J22nB116_p0771b18║遮那，以此三法成就一身，不唯少一法，而法身不成；
J22nB116_p0771b19║即一眾生而非自己，則法身不遍，乃至塵毛艸芥，一
J22nB116_p0771b20║有不徹，則未盡無明。以至虛空盡處而行願亦盡，則
J22nB116_p0771b21║法身斷滅。雖然於法界性中觀此三者，如首羅三目，
J22nB116_p0771b22║即一而三，即三而一，名異而體同，體一而用異，不即
J22nB116_p0771b23║不離，非三非一，然於寂滅海中，猶似漚滅漚生耳。苟
J22nB116_p0771b24║能學此三聖，以盡智悲行願之量，而亦未盡法界之
J22nB116_p0771b25║量。若有挺特沒量大人，能於毘盧頂𩕳上行，回視此
J22nB116_p0771b26║三行者，大似喚奴作郎矣。是則以此而觀三大老者，
J22nB116_p0771b27║汝以瞖眼而見空華耳。以彼區區介爾之行較三大
J22nB116_p0771b28║士者，又不啻奴兒婢子矣，豈能盡佛法身之量哉？雖
J22nB116_p0771b29║然，三老固不足盡，要於法身體中亦塵毛耳。苟能從
J22nB116_p0771b30║此發堅固心，能捨身命，建立三寶，凡有纖毫裨法門，
J22nB116_p0771c01║益眾生事，皆法界全體之德用。如由一塵以遍諸塵，
J22nB116_p0771c02║始一毛而融多毛從今生，以極未來劫劫生生不退
J22nB116_p0771c03║此心。亦如普賢之虛空界盡，而行願無盡，是則生生
J22nB116_p0771c04║世世，食息起居，行住坐臥，未離本師一毛孔外。是則
J22nB116_p0771c05║三大老者，乃於法性海中同出同沒，不出如幻三昧
J22nB116_p0771c06║耳。逢場作戲，杆木隨身，說幻法以開幻眾，是則有之，
J22nB116_p0771c07║何足以為師哉？其無以限量心自隘如來法身境界
J22nB116_p0771c08║可也。
J22nB116_p0771c09║示自覺智禪人
J22nB116_p0771c10║佛言：汝等比丘，每于辰朝當自摩頭，此語最為親切。
J22nB116_p0771c11║老人每每思之，吾佛慈悲，痛徹骨髓。嘗謂末法比丘
J22nB116_p0771c12║多所受用，安居四事，種種供養，各各自謂所應得者，
J22nB116_p0771c13║更不思我是何人，物從何來？為何而受？所以知恩者
J22nB116_p0771c14║希，而報恩者少，特未一摩其頭耳。苟回光一摩其頭
J22nB116_p0771c15║則不覺，自驚曰：吾為何剃除鬚髮，而不與俗人為伍
J22nB116_p0771c16║耶？苟知形與俗異，則居不敢近俗，身不敢入俗，心不
J22nB116_p0771c17║敢念俗。如此則樂遠離行，不待知識之教，而自發勇
J22nB116_p0771c18║猛入山，惟恐不深矣。又安忍混從市俗，縱浪身心，為
J22nB116_p0771c19║無慚人，作無益行耶？自覺禪人向住人間，適遇會誠，
J22nB116_p0771c20║即躍然來匡山禮老人，願枯心住山，修出世行。老人
J22nB116_p0771c21║因示之以雙修之行。吾佛稱兩足尊者，以福慧兩全
J22nB116_p0771c22║也。為佛弟子志學佛者，無越此耳。故修慧在乎觀心，
J22nB116_p0771c23║修福在乎萬行，觀心以念佛為最萬，行以供眾為先，
J22nB116_p0771c24║是二者乃為摠持。吾人日用一切起心動念，皆是妄
J22nB116_p0771c25║想，為生死本，故招苦果。今以妄想之心轉為念佛，則
J22nB116_p0771c26║念念成淨土因是為樂。果若念佛，心心不斷，妄想消
J22nB116_p0771c27║滅，心光發露，智慧現前，則成佛法身。然眾生所以貧
J22nB116_p0771c28║窮無福慧者，由生生世世未嘗一念供養三寶以求
J22nB116_p0771c29║福德，直為生死苦身，念念貪求五欲之樂，以資苦本。
J22nB116_p0771c30║今以貪求一己之心轉而供養三寶，以有限之身命，
J22nB116_p0772a01║隨心量力，供養十方，乃至一香一華，粒米莖菜，則如
J22nB116_p0772a02║滴水入滄溟，一塵落大地，縱海有枯，而地有盡，其福
J22nB116_p0772a03║無窮，故感佛果華藏莊嚴為己將來自受用地，捨此
J22nB116_p0772a04║則無成佛妙行矣。禪人如生疲厭，當自摩頭，則自發
J22nB116_p0772a05║無量勇猛也。
J22nB116_p0772a06║示龍華泰禪人（有序）
J22nB116_p0772a07║余往乞食長安時過龍華樹下，主人瑞庵師，物色
J22nB116_p0772a08║余甚，驩視猶多，世親因也，一食不忘。余睹王舍城
J22nB116_p0772a09║中諸住剎者，率多浮習，獨師孤硬，潔介遇物，不假
J22nB116_p0772a10║辭色，心知其非，塵中人也，遂相與莫逆，故數數往
J22nB116_p0772a11║來。若諸弟子輩，亦莫不以余為親，故無間然。及余
J22nB116_p0772a12║居五臺，隱東海，二十年來如一日也。既師化去，若
J22nB116_p0772a13║其孫潭公視余猶視師，及余被放嶺外，愧生平竟，
J22nB116_p0772a14║無以報德者。頃余出嶺之南嶽，時則法孫泰禪人
J22nB116_p0772a15║遠來相訊，余見之不覺五內酸痛，則昔之與師，音
J22nB116_p0772a16║聲相貌，居然在目。及余之雙徑，了達大師因緣，禪
J22nB116_p0772a17║人相侍。既而余歸匡山，則攜禪人與之同歸者，意
J22nB116_p0772a18║念爾祖之德，冀成就禪人出世之業為報地耳。居
J22nB116_p0772a19║期年以開荒之勞，身心未及放下，頃政為禪人指
J22nB116_p0772a20║示，發覺初心，方有超向。適乃翁以書招之，屬以他
J22nB116_p0772a21║緣，余刻意留之不可得。禪人將別請益老人，因示
J22nB116_p0772a22║之曰：
J22nB116_p0772a23║吾出家兒先須急，其大者略其小者，何謂大生死是
J22nB116_p0772a24║也。何謂小世緣是也？古德云：除卻死生真大事，其餘
J22nB116_p0772a25║都是可商量。以眾生沉淪苦海，汩沒世緣，積劫以來，
J22nB116_p0772a26║以至今日，未嘗一念返省也。今幸為佛弟子身著袈
J22nB116_p0772a27║裟，且又遇知識有入道之緣，而不𢬵捨世緣苦心，參
J22nB116_p0772a28║究己躬下事，切恐今生錯過，縱出頭來，未審可能如
J22nB116_p0772a29║今日之諸緣畢具否也。禪人今以乃翁之命不敢違
J22nB116_p0772a30║去，則固爾當以死生之念為急，辦道之緣不可失事
J22nB116_p0772b01║畢，旋歸老人幸得活埋空山，但存殘喘一日，則與禪
J22nB116_p0772b02║人切磋大事，有一日之功，老人以畢命為期，禪人以
J22nB116_p0772b03║死心相侍，但得禪人當人一念光明煥發，不獨禪人
J22nB116_p0772b04║以了積劫生死大事，亦是老人所以報乃祖之地不
J22nB116_p0772b05║負此世際，會因緣也。禪人行矣，其無久滯他鄉，重增
J22nB116_p0772b06║生死業累耳。
J22nB116_p0772b07║示翠林禪人
J22nB116_p0772b08║佛祖教人唯在真心實行，為出生死之要心真則凡
J22nB116_p0772b09║所動作，言行舉措，無一事而不真，行實則凡所云為，
J22nB116_p0772b10║無一行而不實，故真實如好種子，其餘作為立行種
J22nB116_p0772b11║種皆發生之緣。以是之故，抽芽發幹，開花結實，究竟
J22nB116_p0772b12║不虛。故佛說發心修行，如布種子，成就菩提，以為結
J22nB116_p0772b13║果。果者，實也，以始終皆真實故。故佛呵二乘為焦芽
J22nB116_p0772b14║敗種者，以其心行不真實故也。從上諸祖教人參須
J22nB116_p0772b15║真參，悟須實悟，是知一切眾生為虛生浪死者，以其
J22nB116_p0772b16║妄想顛倒用事劫劫生生，未曾一念真實，故於生死
J22nB116_p0772b17║海中漂流，無可憑據。難到彼岸者，正所謂業識茫茫，
J22nB116_p0772b18║無本可據耳。況為佛弟子者，身在袈裟之下，豈可流
J22nB116_p0772b19║浪一生，念念妄想業識流轉，曾無一念返省而求真
J22nB116_p0772b20║實履踐之行者乎？此乃向袈裟下失卻人身，最為可
J22nB116_p0772b21║憐愍者，不但自己虛生浪死，抑且信施難消，復自酬
J22nB116_p0772b22║償，無有窮已，又豈不為大哀者乎？禪人既不遠千里
J22nB116_p0772b23║來參，老人必發一片真實信心，以此空山寂寞之中，
J22nB116_p0772b24║非掠虛之地，何所為而來耶？既發真實信心，不是一
J22nB116_p0772b25║見便了，不求一段真實之行，亦徒然耳。若求真實之
J22nB116_p0772b26║行，即從真實心中發現果，有真真實，實為生死之心，
J22nB116_p0772b27║必須將從前有生以來及出家以來，從頭一一細思
J22nB116_p0772b28║檢點，何曾有一念一行是真實事？從前已是虛過，即
J22nB116_p0772b29║從今日已去，發一片出世之心，將一切世間情根妄
J22nB116_p0772b30║想攀緣，一齊放下，將此一把骨頭一齊拋卻，將此一
J22nB116_p0772c01║條性命納向空山大澤之中，任他日炙風吹，一切安
J22nB116_p0772c02║逸，飽煖思慮，盡情撇卻單單，直以死生一念掛在眉
J22nB116_p0772c03║毛上，將一則古人公案蘊在胸中，日夜參究，看他一
J22nB116_p0772c04║念世間心起，便是墮在生死處定，要把斷，不容毫髮。
J22nB116_p0772c05║如此參究，不悟不休，即此一著，便是為生死真實心。
J22nB116_p0772c06║即以此心向二六時中一切動作云為種種行門至
J22nB116_p0772c07║禮拜三寶，供養十方調和大眾，看侍老病，一切行門
J22nB116_p0772c08║無不親身竭力承事，不生一念厭倦心不生一念人
J22nB116_p0772c09║我是非，得失心不起一念休歇止足。想如永明大師
J22nB116_p0772c10║每日行一百八件方便行，盡形不改，即此便是真實
J22nB116_p0772c11║之行。若此心行皆真，則無一事一行，不是實事，所謂
J22nB116_p0772c12║妙行。果能如此操心立行，透出本地光明，則將積劫
J22nB116_p0772c13║所染，一切貪嗔痴愛習氣種子，一一消融，化為成佛
J22nB116_p0772c14║真實種子矣。如是用心，可謂不虛。此生不負出家，不
J22nB116_p0772c15║枉遠犯風波，參訪知識，若仍前涉虛止，作常情業垢
J22nB116_p0772c16║罪垢種子，但隨妄想而行，不唯辜負此生，實取窮劫
J22nB116_p0772c17║三途之苦耳。
J22nB116_p0772c18║示順則易禪人
J22nB116_p0772c19║學人貴有遠大之志，以吾人所具廣大真心，與佛同
J22nB116_p0772c20║體，包法界為量，但迷之而成，蕞爾幻妄身心執之，以
J22nB116_p0772c21║為己有；堅固執持為我而不化，則一切業累皆從我
J22nB116_p0772c22║立。一切苦惱皆因我生，乃至長劫輪迴，皆我所致。以
J22nB116_p0772c23║此迷之，而不覺如佛。所云棄海認漚，目為全潮，是可
J22nB116_p0772c24║愍者，舉世皆然，其無足怪。若吾徒沙門釋子，乃出塵
J22nB116_p0772c25║之人親近佛法，乃出情之法，實破我之具。方今學者
J22nB116_p0772c26║廣學多聞，但增我見，少能餐采法味，而滋養法身慧
J22nB116_p0772c27║命者，豈非顛倒之甚也？且以法而為利媒，又其甚也，
J22nB116_p0772c28║可不哀歟？易禪人以多聞無益，志在清修，固已遠矣。
J22nB116_p0772c29║然徒以清修為行，而不刻意究竟生死根株猶然，以
J22nB116_p0772c30║雅尚為高，而不深窮佛祖不到之地，此其創志不遠，
J22nB116_p0773a01║是以一日之價為得也。可不負其本有哉？吾徒所難
J22nB116_p0773a02║得者，厭世俗最難得者，厭生死禪人。今知其厭而不
J22nB116_p0773a03║知究其所以厭，是猶然以五十步笑百步也。嗟余老
J22nB116_p0773a04║矣，餘日無多，生死大患，橫在眉睫，恐厭之不極。禪人
J22nB116_p0773a05║年亦長矣，能以老人之厭自厭。倘不厭老人相，與千
J22nB116_p0773a06║巖萬壑之間，絕影忘言，修厭離行，從此長揖五濁，永
J22nB116_p0773a07║離四生，同遊廣大極樂之鄉，豈不為最上因緣哉？又
J22nB116_p0773a08║奚止于裹糧千里之適，視彼榆枋莽蒼者，固未足與
J22nB116_p0773a09║道也。
J22nB116_p0773a10║示查汝定
J22nB116_p0773a11║往余居海外之三年戊戌，查汝定不遠數千里，謁余
J22nB116_p0773a12║於行間，一見忘形，相與莫逆。既余從南嶽之雙徑，取
J22nB116_p0773a13║道金沙居士，忽再見越十九年，歡然如未，別時第白
J22nB116_p0773a14║髮相看耳。晤言旬日，為作小像贊而行。及余還匡山，
J22nB116_p0773a15║誅茅五乳，聊爾棲息。明年季春既望，居士忽杖策來，
J22nB116_p0773a16║余一見大為奇事，何當衰年？不辭跋涉親師問道於
J22nB116_p0773a17║青山白雲之中，其志趣豈尋常者耶？居士覽余所居，
J22nB116_p0773a18║倚七賢而面五老，儼然而對天際真人雲霞出沒於
J22nB116_p0773a19║衣袂，湖光照映於眉端，固天壤一絕境。噫嘻！塵世安
J22nB116_p0773a20║能有此夢想耶？居士即判，然有歸老志。既而策杖登
J22nB116_p0773a21║覽，遍歷其窈眇，窮巖絕壑，捫摸無所不至。歸而告余
J22nB116_p0773a22║曰：今觀此山，始知天壤之廣大，山川之鉅麗，乾坤之
J22nB116_p0773a23║靈秀，即探五嶽而望崑崙，亦未逾於此也。因思孔子
J22nB116_p0773a24║登泰山而小天下，且睹江湖之浩渺，窮天地之高深，
J22nB116_p0773a25║其猶踞蓮華而窺香海。是知佛道之廣大世界，微塵
J22nB116_p0773a26║須彌芥子。由是觀之，而天下未足以小言之耶。乞師
J22nB116_p0773a27║指示，目力所不能睹，足跡所不能窮，大有逾於此者，
J22nB116_p0773a28║願終身卒業焉。余曰：子之所悅者是，以見見其跡，未
J22nB116_p0773a29║嘗離見而識其微也。其所見者，相未嘗離相以觀其
J22nB116_p0773a30║妙也。語曰：自大視細者不盡，自細視大者不明。若離
J22nB116_p0773b01║見相而洞達其幽微，則須彌未足盡，其大世界未能
J22nB116_p0773b02║廓其量也。試為子言之，以太虛而觀世界，則世界一
J22nB116_p0773b03║塵也；以世界而觀須彌，則須彌一塵也；以須彌而觀
J22nB116_p0773b04║茲山，則茲山一塵也；以吾心而觀太虛，則太虛猶夫
J22nB116_p0773b05║一塵也。故曰空生大覺中，如海一漚發。若以智照一
J22nB116_p0773b06║心，則虛空大地世界微塵不出吾身一毛孔耳視一
J22nB116_p0773b07║毛而能含受虛空世界，則一一毛孔一切皆然。由是
J22nB116_p0773b08║觀之，即一毛孔能同法界周遍廣大之量，豈彼介爾
J22nB116_p0773b09║天地，點滴江湖，又詎可以窮其智性哉？雖然，色性智
J22nB116_p0773b10║性，無二無別，以智融色，則色隱而智顯；以色昡智，則
J22nB116_p0773b11║色顯而智亡。色智尚然，又奚可以目力之所見，足跡
J22nB116_p0773b12║之所窮，以誇廣大之域，盡浩渺之際哉？子其離見超
J22nB116_p0773b13║情，遺形釋智，而洞乎真際，則聖凡之出沒，世界之成
J22nB116_p0773b14║壞，猶夫空華起滅耳，又何足言小天下哉？子乃棲神
J22nB116_p0773b15║於此，先天地而不為始，後天地而不為終，又奚可以
J22nB116_p0773b16║一掊土而盡其天年耶？子其諦觀而深察之，無以纖
J22nB116_p0773b17║塵瞖目，失曠觀而自小也。汝定再拜稽首曰：學人向
J22nB116_p0773b18║之自束于見也，其猶醯雞歟？今蒙師指示，發吾覆矣。
J22nB116_p0773b19║請事斯言，期卒業以盡命焉。余於是乎書以遺之歸。
J22nB116_p0773b20║示玄機參禪人
J22nB116_p0773b21║禪人以持明為專行從事者，三十年心地未有發明，
J22nB116_p0773b22║乞老人指示持明與參究向上用心，同異老人因示
J22nB116_p0773b23║之曰：佛說修行之路，方便多門，歸源無二，摠之一切
J22nB116_p0773b24║行門，單以破煩惱，斷情根，發明本有而已。即參禪提
J22nB116_p0773b25║話頭，與念佛持明，皆無二法。第不善用心者，不知借
J22nB116_p0773b26║以磨煉習氣，破除妄想為要務，返以執著之心資無
J22nB116_p0773b27║明，故用力多而收功少耳。原其此事，如用瓦子敲門，
J22nB116_p0773b28║只是要門開，不必計其手中瓦子何如也？以吾人無
J22nB116_p0773b29║量劫來積集貪嗔、痴、愛、雜染種子，潛於藏識之中，深
J22nB116_p0773b30║固幽遠，無人能破。故聖人權設方便，教人提一，則公
J22nB116_p0773c01║案為話頭，重下疑情，把斷妄想關頭，絲毫不放，久久
J22nB116_p0773c02║得力，如逼狗跳墻，忽然藏識迸裂，露出本來面目，謂
J22nB116_p0773c03║之悟道。若是單單逼拶，妄想不行，何必話頭？即婆子
J22nB116_p0773c04║數炭團，專心不二，亦能發悟，況念佛持咒有二法哉？
J22nB116_p0773c05║禪人持明三十年，不見效者，不是咒，無靈驗，只是持
J22nB116_p0773c06║咒之心，未曾得力。尋常如推空車下坡相似，只管滾
J22nB116_p0773c07║將去，何曾著力來？如此用心，不獨今生無驗，即窮劫
J22nB116_p0773c08║亦只如此。及至陰境現前，生死到來，依然眼花撩亂，
J22nB116_p0773c09║卻怪修行無下落，豈非自誤自錯耶？禪人從今不必
J22nB116_p0773c10║改轉，就將持咒的心作話頭字字，心心著力挨磨，如
J22nB116_p0773c11║推重車上坡相似，渾身氣力使盡，不敢放鬆絲毫寸
J22nB116_p0773c12║寸，步步腳跟不空。如此用力時，只逼得妄想流注，塞
J22nB116_p0773c13║斷命根，更不放行。到此之時，就在正著力處重下疑
J22nB116_p0773c14║情深深覷看審問：只這用力持咒的畢竟是個甚麼？
J22nB116_p0773c15║覷來覷去，疑來疑去，如老鼠入牛角，直到轉身吐氣
J22nB116_p0773c16║不得處如此正是得力時節，切不可作休息想，亦不
J22nB116_p0773c17║得以此為難，生退息想，及逼到一念開豁處，乃是電
J22nB116_p0773c18║光三昧，切不可作玄妙歡喜想，從此更著精彩，拼命
J22nB116_p0773c19║做去不到，忽然藏識迸裂，虛空粉碎時決不放手。若
J22nB116_p0773c20║能如此持咒與參禪，豈有二法耶？所以道：俱胝只念
J22nB116_p0773c21║三行咒，便得名超一切人，便可證明，即親見佛祖，亦
J22nB116_p0773c22║不易老人之說也。
J22nB116_p0773c23║示智沙彌
J22nB116_p0773c24║方今出家兒於末法當鬥諍堅固之時，有能決志為
J22nB116_p0773c25║生死大事，單提向上一著，以了悟為期。此上上根人
J22nB116_p0773c26║誠不易見，以今亦有參究此事。又惡覺惡習濃厚，蒲
J22nB116_p0773c27║團未穩，邪見橫生，多落魔道。此其難也。古德云：未能
J22nB116_p0773c28║參究向上，且於教法留心，時光亦不空過。其留心於
J22nB116_p0773c29║教，亦有兩般：一則根器稍利，力窮性相，宗旨深徹其
J22nB116_p0773c30║源。以多聞薰習之功，從聞思修入三摩地。是則不獨
J22nB116_p0774a01║自了心性，抑且為人師。此亦報佛深恩，不負出家之
J22nB116_p0774a02║志。至若根器稍鈍，不能廣親教乘，即持誦一門，尤為
J22nB116_p0774a03║要行。故天台大師以讀誦受持為五品觀行之首，即
J22nB116_p0774a04║法華所說持經。法師現在父母所生肉身，即得六根
J22nB116_p0774a05║清淨。此持經之功，豈劣行哉？今沙彌既知厭生死苦，
J22nB116_p0774a06║投佛出家，苟無專心一行，豈不孤負此生？即持經一
J22nB116_p0774a07║行，能專心一志。如古人潛心理觀，一旦忘言契心得
J22nB116_p0774a08║佛心宗，是由文字而得摠持，此所謂旋陀羅尼門由
J22nB116_p0774a09║此證入。斯則歸源無二，方便多門，歷劫生死根株，仗
J22nB116_p0774a10║此法門，一時頓斷，豈不為無上菩提之徑路乎？若悠
J22nB116_p0774a11║悠歲月，唐喪光陰，墮於粥飯常流，豈不虛消信施，重
J22nB116_p0774a12║增業累，又何取於出家為哉？
J22nB116_p0774a13║示性覺禪人
J22nB116_p0774a14║出家本為生死大事，今出家兒，不知生死為何物，但
J22nB116_p0774a15║知隨波逐流，業識茫茫，無本可據。古人參方行腳，訪
J22nB116_p0774a16║尋知識，單為究明己躬下事。今人行盡天下，歷遍叢
J22nB116_p0774a17║林，唯鼓粥飯氣習竟，不知善知識為人處，可惜奔波
J22nB116_p0774a18║一生到底了無下落，是為可憐愍者。至有一念為生
J22nB116_p0774a19║死心的，不知修行之要，或以禮誦念佛為修行，一生
J22nB116_p0774a20║辛苦，到底於己躬下，事如黑漆桶相似，於生死分上
J22nB116_p0774a21║了沒干涉。禪人發心真實為生死大事，唯有參究向
J22nB116_p0774a22║上一著為真實工夫，先要辦一片長遠，決定不退之
J22nB116_p0774a23║志。古人二三十年單提一念，不悟不休，第一不得指
J22nB116_p0774a24║望，速成就釋迦老子三大阿僧祗劫磨煉身心，豈是
J22nB116_p0774a25║鈍根耶？古德參究，機緣儘多，唯有念佛的是誰，一則
J22nB116_p0774a26║審實話頭，最易得力。禪人今日發心參究，但將此一
J22nB116_p0774a27║則公案時時提撕，先將身心內外一切妄想雜亂，念
J22nB116_p0774a28║頭一齊放下，放到沒可放處，即深深提，起一聲阿彌
J22nB116_p0774a29║陀佛四字，歷歷分明，急著眼看，看得少不得力又提
J22nB116_p0774a30║一聲，佛有力便下疑情審問：這念佛的是誰？審之又
J22nB116_p0774b01║審畢竟是誰看得，纔有昏散現前，即便快著精彩。又
J22nB116_p0774b02║提又看，又審又疑疑到疑不得處，胸中如銀山鐵壁
J22nB116_p0774b03║立在心目之間，如此便是話頭得力時也。若到此得
J22nB116_p0774b04║力處，正好重下疑情，於日用一切時一切處念念不
J22nB116_p0774b05║移，乃至久久夢中一似醒時一般若用力到此，決不
J22nB116_p0774b06║可退墮，忽然疑團迸裂，自然頓見本來面目。若肯發
J22nB116_p0774b07║此決定之志，操不退之心，但只一念直直行將去，切
J22nB116_p0774b08║不可求速效，切不得將心待悟。若工夫綿密，自有打
J22nB116_p0774b09║破之時節也。如上所說，參究一節，最是易為省力，只
J22nB116_p0774b10║是要放得下提，得起，靠得定，疑得切不拘，行住坐臥，
J22nB116_p0774b11║動靜閒忙，都是用心的時節。六祖云：若論此事，輪刀
J22nB116_p0774b12║上陣亦可做得。此之謂也。禪人有志，真為生死，便從
J22nB116_p0774b13║此一路下腳。
J22nB116_p0774b14║示寶藏相禪人禮普陀
J22nB116_p0774b15║觀音大士證圓通本根，以法界身隨緣應現，凡一稱
J22nB116_p0774b16║其名，即得脫苦。是則大士豈定居於普陀耶？殊不知
J22nB116_p0774b17║海喻生死，山喻涅槃。大士以法身普應生死海中，即
J22nB116_p0774b18║眾生日用尋常，皆大士威神顯現，湛然寂滅，猶如寶
J22nB116_p0774b19║山。故以海中普陀象之由在眾生煩惱海中，眾生有
J22nB116_p0774b20║苦，即大士之苦，故一稱其名，即得解脫，乃眾生喚醒
J22nB116_p0774b21║自心。大士大士現前，則寂滅現前，寂滅則苦不能到，
J22nB116_p0774b22║故山在海中，波濤不能撼動，是故名為大士，常居普
J22nB116_p0774b23║陀，非局指海中拳石為大士棲托也。眾生迷妄，不禮
J22nB116_p0774b24║自心之大士，親踞寂滅之道場，巍巍不動，如海中山，
J22nB116_p0774b25║爾乃跋踄山川，必數千里外，伶俜辛苦，而向外求之，
J22nB116_p0774b26║迷之甚矣！禪人久參行腳，樂住蘭若，是見自心之大
J22nB116_p0774b27║士，而以方便攝眾生耶？是未見自心，而必欲往見大
J22nB116_p0774b28║士於南海耶？若見自心，則念念寂滅，現前大士心心
J22nB116_p0774b29║出現於咳唾掉臂之間，若未見自心而他求之，是涉
J22nB116_p0774b30║海踰河，而求止渴於井也。雖然如是，經云：歸源無二
J22nB116_p0774c01║路，方便有多門。今大地眾生皆信大士於南海，合就
J22nB116_p0774c02║其機而引進之，令其涉海登山，一呼大士猛省自心，
J22nB116_p0774c03║則觸目波濤，皆人圓通之門，必使自信而後已。同此
J22nB116_p0774c04║行者，但有一人能信老人。此言則不負一翻行腳，不
J22nB116_p0774c05║然則空費艸鞋錢也。
J22nB116_p0774c06║示明輝禪人少林禮祖
J22nB116_p0774c07║若論此事，佛未出世，祖未西來，照天照地，無欠無餘，
J22nB116_p0774c08║即黃面老子出世胡亂四十九年。終日搖唇鼓舌，亦
J22nB116_p0774c09║未道著一字。及末後拈花迦葉破顏微笑，乃曰：吾有
J22nB116_p0774c10║正法眼藏。涅槃妙心。今付與汝。大似空拳誑小兒。自
J22nB116_p0774c11║是喚作教外別傳之道。一似缽盂安柄。一人傳虛。十
J22nB116_p0774c12║人傳實。及達磨西來。又說作單傳直指。少室九年。賺
J22nB116_p0774c13║得神光痴種立雪斷臂求之將謂有甚奇特。究竟到
J22nB116_p0774c14║底，直是個覓心了不可得。從此承虛接響。大家都架
J22nB116_p0774c15║空中樓閣。各立門庭二派五宗。畢竟不曾為人拈出。
J22nB116_p0774c16║直至而今大地黑如漆。致使痴狂之輩。向鬼窟裏弄
J22nB116_p0774c17║精魂。自謂傳少林禪。是某家兒孫。如此誑惑愚人。豈
J22nB116_p0774c18║不痛哉。禪人今日參老僧。老僧此問無佛法。禪道與
J22nB116_p0774c19║人說甚麼乾屎。撅禪人又要走向少林禮鼻祖求佛
J22nB116_p0774c20║法禪道。捨卻自己腳跟下一尺土，更向千山萬水之
J22nB116_p0774c21║外向他家屋覓。豈智也哉？禪人試將己躬下理會看。
J22nB116_p0774c22║未出門一步與到匡山時。是同是別？即今離匡山一
J22nB116_p0774c23║步到少林。往返歸來時。是同是別？若是別則。未出門
J22nB116_p0774c24║一步。早已錯卻了也。況千里萬里乎。禪人果能透出
J22nB116_p0774c25║頂門隻眼。將別與不別。拈向一邊。看來畢竟是個什
J22nB116_p0774c26║麼。是時方知達麼。老胡元未西來。黃面老子曾未出
J22nB116_p0774c27║世。此段家風。築塞虛空。充滿十方。又何庸妄想馳求
J22nB116_p0774c28║費艸鞋錢如渴鹿逐燄耶。禪人如不信老人。試到少
J22nB116_p0774c29║室。問取單傳堂前。露柱看是個什麼。
J22nB116_p0774c30║示法界約禪人
J22nB116_p0775a01║禪人生長。建昌自離塵以來。久走方外。遍參知識。曾
J22nB116_p0775a02║禮紫柏及老人。於大都已三十餘年。復覲老人於匡
J22nB116_p0775a03║山。因示之曰。從上出家兒。皆為生死大事。登山涉水。
J22nB116_p0775a04║求善知識。決擇於一言一句之下。剿絕命根。將百千
J22nB116_p0775a05║萬劫塵勞惡習。當下頓斷。如脫韝之鷹。自此不復受
J22nB116_p0775a06║人拘縶。即能掉臂生死路頭。絕無顧盻。諦觀傳燈諸
J22nB116_p0775a07║祖為人抽釘拔楔處。有甚玄妙秘密耶。只是學人一
J22nB116_p0775a08║向單為生死一著。蘊在胸中。吞不入吐不出。扼塞不
J22nB116_p0775a09║通。如喪考妣相似。偶因緣時熟。忽遇善知識柱杖頭
J22nB116_p0775a10║一撥便轉。更有何疑慮耶。唯的信自心本有而已。今
J22nB116_p0775a11║人行腳走遍天涯。入遍叢林眼中。到處熱烘烘。便是
J22nB116_p0775a12║好道場。見粥飯精潔一頓。飽齁齁的。便是好知識。縱
J22nB116_p0775a13║遇明眼知識。都被熱瞞。當面錯過。如此行腳操方較
J22nB116_p0775a14║之。古人豈不天壤相懸耶。此何以故。蓋由各人本分
J22nB116_p0775a15║為生死一件大事。未曾把作喫緊耳。然為僧行腳不
J22nB116_p0775a16║為本分事。便是流浪生死。一生空過時光枉費艸鞋
J22nB116_p0775a17║錢。豈不大可嘆息耶。禪人為生死出家行腳參知識
J22nB116_p0775a18║住名山。行苦行。種種法行。一一經歷。且道。即今生死
J22nB116_p0775a19║事畢竟如何。且道。前見紫柏與老人。今見老人與未
J22nB116_p0775a20║見時。有何差別。且道。今在匡廬萬仞峰頭白雲深處。
J22nB116_p0775a21║與王舍城中萬丈紅塵裏境界。是同是別。若道是同。
J22nB116_p0775a22║且隔三千里外沒交涉。若道是別衲僧行腳眼在甚
J22nB116_p0775a23║處。若向這裏定當得出。三十年即今日。今日即三十
J22nB116_p0775a24║年前。紅塵即白雲。白雲即紅塵。當處寂滅。若此處寂
J22nB116_p0775a25║滅。則一切生死煩惱業行。及種種差別境界。無不觸
J22nB116_p0775a26║目寂滅矣。其或未然。今日再行腳從頭起。重到五臺
J22nB116_p0775a27║峨嵋。參見文殊普賢。試問何等是平等一際寂滅法
J22nB116_p0775a28║門。待有話會。再來與老僧相見。
J22nB116_p0775a29║示崇觀禪人
J22nB116_p0775a30║觀禪人往來吳楚不遠，數千里來參一見，則知其有
J22nB116_p0775b01║志而未能也。老人愍其遠來，且無可指示，但因其名，
J22nB116_p0775b02║乃字之曰見。微以眾生生死根株，微細流注，妄想昏
J22nB116_p0775b03║迷，而不自知，故吾佛大師設觀以照之，良以微非觀
J22nB116_p0775b04║照，無以見生死之力大；觀不涉微，無以顯照用之功
J22nB116_p0775b05║力能破幽微，則生死可出，此特教家之極則。若是衲
J22nB116_p0775b06║僧分上，自有格外鉗錘，但能一念如鐵壁銀山，塞斷
J22nB116_p0775b07║咽喉，無吐氣處，直得死而復甦，方有少分相應耳。禪
J22nB116_p0775b08║人方且波流識海，未能勦絕命根，他時後日苟能吐
J22nB116_p0775b09║卻，雜毒放下，身心再來，參請有分。
J22nB116_p0775b10║示六如坤公
J22nB116_p0775b11║從上諸祖教人參禪，雖有超佛越祖之談。其實要人
J22nB116_p0775b12║成佛作祖耳。未有欲求作佛祖而不遵佛祖之言教
J22nB116_p0775b13║者。捨教而言修行是捨規矩而求方圓也。且佛教阿
J22nB116_p0775b14║難開口便道。應當直心。淨名云。直心是道場。馬鳴大
J22nB116_p0775b15║師開示修行。切要須發三種心。謂直心正念。直如法
J22nB116_p0775b16║故。深心要集一切諸善行故。大悲心願救一切眾生
J22nB116_p0775b17║苦故。是知從上諸祖未有不發此三種心者。即如個
J22nB116_p0775b18║個開示入門。要看話頭。學人秪知瞢瞢的去參話頭。
J22nB116_p0775b19║只要妄想貪求玄妙。卻不知是直心正念。真如祖師
J22nB116_p0775b20║方便法門。若說真如二字。學人早作道理會取去。誰
J22nB116_p0775b21║肯下死工夫做。若只教去看。話頭看到話頭逼拶。歷
J22nB116_p0775b22║劫情根。忽然斷處。則從來一切妄想情慮當下消滅。
J22nB116_p0775b23║求一念生心了不可得。到此便是離念境界。正所謂
J22nB116_p0775b24║正念者無念也。若到無念。則不求與真如合。而自然
J22nB116_p0775b25║與真如覿體相應矣。如此便是佛祖教人直心的樣
J22nB116_p0775b26║子。也是知參禪更無別樣巧法。只是要人實實死做。
J22nB116_p0775b27║做到恁般田地。所謂閉門造車。出門合轍。豈有甚秘
J22nB116_p0775b28║密巧妙哉。此乃第一直心修行也。第二深心。要集一
J22nB116_p0775b29║切諸善功德。此諸善功德。不是外邊有為的事。如達
J22nB116_p0775b30║磨大師對武帝云。淨智妙圓體自空寂。是真實功德。
J22nB116_p0775c01║是知達磨所說淨智妙圓。正是馬鳴直心正念真如。
J22nB116_p0775c02║是則馬鳴之諸功德。就是將直心正念去做。以真如
J22nB116_p0775c03║遍成一切有為事法。今日要求證真如不是在死眉
J22nB116_p0775c04║死眼鬼窟裏求。要在一切日用有為萬行上求。所以
J22nB116_p0775c05║行上求者。不是在事上別。討出一個玄妙真如來。只
J22nB116_p0775c06║是就將直心正念在一切事上驗看。可與直心正念
J22nB116_p0775c07║相應不相應。若事事法法。都與直心正念相應。則目
J22nB116_p0775c08║前無一法一事。不是真如境界矣。所以馬祖與百丈
J22nB116_p0775c09║諸弟子。日用中搬柴運水。鋤田插禾燒火煮飯。事事
J22nB116_p0775c10║上覿面勘驗。故尋常一言一句。冷言熱語。都是要弟
J22nB116_p0775c11║子入證真如之門。若勘到果然。一切處不昧。方許有
J22nB116_p0775c12║為人分。若胸中絲毫未透。未到無念境界。便起心動
J22nB116_p0775c13║念。即被業轉。墮在生死窟中。故未輕許。印正此傳燈。
J22nB116_p0775c14║千七百則葛藤皆真實印正語。非玄妙機鋒語。如今
J22nB116_p0775c15║學人不知如此。都把作玄妙奇特言語。蘊在胸中。當
J22nB116_p0775c16║作己解。日用頭頭未曾一毫看破。豈不誤哉。若到目
J22nB116_p0775c17║前法法頭頭。全是真如當體現前。則所集何法而非
J22nB116_p0775c18║功德哉。第三大悲心。願拔一切眾生苦故。如今學人
J22nB116_p0775c19║見拔眾生苦是菩薩事。待他日成了。菩薩纔度眾生。
J22nB116_p0775c20║卻不知能度眾生。方是菩薩度眾生苦。不是有了神
J22nB116_p0775c21║通妙用。纔去度眾生。卻就是直心正念。集諸功德處。
J22nB116_p0775c22║就是度生事業。且如世尊教須菩提度盡眾生。實無
J22nB116_p0775c23║眾生可度。乃至廣行六度。更無一法可行。乃至上求
J22nB116_p0775c24║菩提。佛果亦無所得。且度眾生。豈不是集諸功德。實
J22nB116_p0775c25║無一法可得。豈不是直心正念。真如如此妙用。乃自
J22nB116_p0775c26║己日用神通。取之無禁。用之不竭。則何法而非功德
J22nB116_p0775c27║事哉。以眾生日用種種事法。皆是煩惱現行。今以真
J22nB116_p0775c28║如一念事事法法上印破。都轉作真如妙用。便是度
J22nB116_p0775c29║自心之眾生。如此參學。是名真參。實究者。不是現成
J22nB116_p0775c30║端坐養懶。過了三年五載。便誇大口說。我參禪幾多
J22nB116_p0776a01║時。悟了多少妙處。如此見識。都是閻老子前喫鐵棒
J22nB116_p0776a02║漢。返不如三家村田舍郎。他倒免酬信心檀越宿債
J22nB116_p0776a03║老漢看來。佛祖教人。原是分分明明。只是後人錯會。
J22nB116_p0776a04║所以誤耳。禪人既歸心老人。須信老人言。從今將抱
J22nB116_p0776a05║守琉璃瓶子一拶粉碎。將從前參的都移在一片身
J22nB116_p0776a06║心上。向成就眾生門頭拼卻性命去。一一著實體驗
J22nB116_p0776a07║過。發廣大心。能引一眾生發菩提心。便是拔一眾生
J22nB116_p0776a08║之苦。則是自破一分我。執損一分煩惱。消得一分我
J22nB116_p0776a09║見煩惱。便是證一分真如境界。若從此以去。更發長
J22nB116_p0776a10║遠。心即三生十劫劫劫生生行到煩惱消盡處。便是
J22nB116_p0776a11║度盡眾生處。若眾生煩惱一時都盡。更要成甚麼佛
J22nB116_p0776a12║祖。
J22nB116_p0776a13║示西印淨公專修淨土
J22nB116_p0776a14║近世士大夫，多尚口耳，恣談柄，都尊參禪，為向上事，
J22nB116_p0776a15║薄淨土而不修，以致吾徒好名之輩，多習古德現成
J22nB116_p0776a16║語句，以資口舌利便以此相尚，遂至法門日衰。不但
J22nB116_p0776a17║實行全無，且謗大乘經典，為文字不許親近，故世無
J22nB116_p0776a18║明眼知識，卒莫能迴其狂瀾，大可懼也。智行兩缺，何
J22nB116_p0776a19║以望法門之興乎？大都不深於教乘，不知吾佛度生
J22nB116_p0776a20║方便多門歸源無二之旨耳。世人但知祖師門下以
J22nB116_p0776a21║悟為上，悟心本意要出生死耳，念佛豈不是出生死
J22nB116_p0776a22║法耶？參禪者多未必出，而念佛者出生死無疑。所以
J22nB116_p0776a23║然者，參禪要離想，念佛專在想，以眾生久沉妄想，離
J22nB116_p0776a24║之實難。若即染想而變淨想，是以毒攻毒博換之法
J22nB116_p0776a25║耳。故參究難悟，念佛易成。若果為生死心切，以參究
J22nB116_p0776a26║心念佛，又何患一生不了生死乎？惟此淨土法門，世
J22nB116_p0776a27║人以權目之，殊不知最是真實法門。諦觀普賢以法
J22nB116_p0776a28║界為身，修十大願，必指歸淨土。馬鳴傳心祖師宗，百
J22nB116_p0776a29║部大乘作起信論，究竟結歸西方。東土傳燈，諸祖雖
J22nB116_p0776a30║不明言，淨土但悟心，既出生死，不歸淨土，豈成斷滅
J22nB116_p0776b01║耶？永明會一大藏指歸一心，亦攝歸淨土禪至中峰，
J22nB116_p0776b02║時在季世，而極力讚揚西方，況此法門乃本師無問
J22nB116_p0776b03║自說，十方諸佛共讚，豈諸佛菩薩、諸大祖師返不如
J22nB116_p0776b04║今之業垢眾生而妄談耶？故此法門決不必疑，但在
J22nB116_p0776b05║人之念佛心切，不切志，決不決耳。淨公中年，棄愛出
J22nB116_p0776b06║家，初參紫柏大師，授參禪之指。今于淨土一門，願修
J22nB116_p0776b07║而未決請益老人因謂之曰：此事不必問人，只看自
J22nB116_p0776b08║家為生死心，何如若為生死心如救頭然，志要一生
J22nB116_p0776b09║取辦，譬若人患必死之病，有人覓還丹可救一人授
J22nB116_p0776b10║以海上單，方足以起死回生只在病者有決定心，信
J22nB116_p0776b11║此可服，更不必待覓還丹，只服此單方，頓令通身汗
J22nB116_p0776b12║出，絕後方甦，是時始知其妙。但諦信此法，專心一志，
J22nB116_p0776b13║至臨命終時，方自知其效耳，又何必問取他人哉？勉
J22nB116_p0776b14║矣行之，決不相賺。
J22nB116_p0776b15║示沙彌性鎧
J22nB116_p0776b16║沙彌性鎧來參請益，老人字之曰堅忍，惟佛示弟子
J22nB116_p0776b17║曰著忍辱衣名堅固鎧，以鎧為禦患之具，譬夫大將
J22nB116_p0776b18║臨敵，不遭矢石之患，而能全身保命，有必勝之功者，
J22nB116_p0776b19║鎧之力也。且吾沙門釋子蹈生死之場，遇五慾諸魔
J22nB116_p0776b20║之大敵，非忍力堅固，不足以勝之，故曰忍色忍欲，難
J22nB116_p0776b21║忍能忍，方能保全法身慧命，以臻極樂之場，即吾佛，
J22nB116_p0776b22║亦曰種種諸難，皆當能忍，況末法險道，多諸患難，苟
J22nB116_p0776b23║無堅忍之力，又何以克全出世之業乎？
J22nB116_p0776b24║示夜台禪人
J22nB116_p0776b25║文殊菩薩住清涼山，與一萬眷屬常演說法，故西域
J22nB116_p0776b26║沙門遙禮此山為金色世界。華嚴經云：一切處文殊
J22nB116_p0776b27║師利，從一切處金色世界而來。由是觀之，文殊果常
J22nB116_p0776b28║住於此山耶？蓋眾生界中煩惱所集，為熱惱地。若行
J22nB116_p0776b29║人能開智眼，達本情忘，知心體合，則當下清涼。如是
J22nB116_p0776b30║則觸目無非文殊化境，步步不離清涼道場。此所謂
J22nB116_p0776c01║一切處文殊金色世界也。夜台禪人久住台山夜遊，
J22nB116_p0776c02║故得此名。今來南方行腳參禮知識，是必親從文殊，
J22nB116_p0776c03║指點而來。如善財之南詢，雖經百一，十城未動腳跟
J22nB116_p0776c04║一步。如前周行。十方世界，未離金色界中。在在知識
J22nB116_p0776c05║逆順法門，無非文殊智眼。今見老人於五乳峰頭與
J22nB116_p0776c06║金色世界，是同是別？這裏辯得，許你親見文殊；其或
J22nB116_p0776c07║未然，再買艸鞋行腳去。參參。
J22nB116_p0776c08║示省然覺禪人
J22nB116_p0776c09║性覺禪人，中歲出家，遠來匡山，求授具戒。以有隱疾，
J22nB116_p0776c10║不能久侍辭歸，請益老人，因示之曰：身為大患之本，
J22nB116_p0776c11║眾苦所聚，六道生死，先要識此生死苦因。所謂諸苦
J22nB116_p0776c12║所因，貪欲為本，若滅貪欲，無所依止。是故佛說金剛
J22nB116_p0776c13║寶戒，心地法門，乃斷欲之利具出苦之舟筏也。汝今
J22nB116_p0776c14║幸聞此法，念念不忘，心心不懈，即此便是修行之要。
J22nB116_p0776c15║如圓覺經云：當觀此身，四大合成。我今觀此，堅硬歸
J22nB116_p0776c16║地，潤濕歸水，煖氣歸火，動轉歸風，諦觀四大，各有所
J22nB116_p0776c17║歸，今此妄身當在何處？如是觀察，念念不忘，心心不
J22nB116_p0776c18║昧，久之純熟，當見此身忽然脫空，四大若空，諸苦頓
J22nB116_p0776c19║脫，即此功夫便是出生死之第一妙訣也。從上諸祖
J22nB116_p0776c20║未有一人不從參究中來，得了悟心性者，未有不修
J22nB116_p0776c21║而能得利益者，汝當更念：此身雖苦，幸存一息，尚可
J22nB116_p0776c22║能求出之方。若一失此身，枉著袈裟，則將來三途之
J22nB116_p0776c23║苦，動經長劫，雖欲求出，不可得也。故云思地獄苦，發
J22nB116_p0776c24║菩提心，勉之毋怠！
J22nB116_p0776c25║示難名道禪人
J22nB116_p0776c26║學人往參老人於曹溪，特為發明金剛般若宗旨，以
J22nB116_p0776c27║六祖初聞無住生心，一語即悟本來無物，遂得黃梅
J22nB116_p0776c28║衣缽。是知三世諸佛之所證，歷代祖師之所傳，一切
J22nB116_p0776c29║菩薩之所修者，皆以般若為根本，智所謂般若，乃諸
J22nB116_p0776c30║佛母。是以吾人欲求出生死，證真常，非仗般若真因，
J22nB116_p0777a01║必無可行之路也。所言般若者何？乃一切諸佛之法
J22nB116_p0777a02║身，一切眾生之佛性，乃吾人生死業識之心體也。惟
J22nB116_p0777a03║此心體本來光明廣大，但一念不覺，而為無明，迷此
J22nB116_p0777a04║圓明之體，變成阿賴耶識，而為生死根株，拘此血肉
J22nB116_p0777a05║之軀，封固而為我執；以執我故，則執有人人我對待
J22nB116_p0777a06║是有眾生；又執眾生命根不斷，是為壽者。以此四相
J22nB116_p0777a07║堅固，造種種業，以取無量生死之苦果，皆因執我之
J22nB116_p0777a08║故也。以此我執堅固難破，非仗般若智慧莫能破之，
J22nB116_p0777a09║我執不破，則生死難出，故凡夫執我不能出生死，一
J22nB116_p0777a10║切菩薩著我決不能得無上菩提，摠之是於生死涅
J22nB116_p0777a11║槃皆有住著故也，故曰一切眾生處處貪著。是以六
J22nB116_p0777a12║祖一聞無住之語，即能了悟自心，頓脫生死。是則般
J22nB116_p0777a13║若豈非斷煩惱，出生死之利器乎？是以吾人修行，不
J22nB116_p0777a14║仗般若，生死難出。然此般若非向外別求，即是吾人
J22nB116_p0777a15║自心之本體，本自具足，故今修行但求自心，更不別
J22nB116_p0777a16║尋。枝葉即佛祖，只是教人返求自心，故云識心；達本
J22nB116_p0777a17║源故，號為沙門。又云：若人識得心，大地無寸土。以我
J22nB116_p0777a18║自心元是般若光明，本來無物，但因一念之迷，故日
J22nB116_p0777a19║用而不知。是以但知有此幻妄之假我，即不知有本
J22nB116_p0777a20║來常住法身矣。即今要悟本來法身，即就日用現前
J22nB116_p0777a21║六根門頭起心動念，執著我處，當下照破本來無我，
J22nB116_p0777a22║無我則無人，無人則了無眾生。眾生既空，則生死根
J22nB116_p0777a23║絕；生死既脫，則無壽命。是則四相既除，一心無寄，豈
J22nB116_p0777a24║非無住之妙行乎？若不能當下了悟，只將六祖本來
J22nB116_p0777a25║無物，一語置在目前，但見一切境緣對待生心之時，
J22nB116_p0777a26║便是我執。就此執處一照照破，則當下情忘對待心
J22nB116_p0777a27║絕，即是無我，無我則無人。人我既空，則日用身心了
J22nB116_p0777a28║無罣礙，以日用逆順境界皆是生死路徑。若境界看
J22nB116_p0777a29║破，了無罣礙，則生死根株亦從此倒斷矣。如是豈非
J22nB116_p0777a30║善修般若無住之妙行乎？禪人有志，要出生死，必以
J22nB116_p0777b01║此為第一義。此外別求，即落外道邪徑矣。
J22nB116_p0777b02║示魏聖期
J22nB116_p0777b03║聖期居士，少年切志向上建立三寶，延道上座為方
J22nB116_p0777b04║外友。頃以書來請益云：某邇來雖惕然於生死大事，
J22nB116_p0777b05║欲隨處解脫，惟橫逆忽來，不能當下消受，雖旋能覺
J22nB116_p0777b06║知王人，已彼牽纏矣。觀此來意，乃真切有志於生死
J22nB116_p0777b07║大事者，第未遇善知識，指點心地工夫，故無把柄耳。
J22nB116_p0777b08║蓋吾人從來只認妄想為心，不知本有佛性，故一向
J22nB116_p0777b09║只在世情逆順境界上起好惡憎愛，種種分別知見，
J22nB116_p0777b10║以為正事。殊不知此等憎愛喜怒之情，念是生死根
J22nB116_p0777b11║株，舉世之人未有不在此中一生交滾者，所謂虛生
J22nB116_p0777b12║浪死為日用而不知有者矣。古德教人參禪了生死，
J22nB116_p0777b13║不是離此別有玄妙，只是在此等境界上，憎愛之心
J22nB116_p0777b14║看破，便是了生死。以此憎愛妄想，從來習染，純熟深
J22nB116_p0777b15║厚，若無方便法門，豈能敵得？所以參禪看話頭之說，
J22nB116_p0777b16║正是破煩惱之利具耳。所以被他牽纏者，直為無此
J22nB116_p0777b17║話頭作主宰耳。只如僧問趙州：狗子還有佛性也無？
J22nB116_p0777b18║州曰：無。即將此一無字，懷在胸中作話頭下，疑情念
J22nB116_p0777b19║念不忘，心心不昧，一切閒忙，動靜應酬，忽遽中只提
J22nB116_p0777b20║此一語，重下疑情。審問因甚道無？即閒時回看一念
J22nB116_p0777b21║起處，不論善惡是非，直便就當下疑問，因甚道無尋
J22nB116_p0777b22║常，二六時中疑來疑去，只有一個話頭現前。縱是看
J22nB116_p0777b23║書，纔放下書本，回頭一看，便下疑情，此疑堅固，切不
J22nB116_p0777b24║可作道理思量解會，只要一個疑念真切，久久純熟，
J22nB116_p0777b25║但見心中妄念起時，如此一問，當下冰消。既於胸中
J22nB116_p0777b26║敵得妄想，消則於一切逆順境界，至時自然易破，而
J22nB116_p0777b27║心中所起喜怒，只是一妄想耳。以先有此話頭作主
J22nB116_p0777b28║宰及境界，至時一到即看破，當下冰消，全不用力。如
J22nB116_p0777b29║此做工夫，不但敵破境界，抑有了悟之時，但切不可
J22nB116_p0777b30║作玄妙道理，思量恐返誤也。
J22nB116_p0777c01║示福敦禪人
J22nB116_p0777c02║新安禪人遠參匡山，求授戒法，名曰福，敦字曰篤。如
J22nB116_p0777c03║篤者，敦篤純一，無偽精誠之至也。然吾沙門佛子欲
J22nB116_p0777c04║超生死證真，常求無上涅槃之福樂，苟非精誠一念，
J22nB116_p0777c05║純真無妄，力破煩惱之魔，頓拔愛憎之根，而欲頓享
J22nB116_p0777c06║無為之福難矣。千里之行，在於初步，從此戒為基本，
J22nB116_p0777c07║乃趨菩提之初步，即此念念向前，心心不退，單求一
J22nB116_p0777c08║念生死情根，搜拔起處，竟不可得，然不可得處，便是
J22nB116_p0777c09║生死無著處矣。第恐志不堅，行不力耳。若恐不力，但
J22nB116_p0777c10║以阿彌陀佛四字橫於胸中，以為利斧，久久根株自
J22nB116_p0777c11║斷矣。如此著力，是名篤如。勉之！勉之！
J22nB116_p0777c12║示福厚禪人
J22nB116_p0777c13║新安禪人來參匡山，求授戒法，名曰福厚，字曰積如。
J22nB116_p0777c14║蓋出世之福，由漸積而厚，至佛乃足，猶如積微塵以
J22nB116_p0777c15║成大地，厚之至也。故吾佛世尊從無量劫來，捨頭目
J22nB116_p0777c16║髓腦，積功累行，乃得菩提菩提，為涅槃之安宅，福樂
J22nB116_p0777c17║之極地也。苟不積，何以至此哉？然如者，乃如如佛性，
J22nB116_p0777c18║吾人之本有，良由積劫煩惱侵蝕，故煩惱情塵日厚
J22nB116_p0777c19║而如如佛性薄矣。今既知佛性本有，不假他求，從此
J22nB116_p0777c20║日用念念知歸，但見情塵起處，以智光照之，久久純
J22nB116_p0777c21║熟，則佛性厚而煩惱薄，煩惱薄而業障輕，業障輕而
J22nB116_p0777c22║生死斷。是由積真如以斷生死求證菩提，享常樂我
J22nB116_p0777c23║淨之厚福，豈非由積而至耶？故曰水之積也，不厚則
J22nB116_p0777c24║負大舟也。無力禪人苟能積功累德於無窮，則無上
J22nB116_p0777c25║菩提之厚福，在我一心中求，更不向外尋覓也。故曰
J22nB116_p0777c26║居其厚，不居其薄。禪人勉之。
J22nB116_p0777c27║示曹溪基庄主
J22nB116_p0777c28║六祖住曹溪寶林，不容廣眾，乃向居人陳亞僊乞一
J22nB116_p0777c29║袈裟，地盡曹溪四境，而山背紫筍庄者，乃袈裟一角
J22nB116_p0777c30║也。向僧居寮舍，當寺之半，久之僧多忘本外侮漸侵
J22nB116_p0778a01║毫。右蚕食其山場田地，多入豪強，其僧業廢於八九，
J22nB116_p0778a02║而祖龍一背盡失之矣。居民樵採已及其內地，將見
J22nB116_p0778a03║侵於肘腋，而老人初入曹溪，未之知也。及僧被毫右
J22nB116_p0778a04║所凌殆甚，乃悉其故，因謂眾曰：土地者，叢林之本也。
J22nB116_p0778a05║況吾祖袈裟，猶故亞僊之祖墳墓尚存，是以謂祖翁
J22nB116_p0778a06║田地也，安可失乎？遂集眾鳴於制府。准令本府清其
J22nB116_p0778a07║故土，正其疆界，時則眾皆瞢然不知所止，即有知者，
J22nB116_p0778a08║亦畏縮而不言。獨基公以昔居此者，懷知久矣，乃歷
J22nB116_p0778a09║歷指掌，以是豪強氣沮，一旦復之。老人乃募資收贖，
J22nB116_p0778a10║其故有之田地山場，盡以供膳，寶林禪堂以贍養寺
J22nB116_p0778a11║後學僧徒之辦道業者，將以續六祖如線之脈，因以
J22nB116_p0778a12║基公為庄主。是則道賴其養養，又賴其主之者，斯又
J22nB116_p0778a13║以庄主為最重也。老人中興，曹溪清，其常住錢穀，及
J22nB116_p0778a14║一切事務，井井有條，苟能守之，即千載猶一朝也。老
J22nB116_p0778a15║人今去曹溪業將十載，諸規盡廢，唯禪堂得昂公守
J22nB116_p0778a16║之如故，而所賴獨基庄主，精白一心，未忘初念，視老
J22nB116_p0778a17║人如在左右，至若保護常住，秋毫皆如護眼目也。因
J22nB116_p0778a18║聞之，大有感焉。老人愧無緣不能盡興祖道，即如已
J22nB116_p0778a19║成之功。苟住持守之如堂主諸執事者，遵之如基公，
J22nB116_p0778a20║又何患叢林之不興，祖道之不振乎？因思昔黃龍有
J22nB116_p0778a21║不豫之色，首座問之，答曰：監收未得人，是知古人用
J22nB116_p0778a22║一監收為深慮如此，而庄主之責，豈細事哉？自古國
J22nB116_p0778a23║家皆以得人為難，而叢林亦然。曹溪千僧老人，居十
J22nB116_p0778a24║年淘汰，只得一禪堂主，一庄主兩人而已。求其更二
J22nB116_p0778a25║三，其人能為之輔翼者，則德不孤，事易行，而祖師道
J22nB116_p0778a26║場亦可保其無虞矣。故老人於二公者，能無感激而
J22nB116_p0778a27║發長歎乎？堂主來省老人於匡山基公因以問訊寄
J22nB116_p0778a28║此卷請益，而老人復何言哉？但以堅其忍力以叮嚀
J22nB116_p0778a29║之，即出世之業具於此一行矣。何以知之？惟吾佛出
J22nB116_p0778a30║世，並無別事，但為護念、付囑二事而已。所以護念者，
J22nB116_p0778b01║為欲得人以續慧命也。付囑者，以佛家業有所付託，
J22nB116_p0778b02║如長者以家業委付其子也。唯此而已，即歷代諸祖
J22nB116_p0778b03║皆如佛意，志在慧命不斷耳。今佛祖之道，寄在曹溪
J22nB116_p0778b04║一脈之源，而曹溪務在得人得人，要在膳養膳養，賴
J22nB116_p0778b05║其四事四事，賴其主者，苟主者得人，則眾有歸道可
J22nB116_p0778b06║辦，而叢林可振，法道可興；法道興，則佛祖慧命相續
J22nB116_p0778b07║不斷，永永未來端有賴於今日也。但能保護慧命，即
J22nB116_p0778b08║是深報佛恩，如此即名真是佛子矣。較之矯儀乍現，
J22nB116_p0778b09║藉佛祖而貪利養，滋黑業者，實天淵矣。基公可謂能
J22nB116_p0778b10║報祖師恩德矣。從今更能深念六祖於大庾嶺頭，教
J22nB116_p0778b11║慧明公案懷，在胸中重下，疑情疑來疑去，疑到疑不
J22nB116_p0778b12║得處，忽然迸破疑團，露出本來面目，是乃可稱六祖
J22nB116_p0778b13║的骨兒孫，較之保護祖翁田地者，可謂百尺竿頭，進
J22nB116_p0778b14║一步也。此則公案是六祖命脈，苟有一人於此參透，
J22nB116_p0778b15║則六祖常住世間，未滅度也。今千載陳爛骨董老人，
J22nB116_p0778b16║重新拈出，因公增價，則此後常放光明，照天照地，直
J22nB116_p0778b17║當判此身命，堅固其心，不可一息懈怠也。勉之！
J22nB116_p0778b18║示曹溪寶林昂堂主
J22nB116_p0778b19║嶺南自漢方通中國。始知有文物六百餘年。至唐初
J22nB116_p0778b20║六祖起新州。得黃梅衣。缽傳西來。直指之道。是時始
J22nB116_p0778b21║知有佛法開曹溪寶林道場說法。其中自爾道蔭寰
J22nB116_p0778b22║宇天下禪宗。皆以此為資始。何其盛哉。六祖滅後。肉
J22nB116_p0778b23║身雖存。而道場漸衰。至宋業三百餘年。則叢林大壞
J22nB116_p0778b24║極矣。時有子超禪師。蹶起而大振之。由是重興其道。
J22nB116_p0778b25║至若傳燈所載者。自六祖後不多見其人。故道法雖
J22nB116_p0778b26║播於十方。而留心於根本地者寡矣。此道場無開化
J22nB116_p0778b27║王人。而僧徒習世俗之業。頓忘其本。固其所也。由宋
J22nB116_p0778b28║迄我明萬曆中。又將五百年。而道場之壞尤甚於宋。
J22nB116_p0778b29║而僧徒有不遑其居。而法窟皆棲狐兔矣。丙申歲。老
J22nB116_p0778b30║人至嶺外得禮祖庭。睹其不堪之狀。大為痛心而去。
J22nB116_p0778c01║時當事者即欲以老人料理之未能也。又五年庚子。
J22nB116_p0778c02║幸諸護法。一時皆以法道為心。亟欲老人往捄其弊。
J22nB116_p0778c03║至則誓願捨此身命。志為六祖忠臣孝子也。一時更
J22nB116_p0778c04║新百廢具舉。此仗佛祖護念之靈非人力也。於時僧
J22nB116_p0778c05║滿千眾。有懼僧徒之不安者數人而已。求其憂。祖道
J22nB116_p0778c06║不振。後學無眼法幢之不固者。獨昂而已。至若知老
J22nB116_p0778c07║人恢復之志。誓死之心。亦唯子而已。嗟乎是知法門
J22nB116_p0778c08║之得人為難也如此。于時老人初入曹溪。選諸僧徒
J22nB116_p0778c09║可教者。教之眾中物色。亦唯子而已。及老人住此八
J22nB116_p0778c10║年之間。凡所經畫。為山門久計者。眾皆罔然。其所經
J22nB116_p0778c11║心關涉鉅細無遺者。亦唯子而已。及獅虫破法。魔黨
J22nB116_p0778c12║競作。即前所稱為道場者數人。亦皆在網羅求出之。
J22nB116_p0778c13║不暇求其苦心。保護叢林。憂祖道之崩裂。深知老人
J22nB116_p0778c14║建立之恩者。亦唯子一人而已。當是時也。苟非子砥
J22nB116_p0778c15║柱中流委曲調護以排難解紛者。而曹溪卒無今日
J22nB116_p0778c16║矣。及老人捨之而去。禪堂無主。幾為獅虫所食。子挺
J22nB116_p0778c17║身撐住其間。不唯道場破壞。後學無依。即老人中興
J22nB116_p0778c18║一片苦心。竟付流水矣。安望祖道之再振乎。是以老
J22nB116_p0778c19║人別。曹溪來十年。於茲子日夜苦思老人之復至。望
J22nB116_p0778c20║法道之更新。念念含悲。未嘗一息忘之也。老人之南
J22nB116_p0778c21║嶽而子隨至依依之狀。最可憐者。既而老人逸老匡
J22nB116_p0778c22║山子。尋即遠來。見其感恩之心。益篤憂道日深。且冀
J22nB116_p0778c23║老人之復至。或望至人之將來其誠。蓋難以言語形
J22nB116_p0778c24║容者。即古之忠臣孝子之憂國。憂家烈女節婦之誓。
J22nB116_p0778c25║死而無二心者。不是過也。適來山中。老人留之已久。
J22nB116_p0778c26║其哀哀之心請益不一。老人因而示之曰。子之志固
J22nB116_p0778c27║嘉而子之思亦過矣。子未聞大道之替。雖佛祖亦難
J22nB116_p0778c28║逃於時節因緣因緣聚會。蓋不由人力也。且道與時
J22nB116_p0778c29║運相為升降。殆不可強。即其人亦不易得也。諦觀六
J22nB116_p0778c30║祖入滅以來。今千年矣。其道遍天下在在叢林開化
J22nB116_p0779a01║一方不少。求其為祖庭而經理家法者。獨宋子超一
J22nB116_p0779a02║人而已。子趨之後又五百年。志為祖道力整頹綱者。
J22nB116_p0779a03║獨老人而已。況在曹溪有眾。千人之中求其憂。祖道
J22nB116_p0779a04║知老人者唯子而已。是則法門之人以此為懷者。豈
J22nB116_p0779a05║易見哉。子是過矣。今老人示子最勝法門。所謂求人
J22nB116_p0779a06║不如求己也。且當六祖未出世時。只一賣柴漢耳。因
J22nB116_p0779a07║有夙值靈根功夫。蘊藉已久。一旦聞經一語。頓悟自
J22nB116_p0779a08║心。遂得黃梅衣缽。豈不是今日寶林道場。乃六祖肩
J22nB116_p0779a09║頭柴擔舂米腰石邊來。故有如此廣大光明。普天匝
J22nB116_p0779a10║地禪宗一派。一言一句皆從柴擔腰石邊流出。至今
J22nB116_p0779a11║供養香火。如生時無異。肉身堅固不壞。如現在說法
J22nB116_p0779a12║無異。如是福澤亦從柴擔腰石邊來。此豈有心要求
J22nB116_p0779a13║人而後得也。子既有志。上憂祖道。何必求人應之。彼
J22nB116_p0779a14║既丈夫我亦爾。且六祖悟的一段般若光明。人人有
J22nB116_p0779a15║分不欠絲毫。如今只當憂自心之不悟。不必憂道場
J22nB116_p0779a16║之不興。若能了悟自心。則能攪長河為酥酪。變大地
J22nB116_p0779a17║作黃金。拈一莖艸作丈六金身。以丈六金身當一莖
J22nB116_p0779a18║艸。自然具大神通。隨心轉變。任意施為。無可不可。如
J22nB116_p0779a19║是在我全具。又何苦思痴痴。望他人來作我家活計
J22nB116_p0779a20║耶。古人要悟自心在六祖已前。都是當下一言便悟。
J22nB116_p0779a21║更無做工夫之說。自六祖得黃梅衣缽。是時座下不
J22nB116_p0779a22║甘者多。時有三十餘人。追至大庾嶺頭。慧明道人前
J22nB116_p0779a23║至。要奪衣缽提掇不起。遂作禮曰。某為法來。因而請
J22nB116_p0779a24║益。六祖示之曰。汝為法來。但看不思善不思惡。正與
J22nB116_p0779a25║麼時。阿那箇是明上座本來面目。明暫時返觀。當下
J22nB116_p0779a26║頓悟。從此一則公案。後來便是做工夫。參禪的樣子
J22nB116_p0779a27║也從今向去。教汝直將從前憂長憂短。望人的心。一
J22nB116_p0779a28║齊拋卻。但當自己放下身心。拼了一條性命。單單一
J22nB116_p0779a29║念。只求悟明自心。將慧明一則公案。橫在胸中。重下
J22nB116_p0779a30║疑情。晝夜六時行住坐臥。迎賓待客應事接物。茶裏
J22nB116_p0779b01║飯裏。拈匙舉箸。一切不教放過。疑來疑去。定要見自
J22nB116_p0779b02║己本來面目。或提念佛話頭。要見這念佛的。畢竟是
J22nB116_p0779b03║什麼人。如此疑到。似銀山鐵壁疑不得處。忽然命根
J22nB116_p0779b04║斷絕疑團迸破自己本來面目當下現前。是時方知
J22nB116_p0779b05║念佛的人。如十字街頭見親爺一般。更不必問人。則
J22nB116_p0779b06║六祖即我。我即六祖。道法即我我即道法。是時即能
J22nB116_p0779b07║一毛端頭現寶王剎。一微塵裏轉大法輪。不假他力
J22nB116_p0779b08║自在由我。又何必更待他人哉。古人云。善造道者千
J22nB116_p0779b09║日之功。亦有十年五年或二三十年。或盡生不悟。發
J22nB116_p0779b10║願再出頭來。又或有二生三生乃至十生多生不昧。
J22nB116_p0779b11║本願者。生死時長。常寂光中。了無去來之相。且子年
J22nB116_p0779b12║力尚強。果能決志。從前日做起。即十年二十年。能悟
J22nB116_p0779b13║今生尚遂。我本願即今不悟。賴有此參究功夫。般若
J22nB116_p0779b14║種子就是再出頭來。猶是現成活計。縱遠不過四五
J22nB116_p0779b15║十年。打箇筋斗如在目前。那時整頓自家家事。有何
J22nB116_p0779b16║難哉。如此試將妄想枉憂。必不可得之心。摠打疊來
J22nB116_p0779b17║憂道做自己工夫。念念有下落。步步是實地。且不虛
J22nB116_p0779b18║此生此世因緣。可謂轉妄想作菩提。轉生死作涅槃。
J22nB116_p0779b19║豈不為最上法門乎。捨此而不憂。更憂別事。都是枉
J22nB116_p0779b20║費心思。妄想無益。不唯無益。且增無邊生死苦海。是
J22nB116_p0779b21║豈不為大愚癡者哉。老人此說。如棒打石人頭。如此
J22nB116_p0779b22║做工夫。則是老人時時在汝眉目間。放光動地也。子
J22nB116_p0779b23║慎勿更他慮。但辦肯心。必不相賺。子其勉之。
J22nB116_p0779b24║示曹溪旦過寮融堂主
J22nB116_p0779b25║天下叢林為十方衲子行腳者之傳舍，以萬里雲遊，
J22nB116_p0779b26║跋涉登山，衝風冒雨，躡雪履冰，饑寒困苦，吊影長途，
J22nB116_p0779b27║而莫知所止。故望一叢林，以求一夕之安，如窮子之
J22nB116_p0779b28║望父母廬舍也，萬一到處，主者不得其人，視其漠然
J22nB116_p0779b29║而不加意，使饑者不得食，渴者不得飲，勞者不得息，
J22nB116_p0779b30║病者不得安，則其妻楚苦惱之懷，又將何以控告耶？
J22nB116_p0779c01║此從古接待十方叢林之設，深有見於此也。諸方四
J22nB116_p0779c02║路各有退步，或有鄰封里市容，可不得其所而更之
J22nB116_p0779c03║他。至若嶺南曹溪道場，六祖肉身現在，以故海內衲
J22nB116_p0779c04║子所必往而禮覲者，所至必數千里外，單單度嶺，特
J22nB116_p0779c05║為此事，況冒煙瘴之鄉，出九死一生之地，繭足而至，
J22nB116_p0779c06║此中可無接待之設乎？老人未到曹溪之日，聞衲子
J22nB116_p0779c07║至者，無安居息肩之所，求其一飲一食而不可得，率
J22nB116_p0779c08║皆旋行托缽僧房，皆閉門而不納，即得米升合，又無
J22nB116_p0779c09║炊煮，皆拾薪就澗，或得一食而行，乃其幸也。老人憂
J22nB116_p0779c10║之，乃逐屠沽之肆闢，為接待十方禪堂別立齋廚，以
J22nB116_p0779c11║便其食。所需皆取給於內堂，必使周足聽其饑者食，
J22nB116_p0779c12║渴者飲，勞者息，病者調理，污者浣濯，任其久近，隨其
J22nB116_p0779c13║去來，是以業海而為樂土矣。但求一主者，不易得也，
J22nB116_p0779c14║且有即此而造地獄者比比也。或有獅虫集此以作
J22nB116_p0779c15║魔撓，力不能制者，多未安也。頃昂公來云：近得融公
J22nB116_p0779c16║為旦過堂主，事事如宜，足副建立之心，居三年如一
J22nB116_p0779c17║日也。老人聞而喜曰：此老人願力所至也。持此請益
J22nB116_p0779c18║老人，因示之曰：常思菩薩修行，以慰安眾生為本，當
J22nB116_p0779c19║思一切眾生老者如父，少者為兄弟，一以孝順心而
J22nB116_p0779c20║敬事之，況在法門有同體之誼，又非其他可比也。苟
J22nB116_p0779c21║能以孝順心而敬事之，是則以佛心為心也。何也？豈
J22nB116_p0779c22║不聞梵網戒經，乃佛之心地法門也。首稱孝名為戒，
J22nB116_p0779c23║所謂孝順三寶，孝順師僧，孝順至道之法。若能受此
J22nB116_p0779c24║戒，即入諸佛位，是即以孝順為戒之本，戒為成佛之
J22nB116_p0779c25║本，故能行此行，即是作佛之基，不用別求佛法矣。華
J22nB116_p0779c26║嚴經云：菩薩布施眾生頭目、身肉、手足，有來乞者，隨
J22nB116_p0779c27║與而去。且自慶曰：彼來乞者，皆我善知識為我不請
J22nB116_p0779c28║之友，能成就我無量功德，令我堅固菩提願力。由是
J22nB116_p0779c29║觀之，則今十方來者，皆我不請之友融公若能以孝
J22nB116_p0779c30║順心，恭敬供養，以滿金剛戒品為成佛種子。即此一
J22nB116_p0780a01║行全攝眾行，又何捨此而別有玄妙佛法哉？融公能
J22nB116_p0780a02║諦信老人，從此深心，以盡身命供養十方，堅志不退，
J22nB116_p0780a03║即是菩薩以頭目手足而施眾生等，無有異也。求佛
J22nB116_p0780a04║妙道，又何如於此也？其或未然，更將六祖本來無物
J22nB116_p0780a05║一語橫在胸中。久之，一旦識得自己本來面目，是時
J22nB116_p0780a06║則將六祖鼻孔一串穿卻，乃見拈一莖艸，即是已建
J22nB116_p0780a07║梵剎，唯恐十方雲水之不早至，又何疲厭之有哉？嗟
J22nB116_p0780a08║余老矣，愧不能再為六祖作奴郎。公能體此，即是代
J22nB116_p0780a09║老人常轉如是法輪也。
J22nB116_p0780a10║示曹溪沙彌達一
J22nB116_p0780a11║六祖未到黃梅嶺南尚為篾戾車地。暨得西來衣缽
J22nB116_p0780a12║止於曹溪寶林。乃聖僧先開道場。於百七十年前。待
J22nB116_p0780a13║祖師說法。四十餘年。時座下發明心地者三十餘人。
J22nB116_p0780a14║其青原南嶽二派分燈續為五宗傳燈所載千七百
J22nB116_p0780a15║員大善知識。皆曹溪一脈的骨兒孫。而禪宗東振。何
J22nB116_p0780a16║其勝也。法潤海宇。獨曹溪根本道源。寂寥千載。諸方
J22nB116_p0780a17║教化。在在如林。寧無一人留心此山為整理而振起
J22nB116_p0780a18║者。豈不為之。大可哀歟。老人往與紫柏大師方議同
J22nB116_p0780a19║濬。其源未幾。老人即以弘法罹難。蒙　恩遣海外。時
J22nB116_p0780a20║則以為佛祖神力所攝也。以萬曆丙申二月入山禮
J22nB116_p0780a21║祖。則正值魔撓。寺僧有不能安者。比當道即欲以老
J22nB116_p0780a22║人重整道場以在席稿。待罪之時。未敢應命。越五年
J22nB116_p0780a23║庚子冬方應聘入山。乃不自揣。恨不能翻然一新。如
J22nB116_p0780a24║六祖踞華座時也。最初選諸沙彌教習本業。比得百
J22nB116_p0780a25║有餘人。意可成者數十。因重建寶林禪堂。以安諸得
J22nB116_p0780a26║度。沙彌冀將見初開化時也。柰諸新學夙無聞薰種
J22nB116_p0780a27║子。若無上根利智難遽示以向上一路。各隨機開導。
J22nB116_p0780a28║讀誦書寫事行而已。諸沙彌中有達一者。其根雖鈍。
J22nB116_p0780a29║而習性最純。獨有向上志。惜乎老人離山太早未能
J22nB116_p0780a30║成就。以是未滿本願。今老人老矣。茲逸老匡山時。寶
J22nB116_p0780b01║林堂主昂公。攜一遠來參謁此念。感恩之誠最切第
J22nB116_p0780b02║老人無復人世矣。一拈香請益老人。因示之曰。汝等
J22nB116_p0780b03║當思何修何福。生在邊地。得為六祖兒孫。朝夕親近
J22nB116_p0780b04║祖師肉身。如現身說法無異。何其至愚。如生盲人。不
J22nB116_p0780b05║知日光所照己也。汝又何緣何幸得老人。至以金鎞
J22nB116_p0780b06║刮翳。開其盲瞑。始見天日。猶然不知日光之照也。汝
J22nB116_p0780b07║等當思六祖未至黃梅。但新州一賣柴漢耳。一聞誦
J22nB116_p0780b08║金剛經。應無所住。一語頓斷歷劫生死根株。此豈由
J22nB116_p0780b09║教習而然耶。良以佛性種子。人人具足。未遇緣開發。
J22nB116_p0780b10║如種在地。未得雨露之滋耳。老人一向直示汝等種
J22nB116_p0780b11║種方便。皆得雨之功。但汝等煩惱根深難生智種靈
J22nB116_p0780b12║苗。今遠來請益。猶是昔潤之功也。從今要智種發生。
J22nB116_p0780b13║則將六祖所悟無住一語。會取參求。忽然心地發明。
J22nB116_p0780b14║是時不但了卻歷劫生死。即六祖鼻孔盡在你諸人
J22nB116_p0780b15║手裏。把住放行。只由自己如此。便如親侍六祖說法
J22nB116_p0780b16║時無異。豈特更要老人打葛藤費婆心也。老人雖不
J22nB116_p0780b17║在曹溪。汝只將當家一則公案。說與同參諸沙彌等。
J22nB116_p0780b18║人人都要如此做工夫。不可一念放捨。如此即是老
J22nB116_p0780b19║人常住此山。時時為汝諸人說法也。此事不是兒戲。
J22nB116_p0780b20║直要一片死心下毒手判命根做將去。若是朝三暮
J22nB116_p0780b21║四。一寒十曝。不但智種不生。抑恐作焦芽敗種也。如
J22nB116_p0780b22║是。不唯辜負老人。實辜負自己。切不可空過時光。恐
J22nB116_p0780b23║大限到來。一失人身。萬劫難復。汝當深思。自勉勿忽。
J22nB116_p0780b24║示曹溪沙彌方覺
J22nB116_p0780b25║達麼西來單傳直指之道，衣缽六傳，至曹溪正法眼
J22nB116_p0780b26║藏，流布震旦，今千餘年皆云曹溪一脈，如孔門之洙
J22nB116_p0780b27║泗，蓋所係法門非輕也。余昔居東海時，每慨禪門寥
J22nB116_p0780b28║落，必源頭壅閼。嘗與達觀大師議，欲往濬之，期於匡
J22nB116_p0780b29║廬。未幾，余以弘法罹難達，師以余不果行，遂先獨往
J22nB116_p0780b30║至其山，見其僧皆田舍郎也，止於簷下，信宿而歸。及
J22nB116_p0780c01║余蒙　恩遣嶺外第執政者，亦以曹溪故也。及余南
J22nB116_p0780c02║遊過白下，師候余於江上，且曰：某先探曹溪矣，即六
J22nB116_p0780c03║祖復生，不能再振也。余曰：固願力何如耳。及余度嶺
J22nB116_p0780c04║謁六祖，睹其荒穢，信其難矣。時則僧以魔擾，不遑安
J22nB116_p0780c05║其居矣。徘徊久之而去。居五年庚子，當事者大以曹
J22nB116_p0780c06║溪護法為心力，致余往整頓之。余至，則始於祖庭及
J22nB116_p0780c07║諸三門，百廢齊舉。其僧無論其大小，即諸沙彌率皆
J22nB116_p0780c08║樵兒牧豎耳。余選其少可教者為教授令其沙彌盡
J22nB116_p0780c09║皆受業經典，更延諸生之有信心者，教以儒門經書
J22nB116_p0780c10║以破其俗業稍成，即為披剃授具戒，別修禪堂設為
J22nB116_p0780c11║清規，令其各各皆從本業，如是者百餘人，及其可進
J22nB116_p0780c12║者三之一耳，即方覺乃初所選者，惜乎般若之緣不
J22nB116_p0780c13║深老人切誨以佛法大義領荷者，希第在威儀之間
J22nB116_p0780c14║耳。老人苦心八年，寺僧闡提作難，老人竟謝去之。南
J22nB116_p0780c15║嶽時，則諸沙彌如失乳兒，大可愍焉，相繼而隨者不
J22nB116_p0780c16║能留。如覺侍者先候於南嶽，今候於匡山，乃拈香請
J22nB116_p0780c17║益。老人哀而謂之曰：汝等生邊地，不聞三寶名，蓋一
J22nB116_p0780c18║難也。幸而遇老人為開導，又何幸也？雖受化有緣，而
J22nB116_p0780c19║卒不能深入佛法，是未種般若之緣耳。汝等念我不
J22nB116_p0780c20║忘，則信根既具，而佛法終有時而入，所謂欲識佛性
J22nB116_p0780c21║義，當觀時節因緣。汝今既知捨離俗纏，脫然方外，此
J22nB116_p0780c22║為入道正因。且又親近知識，知其所難，則不當以妄
J22nB116_p0780c23║想狂心，當面錯過，乃是知所重也。若離俗緣，自以為
J22nB116_p0780c24║無拘束，縱浪身心，徒事虛華，耽玩山水，徒費艸鞋，錢
J22nB116_p0780c25║竟有何益？豈不為重增業苦耶？汝今果能𢬵捨身命，
J22nB116_p0780c26║志求大法，為生死大事，參究向上，稱色力強健，三二
J22nB116_p0780c27║十年不異其心，不改其志，直欲發明自性，不悟不止，
J22nB116_p0780c28║如此立行，乃是出家正行，方不負老人開道之恩，亦
J22nB116_p0780c29║不負千生萬劫遇善知識之緣，亦不負出家親近六
J22nB116_p0780c30║祖肉身，如生前無異，仍須發願，願弘祖道以敕道場，
J22nB116_p0781a01║以存法門之標準。如此操心立志，乃是曹溪的骨兒
J22nB116_p0781a02║孫，若更悠悠度日執愚，自是以朝名山禮祖庭，隨喜
J22nB116_p0781a03║道場，此是粥飯庸流，最下品人之行徑，汝何全無正
J22nB116_p0781a04║知見，捨卻珍寶徒事乞丐之事耶？饒汝行盡名山，依
J22nB116_p0781a05║然俗骨凡胎，毫無進益，豈不辜負自己百千萬劫之
J22nB116_p0781a06║大因緣耶？汝諦思惟，當擇所行，慎無以俗習妄想自
J22nB116_p0781a07║誤也。
J22nB116_p0781a08║示同塵睿禪人
J22nB116_p0781a09║滇南，同塵睿禪人，遠至大都，親歷講肆，久之，既而盡
J22nB116_p0781a10║棄所習，南參知識，遊新安之黃山，愛其幽勝，遂隱約
J22nB116_p0781a11║其間，一缽往來，無定棲止，然以華嚴大經為課誦。壬
J22nB116_p0781a12║戌仲夏來參匡山，求授大戒，拈香請益，老人因示之
J22nB116_p0781a13║曰：子以華嚴大經為常課，能知此經之綱宗乎？惟我
J22nB116_p0781a14║毘盧遮那曠劫因中稱法界心，修普賢行，證窮法界，
J22nB116_p0781a15║名為報身，號盧舍那，具有佛剎，塵數相好，是為正報
J22nB116_p0781a16║所感。二十重華藏世界無盡莊嚴以為依報，安住海
J22nB116_p0781a17║印三昧，稱普光明智，為地上菩薩演說此經，名曰普
J22nB116_p0781a18║照法界修多羅，為稱性法門，種種微妙，不可思議，廣
J22nB116_p0781a19║大無邊而有三部。今所誦者，乃下部略本，特應眾生
J22nB116_p0781a20║心量所見者如此而已。其中所詮有四法界，統以一
J22nB116_p0781a21║真無障礙法界而為根本。依此建立四重法界，謂事
J22nB116_p0781a22║法界、理法界、事理、無礙法界、事事無礙法界。然雖四
J22nB116_p0781a23║重，以事事無礙而為究竟，故其大旨謂一塵一毛具
J22nB116_p0781a24║含無盡法界，一塵一毛如此而塵塵毛毛一一融攝，
J22nB116_p0781a25║無障無礙。所以經云：於一微細毛孔中，不可說剎次
J22nB116_p0781a26║第入毛孔能受彼諸剎，諸剎不能遍毛孔。又云：華藏
J22nB116_p0781a27║世界所有塵，一一塵中見法界等重重交映，如帝網
J22nB116_p0781a28║垂珠，念念圓融。若夕夢經世正所謂廣大自在威德
J22nB116_p0781a29║法門，二乘絕分劣解非機，非上根大智，不能信入，是
J22nB116_p0781a30║為難信難解之法也。如此法門，乃諸佛自證境界，具
J22nB116_p0781b01║在眾生日用妄想心中念念現前。故經云：奇哉！奇哉！
J22nB116_p0781b02║一切眾生具有如來智慧德相，但以妄想顛倒執著
J22nB116_p0781b03║而不證得。若離妄想顛倒，則一切智自然智，當下現
J22nB116_p0781b04║前。譬如一微塵中，具有大千經卷，書寫三千大千世
J22nB116_p0781b05║界中事。有一智人明見此經，剖破微塵，出此大經，利
J22nB116_p0781b06║益無窮。然一微塵者，眾生妄想心也。大千經卷，眾生
J22nB116_p0781b07║本具性德也。隱而不現，所謂眾生日用而不知也。明
J22nB116_p0781b08║眼智人破塵出經，即諸佛證窮此法，開示眾生為大
J22nB116_p0781b09║利樂也。是知此經所說，乃說眾生日用妄想心耳。大
J22nB116_p0781b10║哉眾生之心也！具有廣大不思議力，智用無邊而為
J22nB116_p0781b11║介爾妄想所蔽，可不悲哉！是以吾佛特為此事出現
J22nB116_p0781b12║世間，故曰為一大事因緣故，出現於世，以諸佛證此
J22nB116_p0781b13║大事，因此緣此，特出世間，為眾生說，更無別事。以眾
J22nB116_p0781b14║生迷此大事而為生死，故以生死為大事也。以即此
J22nB116_p0781b15║眾生妄想之心，若悟之而為舍那，果體華藏莊嚴迷
J22nB116_p0781b16║之而為五蘊陋軀，娑婆穢土甚至三途劇報。然則迷
J22nB116_p0781b17║悟端在，一念轉變之間耳，何日用自昧而不知耶？由
J22nB116_p0781b18║是觀之，即八十卷之雄文；而所開示者，乃吾人一念
J22nB116_p0781b19║之妄想心耳。故曰我今於一切眾生心中成等正覺。
J22nB116_p0781b20║所謂諸佛心內眾生時時成道，眾生心內諸佛念念
J22nB116_p0781b21║證真。故般若多羅尊者曰：入息不居陰界，出息不涉
J22nB116_p0781b22║眾緣，常轉如是經，百千萬億卷。斯則不獨眾生日用
J22nB116_p0781b23║念念轉如是經，即水流風動，鳥噪猿啼，無非出廣長
J22nB116_p0781b24║舌也。苟能以如是眼轉如是經，則盡未來際無間斷
J22nB116_p0781b25║時，所謂塵說、剎說、熾然說、無間歇，此乃華嚴法界真
J22nB116_p0781b26║經之大旨也。禪人若悟此法，則於未展卷前，徹見無
J22nB116_p0781b27║邊法界，於撥火拈香、謦欬彈指之間也。雖然如是，也
J22nB116_p0781b28║要牛皮鑽透始得。若透此法門，則即心是戒，即戒是
J22nB116_p0781b29║佛，所謂成就慧身，不由他悟，以自心具足，不假外也。
J22nB116_p0781b30║禪人如是誦持，如是參求，是真佛子，是名真持戒者。
J22nB116_p0781c01║否則當面錯過，不免如人數他寶也。
J22nB116_p0781c02║示修淨土法門
J22nB116_p0781c03║海陽禪人遠參匡山，求授戒法，命名曰深愚。拈香請
J22nB116_p0781c04║益云：弟子某發願求生西方淨土，結法侶若干人，同
J22nB116_p0781c05║會一處，專修淨業，願乞慈悲，指示法要。老人因示之
J22nB116_p0781c06║曰：佛說修行出生死法，方便多門，唯有念佛求生淨
J22nB116_p0781c07║土，最為切要。如華嚴、法華、圓妙法門，普賢妙行究竟，
J22nB116_p0781c08║指歸淨土，如馬鳴、龍樹及此方永明、中峰諸大祖師，
J22nB116_p0781c09║皆極力主張淨土一門。是知從上諸祖無有一人不
J22nB116_p0781c10║歸淨土者，此之法門，乃佛無問自說，三根普被，四眾
J22nB116_p0781c11║齊收，非是權為下根設也。經云：若淨佛土，當淨自心。
J22nB116_p0781c12║心淨則佛土自淨，故娑婆穢土乃惡業所感，眾苦充
J22nB116_p0781c13║滿，西方極樂，乃淨業所感，故但受諸樂。惟今修行淨
J22nB116_p0781c14║業，必以淨心為本，要淨自心，第一先要戒根清淨，以
J22nB116_p0781c15║身三、口四、意三，此十惡業，乃三途苦因。今持戒之要，
J22nB116_p0781c16║先須三業清淨，則心自淨。若身不殺、不盜、不婬，則身
J22nB116_p0781c17║業清淨；口不妄言、綺語、兩舌、惡口，則口業清淨；意不
J22nB116_p0781c18║貪不嗔不痴，則意業清淨。如此十惡永斷，三業永清，
J22nB116_p0781c19║是為淨心之要。於此清淨心中厭娑婆苦，發願往生
J22nB116_p0781c20║安養，立念佛正行。然念佛必要為生死心切，先斷外
J22nB116_p0781c21║緣，單提一念，以一句阿彌陀佛以為命根，念念不忘，
J22nB116_p0781c22║心心不斷。二六時中，行住坐臥，拈匙舉箸，折旋俯仰，
J22nB116_p0781c23║動靜閒忙，於一切時不愚不昧，並無異緣。如此用心，
J22nB116_p0781c24║久久純熟，乃至夢中亦不忘失。寤寐一如，則工夫綿
J22nB116_p0781c25║密，打成一片，是為得力時也。若念至一心不亂，則臨
J22nB116_p0781c26║命終時，淨土境界現前，自然不被生死拘留，則感阿
J22nB116_p0781c27║彌陀佛放光接引，此必定往生之效驗也。然一心專
J22nB116_p0781c28║念，固是正行，然必資以觀想，更見穩密，故佛為韋提
J22nB116_p0781c29║希說十六妙觀，故得一生取辦。今觀經現存若結，淨
J22nB116_p0781c30║侶同修，然任各自志願，於十六觀中隨取一觀，或單
J22nB116_p0782a01║觀佛及菩薩妙相；或觀淨土境界，如彌陀經說蓮華
J22nB116_p0782a02║寶地等，隨意觀想。若觀想分明，則二六時中現前，如
J22nB116_p0782a03║在淨土坐臥經行，開眼閉眼，如在目前。若此觀想成
J22nB116_p0782a04║就，則臨命終時，一念頓生，所謂生則決定生，去則實
J22nB116_p0782a05║不去，此唯心淨土之妙指也。若行人如此用心，精持
J22nB116_p0782a06║戒行，則六根清淨，永斷惡業；煩惱，則心地清淨；觀念
J22nB116_p0782a07║相繼，則妙行易成。淨土真因，無外此者。若但口說念
J22nB116_p0782a08║佛，求生淨土，若淨戒不持，煩惱不斷，心地污穢，佛說
J22nB116_p0782a09║是人永不成就。是故行人第一要持戒為基本，發願
J22nB116_p0782a10║為助因，念佛觀想為正行。如是修行，若不往生，則佛
J22nB116_p0782a11║墮妄語矣。
J22nB116_p0782a12║示念佛參禪切要
J22nB116_p0782a13║念佛審實公案者，單提一聲阿彌陀佛作話頭，就于
J22nB116_p0782a14║提處，即下疑情，審問這念佛的是誰，再提再審，審之
J22nB116_p0782a15║又審見這念佛的畢竟是誰？如此靠定話頭，一切妄
J22nB116_p0782a16║想雜念，當下頓斷，如斬亂絲，更不容起，起處即消。唯
J22nB116_p0782a17║有一念歷歷孤明，如白日當空，妄念不生，昏沉自退，
J22nB116_p0782a18║寂寂惺惺。永嘉大師云：寂寂惺惺是寂寂，無記非惺
J22nB116_p0782a19║惺寂寂是。惺惺亂想，非謂寂寂不落，昏沉無記，惺惺
J22nB116_p0782a20║不落妄想，惺寂雙流，沉浮兩捨。看到一念不生處，則
J22nB116_p0782a21║前後際斷，中間自孤，忽然打破漆桶，頓見本來面目，
J22nB116_p0782a22║則身心世界當下平沉，如空華影落，十方圓明，成一
J22nB116_p0782a23║大光明藏。如此方是到家時節，日用現前，朗朗圓明，
J22nB116_p0782a24║更無可疑。始信自心本來如此，從上佛祖自受用地，
J22nB116_p0782a25║無二無別，到此境界，不可取作空見，若取空見，便墮
J22nB116_p0782a26║外道惡見，亦不可作有見，亦不可作玄妙知見，但凡
J22nB116_p0782a27║有見，即墮邪見。若在工夫中現出種種境界，切不可
J22nB116_p0782a28║認著一咄便消。惡境不必怕，善境不必喜，此是習氣
J22nB116_p0782a29║魔若生憂喜，便墮魔中。當觀唯自心，所現不從外來，
J22nB116_p0782a30║應知本來清淨心中了無一物，本無迷悟，不屬聖凡，
J22nB116_p0782b01║又安得種種境界耶？今為迷此本心故，要做工夫消
J22nB116_p0782b02║磨無明習氣耳。若悟本心本來無物，本來光明廣大
J22nB116_p0782b03║清淨，湛然如此，任運過時，又豈有甚麼工夫可做耶？
J22nB116_p0782b04║今人但信此心本來無物，如今做工夫，只為未見本
J22nB116_p0782b05║來面目，故不得不下死工夫一番，方有到家時節，從
J22nB116_p0782b06║此一直做將去，自然有時頓見本來面目，是出生死，
J22nB116_p0782b07║永無疑矣。
J22nB116_p0782b08║示海闊禪人刺血書經
J22nB116_p0782b09║禪人發心書華嚴五大部經，特禮匡山，請益老人，因
J22nB116_p0782b10║示之曰：毘盧遮那安住海印三昧，現十法界無盡身
J22nB116_p0782b11║雲，說華嚴經，名普照法界修多羅。若正報身諸毛孔
J22nB116_p0782b12║中放光明說，若依報世界，艸芥微塵，則塵說剎說，如
J22nB116_p0782b13║是演說，盡未來際，無間無歇，如是之經，充滿法界，所
J22nB116_p0782b14║謂一字法門，海墨書而不盡。今子以有限之身心，涓
J22nB116_p0782b15║滴之身血，若為而盡書之耶？雖然，此經果不能書，則
J22nB116_p0782b16║一切眾生絕分矣。且曰：法界之經，則凡在法界，無非
J22nB116_p0782b17║此經。若悟毘盧以法界為身，則自己身心亦同法界。
J22nB116_p0782b18║此則日用現前，動靜語默，拈匙舉箸，欬唾掉臂，皆法
J22nB116_p0782b19║界之大用。是則何莫而非書寫此經之時耶？若身同
J22nB116_p0782b20║法界，則一一毛孔皆悉周遍。如是則舉一滴之血，當
J22nB116_p0782b21║與性海同枯矣。所以普賢大士剝皮為紙，析骨為筆，
J22nB116_p0782b22║刺血為墨，量等法界。是則全經不出一字，即書一字，
J22nB116_p0782b23║亦同全經，何況百軸之文？禪人苟能作如是觀，則自
J22nB116_p0782b24║書者與見聞者及禮拜讚歎，一香一花而作供養，乃
J22nB116_p0782b25║至執勞運力者，無不同歸法界矣。如是功德，豈可得
J22nB116_p0782b26║而思議耶？斯為普賢之妙行，普眼之境界，又可以世
J22nB116_p0782b27║諦觀之耶？禪人若無如是眼，作如是行，亦不勉捏目
J22nB116_p0782b28║見空花耳，豈不重增顛倒想耶？
J22nB116_p0782b29║示曹溪沙彌能化書華嚴經
J22nB116_p0782b30║佛云：佛種從緣起。是故眾生正因佛性本具。但以無
J22nB116_p0782c01║明堅固不遇善緣，終不能發。如種子在地。要假雨露
J22nB116_p0782c02║陽和之緣。方能抽芽發幹。乃至開花結實耳。老人未
J22nB116_p0782c03║至曹溪時。諸沙彌所習世俗之業。且不知有佛有僧。
J22nB116_p0782c04║安知佛法哉。自老人開化。種種方便誘引教導。始則
J22nB116_p0782c05║知為僧矣。既而以佛性難明。先教書寫華嚴大經。使
J22nB116_p0782c06║知親近隨順佛法。信心若發。而後方可引入佛慧。初
J22nB116_p0782c07║則二三其人自是。人人相望發心。不十年間。而書此
J22nB116_p0782c08║大經者。已成十餘部矣。較之六祖入滅已來千年矣。
J22nB116_p0782c09║今日之事。從前所未有也。今沙彌能化能自發心。初
J22nB116_p0782c10║刺血書法華經行願品。今則書大經將完。其師德雲
J22nB116_p0782c11║來禮匡山代為請益老人。因示之曰。經云。譬如一微
J22nB116_p0782c12║塵中有大經卷。書寫三千大千世界中事。無人知者。
J22nB116_p0782c13║假有一人。智眼明見。剖破一塵。出此大千經卷。利樂
J22nB116_p0782c14║眾生無窮無盡。一微塵者。眾生妄想心也。大千經卷。
J22nB116_p0782c15║眾生本有佛性。具含恒沙功德也。有一智人乃善知
J22nB116_p0782c16║識也。是故佛性人人本有恒沙功德。人人本具。以無
J22nB116_p0782c17║知識開導。皆以性德而造惡業。所招三途之苦報。若
J22nB116_p0782c18║悟此佛性。則轉惡業而為無量淨土莊嚴。今沙彌能
J22nB116_p0782c19║化。能以造業之心轉為淨土莊嚴作成佛真因。所謂
J22nB116_p0782c20║智種含於心地。而遇法雨慧曰之緣。故能發菩提芽
J22nB116_p0782c21║生長善根。抽功德枝開萬行花。將來必成菩提妙果。
J22nB116_p0782c22║此正所謂佛種從緣起也。老人往往開示曹溪。諸弟
J22nB116_p0782c23║子等。若人人相望彼此相益。則轉穢邦為淨土。轉生
J22nB116_p0782c24║死為涅槃。固無難矣。若從此人人勇猛發無上心。有
J22nB116_p0782c25║志佛法究明己躬大事。即如六祖住世時發明自心
J22nB116_p0782c26║者。千人之中豈止三十餘人而已耶。是在遞相轉教
J22nB116_p0782c27║之功耳。
J22nB116_p0782c28║憨山老人夢遊全集卷四終
J22nB116_p0782c29║　（江州佛弟子左春魁同男左克勤發心刻
J22nB116_p0782c30║憨大師法語第四卷計字貳萬參千▆▆銀
J22nB116_p0782c31║　壹拾壹兩伍錢整
J22nB116_p0782c32║　五乳峰侍者廣益編對　海陽鄭一相書）