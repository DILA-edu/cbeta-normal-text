J23nB118_p0001a01║密藏開禪師遺編序
J23nB118_p0001a02║法界乃法界人自心共成之法界，原不限人于聖凡
J23nB118_p0001a03║同異。人不以法界為心、不以法界為事，則彼人自異
J23nB118_p0001a04║于法界，非法界拒彼人也。人能以法界為心、能成法
J23nB118_p0001a05║界之事，則法界是此人自能為主，亦非此人別主心
J23nB118_p0001a06║外之法界也。予初讀〈普賢行願品〉，于諸供養中，以法
J23nB118_p0001a07║供養為最，乃至常隨佛學。毘盧遮那如來，從初發心，
J23nB118_p0001a08║精進不退，以不可說身命而為布施，剝皮為紙，析骨
J23nB118_p0001a09║為筆，刺血為墨，書寫經典，積如須彌，為重法故，以至
J23nB118_p0001a10║與十方法界同證菩提，猶念念不捨。予乃大驚曰：「此
J23nB118_p0001a11║正以法界為身，以法慧為命，而為十方法界之主中
J23nB118_p0001a12║主者也。」因發願作植聖草，中有刻經著述章，皆以法
J23nB118_p0001a13║為續佛慧命。後讀徑山刻方冊藏緣起，諸公極稱達
J23nB118_p0001a14║觀大師與密藏開公能創發此大事，且引昔有老尼
J23nB118_p0001a15║以刻藏之緣，自斷其臂，誓開此板。至沒身未完，其徒
J23nB118_p0001a16║小尼善繼師志，亦斷臂而終其事。予又訝曰：「此二尼
J23nB118_p0001a17║豈海藏龍女能轉身為大丈夫，而成無垢界正覺，乃
J23nB118_p0001a18║今復有達、密二師資，而乘遮那如來夙願成此法藏
J23nB118_p0001a19║之始終果海者乎？」此予所謂有能以法界為心、法界
J23nB118_p0001a20║為事者，又誰于心外能同異之哉？更有最異而可疑
J23nB118_p0001a21║者，密公既從達師創刻藏因緣于五臺，又議遷此板
J23nB118_p0001a22║于雙徑楞嚴，事將成而隱去，卻不能如彼尼子以終
J23nB118_p0001a23║其前志，而更遺憂于其師者，何哉？蓋天下美事，造物
J23nB118_p0001a24║不與人全，密公知此舉將成，不若讓功與同門者併
J23nB118_p0001a25║力為之，使此板有終。又或藉此自退，以幾諫達大師
J23nB118_p0001a26║處亢于無悔。此非泰伯與夷齊，以忠孝為仁讓者，何
J23nB118_p0001a27║能若是乎？今秋，予倚杖皋亭，門人樞子游雙徑，值王
J23nB118_p0001a28║祉叔居士談及往事，因囑按指上人持其先祖密大
J23nB118_p0001a29║師親書發願刻藏文卷及其遺編，屬予為敘。及讀之，
J23nB118_p0001a30║乃知密公真不出予意之所逆也。願文中以萬曆壬
J23nB118_p0001b01║午于紹興見古寺殘碑載勝國時會稽郡大藏板凡
J23nB118_p0001b02║七副，因感泣刻板之在一郡者且爾，其流通天下者
J23nB118_p0001b03║當何如哉？況我明僅南北兩板，法道陵夷，莫此為甚。
J23nB118_p0001b04║遂願畢此生身命，募刻方冊板，廣作流通。尋入檇李，
J23nB118_p0001b05║得覲達觀老師，兼晤馮開之，諸公業已先發是願，即
J23nB118_p0001b06║共訂盟從事。予于此乃見二師真夙願再來，不謀而
J23nB118_p0001b07║合也。至閱遺編，雖是為刻藏因緣，與妙峰、憨山諸大
J23nB118_p0001b08║尊宿，及陸五臺、馮開之諸大老書劄，其中多自敘參
J23nB118_p0001b09║學及就事隨機激揚啟發，非忠君愛國之微，即本分
J23nB118_p0001b10║生死之事，或拈提向上機關，或指點今時利害，刀刀
J23nB118_p0001b11║見血，殺活有神。誰謂此公非了手人、非登壇士，其語
J23nB118_p0001b12║非說法拈頌為不可，視如今時雜出之語錄乎？因果
J23nB118_p0001b13║不昧，乃今六十年後，有腳下兒孫如按指者，搜出此
J23nB118_p0001b14║卷編能使我輩贊成。以公後世不獨大藏因緣，愈見
J23nB118_p0001b15║達大師能不惜身命為法界主盟，及諸名公之願力
J23nB118_p0001b16║有光，而此如來藏性種子更當熏發此五分法身也。
J23nB118_p0001b17║予方在長干，命門人松影麟子與諸護法共修大藏
J23nB118_p0001b18║梵冊板，又得此證盟。今日之願與有法界為心者，益
J23nB118_p0001b19║不設自懈而成此主中主之大事云。
J23nB118_p0001b20║戊戌秋日，浪杖人道盛題于崇光之雙桂閣。
J23nB118_p0001b21║
J23nB118_p0001b22║
J23nB118_p0001b23║
J23nB118_p0001b24║
J23nB118_p0001b25║
J23nB118_p0001b26║
J23nB118_p0001b27║
J23nB118_p0001b28║
J23nB118_p0001b29║
J23nB118_p0001b30║
J23nB118_p0001c01║密藏禪師遺稿序
J23nB118_p0001c02║密藏開禪師遺稿，法孫按指上人所收輯也。藏師英
J23nB118_p0001c03║偉雄駿，千仞璧立，為紫柏尊者上首，法筵海眾所至
J23nB118_p0001c04║雲涌，定中知本師將有王難，刺血上書，一夕隱去。師
J23nB118_p0001c05║資閟現，群龍無首，諸天鬼神猶不能測知，而況於凡
J23nB118_p0001c06║心凡眼乎？遺稿多所與群公書問，諈諉勸勉，以扶正
J23nB118_p0001c07║法、刻大藏為責任。其為人仕者教忠，顯者教退，亢者
J23nB118_p0001c08║教隱，競者教恬，根器濡弱者醒之以月愛，情塵軟煖
J23nB118_p0001c09║者觸之以冷雲。筆舌聰明，自負宗眼者，必勦其扳援、
J23nB118_p0001c10║搜其負墮，俾命根刳斷而後已。智眼分明，慈心諄複，
J23nB118_p0001c11║熱血痛淚，至今凌出於紙墨之上，以方袍世外之人，
J23nB118_p0001c12║省邊略憂國計，當貢場款塞之日，抱靖康左衽之虞，
J23nB118_p0001c13║人謂其杈衣遠遁，蓋已懸鏡，今日非偶然也。國朝自
J23nB118_p0001c14║楚石、泐潭已後，師絃絕響，崛起為紫柏、海印二大師，
J23nB118_p0001c15║而藏師為紫柏之嫡子。龍樹言：「那伽，或言龍，或言象，
J23nB118_p0001c16║水行中龍力大，陸行中象力大。」此三人者，豈非龍象
J23nB118_p0001c17║乎？難陀、跋陀二龍王護持正法，修羅將戰二龍王身
J23nB118_p0001c18║繞須彌山，動雲布以尾打水，大海浪冠須彌。忉利天
J23nB118_p0001c19║始知修羅欲戰，而嚴攻伐。古來尊宿大師，現身出世，
J23nB118_p0001c20║蹴踏天下，自然有如此氣象。其不然者，則螣蛇爾、蜥
J23nB118_p0001c21║蜴爾，種性既劣，威神無幾，顧亦欲噓雲歙霧激海水
J23nB118_p0001c22║而冠須彌，焉可誣哉？藏師此文，皆叢殘不經意之作，
J23nB118_p0001c23║方諸二老，如流星之奔彴，芒焰驟作，有聲曳其後，而
J23nB118_p0001c24║殷殷於天漢之間，其它皆蚌珠爝火，流照咫尺，誰得
J23nB118_p0001c25║而並之？二百年來，豪傑閒作，法運通塞，文不在茲。或
J23nB118_p0001c26║者猶欲以餘分閏位，竊竊然議其統系。佛言：「譬如窮
J23nB118_p0001c27║人，妄號帝王，自取誅滅。」孔子曰：「小人不知天命而不
J23nB118_p0001c28║畏也。」可不懼哉！往在武林，與天界覺浪和尚明燈夜
J23nB118_p0001c29║談，相對嘆息，其為藏師稿序，亦出少分。而浪老又順
J23nB118_p0001c30║世去矣，撫卷摩娑，泫然流涕者久之。
J23nB118_p0002a01║上章困敦之歲，辜月長至後二日，海印弟子虞山錢
J23nB118_p0002a02║謙益謹敘。
J23nB118_p0002a03║
J23nB118_p0002a04║
J23nB118_p0002a05║
J23nB118_p0002a06║
J23nB118_p0002a07║
J23nB118_p0002a08║
J23nB118_p0002a09║
J23nB118_p0002a10║
J23nB118_p0002a11║密藏禪師遺稿序
J23nB118_p0002a12║眾生證佛，原以光明，若度世非真，則無生亦妄。佛於
J23nB118_p0002a13║歷劫後，種種世界之事，無所不知；而善知識於數千
J23nB118_p0002a14║里外、數十年後之事，未有能一語中之者，雖終日談
J23nB118_p0002a15║空說妙、求豪傑，不退菩提心不可得也。予生平未嘗
J23nB118_p0002a16║究心內典，而先君遊於紫柏尊者之門，以密藏禪師
J23nB118_p0002a17║為畏友。每言尊者門墻高峻，而師穎悟絕人，於書無
J23nB118_p0002a18║所不讀，先得長生久視之道，自謂當世莫之與京。初
J23nB118_p0002a19║見尊者對坐，引古今論性命，尊者不答，至三晝夜，尊
J23nB118_p0002a20║者知其機鋒已盡，始語之曰：「吾以汝為奇男子，乃含
J23nB118_p0002a21║沸矢噴人耶？」師大驚悟，伏地叩頭，流汗透體，從此追
J23nB118_p0002a22║隨杖履幾二十年。師立志刻書板大藏流傳於世，而
J23nB118_p0002a23║尊者與馮太史輩已有同心。萬曆丙戌，師弟同入京
J23nB118_p0002a24║師，▆慈聖皇太后知有刻藏之舉，欲發帑金命刻，尊
J23nB118_p0002a25║者謂宜令率土沾恩，師願以一身任事，遂撰文廣募，
J23nB118_p0002a26║隨立規條。始於五臺之清涼，後移於雙徑之寂照。師
J23nB118_p0002a27║多方拮据，親自較讎，一時遺書諸名公，大率為此尊
J23nB118_p0002a28║者再入京師，將了圜中自在之偈。師知必及於禍，遂
J23nB118_p0002a29║刺血上書遁去。尊者覽書墮淚曰：「吾尚有一副鉗鎚，
J23nB118_p0002a30║斯人去，無所用之矣。」師不欲以文章自見，故多散失，
J23nB118_p0002b01║且無刻本。今師之五世法孫按指上人，欲竟師刻藏
J23nB118_p0002b02║之志，攜師遺稿來自徑山，索序言於予，將付之梓。予
J23nB118_p0002b03║捧誦之，不覺掩卷歎曰：「嗟乎！以命世之才逃入禪林，
J23nB118_p0002b04║無怪乎世事之莫辦也。」予不知佛法，不敢強作禪語，
J23nB118_p0002b05║但能言吾所明、不言吾所疑。吾所明者，未必是佛菩
J23nB118_p0002b06║薩；吾所疑者，的是地獄、餓鬼、畜生。則有一語普告緇
J23nB118_p0002b07║素，藏師當日談世事，痛哭流涕，如老成憂國，每及陸
J23nB118_p0002b08║沈。愚者以為狂言，即智者亦以為過慮。至今其言已
J23nB118_p0002b09║孚於卜筮，談佛法亦痛哭流涕，如佛祖慈悲，蓮生舌
J23nB118_p0002b10║上，不特大眾懽喜讚嘆，得未曾有，即紫柏尊者尚視
J23nB118_p0002b11║之若摩尼珠、若獅子吼，豈其了生死，反不能如燈取
J23nB118_p0002b12║影耶？
J23nB118_p0002b13║金壇後學于元凱題於雲林之墨光亭
J23nB118_p0002b14║
J23nB118_p0002b15║
J23nB118_p0002b16║
J23nB118_p0002b17║
J23nB118_p0002b18║
J23nB118_p0002b19║
J23nB118_p0002b20║
J23nB118_p0002b21║密藏禪師遺稿序
J23nB118_p0002b22║丈室之內，床書連屋，桐蔭拂階，予顧樂之，欣與影謀。
J23nB118_p0002b23║於時秋也，幽煙冥緬，空林綿濛。素月炤閒庭，芙蓉映
J23nB118_p0002b24║衰柳，為誦秋水伊人之句。童子舁籬菊數本置几案
J23nB118_p0002b25║間，因燒燭看壁間影。窗影、靜影、傲影、竹月遙答影，類
J23nB118_p0002b26║禪機明妙，渾脫瀏灕，致足悟也。夫俗世常戀，予素勿
J23nB118_p0002b27║歡，顧獨耽本業，偃息萬卷中。比又涉禪，鑽義義格、捨
J23nB118_p0002b28║義義牽，鐵牛背虱，苦無入處，乃心獨好之，謂有情水
J23nB118_p0002b29║泮空，境秋澄眾生，總是佛身大地，罔非淨土也。夫古
J23nB118_p0002b30║德舒拳，貴空能所，真如弘覺，務活慧根。是以青蓮喻
J23nB118_p0002c01║法，重開劫外之花；寶月麗空，一洗區中之霧。使道體
J23nB118_p0002c02║淺薄，徒墮聲聞，牙瀋口腥，陳因相續，庭檜何香？西來
J23nB118_p0002c03║何意？此燈不傳久矣。至若德契勝蘭，聲追安遠，探鷲
J23nB118_p0002c04║峰之秘旨，襲龍樹之芳猷，意珠其性月同明，戒香與
J23nB118_p0002c05║覺花齊馥，固已機鋒如箭，抑且義學如淵，則予于密
J23nB118_p0002c06║藏禪師有深慕焉。乃時遷世遠，法語沉湮，厥五世孫
J23nB118_p0002c07║按指穎公，欲紹刻藏之願，蒐搆遺編，竟得于耆舊之
J23nB118_p0002c08║手，而手澤箋疏，復出之荒院之間。雖禪師之慧覺長
J23nB118_p0002c09║存乎，亦穎公之善述也。予友丹山吳山人為穎公倡，
J23nB118_p0002c10║以壽之梓，索弁于予。予讀之，見其或矢願于度生，或
J23nB118_p0002c11║銳志于弘法，或踵會元而直入，或精彼岸而誕登，或
J23nB118_p0002c12║慷慨于家國天下之間，或預識夫成敗興亡之際，其
J23nB118_p0002c13║克肩鴻鉅，露之于重刻方冊大藏及興復楞嚴禪寺，
J23nB118_p0002c14║乃終蕭然絕塵蟬蛻世羈之外。何也？要知海水非音，
J23nB118_p0002c15║鬥蛇非字，池艸奚關，詩句江峰，寧涉禪心。然解者得
J23nB118_p0002c16║之，則陋彼槿榮，珍斯天性。故祖家欲燒故紙，文家欲
J23nB118_p0002c17║空萬卷，軫雖殊，道則一也。所以涼雲杳壑，津寄惟深，
J23nB118_p0002c18║琅函寶疊，總成活句。讀是編，抑深予秋水伊人之思
J23nB118_p0002c19║矣！霜氣肅林，月光透紙，予將參密師于蕭疏菊影間，
J23nB118_p0002c20║密師其許我否？
J23nB118_p0002c21║戊戌季秋，止庵居士王祺題於溪上之松浮舫。
J23nB118_p0002c22║
J23nB118_p0002c23║
J23nB118_p0002c24║
J23nB118_p0002c25║
J23nB118_p0002c26║
J23nB118_p0002c27║
J23nB118_p0002c28║
J23nB118_p0002c29║
J23nB118_p0002c30║
J23nB118_p0003a01║刻大藏願文
J23nB118_p0003a02║手卷存之徑山，另錄此筴留
J23nB118_p0003a03║吳江周季華居士處，俟藏事告成，附刻
J23nB118_p0003a04║藏緣起後。願力深廣，定有繼起肩荷者，
J23nB118_p0003a05║無慮其不克終也。道開謹書為左券，
J23nB118_p0003a06║本師和尚同
J23nB118_p0003a07║開之、　仲淳兩居士證明。
J23nB118_p0003a08║（密祖願文刻於戊戌冬。　諸大士願文并
J23nB118_p0003a09║券語，辛丑五月，壽光法姓從　吳，自周安
J23nB118_p0003a10║石居士處得來，亦時節因緣，珠還合浦之
J23nB118_p0003a11║意，因全刻於帙。時辛丑重九契，穎▆述▆）
J23nB118_p0003a12║凡世間創一物，建一事，垂一語，立一言，必精誠兼
J23nB118_p0003a13║到，故垂久而不沒，即沒之而後有，以慕思精感者
J23nB118_p0003a14║必獲焉。按指公，幼為沙彌時，忽得密藏大師墨跡
J23nB118_p0003a15║刻藏願文，如親授受，而悲喜珍重。後二十年，又得
J23nB118_p0003a16║同時諸明公同日發願文。今知密大師以書帙龍
J23nB118_p0003a17║藏流通天下，後世雖功不與焉，而不知彼時垂一
J23nB118_p0003a18║語一言皆精誠般若之流出。今五世孫按公，又得
J23nB118_p0003a19║輯而梓之。衍得而觀之，能無慨繫數語以誌緣偶。
J23nB118_p0003a20║云爾。鏡花頭陀中衍，謹書於古梅蘭若。
J23nB118_p0003a21║刻大藏願文
J23nB118_p0003a22║道開既薙染，即知作佛子當報佛恩，蚤夜矢心顧不知報
J23nB118_p0003a23║佛恩事當何出？萬曆壬午，從補怛天台詣武林，於紹興道
J23nB118_p0003a24║中忽見古寺殘碑，載勝國時會稽郡大藏板凡七副，因感
J23nB118_p0003a25║泣思惟板刻之在一郡者且爾，其卷軸流通在天下者當
J23nB118_p0003a26║何如哉？迺我　明僅南北兩板，法道陵夷，莫此為甚。遂願
J23nB118_p0003a27║畢此生身命，募刻方冊板，廣作流通。尋入檇李得侍　達
J23nB118_p0003a28║觀老師兼晤馮開之居士輩，則老師暨諸居士業已先發
J23nB118_p0003a29║是願，即共訂盟從事。遑遑三載，莫得其緒。丙戌春，走長安
J23nB118_p0003a30║籌之傅金沙居士輩反覆思究，審知善建事者必先植本，
J23nB118_p0003b01║本植則枝幹卉葉自然叢成，乃定以善信十人歲各捐貲
J23nB118_p0003b02║為唱緣，又一人則各勸三人為助緣。蓋分之既易為施、易
J23nB118_p0003b03║為勸，而合之則其貲甚裕，又其功為有繼。至於捐助之廣、
J23nB118_p0003b04║勸發之多，不可思議格量，固自有　諸佛威光臨之，諸善
J23nB118_p0003b05║信願力持之。照創事之初，則不得不以是為定則也。居士
J23nB118_p0003b06║等因一一發心，且各疏其願盟之　諸佛，并歸道開，以為
J23nB118_p0003b07║他日經成之券。道開藉十大士深心弘願，得畢竟是事以
J23nB118_p0003b08║報佛恩，即碎頭目髓腦作栴檀香充遍法界以供十大士
J23nB118_p0003b09║猶為未盡，願與十大士共證之。
J23nB118_p0003b10║萬曆丁亥春正月望比丘道開焚香謹書
J23nB118_p0003b11║刻大藏願文
J23nB118_p0003b12║密藏大師唱化國中刻全藏以廣流通，此東土一
J23nB118_p0003b13║大因緣也。青原人曾乾亨一聞發歡喜心，深惟下
J23nB118_p0003b14║劣，自聞佛乘以來，日用四威儀中，恍然別是一世
J23nB118_p0003b15║界。每誦內典一句一偈，便覺靈根滋長。矧此全藏，
J23nB118_p0003b16║如大雲雨克遍大地，叢林卉木靡不沾潤。欲報
J23nB118_p0003b17║佛恩，舍此流通奚先哉？乃矢心自服官，以至歸山俸
J23nB118_p0003b18║貲，隨分捐助，轉相化導。效此涓埃，無始以來，漏業
J23nB118_p0003b19║消殞，速徹無生，及四恩三有微塵眾生，同此願力，
J23nB118_p0003b20║同滅罪垢、同悟菩提，飲一滴慧水，即泛妙莊嚴海，
J23nB118_p0003b21║出萬劫沉輪，立証毘盧法身。十方虛空尚有量，我
J23nB118_p0003b22║此宏誓永無邊。
J23nB118_p0003b23║弟子曾乾亨百拜謹書
J23nB118_p0003b24║
J23nB118_p0003b25║
J23nB118_p0003b26║
J23nB118_p0003b27║
J23nB118_p0003b28║
J23nB118_p0003b29║
J23nB118_p0003b30║
J23nB118_p0003c01║刻大藏願文
J23nB118_p0003c02║宅自小年，每每眾聲宣揚
J23nB118_p0003c03║佛號，則悲淚不能自止。後讀　《大阿彌陀經》於吳縣
J23nB118_p0003c04║齋中，方及半而痛哭流涕，襟袖沾濕。亦自信夙緣非
J23nB118_p0003c05║偶，　佛恩難報。但未知所以報耳。及讀《楞嚴》有云：「將
J23nB118_p0003c06║此深心奉塵剎，是則名為報佛恩。」乃知欲大報　佛
J23nB118_p0003c07║恩，莫若廣揚　佛教。即自今生今世，以至萬劫千生，
J23nB118_p0003c08║虛空有盡我報無窮。是以聞密藏上人流通大藏之
J23nB118_p0003c09║議，而欣然樂為謀始，且約諸名德共為助緣。在官則
J23nB118_p0003c10║有俸可捐，去官亦隨力為施。更復轉相勸化，資益無
J23nB118_p0003c11║方。惟願　諸佛菩薩共作証盟。旗場起處，工用咸來。
J23nB118_p0003c12║法鼓鳴時，眾聲寧寂。放大光明，於無量世界；布大利
J23nB118_p0003c13║益，於無量眾生。人身有生老病死，善念常存；世界有
J23nB118_p0003c14║成住壞空，正法恒在。宅願將頭目髓腦髮膚爪齒，一一
J23nB118_p0003c15║碎為微塵，隨風飄揚，分向各各世界，各各眾生前贊
J23nB118_p0003c16║此功德。便使此一一微塵身，代一切微塵地獄諸苦有
J23nB118_p0003c17║大歡喜矣。宅有兒爾庚，甫八歲，似有種性者，甚惟
J23nB118_p0003c18║達觀老師及藏兄所憐，今以身師事　達觀老師，而
J23nB118_p0003c19║以兒事藏兄，助緣隨化父子共之云。
J23nB118_p0003c20║弟子傅光宅薰沐和南謹書
J23nB118_p0003c21║刻大藏願文
J23nB118_p0003c22║我
J23nB118_p0003c23║佛菩薩視眾生沉沒苦流，不啻身受其苦，欲拯之覺
J23nB118_p0003c24║岸，乃竭其慈力，因病授藥，巧譬曲喻，慇懃反覆，誘
J23nB118_p0003c25║掖眾生，故有是一大藏。稷自髫歲則喜讀其言，今
J23nB118_p0003c26║年已四十，顧根器凡狹，菩提涅槃尚在遙遠。然歷
J23nB118_p0003c27║諸患苦，患苦恬謐，歷諸險阻，險阻坦夷，仰荷
J23nB118_p0003c28║慈力，深遠難量。旋視九界眾生，其患苦險阻如稷者、
J23nB118_p0003c29║過於稷者，殆不可勝計。念是而不贊　佛弘化，則
J23nB118_p0003c30║真斷　佛種性之忍人。慈值密藏師兄欲梓方冊
J23nB118_p0004a01║全藏以廣流通，欣然契心，遂尾諸淨侶，長跽
J23nB118_p0004a02║佛前，而說誓曰：「願畢我形壽，力荷此法藏，苟可效
J23nB118_p0004a03║我力，靡所不自竭。念昔　佛菩薩，以此法藏故，剝
J23nB118_p0004a04║皮以為紙，析骨以為筆，書寫此經卷，積如須彌山。
J23nB118_p0004a05║今此真丹國，陟釐瑩於玉，無事以我皮，充此法藏
J23nB118_p0004a06║用，使我皮可用，剝所不敢辭。域有蒙氏筆，無事析
J23nB118_p0004a07║我骨，使我骨可用，析所不敢辭。我今雖食貧，檀貲
J23nB118_p0004a08║當勉具，歷仕及歸農，隨緣力為辦。不直此一生，願
J23nB118_p0004a09║盡未來際，常以此法藏，普度諸眾生。」
J23nB118_p0004a10║那羅延窟學人瞿汝稷盥沐槃談書
J23nB118_p0004a11║刻大藏願文
J23nB118_p0004a12║文獻溷，風塵久，且根器鈍劣，無能窺大道。頃歲從
J23nB118_p0004a13║達觀大師
J23nB118_p0004a14║密藏禪師稍聞緒論，始知
J23nB118_p0004a15║佛恩最大，欲報無繇。中夜思之，可勝慚赧。會
J23nB118_p0004a16║藏師兄倡刻全藏，
J23nB118_p0004a17║諸同志捐貲助之間，以語文獻。文獻竊惟古之開
J23nB118_p0004a18║士，或以半偈捨身，隻語析骨。文獻悲夫哉！乃敢遜
J23nB118_p0004a19║於前茅，而令大教流通，法霖普被，所以上報四恩、
J23nB118_p0004a20║下讖種種罪業，孰逾於此？遂欣然願豫斯盟，籍斯
J23nB118_p0004a21║願力，或得早證菩提，不致沉淪永劫云爾。
J23nB118_p0004a22║丁亥春正月榖旦學人唐文獻
J23nB118_p0004a23║
J23nB118_p0004a24║
J23nB118_p0004a25║
J23nB118_p0004a26║
J23nB118_p0004a27║
J23nB118_p0004a28║
J23nB118_p0004a29║
J23nB118_p0004a30║
J23nB118_p0004b01║刻大藏願文
J23nB118_p0004b02║往在吳中，聞
J23nB118_p0004b03║達觀、密藏兩大師欲刊大藏因緣，私竊喜之，恨不旦
J23nB118_p0004b04║夕就。不自意，復從傅金沙諸君子畢是願也。歲丁
J23nB118_p0004b05║亥上元　密藏師約赴龍華道場，各發願言成就
J23nB118_p0004b06║是事。鳳儀稽首向
J23nB118_p0004b07║佛而說願言曰：
J23nB118_p0004b08║「山河大地本清淨，云何世尊出世間？四十九年所
J23nB118_p0004b09║說法，胡為在在咸欽仰？良由眾生夙業重，非此莫
J23nB118_p0004b10║能成解脫。試觀末世諸苦楚，何者不由貪嗔癡，使
J23nB118_p0004b11║得一聞半句偈，豈不回心證所有？奈何經義久寂
J23nB118_p0004b12║寥，縱能持誦不自解，儻使大藏遍
J23nB118_p0004b13║十方，十方應有發心者。開今既已作是念，我等寧無
J23nB118_p0004b14║贊嘆心？願輸生平俸所得，積日累年證斯果。更為
J23nB118_p0004b15║廣約諸同好，隨所布施報
J23nB118_p0004b16║佛恩。唯願諸神咸擁護，務俾佛法廣流傳。凡我同盟
J23nB118_p0004b17║諸君子，生生世世為眷屬，
J23nB118_p0004b18║三世諸佛作証盟，當知所願必成就。」
J23nB118_p0004b19║南嶽居士曾鳳儀薰沐拜手書
J23nB118_p0004b20║
J23nB118_p0004b21║刻大藏願文
J23nB118_p0004b22║佛弟子琰，少事血氣去書學劍，適志[丰/(衣-〦+一)]馬，凡所為
J23nB118_p0004b23║泥犁種子事，心快稱勝。自與友人繆仲淳氏、周叔宗
J23nB118_p0004b24║氏遊，委曲導引，痛恨前非。及壬午，籍仲淳侍
J23nB118_p0004b25║達觀老師，得為
J23nB118_p0004b26║佛弟子，乃翻然一洗舊習，始知千生罪業半偈能銷、
J23nB118_p0004b27║生死大事彈指可畢，自非
J23nB118_p0004b28║諸佛，眾生苦惱無有了期，因知
J23nB118_p0004b29║佛恩當報，顧思報
J23nB118_p0004b30║佛深恩，莫若闡揚
J23nB118_p0004c01║佛化，廣利群生。啣之已久，未會其緣。比以世澤來自
J23nB118_p0004c02║都門，濫竊冠裳，虛糜廩祿，
J23nB118_p0004c03║國恩日重，慚愧日深。適吾　法兄密藏募刻大藏為
J23nB118_p0004c04║書冊，揚法利生，莫過於此。遂發願捐歲俸，唱斯勝緣。
J23nB118_p0004c05║此經成日，願盡大地眾生見者聞者，一言半句，觸著
J23nB118_p0004c06║磕著，頓徹圓明，直取無上菩提。惟此功德，琰籍之報。
J23nB118_p0004c07║　佛恩、報　國恩、銷罪業。又或朝市不久留，當如歲
J23nB118_p0004c08║俸與大藏終始。願王不動，
J23nB118_p0004c09║諸佛證盟。
J23nB118_p0004c10║萬曆丁亥正月望日佛弟子徐琰和南謹書
J23nB118_p0004c11║刻大藏願文
J23nB118_p0004c12║玉立始生，徵母氏夢，知先世從僧伽來。既壯，獲承事
J23nB118_p0004c13║達觀老師稱弟子，始歸成法道，十方三世佛事，願一
J23nB118_p0004c14║肩荷之。摩頂至踵，致之
J23nB118_p0004c15║法王。凡有一涓滴、一毛髮，可以報
J23nB118_p0004c16║佛恩、奉揚　師訓者，即蹈鑊湯爐炭令此身碎為微
J23nB118_p0004c17║塵，立歡喜奮決。蓋虛空可隕，此願不可移也。萬曆
J23nB118_p0004c18║癸未，緣父母少所訓習詩書，濫廁科名，承乏郎署。
J23nB118_p0004c19║服官以來，虛糜廩祿，無有尺樹寸效仰酬
J23nB118_p0004c20║國恩，早夜慚懼。會吾　法兄密藏募刻大藏，遂發願
J23nB118_p0004c21║捐每歲俸貲為唱緣，即去官亦捐資如俸，以終始
J23nB118_p0004c22║其事。諦知建不世之勳庸，不如為
J23nB118_p0004c23║國家廣一滴菩提水。且立既暫作王臣，便當作王臣
J23nB118_p0004c24║中佛事。此功德，願我
J23nB118_p0004c25║聖明，發菩提心，大揚慈化，停毒蒼生。又願此經刻成，
J23nB118_p0004c26║盡大地有情見者聞者，豁開智眼，永息苦輪，徹証
J23nB118_p0004c27║無生，等躋覺位。又願此經於佛法滅後，放大光明，
J23nB118_p0004c28║照耀一切。願王不動，
J23nB118_p0004c29║諸佛證盟。
J23nB118_p0004c30║萬曆丁亥正月望日佛弟子于玉立和南謹書
J23nB118_p0005a01║刻大藏願文
J23nB118_p0005a02║惟明世染堅凝，智種涼薄，向惟有志翰墨。及壯，尚
J23nB118_p0005a03║不曉身心性命為何物，釋典為何書？萬曆甲申夏，
J23nB118_p0005a04║友人繆仲淳氏，自真州招余過義興之善卷，得侍
J23nB118_p0005a05║達觀師稱弟子，始知窺向，然終以障蔽深重，每展卷
J23nB118_p0005a06║即昏沉瞌睡。先是明將發義興，夢入大伽藍，見鑄
J23nB118_p0005a07║巨鍾火光蔽天日。以語師，師謂：「此法音吼擊法炬
J23nB118_p0005a08║光明之兆。今諸名卿開士，欲別梓藏典廣流通，爾
J23nB118_p0005a09║其或有緣于此藏中。《弘明集》實文字般若前茅，宜
J23nB118_p0005a10║先就梓，啟世聾瞶，爾亦可籍是蕩滌情染，發榮慧
J23nB118_p0005a11║種。」明遂從事，如師命。丙戌冬刻就緒，以他務入燕
J23nB118_p0005a12║都，會藏兄盟諸大士唱舉斯事，明遂願與盟，或自
J23nB118_p0005a13║力或籍他力，願歲捐百金，與斯舉相終始。儻賴
J23nB118_p0005a14║諸佛菩薩冥加得溢于盟要之外，尤至願也。惟此願
J23nB118_p0005a15║王遍入塵剎，即劫窮一切法藏殞滅盡，而我輩此
J23nB118_p0005a16║刻如金剛牟尼不毀不變，於一切有情摧諸邪見、
J23nB118_p0005a17║照諸昏暗，滿足諸伶俜困苦，直至
J23nB118_p0005a18║彌勒下生，遞續不乏。惟
J23nB118_p0005a19║三世佛陀，証知我願。
J23nB118_p0005a20║萬曆丁亥四月六日弟子吳惟明稽首和南
J23nB118_p0005a21║刻藏發願文（袁了凡居士親書手卷真蹟現存，古梅菴比丘契穎摹梓）
J23nB118_p0005a22║我聞如是，釋迦牟尼佛從周昭王甲寅年四月初八
J23nB118_p0005a23║白降生，至周定王癸酉年二月十五日入涅槃，正法
J23nB118_p0005a24║住世五百年。始于周定王甲戌年，終于周貞定王癸
J23nB118_p0005a25║巳年，像法住世一千年。始貞定王甲午年，終梁元帝
J23nB118_p0005a26║癸酉，末法住世一萬年。始于甲戌至大明嘉靖癸巳
J23nB118_p0005a27║歷九百七十年，弟子袁黃於臘月十一日建生，後去
J23nB118_p0005a28║九千三十年癸丑滿一萬年，月光菩薩出此方說法
J23nB118_p0005a29║度眾生，滿五十二年入涅槃。《首楞嚴經》、《般舟三昧經》
J23nB118_p0005a30║先滅不現，餘經次第滅，《無量壽經》後百年滅。至大惡
J23nB118_p0005b01║世，南嶽思大禪師發願，誓求神丹大藥，得長壽五通，
J23nB118_p0005b02║修習禪定；次求六神通，具足一切法門，成無上道，度
J23nB118_p0005b03║諸眾生，持令經教永永不滅。修習苦行，具足佛道功
J23nB118_p0005b04║德，面見彌勒佛。我今亦發願，先求神丹大藥，誓造全
J23nB118_p0005b05║部藏經書板，普遍流通，永世不滅。
J23nB118_p0005b06║稽首歸命十方諸佛，
J23nB118_p0005b07║稽首歸命十二部經，
J23nB118_p0005b08║稽首歸命諸大菩薩四十二地諸賢聖僧，
J23nB118_p0005b09║稽首歸命一切緣覺、聲聞、學無學眾。又復
J23nB118_p0005b10║稽首釋梵四王、天龍八部、冥空善神、護法大將。袁黃
J23nB118_p0005b11║自惟無始以來，迷失真性，福緣淺薄，上不得值釋迦
J23nB118_p0005b12║出世，下不得蒙正法像法諸祖師提撕了性，用是沉
J23nB118_p0005b13║淪六道，枉受輪迴。今幸生末法人道中，誠心懺悔破
J23nB118_p0005b14║戒障道重罪、勤修種種善道。睹諸眾生現溺苦海，不
J23nB118_p0005b15║願生天獨受樂趣；睹諸眾生昏迷顛倒，不願聲聞緣
J23nB118_p0005b16║覺自超三界；睹諸眾生未成佛，不願先取泥洹。但願
J23nB118_p0005b17║諸佛憐我、賢聖助我，即賜神丹或逢仙艸，證五通仙
J23nB118_p0005b18║果，住五濁惡世，救度眾生。將此深心，永奉塵剎，面見
J23nB118_p0005b19║月光菩薩，助揚聖教。復同南嶽思大禪師，齊見彌勒，
J23nB118_p0005b20║親蒙授記，所刻藏經，時將廢壞，即出修補，力持大法，
J23nB118_p0005b21║永不息滅。又願得六神通，智慧頓開，辯才無量，一切
J23nB118_p0005b22║法門，靡不精達。世間眾藝，高擅古今，使外道闡提，垂
J23nB118_p0005b23║首折伏。又願祿位偕崇，才德並茂，凡所施為，皆有實
J23nB118_p0005b24║際。播種希稷，河渠效禹，敷教同契，制作侔姬旦，刪述
J23nB118_p0005b25║齊孔丘，種種勳烈，萬世永賴。馮籍寵靈，護持正法，禁
J23nB118_p0005b26║塞邪途，闡明正教。使朝廷設科取士，皆由釋典；眾生
J23nB118_p0005b27║從髫年受學，即聞佛誨。所刻藏經，人人樂檢，世世勤
J23nB118_p0005b28║持，法布無窮，不可思議。非貪年壽，非慕名聞，非耽富
J23nB118_p0005b29║貴利達，為護法故不辭塵世，特假勳名，作如來之金
J23nB118_p0005b30║湯，護正法于無盡。懇求滿願，日誦
J23nB118_p0005c01║佛母準提咒，惟願準提菩薩摩訶薩慈悲攝授。自于
J23nB118_p0005c02║萬曆癸酉，余偕幻余禪師習靜于武塘塔院，時髦勝
J23nB118_p0005c03║友昕夕扣門，注往束縛于世儒之說，頻興疑難。予謂
J23nB118_p0005c04║眾言淆亂，折諸聖。佛教入中國時，堯舜周孔已沒，聖
J23nB118_p0005c05║人不作，孰與折衷？傅奕、韓愈之徒挾其勝心、騁其淺
J23nB118_p0005c06║見而妄訾之。宋儒遂祖之而布之訓詁，令後世學者
J23nB118_p0005c07║為童蒙時輒已入其說而蔽其正見，未嘗測其廣大
J23nB118_p0005c08║之境，即已疑其虛無；未嘗窺其堅固之門，即已疑其
J23nB118_p0005c09║寂滅。間有一二豪傑，能卓然自信者，則皆誦其書而
J23nB118_p0005c10║知其言者也。因與幻余私議，謂釋迦雖往，法藏猶存，
J23nB118_p0005c11║特以梵筴重大，流傳未廣，誠得易以書板梓而行之，
J23nB118_p0005c12║使處處流通，人人誦習，孰邪孰正，人自能辯之，而正
J23nB118_p0005c13║法將大振矣。逾十年癸未，達觀大師寄跡于汾湖之
J23nB118_p0005c14║敝廬，余復與商確，謂利益甚大。又明年甲申，遇密藏
J23nB118_p0005c15║師兄于嘉禾之楞巖，相與籌畫，頗有次第，即命余草
J23nB118_p0005c16║募緣文而請益于吾師五臺先生，厥後具區洞觀、健
J23nB118_p0005c17║參、宇泰，諸兄弟相竭力謀之，事遂大集。余則株守渠
J23nB118_p0005c18║陽，不得與奔走。己丑秋，幻余挾卷至官舍，索余願文
J23nB118_p0005c19║書于首，此事倘諧，此願不虛發矣。
J23nB118_p0005c20║弟子袁黃百拜謹書
J23nB118_p0005c21║幻余大師發願文
J23nB118_p0005c22║古梅菴法孫契穎▆手摹梓
J23nB118_p0005c23║法本自惟根器下劣，識習昏柔，幸賴宿緣，得為佛子。
J23nB118_p0005c24║更蒙
J23nB118_p0005c25║達觀和尚獎掖，再奮泥途，始知有三藐菩提所當修
J23nB118_p0005c26║證。萬曆癸酉，自金陵參
J23nB118_p0005c27║雲谷和尚，歸錫武塘，遂搆禪室于本所受業蘭若中
J23nB118_p0005c28║朝夕禪誦。時項東源、袁了凡兩居士日過我為法喜
J23nB118_p0005c29║遊，不以庸譾多諸啟迪，智慈方便再世淨名，雖象服
J23nB118_p0005c30║攸殊，金蘭雅契。一日了凡居士與本矢言，欲將梵典
J23nB118_p0006a01║翻為方冊，俾家傳人誦，拔邪見稠林，歸薩婆若海。柰
J23nB118_p0006a02║何弘願雖發，而實行不加，法本竟滯寂山林，居士亦
J23nB118_p0006a03║羈迷世綱，光陰駒邁，良可惜哉！歲丙戌，豫章密藏開
J23nB118_p0006a04║兄迺持是願乞檀燕都，蓋念未來眾生沉沒苦海，預
J23nB118_p0006a05║布津梁。其志若願，視法本倍增宏遠。允哉！月光、思大
J23nB118_p0006a06║之用心乎？一見語及，心光照合。時
J23nB118_p0006a07║達觀和尚挂錫燕都，遂囑同事以謝初心。法本銜命
J23nB118_p0006a08║歸清涼，開兄寓燕都盟諸居士，各發願以襄盛舉。繼
J23nB118_p0006a09║幸卜吉清涼，而無邊老宿且捨菴建期筮事矣。顧遊
J23nB118_p0006a10║行海，必假願王為之前驅，而法本從事于茲已二年
J23nB118_p0006a11║所，乃未嘗傾誠
J23nB118_p0006a12║三寶以吐寸衷。今盥手焚香，一心五體投地皈命，
J23nB118_p0006a13║盡虛空遍法界十方三世佛陀耶、達摩耶、僧伽耶，
J23nB118_p0006a14║千華臺上百寶光中本師釋迦牟尼佛、
J23nB118_p0006a15║大智文殊師利菩薩、
J23nB118_p0006a16║大行普賢菩薩、
J23nB118_p0006a17║十方三世一切權實護法諸菩薩，而說偈言：
J23nB118_p0006a18║「粵稽微妙典，觸處恒熾然，本非十二部，及言語文
J23nB118_p0006a19║字。由有不覺者，覺者出現世，乘慈智悲願，轉一切
J23nB118_p0006a20║法輪，令諸有情者，開示與悟入。念茲劫末時，法海
J23nB118_p0006a21║漸以涸，法本不自揣，願揚其波瀾，于未來世中，潤
J23nB118_p0006a22║一切枯稿。螳螂竭股力，以拒轍康莊，自身及與命，
J23nB118_p0006a23║咸所不顧惜。假使務日繁，勝入刀鎗林，我以法藏
J23nB118_p0006a24║故，似飲甘露味。假使魔為賊，由茲加害我，我以法
J23nB118_p0006a25║藏故，終不生退心。假有別三昧，疾得證菩提，我以
J23nB118_p0006a26║法藏故，寧沉滯塵劫，假生樂寂心，而欣處獨靜，即
J23nB118_p0006a27║嚴焦芽戒，奉此以周旋。假我形壽短，此生不了辦，
J23nB118_p0006a28║再出為男子，當畢竟是事。願以流通力，洞解三乘
J23nB118_p0006a29║法，在處為開演，覺悟諸含識。願以此因緣，現世作
J23nB118_p0006a30║醫王，病者聞見我，頓令苦消滅。願無盡眾生，悉蒙
J23nB118_p0006b01║我化導，無一不成佛，我方證菩提。惟此大願王，念
J23nB118_p0006b02║念不捨離，記憶及受持，盡諸未來際。」
J23nB118_p0006b03║萬曆己丑冬十月二十四日比丘法本稽首書
J23nB118_p0006b04║
J23nB118_p0006b05║
J23nB118_p0006b06║
J23nB118_p0006b07║
J23nB118_p0006b08║
J23nB118_p0006b09║
J23nB118_p0006b10║
J23nB118_p0006b11║
J23nB118_p0006b12║
J23nB118_p0006b13║
J23nB118_p0006b14║
J23nB118_p0006b15║
J23nB118_p0006b16║
J23nB118_p0006b17║
J23nB118_p0006b18║
J23nB118_p0006b19║
J23nB118_p0006b20║
J23nB118_p0006b21║念雲勤上人接管寂照刻場緣起實紀
J23nB118_p0006b22║刻藏大緣，實始於　藏。公稟　本師之旨，以續　佛
J23nB118_p0006b23║祖慧命者也。不圖藏公匿跡遠引，　幻予師代總其
J23nB118_p0006b24║事，無何亦復遷化。後之權茲役者，相繼迭遷，軌則不
J23nB118_p0006b25║一，雖云因果無差，終於事功有誤。　本師念藏公與
J23nB118_p0006b26║幻予師勤勞在昔，而其法嗣　勤上人，夙稟忠實，志
J23nB118_p0006b27║存法門，特作偈表信付囑南來，專理刻場諸務。上人
J23nB118_p0006b28║不遠數百里訪予金沙，就予商確規繩。予以此緣經
J23nB118_p0006b29║始之日竊嘗與聞，迨遷南之舉予復有言贊成，誼不
J23nB118_p0006b30║敢默，迺偕上人暨諸法侶定約，允刻場向來檀施資
J23nB118_p0006c01║財，自萬曆二十八年已前，事經數載，人歷存亡，交單
J23nB118_p0006c02║固存，勢難清理，乃今定於二十九年勤上人接管為
J23nB118_p0006c03║始。每歲四方檀信一應所施刻場錢糧，施主隨施多
J23nB118_p0006c04║寡，一一手登此卷。刻完之日，計共施貲若干，茲已刻
J23nB118_p0006c05║字若干，報命施主，年終累筭查銷，歲以為常。設有臾
J23nB118_p0006c06║代，便立交單，并支銷細數一一交明，庶事體畫一、收
J23nB118_p0006c07║放清楚，人心服而遠近向風矣，未必非叢林之一助
J23nB118_p0006c08║也。卷名實紀者，蓋取真實不虛、果因不昧之義云。
J23nB118_p0006c09║萬曆辛丑二月朔覺休居士繆希雍手題
J23nB118_p0006c10║
J23nB118_p0006c11║刻大藏願文
J23nB118_p0006c12║財法二施俱圓，為檀度第一，無如刻藏。世世信心者，
J23nB118_p0006c13║於有為功德亦能捐施，而獨於此惜錙銖如愛頭目。
J23nB118_p0006c14║何哉？業重故緣薄也。始　藏公與余言，宰官與緣者
J23nB118_p0006c15║四十人，人百金以為主，而其它輔之，不十年可完，余
J23nB118_p0006c16║亦踊躍翹企。無何四十人者，漸與時迕，存歾半而登
J23nB118_p0006c17║　朝食祿者無一焉，獨吾金壇兩緣不絕如線，自戊
J23nB118_p0006c18║子迄今十三年矣，而於全藏不能以半，則豈獨業重
J23nB118_p0006c19║緣薄，造物者亦若靳之默？丈夫要自闢宇宙，何可為
J23nB118_p0006c20║造物所囿、為業緣所縛、宜各發勇猛心，捨慳貪心，種
J23nB118_p0006c21║莫大之因，為龍華前茅。不然，浩浩長劫，有法時無幾，
J23nB118_p0006c22║何時是出苦日耶？念及於此，骨竦毛豎。不孝雖貪，願
J23nB118_p0006c23║歲捐十金至藏完而止。衣食可缺，此不可缺。當更始
J23nB118_p0006c24║之時，感仲淳之言，走筆志之，因以勗同志者。同日念
J23nB118_p0006c25║西居士王肯堂書
J23nB118_p0006c26║
J23nB118_p0006c27║
J23nB118_p0006c28║己亥菊秋新安世德后裔孫萬里錄刻
J23nB118_p0006c29║
J23nB118_p0006c30║
J23nB118_p0007a01║密藏禪師定制校訛書法
J23nB118_p0007a02║北南舊三藏校對之時，一章一句，一字一畫，及提
J23nB118_p0007a03║頭行款，但有差殊，無論彼此是非，一概標出北藏
J23nB118_p0007a04║之上，并註艸本。
J23nB118_p0007a05║北藏是、南舊非，則捨南舊而從北。
J23nB118_p0007a06║假如般若波羅蜜多心經，波，北作波、南作坡，或舊
J23nB118_p0007a07║作沒，但從波而已。卷末校訛款下則不必書。
J23nB118_p0007a08║南舊藏是、北藏非，則從南舊改正。
J23nB118_p0007a09║假如觀自在菩薩，自，南舊俱作自、北作目，竟改從
J23nB118_p0007a10║自。卷末校訛款下宜書（幾葉幾行）自（誤作目，從南改正）。
J23nB118_p0007a11║三藏文雖同，而義俱錯，則出己意於校訛款下。
J23nB118_p0007a12║假如行深般若波羅蜜多時，深，三藏俱作探，據文
J23nB118_p0007a13║通義當作深，則卷末校訛款下宜書（幾葉幾行）探（當作深）；
J23nB118_p0007a14║有少疑未決則書（幾葉幾行）探（疑當作深）；其文義竟莫可曉，
J23nB118_p0007a15║則書（幾葉幾行）探（疑有誤）。
J23nB118_p0007a16║三藏文異而義俱錯則互存，而更出己意於校訛
J23nB118_p0007a17║款下。
J23nB118_p0007a18║假如照見五蘊皆空，五，北作互、南作王，或舊作丑，
J23nB118_p0007a19║據文通義當作五，則卷末校訛款下宜書（幾葉幾行）互
J23nB118_p0007a20║（南作王、舊作丑，疑當作五）。或文義莫可參擬，則書（幾葉幾行）互（南作王、舊
J23nB118_p0007a21║作丑，疑有誤）。
J23nB118_p0007a22║三藏文雖異，而義俱通，則互存之。
J23nB118_p0007a23║假如度一切苦厄，一切，北作一切、南舊作無量，文
J23nB118_p0007a24║義俱通，則卷末校訛款下宜書（幾葉幾行）一切（南舊作無量），
J23nB118_p0007a25║或南作無量、舊作諸，則書（幾葉幾行）一切（南作無量、舊作諸）。
J23nB118_p0007a26║此字送去　周季華居士，但凡送經與人校義，
J23nB118_p0007a27║即宜依此謄一幅與之，更須與講說明白。若止
J23nB118_p0007a28║對字，止須以檢經會約與之一本，不必與此。
J23nB118_p0007a29║　樂子晉居士誓願與貧納清校經藏，凡有經欲
J23nB118_p0007a30║校義付刻，可共商之。丙戌二月初五日藏筆
J23nB118_p0007b01║密藏開禪師遺稿卷上
J23nB118_p0007b02║苕上後學弟子王祺校閱
J23nB118_p0007b03║紫柏第六世孫契穎壽梓
J23nB118_p0007b04║上慈聖皇太后
J23nB118_p0007b05║恭惟聖母老娘娘，夙培福種，久植慧因，今現摩耶之
J23nB118_p0007b06║身，權作人天之眼，傾心三寶，憫念群生，建塔造寺，施
J23nB118_p0007b07║藏齋僧，凡有功勳，靡不畢備。山僧兀坐寒巖，獲沾慈
J23nB118_p0007b08║惠，不勝讚頌，豈盡詶揚。茲以山林所藏觀音大士一
J23nB118_p0007b09║軸，乃鄣郡丁雲鵬所畫，古今絕筆，丹青上乘，誠希有
J23nB118_p0007b10║之珍也。又羅漢膏一瓶，乃方山所出。唐李長者造華
J23nB118_p0007b11║嚴合論於此山，二虎引路，天女侍瓶。今其山所有香
J23nB118_p0007b12║草，煎膏服之，甚有靈應。此乃舊年所蓄，尤可貴也。又
J23nB118_p0007b13║新刻藏經起信論疏一部一冊、筆削記一部五冊、續
J23nB118_p0007b14║原教論一部一冊，謹進上慈覽。儻有一言半偈開般
J23nB118_p0007b15║若之門、植菩提之種，則不惟山僧藉以報三寶之恩，
J23nB118_p0007b16║而刻經檀信亦功不唐捐矣。謹奏以聞。
J23nB118_p0007b17║募刻大藏文
J23nB118_p0007b18║眾生非佛法，則冥迷長夜、流浪三塗；而佛法非流通，
J23nB118_p0007b19║則玄言靡宣、妙義將隱。故眾生非佛法不能自度，佛
J23nB118_p0007b20║法非眾生不能自弘。凡為佛之弟子，必切度生。既有
J23nB118_p0007b21║願於度生，必事弘法。法之所被，見者聞者皆植般若
J23nB118_p0007b22║之緣；觸者攖者，盡對菩提之果。如來正遍知由荷法
J23nB118_p0007b23║而成，惡道那落迦由遠法而入。苦流無涘，非法不濟；
J23nB118_p0007b24║覺苑無階，非法不臻。世出世之福，以法而成就；為無
J23nB118_p0007b25║為之業，以法而解脫。人有弘焉者，如羲和御日，四海
J23nB118_p0007b26║必被其光明；娑竭為霖，諸方悉承其潤澤。所以臚傅
J23nB118_p0007b27║句語，能空琰魔之獄；蟻浥灌瀝，爰昇提婆之宮。況復
J23nB118_p0007b28║琅函羅七千之富，寶疊具三藏之文哉？鎔冶三賢、埏
J23nB118_p0007b29║埴十聖，拯溺三界、導迷九類，莫不由茲矣。是以群聖
J23nB118_p0007b30║幽讚，列代咸推。屬我熙朝，尤尊勝典，太祖高皇帝既
J23nB118_p0007c01║刻全藏于金陵，太宗文皇帝復鏤善梓于北平。蓋聖
J23nB118_p0007c02║人弘法之願，惟期於普，故大藏行世之刻，不厭於再
J23nB118_p0007c03║也。後浙之武林，仰承德風，更造方冊，歷歲既久，其刻
J23nB118_p0007c04║遂湮。今宇內所行，惟南北兩藏，北藏既在法宮，請施
J23nB118_p0007c05║非易。南藏雖行諸郡，印造猶艱，僻壤幽巖，何以取辦？
J23nB118_p0007c06║苾芻、蒲塞，每自興嗟。開等濫被田衣，稍窺海墨，嘗以
J23nB118_p0007c07║宋刻校茲二藏，魯魚之訛互有、潦鶴之舛遞彰。因思
J23nB118_p0007c08║法雲以遍覆為功，寶筏以畢渡為德，教有多門，道惟
J23nB118_p0007c09║一致，時雖異代，聖無兩心。觀文皇再刻大藏之心，即
J23nB118_p0007c10║如來悉度眾生之願也。今我聖天子，凡大藏未收疏
J23nB118_p0007c11║論，皆收梓于藏中，印施於海內，豈不欲家握摩尼之
J23nB118_p0007c12║珠、人入栴檀之林，群生歸善、四海蒙休哉？顧武林之
J23nB118_p0007c13║刻，既以久而毀，則更梓之謀，逮于今為急。請以三藏
J23nB118_p0007c14║並校，參之英賢，正其訛謬，仍易梵帙，以從方冊。所費
J23nB118_p0007c15║既約，其行必普，是體紫宸之仁心，而續如來之慧命
J23nB118_p0007c16║也。昔之人有以半偈而捨身、有以四句而析骨，遐討
J23nB118_p0007c17║於幾萬里之外，不辭流沙熱風；冥搜於數十年之遙，
J23nB118_p0007c18║無憚狻猊虎豹。誠不忍永劫之沉昏，故寧勞於一世；
J23nB118_p0007c19║深愍諸有之交喪，故甘瘁其四體耳。今唱化雖勤，無
J23nB118_p0007c20║流沙熱風之擾；剛強難化，非虎豹狻猊之倫。捐橐易
J23nB118_p0007c21║于捨身，而所得不止于半偈；鋟梓殊於析骨，而所傳
J23nB118_p0007c22║有踰于四句。集彼眾檀，成茲全藏，俾日城廣燭，雷音
J23nB118_p0007c23║遠流，不亦善歟！一時居士若大司空五臺陸公光祖、
J23nB118_p0007c24║少司寇雨亭陳公瓚、太史具區馮公夢禎等，皆聞而
J23nB118_p0007c25║悅之，力讚開等負笈九州、乞金七眾，闢無上之因田，
J23nB118_p0007c26║布希有之聖種云。
J23nB118_p0007c27║刻大藏願文（親書手卷徑山古梅菴珍藏）
J23nB118_p0007c28║道開既薙染，即知作佛子當報佛恩，蚤夜矢心顧不
J23nB118_p0007c29║知報佛恩事當何出？萬曆壬午，從補怛天台詣武林，
J23nB118_p0007c30║於紹興道中忽見古寺殘碑，載勝國時會稽郡大藏
J23nB118_p0008a01║板凡七副。因感泣思惟，板刻之在一郡者且爾，其卷
J23nB118_p0008a02║軸流通在天下者，當何如哉？迺我明僅南北兩板，法
J23nB118_p0008a03║道陵夷，莫此為甚。遂願畢此生身命，募刻方冊板，廣
J23nB118_p0008a04║作流通。尋入檇李得侍達觀老師兼晤馮開之居士
J23nB118_p0008a05║輩，則老師暨諸居士業已先發是願，即共訂盟從事，
J23nB118_p0008a06║遑遑三載，莫得其緒。丙戌春，走長安籌之傅金沙居
J23nB118_p0008a07║士輩反覆思究，審知善建事者必先植本，本植則枝
J23nB118_p0008a08║榦卉葉自然叢成，乃定以善信十人，歲各捐貲為唱
J23nB118_p0008a09║緣。又一人則各勸三人為助緣。蓋分之既易為施、易
J23nB118_p0008a10║為勸，而合之則其資甚裕，又其功為有繼。至於捐助
J23nB118_p0008a11║之廣，勸發之多，不可思議格量，固自有諸佛威光臨
J23nB118_p0008a12║之，諸善信願力持之。照創事之初，則不得不以是為
J23nB118_p0008a13║定則也。居士等因一一發心，且各疏其願盟之諸佛，
J23nB118_p0008a14║并歸道開，以為他日經成之券。道開藉十大士深心
J23nB118_p0008a15║弘願，得畢竟是事，以報佛恩，即碎頭目髓腦作栴檀
J23nB118_p0008a16║香，充遍法界以供十大士，猶為未盡，願與十大士共
J23nB118_p0008a17║證之。
J23nB118_p0008a18║刺血書經願文（親筆血書現存徑山古某庵，馮祭酒夢禎血書一通文同）
J23nB118_p0008a19║真實願王佛，比丘弟子道開，謹瀝血投誠於　十方
J23nB118_p0008a20║常住三寶、　本師釋迦、　護法韋馱、天龍等眾，及
J23nB118_p0008a21║　楞嚴寺護伽藍神。道開為求無上菩提，同居士馮夢
J23nB118_p0008a22║禎，發心倡因，刺血書寫　大藏聖教，夢禎書大小乘
J23nB118_p0008a23║經律論各一卷，道開書唐譯《華嚴經》一部，普願見者
J23nB118_p0008a24║聞者各各如是，發心書寫一卷多卷一部多部，乃至
J23nB118_p0008a25║一字一句，滿足　大藏，永充供養，不許出山。仗此真
J23nB118_p0008a26║實願力，　韋馱尊天護持神力，自今日至彌勒下生，
J23nB118_p0008a27║一函一卷、一句一字不令散失。中間若有起心盜竊
J23nB118_p0008a28║及作障惱者，　韋馱尊天現大威力，碎其腦為微塵，
J23nB118_p0008a29║一切國王、一切宰官、一切大力鬼神，下至四生、六道
J23nB118_p0008a30║一切含血眾生，觸我願風，無不踊躍歡喜同心護持，
J23nB118_p0008b01║如自眼目，如自心髓。若遇　佛法有難、國土眾生有
J23nB118_p0008b02║難，我此　寶藏即時放光現瑞，轉禍為祥。一切眾生
J23nB118_p0008b03║睹此希奇，轉轉讚歎，傳布十方，俱發阿耨多羅三藐
J23nB118_p0008b04║三菩提心。如我願不真，始勤終怠，退失一切眾生善
J23nB118_p0008b05║根，亦願　諸佛諸天降罪於我，生遭惡疾，死墮泥犁，
J23nB118_p0008b06║以為欺誑　三寶之戒。
J23nB118_p0008b07║明萬曆乙酉元日比丘弟子道開謹疏
J23nB118_p0008b08║和尚真可證盟
J23nB118_p0008b09║與憨山老師
J23nB118_p0008b10║開至不肖，根最下劣，習最濃重，而拘縛方隘之疾，尤
J23nB118_p0008b11║在膏肓。本師居恒慮開終非道器，每加錐劄呵斥，而
J23nB118_p0008b12║開亦良自痛苦，且奈之何。昨與老師遇，數日間見師
J23nB118_p0008b13║於諸事法一一揮霍自在，而又委悉精明，真有百花
J23nB118_p0008b14║叢裡過一葉不沾裳氣象，令人私心歸仰。反覆思惟，
J23nB118_p0008b15║是果從何處得來。沿途奮激觀念，忽爾神染習移，一
J23nB118_p0008b16║切緣務亦稍覺寬鬆活潑。始知此事不從外來。向來
J23nB118_p0008b17║只因有我，以有我故，自將一段門面遮蔽在前，不得
J23nB118_p0008b18║自在。如靠墻壁，翻筋斗相似，前後隔閡。今賴身光照
J23nB118_p0008b19║爍，破我幽暗，如暖氣花開、春風凍解。信知不借功勳，
J23nB118_p0008b20║又不在蒲團紙墨上討尋，而在自心一轉移頃也。向
J23nB118_p0008b21║疑善財於諸善知識一參見之際，不越剎那，即證入
J23nB118_p0008b22║無量三昧無數解脫門，何其神速若此？今固知其猶
J23nB118_p0008b23║鏡中現像、空中荅響耳。邇來本師謂開有少分如師
J23nB118_p0008b24║氣度，且囑無忘師恩德。若恩若怨，狗馬不昧，即無此
J23nB118_p0008b25║囑，能忘之乎？開自今以往，儻有寸進，願將此深心奉
J23nB118_p0008b26║塵剎，以報老師也。八月初十日離即墨，十五日宿濟
J23nB118_p0008b27║南真空師處。二十二日至都城，本師居西關地藏數
J23nB118_p0008b28║日即避紛潭柘。不肖寓龍華勾當求文事業。龍華老
J23nB118_p0008b29║師處業，已如所付囑，密啟其意。彼且轉致末那公，柰
J23nB118_p0008b30║此公疾未痊可，尚未得白之阿賴耶。第幸末那公肯
J23nB118_p0008c01║留意少分。其可其否？一得阿賴耶真實口風，當再報
J23nB118_p0008c02║師。無盡燈意。佛像至城，即圖寫款式尺寸備語龍華，
J23nB118_p0008c03║老師謂不爾，則勝事無成。不肖謂此事尚可舒徐數
J23nB118_p0008c04║月，無草急以傷大體也。龍華老師後亦深以為然。此
J23nB118_p0008c05║必得師命，乃可舉行。有便乞示。下檢經會約并校草
J23nB118_p0008c06║格板、新求文字，俱俟十月初顓人問候附去。自然師、
J23nB118_p0008c07║大林師、大義師，暨堂內外諸耆宿，乞叱名致聲。巨嚴
J23nB118_p0008c08║師居雜華菴否？張君輔業舉已屬言于比部令誨之，
J23nB118_p0008c09║比部亦承荷得今冬至長安斯妙耳。天節師一見，覺
J23nB118_p0008c10║其人誠篤有志，其嚮德風久矣，近且有閱藏之念，故
J23nB118_p0008c11║奔海上，師其納之。那羅延窟脩完否？費資幾何？乞詢
J23nB118_p0008c12║以示。餘統此再佈。不悉。九月十八日。
J23nB118_p0008c13║與妙峰老師
J23nB118_p0008c14║春間一得，接足瞻顏，遂蒙老師不棄。末學直吐肝膽，
J23nB118_p0008c15║不隔絲毫，信法道有緣。而不肖開雖粉骨，未足酬老
J23nB118_p0008c16║師恩德萬一矣。蓋事之成否，固未可必。而老師深心
J23nB118_p0008c17║弘願，荷擔如來，則已於一參禮之頃，徹見底源。不肖
J23nB118_p0008c18║開每對諸佛菩薩像前，及諸法侶無論緇素，未嘗不
J23nB118_p0008c19║讚揚稱頌，而諸法侶亦多望風顒顒，思欲得一承指
J23nB118_p0008c20║誨也。老師歸山，想共孤雲幽石，野草巖花，譚笑無生，
J23nB118_p0008c21║與山相忘。寧計人間世有朝夕想念如子憶母者耶？
J23nB118_p0008c22║不肖開四月一日至都城，五月廿一日旋南發詣彭
J23nB118_p0008c23║城，復東登牢山，與憨老師晤言旬日。八月廿一歸長
J23nB118_p0008c24║安，掛搭龍華，荷龍華老師甚相知愛。第刻經之事尚
J23nB118_p0008c25║無毫髮頭緒，不知此段機緣畢竟何如耳。蚤夜營懷，
J23nB118_p0008c26║痛肝裂膽，願老師於所相知前垂一語策發之。是望
J23nB118_p0008c27║本師寓潭柘時，念老師冬盡春初或得西遊，再承言
J23nB118_p0008c28║音笑貌於茂林豐草間也。不盡種種欲言。
J23nB118_p0008c29║與陸五臺少宰
J23nB118_p0008c30║別門下忽焉五月，世間情念固知不作，然現宰官身
J23nB118_p0009a01║行菩薩道，斯則貧衲所引領而深有望於門下者。蓋
J23nB118_p0009a02║門下平日處心積慮，未嘗不欲荷擔斯道，潤澤眾生。
J23nB118_p0009a03║信知門下在朝廷一日，則朝廷一日之福；在天下一
J23nB118_p0009a04║日，則天下一日之倚。其於處已率物之際，當無容貧
J23nB118_p0009a05║衲致喙矣。迺近得邸報，屢見臺省銓曹交相排論，雖
J23nB118_p0009a06║臺臣數攻張氏，并其黨與欲無嚼類，有類於擊死蟒
J23nB118_p0009a07║者，所為至欲比之趙文華等窮凶極惡奸邪之人，似
J23nB118_p0009a08║亦為過。人言嘖嘖，殆有厥由。兼聞北來傳言，謂此疏
J23nB118_p0009a09║草筆自門下。相距千里，未識果否？門下意豈不以江
J23nB118_p0009a10║陵之惡其罰已極，治之不休，仁者不忍。又豈不以言
J23nB118_p0009a11║事者多少年不經事之人，徒嘵嘵以傷國家終始大
J23nB118_p0009a12║臣之義，此門下所以憤激而不平也。貧衲竊有說焉。
J23nB118_p0009a13║夫三代以還，極治之朝，未嘗不由言路通達、諫官得
J23nB118_p0009a14║職；亂亡之朝，未嘗不由言路壅塞、諫官失職。今縱其
J23nB118_p0009a15║人未必皆賢、其言未必皆當，亦當優容嘉納，以作其
J23nB118_p0009a16║久屈之氣。此誠以天下為重，張氏為輕，寧恤其他。況
J23nB118_p0009a17║其言類多抗，實恐千載而下，必有公道在。且休休有
J23nB118_p0009a18║容乃居尊之體，謙卑自牧，虛懷平氣，以率庶僚。大臣
J23nB118_p0009a19║以之不宜有所偏僻於其間，激成乖隔，以損平明之
J23nB118_p0009a20║化。矧一涉意氣，雖正亦過。此心之靈，物我同體，我感
J23nB118_p0009a21║既已不中，彼應自然不和，且平矣。是又可獨咎言事
J23nB118_p0009a22║者之失耶？宰執九卿與諫官各樹其黨，互相牴牾，尤
J23nB118_p0009a23║二百年來所未有事，聞之甚可驚愕。此隙一開，禍寧
J23nB118_p0009a24║有極？為今日計，急宜委曲調停。大臣則少引咎歸己，
J23nB118_p0009a25║而諫官之外補者當召，則召還之事猶可及止。不然，
J23nB118_p0009a26║則將貽後憂，做成老來敗闕，遺下百世話杷矣。以分
J23nB118_p0009a27║言之，顧山林人，豈宜妄及廟堂之事？然不外世法而
J23nB118_p0009a28║成覺道，對宰官機，說宰官法；且恃知愛，又有不得不
J23nB118_p0009a29║千里露肝腸者，惟當局者詳察之。
J23nB118_p0009a30║上本師和尚
J23nB118_p0009b01║八月朔自金山北渡，九月中旬至山，幻予兄以買秋
J23nB118_p0009b02║事追之燕都，已越兩月矣。叢林事宜，年來悉從寬惠，
J23nB118_p0009b03║人情玩弛，近者稍加約束，人情即難之，大都久弊，不
J23nB118_p0009b04║可頓除，信然也。幻予兄謁寶坻，今回山得少物，即用
J23nB118_p0009b05║為買秋之費矣。寶坻亦既發願，歲施一分，南來禪眾。
J23nB118_p0009b06║慧空兄已入寂場，開至真定，聞其訃，深為傷痛。校藏
J23nB118_p0009b07║堂中，正伊人是賴，而天固奪之。信人力無如天何，而
J23nB118_p0009b08║老師之言有以也。海音以下八人，今俱在堂校對華
J23nB118_p0009b09║嚴合論，寫刻者相繼從事，飲食衣服俱亦安適。然人
J23nB118_p0009b10║情不難於暫難於久，未知畢竟何狀？叢林規法，自不
J23nB118_p0009b11║能人人悅之，況刱始之初得失自是常事，惟先其大
J23nB118_p0009b12║綱，俟久而自定耳。老師在南，開實念念懸繫不安，蓋
J23nB118_p0009b13║俗舍不比祗桓，而侍從之眾又尟深心正見，誠恐老
J23nB118_p0009b14║師少有動念，即于眾生福田不無虧損。即老師圓智
J23nB118_p0009b15║深慈，自多方便，而開實於此不能忘念耳。今冬幻予
J23nB118_p0009b16║兄已往真保諸處覓求梨板，來春始得歸山，開于來
J23nB118_p0009b17║春擬入都城一吊龍華老方丈并一晤諸居士，以廣
J23nB118_p0009b18║刻經緣事，傅居士竟相左于濟寧道中凡百俱未及
J23nB118_p0009b19║與語，渠姪云：傳有江南之後，想必得參見老師矣。馮
J23nB118_p0009b20║開之雅有入山興，但伯俊先期而北，恐開之興不能
J23nB118_p0009b21║孤起，惟老師錫音北振時，不吝一投手，令得附驥千
J23nB118_p0009b22║里可也。曇生甚傾心妙德，其才略亦足以有為，誠維
J23nB118_p0009b23║妙德之楨榦。幻予兄邇以讒感稍疑貳之，即開之言
J23nB118_p0009b24║亦不信，謂開有偏比于曇生也。此誠幻予兄之不聰
J23nB118_p0009b25║致過，而曇生于此亦不無少動其念，來見老師，幸有
J23nB118_p0009b26║以慰示之。曇生病在量不足成功，欲速而遇事太察。
J23nB118_p0009b27║善走者必蹄齧，此亦難以求全。矧渠能諦信老師，或
J23nB118_p0009b28║終當有進益之地耳。大行一到山便歸平陽，起文尚
J23nB118_p0009b29║未及山，蘆芽至人送藏雞足。九月二十三日自慈壽
J23nB118_p0009b30║長發矣。臺山諸叢林無異宿昔，惟舊路嶺檀那殷勝
J23nB118_p0009c01║師子窩，雪峰能乞緣燕宗，明年安一百二十單修習。
J23nB118_p0009c02║大都近世俗，接待門頭所為，空印上座業既相安從
J23nB118_p0009c03║事，無復他議矣。法門垂秋，高明者希覯，柰何柰何。開
J23nB118_p0009c04║輩識習昏庸，若非日就提警，亦易于流浪。惟老師俯
J23nB118_p0009c05║念蚤賁林泉，與曼殊大士交光攝受，則豈惟開之幸。
J23nB118_p0009c06║復陸五臺大司空
J23nB118_p0009c07║數日坐病蒲褥，多諸夢想，深自悲切，生死未了。忽接
J23nB118_p0009c08║來教，欲閉關百日，誓將累劫無明一交打徹，令人無
J23nB118_p0009c09║任驚悚，合掌讚歎。方今聰明緇素，號稱參學，類將生
J23nB118_p0009c10║滅心向佛祖機緣言境中會得些意思。又或靜坐默
J23nB118_p0009c11║參反觀自照得少光景，便謂入頭，便自神僵鬼怪邪
J23nB118_p0009c12║氣觸人，便口中活轆轆地，某經旨長、某經旨短，某因
J23nB118_p0009c13║緣是、某因緣非，某祖師徹、某祖師未徹。又或緘口培
J23nB118_p0009c14║灌，意圖老成受用。不知此輩如魑幻附身，自迷正倒。
J23nB118_p0009c15║又如數他寶，自無半錢分。又如偷飯鬼，終不得飽。忽
J23nB118_p0009c16║然猛虎踞項、飛劍臨頭，或藕絲愛牽、鼎沸熱惱，及與
J23nB118_p0009c17║一切夢寐境界竟成兩橛，覺得來時翻成三個，如是
J23nB118_p0009c18║即一期生死未知下落，況千生萬劫大事因緣。諺云：
J23nB118_p0009c19║「種麻端的不生禾。」經云：「金既出礦，不復重礦。」未有生
J23nB118_p0009c20║滅心及反觀默照會得的佛法，而可以了生死證真
J23nB118_p0009c21║常。未有佛法既有入頭悟而復出頭迷者。不觀香嚴
J23nB118_p0009c22║擊竹、靈雲見桃，夾山之於船子、臨濟之於大愚，皆金
J23nB118_p0009c23║出礦種、禾得禾樣子也。又今參學功夫，大都謂持某
J23nB118_p0009c24║則因緣恁麼參，恁麼起疑。如此說來，正如按牛頭喫
J23nB118_p0009c25║水，又如無愁強哭，是又不得種禾法則終不得禾。今
J23nB118_p0009c26║有人於此云：「我念佛，念某佛。我看經，看某經。我修觀
J23nB118_p0009c27║法，修某觀法。」都無不可。第云：「我欲參禪，參何禪好？禪
J23nB118_p0009c28║作麼生參？作麼生起疑？」告之者曰：「參某因緣好，恁麼
J23nB118_p0009c29║參，恁麼起疑，不得向意根卜度，不得向舉處承當，不
J23nB118_p0009c30║得放無事甲裏。」是大可笑，蓋孝子之於親也，一聞其
J23nB118_p0010a01║命終，渾身是躄踊，渾身是哭泣，豈復問人：「如何躄踊，
J23nB118_p0010a02║如何哭泣是好？」渴牛之於水也，一望而奔，豈復左右
J23nB118_p0010a03║顧盻？生死未明人，渾身是參疑，觸處皆話頭，豈復問
J23nB118_p0010a04║人：「參何因緣？如何參，如何疑是好？」豈復有卜度承當
J23nB118_p0010a05║種種等過患可防？看來只是生死心不切、世相情重，
J23nB118_p0010a06║逢人問著，不了決處，便將聰明知解蓋去，不知痛痒
J23nB118_p0010a07║不自面熱耳聾，亦無惡辣師資，糢糊度日。若肯辦一
J23nB118_p0010a08║箇真實要了生死心，日夜痛苦，決定一見古人一言
J23nB118_p0010a09║半句不了決處，或被人輕輕敲著，便向意根圖摸，或
J23nB118_p0010a10║信口信手亂統，不合古人符轍，自然知愧，自然渾身
J23nB118_p0010a11║不放，如服一丸毒藥入肚昏悶之極，亦不自知是毒
J23nB118_p0010a12║非毒，不死不已。此與臨濟三年不解，一問佛法，纔開
J23nB118_p0010a13║口便含一肚毒氣，死向大愚何異哉？貧衲深思，近來
J23nB118_p0010a14║參學牛毛、了悟兔角，其過在此。茲荷慈召，相與百日，
J23nB118_p0010a15║如古人爆地粉碎一場，實深懷至願，奈禁足有期，不
J23nB118_p0010a16║敢出格取誑諸佛菩薩及現在大眾。謹布區區，願一
J23nB118_p0010a17║掃世緣，將要了生死心，無剎那間斷，蚤暮悲哀，自然
J23nB118_p0010a18║舉得高跌得碎，百日定不空負也。貧衲昏迷，全資指
J23nB118_p0010a19║燭，是望是望。
J23nB118_p0010a20║與龍泉兩堂上中下座諸師
J23nB118_p0010a21║昔溈仰父子有南山刈茅之語，而天童頌之曰：「是須
J23nB118_p0010a22║記取南山語，鏤骨銘肌共報恩。」恭泰聽圭峰演《華嚴
J23nB118_p0010a23║疏鈔》，斷臂以酬法乳。今諸師于龍泉法席，三載而皇
J23nB118_p0010a24║皇焉以仰荅為心，誠所謂知恩圖報者矣。雖寂子、泰
J23nB118_p0010a25║公復作，豈多讓耶？矧茲末劫，重生輕法沿習成風，而
J23nB118_p0010a26║諸師乃能爾爾，是又貧世之寶、後夜之燈也，殊愧巖
J23nB118_p0010a27║阿長物，野朴疏陋，無能為諸師表暴萬一，聊呵凍捉
J23nB118_p0010a28║筆以塞諸師之命。嘉平月十二日漏下且二鼓，門外
J23nB118_p0010a29║雪深數尺矣。
J23nB118_p0010a30║復空印法師
J23nB118_p0010b01║詩曰：「率土之濱，莫非王臣。」而或者固執謂舜為天子，
J23nB118_p0010b02║瞽瞍亦北面而朝之。釋之者曰：「周餘黎民，靡有孑遺，
J23nB118_p0010b03║是誠周民靡有孑遺乎哉？」善說詩者，不以文害辭，不
J23nB118_p0010b04║以辭害意可也。肇師《物不遷論》，以愚意觀之，大都直
J23nB118_p0010b05║以法法不相到、法法住本位為宗。其引般若等經論，
J23nB118_p0010b06║及昔有今無、不滅不來之說，廣借曲譬，蓋不出此。竊
J23nB118_p0010b07║觀吾師所駁，固以昔有今無為斷常遷滅之見，是則
J23nB118_p0010b08║是矣，恐亦未免瞽瞍北面而朝，周民無孑遺之過也。
J23nB118_p0010b09║故曰：「人之所謂去，我則言其住，人之所謂住，我則言
J23nB118_p0010b10║其去。」又曰：「正言似反，誰當信者？」良亦自苦矣。且如來
J23nB118_p0010b11║說法，亦有偏圓大小之殊，故鹿苑（雞園）演唱局跡因緣，
J23nB118_p0010b12║般若敷陳蕩除有執，因病發藥，初無定方，豈得逐言
J23nB118_p0010b13║逐句，而盡以《華嚴》、《法華》圓頓之旨繩之？駁中常住不
J23nB118_p0010b14║遷二義：一、性空；二、真實。愚謂肇師不遷，正屬真實義，
J23nB118_p0010b15║即其引用性空等文為證，似皆借意，非其本宗。若不
J23nB118_p0010b16║爾者，則肇師何人而顧反背支離一至此耶？不肖素
J23nB118_p0010b17║于教乘未嘗深究，比來忙冗，即駁草亦未暇細尋，容
J23nB118_p0010b18║再搜研，以請印法正心。論序簡略草率，誠無當乎作
J23nB118_p0010b19║者，當為歸趙，俟其來山，再作商理。因明判宗破相，及
J23nB118_p0010b20║以中道實相釋正理，殊為謬局。誠有如師所云第菩
J23nB118_p0010b21║薩智證之言，似無大過，唯泥執則成過耳。何也？苟非
J23nB118_p0010b22║真現真比，何能真立真破以開示諸有問者？圭峰謂
J23nB118_p0010b23║達磨禪為六度之一，誠未夢見達磨面孔在。來教云
J23nB118_p0010b24║云，雅愜鄙意，天台判《華嚴》別圓，先哲業已論之，茲復
J23nB118_p0010b25║奚贅？若夫初住入聖，增無明為四十二分、法身品數
J23nB118_p0010b26║亦如之。又以四十二字配四十二位等，乃至謂染惡
J23nB118_p0010b27║即是緣、了二因，為眾生本有等，誠不知其有何的據，
J23nB118_p0010b28║無容強辨。第性惡之說，竊謂不然。蓋性不可言善，不
J23nB118_p0010b29║可言惡，不可言無善無惡，不可言亦善亦惡。若言善
J23nB118_p0010b30║惡，則諸佛眾生皆有自性，當無庸修證矣。若言無善
J23nB118_p0010c01║無惡，則十界染淨從何處來？謂從緣起，必真如隨緣
J23nB118_p0010c02║故；不爾，則心外有法矣。是故性善、性惡、性善惡混、性
J23nB118_p0010c03║無善無不善，皆見網中語，非我師大沙門說也。永嘉
J23nB118_p0010c04║集解，容校訂棗柏論竟，細讀一過，然後請教。昏擾中
J23nB118_p0010c05║草，復不盡欲言。
J23nB118_p0010c06║與沈恒川居士
J23nB118_p0010c07║夫一念不覺，永劫沉淪，于永劫中，萬死千生，得生人
J23nB118_p0010c08║道，如滾芥投針、盲龜值木，不已難乎。得生人道矣，而
J23nB118_p0010c09║又聰明饒裕，為尤難得。聰明饒裕矣。而又知近事三
J23nB118_p0010c10║寶。尤難之難者也。居士輩具此三難，善根非淺。然自
J23nB118_p0010c11║今以往，所貴善自保護，務斂華歸實、去巧反拙，實實
J23nB118_p0010c12║發心、實實放下、諦觀三界其猶火宅，萬有無異空華，
J23nB118_p0010c13║胡為乎于火宅空華中，競安競榮？依稀歲月，鬢已二
J23nB118_p0010c14║毛，及今不圖後，將何恃脫？報緣謝去，求此身即不可
J23nB118_p0010c15║得，況聰明饒裕，又況聞三寶名而近事之乎？一報五
J23nB118_p0010c16║千劫，出頭寔難，勉力撐持，惟在今日。居士輩其勉之。
J23nB118_p0010c17║刻藏緣事，初未嘗有望于嘉興，乃梅村居士并居士
J23nB118_p0010c18║輩竭力唱和，幸亦就緒。然支那眾生以財為命，欲其
J23nB118_p0010c19║脩習檀度，最為逆情。即已定未定之緣，亦當方便隨
J23nB118_p0010c20║順，無以此法苦剉人情。儻因此而退失善根、增長謗
J23nB118_p0010c21║詈，則尤所得小、所失大，過將誰諉也？惟居士輩善為
J23nB118_p0010c22║調燮，不爾，則無上勝緣翻成法道荊棘，豈區區舉事
J23nB118_p0010c23║之心乎？王佛子南回，無以為訊，聊草八行，直心道場，
J23nB118_p0010c24║逆耳奚卹？東源先生，今歲于二令郎習業，想能終始
J23nB118_p0010c25║其事。計此時尚在同居，故不別啟乞為致聲。二令郎
J23nB118_p0010c26║亦須責其習尚敦朴以介福壽。彼功名則身外物也，
J23nB118_p0010c27║得失何有于我哉？
J23nB118_p0010c28║與王宇泰董玄宰兩居士
J23nB118_p0010c29║經云：「發心畢竟二不別，惟是二心先心難。」此不惟出
J23nB118_p0010c30║世法為然，即世法亦爾，故志學而後從心，知止而後
J23nB118_p0011a01║得止，是因心果覺毫不僭差，未有表影曲直，相為乖
J23nB118_p0011a02║角者。合而言之，亦未有世道少或背馳，而于出世法
J23nB118_p0011a03║門名為得入者。兩居士厚賴三尊冥力，及以諸緣所
J23nB118_p0011a04║資，致身清要，則果終遠大，似有可期。然因地發心實
J23nB118_p0011a05║在今日，乃有三事為兩居士言之：一、無徼惠于人，即
J23nB118_p0011a06║人有以惠徼我者，吾寧冰蘗自持，無或輕徇。一介取
J23nB118_p0011a07║與，惟道義是從。不然，則他日未有不隨緣欺，假以君
J23nB118_p0011a08║國殉人償所得者。苟或緣不我假，心不欲欺，則他生
J23nB118_p0011a09║他劫，當必改頭換面，以身償之矣。何也？有其投之靡
J23nB118_p0011a10║不責報，剛欲難乎兩全，我物展哉一喪，諺云：「貪他一
J23nB118_p0011a11║粒米，失卻半年糧。」可不懼夫？二、一切飲食服乘、子女
J23nB118_p0011a12║僕從，乃至器用田宅，色色仍舊，無學流俗輒自張皇，
J23nB118_p0011a13║即惡食縕袍恬以自處，蓋國典養廉惟此時為甚，菲
J23nB118_p0011a14║舍此即上下交際，乃至賦役供輸、有辜科贖，皆有典
J23nB118_p0011a15║則存焉，毫非我有，脫為越取，皆屬盜因。不肖恒謂當
J23nB118_p0011a16║今之世有志德業者，非三十年不改窮措家風不可，
J23nB118_p0011a17║矧澹泊廉靜足養身心，亦志道者所不去也。三、一切
J23nB118_p0011a18║寵辱得喪，毀譽是非，乃至名位利祿諸有種子，由今
J23nB118_p0011a19║以迄歸老，絕無粘帶一粒半粒投之八識田中，令其
J23nB118_p0011a20║發榮條達喪我嘉苗。蓋吾本有靈種，淨妙虛明，了無
J23nB118_p0011a21║一物；良由一念瞥起，遂致轉現相因，六用交錯。如蝸
J23nB118_p0011a22║牛兩角，蜀路千岐，令諸有情奔逐無歸，伶俜孤露。可
J23nB118_p0011a23║哀之甚！夫千生億劫，幸得此人身，而又聰慧超倫，與
J23nB118_p0011a24║聞阿耨多羅三藐三菩提名教，誠所謂盲龜值木、滾
J23nB118_p0011a25║芥投針，安可一旦失其所有事？永嘉云：「心與空相應，
J23nB118_p0011a26║則讚譏毀譽何憂何喜？身與空相應，則刀割香塗何
J23nB118_p0011a27║苦何樂？依報與空相應，則施與劫奪何得何失？心與
J23nB118_p0011a28║空不空相應，則愛見都忘，慈悲普救；身與空不空相
J23nB118_p0011a29║應，則內同枯木，外現威儀；依報與空不空相應，則永
J23nB118_p0011a30║絕貪求，貲財給濟。心與空不空非空非不空相應，則
J23nB118_p0011b01║實相初明，開佛知見；身與空不空非空非不空相應，
J23nB118_p0011b02║則一塵入正受，諸塵三昧起；依報與空不空非空非
J23nB118_p0011b03║不空相應，則香臺寶閣，嚴土化生。」如是法門，幸兩居
J23nB118_p0011b04║士于車塵馬跡中常令現前，無或間斷。儻得一念相
J23nB118_p0011b05║應，即千古吻合。雖身處長安，吾國晏然，景星慶雲，行
J23nB118_p0011b06║布虛空，令人可仰而不可即。又如淤滓中牟尼寶珠，
J23nB118_p0011b07║光明獨耀；又如火中蓮華，色愈妍麗。如是真不愧親
J23nB118_p0011b08║見作家，紹隆真種，稟受如來家業也。既爾，即從事世
J23nB118_p0011b09║間功業，亦何異甕外運甕、幻人出幻，無煩力作勤勞。
J23nB118_p0011b10║如其不然，吾知未免身入甕中，且為幻轉矣。之三者
J23nB118_p0011b11║信皆兩居士素所明了，第恐當局之迷，故為喋喋。又
J23nB118_p0011b12║且千里長途，托始跬步。苟發軔訛謬，駟馬莫追，矧敗
J23nB118_p0011b13║轅佚駕于前途者歷歷有之，故又不設自外，知己而
J23nB118_p0011b14║靳，此因心中一言也。兩居士其勉之。
J23nB118_p0011b15║與都門檀越
J23nB118_p0011b16║嘉興楞嚴寺，宋長水璿法師疏《楞嚴經》處也。師疏經
J23nB118_p0011b17║時，天雨花、慶雲合，事聞于朝，賜額楞嚴寺。入我明為
J23nB118_p0011b18║三吳名剎。嘉靖間佛殿災，遂為豪右力侵其基而別
J23nB118_p0011b19║業之，易蘭若為燕樂之場，化禪誦為歌舞之地，有識
J23nB118_p0011b20║者慨焉。已而按院王公下議巡道轉行府縣歸復之，
J23nB118_p0011b21║一時人心稱快。今聖母慈聖皇太后遣近臣御馬監
J23nB118_p0011b22║太監陳公齎送藏典詣彼，兼經營殿宇，有事焚修，為
J23nB118_p0011b23║今上及皇長孫祈福壽，誠一時勝舉也。撫按守巡及
J23nB118_p0011b24║郡邑長，不可不借重其尊銜立石，而天津至滸墅河
J23nB118_p0011b25║道關津，諸使君不可不疏其阻滯，藉其衛護。且五臺
J23nB118_p0011b26║新刻經板，皆在臨清登舟，而臨清鈔關尤不可不通
J23nB118_p0011b27║白之也。儻於其中有可下一轉語作佛事者，幸隨緣
J23nB118_p0011b28║成就之無吝焉。念六日早發，不及面別，謹俟徽音。
J23nB118_p0011b29║又
J23nB118_p0011b30║貧道竊謂五臺為畿輔右臂，所恃以林木為藩屏，其
J23nB118_p0011c01║中多設名藍大剎，是又以三寶為城塹，不獨稱勝境
J23nB118_p0011c02║也。無柰久為奸商大猾，擅為利藪，每每赤手砍伐，圖
J23nB118_p0011c03║獲鉅萬之利。而寺院盡為牛圈，僧徒皆為奴隸。且各
J23nB118_p0011c04║處流民潛住在山，以砍樹為生計、以開墾為窠巢，木
J23nB118_p0011c05║假抽印為重、地藉納糧為名，斧斤行於前、一火縱於
J23nB118_p0011c06║後，往往利歸民家、禍貽僧寺，邊防由是而壞、僧寺由
J23nB118_p0011c07║是而廢，此從來之害所不能解者。萬曆六年間，曾經
J23nB118_p0011c08║胡雁平揭帖高撫臺題，請為邊防重計，設禁甚嚴，山
J23nB118_p0011c09║林漸茂。未幾又以墾荒之例，開此釁端，其害入骨。萬
J23nB118_p0011c10║曆十七年，本山都綱司具申按院，蒙批道轉行府縣
J23nB118_p0011c11║查勘，已經回申本道，未蒙轉詳。昨因陸太宰遊山，適
J23nB118_p0011c12║呂撫臺親歷其地、目視其事，遂毅然為邊防長計，作
J23nB118_p0011c13║名山護法。此蓋文殊有靈，所以冥資大權，發如是心
J23nB118_p0011c14║耳，極為慶幸。愚謂臺山復興，藩屏復固，在此一舉，但
J23nB118_p0011c15║行繁峙。縣查議只緣據目前將本山師子窩鳳林寺
J23nB118_p0011c16║等處二三山僧坐砍伐開墾擬遣招詳，特蒙寬其既
J23nB118_p0011c17║往，概行釋放，兼給告示禁約，亦云念事非一朝、罪非
J23nB118_p0011c18║一人，以前罪端姑免究治。此深見撫臺護法至意。既
J23nB118_p0011c19║而該縣重前申究，誠未洞察奸商巨蠱，政欲借此為
J23nB118_p0011c20║口實因而（乘風）夤緣駕禍於僧，以此為影身草耳。愚謂
J23nB118_p0011c21║若必罪其山僧，而實中其奸計。今後即有禁治，而又
J23nB118_p0011c22║罪歸於僧、利歸於民，此則愈禁而愈不能禁矣。蓋僧
J23nB118_p0011c23║人修造百不過一，而商民伐木賣板（開墾十居八九，今獨禁僧而置
J23nB118_p0011c24║商民於度外，誠所謂放飯流歠而問無齒決也。其害在彼不在此。為今之鎖鎖不）能盡述，但
J23nB118_p0011c25║乞查萬曆六年前院題請事例九年免糧案卷，及十
J23nB118_p0011c26║七年都綱司申文，則洞見毫微。然須姑免山僧之罪，
J23nB118_p0011c27║嚴禁附近奸商之家不許砍伐，斷夤緣之路、收開墾
J23nB118_p0011c28║之令、免徵糧之役，嚴令有司防範、僧徒守護。此後一
J23nB118_p0011c29║木不許出山尺地、不許開墾，此則一斷永斷，邊防不
J23nB118_p0011c30║待整而自固，僧寺不待保而自安。此所謂灸膏肓之
J23nB118_p0012a01║病，而正得其窾竅耳。但此情不能上達，誠恐有負呂
J23nB118_p0012a02║撫臺此番盛心，願借重鼎言一轉致之。惟此不獨為
J23nB118_p0012a03║名山功德，而實為國家長城萬世之利也。伏惟慈鑒，
J23nB118_p0012a04║幸甚。
J23nB118_p0012a05║與桂峰師
J23nB118_p0012a06║震旦佛法獨痿癖於齊魯間，賴老師深慈久念，潛回
J23nB118_p0012a07║而默起之。而[(((雪-雨)/月)*殳)/心]老師忽復贊助神功、大完元氣信，又
J23nB118_p0012a08║可支百年喘息矣。此非乘大願輪，秉大慧炬，受靈山
J23nB118_p0012a09║記莂而來者，安能有此？不肖開，生也不辰，何幸有東
J23nB118_p0012a10║海之遊，又何幸而親炙[(((雪-雨)/月)*殳)/心]師光明之盛若此也，固自
J23nB118_p0012a11║慶更為齊魯含識慶，且也躬承老師種種攝受、種種
J23nB118_p0012a12║言音、種種笑貌，令人別來旬月常恍惚在光儀左右，
J23nB118_p0012a13║雖夢寐有，然古人道：「靈山一會儼然未散。」信夫。校藏
J23nB118_p0012a14║之期、[(((雪-雨)/月)*殳)/心]師之意，全賴老師主張，此實報佛恩德第一
J23nB118_p0012a15║公幹也，願留神萬分。餘俟十月，顓人問候再佈。不悉。
J23nB118_p0012a16║與稚菴師
J23nB118_p0012a17║牢山之遊，厚賴賢師徒殷勤款接，更藉杖履追陪，以
J23nB118_p0012a18║故盡諸幽勝，靡不賞識。信乎五百商眾得登寶所，實
J23nB118_p0012a19║化城導師之功，不可誣也。關王廟為牢山化城，賢師
J23nB118_p0012a20║徒為遊牢山者導師，其功德利益甚非眇小，惟深大
J23nB118_p0012a21║願，堅勇不退，或權或實，或低或昂，互相鼓激，務俾震
J23nB118_p0012a22║旦有情盡睹海印光明，不獨為區區齊魯作大津梁，
J23nB118_p0012a23║斯完吾願耳。於賢師徒有厚望焉，餘不悉。
J23nB118_p0012a24║與東禪月亭老師
J23nB118_p0012a25║開二月去檇李時，老師杖履在天台，未得一瞻禮，稱
J23nB118_p0012a26║辭為歉。開入都城，佛事人情頗皆順適，第為時不久，
J23nB118_p0012a27║但可植因，未委結果當在何日爾。老師今在東禪，四
J23nB118_p0012a28║大調和、少病少惱，一切境緣隨順否？老師年未及六
J23nB118_p0012a29║旬，而形容憔悴似過之。此皆佛法上留神苦多，更日
J23nB118_p0012a30║過慮田園衣食之資無人料理，致令老師獨疲於精
J23nB118_p0012b01║力也。不肖開願老師，自今以往，凡期席可卻者漸卻
J23nB118_p0012b02║之。凡田園瑣瑣緣務可休息者，漸休息之。俾法幢多
J23nB118_p0012b03║樹於世一日，則眾生多受一日之賜。且老師數十年，
J23nB118_p0012b04║以法乳餔養末學，而末學中竟無一二蚤晚侍奉巾
J23nB118_p0012b05║瓶，并仰體耕鋤之慮，其過安在？蓋由老師平日即錙
J23nB118_p0012b06║銖勺合之微，不能信託於人故耳。然以此之故，人多
J23nB118_p0012b07║疑謗，人多怨望，人多竊掠。我知老師臨命終時，未及
J23nB118_p0012b08║眼光落地以前，且無塵渧為老師所有。詩曰：殷鑒不
J23nB118_p0012b09║遠在夏后之世。老師其法舟、月溪二老是鑒乎？言及
J23nB118_p0012b10║於此，淚瀝肝腸。不肖開情知老師左右無以此言進，
J23nB118_p0012b11║誠以江南數十年法道全賴老師力挽迴瀾，寧忍復
J23nB118_p0012b12║以此聲施身後。此不肖開區區狗馬之念，所以欲隱
J23nB118_p0012b13║忍而不能也。苟此念毫有未真，或他有所囑，及屬輕
J23nB118_p0012b14║狂好事，甘墮拔舌泥犁，諸佛菩薩且為我證知矣。老
J23nB118_p0012b15║師其謂我何哉？楞嚴時風波，願老師時垂照燭。梅村
J23nB118_p0012b16║居士實老師貼體金湯，願開心相與，終受其益。更願
J23nB118_p0012b17║於一切法大都圓活一分，免他日掛衣之累也。人行
J23nB118_p0012b18║促草草，統惟慈亮。十月二十日。
J23nB118_p0012b19║與平廓師
J23nB118_p0012b20║春盡入都城會我本師，至自牛山，而妙峰老師且未
J23nB118_p0012b21║去蘆芽，并在京諸耆宿咸得歡晤，一時賢士大夫尤
J23nB118_p0012b22║顒顒嚮風本師刻經因緣，雖未見華苞果實，而般若
J23nB118_p0012b23║種子則已廣布緇素八識田中矣。無何，而繆仲淳忽
J23nB118_p0012b24║有母氏之變，時未出都門，已哀殞幾盡。不忍其哭死
J23nB118_p0012b25║道傍，因以法藥扶之，至彭城始別去。旋自彭城取道
J23nB118_p0012b26║莒父即墨，東遊牢盛訪[(((雪-雨)/月)*殳)/心]山老師。牢盛故為釋氏道
J23nB118_p0012b27║場，載《華嚴疏鈔》，元丘長春力廢之，其山水妙絕寰宇，
J23nB118_p0012b28║而[(((雪-雨)/月)*殳)/心]老師尤越量大人，因相與馮陵島嶼、撫掬滄溟，
J23nB118_p0012b29║恣質已疑、商評法道，瞬息之間竟移旬月，而亦不自
J23nB118_p0012b30║知山水病狂，復沉湎之久也。八月盡歸錫燕都，今冬
J23nB118_p0012c01║或無他往來，春復有清涼蘆芽秦晉之遊大都，以刻
J23nB118_p0012c02║藏、復楞嚴二事因緣出現於世，第不知畢竟有幾利
J23nB118_p0012c03║根獲蒙授記耳。老師錫今何在，四大調和及少病惱
J23nB118_p0012c04║否？奉訊雖疏，而此身此心常恍惚在光儀左右，想老
J23nB118_p0012c05║師亦必時鑒區區狗馬之念於杖麈間也。千里雖遙，
J23nB118_p0012c06║此心不隔。不肖固自諒，且諒老師楞嚴時有外障，願
J23nB118_p0012c07║老師不吝慈光，恒垂炤燭。不肖知此道場，終不落落
J23nB118_p0012c08║山中。經閣想已落成，見如居士近來何狀？蓋今人要
J23nB118_p0012c09║了生死，須是大破常格要了生死人；相處須是大破
J23nB118_p0012c10║世間門面常情。苟以情順情、如玉磨玉，交相掩護擔
J23nB118_p0012c11║閣前程，他劫他生築頭磕腦，未免愧心愧色也。老師
J23nB118_p0012c12║以為何如？心弦居士途中一偶因追逐風塵，彼此忙
J23nB118_p0012c13║促未及少致溫款，至今為歉。幸老師。為我叱意。人行
J23nB118_p0012c14║促草草，不盡欲言。
J23nB118_p0012c15║與幻居師
J23nB118_p0012c16║別來道業何似？居山中既無俗染營心，又有松風竹
J23nB118_p0012c17║月助行，則他日相晤，當必有大可刮目者在也。不委
J23nB118_p0012c18║山中向來四事之供，仲淳亦頗用心否？儻有闕乏，須
J23nB118_p0012c19║遣人告之，蓋彼俗事為繁，或不無忘念耳。本師冬在
J23nB118_p0012c20║妙德，幾百日日惟一食，食且糠餅小米粥，而精力猶
J23nB118_p0012c21║王、神意甚適。信至人日用，直下便是，不間絲毫，有非
J23nB118_p0012c22║情粘識滯者所可思議也。不盡。
J23nB118_p0012c23║與仰崖座主
J23nB118_p0012c24║菩提達磨以鷲嶺一花東來，震旦六傳而為曹溪，曹
J23nB118_p0012c25║溪嫡嗣則有南嶽讓、青原思，青原再傳則石頭遷也。
J23nB118_p0012c26║讓、遷二祖皆出世衡之南嶽。今五宗子孫皆其所出。
J23nB118_p0012c27║子孫遍天下，而委祖宗之地于寂寥，草莽漠然若罔
J23nB118_p0012c28║聞者，其忘本之罪當何如哉？以故老師特繪二祖道
J23nB118_p0012c29║影，將送歸福嚴、石頭，以示天下知祖宗所在。其用心
J23nB118_p0012c30║亦良苦矣。竊念今上聖母年來所造金襴僧伽黎，以
J23nB118_p0013a01║供十方師僧，不下千百。孰若發心嚴造二襲，隨二祖
J23nB118_p0013a02║道影，永克供養，即以此為皇孫祈福壽，其所得不既
J23nB118_p0013a03║多乎？二祖像，今幻余師請去京都寫傳并裱軸，吾師
J23nB118_p0013a04║當詣茶菴一瞻禮之，或即請進內庭一瞻禮，以啟發
J23nB118_p0013a05║其信心亦可也。師不遠有南嶽之行，此衣此像即欽
J23nB118_p0013a06║命座下齎送亦可。又聞南嶽已有大藏，或即隨藏齎
J23nB118_p0013a07║送亦可，但行時必得不肖一經理之，斯盡善耳。此舉
J23nB118_p0013a08║實報佛祖深恩，惟座下留心，無忽造衣，當不比尋常，
J23nB118_p0013a09║須得龍錦作無上莊嚴可也。大藏必須藏之方廣寺，
J23nB118_p0013a10║此事向與妙峰師言之矣，今未卜何如，座下并須著
J23nB118_p0013a11║意。此時都城莫非為一己一寺圖者，獨座下實心實
J23nB118_p0013a12║行，尚可與言，故不惜瑣瑣，惟為法是囑。
J23nB118_p0013a13║與汪伯玉居士
J23nB118_p0013a14║竊惟居士棲神法道，聲振一世，貧衲未薙染時已知
J23nB118_p0013a15║黃山白嶽下有現居士身作師子吼者矣。第恨東西
J23nB118_p0013a16║路岐，無緣覿面，眷懷有道，惟遲後期。邇者貧衲業有
J23nB118_p0013a17║微志，欲翻刻大藏，廣為流通，因緣會合，時節似偶，然
J23nB118_p0013a18║贊襄緣起，端屬名賢。念居士為當代宰官耆宿，可無
J23nB118_p0013a19║片言敘述以繫此方之望耶？弇山老人與居士以道
J23nB118_p0013a20║業文章相許，可為世宗匠。今弇山屬意茲舉，獨有深
J23nB118_p0013a21║心，合集居士，便成雙璧。居士乘宿願輪，挺生明盛，於
J23nB118_p0013a22║佛事門不捨一法，矧事可報佛恩續慧命意者，居士
J23nB118_p0013a23║當更不惜苦心也。世外人惟一誠相向，不敢作尋常
J23nB118_p0013a24║虛語以瀆尊聽。統祈慈原，幸甚。
J23nB118_p0013a25║與汪仲淹居士
J23nB118_p0013a26║楞嚴目擊，雅識道存，違離已來，時復馳注。頃以刻經
J23nB118_p0013a27║因緣，自五臺反三吳，始知居士抱病經年，益增懷念，
J23nB118_p0013a28║不知居士於病苦中，能以正智照了，不為所轉否？古
J23nB118_p0013a29║德云：「太末蟲處處能泊，不能泊于火燄之上。」當知一
J23nB118_p0013a30║切病染，何異太末蟲？而正智則猶夫火燄，居士聞熏
J23nB118_p0013b01║力久，般若緣深，當必默然丈室，無容致喙。然重以叔
J23nB118_p0013b02║宗行，又無能終默，勒布區區，亦不自揣量者也。惟格
J23nB118_p0013b03║外亮之。
J23nB118_p0013b04║與王弇州居士
J23nB118_p0013b05║側聞居士棲心玄遠，冥與道會，貧道雖山林野人，亦
J23nB118_p0013b06║知傾注。比因緣會合，得奉周旋和風，慶雲儼然，仁者
J23nB118_p0013b07║自非宿植德本，何以有此？願益熏修，作護吾宗開發
J23nB118_p0013b08║同事，令出情之法頹而復振，茲非居士最勝因地歟！
J23nB118_p0013b09║外承居士許撰刻藏緣起，顧念居士久向此宗，博通
J23nB118_p0013b10║教旨，又勝論雄文，匠心獨妙。方今海內學士大夫以
J23nB118_p0013b11║文章名世，而復留神法道者，惟居士與新都汪公為
J23nB118_p0013b12║赤幟耳。今居士已自慨然，獨不得司馬公片言為此
J23nB118_p0013b13║舉前旄，尚屬闕典。貧道不久還清涼，且不欲以山野
J23nB118_p0013b14║干王公，惟居士念之。歲序已更，願道念與日俱新，勿
J23nB118_p0013b15║使毗耶獨擅往跡，是所望於居士也。不宣。
J23nB118_p0013b16║與周鳴宇居士
J23nB118_p0013b17║左右襟期曠遠，神明朗然，雖日垂紳朝堂，時復潛思
J23nB118_p0013b18║物表，故於割絕塵氛之人，亦自雅有冥契。迨憲節東
J23nB118_p0013b19║建，貧衲正兀坐龍華，無由以法水潤屬車之塵，辱致
J23nB118_p0013b20║拳拳，徒懷高操。貧衲比欲再刻大藏，播之震旦，為緣
J23nB118_p0013b21║既普，沾潤亦周。當代名公，咸有敘述，豈以門下辭吐
J23nB118_p0013b22║珠玉，照耀一世，顧獨無贊歎之語耶？以故願托雄文，
J23nB118_p0013b23║舒光四表，俾般若以之流通，慧業由是成就，其於利
J23nB118_p0013b24║澤，不亦偉哉！願門下深心圖之。國學弟子吳惟明，與
J23nB118_p0013b25║貧道為法喜游，其人上士大雅之赤幟，吾宗之白眉，
J23nB118_p0013b26║聞其將過淮東，敬屬致一辭以通精誠。惟門下晉而
J23nB118_p0013b27║與之，當見芝蘭之在側也。奉去刻藏緣起一冊。
J23nB118_p0013b28║與馮開之居士
J23nB118_p0013b29║別來兩易寒暑，信光陰易度人命無常，不委足下邇
J23nB118_p0013b30║者作何面目？夫三界種子，不越瞋愛二芽，然荊棘法
J23nB118_p0013c01║身戕滅慧命，則愛纏視瞋毒，其功能輕重大小又不
J23nB118_p0013c02║啻百倍。故古德于愛見，有以腦後箭喻之者，蓋覿面
J23nB118_p0013c03║者易見，腦後者難知，易見者可回，難知者必犯也。青
J23nB118_p0013c04║山白雲足發幽想，聲色貨利多滋俗情。不佞謂居士
J23nB118_p0013c05║于城市山林，當分時而處，若也沈湎市井，久卻林泉，
J23nB118_p0013c06║無乃不可乎？幻居兄飛錫南還，意在雙徑。雙徑去武
J23nB118_p0013c07║林密邇。足下儻能以肩輿時相過從，則松風竹月之
J23nB118_p0013c08║下，罏香碗茗之間，可以滌煩襟而袪俗慮，澄性宇而
J23nB118_p0013c09║湛心田也。矧《楞嚴纂註》，方待參評，惟足下圖之。刻經
J23nB118_p0013c10║期場，南北終始，業已言之。仲淳雙徑之圖，似不可緩，
J23nB118_p0013c11║足下與仲淳，其密留意焉。務使彼輩懽欣樂成，事乃
J23nB118_p0013c12║可久，且于化風無損也。不盡。
J23nB118_p0013c13║與松谷老師
J23nB118_p0013c14║久違良導，益涉狂途，深嗟歲月之飄流，無奈菩提之
J23nB118_p0013c15║遙遠，是誠有孤如來之遺訓，知識之指南也。匪獨佛
J23nB118_p0013c16║憐，良亦自苦。近聞老師法席森嚴，學流整束，此不惟
J23nB118_p0013c17║模範端則器易以成，實抑風氣靡而時不可徇。非老
J23nB118_p0013c18║師之仰承先覺、俛念後來，寶鐸堅鳴、金鎞曲施，霈霜
J23nB118_p0013c19║露于陽和之後，使萬寶告成；投參苓于薑桂之餘，俾
J23nB118_p0013c20║四病皆起，何以有此哉？開也，執侍末由，翹勤有素，偶
J23nB118_p0013c21║因風便，聊附訊言，俟入都門，載參杖麈，以承謦欬，兼
J23nB118_p0013c22║吐私懷。寶舫、及空、古淵三子者，心地平夷，志行醇篤。
J23nB118_p0013c23║今夏在山對讎大藏，亦頗用心。茲詣都城，期探講肆，
J23nB118_p0013c24║儻其可教，惟進而與之，亦見慈悲拯拔之念也。不悉。
J23nB118_p0013c25║復曾舜徵居士
J23nB118_p0013c26║來諭謂夢者夢，知夢者未始夢，此未免將夢者與知
J23nB118_p0013c27║夢者判為兩箇。過在心外有法，法外有心。又云當其
J23nB118_p0013c28║夢時，孰為不夢者？此未免將夢與不夢分為兩橛。過
J23nB118_p0013c29║在撥冰覓水，舍器求金。離此二途，脫將夢者與知夢
J23nB118_p0013c30║者、夢者與不夢者，融通互攝，非一非二，有如永嘉所
J23nB118_p0014a01║謂「實性即佛性，空身即法身」，亦未免認賊為子，喚奴
J23nB118_p0014a02║作郎。審既爾，畢竟作麼生話會？居士若向這裡不眨
J23nB118_p0014a03║眼佇思，定奪得出，如在大火聚中將夯得一莖眉毛
J23nB118_p0014a04║來，則暫許居士作箇同參。雖然如此，亦只是教乘極
J23nB118_p0014a05║則，禪門下若向上事，未夢見在，蓋能同條生，不能同
J23nB118_p0014a06║條死也。其或未然，切須猛著精彩，極力覷破。要知此
J23nB118_p0014a07║事不比尋常，非是筆舌聰明境界，須是一番寒徹一
J23nB118_p0014a08║番覿面始得。居士其自勘之。
J23nB118_p0014a09║與于中甫居士
J23nB118_p0014a10║本師居北園，機緣非偶，此實眾生福田損益攸關，不
J23nB118_p0014a11║肖繫念于此，未嘗少輟。所貴足下時在左右，無令疏
J23nB118_p0014a12║失，斯為得耳。不肖以九月上旬至山，叢林規範漸就
J23nB118_p0014a13║調停。南來之眾皆已入堂校對《華嚴合論》，寫刻者亦
J23nB118_p0014a14║相繼從事矣。合論訛舛頗多，即南方新刻八卷，其校
J23nB118_p0014a15║訂出馮先生樂子晉手，然亦弗就妥。今山中寫刻俱
J23nB118_p0014a16║善，有非南方諸刻所可及，若全藏得如是終始，誠至
J23nB118_p0014a17║願也。宇泰及足下兩緣皆當刻意完全，與曇生來賀
J23nB118_p0014a18║氏緣事，只須足下作字，并不肖書封去取來，就金壇
J23nB118_p0014a19║發付可也。如必欲曇生親往，亦無不可；但曇生親往，
J23nB118_p0014a20║須仲淳與俱乃善，惟足下與仲淳計之。仲淳精神疲
J23nB118_p0014a21║頓已極，陽地陰地皆當隨緣，即使得地而不有其軀，
J23nB118_p0014a22║亦世出世兩失之矣。仲淳內子止可移就，認卿同住，
J23nB118_p0014a23║若買妾，則可依介伯，更須一相知親屬同之可也。介
J23nB118_p0014a24║伯心直而粗，恐亦不能照灼奸佞，須仲淳與足下▆
J23nB118_p0014a25║補其不足，更得潤甫留心為當。荊南產業，在賢昆▆
J23nB118_p0014a26║圖之，儘無不可。若仲淳則不可多營田宅，以孱弱微
J23nB118_p0014a27║軀，形影相吊，朝莫不保，但得子息以謝先人，便當作
J23nB118_p0014a28║長林豐草間物，寧復鼠竊狗偷以營營世網乎？以有
J23nB118_p0014a29║限精神奔馳，非分事業，誠非計之得也。若果雄習未
J23nB118_p0014a30║盡，則宇內不爭之功，若名若利不少，豈區區事此？此
J23nB118_p0014b01║不肖所以踽踽涼涼，惟正是守，即為法門事，亦不敢
J23nB118_p0014b02║他有所圖，以自雜耳。來諭東土之事，意者即仲淳所
J23nB118_p0014b03║言常熟邊海耕種商賈之業乎？若爾，決不可為。蓋諸
J23nB118_p0014b04║君皆非終于世路，而文卿亦不足以主張此事，舍文
J23nB118_p0014b05║卿則更無人矣。已之已之，今而後，一切世事但在收
J23nB118_p0014b06║斂，無為開闊，況仲淳尤不宜涉此也。祝祝文卿止是
J23nB118_p0014b07║少有，苟安氣象，亦無苛責之過，翻成有損無益。此文
J23nB118_p0014b08║卿亦不自知，足下以為何如？劉戶部、吳尚卿俱明春
J23nB118_p0014b09║入京圖晤，文卿信當以太僕告歸，亦俟來春與之語。
J23nB118_p0014b10║本師在關中，上下飲食須是調適，廚灶必在內，乃能
J23nB118_p0014b11║妥。本師出開後，方可作貴谿之行。事有大小，慎無倒
J23nB118_p0014b12║置。陸臺老聞有志求見本師，不肖謂尚非時節因緣，
J23nB118_p0014b13║此須仲淳及足下維持之，但使其繫念不忘可耳。列
J23nB118_p0014b14║祖畫像，隨緣多寡，無強人以不堪；善卷祖堂之舉，亦
J23nB118_p0014b15║宜從容。季倫明年必得與足下同朝夕乃可，足下須
J23nB118_p0014b16║出情量以成就之。傅居士南行，必參見老師。馮先生
J23nB118_p0014b17║頗有意清涼，第傅居士先期北返，恐緣不能孤起，仲
J23nB118_p0014b18║淳須方便成就之。不肖同眾由清源步行入山，精神
J23nB118_p0014b19║俱強王，至今無病患，幸無念。仲冬十三日，釋某和南。
J23nB118_p0014b20║中甫足下。仲淳、潤甫均此，不另啟。天池期場、東禪義
J23nB118_p0014b21║倉，仲淳俱當留念護持之。
J23nB118_p0014b22║與繆仲淳居士
J23nB118_p0014b23║曇生歸山，得手書已，備悉南中事體。然要之，一切境
J23nB118_p0014b24║緣本無好醜，亦無違順，良由吾人不能照燭，徒以情
J23nB118_p0014b25║識承當，故觸處坎坷，隨緣荊棘，愛媒怨賊，劫戮家珍。
J23nB118_p0014b26║此誠學人所當蚤夜痛心，以自剋責消殞，而況敢復
J23nB118_p0014b27║于坎坷荊棘之上，因成待續，增培灌溉，以齎法身慧
J23nB118_p0014b28║命耶？且足下生平染習，感激獨多，苟非善自和平，則
J23nB118_p0014b29║來報豈辭瞋類？幻人夢事，陽燄空華，智者于斯，詎生
J23nB118_p0014b30║實解？即世故縈縈，交情擾擾，但得親齎就土，孺東已
J23nB118_p0014c01║吊，孰若暫作清涼遊，以遠塵樊？況青山白雲足生幽
J23nB118_p0014c02║想，高人逸士可滌煩襟，儻遂斯行，誠計之得。又且清
J23nB118_p0014c03║涼一遊，竊恐足下終未可免。時節因緣亦在今日，過
J23nB118_p0014c04║此似難舉策矣，惟足下圖之。刻經期場，南北終始，業
J23nB118_p0014c05║已獨為足下言之。雙徑之圖，于今似未可緩。茲幻居
J23nB118_p0014c06║兄南還，當送其挂錫彼所，潛為啟發，然後足下與開
J23nB118_p0014c07║之先生因之往反，以便宜取事，俾彼輩無所猜忌，傾
J23nB118_p0014c08║心樂成，斯為得也。惟足下與開之先生密留意焉。
J23nB118_p0014c09║與太原王龍池居士
J23nB118_p0014c10║蘭軒居士輩，凌冰雪、履巉巖，以詣妙德，而神氣狀貌，
J23nB118_p0014c11║乃沖容可掬，是固曼室慈光有其攝之，而居士襟宇
J23nB118_p0014c12║飄廓，蓋亦可見。第其頂門一眼，徹底瞢然，愧自力不
J23nB118_p0014c13║強，金鎞莫展。經云：「應以宰官身得度者，現宰官身而
J23nB118_p0014c14║為說法。」是所願望于龍池老人也。老人其念之刻藏
J23nB118_p0014c15║貲，戊子年所寄惟東白止付一兩，餘皆符合。此必東
J23nB118_p0014c16║白一時空乏貸用，不以相告耳。惟居士稽覈之。蓋出
J23nB118_p0014c17║世因果，錙銖塵渧，未容混淆故也。
J23nB118_p0014c18║與傅伯俊侍御
J23nB118_p0014c19║自入山來，冰雪萬叢，高賢四座，相與趺坐普光明殿，
J23nB118_p0014c20║共方山長者入無相無願三昧，深譚四無礙法界法
J23nB118_p0014c21║門，迺不覺一念瞥起，轉現相依。夢與居士聯舟，夜泊
J23nB118_p0014c22║其地，儼震澤之胥口。忽有匈者三人詣居士，強有所
J23nB118_p0014c23║需。居士叱之，遂虜居士及內君似子載而去。蓋綠林
J23nB118_p0014c24║豪客現匈者身也。不佞聞，驚推蓬，居士得脫賊，匍匐
J23nB118_p0014c25║水涯，不佞援之登舟，蓬跣袒裸殊惡狀，然神氣則沖
J23nB118_p0014c26║然粹然不變也。因相與慰言，把手遠矚風濤灝渺，不
J23nB118_p0014c27║瞬睫間而賊艇已相距十里而遙，殆不可追矣。覺而
J23nB118_p0014c28║胸中若有所觸者久之，乃自念：「此何祥哉？動我心王
J23nB118_p0014c29║若此。」次日果有僧來自四明，為報維摩臥疾于毘耶，
J23nB118_p0014c30║誠為機感之相通有如符合者。諗諸左右，既不堪詣
J23nB118_p0015a01║彼問訊，復何吝妙德一言。居士志山水懷名勝，亦既
J23nB118_p0015a02║有年，一旦俶裝前途即遭困折。不審于此，何以為情？
J23nB118_p0015a03║夫心境二邊，不過得失、逆順兩種。得之得，孰與失之？
J23nB118_p0015a04║得之為至順之順，孰與逆之？順之為大，故曰貧賤豪
J23nB118_p0015a05║戚庸玉，汝于成信矣。夫失且逆，所以造吾至得、將吾
J23nB118_p0015a06║大順也。然此猶在人天路上行履、得失逆順圈圚裏
J23nB118_p0015a07║蹲坐，苟出此圈圚、超此路徑，又奚至大之足言況也。
J23nB118_p0015a08║獵者不避虎兕，漁者不擇波濤，清修之士不厭煙霞
J23nB118_p0015a09║泉石癖在。勢利者不恥寒酸跼蹐婢膝奴顏，壯士不
J23nB118_p0015a10║辭馬革裹屍，貞女不讓朱顏瘞土，豈懷道德者而顧
J23nB118_p0015a11║以境緣夷險二其心哉！吾知居士久已掉臂此關，然
J23nB118_p0015a12║法侶妄情不能自遣，故復作此剩語。居士其照之。本
J23nB118_p0015a13║師挂錫金沙，想得參侍，開之、仲淳、中甫、叔宗諸居士，
J23nB118_p0015a14║必獲周旋。凡所接納及所遊履、所得益，當無吝一一
J23nB118_p0015a15║示我，以慰遠懷。《華嚴合論》校刻頗精，卷尾顯名意旨，
J23nB118_p0015a16║不委于尊堂內君嗣子及先亡，有欲及之者，并乞示
J23nB118_p0015a17║下以便後刻。北上當在何時？清涼之遊得果所欲否？
J23nB118_p0015a18║曾與開之輩有所期約否？令似當嚴督其課業，無或
J23nB118_p0015a19║惰之。斲大木、調良驥，非姑卹俗情所能爾也。居士其
J23nB118_p0015a20║念之。
J23nB118_p0015a21║又與馮開之居士
J23nB118_p0015a22║苕溪別袂，返楞嚴未幾，即詣金沙躬侍本師，旬月始
J23nB118_p0015a23║北發。九月至山，山中事宜粗為條析。南來之眾俱入
J23nB118_p0015a24║堂校對《華嚴合論》，寫刻頗精，不亞弘明諸書。大藏終
J23nB118_p0015a25║始盡得如斯，誠所願也。合論即吳江新刻八卷，亦甚
J23nB118_p0015a26║潦草訛落。至若去經存論，亦有未妥。蓋志寧合論時，
J23nB118_p0015a27║已失長者故物；而慧研刪釐合論，則又失之。以故子
J23nB118_p0015a28║晉筆削，大都于長者血脈無從聯續；而志寧、慧研私
J23nB118_p0015a29║增科判，亦未敢輕削。是不惟無補長者，反增重其迷
J23nB118_p0015a30║誤，不若存舊，猶間有得失可指議也。本師寓金沙久
J23nB118_p0015b01║之，居士曾往參謁否？夫末法眾生易于懈退，非善知
J23nB118_p0015b02║識無由策進，學人知見易于淆訛，非善知識無由揀
J23nB118_p0015b03║辯，故曰：「水中乳惟鵝王能擇之。」又曰：「大唐國不是無
J23nB118_p0015b04║弟子，只是無師。」有師矣而又慢于請決，則報緣一謝，
J23nB118_p0015b05║束手長往，業海茫茫，出頭無期。伊誰之過也？身世匪
J23nB118_p0015b06║堅，光陰迅疾，惟居士勉力自強，古人三日刮目，吾輩
J23nB118_p0015b07║三年之別，各猶故吾，則襁褓中兒不可久違慈母信
J23nB118_p0015b08║矣。傅伯俊、久遲居士同了清涼之願，昨過聊城，聞已
J23nB118_p0015b09║南遊。此時想曲盡江南諸勝，兼得本師為之指南。所
J23nB118_p0015b10║謂捷足者先之，伯俊之謂矣。仲淳精神疲極，良可哀
J23nB118_p0015b11║憫。儻其親已葬，孺東已吊，居士當攜之同入清涼，少
J23nB118_p0015b12║事將息可也。
J23nB118_p0015b13║與松江康孟脩居士
J23nB118_p0015b14║蚤秋去吳門，詣金沙侍本師，旬月始北發。九月至山，
J23nB118_p0015b15║山中事宜一一條析，南來之眾俱已入堂校對《華嚴
J23nB118_p0015b16║合論》，寫刻者亦相繼從事，寫刻頗精，不下弘明。諸刻
J23nB118_p0015b17║大藏終始盡得如斯，斯愜鄙願耳。茸城檀貲想已合
J23nB118_p0015b18║集，乞付沈認卿氏，轉發來山。山中自後遣力蚤暮，蓋
J23nB118_p0015b19║無定期。江南緣事，則惟各所主盟者不違時失候收
J23nB118_p0015b20║付認卿氏已耳。施者姓名，除銀封內填註，須更以別
J23nB118_p0015b21║紙開揭緘附，可也。身世匪堅，光陰迅疾，願諸居士各
J23nB118_p0015b22║努力焉！參須實參，悟須實悟，無為光景門頭擔閣自
J23nB118_p0015b23║己。喚甚麼作光景？古德云：「若人識得心，大地無寸土。」
J23nB118_p0015b24║果識得心，則大地無寸土。其或未然，則不惟世間種
J23nB118_p0015b25║種得失榮辱、愛憎取舍名為光景，即寂靜山林、逍遙
J23nB118_p0015b26║物外，乃至菩提涅槃，及有法過于菩提、涅槃，皆光景
J23nB118_p0015b27║也。雖然，水中乳惟鵝王擇之，光景中心惟善知識辨
J23nB118_p0015b28║之。諸居士既游身于功名聲色之外，豈一無所以圖
J23nB118_p0015b29║決擇可也。此啟孟儒、仲醇、孟脩、中復四居士足下，他
J23nB118_p0015b30║相識均此致意。
J23nB118_p0015c01║與吳江周仲大沈及菴吳孚泉三居士
J23nB118_p0015c02║江城言別，隨詣金壇侍本師，旬月始北發。九月至山，
J23nB118_p0015c03║叢林事宜一一條析，南來之眾皆已入堂校對《華嚴
J23nB118_p0015c04║合論》，寫刻者亦相繼從事矣。江城所刻八卷，近入校
J23nB118_p0015c05║對，其訛舛視東禪本尤甚。山中新刻，幸得多本校讎，
J23nB118_p0015c06║過或差少。然校書如掃葉，自古難之。第寫刻頗工緻，
J23nB118_p0015c07║不下弘明諸書。大藏終始果得如斯，誠至願也。江城
J23nB118_p0015c08║檀貲，想已雲集，乞付認卿、季華檢發來山。自後每歲
J23nB118_p0015c09║所供，惟在三大士不違時失候，收付認卿、季華兩居
J23nB118_p0015c10║士，以候山中人遲蚤詣彼索之。山中遣役或遲或蚤，
J23nB118_p0015c11║蓋無定期也。汪仲淹寄我佛像手掐，俱在叔宗處，乞
J23nB118_p0015c12║并發訒卿付來，小白毫筆隨緣惠我二三十枝。
J23nB118_p0015c13║與吳康虞居士
J23nB118_p0015c14║計不才去金沙不久，足下輩且相繼至，恨未能少遲
J23nB118_p0015c15║一話別，并悉種種為怏。刻工始末，叔宗處寄言何魚
J23nB118_p0015c16║鴻杳然也？邇接手札，已備悉其事。徽人勤儉，雅稱山
J23nB118_p0015c17║居，信有如足下所云。舍徽人，則江西福建亦庶幾其
J23nB118_p0015c18║近之。吳人信未可獨任，第此時寫刻所尚，皆《弘明集》
J23nB118_p0015c19║家法，非吳人，則雖各有所長，而獨短于此。矧拳刀筆
J23nB118_p0015c20║法，尤于板字不宜。近有歙工吳應芝者來山，以言乎
J23nB118_p0015c21║帖意軟字無或居其右，獨此則視眾工瞠乎其後，遠
J23nB118_p0015c22║途跋涉，進退為難，良自苦矣。黃守言者，其手筆絕倫，
J23nB118_p0015c23║固于墨譜見之，第恐其于板字，亦非素習。山間此時
J23nB118_p0015c24║選擇頗精，不亞弘明，少有差池，難乎情庇。此事未可
J23nB118_p0015c25║遙度，惟足下以實告之，令其自作行止，儻支給路費
J23nB118_p0015c26║令之入山，即莫可進退非策也。北方定價，字每百工
J23nB118_p0015c27║食銀四分，彼輩誠能改拳刀刻板字，固所願耳。南羽
J23nB118_p0015c28║所繪經首佛像，須覓此人鏤刻乃善。刻已可寄楞嚴，
J23nB118_p0015c29║屬首座忠菴師尋便轉致歸山。卜居義興，頗有法侶
J23nB118_p0015c30║相親近，世出世法俱便，宜宜從之。足下以孱弱之軀，
J23nB118_p0016a01║道業世業兩無頭緒，南羽亦流浪無歸。智者觀之，深
J23nB118_p0016a02║為二居士憐卹，人生朝露，住世幾何，即于幻夢中造
J23nB118_p0016a03║幻夢，亦當隨分隨緣時防時檢，不可剎那無出身路
J23nB118_p0016a04║在也。
J23nB118_p0016a05║與瞿元立居士
J23nB118_p0016a06║慧空師于校對場中，方藉其為眾表率，而天固奪之，
J23nB118_p0016a07║不才至寧晉聞其訃，深致感傷，蓋悲人命之無常，而
J23nB118_p0016a08║悼叢林之失賴也。山中道場頗闃靜，南來之眾業已
J23nB118_p0016a09║結期校對《華嚴合論》，寫刻者亦相繼從事，寫刻頗精
J23nB118_p0016a10║美。大藏終始盡得如斯，斯所願耳。別來面目何似？果
J23nB118_p0016a11║仍舊時、抑新有所改換？日用畢竟作何消遣？不才每
J23nB118_p0016a12║念足下精神疲劣，色命尪羸，而復驅馳世路。儻大事
J23nB118_p0016a13║未明，遂致淹沒，以負生平，良亦可哀。此足下亦曾自
J23nB118_p0016a14║念及之否？且足下習氣雖似孤冷，其實多情，兼之勝
J23nB118_p0016a15║解紛紜，本光粘滯。古人所謂事障易遣，理障難除，其
J23nB118_p0016a16║足下之謂夫？不才年來，南北奔馳，事椿碌碌，雖于己
J23nB118_p0016a17║分上志有所用，然念多作，輟猶然故。吾言及于茲，不
J23nB118_p0016a18║覺汗顙。呵凍不盡欲言。
J23nB118_p0016a19║與賀知機伯仲
J23nB118_p0016a20║古德云：「太末蟲處處能泊，不能泊于火焰之上；眾生
J23nB118_p0016a21║心處處能緣，不能緣于般若之上。」何也？般若如大火
J23nB118_p0016a22║聚，有其緣之，則能令本光孤燦，習漏隕亡，器宇含宏，
J23nB118_p0016a23║襟懷高卓，恢諧萬有，甄毓群靈。江漢秋陽，不足為喻，
J23nB118_p0016a24║故曰天上天下，惟吾獨尊。般若有如是功能，信非夙
J23nB118_p0016a25║植德本，緣之豈易易乎哉？惟居士伯仲，芝蘭孕秀，金
J23nB118_p0016a26║玉含章，萃美一堂，於世諦亦燁乎可觀矣。乃知三界
J23nB118_p0016a27║火宅，萬彙空華，能於此留神而求出離，不佞耳聞且
J23nB118_p0016a28║久，目擊已存，謂居士伯仲不于一佛二佛三四五佛
J23nB118_p0016a29║而種善根不可也。第此之一事，不難于發心而難于
J23nB118_p0016a30║究竟，不難于一時而難于永劫，不難于安常處順而
J23nB118_p0016b01║難于造次顛沛。誠欲易此三難，必也晨夕起居之際，
J23nB118_p0016b02║左右屏几之間，不捨般若，言詮半部，使其機感合熏，
J23nB118_p0016b03║優游自得。有得即請印決于大知識門墻，揀其真偽。
J23nB118_p0016b04║如是即古德所謂不能緣者我能之矣，矧于三難乎
J23nB118_p0016b05║何有？惟居士伯仲勉之。刻經貲費，乞即集之中甫轉
J23nB118_p0016b06║發，無羈去後。曇生師以武胄出家，心真行實，亦發心
J23nB118_p0016b07║相與從事刻藏因緣者也，南方緣事悉以屬之。居士
J23nB118_p0016b08║伯仲所施，或竟付渠亦可。其施者姓名，須一一揭示。
J23nB118_p0016b09║與徐孺東尚寶
J23nB118_p0016b10║燕山別面，忽焉三易寒暑，雖形聲邈絕，乃心神嚮往。
J23nB118_p0016b11║矧聞性天順適，台履安和，兼之臥穩東山，心勤淨域，
J23nB118_p0016b12║實為慶慰無量焉。夫聖賢豪傑之生斯世也不偶，其
J23nB118_p0016b13║出處亦不偶。生也以時，其出處亦以時。故歷山莘野
J23nB118_p0016b14║之耕，富春渭水之釣，檻車之囚，首陽之餓，皆不能為
J23nB118_p0016b15║時，能不失時已耳。其既也，訟獄歸阿衡，任飛熊載伏
J23nB118_p0016b16║龍出，乃至一匡底績者有之，終身羊裘餓死者有之，
J23nB118_p0016b17║皆不能為時，能不失時已耳。斯時也，矰繳上機，網罟
J23nB118_p0016b18║下張，即飛千仞、走叢薄懼猶不免，況兩絆其足而求
J23nB118_p0016b19║致千里哉？昔人有言：「靜漠恬淡，所以養性；和愉虛無，
J23nB118_p0016b20║所以養德。外不滑內，則性得其宜；性不動和，則德安
J23nB118_p0016b21║其位。養生以經世，抱德以終年。」惟先生以之。乃若出
J23nB118_p0016b22║世第一義諦，尤自有時節因緣，貧道諦觀先生，其于
J23nB118_p0016b23║佛法時節，似宜更遲之歲載。為先生今日計，但當以
J23nB118_p0016b24║數息靜慮法門，澄斂昏掉念頭，以《楞嚴》、《圓覺》兩經熏
J23nB118_p0016b25║灌般若種子，久之動止昏明，靈根漸茂，則於千生億
J23nB118_p0016b26║劫久睽頭面，當必有正眼覷破時節在耳。此又出世
J23nB118_p0016b27║豪雄，實貧道所深有望於先生者也。臨江盧晉明居
J23nB118_p0016b28║士名大壯，為李見羅先生上足，性宇開朗，心地瑩潔，
J23nB118_p0016b29║兼之聲律身度，真後學楷模。聞幼令郎年可入小學、
J23nB118_p0016b30║就外傅，當得此君為之依歸。第其家貧而孝，恐不能
J23nB118_p0016c01║舍親作遠遊，先生力能移其家致之左右，則豈惟令
J23nB118_p0016c02║郎蒙養攸賴，即先生他日林泉燕寂，亦法侶得人矣。
J23nB118_p0016c03║先生其圖之。刻藏道場，業已卜吉。五臺山檀越亦既
J23nB118_p0016c04║捨內而就外。緣約四十分，期訂十年，今盟集亦庶幾
J23nB118_p0016c05║十有五六。第念世運乖和、三災兆祥，不知終作何狀？
J23nB118_p0016c06║此雖繫之眾生福業輕重，然今日宰官居士曾面承
J23nB118_p0016c07║靈山付囑而出現者，寧能忘情於此乎哉？於先生是
J23nB118_p0016c08║望，於先生是望。
J23nB118_p0016c09║與顧襟宇少參
J23nB118_p0016c10║明公以粹美之資，布寬恤之政，使境內之事，百廢聿
J23nB118_p0016c11║脩。時貧衲正挂錫福城，所幸機氣冥召，遂令千載名
J23nB118_p0016c12║藍墜而復舉。向非明公願輪有在，何以得此？嗣後貧
J23nB118_p0016c13║衲曳杖北游，謂當與明公會于長安。至則憲節已詣
J23nB118_p0016c14║江州矣，徒有悵惘。日惟與瞿元立、曾于健、于中甫三
J23nB118_p0016c15║居士為法喜游。宴寂之暇，時復同元立輩商確刻藏
J23nB118_p0016c16║緣事，始定長緣四十分，分歲百金，自一人以至多人，
J23nB118_p0016c17║惟信心堅久者許與之。近過江南，因游貴邑，貴邑檀
J23nB118_p0016c18║信不請而集，輒舉二分餘。乃知向傳常熟多善人，信
J23nB118_p0016c19║不虛矣。榮轉東還，必遇無辱，想無辱亦必能道其詳。
J23nB118_p0016c20║寺僧念明公為功德主，乞貧衲一言迎于道左。時方
J23nB118_p0016c21║炎熱，願明公以法水灑潤意地，令常得清涼，為法道
J23nB118_p0016c22║光。此野人之祝也，惟明公少留意焉。
J23nB118_p0016c23║復王元美居士
J23nB118_p0016c24║是月十九日拜領刻大藏敘，捧誦之餘鏗然金玉，非
J23nB118_p0016c25║夙具深心，其何以有此？且寄汪司馬公翰札，不獨丐
J23nB118_p0016c26║其以穎光三昧作大佛事，而兼屬以檀波羅蜜為助
J23nB118_p0016c27║緣，又非具大悲心者，何以有此耶？貧道每自慚，德▆
J23nB118_p0016c28║微尟，願力綿脆，顧欲負九鼎，圖適千里，誠莫知所終。
J23nB118_p0016c29║乃今幸賴諸明公光嚴照策，或可恃不至顛蹶而▆
J23nB118_p0016c30║寶所也。方遠歸清涼，無暇作新都行，輿議周叔宗代
J23nB118_p0017a01║往。叔宗與貧道獨形骸異耳，兼藉寵靈意者，司馬公
J23nB118_p0017a02║當亦無吝乎此也。
J23nB118_p0017a03║楞嚴問荅機緣
J23nB118_p0017a04║師在楞嚴問康居士：「黧奴白牯是恁麼受用？」居士曰：
J23nB118_p0017a05║「但一味平懷，不管他黧奴白牯。」師云：「恁麼則居士當
J23nB118_p0017a06║憎愛關頭作麼生？」平懷居士無語。師云：「丈夫家出言
J23nB118_p0017a07║吐氣，須有來由，無自欺誑，須有針線，且莫作繡鴛鴦
J23nB118_p0017a08║會去也。」
J23nB118_p0017a09║與王龍池方伯（已下四編，己亥年酉月望，從忍可師伯處得來）
J23nB118_p0017a10║德音睽絕，奄忽兩載，心光相燭，猶夫一日。地藏這塊
J23nB118_p0017a11║石在心內心外話，未委此時得其安放否？惟此一實，
J23nB118_p0017a12║餘二非真。古德云：「參須實參，悟須實悟，才落思惟，便
J23nB118_p0017a13║成剩法。」每念話言之難再，益傷歲月之云遷。千知百
J23nB118_p0017a14║解，盡屬偷心；鋸窮木斷，斯為了義。願居士圖之。刻藏
J23nB118_p0017a15║因緣，歲集檀越四十分，分百金，期十年終事。江南善
J23nB118_p0017a16║信，頗發肯心；而北地則罕有應之者，以故緣尚闕如。
J23nB118_p0017a17║《楞嚴》、《圓覺》、《維摩經》各一部，《僧寶傳》一部，緣起一冊，附
J23nB118_p0017a18║充法供。蓋眾生以法為命，法緣涼薄，慧命希微，世流
J23nB118_p0017a19║日深，覺途愈遠，苟非頓了，寧舍薰漸？此又知解之門，
J23nB118_p0017a20║固知居士未甘點首，然破裘百衲足備嚴冬，要亦未
J23nB118_p0017a21║容輕擲也。何如何如？
J23nB118_p0017a22║與徐文卿居士
J23nB118_p0017a23║大疏嚴挺可畏，而▆旨意云云。國是可知，使賈生在
J23nB118_p0017a24║今日當不止痛哭流涕已也。足下此去差所，決當稱
J23nB118_p0017a25║疾得請，便以此官堅臥東山，無復走跡長安，斯為勝
J23nB118_p0017a26║策。成就世俗之功名蔭資，且有定局。上縻國恩、下損
J23nB118_p0017a27║家業，疲精力以浪光陰，豈丈夫所為？況自己千生萬
J23nB118_p0017a28║劫頭面了無下落，尤當切骨痛心，親依師友，蚤莫提
J23nB118_p0017a29║撕，以求迸徹；寧復有此閑長工夫，共馬蹄逐逐浮沉
J23nB118_p0017a30║塵浪中耶？倘以不肖之言為然，則就差即遷轉，內不
J23nB118_p0017b01║過府部屬官，外不過郡州正佐，皆未若今職閑散，無
J23nB118_p0017b02║諸統屬。如未肯心，則歸江南。以區區此意，決之仲淳、
J23nB118_p0017b03║中甫，然後具請亦可也。吾知兩居士當必為我點首。
J23nB118_p0017b04║刻經因緣，大都北方緣差勝，期場十有八九定在北
J23nB118_p0017b05║方，擬刻成則移就南方，以流通之。計得四十人為緣
J23nB118_p0017b06║首，每人歲助百金，與刻工相終。始燕、趙、齊、魯大約有
J23nB118_p0017b07║二十人，江南如金壇之于、丹陽之賀，吳江、松江諸處
J23nB118_p0017b08║擬求十人，外十人則求之徽州、蒲州二處。夏間必走
J23nB118_p0017b09║江南，訂集因緣，秋冬歸北，以起期場。光陰迅疾，敢復
J23nB118_p0017b10║怠緩松江，必以足下與康孟脩為緣首，聚貲即自今
J23nB118_p0017b11║年始。足下此去其圖之。唐元徵當在松江列中，渠每
J23nB118_p0017b12║年量力，或十金、二十金。足下行時，亦當與訂定，令其
J23nB118_p0017b13║歲有額助以入龍華，而松江會中亦歲為其登數。吳
J23nB118_p0017b14║江必以周仲大為緣首，而沈及菴、顧元玉、周季華則
J23nB118_p0017b15║左右之。足下過江城，亦當預為白意。趙居士凡百輒
J23nB118_p0017b16║通內，甚損光明，諸公舉動決當謹慎，刻藏因緣未必
J23nB118_p0017b17║就賴渠力。足下亦不必過為委曲，此意亟宜致之。曾
J23nB118_p0017b18║司馬恐僧輩無遠見、謀近利，不知護惜，傷其體面。昨
J23nB118_p0017b19║聞有佛像等物遺諸公，此甚不雅，而一如師竟不為
J23nB118_p0017b20║制止。何也？可恨可恨！大都諸公于此輩，非有不肖在
J23nB118_p0017b21║為之持衡方便，絕不應往來交際。《弘明集》，南方每部
J23nB118_p0017b22║價銀八錢，北方加三二錢，此康虞書至云云。蓋此書
J23nB118_p0017b23║價至一兩，不可復上矣。孝甫既不肯發，足下竟為帶
J23nB118_p0017b24║銀託康虞印之，每部亦只可定價一兩，印則必須全
J23nB118_p0017b25║部。初議七本頭，以當時刻未完工故也。三千部之命，
J23nB118_p0017b26║今不必拘泥。若孝甫允從一兩一部，儘其所有為成
J23nB118_p0017b27║之，餘銀帶付康虞印補可也。袁微之請藏事，必經不
J23nB118_p0017b28║肖手乃可。都城光棍，非足下所能料治，慎無為左右
J23nB118_p0017b29║人所中。昔馮開之所請，既有有司為之督促，而開之
J23nB118_p0017b30║于此且甚諳鍊，然其中包藏重沓破爛不可勝數，昨
J23nB118_p0017c01║年不肖才為補完。今足下若為舉事，必不完美，令我
J23nB118_p0017c02║受托不終。況餘銀皆不肖用費，無復存之龍華者，此
J23nB118_p0017c03║事必不肖至京乃能勾當。足下當己之借，用銀竟送
J23nB118_p0017c04║付龍華可也。潘匠所制鐵缽甚佳，足下當謀之孟脩，
J23nB118_p0017c05║再為不肖製一件，大小樣式悉得如本師者，斯善矣。
J23nB118_p0017c06║內君近來無病否，保郎何狀？凍筆不及餘。
J23nB118_p0017c07║與傅侍御
J23nB118_p0017c08║別至清涼，于其最幽深處丈室杜口謝緣，即玅峰、憨
J23nB118_p0017c09║山二師舊棲隱地，雪覆千嶂，人跡絕至，出戶便穴，冰
J23nB118_p0017c10║雪為竇，僅一山童充巾瓶。侍者甚古拙，不解他事，日
J23nB118_p0017c11║相與煨榾柮，煮燕麥以款饑寒。此外則燒柏子跏趺
J23nB118_p0017c12║靜慮，時證入空、無相、無願三昧，遺身心、忘旦暮，足快
J23nB118_p0017c13║生平。兼之髮長寸許，貌枯羸若病狀，獨精神則清王
J23nB118_p0017c14║可掬。想雪山老比丘當年光景，殆亦不過如是。間從
J23nB118_p0017c15║三昧起，念諸法侶馬蹄逐逐風塵，欲剎那際入此三
J23nB118_p0017c16║昧一相覿面受用少分，豈可驟得？惟門下其庶幾，身
J23nB118_p0017c17║雖入廛而心恒過我，不離當處遍踏峰巒。此又不動
J23nB118_p0017c18║一念遠相鑒知，足下為我點首否？五臺因緣向云云
J23nB118_p0017c19║甚草率不足據。昨歸山備採之深，幸本山都綱司額
J23nB118_p0017c20║有申文撫按司道事例，省平地起風波，動世驚疑。又
J23nB118_p0017c21║幸撫按司道即批申告示，皆超情破格，尤便踵行。因
J23nB118_p0017c22║擇其切要四事私為屬草，先請命繼且出，以示該司，
J23nB118_p0017c23║令其具申。儻其如所云云批發，則千載名山之幸，豈
J23nB118_p0017c24║惟現前聖凡大眾萬口頌恩，即曼殊老師亦當于金
J23nB118_p0017c25║色界中合掌加額。題請云云，非時世不敢望，第借以
J23nB118_p0017c26║速有司奉行耳。立碑最為切要，即題請亦一時故事，
J23nB118_p0017c27║立碑則千年標幟也。其戒婬一節，初意欲重，懲二三
J23nB118_p0017c28║以警什伯。已復念之晴空霹靂，則其人必推原所自。
J23nB118_p0017c29║今僧司既申劾有司，而批詞末復，末復則彼此當有
J23nB118_p0017c30║鷸蚌相持之勢。此時乘而利之，乘此以清外障、乘彼
J23nB118_p0018a01║以蕩內魔，兩無姑惜、兩有顯對，各心死無憾。此又在
J23nB118_p0018a02║漁人運用之玅耳。雁門兵臬，大有吏才，墾荒蓄賑，皆
J23nB118_p0018a03║其政也。幸善導之，令作名山護。五臺令亦篤實忠謹，
J23nB118_p0018a04║幸提獎之。其遊山一節，業既有批申之舉，則未可如。
J23nB118_p0018a05║向所云云，恣其遊覽以壞世相，兼重煩有司而致其
J23nB118_p0018a06║猜疑。但登遊五頂及菩薩頂顯通圓照塔院，三五大
J23nB118_p0018a07║伽藍斯已，若高僧則概不可請謁，因緣皆有日在也。
J23nB118_p0018a08║聞慈壽主人為塔院住持有所請求，慈壽非高明、塔
J23nB118_p0018a09║院最愚俗，或未免以一己之私累足下之公，當察之，
J23nB118_p0018a10║無輕聽。玅峰老師居蘆芽，當得善巧放一光以照臨
J23nB118_p0018a11║之。近奉　敕賜大藏，有敕諭及御製序相府讚文，因
J23nB118_p0018a12║此為其立石可乎？或更別有方便在也。蘆芽為邊山，
J23nB118_p0018a13║亦不可過情，犯世忌、來物議。刻經期場，向已十八九
J23nB118_p0018a14║決策靈巖。昨歸清涼，有僧告以此地信名勝，第與黃
J23nB118_p0018a15║巢故址比鄰，其遺風流俗猶有存者。迄今四山多豪
J23nB118_p0018a16║客，竊發業于鹵劫不以為怪，雖有司莫可奈何。不獨
J23nB118_p0018a17║四山，即靈巖禿民大多其種族，謂此山凡行人欲入
J23nB118_p0018a18║泥水、試堅利、化驍頑則可，藉欲舉緣事集檀越則不
J23nB118_p0018a19║可。此僧曾居彼三年，且老成練達，其言有足信者。因
J23nB118_p0018a20║作思惟，此期場非眇小，所有一切因緣，大小美惡、始
J23nB118_p0018a21║終彼此，惟諸佛如來悉知悉見，終非隔礙凡愚所能
J23nB118_p0018a22║測識趨避。至元旦，遂以清涼、雙徑、牢盛、靈巖四名山，
J23nB118_p0018a23║求鬮于釋迦如來，文殊、遍吉兩大士，及諸護法善神，
J23nB118_p0018a24║以決狐疑，迺三舉三得清涼，今則有不得不遵如來
J23nB118_p0018a25║敕命矣。清涼山水渾厚，盤旋足下，一入遊觀，當亦肯
J23nB118_p0018a26║心自許。此去聊城道僅倍靈巖，亦不甚遠。法門最近
J23nB118_p0018a27║肉骨亦惟足下，足下當不以東西而異視之。顯通寺
J23nB118_p0018a28║為清涼首唱，其風水亦甲諸剎。唐觀國師造華嚴疏
J23nB118_p0018a29║鈔即其地，其規模猶唐之舊，欲舉事當就此。但禮聞
J23nB118_p0018a30║來學，不聞往教。此時山門甚凋謝，得門下垂一語，囑
J23nB118_p0018b01║都綱住持云：「此山門恁麼陵替，何不請高僧為興隆
J23nB118_p0018b02║之？」間或又問達觀老師父：「密藏師曾到此否？」則此輩
J23nB118_p0018b03║當自有來學之心矣。不著色相無盡藏玅用，不屬穎
J23nB118_p0018b04║君。不肖二月盡出足，過蘆芽一訪玅師，復由燕都牢
J23nB118_p0018b05║盛走江南，唱諸法侶結集因緣，期秋冬歸山。流光幾
J23nB118_p0018b06║何，敢復念緩。計此時門下科場事畢，或復命或請告，
J23nB118_p0018b07║當亦聚首。聞太原有王龍泉、方伯，蒲州有山陰、宗藩，
J23nB118_p0018b08║皆久馳法道。刻經因緣，門下能為先通否？晉中善信，
J23nB118_p0018b09║有可以宰官身得度者，併乞留念。
J23nB118_p0018b10║與某
J23nB118_p0018b11║往客隆興，辱不鄙日三四過謁，皇皇道途。其不知者，
J23nB118_p0018b12║以為奔走直指豔豪，貴其知者以為偉哉！陳生乃迫
J23nB118_p0018b13║迫一鄙賤衲僧爾。爾時鄙人竊覘足下，不倦勞、不武
J23nB118_p0018b14║俗、不羞眾議，而中外恬然，遂為勒之心印，至今尚文
J23nB118_p0018b15║彩熠熠炫露也。昔魏公子無忌執轡侯生，侯生益驕，
J23nB118_p0018b16║公子益下，觀望益眾，公子益恭謹，稱訾者沓臨，而侯
J23nB118_p0018b17║生公子益相安不為意。以故公子卒，賴侯生竊符椎
J23nB118_p0018b18║晉鄙以解圍邯鄲，而聲震諸侯稱雄四君。而鄙人于
J23nB118_p0018b19║四君，亦竊獨豪美。公子鄙人，非夷門侯生而能為。足
J23nB118_p0018b20║下方外侯生，不獨鄙人，天下之為侯生者不少也，願
J23nB118_p0018b21║足下于此一段氣分，極力擴充，擴充之盡。又且日以
J23nB118_p0018b22║信陵因緣默自薰發，久之必能掀翻大事，徹悟無生，
J23nB118_p0018b23║與淨名龐蘊把臂菩提解脫場，作豪雄丈夫。即于世
J23nB118_p0018b24║法為上為下，亦自剛毅軒烈有鬚眉氣象。彼晉唐風
J23nB118_p0018b25║流、宋儒理學，皆區區臭腐，非所望于足下。向示今秋
J23nB118_p0018b26║欲肄業，燕都北城龍華寺方丈有月清上人，雅能敬
J23nB118_p0018b27║慕賢人君子，必能為足下得善所。慎無借居內宦莊
J23nB118_p0018b28║園，一與此輩從事，即無能進脩己業矣。祝祝月清乃
J23nB118_p0018b29║祖瑞菴老師為都城，緇林中孤松老柏，足下當禮重
J23nB118_p0018b30║之。餘不悉（卷終）。
J23nB118_p0018c01║與真實居士（已下七編，辛丑年正月，虞山錢牧翁發來刻入）
J23nB118_p0018c02║世路崎嶇，人情冷煖，自古記之。而今日之長安尤非
J23nB118_p0018c03║昔比，奚忍見聞？足下宦情輕重厚薄，已不待今日印
J23nB118_p0018c04║知。縱鳥投魚，樂應無極。第法道秋涼，非有力莫能匡
J23nB118_p0018c05║護。此又為佛子者，不能不為足下動心。世道危險憸
J23nB118_p0018c06║宵，得以傾戕善類，此又豪俠知己不能不為足下含
J23nB118_p0018c07║聲憤恨憤恨也。大事未明，臭汗未出，古尊宿機緣語
J23nB118_p0018c08║句纖毫未透，誠今日所當急切用心。不爾，則足下之
J23nB118_p0018c09║可憐，又不在一生之得失短長，而在千生萬劫之沉
J23nB118_p0018c10║淪苦楚。即具一知半解，一場熱病，盡付徒然，竟何實
J23nB118_p0018c11║義？來諭謂病在雜用心，此標也，非本也。本在生死心
J23nB118_p0018c12║不切耳。生死心若切，縱敺之雜用，其孰能之？師友遠
J23nB118_p0018c13║離，互失鞭策，彼此病同念同，但以法門種種，無能粉
J23nB118_p0018c14║骨析骸，博一定奪，雲分萍散，無時是已，奈何奈何！老
J23nB118_p0018c15║師每屈指法門根器，并長松明月之下，念及江南法
J23nB118_p0018c16║侶獨注情足下居多，即近日世諦因緣，亦有足下千
J23nB118_p0018c17║生萬劫不能酬其德。念者苟非真實奮猛，各自努力，
J23nB118_p0018c18║相負實多。老師二月間往清涼，夏畢之峨嵋。不肖不
J23nB118_p0018c19║遠亦且往清涼，俟老師行時，或隨其杖錫西遊秦晉
J23nB118_p0018c20║乃返，或竟歸燕都，或密走江南江北定刻經場所。此
J23nB118_p0018c21║皆至清涼始決之。刻經因緣肯苟就，無勞旦夕即大
J23nB118_p0018c22║舉就，不難。第不肖意不欲居北，又兼此時緣有所當
J23nB118_p0018c23║諱避者，即失一時之近利，存法門之大體，吾寧也。此
J23nB118_p0018c24║其大概。亦既與仲淳籌之且詳，傅金沙居士大有信
J23nB118_p0018c25║心，深念春間集諸法侶，矢志捐俸為唱緣。此因甚正。
J23nB118_p0018c26║不肖近計，欲法此求四十人，每人或自力或藉他力
J23nB118_p0018c27║歲出百金，每歲可得四千金，不十年足竟是事。而三
J23nB118_p0018c28║吳及燕、晉、齊、魯，亦可覓四十人，歲有退失，即歲覓增
J23nB118_p0018c29║補之，常令不減此數。此計行而應避之緣，及僧家分
J23nB118_p0018c30║募之緣，可竟謝之，而法門終無他慮矣。此意足下與
J23nB118_p0019a01║仲淳熟計之，以為何如？仲淳實我輩生死肉骨，其居
J23nB118_p0019a02║憂也，哀傷決重。惟足下時親密之寬慰之，務全其必
J23nB118_p0019a03║死之生數千里外。懸懸寸赤，他無所屬矣。廬山徹空
J23nB118_p0019a04║老師，為江南大善知識，其徒心悟者不遠萬里奔逐，
J23nB118_p0019a05║為求塔銘。老師謂此段光明，必從足下筆端流出，始
J23nB118_p0019a06║能照耀匡廬永久。健齋居士與不肖等僉以為然，遂
J23nB118_p0019a07║令悟上人往返牢盛求行實南往。健齋居士業已通
J23nB118_p0019a08║其懇懇，不肖所徼惠足下者，有速成而已。蓋黃龍潭
J23nB118_p0019a09║近有慈聖皇太后新頒大藏且至，悟上人急欲得此
J23nB118_p0019a10║文先往，更理治接藏事宜耳。足下蚤就艸一日，則不
J23nB118_p0019a11║肖多受惠一分。祝祝悟上人為健齋居士舊交，其候
J23nB118_p0019a12║足下於武林，幸一安其包笠。天台萬年寺亦有賜藏，
J23nB118_p0019a13║乃龍華、明因二主人齎往。二師實都城名德，敢希寵
J23nB118_p0019a14║一顧禮之，并命一便庇其關渡之擾。補藏附往，屬歸
J23nB118_p0019a15║之楞嚴矣。止欠一函并闕卷，繼圖之金山。楞嚴賴力
J23nB118_p0019a16║護，感荷可勝言。緣起、緒言各一冊，諸公願文謄錄者
J23nB118_p0019a17║一紙附去，緒言得翻刻。江南為妙樂，子晉近狀何如？
J23nB118_p0019a18║二令郎善訓誨之。
J23nB118_p0019a19║又
J23nB118_p0019a20║數日太勞身體，恐欲作疾，奈何二上人，其力亦頗能
J23nB118_p0019a21║立塔，此段因緣，決當今日了之。不爾，儻足下他日有
J23nB118_p0019a22║正冗或遺亡，則咎將誰歸？此貧衲終不忍默默於足
J23nB118_p0019a23║下者。聞足下事繁即生厭惱。此甚不可。何也？一厭惱，
J23nB118_p0019a24║即自苦身心，從上參學人不能於事外得心，從上修
J23nB118_p0019a25║行人不能於事外證果。古德有言：「但於事上通無事，
J23nB118_p0019a26║見色聞聲不用聾。」又云：「日用事無別，唯吾自偶諧。」臨
J23nB118_p0019a27║事儻自己正分光明不到，或瞥起處不能隨處冰消
J23nB118_p0019a28║雪渙，即當以此頌言轉念，少助自己。苟於事為關頭
J23nB118_p0019a29║不得自在，恐自今日窮未來際，無有無事時處承教，
J23nB118_p0019a30║不忍貧衲為求見足下者作傳，置邇來果瑣瑣足下，
J23nB118_p0019b01║誠自慚愧。第來者尚不止此，所報者知係，足下必不
J23nB118_p0019b02║可已事要之，實貧衲受累，視足下增倍耳。願足下耐
J23nB118_p0019b03║煩，將佛門事與俗家事等視之，即無難也，非貧衲非
J23nB118_p0019b04║足下不進此言，願足下聽之。鳳老回書，決當作過。此
J23nB118_p0019b05║老極尚清虛、懶於人事，足下簡末之言，無異以水灌
J23nB118_p0019b06║水，且啟其慢僧之失。非天子不能賞罰人，非智眼太
J23nB118_p0019b07║清不能揀辨僧行得失。今足下以此言簡鳳老，得無
J23nB118_p0019b08║與之而不得其人則僭耶？從此貧衲決當體諒足下
J23nB118_p0019b09║繁劇，足下亦當諒貧衲不得已而非有他腸也。有暇
J23nB118_p0019b10║過坐，半日何如？
J23nB118_p0019b11║又
J23nB118_p0019b12║本師度夏滁陽，因夢中見貧衲病狀，使慈航回視，有
J23nB118_p0019b13║書致門下，附上備訊。其接納諸公曲折，若湯海、若鄒
J23nB118_p0019b14║南皋、丁勺源，皆信向老師之極。南皋至滁陽，尚追趨
J23nB118_p0019b15║之焦從，吾亦信之篤。獨勺源根鈍，且世間情重，雖信
J23nB118_p0019b16║愛不能趣入，雅自恨之深耳。南皋前與門下書，聞其
J23nB118_p0019b17║筆底甚多雌黃，豈豪傑丈夫而有背面耶？其書願即
J23nB118_p0019b18║檢來一看，旋送上。兵諫之諍，南皋亦甚護持，楞嚴近
J23nB118_p0019b19║來搬運石料，日日震喊兵尊處，似不可緩其通，苟事
J23nB118_p0019b20║敗救之晚矣。早晚尚期入城，委悉滁陽事體，因上人
J23nB118_p0019b21║去平湖，儻轉檇李，貧衲當款理之。第緣事無善策以
J23nB118_p0019b22║應王老先之念，奈何奈何！此貧衲與足下所共苦者，
J23nB118_p0019b23║古尊宿語錄開卷，不覺神情奮武莫自禁，躍如態狀
J23nB118_p0019b24║真奇貨也。留此校對完，方可送去。
J23nB118_p0019b25║又
J23nB118_p0019b26║仲淳攜足下手書至，展讀不覺哽結。末世有情大多
J23nB118_p0019b27║誑曲成習，求真心直心自急急人者絕少。足下赤心
J23nB118_p0019b28║片片，甚足爍我中懷，故為動念。貧衲此行，蓋為事有
J23nB118_p0019b29║不可思慮所測識者，且光陰箭，疾恐到老猶然話杷
J23nB118_p0019b30║無實，究竟不得不急。大都事在南方，斯為定議。第足
J23nB118_p0019c01║下亦當早晚切切心願，共期成辦地事。烏陵萬萬無
J23nB118_p0019c02║議，赤山太陰星，但無甚縈結之土，地卻真正開穴，若
J23nB118_p0019c03║得淡白之土，上少有沙穴，中亦無，即可厝耳。無太為
J23nB118_p0019c04║榮辱所惑，空延歲月。至祝至祝。聞子晉病楚，貧衲寒
J23nB118_p0019c05║竦毛骨，幸足下善調護之，蓋貧衲法門一左臂也。
J23nB118_p0019c06║又
J23nB118_p0019c07║彭城別去仲淳，旋奉老師東走牢山，謁憨山師，共計
J23nB118_p0019c08║法門大事。驅涉道途旬月乃至，而憨山師先期入都
J23nB118_p0019c09║城，令人悵恨。幸我輩願力頗堅真，恰於出山之日，而
J23nB118_p0019c10║彼杖錫至矣，相見不移頃，盡傾肝膽。此師氣宇軒豪，
J23nB118_p0019c11║心地光朗，且具正知正見，而熱肚腸又蒸蒸可掬，真
J23nB118_p0019c12║世間奇男子、出世壯丈夫。足下昔日舉揚，實未盡之。
J23nB118_p0019c13║校藏之事，已訂計牢山，近有欽賜北藏南藏，未有茲
J23nB118_p0019c14║就印造。凡裝潢買紙，俱願足下維持之。紙張得如善
J23nB118_p0019c15║卷斯美，或得了虛師指麾一二尤美，足下其圖之。新
J23nB118_p0019c16║刻經書，憨師一一願見。併留意牢山山水稱絕震旦，
J23nB118_p0019c17║不可不與仲淳圖共登賞。此山故為佛氏道場，元丘
J23nB118_p0019c18║長春刻意毀之，今銅鐵佛羅漢像首堆之巖畔，殊可
J23nB118_p0019c19║寒念。儻此山復興，則齊魯眾生寥寥數百不耳佛名
J23nB118_p0019c20║者，盡入大光明中矣。何幸如之！
J23nB118_p0019c21║又
J23nB118_p0019c22║居士為兒女婚嫁所迫，仲淳居士恒切切念之。但道
J23nB118_p0019c23║人行事，一切處只得隨家豐儉，不獨婚嫁。夫人諒吾
J23nB118_p0019c24║與否，亦自聽之。不爾，則我本有靈光，未免受其蔽塞。
J23nB118_p0019c25║瓶寶法主化去意者，又貧衲夢中五齒之一乎！人命
J23nB118_p0019c26║無常，良可驚惕。建塔天台，居士主張誠是。塔銘須就
J23nB118_p0019c27║實而作，毋徇人情。季居士中軍，非謂居士有意禍之，
J23nB118_p0019c28║第恐不知，誤為人所中，故蚤達之耳。老師解夏或有
J23nB118_p0019c29║雙徑天目之遊，居士當掃緣，以追隨杖錫。老師如大
J23nB118_p0019c30║海水。我輩多近一日，多受一日之潤。惟居士念之。
J23nB118_p0020a01║又
J23nB118_p0020a02║刻藏因緣，科臣有言，幸宗伯題覆無恙。此以世眼觀
J23nB118_p0020a03║之，似屬魔嬈；以道眼觀之，實所以增法海之潤、助天
J23nB118_p0020a04║鼓之音也。今且聞者益眾，而受浸潤者益廣矣。矧未
J23nB118_p0020a05║事之先已逆睹有此，茲何尤焉？足下之補實出輿情，
J23nB118_p0020a06║而臺翁特從中從臾之，其未來節次業已有成議，或
J23nB118_p0020a07║不至久稽外職。惟（足下）無守舊見，濡滯林泉。丈夫出處，
J23nB118_p0020a08║當自有時節因緣，不以人情暌合世境依違而作進
J23nB118_p0020a09║退。足下今日固當出之時，此實世外人以便眼從中
J23nB118_p0020a10║諦察，即足下亦弗自知。若徒以見私揣量，於人情世
J23nB118_p0020a11║境上決擇依違，非道人之護念也。昔古德有為知己
J23nB118_p0020a12║舉住持弗應，後自往索之，知己詰其終始所以異，曰：
J23nB118_p0020a13║「偶欲之耳。」此真孤光獨露，照世法幢，所謂師子無伴、
J23nB118_p0020a14║大象不拘者也。惟足下以之臺老護法心真切，其知
J23nB118_p0020a15║足下尤非群情所可及，當更無以一時人情而作親
J23nB118_p0020a16║疏想。祝祝知己之言，肝膈寸寸，幸直下當之。（終）