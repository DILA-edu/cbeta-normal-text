J23nB122_p0093a01║醒世卷二目錄（歷敘佛果，使人知欣而趨。）
J23nB122_p0093a02║千佛篇（出時　種別　道樹　會數）
J23nB122_p0093a03║因緣部（業因）
J23nB122_p0093a04║種姓部（種姓）
J23nB122_p0093a05║降胎部（現衰　觀機　呈祥　降胎）
J23nB122_p0093a06║出胎部（迎后　感瑞　誕孕　招福　同應）
J23nB122_p0093a07║侍養部
J23nB122_p0093a08║占相部（校量）
J23nB122_p0093a09║遊學部（召師　捔力）
J23nB122_p0093a10║納妃部（灌帶　末婚　疑謗）
J23nB122_p0093a11║猒苦部（觀田　出遊）
J23nB122_p0093a12║出家部（離俗　剃髮　具服　使還　諫子　佛髮）
J23nB122_p0093a13║成道部（乞食　苦行　乳麋　草座　降魔　成道）
J23nB122_p0093a14║說法部（赴機）
J23nB122_p0093a15║涅槃部（弟子）
J23nB122_p0093a16║結集部
J23nB122_p0093a17║　大乘結集　千人結集　五百結集
J23nB122_p0093a18║　七百結集　感應緣（二驗）
J23nB122_p0093a19║
J23nB122_p0093a20║
J23nB122_p0093a21║
J23nB122_p0093a22║
J23nB122_p0093a23║
J23nB122_p0093a24║
J23nB122_p0093a25║
J23nB122_p0093a26║
J23nB122_p0093a27║
J23nB122_p0093b01║醒世錄卷二
J23nB122_p0093b02║武原居士徐昌治覲周　編輯
J23nB122_p0093b03║古金粟住持行元百癡　校閱
J23nB122_p0093b04║千佛篇出時
J23nB122_p0093b05║據賢劫一代分為四時：一、壞；二、空；三、成；四、住。就此四中，
J23nB122_p0093b06║成劫已往，壞空未至，今在住劫，故有千佛出現。太約而
J23nB122_p0093b07║言，三佛已往，今是第四釋尊遺法。此四時中，各分二十
J23nB122_p0093b08║小劫，總為八十小劫。始為一大水火劫，名為賢劫也。依
J23nB122_p0093b09║《立世阿毗曇論》云：十一劫，是未來；八劫是過去。今釋迦
J23nB122_p0093b10║佛，當第九劫內成佛。依《藥王藥上經》云：「爾時釋迦牟尼
J23nB122_p0093b11║佛，告大眾言：『我會往昔無數劫時，於玅光佛末法之中，
J23nB122_p0093b12║出家學道。聞是五十三佛名，合掌歡喜，復教他人，令得
J23nB122_p0093b13║聞持，展轉相教。乃至三千人異口同音，一心敬禮，即得
J23nB122_p0093b14║超越無數億劫生死之罪。』其千人者，華光為首，下至毗
J23nB122_p0093b15║舍浮佛，於莊嚴劫，得成為佛，過去千佛是也；此中千佛
J23nB122_p0093b16║者，拘留孫佛為首，下至樓至如來，於賢劫中，次第成佛；
J23nB122_p0093b17║後千佛者，日光如來為首，下至須彌相佛，於星宿劫中，
J23nB122_p0093b18║當得成佛。故知莊嚴劫、賢劫、星宿劫，各有千佛出世。即
J23nB122_p0093b19║知此劫，亦是大阿僧祗劫。」又《藥王經》中「若善男子、善女
J23nB122_p0093b20║人，及餘一切眾生，聞是五十三佛名者，是人於百千萬
J23nB122_p0093b21║億阿僧祗劫不墮惡道。」至今賢劫中，四佛出世者，亦是
J23nB122_p0093b22║阿僧祗劫。又《阿毗曇論》，二十住劫中，過去八劫，已有三
J23nB122_p0093b23║佛出世。釋迦當現在第九劫出世，即以前九劫已有四
J23nB122_p0093b24║佛出世，未來猶有十一劫。焉知不有多佛出世耶？
J23nB122_p0093b25║種族
J23nB122_p0093b26║第一、維衛佛；第二、式佛；第三、隨葉佛，此三佛同是剎利
J23nB122_p0093b27║王種。第四、拘樓秦佛；第五、拘那含牟尼佛；第六、迦葉佛，
J23nB122_p0093c01║此三佛同是婆羅門種；第七、釋迦牟尼佛是剎利王種。
J23nB122_p0093c02║道樹
J23nB122_p0093c03║第一、維衛佛得道為佛，時於波陀羅樹下；第二、式佛，得
J23nB122_p0093c04║道為佛，時於分塗利樹下；第三、隨葉佛，得道為佛，時於
J23nB122_p0093c05║菩薩羅樹下；第四、拘樓秦佛，得道為佛，時於斯利樹下；
J23nB122_p0093c06║第五、拘那含牟尼佛，得道為佛，時於烏暫樹下；第六、迦
J23nB122_p0093c07║葉佛，得道為佛，時於拘類樹下；第七、釋迦牟尼佛，時於
J23nB122_p0093c08║阿沛多羅樹下。
J23nB122_p0093c09║會數
J23nB122_p0093c10║維衛佛前後三會說法：初會說經，有十萬比丘，皆得阿
J23nB122_p0093c11║羅漢；第二會說經，有九萬比丘，皆得阿羅漢；第三會說
J23nB122_p0093c12║經，有八萬比丘，皆得阿羅漢。式佛亦三會說法：初會說
J23nB122_p0093c13║經，有九萬比丘，皆得阿羅漢；第二會說經，有八萬比丘，
J23nB122_p0093c14║皆得阿羅漢；第三會說經，有七萬比丘，皆得阿羅漢。隨
J23nB122_p0093c15║葉佛再會說法：初會說經，有七萬比丘，皆得阿羅漢；第
J23nB122_p0093c16║二會說經，有六萬比丘，皆得阿羅漢。拘樓秦佛，一會說
J23nB122_p0093c17║經，有四萬比丘，皆得阿羅漢。拘那含牟尼佛，一會說經，
J23nB122_p0093c18║有三萬比丘，皆得阿羅漢。迦葉佛一會說經，有二萬比
J23nB122_p0093c19║丘，皆得阿羅漢。釋迦牟尼佛，一會說經，有千二百五十
J23nB122_p0093c20║比丘，皆得阿羅漢。奘法師云：依如西域釋迦說法，總有
J23nB122_p0093c21║三時：第一時中，為諸聲聞，說有相法，為破外道執，令悟
J23nB122_p0093c22║得道；第二時中，為小行菩薩，說無相法，為破聲聞，令悟
J23nB122_p0093c23║無相大乘；第三時中，為大行菩薩，雙說有相無相法，為
J23nB122_p0093c24║破有相無相法，令悟中道，究竟圓教。於此三時，一一隨
J23nB122_p0093c25║機，廣化無量。
J23nB122_p0093c26║因緣部業因
J23nB122_p0093c27║依《千佛因緣經》云：「爾時天尊，在王舍城耆闍崛山，從石
J23nB122_p0094a01║室出，問菩薩言：『今諸聲聞諸菩薩等，皆講何論？』菩薩白
J23nB122_p0094a02║言：『天尊！諸菩薩眾，各各自說宿世因緣。』時有跋陀婆羅
J23nB122_p0094a03║菩薩，白佛言：『我於今日欲少諮問，願為解說。』說是語時，
J23nB122_p0094a04║八萬四千諸菩薩等，各脫瓔珞散佛供養。所散瓔珞，住
J23nB122_p0094a05║佛頂上，如須彌山，嚴顯可觀。有千化佛，坐山窟中。時諸
J23nB122_p0094a06║菩薩白言：『天尊！此賢劫千佛，過去世時種何功德，常生
J23nB122_p0094a07║一處，於一劫中次第得菩提，化度眾生？』爾時天尊告諸
J23nB122_p0094a08║菩薩言：『吾為汝分別廣說。乃往過去無量百千萬阿僧
J23nB122_p0094a09║祗劫此世界，名大莊嚴，劫名大寶，有佛名寶燈焰王如
J23nB122_p0094a10║來，佛壽半劫，正法化世，住於一劫；像法化世，住於二劫。
J23nB122_p0094a11║於像法中，有一大王，名曰光德。十善化民，如轉輪王。
J23nB122_p0094a12║過去無數阿僧祗劫，此娑婆世界，有一大國，名波羅柰，
J23nB122_p0094a13║王名梵德。常以善法，化諸人民。以國付子，出家學道，得
J23nB122_p0094a14║辟支佛。時千梵王，各以衣裓盛諸玅華，至優曇林中供
J23nB122_p0094a15║養，白佛說法。時辟支佛，踴身虛空，化十八變，舒手現足。
J23nB122_p0094a16║中有一梵王，名曰慧見，告餘梵言：「我見辟支佛，受持五
J23nB122_p0094a17║戒。以戒齋法，當行十善。觀諸緣起，以此善根，迴向甚深
J23nB122_p0094a18║阿耨菩提。」時千梵王命終之後，於娑婆世界，千四天下，
J23nB122_p0094a19║為千轉輪王，壽命八萬四千歲。於先經中，聞過去佛號
J23nB122_p0094a20║栴檀莊嚴如來。彼佛為說甚深檀波羅蜜。不見施受，心
J23nB122_p0094a21║行平等。時千聖王，各以國土，付其太子，出家學道。於雪
J23nB122_p0094a22║山中，各立草菴，求無上道。即獲五通，飛騰空虛，壽命一
J23nB122_p0094a23║劫。時雪山中有大夜叉，身長四千里，利牙上出，高八十
J23nB122_p0094a24║里，面十二里，眼出迸血光如融銅。左手持劍，右手持叉。
J23nB122_p0094a25║住聖王前，高聲唱言：「我今饑渴，無所飲食。惟王矜愍，施
J23nB122_p0094a26║少飲食。」時千聖王告夜叉言：「我等誓願，一切施與。」各各
J23nB122_p0094a27║以水，澡夜叉手，授以仙果而令食之。夜叉得果，怒棄置
J23nB122_p0094b01║地，告聖王言：「我父夜叉，噉人精氣。我母羅剎，恒噉人心，
J23nB122_p0094b02║飲人熱血。我今饑急，唯須人心血，何用果為？」時有婆羅
J23nB122_p0094b03║門，名牢度跋提，白夜叉言：「唯願為我說法，我今不惜心
J23nB122_p0094b04║之與血。」即持利劍刺胸出血。是時天地大動，日無精光，
J23nB122_p0094b05║無雲而雷。有五夜叉，從四方來，爭取分裂，兢共食之。食
J23nB122_p0094b06║已大叫，躍立空中，告千聖王：「誰能行施如牢度跋提。如
J23nB122_p0094b07║此行施，乃可成佛。」時千聖王驚怖，生變悔心，各欲還國。
J23nB122_p0094b08║於一劫中，墮大地獄。雖墮地獄，菩提願力莊嚴心故，火
J23nB122_p0094b09║不能燒。從是以後，復得值遇燈明王菩薩，為其說法。從
J23nB122_p0094b10║地獄出，廣為讚歎過去千佛，解脫稱莊嚴佛乃至自在
J23nB122_p0094b11║王佛。時千聖王聞千佛名，歡喜敬禮。以是因緣，超越九
J23nB122_p0094b12║億那由他恒河沙劫生死之罪。』」
J23nB122_p0094b13║種姓部
J23nB122_p0094b14║如《十二遊經》云：「阿僧祗時，有菩薩為國王，其父母早喪，
J23nB122_p0094b15║讓國與弟，捨行求道。遙見一婆羅門，姓曰瞿曇，因從學
J23nB122_p0094b16║道。婆羅門言：『當解王衣，如吾所服，受瞿曇姓。』是菩薩受
J23nB122_p0094b17║瞿曇姓，入於深山，食果飲水，坐禪念道。菩薩乞食，遂還
J23nB122_p0094b18║國界，舉國吏民，無能識者，謂為小瞿曇。菩薩於城外甘
J23nB122_p0094b19║蔗園中以為精舍，於中獨坐。時有五百大賊，劫取宮物，
J23nB122_p0094b20║路由菩薩廬邊。明日捕賊，縱跡在菩薩舍下，因收菩薩，
J23nB122_p0094b21║前後劫盜。法以木貫身，立為尖標，血流於地。王使左右
J23nB122_p0094b22║弩弓射殺之。是大瞿曇，以天眼觀見，便以神足飛來。下
J23nB122_p0094b23║棺斂之，取土中餘血，以泥團之，著二品中，還其精舍。大
J23nB122_p0094b24║瞿曇言：『是道人若其志誠，天神當使血化為人。』卻後十
J23nB122_p0094b25║月，左即成男，右即成女。於是便姓瞿曇氏。一名舍夷。」又
J23nB122_p0094b26║《菩薩本行經云》：「甘蔗王，名大茅草。以王位付諸大臣，大
J23nB122_p0094b27║眾圍繞，送王出城。剃除鬚髮，服出家衣。王出家已，持戒
J23nB122_p0094c01║清淨，專心勇猛成就四禪、具足五通，得成王仙，壽命極
J23nB122_p0094c02║長。至年衰老，諸弟子欲往東西求覓飲食。取好軟草，安
J23nB122_p0094c03║置籠裏，用盛王仙。畏諸蟲獸來触，懸樹枝上。時諸弟子
J23nB122_p0094c04║乞食去後，有一獵師遊行山野，遙見王仙謂是白鳥，遂
J23nB122_p0094c05║即射之。王仙被射，有兩滴血，出墮於地，即便命終。彼諸
J23nB122_p0094c06║弟子乞食來還，見王仙被射命終，復見有血兩滴在地。
J23nB122_p0094c07║即集柴木焚燒王屍，收骨為塔。爾時彼地兩血，生出二
J23nB122_p0094c08║甘蔗芽，漸漸高大。至時開剖，一莖出一童子、一莖出一
J23nB122_p0094c09║童女，端正可喜。時諸弟子，心念兩童是王仙種，養護看
J23nB122_p0094c10║視。報諸大臣，即灌其頂，立以為王。時彼諸臣取甘蔗種。」
J23nB122_p0094c11║降胎部現衰
J23nB122_p0094c12║如《因果經》云：「爾時善慧菩薩，功行滿足，位登十地，在一
J23nB122_p0094c13║生補處，近一切種智，生兜率天，名聖善，為諸天主。於十
J23nB122_p0094c14║方國土，現種種身，為諸眾生隨宜說法。期運將至，當下
J23nB122_p0094c15║作佛。即觀五事：一者、觀諸眾生熟與未熟；二者、觀時至
J23nB122_p0094c16║與未至；三者、觀國土何國處中；四者、觀諸種族何族貴
J23nB122_p0094c17║盛；五者、觀過去因緣，誰最真正，應為父母。仍於天宮現
J23nB122_p0094c18║五種相，令諸天子皆悉覺知菩薩期運應下作佛。一者、
J23nB122_p0094c19║菩薩眼見瞬動；二者、頭上華萎；三者、衣受塵垢；四者、腋
J23nB122_p0094c20║下汗出；五者、不樂本坐。諸天眾見菩薩有此異相，心大
J23nB122_p0094c21║驚怖。爾時菩薩又現五瑞：一者、放大光明，普照三千大
J23nB122_p0094c22║千世界：二者、大地十八相動。須彌海水，諸天宮殿，皆悉
J23nB122_p0094c23║震搖：三者、諸魔宮宅，隱蔽不現；四者、日月星辰，無復光
J23nB122_p0094c24║明；五者、天下八部，皆悉震動，不能自禁。是諸天見菩薩
J23nB122_p0094c25║身已有五相，又睹外五現希有事，皆悉聚集到菩薩所，
J23nB122_p0094c26║頭面禮足，白言：『尊者！我等今日見此諸相，舉身震動，不
J23nB122_p0094c27║能自安。願為我釋此因緣。』便答言：『善男子！當知諸行皆
J23nB122_p0095a01║悉無常。我今不久捨此天宮，生閻浮提。』於時諸天聞此
J23nB122_p0095a02║語已，悲號涕泣深歎無常。」
J23nB122_p0095a03║觀機
J23nB122_p0095a04║如菩薩降胎，以四種觀人間：一、觀時；二、觀土地；三、觀種
J23nB122_p0095a05║姓；四、觀生處。初觀時者，時有八種。佛出後，第一人壽八
J23nB122_p0095a06║萬四千歲時，乃至第八人壽一百餘歲。第二、觀土地者，
J23nB122_p0095a07║諸佛常在中國生，多豐財寶，其土清淨。第三、觀種姓者，
J23nB122_p0095a08║佛生二種姓中，若剎利，若波羅門。剎利種，勢力大；婆羅
J23nB122_p0095a09║門種，智慧大。第四、觀生處者，何等母人，能懷那羅延力，
J23nB122_p0095a10║菩薩亦能自護淨戒。又《佛本行經》云：「爾時兜率天眾之
J23nB122_p0095a11║中，有一天子，名曰金團。往昔以來，數曾下到閻浮地。補
J23nB122_p0095a12║處護明菩薩告金團言：『汝數下至閻浮提中，應知彼城
J23nB122_p0095a13║邑聚落，諸王種族，當生何家？』金團天子報言：『三千大千
J23nB122_p0095a14║世界，唯有一剎利。從本以來，至於大眾平量安立，世世
J23nB122_p0095a15║轉輪聖王之種，乃至甘蔗苗裔以來，子孫相承。在彼迦
J23nB122_p0095a16║毗羅，婆蘇都，釋種所生。其王名為師子頰王，其子名為
J23nB122_p0095a17║輸頭檀王。一切世間天人之中，有大名稱。尊者堪為彼
J23nB122_p0095a18║王作子。』護明菩薩報金團言：『汝善觀察諸王家種，我亦
J23nB122_p0095a19║念在於此家生。此家有六十種功德，彼母有三十二種
J23nB122_p0095a20║具足德行。堪受菩薩在胎。』」
J23nB122_p0095a21║呈祥
J23nB122_p0095a22║菩薩正念，從兜率下，託淨飯王第一大妃摩耶夫人右
J23nB122_p0095a23║脅。是時大妃於睡眠中，夢見有一六牙白象，其頭朱色，
J23nB122_p0095a24║七支柱地，以金裝牙，乘空而下，入於右脅。夫人夢已，明
J23nB122_p0095a25║旦即向淨飯王言。時王宣敕，喚八婆羅門占夢。婆羅門
J23nB122_p0095a26║師白大王言：「夫人所夢，其相甚善，必生聖子。彼於後時，
J23nB122_p0095a27║必成佛道。」時淨飯王聞占師說，心大歡喜，多以財施。即
J23nB122_p0095b01║於其國迦毗羅城四門之外，并衢道頭、街衖阡陌有人
J23nB122_p0095b02║行處，所須飲食、財寶、宅舍、畜生，皆悉與之。時有一天，名
J23nB122_p0095b03║曰速往。至諸地獄，大聲唱言：「汝諸人輩，當知菩薩從兜
J23nB122_p0095b04║率天下入於母胎。是故汝等速發誓願，願生人間。」地獄
J23nB122_p0095b05║眾生，聞此語已，往昔已來，曾種善根，各各面相睹見。捨
J23nB122_p0095b06║地獄身，即生人中。所有三千大千世界諸眾生等，皆來
J23nB122_p0095b07║於此迦毗羅城，四面託生。
J23nB122_p0095b08║降胎
J23nB122_p0095b09║又《念佛三昧經》云：「菩薩欲降母胎時，三千大千世界，悉
J23nB122_p0095b10║皆六種震動。」又《因果經》云：「爾時菩薩欲降母胎，即乘六
J23nB122_p0095b11║牙白象，發兜率宮。無量諸天，作諸妓樂，燒眾名香，散天
J23nB122_p0095b12║玅華，隨菩薩滿虛空中，放大光明，普照十方。以四月八
J23nB122_p0095b13║日，明星出時，降神母胎。於時摩耶夫人，體安快樂，如服
J23nB122_p0095b14║甘露，顧見自身，如日月照，心大歡喜。爾時兜率天眾，念
J23nB122_p0095b15║言：『菩薩已生白淨王宮，我等亦當下生人間。菩薩成佛，
J23nB122_p0095b16║我得在先，為其眷屬聽法。』作此念已，便即下生，其數有
J23nB122_p0095b17║九十九億諸天下生人間。又從他化自在天，乃至四天
J23nB122_p0095b18║王，及色界天王，與其眷屬，亦皆下生。」
J23nB122_p0095b19║出胎部迎后
J23nB122_p0095b20║如《佛本行經》云：「爾時菩薩聖母摩耶，懷孕菩薩。將滿十
J23nB122_p0095b21║月，垂欲生時，時彼摩耶夫人父，善覺長者，即遣使人詣
J23nB122_p0095b22║淨飯王所奏言：『摩耶王大夫人懷藏聖胎，意欲迎還安
J23nB122_p0095b23║止，住於嵐毗尼中，盡父子情。乞垂哀愍，遣放女來我家，
J23nB122_p0095b24║產訖，即遣送還。』時淨飯王聞善覺使作是言已，即敕有
J23nB122_p0095b25║司平治道路，具辦旛華，種種音樂，僕從人物，送妃至家。」
J23nB122_p0095b26║感瑞
J23nB122_p0095b27║如《普曜經》云：「太子滿十月已，臨產之時，先現瑞應三十
J23nB122_p0095c01║有二，疆埸左右，歎未曾有。」
J23nB122_p0095c02║誕孕
J23nB122_p0095c03║如《因果經》云：「菩薩處胎，垂滿十月，夫人欲入園遊觀。王
J23nB122_p0095c04║敕後宮端正采女八萬四千，用侍摩耶夫人。又擇八萬
J23nB122_p0095c05║四千端正童女，齎侍香華。又敕諸群臣百官夫人，皆悉
J23nB122_p0095c06║隨從。於是夫人即升寶轝，與諸官屬及采女前後導從，
J23nB122_p0095c07║往藍毗尼園。爾時四月八日，日初出時，夫人見後園中
J23nB122_p0095c08║有一大樹，名曰無憂，華色香鮮，枝葉分布極為茂盛。即
J23nB122_p0095c09║舉右手欲牽摘之，菩薩漸漸從右脅而出。是時摩耶夫
J23nB122_p0095c10║人立地，以手執波羅叉樹枝，即生菩薩。」
J23nB122_p0095c11║招福
J23nB122_p0095c12║如《因果經》云：「太子生時，於時樹下亦生七寶七莖蓮華，
J23nB122_p0095c13║大如車輪，菩薩即便墮蓮華上。無扶侍者，自行七步。舉
J23nB122_p0095c14║其右手，而師子吼云：『我於一切天人之中，最尊最勝，無
J23nB122_p0095c15║量生死，於今盡矣。』說是語已，時四天王即以天繒接太
J23nB122_p0095c16║子身，置寶機上。釋提桓因，手執寶蓋；大梵天王，侍立左
J23nB122_p0095c17║右；難陀龍王、優波難陀龍王，於虛空中，吐清淨水，一溫
J23nB122_p0095c18║一涼，灌太子身。身黃金色，三十二相，放大光明，普照三
J23nB122_p0095c19║千大千世界。」
J23nB122_p0095c20║同應
J23nB122_p0095c21║如《瑞應經》云：「當爾之時，諸釋種姓亦同一日生五百男。
J23nB122_p0095c22║又奴名車匿，馬名捷陟。時王廄中，象生白子，馬生白駒。
J23nB122_p0095c23║牛羊亦生五色羔犢，如是等類，數各五百。王子青衣，亦
J23nB122_p0095c24║生五百倉頭。爾時宮中，五百伏藏自然發出。有商人從
J23nB122_p0095c25║海探寶而還，各齎奇珍奉貢。王因諸瑞吉祥，當名太子
J23nB122_p0095c26║為悉達。爾時四月八日生佛弟難陀，四月九日生阿脽，
J23nB122_p0095c27║四月十日生調達。」
J23nB122_p0096a01║侍養部
J23nB122_p0096a02║依《佛本經云》：「爾時太子既誕生，適滿七日。其太子母摩
J23nB122_p0096a03║耶夫人，遂便命終，往生忉利天上。時淨飯王，見夫人命
J23nB122_p0096a04║終之後，喚召釋種而告之言：『今是童子，嬰孩失母，乳哺
J23nB122_p0096a05║之寄，將付囑誰，教令養育，使得存活？誰能憐愍愛如己
J23nB122_p0096a06║生？』時有摩訶波闍波提，是童子姨母，堪能養育。淨飯王
J23nB122_p0096a07║即將太子，付囑姨母而告之言：『善來夫人！如是童子，應
J23nB122_p0096a08║當養育，善須護持，應令增長。』」
J23nB122_p0096a09║占相部
J23nB122_p0096a10║如《瑞應經》云：「爾時白淨王，訪五百聰明相師，令占太子
J23nB122_p0096a11║相。師言：『是王之子，乃是世間之眼。猶如真金，有諸相好，
J23nB122_p0096a12║極為明淨。若當出家，成一切種智；若在家者，為轉輪聖
J23nB122_p0096a13║王。領四天下，第一之最。』又白王言：『有一梵仙，名阿私陀，
J23nB122_p0096a14║具足五通。在於香山，能斷疑惑。』時王心自思惟：『香山途
J23nB122_p0096a15║路嶮絕，非人能到，當以何方，請來至此？』王作念時，阿私
J23nB122_p0096a16║陀仙，騰空而來，為王相之。王見來已，抱太子出，欲禮仙
J23nB122_p0096a17║人。時仙人止王曰：『此是天人三界中尊，云何而令禮於
J23nB122_p0096a18║我耶？』時彼仙人即起合掌，禮太子足。忽然悲泣，不能自
J23nB122_p0096a19║勝。王見彼仙悲泣，舉身戰怖，生大憂惱。即問仙人：『我子
J23nB122_p0096a20║有何不祥，而悲泣耶？』答言：『相好具足，無有不祥。但恨我
J23nB122_p0096a21║今年壽已百二十，不久命終，生無相天，不睹佛興，不聞
J23nB122_p0096a22║經法，故自悲耳。若有眾生具三十二相，或生非處，久不
J23nB122_p0096a23║明顯，此人必為轉輪聖王；若三十二相皆得其處，又復
J23nB122_p0096a24║明顯，此人必成一切種智。今觀大王太子，諸相皆得其
J23nB122_p0096a25║所，又極明顯，決定知成正覺。』」
J23nB122_p0096a26║校量
J23nB122_p0096a27║佛《阿毗曇經》云：「以一千阿僧祗世界眾生所有功德，成
J23nB122_p0096b01║佛一毛孔；如是成佛一毛孔功德，遍如來身毛孔功德，
J23nB122_p0096b02║成佛一好；如是成就八十種好功德增為百倍，乃成如
J23nB122_p0096b03║來身上一相；所成就三十二相功德增為千倍，乃成如
J23nB122_p0096b04║來額上一白毫相；以一千毫相功德增為百倍，乃成如
J23nB122_p0096b05║來一頂骨相，一切飛天所不能見頂。如是不思議清淨
J23nB122_p0096b06║功德，成就佛身。是故如來於天人中，最為尊勝。」
J23nB122_p0096b07║遊學部召師
J23nB122_p0096b08║如《佛本行經》云：「時淨飯王以太子年已八歲，會百官、群
J23nB122_p0096b09║臣、宰相而告之言：『卿等當知誰堪為太子作師？』諸臣報
J23nB122_p0096b10║言：『今有毗奢婆蜜多羅，善知諸論，最勝最玅，堪教太子。』
J23nB122_p0096b11║王即召言：『尊者大師，教我太子。』蜜多報言：『謹依王命。』即
J23nB122_p0096b12║嚴五百釋種童子，前後左右，隨從太子。將升學堂，時彼
J23nB122_p0096b13║大師遙見太子威德力故，從座忽起，屈身頂禮於太子
J23nB122_p0096b14║足。太子問言：『尊者教我何書？或復梵天所說之書，以至
J23nB122_p0096b15║薩婆韋多書，凡有六十四種，未審欲教何書？』是時蜜多
J23nB122_p0096b16║聞太子說，內心歡喜，悅豫熙怡，曰：『字為言諦，言為理筌，
J23nB122_p0096b17║音義合符，不可偏失。是以文字應用，彌綸宇宙，雖跡係
J23nB122_p0096b18║翰墨，而理契乎神。昔造書之主，凡有三人：長名曰梵；其
J23nB122_p0096b19║書右行；次曰佉盧，其書左行；少者蒼頡，其書下行。至於
J23nB122_p0096b20║傍生八體，則有仙龍雲芝；二十四書，則有楷草鍼殳。然
J23nB122_p0096b21║原本定義，則體備六文。適時為敏，則莫先隸法。東西之
J23nB122_p0096b22║書可得略究。』時淨飯王，復集群臣言：『何處有師，最便武
J23nB122_p0096b23║技，教我太子？』諸臣報王：『此處有釋，名為善覺。其子名羼
J23nB122_p0096b24║提提婆，堪教太子兵戎法式。其所解知，凡有二十九種，
J23nB122_p0096b25║善巧妙術。』入於學堂，從蜜多及提婆所二大尊邊，受讀
J23nB122_p0096b26║諸書，并一切兵戎雜術。經歷四年，至十二時，種種技能
J23nB122_p0096b27║遍皆涉歷。既通達已，王為太子造一園苑，名勤劬。太子
J23nB122_p0096c01║一日在勤劬園，遨遊射戲。自餘五百諸釋種童子，亦各
J23nB122_p0096c02║在其自己園內遊戲。時有群鴈行飛虛空，是時童子提
J23nB122_p0096c03║婆達多，彎弓而射，即著一鴈。其鴈被射，帶箭墮悉達園
J23nB122_p0096c04║中。時太子見彼鴈帶箭墮地，兩手捧取。左手擎持，右手
J23nB122_p0096c05║拔箭，即以酥蜜封其瘡。是時提婆達多遣使來語太子
J23nB122_p0096c06║言：『我射一鴈，墮汝園中，宜速付來。』時太子報使人言：『鴈
J23nB122_p0096c07║若命終，即當還汝；若不死者，終不可得。』提婆達多復更
J23nB122_p0096c08║重遣使人語言：『若死若活，快須相還。』太子報言：『我發菩
J23nB122_p0096c09║提心，挕受此鴈。一切眾生，皆來挕受。況復此鴈而不屬
J23nB122_p0096c10║我。』以是因緣，競相聚集諸釋宿老智人，判決此事。是時
J23nB122_p0096c11║有一淨居諸天，變作老宿長者，入會而言；『誰養育者，即
J23nB122_p0096c12║是挕受；射著之者，即是放捨。』彼諸釋宿老，一時印可。高
J23nB122_p0096c13║聲唱言：『如是！如仁者言！』」
J23nB122_p0096c14║捔力
J23nB122_p0096c15║如《因果經》云：「太子與兄弟捔力，與萬眷屬，將欲出城。於
J23nB122_p0096c16║時有大象當城門住，諸人皆不敢前。提婆達多，以手搏
J23nB122_p0096c17║頭，即便躄地。難陀以足指挑，擲著路傍。太子以手執象，
J23nB122_p0096c18║擲著城外，還以手接，不令傷損，象又還甦。時諸人民，歎
J23nB122_p0096c19║未曾有。園中有七重金鼓、銀鼓，鋀、石、銅、鐵等鼓，各有七
J23nB122_p0096c20║枚。提婆達多最先射之，徹三金鼓。次及難陀，亦徹三鼓。
J23nB122_p0096c21║太子嫌弓弱，取庫內祖王一良弓，無能張者。太子在坐，
J23nB122_p0096c22║以手拼弓，放一箭，徹過諸鼓，然後入地，泉水流出，又徹
J23nB122_p0096c23║過大鐵圍山。」又《佛本行經》云：「是時太子所射之箭，向三
J23nB122_p0096c24║十三天。天中建立箭節，常以諸香華供養此箭。又太子
J23nB122_p0096c25║執箭一射，便穿七鐵豬，過七鐵豬已，彼箭入地，即成一
J23nB122_p0096c26║井，於今稱為箭井。時淨飯王知太子所有技能，皆悉勝
J23nB122_p0096c27║彼一切諸人，踴躍喜歡。敕喚白象，瓔珞莊飾，令太子乘。
J23nB122_p0097a01║是時提婆城外而入，見此白象而問人言：『此象欲將何
J23nB122_p0097a02║處？』其人報言：『欲將出城，擬悉達乘。』提婆達多以妒嫉故，
J23nB122_p0097a03║便以左手執於象鼻，右手築額，一下倒地，塞彼城門。眾
J23nB122_p0097a04║人往來，不通出入。難陀相續而來，問知事已，即以右手
J23nB122_p0097a05║執彼象尾，牽取離門可七步許。太子問：『誰牽離門？』眾人
J23nB122_p0097a06║言：『難陀。』太子言：『善哉！難陀。』因思惟彼等二人，雖能示現
J23nB122_p0097a07║其氣力，但此象身麤壯，於後壞爛，臭熏此城門。以左手
J23nB122_p0097a08║舉象，以右手承重於空中，擲置城外，越七重墻，度七重
J23nB122_p0097a09║塹，即擲過離城可有一拘盧奢，而象墮地即成大坑，至
J23nB122_p0097a10║今相傳為象墮坑。」
J23nB122_p0097a11║納妃部灌帶
J23nB122_p0097a12║太子年大，父王敕下餘國，卻後二月八日，灌太子頂，皆
J23nB122_p0097a13║可來集，立為太子。
J23nB122_p0097a14║求婚
J23nB122_p0097a15║如《佛本行經》云：「爾時太子漸向長成，至年十九。時淨飯
J23nB122_p0097a16║王，為太子造三時殿：一者、暖殿；第二、涼殿；第三、中殿。於
J23nB122_p0097a17║後園廣造池臺，裁蒔華果，眾人作樂，隨時侍衛。淨飯王
J23nB122_p0097a18║復憶太子初生之時，相師私陀記為成道。『作何方便，令
J23nB122_p0097a19║不出家，得紹王位？』釋族報王：『造此宮室，令諸采女娛樂。』
J23nB122_p0097a20║王復語釋種言：『汝等當觀誰女，堪與太子為妃。』爾時五
J23nB122_p0097a21║百釋種各各唱言：『我女堪為作妃。』王復籌量，以雜寶作
J23nB122_p0097a22║無憂器，持與太子，令施諸女。密使觀察太子眼目，瞻矚
J23nB122_p0097a23║在誰，即聘作妃。王即於迦毗城，振鐸唱言：『從今七日來，
J23nB122_p0097a24║我太子欲見諸釋女，施與一切雜寶，種種玩弄無憂之
J23nB122_p0097a25║器。』爾時一切諸女，莊嚴其身，來集宮門，欲見太子。以太
J23nB122_p0097a26║子威德大故，不敢正看。但取寶器，各各低頭，速疾而過。
J23nB122_p0097a27║寶器盡已。最後一女，波私吒族，釋種大臣摩訶那摩，其
J23nB122_p0097b01║女名為耶輸陀羅。前後侍從，圍繞而來。遙見太子，峨峨
J23nB122_p0097b02║注睛，舉其雅步，瞻觀直躬，目不斜窺。漸近前趨來迎太
J23nB122_p0097b03║子，如舊相識。即白太子：『可與我寶。』太子報言：『汝來既遲，
J23nB122_p0097b04║皆悉施盡。』女復白言：『我有何過，欺不與寶？』太子答言：『我
J23nB122_p0097b05║不欺汝，但汝不及。』是時大指邊有一所著印環，價值百
J23nB122_p0097b06║千，從指脫與。爾時大臣摩訶那摩，見太子一切技藝勝
J23nB122_p0097b07║玅，智能最為上首，而作是言：『惟願太子，受我女為妃。』爾
J23nB122_p0097b08║時太子占良吉日，迎納耶輸陀羅。以諸瓔珞莊嚴其身，
J23nB122_p0097b09║又復共五百采女，相隨而往，迎取入宮。太子雖納為妃，
J23nB122_p0097b10║然恒與妃行住坐臥，未曾有世俗之意，但修禪觀。諸女
J23nB122_p0097b11║咸疑太子不男，太子以手指妃腹曰：『卻後六年，爾當生
J23nB122_p0097b12║男。』遂以有娠。」又《五夢經》云：「太子有三妃：一、瞿夷；二、耶輸；
J23nB122_p0097b13║三、鹿野。」
J23nB122_p0097b14║疑謗
J23nB122_p0097b15║如《智度論》云：「菩薩出家，夜有人言：『太子出家，何得有娠？
J23nB122_p0097b16║汙辱我門釋種。』欲以火坑焚燒母子。耶輸自恨無事，立
J23nB122_p0097b17║大誓言：『我若邪行，其腹內兒，願母子隨火消化。』發此願
J23nB122_p0097b18║已，即投火坑，於是火滅，母子俱存。火變蓮池，母處華座。
J23nB122_p0097b19║後生兒似菩薩身，名羅𬑟羅。臥息彼石，耶輸捉石擲著
J23nB122_p0097b20║水中，遂立誓言：『我所生兒，實是太子體胤之息。是不虛
J23nB122_p0097b21║者，今此大石，在於水上，浮遊不沒。』時彼大石，遂即浮泛，
J23nB122_p0097b22║如芭蕉葉，不沉不沒。於時大眾見聞，生希有心。」
J23nB122_p0097b23║厭苦部觀田
J23nB122_p0097b24║如《佛本行經》云：「淨飯王共多釋種，并將太子，出外野遊，
J23nB122_p0097b25║觀看田種。時彼地內所有作人，赤體辛勤而事耕墾。飛
J23nB122_p0097b26║鳥喫蟲，共相殘害。即復唱言：『嗚呼！嗚呼！世間眾生，極受
J23nB122_p0097b27║諸苦。所謂生、老、病、死，兼復受於種種苦惱，展轉其中，不
J23nB122_p0097c01║能得離。云何不求捨是諸苦？』是時太子，安祥矚盻。處處
J23nB122_p0097c02║經行，欲求寂靜。忽見一處，有閻浮樹，蓊鬱扶疏。太子發
J23nB122_p0097c03║遣左右，漸至樹下。即於草上，結跏趺坐，棄捨一切諸不
J23nB122_p0097c04║善法。欲界漏盡，即得初禪。一切諸天帝釋等，見太子在
J23nB122_p0097c05║樹蔭坐，飛來到太子所，禮敬說偈，讚已還去。時淨飯王
J23nB122_p0097c06║問言：『太子今在何處？』時一大臣，遙見太子在彼閻浮樹
J23nB122_p0097c07║陰之下，復見一切樹影悉移，唯閻浮蔭獨覆太子，有是
J23nB122_p0097c08║希奇難思議事，即大歡喜踴躍，急疾奔馳，走詣王所，長
J23nB122_p0097c09║跪依事說言。時淨飯王聞已，即詣閻浮樹所，遙見太子
J23nB122_p0097c10║在彼樹間，結跏趺坐，譬如黑夜。視山頂頭，大聚火光，出
J23nB122_p0097c11║猛明燄，威德顯著，炳照巍巍，如重雲間。忽出明月，亦如
J23nB122_p0097c12║暗室，然大淨燈。時王見已，生大希有奇特之心，歡喜踴
J23nB122_p0097c13║躍，言：『太子有大威德。』」
J23nB122_p0097c14║出遊
J23nB122_p0097c15║如《佛本行經》云：「爾時作瓶天子，欲令太子出向園林，觀
J23nB122_p0097c16║看好惡，發猒心故，漸教捨離。太子聞是聲已，即喚馭者，
J23nB122_p0097c17║『可速嚴飾好車，今欲向園觀看。』時淨飯王知太子欲出，
J23nB122_p0097c18║敕宣迦毗羅城一切內外，悉遣灑掃清淨，安雜香華。男
J23nB122_p0097c19║女莊嚴。或有老、病、死亡、六根不具者，悉令驅逐。是時馭
J23nB122_p0097c20║者裝飾車乘，駕善調馬。太子從東門引導而出。是時作
J23nB122_p0097c21║瓶天子，於街衖前，正當太子，變身化作一老弊人。太子
J23nB122_p0097c22║見已，即問馭者：『此是何人？身體皺皵，肉少皮寬，眼赤涕
J23nB122_p0097c23║流，極大醜陋。獨爾鄙惡，不似餘人。為生來然？為老至？』馭
J23nB122_p0097c24║者言：『此是老至。名為大苦惱。』爾時太子問馭者言：『此人
J23nB122_p0097c25║為是一家如是，為當一切悉如斯？』馭者報言：『一切世間
J23nB122_p0097c26║皆有是法。貴賤雖殊，皆未過老。』太子言：『若我不離是老，
J23nB122_p0097c27║便猒捨五欲，唯作老苦之觀。』後於異時辭王，從城南門
J23nB122_p0098a01║出。爾時作瓶天子，即於太子前，化作一病人。連骸困苦，
J23nB122_p0098a02║命在須臾。臥糞穢中，宛轉呻喚，不能起舉。唱言叩頭，乞
J23nB122_p0098a03║扶我坐。太子見已，問馭者言：『此是何人，腹肚極大。喘息
J23nB122_p0098a04║之時，身遍戰慄。悲切酸楚，不忍見聞。此人何故，受如是
J23nB122_p0098a05║苦？』馭者奉報太子：『四大不調，故爾病生。』太子後於異時，
J23nB122_p0098a06║從城西門出。時作瓶天子，於太子前化作一屍，臥在床
J23nB122_p0098a07║上，眾人舉行。無量姻親，圍繞哭泣，椎胸拍頭，涕泣如雨，
J23nB122_p0098a08║大叫號慟，酸哽難聞。太子見之，心懷慘惻。問馭者言：『此
J23nB122_p0098a09║是何人，舉行叫哭？』馭者答言：『已捨心意等諸根。屍骸無
J23nB122_p0098a10║識，如木石。諸親號咷暫圍繞，恩愛於此長別離。』太子復
J23nB122_p0098a11║問：『我亦有此死法否？』報言：『一切眾生此盡業，天人貴賤
J23nB122_p0098a12║平等均。雖處善惡諸世間，無常至時無有異。』太子後於
J23nB122_p0098a13║異時，從城北門出。爾時作瓶天子，以神通力，去車不遠，
J23nB122_p0098a14║於太子前，化作一人，剃除鬚髮，著僧伽黎，褊袒右肩，手
J23nB122_p0098a15║執錫杖，左掌擎缽，在路而行。太子見已，問馭者言：『此是
J23nB122_p0098a16║何人，在於我前，威儀整肅，行步徐庠，直視一尋，不觀左
J23nB122_p0098a17║右。執心持行，不似餘人？』馭者白太子言：『此名出家之人。
J23nB122_p0098a18║常行善法，遠離非法，善調諸根，善與無畏於諸眾生，慈
J23nB122_p0098a19║悲不行殺害。』太子聞已，問馭者言：『汝今將車向彼出家
J23nB122_p0098a20║人邊。』馭者承命，即引太子向出家人所。太子諮問：『汝是
J23nB122_p0098a21║何人？』以偈報言：『觀見世間是滅法，欲求無盡涅槃處。怨
J23nB122_p0098a22║親已作平等心，世間不行欲等事。』爾時太子為敬法故，
J23nB122_p0098a23║從車而下，徒步向彼出家人所，頭面頂禮彼出家人，三
J23nB122_p0098a24║匝圍繞，還上車坐，迴還宮中。於前三所逢生猒，惟欣第
J23nB122_p0098a25║四出家。諸大相師，並知太子若不出家，過七日後得轉
J23nB122_p0098a26║輪聖王位，王四天下，七寶自至。各以所知，白淨飯王。王
J23nB122_p0098a27║加守循四門各千人，周匝城外，一踰闍那內，羅列人眾
J23nB122_p0098b01║而防護之。」
J23nB122_p0098b02║出家部離俗
J23nB122_p0098b03║如《因果經》云：「爾時太子心自念：『我年已至十九，今是二
J23nB122_p0098b04║月，復是七日，思求出家，今正是時。』作此念已，身放光明，
J23nB122_p0098b05║照四天王宮，乃至淨居天宮。諸天見此光已，皆知太子
J23nB122_p0098b06║出家時到。即便來下，到太子所，頭面禮足，合掌白言：『無
J23nB122_p0098b07║量劫來，所修行願，今正成熟。』太子答言：『如汝等語。然父
J23nB122_p0098b08║王敕內外官屬，嚴見防衛，欲去無從。』諸天白言：『我等自
J23nB122_p0098b09║當設諸方便，令太子出，使無知者。』時耶輸陀羅，眠臥之
J23nB122_p0098b10║中，得三大夢：一者、夢月墮地；二者、夢牙齒落；三者夢失
J23nB122_p0098b11║右臂。得此夢已，眠中驚覺，心大怖懼。白太子已，具述三
J23nB122_p0098b12║夢。太子言：『月猶在天，齒又不落，臂復尚在，當知諸夢虛
J23nB122_p0098b13║假不實。汝今不應橫生怖畏。』」又彼《本起經》云：「諸天皆言：
J23nB122_p0098b14║『太子當去，恐作稽留，急去遠此，大火之聚。』爾時太子思
J23nB122_p0098b15║如是已，至於後夜，淨居天王及欲界諸天充滿虛空，即
J23nB122_p0098b16║共同聲白太子言：『內外眷屬，皆悉昏臥。今者正是出家
J23nB122_p0098b17║之時。』爾時太子即自往至車匿所，以天力故，車匿自覺，
J23nB122_p0098b18║而語之言：『汝可為我牽揵陟來。』車匿聞語已，舉身戰怖，
J23nB122_p0098b19║心懷猶豫：『夜中索馬，欲何所之？』太子復語車匿言：『我今
J23nB122_p0098b20║欲為一切眾生，降伏煩惱結賊故。汝今不應違我此意。』
J23nB122_p0098b21║爾時車匿舉聲號泣，欲令耶輸陀羅及諸眷屬，皆悉知
J23nB122_p0098b22║覺太子當去。以天神力，昏臥如故。車匿即便牽馬而來。
J23nB122_p0098b23║於是諸天捧馬四足，并接車匿。釋提桓因，執蓋隨從。天
J23nB122_p0098b24║即便令北門自然而開，不使有聲。太子於是從門而出。
J23nB122_p0098b25║虛空諸天，歌讚隨從。至於天曉，行至彼跋伽仙人苦行
J23nB122_p0098b26║林中，即便下馬，撫背而言：『所難為事，汝作已畢。』又語車
J23nB122_p0098b27║匿：『唯汝一人，獨能隨我，甚為希有。我今既已至閑靜處，
J23nB122_p0098c01║汝便可與揵陟俱還官也。』車匿聞此語已，悲號啼泣，迷
J23nB122_p0098c02║悶躄地。於是揵陟屈膝舐足，淚落如雨。太子答言：『世間
J23nB122_p0098c03║之法，獨生獨死，豈復直伴？我今為滅諸苦使，故來至此。
J23nB122_p0098c04║諸苦斷時，然後當與一切眾生而作伴侶。』於是脫頭寶
J23nB122_p0098c05║冠與車匿，報大王而說偈言：『假使恩愛久共處，時至會
J23nB122_p0098c06║必有別離。見此無常須臾間，是故我今求解脫。』」
J23nB122_p0098c07║剃髮具服
J23nB122_p0098c08║《佛本行經》云：「爾時太子從車匿索取寶刀，割取髮髻。有
J23nB122_p0098c09║一華鬚，名須曼那，化作淨髮人，與太子淨髮。既剃髮已，
J23nB122_p0098c10║淨居天復化作獵師之形，身著袈裟染色之衣，語言：『我
J23nB122_p0098c11║與汝迦尸迦衣，價值百千億金，復為種種栴檀香等之
J23nB122_p0098c12║所薰修。』菩薩見已，生大歡喜。爾時菩薩剃髮，身得袈裟
J23nB122_p0098c13║已，形容改變，便放大光，下至閻浮，化成二寶塔，具眾（莊嚴）。」
J23nB122_p0098c14║使還
J23nB122_p0098c15║又《普曜經》云：「於是菩薩適出城門，迦維羅衛一切群眾，
J23nB122_p0098c16║知太子去共談而喜。瞿夷明日從寐起已，遙聞眾言，覺
J23nB122_p0098c17║知已去，與耶輸心為破裂。淨飯王感絕，自投於地，舉聲
J23nB122_p0098c18║稱怨：『永絕我望，何所依怙？』國中樹木，尋時虧落，無諸華
J23nB122_p0098c19║實。諸清淨地，悉生塵垢。王與群臣、眷屬，行至園觀，亦懷
J23nB122_p0098c20║悲苦：『嗚呼阿子，明曉經典，眾奇異術，無不博達。今至棄
J23nB122_p0098c21║國萬民，為何所遊？誰為開門？其諸天人，供養云何？』車匿
J23nB122_p0098c22║白王：『我在常處，宴然寐床，城門已閉。於時菩薩告我被
J23nB122_p0098c23║馬。城中萬民，皆安不聞。天帝開門，四天王告敕四神，捧
J23nB122_p0098c24║其馬足。諸百千天帝釋梵，以侍送之。嚴治道路，演大光
J23nB122_p0098c25║明。散光燒香，諸天伎樂，同時俱作，涌在虛空，諸圍繞以
J23nB122_p0098c26║侍送之。去是極遠，脫衣寶瓔及白馬，遣我還國，啟王謝
J23nB122_p0098c27║妃，必至成佛，乃還相見。勿令愁憂！』」
J23nB122_p0099a01║諫子
J23nB122_p0099a02║如《佛本行經》云：「淨飯王使二人，向山諫太子迴：『念吾年
J23nB122_p0099a03║朽，家國無嗣，何時能還？』太子答言：『欲得四願，不復出家：
J23nB122_p0099a04║一不老；二、無病；三、不死；四、不別。神仙五通，雖住一劫。不
J23nB122_p0099a05║離於死。』王聞重悲：『斯四願者，古今無獲，誰能除此？』」
J23nB122_p0099a06║佛髮
J23nB122_p0099a07║又《毗尼母經》云：「佛告諸人：『此髮不可故衣故器盛之，當
J23nB122_p0099a08║用新物。』時有王子瞿波離將軍，欲往四方有所征伐，來
J23nB122_p0099a09║索世尊髮。問：『安處？』佛言：『聽安金塔中，若銀塔中，若寶塔
J23nB122_p0099a10║中，若雜寶塔，繒綵衣褁。』問云：『何持？』佛言：『聽象乘，馬車乘。
J23nB122_p0099a11║頭上、肩上擔。』時王子持世尊髮去，所往征伐，得勝還國，
J23nB122_p0099a12║為世尊起髮塔。」
J23nB122_p0099a13║成道部乞食
J23nB122_p0099a14║如《四分律》云：「爾時菩薩漸漸遊行，至婆羅閱城乞食。時
J23nB122_p0099a15║摩竭王在高樓上，見菩薩行步庠序，即遣信問：『比丘欲
J23nB122_p0099a16║何所詣？可於此住？居王位治化，我當為臣。』菩薩荅言：『我
J23nB122_p0099a17║捨轉輪王，出家學道，豈可於此邊國王位而處俗耶？』時
J23nB122_p0099a18║王前白言：『若成無上道者，先詣羅閱城，與我相見。』菩薩
J23nB122_p0099a19║報言：『可爾。』爾時王即禮菩薩足，繞三匝而去。」又《佛本行
J23nB122_p0099a20║經》云：「菩薩為摩伽陀國王說云：『大王！我等今實不畏彼
J23nB122_p0099a21║毒蛇，亦復不畏天雷霹靂，亦復不畏猛火焰，被大風吹，
J23nB122_p0099a22║燒野澤者，但畏五欲境界所逼。何以故？五欲無常，害功
J23nB122_p0099a23║德；六塵空幻，損眾生。世間果報本誑人，智者誰能暫（停住）？』」
J23nB122_p0099a24║苦行
J23nB122_p0099a25║爾時菩薩於鹿林，在五拘鄰比丘所，學于苦行。經於六
J23nB122_p0099a26║年，極生辛苦，過其本師。以自餓故，而不得道，徒勞疲形。
J23nB122_p0099a27║日食一胡麻，經一七日；粳米、紅豆、麻子、粟麋，及以白豆，
J23nB122_p0099b01║亦復如是，各一七日。如是修苦行時，一切皮肉銷瘦皺
J23nB122_p0099b02║減，其目坎陷，肉盡肋出，欲坐則伏，欲起則偃。雖受如是
J23nB122_p0099b03║無利益苦，然不退菩提之心。
J23nB122_p0099b04║乳麋
J23nB122_p0099b05║又述灌帶部內，時有四天王子，告律師云：世尊初成道，
J23nB122_p0099b06║第十一年，於王舍城中，須摩長者園內，告諸天、大菩薩、
J23nB122_p0099b07║及大弟子曰：「我初踰城時，至彼洴沙國，路逢牧牛女。我
J23nB122_p0099b08║語云：『我有少饑渴，從汝乞飲食。』彼女答云：『汝何所往？』答
J23nB122_p0099b09║云：『求趣菩提。』又問：『名字何等？』答言：『悉達。』彼女又白言：『我
J23nB122_p0099b10║讀《韋陀之典》云：不久有大智人，當成正覺。我觀仁者相
J23nB122_p0099b11║貌音聲，是諸佛相。我作此山神，經十六大劫，過去諸佛，
J23nB122_p0099b12║我皆親覲。汝可隨我，往至住處，當與汝飲食。過去迦葉
J23nB122_p0099b13║佛涅槃時，付我一澡罐，其頂上有雙龍繞，下有獅子蹲。
J23nB122_p0099b14║拘留佛所製，遞相付我，迄至樓至佛。此龍瓶內，具足有
J23nB122_p0099b15║八功德水。汝若饑渴，當飲此水，能消煩惱，增長菩提。勿
J23nB122_p0099b16║輕此小瓶。假使四大海水，內此瓶中，猶不能滿，中有龍
J23nB122_p0099b17║王。此賢劫初三佛出世，所有遺法，多在瓶內，與婆竭龍
J23nB122_p0099b18║宮，一無有二。又迦葉佛付我香爐，及一黃金函，將付仁
J23nB122_p0099b19║者。其香爐前有十六頭，半是獅子，半是白象。於二獸頭
J23nB122_p0099b20║上，別起蓮花臺。四緣別起六銀樓，樓出天童。每燒香時，
J23nB122_p0099b21║是諸童子，各各口出燒香歌曲，臺門自開。又黃金函內，
J23nB122_p0099b22║盛大般若，合三十億偈。黃金為經牒，白玉為界道，白銀
J23nB122_p0099b23║為字。此函及爐，是拘留佛所製，次第付我，乃至樓至佛。
J23nB122_p0099b24║諸佛欲興世，皆開此金函，披閱經典。以般若力，天魔不
J23nB122_p0099b25║嬈，速登正覺。今將付囑，努力守護，勿令損失。』我受得已，
J23nB122_p0099b26║於菩提樹下，六年苦行，常飲此瓶水，故除饑渴，煩惱亦
J23nB122_p0099b27║消也。又我初欲成道，入河澡浴，受二女乳麋。至菩提樹
J23nB122_p0099c01║下，欲昇金剛壇。山神至我所，即告我言：『汝今成道，可依
J23nB122_p0099c02║往佛。若初成道，欲昇金剛壇，繞樹合三十二匝。十方諸
J23nB122_p0099c03║佛，亦前授香。次命人王、天王、釋梵、龍王、十地菩薩，各前
J23nB122_p0099c04║授香。佛以威神，香聞十方，上至有頂，受苦眾生，聞香解
J23nB122_p0099c05║脫，諸根具足。』」
J23nB122_p0099c06║草坐
J23nB122_p0099c07║《佛本行經》云：「爾時菩薩於河澡浴，食乳麋，沐身體。光儀
J23nB122_p0099c08║平復，自在安詳，面向菩提樹，思作何座，左右四顧。是時
J23nB122_p0099c09║忉利天帝釋天主，即化其身為刈草人。刈取其草，青綠
J23nB122_p0099c10║顏色，猶如孔雀王項，柔軟滑澤，如微細迦尸衣，色玅而
J23nB122_p0099c11║香，右旋宛轉。菩薩問彼人言：『汝名字何？』彼人報言：『我名
J23nB122_p0099c12║吉利。』菩薩思唯：『我今欲求自身吉利，亦為他人以求吉
J23nB122_p0099c13║利。我今決當得證阿耨菩提！』當取草時，其地便六種震
J23nB122_p0099c14║動。」又《觀佛三昧經》云：「適施草座，諸佛化作八萬佛樹，師
J23nB122_p0099c15║子之座，有天衣布其上。」
J23nB122_p0099c16║降魔
J23nB122_p0099c17║又《雜寶藏經》云：「如來樹下，惡魔波旬，將八十億眾，欲來
J23nB122_p0099c18║壞佛。便語佛云：『汝獨一身，何能坐此？急可起去。若不起
J23nB122_p0099c19║者，我捉汝腳，擲著海水。』佛言：『我觀世間無能擲我。汝於
J23nB122_p0099c20║前世時，曾於一寺受一日八戒，施辟支佛一缽之飯，故
J23nB122_p0099c21║生六天，為大魔王。而我於三阿僧祗劫，亦設供養聲聞
J23nB122_p0099c22║緣覺不可計數。』魔言：『汝道我昔一日持戒，施辟支佛食，
J23nB122_p0099c23║信有其實，我亦自知，汝亦知我。汝自道者，誰為證知？』佛
J23nB122_p0099c24║以手指地言：『此地證我！』作是語時，一切大地六種震動。
J23nB122_p0099c25║地神即從金剛際出，合掌白佛言：『我為作證！有此地來，
J23nB122_p0099c26║我恒在中。世尊所說，其實不虛。』佛語波旬：『汝今先能動
J23nB122_p0099c27║此澡瓶，然後可能擲我海水。』爾時波旬及八十億眾不
J23nB122_p0100a01║能得動。魔王軍眾，顛倒自墜，破壞星散。」
J23nB122_p0100a02║說法部赴機
J23nB122_p0100a03║依《彌沙塞律》云：「佛得道七日，受解脫樂。有五百乘車，載
J23nB122_p0100a04║奉蜜麨，四王奉缽，佛受之已，為說三歸。又更七日，文鱗
J23nB122_p0100a05║龍王，奉非人食；後過七日，斯那奉食，姊妹四人，受三歸
J23nB122_p0100a06║依；復過七日，梵王來請轉法輪。」又《普曜經》云：「時梵王與
J23nB122_p0100a07║六萬八千梵王眷屬，來詣佛所，稽首足下，請轉法輪。佛
J23nB122_p0100a08║受請已，言：『我宿命，在波羅柰，供養六百億佛，應在此轉
J23nB122_p0100a09║法輪。』」又《中本起經》云：「世尊念言：『吾昔路由梵志阿蘭迦
J23nB122_p0100a10║蘭，待我有禮，應往度之。』天空中曰：『此二人已亡七日。』又
J23nB122_p0100a11║念應度鬱頭藍弗，天復告云：『昨日命終。』又念父王昔遣
J23nB122_p0100a12║五人，一名拘鄰，二名頞陛，三名跋提，四名十力迦葉，五
J23nB122_p0100a13║名摩訶男，執侍功勤，應往度之。」又《轉法輪經》云：「佛在鹿
J23nB122_p0100a14║野樹下，時空中有自然法輪飛來，當佛前而轉。佛以手
J23nB122_p0100a15║撫之止：『吾無始來為名色轉。今愛意盡，不復流轉！』輪即
J23nB122_p0100a16║便住。」又《十二遊經》云：「佛從四月八日，至七月十五日，坐
J23nB122_p0100a17║樹下為一年；二年於鹿野園中，為五人說法；三年為鬱
J23nB122_p0100a18║鞞迦葉兄弟三人說法，滿千比丘；四年在蒙頭山，為龍
J23nB122_p0100a19║鬼說法；五年時，度舍利、目連，舍利七日得上果，目連十
J23nB122_p0100a20║五日得上果；六年須達共祗陀為佛立精舍，有十二佛
J23nB122_p0100a21║圖寺，有七十二講堂，有三千六百間屋，有五百樓閣：七
J23nB122_p0100a22║年在拘耶尼園，為婆陀和菩薩等八人，說《般若經》，明苦
J23nB122_p0100a23║行事：八年在柳山，為屯真陀羅王弟說法；九年在穢澤
J23nB122_p0100a24║中，為阿掘摩說法；十年遊摩竭國，為弗沙王說法；十一
J23nB122_p0100a25║年在恐懼樹下，為彌勒說《本起經》，即修行本；十二年還
J23nB122_p0100a26║父王國，為釋氏八萬四千人說法。」又《大集經》云：「佛成道
J23nB122_p0100a27║十六年，於欲色界中間，出大寶階。大眾俱登中階，即上
J23nB122_p0100b01║昇虛空。」又《分別功德經》云：「二十五年比在諸國，此住最
J23nB122_p0100b02║久，以其中多諸珍異，人多有義。祗樹精舍有神異驗，眾
J23nB122_p0100b03║集之時，獼猴飛鳥，群類數千，悉來聽法，寂寞無聲。事竟
J23nB122_p0100b04║即去，各還所止。犍椎適鳴，已復來集。此由國多仁慈，故
J23nB122_p0100b05║異類影附。」故《智度論》云：「舍衛城有九億家，三億明見佛，
J23nB122_p0100b06║三億信而不見，三億不見不聞。」又《薩婆多論》云：「佛以二
J23nB122_p0100b07║月八日沸星現時初成等正覺，亦以二月八日沸星出
J23nB122_p0100b08║時生，以八月八日沸星出時轉法輪，以八月八日沸星
J23nB122_p0100b09║出時取般涅槃。」
J23nB122_p0100b10║涅槃部弟子
J23nB122_p0100b11║依《智度論》云：「長老大迦葉，於耆闍崛山集三藏，可度眾
J23nB122_p0100b12║生竟，隨佛入般涅槃。清朝持缽，入王舍城，乞食已。上耆
J23nB122_p0100b13║闍崛山語諸弟子：『我今日入無餘涅槃。』一切諸人，聞是
J23nB122_p0100b14║語已，皆大愁憂。迦葉晡時，從禪定起，入眾中坐，讚說無
J23nB122_p0100b15║常，苦、空、無我，如是種種說法已，從佛所得僧迦梨，持衣
J23nB122_p0100b16║缽提杖，如金翅鳥，現昇虛空，作十八變。」
J23nB122_p0100b17║結集部
J23nB122_p0100b18║此中廣明結集。具有四時。第一依《智度》、《金剛仙》二論，如
J23nB122_p0100b19║來在此鐵圍山外，共文殊師利，及十方佛，結集大乘法
J23nB122_p0100b20║藏；第二依《菩薩處胎經》，及《四分律》等，如來初入涅槃，始
J23nB122_p0100b21║經七日。大迦葉共五百羅漢，令到十方世界，召得八億
J23nB122_p0100b22║八千眾，共為集三藏；第三依《智度論》，如來入涅槃後，至
J23nB122_p0100b23║夏安居，初十五日，大迦葉共千羅漢，在王舍城，結集三
J23nB122_p0100b24║藏；第四依《四分律》，如來入涅槃後，一百年內，為跋闍子
J23nB122_p0100b25║擅行十事。大迦葉共七百羅漢，在毗舍離城，結集三藏。
J23nB122_p0100b26║大乘結集
J23nB122_p0100b27║依大《智度論》、《金剛仙論》云：文殊師利結集中，明如來在
J23nB122_p0100c01║此世界之外，不至他方世界。十方諸佛並皆雲集說法，
J23nB122_p0100c02║亦名話經。文殊後結集，召諸菩薩及大羅漢無量無邊，
J23nB122_p0100c03║各言某經「我從佛聞」。須菩提言：「《金剛般若》我從佛聞。」諸
J23nB122_p0100c04║經當部，各有弟子同時聞者，並云：「我親從佛聞。」故知阿
J23nB122_p0100c05║難則遍聞諸經。餘之弟子，則偏局當部。故《維摩經》云：「舍
J23nB122_p0100c06║利弗問天女曰：『汝於三乘，當何志求？』天女曰：『若以小乘
J23nB122_p0100c07║法化，我作聲聞；若以中乘法化，我作緣覺；若以大乘法
J23nB122_p0100c08║化，我作菩薩。』」
J23nB122_p0100c09║五百結集
J23nB122_p0100c10║依《菩薩處胎經》云：「爾時佛取滅度已，經七日七夜。時大
J23nB122_p0100c11║迦葉告五百阿羅漢，打犍椎集眾：『卿五百人，盡詣十方
J23nB122_p0100c12║諸佛世界。諸有得阿羅漢六通者，盡集此閻浮提雙樹
J23nB122_p0100c13║間。釋迦牟尼佛今已捨壽，起七寶塔。今集欲得演出真
J23nB122_p0100c14║性法身，汝等速集，聽采微妙之言。』爾時五百羅漢受大
J23nB122_p0100c15║迦葉教，即到十方恒河沙剎土，集諸羅漢，得八萬八千
J23nB122_p0100c16║眾，來集忍界，聽受法言。」又《僧祗律》云：「時大迦葉，語諸比
J23nB122_p0100c17║丘，結集法藏，應住王舍城。令阿那律守佛舍利，勿使諸
J23nB122_p0100c18║天將去。」又《菩薩處胎經》云：「爾時迦葉見眾集已，語優婆
J23nB122_p0100c19║離：『卿為維那，唱阿難下。』即受教唱下。阿難心意荒亂，內
J23nB122_p0100c20║自念言：『佛滅度未久，恥我乃爾。』即自思唯四諦法已，便
J23nB122_p0100c21║於眾前成阿羅漢，諸塵垢滅，朗然大悟。聖眾稱善，諸天
J23nB122_p0100c22║歌嘆，爾時大地，六反震動。時大迦葉，即使阿難，升七寶
J23nB122_p0100c23║高座。迦葉告言：『佛所說法，一言一字，汝勿使有缺漏。菩
J23nB122_p0100c24║薩藏者，集著一處；聲聞藏者，集著一處；戒律藏者，集著
J23nB122_p0100c25║一處。』爾時阿難最初出經，《胎化藏》為第一；《中陰藏》第二；
J23nB122_p0100c26║《摩訶衍方等藏》第三；《戒律藏》第四；《十住菩薩藏》第五；《雜
J23nB122_p0100c27║藏》第六；《金剛藏》第七；《佛藏》第八。是為釋迦文佛經法。」
J23nB122_p0101a01║千人結集
J23nB122_p0101a02║大迦葉言：「若我昔常乞食者，常有外道強來難問，廢闕
J23nB122_p0101a03║法事。今王舍城常設飯食供給千人。」告語闍王：「給我等
J23nB122_p0101a04║食，日日送來。」是中夏安居，三月十五日說戒時，復語阿
J23nB122_p0101a05║難：「汝今應隨佛心，憐愍眾生故，集佛法藏。」是時阿難一
J23nB122_p0101a06║心合掌，向佛涅槃處，作如是言：「佛初說法時，爾時我不
J23nB122_p0101a07║見，如是轉展聞。佛在波羅柰，佛為五比丘，初開甘露門，
J23nB122_p0101a08║說真四諦法：苦、集、滅、道諦。阿若憍陳如，最初得見道。及
J23nB122_p0101a09║八萬諸天，聞是得見道。」是千阿羅漢，聞是語已，上昇虛
J23nB122_p0101a10║空，高七羅多樹，皆眼見佛法。
J23nB122_p0101a11║七百結集
J23nB122_p0101a12║《四分律》云：「爾時世尊般涅槃後百歲，毗舍離跋闍子比
J23nB122_p0101a13║丘行十事，言：『非法、非毗尼、非佛所教已。』皆下舍羅。在毗
J23nB122_p0101a14║舍離，七百阿羅漢，集論法毗尼。」依《道宣律師感應記》云：
J23nB122_p0101a15║「律師問天人曰：『世尊涅槃後，結集法藏儀式云何？』天人
J23nB122_p0101a16║答曰：『惟大聖隱顯，隨機生滅，三藏遺跡，結集是因。眾集
J23nB122_p0101a17║多少，律論不等。如律中五百、七百，皆遵大迦葉，最為眾
J23nB122_p0101a18║首。如大論中，高選千人，皆同無學。至結集已，召外眾集
J23nB122_p0101a19║重敘所結，有不同者，分為二部。依遵迦葉名上座部，餘
J23nB122_p0101a20║外眾多，名大眾部。』依《文殊問經》，初分二部，即其事也。通
J23nB122_p0101a21║約大小三藏，皆阿難出，其住處同集王舍城。然據文殊
J23nB122_p0101a22║集眾，略結大乘。即在大鐵圍山外，二界中間，阿難升高
J23nB122_p0101a23║座，披佛布僧迦梨，先誦遺教經，如佛在世約敕之相。時
J23nB122_p0101a24║大菩薩、阿羅漢、一切比丘、天龍八部，聞皆悲泣，不能自
J23nB122_p0101a25║勝。爾時大迦葉，即從座起，著布僧迦梨，手執尼師壇，至
J23nB122_p0101a26║高座前。敷坐具，禮阿難已，右繞三匝而立。時大梵天王，
J23nB122_p0101a27║持七寶蓋，覆阿難上。時天帝釋，進七寶案，置阿難前。羅
J23nB122_p0101b01║睺阿修羅王各執七寶香爐，在阿難前。阿難受已，置寶
J23nB122_p0101b02║案上。他化天王，進七寶几，在寶案後。時魔王波旬持七
J23nB122_p0101b03║寶拂授與阿難，仍與帝釋，夾侍兩邊。四天王，各侍高座
J23nB122_p0101b04║四腳。三十二使者，在迦葉後。各各呈恭，胡跪敬聽。時大
J23nB122_p0101b05║迦葉禮阿難已，又繞三匝，至前問訊，如佛無異，然後問
J23nB122_p0101b06║緣。一一依經始從如是，乃至末後歡喜奉行。爾時迦葉
J23nB122_p0101b07║重問曰：『我過去諸佛，修多羅中，一一分部說。汝恒至佛
J23nB122_p0101b08║邊，當有教敕。』阿難答曰：『我受世尊教，末世眾生煩惱垢
J23nB122_p0101b09║重，不能解我教法，不得部類出之。汝當分別說也，或十
J23nB122_p0101b10║章、五章，隨意而安置。令鈍根者，易解我法。』天問：『如來在
J23nB122_p0101b11║世時，教敕優波離，及我大迦葉，入堂東寶樓。觀古佛毗
J23nB122_p0101b12║尼，及不同相。我欲結集，為依古佛說？為依今世尊教耶？』
J23nB122_p0101b13║答曰：『我從世尊聞，以語大迦葉：「若結集毗尼，當分五部
J23nB122_p0101b14║相。往古諸佛所說毗尼，一相無二。今眾生薄福，故說多
J23nB122_p0101b15║部。我滅度後，無智愚人，分我教網，以為五部、十八部，乃
J23nB122_p0101b16║至五百部。雖味薄淡，仍是我正法。」世尊涅槃竟，將往戒
J23nB122_p0101b17║檀，南華林外，安置九十日。待迦葉結集竟，最初於稿本
J23nB122_p0101b18║寫出三藏教。次令阿闍世王，又寫出五本，用黃金印；及
J23nB122_p0101b19║白銀印，印迦葉初本，及闍王寫者；用七寶印，印迦葉稿
J23nB122_p0101b20║本；次以七寶印，印魔王寫者；梵王寫三本，用白銀印；帝
J23nB122_p0101b21║釋寫七本，用黃金印；娑竭龍王寫八萬經本者，俱三色
J23nB122_p0101b22║印。總以印定之，令流布閻浮提，及三天下。世尊所造塔，
J23nB122_p0101b23║及白銀觀，付文殊師利、普賢、觀音。將此觀塔，周遍大千
J23nB122_p0101b24║界。一國留一觀，及一金塔。如震旦，爾時文殊將塔觀，往
J23nB122_p0101b25║清涼山，金剛窟安置，至今流行。』又問：『一切修多羅藏，既
J23nB122_p0101b26║結集已，當安何國？付囑何王？今欲結集，當為廣結？略結？
J23nB122_p0101b27║請次第說之。』答曰：『我聞世尊說，付囑大迦葉，當令廣集。
J23nB122_p0101c01║又付文殊，往大鐵圍山諸菩薩等住處九地有八萬人，
J23nB122_p0101c02║當令略集。付囑阿闍世，寫我遺教。迦葉結集本，安置修
J23nB122_p0101c03║羅窟中。』又問：『世尊在時，我從佛聞，若結集竟，將三藏教，
J23nB122_p0101c04║付囑娑竭龍王。今聞汝說，與昔聞異。』答曰：『我聞世尊說，
J23nB122_p0101c05║結集三藏，在修羅窟中。經二十年中，待文殊結竟，方付
J23nB122_p0101c06║娑竭龍王。』又問：『祗桓精舍，有諸古佛及以三藏陰陽書，
J23nB122_p0101c07║及供養具，當付何人？』答曰：『此事因緣，並在祗桓圖經說
J23nB122_p0101c08║之，各有付處，不煩此述。』又問：『云何二部教？』答曰：『四分、十
J23nB122_p0101c09║誦律。四十年後，一百一十年，迦葉遺律方行前國。如震
J23nB122_p0101c10║旦諸國，謂之君子國。根性輕利，得行三部教。合四百三
J23nB122_p0101c11║國土，同此一文字，並行前三律教。』又問：『云何三部教？』答
J23nB122_p0101c12║曰：『行前二部教，乃以大僧祗如求流離國，及餘二天下，
J23nB122_p0101c13║唯行一部教。所謂薩婆多部是也。祗桓寺殿四簷下，有
J23nB122_p0101c14║四銀臺，兩臺內有黃金修多羅。白玉為牌。又有兩臺內，
J23nB122_p0101c15║有毗尼藏，黃金為牌，白銀為字。毗尼律藏，是龍王書。修
J23nB122_p0101c16║多羅經藏，是魔王書。此二藏經，雖是過去星宿劫前古
J23nB122_p0101c17║佛經也，於閻浮洲中，此之兩部書經最為第一。至佛涅
J23nB122_p0101c18║槃後，娑竭龍王，收將入宮供養。』」
J23nB122_p0101c19║感應緣
J23nB122_p0101c20║後漢明帝時，雒陽白馬寺，有攝摩騰，本中天竺人。善風
J23nB122_p0101c21║儀，解大小乘經，常遊化為任。至漢永平三年中，明皇帝
J23nB122_p0101c22║夜夢金人飛空而至，乃大集群臣以占所夢。通人傅毅
J23nB122_p0101c23║奉答：「臣聞西域有神，其名曰佛。陛下所夢將必是乎！」帝
J23nB122_p0101c24║以為然，即遣中郎蔡愔，博士弟子秦景等，使往天竺，尋
J23nB122_p0101c25║訪佛法。愔等於彼，遇見摩騰，乃邀還漢地。騰誓志弘通，
J23nB122_p0101c26║不憚疲苦，冒涉流沙，至乎雒邑。明帝甚加賞接，於城西
J23nB122_p0101c27║門外，別立清舍以處之，名馬寺。傳云：外國國王，當毀破
J23nB122_p0102a01║諸寺，唯招提寺未及毀壞。夜有一白馬，遶塔悲鳴，王即
J23nB122_p0102a02║停壞諸寺，因改招提以為白馬。又白馬寺，有竺法蘭，是
J23nB122_p0102a03║中天竺人，自言誦經論數萬章，為天竺學者之師。時蔡
J23nB122_p0102a04║愔既至彼國，蘭與摩騰，共契遊化，遂相隨而來，同止少
J23nB122_p0102a05║時，便善漢言，愔於西域獲經，即為翻譯。所謂《十地斷結》、
J23nB122_p0102a06║《佛本行》、《四十二章經》等五部，漢地諸經之始也。
J23nB122_p0102a07║昔漢武帝，穿昆明池底，得黑灰，以問東方朔。朔云不經，
J23nB122_p0102a08║可問西域胡僧。後法蘭既至，眾人追以問之。蘭云世界
J23nB122_p0102a09║終盡，劫火洞燒，此灰是也。
J23nB122_p0102a10║案《周書．異記》云：周昭王即位，二十四年甲寅歲，四月八
J23nB122_p0102a11║日，江河泉池，忽然汎漲，井水溢出，山川震動。有五色光，
J23nB122_p0102a12║入貫太微。遍於西方，盡作青紅色。太史蘇由奏曰：「有大
J23nB122_p0102a13║聖人，生於西方，一千年外，聲教及此。」昭王即敕鐫石記
J23nB122_p0102a14║之，埋於南郊天祠前，此即佛生之時也。相國呂侯乘驊
J23nB122_p0102a15║騮八駿，而行求佛，因以禳之。
J23nB122_p0102a16║周穆王五十三年，壬申歲，二月十五日，平旦，暴風忽起，
J23nB122_p0102a17║損舍折木，地動天陰，西方白虹十二道。太史扈多曰：「西
J23nB122_p0102a18║方聖人滅矣。」此即佛入涅槃之相也。（二卷末）