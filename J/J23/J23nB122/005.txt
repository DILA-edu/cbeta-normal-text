J23nB122_p0124a01║醒世卷五目錄（闡發敬信，使人知虔奉在內不在外。）
J23nB122_p0124a02║潛遁篇（感應緣（八驗））
J23nB122_p0124a03║妖怪篇（引證）
J23nB122_p0124a04║變化篇（厭欲部　感應緣（二驗））
J23nB122_p0124a05║眠夢篇
J23nB122_p0124a06║三性部（不善部　感應緣（二驗））
J23nB122_p0124a07║興福篇
J23nB122_p0124a08║興福部（生信部）
J23nB122_p0124a09║校量部（修造部）
J23nB122_p0124a10║雜福部
J23nB122_p0124a11║洗僧部（感應緣（四驗））
J23nB122_p0124a12║攝念篇（引證）
J23nB122_p0124a13║法服篇（感應緣（一驗））
J23nB122_p0124a14║然燈篇（感應緣（一驗））
J23nB122_p0124a15║懸旛篇（引證）
J23nB122_p0124a16║香華篇（感應緣（六驗））
J23nB122_p0124a17║唄讚篇（述意　引證）
J23nB122_p0124a18║音樂部（感應緣（四驗））
J23nB122_p0124a19║
J23nB122_p0124a20║
J23nB122_p0124a21║
J23nB122_p0124a22║
J23nB122_p0124a23║
J23nB122_p0124a24║
J23nB122_p0124a25║
J23nB122_p0124a26║
J23nB122_p0124a27║
J23nB122_p0124b01║醒世錄卷五
J23nB122_p0124b02║武原居士徐昌治覲周　編輯
J23nB122_p0124b03║金粟寺住持行元百癡　校閱
J23nB122_p0124b04║潛遁篇感應緣（八驗）
J23nB122_p0124b05║西晉慈州郭下安仁寺西，劉薩何師廟者，即晉文公避
J23nB122_p0124b06║地之所也。其廟莊麗，備盡諸飾。初何在俗，全不奉法。因
J23nB122_p0124b07║患死。蘇曰：「在冥道中，見觀世音曰：『汝罪重，應受苦。念汝
J23nB122_p0124b08║無知且放，今洛下、齊城、丹陽、會稽並有育王塔。可往禮
J23nB122_p0124b09║拜，得免先罪。』」何得活已，改革前習，遂出家，法名慧達。百
J23nB122_p0124b10║姓仰之，屢表異跡。晝在高塔，為眾說法；夜入繭中，以自
J23nB122_p0124b11║沉隱。初不寧舍，故俗名為蘇何聖。蘇何者，番名繭也。有
J23nB122_p0124b12║一經卷，俗中行之，純是梵語。黃河左右，八州之地，無不
J23nB122_p0124b13║奉敬。今諸原皆立土塔，上施相剎，繫以蠶繭，擬達之栖
J23nB122_p0124b14║止也。
J23nB122_p0124b15║西晉末竺佛圖澄，西域人，形貌似百歲人。左脅孔圉，可
J23nB122_p0124b16║四五寸，以帛塞之。齋日，就水邊抽腸胃出，洗己內孔；夜
J23nB122_p0124b17║則除帛，光照一室，以讀書。雖未通群籍，與諸學士輒辯
J23nB122_p0124b18║析無滯，莫不伏者。至永嘉中遊洛下，時石勒屯兵河北，
J23nB122_p0124b19║以殺戮為威，道俗遇害不少。澄往造軍門，豫定吉凶。勒
J23nB122_p0124b20║見每拜，澄化令奉佛，減虐省刑，故中州免者，十人而八
J23nB122_p0124b21║九。勒與劉曜相拒搆隙，以問澄，澄曰：「可生擒耳，何憂乎？」
J23nB122_p0124b22║麻油塗掌，令視見之。曜被執，朱繩縛肘，後果獲之，如掌
J23nB122_p0124b23║所見。至建平四年，四月八日，勒至寺灌佛。微風吹鈴有
J23nB122_p0124b24║聲，顧謂眾曰：「解此鈴音者不？鈴言國有大喪，不出今年。」
J23nB122_p0124b25║至七月而勒死，石虎即位，師奉過勒，賜以轝輦，入出乘
J23nB122_p0124b26║焉。所有祥感極多。虎末，澄告弟子曰：「禍將作矣。及期未
J23nB122_p0124b27║至，吾且過世。」至戊申年，遂有冉閔之亂，葬於鄴西。澄死
J23nB122_p0124c01║之日，商者見在流沙，虎開棺，唯見衣缽。
J23nB122_p0124c02║西晉鄴中有佛圖澄弟子，名通進，學通內外，為石虎所
J23nB122_p0124c03║重。嘗言及隱士事，虎謂進曰：「有楊軻者，朕之民也。徵之
J23nB122_p0124c04║十餘年，不恭王命，故往省視，傲然而臥。朕雖不德，君臨
J23nB122_p0124c05║萬邦，乘轝所向，天沸地涌，雖不能令木石屈膝，何匹夫
J23nB122_p0124c06║而長傲耶？昔太公之齊，先誅華士。太公賢哲，豈其謬乎？」
J23nB122_p0124c07║進對曰：「昔舜優蒲衣，禹造伯成。魏軾干木，漢美周黨，管
J23nB122_p0124c08║寧不應曹氏，皇甫不屈晉世。二聖四君，共嘉其節，將欲
J23nB122_p0124c09║激勵貪競，以峻清風。願陛下遵舜、禹之德，勿效太公用
J23nB122_p0124c10║刑。君舉必書，豈可令史遂無隱遁之傳乎？」虎悅其言，即
J23nB122_p0124c11║遣軻還其所止，差十家供給之。進還具以白澄，澄睆然
J23nB122_p0124c12║笑曰：「汝言善也，但軻命有懸矣。」後秦州兵亂，軻弟子以
J23nB122_p0124c13║牛負軻西奔，遂被擒遇害。虎嘗晝寢，夢見群羊負魚，從
J23nB122_p0124c14║東北來。寤以訪澄，澄曰：「不祥也。鮮卑其有中原乎？」慕容
J23nB122_p0124c15║氏後果都之。
J23nB122_p0124c16║宋偽魏長安有釋曇始，關中人，自出家以後，多有異跡。
J23nB122_p0124c17║晉孝武太元之末，齎經數十部，往遼東宣化。顯授三乘，
J23nB122_p0124c18║及以歸戒，蓋高句驪聞道之始也。義熙初，復還關中，開
J23nB122_p0124c19║導三輔。始足白於面，雖跣涉泥水，未嘗沾泥，天下咸稱
J23nB122_p0124c20║白足。時長安人王烏，其叔死數年，忽見形還，將烏遍遊
J23nB122_p0124c21║地獄，示諸果報。烏辭還，叔謂烏曰：「既已知因果，但當奉
J23nB122_p0124c22║事白足阿練。」烏遍訪眾僧，唯見始足白於面，因茲事之。
J23nB122_p0124c23║晉末，朔方北敵赫連勃勃嗟之，並放沙門，悉皆不殺。始
J23nB122_p0124c24║於是潛遁山澤，修頭陀之行。後託跋燾，復剋長安，擅威
J23nB122_p0124c25║關洛。時有博陵崔皓，少習左道，猜嫉釋教。既位居偽輔，
J23nB122_p0124c26║燾所仗信，乃與天師寇謙說燾，以佛化無益，有損民利，
J23nB122_p0124c27║勸令廢之。燾惑其言，以偽太平七年，遂毀滅佛法，分遣
J23nB122_p0125a01║軍兵，燒毀寺舍統內僧尼，悉令罷道。其有竄逸者，皆遣
J23nB122_p0125a02║人追捕，得必梟斬。一境之內，無復沙門。始閑絕幽深，軍
J23nB122_p0125a03║兵所不能至。至太平之末，始知燾化時將及，以元會之
J23nB122_p0125a04║日，忽杖錫到宮門。有司奏云：「有一道人，足白於面，從門
J23nB122_p0125a05║而入。」燾令依軍法。屢斬不傷，遽以白燾。燾大怒，自以所
J23nB122_p0125a06║佩劍斫之，體無餘異。唯劍所著處，有痕如布線。時北園
J23nB122_p0125a07║養虎於檻，燾令以始餧之。虎皆潛伏，終不敢近。試以天
J23nB122_p0125a08║師近檻，虎輒鳴吼。燾始知佛化尊高，黃老所不能及。即
J23nB122_p0125a09║延始上殿，頂禮足下，悔其信失。始為說法，明辨因果。燾
J23nB122_p0125a10║大生愧懼，遂疾崔、寇二人。次發惡病，燾以過由於彼，於
J23nB122_p0125a11║是誅剪二家門族都盡。宣下國中，興復正教。俄而燾卒，
J23nB122_p0125a12║孫濬襲位，方大弘佛法，盛訖於今。始後不知所終也。
J23nB122_p0125a13║宋岷山通雲寺，有沙門邵碩，始康人，形貌似狂，而深敬
J23nB122_p0125a14║佛法。至四月八日，成都行像，碩於眾中匍匐，作師子形。
J23nB122_p0125a15║爾日郡縣亦見碩作師子形，乃悟分身也。刺史蕭慧開
J23nB122_p0125a16║及劉孟明等，並挹事之。後一朝，忽著布帽，詣孟明，少時
J23nB122_p0125a17║明卒。先是孟明長史沈仲玉，改鞭杖之格，嚴重常科。碩
J23nB122_p0125a18║謂玉曰：「天地嗷嗷從此起。若除鞭格得刺史。」玉信而除
J23nB122_p0125a19║之。及孟明卒，仲玉果行州事。以宋元嘉元年九月一日，
J23nB122_p0125a20║卒岷山通靈寺。臨亡，語道人法進云：「可露吾骸。急繫履
J23nB122_p0125a21║著腳。」既而依之，出屍置寺後，經二日不見所在。俄而有
J23nB122_p0125a22║人從郫縣來，遇進云：「昨見碩公在寺中，一腳著履。漫語
J23nB122_p0125a23║云：『小子失我履一隻。』」進驚而檢問沙彌，沙彌答云：「近送
J23nB122_p0125a24║屍時怖懼，右腳一履不得好繫，遂失之。」
J23nB122_p0125a25║梁京師有釋寶誌，本姓朱，金城人。少出家，止京師道林，
J23nB122_p0125a26║師事沙門僧儉，修習禪業。至宋太始初，忽如僻異，居止
J23nB122_p0125a27║無定，飲食無時，髮長數寸，常跣行街巷，執一錫杖。齊建
J23nB122_p0125b01║元中，稍見異跡，數日不食，亦無饑容；與人言語，始若難
J23nB122_p0125b02║曉，後皆效驗；時或賦詩，言如讖記。京土士、庶皆共事之。
J23nB122_p0125b03║齊武帝謂其惑眾，收住建康。既旦，人見共入市廛，還檢
J23nB122_p0125b04║獄中，誌猶在焉。誌語獄吏：「門外有兩轝食來，金缽盛飯，
J23nB122_p0125b05║汝可取之。」既而齊文惠太子竟陵王子良，並送食餉誌，
J23nB122_p0125b06║果如其言。建康令呂文顯，以事聞武帝，帝即迎入，居之
J23nB122_p0125b07║後堂。誌後假武帝神力，見高帝於地下，常受錐刀之苦，
J23nB122_p0125b08║帝是時永廢錐刀。齊太尉司馬殷齊之，隨陳顯達鎮江
J23nB122_p0125b09║州，辭誌。誌畫絹作一樹，樹上有烏，語云：「急時可登此。」後
J23nB122_p0125b10║顯達逆節，留齊之鎮州，及敗，齊之入廬山。追騎將及，齊
J23nB122_p0125b11║之見林中有一樹，樹上有烏，乃誌所畫，悟而登之。烏竟
J23nB122_p0125b12║不飛，追者見烏，謂無人而返，卒以見免。先是齊時多禁
J23nB122_p0125b13║誌出入，今下詔曰：「誌公跡居塵垢，神遊冥寂。水火不能
J23nB122_p0125b14║焦濡，蛇虎不能侵懼。語其佛理，則聲聞以上；談其隱淪，
J23nB122_p0125b15║則遁仙高者。自今以來，隨意出入，勿得復禁。」誌自是多
J23nB122_p0125b16║出入禁內。天監五年冬旱，誌忽上啟云：「願於華光殿，講
J23nB122_p0125b17║《勝鬘》請雨。」又云：「須一盆水，加刀其上。」俄而雨大降，高下
J23nB122_p0125b18║皆足。上嘗問誌云：「弟子煩惑未除，何以治之？」答云：「十二
J23nB122_p0125b19║識者以為十二因緣，治惑藥也！」又問：「弟子何時得靜心
J23nB122_p0125b20║修習？」答云：「安樂禁。」後法雲於華林講法華，至假使黑風，
J23nB122_p0125b21║誌忽問：「風之有無？」答云：「世諦故有，第一義則無也。」誌往
J23nB122_p0125b22║復三四番，便笈云：「若體是假有，此亦不可，解難可解。」其
J23nB122_p0125b23║意旨隱沒，類皆如此。
J23nB122_p0125b24║周時老子者，姓李名聃，字伯陽。楚國苦縣瀨鄉曲仁里
J23nB122_p0125b25║人。其母感大流星而有娠。雖受氣於天，然見生於李，猶
J23nB122_p0125b26║以李為姓。或云老子先天地生；或云其母懷之七十歲
J23nB122_p0125b27║乃生。生時剖其母左腋出，出而白首，故謂之老子。
J23nB122_p0125c01║殷時彭祖，諱鏗，帝顓頊之玄孫。至殷之末世年已七百
J23nB122_p0125c02║六十七歲，而不衰老。少好恬靖，不恤世務，不管名譽，不
J23nB122_p0125c03║飾車服，惟以養生治身為事。王聞其壽，以為大夫。常稱
J23nB122_p0125c04║病閑居，不與政事。善於補導之術，并服水桂、雲母、糧粉、
J23nB122_p0125c05║麋角。常有少容，閉氣內息。從平旦至日中，乃免坐拭目。
J23nB122_p0125c06║摩搦身體，舐唇咽唾，服氣數十。乃以起行言笈，其體中
J23nB122_p0125c07║或有疲倦不安，便導引閉氣。頭面九竅，五臟四肢，至毛
J23nB122_p0125c08║髮，皆令氣行體中。起於鼻口，下達十指。又有婇女者以
J23nB122_p0125c09║少得道，知養形神。方年二百七歲，視之如十五六。王奉
J23nB122_p0125c10║事之於腋庭，為立華屋紫閣，飾以金玉。乃令婇女乘輜
J23nB122_p0125c11║軿，往問道於彭祖。婇女具受諸要法以教王，王試為之，
J23nB122_p0125c12║有驗。欲殺之，彭祖知之，乃去，不知所如。其後七十餘年，
J23nB122_p0125c13║門人於流沙之西見之。
J23nB122_p0125c14║妖怪篇引證
J23nB122_p0125c15║如《佛本行經》云：「爾時佛告諸比丘言：『我念往昔有一鳥
J23nB122_p0125c16║王，名雞尸。形貌端正，身體白淨，猶如珂雪，又若白銀，如
J23nB122_p0125c17║淨滿月，如居陀華。其頭紺色，走疾如風，聲如妙鼓。於彼
J23nB122_p0125c18║時間，閻浮提有五百商人。時諸商人欲入大海，辦具資
J23nB122_p0125c19║糧。行到大海，即祠海神，備諸船舶。雇得五船師，求覓珍
J23nB122_p0125c20║寶。時諸人輩，至其海內，忽值惡風，吹其船舫，至羅剎國。
J23nB122_p0125c21║其國多有羅剎之女，欲到彼國，大風飄搏，船悉破壞。時
J23nB122_p0125c22║諸商人，各運手足，截流浮去，欲詣彼岸。時羅剎女，聞彼
J23nB122_p0125c23║大海，有船破壞。羅剎女等，即往救接。將彼商人，置一鐵
J23nB122_p0125c24║城。既安置已，變化本形，令使端正，可喜過人。用天香湯
J23nB122_p0125c25║澡浴，以香塗身。著種種衣，纓絡莊嚴。妙華天冠，懸以寶
J23nB122_p0125c26║鈴。捷疾走行，詣商人所。將諸商人，向彼城已。教脫舊衣，
J23nB122_p0125c27║以諸香湯沐浴身體，令坐種種妙勝之座。以五欲具而
J23nB122_p0126a01║娛樂之後，時諸羅剎女等，告諸商人：「是城南面，不得從
J23nB122_p0126a02║彼出向某處。」有一商人，智慧深細，聰明利見。即生疑念，
J23nB122_p0126a03║作是思惟：「以何等故，不聽南過，我應伺諸女睡臥之時，
J23nB122_p0126a04║尋往所禁之處，次第觀看善惡之事。」爾時商主作是念
J23nB122_p0126a05║已，即伺彼諸羅剎女等臥睡眠已，遂安詳而起，不令有
J23nB122_p0126a06║聲，即執刀從家而出。漸漸前進。見一微徑，無有草木。乃
J23nB122_p0126a07║聞有人大叫喚聲。聞此聲已，身毛皆豎。默然詣彼，見一
J23nB122_p0126a08║鐵城，其城高峻。詣城巡行聲出之處，而不見門。到於北
J23nB122_p0126a09║面，見有一樹，近城而生，其高大出於城上。時彼商主，即
J23nB122_p0126a10║上其樹，觀看城內。見彼城中百有餘人，或有死者，已被
J23nB122_p0126a11║食半；或命未斷，半身支解；或有饑渴，逼惱而坐；或復消
J23nB122_p0126a12║瘦，唯有筋骨，眼目坎陷，迷悶在地，頭髮蓬亂，塵土坌身，
J23nB122_p0126a13║甚大嬴瘦，各相割肉而噉食之。是大商主，見是事已，即
J23nB122_p0126a14║以手捉合歡樹枝而搖動之。一枝動已，舉樹枝葉，互相
J23nB122_p0126a15║撐触而有聲出。爾時受苦諸人，仰觀城上。見彼主在樹，
J23nB122_p0126a16║悲呼：「是誰？為天為龍，為夜叉，為帝釋，為大梵王等？」合十
J23nB122_p0126a17║指掌，頭頂遙禮。哀泣發聲，仰面上觀：「善哉仁者，濟拔於
J23nB122_p0126a18║我。」爾時商主報彼言：「我等從閻浮提興生至此，為求財
J23nB122_p0126a19║故入於大海。我等將欲至於陸地，忽遇大風，船舶破散，
J23nB122_p0126a20║值諸婦女，濟拔我等。從爾已來，常共如是諸女歡娛受
J23nB122_p0126a21║樂。我今云何能濟汝苦？」是時商主復問彼言：「汝諸人等，
J23nB122_p0126a22║云何在此受如斯事？」彼苦人答言：「我等行人同伴亦五
J23nB122_p0126a23║百人，船破至岸，亦遭羅剎女共受五欲。將我等輩，置鐵
J23nB122_p0126a24║城中。入此城來，已被他食二百五十，今唯二百五十人
J23nB122_p0126a25║在。我等亦共彼輩和合，生於男女。彼羅剎女，語言微玅，
J23nB122_p0126a26║其聲婉媚。但彼女等，貪食肉故。共生男女，悉還食盡。汝
J23nB122_p0126a27║諸人輩，慎莫共彼受樂。」是時商主復問彼言：「諸人輩！頗
J23nB122_p0126b01║有方便得脫難不？」彼即報言：「有一方便。」商主復問：「方便
J23nB122_p0126b02║如何？」彼等報言：「十五日滿，四月節會，大喜樂日，月與卯
J23nB122_p0126b03║宿合會之時，有一馬王，名曰雞尸。彼所停處，粳米鮮白，
J23nB122_p0126b04║香美具足，彼馬所食。食是米已，來詣海岸。露現半身，口
J23nB122_p0126b05║出人聲，而作是言：『誰欲度彼大鹹苦水？』如是三說『我今
J23nB122_p0126b06║當令安隱，得度彼岸。』若值如是馬者，即得免難。」商主復
J23nB122_p0126b07║問：「汝等頗曾見馬王不？汝若見者。何不親近？何不度汝？
J23nB122_p0126b08║初從誰聞如是之事？」彼等報言：「我從虛空聞如是聲。而
J23nB122_p0126b09║有信者，尋虛空聲，詣於北道馬王之所。雖往其所，不受
J23nB122_p0126b10║彼言而復還歸。我等皆由愛羅剎女，是故如此受厄。」商
J23nB122_p0126b11║主復問彼言：「汝等可共詣彼馬王之所。」彼等報言：「我欲
J23nB122_p0126b12║上城，城即增長。掘地欲出，其孔還合。我等是處無解脫
J23nB122_p0126b13║期，我輩必為羅剎女食。」爾時商主，依著本道，還向本處。
J23nB122_p0126b14║見彼等輩、諸羅剎女猶故睡眠，商主爾時還即眠臥。至
J23nB122_p0126b15║於天曉，便作是念：「云何令彼諸商人輩得知此事？若輒
J23nB122_p0126b16║出言，是即漏泄。」隱然而住，乃至四月歡樂會時，方始告
J23nB122_p0126b17║彼諸商人知：「汝等今者慎莫放逸，戀著愛心。或貪婦女，
J23nB122_p0126b18║或貪飯食及餘資財。我於汝等極生憐愍，我今密語。」時
J23nB122_p0126b19║諸商人聞說，猶如師子在於山林，忽大哮吼。遂至夜內，
J23nB122_p0126b20║見彼羅剎一切諸女睡眠，安隱而臥，私從臥起，咸共詣
J23nB122_p0126b21║彼期處。白商主言：「善哉所見，願為我說。」商主即告彼等
J23nB122_p0126b22║說前見事。諸人聞已憂愁不樂，白言：「今當速至彼馬王
J23nB122_p0126b23║所，願我等輩，安置得達閻浮提內本生之處。」時諸商人
J23nB122_p0126b24║皆詣馬王所。爾時馬王至於海岸，露現半身，以人音聲
J23nB122_p0126b25║而三唱告：「誰欲樂度鹹水彼岸？我當安隱負而度之。」時
J23nB122_p0126b26║諸商人聞馬王如是語已，歡喜踴躍，身毛皆豎。合十指
J23nB122_p0126b27║掌，頂禮馬王：「我等欲度。願濟我等，達到彼岸。」時馬王告
J23nB122_p0126c01║諸商人：「汝等當知，彼羅剎女不久應來，或將男女顯示
J23nB122_p0126c02║於汝，慈悲哀哭，受於苦惱。汝等於時莫生染著愛戀之
J23nB122_p0126c03║心。汝等若起此意，假使乘我背上，必當墮落，為彼羅剎
J23nB122_p0126c04║之所噉食。若能堅持意念，以手執我一毛而懸之者，我
J23nB122_p0126c05║於是時安隱相送，速到彼岸。」作是語已，時諸商人依語
J23nB122_p0126c06║乘之。爾時馬王負彼商人，出哀愍聲，飛騰空裏，行疾如
J23nB122_p0126c07║風。爾時彼諸羅剎女輩，聞彼馬王哀愍之聲，復聞走聲
J23nB122_p0126c08║狀如猛風，忽從睡覺，處處觀看，乃遙見商人乘馬王上，
J23nB122_p0126c09║乘空而去，速將男女馳走奔赴至於海岸，發慈愍聲哀
J23nB122_p0126c10║號啼哭，作大苦惱，各作是言：「汝諸聖子，今者舍我，欲何
J23nB122_p0126c11║所去？今我無主，汝是我主。汝等於先墮在海難，大恐怖
J23nB122_p0126c12║中，我等度汝。汝今捨背於我，欲詣何所？無恩無義，何故
J23nB122_p0126c13║相棄？若有違犯，今乞懺悔。從今已後，不作諸惡。如其不
J23nB122_p0126c14║用我者，今此男女，可收將去。」時羅剎女，雖作如是慈流
J23nB122_p0126c15║言語，雞尸馬王仍將彼輩五百商人安隱登彼岸，到閻
J23nB122_p0126c16║浮提，得脫度生死海。』」
J23nB122_p0126c17║感應緣（四驗）
J23nB122_p0126c18║賈誼為長沙王太傅，四月庚子日，有鵩鳥飛入其舍，止
J23nB122_p0126c19║於坐隅，良久乃去。誼發書占之曰：「野鳥入處，主人將去。」
J23nB122_p0126c20║誼忌之，故作鵩鳥賦，齊死生而等禍福。
J23nB122_p0126c21║安陽城南，有一亭廟，不可宿也，若宿殺人。有一書生，乃
J23nB122_p0126c22║過宿之。亭民曰：「此不可宿。前後宿此，未有活者。」書生曰：
J23nB122_p0126c23║「無苦也，吾自能諧。」遂住廟舍。乃端坐讀書，良久乃休。夜
J23nB122_p0126c24║半後，有一人著皂單衣，來往戶外，呼亭主。亭主應曰：「諾。」
J23nB122_p0126c25║「亭中有人耶？」答曰：「向者有一書生在此讀書久。適休，似
J23nB122_p0126c26║未寐。」乃喑嗟而去。須臾復有一人冠幘赤衣，呼亭主。亭
J23nB122_p0126c27║主應：「諾」亦復問：「亭中有人耶？」亭主答如前，復喑嗟而去。
J23nB122_p0127a01║於是書生起，詣向者呼處，微呼亭主。亭主亦應：「諾。」復問：
J23nB122_p0127a02║「亭中有人耶？」亭主答如前。乃問：「向者黑衣來者誰？」曰：「北
J23nB122_p0127a03║舍母豬也。」又曰：「赤冠幘來者誰？」曰：「西舍老雄雞父也。」曰：
J23nB122_p0127a04║「汝復誰耶？」曰：「我是老蠍也。」於是書生密便誦書，至明不
J23nB122_p0127a05║敢寐。天明亭民來視，驚曰：「君何以得活耶？」書生曰：「汝捉
J23nB122_p0127a06║索函來，吾與卿取魅。」乃掘昨夜應處，果得老蠍。大如鞞
J23nB122_p0127a07║婆毒，長數尺。於西家得老雄雞父，北舍得母豬。凡殺三
J23nB122_p0127a08║物，亭毒遂靜，永無災橫。
J23nB122_p0127a09║東越閩中，有庸嶺，高數十里。其下北隙中，有大蛇，長七
J23nB122_p0127a10║八丈，土俗嘗懼，治都尉及屬城長吏，多有死者。或與人
J23nB122_p0127a11║夢，或喻巫祝，欲得啗童女年十二三者。都尉、令長並共
J23nB122_p0127a12║患之。然氣厲不息，共請求人家生婢子，兼有罪家女養
J23nB122_p0127a13║之。至八月朝祭，送蛇穴口，蛇輒夜出吞嚙之。累年如此，
J23nB122_p0127a14║前後已用九女。爾時豫復募索，未得其女。將樂縣李誕
J23nB122_p0127a15║家，有六女，無男。其小女名寄，應募欲行，父母不聽。寄曰：
J23nB122_p0127a16║「父母無相，唯生六女，無有一男，雖有如無。女無緹縈濟
J23nB122_p0127a17║父母之功，既不能供，徒費衣食，生無所益，不如早死。賣
J23nB122_p0127a18║寄之身，可得少錢，以供父母，豈不善耶？」寄乃行，密請好
J23nB122_p0127a19║劍及咋蛇犬。至八月朝，便詣廟中坐，懷劍，將犬，先作數
J23nB122_p0127a20║石米餈，蜜麨灌之，以置穴口。蛇夜便出，頭大如囷，目如
J23nB122_p0127a21║二尺鏡。聞餈香氣，先啗食之。寄便放犬，犬就嚙咋。寄從
J23nB122_p0127a22║後斫，得瘡痛急，蛇因踊出，至庭而死。寄入視穴，得其九
J23nB122_p0127a23║女髑髏，悉舉出。叱言曰：「汝曹怯弱，為蛇作食，甚可哀愍。」
J23nB122_p0127a24║於是寄女緩步而歸。越王聞之，聘寄女為后，拜其父為
J23nB122_p0127a25║將樂令。母及姊，皆有賜賞。自是東治無復妖邪之物。
J23nB122_p0127a26║晉咸安二年，簡文皇帝，起造聖嬤新林寺。時歷陽郡，烏
J23nB122_p0127a27║江寺尼道容，苦行通靈，豫知禍福，世傳為聖嬤。咸安初，
J23nB122_p0127b01║有烏巢殿屋，帝使嘗筮人占之曰：「西南有女人師，當能
J23nB122_p0127b02║伏此怪。」即遣使至烏江迎聖嬤，問：「此吉凶焉在？」嬤曰：「修
J23nB122_p0127b03║德可以禳災，齋戒亦能轉障。」帝乃建齋七日，禮懺精勤。
J23nB122_p0127b04║法席未終，忽有群烏運巢而去，一時淨盡。帝深加敬信，
J23nB122_p0127b05║因起此寺。
J23nB122_p0127b06║變化篇厭欲部
J23nB122_p0127b07║《大莊嚴法門經》云：「爾時王舍城中，有婬女，女名金色。彼
J23nB122_p0127b08║女宿世善根因緣，形貌端正，眾相具足。身真金色，光明
J23nB122_p0127b09║照耀。容儀媚麗，世所希有。神慧聰敏，辯才無礙。音辭清
J23nB122_p0127b10║妙，深邃柔軟，言嘗含笈。隨所行處皆金光照，所著衣服
J23nB122_p0127b11║亦皆金色。一切人眾，見者繫心，愛著無捨，隨所遊處皆
J23nB122_p0127b12║悉隨從。有長者子，名上威德，為欲樂故，多與財寶，共相
J23nB122_p0127b13║要契，車乘莊嚴，往詣園林。爾時金色女，宿緣冥感，為文
J23nB122_p0127b14║殊師利，化令入道，神變自在。故以頭枕彼威德膝上而
J23nB122_p0127b15║睡。即以神力，於其臥處，現為死相。膖脹臭爛，難可附近。
J23nB122_p0127b16║須臾腹破，肝腸剖裂。五臟露現，臭穢可惡。大小便道，流
J23nB122_p0127b17║溢不淨。諸根支節，蠅蛆唼食。時長者子。見此死屍，生大
J23nB122_p0127b18║恐怖，身毛皆豎，而作是念：『我今無救。遍觀四方無歸依
J23nB122_p0127b19║處，從昔以來未見如是惡事。又大眾知我與彼同來在
J23nB122_p0127b20║此，而今忽死，謂我故殺。』彼長者子，過去善根雖熟，以不
J23nB122_p0127b21║聞見文殊，共金色女所說法故。文殊師利，即以神力令
J23nB122_p0127b22║諸樹林悉說偈言。長者子聞，心大歡喜，深自慶幸。捨棄
J23nB122_p0127b23║死屍，從林而出，即往佛所，具說怖緣。爾時佛告長者子：
J23nB122_p0127b24║『汝莫憂怖。我當施汝一切無畏。』長者子白佛：『一切怖畏，
J23nB122_p0127b25║從何而生？』佛言：『從貪、瞋、癡因緣故畏。當知一切諸怖，無
J23nB122_p0127b26║主無作，無有執者。汝先欲覺，今何所在？』長者子言：『此中
J23nB122_p0127b27║所見好色，凡夫貪著。於聖法中，無如是事。』於是佛為種
J23nB122_p0127c01║種方便說法，時長者子得順法忍。時金色女知長者子
J23nB122_p0127c02║受教化已，莊嚴五百馬車，前後圍繞，來詣佛所，卻住一
J23nB122_p0127c03║面。爾時文殊問長者子言：『汝識此妹不？』長者子言：『我今
J23nB122_p0127c04║實識。』文殊師利言：『汝云何識？』時長者子，即向文殊而說
J23nB122_p0127c05║偈言：『見色如水沫，諸受悉如泡。觀想同陽燄，如是我識
J23nB122_p0127c06║彼。文殊當善聽，彼恩難可報。我本多貪欲，見不淨解脫。』
J23nB122_p0127c07║爾時佛告阿難：『此金色女，上威德男，已於過去教化令
J23nB122_p0127c08║發菩提，今更聞法得順法忍。此金色女，於當來世，過九
J23nB122_p0127c09║十百千劫，當得作佛。威德長者，得菩薩身。』」又《觀佛三昧》
J23nB122_p0127c10║云：「佛告阿難：『我昔夏安居。時波羅柰國，有一婬女，在高
J23nB122_p0127c11║樓上，名妙意，昔日於佛有緣。』爾時世尊化三童子，年皆
J23nB122_p0127c12║十五。面貌端正，勝諸世間一切人類。此女見已，身心歡
J23nB122_p0127c13║喜，白言：『丈夫！我今以身及與奴婢，奉上丈夫，可備灑掃。
J23nB122_p0127c14║若能顧納，一切供給，無所愛惜。』作是語已，化人就床。女
J23nB122_p0127c15║前親近，一日一夜，心不疲厭；至二日時，愛心漸息；至三
J23nB122_p0127c16║日時，纏綿不已。女生厭悔，身體痛苦。女作念言：『我聞人
J23nB122_p0127c17║說，迦毗羅城淨飯王子，身紫金色，三十二相。愍諸盲冥，
J23nB122_p0127c18║救濟苦人。恒在此城，嘗行福度，放金色光，濟一切人。今
J23nB122_p0127c19║日何故不來救我。我從今日，乃至壽終，終不貪色。』化人
J23nB122_p0127c20║亦瞋婦女：『廢我事業，我今共汝合體一處，不如早死。』是
J23nB122_p0127c21║時化人，取刀剃頸，血流滂沱，塗於女身，萎陀在地。二三
J23nB122_p0127c22║日後，膖脹爛潰，肉落唯有臭骨，如膠如漆，黏著女身。女
J23nB122_p0127c23║極惡厭而不得離，女發誓願：『若諸天神，及與仙人，淨飯
J23nB122_p0127c24║王子，能免我苦，我持此舍一切珍寶，以用給施。』作是念
J23nB122_p0127c25║時，佛將阿難、難陀，帝釋在前、梵王在後。佛放嘗光，照耀
J23nB122_p0127c26║天地。一切大眾，皆見如來，詣此女樓。時女見佛，心懷慚
J23nB122_p0127c27║愧，藏骸無處，取諸白㲲，纏裹臭屍。臭氣如故，不可覆藏。
J23nB122_p0128a01║女見世尊作禮。以慚愧故，身映骨上，臭骨忽然在女背
J23nB122_p0128a02║上。女極慚愧，流淚而言：『如來功德，慈悲無量。若能令我
J23nB122_p0128a03║離此苦者，願為弟子，心終不退。』佛神力故，臭骨不現。女
J23nB122_p0128a04║大歡喜，為佛作禮，白佛言：『世尊！我今所珍，一切施佛。』佛
J23nB122_p0128a05║為咒願，梵音流暢。女聞咒願，心大歡喜，應時即得須陀
J23nB122_p0128a06║洹道。五百侍女，聞佛音聲，皆發無上菩提道心。無量梵
J23nB122_p0128a07║眾，見佛神變，得無生忍。」
J23nB122_p0128a08║感應緣（二驗）
J23nB122_p0128a09║左慈，字元放，廬江人也，有神通。嘗在曹公座，公曰：「今日
J23nB122_p0128a10║高會，恨不得吳松江鱸魚為膾。」放云：「可得也。」求銅盤貯
J23nB122_p0128a11║水，放以竹竿，餌釣盤中，須臾引一鱸出，公大撫掌。會者
J23nB122_p0128a12║皆驚，公曰：「一魚不周座席，得兩為佳。」放乃復餌釣之，須
J23nB122_p0128a13║臾引出，皆三尺餘，生鮮可愛。公便目前膾之，周賜座席。
J23nB122_p0128a14║公曰：「今既得鱸，恨不得蜀生薑耳。」放曰：「可得也。」公恐其
J23nB122_p0128a15║近道買，因曰：「吾昔使人至蜀買錦。可敕人告吾使，使增
J23nB122_p0128a16║市二端。」人去須臾，還得生薑。又云：「於錦肆下見公使，已
J23nB122_p0128a17║敕增市二端。」後經歲餘，公使還，果增市二端錦。問之，云：
J23nB122_p0128a18║「昔某月某日，見人於肆下，以公敕增市二端錦。」後公近
J23nB122_p0128a19║郊，士人從者百許人。放乃齎酒一甖，脯一片。手自傾甖，
J23nB122_p0128a20║行酒百官，百官皆醉飽。公還驗之酤賣家，昨悉亡其酒
J23nB122_p0128a21║脯矣。公惡之，陰欲殺元放。元放在公座，將收之。放卻入
J23nB122_p0128a22║壁中，霍然不見。募取之，或見於市，乃捕之，而市人皆放
J23nB122_p0128a23║同形。後或見放於陽城山頭，行人逐之。放入於群羊，行
J23nB122_p0128a24║人知放在羊中，告之曰：「曹公不復相殺。本成君術，但欲
J23nB122_p0128a25║與相見。」羊中忽有一大老羝，屈前兩膝，人立而言曰：「遽
J23nB122_p0128a26║如許。」人即云：「此羊是。」競往欲取。而群羊數百，皆為羝羊。
J23nB122_p0128a27║並屈前膝，人立云：「遽如許。」於是莫知所取焉。老子曰：「吾
J23nB122_p0128b01║之所以為大患者，以吾有身也。及吾無身，吾有何患？」於
J23nB122_p0128b02║孔子，厄於陳，絃歌於館中。夜有一人，長九尺餘，著皂衣，
J23nB122_p0128b03║高冠大吒，聲動左右。子貢進問：「何人耶？」便提子貢而挾
J23nB122_p0128b04║之。子路引出，與戰於庭，有頃未勝。孔子察之，見其甲車
J23nB122_p0128b05║間，時時開如掌。孔子曰：「何不探其甲車，引而奮之？」子路
J23nB122_p0128b06║如之，沒手，仆於地，乃是大鯨魚也，長九尺餘。孔子嘆曰：
J23nB122_p0128b07║「吾聞物老，則群精依之。因衰而至，此其來也。豈以吾遇
J23nB122_p0128b08║厄絕糧，從者病乎？」夫六畜之物，及龜、蛇、魚、鱉、草、木，久者
J23nB122_p0128b09║神皆依憑，能為妖怪，故謂之五酉。五酉者，五行之方皆
J23nB122_p0128b10║有其物。酉者老也，故物老則為怪。
J23nB122_p0128b11║眠夢篇三牲部
J23nB122_p0128b12║《雜寶藏經》云：「昔有惡生王，為行殘暴。如來遣迦栴延化
J23nB122_p0128b13║其本國，惡生王及夫人皆得生信，夫人號為尸婆具沙。
J23nB122_p0128b14║後生太子，字喬波羅。時王於寢，夢見八事，以為不祥。愁
J23nB122_p0128b15║憂慘悴，尋問外道婆羅門。外道正嫉尊者迦栴延，因王
J23nB122_p0128b16║此夢，言：『大不吉。不禳壓之，禍及王身。』王益增憂惱，即問
J23nB122_p0128b17║禳壓，當須何物？婆羅門言：『所須用者，王所珍愛。我若說
J23nB122_p0128b18║者，王必不能。』王言：『此夢甚惡，但恐大禍殃及我身。除我
J23nB122_p0128b19║以往，餘無所惜。』諸婆羅門寺，即語王言：『此夢有八，須八
J23nB122_p0128b20║種可以禳災。一、殺王所敬夫人尸婆具沙；二、殺王所愛
J23nB122_p0128b21║太子喬婆羅；三、殺輔相大臣；四、殺王所有烏臣；五、殺王
J23nB122_p0128b22║一日能行三千里象；六、殺王一日能行三千里駝；七、殺
J23nB122_p0128b23║王良馬；八、殺王所敬禿頭迦栴延。殺聚其血，入中而行，
J23nB122_p0128b24║可得消災。』王聞其言，以己命重，即便許可。還至宮中，愁
J23nB122_p0128b25║憂懊惱。夫人問王何故如是，王具陳說上不祥之夢，并
J23nB122_p0128b26║道婆羅門禳夢所須。夫人聞已而作是言：『但使王身平
J23nB122_p0128b27║安，無患妾之賤身。』復白王言：『卻後七日，我歸當死。聽我
J23nB122_p0128c01║往彼尊者迦栴延所，六日之中，受齋聽法。』王言：『不得。汝
J23nB122_p0128c02║若至彼，或語其實。彼若知者，捨我飛去。』夫人慇勤，王不
J23nB122_p0128c03║能免，即便聽往。夫人到彼尊者所，禮拜問訊，遂經三日。
J23nB122_p0128c04║尊者怪問：『王之夫人，未曾全此經宿。何故今者不同於
J23nB122_p0128c05║常？』夫人具說王之惡夢：『卻災七日，當殺我等，用禳災患。
J23nB122_p0128c06║餘命未幾，故來聽法。』尊者迦栴延言：『此夢甚吉，當有歡
J23nB122_p0128c07║喜，不足為憂。一、頭上然者，寶主之國，當有天冠直十萬
J23nB122_p0128c08║兩金來貢於王，日晡時必當來至；二、兩蛇絞腰，月支國
J23nB122_p0128c09║王，當獻雙劍，價值千萬兩金，今日當至。三、細鐵網纏身
J23nB122_p0128c10║者，大秦國王，當獻珠纓，價值十萬兩金，後日凌晨當至；
J23nB122_p0128c11║四、赤魚吞足者，師子國王，當獻毗琉璃寶跂，價值萬兩
J23nB122_p0128c12║金，後日食時當至；五、四白鶴來者，跋耆國王，當獻金寶，
J23nB122_p0128c13║後日日中當至；六、血泥中行者，安息國王，當獻鹿毛欽
J23nB122_p0128c14║婆羅衣，價值十萬兩金，後日日昧當至；七、登太白山者，
J23nB122_p0128c15║曠野國王，當獻大象，後日晡時當至；八、鸛雀咽頭者，王
J23nB122_p0128c16║與夫人，當有私密之事。事至後日，自當知之。』夫人白王，
J23nB122_p0128c17║良久果如尊者所言。期限既至，諸國所獻，一切皆到。王
J23nB122_p0128c18║大歡喜。尸婆具沙夫人，先著寶主國所獻天冠，王因挍
J23nB122_p0128c19║戲，脫夫人所著一重天冠，著金鬘夫人頭上。時夫人瞋
J23nB122_p0128c20║恚而言：『若有惡事，我先當之。今得天冠，與彼而著。』尋以
J23nB122_p0128c21║酪器，擲王頭上。王頭盡污，王大瞋忿，拔劍欲斫夫人。夫
J23nB122_p0128c22║人走入房中，即閉房戶，王不得前。王尋自悟尊者占夢
J23nB122_p0128c23║云有私密事，正此事耳。王及夫人尋至尊者迦栴延所，
J23nB122_p0128c24║具論上來信於非法惡邪之言，幾於尊者、妻子、大臣、所
J23nB122_p0128c25║愛之物，行大惡事。今蒙尊者離於惡事，即詣尊者敬奉
J23nB122_p0128c26║供養。驅諸外道婆羅門等，遠其國界。於三寶所，深生（敬信）。」
J23nB122_p0128c27║不善部
J23nB122_p0129a01║如《發覺淨心經》云：「佛告彌勒菩薩言：『菩薩當觀二十種
J23nB122_p0129a02║睡眠諸患。』」時有國王，名不黎先泥，夜夢十事，即寤大怖，
J23nB122_p0129a03║意中不樂，「誰能解夢？」有一婆羅門言：「我為解之，恐王聞
J23nB122_p0129a04║者憂愁不樂。」王言：「如卿所睹說之，勿有所諱。」婆羅門言：
J23nB122_p0129a05║「王夢皆惡。當取所重愛夫人、太子、及親近侍人、奴婢，皆
J23nB122_p0129a06║殺以祠天。王可得無他。」王聞此語，轉加愁憂，即入齋房，
J23nB122_p0129a07║思念是事。王正夫人名摩泥，到王所，問王言：「何為入齋
J23nB122_p0129a08║房，愁憂不樂？設有善惡，王應語我。」王便為夫人具說夜
J23nB122_p0129a09║夢十事。夫人言：「王莫愁憂。如人買金磨石，好醜善惡，其
J23nB122_p0129a10║色自見於石上。今佛近在精舍，去國不遠，何不往問？如
J23nB122_p0129a11║佛所解，王當隨之。」王即敕群臣嚴駕而出，到佛所，頭面
J23nB122_p0129a12║禮佛足，卻坐白佛言：「我昨夜夢見十事，寤即怖恐，恐亡
J23nB122_p0129a13║我國及身妻子，唯佛為解。」佛言：「第一夢、見三瓶併兩邊
J23nB122_p0129a14║瓶滿氣出，相交往來，不入中夬空瓶中者，此後世人豪
J23nB122_p0129a15║貴者自相追隨，不親貧者。第二夢、見馬口食尻亦食者，
J23nB122_p0129a16║此後世人，作帝王，及大臣，廩食縣官俸祿，復採萬民，不
J23nB122_p0129a17║知厭足。第三夢、見小樹生華者，此後世人，年未滿三十
J23nB122_p0129a18║而頭生白髮，貪婬多欲。第四夢、見小樹生果者，此後世
J23nB122_p0129a19║人年未滿十五行嫁，抱兒而歸。第五夢、見一人索繩，人
J23nB122_p0129a20║後有羊，羊主食繩者，此後世人，夫婿出行賈作，其婦與
J23nB122_p0129a21║他家男子交通，貪其財物。第六夢、見狐坐金床上，於金
J23nB122_p0129a22║器中食，此後世人，下賤便尊貴，有財產，眾人敬畏，公侯
J23nB122_p0129a23║子孫，更經貧賤，處於下坐。第七夢、見大牛還從小犢子
J23nB122_p0129a24║乳者，此後世人，無有禮義，母反為女作媒，誘恤他家男
J23nB122_p0129a25║子，與女交通。第八夢、見凹牛從四面鳴來，相趨欲鬥，當
J23nB122_p0129a26║合未合，不知牛處者，此後世帝王，長吏及人民，皆無至
J23nB122_p0129a27║誠之心，更欺詐愚癡瞋恚，不敬天地，是故雨澤不時。第
J23nB122_p0129b01║九夢、見大陂水，中央濁，四邊清者，此後世中國，當擾亂
J23nB122_p0129b02║治行，不平人民，不孝父母，不敬長老。邊國面當平清，人
J23nB122_p0129b03║民和穆。第十夢、見大溪水流正赤者，此後世諸國忿爭，
J23nB122_p0129b04║興軍聚眾，更相攻伐，當作車兵步兵騎兵，共鬥相殺，復
J23nB122_p0129b05║不可數，死者於路，血流正赤。王夢正是，王莫恐怖。於國
J23nB122_p0129b06║太子，於夫人，皆亦無他。」王聞長跪，心即歡喜，今受佛恩，
J23nB122_p0129b07║令得安隱，從今已後，不信諸異外道，及婆羅門。
J23nB122_p0129b08║感應緣（二驗）
J23nB122_p0129b09║宋陳秀遠者，潁川人也。嘗為湘州西曹，客居臨湘縣。少
J23nB122_p0129b10║信奉三寶，年過耳順，篤業不衰。宋元徽二年七月中，於
J23nB122_p0129b11║昏夕間，閑臥未寢，歎念萬品死生流轉無定，自惟己身，
J23nB122_p0129b12║將從何來？一心祈念，冀通感夢。時夕結陰，室無燈燭。有
J23nB122_p0129b13║頃，見枕邊如螢火者，冏然明照，俄而一室盡明。爰至空
J23nB122_p0129b14║中，有如朝晝。秀遠遽起坐，見中宁四五丈上，有一橋閣，
J23nB122_p0129b15║欄檻朱彩，立於空中，自見平坐橋側。見橋上士女，往還
J23nB122_p0129b16║填衢，衣服粧朿，不異世人。末有一嫗，年可三十許，上著
J23nB122_p0129b17║青襖，下服白布裳，行至秀遠左邊而立。頃復有一婦人，
J23nB122_p0129b18║通體衣白布為遍環髻，手持華香，當前而立。語秀遠曰：
J23nB122_p0129b19║「汝欲睹前身，即我是也。以此華供養佛故，故得轉身作
J23nB122_p0129b20║汝。」迴指白嫗曰：「此即復是我先身也。」言畢而去。
J23nB122_p0129b21║唐京師大莊嚴寺釋智興，俗宋氏，洛州人也。謙約成務，
J23nB122_p0129b22║勵行堅明。依首律師，誦經持律，心口相弔，不輟昏曉。至
J23nB122_p0129b23║大業五年仲冬，次當維那，鳴鍾依時，僧徒無擾。同寺僧
J23nB122_p0129b24║名三果者，有兄從煬帝南幸江都，中路身亡。初無凶告，
J23nB122_p0129b25║通夢其妻曰：「吾行達彭城，不幸病死。由齋戒不持，今墮
J23nB122_p0129b26║地獄，備經五苦辛酸。賴以今月初日，蒙禪定寺僧智興，
J23nB122_p0129b27║鳴鍾發響，聲振地獄。同受苦者，一時解脫。今生樂處，思
J23nB122_p0129c01║報其恩。汝可具絹十疋，早奉與之，并陳吾意！」從眠驚寤，
J23nB122_p0129c02║怪夢所由，與人共說，初無信者，尋入重夢，及諸巫覡，咸
J23nB122_p0129c03║陳前說。後經十日，凶告奄至，恰與夢同。果乃奉絹與之。
J23nB122_p0129c04║而興自陳無德，並施大眾，寺主恭禪師等合寺大德，咸
J23nB122_p0129c05║問興曰：「何緣鳴鍾，乃感斯應？」興曰：「余無他術。見《付法藏
J23nB122_p0129c06║傳》云：『罽膩吒王受苦，由鳴鍾得停。』及《增一阿含經》『鳴鍾
J23nB122_p0129c07║偈福』，敬遵此事，輒力行之。嚴冬登樓，風切皮肉，僧給羔
J23nB122_p0129c08║袖，用執鍾椎。興自勵意，露手鳴椎，掌中傷破，不以為苦。
J23nB122_p0129c09║兼鳴鍾之始，先發善願：『願諸賢聖，同入道場，同受法食。』
J23nB122_p0129c10║然後三下。將欲長打，如先致敬：『願諸惡趣，聞此鍾聲，俱
J23nB122_p0129c11║得離苦，速得解脫。』如斯願行，遂能遠感！」眾服其言。
J23nB122_p0129c12║興福篇興福部
J23nB122_p0129c13║爾時座中，有一比丘，名曰聽聰。聞法欣悅，即白佛言：「我
J23nB122_p0129c14║自性念，先世之時，生波羅柰國，為長者子。於大道邊，起
J23nB122_p0129c15║立精舍。床臥漿糧，供給眾僧。行路頓乏，亦得止息。緣此
J23nB122_p0129c16║功德，命終生天，為天帝釋。下生世間，為轉輪王，各三十
J23nB122_p0129c17║六返。」復有一比丘，名波拘盧，即白佛言：「憶念我昔，生拘
J23nB122_p0129c18║那竭國，為長者子。時世無佛，眾僧教化。大會說法，我往
J23nB122_p0129c19║聽法。聞法歡喜，將一藥果，名訶黎勒，奉上眾僧。緣此果
J23nB122_p0129c20║報，命終生天，下生世間，恒處尊貴，與眾超絕。九十一劫，
J23nB122_p0129c21║未曾疾病。餘福值佛，逮得應真。」復有一比丘，名曰須陀
J23nB122_p0129c22║耶，即白世尊曰：「我念宿命，生維耶離國，為小民家子。時
J23nB122_p0129c23║世無佛，眾僧教化。我時持酪，入市欲賣。值眾僧大會講
J23nB122_p0129c24║法，過而立聽。聞法歡喜，即舉瓶酪，布施眾僧。得咒願福，
J23nB122_p0129c25║益懷欣躍。緣此福德，命終生天，下生世間，恒處尊貴，九
J23nB122_p0129c26║十一劫。」復有一比丘，名曰阿難，即白世尊曰：「憶念我昔，
J23nB122_p0129c27║生羅閱祗國，為庶民子。身生惡瘡，治之不瘥。有親友道
J23nB122_p0130a01║人，來語我言：『當浴眾僧。取其浴汁，以用洗瘡，可得愈又
J23nB122_p0130a02║可得福。』我即歡喜，往到寺中，加敬至心，更作新井，香油
J23nB122_p0130a03║浴具，洗浴眾僧。取其浴汁，以用洗瘡，尋蒙除愈。緣是功
J23nB122_p0130a04║德，所生端正，金色晃昱，不受塵垢。九十一劫，嘗得淨福。
J23nB122_p0130a05║僧德廣遠，今復值佛，心垢消除，逮得應真。」爾時座中有
J23nB122_p0130a06║一比丘尼，名曰柰女，即白佛言：「我念宿命，生波羅柰國，
J23nB122_p0130a07║為貧女人。時世有佛，名曰迦葉，時與大眾圍繞說法。我
J23nB122_p0130a08║時在座，聞經歡喜。意欲布施，願無所有。自惟貧賤，心用
J23nB122_p0130a09║悲感。詣他園囿，乞求果蓏，當以施佛。乞得一柰，大而香
J23nB122_p0130a10║好。擎一盂水，并柰一枚，奉迦葉佛，及諸眾僧。佛知至意，
J23nB122_p0130a11║咒願受之，分布水柰，一切周普。緣此福作，命終生天，得
J23nB122_p0130a12║為天后；下生世間不由胞胎；九十一劫生柰花中，端正
J23nB122_p0130a13║鮮潔。今值世尊，開示道眼。」爾時天帝，即從座起，為佛作
J23nB122_p0130a14║禮，長跪叉手，白佛言：「世尊！我自念先世之時，生拘留大
J23nB122_p0130a15║國，為長者子。青衣抱行，入城遊觀，偶值眾僧街巷分衛，
J23nB122_p0130a16║時見人民施者甚多。即自念言：『願得財寶布施。』即解珠
J23nB122_p0130a17║纓施與眾僧。同心咒願，歡喜而去。從是因緣，壽終生天，
J23nB122_p0130a18║得為天帝。九十一劫，永離八難」佛告天帝及諸大眾：「聽
J23nB122_p0130a19║我自說宿命所行。昔我前世，於波羅柰國，近大道邊安
J23nB122_p0130a20║設圊廁。國中人眾，得輕安者，莫不感美。緣此功德，世世
J23nB122_p0130a21║清潔。累劫行道，穢染不汙。金色晃昱，塵垢不著。食自消
J23nB122_p0130a22║化，無便利之患。」佛告天帝：「九十六種道中佛道最尊；九
J23nB122_p0130a23║十六種法中佛法最真；九十六種僧中，佛僧最政。所以
J23nB122_p0130a24║者何？由如來從阿僧祗劫，發願成諦，殞命積德，誓為眾
J23nB122_p0130a25║生六度四等，眾善普備，得慧成滿，三界天尊無能及者。
J23nB122_p0130a26║其有眾生發一敬心向如來者，勝獲大千世界珍寶施
J23nB122_p0130a27║矣。三十七品、十二部經，分別罪福，言皆至誠。開三乘教，
J23nB122_p0130b01║皆得奉行。聞者歡喜，樂作沙門。信佛行法，志尚清高。捨
J23nB122_p0130b02║世貪諍，導世間福。天人路通，眾僧之由。是為最尊無上
J23nB122_p0130b03║之道。」
J23nB122_p0130b04║生信部
J23nB122_p0130b05║如《舊雜譬喻經》云：「昔舍衛城外，有婦人清信，戒行純具。
J23nB122_p0130b06║佛自至門乞食，婦以飯著佛缽中，卻行作禮。佛言：『種一
J23nB122_p0130b07║生十，種十生百，種百生千，種千生萬，種萬生億，得見諦
J23nB122_p0130b08║道。』其夫不信，默於後聽佛咒願。夫曰：『瞿曇沙門言何過
J23nB122_p0130b09║甚！施一缽飯，乃得爾福，復見諦道？』佛言：『卿從何來？』答曰：
J23nB122_p0130b10║『從城中來』佛言：『汝見尼拘陀樹高幾許耶？』答曰：『高四五
J23nB122_p0130b11║里，歲下數萬斛實。』又問：『其核大小？』答曰：『如芥子。』佛言：『汝
J23nB122_p0130b12║語過甚。何有種一芥子，乃高四五里，歲下數十萬子？』答
J23nB122_p0130b13║曰：『世人共見，其實如是。』佛言：『地是無知，其報力尚爾，何
J23nB122_p0130b14║況人是有情，歡喜持一缽飯上佛，其福甚大，不可稱量。』
J23nB122_p0130b15║夫婦二人，心開意解，應時即得須陀洹道。」又《智度論》云：
J23nB122_p0130b16║「昔佛在世時，佛與阿難，從舍婆提城向婆羅門城。時婆
J23nB122_p0130b17║羅門城王，屬外道。聞佛欲來，即立制限：『若與佛食，共佛
J23nB122_p0130b18║語者，當罰金錢五百文。』後佛來到，入城乞食，人皆閉門。
J23nB122_p0130b19║佛與阿難，空缽而出。見一老婢，持破瓦器，盛臭潘淀出
J23nB122_p0130b20║門棄之。見佛相好，空缽而來，心念欲施。佛知其意，申缽
J23nB122_p0130b21║從乞所棄潘淀，婢即淨心持來施佛。佛受施已，語阿難
J23nB122_p0130b22║言：『此婢因施，十五劫中，天上人間，受福快樂，不墮惡道。
J23nB122_p0130b23║後得男身，出家學道，成辟支佛。』當時有一婆羅門，聞佛
J23nB122_p0130b24║此語，心開意解，向佛懺悔。佛為說法，得須陀洹。即時舉
J23nB122_p0130b25║手，大唱聲言：『一切眾人，甘露門開，如何不出？』諸人聞已，
J23nB122_p0130b26║皆送五百金錢與王，請佛供養。即破制限，王與群臣，亦
J23nB122_p0130b27║歸依佛。佛為說法，悉獲道果。以是因緣，如來所說，無有
J23nB122_p0130c01║虛妄。善惡果報，必受不差。」
J23nB122_p0130c02║校量部
J23nB122_p0130c03║如《須達經》云：「昔過去世，有鞞藍大婆羅門，大富多財。彼
J23nB122_p0130c04║作大施，以八十四千金缽，碎銀滿中；彼行大施，八十四
J23nB122_p0130c05║千銀缽，滿中碎金；八十四千金缽，滿中碎金；八十四千
J23nB122_p0130c06║銀缽，滿中碎銀；八十四千象，象白如雪；八十四千馬，金
J23nB122_p0130c07║飾交露；八十四千牛，𤛗乳滿器；八十四千玉女，端正殊
J23nB122_p0130c08║玅，諸纓嚴飾。如是行施，與閻浮提凡夫人，寧施與彼一
J23nB122_p0130c09║仙人，得福多；雖與仙人，不如施一須陀洹，此得福多；雖
J23nB122_p0130c10║與須陀洹，不如施與一斯陀含；雖與斯陀含，不如施一
J23nB122_p0130c11║阿那含；雖與阿那含，不如施與阿羅漢。雖與百須陀洹，不如
J23nB122_p0130c12║施與一斯陀含；雖與百斯陀含，不如施與一阿那含；雖
J23nB122_p0130c13║與百阿那含，不如施與一阿羅漢；雖與百阿羅漢，不如
J23nB122_p0130c14║施與一辟支佛；雖與百辟支佛，不如施與如來無所著
J23nB122_p0130c15║等正覺，此得福多。彼居士作如是施，與閻浮提凡夫人，
J23nB122_p0130c16║至百辟支佛，作房舍以施招提僧，得福增多；雖與招提
J23nB122_p0130c17║僧，不如以清淨意，作三自歸佛法僧、受其戒，此得福多；
J23nB122_p0130c18║雖受三歸、受戒，不如與一眾生，行於慈悲，至𤛓牛頃，此
J23nB122_p0130c19║得福多；雖於一切眾生，分別行慈，下至𤛓牛頃，謂不如
J23nB122_p0130c20║一切行無常，苦空無我，思惟念者，下至彈指頃，此得福
J23nB122_p0130c21║多。」又《增一阿含經》云：「爾時世尊，告諸比丘：『有四梵福。云
J23nB122_p0130c22║何為四？若有信人，未曾起偷婆處（塔也），於中能起偷婆者，
J23nB122_p0130c23║是初受梵天之福；若有信人，能補治故寺者，是謂第二
J23nB122_p0130c24║受梵天之福；若有信人，能和合聖眾者，是謂第三受梵
J23nB122_p0130c25║天之福；若佛初轉法輪時，諸天世人勸請轉法輪，是謂
J23nB122_p0130c26║第四受梵天之福。』」
J23nB122_p0130c27║修造部
J23nB122_p0131a01║又《觀佛三昧經》云：「時優闐王，戀慕世尊，鑄金為像。聞佛
J23nB122_p0131a02║當下寶階，象載金像，來迎世尊。爾時金像從象上下，猶
J23nB122_p0131a03║如生佛，足步虛空，足下雨華，亦放光明，來迎世尊，合掌
J23nB122_p0131a04║叉手，為佛作禮。爾時世尊，亦復長跪，合掌向像。空中百
J23nB122_p0131a05║千化佛，亦皆合掌長跪向像。爾時世尊而語像言：『汝於
J23nB122_p0131a06║來世大作佛事。我滅度後，我諸弟子，以付囑汝。』空中化
J23nB122_p0131a07║佛，異口同音，咸作是言：『若有眾生於佛滅後，造立形像，
J23nB122_p0131a08║持用供養，是人來世，必得念佛清淨三昧。』」
J23nB122_p0131a09║雜福部
J23nB122_p0131a10║又《正法念經》云：「若有眾生，施人美水。或覆井泉，恐諸毒
J23nB122_p0131a11║蛇，墮於井中，行人飲之，而致苦惱。命終生三管箜篌天，
J23nB122_p0131a12║受五欲樂。若見病困，咽喉出聲，餘命未盡，施其漿飲，或
J23nB122_p0131a13║施其財，以續彼命。命終生深水天，從天命終，隨業流轉，
J23nB122_p0131a14║不墮三途，得受人身。從生至生，不遭病苦。若有眾生持
J23nB122_p0131a15║戒。見比丘僧，以扇布施，令得清涼，讀誦經法。命終生風
J23nB122_p0131a16║行天，悅樂無比。若有眾生，於河津濟，造立橋船，以善心
J23nB122_p0131a17║渡人，命終生持鬘天，受五欲樂。命盡人中為王典藏。」又
J23nB122_p0131a18║《譬喻經》云：「昔有母子三人，嘗作三事。一作大船，置於河
J23nB122_p0131a19║中，以渡百姓；二於都市，造立好井，以供萬民；三於四門，
J23nB122_p0131a20║各作圊廁，給人便利。緣是功德，命終之後，皆生天上，受
J23nB122_p0131a21║福自然。下生人中，富貴長壽。所生之處，不經三塗。」又《華
J23nB122_p0131a22║手經》云：「佛告舍利弗：『菩薩有四法，終不退轉無上菩提。
J23nB122_p0131a23║何等為四？一者、若見塔廟毀壞，當加修造，若塊若泥，乃
J23nB122_p0131a24║至一塼。二者、若於四衢道中，多人觀處，起塔造像，為作
J23nB122_p0131a25║念佛善福之緣；塔中畫作，若轉法輪，及出家相，乃至雙
J23nB122_p0131a26║樹入涅槃相。三者、若見有比丘僧，二部諍訟，勤求方便，
J23nB122_p0131a27║令其和合。四者、若見佛法欲壞，能誦讀說，乃至一偈，令
J23nB122_p0131b01║法不絕。為護法故，敬養法師。專心護法，不惜身命。菩薩
J23nB122_p0131b02║若成是四法者，世世當作轉輪聖王，得大身力，如那羅
J23nB122_p0131b03║延。捨四天下，而行出家，能得隨意修四梵行。命終生天，
J23nB122_p0131b04║作大梵王，乃至究竟成無上道。』」
J23nB122_p0131b05║洗僧部
J23nB122_p0131b06║佛言：「所以用四月八日者，為春夏之際，殃罪悉畢。萬物
J23nB122_p0131b07║普生，毒氣未行。不寒不熱，時氣和適。今是佛生日，故諸
J23nB122_p0131b08║天下人民，共念佛功德。浴佛形像，如佛在時。」佛言：「我為
J23nB122_p0131b09║菩薩時，三十六返作飛行皇帝。今日有好心，念釋迦佛
J23nB122_p0131b10║恩德者，以香花浴佛形像。當取三種香：一、都梁香；二、藿
J23nB122_p0131b11║香；三；艾納香。又用鬱金香，手按漬之，於水中按之，以作
J23nB122_p0131b12║赤水。則灌像訖，以白練拭之，名曰清淨，其福第一。」時有
J23nB122_p0131b13║一客作人，園中汲水灌樹。見舍利弗，發小信心。喚舍利
J23nB122_p0131b14║弗，脫衣樹下，以水澆洗，身得輕涼。作人後命終，即生忉
J23nB122_p0131b15║利天上，有大威力。為功雖少，以遇良田，獲報甚多。即下
J23nB122_p0131b16║詣舍利弗所，散華供養。舍利弗因其信心，為說法要，得
J23nB122_p0131b17║須陀洹果。又《賢愚經》云：「爾時首陀會天，下閻浮提，至世
J23nB122_p0131b18║尊所，請佛及僧，浴洗供養。即設飲食，并辦洗具。溫室暖
J23nB122_p0131b19║水，調適酥油、浣草，皆悉備有。於是世尊，及諸比丘，共洗
J23nB122_p0131b20║浴已，并厚飲食。其食甘美，世所希有。是時阿難白佛：『此
J23nB122_p0131b21║天往昔作何功德？形體殊玅，威相奇特，光明顯赫，如大
J23nB122_p0131b22║寶山！』佛告阿難：『乃往過去毗婆尸佛時，此天彼世為貧
J23nB122_p0131b23║家子，恒行傭作，以供身口。聞說洗僧之德，情中欣然，便
J23nB122_p0131b24║勤作務。得少錢穀，用設洗具，并及飲食，請佛眾僧。由此
J23nB122_p0131b25║福行，壽終之後，生首陀會天，有此光相。七佛已來，乃至
J23nB122_p0131b26║千佛出世，亦皆如是。』」
J23nB122_p0131b27║感應緣（四驗）
J23nB122_p0131c01║唐楊州長樂寺釋住力，姓褚氏，河南陽翟縣人。器宇凝
J23nB122_p0131c02║峻，虛懷接悟，聲第之高，有聞緇俗。於本寺四部王公，共
J23nB122_p0131c03║造高閣，并二挾樓，妙盡奇工。即年成立，寺眾三百同皆
J23nB122_p0131c04║歡喜。至大業十年，自竭身資，以栴檀香木，模寫瑞像，并
J23nB122_p0131c05║二菩薩，不久尋成，同安閣內。至十四年，隋室喪亂，道俗
J23nB122_p0131c06║流亡。骸骨萎朽，充諸衢市。誓以身命，守護殿閣。寺居狐
J23nB122_p0131c07║兔，顧影為儔。啜菽飲水，再離寒暑。雖耆年暮齒，而心力
J23nB122_p0131c08║逾壯。泥塗褫落，周匝火燒，口誦不輟，手行治葺。賊徒雪
J23nB122_p0131c09║泣，見者哀歎，往往革心，相佐修補。皇唐受命，弘宣大法，
J23nB122_p0131c10║舊僧餘眾，並造相投，邑屋雖焚，此寺猶在。武德六年，江
J23nB122_p0131c11║表賊師輔公祐，負阻繕兵，潛圖反叛。凡百寺觀，撤送江
J23nB122_p0131c12║南。力乃致書再請，願在閣前燒身以留寺宇。祐偽號稱
J23nB122_p0131c13║尊，志在傾殄，得書不顧。力謂弟子曰：「吾無量劫來，積習
J23nB122_p0131c14║貪愛，不能捐捨形命，以報法恩。今欲自於佛前取盡，決
J23nB122_p0131c15║不忍見像濟江。可積乾薪，自燒供養。」便以香湯沐浴，跏
J23nB122_p0131c16║趺面西，引火自燒。命終火滅，合掌凝然。群鵲哀鳴，其聲
J23nB122_p0131c17║甚切，右繞七匝，方始飛去。
J23nB122_p0131c18║唐京師弘福寺釋慧雲，姓王，太原人也。弱冠樂道，投匡
J23nB122_p0131c19║山大林寺。因寺毀壞，力為營造。至隋季末年，中表咸亂。
J23nB122_p0131c20║胡秀才親領士眾，臨據九江。因感發心，欲寫廬山東林
J23nB122_p0131c21║寺文殊瑞像。以雲有出眾之奇，令鑑鑪錘。光儀乃具，唯
J23nB122_p0131c22║頸及脅，兩處有孔。其年秀才，偽敕所追，有像色金百二
J23nB122_p0131c23║十兩，盛以竹筒。雲以賊徒蜂起，無方守護，並用付才，又
J23nB122_p0131c24║以念誦銅珠一貫，遺才為信。才得便風，舉帆前引，於江
J23nB122_p0131c25║中路，遭浪船沒，財物蕩盡，唯人達岸。但恨失像色金，煩
J23nB122_p0131c26║冤江畔，呼嗟未絕。須臾金筒隨浪逆流，并遺銅珠，前後
J23nB122_p0131c27║相繼，汎汎隱隱，向岸就才，既獲像金，舉眾大叫欣慶（無量）。
J23nB122_p0132a01║唐蒲州普濟寺釋道英，姓陳氏，蒲州猗氏人也。年十八，
J23nB122_p0132a02║叔休律師，化令出家。父母戀，逼取妻，英割愛辭親，示同
J23nB122_p0132a03║脫蓰。在俗不染色聲，出家經論洞明。乃曰：「法相可知，心
J23nB122_p0132a04║惑須曉。」開皇十九年，遂入解縣太行山柏梯寺，修學止
J23nB122_p0132a05║觀。忽然發解人、法二空，深悟心首，坐處樹枝，下映四表。
J23nB122_p0132a06║兼理僧役，以事考心。後在京師，住勝光寺。從曇遷禪師，
J23nB122_p0132a07║聽《攝大乘論》。學徒五百，英解獨俊。嘗曰：「惟識之旨，洞曉
J23nB122_p0132a08║心腑。外事之質，豈得礙乎？」晚還蒲州，住普濟寺。置莊夏
J23nB122_p0132a09║縣東山深隱之處，不與俗事交爭。八方四部，其湊若昏。
J23nB122_p0132a10║晝則營理僧務，夜則為說禪觀。至於一日，說《起信論》到
J23nB122_p0132a11║心真如門，奄然不語。眾怪觀之，氣絕身冷。經於累宿，方
J23nB122_p0132a12║從定起，身色怡泰，如證初禪。河東沙門道遜，高德名僧，
J23nB122_p0132a13║素與同學。及遜捨命，去英百五十里，未及相報，終夕便
J23nB122_p0132a14║知。告其眾曰：「遜公已逝，相與送乎？」及行中路，便逢告使。
J23nB122_p0132a15║自及終，集眾告曰：「今日早須收積，恐明日人畜眾聚，損
J23nB122_p0132a16║食穀草。」英亦自運，催促極急。眾但知助，不測其意。至夜
J23nB122_p0132a17║都了，索水洗浴，還本坐處，被以大衣。語門人志裒法要，
J23nB122_p0132a18║又曰：「無常常耶？不可自欺，不可空死。」令誦《華嚴經．賢首
J23nB122_p0132a19║偈》，奄然神逝。
J23nB122_p0132a20║唐坊州人上柱國王懷智，至顯慶初亡歿。其母孫氏，及
J23nB122_p0132a21║弟懷善、懷表並存。至四年六月，雍州高陵，有一人死經
J23nB122_p0132a22║七日，背上已爛而甦。此人於地下見懷智云：「見任泰山
J23nB122_p0132a23║錄事。」遣此人執筆口授為書。謂之曰：「汝雖合死，今方便
J23nB122_p0132a24║放汝歸家。宜為我持此書至坊州，訪我家，兼白我娘：『懷
J23nB122_p0132a25║智今為泰山錄事參軍，幸蒙安泰。但家中曾貸寺家木
J23nB122_p0132a26║作門，此功德物，請早酬償之。懷善即死，速作經像救助，
J23nB122_p0132a27║不然恐無濟理。』」此人既蘇之後，即齎書送其舍。所論家
J23nB122_p0132b01║事，無不暗合。至經三日，懷善遂暴死。合州道俗聞者，莫
J23nB122_p0132b02║不增修功德。
J23nB122_p0132b03║攝念篇引證
J23nB122_p0132b04║爾時世尊告諸比丘：「譬如士夫遊空宅中，得六種眾生：
J23nB122_p0132b05║一者得狗，即執其狗繫著一處；次得其鳥；次得毒蛇；次
J23nB122_p0132b06║得野干；次得失收摩羅；次得獼猴。得斯眾生，悉縛一處。
J23nB122_p0132b07║各各嗜欲，到所安處，各不樂於他處所繫縛。如是六根，
J23nB122_p0132b08║種種境界，各自求所樂，不樂餘境。眼嘗求可愛之色，不
J23nB122_p0132b09║可意色則生其猒，耳、鼻、舌、身、意，亦復如是。此六種根，種
J23nB122_p0132b10║種行處，其有力者，堪能自在。是故當勤修習。」爾時世尊
J23nB122_p0132b11║告諸比丘：「譬如有蚖蛇，凶惡毒熾，盛一筐中。時有士夫
J23nB122_p0132b12║聰明，求樂猒苦，求生猒死。時有一士夫語言：『汝今取此
J23nB122_p0132b13║篋蛇，摩拭洗浴，恩親養食，出內以時。若四毒蛇，脫有惱
J23nB122_p0132b14║者，或能殺汝，或令近死，汝當防護。』爾時士夫，畏四毒蛇，
J23nB122_p0132b15║及五旃陀羅拔刀隨後。又內六大賊來，恐怖馳走，還入
J23nB122_p0132b16║空村。見彼空舍，危朽腐毀，有諸惡物，但皆危脆，無有堅
J23nB122_p0132b17║固。人復語言：『是空聚落，當有賊來奄汝。』爾時士夫，畏此
J23nB122_p0132b18║四毒蛇、五拔刀賊、內六惡賊、空村群賊，而復馳走。忽爾
J23nB122_p0132b19║道路臨一大河，其水復急。但見此岸有諸怖畏，而見彼
J23nB122_p0132b20║岸安隱快樂，清淨無畏。而無橋船可度，得至彼岸。作是
J23nB122_p0132b21║思維，即拾草木成筏，截流橫度。如是士夫，免四毒蛇、五
J23nB122_p0132b22║拔刀怨、六內惡賊，復得脫於空村群賊，度於彼流，離此
J23nB122_p0132b23║岸種種怖畏，得至彼岸安隱快樂。」
J23nB122_p0132b24║法服篇感應緣（一驗）
J23nB122_p0132b25║唐貞觀五年，梁州安養寺，慧光法師，弟子母氏家貧，內
J23nB122_p0132b26║無小衣，入來子房，取故袈裟作之而著。與諸鄰母同聚
J23nB122_p0132b27║言笈，忽覺腳熱，漸上至腰。須臾雷震霹靂，擲鄰母百步
J23nB122_p0132c01║之外。土泥雨耳，悶絕經日，方得醒悟。所用衣母，遂被震
J23nB122_p0132c02║死。火燒燋踡，題其背曰：「由用法衣不如法也。」其子收殯，
J23nB122_p0132c03║又再震出，乃露骸林下。是知受持法服，福利三歸之龍，
J23nB122_p0132c04║信不虛矣。
J23nB122_p0132c05║燃燈篇感應緣（二驗）
J23nB122_p0132c06║後周時有張元，字孝始，河北萬城人也。年甫十六，其祖
J23nB122_p0132c07║喪明三年，元恒憂泣，晝夜經行，以祈福祐。復讀《藥師經》
J23nB122_p0132c08║云「盲者得視」之言。遂請七僧，燃七燈，七日七夜轉讀《藥
J23nB122_p0132c09║師經》。每日行道，作天人師。乃云：「元為孫不孝，使祖喪明。
J23nB122_p0132c10║今以燈光普施法界，祖目見明，元求代闇。」如此殷勤，經
J23nB122_p0132c11║於七日。其夜夢見一老翁，以一金錍療其祖目。謂元曰：
J23nB122_p0132c12║「勿憂悲也，三日已後，祖目必差。」元於夢中喜躍無申，遂
J23nB122_p0132c13║即驚覺，乃更遍告家人大小。三日之後。祖目果差。
J23nB122_p0132c14║唐蜀川漢州，三學山寺，至唐開皇十二年，寺東璧，有佛
J23nB122_p0132c15║跡現，長尺八寸，闊七寸，兼有神燈，自空而現，每夕常爾，
J23nB122_p0132c16║齋日則多。有州宰意欲尋之，乘馬來寺。十里以外，空燈
J23nB122_p0132c17║列見，漸近漸昧。返還十里，如前還現。每於月六齋日（常出）。
J23nB122_p0132c18║懸旛篇引證
J23nB122_p0132c19║《迦葉詰阿難經》云：「昔阿育王，自於境內立千二百塔。王
J23nB122_p0132c20║後病困，有一沙門，省王病。王言：『前為千二百塔，各織作
J23nB122_p0132c21║金縷旛，欲手自懸旛散華。始得成辦，而得重病，恐不遂
J23nB122_p0132c22║願。』道人語王云：『王好叉手一心。』道人即現神足，應時千
J23nB122_p0132c23║二百寺皆在王前。王見歡喜，便使取金旛金華，懸諸剎
J23nB122_p0132c24║上。塔寺低仰，即皆就王手。王得本願，身復病愈。即發大
J23nB122_p0132c25║意，延壽二十五年。故名續命神旛。」
J23nB122_p0132c26║香華篇感應緣（六驗）
J23nB122_p0132c27║齊栖霞寺，在南徐州，瑯琊郡，攝山之中，嘗聞法鐘自響。
J23nB122_p0133a01║山舍去村五六里，宋昇明中，村民平旦，並見半山有旛
J23nB122_p0133a02║蓋羅列，煙光五色，映照虛空。時有法度法師，於山舍講
J23nB122_p0133a03║《無量壽經》，中夜忽有金光照寺。於其光中，如有臺館形
J23nB122_p0133a04║像。弘宣寺中，僧眾及淨人等，小不如法，及白衣賓客有
J23nB122_p0133a05║穢濁入寺者，虎即出現，吼叫巡房，響振山谷。
J23nB122_p0133a06║唐雍州渭南縣南山，倒豹谷，崖有懸石，文狀倒豹。谷有
J23nB122_p0133a07║巖，像於佛面，亦號像谷。此谷有七佛龕，昔佛曾來此谷
J23nB122_p0133a08║說法。澗內有薝蔔華，嘗所供養。近至永徽年中，南山龍
J23nB122_p0133a09║池寺，沙門智積聞之往尋。至谷聞香，莫知何所。深訝香
J23nB122_p0133a10║氣，從澗內沙出。即撥沙看形，似茅根，裏甲沙土，然極芬
J23nB122_p0133a11║馥。就水抖擻洗之，一澗皆香。將還龍池佛堂中，合堂皆
J23nB122_p0133a12║香，極深美氣。
J23nB122_p0133a13║《異苑》曰：「司州衛士度母，嘗誦經長齋，非道不行。曾出自
J23nB122_p0133a14║齋堂，眾僧未食。俱望見雲中有一物下，即落其前，乃是
J23nB122_p0133a15║大缽，滿中香飯，舉坐肅然，一時敬禮。母自分賦齋人，皆
J23nB122_p0133a16║七日不饑。」
J23nB122_p0133a17║《博物志》曰：「西域使獻香，漢制獻香不滿觔，不得受。西使
J23nB122_p0133a18║臨去，乃發香器，如大豆者。試著宮門，香氣聞長安四面
J23nB122_p0133a19║數十里中，經日乃歇。」
J23nB122_p0133a20║栴檀香：竺法真《登羅山疏》曰：「栴檀出外國。」元嘉末，僧成
J23nB122_p0133a21║藤，於山見一大樹。圓蔭數畝，三丈餘圍，辛芳酷烈。其間
J23nB122_p0133a22║枯條數尺，援而刃之，白栴檀也。俞益期牋曰：「眾香共是
J23nB122_p0133a23║一木，木根為栴檀。」
J23nB122_p0133a24║驚精香：十州記曰：「聚曰洲，在西海中，上多真仙靈館宮
J23nB122_p0133a25║第。北門有大樹，與楓木相似，而芳香聞數百里，名為反
J23nB122_p0133a26║魂樹。扣樹能有聲，如牛呴，聞者駭振。伐其根心，於玉谷
J23nB122_p0133a27║中煮取汁，更微煎，令可丸，名曰驚精香，或名震靈，又名
J23nB122_p0133b01║反生香，或名人烏精，或名卻死香。香聞數百里，死屍在
J23nB122_p0133b02║地，聞氣仍活。」
J23nB122_p0133b03║唄讚篇述意
J23nB122_p0133b04║尋西方之有唄，猶東國之有讚。讚者從文以結章，唄者
J23nB122_p0133b05║短偈以流頌。比其事義，名異實同。是故經言：「以微玅音
J23nB122_p0133b06║聲，歌讚於佛德。」
J23nB122_p0133b07║引證
J23nB122_p0133b08║《長阿含經》云：「其有音聲，五種清淨，乃名梵聲。一者、其音
J23nB122_p0133b09║正直；二者、其音和雅；三者、其音清徹；四者、其音深滿；五
J23nB122_p0133b10║者、周遍遠聞。」
J23nB122_p0133b11║音樂部感應緣（一驗）
J23nB122_p0133b12║北齊時，有仕人姓梁，甚豪富。將死，謂其妻子曰：「吾平生
J23nB122_p0133b13║所愛奴馬，使用日久稱意，吾死以為殉，不然無所乘也。」
J23nB122_p0133b14║及死，家人以囊盛土壓奴殺之。馬猶未殺，奴死四日而
J23nB122_p0133b15║蘇，說云：「至官府門，門人因留止在門所。經一宿明旦，見
J23nB122_p0133b16║其亡主被鎖兵守衛入官所，見奴謂曰：『我謂死人得使
J23nB122_p0133b17║奴婢，故遺言喚汝。今各自受其苦，全不相關。今當白官
J23nB122_p0133b18║放汝。』言畢而入。奴從屏外闚之，見官守衛人曰：『昨日壓
J23nB122_p0133b19║脂多少乎？』對曰：『得八斗。』官曰：『更將去壓取一斛六斗。』主
J23nB122_p0133b20║則被壓牽出，竟不得言。明旦又來，有善色，謂奴曰：『今當
J23nB122_p0133b21║為汝白也。』又入。官問：『得脂乎？』對曰：『不得。』官問：『何以？』主司
J23nB122_p0133b22║曰：『此人死三日，家人為請僧設會，每聞經唄聲，鐵梁輒
J23nB122_p0133b23║折，故不得也。』官曰：『且將去。』主司白官：『請官放奴。』即喚放。
J23nB122_p0133b24║俱出門，主遣傳語其妻子曰：『賴汝等追福，獲免大苦，然
J23nB122_p0133b25║由未脫。更能造經像以相救濟，冀因得免。自今無設祭，
J23nB122_p0133b26║既不得食，而益吾罪。』言畢而別。」奴遂重生而具言之。家
J23nB122_p0133b27║中果以其日設會。於是傾家造福，合門練行。（五卷末）