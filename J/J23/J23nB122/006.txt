J23nB122_p0133c01║醒世卷六目錄（遷流世諦，使人知懺罪由己不由人。）
J23nB122_p0133c02║敬塔篇（引證　感福　旋遶　故塔　感應緣（九驗））
J23nB122_p0133c03║禮佛部（感應緣（九驗））
J23nB122_p0133c04║舍利篇（引證　分法　感福　感應緣（六驗））
J23nB122_p0133c05║供養篇（引證）
J23nB122_p0133c06║受請篇（施食　食時　施福　感應緣（三驗））
J23nB122_p0133c07║輪王篇（育王）
J23nB122_p0133c08║君臣篇（王過　王業　王都）
J23nB122_p0133c09║納諫篇（引證）
J23nB122_p0133c10║審察篇（感應緣（一驗））
J23nB122_p0133c11║思慎篇（慎過　感應緣（三驗））
J23nB122_p0133c12║儉約篇（感應緣（二驗））
J23nB122_p0133c13║懲過篇（引證　感應緣（一驗））
J23nB122_p0133c14║和順篇（和國）
J23nB122_p0133c15║誡勗篇（誡馬　雜誡部　感應緣（一驗））
J23nB122_p0133c16║忠孝篇（引證　睒子　業因　感應緣（七驗）　不孝　感應緣（一驗））
J23nB122_p0133c17║報恩篇（引證　感應緣（二驗））
J23nB122_p0133c18║善友篇（引證　擇交　引證　感應緣（一驗））
J23nB122_p0133c19║
J23nB122_p0133c20║
J23nB122_p0133c21║
J23nB122_p0133c22║
J23nB122_p0133c23║
J23nB122_p0133c24║
J23nB122_p0133c25║
J23nB122_p0133c26║
J23nB122_p0133c27║
J23nB122_p0134a01║醒世錄卷六
J23nB122_p0134a02║武原居士徐昌治覲周　編輯
J23nB122_p0134a03║金粟寺住持行元百癡　校閱
J23nB122_p0134a04║敬塔篇引證
J23nB122_p0134a05║《觀佛三昧經》云：「佛留影石室，在那乾呵羅國毒龍池側。
J23nB122_p0134a06║佛坐龍石室窟中，為龍作十八變。踊身入石，猶如明鏡，
J23nB122_p0134a07║在於石內，映現於外。諸天百千供養佛，佛影亦說法。」又
J23nB122_p0134a08║《集經》云：「忉利天城東，照明園中，有佛髮塔；城西歡喜園
J23nB122_p0134a09║中，有佛缽塔；城北駕御園中，有佛牙塔。」又《育王傳》云：「王
J23nB122_p0134a10║得信心，問道人曰：『我從來殺害，不必以理。今修何善，得
J23nB122_p0134a11║免斯殃？』答曰：『唯有起塔，供養眾僧，救諸徒囚，賑濟貧乏。』
J23nB122_p0134a12║王曰：『何處可起塔？』道人即以神力，左手掩日光，作八萬
J23nB122_p0134a13║四千道，散照閻浮提，所照之處，皆可起塔。時王欲建舍
J23nB122_p0134a14║利，將四部兵眾，至王舍城取阿闍世王佛塔中舍利，還
J23nB122_p0134a15║復修治此塔，便取七佛塔中舍利。時王取八萬四千金、
J23nB122_p0134a16║銀、琉璃、玻璃筐，盛佛舍利。又作八萬四千寶瓶，以盛此
J23nB122_p0134a17║筐。又作無量百千旛幢傘蓋，使諸鬼神，各持舍利供養
J23nB122_p0134a18║之具。敕諸鬼神於閻浮提，至於海際，城邑聚落，滿一億
J23nB122_p0134a19║家者，為世尊立塔。」
J23nB122_p0134a20║感福部
J23nB122_p0134a21║又《涅槃經》云：「若於佛、法、僧供養一香燈，乃至獻一華，則
J23nB122_p0134a22║生不動國。善守佛、僧物，塗掃佛、僧地，造像塔如母指，常
J23nB122_p0134a23║生歡喜心，亦生不動國。此即淨土嘗嚴，不為三災所動
J23nB122_p0134a24║也。」佛告阿難：「昔迦葉佛入涅槃後，有迦翅王，收其舍利，
J23nB122_p0134a25║造四寶塔。時有長者見豎塔棖，心生隨喜。持一金錢，安
J23nB122_p0134a26║著塔下，發願而去。緣是功德，不墮惡道，天上人中，常有
J23nB122_p0134a27║金錢，受福快樂。」
J23nB122_p0134b01║旋遶部
J23nB122_p0134b02║《賢者五戒經》云：「旋塔三匝者，表敬三尊：一、佛；二、法；三、僧。
J23nB122_p0134b03║亦念滅三毒：一、貪；二、瞋；三、癡。」又三千威儀云：「遶塔有五
J23nB122_p0134b04║事：一、低頭視地；二、不得踏蟲；三、不得左右顧視；四、不得
J23nB122_p0134b05║唾塔前地；五、不得中住與人語。」
J23nB122_p0134b06║故塔部
J23nB122_p0134b07║又云：「掃塔上有五事：一、不得著履上；二、不得背佛掃塔；
J23nB122_p0134b08║三、不得取上善土持下棄；四、不當下佛像上故華；五、當
J23nB122_p0134b09║旦過澡手，自持淨巾，還拭佛像。」又《正法念經》云：「若有眾
J23nB122_p0134b10║生，淨心供養眾僧、掃如來塔，命終生意躁天，其身淨潔，
J23nB122_p0134b11║猶如明鏡。若有眾生，見有佛塔，風雨所壞，若僧房舍，以
J23nB122_p0134b12║福德心，塗飾治補，復教他人，令治故塔，命終生白身天，
J23nB122_p0134b13║其身鮮白。入珊瑚林，諸天娛樂。」又《雜寶藏經》云：「若掃僧
J23nB122_p0134b14║房一閻浮提，不如掃佛塔一手掌。」
J23nB122_p0134b15║又《百緣經》云：「昔佛在世時，與諸比丘，到恒河邊。見一故
J23nB122_p0134b16║塔，毀落崩壞。比丘問佛：『此是何塔，朽故乃爾？』佛告比丘：
J23nB122_p0134b17║『此賢劫中，波羅柰國，梵摩達王，正法治化，唯無子息，禱
J23nB122_p0134b18║祀諸神。時王國中，有一池水，生一蓮華。其華臺中，有一
J23nB122_p0134b19║童子，結跏趺坐。有三十二相，八十種好，口出優缽羅華
J23nB122_p0134b20║香。身諸毛孔，出栴檀香。王及妃后，見甚歡喜，即抱還宮，
J23nB122_p0134b21║養育漸大。隨其行處，蓮華承足，因名栴檀香。後悟非常，
J23nB122_p0134b22║成辟支佛。身昇虛空，作十八變，尋入涅槃。王收舍利，起
J23nB122_p0134b23║塔供養，是彼塔耳。』比丘問佛：『宿植何福，受斯果報？』佛告
J23nB122_p0134b24║比丘：『乃往過去拘樓孫佛時，有長者子，甚好淫色。見一
J23nB122_p0134b25║淫女，心生耽著。無財可與，遂至塔中，盜華與之，乃共夜
J23nB122_p0134b26║宿。曉即身體生其惡瘡，痛不可言，喚醫療治。醫占云：「須
J23nB122_p0134b27║牛頭栴檀，用塗瘡上，可得除愈。」時長者子，即賣家宅，得
J23nB122_p0134c01║於金錢，滿六十萬，尋用買香，止得六兩，擬用塗瘡。心自
J23nB122_p0134c02║思惟，即語醫言：「我今所患，乃是心痛。」即持所買牛頭栴
J23nB122_p0134c03║檀，擣以為末，入其塔中。發誓願言：「如來往昔，修諸苦行，
J23nB122_p0134c04║誓度眾生，隨其厄難。我今此身，隨一生數。唯願世尊慈
J23nB122_p0134c05║悲憐愍，除我此患。」作是誓已，用香塗塔，以償華價，至心
J23nB122_p0134c06║供養，求哀懺悔。瘡尋得差，身諸毛孔，有栴檀香。緣是功
J23nB122_p0134c07║德，不墮惡道，天上人中，嘗受快樂。隨其行處，蓮華承足。』」
J23nB122_p0134c08║又《雜寶藏經》云：「昔舍衛國中，有一長者，造立塔寺。後時
J23nB122_p0134c09║命終，生忉利天。其婦晝夜追憶夫故，愁憂苦惱，常掃治
J23nB122_p0134c10║夫所造塔寺。夫下觀見，即來婦所，問訊安慰，而語之言：
J23nB122_p0134c11║『汝憶我故，大憂愁耶？』婦問：『是誰？』夫尋答言：『我是汝夫。以
J23nB122_p0134c12║作塔寺功德因緣，得生天上。見汝憶我修治塔寺，故來
J23nB122_p0134c13║汝所。』婦言：『近我。』夫即答言：『人身臭穢，不復可近。汝復欲
J23nB122_p0134c14║得為我妻者，勤供佛、僧，修掃塔寺，願生我天。若得生天，
J23nB122_p0134c15║我還當以汝為妻。』婦用夫語，作諸功德，發願生天。其後
J23nB122_p0134c16║命終，得生天上，復為夫婦。夫婦相將，來至佛所。佛為說
J23nB122_p0134c17║法，夫婦並得須陀洹果。既得果已，還歸天上。」又《分別功
J23nB122_p0134c18║德》云：「昔舍衛城中，有夫婦二人，而無子息。夫婦精進，信
J23nB122_p0134c19║敬三寶。時婦早亡，由信敬故，生忉利天，以為天女，面首
J23nB122_p0134c20║端正，天中少比。天女自念：『我極端正，誰任我夫？』便以天
J23nB122_p0134c21║眼觀見本夫，今已出家，勤掃塔廟。見其掃塔，必應生天。
J23nB122_p0134c22║天女尋下，光明照耀，住其夫前。比丘見已，問其因緣。天
J23nB122_p0134c23║女答曰：『我是君婦，今為天女。我觀天上，無任我夫。見君
J23nB122_p0134c24║精進，嘗勤掃塔，必應生天。若得生天，願同一處，還為我
J23nB122_p0134c25║夫。』白意訖，還歸天上。時夫比丘，見此事已，從是以後，倍
J23nB122_p0134c26║加精進，修補塔廟。積功轉勝，應生第四兜率天上。天女
J23nB122_p0134c27║憶夫，復來語言：『君福轉勝，應生兜率天。我今不復得君
J23nB122_p0135a01║為夫。』語訖還去。比丘聞已，倍更精進，遂獲得阿羅漢果，
J23nB122_p0135a02║三明六通，具八解脫。」
J23nB122_p0135a03║感應緣（九驗）
J23nB122_p0135a04║晉太康二年，有并州離石人劉薩訶。忽於中夜，聞土下
J23nB122_p0135a05║鐘聲，即遷記其處，刺木為剎。三日間，忽有寶塔及舍利
J23nB122_p0135a06║從地涌出。靈塔相狀青色，似石非石。高一尺四寸，方七
J23nB122_p0135a07║寸。五層露槃，似西域于闐所造。面開窗子，四周天全。中
J23nB122_p0135a08║懸銅磬。遶塔身上並是諸佛菩薩、金剛聖僧，雜類等像。
J23nB122_p0135a09║狀極微細，瞬目注睛，乃有百千像現。面目手足，咸具（備焉）。
J23nB122_p0135a10║武德七年日嚴寺廢，僧徒散配。其舍利塔，無人守護。時
J23nB122_p0135a11║有道宣律師，門徒十人配住西市，南長壽坊，崇義寺。乃
J23nB122_p0135a12║發掘塔下，得舍利三枚。白色光明，大如黍米。并瓜一枚，
J23nB122_p0135a13║少有黃色。并白髮數十。餘有雜寶、琉璃、古器等。總以大
J23nB122_p0135a14║銅函盛之。將至崇義寺，佛堂西南塔下。
J23nB122_p0135a15║周西京扶風縣，岐山南古塔，鄉曰鳳泉。周魏以前，寺名
J23nB122_p0135a16║阿育王。至顯慶四年九月內，有山僧智琮，慧辨，能解咒
J23nB122_p0135a17║術。見追入內，語及育王塔事，年歲久遠，須假弘護。帝曰：
J23nB122_p0135a18║「豈非童子施土之育王耶？若近有之，則八萬四千之一
J23nB122_p0135a19║塔矣。能得舍利，深是善因，可前至塔所七日行道，祈請
J23nB122_p0135a20║有瑞，乃可開發。」即給錢五千貫，絹五千疋，以充供養。琮
J23nB122_p0135a21║與給使王長信等，於十月五日從京旦發，六日逼夜方
J23nB122_p0135a22║到。琮即入塔內，專精苦到。行道久之未驗。至十日三更，
J23nB122_p0135a23║乃臂上安炭火燒香，懍厲專注。忽聞塔內像下振裂之
J23nB122_p0135a24║聲。尋聲往觀，乃見瑞光流溢，霏霏上涌。塔內三像，足下
J23nB122_p0135a25║各放光明，赤、白、綠色，旋遶而上，至於衒角合成帳蓋。琮
J23nB122_p0135a26║大喜踊躍。乃睹塔內側塞僧徒，合掌而立。王長信等，同
J23nB122_p0135a27║睹瑞相。及旦看之，獲舍利一枚，殊大於粒，光明鮮潔。更
J23nB122_p0135b01║細尋視，又獲七粒。總置盤水，一枚獨轉遶，餘七粒各放
J23nB122_p0135b02║光明，炫燿人目。
J23nB122_p0135b03║隋益州郭下福感寺塔，本名大石。於貞觀年初，大地震
J23nB122_p0135b04║動，此塔搖颺，將欲摧倒。於時郭下無數人來，忽見四神，
J23nB122_p0135b05║形如塔量，各以背抵塔之四面，乍倚乍傾，率以免壞。觀
J23nB122_p0135b06║瑞道俗，歎未曾有。塔上露盤，由來小短，不稱塔形。有一
J23nB122_p0135b07║人極豪侈，多產業。見前露瑞，乃捨金三百兩，共諸信者，
J23nB122_p0135b08║更造露盤。既成，香氣蓬勃，如雲騰涌，流芳城邑，七日（乃歇）。
J23nB122_p0135b09║幽州僧道嚴者，姓李氏，形極奇偉。年一百五歲，獨住深
J23nB122_p0135b10║山。每年七日，來此塔上，盡力供養。嚴怪其泉流涌注無
J23nB122_p0135b11║聲，乃遣善水崑崙入泉尋討。但見石柱羅列，不測其際，
J23nB122_p0135b12║中有寶塔可高三尺，獨立空中，四面水圍，凝然而住。竟
J23nB122_p0135b13║不至塔所。
J23nB122_p0135b14║隋懷州妙藥寺塔，在武陟縣西七里。見有五級白浮圖
J23nB122_p0135b15║塔，方可十五步，並是側石遍砌。
J23nB122_p0135b16║齊州臨濟縣東，有磚塔，云是誌公所營。四面石獸，擁從
J23nB122_p0135b17║驚人。
J23nB122_p0135b18║《西域志》云：「罽賓國，廣崇佛教。其都城內，有寺名漢寺。昔
J23nB122_p0135b19║日漢使向彼，因立浮圖，以石搆成，高百尺，道俗虔恭，異
J23nB122_p0135b20║於殊常。寺中有佛頂骨，亦有佛髮，色青螺文，以七寶裝
J23nB122_p0135b21║之，盛以金匣。王都城西北有王寺，寺內有釋迦菩薩幼
J23nB122_p0135b22║年齔齒，長一寸。其西南有王梵寺，寺有金銅浮圖，高百
J23nB122_p0135b23║尺。其浮圖中有舍利骨，每以六齋日，夜放光明，照燭遶
J23nB122_p0135b24║承露盤，至達曙。」
J23nB122_p0135b25║西域乾陀羅城，東南七里，有雀離浮圖。乃是如來在世
J23nB122_p0135b26║之時，與諸弟子遊化此土，指城東曰：「我入涅槃後，二百
J23nB122_p0135b27║年，有國王名迦尼色迦，在此處起浮圖。」雀離浮圖南，五
J23nB122_p0135c01║十步，有一石塔。其形正直，高二丈，甚有神變。
J23nB122_p0135c02║禮佛部感應緣（九驗）
J23nB122_p0135c03║晉建元寺，建康太清里寺基，本宋元徽二年，宮人陳太
J23nB122_p0135c04║妃造寺塔。舍利靈應相仍，每夕放光。
J23nB122_p0135c05║宋靈味寺，建康鍾山蔣林里。宋永初三年，沙門法意起
J23nB122_p0135c06║造。一夜忽聞怪石崩墜，聲振林薄。明旦履行，唯見清泉
J23nB122_p0135c07║湛然。因聚徒結宇，號曰靈味。
J23nB122_p0135c08║漢平等寺，廣平武穆王懷，捨宅所立。寺門外有金像一
J23nB122_p0135c09║軀，高二丈八尺。相好端嚴，嘗有神異。
J23nB122_p0135c10║晉白塔寺，在秣陵二井里。晉升平中，有鳳凰集此地，因
J23nB122_p0135c11║名其處為鳳凰臺。
J23nB122_p0135c12║宋時朱齡石，使往遼東。還返失道，隨風汎海一月餘，達
J23nB122_p0135c13║於一島，糧水俱竭。入島求泉，漸深登山，乃見一寺。堂宇
J23nB122_p0135c14║莊嚴，非所曾睹。僧告曰：「此間去都，二十餘萬里。」石等聞
J23nB122_p0135c15║之驚怖曰：「若爾，何緣得達？」僧曰：「自當相送，不勞致憂。」又
J23nB122_p0135c16║問曰：「識杯度道人不？」曰：「識之。」便指壁上缽袋曰：「此是彼
J23nB122_p0135c17║物。有小過，罰在人中。」便取缽袋與石，并書一封。上為書
J23nB122_p0135c18║字，然不可識。曰：「可以書缽與之。」令沙彌送。「勿從來道，此
J23nB122_p0135c19║有直路，疾至船所。」須吏至海，沙彌以一竹杖著船頭，語
J23nB122_p0135c20║曰：「但閉舫聽往，不勞目柁也。」於是依言，但聞颼颼風中
J23nB122_p0135c21║聲，有竊視者，見船在空雲飛，奔於山林海上。數息間，遂
J23nB122_p0135c22║達楊都大桁，正見杯度，書自飛上度手。度驚曰：「汝那得
J23nB122_p0135c23║蓬萊道人書？喚我歸耶？」乃說由緣。又將缽與之，手捧缽
J23nB122_p0135c24║曰：「吾不見此缽四千餘年。」擲上入雲，下還接取。
J23nB122_p0135c25║鼓山東面上，東度小谷，又東北上，從石窟寺往，便是竹
J23nB122_p0135c26║林。崇峰造日，修竹干雲。重門洞開，複殿基列。門外東西
J23nB122_p0135c27║槽櫪，飾以金鋪，似有馬蹤而無繫者。
J23nB122_p0136a01║代州東南五臺山，古稱神仙之宅也。山方百里，極巉巖
J23nB122_p0136a02║崇峻。不生草木，唯松柏茂林。經中，文殊將五百仙人，往
J23nB122_p0136a03║清涼之山，即斯地也。地極巖寒多雪，號曰清涼。中臺最
J23nB122_p0136a04║高，去頂七百里，望如指掌，上有小石浮圖。石上人馬跡，
J23nB122_p0136a05║宛然如新。有大泉，名曰太華，清澄如鏡。有二浮圖夾，中
J23nB122_p0136a06║有文殊像。鐘聲香氣，無日不有。
J23nB122_p0136a07║終南山大奏嶺，竹林寺者。至貞觀初，採蜜人山行，聞有
J23nB122_p0136a08║鐘聲。尋而往至，寺舍二間。有人住處，傍大竹林，可有二
J23nB122_p0136a09║頃。其人斷二節竹以盛蜜，可得五升許。
J23nB122_p0136a10║《西域志》云：「烏萇國西南有檀特山。山中有寺，大有眾僧，
J23nB122_p0136a11║日日有驢運食，無控御者自來，留食還去，莫知所在。」
J23nB122_p0136a12║舍利篇引證
J23nB122_p0136a13║舍利者，西域梵語，此云骨身。舍利有三種：一、是骨舍利，
J23nB122_p0136a14║其色白也；二、是髮舍利，其色黑也；三、是肉舍利，其色（赤也）。
J23nB122_p0136a15║分法部
J23nB122_p0136a16║如《菩薩處胎經》云：「時八國王，共諍舍利。有一大臣，名優
J23nB122_p0136a17║波吉，諫八國王：『何為興兵，共相征伐？』爾時帝釋即現為
J23nB122_p0136a18║人，語王言：『我等諸天，亦當有分。若共諍力，則有勝負。』時
J23nB122_p0136a19║阿耨達龍王、文鄰龍王、伊那缽龍王，語八王言：『我等亦
J23nB122_p0136a20║應有分。若不見與，力足相伏。』時臣優波吉告言：『諸君並
J23nB122_p0136a21║止。舍利宜分共之，何須見諍？』即分為三分。一分與諸天，
J23nB122_p0136a22║一分與龍王，一分與八王。諸天得舍利，還於天上，起七
J23nB122_p0136a23║寶塔。龍得舍利，還於宮中，起七寶塔。優波吉著甕舍利，
J23nB122_p0136a24║并甕亦起寶塔；灰及土，量得四十九斛，亦起四十九寶
J23nB122_p0136a25║塔。闍維處，亦起寶塔，高三十九仞。閻浮提中八舍利塔，
J23nB122_p0136a26║第九瓶塔，第十炭塔。」
J23nB122_p0136a27║感福部
J23nB122_p0136b01║如《大悲經》云：「爾時世尊告阿難：『我滅度後，若有人供養
J23nB122_p0136b02║我之舍利，如芥子等，恭敬尊重。是人以此善根，一切皆
J23nB122_p0136b03║得涅槃界、盡涅槃際，若有造立形像塔廟，信心念佛功
J23nB122_p0136b04║德，乃至一華散於空中，是人以此善根，一切皆當得涅
J23nB122_p0136b05║槃界、盡涅槃際。』佛告阿難：『若有眾生，以念佛故，乃至一
J23nB122_p0136b06║華散於空中，如是福德，所得果報，不可窮盡。』」
J23nB122_p0136b07║感應緣（六驗）
J23nB122_p0136b08║吳孫權，赤烏四年，有外國沙門康僧會，創達江表，設像
J23nB122_p0136b09║行道。吳人以為妖異，以狀問之。權召會，問：「佛有何靈瑞？」
J23nB122_p0136b10║曰：「佛晦靈跡，遺骨舍利，應現無方。」權曰：「何在？」曰：「佛神跡
J23nB122_p0136b11║感通，祈求可獲。」權曰：「若得舍利，當為興寺。」經三七日，至
J23nB122_p0136b12║誠求請，遂獲瓶中。旦呈於權，光照宮殿。權執瓶寫於銅
J23nB122_p0136b13║盤，舍利下衝，盤即破碎。權大驚異，會進曰：「佛之靈骨，金
J23nB122_p0136b14║剛不朽，劫火不焦，椎砧不碎。」權使力者，盡力擊之。椎砧
J23nB122_p0136b15║俱陷，舍利不損。光明四射，耀晃人目。又以火燒，騰光上
J23nB122_p0136b16║踊，作大蓮華。權大發信，乃為立寺，名為建初。改所住地，
J23nB122_p0136b17║名佛陀里。
J23nB122_p0136b18║孫皓虐政，將欲除屏佛法，燔經夷塔。有臣諫曰：「且少寬
J23nB122_p0136b19║假。如無神驗，誅除不晚。」皓從之。召會曰：「若能驗現於目
J23nB122_p0136b20║前，助君興之。如其不能，將廢加戮。」會曰：「佛以緣應，感而
J23nB122_p0136b21║必通。既給假，請效不難。」皓與期三日。於時僧眾百餘，同
J23nB122_p0136b22║集會寺。皓陳兵圍寺，刀鋸齊至，剋期就戮。僧恐無靈，先
J23nB122_p0136b23║自縊者。會謂眾曰：「佛留舍利，止在今時。前已有驗，今豈
J23nB122_p0136b24║罔哉？」恰期便獲，乃進於皓：「此是如來金剛之骨。志誠賁
J23nB122_p0136b25║獲，設以百釣之杵，終無微毀。」皓曰：「金石可磨，枯骨豈堅？
J23nB122_p0136b26║沙門面欺，祗速死耳。」乃更置之鐵砧，以金椎擊之。金鐵
J23nB122_p0136b27║並凹而舍利如故。又以清水行之，舍利揚光散彩，洞燭
J23nB122_p0136c01║一殿。皓乃欣欣伏信，革誠膺化。
J23nB122_p0136c02║晉義熙元年，有林邑人，嘗有一舍利，每齋日有光。沙門
J23nB122_p0136c03║慧邃隨廣州刺史刁逵，敬其光相，欲請之。未及發言，而
J23nB122_p0136c04║舍利自分為二。逵聞心悅，又請留敬，而又分為三。逵欲
J23nB122_p0136c05║模長干像，寺主固執不許。夜夢人長數丈，告曰：「像貴宣
J23nB122_p0136c06║導，何苟吝耶？」明報聽模。既成，逵以舍利著像髻中。
J23nB122_p0136c07║宋元嘉九年，潯陽張須元，家設八關齋。道俗數十人，見
J23nB122_p0136c08║像前華上似冰雪，視得舍利數十。便以水行之，光焰相
J23nB122_p0136c09║屬。後數日開廚，更視獲牙。奩中有白㲲褁舍利十枚，光
J23nB122_p0136c10║焰屬諸處。
J23nB122_p0136c11║蒲州栖嚴寺塔，地震山吼，鐘鼓大聲。又放光五道，至二
J23nB122_p0136c12║百里皆見。
J23nB122_p0136c13║蘇州虎丘山寺立塔，井吼三日，掘基得一舍利，空中天
J23nB122_p0136c14║樂，人皆聞之。
J23nB122_p0136c15║供養篇引證
J23nB122_p0136c16║如《地持論》云：「菩薩供養如來，略說十種：一、身供養；二、支
J23nB122_p0136c17║提供養；三、現前供養；四、不現前供養；五、自作供養；六、他
J23nB122_p0136c18║作供養；七、財物供養；八、勝供養；九、不染汙供養；十、至處
J23nB122_p0136c19║道供養。若菩薩於佛色身而設供養，是名身供養。若菩
J23nB122_p0136c20║薩為如來故，若供養偷婆、若窟、若舍、若故、若新，是名支
J23nB122_p0136c21║提供養。若菩薩面見佛身及支提，而設供養，是名現前
J23nB122_p0136c22║供養。若菩薩於如來及支提，悕望心俱，歡喜心俱，現前
J23nB122_p0136c23║供養如一如來，三世亦然，及現前供養如來支提，三世
J23nB122_p0136c24║十方無量一界若新若故，是名菩薩共現前供養。若菩
J23nB122_p0136c25║薩於不現前如來及支提，及涅槃後以佛舍利起偷婆，
J23nB122_p0136c26║若一若二，乃至憶百千萬，隨力所能，是名廣不現前供
J23nB122_p0136c27║養。若菩薩於如來及支提，手自供養，不依懈惰令他施
J23nB122_p0137a01║住，是名菩薩自作供養。若菩薩於如來及支提，不獨供
J23nB122_p0137a02║養，普令親屬、在家出家悉共供養，是名自他共供養。若
J23nB122_p0137a03║菩薩有少許物，以慈悲心，施彼貧苦薄福眾生，令供養
J23nB122_p0137a04║如來及支提，令得安樂，而不自為，是名他作供養。若菩
J23nB122_p0137a05║薩於如來及支提，以衣食雜寶，種種供養者，是名財物
J23nB122_p0137a06║供養。若菩薩久來，以財物供養，若多若少，現前不現前，
J23nB122_p0137a07║自作他作，淳淨信心而作供養，以是善根迴向無上菩
J23nB122_p0137a08║提，是名勝供養。若菩薩自手供養如來及支提，不輕他
J23nB122_p0137a09║人，亦不放逸，不懈怠，至心恭敬，不染汙心，不於信心勝
J23nB122_p0137a10║人所諂曲求財，亦不以諸不淨物等供養，是名無染供
J23nB122_p0137a11║養。若菩薩殊勝不染財物，供養如來及支提，若自得力，
J23nB122_p0137a12║若從他求，若如意得財，若化作身若二若三，乃至百千
J23nB122_p0137a13║萬億身，悉禮如來；彼一一身，化作百千手；彼一一手以
J23nB122_p0137a14║種種華香，供養如來及支提；彼一切身悉讚歎如來真
J23nB122_p0137a15║實功德、饒益眾生，是名至處道供養。如來第一最上，比
J23nB122_p0137a16║前財物供養，百倍千倍，乃至等數譬喻不得為比。如是
J23nB122_p0137a17║十事，名菩薩一切種供養如來；法僧亦爾。」
J23nB122_p0137a18║受請篇施食部
J23nB122_p0137a19║又《食施獲五福報經》云：「佛告諸比丘：『當知食以節度，受
J23nB122_p0137a20║而不損。』佛言：『人持飯食施人，有五功德，令人得道，智者
J23nB122_p0137a21║消息，意度弘廓，則獲五福。何等為五？一、曰施命；二、曰施
J23nB122_p0137a22║色；三、曰施力；四、曰施安；五曰施辯。何謂施命？人不得食
J23nB122_p0137a23║時，奄忽壽終。何謂施色？人不得食時，顏色憔悴。何謂施
J23nB122_p0137a24║力？人不得食時，身羸意弱，所作不能。何謂施安？人不得
J23nB122_p0137a25║食時，心愁身危，坐起不定。何謂施辯？人不得食時，身力
J23nB122_p0137a26║疲倦，口不能言。』」又《增一阿含經》云：「施有五事，名為應時。
J23nB122_p0137a27║一、遠來；二、遠去；三、病時；四、冷熱時；五、初得果蓏。若得新
J23nB122_p0137b01║穀，先與持戒精進人，然後自食。又施有三法：一、送食至
J23nB122_p0137b02║寺，名上；就舍供養，名中；造舍乞施，發心供養，名下。」
J23nB122_p0137b03║食時部
J23nB122_p0137b04║世尊為惠法菩薩說云：「食有四種：旦，天食時；午，法食時；
J23nB122_p0137b05║暮，畜生食時；夜，鬼神食時。」
J23nB122_p0137b06║施福部
J23nB122_p0137b07║如《百緣經》云：「佛在世時，王舍城中，有一長者，財寶無量。
J23nB122_p0137b08║其婦生女，尋即能語，家中自然百味飲食皆悉備有。時
J23nB122_p0137b09║父見其如是，謂非人，是毗舍闍鬼，畏不敢近。時彼女子，
J23nB122_p0137b10║見其怖畏，合掌向母而說偈言：『願母聽我語，實非諸鬼
J23nB122_p0137b11║等。善業因緣故，今獲如是報。』爾時父母聞女說偈，喜不
J23nB122_p0137b12║自勝，尋前抱取，乳餔養育，因名善愛。時女子見母歡喜，
J23nB122_p0137b13║合掌白母言：『為我請佛及比丘僧。』尋即與請，百味飲食
J23nB122_p0137b14║皆悉充足。即於佛前渴仰聞法，佛即為說，得須陀洹。後
J23nB122_p0137b15║求出家，佛告：『善來，比丘尼。』頭髮自落，法服著身，成比丘
J23nB122_p0137b16║尼。精勤修習，得阿羅漢果，諸天世人所見敬仰。爾時世
J23nB122_p0137b17║尊將千二百五十比丘，詣於他邦。到曠野中，食時已至，
J23nB122_p0137b18║告善愛尼言：『汝今可設飲食，供養佛僧。』尋取佛缽，擲虛
J23nB122_p0137b19║空中，百味飲食，自然盈滿。如是次第，取千二百五十比
J23nB122_p0137b20║丘缽，飯亦皆滿，都令豐足。阿難見已，歎未曾有，請佛說
J23nB122_p0137b21║本因緣。佛告阿難：『此賢劫中有佛出世，號曰迦葉。著衣
J23nB122_p0137b22║持缽，將諸比丘入城乞食。次到大長者家，設諸餚饌，欲
J23nB122_p0137b23║請賓客。客未至頃，有一婢使見佛及僧，在於門外乞食
J23nB122_p0137b24║立住。不白大家，取其飲食，盡持施與佛及眾僧。後客來
J23nB122_p0137b25║坐，敕彼婢言：「辦設食來。」婢答大家：「今有佛僧，在其門外
J23nB122_p0137b26║乞食立住。我持此食，用佈施盡。」大家聞已，尋用歡喜：「我
J23nB122_p0137b27║等今日，值是福田。我今放汝，隨意所求。」婢答大家：「若見
J23nB122_p0137c01║放者，聽在道次。」尋即聽許，作比丘尼。一萬歲中，精勤無
J23nB122_p0137c02║替，便取命終，不墮惡趣，天上人中。百味飲食，應念即至。』」
J23nB122_p0137c03║又《百緣經》云：「佛在舍衛國祗樹給孤獨園，時夏安居竟，
J23nB122_p0137c04║將諸比丘欲遊行他國。時頻婆娑羅王，將諸群臣出城。
J23nB122_p0137c05║遙望如來，來受我供。爾時世尊遙知王意，深生渴仰。及
J23nB122_p0137c06║比丘僧，漸欲遊行，詣摩竭提國。值諸群鳥，中有鸚武王，
J23nB122_p0137c07║遙見佛來，飛騰虛空，逆道奉迎：『唯願世尊，及比丘僧，慈
J23nB122_p0137c08║哀憐愍，詣我林中，受一宿請。』佛即然可。爾時世尊，將諸
J23nB122_p0137c09║比丘，詣鸚鵡林。各敷座具，在於樹下坐禪思惟。時鸚武
J23nB122_p0137c10║王，通夜翔遶佛比丘僧，四面顧視。至明清旦，世尊起行。
J23nB122_p0137c11║鸚鵡歡喜，在前引導，向王舍城，白頻婆娑羅王言：『世尊
J23nB122_p0137c12║今者，將諸比丘遂來在近。』王聞語已，敕設餚膳，執持幢
J23nB122_p0137c13║幡，香華伎樂。將諸群臣，逆道奉迎。時鸚武王，於其夜中
J23nB122_p0137c14║即便命終，生忉利天。今當還報世尊恩，頂戴天冠，著諸
J23nB122_p0137c15║纓珞，莊嚴其身，齎持香華而供養佛，卻坐一面。佛即為
J23nB122_p0137c16║其說四諦法，心開意解，得須陀洹果。遶佛三匝，還歸天
J23nB122_p0137c17║上。時諸比丘白佛言：『今此天子，宿造何業，生鸚鵡中？復
J23nB122_p0137c18║修何福，得生天上，來供養佛，聞法獲果？』爾時世尊告諸
J23nB122_p0137c19║比丘：『此賢劫中，波羅柰國，有佛出世，號曰迦葉。於彼法
J23nB122_p0137c20║中，有一長者，受持五戒。便於一時毀犯一戒，故生鸚武
J23nB122_p0137c21║中。餘四完具，今得出家得道。』」又《付法藏經》云：「昔過去九
J23nB122_p0137c22║十一劫，毗婆尸佛入涅槃後，有一比丘，甚患頭痛，薄拘
J23nB122_p0137c23║羅，爾時作一貧人，見病比丘，即便持一呵梨勒果施病
J23nB122_p0137c24║比丘。比丘服訖，病即除愈。緣施藥故，九十一劫，天上人
J23nB122_p0137c25║中，受福快樂。」
J23nB122_p0137c26║感應緣（三驗）
J23nB122_p0137c27║晉司空廬江何充，字次道。弱而信法，心業甚精。嘗於齋
J23nB122_p0138a01║堂置空座，筵帳精華，絡以珠寶，設之積年，冀降神異。後
J23nB122_p0138a02║大會道俗甚盛，坐次一僧，容服麤垢，神情低陋，出自眾
J23nB122_p0138a03║中，逕升其座，拱默無言，一堂怪駭，謂其謬僻。充亦不平，
J23nB122_p0138a04║嫌於顏色。及行中食，此僧飯畢，提缽出堂。顧謂充曰：「何
J23nB122_p0138a05║侯徒勞精進？」因擲缽空中，陵空而去。充及道俗，馳遽觀
J23nB122_p0138a06║之，光儀偉麗，極目乃沒，追共惋恨，稽懺累日。
J23nB122_p0138a07║晉南陽滕普，累世敬信。妻吳郡全氏，尤能精苦。每設齋
J23nB122_p0138a08║會，不逆招請，隨有來者，因留供之。後會僧數闕少，使人
J23nB122_p0138a09║衢路要尋。見一沙門，蔭柳而坐，因請與歸。淨人行食，翻
J23nB122_p0138a10║飯於地，傾簞都盡，罔然無計。此沙門云：「貧道缽中有飯，
J23nB122_p0138a11║足供一眾，使普分行。」既而道俗內外，皆得充飽。清淨既
J23nB122_p0138a12║畢，擲缽空中，翻然上升，極目乃滅。
J23nB122_p0138a13║梁富陽齊堅寺有釋道琳，山陰人。少出家有戒行，善《涅
J23nB122_p0138a14║槃》、《法華》，誦《維摩經》，吳國張緒禮事之。後居富陽泉林寺。
J23nB122_p0138a15║寺嘗有鬼怪，自琳居之，則消。琳弟子惠韶為屋所壓，頭
J23nB122_p0138a16║陷入胸，琳為韶祈請。韶夜見兩胡道人，拔出其頭，旦起
J23nB122_p0138a17║遂平復。琳於是設聖僧齋，鋪新帛於床上。齋竟，見帛上
J23nB122_p0138a18║有人跡，皆長三尺餘，眾咸服其徵感。
J23nB122_p0138a19║輪王篇育王部
J23nB122_p0138a20║如《雜阿含經》云：「爾時世尊晨朝著衣持缽，共諸比丘入
J23nB122_p0138a21║王舍城乞食。時世尊光相普照，如千日之焰。順邑而行，
J23nB122_p0138a22║時彼有兩童子，共在沙中嬉戲，一名闍耶，二名毗闍耶。
J23nB122_p0138a23║遙見世尊來時，闍耶童子心念：『我當以麥麨。』手捧細沙，
J23nB122_p0138a24║著世尊缽中。合掌隨喜，而發願言：『以惠施善功德，令得
J23nB122_p0138a25║一天下繖蓋王，即於此生得供養佛，乃至得成無上正
J23nB122_p0138a26║覺。』世尊發微笑相。爾時阿難見世尊微笑，即合掌向佛
J23nB122_p0138a27║白言：『以何因緣而發微笑？』爾時世尊告阿難曰：『我今笑
J23nB122_p0138b01║者，當知我滅度百年之後，此童子於巴連邑，統領一方，
J23nB122_p0138b02║為轉輪王，姓孔雀，名阿育。正法治化，又復廣布我舍利，
J23nB122_p0138b03║當造八萬四千法王之塔，安樂無量眾生。』佛告阿難：『取
J23nB122_p0138b04║此缽中所施之沙，捨著如來經行處，令當生彼處。』阿難
J23nB122_p0138b05║受教，即取缽沙捨經行處。『阿難當知，於巴連弗邑，有王
J23nB122_p0138b06║名日月護。彼王當生子頻頭娑羅，當治彼國。彼復有子，
J23nB122_p0138b07║名曰修師摩。時彼瞻婆國，有一婆羅門女，極為端正。相
J23nB122_p0138b08║師記彼當為王妃。生二子，一當領一天下，一當出家學
J23nB122_p0138b09║道，當得聖跡。時婆羅門聞彼相師所說，歡喜無量。即莊
J23nB122_p0138b10║嚴女，嫁與此王。王見其女，端正有德，即為夫人。仍便懷
J23nB122_p0138b11║體，月滿生子。生時安隱，母無憂惱。過七日後，立字無憂。
J23nB122_p0138b12║又復生子，名曰離憂。無憂者，身體麤澀，以其施沙得相，
J23nB122_p0138b13║父王情所不念。又王欲試二子，呼婆羅門觀占二子：「於
J23nB122_p0138b14║我滅後，誰當作王？」婆羅門言：「將此諸子，出城金殿園館
J23nB122_p0138b15║中，於彼當觀其相。」乃至出往彼園。時阿育王母言：「王出
J23nB122_p0138b16║園館中，觀諸王子誰當作王，汝今云何不去？」阿育啟言：
J23nB122_p0138b17║「王既不念我，亦復不樂見我。」母復語言：「但往彼所。」阿育
J23nB122_p0138b18║啟母往去。時父王問師言：「此中誰有王相，當紹我位？」時
J23nB122_p0138b19║彼相師，視諸王子。見阿育具見王相，當得紹位。時邊國
J23nB122_p0138b20║德又尸羅反，王語阿育：「汝將四兵眾，伐彼國。」王子去時，
J23nB122_p0138b21║都不與兵甲。時諸從者白王子言：「今往伐彼國，無有軍
J23nB122_p0138b22║仗，云何得平？」阿育言：「我若為王，善根果報者，兵甲自然
J23nB122_p0138b23║來應。」發是語時，尋聲地開，兵甲從地而出。即將四兵，往
J23nB122_p0138b24║伐彼國。彼諸國人民，聞阿育來，即平治道路，莊飾城郭，
J23nB122_p0138b25║執持吉瓶之水及種種供養，奉迎王子，而作是言：「我等
J23nB122_p0138b26║不反，請入城邑。」平此國已，又使伐佉沙國。彼國王即便
J23nB122_p0138b27║降伏，如是乃至平此天下，至於海際。時父王得重病，王
J23nB122_p0138c01║語諸臣：「吾今欲立修師摩為王，令阿育往至彼國。」時諸
J23nB122_p0138c02║臣欲令阿育作王，王不喜，默然不對。時阿育心念口言：
J23nB122_p0138c03║「我應正得王位，諸天自然來，以水灌我頂，素繒繫首。」時
J23nB122_p0138c04║王見此相貌，極生愁惱，即便命終。阿育王如禮法殯父
J23nB122_p0138c05║王已，即立阿菟樓陀為大臣。時修師摩王子，聞父崩，立
J23nB122_p0138c06║阿育為王，心生不忍，即集諸兵而來攻伐。阿育王四門
J23nB122_p0138c07║中，二門安二力士，第三門安大臣，自守東門。時阿菟樓
J23nB122_p0138c08║陀作無煙火坑，以物覆之。修師摩既來到，即趣東門，墮
J23nB122_p0138c09║火坑，便死亡。有一大力士，名曰跋陀申陀，聞修師摩終
J23nB122_p0138c10║亡，猒世出家學道，得阿羅漢。時諸臣輩輕慢阿育，不行
J23nB122_p0138c11║君臣之禮。王亦自知，語諸臣曰：「汝等可伐華果之樹，殖
J23nB122_p0138c12║於刺棘。」諸臣答曰：「未嘗見聞卻除華果，而殖刺樹。」乃至
J23nB122_p0138c13║二、三敕令不從。時國王忿諸大臣，即持利劍，殺五百大
J23nB122_p0138c14║臣。又時王將婇女眷屬，出外園中遊戲。見一無憂樹，華
J23nB122_p0138c15║極敷盛。王見此華樹，與我同名，心懷歡喜。王形體醜陋，
J23nB122_p0138c16║皮膚麤澀。諸婇女輩，心不愛王，憎惡王故，以手毀折無
J23nB122_p0138c17║憂華樹。王從眠覺，見無憂華樹狼藉在地，心生忿怒，繫
J23nB122_p0138c18║諸婇女，以火燒殺。王行暴惡，故曰暴惡阿育王。時阿菟
J23nB122_p0138c19║樓陀大臣白言：「王不應為是法，云何以手自殺人？王今
J23nB122_p0138c20║當立屠殺之人，應有可殺，以付彼人。」王即宣教，立屠殺
J23nB122_p0138c21║者。彼有一山名曰耆梨，中有一織師家，織師有一子，亦
J23nB122_p0138c22║名耆梨，凶德撾打，繫縛小兒小女，及捕水陸之生，乃至
J23nB122_p0138c23║拒逆父母。王即敕彼：「我所有罪人，事應至死，汝當治之。」
J23nB122_p0138c24║彼啟王言：「為我作舍。」王為作舍，極為端嚴。惟開一門，於
J23nB122_p0138c25║其中間作治罪之法，狀如地獄。來入此中者，不復得出。
J23nB122_p0138c26║一商主，入海十年，採諸重寶，還到本鄉道中，值賊殺商。
J23nB122_p0138c27║商主之子，見父死及失寶物，猒世出家。遊行諸國，次至
J23nB122_p0139a01║巴連弗邑。過此夜已，晨朝著衣持缽，入城乞食，誤入屠
J23nB122_p0139a02║殺舍中。時比丘遙見舍裏，火車鑪炭等，治諸眾生，如地
J23nB122_p0139a03║獄中。尋生恐怖，衣毛皆豎，便欲出門。時凶惡主，即往執
J23nB122_p0139a04║彼比丘言：「入此中者無有得出，汝今此死。」比丘聞說，心
J23nB122_p0139a05║生悲毒，復哀言：「乞我少時生命，可至一月。」彼凶不聽，如
J23nB122_p0139a06║是日數，減至七日，彼即聽許。時此比丘，知將死不久，猛
J23nB122_p0139a07║勇精進，坐禪息心，終不能得道，至於七日。時王宮內人
J23nB122_p0139a08║有事至死，送付凶惡之人，令治其罪。凶惡將是女人，著
J23nB122_p0139a09║臼中，以杵搗之，令成硃粖。比丘見是事極厭惡。時彼凶
J23nB122_p0139a10║惡人，語此比丘：「期限已盡。」執彼比丘，著鐵鑊油中。足與
J23nB122_p0139a11║薪火，火終不然，假使然者，或復不熱。凶主見火不然，打
J23nB122_p0139a12║拍使者而自然火，火即猛盛，久久方開鐵鑊蓋。見彼比
J23nB122_p0139a13║丘，鐵鑊中蓮華上座，生希有心，即啟國王。王即便嚴駕，
J23nB122_p0139a14║將無量眾，來看比丘。時彼比丘，身升虛空，猶如雁王，示
J23nB122_p0139a15║種種變化。王見是比丘，心懷大歡喜。時彼比丘而作是
J23nB122_p0139a16║念：「我當廣布如來舍利，安樂無量眾生，於此閻浮提，盡
J23nB122_p0139a17║令信三寶。」以是因緣故，自顯其德。時阿育王生大敬信，
J23nB122_p0139a18║白比丘言：「佛未滅度時，何所記說？」比丘答言：「佛記大王，
J23nB122_p0139a19║於我滅後過百歲之時，於巴連弗邑，有三億家。彼國有
J23nB122_p0139a20║王，名曰阿育，當王此閻浮提，為轉輪王。宣布舍利，立八
J23nB122_p0139a21║萬四千塔佛。如是記大王。乃大王今造此大地獄，殺害
J23nB122_p0139a22║無量民人。王應慈念一切眾生，施其無畏，令得安隱。」彼
J23nB122_p0139a23║時阿育王，合掌向比丘作禮：「我得大罪，今向比丘懺悔。
J23nB122_p0139a24║願受我懺，今復歸命。」時彼比丘，度阿育王已，乘空而化。』」
J23nB122_p0139a25║又《雜阿含經》云：「阿育王言：『吾今先當供養所覺菩提之
J23nB122_p0139a26║樹，然後香美飲食施設於僧。』敕捨十萬兩金，布施眾僧。
J23nB122_p0139a27║時彼上座耶舍語王言：『大王！今有大比丘僧集，當發淳
J23nB122_p0139b01║信心供養。』時王從上至下自手供養，復以三衣并四億
J23nB122_p0139b02║萬兩珍寶嚫五部眾。嚫願已，復以四十億萬兩珍寶贖
J23nB122_p0139b03║取閻浮提宮人、婇女，及太子群臣。時王起八萬四千佛
J23nB122_p0139b04║塔，於彼一一塔中，復施百千金，作五歲大會。」
J23nB122_p0139b05║君臣篇王過部
J23nB122_p0139b06║《百喻經》云：「昔有一人，說王罪過而作是言：『王甚暴虐，治
J23nB122_p0139b07║政無理。』王聞是語，既大瞋恚。信傍佞人，捉此賢臣。仰使
J23nB122_p0139b08║剝脊，取百兩肉。有人證明，無如是法。王心便悔，索千兩
J23nB122_p0139b09║肉，用為補眷。夜中呻喚，甚大苦惱。王聞其聲，問言：『何以
J23nB122_p0139b10║苦惱，取汝百兩，十倍與汝，意不足耶？』傍人答言：『大王！如
J23nB122_p0139b11║截子頭，雖得千頭，不免于死。雖十倍得肉，不免痛苦。』愚
J23nB122_p0139b12║人亦爾，不畏後世，貪濁現樂，多得財物，望得滅罪，而得
J23nB122_p0139b13║福報。無有是處。」又《雜譬喻經》云：「昔有國王，喜食人肉。敕
J23nB122_p0139b14║廚士曰：『汝等夜行，密採人來，以供廚食。』以此為常。臣下
J23nB122_p0139b15║咸知，即共斥逐，捐於界外，更取賢良，以為國王。於是噉
J23nB122_p0139b16║人王，經十三年後，身生兩翅，飛行噉人，無復遠近。向山
J23nB122_p0139b17║樹神請求祈福，當取各國王五百人身祠山樹神，使我
J23nB122_p0139b18║復還王位。便飛行取之，已得四百九十九人，將之山谷，
J23nB122_p0139b19║以石塞口。時有國王，將諸后宮，詣池浴戲。始出宮門，逢
J23nB122_p0139b20║一道人，說偈求食。王即許之，還宮當賜金銀。其噉人王，
J23nB122_p0139b21║空中飛來，抱王而去，還於山中。國王見噉人王，不恐不
J23nB122_p0139b22║怖，顏色如故。噉人王曰：『吾捕人祠天，已得四百九十九
J23nB122_p0139b23║人。今得卿一人，其數已滿。殺以祠天，汝何不懼？』國王對
J23nB122_p0139b24║曰：『人生有死，物成有敗，合會有離。對來分之，何須愁耶？
J23nB122_p0139b25║旦出宮時，路逢道人，為吾說偈，即許施物。今未得與，以
J23nB122_p0139b26║是為恨。今王弘慈，寬恕假日，施乞還來，不敢違要也。』即
J23nB122_p0139b27║聽令去，而告之曰：『與汝七日期。若不還者，吾往取汝，亦
J23nB122_p0139c01║無難也。』王即還宮，都中內外，莫不歡喜。即開庫藏，布施
J23nB122_p0139c02║遠近。拜太子為王，慇懃百姓，辭決而去。噉人王逢見其
J23nB122_p0139c03║來，念曰：『此得無異人乎！從死得生，而故來還。』即問曰：『身
J23nB122_p0139c04║命世人所重愛者也，而卿捨命，世之難有。不審何所志
J23nB122_p0139c05║趣，願說其意。』國王答曰：『即日吾施至誠，願當得阿惟越
J23nB122_p0139c06║三佛，願度十方。』彼又問曰：『求佛之義，其事云何？』國王便
J23nB122_p0139c07║為廣說五戒、十善、四等、六度。噉人王心開豁然，從受五
J23nB122_p0139c08║戒，為清信士。因放四百九十九人，各令還國。諸王共至
J23nB122_p0139c09║其國，感其信誓，蒙得濟命，各不肯還於本國，遂便住止
J23nB122_p0139c10║此國。此國王，各為立第一舍，雕文刻鏤，光飾嚴整。諸國
J23nB122_p0139c11║王飲食服御，與王無異。四方人來問言：『何以有此如王
J23nB122_p0139c12║舍宅，遍一國中？』眾人答曰：『皆是諸王舍也。』名遂遠布。從
J23nB122_p0139c13║此已來，故號為王舍城。」
J23nB122_p0139c14║王業部
J23nB122_p0139c15║《諫王經》云：「佛在世時，有國王名不離先尼。出行國界，道
J23nB122_p0139c16║過佛所，為佛作禮，就座而坐。佛告王曰：『王治當以正法，
J23nB122_p0139c17║無失節度，常以慈心養育人民。所以為國王者，皆由宿
J23nB122_p0139c18║命行善所致。若統理民事偏枉，諸官公卿、群僚下吏、凡
J23nB122_p0139c19║民皆有怨辭。治行不平，海內皆忿，身死神入大山地獄，
J23nB122_p0139c20║後雖悔之，無所復及。為王之法，當宣聖道，教民為善。唯
J23nB122_p0139c21║守一心，心存三尊。王者如斯，諸聖咨嗟，天龍鬼神，擁護
J23nB122_p0139c22║其國，生有榮譽，死得上天。世間榮位如幻如夢，不可久
J23nB122_p0139c23║保。人欲死時，諸家內外，聚會無邊。椎胸呼天，皆云柰何。
J23nB122_p0139c24║淚下交橫，嗚呼痛哉，神靈獨逝，捨吾何之。聞之莫不傷
J23nB122_p0139c25║心，睹之莫不助哀。載之出城，捐於曠野。飛鳥走獸，攫掣
J23nB122_p0139c26║食之。身中有蟲，還食其肉。日炙風飄，骨皆為乾。往昔尊
J23nB122_p0139c27║榮豪貴，隱隱闐闐，霍然不復見之。此是無常之明證也，
J23nB122_p0140a01║王熟思之。無念淫佚，無受妄言。諸物皆貪生，於人豈容
J23nB122_p0140a02║輕殺？』佛說經竟，王意即解，願為弟子。即受五戒，頭面著
J23nB122_p0140a03║地，為佛作禮。」又《摩達王經》云：「佛在世時，有國王名摩達。
J23nB122_p0140a04║時當出軍征討，有比丘已得羅漢道，到國分衛，並見錄。
J23nB122_p0140a05║將詣王宮門，令養視官馬，勤苦七日。適王身自臨視軍
J23nB122_p0140a06║陣，比丘見王，即於其前，輕舉飛翔，上住空中，現其威神。
J23nB122_p0140a07║王便恐怖，叩頭悔過：『誰令神人養馬？今當治殺。』比丘告
J23nB122_p0140a08║王言：『非王及國人過也。自我宿命，應受宿殃，養馬七日。
J23nB122_p0140a09║夫善惡殃福，如形隨影。』王聞罪福，乞歸命三寶，受五戒，
J23nB122_p0140a10║作憂婆塞。佛便為王及人民說法，得須陀洹道。」又《法句
J23nB122_p0140a11║喻經》云：「昔有國王，治行正法，民慕其化。無有太子，以為
J23nB122_p0140a12║憂愁。佛來入國，遵受五戒，奉敬不懈。有一給使，其年十
J23nB122_p0140a13║二，常為王使。忠信奉法，不以為勞，卒得重病，遂致無常。
J23nB122_p0140a14║其神來還，為王作子。至年十五，立為太子。父王命終，傳
J23nB122_p0140a15║位為王，憍慢自恣不理國事。臣寮廢調，民被其患。佛知
J23nB122_p0140a16║其行，不會本識，將諸弟子往到其國。佛告王曰：『今王自
J23nB122_p0140a17║知本所從來不？』王曰：『愚暗不達，不知先世。』佛告大王：『本
J23nB122_p0140a18║以五事，得為國王。何等為五？一者、布施得為國王；萬民
J23nB122_p0140a19║奉獻，宮觀資財無極。二者、興立寺廟，供養三尊床榻幃
J23nB122_p0140a20║帳，以是為王；在於正殿，御座理國。三者、親身禮敬三尊，
J23nB122_p0140a21║及諸長億，以是為王；一切萬民，莫不為之作禮。四者、忍
J23nB122_p0140a22║辱身三口四，及意無惡，以是為王；一切見者莫不歡喜。
J23nB122_p0140a23║五者、學問嘗求智慧，以是為王；決斷國事，莫不奉行。此
J23nB122_p0140a24║之五事，世世為王。王前世時，為大王給使，奉佛以信，奉
J23nB122_p0140a25║法以愛，奉僧以敬，奉親以孝，奉君以忠。常行一心，精進
J23nB122_p0140a26║布施，勞身苦體，初不懈倦。是福追身，得為王子。今者富
J23nB122_p0140a27║貴而反懈怠。』是時王大歡喜，五體懺悔，謝佛聞法，得須
J23nB122_p0140b01║陀洹道。又昔輔相子賓頭盧阿羅漢，為憂陀延王說偈
J23nB122_p0140b02║云：『生老病死患，於中未解脫。如象處林中，四邊大火起。
J23nB122_p0140b03║大王應當知，榮位須臾間。智者深觀察，不生希有想。』尊
J23nB122_p0140b04║者言：『大王！我今為王略說譬喻，王至心聽。昔日有人，行
J23nB122_p0140b05║在曠路，逢大惡象。為象所逐，狂懼走突，無所依怙。見一
J23nB122_p0140b06║丘井，即尋樹根入井中藏。上有黑白二鼠，牙齧樹根。此
J23nB122_p0140b07║井四邊有四毒蛇，欲螫其人。而此井下，有三大毒龍。傍
J23nB122_p0140b08║畏四蛇，下畏毒龍。所攀之樹，其根動搖。樹上有蜜五滴，
J23nB122_p0140b09║墮其口中。於時動樹，敲壞蜂窠。眾蜂散飛，唼螫其人。有
J23nB122_p0140b10║野火起，復來燒樹。大王當知，彼人苦惱，不可稱計。而彼
J23nB122_p0140b11║人得味甚少，苦患甚多。其所味者，如牛跡水。其所苦患
J23nB122_p0140b12║猶如大海。味如芥子，苦若須彌。如藕根孔比於太虛，亦
J23nB122_p0140b13║如蚊子比金翅鳥。其味苦惱多少如是。』」
J23nB122_p0140b14║王都部
J23nB122_p0140b15║如《十二遊經》云：「波斯匿王者，晉言和悅；迦維羅越國者，
J23nB122_p0140b16║晉言妙德；舍衛國者，晉言無物不有；維那離國者，晉言
J23nB122_p0140b17║廣大，一名度生死；羅閱祗城者，晉言王舍城；鳩留國者，
J23nB122_p0140b18║晉言智；七波羅柰國者，晉言鹿野，一名諸佛國。閻浮提
J23nB122_p0140b19║中有十六大國，八萬四千城。有八國王，四天子。東有晉
J23nB122_p0140b20║天子，人民熾盛；南有天竺國天子，土地多饒象；西有大
J23nB122_p0140b21║秦國天子，土地饒金玉；西北有月支天子，土地多好馬。
J23nB122_p0140b22║八萬四千城中，有六千四百種人，萬物音響各別。有五
J23nB122_p0140b23║十六萬億丘聚。魚有六千四百種，鳥有四千五百種，獸
J23nB122_p0140b24║有二千四百種，樹有萬種，草有八千種，雜藥有七百四
J23nB122_p0140b25║十種，雜香有四十三種，寶有百二十一種，正寶有七種。
J23nB122_p0140b26║海中有二千五百國，有百八十國人，噉五穀。有三百三
J23nB122_p0140b27║千國人，噉魚鱉黿鼉。五大國王，一王主五百城。第一王
J23nB122_p0140c01║名斯黎，土地盡事佛，不事眾邪；第二王名迦羅，土地出
J23nB122_p0140c02║七寶；第三王名不羅，土地出四十種香，及白琉璃；第四
J23nB122_p0140c03║王名闍耶，土地出蓽缽胡椒；第五王名那額，土地出白
J23nB122_p0140c04║珠，及七色琉璃。五大國城，人多黑色短小。相去六十五
J23nB122_p0140c05║萬里。從是以去，但有海水，無有人民。去鐵圍山，百四十
J23nB122_p0140c06║萬里。」又《智度論》問曰：「如舍婆提諸大城，皆有諸王舍的。
J23nB122_p0140c07║何故獨名此城為王舍城？」答曰：「往古世時，此國有王名
J23nB122_p0140c08║娑藪。心猒世法，出家作仙人。是時居家婆羅門，與出家
J23nB122_p0140c09║諸仙人共論議。婆羅門言：『經書云：天祠中應殺生噉肉。』
J23nB122_p0140c10║仙人言：『不應。』婆羅門言：『此有大王出家，作仙人。以此人
J23nB122_p0140c11║為證，後日當問。』諸居家婆羅門，即以其夜先到婆藪仙
J23nB122_p0140c12║人所，種種付囑。明旦論時，諸出家仙人，問婆藪仙人：『天
J23nB122_p0140c13║祠中應殺生噉肉不？』婆藪仙人言：『婆羅門法，天祠中應
J23nB122_p0140c14║殺生噉肉。』諸出家仙人言：『汝大不是，汝大妄語。』時婆藪
J23nB122_p0140c15║仙人，尋陷入地沒踝。自思惟言：『我貴人，不應兩種語。』婆
J23nB122_p0140c16║藪之子名曰廣車，嗣位為王。後亦猒世法，而思父王出
J23nB122_p0140c17║家，生入地中，若治天下，復作大罪。我今當何以自處？如
J23nB122_p0140c18║是思惟，時聞空中聲言：『汝若行見難值希有處，汝應是
J23nB122_p0140c19║中作舍住。』時出田獵，見有鹿，走疾如風，王逐之而不可
J23nB122_p0140c20║及，遂逐不止。百官侍從，無能及者。轉前見有五山，周匝
J23nB122_p0140c21║峻固。其地平整，生草細軟，好華遍地。種種樹林，花果茂
J23nB122_p0140c22║盛。溫泉浴地，皆悉清淨。其地莊嚴，處處有散天華、天香，
J23nB122_p0140c23║聞天伎樂。王告諸臣：『我前所聞空中聲言：「汝行若見希
J23nB122_p0140c24║有難值之處，汝於是中作舍住。」今此希有，應中作舍。』即
J23nB122_p0140c25║捨本城，於此山中造立官舍，故名舍城。又耆闍崛山頂
J23nB122_p0140c26║似鷲，王舍城人共傳言鷲頭山。是山於五山中最高大，
J23nB122_p0140c27║多好林泉，聖人住處。」又《大哀經》云：「佛在王舍城靈鷲山，
J23nB122_p0141a01║古昔諸佛之所遊居，如來威神之所建立。其地道場諸
J23nB122_p0141a02║菩薩眾，所共咨嗟，無極法座，天龍鬼神等，咸俱歸命。」又
J23nB122_p0141a03║《智度論》問曰：「佛普慈一切，何獨住王舍城，不住余城？」答
J23nB122_p0141a04║曰：「住王舍城，亦住舍婆提城。以佛知恩故，多住此二城。」
J23nB122_p0141a05║問曰：「何故知恩多住二城？」答曰：「憍婆羅國，是佛生身地；
J23nB122_p0141a06║舍婆提大城，佛為法主。故亦在此城。」
J23nB122_p0141a07║納諫篇引證
J23nB122_p0141a08║《中阿含經》云：「禪以聲為刺，世尊亦說以聲為刺。所以者
J23nB122_p0141a09║何？我實如是說禪有刺。持戒者以犯戒為刺；護諸根者
J23nB122_p0141a10║以嚴飾身為刺；修習惡露者，以淨相為刺；修習慈心者，
J23nB122_p0141a11║以恚為刺；離酒者，以飲食為刺；梵行者，以見女色為刺；
J23nB122_p0141a12║入初禪者，以聲為刺；入第二禪者，以覺觀為刺；入第三
J23nB122_p0141a13║禪者，以喜為刺；入第四禪者，以入出息為刺；入空處者，
J23nB122_p0141a14║以色相為刺；入識處者，以空處想為刺；入無所有處者，
J23nB122_p0141a15║以識處想為刺；入無處想者，以無所有處想為刺；入想
J23nB122_p0141a16║知滅定者，以想知為刺。復有三刺：欲刺、恚刺、愚癡刺。此
J23nB122_p0141a17║三刺者，漏盡阿羅訶已斷，拔絕根本，滅不復生。是為阿
J23nB122_p0141a18║羅訶無刺。除此刺者，是名納諫。」
J23nB122_p0141a19║審察篇感應緣（一驗）
J23nB122_p0141a20║《抱朴子》曰：「山中大樹能語者，非樹語也，其精名曰雲陽，
J23nB122_p0141a21║以其名呼之則吉。山中夜見西人者，銅鐵精也；見秦人
J23nB122_p0141a22║者，百歲木也。在水之間見吏者，名曰四激，以其名呼之
J23nB122_p0141a23║則吉。山中寅日，有稱虞吏者，虎也；稱當路居者，狼也；稱
J23nB122_p0141a24║令長者，老狸也。卯日稱丈夫者，兔也；稱東父者，麋也；稱
J23nB122_p0141a25║西王母者，鹿也。辰日稱雨師者，龍也；稱河伯者，魚也；稱
J23nB122_p0141a26║無腸公子者，蟹也。巳日稱寡人者，社中蛇也；稱時君者，
J23nB122_p0141a27║龜也。午日稱三公者，馬也；稱三人者，老樹也。未日稱主
J23nB122_p0141b01║者，羊也；稱吏者，獐也。申日稱人君者，猴也；稱九卿者，猿
J23nB122_p0141b02║也。酉日稱將軍者，老雞也；稱賊捕者。雉也。戌日稱人姓
J23nB122_p0141b03║字者，犬也；稱城陽公仲者，狐也。亥日稱人君者，豬也；稱
J23nB122_p0141b04║婦人者，金玉也。子日稱社君者，鼠也；稱神人者，伏翼也。
J23nB122_p0141b05║丑日稱書生者，牛也。知其物，則不能為害。又熒惑火精，
J23nB122_p0141b06║生朱雀；辰星水精，生玄武；歲星木精，生青龍；太白金星，
J23nB122_p0141b07║生白虎；鎮星土精，生乘黃。」
J23nB122_p0141b08║思慎篇慎過部
J23nB122_p0141b09║如《雜阿含經》云：「爾時世尊，告諸比丘：『譬如鐵丸投著火
J23nB122_p0141b10║中，與火同色，盛著劫貝錦中。云何比丘，當連然不？』比丘
J23nB122_p0141b11║白言：『如是。』佛告比丘：『愚癡之人，依聚落位。晨朝著衣持
J23nB122_p0141b12║缽，入村乞食。不善護身，不守根門，心不繫念。若見年少
J23nB122_p0141b13║女人，不正思惟，取其色想。起貪欲心，欲燒其心，又燒其
J23nB122_p0141b14║身。身心燒已，捨戒退減。是愚癡人，長夜當得非義饒益。』
J23nB122_p0141b15║爾時世尊，告諸比丘：『過去世時，有一貓狸，饑渴嬴瘦，於
J23nB122_p0141b16║孔穴中，伺求鼠子取食。有時鼠子出穴遊戲，時彼貓狸，
J23nB122_p0141b17║疾取吞之。鼠子身小，生入腹中，入腹中已，食其內藏。貓
J23nB122_p0141b18║狸迷悶，東西狂走，空宅塚間，不知何止，遂至於死。如是
J23nB122_p0141b19║比丘，當如是學，善護其身。』又世尊告諸比丘：『譬如木杵，
J23nB122_p0141b20║嘗用不止，日夜消減。如是比丘，從本已來，不閉根門，食
J23nB122_p0141b21║不知量，初夜後夜，不勤覺悟。當知是輩，終日損減，不增
J23nB122_p0141b22║善法。』」又《十住毗婆沙論》云：「在家菩薩，若見破戒之人，不
J23nB122_p0141b23║應生瞋輕慢之心，應生憐愍利益之心。方便勸止，令生
J23nB122_p0141b24║善心。苦諫不改，而生誹謗，亦不得瞋，妄見他過。故此賢
J23nB122_p0141b25║劫中，聞有菩薩誹謗拘樓孫佛，言：『何有禿人而當得道？』
J23nB122_p0141b26║如是眾生，難可得知，自作自受，何預於我？若欲知彼，或
J23nB122_p0141b27║自傷害，籌量眾生，佛所不許。」
J23nB122_p0141c01║感應緣（三驗）
J23nB122_p0141c02║晉淮南胡茂回，行至楊州，還歷陽城。東有神祠中，正值
J23nB122_p0141c03║民將巫祝祀之。至須臾頃，有群鬼相叱曰：「上官來。」各迸
J23nB122_p0141c04║走出祠去。回顧見二沙門來入祠中，諸鬼兩兩三三，相
J23nB122_p0141c05║抱持，在池邊草中，伺望沙門，皆有怖懼。須臾沙門去後，
J23nB122_p0141c06║諸鬼皆還祠中。回於是精誠奉佛。
J23nB122_p0141c07║齊京師靈相寺，有釋惠豫，黃龍人。來遊京師，止寺中。少
J23nB122_p0141c08║而務學，遍訪眾師。善談論，美風則。每聞臧否人物，輒塞
J23nB122_p0141c09║耳不聽。先誦《大涅槃》、《法華》、《十地》，又習禪業，精於五門。嘗
J23nB122_p0141c10║寢，見有三人來扣戶。並衣冠鮮潔，執持華蓋。豫問：「覓誰？」
J23nB122_p0141c11║答云：「法師應死，故來奉迎。」豫曰：「小事未了，可申一年不？」
J23nB122_p0141c12║答云：「可爾。」至明年滿一周而卒。
J23nB122_p0141c13║唐雍州長安縣高法眼，是隋代僕射高穎之玄孫。至龍
J23nB122_p0141c14║朔三年，正月二十五日，向中臺參，選日午還家，舍在義
J23nB122_p0141c15║寧坊東南隅，向街開門，化度寺東，即是高家。欲出于城
J23nB122_p0141c16║西順義門，城內逢兩騎馬逐後。既出城已，漸近逼之。出
J23nB122_p0141c17║城門外，道北是普光寺。一人語騎馬人云：「汝走捉普光
J23nB122_p0141c18║寺門，弗令此人入寺，恐難捉得。」此人依語馳走守門。法
J23nB122_p0141c19║眼怕不得入寺，便向西走。復至西街金城坊，南門道西
J23nB122_p0141c20║有會昌寺，復加四馬騎，更語前二乘馬人云：「急守會昌
J23nB122_p0141c21║寺門。」此人依語走捉寺門。法眼怕急，便語乘馬人云：「汝
J23nB122_p0141c22║是何人，敢逼於我？」乘馬人云：「王遣我來取。」法眼語云：「何
J23nB122_p0141c23║王遣來？」乘馬人云：「閻羅王遣來。」法眼既聞閻羅王使來，
J23nB122_p0141c24║審知是鬼，即共相拒。鬼便大怒云：「急截頭髮卻。」一鬼捉
J23nB122_p0141c25║刀，即截法眼兩髻，附肉落地，便至西街悶絕，落馬暴死。
J23nB122_p0141c26║不覺既至大街要路，踟躕之間，看人逾千。有巡街果毅，
J23nB122_p0141c27║瞋守街人何因聚眾？守街人具述。逗遛次西街首即是
J23nB122_p0142a01║高宅，便喚家人轝向舍，至明始蘇。語云：「吾入地獄，見閻
J23nB122_p0142a02║羅王，升大高座，瞋責吾云：『汝何因向化度寺，明藏師房
J23nB122_p0142a03║內食嘗住果子。宜吞四百顆熱鐵丸。』令四年吞了，人中
J23nB122_p0142a04║一日，當地獄一年，四日便了。復有諸鬼來取。法眼復共
J23nB122_p0142a05║鬼鬥，相趁力屈，復悶暴死，至地獄令吞鐵丸。當吞之時，
J23nB122_p0142a06║咽喉閉縮，身體焦捲，變為紅色，吞盡乃蘇。蘇已，王又語
J23nB122_p0142a07║言：『汝何因不敬三寶，說僧過惡。汝吞鐵丸盡已。宜受鐵
J23nB122_p0142a08║犁耕舌一年。』自見其舌長數里。傍人看見吐出一尺餘。
J23nB122_p0142a09║王復語獄卒：『此人以說三寶長短，以大鐵斧截卻舌根。』
J23nB122_p0142a10║獄卒斫之不斷。王復語云：『以斧細銼其舌，將入鑊湯煮
J23nB122_p0142a11║之。』煮復不爛，王怪問所由，法眼啟王云：『臣曾讀《法華經》。』
J23nB122_p0142a12║王令檢功德部，見案內有讀《法華經》一部。王檢知實，始
J23nB122_p0142a13║放出來。」觀者如市，咸發心敬信。
J23nB122_p0142a14║儉約篇感應緣（二驗）
J23nB122_p0142a15║晉羅浮山有單道開，姓孟，燉煌人。少懷栖隱，誦經四十
J23nB122_p0142a16║餘萬言。絕穀，餌柏實，復服松脂。後服細石子，一吞數枚，
J23nB122_p0142a17║數日一服，或少噉薑椒。如此七年後，不畏寒暑，冬袒夏
J23nB122_p0142a18║溫，晝夜不臥。同學十人，共契服食。十年之外，或死或退。
J23nB122_p0142a19║唯開全志。追陵太守遣馬迎開，開辭，能步行三百里。一
J23nB122_p0142a20║日，山樹諸神現異形試之，初無懼色。以石虎建武十二
J23nB122_p0142a21║年，從西平來，一日行七百里。至南安，度一童子為沙彌，
J23nB122_p0142a22║年十四，稟受教法，行能及開。時太史奏虎云：「有仙人星
J23nB122_p0142a23║現，當有高士入境。」虎敕州郡，有異人令啟聞。其年冬十
J23nB122_p0142a24║一月，秦州刺史上表送開。初止鄴城西法綝祠中，後徙
J23nB122_p0142a25║臨漳昭德寺，於房內造重閣坐禪，虎資給甚厚，開皆以
J23nB122_p0142a26║惠施。至晉升平三年，來之建鄴，俄至南海，後入羅浮山，
J23nB122_p0142a27║獨處茅茨，蕭然物外。春秋百餘歲。
J23nB122_p0142b01║唐曹州離狐人，杜智楷。少好釋典，不仕不娶，被僧衣隱
J23nB122_p0142b02║居泰山，以讀誦為事。貞觀二十一年，於山中遇患垂死，
J23nB122_p0142b03║以袈裟覆體，昏然如夢，見老母及美女數十人，屢來相
J23nB122_p0142b04║擾，智楷端然不動。群女漸相逼，並云輦將擲置北澗裏。
J23nB122_p0142b05║遂總近前，同時執捉。有攬著袈裟者，遂齊聲念佛。卻後
J23nB122_p0142b06║懺悔，請為造阿彌陀佛，并誦觀世音菩薩三十餘遍。少
J23nB122_p0142b07║間，遂覺體上大汗，便即瘳愈。
J23nB122_p0142b08║懲過篇引證
J23nB122_p0142b09║又《涅槃經》云：「夫死者，於嶮難處無有資糧，去處懸遠而
J23nB122_p0142b10║無伴侶，晝夜嘗行不知邊際，深邃幽暗，無有燈明，入無
J23nB122_p0142b11║門戶，而有處所。雖無痛處，不可療治。往無遮止，到不得
J23nB122_p0142b12║脫。」又《無量壽經》云：「獨生獨死，獨來獨去，苦樂之地身自
J23nB122_p0142b13║當之，無有代者。生則親族歡聚，盡慈愛之和；死則朝亡
J23nB122_p0142b14║暮殯，有分離之狀。」故《出曜經》佛重說死苦偈云：「命如果
J23nB122_p0142b15║待熟，常恐會零落。已生皆有苦，孰能致不死？」昔有梵志
J23nB122_p0142b16║兄弟四人，皆得五通。自知命促，七日必死。兄弟議曰：「我
J23nB122_p0142b17║等兄弟，神通自在。能以神力翻覆天地，現極大手捫摸
J23nB122_p0142b18║日月，移山注流，無所不辦。寧當不能避此難也？」第一兄
J23nB122_p0142b19║曰：「吾入大海，上下平等，正處中間。無常殺鬼，安知我處？」
J23nB122_p0142b20║第二弟言：「吾入須彌山腹中，其表無際。無常殺鬼，焉知
J23nB122_p0142b21║我處？」第三弟言：「吾處虛空，隱形無跡。無常殺鬼，安知我
J23nB122_p0142b22║處？」第四弟言：「我當隱在大市之中。眾人猥鬧，各不相識。
J23nB122_p0142b23║無常殺鬼，趣得一人，何必取吾？」於是別去，各適所至。七
J23nB122_p0142b24║日期滿，各從其處而皆命終。佛以天眼見四梵志，避於
J23nB122_p0142b25║無常，皆已命終，而說偈言：「非空非海中，非入山石間。無
J23nB122_p0142b26║有地方所，脫之不受死。」
J23nB122_p0142b27║感應緣（一驗）
J23nB122_p0142c01║齊梁州薛河寺釋僧遠，為性疏誕，不修細行，好流宕歡
J23nB122_p0142c02║醼。以齊武平三年，夢見大人切齒責之曰：「汝是出家人，
J23nB122_p0142c03║面目如此放縱造惡，何不取鏡自照？」遠忽覺，驚悸流汗。
J23nB122_p0142c04║至曉以盆水自照，乃見眼邊烏點。謂是垢汙，便洗拭之，
J23nB122_p0142c05║眉毛隨手一時落盡。因自咎責，遂改常習，反形易性。弊
J23nB122_p0142c06║衣破履，一食長齋。遵奉律儀，昏曉行悔。悲淚交注，經一
J23nB122_p0142c07║月日，又夢前人含笈謂曰：「知過能改，是謂智人。赦汝前
J23nB122_p0142c08║愆，勿復相續。」忽驚喜覺，流汗遍身。面目津潤，眉毛漸出。
J23nB122_p0142c09║遠於一身，頻感兩報，信知三世苦樂不虛。
J23nB122_p0142c10║和順篇和國部
J23nB122_p0142c11║如《雜實藏經》云：「佛言過去久遠，有二國王：一是迦尸國
J23nB122_p0142c12║王；二是比提醯國王。比提醯王，有大香象。以香象力，摧
J23nB122_p0142c13║伏迦尸王軍。迦尸王作是念言：『我今云何當得香象摧
J23nB122_p0142c14║伏？』時有人言：『我見山中有一白香象。』王聞此已，即便募
J23nB122_p0142c15║言：『誰能得香象者，我當重賞。』有人報言：『多集軍眾，往取
J23nB122_p0142c16║彼象。』象思惟言：『若我遠去，父母盲老。不如調順，往至王
J23nB122_p0142c17║所。』爾時眾人便自將香象向王邊。王大歡喜，為作好屋，
J23nB122_p0142c18║具被蹋蹬敷著其下，與諸妓女彈琴鼓瑟以娛樂之。與
J23nB122_p0142c19║象飲食，不肯食之。時守象人來白王言：『象不肯食。』王自
J23nB122_p0142c20║向象所。上古畜生皆能人語，王問象言：『汝何故不食？』象
J23nB122_p0142c21║答王言：『我有父母，年老眼盲，無有水草。父母不食，我云
J23nB122_p0142c22║何食？王今見聽，我去供養父母，終其年壽，自當還來。』王
J23nB122_p0142c23║聞此語，極大歡喜：『我等便為人頭之象。此象乃是象頭
J23nB122_p0142c24║之人。』因此象故，王宣令一切國內，若不孝養父母者，當
J23nB122_p0142c25║與大罪。尋即放象還，供養父母。象語王言：『莫與鬥諍，多
J23nB122_p0142c26║所傷害。』王言：『彼欺陵我。』象言：『我往令彼不敢欺侮。』王言：
J23nB122_p0142c27║『汝若去者，或能不還。』答言：『無能遮我使不還者。』象即於
J23nB122_p0143a01║是往彼國中。比提醯王聞象來至，極大歡喜，自出往迎。
J23nB122_p0143a02║既見象已，而語之言：『即住我國。』象白王言：『不得即住。我
J23nB122_p0143a03║立身已來，不違言誓。先許彼王，當還其國。汝二國王，應
J23nB122_p0143a04║除怨惡，自安其國。』即說偈曰：『得勝增長怨，負則益憂苦。
J23nB122_p0143a05║不諍勝負者，其樂最第一。』爾時象說斯偈，二國和好。」
J23nB122_p0143a06║誡勗篇誡馬部
J23nB122_p0143a07║如《中阿含經》云：「時有調馬師，名曰只尸。來詣佛所，稽首
J23nB122_p0143a08║佛足，退坐一面，白佛言：『世尊！世間唯我堪能調馬。狂逸
J23nB122_p0143a09║惡馬，我作方便，須臾令彼態病悉現。隨其態病，方便調
J23nB122_p0143a10║伏。』佛言：『汝以幾種方便，調伏於馬？』馬師白佛言：『有三種
J23nB122_p0143a11║法，調伏惡馬：一者、柔軟；二者、麤澀；三者、柔軟麤澀。』佛言：
J23nB122_p0143a12║『汝以三種方便調馬，猶不調者，當如之何？』馬師白佛：『遂
J23nB122_p0143a13║不調者，便當殺之。所以者何？莫令辱我。』調馬師白佛言：
J23nB122_p0143a14║『世尊是無上調御丈夫，為以幾種方便？』佛言：『我亦以三
J23nB122_p0143a15║種方便，調御丈夫：一者、一向柔軟；二者、一向麤澀；三者
J23nB122_p0143a16║柔軟麤澀。所謂一向柔軟者，如汝所說，此是身善行、此
J23nB122_p0143a17║是身善行報，此是口意善行、此是口意善行報。是名天、
J23nB122_p0143a18║是名人。是名善趣化生、是名涅槃。是為柔軟；第二、一向
J23nB122_p0143a19║麤澀者，如汝所說，是身惡行、是身惡行報；是口意惡行、
J23nB122_p0143a20║是口意惡行報。是名地獄、是名畜生、是名餓鬼，是名惡
J23nB122_p0143a21║趣、是名墮惡趣。是如來麤澀教也；第三、彼柔軟麤澀俱
J23nB122_p0143a22║者，謂如來有時說善行善報，有時說惡行惡報。如是善
J23nB122_p0143a23║趣、如是惡趣。是名如來柔軟麤澀教。』調馬師白佛言：『世
J23nB122_p0143a24║尊，若以三種方便調伏眾生，有不調者當如之何？』佛言：
J23nB122_p0143a25║『亦當殺之。所以者何？莫令辱我。』調馬師白佛言：『若殺生
J23nB122_p0143a26║者，於世尊法，為不清淨。世尊法中，示不殺生，而今言殺，
J23nB122_p0143a27║其義云何？』佛言：『如來法中，以三種教授，不調伏者不復
J23nB122_p0143b01║與語、不教不誡，豈非死耶？』聞佛所說，歡喜而去。」又《法句
J23nB122_p0143b02║喻經》云：「佛問象師：『調象之法有幾？』答曰：『有三：一者、剛鉤，
J23nB122_p0143b03║鉤口著其羈靽；二者、減食，常令饑瘦；三者、挫杖，加其楚
J23nB122_p0143b04║痛。由鐵鉤鉤口故，以制強口；由不與飲食故，以制身癢；
J23nB122_p0143b05║由加挫杖故，以伏其心。』佛告居士：『吾亦有三，用調一切，
J23nB122_p0143b06║亦以自調，得至無為。一者、以至誠故，制御口患；二者、以
J23nB122_p0143b07║慈貞故，伏身剛強；三者、以智慧故，滅意癡蓋。持是三事，
J23nB122_p0143b08║度脫一切，離三惡道。』」
J23nB122_p0143b09║雜誡部感應緣（一驗）
J23nB122_p0143b10║周渭濱沙門法師自誡云：「夫以迴天倒日之力，一旦草
J23nB122_p0143b11║彫，岱山磐石之固，忽焉燼滅。定知世相無常，浮生虛偽，
J23nB122_p0143b12║譬如朝露，其停幾何？大丈夫生當降魔，死當飼虎。如其
J23nB122_p0143b13║不爾，徒生何益？不如修禪定，足以養志；讀誦經，足以自
J23nB122_p0143b14║娛；富貴名譽，徒勞人耳。」乃棄其簪弁，剃其鬚髮，衣納杖
J23nB122_p0143b15║錫，聽講談玄。自厭形骸，甚於桎梏。思絕苦本，莫知其津。
J23nB122_p0143b16║大乘經曰：「如說行者，乃名是聖。不但口之所言。」小乘經
J23nB122_p0143b17║曰：「能行說為正，不行何所說？若說不能行，不名為智者。」
J23nB122_p0143b18║忠孝篇引證
J23nB122_p0143b19║又《雜寶藏經》云：「昔過去久遠，雪山之中有一鸚鵡，父母
J23nB122_p0143b20║都盲。嘗取好果，先奉父母。當於爾時，有一田主，初種穀
J23nB122_p0143b21║時，而作願言：『所種之穀，要與眾生而共噉食。』時鸚鵡子，
J23nB122_p0143b22║以彼田主先有施心，嘗取其穀以供父母。田主行穀，見
J23nB122_p0143b23║有蟲鳥，揃穀穗處，瞋恚懊惱。便設羅網，捕得鸚鵡。鸚鵡
J23nB122_p0143b24║爾時語田主言：『田主先有好心布施，故敢來取。如何今
J23nB122_p0143b25║者而見網捕？』田主問言：『取穀為誰？』鸚鵡答言：『有盲父母，
J23nB122_p0143b26║願以奉之。』田主語言：『自今以後，常於此取，勿生疑難。畜
J23nB122_p0143b27║生尚爾，孝養父母，何況於人！』」
J23nB122_p0143c01║睒子部
J23nB122_p0143c02║如《睒子經》云：「過去世時，迦夷國中，有一長者，無有兒子。
J23nB122_p0143c03║夫妻喪目，心願入山，求無上道，修清淨志，信樂空閑。時
J23nB122_p0143c04║有菩薩，名一切妙見，心作念言：『此人發意微妙。眼無所
J23nB122_p0143c05║見，若入山者，必遇枉害。』菩薩壽終，願生長者家，名之為
J23nB122_p0143c06║睒。至孝仁慈，奉行十善，晝夜精進，奉事父母。年過十歲，
J23nB122_p0143c07║睒子長跪，白父母言：『本發大意，欲入深山，求志空寂，無
J23nB122_p0143c08║上正真。豈以子故，而絕本願？』父母取語，便即入山。睒以
J23nB122_p0143c09║家中財物，皆施貧者。便至山中，以蒲為屋。施作床縟，不
J23nB122_p0143c10║寒不熱，恒得其宜。入山一年，眾果豐美，食之皆甘，泉水
J23nB122_p0143c11║涌出，清而且涼，池華五色；鳥獸音樂，慈心相向，無復害
J23nB122_p0143c12║意。睒子孝慈，蹈地恐痛。天神、山神嘗作人形，晝夜慰勞。
J23nB122_p0143c13║睒著鹿皮衣，提瓶取水。麋鹿、眾鳥亦復往飲，不相畏難。
J23nB122_p0143c14║時有迦夷國王入山射獵。王見木邊群鹿，引弓射之，箭
J23nB122_p0143c15║誤中睒胸。睒被毒箭，舉聲大呼，言：『誰持一箭，射殺三道
J23nB122_p0143c16║人？』王聞人聲，即便下馬，往到睒前。睒謂王曰：『象坐牙死，
J23nB122_p0143c17║犀坐角亡，翠為毛終，麋鹿為皮害。我今無事，坐何等死
J23nB122_p0143c18║耶？』王問睒言：『卿是何等人？被鹿皮衣，與禽獸無異。』睒言：
J23nB122_p0143c19║『我是王國人，與盲父母俱來學道二十餘年。未曾為虎
J23nB122_p0143c20║狼、毒蟲所見枉害。我今為王所射殺。』登爾之時，山中暴
J23nB122_p0143c21║風忽起，吹折樹木，百鳥悲鳴。師子熊羆，走獸之輩，皆大
J23nB122_p0143c22║號呼。日無精光，流泉為竭，眾華萎死，雷電動地。時盲父
J23nB122_p0143c23║母，驚起相畏曰：『睒行取水，經久不還，將毋為毒蟲所害？
J23nB122_p0143c24║禽獸號呼，不如常時。風起樹折，必有災異。』王時怖懼，大
J23nB122_p0143c25║自悔責：『我作無狀。本欲射鹿，箭誤相中，射殺道人，其罪
J23nB122_p0143c26║甚重。坐貪小肉而受重殃。我今一國珍寶之物，宮殿伎
J23nB122_p0143c27║女，丘郭城邑以救子命。』時王便以手挽拔睒胸箭，深不
J23nB122_p0144a01║得出，睒語言：『非王之過，自我宿罪所致。我不惜身命，但
J23nB122_p0144a02║憐盲父母，年既衰老，兩目復盲。一旦無我，亦當終沒，無
J23nB122_p0144a03║瞻視者。以是懊惱，非為毒痛。』王重言：『我寧入泥犁百劫
J23nB122_p0144a04║受罪，使睒得活。若子命終，我不還國，便住山中，供養卿
J23nB122_p0144a05║父母，如卿在時，勿以為念。諸天龍神，皆當證知，不負此
J23nB122_p0144a06║誓。』睒聞王誓，心喜悅豫，雖死不恨：『以我父母，仰累大王，
J23nB122_p0144a07║供養道人。現世罪滅，得福無量。』王言：『卿語我父母處。及
J23nB122_p0144a08║卿未死，使我知之。』睒即指示：『從此步徑，去此不遠，自當
J23nB122_p0144a09║見一草屋，我父母在中。王徐徐行，勿令我父母怖懼，以
J23nB122_p0144a10║善權方便，解悟其意。』王領此語，便將數人徑詣父母所。
J23nB122_p0144a11║王去之後，睒便奄絕，鳥獸號呼，遶睒屍上，口舐胸血。盲
J23nB122_p0144a12║父母聞聲，以益憎怖。王行既疾，触動草木，肅有人聲。父
J23nB122_p0144a13║母驚言：『此是何人？非我子行。』王言：『我是迦夷國王。聞道
J23nB122_p0144a14║人在山學道，故來供養。』父母言：『大王善來，勞屈威尊，遠
J23nB122_p0144a15║臨草野。我有孝子名睒，常與我取果蓏泉水，恒自豐饒。
J23nB122_p0144a16║山中風雨和調，無有乏短。我有草席可坐，果蓏可食。睒
J23nB122_p0144a17║行取水，且欲來還。』王聞傷心淚出，且言：『我罪惡無狀。入
J23nB122_p0144a18║山射獵，見水邊群鹿，引弓射之。箭誤中睒，故來相語。』父
J23nB122_p0144a19║母聞之舉身自朴，地乃為動，王便自前扶牽。父母號哭
J23nB122_p0144a20║仰天，自說：『我子孝慈，蹈地恐痛，有何等罪而射殺之？向
J23nB122_p0144a21║者風起折木，百鳥一時悲鳴，疑我子死。』大聲啼呼。父言：
J23nB122_p0144a22║『且止！人生必死，不可得卻。今且問王，射睒何許？今為死
J23nB122_p0144a23║活？』王即牽盲父母，往到屍上。父抱其腳，母抱其頭。仰天
J23nB122_p0144a24║大呼。母便以舌舐睒胸瘡：『願毒入我口。我年已老，目無
J23nB122_p0144a25║所見，以身代子。睒活我死，死不恨也。睒若至孝，天地所
J23nB122_p0144a26║知。箭當拔出，毒藥當除，睒當更生。』於是第二忉利天王
J23nB122_p0144a27║坐即為動，以天眼見二道人抱子呼哭，乃聞第四兜率
J23nB122_p0144b01║天宮皆動。釋梵四天王，即從第四天王，如人屈伸臂頃，
J23nB122_p0144b02║來下睒前，以神藥灌睒口中。藥入睒口，箭自拔出，更活
J23nB122_p0144b03║如故。父母驚喜，見睒已死更活，兩目皆開。飛鳥走獸，皆
J23nB122_p0144b04║大歡喜。風息雲消，日高重光。泉水涌出，眾華五色。樹木
J23nB122_p0144b05║華榮倍於常時。王大歡喜，不能自勝。禮天帝釋，還禮父
J23nB122_p0144b06║母及與睒子，願以國財以上道人。睒曰：『王且還國。安隱
J23nB122_p0144b07║人民，皆令奉戒。』王自悔責，從今已後，奉持五戒。」
J23nB122_p0144b08║業因部感應緣（七驗）
J23nB122_p0144b09║郭巨，河內溫人，甚富。父沒，分財二千萬為兩分弟，己獨
J23nB122_p0144b10║取母供養，住自比鄰。有凶宅無人居者，其推與居無患。
J23nB122_p0144b11║妻生男，慮養之則妨供養，乃令妻抱兒，己掘地，欲埋之。
J23nB122_p0144b12║於土中得一釜黃金，金上有鐵券，曰：「賜孝子郭巨」。
J23nB122_p0144b13║丁蘭河內野王人也，年十五喪母，刻木作母事之，供養
J23nB122_p0144b14║如生。蘭妻夜火灼母面，母面發瘡。經二日，妻頭髮自落，
J23nB122_p0144b15║如刀鋸截，然後謝過。
J23nB122_p0144b16║董永者，少偏孤。與父居，乃肆力田畝，鹿車載父自隨。父
J23nB122_p0144b17║終，自賣與富公，以供喪事。道逢一女，呼與語云：「願為君
J23nB122_p0144b18║妻。」遂俱至富公。富公曰：「女為誰？」答曰：「永妻，欲助償債。」公
J23nB122_p0144b19║曰：「汝織三百疋，遣汝。」一旬乃畢。女出門謂永曰：「我天女
J23nB122_p0144b20║也。天令我助子償人債耳。」語畢，忽然不知所在。
J23nB122_p0144b21║姜詩，字士遊，廣漢雒人。母好飲江水，兒嘗取水溺死。婦
J23nB122_p0144b22║痛惜，恐母知，誑云行學。歲歲作衣投於江中，俄而泉涌
J23nB122_p0144b23║出於舍側，味如江水甘美，旦出鯉魚一雙。
J23nB122_p0144b24║韓伯瑜有過，其母笞之泣。母曰：「他日未嘗泣。今何泣也？」
J23nB122_p0144b25║對曰：「他日瑜得笞嘗痛。今母力衰，不能使痛，是以泣。」
J23nB122_p0144b26║犍為符先泥和，其女者名雄。泥和至永建元年，為縣公
J23nB122_p0144b27║曹。縣長趙祉，遣泥和拜檄謁郡太守。以十月乘船，於城
J23nB122_p0144c01║湍墮水死。屍喪不得，雄哀慟號咷，命不圖存。至十二月
J23nB122_p0144c02║十五日，父喪未得。雄乘小船，於父墮處，哭數聲，自投水
J23nB122_p0144c03║中。旋流沒底，與父相持，並浮出江。縣長表言，郡太守肅
J23nB122_p0144c04║登承，上尚書。遣戶曹椽，為雄立碑，圖像形令知誌孝。
J23nB122_p0144c05║唐慈州刺史太原王千石，性自仁孝，以沉謹稱，猶精內
J23nB122_p0144c06║典，信心練行。貞觀六年，丁父憂，居喪過禮。一食長齋，柴
J23nB122_p0144c07║形毀骨。立廬於墓左，負土成墳。夜中常誦佛經，宵分不
J23nB122_p0144c08║寢。每聞擊磬之聲，非嘗清徹，兼有異香，延及數里。
J23nB122_p0144c09║不孝篇感應緣（一驗）
J23nB122_p0144c10║隋大業中，河南人婦女，養姑不孝。姑兩目盲，婦以丘蚓
J23nB122_p0144c11║為羹以食之。姑怪其味，竊藏一臠，留以示兒。兒還見之，
J23nB122_p0144c12║欲送婦向縣。未及而雨雷震，失其婦。俄而婦從空落，身
J23nB122_p0144c13║衣如故。而易其頭為白犬頭，言語不異。問其故，答云：「以
J23nB122_p0144c14║不孝姑，為天神所罰。」
J23nB122_p0144c15║報恩篇引證
J23nB122_p0144c16║如《正法念經》云：「有四種恩，甚為難報：一者、母；二者、父；三
J23nB122_p0144c17║者、如來；四者、說法法師。若有供養此四種人，得無量福。
J23nB122_p0144c18║現在為人之所讚嘆，於未來世能得菩提。」又《難報經》云：
J23nB122_p0144c19║「左肩持父，右肩持母。經歷千年，便利背上，猶不能報父
J23nB122_p0144c20║母之恩。」又《增一阿含經》云：「孝順供養父母，功德果報，與
J23nB122_p0144c21║一生補處菩薩功德一等。」又《佛說古來世時經》云：「我昔
J23nB122_p0144c22║在波羅柰國，穀米涌貴，人民饑饉。我負擔草，賣以自活。
J23nB122_p0144c23║彼有緣覺，名曰和理，來遊其國。我早出城，欲擔負草。爾
J23nB122_p0144c24║時緣覺著衣持缽入城分衛，至於中道。吾負草還，於城
J23nB122_p0144c25║門中，復與相遇。空缽而出和理緣覺，遙見吾來，即自念
J23nB122_p0144c26║言：『吾早入城，此人出城。今負草還，想朝未食。吾當隨後，
J23nB122_p0144c27║往詣其家，乞以遏饑。』我時擔草自還其舍，下草著地，顧
J23nB122_p0145a01║見緣覺，追吾之後，如影隨形。我時心念：『朝出城時，見此
J23nB122_p0145a02║緣覺入城分衛，如空缽還，想未獲食。吾當斷食以奉施
J23nB122_p0145a03║之。』即持食出，長跪授之。時彼緣覺，悉受飯食。吾因是德，
J23nB122_p0145a04║七反生天，為諸天王。七反在世，人中之尊。」
J23nB122_p0145a05║感應緣（二驗）
J23nB122_p0145a06║宋有一國，與羅剎相近，羅剎數入境，食人無度。王與羅
J23nB122_p0145a07║剎約言：「自今以後，國中各專一日，當分送往，勿復枉殺。」
J23nB122_p0145a08║有奉佛家，唯有一子，年十歲，次當充行。父母哀號，至心
J23nB122_p0145a09║念佛，便送此兒，辭別捨之。以佛威神力，大鬼不得近。明
J23nB122_p0145a10║日見子尚在，歡喜同歸。於茲遂絕，國人慶慕。
J23nB122_p0145a11║唐并州石壁寺，有一老僧，禪誦為業，精進練行。貞觀末，
J23nB122_p0145a12║有鴿巢其房楹上，哺養二鶵。法師每有餘食，恒就巢哺
J23nB122_p0145a13║之。鴿鶵後雖漸長，羽翼未成。乃並學飛，俱墮地而死，僧
J23nB122_p0145a14║並收瘞之。經旬後，僧夜夢二小兒，白之曰：「兒等為先有
J23nB122_p0145a15║少罪，遂受鴿身。比來聞法師讀《法華經》及《金剛般若經》，
J23nB122_p0145a16║既聞妙法，得受人身。兒等今於此寺側十餘里，某村某
J23nB122_p0145a17║姓名家託生為男，十月之外，當即誕育。」僧乃依期往視，
J23nB122_p0145a18║見此家一婦人，同時誕育二子。因為作滿月齋僧，呼為
J23nB122_p0145a19║鴿兒。
J23nB122_p0145a20║善友篇引證
J23nB122_p0145a21║如《涅槃經》云：「阿難比丘說：『半梵行，名善知識』佛言：『不爾。
J23nB122_p0145a22║具足梵行，乃名善知識。』又云：『善知識者，如法而說，如說
J23nB122_p0145a23║而行。如自不殺生，教人不殺生。乃至自行正見，教人行
J23nB122_p0145a24║正見。自修菩提，亦能教人修行菩提。自能修行，信戒、布
J23nB122_p0145a25║施、多聞、知慧，亦能教人修行，信戒、布施、多聞、智慧。以是
J23nB122_p0145a26║義故、名善知識。善知識者，有善法故。何等善法？所作之
J23nB122_p0145a27║事，不求自樂，嘗為眾生而求於樂。見他有過，不訟其短，
J23nB122_p0145b01║口當宣說純善之事。以是義故，名善知識。』又云：『善友當
J23nB122_p0145b02║觀是人，貪欲瞋恚，愚癡思覺，何者偏多？若知是人，貪欲
J23nB122_p0145b03║多者，則應為說不淨；瞋恚多者，當為分柝十八界等。聞
J23nB122_p0145b04║已修行，次第獲得四驗處觀身受心法。得是觀已，次第
J23nB122_p0145b05║復觀十二因緣。如是觀已，次得暖法。從得暖法，乃至漸
J23nB122_p0145b06║得羅漢、辟支佛果、菩薩大乘佛果等。依此而生、更無疑
J23nB122_p0145b07║滯。自利利他，不加水乳，是名真善知識。』」又《佛本行經》云：
J23nB122_p0145b08║「爾時世尊，共長老難陀，至一賣香邸。見彼邸上有諸香
J23nB122_p0145b09║囊，即告長老難陀：『汝來取此邸上諸香囊物。』難陀爾時，
J23nB122_p0145b10║即依佛教，於彼邸上取諸香囊。佛告難陀：『汝於漏刻一
J23nB122_p0145b11║移之頃，捉持香裹，然後放地。』爾時難陀手執此香，即放
J23nB122_p0145b12║地上。爾時佛告難陀：『汝今當自嗅於手看。』難陀即嗅自
J23nB122_p0145b13║手，香氣微妙無量。佛告難陀：『如是，如是。若人親近諸善
J23nB122_p0145b14║知識，恒常自居，隨順染習。相親近故，必定當得廣大（名聞）。』」
J23nB122_p0145b15║擇交篇引證
J23nB122_p0145b16║如《僧祗律》云：「佛告諸比丘：『過去世時，雪山根底，曲山壅
J23nB122_p0145b17║中，有向陽處，眾鳥雲集，便共議言：「我等今日，當推舉一
J23nB122_p0145b18║鳥為王，令眾畏難，不作非法。」眾鳥言：「善！誰應為王？」有一
J23nB122_p0145b19║鳥言：「推鵝為王。其色絕白，眾鳥所敬。」眾鳥不可：「顏貌雖
J23nB122_p0145b20║白，項長且曲，自項不直，安能正他？」又復眾言：「孔雀衣毛
J23nB122_p0145b21║綵飾，觀者悅目，可應為王。」復言：「不可！衣毛雖好，而無慚
J23nB122_p0145b22║愧。每至舞時，醜形出現。」有一鳥言：「土梟為王。晝則安靜，
J23nB122_p0145b23║夜則伺守。」眾咸曰：「可！」有一鸚鵡，在一處住，而多智慧，作
J23nB122_p0145b24║是念言：「眾鳥之法，夜應眠息，晝則求食。是土梟法，夜寤
J23nB122_p0145b25║晝睡。欲諸眾鳥，圍侍左右，晝夜驚宿，甚為苦事。」便到眾
J23nB122_p0145b26║鳥前，舉翅恭敬白眾鳥言。爾時眾鳥，咸言：「實如所說。」即
J23nB122_p0145b27║共集議，此鸚鵡鳥，聰明黠慧，堪應為王。』」
J23nB122_p0145c01║感應緣（一驗）
J23nB122_p0145c02║魏涼州釋僧朗。魏寇攻涼州城，民少，逼僧上城。舉城同
J23nB122_p0145c03║陷，收登城僧三千人至軍。將至魏主所，謂曰：「道人當坐
J23nB122_p0145c04║禪行道，乃復作賊登城，罪極刑戮，明日當殺。」至期食時，
J23nB122_p0145c05║赤氣數丈，貫日直度。天師寇謙之，為帝所信，奏曰：「上天
J23nB122_p0145c06║降異，正為道人實非本心，官抑令上，願不須殺。」帝遂放
J23nB122_p0145c07║之，猶散配役徒，唯朗等數僧，別付帳下，從駕東歸。及魏
J23nB122_p0145c08║軍東還，朗與同學，思慕本鄉，中路共叛。然嚴防守，更無
J23nB122_p0145c09║走處，東西絕壁，莫測淺深。上有大樹，傍垂岸側。遂以鼓
J23nB122_p0145c10║旗竿繩繫樹懸下。時夜大暗，崖底純棘，無安足處。欲上
J23nB122_p0145c11║崖頭，復恐軍覺。投計慞惶，捉繩懸住，勢非及久。共相謂
J23nB122_p0145c12║曰：「今厄頓至，唯念觀音。」以頭扣石，一心專注。須臾光明
J23nB122_p0145c13║從日出處，通照天地。乃見棘中，有得下處，因光至地，還
J23nB122_p0145c14║忽冥暗。良久天曉，始聞軍眾警角蔣發。而山谷重疊，徘
J23nB122_p0145c15║徊萬里，不知出路。候月而行，路值大虎出在其前，相顧
J23nB122_p0145c16║而言：「雖免寇難，虎口難脫。」朗語僧曰：「不然。我等有感，所
J23nB122_p0145c17║以有光。今遇此虎，將非聖人示我路耶？」於是二人徑詣
J23nB122_p0145c18║虎所，虎即前行。若朗小遲，虎亦暫住。至曉得出，而失虎
J23nB122_p0145c19║蹤。便隨道自進，至於七日，達於仇池，又至涼漢，出於荊
J23nB122_p0145c20║州。
J23nB122_p0145c21║魏氏王天下，每疑沙門，收數百僧，並繫縛之。有僧明為
J23nB122_p0145c22║首，以繩急繫，從頭至足，剋期斬決。僧明大怖，一心念觀
J23nB122_p0145c23║世音。至於半夜，覺繩小寬，私心欣幸，精誠彌切。及曉索
J23nB122_p0145c24║繩都斷，因得脫逃奔山。明旦獄監來覓不見，唯有斷繩
J23nB122_p0145c25║在地。知為神力所加，即以奏聞。帝信道人，遂總釋放。