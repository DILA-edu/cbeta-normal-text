J23nB127_p0335a01║序
J23nB127_p0335a02║居士而荷擔法任者，于迦文之世，有淨
J23nB127_p0335a03║名；於達磨之世，有楊衒之；於馬祖之世，
J23nB127_p0335a04║有龐蘊。宋元以來，名卿哲匠，或奕葉相
J23nB127_p0335a05║承，或拳踢互應，語載《傳燈》、《僧史》，昭昭然
J23nB127_p0335a06║不可誣也。其卓然而傑出者如何？密菴
J23nB127_p0335a07║付法田素菴，素菴付法緇流，衣缽相繼，
J23nB127_p0335a08║七葉而愈光。蓋佛祖之所重者在法，法
J23nB127_p0335a09║之所在，雖總持尼、凌行婆、俞道婆輩，舉
J23nB127_p0335a10║足以顯揚提唱為千古偉人，至今存其
J23nB127_p0335a11║語言如金鎖玄關，得其蘊者，謂之真參
J23nB127_p0335a12║實悟；稍一疑滯，則銀山鐵壁聳之面目
J23nB127_p0335a13║前矣。此無依道人之所以承先啟後，獨
J23nB127_p0335a14║擅美於今日也。道人為世名儒，腹笥百
J23nB127_p0335a15║城，風範一世，牙軸之嚴整，子裔之誦傳，
J23nB127_p0335a16║鄴架王庫，殆不是過。及其棄公車而圖
J23nB127_p0335a17║佛乘，若將以天假之年為法門作于城
J23nB127_p0335a18║者，備美之地，必言到而行隨之，富有日
J23nB127_p0335a19║新，孳孳不倦，宜其法源壽域，岌嶪汪洋
J23nB127_p0335a20║矣。道人多著述辯博典故，則有《鑑燦》、《芳
J23nB127_p0335a21║摹》諸書；宣揚教海，則有《法華》、《金剛》諸註。
J23nB127_p0335b01║游泳藝林，則有孔、孟、周易諸解；流演宗
J23nB127_p0335b02║乘，則有《指南》、《醒世》諸刻，莫不珠燦玉輝，
J23nB127_p0335b03║洞徹源底。至于無依一錄，則道人之現
J23nB127_p0335b04║居士身，而闡揚少室不傳之祕者，故其
J23nB127_p0335b05║為語去華存實，去囂存樸。不然，博雅如
J23nB127_p0335b06║道人，豈不能剪削雕刻為趙華葉龍以
J23nB127_p0335b07║衒燿人耳目，如近代之宗匠云哉？道人
J23nB127_p0335b08║蓋深悉大法之不在形言，不過聊為指
J23nB127_p0335b09║注以廣化同流耳。于是更念授受之不
J23nB127_p0335b10║可自我而斬然也。垂絲擲釣，乃有衝浪
J23nB127_p0335b11║如錦鱗然者，故慨然以千鈞之任付之，
J23nB127_p0335b12║道人可謂不負佛祖與本師，而為傳燈
J23nB127_p0335b13║會中人矣。行見燈光剎影，亙世無窮，又
J23nB127_p0335b14║豈特密菴之七葉而已？
J23nB127_p0335b15║時
J23nB127_p0335b16║大清康熙歲次丁未七月既望南村嗣
J23nB127_p0335b17║祖沙門僧鑑拜撰
J23nB127_p0335b18║
J23nB127_p0335b19║
J23nB127_p0335b20║
J23nB127_p0335b21║
J23nB127_p0335c01║無依道人錄
J23nB127_p0335c02║武原無依道人徐昌治覲周甫著
J23nB127_p0335c03║南村釣雪氏僧鑑刪定嗣法比丘超悟錄
J23nB127_p0335c04║付法始末
J23nB127_p0335c05║此道人自敘其入道之由，與付法之所源起也。道
J23nB127_p0335c06║人為老參鉅儒文集，而外有語錄。語錄，得法後之
J23nB127_p0335c07║所著述也。故敘道人錄者，始之以付法之顛末，而
J23nB127_p0335c08║偈與頌次之，敘與誌又次之，書與記又次之。故凡
J23nB127_p0335c09║語句之無關於佛乘者，概不與錄，而道人汲汲為
J23nB127_p0335c10║法之心，于是乎純一不雜，即為道人之後者，亦可
J23nB127_p0335c11║知所取法矣。僧鑑題
J23nB127_p0335c12║余自少至壯，日以佞佛禮僧為第一義，而未嫺于法。
J23nB127_p0335c13║迨戊辰，隨僧濟公，謁密雲老人，命名通昌。時老人王
J23nB127_p0335c14║化金粟，法道初闢，予雖聞提撕，茫茫不知落處。閱己
J23nB127_p0335c15║巳庚午，老人出山，石車禪師嗣之。此年余始齋僧施
J23nB127_p0335c16║茶。石師時過余，荷其策勵，一啟口皆鉗鎚，雖不能洞
J23nB127_p0335c17║曉，然心未嘗不殷殷嚮往也。相與七閱春秋，如同一
J23nB127_p0335c18║日。石師順世，法堂席虛。戊寅秋，因率諸檀護公請本
J23nB127_p0335c19║師費隱老人繼席。冬杪，即有查姓偷葬粟山頂▆一
J23nB127_p0335c20║事，鄰近百人，眾共擊逐，遂遷怒寺僧，鳴官彺逞。費老
J23nB127_p0335c21║人曰：「堂頭事也，與眾何預？」單身對簿，適大雨，余冒濕
J23nB127_p0335c22║拉同袍，挈庠友，代白署篆。魏公祖魏躬迎本師入賓
J23nB127_p0335c23║館，有加禮焉，狀牌立銷。次聞府間有行，余入禾謁當
J23nB127_p0335c24║事，一一冰釋，叢林鞏而法幢振，此實始基之。己卯，密
J23nB127_p0335c25║老人以天童事故出山抵白下，予致書寧波馬總臺，
J23nB127_p0335c26║為之婉達諸當道（語載致馬書中）。事既調攝，老人擬
J23nB127_p0335c27║歸天童，路經禾于，余隨本師往迎，蒙入金粟山，聚談
J23nB127_p0336a01║數日，受命輯《闢邪集》一帙。老人蓋深知昌之衷曲素
J23nB127_p0336a02║直，故以此書委托如此。庚辰，冊務浩繁，本山飯僧田
J23nB127_p0336a03║暨寺基約百畝，余集收字圖七甲，代為免役。壬午大
J23nB127_p0336a04║荒，余手捧缽盂，募糧募金，殫厥心力，所獲既豐，稍稍
J23nB127_p0336a05║活眾。癸未，猶未稔也，勸緣如之。甲申，助買南房數間，
J23nB127_p0336a06║助買園地二畝，年齋僧二次。乙酉迄丁亥，本師赴天
J23nB127_p0336a07║童，請百師處首座寮，為弋人所慕。戊子，有不利老人
J23nB127_p0336a08║者，浪傳金粟為天童下院。老人不平，不遠千里，親詣
J23nB127_p0336a09║金粟，徹底澄清。余于氣勝者調以禮，義勝者浹以道，
J23nB127_p0336a10║彼此矛盾便休。余力議嘗住不可一日無主，遂率眾
J23nB127_p0336a11║檀護合愛憎，共筮之韋天，得百癡禪師繼席焉。本師
J23nB127_p0336a12║因有不遇，明公威德重幾乎梵宇草芊芊之贈嗣。寧
J23nB127_p0336a13║波歉收，天童窘食，四方餉饋，皆余一人遍叩鎮官護
J23nB127_p0336a14║送，開船搜搶。雖至，毫末不動，此蓋明明天助，非人力
J23nB127_p0336a15║也。又有達人作用，不尋常手眼高明，見大方之贈。庚
J23nB127_p0336a16║寅，余壽老人于福嚴，相訂同遊雲間，約略五燈正續。
J23nB127_p0336a17║蓋《五燈》一書，自紹定至今四百餘祀，纂修無人，僧史
J23nB127_p0336a18║闕略。老人遠溯迦文，以至己身，輯彙成書，顏曰《嚴統》
J23nB127_p0336a19║命百癡兄董其事。而予與同門李公士材，實始終之，
J23nB127_p0336a20║復苦刻資莫繼。其《續燈》五卷二百二十餘葉，余獨力
J23nB127_p0336a21║刻成。辛卯秋，一友以乃公曾售田金粟，拉知戚與百
J23nB127_p0336a22║師議贖。余曰：「君之父產不可棄，獨不為百師地乎？此
J23nB127_p0336a23║田百師祖業也，亦當相體。權宜者，內取六畝，退作加
J23nB127_p0336a24║價，畢竟虧損常住于心弗安。」余將附近金粟田六畝
J23nB127_p0336a25║補之，事雖名為常住，實所以安百師也。後百師以他
J23nB127_p0336a26║客行諜，拂衣出山，違予初心，故田亦不補。百師出山
J23nB127_p0336a27║後，法道凌夷，而此山遂成郵遞裨販所矣。壬辰暮春，
J23nB127_p0336b01║費本師過余集米百石，余送至徑山，盤桓七日，古今
J23nB127_p0336b02║機緣頗多商確。因《嚴統》未竣，又助刻正本百葉，及著
J23nB127_p0336b03║《徑山志．序》，老人喜而賜杖，且銘諸杖曰：「覿體現前，描
J23nB127_p0336b04║畫不得。妙運超方，了無群惑。指點人間，疏通正脈。」又
J23nB127_p0336b05║書贈曰：「立地頂天一丈夫，儒宗釋典旨相符。年來體
J23nB127_p0336b06║道深深喜，宜把瞿曇擔子扶。」余婉笑，辭曰：「高天厚地
J23nB127_p0336b07║之恩，敢同木石。竊念閉門造車，出門合轍。謬許肩荷，
J23nB127_p0336b08║幸脫羅籠。」老人欣然曰：「不惟其名惟其實，便是竿頭
J23nB127_p0336b09║更進處。」遂贈一號，號「無依道人」。嗣後益蒙垂注，辭之
J23nB127_p0336b10║不得。至丙申春仲，於虞山維摩室中受付囑焉。
J23nB127_p0336b11║偈頌
J23nB127_p0336b12║余晚年入道，宜綮自修，遇古人之善言懿行，有合
J23nB127_p0336b13║於本分中者，時為拈頌，以自寫所得，雖不敢名為
J23nB127_p0336b14║了手，亦不甘自蒙蔽，以少昧其生平。故自得法以
J23nB127_p0336b15║至今日，即茹齋盟佛，分置家業與諸兒輩，存此已
J23nB127_p0336b16║往之年，以報佛恩宣法化，更不復預人間事矣。偈
J23nB127_p0336b17║與頌雖不文，姑存以正諸同志者。
J23nB127_p0336b18║脫家
J23nB127_p0336b19║斷情須鐵漢，勘破爐中雪。欲了何時了，一決罔不決。
J23nB127_p0336b20║釣雪鑒曰：「截鐵斬釘，手親眼辦，非大了當人不能
J23nB127_p0336b21║作此語，他日《續傳燈》而集著作，只此偈可當之。」
J23nB127_p0336b22║分家示五兒
J23nB127_p0336b23║初祖一花開五葉，予家內外喜同轍。庭前各衍舊風
J23nB127_p0336b24║雲，笑傲乾坤展大業。
J23nB127_p0336b25║百癡元曰：「西來大意人人有，誰家灶內火無煙。」
J23nB127_p0336b26║參學
J23nB127_p0336b27║了知佛法無多子，切莫依稀辨朱紫。說到無言可說
J23nB127_p0336c01║處，當天明月非關指。
J23nB127_p0336c02║百癡元曰：「悟真言的，大有過人處。」
J23nB127_p0336c03║護法
J23nB127_p0336c04║法周沙界賴人傳，遍地紅爐熾火然。更藉添薪蓮社
J23nB127_p0336c05║侶，人人出手護真禪。
J23nB127_p0336c06║釣雪鑑曰：「不惟自護，且教人護，佛法從此不衰矣。」
J23nB127_p0336c07║本師輯五燈頌以記之
J23nB127_p0336c08║不分東土與西天，法脈相承那用參。有正有旁須驗
J23nB127_p0336c09║過，當前一指是司南。
J23nB127_p0336c10║天王傑出又天皇，南嶽青原各續芳。撥轉雲礽當日
J23nB127_p0336c11║謬，於今正派凜如霜。
J23nB127_p0336c12║薪傳燈續信奇哉，明眼應須契本來。瞿老非前今豈
J23nB127_p0336c13║後，任人衍法任人開。
J23nB127_p0336c14║五峰金粟出天童，缽缽相承奕葉隆。透得室中無味
J23nB127_p0336c15║話，曹溪未到路先通。
J23nB127_p0336c16║費老人曰：「大有衲僧氣概。」
J23nB127_p0336c17║和普明禪師牧牛圖頌
J23nB127_p0336c18║未牧
J23nB127_p0336c19║頭角未露一聲哮，自在縱橫去路遙。黑白始分牝牡
J23nB127_p0336c20║相，生來柔順長靈苗。
J23nB127_p0336c21║初調
J23nB127_p0336c22║順性今朝也受穿，何煩童子又加鞭？繩頭在手隨時
J23nB127_p0336c23║轉，到處風光不用牽。
J23nB127_p0336c24║受制
J23nB127_p0336c25║踏著溪山便騁馳，朝行暮宿緊相隨。休貪水草東西
J23nB127_p0336c26║路，奔走能生兩足疲。
J23nB127_p0336c27║回首
J23nB127_p0337a01║捩穿鼻孔始回頭，不是天生稟性柔。早晚加鞭還策
J23nB127_p0337a02║勵，煙雲客路莫停留。
J23nB127_p0337a03║馴伏
J23nB127_p0337a04║不分內外與中邊，束縛無拘意灑然。信步行來皆坦
J23nB127_p0337a05║道，騰騰任運漫勞牷。
J23nB127_p0337a06║無礙
J23nB127_p0337a07║萬別千差性本如，超群惟此總無拘。一身負荷皆全
J23nB127_p0337a08║力，本分何曾有欠餘？
J23nB127_p0337a09║任運
J23nB127_p0337a10║息肩還得臥雲中，渴飲饑餐處處同。物我盡捐知解
J23nB127_p0337a11║淨，本無南北與西東。
J23nB127_p0337a12║獨照
J23nB127_p0337a13║法外無心心亦閒，不留轍跡在人間。揚眉瞥爾開雙
J23nB127_p0337a14║眼，炤徹銀山鐵壁關。
J23nB127_p0337a15║雙泯
J23nB127_p0337a16║隔墻清聽絕無蹤，形影孤寒照碧空。但見皇封成一
J23nB127_p0337a17║片，稼苗不犯草叢叢。
J23nB127_p0337a18║釣雪鑑曰：「提唱本分，顯露▆▆，日久功深，一此不
J23nB127_p0337a19║懈。覲翁其真牧牛者，與梁山普明大有知音矣。」
J23nB127_p0337a20║閱世有感
J23nB127_p0337a21║人世難逃受苦煎，那從火裏蔚青蓮。瞥然充溢天池
J23nB127_p0337a22║水，遍界光華享大年。
J23nB127_p0337a23║次韻示諸禪客
J23nB127_p0337a24║滿眼祥光礙膺絕，塵勞堪嘆沒休歇。三三兩兩氣吞
J23nB127_p0337a25║吳，各吐珠璣如落葉。
J23nB127_p0337a26║贈金粟百禪師，即次前韻。
J23nB127_p0337a27║煆煉紅爐火不絕，一丹到手群情歇。等閒拈出好風
J23nB127_p0337b01║光，抹殺西來駕一葉。
J23nB127_p0337b02║除夕
J23nB127_p0337b03║世途擾擾竟何之，欲了弗了了亦癡。箇事不隨華歲
J23nB127_p0337b04║去，剎那千載阿誰知。
J23nB127_p0337b05║歲朝
J23nB127_p0337b06║萬古恆嘗一旦新，物華搬運舊時春。韶光雖向人情
J23nB127_p0337b07║換，不識何人契本真？
J23nB127_p0337b08║元旦步沈菁莪韻
J23nB127_p0337b09║紛紛慶賀古今然，孰溯清流返濁泉？獨有達人明本
J23nB127_p0337b10║質，歲華不改永堯年。
J23nB127_p0337b11║四威儀
J23nB127_p0337b12║山中行，八十氣盈盈，略彴分明都歷過，後架洗腳別
J23nB127_p0337b13║有因。
J23nB127_p0337b14║山中住，面壁意專注，階前立雪安心時，風吹壒𡒁歸
J23nB127_p0337b15║何處。
J23nB127_p0337b16║山中坐，瑞草敷猊座，法輪轉展樹下垂，一指拈花真
J23nB127_p0337b17║笑破。
J23nB127_p0337b18║山中臥，雞足何時寤？袈裟守護百千年，覆去翻來獨
J23nB127_p0337b19║唱和。
J23nB127_p0337b20║釣雪鑑曰：「四威儀頌，石屋高峰錄中有之。蓋林下
J23nB127_p0337b21║人工夫無處不在，故作此以驗其底蘊也。覲翁年
J23nB127_p0337b22║甫九十而不衰，更能于日用中檢點若此，且其為
J23nB127_p0337b23║語，儼然本色老衲湔滌，文人習氣殆盡，非工夫純
J23nB127_p0337b24║粹者，詎易臻此？」
J23nB127_p0337b25║胡宣子詰祝仲基本分內有偈無偈話草答
J23nB127_p0337b26║偈到忘言思慮絕，不通一線怎休歇？試看曉日麗中
J23nB127_p0337b27║天，光明何處不漏洩？
J23nB127_p0337c01║又
J23nB127_p0337c02║有無不爭好與醜，本分豈人所拘守？單刀直取顏良
J23nB127_p0337c03║頭，百萬軍威都了手。
J23nB127_p0337c04║望日遲明
J23nB127_p0337c05║光射帳中非是月，禪機達旦轉超越。參得心空及第
J23nB127_p0337c06║歸，何如不第且休歇。
J23nB127_p0337c07║無依道人昌，傳南嶽正宗三十五世費隱容老和
J23nB127_p0337c08║尚法。自丙申以來，參透自己，無悟無迷，為法求人，
J23nB127_p0337c09║如饑如渴，肩擔十年靡刻弛，遇緣一旦始欣傳。徹
J23nB127_p0337c10║見，綠野上人，諱超悟，誠信端愨，寸步罔越。謹守既
J23nB127_p0337c11║有餘，恢拓無不足。遂以拂子一握，囑以表信。偈云：
J23nB127_p0337c12║佛祖淵源流脈長，燈燈續焰法輪揚。探籌從不分緇
J23nB127_p0337c13║素，甘露重開轉澤梁。
J23nB127_p0337c14║又勉勵一首
J23nB127_p0337c15║遍野郊園有腳春，綠雲靜靄任天真。身膺法道無餘
J23nB127_p0337c16║事，力挽頹風是至人。
J23nB127_p0337c17║
J23nB127_p0337c18║
J23nB127_p0337c19║和吳萬為誦百和尚出山韻
J23nB127_p0337c20║去來何用毒相攻，室內操戈總是空。曳屨飄然擎日
J23nB127_p0337c21║月，達人何處不潛蹤？
J23nB127_p0337c22║堪笑時人眼不開，妄仇龍象攪獅臺。佛家自有安身
J23nB127_p0337c23║法，枉伴浮棺去復來。
J23nB127_p0337c24║粟山延藏百餘年，經到俄聽有訕傳。共爾一身為去
J23nB127_p0337c25║住，情狂端不識真禪。（是日予適請藏經至）
J23nB127_p0337c26║雲跡深藏匝竹菴，祥光紫氣遶澄潭。宗風動地無高
J23nB127_p0337c27║下，瓢笠隨身有指南。（百師時憩錫梵勝菴）
J23nB127_p0338a01║孤雲兄繼百和尚住持金粟作偈相招次韻答
J23nB127_p0338a02║意
J23nB127_p0338a03║忭舞清規高百丈，驚聞洒掃舊苔痕。風光到處皆流
J23nB127_p0338a04║映，莫使孤輪旦復昏。
J23nB127_p0338a05║答蔡子榖送木老法叔入院偈
J23nB127_p0338a06║金粟堂中老國師，陽春賡唱正其時，當年同調今非
J23nB127_p0338a07║昔，早不推心漫怨遲。（附原偈）
J23nB127_p0338a08║（大唐國裏無禪師，花發優曇古佛時。孤掌何如雙拍板，秦溪擊楫勿遲遲。）
J23nB127_p0338a09║
J23nB127_p0338a10║頌本師費老人
J23nB127_p0338a11║道脈千秋仗仔肩，光輝遍界我翁宣。蓋天蓋地奇男
J23nB127_p0338a12║子，亙古亙今大聖賢。不誇神駿支林重，已占蓬門竺
J23nB127_p0338a13║國先。從此相承師範遠，英英繡虎解忘筌。
J23nB127_p0338a14║除夕次韻
J23nB127_p0338a15║一年光景去如梭，隔歲銅催又若何？斗柄光從五夜
J23nB127_p0338a16║轉，書雲節又四旬過。含元殿裏笙簧沸，野老村中爆
J23nB127_p0338a17║竹多。獨有至人回造化，此時也唱太平歌。
J23nB127_p0338a18║輓破顏和尚
J23nB127_p0338a19║振鐸吾鄉十載餘，婆心一片更誰如？三秋猿哭秦峰
J23nB127_p0338a20║冷，一夜鴟鳴法席虛。腳下仍多獅象侶，寰中剩有水
J23nB127_p0338a21║雲居。依然此日瞻遺範，腸斷魂銷孰念余？
J23nB127_p0338a22║輓百癡和尚
J23nB127_p0338a23║等閒擲去杖成龍，嘆息斯人不再逢。佛法我慚張運
J23nB127_p0338a24║使，文章君是悅雲峰。方欣念載知交舊，詎意孤龕雲
J23nB127_p0338a25║霧封。剩對西風揮老淚，昏衢光燭與誰共？
J23nB127_p0338a26║立夏日登凌霄峰
J23nB127_p0338a27║踏遍松杉路側崎，諸峰頂上摘芳蘺。靈禽力弱蹤難
J23nB127_p0338b01║到，道叟情狂策縱隨。洗硯池中弔蘇子，碁盤石際探
J23nB127_p0338b02║芝眉。凌霄登盡空雙眼，匝地宗風歷攬奇。
J23nB127_p0338b03║金粟百癡禪師曰：「詞端旨確，骨古調清，當與師川、
J23nB127_p0338b04║大年輩並垂不朽。」
J23nB127_p0338b05║月影
J23nB127_p0338b06║午夜流光光映身，當頭照見人非人。階前雲度添長
J23nB127_p0338b07║蔭，臺上花移舞短紳。來去依稀漂白浪，晦明彷彿露
J23nB127_p0338b08║清神。柳梢描出娑婆像，斜望西樓焦兔真。
J23nB127_p0338b09║步潛夫李年兄梅花韻
J23nB127_p0338b10║消息單傳雪嶺神，繁華刊落露清真。馨香一段含生
J23nB127_p0338b11║意，冰骨千秋顯出塵。月夜欹斜疑碧漢，壟頭疏放笑
J23nB127_p0338b12║征人。自從瞿老親拈後，在在分明總是春。
J23nB127_p0338b13║步子建王年翁晴泛韻
J23nB127_p0338b14║碧水韶光劈面開，滄溟西泛一葦來。吳山勝境翻新
J23nB127_p0338b15║象，春洞桃花麗舊苔。寂歷禪心推拾得，逍遙千古頌
J23nB127_p0338b16║浮杯。吮毫難寫坡堤意，策杖還誇曼五臺。
J23nB127_p0338b17║
J23nB127_p0338b18║
J23nB127_p0338b19║拈頌
J23nB127_p0338b20║釣雪鑑曰：「拈與頌，唐宋諸大老舉有之。張無盡托
J23nB127_p0338b21║缽頌、蘇長公上佛印頌、計國夫人念經頌、張拙秀
J23nB127_p0338b22║才悟道頌，大略不事雕飾，直寫本色，心印心，法印
J23nB127_p0338b23║法也。他如圓悟之碧岩，萬松之評唱，言深意晦，隱
J23nB127_p0338b24║索深鉤，使淺近人莫由窺其邊際，無怪乎有少林
J23nB127_p0338b25║提唱，諸公從而義理之也。覲翁學佛，而能以平易
J23nB127_p0338b26║之詞指示後學，心法雙彰，語默路絕，真可與唐宋
J23nB127_p0338b27║諸君子握手矣。」
J23nB127_p0338c01║「打牛即是，打車即是」公案
J23nB127_p0338c02║頌云：把柄都在手，縱橫得自由。𦆆纖俱淨盡，何處覓
J23nB127_p0338c03║車牛？
J23nB127_p0338c04║「趙州勘破臺山婆子」公案
J23nB127_p0338c05║頌云：婆勘阿師，不在驀直，州勘婆子，不在臺山。各勘
J23nB127_p0338c06║本來面，何曾別問津？
J23nB127_p0338c07║「牽牛向谿東放，不免食他國王水草；向谿西放，
J23nB127_p0338c08║不免食他國王水草。不如隨分納些些。」公案
J23nB127_p0338c09║拈云：本分一著，一生受用不盡。唯隨分而納，方免非
J23nB127_p0338c10║分而營。
J23nB127_p0338c11║「自從胡亂後，三十年不曾少鹽醬。」公案
J23nB127_p0338c12║拈云：將謂有本可據，調羹尚少滋味在。
J23nB127_p0338c13║「如人上樹，口銜樹枝。手不扳枝，足不踏樹。樹下
J23nB127_p0338c14║有人問西來意，不對，則違他所問；若對，又喪身
J23nB127_p0338c15║失命。」公案
J23nB127_p0338c16║頌云：句下無生忍，臨機藉指南。西來恁麼意，開口告
J23nB127_p0338c17║人難。
J23nB127_p0338c18║「有句無句，如藤倚樹。樹倒藤枯，句歸何處？」公案
J23nB127_p0338c19║頌云：擬議卻從言下起，倚墻傍壁轉轉生。直得有無
J23nB127_p0338c20║雙遣，葛藤斬盡，馬前相撲，一倒便休。休！休！含元殿裏
J23nB127_p0338c21║覓長安。作麼？
J23nB127_p0338c22║「今晚一覺睡，來日是新年。」公案
J23nB127_p0338c23║著云：曙色未分人盡望，及乎天曉也尋常。
J23nB127_p0338c24║「果悟則一一不著問人而自明」公案
J23nB127_p0338c25║拈云：千峰勢至嶽邊，萬派聲歸海上。是他家裏人，方
J23nB127_p0338c26║諳這般說話。且道那箇是家裏人？良久云：又來問我
J23nB127_p0338c27║那？
J23nB127_p0339a01║僧問慧力昌禪師云：「佛力法力即不問，如何是
J23nB127_p0339a02║慧力？」昌云：「踏倒人我山，扶起菩提樹。」玉林別云：
J23nB127_p0339a03║「喫官酒，臥官街；當處死，當處埋木。」老人拈云：高
J23nB127_p0339a04║高山頂立，還他慧力昌。深深海底行，須是我報
J23nB127_p0339a05║恩法兄始得。但一人入佛而不能入魔，一人入
J23nB127_p0339a06║魔而不能入佛。老僧則不然，山月如銀牽老興，
J23nB127_p0339a07║閒行不覺過溪西。
J23nB127_p0339a08║頌云：識透上頭關，鐵鞭都打碎。呵呵呵！人我不容立，
J23nB127_p0339a09║菩提何處栽？魔佛亙古判，優曇火裏開。
J23nB127_p0339a10║「圜悟老人答大慧有句無句」公案
J23nB127_p0339a11║頌云：描不成兮畫不就，黑白分明絕體究。相隨來也
J23nB127_p0339a12║話更奇，飛鳥歸巢各依舊。
J23nB127_p0339a13║「禪如大海，將缽盂盛得些子。」公案
J23nB127_p0339a14║西江漫誇一口吸，缽盂如何難測海？不會箇中吞吐
J23nB127_p0339a15║意，忖度短長真可慨。
J23nB127_p0339a16║寫懷
J23nB127_p0339a17║無手人打無舌人，無舌人連忙道箇不必，概觀僧俗
J23nB127_p0339a18║兮，暴殄真不必。世趨如是兮，冷眼亦不必。
J23nB127_p0339a19║別古
J23nB127_p0339a20║泥佛宜度水，蕩漾波光彼岸砥。
J23nB127_p0339a21║金佛宜度爐，赤心片片印森羅。
J23nB127_p0339a22║木佛宜度火，爍破乾坤炤今古。
J23nB127_p0339a23║（覲周目趙州三不度，予謂三宜度，蓋古人委身飼虎，懸崖畢命，與夫析骨還父，析肉還母，俱以大休
J23nB127_p0339a24║歇，顯大神通，則三佛之度，正三佛之妙用云。）
J23nB127_p0339a25║靜觀（二首）
J23nB127_p0339a26║未生前事未生了，未來後事未來了，現在十方雲去
J23nB127_p0339a27║去，有何不了待人了？
J23nB127_p0339b01║世緣日日增，百歲不能了。識得無干涉，自心先了了。
J23nB127_p0339b02║步韻贈禪堂雲菴姪
J23nB127_p0339b03║物換時移不記年，逆順從無兩樣天。水平石出非無
J23nB127_p0339b04║會，雨驟龍翔別有緣。羨侄番新品古宿，節承訪舊話
J23nB127_p0339b05║真禪。垂手鬧市如山靜，樹下閒行何不然？
J23nB127_p0339b06║和韻贈蓮社心源法師
J23nB127_p0339b07║我昔親承瑞燭來，蓮花三度火裏開。自慚無德當靈
J23nB127_p0339b08║應，何意蓮社燦錦臺？佛室輝煌呈彩色，禪燈炫耀啟
J23nB127_p0339b09║聖胎。彌陀處處勤指引，為報西方淨土階。
J23nB127_p0339b10║毒蛇世尊惡毒蛇阿難（俱答顧來初問）
J23nB127_p0339b11║兩兩提撕情未瞥，福堂追繹太分別。不思本分真空
J23nB127_p0339b12║體，勤求儆語怎休歇？
J23nB127_p0339b13║乾矢橛
J23nB127_p0339b14║矢橛何曾值半文？將來擬議有何情。佛法無多原平
J23nB127_p0339b15║等，濁自濁兮清自清。
J23nB127_p0339b16║庭前柏樹子
J23nB127_p0339b17║眸迎柏子最分曉，覿面相呈真湊巧。佛本無前亦無
J23nB127_p0339b18║後，囫圇吞棗知者少。
J23nB127_p0339b19║和顧來初立夏送春韻
J23nB127_p0339b20║歲序如梭去不留，夏景初賁春未收。冷暖雖向人情
J23nB127_p0339b21║換，衰旺豈因代謝愁？密密生意隨時轉，隱隱禪心始
J23nB127_p0339b22║復周。盡知梅蕊消息好，誰道荷畔吐香稠？
J23nB127_p0339b23║代漚天法兄募米偈
J23nB127_p0339b24║道高何慮生不辰，休嘆禪和篾束身，杖駕瓢囊光日
J23nB127_p0339b25║月，法弘遠近震天人。塵塵歡喜開生面，缽缽頻添賴
J23nB127_p0339b26║巨仁，莫謂一漚酬有限，化躋光天遍屆春。
J23nB127_p0339b27║顧來初求不二門答云
J23nB127_p0339b28║不二無門徑，尋求亦無途。自心能了悟，復何一與多？
J23nB127_p0339c01║齋單
J23nB127_p0339c02║覲周日語云：人無壽夭，祿盡則亡。現前所見，如乙未
J23nB127_p0339c03║年，王玄冶、賈惺常、賀仲嘿、吳聖水及大侄伯玄，同時
J23nB127_p0339c04║相繼而歿。此諸君子年尚可延，食正饒裕，而一時奪
J23nB127_p0339c05║則奪之。昔凝觀寺僧法慶，開皇三年，造夾紵釋迦立
J23nB127_p0339c06║像，高丈六，功未畢，慶遂卒。其日，有寶昌寺僧大智死，
J23nB127_p0339c07║經三日而甦，白寺僧云：「於閻羅王前見法慶，甚有憂
J23nB127_p0339c08║色。少頃，見像來王前。王遽走下階，合掌禮拜此像。像
J23nB127_p0339c09║謂王曰：『法慶造我功未畢，柰何令死？』王顧問一人曰：
J23nB127_p0339c10║『法慶合死未？』答曰：『命未合終，而食料已盡。』王曰：『可給
J23nB127_p0339c11║荷葉，俾終其福業。』」大智甫說，令於凝觀寺看之。須臾
J23nB127_p0339c12║之間，遂見法慶甦活。果甦後喜餐荷葉以為佳味，及
J23nB127_p0339c13║噉餘食終不得下。像成之後，數年乃亡。如是莫大功
J23nB127_p0339c14║德，料盡則死，轉給則生。可見多食不如少食，濃食不
J23nB127_p0339c15║如淡食也。予自丙子除暮，侍立父側，父云：「我睹此分
J23nB127_p0339c16║歲品物，件件欲得而啖之，竟若不容我啖者。」予聞而
J23nB127_p0339c17║刺心，二十年如一日。今於八月十五日靜室落成，禮
J23nB127_p0339c18║誦《法華》尊經、《梁皇寶懺》，告申茹素，隨著四弗箴曰：弗
J23nB127_p0339c19║旨弗肥，弗營弗暴，庶幾哉？弗求多便弗少，弗求濃便
J23nB127_p0339c20║弗淡。無弗可以自勉，無弗可以勉人。正是紅燈焰焰
J23nB127_p0339c21║空熒擾，急急回頭早是遲。
J23nB127_p0339c22║（日泞耕叟吳憲跋）
J23nB127_p0339c23║（閱覲周居士此文，勝閱雲棲戒殺七則，因憶韓晉公滉有吏司冥錄。一日對滉云：「凡人食料，具有記籍，二
J23nB127_p0339c24║品以上日支，五品以上旬支，六品至九品季支，平常人歲支。」滉詰以：「我明日所食幾何？」吏曰：「但不可洩漏，
J23nB127_p0339c25║食品已定。」遂密寫御前食糕腹脹，黃昏啜橘皮湯二盞。啟看一一不謬，數之前定如此。今人不能戒殺，為
J23nB127_p0339c26║口腹故。然滋味於我至輕，性命於彼甚重，識得「祿盡則亡」四字，尚敢再窮水陸，恣殺業乎？
J23nB127_p0339c27║馬冏伯云：「昔萬羊丞相李德裕，食至止少百羊，遂戒殺。偶人饋百烝羊，雖堅辭，竟數滿，不祿。」）
J23nB127_p0340a01║勸勉內人并悼亡
J23nB127_p0340a02║苦海無邊佛為度，彼岸登兮孽不墮。意中了了斷諸
J23nB127_p0340a03║緣，有何功德不負荷？
J23nB127_p0340a04║錦繡世界一時收，逍遙路上別有秋。大地山河包不
J23nB127_p0340a05║盡，個事承當永不休。
J23nB127_p0340a06║一生行履汝週旋，笑談因果在目前。登時撒手分別
J23nB127_p0340a07║去，留下福田事事全。
J23nB127_p0340a08║內助去矣我形單，好比麻油樹上攤。願汝會得祖師
J23nB127_p0340a09║意，隻亦陶然免涕潸。