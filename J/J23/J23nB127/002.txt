J23nB127_p0340b01║無依道人錄卷下
J23nB127_p0340b02║武原無依道人徐昌治覲周甫著
J23nB127_p0340b03║南村釣雪氏僧鑑刪定門人弘量記錄
J23nB127_p0340b04║五燈嚴統序
J23nB127_p0340b05║粵自三教行而禪道至今日甚盛矣，然禪統至今日
J23nB127_p0340b06║漸淆矣。費隱本師，有殷憂焉。去秋未赴徑山，時九月
J23nB127_p0340b07║既望，自福嚴抵禾，招余同詣雲間，館于小崑山房，與
J23nB127_p0340b08║士材李居士將舊本《五燈》推詳授受根究來繇，抉從
J23nB127_p0340b09║前之疑窟，訂向後之信傳。光明正大，為開闢來，佛教
J23nB127_p0340b10║流通，一大準則。至洞宗如淨以後，非無續刊，然而影
J23nB127_p0340b11║承響接，較儒家之魯魚亥豕更甚。流而至評唱訓詁
J23nB127_p0340b12║之差訛，咸得竊名正統，殊增浩嘆。余三人矢公矢慎，
J23nB127_p0340b13║溯源析流，採集五卷，皆百禪師苦心遍索手錄成帙
J23nB127_p0340b14║者。比時深憂，任事無人，募資乏力，余目擊心賞，慨焉
J23nB127_p0340b15║擔荷，束卷南還，輸金購梨，鳩工寫劂，旋到金粟，與百
J23nB127_p0340b16║師又加釐剔，親為較讎，朝催暮逼，至春初竣業，而後
J23nB127_p0340b17║喜可知也。共前翻刻計二十五卷，總顏曰《五燈嚴統》。
J23nB127_p0340b18║茲秋孟，徑山老人寄士材序文至，閱之朗朗揭日，足
J23nB127_p0340b19║令售贗鼎者緘口。余不諳，且不文，竊於命名，至意不
J23nB127_p0340b20║能嘿嘿而處於此。何也？西竺五印，禪脈也；東旦五葉，
J23nB127_p0340b21║禪宗也。一分為五，雖百千萬億，會歸一元，則正統當
J23nB127_p0340b22║覈五殽於一，則建幢立法；漸至不可思議，則閏統當
J23nB127_p0340b23║稽。況別戶分門，慮不無長短簧鼓則合而分，分而合
J23nB127_p0340b24║之，統當辨。夫覈也，稽也，辨也，皆嚴也。嚴與刻相反，而
J23nB127_p0340b25║毋縱毋濫，非我是人非以為嚴。余幼習儒，曾選刻歷
J23nB127_p0340b26║朝鑑燦典則芳摹經書二指行世，可不負儒。長而從
J23nB127_p0340b27║佛，未登賢書之籍，先廁密室之名，亦為選刻《諸經指
J23nB127_p0340c01║南》、《高僧摘要》、《醒世錄》、《法華經卓解》、《金剛經會解》數集。
J23nB127_p0340c02║今費老人與百禪師前引後接，左挈右提，事事相扶，
J23nB127_p0340c03║心心相印，箇中既通消息，功名等若浮雲，遂棄公車，
J23nB127_p0340c04║猛圖佛乘，所以茲編合掌承當，跂足立就，執鞭從事，
J23nB127_p0340c05║以心之所欽，樹天下萬世之防，敢曰有功於禪，庶幾
J23nB127_p0340c06║不負禪云。
J23nB127_p0340c07║序徑山志（壬辰新夏日書于雙徑留玉樓中）
J23nB127_p0340c08║天下名山，惟徑山形勝，鍾靈獨異；天下古剎，唯徑山
J23nB127_p0340c09║叢林，　帝寵獨隆。余素心慕，未一登覽。喜費隱老人
J23nB127_p0340c10║主席茲山，因《五燈嚴統》鳩工未竣，過余相商。鹽城之
J23nB127_p0340c11║士大夫諸善信，若赤子久失慈母，各負米供養，須臾
J23nB127_p0340c12║而纍百石。費老人曰：「歲儉，荷蒙多助，心殊弗安。」不五
J23nB127_p0340c13║日而旋旆。余不忍遽爾分袂，一路伴行至檇李。先大
J23nB127_p0340c14║司馬元仗兄曾孫輩，攀留齋嚫，捐粟盈秉，抵塘棲沈
J23nB127_p0340c15║姓者，裏糧以待，縴纜而贈。其至誠感人，隨地輸將如
J23nB127_p0340c16║此。四舟銜尾，梯航而濟，亦不五日而入山。但見諸峰
J23nB127_p0340c17║環拱，秀采迭呈，夾道皆參天古木，密布俱插地新篁，
J23nB127_p0340c18║蒼蒼欲滴，翠翠若流，勢似奔而紋迴，形似伏而神聳。
J23nB127_p0340c19║應接不暇，靄色可餐。將入門而群賢屏列于巖側，及
J23nB127_p0340c20║登堂而龍象交參于庭前。余迤邐于後，睹此肅肅威
J23nB127_p0340c21║儀，整整法幢，而後知有其人而山始靈，有其法而人
J23nB127_p0340c22║始重，非偶然也。甫憩息間，費老人持徑山志稿示。余
J23nB127_p0340c23║陡誦，因具悉國一祖師欽開山時，神龍獻地而井樹
J23nB127_p0340c24║隆千古，菩薩現形而巨石喝三塊。代宗皇帝賜號，禮
J23nB127_p0340c25║同弟子；名臣三十二皈依，稱列門人。德宗璽檄，憲帝
J23nB127_p0340c26║碑銘，生而朢隆九重，沒而流風百世。後雖名師輩出，
J23nB127_p0340c27║芳躅漸稀。迨二十世，而大慧禪師復振前徽，為此山
J23nB127_p0341a01║中興法主。縉紳入室，有無垢不動諸軒；衲子坐夏，計
J23nB127_p0341a02║一千七百圍繞。佛法冠天下，聲名溢京師，出山入山
J23nB127_p0341a03║無改節，賜紫賜號有餘裒。綱要五冊，詔入大藏。卓哉
J23nB127_p0341a04║盛事，誰堪媲美？幸元叟端禪師值至治壬戌，徑山虛
J23nB127_p0341a05║席，宣政行院奏請補住璽贈金襴袈裟。適道家言上
J23nB127_p0341a06║章謁▆天帝為選徑山四十八代住持，天閽不開，正
J23nB127_p0341a07║符其數。師朝京，夢山潭龍君持金匙舉食食。師主法
J23nB127_p0341a08║席，十八春秋，亦其讖也。自茲南楚禪師而下，月林禪
J23nB127_p0341a09║師以上計八十七世，歷唐宋來一燬于慶元己未，住
J23nB127_p0341a10║持元聰新之。兩災于昭定癸巳、淳佑壬寅，無準禪師
J23nB127_p0341a11║營之。及雲玅高之世，至元乙亥、己丑疊火，屢捐衣缽，
J23nB127_p0341a12║悉力營搆，盡更舊規，稍稍安居。明正德以後，越今幾
J23nB127_p0341a13║二百年，主席不定，宗乘久虛，去來者等若傳舍，負隅
J23nB127_p0341a14║者認為故居。茲順治庚寅，費老人赴眾檀護之請，來
J23nB127_p0341a15║主斯席，以實心行實事，絕無人我是非，以道力轉法
J23nB127_p0341a16║輪，具見超佛越祖，目擊宗祖之逼處西偏也，為之建
J23nB127_p0341a17║祖堂于殿之左；不忍碩德之無稱于後也，為之建名
J23nB127_p0341a18║宿堂于殿之右。方丈窄隘，創于殿東，亦規模不得不
J23nB127_p0341a19║如此，初非居求廣也，以山之靈，振老人之法；以老人
J23nB127_p0341a20║之大機大用，煥目前之五嶽凌霄。法席有餘燠，山色
J23nB127_p0341a21║有餘煇，座下英賢振鐸諸方大剎，廣布聲施，咸以祖
J23nB127_p0341a22║宗真血脈滴滴流傳，宜其開拓宏而垂休遠也。余遍
J23nB127_p0341a23║陟峻絕，遠眺層峰，不覺泫然淚下。憶先君資善大夫
J23nB127_p0341a24║星魯公，年踰九旬。時頌此山為佛窟而弗克躡足。二
J23nB127_p0341a25║先兄大司馬忠烈肩虞公拉余同游，竟王事驅馳杳
J23nB127_p0341a26║焉齎志。余雖不顧身家，疏聞當宁上贈下廕，際此一
J23nB127_p0341a27║游一不游，能不撫心長嘆。長兄光祿型唐公登眺，尋
J23nB127_p0341b01║龍胍，高低俱置，不道能臥游諸勝，然兀坐蓬窗。余儒
J23nB127_p0341b02║而釋者也，佛門大事外無大事，竊欲以昔日靈山會
J23nB127_p0341b03║為今日徑山會，舉四十九年吞吐未盡之機緣，仗費
J23nB127_p0341b04║老人重重拈出。余則以今日維世心，印昔日維摩法，
J23nB127_p0341b05║舉八十七代住持已成之公案，俾余不肖一一追扶。
J23nB127_p0341b06║近閱老人進山法語，如追回臨濟家風，捩轉列祖鼻
J23nB127_p0341b07║孔。尊宿當年如寶集無窮三昧潑空流等語，不覺鼓
J23nB127_p0341b08║掌大悅，庶幾哉，撐天立地于今見，繼往開來永賴之。
J23nB127_p0341b09║謹序。
J23nB127_p0341b10║百和尚全部語錄序
J23nB127_p0341b11║宗門之語，語法也正所以語心也。蓋此心法不容擬
J23nB127_p0341b12║議，不容限量，審時度節，隨因溯緣，或語地，或語人，或
J23nB127_p0341b13║語語，或不語語，乃稱獨步者，曹溪而上莫以喻其前；
J23nB127_p0341b14║頌開來者，太白而下，反若窄其緒而不知。語雖不同，
J23nB127_p0341b15║心無二心，法無二法也。惟心法昭而筆墨皆生動，齒
J23nB127_p0341b16║頰皆馨香。我法兄百翁，悉備而光大之，有才而若無
J23nB127_p0341b17║才，具識而若無識。捷得心印，而若一無所得；廣傳賢
J23nB127_p0341b18║聖，而若一無所傳。恂恂然一舉一動皆實心，一咳一
J23nB127_p0341b19║吐皆實意。真不可語，何嘗不語？其似者似不可語，何
J23nB127_p0341b20║嘗必語其似者？語所當語，何嘗不語其真？而似似而
J23nB127_p0341b21║真者，語所不當語，何嘗必語其真非真似非似者。總
J23nB127_p0341b22║之，千百年之血脈，流傳于此一語；千百世之肩荷，弘
J23nB127_p0341b23║護於此一語。此而猶得謂一人之事業乎？此而猶得
J23nB127_p0341b24║謂一世之文章乎？吾披閱再四，爽焉若失，西江之可
J23nB127_p0341b25║以一口吸也。茫茫大海亦復如是；東山之可以小魯
J23nB127_p0341b26║登也，巍巍泰山亦復如是。吾深羨其如是，竟不知其
J23nB127_p0341b27║何以如是。建瓴之水，萬里濯足；倒峽之勢，千仞振衣。
J23nB127_p0341c01║至於靜裏傳響，冷地發燄，尤在善解者，迎其刃焉。
J23nB127_p0341c02║闢邪題詞
J23nB127_p0341c03║余佩服儒教，攻苦有年，蓋通晝夜寒暑，而行住坐臥
J23nB127_p0341c04║于此中，方以未得理道為憾，忍聽邪說亂之也哉！日
J23nB127_p0341c05║兢兢焉，以一善之得、一隙之明，急為傳布，嘉與流通。
J23nB127_p0341c06║何帝典王謨、名臣烈士、貞夫節婦，不一一表章于帙
J23nB127_p0341c07║中。迄上古中古當時君相豐功偉業，咸密密裒崇于
J23nB127_p0341c08║言外，無非以大經大法，迪人心而開人目，使異說不
J23nB127_p0341c09║得乘而中也。偶於中秋，偕費隱禪師連舟詣禾，迎密
J23nB127_p0341c10║老人，見其案前所列諸書，若痛斥夫邪教之以偽亂
J23nB127_p0341c11║真，貶佛毀道，且授儒攻儒，有不昭其罪，洞其奸，彰灼
J23nB127_p0341c12║其中，禍于人，流害于世，胥天下而膺之，懲之不已者，
J23nB127_p0341c13║南有宗伯，北有諫臣，𠳿𠳿疏論，其猾稽蠱惑之奸，已
J23nB127_p0341c14║稱直窮到底。閩諸君子、浙諸大夫，侃侃糾繩。夫以技
J23nB127_p0341c15║衒巧，以利誘愚，口誅創異，筆伐黨同，何啻張膽明目。
J23nB127_p0341c16║至于雲棲有說、密老有辯、費師有揭邪之不容攛正
J23nB127_p0341c17║也，纚纚數千言，佛與儒同一衛道之心矣。費師又慮
J23nB127_p0341c18║巧偽易滋，除蔓匪細，不合諸刻揭諸塗，使人人警省，
J23nB127_p0341c19║在在聳惕焉。能戶為說而家為喻，因以數帙授昌治，
J23nB127_p0341c20║編其節次，臚其條款，列其名目，一種憂世覺人之苦
J23nB127_p0341c21║心，洞若指掌；一段明大道、肅紀綱、息邪說、放淫詞，較
J23nB127_p0341c22║若列眉。于中刪繁就簡，去肉存髓，凡一言一字，可以
J23nB127_p0341c23║激發人心，抹殺異類，有補于一時，有功于萬世者，靡
J23nB127_p0341c24║不急錄以梓。
J23nB127_p0341c25║百癡元曰：追金琢玉，字字光鮮，溯本窮源，言言慨
J23nB127_p0341c26║切。一以維持名教，一以輔弼祖庭。世道人心，裨益
J23nB127_p0341c27║豈淺淺哉？子輿有言：吾為此懼閑先聖之道，距楊
J23nB127_p0342a01║墨放淫辭，邪說者不得作。於覲翁見之。
J23nB127_p0342a02║序雲濤集
J23nB127_p0342a03║黃檗隱元禪師，費老人法嗣也。其悟道則有行繇，其
J23nB127_p0342a04║建幢則有語錄，不具論。祗如負擔，走天童，登祖堂，掃
J23nB127_p0342a05║祖塔，渡江而北詣金粟。覲師不肖，始得一接色笑，見
J23nB127_p0342a06║其巍巍器宇，稜稜俠骨，滿口珠璣，遍體德業，而後知
J23nB127_p0342a07║身任道法者，如山之峻、如海之汪，未易測度高深也。
J23nB127_p0342a08║未幾，振鐸福嚴，結茆為廬，問道環堵不肖。于庚寅夏
J23nB127_p0342a09║壽費老人于此山，而具悉其澹泊平易，不擇地而引
J23nB127_p0342a10║掖如此。辛卯冬，良上人捧師《雲濤集》募刻，陡誦一字
J23nB127_p0342a11║一真金，一語一至寶，如復轉檗庭之淒涼甘如飴，倏
J23nB127_p0342a12║焉盛大履如素，點綴十二峰于紙上，人得披卷而領
J23nB127_p0342a13║略，剖示十四景于目前，隨在借喻以顯真。此津梁筏
J23nB127_p0342a14║也，此指南訣也。余喜而捐貲，相助成帙，且為一序顛
J23nB127_p0342a15║末。凡寓目者，幸弗以寄情適意，為一時酬對選勝之
J23nB127_p0342a16║書而作文字會，則幾矣。
J23nB127_p0342a17║題靈師語錄序
J23nB127_p0342a18║捐金建菴，供養大善知識者，道真也，命名直指，廣示
J23nB127_p0342a19║人心，見性成佛者，徑山老人也。奉法惟謹，守先待後，
J23nB127_p0342a20║而提唱宗乘者，老人法嗣靈岳禪師也。余于鹽官領
J23nB127_p0342a21║其披膈，心為向往。茲于雙徑接其謦欬，益切神依，似
J23nB127_p0342a22║不能嘿嘿處此，然而不能無慨于今日也。有等認唾
J23nB127_p0342a23║餘作生涯，珍糞團為至寶，弁髦一切我慢上人，呵呵
J23nB127_p0342a24║鼠喫貓兒飯，推枕落地時，活潑翻身轉，一句半句從
J23nB127_p0342a25║何著，乃誇多鬥靡謬，認見過于師，不顧籌，可入室而
J23nB127_p0342a26║止取肘滿，縱橫迴思，築拳脅下，轉師黃檗者，究成往
J23nB127_p0342a27║事，一似主伯家以亞旅為勝，朋黨中以羽翼為先。那
J23nB127_p0342b01║知壯士展臂，獅子游行，渾身脫落漆桶底，窗櫺怎過
J23nB127_p0342b02║水牯牛？接引一淆，則龍蛇雜進，若廟若祠，盡做開堂
J23nB127_p0342b03║勝地，擎拳豎指，便稱說法宗風。承當既謬，演法日卑。
J23nB127_p0342b04║嗚呼！鴛鴦繡出從君看，金鍼終不度與人，遠之遠矣。
J23nB127_p0342b05║自此而依稀彷彿道場，便滋圖利徇私外護，如缶醯
J23nB127_p0342b06║黃蚋，聚之有酸，盲以引盲，偽以附偽，彼此相蒙，日淪
J23nB127_p0342b07║污下，祖庭誰為撐扶，宗綱立見頹敗。此皆旁蹊曲徑，
J23nB127_p0342b08║舉光明正大、直截現前之道，而故違之。宜老人有概
J23nB127_p0342b09║于中，汲汲指點而菴稱其名。靈師步趨其內，舉揚箇
J23nB127_p0342b10║事而名踐其實，正是象王行處絕狐蹤，一堂授受，有
J23nB127_p0342b11║的據也。昔庖丁批卻導款，一朝解十二牛，而刃若新
J23nB127_p0342b12║發于硎。竊于靈師，有厚望焉。雖然余亦多此一番饒
J23nB127_p0342b13║舌，墻外鳥啼聲已碎，盡在搖頭不語中。是為序。
J23nB127_p0342b14║百癡元曰：「鬧熱時病中，一帖清涼散。」
J23nB127_p0342b15║序寫峰
J23nB127_p0342b16║天下叢林皆善知識說法度人之地。恬退者必藉靜
J23nB127_p0342b17║室為憩息。其未出山者，亦每搆一椽，創一址，長養法
J23nB127_p0342b18║幢，嫻習矩矱，為他日大行廣布之始基。如示方法姪，
J23nB127_p0342b19║本師費老人之孫，孤雲兄之子也。建剎于鹽之北關
J23nB127_p0342b20║外，新篁密插，古柏高擎，梅環于左，水流于右，前有雉
J23nB127_p0342b21║堞，後有勺居，東濱大海，西峙浮圖。毛父母寓目心喜
J23nB127_p0342b22║題曰：寫峰。明明祇樹園而不寫，明明舍衛城而不寫，
J23nB127_p0342b23║明明阿耨池而不寫，明明竹林精舍而不寫，而所寫
J23nB127_p0342b24║者峰也。豈以東南之秦駐稍遠，西南之紫雲尚遙？必
J23nB127_p0342b25║欲東北起一層巒，西北障一天塹，而百鳥銜花之異，
J23nB127_p0342b26║竟在指顧間乎。一峰而該千峰萬峰，萬峰千峰而統
J23nB127_p0342b27║于此一峰，俱無暇論。總之，有竹有梅，有泉有石。界東
J23nB127_p0342c01║藩為佛室，邈西舍若雲居。海濤與梵音同韻，松風與
J23nB127_p0342c02║林吼齊聲。莫道閉門不是深山也。
J23nB127_p0342c03║釣雪鑑曰：「奇巧疊出，是蘇黃小品中最佳處。」
J23nB127_p0342c04║法華經卓解敘
J23nB127_p0342c05║諸經皆修行軌則，獨法華妙義，殷殷開導，殷殷示方
J23nB127_p0342c06║便法門，種種曉喻、種種現接引神力，務使未信令信，
J23nB127_p0342c07║未解令解，未善生善，已善增長，豎窮三際，橫亙十方，
J23nB127_p0342c08║在在醒人敬禮，處處肅人遵奉。借權顯實，而實之真
J23nB127_p0342c09║體躍躍在吐露間；懸一通三，而三之指歸隱隱在趨
J23nB127_p0342c10║步外。予年屆八旬有五，精力日憊，資用日窘，回思大
J23nB127_p0342c11║恩未報，駒隙空延，急集法華諸論，而天台智師之科
J23nB127_p0342c12║註為詳師詮藏、通、別、圓四教，而藏中菩薩乘概隸為
J23nB127_p0342c13║小，不無遺議。復檢清涼國師，小、始、終、頓、圓五教，揭其
J23nB127_p0342c14║全宗，細將七卷句為逗、節為解，一登繕帙，便付剞劂。
J23nB127_p0342c15║彷昔賢豪，秉燭夜遊之意，亦俾速于披閱心目蚤豁，
J23nB127_p0342c16║如杲日麗天，萬象靡不領其光、荷其炤。此經分疏明
J23nB127_p0342c17║了，自軌軌他，或得有功于法寶，有益于人心，有利于
J23nB127_p0342c18║天下後世焉。若介介擬議于如何玅法、如何蓮華，是
J23nB127_p0342c19║不覷透本根，徒枝尋葉摘，奚補哉？
J23nB127_p0342c20║金剛經會解了義序
J23nB127_p0342c21║予於戊辰燕邸考授別駕時，誦起《金剛經》，閱今三十
J23nB127_p0342c22║五載，口為誦而心無解，欲以不解解之。初非此可解，
J23nB127_p0342c23║彼不可解。又非有可解，有不可解。竊嘆義味何如是
J23nB127_p0342c24║深奧？究竟無淺如何有深，無顯如何有奧，大而世界
J23nB127_p0342c25║此也，細而微塵此也。明明可舉，似明明無可舉；似繁
J23nB127_p0342c26║而生類此也，約而四相此也；實實有係屬，實實無所
J23nB127_p0342c27║係屬。法可說，而法原無法，併說亦無說；物可度，而物
J23nB127_p0343a01║無其物，併度亦非度。上而授記無授記，下而受持無
J23nB127_p0343a02║受持，中而演說四句偈，無從而演說。諸相不立，歸于
J23nB127_p0343a03║無我，造作不生，泯于無為。總之無可住之法，便無可
J23nB127_p0343a04║住之心；有住而無住之心，即是不降而降之法。故護
J23nB127_p0343a05║念非不諄切，而去來坐臥先無定；付囑非不叮嚀，而
J23nB127_p0343a06║夢幻泡影誰是真？予遍搜諸解，俱不過會文絜義，尋
J23nB127_p0343a07║章摘句爾。已于其中，煩者汰之，訛者訂之，晦者醒之，
J23nB127_p0343a08║倒者整之，前後呼應者暢其詞，虛實轉變者通其意，
J23nB127_p0343a09║謂直溯靈山會上，覿面吐露，覿面稟承，世尊不說說，
J23nB127_p0343a10║須菩提不聞聞，阿難結集于儼然未散時，而會取當
J23nB127_p0343a11║日情景，余則何敢？若以堅利喻金剛，余則曰堅莫堅
J23nB127_p0343a12║于此心，利莫利于此信法之心，心光即是佛光，人人
J23nB127_p0343a13║有現成般若，證佛不如證心，在在有捷徑六波羅蜜。
J23nB127_p0343a14║至于非名是名，正第一義難形容處，如云日出西方
J23nB127_p0343a15║夜落東，桃花雪白李花紅，何獨不然？
J23nB127_p0343a16║
J23nB127_p0343a17║資聖募建雲水房疏
J23nB127_p0343a18║
J23nB127_p0343a19║法門功德，齋僧為上。而接待行腳使至者如歸，又齋
J23nB127_p0343a20║僧中喫緊事。近法兄破堂頭闡化，延納四方參徒，食
J23nB127_p0343a21║訖即去，以無安單也。茲山東客僧傳正，號澹菴，目擊
J23nB127_p0343a22║屋窄地寬，發願叩募，啟建數椽，一以便雲遊往來，一
J23nB127_p0343a23║以專學人觀聽。因此僧係先胞兄肩虞公巡撫山東
J23nB127_p0343a24║時，曾為屬吏，遇亂長剃，籍此功行，以了夙緣，浼予弁
J23nB127_p0343a25║首。予已住靜南郊，一切付不聞不見，因以此僧懇請
J23nB127_p0343a26║之故，及與破和尚來諭，辭之不克，聊為捉筆，所謂供
J23nB127_p0343a27║養百千諸佛，不如供養無心道人。特以告諸具眼者。
J23nB127_p0343b01║重建真如塔疏
J23nB127_p0343b02║按：忉利天城東，有佛髮塔，城西歡喜園中，有佛缽塔，
J23nB127_p0343b03║城中御駕園中，有佛牙塔。至阿育王造八萬四千塔，
J23nB127_p0343b04║敕閻浮提及于海際、城邑聚落，滿一億家者，即為立
J23nB127_p0343b05║塔。此時欲得舍利供養，遂將四部兵眾至王舍城，取
J23nB127_p0343b06║阿闍世王佛塔中舍利。又取七佛塔中舍利，以金、銀、
J23nB127_p0343b07║琉璃、玻璃筐盛之。復作八萬四千寶瓶，以盛此筐。從
J23nB127_p0343b08║來舍利有三種，骨舍利色白、髮舍利色黑、肉舍利色
J23nB127_p0343b09║赤。後孫權時沙門康僧會，極言舍利，應現無方。權曰：
J23nB127_p0343b10║「何在？」會曰：「佛神跡感通，祈求可獲。」權即委會求，經三
J23nB127_p0343b11║七日，至誠禱請，遂獲瓶中。旦呈于權，光炤宮殿，權執
J23nB127_p0343b12║缾瀉于銅盆，舍利下衝，盤即破碎。權大驚異，會曰：「佛
J23nB127_p0343b13║之靈骨，金剛不朽，劫火不焦，槌砧不碎。」權使力者盡
J23nB127_p0343b14║力擊之，槌砧俱陷，舍利不損，光明四射。以是知建塔
J23nB127_p0343b15║難得，舍利又難。今又節法師重建真如塔，殫思締造
J23nB127_p0343b16║四層，工程浩大，又三處得舍利五顆，因緣巧湊，出自
J23nB127_p0343b17║天助，豈人力哉？丙申春仲，詣鹽西林菴開講《楞嚴》尊
J23nB127_p0343b18║經，募諸善信，隨緣喜捨，以竟前功。洵是垂絲千尺鉤
J23nB127_p0343b19║還曲，利物多方語帶悲。若不體究說法本意，恐說者
J23nB127_p0343b20║說到盡未來際也說不了，即聽者聽到盡未來際也
J23nB127_p0343b21║聽不了。故行到水窮處，還當坐看雲起時。願令如幻
J23nB127_p0343b22║如夢之眾，特發如饑如溺之心，圓成如金如剛之塔，
J23nB127_p0343b23║方為烈焰堆中撈得月，否則趨向真如亦是邪。
J23nB127_p0343b24║釣雪鑑曰：「文節只造一座塔，覲翁便現出種種塔
J23nB127_p0343b25║樣。文節以土木瓦石為塔，覲翁以筆墨心華為塔。
J23nB127_p0343b26║且道誰優誰劣？具眼者試定當看。」
J23nB127_p0343b27║塔塘橋序
J23nB127_p0343c01║聞之檀那六度利濟為最上乘，故造殿裝佛，雖不漏
J23nB127_p0343c02║因，非見世事。繄渡口灘頭，絕流斷岸，雨夕風辰，黃昏
J23nB127_p0343c03║午夜，行人天塹，徬徨苦海，所謂人天路上，現前功德，
J23nB127_p0343c04║惟此特著。矧塔塘橋匪，僻處一隅，鹽邑抵郡，固取道
J23nB127_p0343c05║而七壤萬靈，率由利涉，陡然缺陷插翅，勿能胥溺是
J23nB127_p0343c06║懼。此住持道人海澄宏願，遹新弗憚，五體投地，借筏
J23nB127_p0343c07║彼岸也。我父侯快閣劉公，俠骨慈腸，生秉慧根，性具
J23nB127_p0343c08║上器，規政罔不嘉惠氓庶，此舉慨俞所請，捐廉為厥
J23nB127_p0343c09║指南，俾眾生仝脫迷津，悉躋覺路，則又不寧嘉惠余
J23nB127_p0343c10║鹽，將闔郡諸壤咸利賴焉。余慚襪線能，弗仰崔嵬，以
J23nB127_p0343c11║足高瞻沆漭而神遠乎？頃歲凶粟踊，朝夕不遑，余亦
J23nB127_p0343c12║何敢向窶子為不情語語？夫素封家，與其積之不散。
J23nB127_p0343c13║何如？擲其必朽，造乃無量。昔人竹橋渡蟻，食報鼎甲。
J23nB127_p0343c14║夫蟻猶異類，善且天知。救我血氣膚髮，更當什伯。雖
J23nB127_p0343c15║然，即不食報。見險道，化金城，沙界盡攸往，必多懽喜
J23nB127_p0343c16║趣。然則宰官居士，隨其產力，或出金錢，或輸子粒，共
J23nB127_p0343c17║作懽喜想，雖寶筏金繩篾以加茲。余不文，為募引緣，
J23nB127_p0343c18║亦推廣父侯德意，而為大眾勸，併為海澄道人勸，但
J23nB127_p0343c19║得己心堅似鐵，他心雖鐵也須穿。
J23nB127_p0343c20║送寧波總戎馬冏伯書
J23nB127_p0343c21║老親翁榮轉南中督府，方出奠海國，旋入衛邦都，事
J23nB127_p0343c22║業文章，古今來不少概見。弟辱在最契，雀躍胡可言
J23nB127_p0343c23║喻，未審何日錦旋。弟當走武林道傍摳迎把晤。茲有
J23nB127_p0343c24║啟者，弟月之望，于禾干晤天童密雲老和尚，談及老
J23nB127_p0343c25║親翁崇禮護法，稱誦謂再來人。近因彼處一士夫不
J23nB127_p0343c26║合，飄然出游，曾無繫戀。今又為海道王老公祖慰留
J23nB127_p0343c27║肫懇，使命交臨，各邑鄉紳致郵盈案。和尚慈悲忽發，
J23nB127_p0344a01║歡然就眾請焉。總之，有道之人，去從皆理，喜怒無私。
J23nB127_p0344a02║弟皈依已久，知莫可效讚嘆。但願台駕將發時，一俯
J23nB127_p0344a03║臨其地，便足重山靈。至若挽轍之道臺，乞揄揚其休
J23nB127_p0344a04║美，勸其永作鎮護，更望台晤撫臺，備言和尚之品行
J23nB127_p0344a05║與化導，委委王法佛法相為表裏，使秉鉞者亦起敬
J23nB127_p0344a06║心，一二鑠金，遂不得乘而中焉。老親翁之種福，與維
J23nB127_p0344a07║持調護者而俱深也。弟一腔熱血，不覺言之娓娓。
J23nB127_p0344a08║
J23nB127_p0344a09║
J23nB127_p0344a10║木老人北遊集中
J23nB127_p0344a11║上問：老莊悟處與佛祖為同為別？老人云：佛祖明心見
J23nB127_p0344a12║性，老莊所說，未免心外有法。古人判他為無因，濫同
J23nB127_p0344a13║外道。
J23nB127_p0344a14║上云：孔孟之學又且何如？老人云：中庸說心性而歸之
J23nB127_p0344a15║天命，與老莊大段皆同。予因眾議稍窒，致書老人乞
J23nB127_p0344a16║將「段皆」二字易「不相」二字，便見孔孟與老莊大不相
J23nB127_p0344a17║同。老人復書不納，箴云：世上皆知孔孟不可及，予一
J23nB127_p0344a18║人，何苦為他出氣爭箇落處？諄諄尋孔孟落處，那如
J23nB127_p0344a19║汲汲諦審自己落處？況天地開闢，三教並興，道本一
J23nB127_p0344a20║致，教立殊途，游夏不能贊一詞，予又何必置一喙？有
J23nB127_p0344a21║不明處，不妨疑著。有不到處，不妨歇著。種種辯說，種
J23nB127_p0344a22║種枝節。
J23nB127_p0344a23║釣雪鑑曰：「凡人不識自己，所以不識孔孟。不識孔
J23nB127_p0344a24║孟，所以離枝脫節，并不識佛祖矣。三復覲翁語，使
J23nB127_p0344a25║人眉舒神豁。」
J23nB127_p0344a26║
J23nB127_p0344a27║
J23nB127_p0344b01║辛丑年紀事
J23nB127_p0344b02║繼和尚之住金粟也，殉一人之見，不謀于眾，不聞于
J23nB127_p0344b03║鹽奔走當事，為壓服諸護法之計。且繼公曾受托，許
J23nB127_p0344b04║藏老人《嚴統》版八百餘塊，及攜板至靈巖，悉送杭州
J23nB127_p0344b05║銷毀，未免老人介意，因授遺稿有二刻，布告十方。但
J23nB127_p0344b06║此《嚴統》內前四卷、末五卷，皆昌治捐資刻成，以此推
J23nB127_p0344b07║敲進院遲至六月十五，方孺對張侗老召認刻還我
J23nB127_p0344b08║板，因于十三十四日，那金購一新做塔樣，小而精巧。
J23nB127_p0344b09║此時河涸，止可力盪，復捐工費，作料匠人、刻字人、寫
J23nB127_p0344b10║字人，一齊入山，造成費隱容禪師舍利衣缽之塔，明
J23nB127_p0344b11║尊舊住持也。車和尚靈骨塔先居東首，此塔居西書
J23nB127_p0344b12║一扁燈傳處。塔成之日，適堂中末法老僧不喜老人
J23nB127_p0344b13║建塔，破口背詈。塔成後，此僧經行塔院一跌而死，豈
J23nB127_p0344b14║非天有威靈乎？七月，造老人像，入祖堂東邊，置一大
J23nB127_p0344b15║扁。張侗老題贈光前裕後。昌治跋語顏額右曰：老人
J23nB127_p0344b16║住持金粟十有一祀，兩值歉收，珠桂維艱，缽盂再弄，
J23nB127_p0344b17║用飽禪和，困而益亨。次逢　鼎革，人心惶惑，左右棘
J23nB127_p0344b18║荊。老人晝夜綏戢，內外訓諭，漸得平安，危而益定。戊
J23nB127_p0344b19║子出院，遍請鹽城紳衿善信及大眾，卜請住持百和
J23nB127_p0344b20║尚于伽藍神前，一聽龍天推出公而益普。後住天童、
J23nB127_p0344b21║住徑山、住維摩、住福嚴，時刻以金粟為念，身遠而心
J23nB127_p0344b22║益親。今尸祝祖堂，理固宜然。
J23nB127_p0344b23║（中一間密老人，東次間費老人，西次間車和尚，三位廚像莊嚴煥發▆治生歡喜心，因援筆而賦二
J23nB127_p0344b24║聯浼干和尚，大書于柱：父父子子一條白棒接人天中興濟北宗風。
J23nB127_p0344b25║兄兄弟弟兩道寄眉掀日月式擴越南法象。時千峰息乾示方爾微兩子一孫送
J23nB127_p0344b26║像歸家。懽敘拈偈。）
J23nB127_p0344b27║（畫艇停橈泊佛門，高臺三座映乾坤，八人賓主襄師事，斗室時披肝膽昆）。
J23nB127_p0344c01║釣雪鑑曰：「金粟為祖宗法窟，無論創自赤烏之年，
J23nB127_p0344c02║其來已久，即密老和尚以至于今，燈傳薪接，亦五
J23nB127_p0344c03║十餘年于茲矣。住持此席者固難，護持此山者更
J23nB127_p0344c04║難。　覲翁以大公無我之心，扶滹沱單提之令，俾
J23nB127_p0344c05║危者安、斷者續，自非具大願力、大手眼，曷能始終
J23nB127_p0344c06║若此？觀辛丑記事之文，具悉其婆心苦衷矣。」
J23nB127_p0344c07║
J23nB127_p0344c08║
J23nB127_p0344c09║
J23nB127_p0344c10║歷敘一生艱苦
J23nB127_p0344c11║予大父誥贈資善大夫兵部尚書定溪公，生予父最
J23nB127_p0344c12║晚。予父亦以仲兄貴贈官如祖，初則蕭然清儉、株守
J23nB127_p0344c13║士也。舉予時，父年三十有六，母年三十有七，同胞八
J23nB127_p0344c14║乳，予第六乳也。前兄五間一留一，予與三兄次第相
J23nB127_p0344c15║接。後又生弟。父母以予適逢間數，昕夕憂危者六年，
J23nB127_p0344c16║訓讀皆口傳，未嘗寓目。七歲，即隨父館于硤石鎮陳
J23nB127_p0344c17║嶽雲、鄭吉山家，課而不督。至十二尚未開經，或咎太
J23nB127_p0344c18║遲，父輒嗚咽對云：「一年未出痘，一年不責以成人事。」
J23nB127_p0344c19║及十三見痘，父母憂危特甚。時值歲荒歉，無力延醫，
J23nB127_p0344c20║遇渴則療以黃連，遇瀉則喂以肉果，閤家痘殤十三
J23nB127_p0344c21║人，而予獨全，皆吾父慈念殷殷，有格上蒼也。十四五
J23nB127_p0344c22║時，閱文試筆，便曉播弄，隨父館于浦漾黃九皋家，與
J23nB127_p0344c23║陸葆老總丱會藝，砥礪鼓舞，頗稱相愜。次年，隨二兄
J23nB127_p0344c24║館于橫山張紹南家，與張睿老朝暮相見，睿老尊太
J23nB127_p0344c25║孺人極重師傅隆賓客，歲時供饌頗豐。既而試苦府
J23nB127_p0344c26║關，幸杜父賞識獎借郡侯，得同沈菁老游泮其年跨
J23nB127_p0344c27║鳳，適遇二兄鄉薦髮妻，許克勤克孝克相。予讀無珥
J23nB127_p0345a01║可脫，無生可謀，祇以紡織微貲，恪供堂上。及睹二兄
J23nB127_p0345a02║之褒封，而後知口腹之承雖歡，小孝爾。予意欲成其
J23nB127_p0345a03║大者，更攻苦罔懈，冀就厥志。己酉，長男乾貞生。壬子，
J23nB127_p0345a04║不與觀場，退而結網，寒暑弗轍。甲寅，錄科宗師周擊，
J23nB127_p0345a05║節予文對七邑讚美，不啻舌敝，謂是秋定舉高魁，而
J23nB127_p0345a06║四入浙闈，俱遭刖足。丁巳，次子拱樞生，時先人分撥
J23nB127_p0345a07║鄉屋，予為欲依膝下供甘旨，讓祖房于大兄，而卜居
J23nB127_p0345a08║于城。凡四易市廛，始搆室烏龍潭西住之。辛酉，三兒
J23nB127_p0345a09║升貞生，襁褓甫三而偶喪，上有兩高年，下有諸藐孤，
J23nB127_p0345a10║俯仰俱困，睹聞皆慘。萬不得已，續弦大司空康禧屠
J23nB127_p0345a11║公之孫女，柔順孝敬，視前若出一轍，而寬和愛育，直
J23nB127_p0345a12║泯然于前後際焉。是年四兒蒙貞生。冬杪，先母黃太
J23nB127_p0345a13║夫人辭世，值三先兄和州柩歸，連遭二喪，兄弟三人
J23nB127_p0345a14║煢煢奉垂暮嚴君者十有四年。予一椽雖搆產止數
J23nB127_p0345a15║百，小試覺利，而大試輒鈍。苫塊餘生，選刻鑑燦芳摹
J23nB127_p0345a16║書旨者，無意青紫也。庠餼可捨，貢銜可考，而不即安
J23nB127_p0345a17║府倅，實不願一生窮經，竟登榜外戲場。爾二兄備兵
J23nB127_p0345a18║漁陽，一病幾殞，庸醫過表致虛柴，蓮老驟補患結，予
J23nB127_p0345a19║適到二兄執手流涕，口啞不能言。予兩者皆排拜，禱
J23nB127_p0345a20║于天筮，得七日來復勿藥，有喜。靜伴七日，果愈。代為
J23nB127_p0345a21║料理軍政糧儲者，浹月皆當。今浙閩總督陳公祖，時
J23nB127_p0345a22║在道廳，一一文移，商略批發入都，未期輒遇兵困仲
J23nB127_p0345a23║季。兩兒不候平寧而急返，一甫八齡，一甫十二。予明
J23nB127_p0345a24║為之喪膽、為之裂究，獲抵家，張用僕承值之功，沈宗
J23nB127_p0345a25║老提挈之德，不容泯也。邸中楚囚相對者，吳石老、陳
J23nB127_p0345a26║芳老、錢貞老、楊泰老四人耳。辛未，二兄量移武德監
J23nB127_p0345a27║軍，入萊拜巡撫，　命予適取道東省方伯、勞金老，目
J23nB127_p0345b01║擊時艱，涕泣而談。予忘其為書生，而慨焉起澄清天
J23nB127_p0345b02║下之志，一時知有兄不知有身，知有國不知有家，舉
J23nB127_p0345b03║向來兵家之積弊，與目前掩敗之覆轍。縷縷指陳歷
J23nB127_p0345b04║歷証據。南大冢宰謝珍，予疏一字不增減，直達　睿
J23nB127_p0345b05║聽。濟南道葉憂予危予，髮為白，冠為挂。二兄竟以身
J23nB127_p0345b06║殉城。予護兄家眷南還，卒得上褒下廕，藉此舉也（揭并
J23nB127_p0345b07║疏附後）。每見父愁，日形于面，百般承順終怏怏不樂，心
J23nB127_p0345b08║口自語：「安得有繼武者？俾冷淡世情。不至當吾身而
J23nB127_p0345b09║親見。」予聞言鼓奮，即以誦讀當色養，誓不梯榮南國
J23nB127_p0345b10║不為順親，誓不焚膏。刺史不得回天，負擔走秣陵入
J23nB127_p0345b11║試。時主內簾者丁蔣兩老師，秉公持正，同坐同閱。予
J23nB127_p0345b12║房師易六房吳也，得予卷大為踊躍，手不停批，口不
J23nB127_p0345b13║停讚，呈送兩師。兩師曰：「機沈養到，力厚調古，掄元之
J23nB127_p0345b14║作。」急中即此便是天相予處，即此便是予得天以挽
J23nB127_p0345b15║親心處。報捷之夜吾父莞爾笑曰：「癸卯親見二兒浙
J23nB127_p0345b16║榜標名，癸酉親接四兒南闈報錄，今而後喜可知矣。」
J23nB127_p0345b17║丙子，因居窄，復式擴于楊橋之北首。菊月，父躋九秩，
J23nB127_p0345b18║子孫家屬以千計，稱觴階前，陶然樂也。交冬漸減飲
J23nB127_p0345b19║食，予心憂之，不赴公車。至丁丑仲月五日，坐臥自如，
J23nB127_p0345b20║忽發暈逾晷，醒而取誥命軸，交冢孫伯园。值伯园侍
J23nB127_p0345b21║衛京師，呼僮一一展而授之，燕語自若，恬然而逝。予
J23nB127_p0345b22║與大兄哀毀絕粒，奈人事雜稠，不克雞骨支床，勉為
J23nB127_p0345b23║哭泣備禮。越二載，安厝大蒲山之巔，遺產四分，各受
J23nB127_p0345b24║蕩田百畝，遺衣悉賚戚友之不給者。予伏而思曰：賢
J23nB127_p0345b25║父賢祖，不得忝列俎豆，于心何慊？遂殫心力，叩諸當
J23nB127_p0345b26║事，凡三詳三勘，論定而後得府縣並祀鄉賢。此庚辰
J23nB127_p0345b27║三月，正五兒頤貞所生月也。甲申，神京破。六月，嘉興
J23nB127_p0345c01║破。八月，鹽城亂兵鼓噪，府堂一炬登燼，延燒鄰房。予
J23nB127_p0345c02║家止隔一衖，天反風，幸而獲免。筮得城外西北吉，即
J23nB127_p0345c03║出北門。到朱年兄修老家，次日到新行崔寧侯家。念
J23nB127_p0345c04║三日，凡旅泊于豐山間者大半遇害，予鄉居資釜器
J23nB127_p0345c05║用舟楫盡失一空。十月還城，食物用物件件購辦，男
J23nB127_p0345c06║衣女飾一一不周。予嘆曰：「巢破偶存，復認安居。丁散
J23nB127_p0345c07║偶聚，復珍眷屬。口經食貧，復圖飽腹。真大惑不解之
J23nB127_p0345c08║人也。」庚寅，憩郊園，適文節教師在梵勝講《楞嚴》，朝往
J23nB127_p0345c09║暮返，大有會心。覺數十載，全身護持金粟，皆外護，非
J23nB127_p0345c10║內護，猛然心徹宗乘，身擔佛法，未離世而竊不即世，
J23nB127_p0345c11║雖居塵而志不染塵。洒洒落落，笑傲園圃，如費老禪
J23nB127_p0345c12║師、百癡禪師題園韻，予和曰：富貴非吾願，花鳥聊適
J23nB127_p0345c13║觀。斗居堪容膝，種地不求寬。戴笠幾忘暑，披裘可禦
J23nB127_p0345c14║寒。高賢時下榻，論古有餘歡。九月，損貲助刻《傳燈嚴
J23nB127_p0345c15║統》五卷。辛卯竣業，親為之序。復蒙費老人以偈與拂
J23nB127_p0345c16║親承手授，因念肩任之重，遂將目前居室所有，悉分
J23nB127_p0345c17║而給諸後人。因著脫家、分家二偈。此身泊然清淡，孑
J23nB127_p0345c18║焉赤條，所可信者，此中曾不壞，今更自承當。迴視得
J23nB127_p0345c19║子而教，子長而婚，四成立者，各青其衿，三拔貢，五肄
J23nB127_p0345c20║業太學，頗知自勵。乾貞，娶州守朱葵老女，孝廉如日
J23nB127_p0345c21║姊也。舉孫一秉節，豐山罵賊烈死，不啻奇男子。續配
J23nB127_p0345c22║許庶，生孫一拱樞，娶北兵副郎胡孝老女，舉孫一升
J23nB127_p0345c23║貞，娶陳子老女，孝廉子木公繼女也。舉孫二，許出蒙
J23nB127_p0345c24║貞，娶孝廉朱迦老女。（側出）孫一，屠出頤貞，聘癸未進士
J23nB127_p0345c25║許元老女（庶生）。孫一李出，五姻之費，固已不貲，一生課
J23nB127_p0345c26║讀，婚嫁居住。財用之累猶可言，心情之累不可言，處
J23nB127_p0345c27║順境而支撐猶易，際逆境而湊泊更難。予苦也哉！有
J23nB127_p0346a01║此身之為苦；今樂也哉！無此家之為樂。前後若殊，觀
J23nB127_p0346a02║身世總一視。天勞我，我奉之；天成我，我凝之。過此以
J23nB127_p0346a03║在，未之或知。
J23nB127_p0346a04║
J23nB127_p0346a05║
J23nB127_p0346a06║
J23nB127_p0346a07║
J23nB127_p0346a08║
J23nB127_p0346a09║
J23nB127_p0346a10║附疏稿
J23nB127_p0346a11║南京吏部尚書臣謝陞等，謹
J23nB127_p0346a12║題為東事敗壞已極，有聞不敢不
J23nB127_p0346a13║告，伏乞
J23nB127_p0346a14║聖明，速賜
J23nB127_p0346a15║乾斷，以救咽喉重地事。臣等接得山東巡撫徐從治
J23nB127_p0346a16║胞弟徐昌治揭帖，為奸弁賣
J23nB127_p0346a17║國，督師欺
J23nB127_p0346a18║君，萊危已極，拼命直陳事。據毛經魁、賀允道云：係胞
J23nB127_p0346a19║兄從治同登萊巡撫謝璉、萊州差出，眼見督師
J23nB127_p0346a20║劉宇烈屢次捷報，皆屬欺誑。萊必破滅，敢冒死
J23nB127_p0346a21║陳之。胞兄從治，初奉監軍
J23nB127_p0346a22║命，于正月二十五日入萊城。二十九日奉巡撫
J23nB127_p0346a23║命，于二月初一日在彼到任。適湊總兵王洪早懷異
J23nB127_p0346a24║心，與總兵楊御蕃尋釁生非，扎營窵遠御蕃血
J23nB127_p0346a25║戰，洪竟坐視不救，以致營兵四五千人，一鬨奔
J23nB127_p0346a26║逃。楊總兵止帶回家丁二百，闖進萊城，即遭圍
J23nB127_p0346a27║困。賊架雲梯抬板門儘力攻打，城上亦儘力防。