J23nB128_p0347a01║普明寺牧牛圖頌序
J23nB128_p0347a02║咄！盡大地是普明一頭牛，何處更有佛與眾
J23nB128_p0347a03║生？毫厘不隔，本是如如。若道此牛有黑有白，
J23nB128_p0347a04║有雄有雌，有饑有飽，便是一體，分別成二。世
J23nB128_p0347a05║尊初生指天，指地周行，目顧犯人，苗稼不少；
J23nB128_p0347a06║祖師西來，直指人心，見性成佛，喫他水草。良
J23nB128_p0347a07║多三玄要四料揀，五位居臣，九十六圓相，受
J23nB128_p0347a08║盡牽制鞭策，乃至拈椎豎拂，行棒行喝，種種
J23nB128_p0347a09║機用，皮毛脫落，四足潛蹤許大一頭牛，不知
J23nB128_p0347a10║逃向那裡去了。到這裡地，重關已破。且道向
J23nB128_p0347a11║上還有事麼？以拂子打圓相云：火裡木牛耕
J23nB128_p0347a12║白雪，雲中石馬舞春風。會麼不會，請看牧牛
J23nB128_p0347a13║頌并諸方次韻語句，畢竟還有優劣也無？
J23nB128_p0347a14║臨濟正宗三十二世𨍏轢道人嚴大參謹序
J23nB128_p0347a15║
J23nB128_p0347a16║
J23nB128_p0347a17║普明禪師牧牛圖頌附諸大禪師和頌目錄
J23nB128_p0347a18║普明原頌，雲棲蓮太師付梓序云：普明未詳何許人，
J23nB128_p0347a19║則亦不知道場之所矣。辛丑冬，予來理坊事，壬寅夏，
J23nB128_p0347a20║𨍏轢嚴居士將普明緣起及舊寺圖相示，始知因緣
J23nB128_p0347a21║在此。居士既恢復寺基，初請玄微禪師繼請明巖耆
J23nB128_p0347a22║德，殿宇煥然，僚房俱備，將來欲成獅窟。余見諸方和
J23nB128_p0347a23║頌讀之，不勝喜躍，效顰和之，并將圖頌和頌合成一
J23nB128_p0347a24║冊流通。
J23nB128_p0347a25║聞谷大師天隱禪師
J23nB128_p0347a26║破山禪師萬如禪師
J23nB128_p0347b01║浮石禪師玉林禪師
J23nB128_p0347b02║箬菴禪師山茨禪師
J23nB128_p0347b03║玄微禪師香幢法主
J23nB128_p0347b04║𨍏轢居士跛道人如念
J23nB128_p0347b05║無依道人
J23nB128_p0347b06║
J23nB128_p0347b07║
J23nB128_p0347b08║
J23nB128_p0347b09║康熙元年孟秋月　日寓般若堂如念空識
J23nB128_p0347b10║
J23nB128_p0347b11║未牧
J23nB128_p0347b12║【圖】
J23nB128_p0347b13║普明禪師頌
J23nB128_p0347b14║　未牧第一
J23nB128_p0347b15║生獰頭角恣咆
J23nB128_p0347b16║哮，奔走溪山路
J23nB128_p0347b17║轉遙，一片黑雲
J23nB128_p0347b18║橫谷口，誰知步
J23nB128_p0347b19║步犯佳苗？
J23nB128_p0347b20║初調
J23nB128_p0347b21║【圖】
J23nB128_p0347b22║普明禪師頌
J23nB128_p0347b23║　初調第二
J23nB128_p0347b24║我有芒繩驀鼻
J23nB128_p0347b25║穿，一迴奔競痛
J23nB128_p0347b26║加鞭，從來劣性
J23nB128_p0347b27║難調制，猶得山
J23nB128_p0347b28║童盡力牽。
J23nB128_p0347c01║受制
J23nB128_p0347c02║【圖】
J23nB128_p0347c03║普明禪師頌
J23nB128_p0347c04║　受制第三
J23nB128_p0347c05║漸調漸伏息奔
J23nB128_p0347c06║馳，渡水穿雲步
J23nB128_p0347c07║步隨，手把芒繩
J23nB128_p0347c08║無少緩，牧童終
J23nB128_p0347c09║日自忘疲。
J23nB128_p0347c10║迴首
J23nB128_p0347c11║【圖】
J23nB128_p0347c12║普明禪師頌
J23nB128_p0347c13║　迴首第四
J23nB128_p0347c14║日久功深始轉
J23nB128_p0347c15║頭，顛狂心力漸
J23nB128_p0347c16║調柔，山童未肯
J23nB128_p0347c17║全相許，猶把芒
J23nB128_p0347c18║繩且繫留。
J23nB128_p0347c19║馴伏
J23nB128_p0347c20║【圖】
J23nB128_p0347c21║普明禪師頌
J23nB128_p0347c22║　馴伏第五
J23nB128_p0347c23║綠楊陰下古溪
J23nB128_p0347c24║邊，放去收來得
J23nB128_p0347c25║自然，日暮碧雲
J23nB128_p0347c26║芳草地，牧童歸
J23nB128_p0347c27║去不須牽。
J23nB128_p0348a01║無礙
J23nB128_p0348a02║【圖】
J23nB128_p0348a03║普明禪師頌
J23nB128_p0348a04║　無礙第六
J23nB128_p0348a05║露地安眠意自
J23nB128_p0348a06║如，不勞鞭策永
J23nB128_p0348a07║無拘，山童穩坐
J23nB128_p0348a08║青松下，一曲昇
J23nB128_p0348a09║平樂有餘。
J23nB128_p0348a10║任運
J23nB128_p0348a11║【圖】
J23nB128_p0348a12║普明禪師頌
J23nB128_p0348a13║　任運第七
J23nB128_p0348a14║柳岸春波夕照
J23nB128_p0348a15║中，淡煙芳草綠
J23nB128_p0348a16║茸茸，饑餐渴飲
J23nB128_p0348a17║隨時過，石上山
J23nB128_p0348a18║童睡正濃。
J23nB128_p0348a19║相忘
J23nB128_p0348a20║【圖】
J23nB128_p0348a21║普明禪師頌
J23nB128_p0348a22║　相忘第八
J23nB128_p0348a23║白牛常在白雲
J23nB128_p0348a24║中，人自無心牛
J23nB128_p0348a25║亦同。月透白雲
J23nB128_p0348a26║雲影白，白雲明
J23nB128_p0348a27║月任西東。
J23nB128_p0348b01║獨照
J23nB128_p0348b02║【圖】
J23nB128_p0348b03║普明禪師頌
J23nB128_p0348b04║　獨照第九
J23nB128_p0348b05║牛兒無處牧童
J23nB128_p0348b06║閑，一片孤雲碧
J23nB128_p0348b07║嶂間，拍手高歌
J23nB128_p0348b08║明月下，歸來猶
J23nB128_p0348b09║有一重關。
J23nB128_p0348b10║雙泯
J23nB128_p0348b11║【圖】
J23nB128_p0348b12║普明禪師頌
J23nB128_p0348b13║　雙泯第十
J23nB128_p0348b14║人牛不見杳無
J23nB128_p0348b15║蹤，明月光寒萬
J23nB128_p0348b16║象空，若問其中
J23nB128_p0348b17║端的意，野花芳
J23nB128_p0348b18║草自叢叢。
J23nB128_p0348b19║（寒或作含）。
J23nB128_p0348b20║真寂和尚和牧牛圖頌（師諱廣印，號聞谷。）
J23nB128_p0348b21║未牧
J23nB128_p0348b22║信足奔馳不憚勞，東西南北路迢遙，只貪芻
J23nB128_p0348b23║草平田闊，忘卻家鄉有異苗。
J23nB128_p0348b24║初調
J23nB128_p0348b25║氣性雖頑鼻已穿，牧童從此痛加鞭，渾身血
J23nB128_p0348b26║汗芒繩急，遙望家山儘力牽。
J23nB128_p0348b27║受制
J23nB128_p0348c01║暫時出草息奔馳，好把芒鞋緊自隨，到處凍
J23nB128_p0348c02║雲霜露滑，斤斤調伏敢忘疲。
J23nB128_p0348c03║迴首
J23nB128_p0348c04║芒繩不引自迴頭，毛色皤然性已柔。水草也
J23nB128_p0348c05║知山裏足，牧童多意尚羈留。
J23nB128_p0348c06║馴伏
J23nB128_p0348c07║暖風晴日柳溪邊，俛首循人意悄然，花落郊
J23nB128_p0348c08║原春色晚，相隨歸去不須牽。
J23nB128_p0348c09║無礙
J23nB128_p0348c10║調伏多年意自如，水邊林下摠無拘，一聲羌
J23nB128_p0348c11║笛松風起，此日忘懷樂有餘。
J23nB128_p0348c12║任運
J23nB128_p0348c13║百花溪上柳陰中，飽食和雲臥綠茸，歌罷山
J23nB128_p0348c14║童無所事，遺鞭枕上睡方濃。
J23nB128_p0348c15║相忘
J23nB128_p0348c16║在在溪山雲月中，木人花鳥意相同，國王水
J23nB128_p0348c17║草從來足，閒步陂塘西復東。
J23nB128_p0348c18║獨照
J23nB128_p0348c19║玉鞭無用草繩閒，蹤跡全無古路間，空手獨
J23nB128_p0348c20║歸林月下，更前一步即牢關。
J23nB128_p0348c21║雙泯
J23nB128_p0348c22║杳杳人牛不見蹤，一團新月照秋空。個中若
J23nB128_p0348c23║問還源旨，風落岩花點翠叢。
J23nB128_p0348c24║真寂和
J23nB128_p0349a01║報恩和尚和牧牛圖頌（師諱圓修，號天隱。）
J23nB128_p0349a02║未牧
J23nB128_p0349a03║水雲渺渺亂聲哮，密密尋蹤路更遙，晝夜風
J23nB128_p0349a04║霜不知處，恐伊相犯別家苗。
J23nB128_p0349a05║初調
J23nB128_p0349a06║纔獲繩頭把鼻穿，謾將痛處更加鞭，也知鄉
J23nB128_p0349a07║井迢迢遠，拽轉頭來著力牽。
J23nB128_p0349a08║受制
J23nB128_p0349a09║不從他性遠驅馳，寸步提持漫漫隨，幾度黑
J23nB128_p0349a10║風吹瀑雨，通身泥水摠忘疲。
J23nB128_p0349a11║回首
J23nB128_p0349a12║驀地忘機自轉頭，悄然性氣已調柔，山中水
J23nB128_p0349a13║草了知足，不用遲疑在外留。
J23nB128_p0349a14║馴伏
J23nB128_p0349a15║開放林間與水邊，橫騎短笛任悠然，歸來一
J23nB128_p0349a16║帶煙霞晚，瀟灑歌謠不假牽。
J23nB128_p0349a17║無礙
J23nB128_p0349a18║出入無欄心自如，擬思量處更猶拘，滿懷風
J23nB128_p0349a19║月人牛穩，鞭索俱忘樂有餘。
J23nB128_p0349a20║任運
J23nB128_p0349a21║野岸溪灣花柳中，一環山水翠林茸，逍遙快
J23nB128_p0349a22║活無求也，軟草為氈睡興濃。
J23nB128_p0349a23║相忘
J23nB128_p0349a24║拶到忘懷混沌中，千山一色絕相同。風光不
J23nB128_p0349b01║覺人牛處，任運騰騰西復東。
J23nB128_p0349b02║獨照
J23nB128_p0349b03║不須牧放淂安閒，脫略尋常顧盻間，散步謾
J23nB128_p0349b04║歸明月下，踏翻泛上兩重關。
J23nB128_p0349b05║雙泯
J23nB128_p0349b06║人牛處處竟無蹤，新月孤懸萬象空，借問歸
J23nB128_p0349b07║源端的旨，枯樁春到綠叢叢。
J23nB128_p0349b08║報恩和
J23nB128_p0349b09║東塔和尚和牧牛圖頌（師諱海明，號破山，嗣法天童。）
J23nB128_p0349b10║未牧
J23nB128_p0349b11║頭角崢嶸便吼哮，奔兢煙水路迢遙，牧童草
J23nB128_p0349b12║料渾無戀，孰肯平田犯稼苗？
J23nB128_p0349b13║初調
J23nB128_p0349b14║牛兒鼻孔被繩穿，放去收來不假鞭，擬向東
J23nB128_p0349b15║西兩處觸，一回入草一回牽。
J23nB128_p0349b16║受制
J23nB128_p0349b17║年深日久懶奔馳，雲影溪光逐漸隨，任是上
J23nB128_p0349b18║林花鳥過，聲二難喚牧兒疲。
J23nB128_p0349b19║回首
J23nB128_p0349b20║計窮力極喚回頭，謾把鞭繩閑放柔，七縱八
J23nB128_p0349b21║擒縛樹下，山童猶未肯停留。
J23nB128_p0349b22║馴伏
J23nB128_p0349b23║山間林下水溪邊，一飽無餘慶快然，撒手童
J23nB128_p0349b24║兒歸路晚，和牛急向遠村牽。
J23nB128_p0349c01║無礙
J23nB128_p0349c02║穩眠露地意如如，陽燄空花何所拘？松韻山
J23nB128_p0349c03║童弄鐵笛，輕輕吹醒樂無餘。
J23nB128_p0349c04║任運
J23nB128_p0349c05║南北東西任運中，腳頭腳底草茸茸，飽餐只
J23nB128_p0349c06║剩些些意，留與山童瞌睡濃。
J23nB128_p0349c07║相忘
J23nB128_p0349c08║雲牛一片白其中，那有雌黃與異同？就裏欲
J23nB128_p0349c09║兮纖細子，騰騰運運復西東。
J23nB128_p0349c10║獨照
J23nB128_p0349c11║牧童鼓掌自閒閒，始信牛蹤沒此間，遂淂殷
J23nB128_p0349c12║懃謾且喜，猶存星月照幽關。
J23nB128_p0349c13║雙泯
J23nB128_p0349c14║人牛頓盡絕形蹤，浩浩光吞宇宙空，明月蘆
J23nB128_p0349c15║花來問的，東風吹起自叢叢。
J23nB128_p0349c16║東塔和（破山）
J23nB128_p0349c17║萬如禪師和牧牛圖頌（師諱通微）
J23nB128_p0349c18║未牧
J23nB128_p0349c19║劣性麤狂向外逃，鄉關迢遞不知遙，分明觸
J23nB128_p0349c20║處荒田地，那肯回頭惜異苗？
J23nB128_p0349c21║初調
J23nB128_p0349c22║驀路相逢把鼻穿，饒伊惡性猛加鞭，從今已
J23nB128_p0349c23║淂繩頭在，纔要奔趨只一牽。
J23nB128_p0349c24║受制
J23nB128_p0350a01║暫息顛頑暫息馳，頻頻相顧也相隨。芒繩雖
J23nB128_p0350a02║緩鞭尤樸，不筭工夫不憚疲。
J23nB128_p0350a03║迴首
J23nB128_p0350a04║頑劣消除已轉頭，不加鞭逼性相柔，牧童未
J23nB128_p0350a05║敢憑他意，還把繩頭緊繫留。
J23nB128_p0350a06║馴伏
J23nB128_p0350a07║萬木叢中芳草邊，芒繩釋去意翛然，夕陽影
J23nB128_p0350a08║裡歸鴉噪，牛自相隨不用牽。
J23nB128_p0350a09║無礙
J23nB128_p0350a10║皤白渾身性自如，海天空闊不相拘，牧童閒
J23nB128_p0350a11║倚松邊石，短笛頻吹興有餘。
J23nB128_p0350a12║任運
J23nB128_p0350a13║千條溪畔萬山中，餐飲隨時飽綠茸。牧子從
J23nB128_p0350a14║教無個事，鼾鼾枕臂不知濃。
J23nB128_p0350a15║相忘
J23nB128_p0350a16║是處雲山牛在中，兩無心意月相同。碧天影
J23nB128_p0350a17║落溪流急，任尒縱橫西復東。
J23nB128_p0350a18║獨照
J23nB128_p0350a19║生涯喪盡一身閒，明月光騰古木間，歌罷一
J23nB128_p0350a20║聲歸去晚，芒鞋踏破隔鄉關。
J23nB128_p0350a21║雙泯
J23nB128_p0350a22║廓然空絕兩無蹤，寶月孤懸照碧空，個事不
J23nB128_p0350a23║須重借問，子規聲斷落花叢。
J23nB128_p0350a24║萬如和
J23nB128_p0350b01║東塔浮石禪師和牧牛圖頌（師諱通賢）
J23nB128_p0350b02║未牧
J23nB128_p0350b03║蹉過聲前這一哮，反生邊見歷途遙，披毛帶
J23nB128_p0350b04║角渾無慮，糞草何曾識稼苗？
J23nB128_p0350b05║初調
J23nB128_p0350b06║纔識牛兮鼻已穿，翻然自肯苦加鞭。暫時不
J23nB128_p0350b07║在頻偷走，猶把芒繩緊緊牽。
J23nB128_p0350b08║受制
J23nB128_p0350b09║渡水穿雲不亂馳，任從呼遣摠相隨。牛兒雖
J23nB128_p0350b10║以堪調治，未許山童暫放疲。
J23nB128_p0350b11║回首
J23nB128_p0350b12║一回入草一回頭，可比初時性已柔。滿徑落
J23nB128_p0350b13║花思踐履，客途煙雨豈羈留？
J23nB128_p0350b14║馴伏
J23nB128_p0350b15║玲瓏石伴古松邊，任運騰騰始貼然，手裡有
J23nB128_p0350b16║▆須放下，鼻中去索不須牽。
J23nB128_p0350b17║無礙
J23nB128_p0350b18║觸處逢渠淂自如，入泥入水又何拘？饑餐渴
J23nB128_p0350b19║飲困來睡，底事從來無欠餘。
J23nB128_p0350b20║任運
J23nB128_p0350b21║已眼撐開宇宙中，胡來胡現任茸茸，山童閒
J23nB128_p0350b22║唱還鄉曲，不覺令人歸思濃。
J23nB128_p0350b23║相忘
J23nB128_p0350b24║喪盡偷心豁達中，人牛何異復何同？從今兩
J23nB128_p0350c01║絕提防力，可以西兮可以東。
J23nB128_p0350c02║獨照
J23nB128_p0350c03║脫盡皮毛赤體閒，堂堂獨露笑談間，不是渠
J23nB128_p0350c04║儂能了達，祗因透徹上頭關。
J23nB128_p0350c05║雙泯
J23nB128_p0350c06║空空寂寂杳無蹤，一點靈機盡掃空，智理不
J23nB128_p0350c07║存悲化普，一輪明月照幽叢。
J23nB128_p0350c08║浮石和
J23nB128_p0350c09║玉林和尚和牧牛圖頌（師諱通琇，繼住報恩。）
J23nB128_p0350c10║未牧
J23nB128_p0350c11║牛本荷人人不識，胡行亂躍隔迢遙，一回摸
J23nB128_p0350c12║著牛兒鼻，大千沙界沒莖苗。
J23nB128_p0350c13║初調
J23nB128_p0350c14║寄言識淂牛兒者，莫學時流強策鞭。我是牛
J23nB128_p0350c15║兮牛是我，分明無二若為牽。
J23nB128_p0350c16║受制
J23nB128_p0350c17║牧童但不迷頭去，純白牛兒到處隨，非比道
J23nB128_p0350c18║途販賣客，橫騎倒捋自無疲。
J23nB128_p0350c19║回首
J23nB128_p0350c20║莫道功深始轉頭，牛無背面與剛柔。山童但
J23nB128_p0350c21║淂狂心歇，鼻孔彌天絕去留。
J23nB128_p0350c22║馴伏
J23nB128_p0350c23║尋常逐遂營營者，謾道長調方帖然，見徹斯
J23nB128_p0350c24║牛無往返，始知多載枉拘牽。
J23nB128_p0351a01║無礙
J23nB128_p0351a02║本自翛然絕絆羈，知恩豈肯強牽拘？縱橫飛
J23nB128_p0351a03║舞無留跡，誰信那伽定有餘？
J23nB128_p0351a04║任運
J23nB128_p0351a05║不分內外與邊中，傍水尋芳入亂叢，回首東
J23nB128_p0351a06║山吐新月，騎歸茆屋興猶濃。
J23nB128_p0351a07║相忘
J23nB128_p0351a08║強把全軀分二體，計窮力盡始知同。他長我
J23nB128_p0351a09║短俱休問，說甚人西與物東。
J23nB128_p0351a10║獨照
J23nB128_p0351a11║頂破虛空蹈碎地，不留一物雜其間，孤孤迥
J23nB128_p0351a12║迥雖堪羨，瞥爾知羞始透關。
J23nB128_p0351a13║雙泯
J23nB128_p0351a14║誰為所牧誰為牧？認影牽風徹底空。有問其
J23nB128_p0351a15║中端的意，早知芻犬吠茅叢。
J23nB128_p0351a16║玉琳和
J23nB128_p0351a17║箬庵禪師和牧牛圖頌（師諱通問）
J23nB128_p0351a18║未牧
J23nB128_p0351a19║走遍天涯逞意哮，穿雲涉水路迢遙，多年一
J23nB128_p0351a20║片閒田地，蹂踏堪憐損稼苗。
J23nB128_p0351a21║初調
J23nB128_p0351a22║鼻孔生獰不易穿，一回入草一加鞭。狂心何
J23nB128_p0351a23║計能拴縛，賴有山童把索牽。
J23nB128_p0351a24║受制
J23nB128_p0351b01║擬將何處更驅馳，暮兩朝煙緊自隨。蹤跡欲
J23nB128_p0351b02║逃難躲避，任渠奔烈也成疲。
J23nB128_p0351b03║回首
J23nB128_p0351b04║翻然自肯便回頭，滿地殘紅襯草柔，故國有
J23nB128_p0351b05║懷情未撇，暗愁春老尚遲留。
J23nB128_p0351b06║馴伏
J23nB128_p0351b07║收來放去古溪邊，風月隨緣自悄然，水草不
J23nB128_p0351b08║思無底事，相看撒手竟忘牽。
J23nB128_p0351b09║無礙
J23nB128_p0351b10║縱步溪山得自如，風流兩岸亦何拘？橫吹短
J23nB128_p0351b11║笛斜陽暮，溢目春光信有餘。
J23nB128_p0351b12║任運
J23nB128_p0351b13║不曾移步出山中，暖簇晴花五色茸，莫怪山
J23nB128_p0351b14║童閒瞌睡，臥雲眠月興偏濃。
J23nB128_p0351b15║相忘
J23nB128_p0351b16║相將無事太平中，渠我情忘迥不同，一段閒
J23nB128_p0351b17║愁摠收拾，不知花落水流東。
J23nB128_p0351b18║獨照
J23nB128_p0351b19║一道寒光萬境閒，寥寥四顧水雲間，夜深明
J23nB128_p0351b20║月歸來後，照徹空王向上關。
J23nB128_p0351b21║雙泯
J23nB128_p0351b22║從前光影覓無蹤，不見人牛煙水空，盡大地
J23nB128_p0351b23║回春曉夢日高香散百花叢。
J23nB128_p0351b24║箬庵和
J23nB128_p0351c01║山茨禪師和牧牛圖頌（師諱通際）
J23nB128_p0351c02║未牧
J23nB128_p0351c03║水草溪邊縱意哮，鼻頭無繫去迢遙，誰知宇
J23nB128_p0351c04║宙皆王化，亂踏雲山犯稼苗？
J23nB128_p0351c05║初調
J23nB128_p0351c06║芒繩初把鼻相穿，熟處難忘痛著鞭，兮付牧
J23nB128_p0351c07║童牢守護，莫教暫失手中牽。
J23nB128_p0351c08║受制
J23nB128_p0351c09║動容頑性好奔馳，左右旋眸渠緊隨，悵望遠
J23nB128_p0351c10║山鄉信杳，披雲帶月正忘疲。
J23nB128_p0351c11║回首
J23nB128_p0351c12║知恩逐步肯回頭，烈氣消融性漸柔。騎向平
J23nB128_p0351c13║陂深草處，橫吹短笛絕羈留。
J23nB128_p0351c14║馴伏
J23nB128_p0351c15║只在平田煙柳邊，鞭繩拋卻坐翛然，暮山鐘
J23nB128_p0351c16║動上方月，恁麼歸來不假牽。
J23nB128_p0351c17║無礙
J23nB128_p0351c18║人牛相視體如如，彼此無心不用拘，花柳叢
J23nB128_p0351c19║中隨意往，團團蹄跡更無餘。
J23nB128_p0351c20║任運
J23nB128_p0351c21║或時村裡或雲中，舊地閒田草正茸，踏遍一
J23nB128_p0351c22║毫無剩跡，牧童高臥柳陰濃。
J23nB128_p0351c23║相忘
J23nB128_p0351c24║撐撐頭角臥林中，渠我渾忘雲水同。為愛山
J23nB128_p0352a01║前芻草細，夜深乘月過溪東。
J23nB128_p0352a02║獨照
J23nB128_p0352a03║個裡風光鎮日閒，放身穩臥白雲間，長歌一
J23nB128_p0352a04║曲聲嘹喨，直透威音劫外關。
J23nB128_p0352a05║雙泯
J23nB128_p0352a06║不見人牛不見蹤，清風明月滿長空。太平休
J23nB128_p0352a07║用歌堯令，枯木重開花一叢。
J23nB128_p0352a08║山茨和
J23nB128_p0352a09║桐月菴禪師和牧牛圖頌（師諱妙用，號玄微。）
J23nB128_p0352a10║未牧
J23nB128_p0352a11║黑雲低處一聲哮，足底程途那信遙？童子個
J23nB128_p0352a12║時將貫索，未嘗留意惜良苗。
J23nB128_p0352a13║初調
J23nB128_p0352a14║鼻孔今朝始受穿，十分狂性只宜鞭，要渠了
J23nB128_p0352a15║了尋常事，不管通身黑業牽。
J23nB128_p0352a16║受制
J23nB128_p0352a17║蹊徑於今不枉馳，鞭繩緩緩肯相隨，家山水
J23nB128_p0352a18║草隨時給，信步風流也不疲。
J23nB128_p0352a19║迴首
J23nB128_p0352a20║綠楊堤畔碧溪頭，景自晴和風自柔。水牯轉
J23nB128_p0352a21║頭初自肯，月明歸路謾遲留。
J23nB128_p0352a22║馴伏
J23nB128_p0352a23║那裏隨來過這邊，左盤右轉摠安然。黃鶯叫
J23nB128_p0352a24║淂山花笑，聲色中能不被牽。
J23nB128_p0352b01║無礙
J23nB128_p0352b02║脫落虛空萬象如，人牛浪蕩不相拘，鞭繩颺
J23nB128_p0352b03║下無▆子，引興梅花一調餘。
J23nB128_p0352b04║任運
J23nB128_p0352b05║我自悠然一覺中，任渠草徑玩纖茸。落花沒
J23nB128_p0352b06║膝春山晚，猶潑紅霞錦繡濃。
J23nB128_p0352b07║相忘
J23nB128_p0352b08║白雲拖過月明中，月與雲和一色同，智境此
J23nB128_p0352b09║時都不會，何論南北與西東？
J23nB128_p0352b10║獨照
J23nB128_p0352b11║家破蕭然四壁閒，於今雲淨月明間，固非往
J23nB128_p0352b12║日程途事，尚好挨身拶過關。
J23nB128_p0352b13║雙泯
J23nB128_p0352b14║劇盡何方覓影蹤？不應空裏鏤虛空。有誰道
J23nB128_p0352b15║露堂堂地，蜂蝶痴迷花底叢。
J23nB128_p0352b16║桐月和
J23nB128_p0352b17║一指菴禪師和牧牛圖頌（師諱明海，號香幢。）
J23nB128_p0352b18║未牧
J23nB128_p0352b19║東奔西觸縱狂哮，越嶺盤溪不憚遙，眼底只
J23nB128_p0352b20║貪畦畔艸，那知回首有靈苗？
J23nB128_p0352b21║初調
J23nB128_p0352b22║幾年鼻孔未經穿，今日收來始著鞭。捏定索
J23nB128_p0352b23║頭無少緩，一回入草一回牽。
J23nB128_p0352b24║受制
J23nB128_p0352c01║頑皮且喜罷驅馳，我步溪邊他亦隨，只恐柳
J23nB128_p0352c02║絲拴不住，孜孜照管略無疲。
J23nB128_p0352c03║回首
J23nB128_p0352c04║一自牽歸這一頭，幾將鞭杖驗剛柔。而今已
J23nB128_p0352c05║蹈還家路，嬾聽枝頭黃栗留。
J23nB128_p0352c06║馴伏
J23nB128_p0352c07║幾處低坡淺水邊，相依相狎意陶然。山雲欲
J23nB128_p0352c08║暮歸村舍，宛轉隨人不用牽。
J23nB128_p0352c09║無礙
J23nB128_p0352c10║水草尋常事事如，任渠飲啄嬾相拘，笛聲喚
J23nB128_p0352c11║醒珊瑚月，狼籍清光一點餘。
J23nB128_p0352c12║任運
J23nB128_p0352c13║緩步春山平麓中，風和日暖草蒙茸，鼾齁一
J23nB128_p0352c14║枕藤蘿石，不管岩花色淡濃。
J23nB128_p0352c15║相忘
J23nB128_p0352c16║通身皎潔片雲中，明月蘆花未許同，謾道玉
J23nB128_p0352c17║樓窗已曉，金烏猶在海門東。
J23nB128_p0352c18║獨照
J23nB128_p0352c19║牛自空兮人自閑，翛然獨步水雲間，尚須驀
J23nB128_p0352c20║地翻身轉，靠倒窮途最後關。
J23nB128_p0352c21║雙泯
J23nB128_p0352c22║皮毛蓑笠了無蹤，一片寒光墮碧空，煙雨故
J23nB128_p0352c23║園消息斷，百花何處鬥芳叢。
J23nB128_p0352c24║一指和
J23nB128_p0353a01║𨍏轢道人嚴大參和牧牛圖頌
J23nB128_p0353a02║未牧
J23nB128_p0353a03║雲山堆裏一聲哮，頭角宛然家信遙，滿地閒
J23nB128_p0353a04║花都踏遍，那知異草并良苗？
J23nB128_p0353a05║初調
J23nB128_p0353a06║生獰如虎鼻難穿，賴淂牧童有索鞭，不是一
J23nB128_p0353a07║番施辣手，個時劣性恐難牽。
J23nB128_p0353a08║受制
J23nB128_p0353a09║熟徑難忘欲逞馳，芒繩在手緊相隨，豈容逐
J23nB128_p0353a10║草尋芳去，晝夜拘拴不憚疲。
J23nB128_p0353a11║迴首
J23nB128_p0353a12║暫時落草即迴頭，雲凍霜寒足已柔，欲緩鞭
J23nB128_p0353a13║繩尤未緩，鄉關不到且拘留。
J23nB128_p0353a14║馴伏
J23nB128_p0353a15║高深蹊徑曲無邊，相押相馴已信然，楊柳陰
J23nB128_p0353a16║斜紅日轉，鼻頭繩斷不須牽。
J23nB128_p0353a17║無礙
J23nB128_p0353a18║水草皇王摠自如，何須特地苦相拘，山童撒
J23nB128_p0353a19║手先高坐牛亦安，然閒有餘。
J23nB128_p0353a20║任運
J23nB128_p0353a21║信步行來到此中，山前山後草茸茸，放渠散
J23nB128_p0353a22║走陂塘去，不似當年狂興濃。
J23nB128_p0353a23║相忘
J23nB128_p0353a24║太平氣象月明中，爾我家山色色同，袖手低
J23nB128_p0353b01║眉忘管帶，不知西去與來東。
J23nB128_p0353b02║獨照
J23nB128_p0353b03║蹤跡寥寥獨個閒，渾然出處那其間。自歌自
J23nB128_p0353b04║唱空山下，多少痴人認過關。
J23nB128_p0353b05║雙泯
J23nB128_p0353b06║人牛謾說絕形蹤，何異吹風欲滿空？若問還
J23nB128_p0353b07║源親的旨，參天荊棘亂叢叢。
J23nB128_p0353b08║𨍏轢和
J23nB128_p0353b09║𨍏轢道人再和牧牛圖頌
J23nB128_p0353b10║未牧
J23nB128_p0353b11║牟牟聲響是渠哮，欲覓頭蹤轉展遙，狹路相
J23nB128_p0353b12║逢剛識淂，甘心饑餓不嘗苗。
J23nB128_p0353b13║初調
J23nB128_p0353b14║孃生鼻孔未經穿，痛處針錐痛處鞭。漫道牧
J23nB128_p0353b15║童施毒手，恐渠馳逐倍加牽。
J23nB128_p0353b16║受制
J23nB128_p0353b17║古路凄凄作麼馳？他山岐曲肯相隨。痴兒不
J23nB128_p0353b18║把繩頭放，牢繫虛空徒自疲。
J23nB128_p0353b19║迴首
J23nB128_p0353b20║自從蹈著這源頭，骨力雖剛毛色柔，日薄虞
J23nB128_p0353b21║淵歸意急，肯貪芻艸故淹留。
J23nB128_p0353b22║馴伏
J23nB128_p0353b23║蹄跡團團古岸邊，飢餐渴飲恣悠然，東來西
J23nB128_p0353b24║往皆平貼，出外歸家摠不牽。
J23nB128_p0353c01║無礙
J23nB128_p0353c02║嶺頭溪畔自如如，豎走橫眠更不拘，水草國
J23nB128_p0353c03║王隨分給，本來無欠亦無餘。
J23nB128_p0353c04║任運
J23nB128_p0353c05║牛兒閒放此山中，臥草眠花飽綠茸，圜圚從
J23nB128_p0353c06║來渠不入，逍遙自在興偏濃。
J23nB128_p0353c07║相忘
J23nB128_p0353c08║人牛共住碧岩中，到處溪山雲月同，猿鳥自
J23nB128_p0353c09║啼花自笑，水流西去岸移東。
J23nB128_p0353c10║獨照
J23nB128_p0353c11║脫盡皮毛淂自閒，翛然獨步水雲間，可憐無
J23nB128_p0353c12║限英靈漢，開眼堂堂入死關。
J23nB128_p0353c13║雙泯
J23nB128_p0353c14║處處逢渠沒影蹤，碧天雲淨月輪空，個中多
J23nB128_p0353c15║少風流趣，寶鴨香消錦繡叢。
J23nB128_p0353c16║𨍏轢再和
J23nB128_p0353c17║𨍏轢道人三和牧牛圖頌
J23nB128_p0353c18║未牧
J23nB128_p0353c19║黎然體色驀然哮，震地驚天用不遙，嚼盡山
J23nB128_p0353c20║花吸盡水，不留常住一莖苗。
J23nB128_p0353c21║初調
J23nB128_p0353c22║鼻孔撩天不受穿，誰能下手妄加鞭？牧童縱
J23nB128_p0353c23║有繩頭在，枉費功夫著力牽。
J23nB128_p0353c24║受制
J23nB128_p0354a01║牛兒有腳自驅馳，堪笑盲兒步步隨，泥水溪
J23nB128_p0354a02║深渾不染，牽他入草淂毋疲。
J23nB128_p0354a03║迴首
J23nB128_p0354a04║轉腦旋蹄錯路頭，何分頑劣與剛柔？驀然直
J23nB128_p0354a05║去家鄉到，不必淹淹在外留。
J23nB128_p0354a06║馴伏
J23nB128_p0354a07║散誕溪邊與艸邊，要騎要下任安然，索頭盤
J23nB128_p0354a08║結牛頭上，到處為家不用牽。
J23nB128_p0354a09║無礙
J23nB128_p0354a10║柳陌花街到處如，犯人苗稼又何拘？橫衝直
J23nB128_p0354a11║撞都無礙，窠臼掀翻無剩餘。
J23nB128_p0354a12║任運
J23nB128_p0354a13║夜半歸來月正中，三生石上草茸茸，太平休
J23nB128_p0354a14║斬痴頑漢，一任橫吹鐵笛濃。
J23nB128_p0354a15║相忘
J23nB128_p0354a16║[○@人][○@牛]㊀[○@│]這○中，黑白元來一色同，我不似
J23nB128_p0354a17║渠渠似我，誰分南北與西東？
J23nB128_p0354a18║獨照
J23nB128_p0354a19║牧他屎屁不曾閒，鞭向無生眨眼間，有意氣
J23nB128_p0354a20║時添意氣，何妨一鏃破三關。
J23nB128_p0354a21║雙泯
J23nB128_p0354a22║泥牛入海杳無蹤，木馬嘶風向碧空，個事若
J23nB128_p0354a23║何重話會，花開鐵樹鬧叢叢。
J23nB128_p0354a24║𨍏轢三和
J23nB128_p0354b01║跛道人如念牧牛圖頌（有序）
J23nB128_p0354b02║諸佛垂跡，祖師西來，無非發明此事，拈搥豎拂，熱棒
J23nB128_p0354b03║熱喝，單提向上機輪，普明禪師假人法，重設牧牛圖
J23nB128_p0354b04║頌，𨍏轢居士報佛恩，復興祖師道場，大禪師錦上鋪
J23nB128_p0354b05║花跛道人畫龍點眼，長安風月貫今古，那箇男兒不
J23nB128_p0354b06║丈夫？阿呵呵！好大哥！
J23nB128_p0354b07║未牧頭角崢獰恣意哮，溪山踏遍路迢遙，牧童不
J23nB128_p0354b08║把牛穿鼻，難保狂心不犯苗。
J23nB128_p0354b09║初調繩頭在手鼻兒穿，性劣難調緊著鞭，從此一
J23nB128_p0354b10║番休放緩，牧童須是要頻牽。
J23nB128_p0354b11║受制劣性調柔漸息馳，牽來步步已相隨，牧童猶
J23nB128_p0354b12║把精神抖，到此渾然不覺疲。
J23nB128_p0354b13║回首顛狂心盡始回頭，功用無間牛自柔，信手牽
J23nB128_p0354b14║歸明月下，免從水草又停留。
J23nB128_p0354b15║馴伏不計山邊與水邊，了然無事自安然，森羅萬
J23nB128_p0354b16║象渾閑事，從此牛兒不用牽。
J23nB128_p0354b17║無礙獨露堂堂意自如，安眠穩坐已無拘，牧童短
J23nB128_p0354b18║笛閑拈弄，一曲橫吹樂有餘。
J23nB128_p0354b19║任運識破元來只此中，閑花野草任茸茸，東西南
J23nB128_p0354b20║北無遮障，拍手高歌興正濃。
J23nB128_p0354b21║相忘白牛只在白雲中，渴飲饑餐總是同。閑著山
J23nB128_p0354b22║童石上立，此間那復問西東？
J23nB128_p0354b23║獨照牛兒無跡地閑閑，明月團圞只此間，自有一
J23nB128_p0354b24║雙窮相手，一拳直透萬重關。
J23nB128_p0354b25║雙泯人牛俱泯杳無蹤，水在長江月在空，猿抱子
J23nB128_p0354b26║歸青嶂裡，鳥銜花落碧嵒叢。
J23nB128_p0354b27║
J23nB128_p0354b28║
J23nB128_p0354b29║
J23nB128_p0354b30║
J23nB128_p0354c01║
J23nB128_p0354c02║
J23nB128_p0354c03║
J23nB128_p0354c04║
J23nB128_p0354c05║
J23nB128_p0354c06║
J23nB128_p0354c07║
J23nB128_p0354c08║
J23nB128_p0354c09║無依道人和牧牛圖頌（徐諱昌治，號覲周。）
J23nB128_p0354c10║未牧
J23nB128_p0354c11║頭角未露一聲哮，自在縱橫去路遙，黑白始
J23nB128_p0354c12║分牝牡相，生來柔順長靈苗。
J23nB128_p0354c13║初調
J23nB128_p0354c14║順性今朝也受穿，何煩童子又加鞭？線索在
J23nB128_p0354c15║手隨時轉，到處風光無掛牽。
J23nB128_p0354c16║受制
J23nB128_p0354c17║踏著溪山便騁馳，朝行暮宿緊相隨，一回飲
J23nB128_p0354c18║水一回脹，悠悠負載不辭疲。
J23nB128_p0354c19║回首
J23nB128_p0354c20║堪悲烈性不回頭，幸得天生稟性柔。遍界落
J23nB128_p0354c21║花忘踐履，煙雲霄路莫停留。
J23nB128_p0354c22║馴伏
J23nB128_p0354c23║不分內外與中邊，束縛無拘意灑然，信步行
J23nB128_p0354c24║來皆坦道，騰騰任運總無牽。
J23nB128_p0355a01║無礙
J23nB128_p0355a02║萬別千差性本如，超群惟此性無拘，一身負
J23nB128_p0355a03║荷皆全力，本分何曾有欠餘？
J23nB128_p0355a04║任運
J23nB128_p0355a05║暫爾息肩臥雲中，忽長新芽生意茸，引重致
J23nB128_p0355a06║遠隨意適，箇中獨步興偏濃。
J23nB128_p0355a07║相忘
J23nB128_p0355a08║忽忘管帶太虛中，渴飲饑餐處處同，物我盡
J23nB128_p0355a09║捐知解淨，如日西升夜落東。
J23nB128_p0355a10║獨照
J23nB128_p0355a11║得安閒處且安閒，不留轍跡在人間。瞥爾英
J23nB128_p0355a12║明了達去，踢倒銀山鐵壁關。
J23nB128_p0355a13║雙泯
J23nB128_p0355a14║隔墻清聽絕無蹤，形影孤寒照碧空，窗楞已
J23nB128_p0355a15║過渾無事，又何精舍竹林叢？
J23nB128_p0355a16║無依道人和
J23nB128_p0355a17║牧公道人項真本和牧牛圖頌
J23nB128_p0355a18║未牧
J23nB128_p0355a19║青山綠水恣咆哮，四顧三回路轉遙，只管貪程為太
J23nB128_p0355a20║速，何知日用犯佳苗？
J23nB128_p0355a21║初調
J23nB128_p0355a22║纔見牛兮驀鼻穿，麤浮習氣急加鞭，那時掘強橫馳
J23nB128_p0355a23║走，把定繩頭好一牽。
J23nB128_p0355a24║受制
J23nB128_p0355b01║四蹄今已息奔馳，放去收來無不隨，且喜鞭繩猶把
J23nB128_p0355b02║握，牧童何肯自為疲？
J23nB128_p0355b03║回首
J23nB128_p0355b04║溪山踏遍自回頭，熟處生時性漸柔，鼻貫一條成底
J23nB128_p0355b05║事，不勞腕力暫相留。
J23nB128_p0355b06║馴伏
J23nB128_p0355b07║左盤右轉碧溪邊，撇下鞭繩樂自然，幾度綠楊歸夜
J23nB128_p0355b08║月，山童高臥竟忘牽。
J23nB128_p0355b09║無礙
J23nB128_p0355b10║掉尾擎頭適自如，縱橫脫略有何拘？悠然一曲寒崖
J23nB128_p0355b11║上，短笛吹開物外餘。
J23nB128_p0355b12║任運
J23nB128_p0355b13║飢餐渴飲絕邊中，倦即和雲臥草茸，驟步任教青嶂
J23nB128_p0355b14║外，滿腔風月興偏濃。
J23nB128_p0355b15║相忘
J23nB128_p0355b16║人牛共住此山中，動轉施為絕異同，我本是渠渠即
J23nB128_p0355b17║我，不知南北與西東。
J23nB128_p0355b18║獨照
J23nB128_p0355b19║牛無方所牧童閒，懶把虛名落世間，盡大地來無我
J23nB128_p0355b20║我，不消彈指透重關。
J23nB128_p0355b21║雙泯
J23nB128_p0355b22║人牛兩盡沒形蹤，今古相酬劫亦空，本地風光一段
J23nB128_p0355b23║事，歲寒松柏翠叢叢。
J23nB128_p0355b24║牧公和