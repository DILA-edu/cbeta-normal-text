J23nB134_p0537a01║五家語錄（雲門宗）
J23nB134_p0537a02║門人明識大師守堅集
J23nB134_p0537a03║無地地主人郭凝之訂
J23nB134_p0537a04║韶州雲門匡真文偃禪師
J23nB134_p0537a05║師諱文偃，浙西嘉興張氏子。幼依空王寺志澄律師，
J23nB134_p0537a06║出家稟具，探窮律部。初參睦州蹤禪師，睦州纔見師
J23nB134_p0537a07║來，便閉卻門，師乃扣門，睦州云：誰？師云：某甲。睦州云：
J23nB134_p0537a08║作什麼？師云：己事未明，乞師指示。睦州開門一見，便
J23nB134_p0537a09║閉卻。師如是連三日去扣門，至第三日，睦州始開門，
J23nB134_p0537a10║師乃拶入，睦州便擒住云：道！道！師擬議，睦州拓開云：
J23nB134_p0537a11║秦時𨍏轢鑽，遂掩門損師一足，師從此悟入。睦州指
J23nB134_p0537a12║見雪峰，師到雪峰莊，見一僧，師問：上座今日上山去
J23nB134_p0537a13║那？僧云：是。師云：寄一則因緣問堂頭和尚，秪是不得
J23nB134_p0537a14║道是別人語。僧云：得。師云：上座到山中，見和尚上堂，
J23nB134_p0537a15║眾纔集，便出握腕立地云：這老漢！項上鐵枷何不脫
J23nB134_p0537a16║卻？其僧一依師教，雪峰見這僧與麼道，便下座攔胸
J23nB134_p0537a17║把住其僧云：速道！速道！僧無對。雪峰拓開云：不是汝
J23nB134_p0537a18║語。僧云：是某甲語。雪峰云：侍者將繩棒來。僧云：不是
J23nB134_p0537a19║某語，是莊上一浙中上座，教某甲來道。雪峰云：大眾！
J23nB134_p0537a20║去莊上迎取五百人善知識來。師次日上山，雪峰纔
J23nB134_p0537a21║見，便云：因什麼得到與麼地？師乃低頭，從茲契合。溫
J23nB134_p0537a22║研積稔，密以宗印授焉。師出嶺，遍謁諸方，覈窮殊軌，
J23nB134_p0537a23║鋒辯險絕，世所盛聞。後抵靈樹，冥符知聖禪師接首
J23nB134_p0537a24║座之說。初知聖住靈樹二十年，不請首座，常云：我首
J23nB134_p0537a25║座生也，我首座牧牛也，我首座行腳也。一日，令擊鐘，
J23nB134_p0537a26║三門外接首座，眾出迓。師果至，直請入首座寮解包。
J23nB134_p0537a27║俄廣主劉王將興兵，就知聖決可否，知聖前知之，手
J23nB134_p0537a28║封奩子，語侍者云：王來，出以示之。於是怡然坐歿。王
J23nB134_p0537a29║果至，聞知聖已化，大驚問：何時有疾而遽亡耶？侍者
J23nB134_p0537a30║乃出奩子，如知聖所誡呈之。王發奩得簡云：人天眼
J23nB134_p0537b01║目，堂中上座。劉乃命州牧何承範請師繼其法席，又
J23nB134_p0537b02║迎至府開法，俄遷止雲門光泰寺。天下學者望風而
J23nB134_p0537b03║至，於是稱雲門宗焉。
J23nB134_p0537b04║機緣
J23nB134_p0537b05║師在雪峰時，有僧問雪峰：如何是觸目不會道，運足
J23nB134_p0537b06║焉知路？雪峰云：蒼天！蒼天！僧不明，遂問師：蒼天意旨
J23nB134_p0537b07║如何？師云：三斤麻，一疋布。僧云：不會。師云：更奉三尺
J23nB134_p0537b08║竹。後雪峰聞，喜，云：我常疑箇布衲。
J23nB134_p0537b09║師行腳時，見一座主舉在天台國清寺齋時，雪峰拈
J23nB134_p0537b10║缽盂問：某道得即與你缽盂。某云：此是化佛邊事。雪
J23nB134_p0537b11║峰云：你作座主奴也未得。某云：不會。雪峰云：你問我，
J23nB134_p0537b12║與你道。某始禮拜，雪峰便蹋倒，某得七年方見。師云：
J23nB134_p0537b13║是你得七年方見？座主云：是。師云：更與七年始得。
J23nB134_p0537b14║師在浙中蘊和尚會裏。一日因喫茶次。舉蘊和尚垂
J23nB134_p0537b15║語云。見聞覺知是法。法離見聞覺知作麼生。有傍僧
J23nB134_p0537b16║云。見定如今。目前一切見聞覺知是法。法亦不可得。
J23nB134_p0537b17║師拍手一下。蘊乃舉頭。師云。猶欠一著在。蘊云。我到
J23nB134_p0537b18║這裏卻不會。
J23nB134_p0537b19║師到共相共相問：什麼處來？師云：雪嶺來。共相云：要
J23nB134_p0537b20║急言句，舉一則來。師云：前日典座來，和尚何不問他？
J23nB134_p0537b21║共相云：典座且置。師云：箭過新羅。
J23nB134_p0537b22║師在嶺中時，問臥龍和尚：明己底人還見有己麼？臥
J23nB134_p0537b23║龍云：不見有己，始明得己。又問：長連床上學得底是
J23nB134_p0537b24║第幾機？臥龍云：第二機。師云：作麼生是第一機？臥龍
J23nB134_p0537b25║云：緊峭草鞋。
J23nB134_p0537b26║師在嶺中時，有僧問：如何是法身向上事？師云：向上
J23nB134_p0537b27║與你道即不難，汝喚什麼作法身？僧云：請和尚鑒。師
J23nB134_p0537b28║云：鑒即且置，作麼生說法身？僧云：與麼與麼。師云：此
J23nB134_p0537b29║是長連床上學得底，我且問你：法身還解喫飯麼？僧
J23nB134_p0537b30║無語。後有僧舉似梁家菴主，菴主云：雲門直得入泥
J23nB134_p0537c01║入水。資福云：欠一粒也不得，剩一粒也不得。
J23nB134_p0537c02║師在雪峰與長慶西院商量，雪峰上堂云：盡大地撮
J23nB134_p0537c03║來如粟米粒大，拋向面前，漆桶不會，打鼓普請看。西
J23nB134_p0537c04║院問師：雪峰與麼道，還有出頭不得處麼？師云：有。西
J23nB134_p0537c05║院云：作麼生是出頭不得處？師云：不可總作野狐精
J23nB134_p0537c06║見解也。又云：狼籍不少。又云：七曜麗天。又云：南閻浮
J23nB134_p0537c07║提，北鬱單越。
J23nB134_p0537c08║師一日與長慶舉趙州無賓主話，雪峰當時與一蹋
J23nB134_p0537c09║作麼生？師云：某甲不與麼。長慶云：你作麼生？師云：石
J23nB134_p0537c10║橋在向北。
J23nB134_p0537c11║師與長慶舉石鞏接三平話，師云：作麼生道，免得石
J23nB134_p0537c12║鞏喚作半箇聖人？長慶云：若不還價，爭辨真偽？師云：
J23nB134_p0537c13║入水見長人。
J23nB134_p0537c14║師到洞巖，洞巖問：作什麼來？師云：親近來。洞巖云：亂
J23nB134_p0537c15║走作什麼？師云：暫時不在。洞巖云：知過即得。師云：和
J23nB134_p0537c16║尚亂走作什麼？
J23nB134_p0537c17║師到疏山，疏山問：得力處道將一句來。師云：請和尚
J23nB134_p0537c18║高聲問。疏山便高聲問。師云：和尚蚤朝喫粥麼？疏山
J23nB134_p0537c19║云：作麼生不喫粥？師云：亂叫喚作麼？又因疏山示眾
J23nB134_p0537c20║云：老僧咸通年已前會得法身邊事，咸通年已後會
J23nB134_p0537c21║得法身向上事。師問：承聞和尚咸通年已前會得法
J23nB134_p0537c22║身邊事，咸通年已後會得法身向上事是不？疏山云：
J23nB134_p0537c23║是。師云：如何是法身邊事？疏山云：枯樁。師云：如何是
J23nB134_p0537c24║法身向上事？疏山云：非枯樁。師云：還許學人說道理
J23nB134_p0537c25║也無？疏山云：許你說。師云：枯樁豈不是明法身邊事？
J23nB134_p0537c26║非枯樁豈不是明法身向上事？疏山云：是。師云：法身
J23nB134_p0537c27║還該一切不？疏山云：作麼生不該？師指淨瓶云：法身
J23nB134_p0537c28║還該這箇麼？疏山云：闍黎莫向淨瓶邊會。師便禮拜。
J23nB134_p0537c29║師到曹山，曹山示眾云：諸方盡把格則，何不與他道
J23nB134_p0537c30║一轉語，教伊莫疑去？師便問：密密處為什麼不知有？
J23nB134_p0538a01║曹山云：秪為密密，所以不知有。師云：此人作麼生親
J23nB134_p0538a02║近？曹山云：不向密密處。師云：不向密密處，還得親近
J23nB134_p0538a03║也無？曹山云：始得親近。師應諾諾。師問曹山：如何是
J23nB134_p0538a04║沙門行？曹山云：喫常住苗稼者。師云：便與麼去時如
J23nB134_p0538a05║何？曹山云：你還畜得麼？師云：學人畜得。曹山云：你作
J23nB134_p0538a06║麼生畜？師云：著衣喫飯有什麼難？曹山云：何不道披
J23nB134_p0538a07║毛戴角？師便禮拜。
J23nB134_p0538a08║因𤦆長老，舉菩薩手中執赤幡問師：作麼生？師云：你
J23nB134_p0538a09║是無禮漢。𤦆云：作麼生無禮？師云：是你外道奴也作
J23nB134_p0538a10║不得。
J23nB134_p0538a11║師到天童，天童云：你還定當得麼？師云：和尚道什麼？
J23nB134_p0538a12║天童云：不會。即目前包褁。師云：會。即目前包褁。
J23nB134_p0538a13║因見信州鵝湖上堂云：莫道未了底人長時浮逼逼
J23nB134_p0538a14║地，設使了得底人明得知有去處，尚乃浮逼逼地。師
J23nB134_p0538a15║下來，舉此語問首座：適來和尚示眾云：未了底人浮
J23nB134_p0538a16║逼逼地，了得底人浮逼逼地。意作麼生？首座云：浮逼
J23nB134_p0538a17║逼地。師云：首座在此久住，頭白齒黃作這箇語話。首
J23nB134_p0538a18║座云：未審上座又作麼生？師云：要道即得，見即便見。
J23nB134_p0538a19║若不見，莫亂道。首座云：秪如堂頭道浮逼逼地，又作
J23nB134_p0538a20║麼生？師云：頭上著枷，腳下著杻。首座云：與麼則無佛
J23nB134_p0538a21║法也。師云：此是文殊、普賢大人境界。
J23nB134_p0538a22║師行腳時，有官人問：還有定乾坤底句麼？師云：蘇嚕
J23nB134_p0538a23║蘇嚕悉哩薩訶。
J23nB134_p0538a24║師到江州，有陳尚書請師齋，相見便問：儒書中即不
J23nB134_p0538a25║問，三乘十二分教自有座主，作麼生是衲僧行腳事？
J23nB134_p0538a26║師云：曾問幾人來？尚書云：即今問上座。師云：即今且
J23nB134_p0538a27║置，作麼生是教意？尚書云：黃卷赤軸。師云：這箇是文
J23nB134_p0538a28║字語言，作麼生是教意？尚書云：口欲談而辭喪，心欲
J23nB134_p0538a29║緣而慮忘。師云：口欲談而辭喪，為對有言；心欲緣而
J23nB134_p0538a30║慮忘，為對妄想。作麼生是教意？尚書無語。師云：見說
J23nB134_p0538b01║尚書看法華經，是否？尚書云：是。師云：經中道：一切治
J23nB134_p0538b02║生產業，皆與實相不相違背。且道非非想天有幾人
J23nB134_p0538b03║退位？尚書無語。師云：尚書且莫草草。十經五論師僧
J23nB134_p0538b04║拋卻，特入叢林十年二十年尚不奈何，尚書又爭得
J23nB134_p0538b05║會？尚書禮拜云：某甲罪過。
J23nB134_p0538b06║師到歸宗，僧問：大眾雲集，合談何事？歸宗云：兩兩三
J23nB134_p0538b07║三。僧云：不會。歸宗云：三三兩兩。師卻問其僧：歸宗意
J23nB134_p0538b08║旨如何？僧云：全體與麼來。師云：上座曾到潭州龍牙
J23nB134_p0538b09║麼？僧云：曾到來。師云：打野榸漢。
J23nB134_p0538b10║師因乾峰上堂云：法身有三種病、二種光，須是一一
J23nB134_p0538b11║透得，更須知有照用臨時，向上一竅在。乾峰乃良久，
J23nB134_p0538b12║師便出問：菴內人為什麼不見菴外事？乾峰呵呵大
J23nB134_p0538b13║笑。師云：猶是學人疑處在。乾峰云：子是什麼心行？師
J23nB134_p0538b14║云：也要和尚相委。乾峰云：直須與麼，始解穩坐地。師
J23nB134_p0538b15║應諾諾。乾峰示眾云：舉一不得舉二，放過一著，落在
J23nB134_p0538b16║第二。師出眾云：昨日有人從天台來，卻往徑山去。乾
J23nB134_p0538b17║峰云：典座來日不得普請。便下座。師問乾峰：請師答
J23nB134_p0538b18║話。乾峰云：到老僧也未？師云：與麼則學人在遲也。乾
J23nB134_p0538b19║峰云：與麼那！與麼那？師云：將謂猴白，更有猴黑。
J23nB134_p0538b20║師到灌溪時，有僧舉灌溪語云：十方無壁落，四面亦
J23nB134_p0538b21║無門，淨裸裸，赤灑灑，沒可把。問師：作麼生？師云：與麼
J23nB134_p0538b22║道即易，也大難出。僧云：上座不肯和尚與麼道那？師
J23nB134_p0538b23║云：你適來與麼舉那？僧云：是。師云：你驢年夢見灌溪
J23nB134_p0538b24║麼？僧云：某甲話在。師云：我問你十方無壁落，四面亦
J23nB134_p0538b25║無門，淨裸裸，赤灑灑，沒可把，你道大梵天王與帝釋
J23nB134_p0538b26║商量箇什麼事？僧云：豈干他事？師喝云：逐隊喫飯漢。
J23nB134_p0538b27║陳尚書問雲居，供養主云：雲居高低於弟子？主無語。
J23nB134_p0538b28║尚書問師，師云：尚書莫教話墮。
J23nB134_p0538b29║師在嶺中時，問一老宿：一切時中如何辯明？老宿云：
J23nB134_p0538b30║喚什麼作一切時中？師云：釋迦老子道了也，彌勒猶
J23nB134_p0538c01║自不知。又見一老宿上堂云：若是商量舉覺，如當門
J23nB134_p0538c02║利劍相似，一句下須有殺活始得。師出眾云：和尚上
J23nB134_p0538c03║堂多時。大眾歸堂。老宿云：道什麼？師云：日月易流。
J23nB134_p0538c04║師在嶺中順維那處，起彼時問：古人豎起拂子，放下
J23nB134_p0538c05║拂子，意旨如何？維那云：拂前見？拂後見？師云：如是！如
J23nB134_p0538c06║是！又云：是諾伊？是不諾伊？又云：可知禮也。
J23nB134_p0538c07║師聞洛浦勘僧云：近離甚處？僧云：荊南。洛浦云：有一
J23nB134_p0538c08║人與麼去，還逢麼？僧云：不逢。洛浦云：為甚麼不逢？僧
J23nB134_p0538c09║云：若逢，即頭粉碎。洛浦云：闍黎三寸甚密。師後於江
J23nB134_p0538c10║西見其僧，問云：還有此語不？僧云：有。師云：洛浦倒退
J23nB134_p0538c11║三千里。
J23nB134_p0538c12║師在靈樹知聖大師會中為首座，時僧問知聖：如何
J23nB134_p0538c13║是祖師西來意？知聖云：老僧無語。卻問僧：忽然上碑
J23nB134_p0538c14║合著得什麼語？時有數僧下語，皆不契。知聖云：汝去，
J23nB134_p0538c15║請首座來。洎師至，知聖乃舉前話問師，師云：也不難
J23nB134_p0538c16║知。聖云：著得什麼語？師云：有人問：如何是祖師西來
J23nB134_p0538c17║意，但云師知。聖深肯。
J23nB134_p0538c18║上堂
J23nB134_p0538c19║師上堂良久云。夫唱道之機。固難諧剖。若也一言相
J23nB134_p0538c20║契猶是多途。況復忉忉有何所益。然且教乘之中各
J23nB134_p0538c21║有殊分。律為戒學經為定學。論為慧學。三藏五乘。五
J23nB134_p0538c22║時八教。各有所歸。然一乘圓頓也大難明。直下明得
J23nB134_p0538c23║與衲僧天地懸殊。若向衲僧門下。句裏呈機徒勞佇
J23nB134_p0538c24║思。門庭敲磕千差萬別。擬欲進步向前。過在尋佗舌
J23nB134_p0538c25║頭露布。從上來事合作麼生。向這裏道圓道頓得麼。
J23nB134_p0538c26║這邊那邊得麼。莫錯會好。莫見與麼道。便向不圓不
J23nB134_p0538c27║頓處卜度。這裏也須是箇人始得。莫將依師語相似
J23nB134_p0538c28║語測度語。到處呈中。將為自己見解。莫錯會。秪如今
J23nB134_p0538c29║有什麼事。對眾決擇看。時有州主何公。禮拜。問云。弟
J23nB134_p0538c30║子請益。師云。目前無異草。有官問。佛法如水中月是
J23nB134_p0539a01║不。師云。清波無透路。進云。和尚從何得。師云。再問復
J23nB134_p0539a02║何來。進云。正與麼時如何。師云。重疊關山路。有官問。
J23nB134_p0539a03║千子圍繞何者為的。師云。化下住持已奉來問。問今
J23nB134_p0539a04║日開筵。將何指教。師云。來風深辨。進云。莫秪這便是
J23nB134_p0539a05║麼。師云錯。問從上古德以心傳心。今日請師。將何施
J23nB134_p0539a06║設。師云。有問有答。進云。與麼則不虛施設也。師云。不
J23nB134_p0539a07║問不答。問凡有言句皆是錯。如何是不錯。師云。當風
J23nB134_p0539a08║一句起自何來。進云。莫秪這便是也無。師云莫錯。問
J23nB134_p0539a09║如何是啐啄之機。師云響。進云。還應也無。師云。且緩
J23nB134_p0539a10║緩。問如何是學人的的事。師云。痛領一問。問如何是
J23nB134_p0539a11║教外別傳一句。師云。對眾問將來。師云。莫道今日瞞
J23nB134_p0539a12║諸人好。抑不得已。向諸人前作一場狼籍。忽被明眼
J23nB134_p0539a13║人見成一場笑具。如今避不得也。且問汝諸人。從來
J23nB134_p0539a14║有什麼事。欠少什麼。向汝道無事。已是相埋沒也。須
J23nB134_p0539a15║到這箇田地始得。亦莫趁口亂問。自己心裏黑漫漫
J23nB134_p0539a16║地。明朝後日大有事在。你若根思遲迴。且向古人建
J23nB134_p0539a17║化門頭。東覷西覷看。是什麼道理。你欲得會麼。都緣
J23nB134_p0539a18║是你自家無量劫來妄想濃厚。一期聞人說著。便生
J23nB134_p0539a19║疑心。問佛問法。問向上。問向下。求覓解會。轉沒交涉。
J23nB134_p0539a20║擬心即差。況復有言。莫是不擬心是麼。更有什麼事。
J23nB134_p0539a21║珍重。問如何是雲門一曲。師云。臘月二十五。進云。唱
J23nB134_p0539a22║者如何。師云。且緩緩。問如何是祖師西來意。師云。日
J23nB134_p0539a23║裏看山。問如何是和尚家風。師云。久雨不晴。進云。如
J23nB134_p0539a24║何是久雨不晴。師云。曬㫰著。問如何是不帶眹。師云。
J23nB134_p0539a25║天台普請南嶽遊山。問如何是向上一路。師云。九九
J23nB134_p0539a26║八十一。問如何是學人自己。師云。遊山翫水。進云。如
J23nB134_p0539a27║何是和尚自己。師云。賴遇維那不在。問如何是教主。
J23nB134_p0539a28║師云。太無禮生。問如何是一代時教。師云。對一說。問
J23nB134_p0539a29║如何是正法眼。師云普。問如何是端坐念實相。師云。
J23nB134_p0539a30║河裏失錢河裏摝。問如何是沙門行。師云。會不得。進
J23nB134_p0539b01║云。為什麼會不得。師云。秪守會不得。問如何是尋常
J23nB134_p0539b02║之用。師云。且那裏葛藤去。問如何是教意。師云。你看
J23nB134_p0539b03║什麼經。僧云。般若經。師云。一切智智清淨。還夢見未。
J23nB134_p0539b04║僧云。一切智智清淨且置。如何是教意。師云。心不負
J23nB134_p0539b05║人面無慚色。放你三十棒。問如何是報得四恩三有
J23nB134_p0539b06║去。師云。抱頭哭蒼天。問如何是正法眼。師云。粥飯氣。
J23nB134_p0539b07║問如何是三昧。師云。到老僧一問。還我一句來。問如
J23nB134_p0539b08║何是諸佛出身處。師云。東山水上行。問乞師指箇入
J23nB134_p0539b09║路。師云。喫粥喫飯。
J23nB134_p0539b10║師示眾云。我事不獲已。向你諸人道。直下無事。早是
J23nB134_p0539b11║相埋沒也。更欲蹋步向前。尋言逐句。求覓解會。千差
J23nB134_p0539b12║萬別。廣設問難。贏得一場口滑。去道轉遠。有什麼歇
J23nB134_p0539b13║時。秪此箇事。若在言語上。三乘十二分教豈是無言
J23nB134_p0539b14║語。因什麼道教外別傳。若從學解機智。秪如十地聖
J23nB134_p0539b15║人說法如雲如雨。猶被訶責見性如隔羅縠。以此故
J23nB134_p0539b16║知。一切有心天地懸殊。雖然如是。若是得底人。道火
J23nB134_p0539b17║何曾燒口。終日說事。未嘗挂著唇齒。未曾道著一字。
J23nB134_p0539b18║終日著衣喫飯。未曾觸著一粒米。挂著一縷絲。雖然
J23nB134_p0539b19║如此。猶是門庭之說。須是實得與麼始得。若約衲僧
J23nB134_p0539b20║門下。句裏呈機。徒勞佇思。直饒一句下承當得。猶是
J23nB134_p0539b21║瞌睡漢。時有僧問。如何是一句。師云舉。問如何是說
J23nB134_p0539b22║時默。師云。清機歷掌。進云。如何是默時說。師云嗄。進
J23nB134_p0539b23║云。不默不說時如何。師將棒趁。僧問。如何是雲門劍。
J23nB134_p0539b24║師云祖。問如何是諸佛出身處。師云。更請一問。問如
J23nB134_p0539b25║何是露地白牛。師云。覿機無改路。進云。放著什麼處。
J23nB134_p0539b26║師云。再舉不逾塵。問如何是塵塵三昧。師云。桶裏水
J23nB134_p0539b27║缽裏飯。問如何是一如體玄。師云。欠你一問。問如何
J23nB134_p0539b28║是玄中的。師云𡎺。進云。如何即是。師云。速退速退。妨
J23nB134_p0539b29║他別人問。問如何是非思量處。師云。識情難測。問鑿
J23nB134_p0539b30║壁偷光時如何。師云恰。問一言道盡時如何。師云裂
J23nB134_p0539c01║破。進云。和尚作麼生下手拈掇。師云。拈取糞箕掃帚
J23nB134_p0539c02║來。問如何舉唱即得不負來機。師云。道什麼。進云。還
J23nB134_p0539c03║可來意也無。師云。且緩緩。師云。三乘十二分教橫說
J23nB134_p0539c04║豎說。天下老和尚縱橫十字說。與我拈針鋒許說底
J23nB134_p0539c05║道理來看。與麼道。早是死馬醫。雖然如是。有幾箇到
J23nB134_p0539c06║此境界。不敢望你言中有響。句裏藏鋒。瞬目千差。風
J23nB134_p0539c07║恬浪靜。伏惟尚饗。問如何是透法身句。師云。北斗裏
J23nB134_p0539c08║藏身。問如何是本來宗。師云。不問不答。問如何是三
J23nB134_p0539c09║界唯心。萬法唯識。師云。我今日不答話。進云。為什麼
J23nB134_p0539c10║不答話。師云。驢年會麼。問如何是吹毛劍。師云骼。又
J23nB134_p0539c11║云胔。問如何是內外光。師云。向什麼處問。學云。如何
J23nB134_p0539c12║明達。師云。忽然有人問你作麼生道。進云。明達後如
J23nB134_p0539c13║何。師云。明即且置。還我達來。問如何是切急一句。師
J23nB134_p0539c14║云吃。問如何是本來心。師云。舉起分明。問如何是衲
J23nB134_p0539c15║僧孔竅。師云。放過一著。進云。請師道。師云。對牛彈琴。
J23nB134_p0539c16║問如何是大乘修行。師云。一榼在手。問如何是一切
J23nB134_p0539c17║智智清淨。師云。僧堂入佛殿。問如何是不挂唇吻一
J23nB134_p0539c18║句。師云。合取狗口。問如何是海印三昧。師云。你但禮
J23nB134_p0539c19║拜問著。待我東行西行。問如何轉動即得不落階級。
J23nB134_p0539c20║師云。南斗七北斗八。
J23nB134_p0539c21║上堂。云：諸兄弟盡是諸方參尋知識，決擇生死，到處
J23nB134_p0539c22║豈無老宿垂慈方便之辭？還有透不得底句麼？出來
J23nB134_p0539c23║舉看，待老漢與汝大家商量。有麼？有麼？時有僧出，擬
J23nB134_p0539c24║伸問次，師云：去去西天路，迢迢十萬餘。便下座。問：如
J23nB134_p0539c25║何是當今施設？師云：道即不難，鑒從何來？問：如何是
J23nB134_p0539c26║不睡底眼？師云：不省。問：如何是不犯之令？師云：那箇
J23nB134_p0539c27║師僧還見麼？問：如何是大人相？師乃擎拳。問：如何是
J23nB134_p0539c28║學人急切處？師云：你怕我不知。問：如何是佛法大意？
J23nB134_p0539c29║師云：一佛二菩薩。問：如何是雪嶺泥牛吼？師云：山河
J23nB134_p0539c30║走。進云：如何是雲門木馬嘶？師云：天地黑。問：如何是
J23nB134_p0540a01║兄弟添十字？師云：我共你說葛藤。問：如何是和尚為
J23nB134_p0540a02║人一句？師云：心不負人，面無慚色，速禮三拜。問：如何
J23nB134_p0540a03║是天然之事？師云：蹋步向前作什麼？問：如何是教意？
J23nB134_p0540a04║師云：吃嘹舌頭，更將一問來。問：如何是七縱八橫？師
J23nB134_p0540a05║云：放你一著。
J23nB134_p0540a06║上堂。云：舉一則語，教汝直下承當，早是撒屎著你頭
J23nB134_p0540a07║上也。直饒拈一毛頭，盡大地一時明得，也是剜肉作
J23nB134_p0540a08║瘡。雖然如此，也須是實到這箇田地始得。若未且不
J23nB134_p0540a09║得掠虛，卻須退步向自己根腳下推尋看是什麼道
J23nB134_p0540a10║理？實無絲髮許與汝作解會，與汝作疑惑。況汝等且
J23nB134_p0540a11║各各當人有一段事，大用現前，更不煩汝一毫頭氣
J23nB134_p0540a12║力，便與祖佛無別。自是汝諸人信根淺薄，惡業濃厚，
J23nB134_p0540a13║突然起得如許多頭角，擔缽囊千鄉萬里受屈作麼？
J23nB134_p0540a14║且汝諸人有什麼不足處？大丈夫漢，阿誰無分？獨自
J23nB134_p0540a15║承當，尚猶不著便，不可受人欺瞞，取人處分。纔見老
J23nB134_p0540a16║和尚開口，便好把特石驀口塞，便是屎上青蠅相似，
J23nB134_p0540a17║鬥咂將去，三箇五箇聚頭商量，苦屈兄弟！古人一期
J23nB134_p0540a18║為汝諸人不奈何，所以垂一言半句，通你入路。知是
J23nB134_p0540a19║般事，拈放一邊，自著些子筋骨，豈不是有少許相親
J23nB134_p0540a20║處？快與！快與時不待人，出息不保入息，更有什麼身
J23nB134_p0540a21║心閑別處用？切須在意，珍重！
J23nB134_p0540a22║上堂。良久，云：觸目不會道，運足焉知路？僧問：如何是
J23nB134_p0540a23║觸目菩提？師云：與我拈卻佛殿。問：如何是最初一句？
J23nB134_p0540a24║師云：九九八十一。僧便禮拜。師云：近前來。僧便近前，
J23nB134_p0540a25║師便打。問：如何是實學底事？師云：大好消息。進云：畢
J23nB134_p0540a26║竟是誰家之子？師云：臘月二十五。問：承教有言：一切
J23nB134_p0540a27║智智清淨時如何？師便唾之。進云：古人方便又作麼
J23nB134_p0540a28║生？師云：來！來！截卻汝腳跟，換卻汝髑髏，缽盂裏拈卻
J23nB134_p0540a29║匙箸，拈卻鼻孔來。進云：甚處有許多般？師云：這掠虛
J23nB134_p0540a30║漢。便打。問：如何是禪？師云：是。進云：如何是道？師云：得。
J23nB134_p0540b01║問：如何是一切法皆是佛法？師云：三家村裏老婆盈
J23nB134_p0540b02║衢溢路，會麼？學云：不會。師云：非但汝不會，大有人不
J23nB134_p0540b03║會在。問：學人簇簇地商量箇什麼？師云：大眾久立。
J23nB134_p0540b04║上堂。云。盡乾坤一時。將來著你眼睫上。你諸人聞與
J23nB134_p0540b05║麼道。不敢望汝出來。性躁打老僧一摑。且緩緩仔細
J23nB134_p0540b06║看。是有是無是箇甚麼道理。直饒你向這裏明得。若
J23nB134_p0540b07║遇衲僧門下。好椎腳折。若是箇人。聞道什麼處有老
J23nB134_p0540b08║宿出世。便好驀面唾汙我耳目。汝若不是箇手腳。纔
J23nB134_p0540b09║聞人舉便承當得。早落第二機也。汝不看他德山和
J23nB134_p0540b10║尚。纔見僧入門。拽拄杖便趁。睦州和尚見僧來便云。
J23nB134_p0540b11║現成公案。放你三十棒。自餘之輩合作麼生。若是一
J23nB134_p0540b12║般掠虛漢。食人膿唾。記得一堆一擔搕𢶍。到處馳騁
J23nB134_p0540b13║驢唇馬嘴。誇我解問十轉五轉話。饒你從朝問至夜
J23nB134_p0540b14║答到夜論劫還夢見麼。什麼處是與人著力處。似這
J23nB134_p0540b15║般底。有人屈衲僧齋。也道得飯喫。有什麼共語處。他
J23nB134_p0540b16║日閻羅王面前。不取你口解說。諸兄弟。若是得底人。
J23nB134_p0540b17║他家依眾遣日。若未得。切莫掠虛。不得容易過時。大
J23nB134_p0540b18║須仔細。古人大有葛藤相為處。秪如雪峰和尚道。盡
J23nB134_p0540b19║大地是你。夾山和尚道。百草頭上薦取老僧。鬧市裏
J23nB134_p0540b20║識取天子。洛浦和尚云。一塵纔起。大地全收。一毛頭
J23nB134_p0540b21║獅子全身總是。你把取翻覆思量看。日久歲深。自然
J23nB134_p0540b22║有箇入路。此箇事無你替代處。莫非各在當人分上。
J23nB134_p0540b23║老和尚出世。秪為你作箇證明。你若有箇入路少許
J23nB134_p0540b24║來由。亦昧汝不得。若實未得。方便撥你即不可。兄弟
J23nB134_p0540b25║一等是蹋破草鞋行腳。拋卻師長父母。直須著些子
J23nB134_p0540b26║眼睛始得。若未有箇入頭處。遇著本色咬豬狗手腳。
J23nB134_p0540b27║不惜性命。入泥入水相為有可咬嚼。眨上眉毛。高挂
J23nB134_p0540b28║缽囊。十年二十年辦取出頭。莫愁不成辦。直是今生
J23nB134_p0540b29║未得。來生亦不失卻人身。向此門中亦乃省力。不虛
J23nB134_p0540b30║辜負平生。亦不辜負施主師長父母。直須在意。莫空
J23nB134_p0540c01║過時。遊州獵縣橫擔拄杖。一千里二千里走。這邊經
J23nB134_p0540c02║冬。那邊過夏。好山好水。堪取性多齋供。易得衣缽。苦
J23nB134_p0540c03║屈苦屈。圖他一斗米。失卻半年糧。如此行腳有什麼
J23nB134_p0540c04║利益。信心檀越一把菜一粒米。怎麼生消得。直須自
J23nB134_p0540c05║看。無人替代。時不待人。一日眼光落地。前頭將何抵
J23nB134_p0540c06║擬。莫一似落湯螃蟹。手腳忙亂。無你掠虛說大話處。
J23nB134_p0540c07║莫將等閑空過時光。一失人身萬劫不復。不是小事。
J23nB134_p0540c08║莫據目前。俗子尚云。朝聞道。夕死可矣。況我沙門合
J23nB134_p0540c09║履踐何事。大須努力。珍重。問：如何是諸佛出身處。師
J23nB134_p0540c10║云。佛前裝香，佛後合掌。問：十二時中如何得不被諸
J23nB134_p0540c11║境惑去？師云。三門頭合掌。問：四面森森。如何是靈樹。
J23nB134_p0540c12║師云。風鳴雨息。進云。如何是靈樹枝條。師云。曬㫰皮
J23nB134_p0540c13║草。問：如何是觸目菩提。師云。拈卻露柱。學云。露柱豈
J23nB134_p0540c14║干他事。師云。驢年會麼？問：醍醐上味為什麼翻成毒
J23nB134_p0540c15║藥。師云：𡎺。問：如何是活。師云。心不負人。學云：如何是
J23nB134_p0540c16║殺。師云：三日後不得唱衣。學云：不殺不活時如何。師
J23nB134_p0540c17║以拄杖趁出。問：學人與麼來，請師實說。師云：知。問：金
J23nB134_p0540c18║剛為什麼倒地。師云：不著力。問：殺父殺母。佛前懺悔。
J23nB134_p0540c19║殺佛殺祖，向什麼處懺悔。師云：露。問：不起一念，還有
J23nB134_p0540c20║過也無？師云：須彌山。問：如何是和尚家風？師云：有讀
J23nB134_p0540c21║書人來報。問：學人有疑，請師不責。從上宗乘事作麼
J23nB134_p0540c22║生？師云：三拜不虛。問：生死到來，如何排遣？師云：在甚
J23nB134_p0540c23║麼處？問：如來唯一說無二說，如何是如來說？師云：那
J23nB134_p0540c24║箇師僧何不問？問：闇中如何辨主？師云：務原是什麼
J23nB134_p0540c25║人坐。問：學人實問，請師實答。師云：你作麼生辨？進云：
J23nB134_p0540c26║正當與麼時如何。師云的。問：從上古德以何為的。師
J23nB134_p0540c27║云：看取舌頭。
J23nB134_p0540c28║上堂。云。諸和尚子莫妄想。天是天、地是地。山是山水
J23nB134_p0540c29║是水。僧是僧俗是俗。良久云。與我拈案山來看。便有
J23nB134_p0540c30║僧問。學人見山是山。見水是水時如何。師云。三門為
J23nB134_p0541a01║什麼從這裏過。進云。與麼則不妄想去也。師云。還我
J23nB134_p0541a02║話頭來。
J23nB134_p0541a03║上堂。良久云。還有人道得麼。道得底出來。眾無語。師
J23nB134_p0541a04║拈拄杖云。適來是箇小屎坑。如今是箇大屎坑。下座。
J23nB134_p0541a05║問萬法歸一。一即不問。如何是萬法。師云。你來這裏
J23nB134_p0541a06║說葛藤瞞我。問聖僧為什麼被大蟲咬。師云。與天下
J23nB134_p0541a07║人作牓樣。問十二時中如何用心。即得不負於上來。
J23nB134_p0541a08║師云省力。進云。省力事如何。師云。省取前話。問萬機
J23nB134_p0541a09║不到處。如何知有。師云。該得麼。進云。日用事如何。師
J23nB134_p0541a10║云。一箭到新羅。大漢國裏說葛藤。問學人擬伸一問。
J23nB134_p0541a11║還許也無。師云。佛不奪眾生所願。問如何舉唱。即得
J23nB134_p0541a12║不負來機。師云。痛領一問。問千聖功圓冥然時如何
J23nB134_p0541a13║擊琢。師云。句裏明人。問三界中何物勝於佛。師云。通
J23nB134_p0541a14║你一問。問摘葉尋枝即不問。如何是直截根源。師云。
J23nB134_p0541a15║速禮三拜。問己事未明。如何指示。師云。不避來機。還
J23nB134_p0541a16║當得麼。問盡其機來。師還接也無。師云。一問不錯。學
J23nB134_p0541a17║云。一問且置。師還接不。師云。細看前話。問毘盧向上
J23nB134_p0541a18║即不問。虛空請師留些子。師云。把卻汝咽喉。你作麼
J23nB134_p0541a19║生道。問如何是學人自己。師云。一扠一劄。進云。莫便
J23nB134_p0541a20║是不。師云。蘇嚕蘇嚕。
J23nB134_p0541a21║上堂。云：今日與諸人舉一則語。大眾聳聽良久，有僧
J23nB134_p0541a22║出禮拜，擬伸問次，師以拄杖趁云：似這般滅胡種，長
J23nB134_p0541a23║連床上納飯阿師，堪什麼共語處？這般打野榸漢！以
J23nB134_p0541a24║拄杖一時趁下。問：大眾雲集，合談何事？師云：向下文
J23nB134_p0541a25║長，付在來日。進云：便與麼去時如何？師云：墮。進云：什
J23nB134_p0541a26║麼處是墮？師云：長連床上飽喫飯了，脫空妄語。問：靈
J23nB134_p0541a27║山一會，何似今日？師云：言中有響。學云：當今事作麼
J23nB134_p0541a28║生？師云：不煩再問。問：以字不成，八字不是，未審是什
J23nB134_p0541a29║麼字？師云：九九八十一。進云：學人不會，請師指示。師
J23nB134_p0541a30║云：我又辜你什麼處？問：從上古德得箇什麼便稱尊
J23nB134_p0541b01║貴？師云：愛問不愛答。進云：與麼則不假和尚舌頭嚼
J23nB134_p0541b02║去也。師云：熨斗煎茶銚不同。問：和尚為人語話，還有
J23nB134_p0541b03║未道著底句也無？師云：說不及。進云：為什麼如此？師
J23nB134_p0541b04║云：秪為如此。問：大拍盲底人來，師還接也無？師放身
J23nB134_p0541b05║倒。問：如何是雲門山？師云：庚峰定穴。問：牙齒敲磕，皆
J23nB134_p0541b06║落名言，如何得不落古人蹤？師云：通機自辨。問：如何
J23nB134_p0541b07║是和尚家風？師云：皮枯骨瘦。問：如何是道？師云：七顛
J23nB134_p0541b08║八倒。進云：為什麼如此？師云：一不得向，二不得開。問：
J23nB134_p0541b09║暗室得明時如何？師云：朗州此去多少？
J23nB134_p0541b10║上堂。云：一言纔舉。千差同轍。該括微塵。猶是化門之
J23nB134_p0541b11║說。若是衲僧，合作麼生。若將祖意佛意這裏商量。曹
J23nB134_p0541b12║溪一路平沉。還有人道得麼。道得底出來。時有僧問。
J23nB134_p0541b13║如何是超佛越祖之談。師云：餬餅。進云：這箇有什麼
J23nB134_p0541b14║交涉？師云：灼然有什麼交涉。師乃云：你勿可作了。見
J23nB134_p0541b15║人道著祖師意，便問超佛越祖之談。你且喚什麼作
J23nB134_p0541b16║佛？喚什麼作祖。即說超佛越祖之談。便問箇出三界。
J23nB134_p0541b17║你把將三界來。有什麼見聞覺知隔礙著你？有甚聲
J23nB134_p0541b18║色法與汝可了？了箇什麼碗？以那箇為差殊之見。他
J23nB134_p0541b19║古聖勿奈你何。橫身為物。道箇舉體全真，物物覿體
J23nB134_p0541b20║不可得。我向汝道直下無事，早是相埋沒了也。你若
J23nB134_p0541b21║實未得箇入頭處，且中獨自參詳。除卻著衣喫飯、屙
J23nB134_p0541b22║屎、送尿，更有什麼事？無端起得如許多般妄想作什
J23nB134_p0541b23║麼？更有一般底如等閑相似，聚頭舉得箇古人話，識
J23nB134_p0541b24║性記持，妄想卜度，道我會佛法了也。秪管說葛藤，取
J23nB134_p0541b25║性過日，更嫌不稱意。千鄉萬里拋卻父母師資，作這
J23nB134_p0541b26║去就。這箇打野榸漢，有什麼死急！行腳去。以拄杖便
J23nB134_p0541b27║趁下。問：父母不聽不得出家。如何得出家？師云：淺。進
J23nB134_p0541b28║云。學人不會。師云：深。問從上來事，請師提綱。師云：朝
J23nB134_p0541b29║看東南，暮看西北。進云：便與麼會時如何？師云：東家
J23nB134_p0541b30║點燈，西家暗坐。問當今一句請師道。師云：放你一線
J23nB134_p0541c01║道。還我一句來。問：不涉廉纖，請師道。師云。一怕汝不
J23nB134_p0541c02║問。二怕汝不舉。三到老僧𨁝跳。四到你退後。速道！速
J23nB134_p0541c03║道！僧便禮拜，師便打。問：萬機喪盡時如何？師云：與我
J23nB134_p0541c04║拈佛殿來與汝商量。進云：豈干他事？師咄云：這掠虛
J23nB134_p0541c05║漢。問：目前蕩盡時如何？師云：熱發作麼？其僧禮拜而
J23nB134_p0541c06║退。師云：且來，且來。僧近前，師便棒云：這掠虛漢諕我。
J23nB134_p0541c07║問：如何是法王主？師云：叉手著。問：盲龜值浮木孔時
J23nB134_p0541c08║如何？師云：老僧叉手去也。
J23nB134_p0541c09║上堂。云：故知時運澆漓，代干像季。近日師僧北去言
J23nB134_p0541c10║禮文殊，南去謂遊衡嶽，與麼行腳，名字比丘，虛消信
J23nB134_p0541c11║施。苦哉！苦哉！問著黑漆相似，秪管取性過日。設有三
J23nB134_p0541c12║箇兩箇，狂學多聞，記持話路，到處覓相似語句，印可
J23nB134_p0541c13║老宿，輕忽上流，作薄福業，他日閻羅王釘釘之時，莫
J23nB134_p0541c14║道無人向汝道。若是初心後學，直須擺動精神，莫空
J23nB134_p0541c15║記說，多虛不如少實，向後秪是自賺。有什麼事？近前。
J23nB134_p0541c16║問：學人正在迷途，請師一接。師云：道什麼？問：如何是
J23nB134_p0541c17║教意？師云：答猶未了。進云：和尚什麼處答？師云：將謂
J23nB134_p0541c18║汝靈利。問：如何是衲僧正眼？師云：那箇師僧近前來！
J23nB134_p0541c19║其僧近前，師咄云：去。問：如何會得和尚一句？師云：臘
J23nB134_p0541c20║月二十五。問：教中即不問，如何是宗門中事？師云：既
J23nB134_p0541c21║有來問，速禮三拜。問：絕消息處，如何履踐？師云：三十
J23nB134_p0541c22║年後。進云：秪今如何？師云：莫亂統。問：性源還有語也
J23nB134_p0541c23║無？師云：莫問。問：佛病祖病將何醫？師云：審即諧。進云：
J23nB134_p0541c24║將何醫？師云：幸有力。問：百步穿楊，請師指的。師云：答
J23nB134_p0541c25║這話去也。問：言詮不及處，如何體會？師云：對眾快禮
J23nB134_p0541c26║三拜。問：伶俜之子，如何進步？師云：目前不辨。進云：豈
J23nB134_p0541c27║無尊貴？師云：不較多。進云：作麼生？師云：作麼生？問：凡
J23nB134_p0541c28║有言說，皆是葛藤。如何是不葛藤？師云：大有人見汝
J23nB134_p0541c29║問。問：急急相投，請師指教。師云：作麼生道？進云：不會，
J23nB134_p0541c30║請師道。師云：作麼？
J23nB134_p0542a01║上堂。云：大眾！汝等還有鄆州針麼？若有，試將來看。有
J23nB134_p0542a02║麼？有麼？眾無對。師云：若無，散披衣裳去也。便下座。
J23nB134_p0542a03║上堂。大眾集定。乃以拄杖指云。乾坤大地微塵諸佛
J23nB134_p0542a04║總在裏許。爭佛法覓勝負。還有人諫得麼。若無人諫
J23nB134_p0542a05║得。待老僧與汝諫看。時有僧云。請和尚諫。師云。這野
J23nB134_p0542a06║狐精。問盡大地人來。師如何接。師云。提綱有路。進云。
J23nB134_p0542a07║莫秪這便是指示不。師云。合取狗口。問時中不明。如
J23nB134_p0542a08║何得不落緣塵去。師云。閉門哭蒼天。問十二時中如
J23nB134_p0542a09║何體悉。師云。不難辨。進云。還有學人入頭處也無。師
J23nB134_p0542a10║云。細看前話。問靈山一會。迦葉親聞。未審聞箇什麼
J23nB134_p0542a11║句。師云。不避來鋒。速道速道。進云。是什麼句。師云。掣
J23nB134_p0542a12║電之機。徒勞佇思。問千聖不傳古今不歷。如何是和
J23nB134_p0542a13║尚接人一句。師云。觸忤老兄得麼。進云。如何是接人
J23nB134_p0542a14║一句。師云作麼。問有何逕要令學人心息。師云。放你
J23nB134_p0542a15║三十棒。問目前坦然時如何。師云。海水在汝頭上。進
J23nB134_p0542a16║云。還著得也無。師云。向這裏脫空妄語。問施主設齋。
J23nB134_p0542a17║將何報答。師云。量才補職。進云。不會。師云。不會即喫
J23nB134_p0542a18║飯。問如何是向上事。師云。截卻汝肚腸。換卻匙箸。拈
J23nB134_p0542a19║將缽盂來看。僧無對。師云。這掠虛漢。問如何是佛法
J23nB134_p0542a20║大意。師云。來鋒有路。問如何是學人轉身處。師云利。
J23nB134_p0542a21║問一口吞盡時如何。師云。我在汝肚裏。進云。和尚為
J23nB134_p0542a22║甚麼在學人肚裏。師云。還我話頭來。
J23nB134_p0542a23║上堂。良久，云：秪這箇帶累殺人。便下座。
J23nB134_p0542a24║上堂。云：道即道了也。時有僧出禮拜。欲伸問次。師拈
J23nB134_p0542a25║拄杖便打云。識什麼好惡。這一般打野榸漢。總似這
J23nB134_p0542a26║箇僧。爭消得施主信施。惡業眾生總在這裏。覓什麼
J23nB134_p0542a27║乾屎橛咬。以拄杖一時趁下。問牛頭未見四祖時如
J23nB134_p0542a28║何。師云。家家觀世音。進云。見後如何。師云。火裏蝍蟟
J23nB134_p0542a29║吞大蟲。問如何是禪。師云。拈卻一字得麼。問扶桑柯
J23nB134_p0542a30║畔日輪未出時如何。師云知。問背楚投吳時如何。師
J23nB134_p0542b01║云。面南看北斗。問六國未寧時如何。師云。千里何明。
J23nB134_p0542b02║進云。爭奈不明何。師云。賴遇適來道了。問如何是本
J23nB134_p0542b03║源。師云。受什麼人供養。問如何是直截一路。師云。主
J23nB134_p0542b04║山後。進云。謝師指示。師云。合取皮袋。問曹溪的旨。請
J23nB134_p0542b05║師垂示。師云。三十年後。問密室玄宮時如何。師云倒。
J23nB134_p0542b06║進云。宮中事作麼生。師云重。問萬機吐不出時如何。
J23nB134_p0542b07║師云。大眾不匿。進云。猶是學人疑處在。師云。語覆前
J23nB134_p0542b08║機去。問要急相應唯言不二時如何。師云。對眾舉。大
J23nB134_p0542b09║眾可不知。進云。如何承當。師云。驢年。問一生積惡者
J23nB134_p0542b10║不知善。一生積善者不知惡。此意如何。師云燭。問遠
J23nB134_p0542b11║遠投師。師意如何。師云。七九六十三。進云。學人近離
J23nB134_p0542b12║衡州。師喝云。是你草鞋跟斷。僧云。珍重。師喝云。靜處
J23nB134_p0542b13║薩婆訶。問如何是學人自己。師云。一佛二菩薩。
J23nB134_p0542b14║上堂。云：汝等諸人。皆是河南海北來。各各盡有生緣
J23nB134_p0542b15║所在。還自知得麼。試出來舉看。老漢與汝證明。有麼
J23nB134_p0542b16║有麼。汝若不知。老漢瞞汝去也。汝欲得識麼。生緣若
J23nB134_p0542b17║在向北。北有趙州和尚。五臺文殊。總在這裏。生緣若
J23nB134_p0542b18║在向南。南有雪峰臥龍西院鼓山。總在這裏。汝欲得
J23nB134_p0542b19║識麼。向這裏識取。若不見莫掠虛。見麼見麼。若不見。
J23nB134_p0542b20║且看老漢。騎佛殿出去也。珍重。問六國未寧時如何。
J23nB134_p0542b21║師云。雲擎雨色。問上無攀仰下無己躬時如何。師云。
J23nB134_p0542b22║藏身一句作麼生道。僧便禮拜。師云。放過一著。置將
J23nB134_p0542b23║一問來。僧無語。師云。這死蝦蟆。問如何是色即是空。
J23nB134_p0542b24║師云。拄杖敲汝鼻孔。問如何是和尚非時為人一句。
J23nB134_p0542b25║師云。早朝牽犁。晚間拽杷。問三乘五性即不問。如何
J23nB134_p0542b26║是衲僧門下事。師云。日勢稍晚速禮三拜。問久值為
J23nB134_p0542b27║什麼不識。師云測。問如何是心。師云心。進云不會。師
J23nB134_p0542b28║云不會。進云。究竟如何。師咄云。靜處東行西行。問三
J23nB134_p0542b29║界唯心萬法唯識時如何。師云。舌根裏藏身。進云。藏
J23nB134_p0542b30║身後如何。師云。蘇嚕蘇嚕。問如何是途中受用。師云。
J23nB134_p0542c01║七九六十三。進云。如何是世諦流布。師云。江西湖南
J23nB134_p0542c02║新羅渤海。問密室不通風時如何。師云。響露鳴風。進
J23nB134_p0542c03║云。如何是密室中人。師云。再陳難辨。問直與麼來時
J23nB134_p0542c04║如何。師云。照從何立。進云。不去不來時如何。師云。前
J23nB134_p0542c05║語道什麼。問進向無門時如何。師云。三千八百。
J23nB134_p0542c06║上堂。云：放你橫說豎說，從朝至暮，無人塞你口不放
J23nB134_p0542c07║你說，又作麼生？
J23nB134_p0542c08║上堂。大眾集良久驀拈拄杖云。看看。北鬱單越人見
J23nB134_p0542c09║汝搬柴不易。在中庭裏相撲供養你。更為你念般若
J23nB134_p0542c10║經云。一切智智清淨。無二無二分。無別無斷故。僧便
J23nB134_p0542c11║問。如何是一切智智清淨。師云。西天斬頭截臂。這裏
J23nB134_p0542c12║自領出去。問挂錫幽巖時如何。師云。在什麼處。問如
J23nB134_p0542c13║何是深中淺。師云。山河大地。進云。如何是淺中深。師
J23nB134_p0542c14║云。大地山河。進云。如何是深。師云。朝到西天暮歸唐
J23nB134_p0542c15║土。問迦葉入定時如何。師云。匿得麼。進云。還見十方
J23nB134_p0542c16║不。師云。好手透不出。問真如湛寂妙絕無門時如何。
J23nB134_p0542c17║師云。自機迴照。進云。秖這裏如何。師云。莫錯。問千般
J23nB134_p0542c18║方便誘引歸源。未審源中事如何。師云。有問有答。速
J23nB134_p0542c19║道將來。僧應諾。師云。迢遙也。問如何是雲門劍。師云
J23nB134_p0542c20║揭。進云。用者如何。師云。蘇嚕蘇嚕。問如何是祖師西
J23nB134_p0542c21║來意。師云。沒即道。進云不會。師云。壯一問。問能詮表
J23nB134_p0542c22║裏時如何。師云。風不入。進云。表裏事如何。師云錯。問
J23nB134_p0542c23║萬機俱罷時如何。師云。塚上生芝草。問觀身無己。觀
J23nB134_p0542c24║外亦然時如何。師云。熱發作麼。進云。與麼則冰消瓦
J23nB134_p0542c25║解去也。師便打。問龍門有意。進水無能時如何。師云。
J23nB134_p0542c26║來機即易。再舉還難。進云。正與麼時如何。師云快。
J23nB134_p0542c27║上堂。云：我看汝諸人。二三機中。尚不能構得。空披衲
J23nB134_p0542c28║衣何益。你還會麼。我為汝注破。久後到諸方。若見老
J23nB134_p0542c29║宿。舉一指豎一拂子云。是禪是道。拽拄杖打破頭便
J23nB134_p0542c30║行。若不如此。盡落天魔眷屬。壞滅吾宗。汝若實不會。
J23nB134_p0543a01║且向葛藤社裏看。我尋常向汝道。微塵剎土中。三世
J23nB134_p0543a02║諸佛。西天二十八祖唐土六祖。盡在拄杖頭說法。神
J23nB134_p0543a03║通變現聲應十方。你還會麼。若不會。且莫掠虛。雖然
J23nB134_p0543a04║如此。且諦當實見也未。直饒到此田地。也未夢見衲
J23nB134_p0543a05║僧沙彌在。三家村裏不逢一人。師驀拈拄杖劃地一
J23nB134_p0543a06║下云。總在這裏。又劃一下云。總在這裏出去也。珍重。
J23nB134_p0543a07║問古人面壁意旨如何。師云念七。又云定。問百不會
J23nB134_p0543a08║底人來。師如何接。師云。話墮也。進云。什麼處是話墮。
J23nB134_p0543a09║師云。七棒對十三。問承古有言。了即業障本來空。未
J23nB134_p0543a10║了還須償宿債。未審二祖是了未了。師云確。問從上
J23nB134_p0543a11║古德相傳何事。師云。速禮三拜。問如何是雲門一路。
J23nB134_p0543a12║師云親。進云。如何即是。師云。顛言倒語作麼。問承古
J23nB134_p0543a13║有言。擬心即差。如何得不差。師云。洪機歷掌。進云。後
J23nB134_p0543a14║人再問作麼生。師云。遲風難改。問三身中阿那身說
J23nB134_p0543a15║法。師云要。問如何是釋迦身。師云。乾屎橛。問請師提
J23nB134_p0543a16║綱宗門。師云。南有雪峰。北有趙州。問大徹底人見一
J23nB134_p0543a17║切法是空不。師云。蘇嚕蘇嚕。問終日切切不得箇入
J23nB134_p0543a18║路。乞師指箇入路。師云。當機有路。問如何是超佛越
J23nB134_p0543a19║祖之談。師云。蒲州麻黃益州附子。問如何是教意。師
J23nB134_p0543a20║云。撩起來作麼生道。進云。便請師道。師云。對牛彈琴。
J23nB134_p0543a21║問玄機一路如何體會。師云。三十年後。問槨示雙趺。
J23nB134_p0543a22║當表何事。師云言。進云。未審師意如何。師云。緊峭草
J23nB134_p0543a23║鞋。問不是玄機亦非目擊時如何。師云。倒一說。問劫
J23nB134_p0543a24║火洞然時如何。師云。更夢見什麼。
J23nB134_p0543a25║上堂。云：天親菩薩。無端變作一條楖栗柱杖。乃劃地
J23nB134_p0543a26║一下云。塵沙諸佛盡在這裏說葛藤去。便下座。
J23nB134_p0543a27║上堂。云：我共汝平展。遇人識人。與麼老婆說話。尚自
J23nB134_p0543a28║不會。每日飽飯喫了。上來下去。覓什麼碗。這野狐隊
J23nB134_p0543a29║仗向這裏作什麼。以拄杖一時趁下。問初秋夏末。前
J23nB134_p0543a30║程忽有人問。如何柢對。師云。大眾退後。進云。過在什
J23nB134_p0543b01║麼處。師云。還我九十日飯錢來。問學人近到法席。未
J23nB134_p0543b02║審家風事如何。師云。不歷一問。作麼生道。問十方國
J23nB134_p0543b03║土中。唯有一乘法。如何是一乘法。師云。何不別問。進
J23nB134_p0543b04║云。謝師指示。師便喝。問承古有言。一塵遍含一切塵。
J23nB134_p0543b05║如何是一塵。師云。吃嘹舌頭。更將一問來。問學人不
J23nB134_p0543b06║問師還答也無。師云。將汝口挂壁上不得。問一切尋
J23nB134_p0543b07║常時如何。師云。雖然屎臭氣熏我。我且問你。晝行三
J23nB134_p0543b08║千夜行八百。你缽盂裏什麼處著。僧無對。師云。脫空
J23nB134_p0543b09║妄語漢。問如何是教眼。師云。速禮三拜。問承古有言。
J23nB134_p0543b10║牛頭橫說豎說。不知有向上關捩子。如何是向上關
J23nB134_p0543b11║捩子。師云。東山西嶺青。問如何是露地白牛。師云。歸
J23nB134_p0543b12║依佛。歸依法歸依僧。進云。白牛何在。師咄之。問樹凋
J23nB134_p0543b13║葉落時如何。師云。體露金風。問如何是布袋裏珍珠。
J23nB134_p0543b14║師云。說得麼。問如何是祖宗的子。師云。言中有響。
J23nB134_p0543b15║上堂。云：夫學般若菩薩，須識得眾生病，即識得學般
J23nB134_p0543b16║若菩薩病。還有人揀得麼？出來對眾揀看。眾無語。乃
J23nB134_p0543b17║云：若揀不得，莫妨我東行西行。
J23nB134_p0543b18║上堂。云：我今日共汝說葛藤。屎灰尿火。泥豬疥狗。不
J23nB134_p0543b19║識好惡。屎坑裏作活計。所以道。盡乾坤大地三乘十
J23nB134_p0543b20║二分教。三世諸佛天下老師言教。一時向汝眼睫上
J23nB134_p0543b21║會取去。饒汝便向這裏一時明得。亦是不著便漢。無
J23nB134_p0543b22║端跳入屎坑。可中於我衲僧門下過打腳折。時有三
J23nB134_p0543b23║僧出。一時禮拜。師云。一狀領過。問如何得速超三界
J23nB134_p0543b24║去。師云。如何得速超三界去。進云是。師云。是即休。問
J23nB134_p0543b25║終日忙忙時如何。師云。覿機無響路。進云。作麼生。師
J23nB134_p0543b26║云。說不得。問一擺淨盡時如何。師云。爭奈老僧何。進
J23nB134_p0543b27║云。此是和尚分上。師云。這掠虛漢。問如何是道。師云。
J23nB134_p0543b28║透出一字。進云。透出後如何。師云。千里同風。問古人
J23nB134_p0543b29║道。知有極則事。如何是極則事。師云。爭奈在老僧手
J23nB134_p0543b30║裏何。進云。某甲問極則事。師便棒云。吽吽正當撥破。
J23nB134_p0543c01║便道請益。這般底到處但知亂統。近前來我問你。尋
J23nB134_p0543c02║常在長連床上商量向上向下。超佛越祖。你道水牯
J23nB134_p0543c03║牛。還有超佛越祖底道理麼。僧云。適來已有人問了
J23nB134_p0543c04║也。師云。這箇是長連床上學得底。不要有便言有。無
J23nB134_p0543c05║便言無。僧云。若有更披毛戴角作麼。師云。將知你秖
J23nB134_p0543c06║是學語之流。又云。來來。我更問你。諸人橫擔拄杖。道
J23nB134_p0543c07║我參禪學道。便覓箇超佛越祖底道理。我且問你。十
J23nB134_p0543c08║二時中行住坐臥屙屎送尿。至於茆坑裏蟲子。市肆
J23nB134_p0543c09║賣買羊肉案頭。還有超佛越祖底道理麼。道得底出
J23nB134_p0543c10║來。若無莫妨我東行西行。便下座。師見僧入來便云。
J23nB134_p0543c11║瓦解冰消。僧云。學人有什麼過。師云。七棒對十三。問
J23nB134_p0543c12║如何是西來意。師云。長連床上有粥有飯。問承古有
J23nB134_p0543c13║言。道無橫徑立者皆危。如何是道。師云。普請看。問如
J23nB134_p0543c14║何是三乘教外一句。師云。闍黎一問。老僧𨁝跳三千
J23nB134_p0543c15║里。進云。謝師指示。師云。住住你道老僧話作麼生。僧
J23nB134_p0543c16║無對。師云。三十年後來。與汝三十棒。問大眾雲集。合
J23nB134_p0543c17║談何事。師云。談汝屋裏老爺。問曹溪一句。闔國知聞。
J23nB134_p0543c18║未審雲門一句。什麼人得聞。師云。闍黎不聞。進云。學
J23nB134_p0543c19║人親近得不。師云。仔細踟躕看。
J23nB134_p0543c20║上堂。云：如來明星現時成道。有僧問：如何是明星現
J23nB134_p0543c21║時成道？師云：近前來，近前來。僧近前，師以拄杖打趁。
J23nB134_p0543c22║上堂。有僧出禮拜云：請師答話。師召大眾，大眾舉頭，
J23nB134_p0543c23║師便下座。
J23nB134_p0543c24║上堂。良久，有僧出禮拜，師云：太遲生！僧應諾。師云：這
J23nB134_p0543c25║漆桶！
J23nB134_p0543c26║上堂。云：有解問話者，置將一問來。僧出禮拜云：請師
J23nB134_p0543c27║鑒。師云：拋釣釣鯤鯨，釣得箇蝦蟆。僧云：和尚莫錯。師
J23nB134_p0543c28║云：朝走三千，暮走八百，作麼生？僧無語，師便打。
J23nB134_p0543c29║上堂。僧問。如何是本源。師拈起拄杖云。若是提起。即
J23nB134_p0543c30║向上去也。僧又問。如何是本源。師云。南贍部洲。北鬱
J23nB134_p0544a01║單越。問普賢為什麼騎象。文殊為什麼騎師子。師云。
J23nB134_p0544a02║我無象也無師子。且騎佛殿出三門去也。問如何是
J23nB134_p0544a03║教意。師云。山河大地。又云。正好辨猶是曲說教意。若
J23nB134_p0544a04║約提綱即未在。問一切智通無障礙時如何。師云。掃
J23nB134_p0544a05║地潑水。相公來問隨流認得性時如何。師云。東堂月
J23nB134_p0544a06║朗西堂闇。問如何是三乘教外別傳底事。師云。你若
J23nB134_p0544a07║不問。我即不答。你若問我即朝到西天。暮歸唐土。僧
J23nB134_p0544a08║云。乞師指示。師云。一不成二不是。問如何是祖師西
J23nB134_p0544a09║來意。師云。青天白日寱語作麼。問如何是佛法大意。
J23nB134_p0544a10║師云。日裏麒麟看北斗。問學人到這裏。為什麼道不
J23nB134_p0544a11║得。師云。野狐窟裏坐。問不落古今。是何曲調。師拽拄
J23nB134_p0544a12║杖便下座。問如何是佛法大意。師云。面南看北斗。問
J23nB134_p0544a13║古人斬蛇意旨如何。師便打。問如何是和尚家風。師
J23nB134_p0544a14║云。闍黎受戒太早。問如何是賓中主。師云。騎一問。進
J23nB134_p0544a15║云。如何是主中主。師云。叉手著。進云。賓主相去多少。
J23nB134_p0544a16║師云。如眼如目。進云。合談何事。師云。三九二十七。問
J23nB134_p0544a17║自到和尚法席不會。乞師指示。師云。截卻你頭得麼。
J23nB134_p0544a18║問乞師指示。令學人頓息昏迷。師云。襄州米作麼價。
J23nB134_p0544a19║問二尊相見時如何。師云。不是偶然。
J23nB134_p0544a20║上堂。云：天帝釋與釋迦老子在中庭裏相爭。佛法甚
J23nB134_p0544a21║鬧。便下座。問如何是曹溪的的意。師云。老僧愛瞋不
J23nB134_p0544a22║愛喜。進云。為什麼如此。師云。路逢劍客須呈劍。不是
J23nB134_p0544a23║詩人不獻詩。問：二尊相見共談何事。師云。不決即道。
J23nB134_p0544a24║問：人天交接，其意如何。師云。對眾呈機。
J23nB134_p0544a25║上堂。云：和尚子！且須明取衲僧鼻孔。且作麼生是衲
J23nB134_p0544a26║僧鼻孔？乃云：摩訶般若波羅蜜，今日大普請。便下座。
J23nB134_p0544a27║問：如何是西來意？師云：山河大地。進云：向上更有事
J23nB134_p0544a28║也無？師云：有。進云：如何是向上事？師云：釋迦老子在
J23nB134_p0544a29║西天，文殊菩薩居東土。問：父母俱喪時如何？師云：俱
J23nB134_p0544a30║喪且置，那個是你父母？僧云：苦痛深。師云：灼然，灼然！
J23nB134_p0544b01║問：如何是大施主？師云：對機不辨。問：徹底冥濛底人
J23nB134_p0544b02║來，師如何拯濟？師云：兩重公案，一狀領過。問：說教當
J23nB134_p0544b03║為何人？師云：近前來，高聲問。僧近前問，師便打。問：和
J23nB134_p0544b04║尚年多少？師云：七九六十八。進云：為什麼七九六十
J23nB134_p0544b05║八？師云：我為你減卻五年。
J23nB134_p0544b06║上堂。云：和尚子。直饒你道有什麼事。猶是頭上安頭。
J23nB134_p0544b07║雪上加霜。棺木裏眨眼。灸瘢上更著艾爝。這箇是一
J23nB134_p0544b08║場狼籍不少也。你合作麼生。各自覓箇託生處好。莫
J23nB134_p0544b09║空遊州獵縣。秪欲捏搦閑言語。待老和尚口動。便問
J23nB134_p0544b10║禪問道。向上向下如何若何。大卷抄將去。𡎺向皮袋
J23nB134_p0544b11║裏。卜度到處火爐邊。三箇五箇聚頭。舉口喃喃地。便
J23nB134_p0544b12║道。這箇是公才語。這箇是就處打出語。這箇是事上
J23nB134_p0544b13║道底語。這箇是體語體。汝屋裏老爺老孃。噇卻飯了。
J23nB134_p0544b14║秖管說夢。便道我會佛法了也。將知與麼行腳。驢年
J23nB134_p0544b15║得休歇麼。更有一般底。纔聞說箇休歇處。便向陰界
J23nB134_p0544b16║裏閉目合眼。老鼠孔裏作活計。黑山下坐鬼趣裏。體
J23nB134_p0544b17║當便道我得箇入路也。還夢見麼。這般底打殺萬箇。
J23nB134_p0544b18║有什麼罪過。喚作打底。不遇作家。至竟秖是箇掠虛
J23nB134_p0544b19║漢。你若實有箇見處。拈將來共汝商量。莫空過不識
J23nB134_p0544b20║好惡。謥謥詷詷地聚頭說葛藤。莫教老僧見。捉來勘
J23nB134_p0544b21║不相當。槌折腰。莫言不道。汝皮下還有血麼。到處自
J23nB134_p0544b22║欲受屈作麼。這滅胡種盡是野狐群隊。總在這裏作
J23nB134_p0544b23║麼。以拄杖一時趁下。問十方薄伽梵。一路涅槃門。如
J23nB134_p0544b24║何是一路涅槃門。師云。我道不得。進云。和尚為什麼
J23nB134_p0544b25║道不得。師云。是你舉話即得。問如何是法說。師云。大
J23nB134_p0544b26║眾久立速禮三拜。如何是隨意說。師云。晨時有粥。齋
J23nB134_p0544b27║時有飯。如何是隨宜說。師云。三德六味施佛及僧。如
J23nB134_p0544b28║何是方便說。師云。是汝鼻孔重三斤半。如何是大悲
J23nB134_p0544b29║說。師云。歸依佛法僧。問生死根源即不問。如何是目
J23nB134_p0544b30║前三昧。師云。吃嘹舌頭三千里。進云。今日得遇和尚
J23nB134_p0544c01║也。師云。放你三十棒。問乞師指示。師云。上大人丘乙
J23nB134_p0544c02║己。進云。學人不會。師云。化三千七十士。問不離三德
J23nB134_p0544c03║六味。還有佛法也無。師云。秪怕你不問。進云。請師道。
J23nB134_p0544c04║師云。三德六味。施佛及僧。
J23nB134_p0544c05║上堂。云：眼睫橫亙十方，眉毛上透乾坤，下透黃泉，須
J23nB134_p0544c06║彌山塞卻汝咽喉。還有會處麼？若會得，拽取占波國
J23nB134_p0544c07║共新羅國鬥額。
J23nB134_p0544c08║上堂。云：江西即說君臣父子，湖南即說他不與麼，我
J23nB134_p0544c09║此間即不如此。良久，云：汝還見壁麼？
J23nB134_p0544c10║上堂。云：去去遞相鈍置，有什麼了時？卻問眾云：我與
J23nB134_p0544c11║麼道，還有過麼？問：如何是祖師西來意？師云：一不得
J23nB134_p0544c12║問。進云：諾。師咄云：話也不領。問：今日供養羅漢，羅漢
J23nB134_p0544c13║還來也無？師云：汝若不問，我即不道。進云：請師道。師
J23nB134_p0544c14║云：三門頭合掌，佛殿裏裝香。問：如何是衲僧本分事？
J23nB134_p0544c15║師云：南有雪峰，北有趙州。進云：請和尚不繁辭。師云：
J23nB134_p0544c16║不得失卻問。學云：諾。師便打。問：承古有言：會即事同
J23nB134_p0544c17║一家，不會即離牙擘齒。如何得事同一家？師云：亂走
J23nB134_p0544c18║作麼？
J23nB134_p0544c19║上堂。云：從上來且是箇什麼事。如今抑不得已。且向
J23nB134_p0544c20║汝諸人道。盡大地有什麼物與汝為對為緣。若有針
J23nB134_p0544c21║鋒。與汝為隔為礙。與我拈將來。喚什麼作佛作祖。喚
J23nB134_p0544c22║什麼作山河大地日月星辰。將什麼為四大五蘊。我
J23nB134_p0544c23║與麼道。喚作三家村裏老婆說話。忽然遇著本色行
J23nB134_p0544c24║腳漢。聞與麼道。把腳拽向階下。有什麼罪過。雖然如
J23nB134_p0544c25║此。據箇什麼道理便與麼。莫趁口快。向這裏亂道。須
J23nB134_p0544c26║是箇漢始得。忽然被老漢腳跟下尋著勿去處。打腳
J23nB134_p0544c27║折有什麼罪過。既與麼。如今還有問宗乘中話麼。待
J23nB134_p0544c28║老漢答一轉了。東行西行。有僧擬問次。師以拄杖劈
J23nB134_p0544c29║口打。便下座。問師子嚬呻時如何。師云。嚬呻且置。試
J23nB134_p0544c30║哮吼看。僧應諾。師云。這箇是老鼠啼。
J23nB134_p0545a01║上堂。云：我有一句語，不敢望你會。還有人舉得麼？良
J23nB134_p0545a02║久，云：將謂胡鬚赤，更有赤鬚胡。便下座。
J23nB134_p0545a03║上堂。云：不得已且作死馬醫。向汝道是箇什麼。是東
J23nB134_p0545a04║是西。是南是北。是有是無。是見是聞。是向上是向下。
J23nB134_p0545a05║是與麼是不與麼。這箇喚作三家村裏老婆說話。是
J23nB134_p0545a06║你有幾箇到此境界？相當即相當。不相當。靜處薩婆
J23nB134_p0545a07║訶。便下座。
J23nB134_p0545a08║上堂。云：諸方老和尚道。須如有聲色外一段事。似這
J23nB134_p0545a09║箇語話。誑諕人家男女。三間法堂裏。獨自妄想。未曾
J23nB134_p0545a10║夢見我本師宗旨在。作麼生消得他信施。臘月三十
J23nB134_p0545a11║日。箇箇須償他始得。任汝𨁝跳去。是你諸人各自努
J23nB134_p0545a12║力。珍重。問。目前無一法。還免得生死不。師云。你驢年
J23nB134_p0545a13║未免得在。問如何是道。師云去。進云。學人不會。乞師
J23nB134_p0545a14║道。師云。闍黎公驗分明。何在重判。問維摩一默還同
J23nB134_p0545a15║說也無。師云。痛領一問。進云。與麼則同說也。師云。適
J23nB134_p0545a16║來道什麼。問如何是清淨法身。師云。花藥欄。進云。便
J23nB134_p0545a17║與麼會時如何。師云。金毛師子。
J23nB134_p0545a18║上堂。因聞鐘鳴，乃云：世界與麼廣闊，為什麼鐘聲披
J23nB134_p0545a19║七條？
J23nB134_p0545a20║上堂。云：不可雪上加霜去也。珍重！便下座。
J23nB134_p0545a21║上堂。云：諸方老禿奴曲木禪床上坐地。求名求利。問
J23nB134_p0545a22║佛答佛。問祖答祖。屙屎送尿也。三家村裏老婆傳。口
J23nB134_p0545a23║令相似。識箇什麼好惡。總似這般底。水也難消。
J23nB134_p0545a24║上堂。云：人人自有光明在，看時不見暗昏昏。便下座。
J23nB134_p0545a25║師入京在受春殿，聖上問：如何是禪？師云：皇帝有敕
J23nB134_p0545a26║臣僧對。師在文德殿赴齋，有鞠常侍問：靈樹果子熟
J23nB134_p0545a27║也未？師云：什麼年中得信道生？
J23nB134_p0545a28║上堂。云：你諸人無端走來這裏覓什麼。老僧秖解喫
J23nB134_p0545a29║飯屙屎。別解作什麼。你諸方行腳。參禪問道。我且問
J23nB134_p0545a30║你。諸方參得底事作麼生。試舉看。又云。中間諕汝屋
J23nB134_p0545b01║裏老爺得麼。向老漢胐臀後。覓得些子涕唾嚼。將為
J23nB134_p0545b02║自己便道我解禪解道。饒你念得一大藏教。擬作麼
J23nB134_p0545b03║生去。古人事不得已。見你亂走。向汝道。菩提涅槃。是
J23nB134_p0545b04║埋沒你。是釘橛繫卻你。又見你不會。向汝道非菩提
J23nB134_p0545b05║涅槃。知是般事。早是不著便也。又更覓他注解。這般
J23nB134_p0545b06║底滅胡種族。從上來總似這般。何處到今日。我向前
J23nB134_p0545b07║行腳時。有一般人與我注解。他是不惡心。被我一日
J23nB134_p0545b08║覷見。是一場笑具。是我三五年不死。這般滅胡種底。
J23nB134_p0545b09║一斧打腳折。如今諸方大有出世紐捏。你何不去彼
J23nB134_p0545b10║中在這裏覓什麼乾屎橛。師便下地。以拄杖一時打
J23nB134_p0545b11║趁下去。問如何是萬法一決。師云。莫教失卻問。問死
J23nB134_p0545b12║中得活時如何。師云。朝行三千。夜行八百。問大眾雲
J23nB134_p0545b13║集。合談何事。師云。今日放下令行去也。僧禮拜。師便
J23nB134_p0545b14║打。問如何是學人自己。師云。怕我不知。問如何是透
J23nB134_p0545b15║法身句。師云。海晏河清。道士問。視聽無聲無形。老君
J23nB134_p0545b16║說了也。雲門一句。請師指示。師云。迢然西天路。道士
J23nB134_p0545b17║無語。師擬下座。道士云。再請師舉揚宗旨。師云。道得
J23nB134_p0545b18║底出來。眾無對。師云。與麼則辜負請主去也。便下座。
J23nB134_p0545b19║上堂。大眾集定。師乃拈起拄杖云。不得已且向這裏
J23nB134_p0545b20║會取。看看三門在露柱上。便下座。
J23nB134_p0545b21║師有時顧視僧曰鑒。僧擬對之，則曰：咦。叢林因目師
J23nB134_p0545b22║為顧鑒咦！後德山圓明禪師刪去顧字，謂之抽顧頌。
J23nB134_p0545b23║室中語要
J23nB134_p0545b24║師示眾云：盡十方世界乾坤大地，以拄杖一畫百雜
J23nB134_p0545b25║碎，三乘十二分教，達磨西來，放過即不可。若不放過，
J23nB134_p0545b26║不消一喝。
J23nB134_p0545b27║示眾。云：西天二十八祖、唐土六祖、天下老和尚，總在
J23nB134_p0545b28║拄杖頭上，直饒會得倜儻分明，秖在半途，若不放過，
J23nB134_p0545b29║盡是野狐精。師一日云：古來老宿皆為慈悲之故，有
J23nB134_p0545b30║落草之談，隨語識人。若是出草之談，即不與麼，若與
J23nB134_p0545c01║麼，便有重話會語。不見仰山和尚問僧：近離甚處？僧
J23nB134_p0545c02║云：廬山。仰山云：曾遊五老峰麼？僧云：不曾遊。仰山云：
J23nB134_p0545c03║闍黎不曾遊山。師云：此語皆為慈悲之故，有落草之
J23nB134_p0545c04║談。有時云：若言即心即佛，權且認奴作郎；生死涅槃，
J23nB134_p0545c05║恰似斬頭覓活。若說佛說祖，佛意祖意，大似將木患
J23nB134_p0545c06║子換卻你眼睛相似。舉。古云。聞聲悟道見色明心。
J23nB134_p0545c07║師云。作麼生是聞聲悟道。見色明心。乃云。觀世音菩
J23nB134_p0545c08║薩將錢來買餬餅。放下手云。元來秪是饅頭。師有時
J23nB134_p0545c09║云。燈籠是你自己。把缽盂噇飯。飯不是你自己。有僧
J23nB134_p0545c10║便問。飯是自己時如何。師云。這野狐精。三家村裏漢。
J23nB134_p0545c11║復云。來來不是。你道飯是自己。僧云是。師云。驢年夢
J23nB134_p0545c12║見三家村裏漢。師有時云。真空不壞有。真空不異色。
J23nB134_p0545c13║僧便問。作麼生是真空。師云。還聞鐘聲麼。僧云。此是
J23nB134_p0545c14║鐘聲。師云。驢年夢見麼。舉：疏山和尚問僧：什麼處
J23nB134_p0545c15║來？僧云：嶺中來。疏山云：曾到雪峰麼？僧云：曾到。疏山
J23nB134_p0545c16║云：我已前到時，是事不足，如今作麼生？僧云：如今足
J23nB134_p0545c17║也。疏山云：粥足？飯足？僧無語。師云：粥足飯足。舉：孚
J23nB134_p0545c18║上座參雪峰，雪峰聞，乃集眾，孚到法堂上顧視雪峰，
J23nB134_p0545c19║便下看知事。明日，卻上禮拜云：某甲昨日觸忤和尚。
J23nB134_p0545c20║雪峰云：知是般事便休。時有僧問師：作麼生是觸忤
J23nB134_p0545c21║和尚處？師便打。舉：僧問資福：古人拈槌豎拂，意旨
J23nB134_p0545c22║如何？資福云：古人與麼那。僧云：拈槌豎拂又作麼生？
J23nB134_p0545c23║資福便喝出。師云：古人是什麼眼目？僧云：和尚作麼
J23nB134_p0545c24║生？師云：驢年會麼？僧無對。師復召僧：來！來！僧近前，師
J23nB134_p0545c25║以拂子驀口打。舉三平頌云：即此見聞非見聞。師
J23nB134_p0545c26║云：喚什麼作見聞？無餘聲色可呈君。師云：有什麼口
J23nB134_p0545c27║頭聲色？箇中若了全無事。師云：有什麼事？體用無妨
J23nB134_p0545c28║分不分？師云：語是體，體是語。復拈起拄杖云：拄杖是
J23nB134_p0545c29║體，燈籠是用，是分不分？不見道：一切智智清淨。舉：
J23nB134_p0545c30║一宿覺云：幻化空身即法身。師拈起拄杖云：盡大地
J23nB134_p0546a01║不是法身。舉：僧問趙州：某甲乍入叢林，乞師指示。
J23nB134_p0546a02║趙州云：喫粥了也未？僧云：喫粥了也。趙州云：洗缽盂
J23nB134_p0546a03║去。師云：且道有指示？無指示？若道有指示，向他道什
J23nB134_p0546a04║麼？若道無指示，這僧何得悟去？舉：僧問雪峰：乞師
J23nB134_p0546a05║指示。雪峰云：是什麼？其僧於言下大悟。師云：雪峰向
J23nB134_p0546a06║伊道什麼？師有時云：平地上死人無數，過得荊棘林
J23nB134_p0546a07║是好手。僧云：與麼則堂中第一座有長處也。師云：蘇
J23nB134_p0546a08║嚕蘇嚕。舉無情說法。忽聞鐘聲云。釋迦老子說法
J23nB134_p0546a09║也。驀拈起拄杖問僧。這箇是什麼。僧云。拄杖子。師云。
J23nB134_p0546a10║驢年夢見。師一日云。三家村裏賣卜。東卜西卜。忽然
J23nB134_p0546a11║卜著也不定。僧便問。忽然卜著時如何。師云。伏惟。師
J23nB134_p0546a12║有時云。大用現前不存軌則。僧便問。如何是大用現
J23nB134_p0546a13║前。師乃拈拄杖高聲唱云。釋迦老子來也。師有時以
J23nB134_p0546a14║拄杖打火爐一下。大眾眼目定動。師乃云。火鑪𨁝跳
J23nB134_p0546a15║上三十三天。見麼見麼。眾無語。師云。無智人前莫說。
J23nB134_p0546a16║打你頭破百裂。師有時云。看看法身變作燈籠。超佛
J23nB134_p0546a17║越祖之談。從你腳跟下過也。僧云。腳跟下認得時如
J23nB134_p0546a18║何。師云。鈍置殺我。僧云。與麼則迥然不在這裏也。師
J23nB134_p0546a19║云。十萬八千。舉槃山語云：光境俱忘，復是何物？師
J23nB134_p0546a20║云：直饒與麼道，猶在半途，未是透脫一路。僧便問：如
J23nB134_p0546a21║何是透脫一路？師云：天台華頂，趙州石橋。舉。仰山
J23nB134_p0546a22║云。如來禪即許師兄會。僧便問。如何是如來禪。師云。
J23nB134_p0546a23║上大人。又拈起扇子云。我喚作扇子。你喚作什麼。僧
J23nB134_p0546a24║無語。師云。扇子上說法。燈籠裏藏身作麼生。僧卻問。
J23nB134_p0546a25║如何是和尚禪。師叱云。元來秪在這裏。舉：雪峰喚
J23nB134_p0546a26║僧：近前來！僧近前。雪峰云：去。師舉了，問僧：你作麼生
J23nB134_p0546a27║道得叉手句？你若道得叉手句，即見雪峰。舉。三祖
J23nB134_p0546a28║云。一心不生。萬法無咎。師云。秪這裏悟了。乃拈起拄
J23nB134_p0546a29║杖云。乾坤大地有什麼過。舉：一宿覺云：一切數句
J23nB134_p0546a30║非數句，與吾靈覺何交涉？師云：行住坐臥不是靈覺。
J23nB134_p0546b01║喚什麼作數句？舉槃山云。光境俱忘。復是何物。師
J23nB134_p0546b02║云。東海裏藏身。須彌山上走馬。復以拄杖打床一下。
J23nB134_p0546b03║大眾眼目定動。乃拈拄杖趁散云。將謂靈利這漆桶。
J23nB134_p0546b04║舉：僧問乾峰：十方薄伽梵。一路涅槃門。未審路頭
J23nB134_p0546b05║在什麼處？乾峰以拄杖劃云：在這裏。師拈起扇子云。
J23nB134_p0546b06║扇子𨁝跳上三十三天，築著帝釋鼻孔。東海鯉魚打
J23nB134_p0546b07║一棒，雨似盆傾相似。會麼？師有時云：諸方拈槌豎拂
J23nB134_p0546b08║云：會麼？但云：莫壓良為賤。卻云：是是。待伊擬議，便打。
J23nB134_p0546b09║舉教云：心生種種法生，心滅種種法滅。乃拈起拄
J23nB134_p0546b10║杖云：重多少？僧云：半斤。師云：驢年夢見。舉夾山語
J23nB134_p0546b11║云：百草頭上薦取老僧。師合掌云：不審，不審。又以拄
J23nB134_p0546b12║杖指露柱云：夾山變作露柱也。看看。舉：仰山問僧：
J23nB134_p0546b13║近離甚處？僧云：向南。仰山拈起拄杖云：彼中還說這
J23nB134_p0546b14║箇麼？僧云：不說。仰山云：不說這箇，還說那箇麼？僧云：
J23nB134_p0546b15║不說仰山名。大德！參堂去。僧便去。仰山復召其僧，僧
J23nB134_p0546b16║應諾。仰山云：近前來！僧近前，仰山便打。師云：仰山若
J23nB134_p0546b17║無後語，爭識得人？舉：雪峰喚僧：近前來！僧近前。雪
J23nB134_p0546b18║峰云：甚處去？僧云：普請去。雪峰云：去。師云：此是隨語
J23nB134_p0546b19║識人。舉參同契，云：回互不回互。師云：作麼生是不
J23nB134_p0546b20║回互？乃以手指板頭云：這箇是板頭。作麼生是回互？
J23nB134_p0546b21║師云：喚什麼作板頭？舉見聞覺知無障礙聲香味
J23nB134_p0546b22║觸常三昧，師云：一切處不是三昧，行時不是三昧。有
J23nB134_p0546b23║處云：聲香味觸體在一邊，聲香味觸在一邊，見解偏
J23nB134_p0546b24║枯。舉夾山坐次。洞山到來云。作麼生。夾山云。秪與
J23nB134_p0546b25║麼。師代洞山云。不放過又作麼生。代夾山便喝。師又
J23nB134_p0546b26║拈夾山云。秪與麼。元來秪在蝦蟆窟裏。又云。秪與麼
J23nB134_p0546b27║也難得。舉祖師偈云：法法本來法。師云：行住坐臥
J23nB134_p0546b28║不是本來法，一切處不是本來法。秪如山河大地與
J23nB134_p0546b29║你日夕著衣喫飯，有什麼過？又云：法本法無。法師拈
J23nB134_p0546b30║起拄杖云：不是本無法。舉。傅大士頌云。空手把鋤
J23nB134_p0546c01║頭。步行騎水牛。師云。是你從向北騎一頭水牯牛。到
J23nB134_p0546c02║這裏。乃拈起拄杖云。不見道。千頭萬頭到這裏。但識
J23nB134_p0546c03║取一頭。舉：寶公云：如我身空諸法空，千品萬類悉
J23nB134_p0546c04║皆同。師云：你立不見立，行不見行，四大五蘊不可得，
J23nB134_p0546c05║何處見有山河大地來？是你每日把缽盂噇飯，喚什
J23nB134_p0546c06║麼作飯？何處更有一粒米來？舉一切聲是佛聲，一
J23nB134_p0546c07║切色是佛色。師拈起拂子云。是什麼？若道是拂子，三
J23nB134_p0546c08║家村裏老婆禪也不會。舉：南方禪客問國師：此間
J23nB134_p0546c09║佛法如何？國師云：身心一如，身外無餘。師云：山河大
J23nB134_p0546c10║地何處有也？師有時云：要識祖師麼？以拄杖指云：祖
J23nB134_p0546c11║師在你頭上𨁝跳。要識祖師眼睛麼？在你腳跟下。又
J23nB134_p0546c12║云：這箇是祭鬼神茶飯。然雖如此，鬼神也無厭足。師
J23nB134_p0546c13║有時云：若說菩提涅槃、真如解脫，是燒楓香供養你；
J23nB134_p0546c14║若說佛說祖，是燒黃熟香供養你；若說超佛越祖之
J23nB134_p0546c15║談，是燒缾香供養你，歸依佛法僧。下去。師一日拈起
J23nB134_p0546c16║拄杖舉：教云：凡夫實謂之有，二乘析謂之無，緣覺謂
J23nB134_p0546c17║之幻有，菩薩當體即空。乃云：衲僧見拄杖但喚作拄
J23nB134_p0546c18║杖，行但行，坐但坐，總不得動著。舉夾山語云。百草
J23nB134_p0546c19║頭上薦取老僧。鬧市裏識取天子。又云。一塵纔起。大
J23nB134_p0546c20║地全收。舉。雪峰云。三世諸佛向火燄上轉大法輪。
J23nB134_p0546c21║師云。火燄為三世諸佛說法。三世諸佛立地聽。師因
J23nB134_p0546c22║喫茶了。拈起盞子云。三世諸佛聽法了。盡鑽從盞子
J23nB134_p0546c23║底下去也。見麼見麼。若不會。且向多年曆日裏會取。
J23nB134_p0546c24║舉槃山語云。光非照境。境亦非存。光境俱忘。復是
J23nB134_p0546c25║何物。師云。盡大地是光。喚什麼作自己。你若識得光
J23nB134_p0546c26║去。境亦不可得。有什麼屎光境。光境既不可得。復是
J23nB134_p0546c27║何物。又云。此是古人慈悲之故。重話會語。這裏倜儻
J23nB134_p0546c28║分明去。放過即不可。若不放過。復舉手云。蘇盧蘇盧。
J23nB134_p0546c29║舉。傅大士云。禪河隨浪靜。定水逐波清。師拈拄杖
J23nB134_p0546c30║指燈籠云。還見麼。若言見。是破凡夫。若言不見。有一
J23nB134_p0547a01║雙眼在。你作麼生會。良久復拈拄杖云。盡大地不是
J23nB134_p0547a02║浪。師有時拈拄杖打床一下云。一切聲是佛聲。一切
J23nB134_p0547a03║色是佛色。你把缽盂噇飯時。有箇缽盂見。行時有箇
J23nB134_p0547a04║行見。坐時有箇坐見。這般底作與麼去就。把棒一時
J23nB134_p0547a05║趁散。師有時拈起拂子云。這裏得箇入處去。捏怪也。
J23nB134_p0547a06║日本國裏說禪。三十三天有箇人出來喚云。吽吽特
J23nB134_p0547a07║庫。見擔枷過狀。舉：古人道：一處不通，兩處失功。兩
J23nB134_p0547a08║處不通，觸途成滯。師拈拄杖云：山河大地、三世諸佛
J23nB134_p0547a09║盡在拄杖頭上有甚滯礙？如今明也，暗向什麼處去？
J23nB134_p0547a10║秪這明便是暗。一切眾生秪被色空明暗隔礙，便見
J23nB134_p0547a11║有生滅之法。舉：一宿覺云：六般神用空不空，一顆
J23nB134_p0547a12║圓光色非色。師拈起拂子云：這箇是圓光，是色非色，
J23nB134_p0547a13║喚什麼作色？與我拈將來看。舉夾山云。百草頭上
J23nB134_p0547a14║薦取老僧。鬧市裏識取天子。師云。蝦蟆入你耳朵裏。
J23nB134_p0547a15║毒蛇穿你眼睛中。且向葛藤處會取。舉：十方薄伽
J23nB134_p0547a16║梵，一路涅槃門，師云：你若不識，大食國裏人在你眼
J23nB134_p0547a17║睫裏賣香藥。舉：般若經云：無二無二分，無別無斷
J23nB134_p0547a18║故。師乃指露拄云：與般若經相去多少？舉：經云：經
J23nB134_p0547a19║書咒術、一切文字語言，皆與實相不相違背。師拈拄
J23nB134_p0547a20║杖云：這箇是什麼？若道是拄杖，入地獄，不是拄杖，是
J23nB134_p0547a21║什麼？師一日拈拂子摵一下，云：日月星辰撲落地上，
J23nB134_p0547a22║見麼？良久，起身云：近後突著你眼睛。舉十方薄伽
J23nB134_p0547a23║梵，一路涅槃門。師云。這箇是屋上頭是天。手裏是拄
J23nB134_p0547a24║杖。作麼生是涅槃門。師有時云。彈指謦欬、揚眉瞬目。
J23nB134_p0547a25║拈槌豎拂。或即圓相。盡是撩鉤搭索。佛法兩字未曾
J23nB134_p0547a26║道著。道著即撒屎撒尿。舉。瓦官參德山。瓦官為侍
J23nB134_p0547a27║者。同入山斫木。德山將一碗水與瓦官。瓦官接得便
J23nB134_p0547a28║喫卻。德山云。會麼。瓦官云不會。德山又將一碗水與
J23nB134_p0547a29║瓦官。瓦官接得又喫卻。德山云。會麼。瓦官云不會。德
J23nB134_p0547a30║山云。何不成褫取那不會底。瓦官云。不會。又成褫箇
J23nB134_p0547b01║什麼。德山云。子大似箇鐵橛。瓦官住院後。雪峰去訪
J23nB134_p0547b02║茶話次。雪峰云。當時在德山會裏斫木因緣作麼生。
J23nB134_p0547b03║瓦官云。先師當時肯我。雪峰云。和尚離先師太早。其
J23nB134_p0547b04║時面前有一碗水。雪峰云。將水來。瓦官便過與雪峰。
J23nB134_p0547b05║雪峰接得便潑卻。師代云。莫壓良為賤。因齋次將餬
J23nB134_p0547b06║餅一咬云。咬著帝釋鼻孔。帝釋害痛。復以拄杖指云。
J23nB134_p0547b07║在你諸人腳跟下。變作釋迦老子。見麼見麼。閻羅王
J23nB134_p0547b08║聞說呵呵大笑云。這箇師僧相當去。不奈你何。若不
J23nB134_p0547b09║相當。總在我手裏。師有時以拄杖打床一下云。你若
J23nB134_p0547b10║是箇漢。忽然這裏聞聲。悟了一切山河大地。日月星
J23nB134_p0547b11║辰有什麼過。舉洛浦云。一塵纔起。大地全收。師云。
J23nB134_p0547b12║鳥窠拈布毛。便有人悟去。因喫茶次。舉。一宿覺云。三
J23nB134_p0547b13║身四智體中圓。八解六通心地印。師云。喫茶時不是
J23nB134_p0547b14║心地印。乃拈拄杖云。且向這裏會取。舉：僧問雪峰：
J23nB134_p0547b15║如何是觸目菩提？雪峰云：好箇露柱。有處云：還見露
J23nB134_p0547b16║柱麼？師拈起拄杖云：有底體上會事，見露柱秪喚作
J23nB134_p0547b17║露柱；有處道不見有露柱，見解偏枯。見露柱但喚作
J23nB134_p0547b18║露柱，見拄杖但喚作拄杖，有什麼過？舉：僧問靈雲：
J23nB134_p0547b19║佛未出世時如何？靈雲豎起拂子。僧云：出世後如何？
J23nB134_p0547b20║靈雲亦豎拂子。師云：前頭卻實，後底打不著。又云：不
J23nB134_p0547b21║說出不出，何處有一問時節？秪如雪峰夏末於僧堂
J23nB134_p0547b22║前坐，眾纔集，雪峰拈起拄杖云：這箇為中下根人。便
J23nB134_p0547b23║有僧問：忽遇上上人來時如何？雪峰拈起拄杖。師云：
J23nB134_p0547b24║我不似雪峰打破狼籍。僧便問：未審和尚如何？師便
J23nB134_p0547b25║打。舉。僧問玄沙。如何是學人自己。玄沙云。是你自
J23nB134_p0547b26║己。師云。沒量大人被語脈裏轉卻。有僧問。如何是學
J23nB134_p0547b27║人自己。師云。忽然路上有人喚衲僧齋。你也隨例得
J23nB134_p0547b28║飯喫。師因齋次拈起餬餅云。我秪供養江西兩浙人。
J23nB134_p0547b29║不供養向北人。僧云。為什麼秪供養江西兩浙人。不
J23nB134_p0547b30║供養向北人。師云。天寒日短。兩人共一碗。舉國師
J23nB134_p0547c01║云：南方佛法半生半滅。此問身心一如。身外無餘。師
J23nB134_p0547c02║云：喚什麼作身心一如。又云：汝等要識國師底麼？自
J23nB134_p0547c03║代云：不可辜負國師去也。舉：肅宗帝請國師看戲，
J23nB134_p0547c04║國師云：有什麼身心看戲？帝再請，國師云：幸自好戲。
J23nB134_p0547c05║師云：龍頭蛇尾。舉國師三喚侍者。侍者三應。國師
J23nB134_p0547c06║云：將謂吾辜負你。誰知你辜負吾？師云：作麼生是吾
J23nB134_p0547c07║辜負你處？你若會得。也是無端。又云。作麼生是侍者
J23nB134_p0547c08║辜負國師處？師云。粉骨碎身未報得。舉。藥山問僧。
J23nB134_p0547c09║什麼處來。僧云。湖南來。藥山云。洞庭湖水滿也未。僧
J23nB134_p0547c10║云。未滿。藥山云。許多時雨水。為什麼未滿。雲巖代云。
J23nB134_p0547c11║湛湛地。洞山代云。什麼劫中曾欠少。師云。秪在這裏。
J23nB134_p0547c12║舉。雪峰云。飯籮邊坐餓死人。臨河渴死漢。玄沙云。
J23nB134_p0547c13║飯籮裏坐餓死漢。水裏沒頭浸渴死漢。師云。通身是
J23nB134_p0547c14║飯。通身是水。舉：僧問資福：古人拈槌豎拂，意旨如
J23nB134_p0547c15║何？資福云：嗄！師云：雪上加霜。舉：僧問資福云：如何
J23nB134_p0547c16║是一塵入正受？資福作入定勢。僧云：如何是諸塵三
J23nB134_p0547c17║昧起？資福云：你問阿誰？師云：這阿師話墮也不知。又
J23nB134_p0547c18║云：前頭早是葛藤，又道你問阿誰？舉。茱萸上堂云。
J23nB134_p0547c19║你諸人莫向虛空裏釘橛。時有靈虛上座出眾云。虛
J23nB134_p0547c20║空是橛。茱萸便打。靈虛云。和尚莫錯打某甲。茱萸便
J23nB134_p0547c21║歸方丈。師云。矢上加尖。僧云。和尚適來與麼道那。師
J23nB134_p0547c22║云。槌鐘謝響得箇蝦蟆出來。舉：僧問投子：密巖意
J23nB134_p0547c23║旨如何？投子云：須是與麼人始得。趙州云：何不與他
J23nB134_p0547c24║本分草料？師問僧：作麼生是本分草料？僧擬議，師便
J23nB134_p0547c25║打。舉古云寂寂空形影。師展兩手云：山河大地何
J23nB134_p0547c26║處得也。又云：一切智通無障礙。師云。拄杖走到西天。
J23nB134_p0547c27║卻歸新羅國裏。乃敲床云。這箇是你鼻孔。舉：僧問
J23nB134_p0547c28║夾山：如何是道？夾山云：太陽溢目，萬里不挂片雲。師
J23nB134_p0547c29║云：不喚作一句，不喚作法身，是什麼？僧問：如何是學
J23nB134_p0547c30║人自己？師云：老僧入泥入水。僧云：某甲粉骨碎身去
J23nB134_p0548a01║也。師喝云：大海水在你頭上。速道！速道！僧無語。師代
J23nB134_p0548a02║云：也知和尚恐某甲不實。師有時云：直得乾坤大地
J23nB134_p0548a03║無纖毫過患，猶是轉句。不見一色，始是半提，直得如
J23nB134_p0548a04║此，更須知有全提時節。師有時云：泡幻同無礙，一切
J23nB134_p0548a05║處不是幻，一切處不是無礙。師有時云：橫說豎說菩
J23nB134_p0548a06║提涅槃、真如佛性，總是向下商量。直得拈槌豎拂時
J23nB134_p0548a07║節，亦是橫說豎說，對前頭猶較些子。僧問：請師向上
J23nB134_p0548a08║道。師云：大眾久立，速禮三拜。舉：崇壽問僧：還見燈
J23nB134_p0548a09║籠麼？僧無語。師代云：推倒燈籠。舉：趙州問僧：什麼
J23nB134_p0548a10║處去？僧云：摘茶去。師云：閉口。舉法身說法，青青翠
J23nB134_p0548a11║竹盡是法身，未是提綱拈掇時節。舉有為無三世，
J23nB134_p0548a12║無為有三世。有為是斷滅法，何處得三世？無為有三
J23nB134_p0548a13║世，不是守寂處法。舉實學是葛藤言句，拈槌豎拂
J23nB134_p0548a14║時節於實學猶在半途。舉三種人，一人因說得悟，
J23nB134_p0548a15║一人因喚得悟，第三人見舉便迴去。你道便迴去，意
J23nB134_p0548a16║作麼生？復云：也好與三十棒。舉：法身喫飯早是剜
J23nB134_p0548a17║肉作瘡，將謂合有與麼說話。舉：僧問雲居：湛然時
J23nB134_p0548a18║如何？雲居云：不流。師云：不流說什麼湛然？又云：此是
J23nB134_p0548a19║截鐵之言。舉藥病相治，盡大地是藥。那箇是你自
J23nB134_p0548a20║己？師云：遇賤即貴。僧云：乞師指示。師拍手一下，拈起
J23nB134_p0548a21║拄杖云。接取拄杖子。僧接得拗作兩截。師云：直饒與
J23nB134_p0548a22║麼，也好與三十棒。舉：翠巖夏末上堂云：我一夏已
J23nB134_p0548a23║來與師僧說話，看翠巖眉毛在麼？保福云：作賊人心
J23nB134_p0548a24║虛。長慶云：生也。師云：關。師有時云：不敢望你有逆水
J23nB134_p0548a25║之波，且有順水之意也難得。乃舉：良遂初參麻谷，麻
J23nB134_p0548a26║谷見來，便去鋤草，良遂到鋤草處，麻谷都不顧，便歸
J23nB134_p0548a27║方丈閉卻門。良遂連三日去敲門，至第三日，纔敲門，
J23nB134_p0548a28║麻谷問：阿誰？良遂云：和尚莫瞞良遂，若不來禮拜和
J23nB134_p0548a29║尚，洎被經論賺過一生。師云：便有逆水之波，如今得
J23nB134_p0548a30║入，是順水之意，亦喚作雙放時節。又云：麻谷問阿誰？
J23nB134_p0548b01║良遂道：莫瞞良遂，不是識破麻谷，相見時節。若不來
J23nB134_p0548b02║禮拜和尚，洎被經論賺過一生，亦知有賺人處。自後
J23nB134_p0548b03║良遂歸京，辭皇帝及左右街大師，大德再三相留，茶
J23nB134_p0548b04║筵次，良遂云：諸人知處，良遂總知；良遂知處，諸人不
J23nB134_p0548b05║知。師云：作麼生是良遂知處？舉心經云：無眼耳鼻
J23nB134_p0548b06║舌身意。師云：為你有箇眼見，所以言無，不可如今見
J23nB134_p0548b07║時，不可說無也。然雖如此，見一切有什麼過？一切不
J23nB134_p0548b08║可得，有什麼聲香味、觸法？舉光明寂照遍河沙問
J23nB134_p0548b09║僧：豈不是張拙秀才語？僧云：是。師云：話墮也。舉：僧
J23nB134_p0548b10║辭石霜，石霜問：船去？陸去？僧云：遇船即船，遇陸即陸。
J23nB134_p0548b11║石霜云：我道半途稍難。僧無語。師代云：三十年後此
J23nB134_p0548b12║話大行。又云：臨行一句，永劫不忘。舉：生法師云：敲
J23nB134_p0548b13║空作響，擊木無聲。師以拄杖空中敲云：阿耶耶！又敲
J23nB134_p0548b14║板頭云：作聲麼？僧云：作聲。師云：這俗漢！又敲板頭云：
J23nB134_p0548b15║喚什麼作聲？舉：僧問石霜：教中還有祖師意麼？石
J23nB134_p0548b16║霜云：有。僧云：如何是教中祖師意？石霜云：莫向卷中
J23nB134_p0548b17║求。師代云：不得辜負老僧，卻向屎坑裏坐地作什麼？
J23nB134_p0548b18║舉：石霜云：須知有教外別傳一句。僧問：如何是教
J23nB134_p0548b19║外別傳一句？石霜云：非句。師云：非句，始是句。舉：洞
J23nB134_p0548b20║山云：須知有佛向上事。僧問：如何是佛向上事？洞山
J23nB134_p0548b21║云：非佛。師云：名不得，狀不得，所以言非。舉：洞山云：
J23nB134_p0548b22║塵中不染丈夫兒。師云：拄杖但喚作拄杖，一切但喚
J23nB134_p0548b23║作一切。舉法身清淨，一切聲色盡是廉纖語話，不
J23nB134_p0548b24║涉廉纖，作麼生是清淨？又云：作麼生是法身？師云：六
J23nB134_p0548b25║不收。又云：三十三天、二十八宿。舉：古云：如我身空
J23nB134_p0548b26║諸法空，千品萬類悉皆同。師云：身不可得，一切諸法
J23nB134_p0548b27║豈是有也？所以古人道：無情有佛性。又云：無情不喚
J23nB134_p0548b28║作法身說法。師有時云：光不透脫，有兩般病：一切處
J23nB134_p0548b29║不明，面前有物是一；又透得一切法空，隱隱地似有
J23nB134_p0548b30║箇物相似，亦是光不透脫。又法身亦有兩般病：得到
J23nB134_p0548c01║法身，為法執不忘，己見猶存，坐在法身邊是一。直饒
J23nB134_p0548c02║透得法身去，放過即不可，仔細點撿來，有什麼氣息，
J23nB134_p0548c03║亦是病。舉：僧問國師：如何是本身盧舍那？國師云：
J23nB134_p0548c04║與老僧過淨瓶來。僧取淨瓶至。國師云：卻安舊處著。
J23nB134_p0548c05║僧送安舊處，又來問：如何是本身盧舍那？國師云：古
J23nB134_p0548c06║佛過去久矣。師云：無眹跡。舉：僧問灌溪：久嚮灌溪，
J23nB134_p0548c07║到來秪見箇漚麻池。灌溪云：你秪見漚麻池，且不識
J23nB134_p0548c08║灌溪。僧云：如何是灌溪？灌溪云：劈箭急。師云：何不與
J23nB134_p0548c09║第一機衹對。舉：韋監軍見帳子畫牛抵樹，問僧：牛
J23nB134_p0548c10║抵樹？樹抵牛？僧無對。師代云：歸依佛法僧。舉：老宿
J23nB134_p0548c11║問僧：聞說雪峰有毬子話，是不？僧云：不見說著。老宿
J23nB134_p0548c12║云：聞說有。僧云：秪是師僧亂舉。老宿云：不亂舉底事
J23nB134_p0548c13║作麼生？僧無對。師代云：某甲新到，未曾參堂。舉：佛
J23nB134_p0548c14║問外道：汝義以何為宗？師代外道云：這老和尚，我識
J23nB134_p0548c15║得你也。外道云：以一切不受為宗。代佛云：放過一著。
J23nB134_p0548c16║佛云：汝以一切不受為宗耶？代外道云：這瞿曇！莫教
J23nB134_p0548c17║失卻問。舉：雪峰云：盡大地是你將謂別更有。師云：
J23nB134_p0548c18║不見。楞嚴經云：眾生顛倒，迷己逐物，若能轉物，即同
J23nB134_p0548c19║如來。舉：教云：諸法寂滅相，不可以言宣。師云：見定
J23nB134_p0548c20║如今說話，何處有說不說？不見道：去、不到去來不到
J23nB134_p0548c21║來。舉一切真如含一切。師云：喚什麼作山河大地？
J23nB134_p0548c22║又云：是諸法空相，不生不滅，不垢不淨。師或拈拄杖。
J23nB134_p0548c23║示眾。云：拄杖子化為龍，吞卻乾坤了也。山河大地甚
J23nB134_p0548c24║處得來？師或畫圓相云：還有人出得麼？舉教云：是
J23nB134_p0548c25║法住法位，世間相常住。師云：釋迦老子甚處去也。
J23nB134_p0548c26║舉：僧問投子：如何是此經？投子云：維摩、法華。又問：塵
J23nB134_p0548c27║中不染丈夫兒時如何？投子云：不著。師云：不喚作法
J23nB134_p0548c28║身，不喚作第一義，亦為說法，亦為說真空。師因齋次，
J23nB134_p0548c29║拈起匙箸云：我不供養南僧，秖供養北僧。時有僧問：
J23nB134_p0548c30║為什麼不供養南僧？師云：我要鈍置伊。僧云：為什麼
J23nB134_p0549a01║秪供養北僧？師云：一箭兩垛。有僧拈問：秪如前意作
J23nB134_p0549a02║麼生？師云：好即同榮。師或時以拄杖打露柱一下，云：
J23nB134_p0549a03║三乘十二分教說得著麼？自云：說不著。復云：咄！這野
J23nB134_p0549a04║狐精！僧問：秪如師意作麼生？師云：張公喫酒李公醉。
J23nB134_p0549a05║舉古云：有驚人之句。僧問：如何是驚人之句？師云：
J23nB134_p0549a06║響。舉國師云。語漸也。返常合道。論頓也。不留眹跡。
J23nB134_p0549a07║師云。拈槌豎拂彈指時節。若撿點來。也未是無眹跡。
J23nB134_p0549a08║師有時拈拄杖云。乾坤大地殺活總在這裏。僧便問。
J23nB134_p0549a09║如何是殺。師云。七顛八倒。僧云。如何是活。師云。要作
J23nB134_p0549a10║飯頭。僧云。不殺不活時如何。師便起云。摩訶般若波
J23nB134_p0549a11║羅蜜。師有時云。遇人即途中受用。乃拈起拄杖云。拄
J23nB134_p0549a12║杖不是途。說話不是途。舉：法身喫飯，幻化空身即
J23nB134_p0549a13║法身。師云：乾坤大地，何處有也？物物不可得，以空噇
J23nB134_p0549a14║空。若約點撿來，將謂合有與麼說話。舉應化非真
J23nB134_p0549a15║佛，亦非說法者，師云：應化之身說，即是法身說，亦喚
J23nB134_p0549a16║作覿體全真，以法身喫法身。又云：飯不是法身，拄杖
J23nB134_p0549a17║不是法身。師有時云：宗門七縱八橫，殺活臨時。僧便
J23nB134_p0549a18║問：如何是殺？師云：冬去春來。僧云：冬去春來時如何？
J23nB134_p0549a19║師云：橫擔拄杖，東西南北，一任打野榸。
J23nB134_p0549a20║示眾。云。任你橫說豎說。未是宗門苗裔。若據宗門苗
J23nB134_p0549a21║裔。是甚熱碗鳴。三乘十二分教說夢。達磨西來說夢。
J23nB134_p0549a22║若有老宿開堂為人說法。將利刀殺卻百千萬箇。有
J23nB134_p0549a23║什麼過。又云。將謂合有與麼說話底道理。師一日云。
J23nB134_p0549a24║拈槌豎拂。彈指揚眉。一問一答。並不當向上宗乘。僧
J23nB134_p0549a25║便問。如何是向上宗乘。師云。地下閻浮。大家總道得。
J23nB134_p0549a26║秪如鬧市裏坐朝時豬肉案頭茆坑裏蟲子。還有超
J23nB134_p0549a27║佛越祖之談麼。僧云。有底不肯。師云。有底不肯。不可
J23nB134_p0549a28║商量時便有。不商量時便無也。若約那箇語話體上
J23nB134_p0549a29║會事。直言未到。見解偏枯。師有時云。我尋常道。一切
J23nB134_p0549a30║聲是佛聲。一切色是佛色。盡大地是法身。枉作箇佛
J23nB134_p0549b01║法中見。如今見拄杖但喚作拄杖。見屋但喚作屋。師
J23nB134_p0549b02║有時云。作而無作。用而無用。乃拈起拄杖云。不是用
J23nB134_p0549b03║而無用。喚什麼作拄杖。舉：丹霞云：百骸俱潰散，一
J23nB134_p0549b04║物鎮長靈。師云：拄杖不可不靈也。喚什麼作百骸？甚
J23nB134_p0549b05║處得來？舉一切賢聖皆以無為法而有差別。師云：
J23nB134_p0549b06║拄杖不是無為法，一切不是無為法。舉誌公云：雞
J23nB134_p0549b07║鳴丑，一顆圓光明已久。師云：腦後即不問你，三千里
J23nB134_p0549b08║外道將一句來。舉：睦州喚僧，趙州喫茶、入水之義，
J23nB134_p0549b09║雪峰輥毬、歸宗拽石、經頭以字、國師水碗、羅漢書字、
J23nB134_p0549b10║諸佛出身處、東山水上行，總是向上時節。
J23nB134_p0549b11║示眾。云：直得觸目無滯，達得名身，句身一切法空，山
J23nB134_p0549b12║河大地是名，名亦不可得，喚作三昧性海俱備，猶是
J23nB134_p0549b13║無風匝匝之波，直得忘知於覺，覺即佛性矣。喚作無
J23nB134_p0549b14║事人，更須知有向上一竅在。師有時云：一切處無不
J23nB134_p0549b15║是說法，打鐘打鼓時，不可不是。若與麼，一切處亦不
J23nB134_p0549b16║是有，一切處亦不是無。又云：不可說時即有，不說時
J23nB134_p0549b17║便無也。若約提唱即未在，為人門中即得。舉生死
J23nB134_p0549b18║涅槃合成一塊。乃拈起扇子云。是什麼不是合成一
J23nB134_p0549b19║塊得與麼不靈利。直饒與麼。也是鬼窟裏作活計。
J23nB134_p0549b20║舉：僧問南泉：牛頭未見四祖時。為什麼百鳥銜花獻？
J23nB134_p0549b21║南泉云：步步蹋佛階梯。僧云：見後為什麼不銜花獻？
J23nB134_p0549b22║南泉云：直饒不來。猶較王老師一線道。師云：南泉秪
J23nB134_p0549b23║解步步登高。不解從空放下。僧云：如何是步步登高？
J23nB134_p0549b24║師云：香積世界。僧云：如何是從空放下？師云：填溝塞
J23nB134_p0549b25║壑。師有時云。若問佛法兩字。東西南北，七縱八橫，朝
J23nB134_p0549b26║到西天，暮歸唐土。雖然如此，向後不得錯舉。舉：祖
J23nB134_p0549b27║師偈云：心隨萬境轉，轉處實能幽。僧問：如何是轉處
J23nB134_p0549b28║實能幽？師云：吃嘹舌頭。老僧倒走三千里。又問：如何
J23nB134_p0549b29║是隨流認得性？師云：饅頭䭔子。摩訶般若波羅蜜。
J23nB134_p0549b30║舉：玄沙與韋監軍茶話次，監軍云：占波國人，語話稍
J23nB134_p0549c01║難辨，何況五天梵語？還有人辨得麼？玄沙提起托子
J23nB134_p0549c02║云：識得這箇即辨得。師云：玄沙何用繁辭？又云：適來
J23nB134_p0549c03║道什麼？又云：有什麼難辨？舉古人云。以空名召空
J23nB134_p0549c04║色。師云。拄杖不是空名。召得不是空色。喚什麼作拄
J23nB134_p0549c05║杖。不是空名。因南泉示眾云。自小養一頭水牯牛。擬
J23nB134_p0549c06║向溪東放。不免食他國王水草。擬向溪西放。不免食
J23nB134_p0549c07║他國王水草。不如隨處納些些。他總不見。復有僧舉
J23nB134_p0549c08║似師。師云。南泉水牯牛。隨處納些些。你道在牛內納
J23nB134_p0549c09║牛外納。直饒你向這裏說得納處分明。我更問你。索
J23nB134_p0549c10║牛在後長慶云。你道古人前頭為人。後頭為人。舉
J23nB134_p0549c11║王大王向雪峰道：擬蓋一所佛殿去，如何？雪峰云：大
J23nB134_p0549c12║王何不蓋取一所空王殿？大王云：請師樣子。雪峰展
J23nB134_p0549c13║兩手。師云：一舉四十九。舉報慈讚龍牙像云。日出
J23nB134_p0549c14║連山月圓當戶。不是無身不欲全露。有僧問。請師全
J23nB134_p0549c15║露。龍牙撥開帳子云。還見麼。僧云。不見。龍牙云。將眼
J23nB134_p0549c16║來。後報慈聞舉云。龍牙秪道得一半。師令僧舉。我與
J23nB134_p0549c17║你道。其僧便舉。師云。我不妨與你道。師有時云。諸方
J23nB134_p0549c18║盡向繩墨裏脫出。我這裏即不然。僧問。未審和尚如
J23nB134_p0549c19║何。師云。草鞋三十文買。舉：攬真成立，色相宛然，一
J23nB134_p0549c20║切法不遷。僧便問：作麼生是不遷？師云：還見燈籠麼？
J23nB134_p0549c21║僧云：見。師云：靜處薩婆訶。
J23nB134_p0549c22║示眾。云：你等諸人每日上來下去，問訊即不無。若過
J23nB134_p0549c23║水時，將什麼過有久住？僧對云：步。師深喜之。舉僧
J23nB134_p0549c24║辭大隨。大隨問。什麼處去。僧云。峨嵋禮拜普賢去。大
J23nB134_p0549c25║隨拈起拂子云。文殊普賢總在這裏。其僧畫一圓相。
J23nB134_p0549c26║拋向背後。卻展兩手。大隨云。侍者將一貼茶來與這
J23nB134_p0549c27║僧。師舉了云。我即不與麼。有僧云。和尚又如何。師云。
J23nB134_p0549c28║西天斬頭截臂。這裏自領出去。舉。黃檗一日舉手
J23nB134_p0549c29║作捏勢云。天下老和尚總在這裏。我若放一線道。從
J23nB134_p0549c30║汝七縱八橫。若不放過。不消一捏。僧問。放一線道時
J23nB134_p0550a01║如何。檗云。七縱八橫。又問。不放過不消一捏時如何。
J23nB134_p0550a02║檗云普。復有僧問師。如何是七縱八橫。師云。念老僧
J23nB134_p0550a03║年老。僧云。如何是普。師云。天光迴照。僧云。如何是天
J23nB134_p0550a04║光迴照。師云。骼胔少人知。師有時云。一顆圓光明已
J23nB134_p0550a05║久。還有人問麼。僧便問。如何是一顆圓光明已久。師
J23nB134_p0550a06║云。西天斬頭截臂。又云。除卻須彌山。拈卻佛殿春。師
J23nB134_p0550a07║一日披袈裟云。我抖擻法身也。總無對。師云。汝問我。
J23nB134_p0550a08║僧便問。和尚抖擻法身。意旨如何。師云。我也知你親。
J23nB134_p0550a09║舉：玄沙示眾云。諸方老宿盡道接物利生，忽遇三
J23nB134_p0550a10║種病人來，作麼生接？患盲者，拈槌豎拂他又不見；患
J23nB134_p0550a11║聾者，語言三昧他又不聞；患啞者，教伊說又說不得。
J23nB134_p0550a12║且作麼生接？若接此人不得，佛法無靈驗。有僧請益
J23nB134_p0550a13║師，師云：你禮拜著。僧禮拜起，師以拄杖便挃，僧退後。
J23nB134_p0550a14║師云：你不是患盲。復喚近前，僧近前。師云：你不是患
J23nB134_p0550a15║聾。乃豎起拄杖云：還會麼？僧云：不會。師云：你不是患
J23nB134_p0550a16║啞。其僧於此有省。舉：古云：一言纔舉，大地全收。師
J23nB134_p0550a17║云：且道是什麼言？自云：春鳥啼時西嶺上。遂令僧：你
J23nB134_p0550a18║問我。僧便問：是什麼言？師云：噫！舉：馬大師云：一切
J23nB134_p0550a19║語言是提婆宗。以此箇為主。師云：好語秪是無人問。
J23nB134_p0550a20║僧便問：如何是提婆宗？師云：西天九十六種。你是最
J23nB134_p0550a21║下種。舉：肇法師云：諸法不異者，不可續鳧截鶴，夷
J23nB134_p0550a22║嶽盈壑，然後為無異者哉。師云：長者天然長，短者天
J23nB134_p0550a23║然短。又云：是法住法位，世間相常住。乃拈起拄杖云：
J23nB134_p0550a24║拄杖不是常住法。舉：古云一念劫收一切智。師拈
J23nB134_p0550a25║起拄杖云：乾坤大地總在上頭。若透得去，拄杖也不
J23nB134_p0550a26║見有，直饒與麼，也是不著便。舉須菩提說法，帝釋
J23nB134_p0550a27║雨華，尊者問云：此華從天得耶？帝釋云：弗也。從地得
J23nB134_p0550a28║耶？帝釋云：弗也。從人得耶？帝釋云：弗也。從何得耶？帝
J23nB134_p0550a29║釋舉手。尊者云：如是！如是！師云：帝釋舉手處作麼生？
J23nB134_p0550a30║與你四大五蘊？釋迦老子同別。舉世尊初生下，一
J23nB134_p0550b01║手指天，一手指地，周行七步，目顧四方云：天上天下，
J23nB134_p0550b02║唯我獨尊。師云：我當時若見，一棒打殺與狗子喫卻，
J23nB134_p0550b03║貴圖天下太平。舉：禾山示眾云：有作家，戰將麼？出
J23nB134_p0550b04║來。時有僧出云：未審彼中還有也無？師云：格。舉：僧
J23nB134_p0550b05║問雪峰：佛未出世時如何？雪峰按拄杖而坐。師云：常。
J23nB134_p0550b06║舉。德山問維那。有幾人新到維那云八人。德山云。
J23nB134_p0550b07║喚典座來。一時生按過。師拈云。更說什麼生按過。一
J23nB134_p0550b08║舉。雪峰勘僧。什麼處去。僧云。識得即知去處。雪峰云。
J23nB134_p0550b09║你是了事人。亂走作什麼。僧云。莫塗汙人好。雪峰云。
J23nB134_p0550b10║我即塗汙你。古人吹布毛作麼生。與我說來看。僧云。
J23nB134_p0550b11║殘羹餿飯已有人喫了也。師別前語云。築著便作屎
J23nB134_p0550b12║臭氣。代後語云。將謂是鑽天鷂子。元來是死水裏蝦
J23nB134_p0550b13║蟆。舉韶山勘僧云。莫便是多口白頭因麼。因云不
J23nB134_p0550b14║敢。韶山云。有多少口。因云。遍身是。韶山云。大小二事
J23nB134_p0550b15║向甚處屙。因云。向韶山口裏屙。韶山云。有韶山口即
J23nB134_p0550b16║向韶山口裏屙。無韶山口向甚處屙。因無語。韶山便
J23nB134_p0550b17║打。師代云。這話墮阿師。放你三十棒。又代云。將謂是
J23nB134_p0550b18║師子兒。又云。韶山今日瓦解冰消。舉僧到曹溪。有
J23nB134_p0550b19║守衣缽上座提起衣云。此是大庾嶺頭提不起底。僧
J23nB134_p0550b20║云。為什麼在上座手裏上。座無語。師云：彼彼不了。師
J23nB134_p0550b21║代云。遠嚮不如親到。又云。將謂是師子兒。舉：睦州
J23nB134_p0550b22║問僧：莫便是清華嚴麼？僧云：不敢。睦州云：夢見華嚴
J23nB134_p0550b23║麼？僧無語。師云：門前大狼籍生。舉湖南報慈垂語
J23nB134_p0550b24║云：我有一句子遍大地。僧便問：如何是遍大地底句？
J23nB134_p0550b25║報慈云：無空缺。師云：不合與麼道，別云何不菴外問？
J23nB134_p0550b26║舉：南泉示眾云：昨夜三更文殊、普賢相打，各與二
J23nB134_p0550b27║十棒，貶向二鐵圍山。趙州出眾云：和尚棒教誰喫？南
J23nB134_p0550b28║泉云：王老師有什麼過？趙州便禮拜。師代云：深領和
J23nB134_p0550b29║尚慈悲，某甲歸衣缽下，得箇安樂。舉：崇壽見僧做
J23nB134_p0550b30║餬餅次，隔窗問云：你還見我麼？僧云：不見。崇壽云：還
J23nB134_p0550c01║我餬餅錢來。僧無語。師代云：和尚禮拜餅鑪好。舉：
J23nB134_p0550c02║僧問趙州：如何是妙峰頂？趙州云：不答你這話。僧云：
J23nB134_p0550c03║為什麼不答？趙州云：我若答，落在平地。師代云：俱胝
J23nB134_p0550c04║和尚。舉：長慶見僧來云：何得無禮？師代云：某甲罪
J23nB134_p0550c05║過。又云：甲辰乙巳。舉：長慶問秀才云：佛教云：眾生
J23nB134_p0550c06║日用而不知。儒書亦云：日用而不知。不知箇什麼？秀
J23nB134_p0550c07║才云：不知大道。師云：灼然不知。舉：僧問睦州靈山
J23nB134_p0550c08║還有蛇不？睦州云：這蚯蚓。師代云：白骨連山。舉：長
J23nB134_p0550c09║慶拈拄杖云：識得這箇，一生參學事畢。師云：識得這
J23nB134_p0550c10║箇，為什麼不住？舉：雲巖掃地次，道吾云：何得太區
J23nB134_p0550c11║區生？雲巖云：須知有不區區者。道吾云：與麼則第二
J23nB134_p0550c12║月也。雲巖豎起掃帚云：這箇是第幾月？道吾拂袖出
J23nB134_p0550c13║去。師云：奴見婢慇懃。舉：仰山問俗官云：官居何位？
J23nB134_p0550c14║官云：推官。仰山乃豎起拂子云：還推得這箇麼？官無
J23nB134_p0550c15║語。師代云：久嚮和尚。舉：僧到翠巖，值翠巖不在，乃
J23nB134_p0550c16║下看主事。主事云：參見和尚也未？僧云：未。主事卻指
J23nB134_p0550c17║狗子云：要見和尚，但禮拜這狗子。僧無語。後翠巖歸，
J23nB134_p0550c18║聞此語，云：作麼生道免得與麼無語？師代云：欲觀其
J23nB134_p0550c19║師，先觀弟子。舉座主就華嚴講請翠巖齋。翠巖云。
J23nB134_p0550c20║山僧有箇問。座主若道得即齋。翠巖便拈起餬餅云。
J23nB134_p0550c21║還具法身麼？座主云。具法身。翠巖云。與麼則喫法身
J23nB134_p0550c22║也。座主無語。本講座主代云。有什麼過。翠巖不肯。東
J23nB134_p0550c23║使云：諾！諾。師代云：特謝和尚降重空筵。舉：雪峰示
J23nB134_p0550c24║眾云：世界闊一丈，古鏡闊一丈；世界闊一尺，古鏡闊
J23nB134_p0550c25║一尺。玄沙指面前火鑪云：火鑪闊多少？雪峰云：似古
J23nB134_p0550c26║鏡闊。玄沙云：這老漢腳跟未點地在。後東使拈問僧：
J23nB134_p0550c27║為復古鏡致火鑪與麼大？火鑪致古鏡與麼大？西院
J23nB134_p0550c28║云：與麼問人，也未可在。師云：餿飯泥茶鑪。舉：僧問
J23nB134_p0550c29║雲居：山河大地從何而有？雲居云：從妄想有。僧云：與
J23nB134_p0550c30║某甲想出一鋌金，得麼？雲居便休去，僧不肯。師聞得，
J23nB134_p0551a01║云：已是葛藤，不能折合得。待伊道：想出一鋌金，得麼？
J23nB134_p0551a02║拈拄杖便打。舉閩中韋監軍尋常見僧云：某甲待
J23nB134_p0551a03║官滿，出江西、湖南置一問，問殺江西、湖南老宿。僧云：
J23nB134_p0551a04║監軍作麼生問？監軍云：不勞手腳。僧無語。師代云：話
J23nB134_p0551a05║墮也。又云：伏惟尚饗！舉：王太傅問北院云：古人道：
J23nB134_p0551a06║普現色身，遍行三昧。佛法為什麼不到北俱盧洲？北
J23nB134_p0551a07║院云：秪為遍行，所以不到。師云：如法置一問來。舉：
J23nB134_p0551a08║王太尉入佛殿，指缽盂問僧：這箇是什麼缽？僧云：藥
J23nB134_p0551a09║師缽。太尉云：秪聞有降龍缽。僧云：待有龍即降。太尉
J23nB134_p0551a10║云：忽遇拏雲擭浪來，又作麼生？僧云：他亦不顧。太尉
J23nB134_p0551a11║云：話墮也。玄沙云：盡你神力走向什麼處去？保福云：
J23nB134_p0551a12║歸依佛法僧。百丈作覆缽勢。師云：他日生天，莫辜負
J23nB134_p0551a13║老僧。舉：地藏問崇壽：你久後將什麼利濟於人？崇
J23nB134_p0551a14║壽云：無不利濟。地藏云：無一法得利濟。師云：直饒與
J23nB134_p0551a15║麼，也好喫棒。又云：當時但喚近前來，已後教伊無𪅎
J23nB134_p0551a16║啄處。舉：泉州王太傅問僧：上座住甚處？僧云：半月
J23nB134_p0551a17║山。太傅云：忽遇月頭月尾，又作麼生？僧無語。師代云：
J23nB134_p0551a18║將謂與麼，更有與麼？舉：龍牙尋常道：雲居師兄得
J23nB134_p0551a19║第二句，我得第一句。西院云：秪如龍牙與麼道，還扶
J23nB134_p0551a20║得也無？師云：須禮拜雲居始得。西院云：傍觀者哂。
J23nB134_p0551a21║舉：崇壽問僧：還見燈籠麼？僧云：見。崇壽云：兩箇。師代
J23nB134_p0551a22║云。三頭兩面。又云：七箇八箇。
J23nB134_p0551a23║垂示代語
J23nB134_p0551a24║師因不安，云：打草鞋行腳去。僧無對。師云：汝問我，與
J23nB134_p0551a25║汝道。僧便問：和尚什麼處去？師云：四維上下，對機設
J23nB134_p0551a26║教去。代前語云：和尚宜喫薑附湯。
J23nB134_p0551a27║上堂。云：劄。久雨不晴。代云：一箭兩垛。或云：遇賤即貴，
J23nB134_p0551a28║遇明即暗。代云：一起一倒。一日，云：咬齒一句作麼
J23nB134_p0551a29║生道？代云：合。或云：初秋夏末，責情三十棒。代云：某甲
J23nB134_p0551a30║如是。問僧：新羅國與大唐國，是同是別？代云：僧堂、佛
J23nB134_p0551b01║殿、廚庫三門。
J23nB134_p0551b02║上堂。云：教意提不起，過在什麼處？代云：為你蝦蟆活。
J23nB134_p0551b03║上堂。云：你道古佛與露柱柏交是第幾機？僧無對。師
J23nB134_p0551b04║云：汝問我，與汝道。僧便問，師云：一條絛三十文。代前
J23nB134_p0551b05║語云：南山起雲，北山下雨。僧又問：作麼生是一條條
J23nB134_p0551b06║三十文？師云：打與。一日，云：商量舉，覺箇什麼？代云：
J23nB134_p0551b07║鹽貴米賤。或云：佛法兩字拈卻，成得箇什麼？代云：死
J23nB134_p0551b08║蝦蟆。或云：佛法不用學，燈籠露柱欺你去。作麼生得
J23nB134_p0551b09║不欺你去？代云：趙州南，石橋北。一日云。古人面壁
J23nB134_p0551b10║閉卻門。還透得這裏麼。代云。這裏是什麼乾屎橛。又
J23nB134_p0551b11║云一。或云。搬柴來去。行住坐臥四威儀中。還出得釋
J23nB134_p0551b12║迦老子鼻孔麼。代云。和尚也是量才補職。師或舉手
J23nB134_p0551b13║云。古佛為什麼不到這裏。代云。不可降尊就卑。因僧
J23nB134_p0551b14║設報慈和尚齋。師問僧。汝道報慈和尚有幾身。代云。
J23nB134_p0551b15║今日齋飯如法。問僧。搬柴來去。普賢菩薩在什麼處。
J23nB134_p0551b16║代云。搬柴早是辛苦。
J23nB134_p0551b17║上堂。大眾集定，云：是大過患，仔細點撿。代云：不用別
J23nB134_p0551b18║人。問僧：世間是什麼人罪最重？代云：平出。一日，云：
J23nB134_p0551b19║古人道：一句合頭語，萬劫繫驢橛。作麼生明得免此
J23nB134_p0551b20║過？代云：趙州石橋，嘉州大像。或云：虛空還有長短也
J23nB134_p0551b21║無？代云：這箇師僧得與麼肥，這箇師僧得與麼瘦。
J23nB134_p0551b22║一日云：常徒之見，過在什麼處？代云：洎作過中會。
J23nB134_p0551b23║上堂。大眾集定，云：有理不伸，死而不弔，有理能伸，罕
J23nB134_p0551b24║遇奇人。置將一問來。代云：過。師有時問僧：作麼生？代
J23nB134_p0551b25║云：少喫。或云：是你諸人繞天下行腳，不知有祖師意，
J23nB134_p0551b26║露柱卻知有祖師意，你作麼生明得露柱知有祖師
J23nB134_p0551b27║意？代云：九九八十一。
J23nB134_p0551b28║示眾。云：一舉不再說，作麼生是一舉？又云：你若不相
J23nB134_p0551b29║當，且覓箇入頭路。微塵諸佛盡在你舌頭上，三藏聖
J23nB134_p0551b30║教在你腳跟下，不如悟去好。還有人悟得麼？出來道
J23nB134_p0551c01║看。代云：養子之緣。代前語云：長安雖樂。
J23nB134_p0551c02║上堂。大眾集定，云：風不來，樹不動。便下座。代云：樹折
J23nB134_p0551c03║船沉。或云：第一句作麼生道？若道不得，作麼生得心
J23nB134_p0551c04║息？代云：和尚莫要草鞋拄杖麼？一日，云：從上古人
J23nB134_p0551c05║作麼生辨人？代云：城地因君置。師因摘茶云：摘茶辛
J23nB134_p0551c06║苦，置將一問來。僧無對。又云：你若道不得，且念上大
J23nB134_p0551c07║人。更不相當，且順朱。代云：功不浪施。代前語云：勞而
J23nB134_p0551c08║無功。或云：今日二十七，拈向什麼處？代云：壁上挂。問
J23nB134_p0551c09║僧：三乘十二分教什麼人承當得？代云：沙彌童行。
J23nB134_p0551c10║一日，云：汝作麼生辨得無礙法？代云：閑家具。或云：還
J23nB134_p0551c11║有句內藏身麼？代云：領。一日云：京華還有棟梁也
J23nB134_p0551c12║無？代云：家家觀世音。或云：不相當，且順朱，識取好。代
J23nB134_p0551c13║云：因學人置得。
J23nB134_p0551c14║示眾。云。劄即難七九六十三。作麼生道。代云。不可總
J23nB134_p0551c15║無人去也。又云。洎合向後道。師或云。日裏來往日裏
J23nB134_p0551c16║辨人。忽然中夜教取箇物來。未曾到處作麼生取。代
J23nB134_p0551c17║云。瞞卻多少人。
J23nB134_p0551c18║示眾。云。看看佛殿入僧堂裏去也。代云。羅浮打鼓韶
J23nB134_p0551c19║州舞。
J23nB134_p0551c20║上堂。拈起拄杖云：看看！三千大千世界一時搖動。便
J23nB134_p0551c21║下座。代云：拽。一日，云：作麼生是雙明一句？代云：一
J23nB134_p0551c22║箭兩垛。或云：作麼生是不瞞人底句？代云：莫道這箇
J23nB134_p0551c23║是瞞人底。一日云：泥水不分。過在什麼處？代云。昨
J23nB134_p0551c24║日莫徭人設齋。或云：日裏來往總識。你作麼生是影
J23nB134_p0551c25║身一句。代云。某甲亦見日頭從東邊上。一日，云：盡
J23nB134_p0551c26║力作麼生道？代云：五箇餬餅三碗茶。或云：作麼生是
J23nB134_p0551c27║平伸一問？代云：便摑傍僧。一日，云：空不異色，作麼
J23nB134_p0551c28║生道？代云：園頭甚要。或云：作麼生是不沉影底句？代
J23nB134_p0551c29║云：現。
J23nB134_p0551c30║上堂。大眾集，師良久云：久雨不晴。代云：一槌兩當，蓋
J23nB134_p0552a01║覆將來。一日云：教中有言：謗斯經故，獲罪如是。拈
J23nB134_p0552a02║卻當門齒將經來。代云：不空罥索。或云：你多年在叢
J23nB134_p0552a03║林裏。乃舉手便放下云。向後不得與麼。代云。若與麼。
J23nB134_p0552a04║便成辜負和尚。一日，云：昨日有一句語，不敢望你
J23nB134_p0552a05║會。還有人舉得麼？代云：驀。又云：走殺多少人？
J23nB134_p0552a06║上堂。大眾集定，云：總上來也，各自東行西行。便下座。
J23nB134_p0552a07║代云：不少。或云：古人一言悟道，觸緣見性。拈起作麼
J23nB134_p0552a08║生商量？代云：雲居鼓上藍鐘。一日云：日裏來往，上
J23nB134_p0552a09║上下下，一問一答，住汝當荷。夾差一問來。作麼生當
J23nB134_p0552a10║荷？代云：謂言侵早起。更有夜行人。又云：一起一倒。又
J23nB134_p0552a11║云：生在冀州。
J23nB134_p0552a12║上堂。云：乾坤側日月星辰一時黑，作麼生道？代云：好
J23nB134_p0552a13║事不如無。師因說事了，起立以拄杖打禪床一下，云：
J23nB134_p0552a14║適來如許多葛藤貶向什麼處去？靈利底即見，不靈
J23nB134_p0552a15║利底著我熱瞞。代云：雪上加霜。
J23nB134_p0552a16║示眾。云：日月傍照三天下，正照四天下，我與你注破
J23nB134_p0552a17║了也。一句道將來。代云：東弗于代，西瞿耶尼。或云：佛
J23nB134_p0552a18║法不用道著，世間什麼物最貴？代云：莫道這箇是賤
J23nB134_p0552a19║底。又云：乾屎橛。一日，云：今日十五入夏也。寒山子
J23nB134_p0552a20║作麼生？代云：和尚問寒山，學人對拾得。或云：你諸人
J23nB134_p0552a21║傍家行腳，還識西天二十八祖麼？代云：坐底坐、臥底
J23nB134_p0552a22║臥。又云：少喫。因齋次，指白瓷器云：這箇知有超佛越
J23nB134_p0552a23║祖之談。代云：五九四十五。又云：和尚自喫飯。一日，
J23nB134_p0552a24║云：是你傍家行腳，作麼生是不落賓主底句？道：將來。
J23nB134_p0552a25║代云：便出去。或云：是你師僧在江西、湖南所在過夏，
J23nB134_p0552a26║衣缽分付什麼人了來？代云：不是瞞卻一人來。又云：
J23nB134_p0552a27║不作大人相。一日，云：非貴賤，據什麼？代云：蝦跳不
J23nB134_p0552a28║出斗。
J23nB134_p0552a29║示眾。云：看看！殺了也。便作倒勢云：會麼？若不會，且向
J23nB134_p0552a30║拄杖頭上會取。代云：龍頭蛇尾，蛇尾龍頭。又代作倒
J23nB134_p0552b01║勢。一日云：我每日共你葛藤不能到夜，如今在這
J23nB134_p0552b02║裏置將一問來。代云：秪恐和尚不答。或云：作麼生是
J23nB134_p0552b03║腳跟下一句？代云：有麼？師或問僧：你為什麼帶累我？
J23nB134_p0552b04║代云：某甲帶累和尚。或云：作麼生出得這裏？代云：朝
J23nB134_p0552b05║遊羅浮，暮歸檀特。一日，云：明己底人還見有己麼？
J23nB134_p0552b06║代云：把將來。又代展兩手。或云：作麼生是蹙舌一句？
J23nB134_p0552b07║代云：和尚秪待某甲道。一日，云：你師僧繞天下行
J23nB134_p0552b08║腳，見老和尚開口，便上來東聽西聽，何不向洗缽盂
J23nB134_p0552b09║處置將一問來？代云：也知和尚為物之故。因見火頭
J23nB134_p0552b10║云：你辛苦，我賞你這箇拄杖子吞卻祖師也。火頭無
J23nB134_p0552b11║對。代云：功不浪施。又云：禍不單行。師因披衲衣云：古
J23nB134_p0552b12║人道：披衣蓋乾坤。乃拈起衲衣抖擻云：北斗一時黑，
J23nB134_p0552b13║作麼生？代云：也知和尚出身早。又云：不道與麼去。或
J23nB134_p0552b14║云：佛法還有變易也無？代云：缽盂、鞋履、拄杖、針筒。
J23nB134_p0552b15║一日，云：佛法拈卻我不問你，還有識世諦法麼？代云：
J23nB134_p0552b16║某甲若道有，被和尚領過。或云：摩㝹顯正，過在什麼
J23nB134_p0552b17║處？代云：有什麼過？
J23nB134_p0552b18║示眾。云。大眾。函蓋乾坤。目機銖兩。不涉春緣。作麼生
J23nB134_p0552b19║承當。代云。一鏃破三關。師或云。南來北往飛禽走獸。
J23nB134_p0552b20║為什麼卻有異。代云。辨卻多少人。或云。你諸人擔缽
J23nB134_p0552b21║囊行腳。不知有佛法。佛殿上蚩吻。卻知有佛法。代云。
J23nB134_p0552b22║佛殿裏裝香。三門外合掌。師或以拄杖一劃云。微塵
J23nB134_p0552b23║諸佛盡在這裏。還辨得盡麼。代云。日出東方夜落西。
J23nB134_p0552b24║一日，云：作麼生是扣門一句？代云：打。或云：迷本底
J23nB134_p0552b25║人觸途俱滯，悟本底人為什麼有四大見？代云：益州
J23nB134_p0552b26║附子建州薑。師或云：你諸方愛答話，還有透不得底
J23nB134_p0552b27║句麼？代云：來。或云：達磨西來，為什麼難得兒孫？代云：
J23nB134_p0552b28║放。師因說事了，起立云：你諸人忽然今夜總悟去，早
J23nB134_p0552b29║起將刀截卻我頭，我說了也。乃拈衲衣抖擻云：作麼
J23nB134_p0552b30║生？代云：學人不得辜負和尚。或云：口秪堪喫飯，你道
J23nB134_p0552c01║古人拈槌豎拂。揚眉動目。作麼生辨？代云。溈山笠子
J23nB134_p0552c02║江西別。又云。龍頭蛇尾。或云。佛法中菩提涅槃、真如
J23nB134_p0552c03║解脫，並為增語。汝道世諦以何為增語？代云。鬧市裏
J23nB134_p0552c04║一箇兩箇。又云：菩提涅槃。師或云：古人道觸目是道。
J23nB134_p0552c05║拈卻醬甕。阿那箇是道？眾無對。師云：蒼天！蒼天！代前
J23nB134_p0552c06║語云：是什麼心行？或云：見即不可。仔細看。代云：長安
J23nB134_p0552c07║雖樂。
J23nB134_p0552c08║示眾。云：十五日已前不問你，十五日已後道將一句
J23nB134_p0552c09║來。代云：日日是好日。
J23nB134_p0552c10║上堂。良久，云：鈍置殺人。便下座。代云：不獨。因看誌公
J23nB134_p0552c11║頌問僧：半夜子心住無生即生死。古人意作麼生？代
J23nB134_p0552c12║云：不可總作野狐精見解也。或云：古人道：人人盡有
J23nB134_p0552c13║光明在，看時不見暗昏昏。作麼生是光明？代云：廚庫
J23nB134_p0552c14║三門。又云：好事不如無。一日，云：佛法太煞有，秪是
J23nB134_p0552c15║舌頭短。代云：長也。又云：大斧斫了手摩挲。師齋次，問
J23nB134_p0552c16║僧：應是從前叢林學得底言語總拈卻，你道我飯作
J23nB134_p0552c17║麼生滋味。代云。菜裏少鹽醋。或云：是你諸人行腳。須
J23nB134_p0552c18║知有隔身句。作麼生是隔身句？代云。初三十一。或云：
J23nB134_p0552c19║大智非明，真空絕跡。還有人明得這箇道理麼？若有
J23nB134_p0552c20║人明得，出來道看。代云：捏。問僧：常徒底人過在什麼
J23nB134_p0552c21║處？你與我拈出來。代云。不可平地生堆阜。又云。和尚
J23nB134_p0552c22║佛法身心何在？或云：一言纔舉，千差同轍。是什麼言。
J23nB134_p0552c23║代云。如是我聞。又云：要道有什麼難。因見狗子。乃打
J23nB134_p0552c24║一下，云：你為什麼咬這露柱？代云：但以腳趯狗子。便
J23nB134_p0552c25║去。舉。華嚴經云：金色光明雲，青色光明雲。你道我
J23nB134_p0552c26║尋常還有這箇時節麼？代云：亦不得屈著和尚。因開
J23nB134_p0552c27║法堂門云。作麼生是入門一句？有僧云：諾。師云：漆桶。
J23nB134_p0552c28║僧無對。代云。掩面出去。代後語云：道著。一日，眾集
J23nB134_p0552c29║定云：莫錯認一著。便下座。代云：謝和尚重重相為。或
J23nB134_p0552c30║云：是你諸人行腳，須知有入頭路。還有人道得麼？出
J23nB134_p0553a01║來道看。代云：也不得辜負和尚。
J23nB134_p0553a02║示眾。云。中有一寶祕在形山。拈燈籠向佛殿裏。將三
J23nB134_p0553a03║門來燈籠上。作麼生。代云。逐物意移。又云。雷起雲興。
J23nB134_p0553a04║一日云。宗門作麼生舉令。代云：吽。師或云。阿耶耶。
J23nB134_p0553a05║新羅國裏打鐵。火星燒著我指頭。自代云。非但指頭。
J23nB134_p0553a06║師或云。從上祖師三世諸佛說法。山河大地草木。為
J23nB134_p0553a07║什麼不省去。代云。新到行人事。又云。和尚京中喫麵
J23nB134_p0553a08║多。師或云。萬法紜紜。三世諸佛天下老和尚一時出
J23nB134_p0553a09║頭。過在什麼處。代云。著什麼來由。一日云。忽然有
J23nB134_p0553a10║一箇老宿。把弓刀按劍。入地獄如箭射。還有人會得
J23nB134_p0553a11║這箇時節麼。代云。鑰匙在和尚手裏。或云。古人道。難
J23nB134_p0553a12║得不錯怪人句。作麼生是不錯怪人句。代云。爭塞得
J23nB134_p0553a13║人口。一日，云：眼睫橫亙十方，眉毛上透乾坤，下透
J23nB134_p0553a14║黃泉，須彌塞卻你咽喉。還有人會得麼？若有人會得，
J23nB134_p0553a15║拽取占波共新羅鬥額。代云：哂。或云：古人道聲香味
J23nB134_p0553a16║觸常三昧，我與你葛藤。乃拈拄杖云：這箇拄杖子是
J23nB134_p0553a17║三昧，你若識得拄杖子，即識得天下老宿。又云：你若
J23nB134_p0553a18║識得拄杖子，未夢見天下老宿腳跟下一莖毛。代云：
J23nB134_p0553a19║和尚不使別人。一日，云：一箭兩垛作麼生？代云：長
J23nB134_p0553a20║安雖樂。或云：日謝樹無影。這箇是佛殿。那箇是無影？
J23nB134_p0553a21║代云：洎分南北。一日，云：作麼生道得不落第二問？
J23nB134_p0553a22║代云：洪州鞋履。一日，拈起拄杖云：解脫深坑𨁝跳。
J23nB134_p0553a23║代云：出。或云：一語明得，不要分外。代云：將謂是天地。
J23nB134_p0553a24║師或云：塵無自性，攬真成立。作麼生是成立底事？代
J23nB134_p0553a25║云：五尺拄杖三尺竹。一日云。說即天地懸殊。不說
J23nB134_p0553a26║即眼睫裏藏身。眉毛上𨁝跳。代云三三。或云。古人道。
J23nB134_p0553a27║一語無二語。作麼生是一語。代云。早朝粥齋後茶。師
J23nB134_p0553a28║或拈起拄杖云。是你諸人作麼生辨雲門。雲門作麼
J23nB134_p0553a29║生辨你諸人。代云。平。問僧。佛法還有青黃赤白也無。
J23nB134_p0553a30║代云。東方甲乙木。西方庚辛金。一日，云：作麼生是
J23nB134_p0553b01║塵中辨主？代云：道州去江華不遠。師或云：有一人問
J23nB134_p0553b02║著，口似木𣔻；有一人問著，口似懸河。你道二人過在
J23nB134_p0553b03║甚處？代云：有即拈出。
J23nB134_p0553b04║示眾。云：叢林言話即不要，作麼生是宗門自己？代云：
J23nB134_p0553b05║但展兩手。或云：迷身一句作麼生道？代云：何處有也？
J23nB134_p0553b06║或云：目前不溺作麼生道？代云：下不舉上。
J23nB134_p0553b07║示眾。云：江西即說君臣父子，湖南即說他不與麼，我
J23nB134_p0553b08║此間總不如是。你還識壁麼？代云何異？一日，云：作
J23nB134_p0553b09║麼生是不續再問？代云：秋風過去春風至，因齋時聞
J23nB134_p0553b10║鼓聲，師云：釋迦老子叫喚也。時有僧問：未審釋迦老
J23nB134_p0553b11║子叫喚作麼？師云：你與麼驢年夢見麼？代云：今日喫
J23nB134_p0553b12║飯甚是遲。或云：我今年老七十八也，所作事難也。良
J23nB134_p0553b13║久，問僧：你道淨瓶年多少？僧無對。代云：甲子會。一
J23nB134_p0553b14║日云：靈利底人難得。作麼生是靈利底人？代云：不妨。
J23nB134_p0553b15║或云：問一答十。問十答百底人，從什麼處來？代云：西
J23nB134_p0553b16║京來。一日云：會佛法底人共什麼人語話？代云：行
J23nB134_p0553b17║者。問僧云：三藏聖教、天下老和尚言語總拈卻，蝦蟆
J23nB134_p0553b18║口裏道將一句來。代云：昨日新雷起。師舉：古人道：讀
J23nB134_p0553b19║經千遍。紙上見經不識。忽然國師問你作麼生？又云：
J23nB134_p0553b20║忽然國師拈起作麼生？代前語云：唵。代後語云：朝看
J23nB134_p0553b21║華嚴，夜讀般若。或云：凡有請問，不得離於祗對。作麼
J23nB134_p0553b22║生道？代云。路逢劍客須呈劍。一日，云：作麼生是一
J23nB134_p0553b23║句通褒貶？代云：雖是善因，而招惡果。或云：行住坐臥、
J23nB134_p0553b24║著衣喫飯是法身，那箇是你四大？代云：和尚今年年
J23nB134_p0553b25║尊。一日，云：你若辨我我辨你是尋常，更有一條作
J23nB134_p0553b26║麼生辨？代云：識。或云：節角語須是箇人始得。作麼生
J23nB134_p0553b27║是節角語？代云：摩斯吒落水。一日，云：繞天下行腳
J23nB134_p0553b28║辨人底人。你道具什麼眼？代云：聽水。
J23nB134_p0553b29║上堂。云：遇人即鼻孔遼天。便下座。代云。識好惡。師或
J23nB134_p0553b30║云。鬧市裏道將一句來。代便唱聲云。人家莫點燈火。
J23nB134_p0553c01║上堂。云：為眾竭力，禍出私門。代云：眾禍已除。或云：照
J23nB134_p0553c02║盡一句作麼生道？代云：某甲不欲開蝦蟆口。師在餬
J23nB134_p0553c03║餅寮喫茶，云：不向汝道罪過。僧無對。復云：第一須忌
J23nB134_p0553c04║火。便起去。代云：大眾不得辜負和尚。師或云：佛法太
J23nB134_p0553c05║煞有，秪是灸瘡痛。代云：灸瘡痛猶可。一日，云：臨坑
J23nB134_p0553c06║不損人。代云：也是。又云：某甲識好惡。或云：古人道：舉
J23nB134_p0553c07║即易作麼生？代云：以貌取人。一日云。驀點是什麼
J23nB134_p0553c08║時節。代云。不可道是蝦蟆蛤蚾。或云。不是雲門罪過。
J23nB134_p0553c09║便起去。代云。事不孤起。師或云。己事若明。始消他供
J23nB134_p0553c10║養。作麼生是你明底事。又云。舉一明三萬里崖州。代
J23nB134_p0553c11║云。一切由和尚。代前語云飽。師或拈起拄杖問僧。這
J23nB134_p0553c12║箇汝不得道著。作麼生是衲僧孔竅。僧無對。又云。你
J23nB134_p0553c13║若道不得。向鼻孔裏道將一句來。代云。新羅火鐵鄆
J23nB134_p0553c14║州針。又云。疋上不足。因僧來參。師拈起袈裟云。你若
J23nB134_p0553c15║道得。落我袈裟綣繢裏。你若道不得。又在鬼窟裏坐。
J23nB134_p0553c16║作麼生。代云。某甲無氣力。或云。不明己底人過在什
J23nB134_p0553c17║麼處。代云。大人不合如此。一日云：放下一句無不
J23nB134_p0553c18║盡。代云。養子之緣。或云。不用指東劃西。什麼人會佛
J23nB134_p0553c19║法。代云。三家村裏老翁婆。一日云：你若衣缽下坐
J23nB134_p0553c20║縛殺你。你若走上來走殺你。作麼生是不停之句。代
J23nB134_p0553c21║云速。或云。新羅國裏置將一問來。代云：便請。一日，
J23nB134_p0553c22║云：萬法從甚處起？代云：糞堆頭。師或云：第一句作麼
J23nB134_p0553c23║生道？你若明得，陝府鐵牛吞卻乾坤。代云：謝和尚重
J23nB134_p0553c24║重相為。一日，云：作麼生是問中具眼？代云：瞽。
J23nB134_p0553c25║示眾。云：舉一不得舉二，你若舉二，放你舉三。代云：開。
J23nB134_p0553c26║師或云：天堂地獄，鑊湯鑪炭，蓋卻你頭，三世諸佛總
J23nB134_p0553c27║在你腳跟下，三十年後鼻孔遼天。代云：不可更作野
J23nB134_p0553c28║狐精見解也。一日云：五音六律是有是無。代云：不
J23nB134_p0553c29║可蝦蟆窟裏作活計。師或云。一句該通五千餘首。蘇
J23nB134_p0553c30║嚕薩訶。代云。三門頭打鼓。佛殿裏行香。師或云。如今
J23nB134_p0554a01║半夏也。敲磕處道將一句來。師復云。蜜怛哩孤蜜怛
J23nB134_p0554a02║哩智。又云。蜜怛哩孤蜜怛哩智作麼生？代云𭊘啉。又
J23nB134_p0554a03║云：磕。一日，云：三十年後會去在。代云：黠兒落節。或
J23nB134_p0554a04║云：頭上霹靂即不問你，腳下龍過道將一句來。代云：
J23nB134_p0554a05║朝起雲，夜降雨。師問僧：德山便棒，你道學人還有長
J23nB134_p0554a06║處也無？代云：無端。一日，云：一切智智清淨中，還有
J23nB134_p0554a07║生滅麼？代云：夜叉說半偈。或云：若知去處，什麼劫中
J23nB134_p0554a08║無祖佛？代云：發。
J23nB134_p0554a09║示眾。云。作麼生是不露鋒骨句。代云。今時人須是明
J23nB134_p0554a10║明向道始得。師乃有頌。不露鋒骨句。未語先分付。進
J23nB134_p0554a11║步口喃喃。知君大罔措。或云。十方國土中。唯有一乘
J23nB134_p0554a12║法。你道自己在一乘法裏一乘法外。代云入。又云是。
J23nB134_p0554a13║一日云。紐半破三。針筒。鼻孔裏道將一句來。代云。
J23nB134_p0554a14║海裏使風山上船。或云。折半列三針筒。鼻孔在什麼
J23nB134_p0554a15║處。與我箇箇拈出來看。代云。上中下。或云。分疆列土
J23nB134_p0554a16║作麼生道。代云。文殊自文殊。解脫自解脫。師或云。衲
J23nB134_p0554a17║僧須得巴鼻。即識得天下人。作麼生是衲僧巴鼻。代
J23nB134_p0554a18║云。德山棒。
J23nB134_p0554a19║示眾。云：淺聞即深悟，深聞即不悟。代云：迷逢達磨。或
J23nB134_p0554a20║云：衲僧須識古人眼，作麼生是古人眼？代云：蝦蟆跳
J23nB134_p0554a21║上天。一日云：處處道將一句來。代云。鬧市裏天子。
J23nB134_p0554a22║百草頭上老僧。或云：暗道將一句來。代云：藏頭露尾。
J23nB134_p0554a23║一日，云：將南作北，將北作南。作麼生道？代云：由阿
J23nB134_p0554a24║誰？或云：未打板已前道將一句來。代云：著什麼來由？
J23nB134_p0554a25║一日，云：以有為有，作麼生免得去？代云：患。師或云：
J23nB134_p0554a26║解患非患明得了，作麼生是眼？代云：晝見日，夜見星。
J23nB134_p0554a27║一日，云：明暗為什麼不相管？代云：難為怪笑。或云：
J23nB134_p0554a28║過在什麼處？得與麼難？代云：辨。一日云。渺漫不分。
J23nB134_p0554a29║是什麼人分上事。代云。不可作沙彌行者見解也。師
J23nB134_p0554a30║或拈起拄杖云。莫道老和尚瞞你。貴之與賤。縱橫十
J23nB134_p0554b01║字。一時這裏會得了。莫辜負老僧。代云。百鳥為子屈。
J23nB134_p0554b02║又云。抑與之與。師或云。見麼。自云見。又云。見什麼。代
J23nB134_p0554b03║云花。師舉古人云。至道無難。唯嫌揀擇。這箇是僧堂。
J23nB134_p0554b04║這箇是佛殿。那箇是不揀擇。代云。何必如此。師或云。
J23nB134_p0554b05║全抽半抽作麼生道。復云。作麼生是半抽。代云。跳出
J23nB134_p0554b06║死蝦蟆。又云。作麼生是全抽。代云。案山雷主山雨。師
J23nB134_p0554b07║或云。你自鈍置。第一不得錯舉。代云。事不孤起。一
J23nB134_p0554b08║日云：識得道得，出來道看。話端道什麼？代云：識罪。或
J23nB134_p0554b09║云：作麼生是不再問底句？代云：今年春氣早，夜來陽
J23nB134_p0554b10║鳥啼。又云：佛殿裏裝香。三門前合掌。一日，云：入夏
J23nB134_p0554b11║來十一日也，還得入頭麼？作麼生道？代云：來日十二。
J23nB134_p0554b12║師因喫茶，拈起茶盞云：一口吞盡作麼生？代云：茶又
J23nB134_p0554b13║喫卻。
J23nB134_p0554b14║示眾。云：西天二十八祖、唐土六祖、天下老和尚總出
J23nB134_p0554b15║頭來，過在什麼處？又云：你在此間三冬兩夏，忽然出
J23nB134_p0554b16║外，有人問雲門老：和尚道什麼？你向他道什麼？代云：
J23nB134_p0554b17║驀面唾這野狐精。代前語云：他不是顛。或云：古人道：
J23nB134_p0554b18║從門入者非寶。作麼生是門？代云：道得也無用處。因
J23nB134_p0554b19║聞鼓聲，云：鼓聲咬破七條。又指僧云：抱取貓兒來。代
J23nB134_p0554b20║云：不用別人。師問僧：行腳事即不問汝，三十二相、八
J23nB134_p0554b21║十種好道將一句來，還有人道得麼？代云：怛薩阿竭
J23nB134_p0554b22║二千年。師或云：不問汝叢林言教，這箇是天，這箇是
J23nB134_p0554b23║地。以手指身云：這箇是我。又指露柱云：這箇是露柱，
J23nB134_p0554b24║那箇是佛法？代云：也大難。師在僧堂中喫茶，拈起托
J23nB134_p0554b25║子云：蒸餅饅頭一任汝喫，你道這箇是什麼？代云：乾
J23nB134_p0554b26║狗屎。又云：茶又喫了也。師或云：你還識德山麼？莫道
J23nB134_p0554b27║我壓良為賤。代云：也知和尚因某甲置得。師聞齋鼓
J23nB134_p0554b28║聲云：你道鼓因什麼置得？代云：因皮置得。師聞齋鼓
J23nB134_p0554b29║聲，云：你還識得老婆禪麼？代云：鼓聲喚喫飯去。一
J23nB134_p0554b30║日，云：古人道：巧拙具生殺。作麼生是生殺？代云：疋上
J23nB134_p0554c01║不足，疋下有餘。
J23nB134_p0554c02║上堂。大眾集已，師云：大眾齋去。卻問僧：你道我教伊
J23nB134_p0554c03║去，還有過也無？代云：也不是和尚，特地如此。師行次，
J23nB134_p0554c04║以拄杖打露柱一下，云：新羅天子𨁝跳上梵天。代云：
J23nB134_p0554c05║無端師。或云：世諦不要道，佛法道將一句來。代云：父
J23nB134_p0554c06║子之情。一日，云：通明底人什麼物與麼來？代云：莫
J23nB134_p0554c07║教屈著人。又云：釋迦老子須彌山。或云：古人道：朝朝
J23nB134_p0554c08║抱佛眠，起時還共起。你道見解朦朧底人作麼生？代
J23nB134_p0554c09║云：未到。問僧云：眼中無色識，識中無色眼，色眼二俱
J23nB134_p0554c10║無，何能令見色？去卻古人，道將一句來。代云：把將饅
J23nB134_p0554c11║頭蒸餅來。又云：雪上更加霜。又云：有什麼？師或云：幡
J23nB134_p0554c12║竿頭倒卓，是第幾機？代云：打。一日云。學佛法底人
J23nB134_p0554c13║如恒河沙。百草頭上道將一句來。代云俱。師因出門
J23nB134_p0554c14║云。古人道。從門入者非寶。汝道從門出者作麼生。代
J23nB134_p0554c15║云一。師入堂齋次。指聖僧供缽問僧云。你若喫盡。又
J23nB134_p0554c16║在解脫深坑裏。你若喫不盡。又不唧溜。作麼生。代云。
J23nB134_p0554c17║大眾喫飯次。
J23nB134_p0554c18║上堂。云：劃斷即不可。復云。你若不會。三十年後莫道
J23nB134_p0554c19║不見老僧。代云。和尚恐人埋沒。代前語云。今日上堂。
J23nB134_p0554c20║大眾著便。師或以拄杖打露柱一下云。你作麼生不
J23nB134_p0554c21║說禪。復云。埋沒人家男女。眾無對。自云。擔枷過狀。自
J23nB134_p0554c22║代前語云。爭怪得別人。師或云。湖裏魚變成龍。即不
J23nB134_p0554c23║問你。作麼生是針眼魚。代云點。師聞打槌聲云。妙喜
J23nB134_p0554c24║世界百雜碎。擎缽盂向湖南城裏喫粥。代云。浴後喫。
J23nB134_p0554c25║一日，云：什麼語中無世諦？什麼語中無地獄？代云：
J23nB134_p0554c26║天晴日出，雨下雷興。或云：平常心是道，你平常道將
J23nB134_p0554c27║一句來。代云：五箇餬餅三箇䭔。一日，云：一句辨邪
J23nB134_p0554c28║正。忽有人問：作麼生是辨邪正底句？你作麼生道？代
J23nB134_p0554c29║云：西天與此土不同。或云：今日已前不要，今日已後
J23nB134_p0554c30║不要。正當今日，道將一句來。代云：正好。師或云：病遇
J23nB134_p0555a01║因即瘥，你道遇什麼因道得底道看。代云：尚。或云：缽
J23nB134_p0555a02║盂匙箸與露柱相去多少？代云：分開好。又云：尋常得
J23nB134_p0555a03║此便。一日，云：當鋒一句作麼生道？代云：領。或云：作
J23nB134_p0555a04║麼生是辨慈風一句？代云：識取好。一日，云：迷身一
J23nB134_p0555a05║句作麼生道？代云：昨日雷聲起，今朝陽鳥啼。師或云：
J23nB134_p0555a06║不用𨁝跳，道將一句來。代云：死蛤蚾也無用處。一
J23nB134_p0555a07║日，云：作麼生是提婆宗？代云：西天令嚴，此土還較。或
J23nB134_p0555a08║云：汝道何物具四德？代云：死貓兒。又云：把不具底來。
J23nB134_p0555a09║一日云：荊棘不彫擇道將一句來。代云。拈放一邊。
J23nB134_p0555a10║或云。有一切見底人是什麼人。代云。三家村裏納稅
J23nB134_p0555a11║漢。一日，云：不占田地，道將一句來。代云：總屬和尚。
J23nB134_p0555a12║或云：倒道將一句來看。代云：訶薩。一日，云：息節一
J23nB134_p0555a13║句作麼生道？代云：知時好。師或云：天下亂走，將什麼
J23nB134_p0555a14║過水？代云：且曬著。師或時拈拄杖作射勢云：官家進
J23nB134_p0555a15║器械來也。看看！代云：和尚不得放過。又云：僧堂前。師
J23nB134_p0555a16║或云：一夜展腳睡，天明道將一句來。代云：何不快起？
J23nB134_p0555a17║或云：作麼生是赤脫一句？代云：也大無端。一日，云：
J23nB134_p0555a18║以有為有，此人過在什麼處？代云：苦。或云：還有不識
J23nB134_p0555a19║祖師底人麼？代云：仁義道中。又云：不患。一日云：識
J23nB134_p0555a20║過無過，不識過過也。不知代云熱。或云：曹溪路上還
J23nB134_p0555a21║有俗談也無？代云：二事一時。一日云：佛法外置，將
J23nB134_p0555a22║一問來。代云。一箇便多。或云。既知來處。什麼劫中無
J23nB134_p0555a23║祖師。代云。某甲今年不著便。或云。寸草不生。不學禪
J23nB134_p0555a24║不學道。代云。是什麼閑。或云。還有吞不盡句麼。代云。
J23nB134_p0555a25║蛇。師行次。以拄杖打露柱一下云。什麼處來。自云。西
J23nB134_p0555a26║天來。復云。來這裏作什麼。自云。說佛法。乃喝云。欺我
J23nB134_p0555a27║唐土人。又以拄杖打一下便行。卻拈問僧。汝道我意
J23nB134_p0555a28║作麼生。僧便問。秖如師意作麼生。代云。不用行主。又
J23nB134_p0555a29║云。師子咬人。復問僧。秖如當機合下得什麼語。代云
J23nB134_p0555a30║發。又云。百歲老兒作歌舞。一日，云：驀劄一句作麼
J23nB134_p0555b01║生道？代云：因一事，長一智。或云：大藏教將什麼辨？代
J23nB134_p0555b02║云：點。一日云。佛殿為什麼不見僧堂。代云痛。或云。
J23nB134_p0555b03║衲僧鼻孔即不問汝。泥裏洗土塊。道將一句來。代云。
J23nB134_p0555b04║但彈指。又云。衲僧鼻孔又作麼生道。代云。翫山翫水。
J23nB134_p0555b05║師或問僧。作麼生是不寂句。僧無對。師云。汝問我與
J23nB134_p0555b06║汝道。僧便問。作麼生是不寂句。師云𭊘。代前語云。不
J23nB134_p0555b07║可向鬼窟裏作活計。又云。作麼生是𭊘。代云。會此意。
J23nB134_p0555b08║又云。文殊五字。或云。作麼生是入鄉隨俗底句。代云。
J23nB134_p0555b09║君子可八。一日，云：作麼生是提綱一句？代云：雪峰
J23nB134_p0555b10║南，趙州北。一日云：靈苗不動根。過在什麼處。代云。
J23nB134_p0555b11║誤卻多少人。或云。一顆圓光明已久。作麼生是一顆
J23nB134_p0555b12║圓光。代云。謝和尚重重相為。師或云。作麼生是對明
J23nB134_p0555b13║一句。代云露。師或云。非色非聲體上明得是第幾機。
J23nB134_p0555b14║代云。不可向野狐窟裏作活計。一日，云：布幔天網
J23nB134_p0555b15║打龍，布絲網撈蝦摝蜆。你道螺蚌落在什麼處？代云：
J23nB134_p0555b16║具眼。師因卸卻七條，語僧云：汝道來生莫不會佛法
J23nB134_p0555b17║麼？僧無語。代云：和尚幸是大人。又云：某甲不敢道。復
J23nB134_p0555b18║云：為什麼不敢道？又云：自有和尚在。師歲夜問僧：餅
J23nB134_p0555b19║餤是羅漢藥石，還將得饆饠䭔子來麼？僧無對。代云：
J23nB134_p0555b20║今日東風起。師或云：你若不相當，且向古人建化門
J23nB134_p0555b21║中道將一句來；若道不得，向異處道將一句來。作麼
J23nB134_p0555b22║生道？代云：前來猶是可。一日云：遠即照，近即明。作
J23nB134_p0555b23║麼生道？代云：入水始見長人。又云：更不要也。師或拈
J23nB134_p0555b24║拄杖云：且向這裏會也。有利益也，無利益。總不會，顢
J23nB134_p0555b25║頇佛性，儱侗真如。代云：疋上不足，疋下有餘。一日
J23nB134_p0555b26║云。萬法從什麼處起。代云。不可向和尚道蝦蟆口裏
J23nB134_p0555b27║也。因齋時聞鼓聲云。古人道。一切聲是佛聲。喚作佛
J23nB134_p0555b28║聲。喚作鼓聲。代云。和尚道了也。又云。和尚不宜喫麵。
J23nB134_p0555b29║因見僧來參。師打露柱一下云。來這裏瞞我。代云。但
J23nB134_p0555b30║打露柱一摑。云。為人自安。一日，云：至道無難，唯嫌
J23nB134_p0555c01║揀擇。作麼生是不揀擇？又云：如來妙色身羅羅李。代
J23nB134_p0555c02║云：不出。代前語云：古人道了也。因齋時打帳座一下，
J23nB134_p0555c03║云：這箇喫。又打飯床一下，云：這箇不喫。代云：一槌兩
J23nB134_p0555c04║當。因搬米問僧：人擔米？米擔人？代云：總得。又云：搬米
J23nB134_p0555c05║辛苦猶是可。又問僧：大橋有多少米？僧云：七十碩。師
J23nB134_p0555c06║拈起拄杖云：七十碩米一時在拄杖頭上，擔將來即
J23nB134_p0555c07║得。若擔不得，餓殺你。代云：不可為小小。一日云：有
J23nB134_p0555c08║所說。野干鳴。無所說。師子吼。我與麼是野干鳴。作麼
J23nB134_p0555c09║生是師子吼。代云。九九八十一。師或云。埋沒兩字。不
J23nB134_p0555c10║用道著。代云。深領和尚慈悲。又云。因某甲所置。師或
J23nB134_p0555c11║云。善財入門也作麼生道得出去。代云。朝遊羅浮。師
J23nB134_p0555c12║或云。餬餅從你橫咬豎咬。不離這裏道將一句來。代
J23nB134_p0555c13║云。今日新麵。一日，云：有賞有罰，道將一句來。代云：
J23nB134_p0555c14║遇賤即貴，天晴日出。或云：龍潛師溺，起自何來？作麼
J23nB134_p0555c15║生是不活底句？代云：有什麼難辨？一日，云：敲磕一
J23nB134_p0555c16║句作麼生道？代云：驢生馲𩢷馬生騾。或云：作麼生得
J23nB134_p0555c17║道斷商量？代云：來年更有新條在，惱亂春風卒未休。
J23nB134_p0555c18║一日，云：辨得親疏，為什麼被親疏所使？代云：阿誰
J23nB134_p0555c19║置得？或云：古人道：會即途中受用，不會即世諦。流布
J23nB134_p0555c20║完圞，道將一句來。代云：一錢兩箇，二錢三箇。一日，
J23nB134_p0555c21║云：一句道將來。代云：疋上不足。因夏末問僧：初秋夏
J23nB134_p0555c22║末不觸，平常道將一句來。代云：初三十一，中九下七。
J23nB134_p0555c23║師問僧：通身是水，阿誰喫？代云：洎與和尚作笑具。
J23nB134_p0555c24║一日，云：三日不相見，不得作舊時，看作麼生？代云：千。
J23nB134_p0555c25║勘辨
J23nB134_p0555c26║師見新到，云：雪峰和尚道：開卻路，達磨來也。我問你
J23nB134_p0555c27║作麼生？僧云：築著和尚鼻孔。師云：地神惡發，把須彌
J23nB134_p0555c28║山一摑，𨁝跳上梵天，拶破帝釋鼻孔。你為什麼向日
J23nB134_p0555c29║本國裏藏身？僧云：和尚莫瞞人好。師云：築著老僧鼻
J23nB134_p0555c30║孔，又作麼生？僧無對。師云：將知你秪是學語之流。代
J23nB134_p0556a01║無語處云：和尚秪恐某甲不實。又云：邏邏哩。問新
J23nB134_p0556a02║到你是甚處人。僧云。新羅人。師云。將什麼過海。僧云。
J23nB134_p0556a03║草賊大敗。師云。你為什麼在我手裏。僧云：恰是。師云：
J23nB134_p0556a04║𨁝跳。僧無對。師代前語云：常得此便。又云。一任𨁝跳。
J23nB134_p0556a05║問新到你在南嶽山，借我二百錢為什麼不還？僧
J23nB134_p0556a06║無對。代云：今日小出大遇。又云：今日不著便。問僧：
J23nB134_p0556a07║心法雙忘，是第幾座？僧云：第二座。師云：作麼生是第
J23nB134_p0556a08║一座？僧云：不敢虧於和尚。師不肯。代云：韶州糴米。
J23nB134_p0556a09║問僧：什麼處來？僧云：摘茶來。師云：人摘茶？茶摘人。僧
J23nB134_p0556a10║無對。代云：和尚道了，某甲不可更道。師問僧：你是
J23nB134_p0556a11║修造那？云：是。師云：盡乾坤是箇屋，作麼生是屋主？僧
J23nB134_p0556a12║無對。師云：你問我，與汝道。僧便問，師云：薨。代前語云：
J23nB134_p0556a13║瞞卻多少人來？師問僧。汝是湖南出家那。僧云是。
J23nB134_p0556a14║師云。識三門下金剛麼。僧云。不可更識也。師云。野狐
J23nB134_p0556a15║窟裏出頭。僧無對。代云。若不出頭。代初問處云。秖是
J23nB134_p0556a16║箇泥人。又云。識得這泥人。有甚用處。又云。念某甲新
J23nB134_p0556a17║入眾。師問僧：甚處來？僧云：禮塔來。師云：祖師道什
J23nB134_p0556a18║麼？僧云：和尚道什麼？師云：將謂是箇靈利漢。僧無對。
J23nB134_p0556a19║代云：秖為仁義道中。師問僧：甚處來？僧提起衲衣。
J23nB134_p0556a20║師云：我問你甚處來？僧云：和尚為什麼不領話？師便
J23nB134_p0556a21║打。代云：且喜。代前語云：和尚休得也未？僧辭師，師
J23nB134_p0556a22║云：你辭去那？云：是。師云：前頭江難過。僧云：一切臨時。
J23nB134_p0556a23║師云：蘇盧薩訶。代前語云：臨行不可無禮去也。代後
J23nB134_p0556a24║語云：太麤心。又云：近日世界不好。師問僧：甚處過
J23nB134_p0556a25║夏。僧云。和尚合知。師云：我即知。僧云。且道某甲甚處
J23nB134_p0556a26║過夏。師云：老鼠孔裏出頭。僧無對。代云：道著。代前語
J23nB134_p0556a27║云。便出去。僧辭師，師云：莫教敗闕。僧云：和尚有什
J23nB134_p0556a28║麼事但問？師云：草賊大敗。僧無對。代云：敗也。代前語
J23nB134_p0556a29║云：不少。因普請搬米了坐，次云：近日不唧溜，秖擔
J23nB134_p0556a30║得一斗米，不如快脫去。僧云：和尚脫向甚處去？師云：
J23nB134_p0556b01║嗄！僧擬再問，師云：釘釘了。代云：灼然。代前語云：今日
J23nB134_p0556b02║搬米困。又云：尚近。師問僧：還見燈籠麼？僧云：不可
J23nB134_p0556b03║更見也。師云：猢猻繫露柱。代云：深領和尚佛法。深心
J23nB134_p0556b04║代前語云：好事不如無。問僧：近離甚處？僧云：查渡。
J23nB134_p0556b05║師云：蹋破多少草鞋？僧無對。代云：可惜草鞋。又云：不
J23nB134_p0556b06║虛蹋破草鞋。師見飯頭云：汝是飯頭麼？云是。師云：
J23nB134_p0556b07║顆裏有幾米？米裏有幾顆？飯頭無對。代云：某甲瞻星
J23nB134_p0556b08║望月。又云：福利門中不得不作。師因齋次，問僧：你
J23nB134_p0556b09║是甚處人？云：淮南人。又問一僧：你是甚處人？云：京兆
J23nB134_p0556b10║人。師拈起蒸餅云：我也無可到你淮南人，也無可到
J23nB134_p0556b11║你京兆人。二僧無對。師遂拈蒸餅捩轉云：我惜你作
J23nB134_p0556b12║麼生？又無對。代云：不是和尚惜代前語云：普同供養。
J23nB134_p0556b13║又云：且留供養和尚。問僧：看甚經？云：已有人問了。
J23nB134_p0556b14║師云：你為什麼在我腳下？僧云：恰是。師云：伏惟尚饗！
J23nB134_p0556b15║代云：蒼天！蒼天！又云：將謂韶州無。問僧：看什麼經？
J23nB134_p0556b16║云：般若燈論。師云：西天金剛座上，甚人說佛法。僧云：
J23nB134_p0556b17║和尚合知。師云：你夢見麼？僧無語。代云：不獨某甲。代
J23nB134_p0556b18║前語云：跳出死蝦蟆。又云：將謂西天無。又云：墮。因
J23nB134_p0556b19║齋次問僧。喫得幾箇餬餅。僧云：喫得四箇。師云：你為
J23nB134_p0556b20║什麼鼻孔裏秪有一莖毛？僧無對。師云：脫空妄語。代
J23nB134_p0556b21║前語云：直須慎初。又須護末。因齋次問僧。羹受飯
J23nB134_p0556b22║裏飯受羹裏過在什麼處？道得別有商量。僧無對。代
J23nB134_p0556b23║云。好羹好飯。又云。不可道和尚蝦蟆窟裏。因僧辭
J23nB134_p0556b24║師，師下座，把僧手云：著幾錢？僧無對。師云：你問我。僧
J23nB134_p0556b25║便問，師云：都不直半分錢。代云：有什麼信物，送路將
J23nB134_p0556b26║來？又云：臨行。因見龍藏字，問僧：龍藏出得箇什麼？
J23nB134_p0556b27║僧無對。師云：你問我，與你道。僧便問，師云：出箇死蝦
J23nB134_p0556b28║蟆。代云：屎臭氣。又云：饅頭蒸餅。因搬米次，師以拄
J23nB134_p0556b29║杖打僧一下，云：這箇師僧不去搬米，是不？僧云：搬米
J23nB134_p0556b30║入倉了也。師云：搬米入倉了且置，阿誰喫飯？僧便出
J23nB134_p0556c01║去。師云：脫空妄語漢。又拈問僧：作麼生免得不被主
J23nB134_p0556c02║家道得脫空妄語？代云：為什麼壓良為賤？又云：因一
J23nB134_p0556c03║事，長一智。代是不處云：和尚著甚來由？師在僧堂
J23nB134_p0556c04║前問僧：這箇鐘子是什麼物作？僧無對。師云：你問我。
J23nB134_p0556c05║僧便問，師云：衲僧作代但打鐘一下，云：摩訶般若波
J23nB134_p0556c06║羅蜜。又云：眾僧堂前。師問修造僧：甚處來？僧云：山
J23nB134_p0556c07║上斫木來。師云：還斫得合盤麼？僧云：和尚放某甲過
J23nB134_p0556c08║即道。師云：放你過，作麼生道？僧便禮拜，師便打。代云：
J23nB134_p0556c09║某甲也漝麼。又云：可惜成功不毀。又云：斫。問僧：甚
J23nB134_p0556c10║處來？僧云：搬柴來。師云：維那打鼓不搬柴，作麼生？僧
J23nB134_p0556c11║無對。代云：錯領。又云：可惜搬柴工夫。又云：和尚位處
J23nB134_p0556c12║當人某甲參學。又云：纔施少許功勞。師問僧：甚處
J23nB134_p0556c13║來。云：山下來。師云：有幾人。僧云：四人。師豎起拄杖云：
J23nB134_p0556c14║總在這裏。僧無對。代云：抑已而已。又云：誤卻多少人。
J23nB134_p0556c15║問僧：喫得幾箇餬餅？云：三箇。師拈起餬餅云：這箇
J23nB134_p0556c16║是第幾箇？僧無對。師云：你問我。僧便問，師云：不出。代
J23nB134_p0556c17║云：欺敵者亡。問僧：甚處來？僧云：湖南來。師云：夏在
J23nB134_p0556c18║甚處？僧云：湖南。師云：開通寺在甚處？僧云：不會。師云：
J23nB134_p0556c19║參堂去。僧無對。代云：諾。代初語云：和尚遠問，學人近
J23nB134_p0556c20║對。又云：纔始新到。師齋次問僧：你道缽盂裏多少
J23nB134_p0556c21║飯？僧無對。代云：野。又云：飽便休。又云：一杓兩杓。師
J23nB134_p0556c22║見僧齋次，問：缽盂、匙箸拈向一邊，把將餛飩來。僧無
J23nB134_p0556c23║對。代云：好羹好飯。又云：休。問僧。看什麼經？僧拈起
J23nB134_p0556c24║經。師云。鬼窟裏出頭。僧云。和尚見箇什麼。師云：贓物
J23nB134_p0556c25║見在。僧無對。代云：仁義道中不合如此。問僧：看什
J23nB134_p0556c26║麼經？僧云：般若經。師云：經中道一切智智清淨是麼？
J23nB134_p0556c27║僧云：是。師云：你眼為什麼穿過石榴樹？僧云：古人何
J23nB134_p0556c28║在？師云：古人即知是你不知。僧無對。代云：大有人不
J23nB134_p0556c29║識勢。師問僧：甚處來？云：嶺中來。師云：夏在甚處？僧
J23nB134_p0556c30║云：招慶。師云：招慶有何言句？僧近前應諾。師云：一不
J23nB134_p0557a01║成，二不是。僧無對。師云：灼然。代云：秖守是。師因齋
J23nB134_p0557a02║次，拈起餕餡謂僧云：擬分一半與你，又卻不分。僧云：
J23nB134_p0557a03║為什麼不分？師云：為你打野榸。代云：將食與人也不
J23nB134_p0557a04║惡。又云：謝和尚供養。又云：和尚無端作麼？師因喫
J23nB134_p0557a05║茶次，云：茶作麼生滋味？僧云：請和尚鑒。師云：缽盂無
J23nB134_p0557a06║底尋常事，面上無鼻笑殺人。僧無對。師云：趁隊噇飯
J23nB134_p0557a07║漢。代云：秖守是。又代以茶便潑。又云：且待某甲點一
J23nB134_p0557a08║碗茶。師問僧：甚處過夏？僧云：和尚合知。師云：我即
J23nB134_p0557a09║知。僧云：且道某甲甚處過夏？師云：不消一劄。代云：更
J23nB134_p0557a10║不消也。問僧：看什麼經？僧應諾。師云：因甚失卻？僧
J23nB134_p0557a11║云：某甲甚處失卻？師云：自領出去。代云：同路。又云：和
J23nB134_p0557a12║尚大人不合自作。問僧：完圞餅角子即不要，你半
J23nB134_p0557a13║截底把將來。僧應諾。師云：這箇是完圞底，把將來。代
J23nB134_p0557a14║云：齋與不齋，當來無礙。又云：檀越所修福。師問新
J23nB134_p0557a15║到：什麼處來？僧云：郴州。師云：夏在甚處？僧云：荊南分
J23nB134_p0557a16║金。師云：分得多少？僧展兩手。師云：這箇是瓦礫。僧云：
J23nB134_p0557a17║和尚莫別有麼？師云：乾屎橛，一任咬。代云：若不言瑕，
J23nB134_p0557a18║爭得玉轉？問僧：看什麼經？僧云：瑜伽論。師云：為甚
J23nB134_p0557a19║義墮？僧云：什麼處義墮？師云：自領出去。代云：悔不先
J23nB134_p0557a20║下手。問僧：曾講百法論，是不？僧云：是。師云：為什麼
J23nB134_p0557a21║脫空妄語？代云：事不孤起。又云：著。因為亡僧唱衣
J23nB134_p0557a22║次，問僧：如今唱衣，亡僧還向這裏麼？代云：勞煩大眾
J23nB134_p0557a23║不能等候打遍槌去也。問僧：甚處來？僧云：搬柴來。
J23nB134_p0557a24║師云：搬得多少轉一宿覺？僧云：二十轉。師云：你為什
J23nB134_p0557a25║麼打落當門齒？僧無對。師便打云：學語之流。代云：也
J23nB134_p0557a26║知和尚佛法身心。又代前語云：搬柴早是辛苦。問
J23nB134_p0557a27║僧：看什麼經？其僧卻指傍僧云：和尚問，何不袛對？師
J23nB134_p0557a28║云：露柱為什麼倒退三千里？僧云：豈干他事？師云：學
J23nB134_p0557a29║語之流。代云：洎合不識勢。又代珍重便出。又云：著者
J23nB134_p0557a30║非一。師在西京時問僧。你是甚處人。僧云。于闐國
J23nB134_p0557b01║人。師云：還到西天麼。僧云到。師拈起拄杖云。掣電之
J23nB134_p0557b02║機不問你。還到這裏麼。僧云：不會。師呵呵大笑。代云：
J23nB134_p0557b03║深領和尚降尊就卑。又云：將謂此土無。又云：勳。問
J23nB134_p0557b04║新到：甚處來。僧云。南嶽來。師云。觀音為什麼入洞庭
J23nB134_p0557b05║湖裏去。僧云。某甲初心不會。師云。參堂去。代云：諾。又
J23nB134_p0557b06║云。惑著多少人來。又云。和尚問觀音。某甲對彌勒。
J23nB134_p0557b07║師齋次，問僧：半夜搬柴即不問你，齋時將什麼喫飯？
J23nB134_p0557b08║僧拈起缽盂，師以拄杖打落，僧無語。代云：引。又云：兩
J23nB134_p0557b09║片皮。又云：匙箸缽盂、手巾單子。因喫茶次，問僧：你
J23nB134_p0557b10║是柴頭不？僧云：是。師云：更勸一甌茶。代云：辛苦受盡。
J23nB134_p0557b11║又云：功不浪施。又云：和尚念某甲辛苦。問僧：你是
J23nB134_p0557b12║園頭不？僧云：是。師云：蘿蔔為什麼不生根？僧無對。代
J23nB134_p0557b13║云：雨水多。又云：不解悅豫使人。問僧：你是甚人？僧
J23nB134_p0557b14║云：知客。師云：客來將何衹待？僧云：隨家豐儉。師云：這
J23nB134_p0557b15║箇是瓦碗竹箸，客來將何祇待？僧云：謝和尚慈悲。師
J23nB134_p0557b16║云：蝦跳不出斗。僧無對。師云：你問我。僧便問：將何祇
J23nB134_p0557b17║待？師便打，代初問處便打。又云：一盤飯，兩碗茶。又云：
J23nB134_p0557b18║貪觀天上月。師問僧：你是甚處出家？僧云：趙州孫。
J23nB134_p0557b19║師云：師翁是甚處人？代云：喫飯。老和尚。師因見水
J23nB134_p0557b20║磨題梁云：永為不朽，後即破損。師問僧：既是永為不
J23nB134_p0557b21║朽，為什麼卻被水推？僧無對。代云：不因一事，難長一
J23nB134_p0557b22║智。又云：堯舜之君，猶稽于化。師問僧：不惹泥水作
J23nB134_p0557b23║麼生道？代云：南山打鼓北山舞。因齋次問僧。這裏
J23nB134_p0557b24║還有超佛越祖之談麼。僧云有。師云。什麼處去也。僧
J23nB134_p0557b25║無對。代云。新羅國裏。又云。和尚恐某甲不實。代前語
J23nB134_p0557b26║云。喫飯時不合與麼道。師問柴頭：你為什麼拽折
J23nB134_p0557b27║大梁鋸？僧云：無。師云：無即休。代云：彼此。又云：平地。又
J23nB134_p0557b28║云：也知和尚為頭首辛苦。師問僧：甚處來？僧云：南
J23nB134_p0557b29║嶽來。師云：我此間不曾與人葛藤，近前來。僧乃近前，
J23nB134_p0557b30║師云：去。代云：念學人遠來。又云：今日無彩。因僧在
J23nB134_p0557c01║師前立，以拄杖打一下，其僧迴首，師展手云：把錢來。
J23nB134_p0557c02║僧無對。代云：若不轉頭，爭知後事？又云：但驀面唾。
J23nB134_p0557c03║因入廚，問菜頭云：鍋裡多少茄子？僧無對。師云：你問
J23nB134_p0557c04║我，與你道。僧便問，師云：消不得。代云：一桶。又代後語
J23nB134_p0557c05║云：是。因普請歸三門下，問僧：困作什麼面目？僧云：
J23nB134_p0557c06║和尚合知。師云：我即不知。僧卻問：困作什麼面目？師
J23nB134_p0557c07║拈拄杖云：遇長即長，遇短即短。僧云：未審困與麼道，
J23nB134_p0557c08║和尚與麼道？師云：我也知你親。僧無對。代云：爭知？又
J23nB134_p0557c09║代前語云：老少黃白。師問飯頭：佛是千百億化身，
J23nB134_p0557c10║你每日作飯一杓幾箇釋迦老子？僧無對。代云：一僧
J23nB134_p0557c11║一升米。又云：今日齋飯較細。問僧：甚處來？僧云：南
J23nB134_p0557c12║華塔頭來。師云：祖師有什麼言句？僧云：有。師云：不得
J23nB134_p0557c13║錯舉。僧云：請和尚領話。師云：我道你一不成，二不是。
J23nB134_p0557c14║代云：和尚大殺教令。問：磨頭人打羅？羅打人？僧無
J23nB134_p0557c15║對。代云：近來喫麵多。又云：客來須看，賊來須打。問
J23nB134_p0557c16║僧。什麼處來。僧云。南華塔頭來。師云：還見祖師麼？僧
J23nB134_p0557c17║云。用見作什麼。師云。你又去那裏作什麼？僧云：有什
J23nB134_p0557c18║麼過？師云：既去無過，見有什麼過。僧無對。代云。若不
J23nB134_p0557c19║如是，爭知慈悲。問僧：甚處來？僧云：赴齋來。師云：將
J23nB134_p0557c20║嚫錢來。僧云：和尚欠少箇什麼？師云：你又欠少箇什
J23nB134_p0557c21║麼？僧云：不欠少。師云：不欠少又赴齋作什麼？僧無對。
J23nB134_p0557c22║代云：何妨。又云：趁塊。問僧：你是向北人？僧云：是。師
J23nB134_p0557c23║以一摑，僧無對。師云：你問我。僧卻問：和尚甚處人？師
J23nB134_p0557c24║又以一摑，僧無對。代前問處打一摑。又代後云：仁義
J23nB134_p0557c25║道中。有僧粥後來見師，師云：喫粥了也未？僧云：了
J23nB134_p0557c26║也。師云：咬著露柱麼？僧云：咬著。師云：看！硬著你。僧無
J23nB134_p0557c27║對。代云：也知和尚恐人不實。又云：硬阿誰？師因開
J23nB134_p0557c28║門，有僧便入，師驀胸擒住云：有甚麼事？僧云：有什麼
J23nB134_p0557c29║事？師以一摑，僧無對。代云：退己進於人，為存賓主禮。
J23nB134_p0557c30║代擒住處云：驀面唾這野狐精。又代云：因學人置得。
J23nB134_p0558a01║師指露柱問東京僧。你鄉中還有這箇麼。僧云有。
J23nB134_p0558a02║師云。喚作什麼。僧云。喚作露柱。師云。三家村裏老翁
J23nB134_p0558a03║也解與麼道。僧無對。代云本色。師見僧來，乃舉起
J23nB134_p0558a04║拳作打勢，僧近前作受勢，師與一摑，僧無對。代云：便
J23nB134_p0558a05║出去。又云：一彩兩賽。又代云：行因招禍。又云：謝重重
J23nB134_p0558a06║相為。問僧：甚處來？僧云：大普請搬柴來。師云：小普
J23nB134_p0558a07║請為什麼不到？僧無對。代云：依前又是大普請。又云：
J23nB134_p0558a08║辛苦受盡。問新到：甚處來？僧云：不敢。師云：放你三
J23nB134_p0558a09║十棒。僧無對。代云：某甲也漝麼。又云：可惜許七間法
J23nB134_p0558a10║堂。問僧：甚處來？云：荊南來。師云：夏在什麼處？僧云：
J23nB134_p0558a11║分金。師云：有事相借問，得麼？僧云：便請。師云：鷂子過
J23nB134_p0558a12║新羅。僧無對。代云：是。於借問處代云：鷂子過新羅。
J23nB134_p0558a13║師在僧堂內喫茶，問設茶僧云。什麼處安排。僧指板
J23nB134_p0558a14║頭云：在這裏。師云：你更設一堂茶始得。僧無對。代云：
J23nB134_p0558a15║近日錢難得。又云：小財不去，大財不來。又云：上閒下
J23nB134_p0558a16║板頭。問僧：甚處來？僧云：郴州。師云：夏在什麼處？僧
J23nB134_p0558a17║云：西禪。師云：說什麼法？僧展兩手垂兩邊，師便打。僧
J23nB134_p0558a18║云：某甲話在。師卻展兩手，僧無對，師打趁出。代云：便
J23nB134_p0558a19║出去。問僧：甚處來？僧云：南華禮塔來。師云：莫脫空。
J23nB134_p0558a20║僧云：實去來。師云：五戒不持。僧無對。代云：彼此不出。
J23nB134_p0558a21║因齋次問僧。盂裏幾餅。餅裏幾盂。僧拈起餅。師云。
J23nB134_p0558a22║問著箇老婆。僧無對。代云不消。又於問處云。大眾喫
J23nB134_p0558a23║飯次。師因普請入柴寮云：老底不用去，還有老底
J23nB134_p0558a24║麼？僧云：有。師云：在什麼處？僧乃推出一僧。師云：這箇
J23nB134_p0558a25║猶是後生。僧無對。代云：若與麼，卻普請去始得。師
J23nB134_p0558a26║因喫茶次，云：什麼人接盞子。有僧便接。師云：村裏老
J23nB134_p0558a27║翁拜冬至。僧無對。代云：秪為行仁義，卻招禍及身。
J23nB134_p0558a28║有僧來參，師問：曾聽講來麼？僧云：是。師云：見說有唯
J23nB134_p0558a29║識論，是不？僧云：是。師云：非非想天說箇什麼？僧云：不
J23nB134_p0558a30║會。師云：且念文書。代云：禪師愛欺座主。又云：吽㗶。又
J23nB134_p0558b01║云：維摩頭，法華尾。有僧辭師，師云：甚處去？僧云：湖
J23nB134_p0558b02║南去。師云：前頭津鋪難過。僧云：某甲有隨身公驗。師
J23nB134_p0558b03║云：這箇是念上大人。僧無對。代云：小小村鎮，不足可
J23nB134_p0558b04║言。又云：和尚大殺。代前語云：便珍重出去。師問新
J23nB134_p0558b05║到云：把將公驗來。僧云：有人問了也。師云：由是念上
J23nB134_p0558b06║大人。僧云：莫錯。師云：草賊大敗。僧無對。代前語云：且
J23nB134_p0558b07║存仁義。代後語云：大似村鎮頭。又云：久嚮。問僧：一
J23nB134_p0558b08║切聲是佛聲，一切色是佛色，拈卻了也，與我道。僧云：
J23nB134_p0558b09║拈卻了也。師云：與麼說，驢年會麼？僧無對。代云：君子
J23nB134_p0558b10║一言。代初語云：狂。又云：不存少許佛法身心。問僧：
J23nB134_p0558b11║甚處來？僧云：摘茶來。師云：摘得幾箇達磨？代云：新茶
J23nB134_p0558b12║宜少喫。又云：因摘春茶，不廢功力。因僧辭師，師云：
J23nB134_p0558b13║甚處去？僧云：虔上去。師云：打野榸漢。代云：珍重。又云：
J23nB134_p0558b14║臨行。因曬麥問僧：曬了也未？僧云：了也。師云：饅頭
J23nB134_p0558b15║從你橫咬豎咬，不離這裏道將一句來。代云：新麥麵
J23nB134_p0558b16║少喫。又云：三事蒸作餬餅、糖、餅。問僧：看什麼經？云：
J23nB134_p0558b17║顯揚聖教論。師云：適來一問，為什麼照不著？僧云：什
J23nB134_p0558b18║麼處照不著？師云：夢見顯揚聖教麼？代云：若不如是，
J23nB134_p0558b19║爭見當人？又云：照不著。師問看經僧：表首是什麼
J23nB134_p0558b20║字？僧拈起經。師云：我也有。僧云：和尚既有，為什麼卻
J23nB134_p0558b21║問？師云：爭奈與麼何？僧云：有什麼過？師云：自屎不覺
J23nB134_p0558b22║臭。代云：今日方知。又云：德山拄杖子胡狗。又云：和尚
J23nB134_p0558b23║此問大殺靈利。鼓山有小師，久在崇壽，卻歸嶺中，
J23nB134_p0558b24║到保福處相看，保福知來，卻入帳子內衲衣蓋頭坐，
J23nB134_p0558b25║僧云：和尚出汗那？不對。有僧舉似師，師云：見成公案，
J23nB134_p0558b26║不能折合。代云：鈍置殺人。又云：草賊大敗。師問僧：
J23nB134_p0558b27║看什麼經？僧云：咒。師云：與麼語話，未有主在。僧云：和
J23nB134_p0558b28║尚莫錯。師云：自領出去。代云：便出去。問僧：我有箇
J23nB134_p0558b29║不露鋒骨底句作麼生？有長老云：收。師云：與麼道得
J23nB134_p0558b30║一半。代云：深領和尚慈悲。又云：句𠰚。又云：洎不別處。
J23nB134_p0558c01║因修藏，問僧：作麼生是藏？僧應諾。師云：這箇是藏
J23nB134_p0558c02║腳，還我藏來。僧無對。代云：爭得不修藏？又云：王。問
J23nB134_p0558c03║新到：甚處過夏？云：雲蓋。師云：多少人？僧云：七十人。師
J23nB134_p0558c04║云：你為什麼不在數？代云：新到分上未受與麼。又云：
J23nB134_p0558c05║恐久住瞋。問僧：甚處來？僧云：郴州。師云：你為甚麼
J23nB134_p0558c06║失腳？代云：魯般門下弄大斧。又云：客是主人相。問
J23nB134_p0558c07║僧：甚處來？云：查渡。師云：你為什麼蓋不著？僧云：和尚
J23nB134_p0558c08║莫塗糊某甲。師云：蝦跳不出斗。代云：新到。便蒙和尚
J23nB134_p0558c09║重重嚴飾。又云：見面。問僧。古人道。無邊剎境。自他
J23nB134_p0558c10║不隔於毫端。新羅日本與這裏作麼生。云。不別。師云。
J23nB134_p0558c11║入地獄。代云。不可作地獄見解。又云。爭得玉歸。問
J23nB134_p0558c12║僧：你不得鈍置我。僧云：和尚因什麼到與麼地？師云：
J23nB134_p0558c13║我鈍置你猶可，你鈍置我更殺。代云：事不孤起。又云：
J23nB134_p0558c14║和尚也大無端。又云：某甲甚處不下馬？問僧：你諸
J23nB134_p0558c15║人行腳，道我知有，與我拈三千大千世界來眼睫上
J23nB134_p0558c16║著。僧云：諾。師云：錢塘為什麼去國三千里？僧云：豈干
J23nB134_p0558c17║他事？師云：這掠虛漢。代云：和尚倚勢欺人。又云：常得
J23nB134_p0558c18║此便。問僧：甚處來？僧云：南華塔頭來。師云：還見祖
J23nB134_p0558c19║師麼？僧云：南華橋折。師云：南嶽石橋又作麼生？僧無
J23nB134_p0558c20║對。師云：學語之流。代云：便出去。又云：上也。問僧：甚
J23nB134_p0558c21║處來。僧云。涅槃堂裏來。師云：亡僧還喫飯麼？僧云：不
J23nB134_p0558c22║喫。師云：活人還喫飯麼？僧無對。代云：一杓兩杓。又云：
J23nB134_p0558c23║欠他一箇餬餅也不得。又云：也能祗對。師問僧：講
J23nB134_p0558c24║律來，是麼？僧云：是。師云：律鈔中說大小乘無分別，作
J23nB134_p0558c25║麼生是無分別？僧無對。代云：靈樹置將一句來。師
J23nB134_p0558c26║問僧：法身還喫飯麼？僧云：諸方老宿不肯。法身無形
J23nB134_p0558c27║無相，作麼生喫？師云：與麼道，夢見法身麼？僧云：有不
J23nB134_p0558c28║肯處作麼生？師云：自不知。乃云：法身喫飯。又代云：將
J23nB134_p0558c29║謂有衲僧孔竅，猶是潑屎潑尿。復云：灼然百千人中
J23nB134_p0558c30║未有一人到此境界。自云：和尚作麼生？代云：咄！這有
J23nB134_p0559a01║頭無尾漢。師問僧：三藏聖教，古今老和尚憑箇什
J23nB134_p0559a02║麼照？僧云：高也著，低也著。師云：你與麼不得。代云：得
J23nB134_p0559a03║與麼狼籍生。因鑄鐘歸山，齋了，請師打鐘，師打了，
J23nB134_p0559a04║大眾打。師問僧：打鐘圖甚麼？僧云：喚和尚喫飯。師不
J23nB134_p0559a05║肯。代云：譬如閑。又云：息苦停酸。師入京朝覲，歸至
J23nB134_p0559a06║大橋，山門煎茶迎師。師喫茶果次，僧侍立，師語二參
J23nB134_p0559a07║隨僧云。是你京中無可喫。乃拈一楪果子與一僧，其
J23nB134_p0559a08║僧接得便去。又語一僧云：我不與你。僧無對。師云：那
J23nB134_p0559a09║裏也有也。其僧又無對。別有僧出云：某甲今日也隨
J23nB134_p0559a10║和尚來請一分，得麼？師云：嗄！僧云：某甲罪過觸忤和
J23nB134_p0559a11║尚。師云：我不能唾得你。僧無對。代前語云：也知果子
J23nB134_p0559a12║少兩人共一楪。又云：未到山便蒙和尚管顧。代後語
J23nB134_p0559a13║云：某甲更是。師歸山，受大眾參了，乃云：我離山得
J23nB134_p0559a14║六十七日，問你六十七日事作麼生？眾無對。代云：和
J23nB134_p0559a15║尚京中歸無信物。又云：和尚京中喫麵多。因數僧
J23nB134_p0559a16║來參，師問：作什麼來？云：搬柴來。師云：歸向北去，不得
J23nB134_p0559a17║辜負老僧。僧無對。師復云：來！來！三愚共成一智，作麼
J23nB134_p0559a18║生？代云：一畝地。代前語云：不因一事，不長一智。因
J23nB134_p0559a19║齋次云。今日喫飯不得遷化去也。排比唱衣。僧無對。
J23nB134_p0559a20║師復云：你問我。僧便問：將什麼唱？師云：驢年摸著麼。
J23nB134_p0559a21║又云：我與你三家村裏葛藤。更問。僧又問，師擎起碗
J23nB134_p0559a22║云：這箇是定州碗子。一唱三十文。代前語云：錢是足
J23nB134_p0559a23║陌。因齋次，問僧：你道人喫飯？飯喫人？僧無對。師云：
J23nB134_p0559a24║你問我，與你道。僧乃問，師云：謝你答話。代前語云：不
J23nB134_p0559a25║因喫飯，難得此言。因僧隨師出三門，師問：古人道：
J23nB134_p0559a26║大用現前，不存軌則。作麼生是不存軌則？僧無對。復
J23nB134_p0559a27║云：你問我，與你道。僧便問，師引聲云：釋迦老子來也。
J23nB134_p0559a28║僧又無對。師遂行數步，以拄杖打松樹一下，云：嗄嗄！
J23nB134_p0559a29║會麼？僧云：不會。師云：你與麼，驢年會麼？代前語云：多
J23nB134_p0559a30║華樹嘲無半子。代後語云：由是。師因見僧量，米乃
J23nB134_p0559b01║問：籮裏多少達磨？僧無對。師云：你問我。僧便問。師云：
J23nB134_p0559b02║斗量不盡。代云：因一事長一智。又代趯卻米籮便行。
J23nB134_p0559b03║因園頭請師喫茶，師云：你若煎茶，我有箇報答你
J23nB134_p0559b04║處。園頭無對。師云：汝問我，與汝道。園頭云：請師報答。
J23nB134_p0559b05║師云：多著水，少著米。代云：得人一牛，還人一馬。又云：
J23nB134_p0559b06║金字茶六百，錢一斤。師因齋次，拈起蒸餅云：我這
J23nB134_p0559b07║箇秖供養向北人，是你諸人總不得。時有僧問：某甲
J23nB134_p0559b08║為什麼不得？師云：鈍置殺人。代云：某甲猶可。代前語
J23nB134_p0559b09║云：雨彩一賽。問僧。古人道。直須一句下悟去。作麼
J23nB134_p0559b10║生。僧云。直須一句下悟去。師云。你為什麼鼻孔裏袛
J23nB134_p0559b11║對我。僧云。某甲什麼處是鼻孔裏衹。對。師云。夢見。代
J23nB134_p0559b12║云。某甲慎初。和尚護末。又云南柯。又云少喫。又云。戒
J23nB134_p0559b13║文一切總不犯。師問侍者：客來將什麼接待？侍者
J23nB134_p0559b14║無對。代云：和尚要拄杖即道。因歲日在堂中點茶，
J23nB134_p0559b15║師問僧：設羅漢齋，得生天福，你得飯喫。僧無對。師云：
J23nB134_p0559b16║你問我，與你道。僧便問：為什麼與麼道？師云：先來不
J23nB134_p0559b17║著便，如今著屎潑。代前語云：非唯施主，某甲也蒙。
J23nB134_p0559b18║因聞鼓聲，問僧：打鼓為什麼人？僧無語。師云：你問我。
J23nB134_p0559b19║僧便問，師云：打鼓為三軍，不為你。代云：柴不辦。師
J23nB134_p0559b20║坐次，有僧非時上來，師云：作什麼？僧云：請益。師云：你
J23nB134_p0559b21║有什麼疑？僧云：某甲曾問和尚：一宿覺搬柴？柴搬一
J23nB134_p0559b22║宿覺？師乃敲椅子三下，云：你作麼生會？僧云：一切臨
J23nB134_p0559b23║時。師乃揎拳云：我共你相撲一交，得麼？僧無對。次日，
J23nB134_p0559b24║其僧再上值師漱盥次，師乃將水碗過與僧云：送去
J23nB134_p0559b25║廚下著。其僧送去了卻來，師見來，乃從後門出去，其
J23nB134_p0559b26║僧云：比來請益，卻得一口碗。問僧：作麼生是打靜
J23nB134_p0559b27║一句？僧云：誰敢出頭？師云：你問我。僧便問，師以拄杖
J23nB134_p0559b28║劃地一下。問僧：將什麼轉大藏教？僧云：莫越於此。
J23nB134_p0559b29║師云：拈卻菩提，換卻涅槃，又作麼生？僧云：今日七，明
J23nB134_p0559b30║日八。師云：依稀似佛，莽鹵如僧。因僧請喫湯次，師
J23nB134_p0559c01║云：作麼生？僧無對。師云：你問我。僧便問，師以湯滴云：
J23nB134_p0559c02║一滴落地，萬神俱醉。會麼？僧云：不會。師云：不會即禮
J23nB134_p0559c03║拜著。因見僧商量次，師打床一下，僧默然，師云：作
J23nB134_p0559c04║麼生是打靜一句？僧云：出頭即𠍹𦤻。師云：三十年後
J23nB134_p0559c05║不得錯舉。因供養羅漢，問僧：今夜供養羅漢，你道
J23nB134_p0559c06║羅漢還來也無？僧無對。師云：你問我，與你道。僧便問，
J23nB134_p0559c07║師云：換水添香。僧云：與麼即來也。師云：有什麼饅頭
J23nB134_p0559c08║䭔子，速下來！師拈拄杖問僧：這箇是什麼？僧云：拄
J23nB134_p0559c09║杖子。師云：入地獄。師見僧，乃召：來！來！僧便來。師云：
J23nB134_p0559c10║蒼天！蒼天！僧無語。師云：蒼天！本是你哭，為什麼卻我
J23nB134_p0559c11║哭？因入菜園，見糞堆上牌子，問僧：道什麼？僧無對。
J23nB134_p0559c12║師云：你問我。僧便問。師云：恐人無信。問修造庵主
J23nB134_p0559c13║云：佛殿拆了也，忽然施主來，將何瞻敬？菴主合掌。師
J23nB134_p0559c14║云：奴見婢殷勤。因聞蚊子叫問僧：蚊子吞卻祖師
J23nB134_p0559c15║也。僧云：非蚊子吞祖師，祖師亦吞蚊子。師不肯，乃云：
J23nB134_p0559c16║你問我。僧便問：師云：何怪？香林云：為渠有分。師問
J23nB134_p0559c17║洞山聰：近離甚處？洞山云：查渡。師云：夏在甚處？洞山
J23nB134_p0559c18║云：湖南報慈。師云：甚時離彼？洞山云：去年八月。師云：
J23nB134_p0559c19║放你三頓棒。洞山至來日，卻上問訊，云：昨日蒙和尚
J23nB134_p0559c20║放三頓棒，不知過在什麼處？師云：飯袋子！江西、湖南
J23nB134_p0559c21║便習麼去。洞山於言下大悟，遂云：某甲自今已後，向
J23nB134_p0559c22║無人煙處卓箇草菴，不蓄一粒米，不種一莖菜，接待
J23nB134_p0559c23║十方往來知識，與他出卻釘，去卻楔，除卻膱脂帽子，
J23nB134_p0559c24║脫卻𡰊臭布衫，教伊灑灑地作箇衲僧，豈不俊哉！師
J23nB134_p0559c25║云：飯袋子！身如椰兒大，開與麼大口。問僧：佛法還
J23nB134_p0559c26║有長短也無？僧云：這簾子長五尺。師云：這箇是簾子，
J23nB134_p0559c27║那箇是佛法？僧云：喚什麼作簾子？師云：脫空妄語漢。
J23nB134_p0559c28║因一日齋晚，僧看廚庫而立，師見，乃打一棒，僧回
J23nB134_p0559c29║首，師云：文殊！普賢香積世界去也。問僧。看什麼經？
J23nB134_p0559c30║僧云：般若經。師云：作麼生是清淨。僧云。共和尚商量
J23nB134_p0560a01║了。師云。驢年夢見。又云：來來！更共你葛藤。蚊幮裏藏
J23nB134_p0560a02║身。東海鯉魚𨁝跳上三十三天作麼生？僧云。和尚與
J23nB134_p0560a03║麼道即得。師云：這虛頭漢。問僧：看什麼經？僧云：般
J23nB134_p0560a04║若經。師云：作麼生是清淨？僧云。甚處不清淨？師云。繩
J23nB134_p0560a05║床入枇杷樹裏去也。見麼？僧云：和尚莫瞞人。師云：瞞
J23nB134_p0560a06║人且置，你道我作麼生？僧無對。師云：這掠虛漢。師
J23nB134_p0560a07║因見僧在殿角立次，乃拍手一下，云：佛殿露柱走入
J23nB134_p0560a08║廚庫去也。僧回首看。師云：見你不會，卻來袛候佛殿。
J23nB134_p0560a09║因僧侍立次，師云：不問有言，不問無言，你作麼生
J23nB134_p0560a10║道？僧無語。師云：你問我。僧便問：師喚小師某甲。小師
J23nB134_p0560a11║應諾。師云：你又得箇師弟也。師問僧：今日搬柴那？
J23nB134_p0560a12║僧云：是。師云：古人道：不見一法是你眼睛。乃於搬柴
J23nB134_p0560a13║處拋下一片柴云：一大藏教秪說這箇。師於普請
J23nB134_p0560a14║處謂眾云：今日困，有解問話底，置將一問來。若不問，
J23nB134_p0560a15║向後鼻孔遼天，莫道我瞞你。師問僧：轉金剛經那？
J23nB134_p0560a16║云：是。師云：一切法即非一切法，是名一切法。乃拈扇
J23nB134_p0560a17║子云：喚作扇子，是名拈了也。在什麼處？從朝至暮，顛
J23nB134_p0560a18║倒妄想作麼？因喫茶次，問僧色香味觸具四塵，你
J23nB134_p0560a19║道茶具幾塵？僧無語。師云：不得辜負我。師因見僧
J23nB134_p0560a20║看經，乃云：看經須具看經眼，燈籠露柱，一大藏教無
J23nB134_p0560a21║欠少。拈起拄杖云：一大藏教總在拄杖頭上，何處見
J23nB134_p0560a22║有一點來？展開去也。如是我聞，十方國土，廓周沙界。
J23nB134_p0560a23║師問僧：從苗辨地，因語識人，作麼生？僧云：不錯。師
J23nB134_p0560a24║云：不敢。因僧設齋，師云：你是甚處人？僧云：某處人。
J23nB134_p0560a25║師云：報典座與阿師設齋。師因喫茶次，問僧：曹溪
J23nB134_p0560a26║路上還有俗談也無？僧云：請和尚喫茶。師云：靜處薩
J23nB134_p0560a27║婆訶。師問僧：餬餅是什麼人做？僧拈起餬餅。師云：
J23nB134_p0560a28║這箇且放一邊，長連床上學得來，餬餅是甚人做？僧
J23nB134_p0560a29║云：和尚莫瞞某甲好。師云：這虛頭漢。師行次，一僧
J23nB134_p0560a30║隨後行，師豎起拳云：如許大栗子喫得幾箇？僧云：和
J23nB134_p0560b01║尚莫錯。師云：是你錯。僧云：莫壓良為賤。師云：靜處薩
J23nB134_p0560b02║婆訶。師問直歲：今日作甚來？直歲云：刈茅來。師云：
J23nB134_p0560b03║刈得幾箇祖師？直歲云：三百箇。師云：朝打三千，暮打
J23nB134_p0560b04║八百，東家杓柄長，西家杓柄短，作麼生？直歲無語，師
J23nB134_p0560b05║以拄杖打趁。因僧齋歸，師問齋主有什麼供養。僧
J23nB134_p0560b06║豎起拳。師云：我這裏問你即恁麼。僧堂前有人問你
J23nB134_p0560b07║作麼生道？僧云：一切臨時。師云：學語之流。師問僧：
J23nB134_p0560b08║你作什麼？僧云：涅槃頭。師云：還有不病者麼？僧云：不
J23nB134_p0560b09║會。師云：恁麼不會？不恁麼不會？僧無語。師云：汝問我。
J23nB134_p0560b10║僧便問：作麼生是不病者？師指傍僧。有南雄僧上
J23nB134_p0560b11║白疊一段，師云：汝道我向什麼處著？僧無語。師代云：
J23nB134_p0560b12║拄杖頭上。師卻問傍僧：你在南雄時識此僧麼？僧云：
J23nB134_p0560b13║識。師云：喚去茶堂內喫茶。師問僧：不占田地句作
J23nB134_p0560b14║麼生道？僧云：不會。師云：不會且作韶州客。師問僧：
J23nB134_p0560b15║喫得幾箇餬餅？僧云：忘卻。師云：喫了忘卻？未喫忘卻？
J23nB134_p0560b16║僧云：忘卻說什麼喫與未喫？師云：是你忘卻甚處得
J23nB134_p0560b17║來？師問僧：你從向北來，還曾遊臺麼？僧云：是。師云：
J23nB134_p0560b18║關西湖南還曾見長嘴鳥說禪麼？僧云：不見。師拈起
J23nB134_p0560b19║拄杖，以口作吹勢，引聲云：禪！禪！師問僧：甚處過夏？
J23nB134_p0560b20║僧云：和尚實問即道。師云：作賊人心虛。舉臨濟三
J23nB134_p0560b21║句語問塔主：秪如塔中和尚得第幾句？塔主無語。師
J23nB134_p0560b22║云：你問我。塔主便問，師云：不快即道。塔主云：作麼生
J23nB134_p0560b23║是不快即道？師云：一不成，二不是。師一日從方丈
J23nB134_p0560b24║出，有僧過拄杖與師，師接得卻過與僧，僧無語。師云：
J23nB134_p0560b25║我今日著便。僧云：和尚為什麼著便？師云：我拾得口
J23nB134_p0560b26║喫飯。師問僧：甚處來？僧云：崇壽來。師云：崇壽有何
J23nB134_p0560b27║言句？僧云：崇壽指凳子謂眾云：識得凳子，周匝有餘。
J23nB134_p0560b28║師云：我即不與麼。僧云：和尚又如何？師云：識得凳子，
J23nB134_p0560b29║天地懸殊。師問堂中首座云：你道乾坤大地與汝
J23nB134_p0560b30║自己？同？別？首座云：同。師云：一切物命蛾蛘蟻子與你
J23nB134_p0560c01║自己，同？別？首座云：同。師云：你為什麼干戈相待？因
J23nB134_p0560c02║在醋寮內指云：這一甕醋得與麼滿，那一甕醋得與
J23nB134_p0560c03║麼淺。僧云：人貧智短，馬瘦毛長。師大笑而出。問座
J23nB134_p0560c04║主講什麼經？座主云：涅槃經。師云：涅槃具四德是不？
J23nB134_p0560c05║座主云：是。師拈起碗子云：這箇具幾德？座主云：一德
J23nB134_p0560c06║也無。師云：古人因甚與麼道？座主云：古人與麼道如
J23nB134_p0560c07║何？師敲碗子云：會麼？座主云：不會。師云：且講經著。
J23nB134_p0560c08║因齋次，有僧侍立，師云：你還飽也未？僧無語。師拈拄
J23nB134_p0560c09║杖云：拄杖卻飽。
J23nB134_p0560c10║十二時歌
J23nB134_p0560c11║夜半子，愚夫說相似。雞鳴丑，癡人捧龜首。平旦
J23nB134_p0560c12║寅，曉何人？日出卯，韓情枯骨咬。食時辰，歷歷明
J23nB134_p0560c13║機是誤真。禺中已，去來南北子。日南午，認向途
J23nB134_p0560c14║中苦。日昳未，夏逢說寒氣。晡時申，張三、李四會
J23nB134_p0560c15║言真。日入酉，恒機何得守？黃昏戌，看見時光誰
J23nB134_p0560c16║受屈？人定亥，直得分明沉苦海。
J23nB134_p0560c17║偈頌
J23nB134_p0560c18║雲門聳剔白雲低，水急遊魚不敢棲，入戶已知來見
J23nB134_p0560c19║解，何勞更舉轢中泥？
J23nB134_p0560c20║藥病相治學路醫，扶籬摸壁小兒戲。幽谷不語誰人
J23nB134_p0560c21║測？管解師承孰不知？
J23nB134_p0560c22║康氏圓形滯不明，魔深虛喪擊寒冰。鳳羽展時超碧
J23nB134_p0560c23║漢，晉鋒八博擬何憑？
J23nB134_p0560c24║是機是對對機迷，闢機機遠遠機棲，夕日日中誰有
J23nB134_p0560c25║挂？因底底事隔情迷。
J23nB134_p0560c26║太陽溢目極玄微，誰人說道我渠非？句中有路人皆
J23nB134_p0560c27║響，覿面難遭第一機。
J23nB134_p0560c28║丱歲依山人事稀，松下相逢話道奇。鋒前一句超調
J23nB134_p0560c29║御，擬問如何歷劫違。
J23nB134_p0560c30║翫古松高雲不齊，鴻鶬鶴抱幾年棲。剖𣫘同時殊有
J23nB134_p0561a01║異，羽張騰漢碧霄低。
J23nB134_p0561a02║萬象森羅極細微，素話當人卻道非，相逢相見呵呵
J23nB134_p0561a03║笑，顧佇停機復是誰？
J23nB134_p0561a04║話盡途中事，言多何省機？貴人言是妙，上士見知虧。
J23nB134_p0561a05║大道何曾討？無端入荒草。卷來復卷去，不覺虛生老。
J23nB134_p0561a06║上不見天，下不見地。塞卻咽喉，何處出氣？笑我者多，
J23nB134_p0561a07║哂我者少。
J23nB134_p0561a08║喪時光，藤林荒，圖人意，滯肌尪。
J23nB134_p0561a09║舉不顧，即差互，擬思量，何劫悟？
J23nB134_p0561a10║咄咄咄，力韋希，禪子訝，中眉垂。
J23nB134_p0561a11║大師遺表
J23nB134_p0561a12║伏聞有限色身，詎免榮枯之歎？無形實相，孰云遷變
J23nB134_p0561a13║之期？既風燈炬焰難留，在水月空華何適？罔避典彝
J23nB134_p0561a14║之咎，將陳委蛻之詞。臣中謝。伏念臣跡本寒微，生從
J23nB134_p0561a15║草莽，爰自髫齔，切慕空門。潔誠誓屏於他緣，銳志唯
J23nB134_p0561a16║探於內典。其或忘餐待問，立雪求知，困風霜於十七
J23nB134_p0561a17║年間，涉南北於數千里外。始見心猿罷跳，意馬休馳，
J23nB134_p0561a18║身隈韶石之雲，頭變楚山之雪。以至榮逢景運，屢沐
J23nB134_p0561a19║天波。詰道談空，誓答乾坤之德；開蒙發滯，星馳雲水
J23nB134_p0561a20║之徒。獲揚利益之因，迥自聖明之澤。加以聯叨鳳詔，
J23nB134_p0561a21║累對龍庭，繼奉頒宣，重疊慶賜，撫躬惆悵，殞命何酬？
J23nB134_p0561a22║不謂臣駑馬年衰，難勝睿渥，遽縈淪於疲瘵，唯待盡
J23nB134_p0561a23║於朝昏。星漢程遙，遐眄而纔瞻北極；波濤去速，迴眸
J23nB134_p0561a24║而已逐東流。伏願鳳曆長春，扇皇風於拂石之劫；龍
J23nB134_p0561a25║圖永固，齊壽考於芥子之城。臣限餘景無時，微躬將
J23nB134_p0561a26║謝，不獲奔辭丹闕，祝別彤庭。臣無任瞻天戀聖激切
J23nB134_p0561a27║屏營之至，謹奉表以聞。
J23nB134_p0561a28║遺誡
J23nB134_p0561a29║夫先德順化，未有不留遺誡，至若世尊將般涅槃，亦
J23nB134_p0561a30║遺教敕。吾雖無先聖人之德，既忝育眾，一方殆盡，不
J23nB134_p0561b01║可默而無示。吾自居靈樹，及徙當山，凡三十餘載，每
J23nB134_p0561b02║以祖道寅夕激勵，汝等或有言句布在耳目，具眼者
J23nB134_p0561b03║知，切須保任。吾今已衰邁，大數將絕，剎那遷易，頃息
J23nB134_p0561b04║待盡，然淪溺生死，幾經如是，非獨于今矣。吾自住持
J23nB134_p0561b05║已來，甚煩汝等輔贊之勞，但自知媿耳。吾滅後，置吾
J23nB134_p0561b06║於方丈中，上或賜塔額，秪懸於方丈，勿別營作，不得
J23nB134_p0561b07║哭泣、孝服、廣備祭祀等，是吾切意。蓋出家者，本務超
J23nB134_p0561b08║越，毋得同俗。其住持等事，皆仍舊貫，接諸來者，無失
J23nB134_p0561b09║常則。諸徒弟等，仰從長行訓誨，凡係山門莊業什物
J23nB134_p0561b10║等，並盡充本院支用，勿互移屬他寺。教有明旨，東西
J23nB134_p0561b11║廊物尚不應以互用，汝當知矣。或能遵行吾誡，則可
J23nB134_p0561b12║使佛法流通，天神攝衛，不負四恩，有益於世；或違此
J23nB134_p0561b13║者，非吾眷屬。勉旃！勉旃！大期將迫，臨行略示遺誡。努
J23nB134_p0561b14║力！努力！好住！還會麼？若不會，佛有明教，依而行之。