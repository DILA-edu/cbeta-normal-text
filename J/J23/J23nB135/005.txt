J23nB135_p0596b01║石門文字禪卷第五
J23nB135_p0596b02║宋江西筠溪石門寺沙門釋德洪覺範著
J23nB135_p0596b03║門人覺慈編錄毘陵天甯法雲堂校
J23nB135_p0596b04║古詩
J23nB135_p0596b05║謁嵩禪師塔
J23nB135_p0596b06║吾道例（一作比）孔子，譬如掌與拳，展握固有異，要之手
J23nB135_p0596b07║則然。晚世苦凌夷，講習失淵源，君看投跡者，紛紛等
J23nB135_p0596b08║狂顛。韓子亦儒衣，倔強稱時賢，憑凌作詬語，到死不
J23nB135_p0596b09║少竣。後世師韓輩，穴攘（一作長）猶可憐，走（一作趨）名不自
J23nB135_p0596b10║信，逐隊工語言。譁然皇祐閒（一作初），飛蚊鬧喧闐，田衣
J23nB135_p0596b11║動成群，怒癭空自懸，縮頭不敢息，兀坐如蹲猿。堂堂
J23nB135_p0596b12║東山公，才大德亦全，齒牙生風雷，筆陣森戈鋋。隱然
J23nB135_p0596b13║湖海上，長庚橫曉天，作書肆豪猛，揮斤莫敢前。群兒
J23nB135_p0596b14║雖貌敬，臆論已不專。書成謁天子，一日萬口傳。坐令
J23nB135_p0596b15║天下士，欲見嗟無緣。功成還山中，笑語荅雲煙。我來
J23nB135_p0596b16║不及見，山水自明鮮。入門寂無聲，修竹空滿軒。永懷
J23nB135_p0596b17║翛然姿，骨目聳清堅。僮奴豈知此？住此亦彌年。指余
J23nB135_p0596b18║以石塔，草棘北峰巔。再拜不忍去，聽此遶澗泉。吁嗟
J23nB135_p0596b19║末運中，那復斯人焉。文章亦細事，清苦非所便。但愛
J23nB135_p0596b20║公所守，遠相諸祖肩。遲遲哦公詩，落日滿晴川。願攜
J23nB135_p0596b21║折腳鐺，結茅西澗邊。歲時邏松檜，來此掃頹磚。
J23nB135_p0596b22║補東坡遺三首，題武王非聖人論後。
J23nB135_p0596b23║青燈照華髮，掩卷成嗟咨，事有世共見，而意復難知。
J23nB135_p0596b24║殺父子受封，殆非人所為。孟津觀兵者，非天尚誰欺？
J23nB135_p0596b25║孔子蓋周人，而為殷宗枝，欲辨則不敢，亟口稱夷齊。
J23nB135_p0596b26║使彼果聖乎？古今無異詞，則其罪武王，明甚無可疑。
J23nB135_p0596b27║呶呶與世辨，泛濫驚群兒。惜不經柳子，為一剖擊之。
J23nB135_p0596b28║知誰千載下，擊節讀吾詩。
J23nB135_p0596b29║食菜羹示何道士
J23nB135_p0596b30║窮冬海道絕，瘴雨晴墟里。何以知歲豐，未卯炊煙起。
J23nB135_p0596c01║先生清夢回，科髻方隱几。獠奴拾墮薪，發爨羹藷米。
J23nB135_p0596c02║飽霜闊葉菘，近水繁花薺。都盧深注湯，米爛菜自美。
J23nB135_p0596c03║椎門醉道士，一笑欲染指。誡勿加酸鹹，云恐壞至味。
J23nB135_p0596c04║分嘗果超絕，玉糝那可比？鮮肥增惡欲，腥膻耗道氣。
J23nB135_p0596c05║畢生啜此羹，自可老儋耳。錄以寄徐聞，阿同應笑喜。
J23nB135_p0596c06║己卯歲除夜大醉
J23nB135_p0596c07║昔聞安期生，以術干項羽，羽無人君量，𦍕狂輒遁去。
J23nB135_p0596c08║又聞魯仲連，舌有濟世具，人君欲祿之，高視笑不語。
J23nB135_p0596c09║吁古列僊人，萬事不干慮，乃肯入世紛，豈非以民故？
J23nB135_p0596c10║翩翩遙增擊，悠然知事誤。道合人所難，一律無今古。
J23nB135_p0596c11║我生飽憂患，晚有二子慕。骯髒刺世眼，甚宜著閑處。
J23nB135_p0596c12║一篇引一杯，舉杯揖黎母。
J23nB135_p0596c13║次韻李太白
J23nB135_p0596c14║我讀謫仙詩，句卒意不盡，層峰俯絕壑，可望不可進。
J23nB135_p0596c15║忽如登旋雲，便覺星斗近，濁醪世閒義，糟粕真典墳。
J23nB135_p0596c16║先生瓊液口，不飲嫌其村，只今牛渚春，盎盎餘醉魂。
J23nB135_p0596c17║昔醉過汗漫，懷袖揣崑崙，爾來頹檐下，負日虱自捫。
J23nB135_p0596c18║次韻蘇東坡
J23nB135_p0596c19║先生謫儋耳，一葉航渺茫，褊心隘世議，怒罵成文章。
J23nB135_p0596c20║昆蟲伏孔垤，仰看青鸞翔。世欲羈縻之，凡慮不自量。
J23nB135_p0596c21║瓊山遶珠淵，寶光夜煌煌。我曾至其舍，月出波心房。
J23nB135_p0596c22║追惟對遺編，燈火夜初涼。麗詞有逸韻，文君方小籹。
J23nB135_p0596c23║便覺胸次閒，八窗玲瓏光。似聞青冥上，幢節鳴珮璫。
J23nB135_p0596c24║先生應過我，衣袖識天香。
J23nB135_p0596c25║餽歲次東坡韻寄思禹兄
J23nB135_p0596c26║我來客湘江，獨泛無人佐，封疆接南越，都會列百貨。
J23nB135_p0596c27║方嗟歲除矣，仍喜此月大，思歸姑置之，且枕曲肱臥。
J23nB135_p0596c28║餽問亦未能，起看燈照座，念貧米無舂，笑富粉轉磨。
J23nB135_p0596c29║二者分劣優，等是一年過，唯有東坡翁，作詩今續和。
J23nB135_p0596c30║守歲
J23nB135_p0597a01║除夕自不寐，守歲世事杯，念此歲月往，嗟哉難蔽遮。
J23nB135_p0597a02║舊歲幸無疾，新歲知如何？此夕且相守，拊掌一笑譁。
J23nB135_p0597a03║靜聞鬧市中，夜鼓不停撾，弟兄醉酩酊，冠巾墮欹斜。
J23nB135_p0597a04║我居巖壑中，不覺日蹉跎，和詩無好句，其敢對人誇？
J23nB135_p0597a05║別歲
J23nB135_p0597a06║新歲壓已至，舊歲去不遲。我尚留不住，石火那能追？
J23nB135_p0597a07║不知歲所在，鳧雛喧水涯。父老相邀迓，年年知此時。
J23nB135_p0597a08║梅花只落盡，又見春水肥。我本無欣喜，何嘗有戚悲？
J23nB135_p0597a09║想見君飲酣，一舉時一辭。春容尚能老，此身那不衰？
J23nB135_p0597a10║仙廬同巽中阿祐忠禪山行
J23nB135_p0597a11║好山不知源，勝處藏疊嶂。興來理清游，意適爭勇往。
J23nB135_p0597a12║事異傾同識，顧語山荅響。野泉行淺沙，脫屨屢植杖。
J23nB135_p0597a13║相羊木陰下，喘坐清相向，阿祐華林風，媚秀得妍狀。
J23nB135_p0597a14║忠禪等鵠清，精神照冰段。住山異比丘，韻出羲皇上。
J23nB135_p0597a15║風度太清臞，吐語極豪放。撥置形骸外，卸裓藉草莽。
J23nB135_p0597a16║獨余衰退姿，面色餘煙瘴。勝踐偶獲陪，茲樂非夙望。
J23nB135_p0597a17║一笑粲妍鄙，散坐推少長。媿無斜川詩，苦語出牽強。
J23nB135_p0597a18║讀之輒自差，幸君一拊掌。
J23nB135_p0597a19║送稀上人還石門
J23nB135_p0597a20║海昏石門在深谷，排闥千峰如觸鹿，崛然獨秀一峰
J23nB135_p0597a21║高，自與千山作眉目。曾摩關西一味禪，眾中雜遝多
J23nB135_p0597a22║豪賢，如今此老成新塔，但有樓閣如當年。道人今作
J23nB135_p0597a23║石門客，須眉尚帶芳鮮色，冷齋說我舊游處，夢魂夜
J23nB135_p0597a24║渡修江碧。朝來秋聲發舟樹，羨君先我山中去，故人
J23nB135_p0597a25║問我歸何時，試令哦我送行詩。
J23nB135_p0597a26║寄題彭思禹水明樓
J23nB135_p0597a27║議郎詩眼發天藏，咄嗟辦樓臨汝水，遙知殘夜笙歌
J23nB135_p0597a28║散，月出東南人獨倚。纖雲滅盡光下徹，微波不興天
J23nB135_p0597a29║著底，忽驚白晝在軒窗，試數游魚見鱗尾。平生骯髒
J23nB135_p0597a30║笑伊優，官冷對人言少味，但余清境得厭飫，天應用
J23nB135_p0597b01║此相償耳。我當興發竟相覓，一柺西風健行李，登臨
J23nB135_p0597b02║尚能為君賦，要使江山增勝氣。
J23nB135_p0597b03║復次蔡元中韻
J23nB135_p0597b04║江樓為誰構？想見晴瓦碧。夜讀樓中詩，終疑筆五色。
J23nB135_p0597b05║氣方吞劉備，和不以口擊。麗如傲梁公，正恐是花魄。
J23nB135_p0597b06║君才比西子，果識天下白。我句陋無鹽，筆硯焚欲亟。
J23nB135_p0597b07║吾家大馮君，酒酣頗自適。書來誇壯觀，盈紙濺醉墨。
J23nB135_p0597b08║初無萬錢念，脫帽見禿筆。時時及少年，追逐寄夙昔。
J23nB135_p0597b09║誡勿效寶公，清狂挑鏡尺。
J23nB135_p0597b10║次韻思禹思晦見寄二首
J23nB135_p0597b11║新詩夜讀寒更盡，兄弟盡容窺所蘊，此詩未暇數奇
J23nB135_p0597b12║趣，談笑先看押難韻。家在筠溪白石灘，後堂分得玉
J23nB135_p0597b13║千竿，遙知華屋青燈夜，想見對床風雨寒。湘山曉學
J23nB135_p0597b14║愁眉淺，思歸憑高意凝遠，貫珠妙語肯寄我，暴富人
J23nB135_p0597b15║驚呼北阮。何時促詔紫宸對，草制千言倚馬待，才高
J23nB135_p0597b16║合在明光宮，忍令流落江湖外。我漁意不在金鱗，湘
J23nB135_p0597b17║浦華亭一樣春，苑頭佐舟未乾沒，問法僧來寂寞濱。
J23nB135_p0597b18║古師政與人意合，有問自應忘所荅，一波纔動眾波
J23nB135_p0597b19║隨，光遍千燈無壞雜。
J23nB135_p0597b20║多生垢習消磨盡，一念定光空五蘊，尚能弄筆戲題
J23nB135_p0597b21║詩，如鐘殷床有餘韻。南臺煙靄隔重灘，城廓遙應認
J23nB135_p0597b22║剎竿，湘西六月失三伏，一枕窗風午簟寒。年來懶復
J23nB135_p0597b23║嫌山淺，更欲移庵藏僻遠，又思喧寂不相妨，臥念當
J23nB135_p0597b24║年三語阮。鏡裏朱顏豈長對，歲月去人寧少待，是身
J23nB135_p0597b25║已作夢幻觀，肯復經營此身外。議郎材志堪逆鱗，笑
J23nB135_p0597b26║談解生寒谷春，會看為天作喉舌，願聽高風淮海濱。
J23nB135_p0597b27║要知未必與世合，載之詣世世不荅，譬如瓶中有澠
J23nB135_p0597b28║淄，雖與世混終不雜。
J23nB135_p0597b29║戲廓然
J23nB135_p0597b30║久不對睿語，便覺牙頰強，獨行谿山閒，清鵠失群伴。
J23nB135_p0597c01║溫軟聞吳音，攀翻忽東向，試問識睿否？客曰甚無恙。
J23nB135_p0597c02║但遭呂吳興，拽手不少放，欲使開笑齒，說法人天上。
J23nB135_p0597c03║掉頭掣肘去，不顧西興浪。登舟翻然行，萬眾皆目斷，
J23nB135_p0597c04║平生勇於道，氣韻真邁往。安肯逐兒輩，低首投世網？
J23nB135_p0597c05║但恐呂望之，追法薛廷望。茶鹽以加之，趁出白雲嶂，
J23nB135_p0597c06║要看呵佛祖，瘦拳捉藜杖。
J23nB135_p0597c07║清臣先臣過余於龍安山，出群公詩，為示依天
J23nB135_p0597c08║覺韻。
J23nB135_p0597c09║隨軒文字海，異寶羅周遭。忽見張公詩，雪浪翻驚濤。
J23nB135_p0597c10║坐令千巖秋，萬壑風怒號。如君閱縉紳，異材雜蓬蒿。
J23nB135_p0597c11║我公廊廟姿，王室久勤勞。只今天下望，北斗太山高。
J23nB135_p0597c12║驗君平生術，月脅窺秋毫。嗟余人世外，靈臺關鑰牢。
J23nB135_p0597c13║行將侶白鷗，浩歌作遠逃。已作華亭叟，月明水一篙。
J23nB135_p0597c14║器之喜談禪，縱橫迅辯，嘗摧衲子，叢林苦之。有
J23nB135_p0597c15║詩見贈，次其韻。
J23nB135_p0597c16║彭侯慣法戰，機鋒吸西江，衲子畏面目，望見投矛鏦。
J23nB135_p0597c17║叢林真一害，斯人喧此邦，我雖耐矢石，貌抗心已降。
J23nB135_p0597c18║霜鐘但摩挲，豈敢施微撞？時來奮棘髯，劇談對閑窗。
J23nB135_p0597c19║初見搖心樹，久則摧慢幢，遂使澆薄態，琢磨成敦厖。
J23nB135_p0597c20║吾志荷大法，君欲插手扛，從來內外護，劉遠名亦雙。
J23nB135_p0597c21║斯道久破碎，百孔而千瘡，要當共補綴，追配能與龐。
J23nB135_p0597c22║春去歌
J23nB135_p0597c23║杏子生仁桃葉長，西園日腳踰女墻，墻陰嬌語誰家
J23nB135_p0597c24║娘？涼涼作隊來採桑。玉纖拾礫抵翠羽，鶯燕笑語殊
J23nB135_p0597c25║不忙，吳蠶睡起未成繭，肺腸已作金絲光。歸來遠山
J23nB135_p0597c26║堆莫碧，無端野李嬌春色，辛夷花零愁更多，熏骨真
J23nB135_p0597c27║香無處覓。
J23nB135_p0597c28║贈雲道
J23nB135_p0597c29║道人有奇骨，野鶴在雞群，十年江北南，高蹤等浮雲。
J23nB135_p0597c30║朅來中國生，紛埃涴衣裙，西山遶漳水，玉澗連石門。
J23nB135_p0598a01║中有唐朝寺，禪誦度朝昏，正當袖手去，坐對柏子焚。
J23nB135_p0598a02║君看市朝閒，凍螘環磨輪，何當作高笑，視世一虻蚊。
J23nB135_p0598a03║贈少府
J23nB135_p0598a04║每欲一醉竟未嘗，今朝杯翠如桄榔，須臾耳熱仰天
J23nB135_p0598a05║笑，氣吞萬里駒方驤。何從人閒有此客，杜門忽見車
J23nB135_p0598a06║軒昂，興來對我弄絃索，妙觀隨指追文王。絕學子雲
J23nB135_p0598a07║不汲汲，頗許叔度能汪汪，何當萬事付一笑？臥看天
J23nB135_p0598a08║雨雲飛翔。
J23nB135_p0598a09║次韻明應仲宗傳送供
J23nB135_p0598a10║老住江上村，隨分亦迎送。陪堂一缽飯，不得日日共。
J23nB135_p0598a11║唯無清淨福，正坐失修種。後身老湘龐，惻然施心動。
J23nB135_p0598a12║妙語俱積香，把玩廢吟諷。才高氣駿特，飛兔不受控。
J23nB135_p0598a13║且與洗妒慳，何止愈頭痛？吾聞佛事門，同宗而異用。
J23nB135_p0598a14║甘贄打粥鍋，應仲獨送供。
J23nB135_p0598a15║七月十三示阿慈
J23nB135_p0598a16║寺已餘十僧，田不登百數，何以常乏食？強半了租賦。
J23nB135_p0598a17║今年失布種，正坐無牛具，六月始分秧，江流冒塍路。
J23nB135_p0598a18║水退秧陷泥，經月已無雨，枯根折龜兆，瘦葉壓勃土。
J23nB135_p0598a19║鄰家飯早占，我方質袍褲，此生為口腹，夢幻相煎煮。
J23nB135_p0598a20║阿慈佐井臼，事眾耐辛苦。今朝質且盡，父子屹相覷，
J23nB135_p0598a21║頹然輒坐睡，欠申久不語。只箇甘露滅。可質請持去。
J23nB135_p0598a22║予頃還自海外，夏均父以襄陽別業見，要使居
J23nB135_p0598a23║之。後六年，均父謫祁陽酒官，余自長沙往謝
J23nB135_p0598a24║之，夜語感而作。
J23nB135_p0598a25║一昨游京華，壞裓變塵土，思歸念雲山，夜夢亦成趣。
J23nB135_p0598a26║故人驟登庸，時時宿西府，如鳥得所棲，倦適忘飛去。
J23nB135_p0598a27║從中奇禍作，失聲驚破釜，三年王海南，放意吐佳句。
J23nB135_p0598a28║歸來駭叢林，冠巾呵佛祖，突兀刺世眼，所至遭背數。
J23nB135_p0598a29║夫子獨凜然，高誼照寰宇，哀憐欲收拾，奮髯排眾怒。
J23nB135_p0598a30║豈惟子義世，獨有孔文舉？此恩無陳鮮，歲月有今古。
J23nB135_p0598b01║朅來湘楚遊，坐閱六寒暑，今年中秋夕，水宿青蘋渚。
J23nB135_p0598b02║誰持一紙書，剝啄叩蓬戶？呼燈得款識，失床喜而舞。
J23nB135_p0598b03║開書有新詩，喜事遽如許，麗如春湖曉，月映薔薇露。
J23nB135_p0598b04║筆力回春工，彷彿識風度。湘江三百里，款段沿江路。
J23nB135_p0598b05║嶽色滿征鞍，疾驅那敢顧？朝來真見之，了非夢時遇。
J23nB135_p0598b06║堂堂千人英，要是幹國具。龍蛇吁莫測，涔蹄聊蹇寓。
J23nB135_p0598b07║道固有晦顯，會看跨雲雨。天下張荊州，四海陳合浦。
J23nB135_p0598b08║當時寂寞濱，皆獲陪杖屨。今又從公游，楚山更佳處。
J23nB135_p0598b09║詩成倚峿臺，天風吹笑語。
J23nB135_p0598b10║次韻陳倅二首
J23nB135_p0598b11║夢幻有貴賤，譬如綿與蘆，美惡俱一暖，未易相賢愚。
J23nB135_p0598b12║我少懷毛髮，倦禪輒逃儒，投老加冠巾，舞笏師道吾。
J23nB135_p0598b13║世事幾時畢，雲山何處無，何為聚落中，滯留如賈胡。
J23nB135_p0598b14║溪聲替說法，聚石為講徒，拊手笑遠志，甘為小草乎？
J23nB135_p0598b15║霜清已高揭，水清見游魚。橘洲頹晚照，屬玉行炯如。
J23nB135_p0598b16║我窮世不要，老並湘江居，君獨念故舊，時時容借書。
J23nB135_p0598b17║我亦循陳跡，驅莽如磨驢，詩成輒自省，璧月掛清虛。
J23nB135_p0598b18║余游侯伯壽，思儒之閒久矣，而未識季長，昨日
J23nB135_p0598b19║見之，夜歸，作此寄之。
J23nB135_p0598b20║公家兄弟俱秀傑，人言不減河東薛，鳳皇鸑鷟雖見
J23nB135_p0598b21║之，聞有鵷雛更超絕。周郎坐中見新作，天葩奇芬眾
J23nB135_p0598b22║口愕，君看氣焰遮紳縉，想見精神映臺閣。我窮歲晚
J23nB135_p0598b23║猶奔走，小邑那知相邂后？堂堂合置明光宮，簿書堆
J23nB135_p0598b24║中不宜有。功名偶然耳是寄，故應隨流坎而止，且置
J23nB135_p0598b25║袖中批誥手，下簾絃歌聊爾耳。此詩摹寫見標格，晴
J23nB135_p0598b26║湖無風照春色，滄海遺珠果見之，邵陽他日如彭澤。
J23nB135_p0598b27║季長見和甚工，復韻荅之。
J23nB135_p0598b28║翰墨場中見奇傑，行書半雜歐與薛，此詩押韻如射
J23nB135_p0598b29║鵰，應弦而落人驚絕。詞惟達意非有作，公雖不怪傍
J23nB135_p0598b30║人愕，嗟余平生事苦吟，吟筆今真為公閣。渙然成文
J23nB135_p0598c01║自湍走，如水與風初邂后，頎然綠髮映華裾，人閒此
J23nB135_p0598c02║客何從有？我誦此生真一寄，禪林枝穩容棲止，敢將
J23nB135_p0598c03║醜惡酬絕倡？狗尾續貂堪笑耳。坡谷淵源有風格，光
J23nB135_p0598c04║芒萬丈餘五色，吾聞龍蛇所由生，必也深山并大澤。
J23nB135_p0598c05║季長賞梅，使侍兒歌，作詩因次韻。
J23nB135_p0598c06║年來槁項皤須髮，世眼憎嫌遭棧絕，君獨照人如冰
J23nB135_p0598c07║輪，洗盡宿雲寒皎潔。今日層樓空獨倚，天高袞袞飛
J23nB135_p0598c08║鴻滅，掉頭哦此賞梅詩，如對北窗香噴雪。愛君語妙
J23nB135_p0598c09║蛻塵埃，道骨自能逃歲月，玉兒豈是解清唱？想見笑
J23nB135_p0598c10║中呵手折。嗅看應作小顰嬌，關心不與年時別，一懽
J23nB135_p0598c11║紛然雲雨散，落英滿地蛙聲歇。可憐城郭都不知，新
J23nB135_p0598c12║詩一出人爭說？和羹他日願如君，長紅裊花歌壽闋。
J23nB135_p0598c13║次韻見贈
J23nB135_p0598c14║樓鐘尚殷床，密室僧定後。窗風鳴摵摵，黃落知榆柳。
J23nB135_p0598c15║蜘蛛忽墮絲，燈花亦駢秀。人從城郭歸，村落聞夜嗾。
J23nB135_p0598c16║讀詩映檐月，兩清俱頓有。斯人太白豪，醉裏詩千首。
J23nB135_p0598c17║要宜萬丁帶，肘合黃金斗。袖藏批誥手，卻作僧扉扣。
J23nB135_p0598c18║玉堂未放君，此物君家舊。飽永仍父職，人望亦天授，
J23nB135_p0598c19║懸知夜直清，應念山中友。莫以腕脫俊，嘲我飯山瘦。
J23nB135_p0598c20║季長出示子蒼詩次其韻，蓋子蒼見衡嶽圖而
J23nB135_p0598c21║作也。
J23nB135_p0598c22║曉煙幻出千萬峰，個中我曾如懶融，天公亦妒飽清
J23nB135_p0598c23║境，戲推墮我塵網中。人生萬境無不有，道士寧知為
J23nB135_p0598c24║老楓？去年雪夜宿絕頂，笑聲響落千巖風。今年千巖
J23nB135_p0598c25║在掌握，煙雨又復分西東，磨錢作鏡照千里，必也高
J23nB135_p0598c26║人非畫工。季長胸中自丘壑，吐辭便覺春無功，韓侯
J23nB135_p0598c27║玩世難共語，精神滿腹仍疏通。酒闌耳熱眩紅碧，醉
J23nB135_p0598c28║語撼子崔嵬胸，遙知墮幘笑不荅，但見玉頰回渦紅。
J23nB135_p0598c29║子偉約見過已，而飲於城東，但以詩來次韻。
J23nB135_p0598c30║一杯愁倡低眉峰，不平萬事都消融，嗟余分身處處
J23nB135_p0599a01║有，遙知到子談笑中。平生蹤蹟亦可笑，以醜見傳如
J23nB135_p0599a02║癭楓，而公才大置閑地，正坐道骨合仙風。頗聞少年
J23nB135_p0599a03║類豪俠，臂鷹走馬王城東，爾來閉門看修竹，藉甚但
J23nB135_p0599a04║傳詩句工。懶於能琴稽叔夜，癡於戀酒王無功，明朝
J23nB135_p0599a05║此樂墮渺莽，路隔關河魂夢通付。子後堂以清夜，料
J23nB135_p0599a06║理絲竹圍酥胸，曲音少誤即回顧，笑看盃面微波紅。
J23nB135_p0599a07║季長出權生所畫嶽麓雪晴圖
J23nB135_p0599a08║湘西今日雲生早，嶽麓雪晴看愈好。朱欄青瑣寄木
J23nB135_p0599a09║杪，下臨絕壑青松道。知誰沙步泊漁舟？舟中應容寂
J23nB135_p0599a10║音老。愛山誰復如君者？一幅湘西和我畫。分身亦欲
J23nB135_p0599a11║看京華，要使癡兒驚羽化。
J23nB135_p0599a12║季長盡室來長沙，留一月乃還邵陽，作是詩送
J23nB135_p0599a13║之。
J23nB135_p0599a14║邵陽歸去知幾里，萬頃斜陽渡湘水。一葉扁舟共看
J23nB135_p0599a15║山，伯鸞德耀俱風味。山中信宿不忍去，班草松閒呼
J23nB135_p0599a16║不起。波心月出臥不知，但愛松風吹醉耳。朝來拾得
J23nB135_p0599a17║浩蕩春，雪英紅雨紛桃李。大鐘橫撞山荅響，遙知有
J23nB135_p0599a18║寺藏層翠。想見道人出迎客，犀顱戢戢三千指。王事
J23nB135_p0599a19║得從方外樂，佳處遲留固其理。何當更和宿山詩，要
J23nB135_p0599a20║看雲泉生逸氣。
J23nB135_p0599a21║送季長之上都
J23nB135_p0599a22║十年不踏黃塵路，老盡歸心餘一縷，因同夜語想京
J23nB135_p0599a23║華，歸心百尺游絲舉。前年別我楚山邊，解鞍班草弄
J23nB135_p0599a24║雲泉，今年送公古城北，花發水流聞杜鵑。眉閒秀色
J23nB135_p0599a25║照春晚，青雲故人紛滿眼，門前車馬氣如雲，知誰倒
J23nB135_p0599a26║屣迎王粲？行看腕脫供十吏，玉堂風景非人世，萬乘
J23nB135_p0599a27║扣扉宮月斜，夢驚呼燭度窗紗。
J23nB135_p0599a28║西湖寺逢子偉
J23nB135_p0599a29║我行厭風埃，日莫休逆旅，疲坐捫蚤蝨，呼童洗袍褲。
J23nB135_p0599a30║起尋古招提，思與幽人晤，忽覺華氣生，乃與周郎遇。
J23nB135_p0599b01║笑談傾坐人，我亦為停麈，袖中出新詩，貫珠穿妙語。
J23nB135_p0599b02║麗如花林風，清甚空階雨，坐令羈旅情，掣肘棄余去。
J23nB135_p0599b03║太平疆埸空，英雄功業誤。如君文武姿，其可著閑處。
J23nB135_p0599b04║霸凌舊將軍，月黑射猛虎。夜歸逢醉尉，頗復較勝負。
J23nB135_p0599b05║丈夫有用仝，世態度今古。何時紫泥書，夜半搥門戶。
J23nB135_p0599b06║邊風吹塞塵，千騎紅粧女。橫槊賦新詩，唾手取黠虜。
J23nB135_p0599b07║麒麟入圖畫，佩劍撚白羽。
J23nB135_p0599b08║和曾逢原試茶連韻
J23nB135_p0599b09║霜須瘴面豁齒牙，門前小舟嘗自拏，茅茨叢竹依壟
J23nB135_p0599b10║畬，君來游時方採茶。傳呼部曲江路賒，迎門顛倒披
J23nB135_p0599b11║袈裟，仙風照人虔敬加，秀如春露濕蘭芽。和如東風
J23nB135_p0599b12║吹奇葩，馬蹄歸路衝飛花，青松轉壑登龍蛇，路人聚
J23nB135_p0599b13║觀不敢譁。詩筒復肯來山家，想見戟門兵衛遮，湘江
J23nB135_p0599b14║玉展無纖瑕，但聞江空響釣車。嗟予生計唯摝蝦，安
J23nB135_p0599b15║識醉墨翻側麻，喜如小兒抱秋瓜，宣和官焙囊絳紗。
J23nB135_p0599b16║見之美如癢初爬，愛客自試懽無涯，身世都忘是長
J23nB135_p0599b17║沙，院落日長蜂趁衙。園林雨足鳴池蛙，詩成句法規
J23nB135_p0599b18║正邪，細窺不容銖兩差，逸群翰墨爭傳誇？坡谷非子
J23nB135_p0599b19║前身耶？沅湘萬古一長嗟。明年夜直趨東華，應有佳
J23nB135_p0599b20║句懷煙霞。
J23nB135_p0599b21║次韻曾嘉言試茶
J23nB135_p0599b22║不嫌滯留湘水涯，時作新詩誇露芽，此篇醉墨翻龍
J23nB135_p0599b23║蛇，雷鎚雨雹飛塵沙。開卷疾讀喜欲譁，此郎真是能
J23nB135_p0599b24║世家，氣如橫槊萬騎遮，妙如琢玉無玼瑕。縉紳傳觀
J23nB135_p0599b25║眾口誇，矧余禿鬢纏袈裟，崔嵬胸次書五車，於人豈
J23nB135_p0599b26║止一等加？坐令應手開天葩，不因筆端夢生花，何時
J23nB135_p0599b27║詞刃誅姦邪？世途嗜好紛萬差，風流掃地吁可嗟，十
J23nB135_p0599b28║年去國道路賒，兩手未忍置所拏。賈生豈欲從螾蝦？
J23nB135_p0599b29║淵明但愛談桑麻，湘西有舍如藏蛙，年來頗種東陵
J23nB135_p0599b30║瓜。愛君才宜踐清華，妙年聲譽聞童牙，君看愛客自
J23nB135_p0599c01║煮茶，紅粧聚觀爛朝霞。撐突萬卷遭搜爬，職宜蓮燭
J23nB135_p0599c02║燒窗紗，不宜槐笏趨早衙。未甘終老勤山畬，尚能見
J23nB135_p0599c03║子昂霄耶，想見霧窗煙縷斜。
J23nB135_p0599c04║次韻許叔溫賦龍學鐵杖歌
J23nB135_p0599c05║君不見，楚竹虛心勁如鐵，上有娥英灑清血，歲寒姿
J23nB135_p0599c06║含悽愴情，亂點餘花涴高節。又不見，南山紫藤亦清
J23nB135_p0599c07║雅，過頭標致宜老者。一簪華髮烏角巾，瘦拳扶之立
J23nB135_p0599c08║松下。何如我公蓄神物，鏗然振之露風骨。橫拈倒用
J23nB135_p0599c09║驚老禪，勁如紫藤節如竹。個是雲門真正脈，不學芭
J23nB135_p0599c10║蕉空指月。十方都在此杖頭，視之不見纖毫隔。說禪
J23nB135_p0599c11║游戲時卓地，魔外狐禪俱膽碎。仙郎聞是旌陽孫，文
J23nB135_p0599c12║章自宜掌帝制。從來詩句人爭說，時出一篇尉衰薾。
J23nB135_p0599c13║此篇秀如望秋山，奇峰自獻晴雲滅。朅來酬唱已厭
J23nB135_p0599c14║飫，與公傾倒良有素。豈惟但和鐵杖詩，追從已辦登
J23nB135_p0599c15║山屨。
J23nB135_p0599c16║復和荅之
J23nB135_p0599c17║君不見，功名欲致硯磨鐵，桑公人閒駒汗血，五季干
J23nB135_p0599c18║戈爭奪中，低摧幾不保臣節。又不見，相如賦工合騷
J23nB135_p0599c19║雅，九重偶有賞音者。及見但為上林令，斷國反在淄
J23nB135_p0599c20║川下。長笑兩事俱外物，自憐不是封侯骨。獨愛華亭
J23nB135_p0599c21║百衲師，小艇橫蓑一竿竹。久住湘江諳水脈，揭蓬慣
J23nB135_p0599c22║看湘西月。聞道公眠畫戟叢，相尋長恨城闉隔。去年
J23nB135_p0599c23║卜居城北地，客心每有悲笳碎。慚愧詩筒走老兵，病
J23nB135_p0599c24║眼那容見新制？老來情緒那忍說？夙瘴乘之覺疲薾，
J23nB135_p0599c25║此生夢幻姑置之，半掩殘經香篆滅。湘中清境享已
J23nB135_p0599c26║飫，湘山多情尉心素，年來更欲學睦州，古寺閉門工
J23nB135_p0599c27║織屨。
J23nB135_p0599c28║次韻題顒顒軒
J23nB135_p0599c29║睡覺飛蚊繞鬢聲，讀書偏愛小窗明。梧陰滿地方隱
J23nB135_p0599c30║几，想見搜詩毛骨清。誰教風鑒在人閒？眉宇淵然如
J23nB135_p0600a01║魯山。指點虛無數歸雁，摩挲香滑寫琅玕。舊聞五色
J23nB135_p0600a02║筆如椽，平生醉裏傲羲軒。登軒不解顒顒意，幽鳥自
J23nB135_p0600a03║啼華不言。賈生憂鵬入其居，子美亦遭牛酒污。仙郎
J23nB135_p0600a04║兵衛森畫戟，風調特與前人殊。杖屨相從年可忘，不
J23nB135_p0600a05║羞兼葭玉樹旁。青眼特開浮世少，白頭相逢故意長。
J23nB135_p0600a06║尚記垂髫秀發時，神彩不異崔宗之。此生流落天一
J23nB135_p0600a07║角，敢料長沙再見期。
J23nB135_p0600a08║贈別不愚首座
J23nB135_p0600a09║道人貂蟬後，骨面遠瞻視。少年憎俗子，竟以須髮毀。
J23nB135_p0600a10║形骸已變盡，終不沒豪氣。君看談笑時，時復出奇偉。
J23nB135_p0600a11║湘西松下見，班草問行李。問儂歸何許？披須開笑齒。
J23nB135_p0600a12║名山皆吾家，況復生如寄？意行吾車馳，身止吾駕稅。
J23nB135_p0600a13║吾生天地閒，大倉一稊米。只今相會面，寧知非寄耳。
J23nB135_p0600a14║思歸固偶然，吾詩聊一戲。
J23nB135_p0600a15║題王路分容膝軒
J23nB135_p0600a16║詩眼愛雲泉，玉骨含富貴。精神畫牒開，怒威亦和氣。
J23nB135_p0600a17║材宜侍至尊，廣殿儼劍履。胡為簷隙閒，僅止容膝耳。
J23nB135_p0600a18║譬如橫海鱣，蛣屈見脊尾。卷而為一髮，寓此涔蹄水。
J23nB135_p0600a19║何當黑月夕，戲逐風霆起。懸知王氏軒，又補湘中記。
J23nB135_p0600a20║次韻游石霜
J23nB135_p0600a21║霜華舊游秋正深，澗風落日寒蟬吟，斂眸默數曾到
J23nB135_p0600a22║處，笑看碧煙浮水沉。朅來大旆為山至，山綰煙鬟三
J23nB135_p0600a23║十二，當時老宿契新豐，坐令衲子如雲萃。眼前無復
J23nB135_p0600a24║見此公，歎息叢林掃地空，空餘樓殿出雲雨，塗金閒
J23nB135_p0600a25║碧光巖叢。臥聽松風難比擬，個中偈句誰宗旨？賴公
J23nB135_p0600a26║摹寫入新詩，公不作詩山媿恥。
J23nB135_p0600a27║次韻登蘇仙絕頂
J23nB135_p0600a28║平生合腰萬丁帶，誰使天涯宿溪瀨？曉驅部曲上香
J23nB135_p0600a29║山，路人如堵看飛蓋。桂環卷舌嘯雲煙，右轄風流是
J23nB135_p0600a30║謫仙，輞川草樹入畫圖，此風頹落今追還。散髮巖阿
J23nB135_p0600b01║聊一快，世議從來嗟迫隘，為君戲語敵山光，棘句鉤
J23nB135_p0600b02║章窮嶮怪。詩成便覺王公輕，整頓道山歸去情，子廉
J23nB135_p0600b03║未必山林見，市人中有安期生。
J23nB135_p0600b04║次韻謁子美祠堂
J23nB135_p0600b05║心許房次律，神交郭元振。人品如奇峰，橫秋聳孤峻。
J23nB135_p0600b06║筆陣工斫伐，忠義見詞刃。仕如上瀨船，饒力挽不藎。
J23nB135_p0600b07║酒狂誇嚴武，登高叫虞舜。大愛淮南王，甘作天廚擯。
J23nB135_p0600b08║死猶遭謗誣，謂坐酒肉饉。荒祠叢篠閒，下瞰湘流浚。
J23nB135_p0600b09║夫子縛富貴，高韻洗驕吝。詩清如玉珮，中節含溫潤。
J23nB135_p0600b10║並轡揖此老，讓驅不肯進。嗟予固瞠若，卻立那敢瞬？
J23nB135_p0600b11║次韻雪中過武岡
J23nB135_p0600b12║今年湘山三尺雪，大松夜倒蒼崖冽，曉驚誰推華藏
J23nB135_p0600b13║界？墮我坐前光不滅。駝裘右丞鄣泥馬，壯士甲趨花
J23nB135_p0600b14║灑鐵，空齋夜對故人榻，妙語霏霏如鋸屑。窗寒霧暗
J23nB135_p0600b15║日生東，恍疑珥筆明光宮，蹁躚欲點朱藍袂，一聲雲
J23nB135_p0600b16║斧山玲瓏。明年麥秋歌歲豐，夜香橫目祠上穹。太平
J23nB135_p0600b17║無象天有道，塞塵蠻雨長濛濛。歸來笑臥北窗下，侍
J23nB135_p0600b18║兒簇花鬧清夜，老尋清境幾成癖，一觥滿引酬譏罵。
J23nB135_p0600b19║應思和月踏層冰，快意暗驚夢猶怕，詩成字字如貫
J23nB135_p0600b20║珠，乞與人閒不知價。
J23nB135_p0600b21║次韻連鼇亭
J23nB135_p0600b22║危亭為誰小？臨此一泓碧，晴天戲投餌，戢戢見尾脊，
J23nB135_p0600b23║而以鼇名之，相顧愕坐客。昔人醉魚海，六鼇曾偶得，
J23nB135_p0600b24║歸來眉目閒，津津有矜色，安知華藏界，持取等戲劇，
J23nB135_p0600b25║納之芥子中，不見有迫窄。巨細何足較？未出是非域。
J23nB135_p0600b26║夫子忻然笑，請以書屋壁。
J23nB135_p0600b27║同游雲蓋分題得雲字
J23nB135_p0600b28║公才如天驥，超絕氣逸群，低摧簿書中，一笑置勿論。
J23nB135_p0600b29║我如翦翎鶴，俛啄窮朝昏，生涯無窖子，乞食嘗扣門。
J23nB135_p0600b30║但為口腹累，乖隔如參辰，此夕復何夕？共宿湘山雲。
J23nB135_p0600c01║境清藏勝氣，情高發幽欣，天風吹笑語，乞與人閒聞。
J23nB135_p0600c02║念公翰墨場，少年策奇勳，世味如嚼蠟，喜著磨衲裙。
J23nB135_p0600c03║裴公師黃檗，圓澤友李憕，因法偶相逢，則以法為親。
J23nB135_p0600c04║安知我與子，夙昔非弟昆？吾聞三生石，曾歌舊精魂。
J23nB135_p0600c05║他年葛洪陂，相尋定煩君。先當理故事，過山尋老仁。
J23nB135_p0600c06║要同夏口村，發甕驚前身。
J23nB135_p0600c07║治中吳傅朋母夫人，王逢原之女也。傅朋作堂
J23nB135_p0600c08║名養志，乞詩，為作此。
J23nB135_p0600c09║少節暮年名太重，詔書致之堅不動，當年捧檄良為
J23nB135_p0600c10║親，安知坐中有張奉？茅容避雨依樹叢，旁人夷踞渠
J23nB135_p0600c11║獨恭，朝來殺雞本供母，從教床下拜林宗。兩翁高行
J23nB135_p0600c12║今誰繼？吳侯作堂深措置，鏡中勳業姑置之，自廣其
J23nB135_p0600c13║心養其志。傳聞絕似廣陵公，從來孟陶風味同，未能
J23nB135_p0600c14║侯門煩倒屐，想見窗戶開青紅。夫人年高視聽捷，扶
J23nB135_p0600c15║持不用如華妾，十分金葉壽千齡，笑看醉紅潮玉頰。
J23nB135_p0600c16║石門文字禪卷第五