J23nB135_p0605b01║石門文字禪卷第七
J23nB135_p0605b02║宋江西筠溪石門寺沙門釋德洪覺範著
J23nB135_p0605b03║門人覺慈編錄毘陵天甯法雲堂校
J23nB135_p0605b04║古詩
J23nB135_p0605b05║臘月十六夜，讀閻資欽提，舉詩一巨軸。
J23nB135_p0605b06║青燈映窗山月西，讀遍穎皋居士詩。四蹄雷電駿騰
J23nB135_p0605b07║躍，萬丈光芒豪放詞。古錦濯江有餘麗，夜光走盤無
J23nB135_p0605b08║價珠。韻高不受富貴縛，眼蓋縉紳說林壑。一語不合
J23nB135_p0605b09║即拋卻，太華摩雲森剔卓。一往歸心如鳥工，十分風
J23nB135_p0605b10║味似相同。沉溟山水柳子厚，撥置形骸龐德公。攬轡
J23nB135_p0605b11║不當分此輩，珥筆合在明光宮。天床長哦起曳履，旋
J23nB135_p0605b12║呵凍筆吐機鋒。寄語公家王坦之，為編乃翁詩集尾。
J23nB135_p0605b13║次韻游南臺寺
J23nB135_p0605b14║青原生下一角麟，單丁住山須底物，試垂一語傳不
J23nB135_p0605b15║朽，阿師鈯斧成乾沒。憑欄小立與僧語，浮雲卷盡千
J23nB135_p0605b16║峰出，永懷倔強韓退之，南遷正坐譏訶佛，山雲開遮
J23nB135_p0605b17║良偶然，自詫精神費詩律，閻侯愛山得雲饒，勝處遲
J23nB135_p0605b18║留多記述。慕韓每每手加額，見詩未讀壁先拂，此公
J23nB135_p0605b19║文不數他人，微詞天姿含宋屈。
J23nB135_p0605b20║次韻讀韓柳文
J23nB135_p0605b21║穎皋韻秀徹，如春在楊柳。清遊每見刪，題詩無與敵。
J23nB135_p0605b22║此篇如用兵，曹瞞破張繡。神遠付一快，奇變愕眾口。
J23nB135_p0605b23║猶如含至美，醇釅兵廚酒。柳文馬頓塵，驕嘶不忘驟。
J23nB135_p0605b24║置於是文中，碔砆雜瓊玖。同時公與侯，富貴可炙手。
J23nB135_p0605b25║人驚風雲會，自矜時命偶。一懽難把玩，忽焉成老醜。
J23nB135_p0605b26║居然成斯集，纍纍增培螻。兩公獨如在，並驅讓先後。
J23nB135_p0605b27║文章有耿實，言語置坐右。我老坐詩窮，奔走營升斗。
J23nB135_p0605b28║時能吐佳句，英華出枯朽。
J23nB135_p0605b29║次韻新化道中
J23nB135_p0605b30║形骸寄簪紳，趣味在林麓，楚國富山水，下車已心足。
J23nB135_p0605c01║昨聞入層翠，超放等奔鹿，情高如謝安，舉手弄落瀑。
J23nB135_p0605c02║恰如紅粧女，弓彎雙屈曲。登高發清嘯，餘響動林木。
J23nB135_p0605c03║名山冠東南，佳處數天目。以比衡霍勝，家雞例野鶩。
J23nB135_p0605c04║歸來渡湘江，水作鴨頭綠。應懷絳翠山，歸期何日卜？
J23nB135_p0605c05║次韻題貯雲堂
J23nB135_p0605c06║雲蹤不容挽，乃曰堂可貯。知誰愛嶽色？欲以遮藏故。
J23nB135_p0605c07║嶽山冠世境，自昔廬諸祖。道德無鮮陳，世相有今古。
J23nB135_p0605c08║君看馬駒兒，乃是僧中虎。
J23nB135_p0605c09║次韻題明白庵
J23nB135_p0605c10║鼻端有餘地，世議嗟迫窄。君看閻夫子，廣莫以為宅。
J23nB135_p0605c11║去宦游人間，面有無求色。酒闌愛松風，醉眼眩紅碧。
J23nB135_p0605c12║俊爽類王濟，端復有馬癖，何當食萬錢？四海蒙惠澤，
J23nB135_p0605c13║湘潭紫翠間，松下偶相逆，袖中出新詩，苦語涼肺膈。
J23nB135_p0605c14║夜半來床前，且以慰窮厄，豈真謫仙人？何其似太白？
J23nB135_p0605c15║和宵行
J23nB135_p0605c16║不眠盥漱罷，和衣肱再曲，村落雞未鳴，部曲炊已足。
J23nB135_p0605c17║露行逢遠火，盲龜值浮木，馬上續殘夢，不復較遲速。
J23nB135_p0605c18║故鄉夫豈遠？隨分有松竹，自種橘千奴，大勝五斗祿。
J23nB135_p0605c19║次韻題子厚祠堂
J23nB135_p0605c20║元和八司馬，子厚獨奇偉，謫官無以敵，妙語淩山翠。
J23nB135_p0605c21║山以囚自名，谿以愚為字，醉心谿山間，勝處無不至。
J23nB135_p0605c22║至今永州祠，大類羅池祀。生存伍猿鳥，遠像土偶侍。
J23nB135_p0605c23║經遊香火罷，感歎追前事，才高出不容，起坐終夜喟。
J23nB135_p0605c24║和茶陵夢覺索燭見懷
J23nB135_p0605c25║聞弦能賞音，公獨知雅曲。易親復難忘，終期老林麓。
J23nB135_p0605c26║公如追風驥，未見所歸宿。嗟余老摧頹，翩如啄苔鵠。
J23nB135_p0605c27║遙知雙泉上，頗亦蒔松菊。何時聞夜舂，並齋著茅屋。
J23nB135_p0605c28║慧觀友李源，高風當補續。便覺雒秀間，杖履笑追逐。
J23nB135_p0605c29║今非茶陵夢，猶欲更秉燭。愛公押難韻，敏若方破竹。
J23nB135_p0605c30║次韻偶題
J23nB135_p0606a01║鈍拙無人著眼看，一庵睡快如梁端。那知高軒肯過
J23nB135_p0606a02║我？終日笑語成盤桓。畏公筆力不可敵，坐令三峽回
J23nB135_p0606a03║奔湍。威稜王節照湘楚，誇聲眾口鋒刃攢。此篇意氣
J23nB135_p0606a04║更傾寫，句法超絕風格完。許令賡酬亦不免，但恨語
J23nB135_p0606a05║帶儒生酸。苦嫌絲竹圍醉枕，臥看煙縷凝雕盤。雙泉
J23nB135_p0606a06║雲樹時到夢，神武門前思挂冠。朝來清事亦稠疊，野
J23nB135_p0606a07║飯蓬窗分小團，人間曲屈多敗意，莫辭時此同幽懽。
J23nB135_p0606a08║寄題雙泉
J23nB135_p0606a09║閻公立朝時，凜然古遺直。孤忠捍世波，砥柱屹挺特。
J23nB135_p0606a10║一旦成千古，埋玉秀山側。至今山中泉，實以配公德。
J23nB135_p0606a11║欲知其源深，下漲千頃澤。沙渠走清快，石井湛紺碧。
J23nB135_p0606a12║譬如澠與淄，相去無尋尺。日光每下徹，山影必倒植。
J23nB135_p0606a13║倚欄應忻然，遊鱗見尾脊。知誰念純孝，滿掬種白石，
J23nB135_p0606a14║粲然生玉英，冥感吁莫測。泉旁有精舍，聞多登覽適。
J23nB135_p0606a15║何時同二老，追逐扶瘦策。詩成坐假寐，夢歷秋山赤。
J23nB135_p0606a16║想見環珮清，繞除餘響滴。
J23nB135_p0606a17║次韻夏夜
J23nB135_p0606a18║隱几群動寂，池塘浮夕光，瓦溝急雨過，熏風滿南堂。
J23nB135_p0606a19║飛螢忽點衣，小立聞荷香。東南喜見月，微雲復遮藏。
J23nB135_p0606a20║長哦穎皋詩，清語涼肺腸。勁氣終不屈，莫邪淬光芒。
J23nB135_p0606a21║高懷寰宇間，蠢蠢奔炎涼。斯人古遺直，天質自溫良。
J23nB135_p0606a22║茲夜發遐想，易親復難忘。歸田無別意，難以枘入方。
J23nB135_p0606a23║和遊谷山
J23nB135_p0606a24║穎皋擘窠書棐几，玉勒銀鉤照林麓，山堂聚觀雜賢
J23nB135_p0606a25║鄙，人人歡然如所欲，獨餘耆年視凝遠。就觀尚如隔
J23nB135_p0606a26║羅縠，筠床瓦枕試新涼，小雨南風正清熟，岸中一笑
J23nB135_p0606a27║山荅響。我亦為君聊捧腹，晚晴軒檻亦何有？隔屋茶
J23nB135_p0606a28║煙度修竹，呼童索紙賦新詩，詩成字字清如玉，人間
J23nB135_p0606a29║何從有此客？滿腹精神真可掬，我慚衰老亦作詩，譬
J23nB135_p0606a30║如菌芝生朽木。
J23nB135_p0606b01║和曾倅喜雨之句
J23nB135_p0606b02║清狂平生笑李赤，詩慕謫仙名烜赫。尤勝曲影傍權
J23nB135_p0606b03║門，愛其炎炎手可炙。袁絲若至晁錯逃，熱中未老嗾
J23nB135_p0606b04║與嗷。猶勝怒及水中蟹，不合郭縈持雙螯。何如一庵
J23nB135_p0606b05║聽松雨，潑眼晴窗發茶乳。更無俗子作白眼，但有水
J23nB135_p0606b06║沉橫碧縷。長愛朱生論不卑，神明不欺寧自欺。買金
J23nB135_p0606b07║賞誣豈不美？尚笑世俗今澆漓。玉川作詩曾救月，退
J23nB135_p0606b08║之抵掌誇奇絕。公今又賦喜雨詩，詩成肯寄甘露滅。
J23nB135_p0606b09║氣吐虹蜺辭吐雲，才大端如梁與棼。麗如宮華蜀錦
J23nB135_p0606b10║色，駿卻千檣萬馬奔。屈宋宗枝君得髓，江左風流復
J23nB135_p0606b11║興起。試手作詩君勿笑，毫忽增之至弓秭。長哦月出
J23nB135_p0606b12║湘淹東，翰墨場中久策功。千篇翻水不足道，絕愛風
J23nB135_p0606b13║味如醉翁。
J23nB135_p0606b14║次韻過醴陵驛
J23nB135_p0606b15║解鞍成小寢，部曲營夜炊。此生一寄耳，夢幻相拘縻，
J23nB135_p0606b16║風飧雜舍者，水宿依江湄。何時步八塼？壓犀簾幕垂，
J23nB135_p0606b17║三湘在圖畫，開屏供臥披。公宜宿玉堂，明甚無可疑。
J23nB135_p0606b18║今復聊爾耳，間作虎頭癡。
J23nB135_p0606b19║次韻
J23nB135_p0606b20║先生絳闕姿，名字占仙籍，妙年取榮名，翰墨乃其職，
J23nB135_p0606b21║而云賦歸歟？戲語吾不逆。醉翁昔仙去，人間暫休息。
J23nB135_p0606b22║文字頗橫流，士氣久不懌。公實不出後，議論有精識。
J23nB135_p0606b23║冰壺含青春，不容一塵隔。吐句如善射，字字皆中的。
J23nB135_p0606b24║佳麗增奇峭，欹側多醉墨。高辭敦故舊，讀之氣橫臆。
J23nB135_p0606b25║閱深似退之，頓挫雜拋擲。如春飾萬物，妙用無罅隙。
J23nB135_p0606b26║故人困長哦，其節不容擊。自昔聞公家，諸郎居連璧。
J23nB135_p0606b27║道學進未艾，慶澤流無斁。紛華脫髮棄，酌古分陰惜。
J23nB135_p0606b28║汎觀得其要，雲升復川益。孝友如機雲，爭攘笑丕植。
J23nB135_p0606b29║聞風方對食，不覺起投筴。神交夢成趣，意合氣自激。
J23nB135_p0606b30║廬陵在何許？縱望手加額。那知湘江上，握手笑墮幘。
J23nB135_p0606c01║妙處無陳鮮，傾蓋如夙昔。歸來看屋梁，喜極心更惕。
J23nB135_p0606c02║弟兄定世家，富貴已尋逼，而我世憎嫌，莫景桑榆迫。
J23nB135_p0606c03║相從可忘年，頑魯幸勿責。一懽難把玩，轉顧成陳跡。
J23nB135_p0606c04║閉門工寢飯，且復適吾適。遙知不吾詫，頗嘗有此客。
J23nB135_p0606c05║次韻游南嶽
J23nB135_p0606c06║退之倔強遷揭陽，道經衡山愛青蒼。逸群駿氣不可
J23nB135_p0606c07║禦，頓塵初控青絲韁，朝雲偶開豈有意？妙意放浪高
J23nB135_p0606c08║稱揚。我生少小善詩律，讀之坐令身世忘，朅來結友
J23nB135_p0606c09║本上座，南遊私喜初心賞。橘洲看雪已清絕，更櫂野
J23nB135_p0606c10║航浮碧湘，忽驚萬峰上雲雨，走棟飛檐雲雨旁。知誰
J23nB135_p0606c11║憑欄俯落日，跳丸一笑千巖光，紫金雞含一粒粟，磨
J23nB135_p0606c12║塼作鏡傳遺芳。小庵自披慈忍服，十方普熏知見香，
J23nB135_p0606c13║巉巉玉骨撼不應，但誦妙偈聲琅琅。只今般若臺前
J23nB135_p0606c14║路，過者拳拳加敬莊。我尋遺跡恍自失，譬如一葦航
J23nB135_p0606c15║渺茫。三生為掃坐禪石，往事令人思建康。紹隆佛種
J23nB135_p0606c16║有神足，九旬妙義談汪洋。當年以法施窮乏，無數珠
J23nB135_p0606c17║璣曾斗量。而今但有樓觀好，再拜顧瞻空涕滂。我公
J23nB135_p0606c18║王事獲勝踐，自謂此樂非尋常。情高賦詩亦感慨，十
J23nB135_p0606c19║年出處何明詳？竹軒莫涼暑雨過，風簷把玩情激昂，
J23nB135_p0606c20║初如冰輪湧東崦，漻漻雲幕方高張。俄如奇兵出不
J23nB135_p0606c21║意，鐵衣雪刃森堂堂。細窺如春在花柳，芳心皺眼開
J23nB135_p0606c22║包藏魂。驚豪氣立毛髮風，檣駕浪奔龍驤。韻如玉色
J23nB135_p0606c23║映晴晝，清如碧瓦粲曉霜。適如醉鄉識歸路，醇如燒
J23nB135_p0606c24║春浮玉觴。意公前身是太白，醉貌宜披雲錦裳。芳津
J23nB135_p0606c25║浣匙飯雲子，美液澆齒嘗瓊漿。吾聞高辭殆天得，寧
J23nB135_p0606c26║論結髮翰墨場？酸寒鳥跡無足道，坐令藉湜仆且僵。
J23nB135_p0606c27║皆言筆端有五色，不然古錦纏肺腸。夜闌掩卷耿不
J23nB135_p0606c28║寐，空庭曳履心彷徨。譬如三伏黃塵道，坐令炎燄欣
J23nB135_p0606c29║清涼。又如病鶴長側腦，仰看千仞孤鸞翔。嗟余膽大
J23nB135_p0606c30║亦欲和，韻險恍疑登太行。何時坐隅乞詩稿，襟量懸
J23nB135_p0607a01║知容攫攘。吾恐斯文將斷絕，長哦披髮下大荒。兒曹
J23nB135_p0607a02║乃欲犯矢石，洪鐘何異施莛芒？公如珠玉在淵石，榮
J23nB135_p0607a03║輝草木皆煌煌。讀其詩律似仙曲，不雜人間笙與簧。
J23nB135_p0607a04║我非賞音空嘆息，擬欲學之嗟未皇。遙憐與僧登絕
J23nB135_p0607a05║頂，意適暗驚人世忙。詩成氣燄如項籍，叱吒千人誰
J23nB135_p0607a06║敢當？自嫌白髮世不要，萬回歌舞聊佯狂。盤珠豈有
J23nB135_p0607a07║影跡露，霧豹不欲文彩彰。那知湘上偶邂逅，氣岸欣
J23nB135_p0607a08║逢許子將。霜鬢須面一破笑，城隅古寺眠閒房。心知
J23nB135_p0607a09║貴賤不同調，且復抵掌談江鄉。稍待暇日陪杖履，對
J23nB135_p0607a10║公豈敢談文章？茲遊正類羊叔子，湛然與山俱不忘。
J23nB135_p0607a11║次韻曾英發兼簡若虛
J23nB135_p0607a12║大曾秀發如層顛，小曾秋水隨方圓。二豪說詩氣壙
J23nB135_p0607a13║逸，而我老坐如蹲猿。弟兄駿氣驥墮地，自憐老欲蠶
J23nB135_p0607a14║三眠。一庵收身萬事外，但有壞衲長堆肩。會看連璧
J23nB135_p0607a15║登集地，腰間纍纍金印懸。分緣自是公家事，安知不
J23nB135_p0607a16║秉卿夫難。平生忠義要活國，濃笑東川無杜鵑。古城
J23nB135_p0607a17║野寺香鑪裏，白灰已燼餘凝煙。瘴痾未損方曲臂，靜
J23nB135_p0607a18║如鴻鶴相倦攣。清詩寄我忽驚矍，秀對白鷗春水前。
J23nB135_p0607a19║長哦曳履吐佳句，餘韻發越鳴朱絃。坐令萬象受控
J23nB135_p0607a20║勒，知君有筆真如椽。細看字字有根蔕，滿掬明珠誰
J23nB135_p0607a21║為穿？詩檀從此不休息，受降君已臨中堅。
J23nB135_p0607a22║復次元韻
J23nB135_p0607a23║君家廬嶽蒼崖顛，睡足茗碗浮輕圜。十年不歸空蕙
J23nB135_p0607a24║帳，夜鶴哀怨驚曉猿。朅來湘尾寄城寺，夏簟清涼便
J23nB135_p0607a25║晝眠。扣門剝啄誰過我？上騰火色仍鳶肩。軒然辯論
J23nB135_p0607a26║雜今古，不覺前席心旌懸。以身徇國愛子布，塞門以
J23nB135_p0607a27║土推孫堅。雖云詩窮少陵老，飢寒正坐拜杜鵑。遙知
J23nB135_p0607a28║鈴齋賓謁主，贈以紫硯浮松煙。作詩寄我對岑寂，為
J23nB135_p0607a29║散頑麻雙腳攣。弟兄高才當濟世，會看笑揖人主前。
J23nB135_p0607a30║嗟余百念已灰冷，倦易斂翼為虛弦。粥魚齋鼓日課
J23nB135_p0607b01║辦，仰屋臥看三條椽。管寧木床五十載，好事空傳膝
J23nB135_p0607b02║處穿。何如斂目十年坐，道樹身同金石堅。
J23nB135_p0607b03║贈別若虛
J23nB135_p0607b04║殘暑霽嚴威，新涼釀歸思，夢驚聞松聲，兩鬢到萬事。
J23nB135_p0607b05║中情怯離別，此別仍對子。追惟初識面，寧復計有此？
J23nB135_p0607b06║明朝舟洞庭，驚浪銀山起。醉眼失湘楚，妙語凌淮泗。
J23nB135_p0607b07║我如浮水葉，遇坎當自止。行將看荊山，歸老鹿門寺。
J23nB135_p0607b08║今不欠無言，但是欠一死。淮山有奇逸，要是天下士。
J23nB135_p0607b09║若問寂音老，煩君一舉似。
J23nB135_p0607b10║和陳奉御游梁山
J23nB135_p0607b11║公詩自雄放，故我甘雌伏，韻高霜月苦，洗盡瘴霧毒。
J23nB135_p0607b12║游絲映明窗。小字為公錄，便覺春爭妍。勝氣增林麓。
J23nB135_p0607b13║永懷矍鑠翁。論兵到精熟，子陽井底蛙，提耳論禍福。
J23nB135_p0607b14║歸來得真主。簡易心屈服，才高犯眾忌。薏苡致謗讟，
J23nB135_p0607b15║梁生付一笑，何必較直曲？山僧亦何知？魚鼓聽齋粥。
J23nB135_p0607b16║陳侯金閨彥，論清如屑玉。南游興未已，甚欲乘桴木，
J23nB135_p0607b17║湘西獨何幸？旌旆先見辱，松間偶相值，論交一言足，
J23nB135_p0607b18║雲山久乾沒。賴此佳句贖。
J23nB135_p0607b19║次韻曾韻句游山
J23nB135_p0607b20║夫子謫仙隱於儒，仲連太白真其徒，栴檀林間法檀
J23nB135_p0607b21║度，翰墨場中行秘書。譬如山川有珪璧，光被草木蒙
J23nB135_p0607b22║碔砆。又如羽毛有麟鳳，瑞照百鳥藏鶚鼯。玉堂金馬
J23nB135_p0607b23║未入手，公不自嘆旁人吁。猒看朱門森畫戟，暇日聊
J23nB135_p0607b24║為山水娛。下車褰衣卻部曲，縱望林壑情忻愉。朱陵
J23nB135_p0607b25║洞口見落石，引手匊雲跳明珠。詩成萬象在掌握，磨
J23nB135_p0607b26║琢無玷如瑾瑜。旁觀十吏不駐足，一日萬口傳荊湖。
J23nB135_p0607b27║南山道人紛紜至，摹寫磬石煩丹朱。歸來盡以錄寄
J23nB135_p0607b28║我，意句不盡情有無。為公長哦立風檻，明月滿軒時
J23nB135_p0607b29║卷舒，吾聞駿馬日千里，未遭剪拂隨鹽車。嗟余駑鈍
J23nB135_p0607b30║世鄙笑，分甘垂耳同騾驢。世間安得支遁眼，畫作嘶
J23nB135_p0607c01║風神駿圖。
J23nB135_p0607c02║次韻游南嶽題石橋
J23nB135_p0607c03║飛梯上雲雨，猿臂攀層巖，天風吹鬢須，茲行非人間。
J23nB135_p0607c04║幽泉不知處，但聞鳴珮環。嶮艱礙清快，洄渦走平寬。
J23nB135_p0607c05║澗壑落萬仞，濺雪驚潺潺。懸崖忽見寺，白晝方掩關。
J23nB135_p0607c06║境令人遐想，坐久生清寒。山空寂無人，鳥啼花不言。
J23nB135_p0607c07║雲披獻青嶂，風檻爭卷簾。
J23nB135_p0607c08║和游南臺
J23nB135_p0607c09║筍輿翩追隨，頓撼雜搖兀，蒙騰穿聚落，超放上巉絕。
J23nB135_p0607c10║山腰轉巇嶮，部曲失行列，身世逐雲輕，眼力與天闊。
J23nB135_p0607c11║撞鐘千指集，樓殿寄林末，同來久倦局，相向懷抱豁。
J23nB135_p0607c12║市朝昏利欲，走鹿不忘渴，公獨蛻塵埃，風蟬妙脫骨。
J23nB135_p0607c13║盤桓拊孤松，松粉落金屑，誰卷青帝雲，推出銀蟾闕。
J23nB135_p0607c14║和游福嚴
J23nB135_p0607c15║雲開見樓閣，峰頂知有寺，眾峰讓高寒，蓋是出其類。
J23nB135_p0607c16║媧山下僧譚，笑走魔外戲，忽於一毫端，集此大千界。
J23nB135_p0607c17║曹溪正脈深，不斷蓋如帶，流而至衡霍，百川蓄匯澮。
J23nB135_p0607c18║迺知般若臺，自昔分燈地，清游亦不惡，俯仰憶前事。
J23nB135_p0607c19║寶構出灰燼，人逝時亦異，永懷韓潮州，夜與千峰對。
J23nB135_p0607c20║仙去三百年，音容浮如在，妙語落人間，斷碑臥榛檜，
J23nB135_p0607c21║公亦潮州裔，聲勢翩已似，低摧夙昔心，慘憺經游意。
J23nB135_p0607c22║林高句天成，容貌鄙組繪，刻之蒼崖陰，與山增勝概。
J23nB135_p0607c23║次韻游高臺
J23nB135_p0607c24║蒼杉三十里，不復逢川原，忽然在林杪，萬峰延目觀。
J23nB135_p0607c25║長崖有積雪，松聲雜風泉，是時春正深，風威猶折綿。
J23nB135_p0607c26║君堇金閨彥，而有清淨緣，和雲掃車轍，引手酌靈源。
J23nB135_p0607c27║山空破岑寂，笑語荅雲煙。魯僧作鷹顧，驚此佳少年。
J23nB135_p0607c28║何以比人品，白鷗春水前。既非山澤儒，亦非地行仙。
J23nB135_p0607c29║諧峰堆重疊，千葉開青蓮。景淨若有得，茲遊良偶然。
J23nB135_p0607c30║部曲亦欣羨，諠譁下層顛。歸來念清境，依約聞啼猿。
J23nB135_p0608a01║次韻見贈
J23nB135_p0608a02║已甘老死長松下，賞音乃有如公者。謬當大匠許才
J23nB135_p0608a03║能，名器從來豈容假？但欣一笑說江鄉，意氣平生要
J23nB135_p0608a04║傾瀉。先生之詩自豪放，寒陋心知鄙東野，此篇粹然
J23nB135_p0608a05║有精思，百鍛良金方出冶。汗顏縮手置袖間，對公誰
J23nB135_p0608a06║敢言騷雅？自憐華髮住江村，地偏心遠過從寡。茆簷
J23nB135_p0608a07║捫虱鳥聲寂，故絮懸鶉成磊苴。右耳已從前月聾，更
J23nB135_p0608a08║欲忘言到瘖啞。多生垢習磨未盡，公詩又欲臨窗寫。
J23nB135_p0608a09║何當看公醉岸幘，約束萬象閑揮洒。眼寒獨立梁宋
J23nB135_p0608a10║郊，一尾追風睇奔馬。讀罷新詩發長歎，春色驚回阿
J23nB135_p0608a11║練若。浪禿宣毫和不成，自笑才慳真注瓦。
J23nB135_p0608a12║次韻曾機宜題石橋
J23nB135_p0608a13║公才受斧斤，鼻端有餘地，一官游人間，窮達置度外。
J23nB135_p0608a14║著屐登名山，眺覽吞眼界，倒傾蛟龍室，聊為翰墨戲。
J23nB135_p0608a15║搏取華藏海，几間日相對，石橋亦何有？萬峰作階陛。
J23nB135_p0608a16║平生冠世境，勝踐得君輩。壞壁題新詩，一洗俗眼眥。
J23nB135_p0608a17║我本箇中人，久負未歸債。我自負名山，名山豈余棄？
J23nB135_p0608a18║和游南臺
J23nB135_p0608a19║老思垂一足，飯想成沙纕，頓斧盤石上，分燈續螺江。
J23nB135_p0608a20║坐令遺蹟地，咄嗟成寶坊，永懷青松下，睡快欣明窗。
J23nB135_p0608a21║曾侯有逸韻，詩律挾風霜，重來拜白塔，前身疑姓龐。
J23nB135_p0608a22║山僧作巴音，聳肩頎而長，願施筆供養，普熏知見香。
J23nB135_p0608a23║吾觀三公子，凜然萬夫望，何當吐佳句，刻石照沅湘。
J23nB135_p0608a24║寶月偶值報慈坐中走筆
J23nB135_p0608a25║十年塵土中，厥狀浸成俗。坐令眠雲衣，化作征人服。
J23nB135_p0608a26║此行欲買舟，尋我舊山谷。識君御水傍，笑齒璨明玉。
J23nB135_p0608a27║肅靜鶖子儀，脩拔孝基目。殷勤撫道義，祖道欲傾覆。
J23nB135_p0608a28║賴子今妙年，真風跬可續。聞之厚自愧，所趣在幽獨。
J23nB135_p0608a29║君言如不欺，是亦含生福。須臾讀君詩，氣韻麗可掬。
J23nB135_p0608a30║心胸何玲瓏？多能吾所伏。春流日夜急，歸心難管束。
J23nB135_p0608b01║良會故已述，妙談何日復？吳山嘉有餘，為君置茅屋。
J23nB135_p0608b02║頭白早歸來，暮雲無使矚。
J23nB135_p0608b03║和忠子
J23nB135_p0608b04║牛車注經宗兩角，那問虛舟移夜壑。竹間掃除聞擊
J23nB135_p0608b05║聲，戲作伽阤歌獨腳。心波不興類古井，情緣脫盡如
J23nB135_p0608b06║遺籜。高笑癡兒倚富貴，危如乳燕方巢幕。已辦山藤
J23nB135_p0608b07║待湖月，不把芒鞋穿聚落。安知沙門自有體，全象紛
J23nB135_p0608b08║然眾盲摸。要之行藏不屬人，手自安然隨展握。
J23nB135_p0608b09║和堪維那移居
J23nB135_p0608b10║世路驚風波，山林知歲寒，君看爭奪中，忽覺深渺漫。
J23nB135_p0608b11║歸來湘西寺，兀坐依蒲團，摩挲折腳鐺，規以穩處安。
J23nB135_p0608b12║湘山亦多態，扶杖時游觀，偶逢林下人，班草一笑懽。
J23nB135_p0608b13║霜風水痕落，歲月難遮攔，但覺頷髭白，不知知歲殘。
J23nB135_p0608b14║堪公故園舊，義膽見急難。相逢開肺懷，傾倒無餘殫。
J23nB135_p0608b15║所居隔聚落，日喜成媻媻，作詩誇我賢，寧知如玉冠。
J23nB135_p0608b16║遂分湘山翠，茅簷相對看。往事都莫理，有求真禍端。
J23nB135_p0608b17║飯罷口挂壁，時往發長歎。暮寒因有雪，爐暖且檀欒。
J23nB135_p0608b18║送元老住清修
J23nB135_p0608b19║湘水有廬山，蜀僧有吳韻，無塵而俱清，雪月夜相映。
J23nB135_p0608b20║書癡喜借人，香癖出天性。垂涕撥黃獨，糞火曾發哂。
J23nB135_p0608b21║三年我東鄰，家顛開小徑，一飯必招呼，嘲之終不慍。
J23nB135_p0608b22║明朝趣去我，歲逼青陽近，子已飽叢林，件件無遺恨。
J23nB135_p0608b23║贈子湘源春，山窮春不盡。
J23nB135_p0608b24║和杜司錄嶽麓祈雪分韻得嶽字
J23nB135_p0608b25║歲晚湘水濱，黃塵似河朔。江流涸欲盡，缾罌汲餘濁。
J23nB135_p0608b26║鬧聞雙旌出，千騎爍山嶽。雪雲卷山去，天宇獻遼邈。
J23nB135_p0608b27║嬌鴉集風枝，凍鶴時俛啄。譚兵杜牧之，賦詩果橫槊。
J23nB135_p0608b28║山雖非故人，識面亦已數。文章固餘事，正爾全三樂。
J23nB135_p0608b29║太丘令國器，讜議久揚榷。長吉有美材，嶄然見頭角。
J23nB135_p0608b30║君看分韻詩，夭力那容學。嗟余老山林，輩流殊齷齪。
J23nB135_p0608c01║寧料寒窘中，見此三卓犖。和詩無傑句，鈍澀費磨琢。
J23nB135_p0608c02║窮略似孟郊，必劣追韓偓。
J23nB135_p0608c03║贈鄒處士
J23nB135_p0608c04║長沙人物秀而雅，爭如絕致名天下。率更之書更古
J23nB135_p0608c05║今，鍾王筆蹟遭凌跨。藏真草聖夢英篆，齊已詩篇洞
J23nB135_p0608c06║青畫。易生寶覺未暇數，邇來鄒敦最聲價。巨公要人
J23nB135_p0608c07║邈已遍，戲畫寂音老尊者。繩床壞衲氣深穩，霜須瘴
J23nB135_p0608c08║面情閑暇。平生剛褊語忤世，定知見此遭譏罵。涼都
J23nB135_p0608c09║貴人如玉叢，富貴熏天光照夜。凌煙風姿劍拄頤，妙
J23nB135_p0608c10║手當煩為圖寫。
J23nB135_p0608c11║鄭南壽攜詩見過次韻謝之
J23nB135_p0608c12║碔奔世既以為玉，芝蘭那知不為蕕？人間萬事醉不
J23nB135_p0608c13║理，攜被來為林壑游。雪花成山過驚浪，五展暮天開
J23nB135_p0608c14║橘洲。篙師絕叫風掠耳，蕭蕭兩鬢空颼飀。松聲盤空
J23nB135_p0608c15║上煙翠，顧陟佳處每遲留。袖中出詩愕坐客，涔蹄乃
J23nB135_p0608c16║爾容吞舟。東坡句法補造化，山谷筆力江倒流。兩翁
J23nB135_p0608c17║連聯竟仙去，暮年見子忘百憂。念當明日江南路，幕
J23nB135_p0608c18║阜倚天佳氣浮。故人問我今何似？為道摧頹如慧球。
J23nB135_p0608c19║次韻漕使陳公題萊公祠堂
J23nB135_p0608c20║萊公少年日，逸氣生雲泉。定策清東宮，天子為矍然。
J23nB135_p0608c21║奇豪不世出，獲一以當千。親征功第一，尚記破虜年。
J23nB135_p0608c22║想見和易姿，垂柳春風前。我公嗣前列，剛特才亦全。
J23nB135_p0608c23║方持使者節，眉宇秀而淵。高樓獨自登，愛公能補天。
J23nB135_p0608c24║高情弔陳跡，妙語吐新篇。如風行水上，渙然成漪漣。
J23nB135_p0608c25║乃心在王室，何時朝日邊？正坐霖雨手，豐年自留連。
J23nB135_p0608c26║何必羨遺蹟，公自當濟川。
J23nB135_p0608c27║次韻經蔡道夫書堂
J23nB135_p0608c28║書堂山崦西，微路經桑柘，婉婉綠陰中，傴僂牽羸馬。
J23nB135_p0608c29║須臾將平川，時過幽谿瀉，源深人家稀，落日耕釣罷。
J23nB135_p0608c30║過墻傍脩竹，深處開茅舍，池塘遠軒窗，秀露風清夜。
J23nB135_p0609a01║盃盤燈火裏，笑語茆簷下，白酒瀉新糟，醇釅如壓蔗。
J23nB135_p0609a02║酒酣面發赤，箕坐談王霸，排斥出忌諱，怪語令人怕。
J23nB135_p0609a03║野僧舊不懽，癡坐相嘲罵，但作鶴腦側，思歡殆無暇。
J23nB135_p0609a04║夜闌乞新詩。自愧非作者，張燈掃西壁，把筆強驅駕。
J23nB135_p0609a05║萬景每騷縱，此夕偶相借。遂令諸人懽，一一如圖畫。
J23nB135_p0609a06║吳子薪重慶堂
J23nB135_p0609a07║吳氏季子世不乏，子孫魁壘特秀發。人言才業任世
J23nB135_p0609a08║重，更覺文章有家法。奉親作意構華堂，想見青紅濕
J23nB135_p0609a09║窗闥。堂中二老鬥康強，夫婦承顏薦壽觴。朅來兒姪
J23nB135_p0609a10║俱登第，舉族請名重慶堂。富貴鼎來推不去，道德照
J23nB135_p0609a11║人閭里光。富公玉食由及養，范公諸郎盡卿相。親養
J23nB135_p0609a12║子榮兼有德，家聲置公范富上。虛簷風月夜未央，靘
J23nB135_p0609a13║莊成輪發清唱。金鴨香清碧縷飄，燈前玉頰醉紅潮。
J23nB135_p0609a14║一尊滿勸何所祝？盛事要看追八蕭。
J23nB135_p0609a15║題嶽麓深固軒
J23nB135_p0609a16║湘西峰頂寺，樓閣藏煙翠，危臺占家顛，小軒寄幽致。
J23nB135_p0609a17║游人常不到，石壁照溪邃，於世復何求？此生眠食耳。
J23nB135_p0609a18║翛然亦何有？蒲團空曲几，憑高俯城郭，車馬環磨螘。
J23nB135_p0609a19║城郭望諸峰，時見孤雲起。
J23nB135_p0609a20║贈別通慧選姪禪師
J23nB135_p0609a21║選本住山人，精進激惰懶。規模如乃翁，鐵喙石肝膽。
J23nB135_p0609a22║豈特七閩英？蓋亦叢林揀。子少長庚曉，我老碧雲晚。
J23nB135_p0609a23║相親出數面，別袂聊一挽。是非一言足，勃窣百事辦。
J23nB135_p0609a24║分攜青蘋灣，相對秋滿眼。
J23nB135_p0609a25║中秋夕以月色靜中見泉聲幽處聞為韻分韻
J23nB135_p0609a26║得見字
J23nB135_p0609a27║夜清成水宿，月出波灩灩，那知是中秋，老眼欲淒眩。
J23nB135_p0609a28║此生天地間，飄泊如蓬轉，朅來泊湘瀕，此月凡七見。
J23nB135_p0609a29║冰輪上天衢，萬里不知遠。夜深渡明河，輪側明河淺。
J23nB135_p0609a30║西樓欲吹笛，餘聲落哀怨，魂靈到月脅，寒露紛滿面。
J23nB135_p0609b01║林光潑流泉，天大微雲卷，阿崇具紙筆，橘亦磨破硯。
J23nB135_p0609b02║詩成月華清，幼婦與黃絹。
J23nB135_p0609b03║鄧循道分財贍族湘陰諸老賦詩同作
J23nB135_p0609b04║卜式與弟貲，如塞無底竇，其愛止弟耳，親舊竟何有？
J23nB135_p0609b05║二疏得賜金，盡以散親舊，但可施一時，安能繼其後？
J23nB135_p0609b06║然於簡編中，耿光白如晝，鄧侯功名姿，穎脫蓋天授。
J23nB135_p0609b07║分財贍族人，約券規永久。君看純孝心，履狶先履瘦。
J23nB135_p0609b08║紛紛窶人子，懸鶉露兩肘，雨雪抱兒女，扣門易升斗。
J23nB135_p0609b09║鄧氏豈無貧，炊煙滿蓬牖，安知寒微中，不復生奇秀？
J23nB135_p0609b10║陰功雖無形，報應捷於口。此風起頹俗，能使薄者厚。
J23nB135_p0609b11║作詩附家傳，想見為拊手。
J23nB135_p0609b12║贈陳靜之
J23nB135_p0609b13║仙郎如驚鸞，風格殊秀整，文章體自然，五色麗雲錦。
J23nB135_p0609b14║紛紛少年場，英氣橫筆陣，家聲盛漢魏，未暇數唐晉。
J23nB135_p0609b15║元龍特豪偉，太丘苦剛正，相逢黃卷中，崔嵬山嶽峻。
J23nB135_p0609b16║君當世其家，已見逸群駿。笑談不自覺，滿坐湖海韻。
J23nB135_p0609b17║富貴率致身，華裾宜綠鬢。功名偶然耳，何必以身徇？
J23nB135_p0609b18║未近翠雲裘，先看班玉筍。
J23nB135_p0609b19║弔性上人真
J23nB135_p0609b20║漆瞳照人韻拔俗，平生直性如劈竹。世情好惡我不
J23nB135_p0609b21║知，是是非非一言足。昔年訪道辭七閩，丹青生此身
J23nB135_p0609b22║外身。要將留悅倚門意，此心亦是酬慈親。慈親未老
J23nB135_p0609b23║身先逝，夢境悲歡成一戲。展開覿體露全機，偪塞虛
J23nB135_p0609b24║空何處避？
J23nB135_p0609b25║宣和七年重陽前四日，余自長沙還鹿門，過荊
J23nB135_p0609b26║渚，謁天寧璋禪師，留二宿作此。
J23nB135_p0609b27║孤城渺湖天，長隄篆湖水，柳衙行未窮，已過沙頭市。
J23nB135_p0609b28║連檣來萬艘，荻叢出千雉，節物近重陽，風日正清美。
J23nB135_p0609b29║忽驚樓閣開，寶坊墮平地，璋公十年舊，出迎一笑喜。
J23nB135_p0609b30║昨夜及相山，歲月入歎喟，茲行歸鹿門，已作終焉計。
J23nB135_p0609c01║不辭信宿留，愛子多故意，說禪有家法，翻手了千偈。
J23nB135_p0609c02║鐵脊敵魔外，宗風永零替，我留固隨緣，思歸亦偶爾。
J23nB135_p0609c03║為君賦新詩，萬象困朝戲，去留未用較，吾生真一寄。
J23nB135_p0609c04║瞻張丞相畫像贈宮使龍圖
J23nB135_p0609c05║天下張荊州，乳兒識名譽，醫國陸宣公，護法崔元度。
J23nB135_p0609c06║平生風雷舌，咳唾作霖雨，隔闊餘十年，一旦成萬古。
J23nB135_p0609c07║羊曇欲作慟，生存華屋處。支遁亦傷心，路偶經姚塢。
J23nB135_p0609c08║賴有克家子，春色連眉宇。君看談笑時，亦是榦國具。
J23nB135_p0609c09║會看如乃翁，獨立無喜懼。文章有種性，家法致工主。
J23nB135_p0609c10║此詩公應聞，想見笑掌拊。
J23nB135_p0609c11║初到鹿門上莊見燈禪師，遂同宿愛其體，物欲
J23nB135_p0609c12║託跡以避世戲，作此詩。
J23nB135_p0609c13║上莊俯漢江，古木雜桑柘。槐衙陰廣陌，麥浪漲平野。
J23nB135_p0609c14║連雲對囷廩，用谷量牛馬。我來二月破，解鞍綠陰下。
J23nB135_p0609c15║縱望煙霏中，領略見楯瓦。耆年骨柴崖，迎客意傾寫。
J23nB135_p0609c16║干戈爭奪餘，身在相驚詫。山空啼杜鵑，龕燈自清夜。
J23nB135_p0609c17║斂眉問儋州，亟口談江夏。以余遊二公，老大知識寡。
J23nB135_p0609c18║暮歸逢醉人，往往遭捶罵。鹿門有餘地，賢矧如君者，
J23nB135_p0609c19║為連修竹林，規以構茅舍。伏春舊所能，犁鉏當學把。
J23nB135_p0609c20║相見水過膝，蓑苙清入畫。
J23nB135_p0609c21║游白馬寺逢安心上人
J23nB135_p0609c22║繖蓋山前曾卓錫，晉安王初造禪室，水火定成人未
J23nB135_p0609c23║知，部曲不前馬辟易。床邊臥虎如睡犬，王雖及門不
J23nB135_p0609c24║敢入。冰雪親瞻道德容，再拜平生願心息。兩泉俱出
J23nB135_p0609c25║雌雄龍，玉殼靈龜蛇五色。聰禪笑傲賢王喜，魚龜乃
J23nB135_p0609c26║能就掌食。高風乾沒五百年，依舊雲山如夙昔。雨中
J23nB135_p0609c27║來遊春已老，忽見江南少年客。坐中偶生鄉井心，想
J23nB135_p0609c28║見禪山倚天碧。清境幽閒欣可名，偶然得句因題壁。
J23nB135_p0609c29║雪夜與僧擁罏。僧曰：聞唐劉義賦雪車冰柱，詩
J23nB135_p0609c30║為退之所賞，願聞其詩。予曰：忘矣。僧請續之，
J23nB135_p0610a01║口占以授。
J23nB135_p0610a02║雪車比毛車，弱水誰欲度？飄然凌空去，中疑載青女。
J23nB135_p0610a03║朔風為通衢，走轂不容馭，大勝短轅犢，更煩長柄塵。
J23nB135_p0610a04║直達廣寒宮，構基非下土。天公亦薄相，鏤冰以為柱。
J23nB135_p0610a05║傍皆是銀床，誰與揮玉斧？仙妃倚之笑，疑是漆室女。
J23nB135_p0610a06║石門文字禪卷第七
J23nB135_p0610a07║
J23nB135_p0610a08║
J23nB135_p0610a09║
J23nB135_p0610a10║
J23nB135_p0610a11║
J23nB135_p0610a12║
J23nB135_p0610a13║（佛歷二千九百四十八）年紀次辛酉（陰）歷（九）月（初一日）竣工
J23nB135_p0610a14║（中華民國十）（陽）（十）（第一號）
J23nB135_p0610a15║　　　常州天甯寺刻經處出資刻此全部
J23nB135_p0610a16║　　　　　　　　　經理清鎔謹識
J23nB135_p0610a17║　　　　　　　　　湖北陶舫溪刊