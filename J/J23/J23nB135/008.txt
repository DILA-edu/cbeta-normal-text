J23nB135_p0610b01║石門文字禪卷第八
J23nB135_p0610b02║宋江西筠溪石門寺沙門釋德洪覺範著
J23nB135_p0610b03║門人覺慈編錄毘陵天甯法雲堂校
J23nB135_p0610b04║古詩
J23nB135_p0610b05║送賢上人往太平兼簡卓首座
J23nB135_p0610b06║我昔遊潛山，空翠插晴煙。至今清夜夢，猶能歷層顛。
J23nB135_p0610b07║天柱如玉立，貴氣朝山川。下有童師廬，雜遝皆奇賢。
J23nB135_p0610b08║卓途龍山子，靖深波間蓮。近聞亦分座，道眼照人天。
J23nB135_p0610b09║道人使吳來，衣裓餘芳鮮。願求奇嶮句，庶使大法傳。
J23nB135_p0610b10║一拳無背觸，何處見靈源？
J23nB135_p0610b11║送一上人
J23nB135_p0610b12║子從大梁來，會我秦淮道，十年三度別，此別吾甘老。
J23nB135_p0610b13║學道如牧羊，敗群者則鞭，一切但仍舊，自然常現前。
J23nB135_p0610b14║子初不衣綿，而今便故絮，山舟日夜逃，美貌豈長住？
J23nB135_p0610b15║時至不相待，勿恃骨肉間，要當自努力，譬如人上山。
J23nB135_p0610b16║游龍王，贈雲老。
J23nB135_p0610b17║正中妙協百怨門，寶鏡孤風天下聞。緇州道價直乾
J23nB135_p0610b18║坤，毛骨真是延公孫。楊廣山頭草木熏，公獨深密護
J23nB135_p0610b19║靈根。衲子雷動雲崩奔，暗中明露涇渭分。醉李有叟
J23nB135_p0610b20║笑臉溫，膽大三世一口吞。枯木能花為誰春？春光化
J23nB135_p0610b21║為吳山雲。即今住山典刑存，木蛇且無刀斧痕。我游
J23nB135_p0610b22║山隈野水濆，松間見之鬢為掀，留我更宿聽啼猿。人
J23nB135_p0610b23║間行役膏火煎。公特見戲非誠言。頹綱已墜引手搴，
J23nB135_p0610b24║乃欲奔走鞭短轅。要當努力續烈燄，大興洞上追曹
J23nB135_p0610b25║源。
J23nB135_p0610b26║三月二十八日棗柏大士生辰二首
J23nB135_p0610b27║大千微塵偈，章句妙難求，公為疏通之，如海決江流。
J23nB135_p0610b28║堂堂鬚垂膺，漆點橫清秋，十虛圓當念，三世集毛頭。
J23nB135_p0610b29║平生說禪口，想見光迸浮，世間眼久滅，法寶空海洲。
J23nB135_p0610b30║年年春欲暮，禪室清香留，迷途指南車，戴恩負山丘。
J23nB135_p0610c01║願從清涼山，威光作依投，行當方山見，跬步披衣裘。
J23nB135_p0610c02║○思慮不及處，但曰剎那際，不曰剎那際，寧當有三
J23nB135_p0610c03║世？於此剎那中，尚不容擬議，安得有死生，一切諸怖
J23nB135_p0610c04║畏。苦樂欣厭情，及分心境異，是名顛倒想，不名隨順
J23nB135_p0610c05║智。如人游夢中，所歷經千歲，及其夢覺已，不過食頃
J23nB135_p0610c06║耳。稽首願悲幢，發此不傳秘，願分無盡燈，酬此四弘
J23nB135_p0610c07║誓。
J23nB135_p0610c08║送常上人歸黃龍省侍昭默老
J23nB135_p0610c09║心花發明照十方，死生窟宅無隱藏。此老唾笑生馨
J23nB135_p0610c10║香，法中骨髓僧中王。平生一子傳餘芳，譬如少林有
J23nB135_p0610c11║神光。只今孤憤昭默堂，天魔外道走且僵。夢寐想見
J23nB135_p0610c12║猶清涼，況子徑歸侍其傍。明日扁舟浮渺茫，我不得
J23nB135_p0610c13║俱空歎傷。但餘一句煩寄將，暮阜山前為舉揚。仰山
J23nB135_p0610c14║久不見臨濟瘦，損法身三尺長。
J23nB135_p0610c15║運禪人求偈
J23nB135_p0610c16║石室如仄磬，春雲如翠被。翛然無事僧，來此時枕臂。
J23nB135_p0610c17║無求即無憂，有身還有累。永懷彭尊宿，一席曾遁世。
J23nB135_p0610c18║天子不得臣，公卿不敢致。高風不可攀，百世猶興起。
J23nB135_p0610c19║運禪佳少年，杖錫成戾止。偶從城郭來，衣裓滿空翠。
J23nB135_p0610c20║覓歸如子規，掉頭須去耳。山林與聚落，蜜無中邊味。
J23nB135_p0610c21║子心有分別，動息若差異。錄以贈其行，不語開笑齒。
J23nB135_p0610c22║餞枯木成老赴南華之命
J23nB135_p0610c23║正中妙協如何會？羅仙隱身露衣帶，芙蓉克家桐城
J23nB135_p0610c24║孫，海上閒名聞至尊。天書夜到道林宮，大鐘橫撞山
J23nB135_p0610c25║𤤮瓏，山容光澤鳥聲樂，一番佳氣生巖叢。曹溪寶林
J23nB135_p0610c26║甲天下，樓觀翔空盤萬瓦，夢中先已逢祖師，異世曾
J23nB135_p0610c27║同香火社。人言骨清辟瘴霧，隘詞一律撩人怒，大陽
J23nB135_p0610c28║直裰果有靈，所至自有天龍護。寄語山頭錫杖泉，久
J23nB135_p0610c29║枯遽湧寧非天，老師不作奇特想，已脫聖凡情量纏。
J23nB135_p0610c30║送禮禪歸臨川
J23nB135_p0611a01║已披出世衣，影莫落塵俗，何山無叢林，棲息一枝足。
J23nB135_p0611a02║奈何清淨心，甘受熱惱毒。譬如伏櫪馬，心不忘馳逐。
J23nB135_p0611a03║又如火鐵丸，氣燄不可觸。禮禪客湘山，山翠在眉目。
J23nB135_p0611a04║蓋嘗視此輩，高笑一捧腹，今亦欲還鄉，當戒前車覆。
J23nB135_p0611a05║吾聞真實心，不受罪與福。精進緣不懈，此語君勿恧。
J23nB135_p0611a06║送顓街坊
J23nB135_p0611a07║水西南臺小精廬，名雖是律禪者居。粥魚茶板如指
J23nB135_p0611a08║呼，履聲童首鳧鴈趨。分身香積太闊迂，食時至則當
J23nB135_p0611a09║持盂。養師反哺如烏雛，荷眾司更如鴈奴。逢人若問
J23nB135_p0611a10║明白老，為言病起加清臞。
J23nB135_p0611a11║寄南昌黃次山
J23nB135_p0611a12║次山心地平如鏡，照海照毛無少賸。劉公訶之昏霧
J23nB135_p0611a13║蒙，張公磨之復清瑩。張劉皆是善知識，大黃甘草各
J23nB135_p0611a14║醫病。驚起荷山大字遂，𤤮瓏撞鐘山荅應。夜燈午梵
J23nB135_p0611a15║賽心願，望歸引領如鶴頸。一朝骨祖在面前，笑不成
J23nB135_p0611a16║聲兩目瞪。小兒化去聊折災，婦翁告殂適其命。但得
J23nB135_p0611a17║夫妻各身健，回觀閣中夜鳴磬。欲知成佛妙法門，不
J23nB135_p0611a18║與人爭是捷徑。
J23nB135_p0611a19║寄題紫府普照寺滿上人桃花軒
J23nB135_p0611a20║武陵源深並溪入，無數桃花鬧春色。水面紅雲欲崩
J23nB135_p0611a21║壞，波間爛錦光相射。昔人誤行偶見之，歸來醉眼眩
J23nB135_p0611a22║紅碧。秦時雞犬不聞聲，但覺曉窗煙霧白。那知紫府
J23nB135_p0611a23║亦仙源，此華萬樹燒晴川。少年苾芻誰教汝？照花作
J23nB135_p0611a24║意開幽仙。靈雲說悟被花笑，南泉欺客花不言。何如
J23nB135_p0611a25║睡足無一事？倚欄紅雨春風顛。愁來想見故山路，未
J23nB135_p0611a26║歸先作山中篇。
J23nB135_p0611a27║宋迪作八境絕妙，人謂之無聲句，演上人戲余曰：
J23nB135_p0611a28║道人能作有聲畫乎？因為之各賦一首。
J23nB135_p0611a29║平沙落鴈
J23nB135_p0611a30║湖容秋色磨青銅，夕陽沙白光濛濛，翩翻欲下更嘔
J23nB135_p0611b01║軋，一十五五依蘆叢。西興未歸愁欲老，日暮無雲天
J23nB135_p0611b02║似掃，一聲風笛忽驚飛，羲之書空作行草。
J23nB135_p0611b03║遠浦歸帆
J23nB135_p0611b04║東風忽作羊角轉，坐看波面纖羅卷，日腳明邊白島
J23nB135_p0611b05║橫，江勢吞空客帆遠。倚欄心緒風絲亂，蒼茫初見疑
J23nB135_p0611b06║鳧鴈，漸覺危檣隱映來，此時增損憑詩眼。
J23nB135_p0611b07║山市晴嵐
J23nB135_p0611b08║宿雨初收山氣重，炊煙日影林光動，蠶市漸休人已
J23nB135_p0611b09║稀，市橋官柳金絲弄。隔谿誰家花滿畦？滑唇黃鳥春
J23nB135_p0611b10║風啼，酒旗漠漠望可見，知在柘岡村路西。
J23nB135_p0611b11║江天暮雪
J23nB135_p0611b12║潑墨雲濃歸鳥滅，魂清忽作江天雪，一川秀發浩零
J23nB135_p0611b13║亂，萬樹無聲寒妥帖。孤舟臥聽打窗扉，起看宵晴月
J23nB135_p0611b14║正暉，忽驚盡卷青山去，更覺重攜春色歸。
J23nB135_p0611b15║洞庭秋月
J23nB135_p0611b16║橘香浦浦青黃出，維舟日暮柴荊側，湧波好月如佳
J23nB135_p0611b17║人，矜誇似弄嬋娟色。夜深河漢正無雲，風高掠水白
J23nB135_p0611b18║紛紛，五更何處吹畫角？披衣起看低金盆。
J23nB135_p0611b19║瀟湘夜雨
J23nB135_p0611b20║嶽麓軒窗方在目，雲生忽收圖畫軸，軟風為作白頭
J23nB135_p0611b21║波，倒帆斷岸漁村宿。燈火荻叢營夜炊，波心應作出
J23nB135_p0611b22║魚兒，絕憐清境平生事，蓬漏孤吟曉不知。
J23nB135_p0611b23║煙寺晚鐘
J23nB135_p0611b24║十年車馬黃塵路，歲晚客心紛萬緒，猛省一聲何處
J23nB135_p0611b25║鐘？寺在煙村最深處。隔谿脩竹露人家，扁舟欲喚無
J23nB135_p0611b26║人渡，紫藤瘦倚背西風，歸僧自入煙蘿去。
J23nB135_p0611b27║漁村落照
J23nB135_p0611b28║碧葦蕭蕭風淅瀝，村巷沙光潑殘日隔，籬炊黍香浮
J23nB135_p0611b29║浮，對門登網銀戢戢。刺舟漸近桃花店，破鼻香來覺
J23nB135_p0611b30║醇釅，舉籃就儂博一醉，臥看江山紅綠眩。
J23nB135_p0611c01║汪履道家觀雪鴈圖
J23nB135_p0611c02║水落陰湖洲渚生，風折敗荷枯葦莖，白沙鑿鑿墨雲
J23nB135_p0611c03║重，熟視滿空翻玉英。湖邊兩鴈誰教汝？穩臥自多高
J23nB135_p0611c04║世情，惠崇逸想巧圖畫，定應愛汝夢漏清。
J23nB135_p0611c05║穎皋楚山堂秋景兩圖絕妙二首
J23nB135_p0611c06║一鷗低飛落平湖，一鷗驚顧行炯如，紅衣脫盡蓮蓬
J23nB135_p0611c07║綠，翠蓋凋殘荷柄枯。更有數蓬臞已老，無人折之欲
J23nB135_p0611c08║傾倒，陌上殘紅空自好，為誰點綴湖邊草？
J23nB135_p0611c09║溪邊兩鴨自夫婦，生而能言似相語，婦先浮波喜轉
J23nB135_p0611c10║顧，夫欲隨之竟先去。水際清蘋各占叢，風撼荷花已
J23nB135_p0611c11║退紅，不見清香雲錦段，空餘霜葉伴枯蓬。
J23nB135_p0611c12║和李令祈雪分韻得麓字
J23nB135_p0611c13║何處軥輈叫雲木，植杖松間逢白足，一牛鳴地兩禪
J23nB135_p0611c14║叢，窗戶青紅照林麓。江寒雲怒相摹胡，雪意欲作先
J23nB135_p0611c15║停蓄，連空推下翻玉英，想見軒渠笑捧腹。
J23nB135_p0611c16║和李班叔戲彩堂
J23nB135_p0611c17║李侯何以悅其親，戲著彩衣覓梨棗，閑騎竹馬畫堂
J23nB135_p0611c18║前，慈顏一笑自忘老。毛義捧檄難忘客，茆容殺雞終
J23nB135_p0611c19║得道，愛公純孝配古人，甚欲卜鄰安井灶。
J23nB135_p0611c20║送隆上人歸長沙
J23nB135_p0611c21║湘中樂哉山水國，道人歸去正秋色，拭目重看雲蓋
J23nB135_p0611c22║雲，搓手新嘗橘洲橘。湘西幽居多故人，松下相逢應
J23nB135_p0611c23║倚策，開軒萬頃鴨頭青，睡起一聲風月箔。
J23nB135_p0611c24║六月十五日夜大雨夢瑩中
J23nB135_p0611c25║希夷先生海門住，久不見之想眉宇，夢中相見荔枝
J23nB135_p0611c26║村，覺來一枕芭蕉雨。行藏顧影應自笑，世事吞聲不
J23nB135_p0611c27║容數，從欲若士為遠遊，莫作雲中隱身去。
J23nB135_p0611c28║予作海棠詩曰：一株柳外墻頭見，勝卻千叢著
J23nB135_p0611c29║雨時。寓居百丈春晴上，南原縱望萬株浩。如
J23nB135_p0611c30║海追前詩之失言，相隨苾芻請記其事。
J23nB135_p0612a01║春晴積雨分陰晦，林光山色生精彩，閑上南原看野
J23nB135_p0612a02║棠，一川零亂紅如海。柳外一株何足道？戲語謗花今
J23nB135_p0612a03║日悔，道人請我重賦詩，倉卒煩詞為刪改。
J23nB135_p0612a04║山寺早秋
J23nB135_p0612a05║千本蒼杉俱合抱，夕陰相映寒蟬噪，殘僧獨歸清入
J23nB135_p0612a06║晝，秋色滿庭濃可掃。霜鐘初歇月未生，但覺篝燈一
J23nB135_p0612a07║點明，階除環珮走流水，樓閣誦經童子聲。
J23nB135_p0612a08║送僧歸雲巖
J23nB135_p0612a09║和氣津津出眉宇，平生快活隨緣住，憶昨思山林下
J23nB135_p0612a10║來，如今卻向城中去。燕子初飛簾幕風，海棠睡重清
J23nB135_p0612a11║明雨，重唱龍山諸佛機，紅塵動處雲成縷。
J23nB135_p0612a12║至撫州崇仁縣寄彭思禹奉議兄四首
J23nB135_p0612a13║去年歲飢民減口，晨無炊煙閒甑缶，面餘菜色短氣
J23nB135_p0612a14║中，經營有錢易升斗。抱孫買鋤今歲豐，黃雲䆉稏村
J23nB135_p0612a15║村同，東林鼓聲是誰致？聰明慈惠隴西公。
J23nB135_p0612a16║吏姦今古同一律，邇來間見復層出，一邑雀息行鏡
J23nB135_p0612a17║中，公則生民無別術。放衙下簾調索絃，來禽青李浴
J23nB135_p0612a18║清泉，吾儕呈押日課辦，亦作岸巾相對眠。
J23nB135_p0612a19║我年政如牧民術，敗群者去羊蕃息，向來盜竊如有
J23nB135_p0612a20║盟，飛躡垣墻度窗隙。下車夜戶民不閉，終夕四鄰無
J23nB135_p0612a21║犬吠，一懽醉倒不須歸，以塼支頭路傍睡。
J23nB135_p0612a22║爭歌來為民父母？百里民心始安堵，外臺選才第薦
J23nB135_p0612a23║之，何必知賢奪而去？當持馬足臥車轍，報汝百年終
J23nB135_p0612a24║有別，蹄涔不著橫海鯨，簿書那容萬人傑。
J23nB135_p0612a25║余還自海外，至崇仁見思禹，以四詩先焉。既別，
J23nB135_p0612a26║又有太原之行，已而幸歸石門。復次前韻寄
J23nB135_p0612a27║之，以致山中之信云。
J23nB135_p0612a28║北去憂如會澠口，危甚相如跪瓦缶，南歸喜勝脫鴻
J23nB135_p0612a29║門，那卹范增撞玉斗。筠谿野寺鄰新豐，亦與叢林魚
J23nB135_p0612a30║鼓同，懸知他日君念我，定作少陵尋贊公。
J23nB135_p0612b01║脫桔寧知縛禪律，但欲閉門長不出，死禍平生九蹈
J23nB135_p0612b02║之，痛恨防身苦無術。此言了如意在絃，此心炯如月
J23nB135_p0612b03║臨泉，山中樂可驕稚世，一榻暑風清晝眠。
J23nB135_p0612b04║平生心懷濟時術，百未一施空歎息，庭閒晝永僧至
J23nB135_p0612b05║門，心回酒醒月窺隙。東方先生語開閉，投骨心知致
J23nB135_p0612b06║群吠，千金珠在九重淵，儻能得之必龍睡。
J23nB135_p0612b07║飄零乳兒失慈母，來歸家山在阿堵，瘴痾烝洗百念
J23nB135_p0612b08║空，但有詩情磨未去。虛名實禍車覆轍，道鄉端與人
J23nB135_p0612b09║間別，膝穿木榻五十年，君看此翁亦雄傑。
J23nB135_p0612b10║信上人自東林來請海印禪師，過余湘上以贈
J23nB135_p0612b11║之
J23nB135_p0612b12║五湖東歸風轉柂，柔櫓聲中飛鳥過，開蓬不信是廬
J23nB135_p0612b13║山，忽驚落瀑從空墮。道人箇中三十秋，那知今始載
J23nB135_p0612b14║歸舟？白藕池邊月初吐，應對鄰房說舊遊。
J23nB135_p0612b15║忠子移居
J23nB135_p0612b16║忠子壁觀永皇暇，移居自提雙不借，借車祭灶非我
J23nB135_p0612b17║事，可聽夜舂響西舍。人言渠儂大類我，試手作詩便
J23nB135_p0612b18║聲價，我詞勿學郊島寒，謫仙筆端能造化。
J23nB135_p0612b19║楞伽端介然見訪，余以病未及謝，先此寄之。
J23nB135_p0612b20║楞伽劇談喜高笑，一缽安巢在雲杪，我游廬山二十
J23nB135_p0612b21║年，聞名常多識面少。道林過我古南臺，路逢泥軟手
J23nB135_p0612b22║提帶，臺輿瓦合今果爾，更呼鄰僧相與來。
J23nB135_p0612b23║次韻雲居寺
J23nB135_p0612b24║行盡崇岡與峻嶺，今朝又入緣雲徑，世塵已覺蛻埃
J23nB135_p0612b25║輕，道心遂作燖雞淨。小軒容膝俯千里，磨錢作鏡江
J23nB135_p0612b26║山映，平生林壑竟成癖，南來獨覺茲遊勝。
J23nB135_p0612b27║無學點茶乞詩
J23nB135_p0612b28║政和官焙來何處？雪後晴窗欣共煮，銀缾瑟瑟過風
J23nB135_p0612b29║雨，漸覺羊腸挽聲度。盞深扣之看浮乳，點茶三昧須
J23nB135_p0612b30║饒汝，鷓鴣班中吸春露，如未沾著則尟趣。
J23nB135_p0612c01║巴川衲子求詩
J23nB135_p0612c02║水西南臺底氣象，綠疏青瑣湘江上，門人俯檻看諸
J23nB135_p0612c03║方，笑聲散落千巖響。巴音衲子夜椎門，要識汾陽五
J23nB135_p0612c04║世孫，問渠何所見而去？峰高難宿孤飛雲。
J23nB135_p0612c05║十月桃
J23nB135_p0612c06║雪中桃花夜來折，兒稚犯寒爭欲摘？老仙呵手撚吟
J23nB135_p0612c07║筆，指以謂余還歎息。已作匆匆十月開，人間安得千
J23nB135_p0612c08║年枝。
J23nB135_p0612c09║李端叔誕辰
J23nB135_p0612c10║未見犯寒梅，已有催春雨。催春春未歸，卻有曇花飛。
J23nB135_p0612c11║飛香塞世間，何人知鼻處？遙知與世且同波，隨分盤
J23nB135_p0612c12║飧付兒女。
J23nB135_p0612c13║雨後得無象新詩次韻
J23nB135_p0612c14║雨餘步林幽，松風初到面。寒蟬相應鳴，小立無人見。
J23nB135_p0612c15║但愛東南山，色作旋螺轉。入門庭院度飛螢，梵放哀
J23nB135_p0612c16║聲滿深殿。
J23nB135_p0612c17║用韻寄誼叟
J23nB135_p0612c18║識君童牙中，豈止論半面？雖同萬頃山，經年不相見。
J23nB135_p0612c19║平生草頭露，蜂月跳珠轉。永懷終夜不成眠，但見突
J23nB135_p0612c20║兀遊霄殿。
J23nB135_p0612c21║任价玉館東園十題
J23nB135_p0612c22║涵月亭
J23nB135_p0612c23║亭外物清曠，人間多熱惱，夜晴登此亭，水月相媚皓。
J23nB135_p0612c24║多君心鏡空，光明寫懷抱，憑誰持此意？舉似寒山老。
J23nB135_p0612c25║覽秀亭
J23nB135_p0612c26║尚記登臨時，風日初盎盎，忽驚無邊春，登我眉睫上。
J23nB135_p0612c27║情歡鳥聲樂，意適游絲放，我非連眉郎，搜詩聊植杖。
J23nB135_p0612c28║四可亭
J23nB135_p0612c29║四注開野亭，面面可人意，我來俯危欄，蹇傲成縱倚。
J23nB135_p0612c30║應接迷向背，轉顧風掠耳，鄰寺一聲鐘，墟落孤煙起。
J23nB135_p0613a01║第一軒
J23nB135_p0613a02║名園富家致，此軒冠群目，檻次狀元紅，窗橫尊者竹。
J23nB135_p0613a03║坐客定無雙，試茶谷簾綠，願聞聖諦義，飛辯橫塵玉。
J23nB135_p0613a04║如春軒
J23nB135_p0613a05║檻前搖綠玉，杯面吹紅鱗，主人飽談笑，和風熏坐賓。
J23nB135_p0613a06║但覺天宇迥，塵滓欲清辰，雖非曲水會，自是斜川人。
J23nB135_p0613a07║寒亭
J23nB135_p0613a08║欲問春消息，蒼茫嫩日斜，茅簷聚喧雀，栗林棲暮鴉。
J23nB135_p0613a09║絮袍裹足坐，得句往往佳，忽起步微月，呵手拗梅花。
J23nB135_p0613a10║浩庵
J23nB135_p0613a11║水勝萬斛舟，至剛柔繞指，丈夫養浩然，其略蓋如此。
J23nB135_p0613a12║朝登青雲上，正色決大事，暮歸臥此庵，捫虱口如耳。
J23nB135_p0613a13║方便堂
J23nB135_p0613a14║虛空亦何有？領略四時事，君看繁盛時，中有凋零意。
J23nB135_p0613a15║然省可自觀，那作明日計？當游無所還，自住三摩地。
J23nB135_p0613a16║覺庵
J23nB135_p0613a17║念起則為凡，覺之則為聖。人言此為覺，此覺未真正。
J23nB135_p0613a18║但了一切空，聖凡皆幻影。宴坐不言中，心波如古井。
J23nB135_p0613a19║鑒止軒
J23nB135_p0613a20║小軒臨止水，一泓湛寒碧，瞭然見眉須，洞徹塵不隔。
J23nB135_p0613a21║夫子作止觀，涇渭不相入，跏趺學僧禪，諦視鼻端白。
J23nB135_p0613a22║書華光墨梅
J23nB135_p0613a23║一枝已清妍，交枝更媚嫵，見之已愁絕，那復隔煙雨？
J23nB135_p0613a24║錢塘千頃春，想見西津渡，他日到南屏，莫忘孤山路。
J23nB135_p0613a25║惠侍者清夢軒
J23nB135_p0613a26║小軒面層崖，叢蕉手自種，高風追二朗，生涯與師共。
J23nB135_p0613a27║默坐每觀身，爐煙作雲湧，蕭蕭半夜雨，亦足清君夢。
J23nB135_p0613a28║次韻性之
J23nB135_p0613a29║一笑形骸外，便能攜手行，雲容與山靨，今日眼偏明。
J23nB135_p0613a30║共坐松下石，仰聽松上聲，古人亦何遠？安用社中名？
J23nB135_p0613b01║筠谿晚望
J23nB135_p0613b02║小谿倚春漲，攘我釣月灣，新晴為不平，約束晚來還。
J23nB135_p0613b03║銀梭時撥剌，破碎波中山，整鉤背落日，一葉軟紅間。
J23nB135_p0613b04║和杜撫勾古意六首
J23nB135_p0613b05║一尾掣電去，萬蹄讓雄長，邇來隨磨驢，驅逐付廝養。
J23nB135_p0613b06║頓塵忽驕嘶，逸韻發奇想，公眼如支遁，神駿蒙擊賞。
J23nB135_p0613b07║歲月走舟壑，不能老喬松，何如取塵劫，安置彈指中。
J23nB135_p0613b08║我老世不要，閉關師道蹤，自欣方得計，人笑伎之窮。
J23nB135_p0613b09║長松援丈蘿，無事登青冥，因緣偶然爾，初非出經營。
J23nB135_p0613b10║我受氣類似，掄材置勿聽，翟公亦癡絕，書門議交情。
J23nB135_p0613b11║午夢清斷續，殷鬢飛蚊鳴，微風亦見戲，故掩讀殘經。
J23nB135_p0613b12║相見洞天曉，霧重花冥冥，秀句吐奇麗，乃爾未忘情。
J23nB135_p0613b13║秋晚凋紅翠，幽懷到眉峰，玉纖弄彩筆，落紙翩驚鴻。
J23nB135_p0613b14║道山歸計好，高情付疏慵，何獨謝夫人，特有林下風。
J23nB135_p0613b15║暮年一杯春，愁邊賴開拓，醉鄉歸路穩，城郭見隱約。
J23nB135_p0613b16║萬事付頹然，破幘風墮落，胸次竟何有？八窗洞空廓。
J23nB135_p0613b17║了翁有書與謝無逸，云：覺範真是比丘。
J23nB135_p0613b18║墮馬哭淮王，牧羊仗漢節，古人守忠義，視死如棄禊。
J23nB135_p0613b19║吾是真比丘，死生見窟宅，一飯不願餘，孤坐閱歲月。
J23nB135_p0613b20║題延福寺壁
J23nB135_p0613b21║在山為遠志，出山為小草，龍潛蟠則神，雞雌伏知道。
J23nB135_p0613b22║人情難把玩，過眼如電掃，留雲峰下寺，白髮歸去好。
J23nB135_p0613b23║棗柏大士生辰，因讀易豫卦有感作此。
J23nB135_p0613b24║人間解纕沙，開視兒眼前，缽飯度永日，一裘支十年。
J23nB135_p0613b25║月巖與雲壑，佳處輒留連，誰云道林黠，猶覓買山錢？
J23nB135_p0613b26║次韻周達道運句
J23nB135_p0613b27║大澤深壑間，難藏舟與山，此身唾霧中，安得長朱顏？
J23nB135_p0613b28║講公如夙昔，婁永嘗追攀，定作甕中畫，磨衲映青綸。
J23nB135_p0613b29║次韻遊水簾洞
J23nB135_p0613b30║清夜讀君詩，思豁神亦傾，豈惟折慢幢？要已倒降旌。
J23nB135_p0613c01║重哦水簾句，纖穠開畫屏，想見落筆時，遶紙走風霆。
J23nB135_p0613c02║游廬山簡寂觀三首
J23nB135_p0613c03║廬山覺未老，儼然舊風姿，樹石亦仙骨，逢春更華滋。
J23nB135_p0613c04║瓜分煙翠層，千丈垂白霓，貪看讓爭席，舍者爾為誰。
J23nB135_p0613c05║蒼石大如屋，古木出虯枝，四注陰其下，地坐黃冠師。
J23nB135_p0613c06║山行倦日永，聚話遂忘疲，行看洞中境，都是寂音詩。
J23nB135_p0613c07║怒龍鬥未已，角尾相攀牽，巨石為解紛，背腹遭虯纏。
J23nB135_p0613c08║千年毒不死，槎牙帶雲煙，樹間宜畫我，乞與人間傳。
J23nB135_p0613c09║送人
J23nB135_p0613c10║相送復相別，不異人間月，無心去復來，有魄圓還缺。
J23nB135_p0613c11║此別興何如？西風秋月初，暮鴻千里至，能寄八行書。
J23nB135_p0613c12║別人
J23nB135_p0613c13║尺水未到海，茲行多嗚咽，病客未還家，回腸蘊千結。
J23nB135_p0613c14║水有到海期，病客歸何時？臨岐一揚袂，落日寒風悲。
J23nB135_p0613c15║信師相別
J23nB135_p0613c16║子昔送我日，出岫雲無心，今我捨子行，窮猿瞑投林。
J23nB135_p0613c17║勿歌行路難，勿效兒女泣，處處得逢渠，千江共一月。
J23nB135_p0613c18║白日有閒吏，青原無惰民，為韻奉寄李成德十
J23nB135_p0613c19║首。
J23nB135_p0613c20║李侯端自重，不肯下南璧。君看英特氣，自可凌太白。
J23nB135_p0613c21║小邑試牛刀，乃有政和色。
J23nB135_p0613c22║舉筆濡大千，揮斤隘八極。置之臥病軒，翻身觸破壁。
J23nB135_p0613c23║起來一調笑，庭樹掛斜日。
J23nB135_p0613c24║地生金色光，女作師子吼。此軒初不然，風日穿窗牖。
J23nB135_p0613c25║莫作兩頭看，空花竟何有？
J23nB135_p0613c26║客來清對榻，客去閉深關。聊為文字飲，酬唱相往還。
J23nB135_p0613c27║朝來公事少，白日吏長閒。
J23nB135_p0613c28║少年韻如春，才可供十吏。故人半青雲，隱几肘門寐。
J23nB135_p0613c29║行看登玉堂，清坐追陸贄。
J23nB135_p0613c30║朅來民訟少，槐影覆閒庭。看山久成癖，詩眼耐空青。
J23nB135_p0614a01║長憐謝安石，箇中著娉婷。
J23nB135_p0614a02║花光浮縣郭，麥浪漲郊原。吏散僧投謁，詩成月上軒。
J23nB135_p0614a03║何妨橫麈尾，相對兩忘言。
J23nB135_p0614a04║密室調弦索，晴軒較畫圖。撿書憑錦瑟，背句遣奚奴。
J23nB135_p0614a05║一懽同煮茗，此興不能無。
J23nB135_p0614a06║深原曉犁耕，隔谿夜春簸。竹間伊余行，童稚供日課。
J23nB135_p0614a07║入境觀化風，親視民勤惰。
J23nB135_p0614a08║單衣試嫩寒，花下愛清晨。不恨簿書惡，何妨閒岸巾？
J23nB135_p0614a09║定應懸睿想，憂樂自同民。
J23nB135_p0614a10║雨中聞端叔敦素飲，作此寄之。
J23nB135_p0614a11║但見杯中春潑面，不知門外雨翻盆。人間萬事一虻
J23nB135_p0614a12║蚊，正恐卷氈為鱉飲。何妨跨頃作猿蹲？此生隨處有
J23nB135_p0614a13║乾坤。短李貌和髯似棘，王郎耳熱氣如霓。不知今日
J23nB135_p0614a14║是何時，醉鄉城郭無關鑰。世路風波太嶮巇，且看相
J23nB135_p0614a15║枕爛如泥。
J23nB135_p0614a16║端叔見和次韻答之
J23nB135_p0614a17║俊詞方覺春照眼，秀句忽驚絲出盆。睡餘兩鬢尚殷
J23nB135_p0614a18║蚊，行樂風軒須痛飲。窮吟空屋笑愁蹲，筆端浩蕩吐
J23nB135_p0614a19║乾坤。落筆新詩敏風雨，撚鬚豪氣劃虹霓。侍兒扶掖
J23nB135_p0614a20║醉吟時，靖節田園尋窈窕。謫仙風味自嶔巇，何如春
J23nB135_p0614a21║甕揭黃泥？
J23nB135_p0614a22║再和復答
J23nB135_p0614a23║道鄉是宅扶歸路，法喜為妻笑鼓盆。蟭螟膽大敢巢
J23nB135_p0614a24║蚊，遊戲秋毫鋒際立。卷藏法界眼中蹲，自然函蓋合
J23nB135_p0614a25║乾坤。醉裏兩篇開爛錦，雨前千丈挂彎霓。楊梅櫨橘
J23nB135_p0614a26║恰嘗時，自笑此生真逆旅。人情何處不同巇，禪心且
J23nB135_p0614a27║作絮沾泥。
J23nB135_p0614a28║睡起又得和篇
J23nB135_p0614a29║幽夢驚回煙霧帳，清泉起弄雪花盆，風簷斜日一區
J23nB135_p0614a30║蚊，淮水雨開縈練淨。鍾山雲卷露龍蹲，癡禪剛道屬
J23nB135_p0614b01║乾坤。綠髮筆端能吐鳳，雪髯胸次尚盤霓。道山歸去
J23nB135_p0614b02║定何時？身外聲名徒暴曜。夢中憂患自臨巇，鳥靴長
J23nB135_p0614b03║恨涴塵泥。
J23nB135_p0614b04║復次韻
J23nB135_p0614b05║句健未須纏法律，飲豪那暇較瓶盆。疾雷破柱一聲
J23nB135_p0614b06║蚊，吟狂不覺跨驢穩。醉臥都忘對虎蹲，箇中別是一
J23nB135_p0614b07║乾坤。八篇俊逸狂時語，五色光芒雨後霓。清吟要不
J23nB135_p0614b08║負明時，嗟我拙詞傷弄巧。愛君難韻解平巇，且歌滑
J23nB135_p0614b09║路雨成泥。
J23nB135_p0614b10║晚歸自西崦，復得再和二首。
J23nB135_p0614b11║人歸西崦步翠麓，月出東峰湧玉盆。詩如琥珀妙藏
J23nB135_p0614b12║蚊，摩頭長詠笑自語。劃席冥搜臥復蹲，筆端三昧撼
J23nB135_p0614b13║乾坤。眾人俯看旋磨蟻，忠義平生貫日霓。也知用舍
J23nB135_p0614b14║各由時，各處山川非設險。笑中陷阱卻藏巇，此時擬
J23nB135_p0614b15║議轢中泥。
J23nB135_p0614b16║世事回頭驚破甑，年華脫手墮空盆。機鋒火聚不容
J23nB135_p0614b17║蚊，蠅蠓未欲乘風去。捫虱閑為抱膝蹲，掌中訶子是
J23nB135_p0614b18║乾坤。營寨詞鋒盤屈劍，吸川酒膽倒垂霓。脫巾露頂
J23nB135_p0614b19║笑狂時，任意清閒饑得食。關心名利醉登巇，濁流心
J23nB135_p0614b20║念已澄泥。
J23nB135_p0614b21║肇上人居京華甚久，別余歸閩，作此送之。
J23nB135_p0614b22║毳帽駝裘一尾輕，半開便面氣如春，醉歸穿市月隨
J23nB135_p0614b23║人，此境要非吾輩事。摩頭忽憶海山濱，蕨芽荔肉齒
J23nB135_p0614b24║生津，十分春壓能眠柳，一再風撩解笑花。故山應摘
J23nB135_p0614b25║雨前茶，從我覓詩如觸鹿，為君肥字作棲鴉，句中有
J23nB135_p0614b26║眼莫驚嗟。
J23nB135_p0614b27║送因覺先
J23nB135_p0614b28║南澗茶香笑語新，西洲春漲小舟橫。困頓人歸爛熳
J23nB135_p0614b29║晴，天迥游絲長百尺。日高飛絮滿重城，一番花信近
J23nB135_p0614b30║清明。
J23nB135_p0614c01║妙高墨梅
J23nB135_p0614c02║日暮江空船自流，誰家院落近滄洲？一枝閒暇出墻
J23nB135_p0614c03║頭，數朵幽香和月暗。十分歸意為春留，風撩片片是
J23nB135_p0614c04║閑愁。
J23nB135_p0614c05║石門文字禪卷第八