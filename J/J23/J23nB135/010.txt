J23nB135_p0619a01║石門文字禪卷第十
J23nB135_p0619a02║宋江西筠溪石門寺沙門釋德洪覺範著
J23nB135_p0619a03║門人覺慈編錄毘陵天甯法雲堂校
J23nB135_p0619a04║七言律詩
J23nB135_p0619a05║十五日立春
J23nB135_p0619a06║千年像教唐朝寺，雪後新年晴復陰，殘僧無事春又
J23nB135_p0619a07║至，游客不來山自深。長廊掃葉望空翠，小閣卷經橫
J23nB135_p0619a08║水沉。三生白業有言說，一念淨心無古今。
J23nB135_p0619a09║晚步歸西崦
J23nB135_p0619a10║屋除有路入深壑，曳履翛然獨往還，播穀風光寒日
J23nB135_p0619a11║近，摘茶時節亂出間。花枝重少人甘老，燕子空忙春
J23nB135_p0619a12║自閒。歸晚斷橋逢野水，更能揎手弄潺顏。
J23nB135_p0619a13║宗公以蘭見遺風，葉蕭散蘭芽，並茁一榦，雙花
J23nB135_p0619a14║鬥開。宗以為瑞，乞詩記其事。
J23nB135_p0619a15║深林忽見蘭芽茁，不謂無人亦自賢。數葉橫風作纖
J23nB135_p0619a16║瘦，雙花含雪吐明鮮。照人秀色雖堪畫，入骨真香不
J23nB135_p0619a17║可傳。今日東君應擇婿，誰家兄弟鬥清妍？
J23nB135_p0619a18║黃幼安適過予所居題詩草聖甚妙
J23nB135_p0619a19║懷袖功名手未探，亂頭睡美厭朝參，筆端五色藻萬
J23nB135_p0619a20║象，胸次大千供劇談。山寺尋僧宿風雨，水軒見月出
J23nB135_p0619a21║東南。題詩滿壁龍蛇動，盛事他年說草庵。
J23nB135_p0619a22║元夕讀書罷夜寐
J23nB135_p0619a23║燈下文章已倦看，欲憑詩苦洗辛酸。世途忽起風波
J23nB135_p0619a24║易，富貴不忘貧賤難。姚塢路迷安石塚，桐川水落子
J23nB135_p0619a25║陵灘。臥聞屐響東廊靜，催粥華鯨吼夜殘。
J23nB135_p0619a26║示忠子
J23nB135_p0619a27║夢冷寒庭半夜雨，幽欣臨曉一番晴。柳嬌困頓欲眠
J23nB135_p0619a28║去，禽作清圓喚起聲。曳履點殘山寺靜，開經拾得紙
J23nB135_p0619a29║窗明。去年今日岐亭路，吹鬢塵埃研足行。
J23nB135_p0619a30║訪鑒師不遇，書其壁。
J23nB135_p0619b01║獨自來游微雨後，道人乞食及清晨，應門童子能迎
J23nB135_p0619b02║客，滿地榆錢欲買春。花醉發狂風日釅，柳眠喚起語
J23nB135_p0619b03║音真，政當借榻酬無事，熟鼾從教聒四鄰。
J23nB135_p0619b04║資國寺春晚
J23nB135_p0619b05║龍鄉戒曉月空斜，喚起清圓響絡車。燒筍餉田村窕
J23nB135_p0619b06║窈，拾薪煮繭語諠譁。美忻崖蜜嘗新果，香識山樊稱
J23nB135_p0619b07║意花。歸去路迷光已夕，浸門春水一池蛙。
J23nB135_p0619b08║聞龔德莊入山，先一日作詩迎之。
J23nB135_p0619b09║夢暖不知窗霧白，▆寒初愛縠羅輕，欣聞明日一龔
J23nB135_p0619b10║至，想見隨軒二李行，夜雨曉晴寒食近，水流花發子
J23nB135_p0619b11║規聲。披襟散坐青林下，依約斜川萬古情。
J23nB135_p0619b12║晚秋溪行
J23nB135_p0619b13║熟路沿溪過石橋，掃除秋晚淨迢迢，幽尋忽見蘭芽
J23nB135_p0619b14║茁，小立仍逢柿葉飄，撲摝水飛雙去鳥，𤤮瓏山響一
J23nB135_p0619b15║聲樵，歸來半掩殘經在，燕寢香凝碧未消。
J23nB135_p0619b16║張氏快軒
J23nB135_p0619b17║草樹分明天遠大，酒闌登賞更從容，眼寒數點鴈橫
J23nB135_p0619b18║雨，耳熱一窗風度松。光滑紙開秋色闊，淋漓墨潑暮
J23nB135_p0619b19║煙濃。欲傾蛟室瓊詞句，試借溫江卓筆峰。（一作替）
J23nB135_p0619b20║秋晚同超然山行
J23nB135_p0619b21║諸方游遍渾如夢，古寺歸來獨掩扃，無復詩篇雲錦
J23nB135_p0619b22║段，但餘心境木蛇形。高秋霜葉魚腮赤，落日遠山螺
J23nB135_p0619b23║髻青，步盡松陰忽回首，綠蘿疏處見谿亭。
J23nB135_p0619b24║送淨心大師住溫州江心寺
J23nB135_p0619b25║萬鍛爐中百怨門，哲人雖往典刑存，掃除臨濟實頭
J23nB135_p0619b26║謗，稱賞黃龍的骨孫。夢澤於菟三口視，丹山雛鳳九
J23nB135_p0619b27║苞文，還鄉妙曲誰能聽？一笛波心兩岸聞。
J23nB135_p0619b28║和清上人
J23nB135_p0619b29║駒兒墮地已汗血，毛骨蕭森落眼中，今見馬群方弄
J23nB135_p0619b30║影，會看雷電疾追風。媒龍何止十倍價？凡馬終當一
J23nB135_p0619c01║洗空。我是道林能賞駿，識君語妙到無同。
J23nB135_p0619c02║升上人過石門
J23nB135_p0619c03║門巷榆錢疊紫苔，十年心事首重回，暑風院落書籤
J23nB135_p0619c04║響，煙雨江村畫牒開。瓦枕藤床初破睡，蔗漿冰碗欲
J23nB135_p0619c05║生埃，風簷獨立看遺照，忽有溪僧犯犬來。
J23nB135_p0619c06║夏日偶書二首
J23nB135_p0619c07║碧縷橫斜試水沉，紅腮甘冷嚼來禽，含風廣殿聞棋
J23nB135_p0619c08║響，轉日回廊暗柳陰。強撚冰紈餘睡色，倦憑棐几適
J23nB135_p0619c09║閒心。攀翻涴衲黃塵事，過眼雲蹤不可尋。
J23nB135_p0619c10║偏地知誰柳際門，消閑自掃竹西軒。井花曉汲聞餘
J23nB135_p0619c11║滴，篆燒風摧覓舊痕。夢境消磨驚歲月，道鄉彷彿見
J23nB135_p0619c12║藩垣寶。書半摺山房寂，臥聽嬌鶯說怨恩。
J23nB135_p0619c13║鄒必東竹枕
J23nB135_p0619c14║黑甜誰欲當閒味？此枕令人穩稱心。風骨子猷居處
J23nB135_p0619c15║竹，典刑元亭醉時琴。宜籠霧鬢清圓語，聽學朱絃發
J23nB135_p0619c16║越音。不用製囊裁古錦，春寒長搭鬧花衾。
J23nB135_p0619c17║竹爐
J23nB135_p0619c18║博山沉水覺塵埃，旋斫凌雲綠玉材，自拭錦繃含淚
J23nB135_p0619c19║粉，要焚銀葉返魂梅。意消未掩黃庭卷，火冷空餘白
J23nB135_p0619c20║雪灰。應把熏衣閉深閣，流蘇想見畫屏開。
J23nB135_p0619c21║七月四日晝夢雲庵和尚教誨，久之而覺，作此
J23nB135_p0619c22║示超然。
J23nB135_p0619c23║夏窗午睡誰呼覺？院靜惟聞遶砌泉。夢裏緒言猶可
J23nB135_p0619c24║記，壁間遺像尚依然。襯珠定使拳披見，坐榻當令膝
J23nB135_p0619c25║處穿。塔在層峰衰眼力，何時同汝掃頹塼？
J23nB135_p0619c26║雲庵塔有雙桐作此寄因姪
J23nB135_p0619c27║十年不掃先師塔，聞有雙桐護石根，多寶佛應分半
J23nB135_p0619c28║座，主林神對現前身。詩成坐對南州祖，寫寄山中玉
J23nB135_p0619c29║澗因，他日就陰當縛屋，歲時香火願為鄰。
J23nB135_p0619c30║中秋對月
J23nB135_p0620a01║好天涼夕病衰餘，散步中庭瘦策扶。禪客相逢宿山
J23nB135_p0620a02║寺，玉輪同看上雲衢。十分歸思懸江國，一半秋光入
J23nB135_p0620a03║鬢鬚。草露濕衣香霧重，更將毛骨洗冰壺。
J23nB135_p0620a04║至上高謁李先甲會淵才德修
J23nB135_p0620a05║先甲志大性重遲，是中可築平生基，心期功名定不
J23nB135_p0620a06║赦，未識所與游從誰？淵才人間汗血驥，德修天上麒
J23nB135_p0620a07║麟兒。知君懷中有卿相，探手但未忙取之。
J23nB135_p0620a08║次韻睿廓然送僧還東吳
J23nB135_p0620a09║征夫應為指柴扉，湖水當門可濯衣，飛鳥已知今日
J23nB135_p0620a10║倦，舊鄰那悟昔人非？山情已作燖雞淨，世味真如嚼
J23nB135_p0620a11║蠟微。遙想夜航無管束，棹歌應載月明歸。
J23nB135_p0620a12║送瑩上人游衡嶽
J23nB135_p0620a13║紫蓋峰頭樓閣生，朱靈洞口水雲晴，盤空路作驚蛇
J23nB135_p0620a14║去，落日人如凍蟻行。重郭老師今健否？藏年珍木但
J23nB135_p0620a15║聞名，定應自掃巖邊石，時發披雲嘯月聲。
J23nB135_p0620a16║寄草堂上人
J23nB135_p0620a17║首夏年芳尚可尋，興來芒屨恣登臨，回頭故國煙波
J23nB135_p0620a18║闊，分袂幽人歲月深。落日杜鵑山館靜，熏風芳草柳
J23nB135_p0620a19║塘陰。知君宴坐忘機地，謾寄新詩話此心。
J23nB135_p0620a20║酬潛上人
J23nB135_p0620a21║滿鉤疏箔卷簷楹，秋靜江天刮眼明，梵冊已翻千偈
J23nB135_p0620a22║妙，爐香未散一堂清。沾衣菊露情難釋，風搖松聲夢
J23nB135_p0620a23║不成。我與道人緣分熟，可能朝夕厭逢迎。
J23nB135_p0620a24║贈為上人游方，昭默之子也。
J23nB135_p0620a25║年少辭師作遠游，人言虎穴不生彪。家聲自古能名
J23nB135_p0620a26║世，氣宇如今已食牛。奪得我機方肯住，從教棒打不
J23nB135_p0620a27║回頭。雲山萬疊翛然去，江漢無風一葉舟。
J23nB135_p0620a28║鄧秀才就武舉作詩美之
J23nB135_p0620a29║丈夫氣自磨牛斗，正似豐城獄屋刀。富貴豈終憑鐵
J23nB135_p0620a30║硯，功名先看擲霜毫。蘆華未稱迎風帽，紫綬從來賽
J23nB135_p0620b01║綠袍。杖策軍門君記取，祖宗漢室舊勳勞。
J23nB135_p0620b02║崇勝寺後竹千餘竿，獨一根秀出，呼為竹尊者。
J23nB135_p0620b03║高節長身老不枯，平生風骨自清臞。愛君脩竹為尊
J23nB135_p0620b04║者，卻笑寒松作大夫。不見同行木上座，空餘聽法石
J23nB135_p0620b05║為徒。戲將秋色供齋缽，抹月披雲得飽無。
J23nB135_p0620b06║童子名道員，年五歲餘，不茹葷，隨母往來禪林。
J23nB135_p0620b07║旦夕稍長，即與落髮覓詩，作此授之。
J23nB135_p0620b08║氣與秋容一倍清，出塵風骨自天成。逢僧論性人皆
J23nB135_p0620b09║說，指佛高談母亦驚。已覺君家鍾善慶，從來我法付
J23nB135_p0620b10║豪英。他年勘遍諸方老，古寺編蒲更道情。
J23nB135_p0620b11║題水鏡軒
J23nB135_p0620b12║小軒明快照巖阿，得道幽人喜氣多。但視世間如水
J23nB135_p0620b13║鏡，方知夢境有山河。佳眠不礙林光入，清坐何妨夜
J23nB135_p0620b14║月過。我亦思歸老丘壑，結鄰西崦肯容麼？
J23nB135_p0620b15║同吳家兄弟游東山約仲誠不至
J23nB135_p0620b16║東山重到讀題名，勝踐清游此合并，霧雨開晴秋滿
J23nB135_p0620b17║眼，暮雲欲合句先成。走禪璧月寒林靜，來客蘭叢玉
J23nB135_p0620b18║樹清。我老吐詞如朽木，蒸成芝菌報升平。
J23nB135_p0620b19║器之示巽中見懷次韻
J23nB135_p0620b20║折腳鐺尋穩處安，對君此夕久盟寒，狐裘不合須羊
J23nB135_p0620b21║袖，藥簏何妨缺夜千。秋壟此時驅健犢，道山何日跨
J23nB135_p0620b22║歸鸞？仙鑪只隔數丘耳，上水船方厄瀨湍。
J23nB135_p0620b23║書鑒上人香嚴堂
J23nB135_p0620b24║堂前叢玉知誰種？叢下高人自掃除，未論擊聲回顧
J23nB135_p0620b25║眄，先欣秀色上眉鬚。隨宜萬偈風宣說，頓現千身月
J23nB135_p0620b26║寫摹。就地對誰曾畫餅？當年饞水救飢無。
J23nB135_p0620b27║冷然齋
J23nB135_p0620b28║以身為舌毗尼藏，儼此空齋鏡面清。蟬蛻塵埃軒蓋
J23nB135_p0620b29║集，蝶成魂夢篆煙輕蘆。圖世界分遺境，玉麈天花委
J23nB135_p0620b30║落英。缽在道山歸去好，摩挲風馭笑平生。
J23nB135_p0620c01║謝性之惠茶
J23nB135_p0620c02║午窗石碾哀怨語，活火銀瓶暗浪翻，射眼色隨雲腳
J23nB135_p0620c03║亂，上眉甘作乳花繁。味香已覺臣雙井，聲價從來友
J23nB135_p0620c04║壑源。卻憶高人不同試，暮山空翠共無言。
J23nB135_p0620c05║訪友人二首
J23nB135_p0620c06║海棠雨過尚嬌春，袖手來尋林下人。未話柳條堪結
J23nB135_p0620c07║紐，且欣梅子可嘗新。孤蹤袞袞風中絮，萬事紛紛夢
J23nB135_p0620c08║裏塵。他日別山重會面，定知談笑絕鮮陳。
J23nB135_p0620c09║日暮荒城倚瘦藤，江南春思倍添增，那知淮水黃塵
J23nB135_p0620c10║路，忽見廬山綠髮僧。乞食久辭煙際寺，連床今對夜
J23nB135_p0620c11║深燈，明年我亦尋君去，同陟天池最上層。
J23nB135_p0620c12║石臺夜坐二首
J23nB135_p0620c13║故鄉乃有此叢林，下板何妨著寂音？永與世遺他日
J23nB135_p0620c14║志，尚嫌山淺暮年心。凍雲未放僧窗曉，折竹方知夜
J23nB135_p0620c15║雪深。琢句自應清似玉，更宜坡字硬黃臨。
J23nB135_p0620c16║歲晚山深過客稀，一燈清坐夜同誰？滴階寒響雪消
J23nB135_p0620c17║後，通火活紅灰陷時。斂目舊游真可數，蓋棺前事尚
J23nB135_p0620c18║難知。古今不隔諸緣淨，畫出巖中道者詩。
J23nB135_p0620c19║胡卿才時思亭
J23nB135_p0620c20║祗今冢木上雲雨，想見音容無恙時，竟作懷歸戀雲
J23nB135_p0620c21║舍，空餘淚眼看風枝。功名未洗終天恨，歲月難忘罔
J23nB135_p0620c22║極悲，已覺夜林無觸鹿，但看几硯出靈芝。
J23nB135_p0620c23║題此君軒
J23nB135_p0620c24║解知無竹令人俗，日報平安候起居，所以此君揖冰
J23nB135_p0620c25║雪，長吟餘翠滿衣裾。瘦行清坐搜詩處，雨葉風枝解
J23nB135_p0620c26║籜初。試作小軒聊寄傲，愛君生計未為疏。
J23nB135_p0620c27║喜文首座至
J23nB135_p0620c28║機鋒不減矮師叔，聞說叢林最飽參，無暇對人收泠
J23nB135_p0620c29║涕，卻能為我出寒巖。春江柔櫓何時聽？夜雨山房且
J23nB135_p0620c30║對談。掣電一懽端可貴，此生俱是再眠蠶。
J23nB135_p0621a01║超然自見軒
J23nB135_p0621a02║叢林爭致致不得，繭足徑來尋儼師。幽境自能情外
J23nB135_p0621a03║見，高懷獨出世間癡。清晨倚檻臨黃卷，五月亂山關
J23nB135_p0621a04║子規，夙習尚嗟消未盡，壁間時錄和陶詩。
J23nB135_p0621a05║清大師還姑蘇，塔其師骨石弔之，兼簡其弟。
J23nB135_p0621a06║聞說高懷照雪霜，道容一見自清涼，今隨生死晦心
J23nB135_p0621a07║月，空使湖山藹德香。故紙不堪看竹籠，凝塵那忍拂
J23nB135_p0621a08║繩床。安門弟子真持遠，獨為斯人未始亡。
J23nB135_p0621a09║閩僧不食已四十年贈之
J23nB135_p0621a10║銀髮齊眉衲半肩，相逢古寺獨欣然，自云出嶺三千
J23nB135_p0621a11║里，人見空餘四十年。擬欲就君求此術，預憂臨食必
J23nB135_p0621a12║流涎。何如萬事隨緣過，飢即須飧困即眠。
J23nB135_p0621a13║元祐五年秋，嘗宿獨木為詩以自遺，今復過此，
J23nB135_p0621a14║追舊感歎，用韻示超然二首。
J23nB135_p0621a15║獨木江頭纜客船，暮江秋色雨依然，落霞片段紅繃
J23nB135_p0621a16║水，危岫參差碧挂天。名利到頭成底事，田園歸得是
J23nB135_p0621a17║何年？崢嶸壯志消磨盡，滿目西風只自憐。
J23nB135_p0621a18║蹤跡漂流不繫船，舊游曾到意茫然，玉笙哀怨初涼
J23nB135_p0621a19║夜，秋月嬋娟落木天。往事已嗟如昨夢，壯懷無復似
J23nB135_p0621a20║當年，鑪峰當眼空相向，因念區區想見憐。
J23nB135_p0621a21║與客啜茶戲成
J23nB135_p0621a22║道人要我煮溫山，似識相如病裏顏。金鼎浪翻螃蟹
J23nB135_p0621a23║眼，玉甌絞刷鷓鴣斑。津津白乳衝眉上，拂拂清風產
J23nB135_p0621a24║腋間。喚起晴窗春晝夢，絕憐佳味少人攀。
J23nB135_p0621a25║宿香城寺
J23nB135_p0621a26║夜晴風細月華清，遶寺霜筠雪竹聲，錫響僧歸帝青
J23nB135_p0621a27║寶，夢香人宿水沉城。古今不隔塵都盡，心境俱忘鏡
J23nB135_p0621a28║對明，枕臂曉猿三叫絕，小窗燈暗讀殘經。
J23nB135_p0621a29║自張平道入瑤谿
J23nB135_p0621a30║衝虎曾經落照村，千峰盤盡始登門。慣聞跛腳阿師
J23nB135_p0621b01║法，喜見橫行道者孫。愛客精神清入畫，游方蹤跡夜
J23nB135_p0621b02║重論，杖藜又入層雲去，知有安公舊隱存。
J23nB135_p0621b03║九峰夜坐
J23nB135_p0621b04║千峰萬峰自雲雨，一宿兩宿心頹然。不知人間歲云
J23nB135_p0621b05║暮，但覺澗風吹夜泉。地爐火燄水正泣，篝燈委昏僧
J23nB135_p0621b06║未眠。古人去我不甚遠，何必想像臨遺編。
J23nB135_p0621b07║同世承世英世隆三伯仲蔡定國劉達道登滕
J23nB135_p0621b08║王閣
J23nB135_p0621b09║承英連璧光照坐，更著阿隆如鼎安，老兵先馳啟關
J23nB135_p0621b10║鑰，西山奔走登欄干。劉郎端默自凝遠，蔡侯奮髯牙
J23nB135_p0621b11║齒寒，但餘衰老百無用，搜句倚欄方細看。
J23nB135_p0621b12║寄李大卿
J23nB135_p0621b13║瓶盂又復寄西州，彌勒同龕古寺幽，睡起忽殘三月
J23nB135_p0621b14║夏，朝來拾得一簾秋。浮雲世事慵料理，斷梗閑蹤任
J23nB135_p0621b15║去留，投老山林多勝概，杖藜何日復同游？
J23nB135_p0621b16║余居百丈，天覺方註楞嚴，以書見邀，作此寄之
J23nB135_p0621b17║二首。
J23nB135_p0621b18║風定晴雲欲墮崩，林梢樓閣旋添增，一生高世清閑
J23nB135_p0621b19║侶，千尺當門紫翠層。對客不妨拴壞衲，倦禪時作靠
J23nB135_p0621b20║枯藤。暮年古格叢林在，重撥塵龕大智燈。
J23nB135_p0621b21║三世如來尊頂法，覆藏深密碧螺寒，通身是眼自不
J23nB135_p0621b22║見，擘面出頭窺更難。四義僅能分肉髻，八還終恐隔
J23nB135_p0621b23║花冠，爭如劈佛丹霞手，揭露從教覿體看。
J23nB135_p0621b24║寄龍安照禪師
J23nB135_p0621b25║隨分叢林古格存，龍安真是泐潭孫，獨持一節無求
J23nB135_p0621b26║世，勘破諸方不出門。石虎已忘蹲草見，木蛇久滅住
J23nB135_p0621b27║山痕。遙知百事俱衰落，尚有工夫虱自捫。
J23nB135_p0621b28║聞龍安往夏口迎張左丞，遂泝流至鄂渚，相別
J23nB135_p0621b29║還山，作此寄之。
J23nB135_p0621b30║無盡龍安兩勍敵，大梅龐老是同參。近聞赤壁同登
J23nB135_p0621c01║賞，想見清風助笑談。已作汎舟游夏口，又成橫錫過
J23nB135_p0621c02║江南。歸來萬壑松聲在，依舊閑雲沒草庵。
J23nB135_p0621c03║別龍安
J23nB135_p0621c04║朅來幕阜峰前寺，彌勒同龕兩見秋，今日他山生遠
J23nB135_p0621c05║念，何年此地復重游？主人有道忘欣厭，閑客無求任
J23nB135_p0621c06║去留。索紙題詩聊贈別，更哦江海一沙鷗。
J23nB135_p0621c07║次韻無代送僧歸吳
J23nB135_p0621c08║春掠湓江綠染眸，多情還解向東流，故應夜夢清蒼
J23nB135_p0621c09║勝，欲趁春光爛熳游。飽學尚嗟心未死，痛吟已覺鬢
J23nB135_p0621c10║先秋。何當一棹華亭上，閑唱波寒月滿舟。
J23nB135_p0621c11║懷友人
J23nB135_p0621c12║尋常輕別尚消魂，何況交情過弟昆？孰謂此身閑日
J23nB135_p0621c13║月，自慚疏跡信乾坤。泠泠小雨江邊路，薄薄浮煙竹
J23nB135_p0621c14║外村。回首舊游方契闊，孤舟何處宿黃昏？
J23nB135_p0621c15║汪履道家觀古書
J23nB135_p0621c16║風流前輩已成塵，筆跡猶為世所珍，促膝猛觀驚盛
J23nB135_p0621c17║事，臨風長想見斯人。氣生偉逸龍蛇動，秀發精神點
J23nB135_p0621c18║畫新。破篋尚能多此物，且欣汪子未全貧。
J23nB135_p0621c19║悼性上人
J23nB135_p0621c20║三年三過龍安寺，亹亹清談解逼人，顧我偷閑久無
J23nB135_p0621c21║侶，與君數面自成親。轉頭忽作幽冥隔，彈指空驚夢
J23nB135_p0621c22║寐新，病眼看秋欲淒眩，攀翻投老一傷神。
J23nB135_p0621c23║秋日還廬山，故人書，因以為寄。
J23nB135_p0621c24║風葉鳴廊夜色晴，隔雲微月稍分明。下簾徒怯衣裳
J23nB135_p0621c25║薄，拂榻空驚枕簟清。病眼得秋還少睡，壯心於世尚
J23nB135_p0621c26║多情，何時卻作廬山去？渡水穿雲取次行。
J23nB135_p0621c27║誠上人求詩
J23nB135_p0621c28║我昔車輪翠裏行，只今懷想似前生。那知古寺僧窗
J23nB135_p0621c29║下，偶見高人眼倍明？秋月半鉤留客意。凍雲千頃欲
J23nB135_p0621c30║歸情。杖藜笑出千峰去，添得蒼崖響答聲。
J23nB135_p0622a01║雪夜讀涪翁所作愛之，因懷其人，和韻奉寄超
J23nB135_p0622a02║然。
J23nB135_p0622a03║溪雨初收岸草微，柳絲堪入綠羅機。望中情遠恨煙
J23nB135_p0622a04║樹，何處暖多嫌衲衣。卻信真人還有夢，豈關禪子未
J23nB135_p0622a05║忘機。春風痛與傳消息，教憶舊山新翠歸。
J23nB135_p0622a06║公亮超然見和因寄復荅之
J23nB135_p0622a07║高人秀句入幽微，濯出秦川錦一機，剪製未為春步
J23nB135_p0622a08║幛，暗投先作夜行衣。語尊九鼎真難荷，意的千鈞善
J23nB135_p0622a09║發機，早晚杖藜松下見，應疑劉遠谷中歸。
J23nB135_p0622a10║瑞香花
J23nB135_p0622a11║靈根聞是花中瑞，可憐亦肯乘春開。色深卷肉淺巴
J23nB135_p0622a12║錦，香濃入骨生秦梅。也知秀麗不群品，最宜陰潔幽
J23nB135_p0622a13║庭栽。落英紅葉不忍掃，從教狼藉蒙蒼苔。
J23nB135_p0622a14║別靈源禪師
J23nB135_p0622a15║平生風骨秀琳琅，水鏡胸懷未易量，聲利光中忙趣
J23nB135_p0622a16║少，煙霞影裏淡心長。雲泉隱德無情動，猿鳥侵身不
J23nB135_p0622a17║亂行，他日定歸當卜築，青藜紫蕨壯詩腸。
J23nB135_p0622a18║贈許秀才
J23nB135_p0622a19║虯髭鐵面鶴精神，水鑑心胸不受塵，吹耳松風靠藜
J23nB135_p0622a20║杖，敞衣山月岸綸巾。虎頭猿臂成何事？道骨方瞳亦
J23nB135_p0622a21║可人。他日西湖如過我，飲君一味武林春。
J23nB135_p0622a22║送軫上人之匡山
J23nB135_p0622a23║何處高人雲路迷，相逢忽薦目前機。偶逢菜葉隨流
J23nB135_p0622a24║水，知有茅茨在翠微。瑣碎夜談皆可聽，煙霏秋嶺欲
J23nB135_p0622a25║同歸。翛然又向諸方去，無數山供玉麈揮。
J23nB135_p0622a26║與晦叔至奉新
J23nB135_p0622a27║欲去未成還執手，西風疏雨晚絲絲。暗驚歲月行飄
J23nB135_p0622a28║忽，那更人生苦別離？君已到心工筆語，我今歸計老
J23nB135_p0622a29║茆茨。冷齋後夜誰同宿？莫向燈前讀此詩。
J23nB135_p0622a30║送敏上人
J23nB135_p0622b01║密林病葉強翻紅，已覺清秋夜氣濃，懶復小窗邀獨
J23nB135_p0622b02║秀，卻應歸夢挂雙峰。水分淮甸當懸席，路遶匡山可
J23nB135_p0622b03║振笻。若見虎溪谿上月，為言相憶作衰容。
J23nB135_p0622b04║過孜莫翁
J23nB135_p0622b05║禹穴朝來散晚參，一程隨便達雲巖，南山任把浮雲
J23nB135_p0622b06║蔽，西嶺猶將落日銜。幽徑野花開舊菊，石床楸子下
J23nB135_p0622b07║高杉。投宵夜永寒無寐，良憶真僧衣不蠶。
J23nB135_p0622b08║次韻二僧題永安壁上
J23nB135_p0622b09║二休書壁詩爭妙，促席吟時愧不同，豪句大鯨秋駕
J23nB135_p0622b10║浪，俊才細馬曉追風。支笻放蕩千峰裏，萬事收藏一
J23nB135_p0622b11║笑中。約我清溪老蓮社，茅茨相映小橋東。
J23nB135_p0622b12║贈王司法
J23nB135_p0622b13║輕帆已有渡江期，高會清游惜此時，水閣颺煙晴試
J23nB135_p0622b14║茗，雪窗剪燭夜論詩。衝寒遠鴈來橫浦，弄色新梅半
J23nB135_p0622b15║糝枝。林下自知無一事，亦應風月動關思。
J23nB135_p0622b16║和許樂天
J23nB135_p0622b17║滄溟曾見化微塵，花發桃源幾度春。俗眼莫輕狂道
J23nB135_p0622b18║士，此身應是謫仙人。清彈一曲悲風遠，絕唱千章白
J23nB135_p0622b19║雪新，異日三茅成卜築，卻因瓶錫得為鄰。
J23nB135_p0622b20║師復作水餅供出五詩送別謝之
J23nB135_p0622b21║草堂野飯蜀江濱，妥貼寒光刻削人，忽展五篇爭疾
J23nB135_p0622b22║讀，便驚四座暖生春。已欣蓮社風流在，更覺溪山氣
J23nB135_p0622b23║味新。放箸翛然廬嶽去，門欄他日夢應頻。
J23nB135_p0622b24║贈鑒上人
J23nB135_p0622b25║毗尼藏出清淨寶，精進林生功德香，但得身心常寂
J23nB135_p0622b26║靜，自然毛孔發靈光。蒼苔不厭芒鞋弊，空翠偏宜壞
J23nB135_p0622b27║衲荒，好在虎溪長不出，阿持何意尚遊方？
J23nB135_p0622b28║贈靜上人
J23nB135_p0622b29║雪摧枯慮默如瘖，秋壓寒松老不禁。一室閉門稀識
J23nB135_p0622b30║面，半窗斜照自拴針。重城此日留詩別，疊巘何年結
J23nB135_p0622c01║伴尋？衰退寧堪久塵土？相看滿眼是歸心。
J23nB135_p0622c02║表上人久事雲庵過余石門
J23nB135_p0622c03║凍折枯杉已死灰，豈宜安著在塵埃？偎衰不入今人
J23nB135_p0622c04║眼，精進曾親古佛來。愛子渠渠念綈惠，為余得得出
J23nB135_p0622c05║巖隈，蒼顏華首供衰暮，未死重逢更幾回。
J23nB135_p0622c06║次韻超然
J23nB135_p0622c07║翠寒空覺此生浮，歲月催人鬢易秋，忽憶倚天廬嶽
J23nB135_p0622c08║去，更尋清境武林游。情親愧與高人別，興發徒煩夜
J23nB135_p0622c09║月留。他日西湖遠相憶，為君一笑散沙鷗。
J23nB135_p0622c10║寄楷禪師
J23nB135_p0622c11║龍蛇頭角混埃塵，臨死方知老淨因。三度傲辭天子
J23nB135_p0622c12║敕，一生甘作淨名身。虎皮羊質成何事？牛馬襟裾亦
J23nB135_p0622c13║謾陳。須信屈原千載後，空門猶有獨醒人。
J23nB135_p0622c14║璲首座出示巽中詩
J23nB135_p0622c15║左手不仁右手明，懷情亦復棄藜床，不知門外山花
J23nB135_p0622c16║發，但覺君來笑語香。頎紹神情掃秋晚，瘦權詩句挾
J23nB135_p0622c17║風霜。兩翁杖屨相追逐，此夕因依夜話長。
J23nB135_p0622c18║贈李秀才
J23nB135_p0622c19║門掩青山相並居，愛君家法不蕭疏。錦囊舉子能佳
J23nB135_p0622c20║句，瑞鳥隱公多諫書。學士八塼聲價在，謫仙千首笑
J23nB135_p0622c21║談餘，清朝第一他年事，且看歸來著翠裾。
J23nB135_p0622c22║贈修上人
J23nB135_p0622c23║我愛修公亦自賢，未忻城郭愛林泉，醉騎鯨背詩遺
J23nB135_p0622c24║落，閑把牛毛字細編。還我青山當夏晚，乞君佳句著
J23nB135_p0622c25║床前，雨餘獨憑煙雲上，目送孤鴻落照邊。
J23nB135_p0622c26║次韻超然竹陰秋夕
J23nB135_p0622c27║月脅雲行夜未深，滿庭風露葉辭林，知誰墻外千竿
J23nB135_p0622c28║竹，分我窗西一畝陰。山好已無歸國夢，老閑猶有讀
J23nB135_p0622c29║書心。剩題詩句酬幽隱，歲月翩翩接趐禽。
J23nB135_p0622c30║廬山寄都下邦基德祖諸故人
J23nB135_p0623a01║勢占江南三百里，煙霏相映出層樓，芒鞋竹杖山兼
J23nB135_p0623a02║水，坐看行吟春復秋。浮世萬途成底事，吾生一飽更
J23nB135_p0623a03║何求？故人京洛風埃地，能信山中此樂不？
J23nB135_p0623a04║送宗上人歸南泉
J23nB135_p0623a05║燈外佳眠試冷齋，欲成歸夢暗驚回。一軒秋色侵衣
J23nB135_p0623a06║重，半夜波聲拍枕來。江國潮平人獨令，海山家在意
J23nB135_p0623a07║徘徊。倚藤明日秦淮上，看子風帆十幅開。
J23nB135_p0623a08║晚坐藏勝橋望石門
J23nB135_p0623a09║好山千葉青蓮曉，斫額令人意已消。微出樓臺知有
J23nB135_p0623a10║寺，倦行雲樹忽逢橋。此生未覺叢林負，肯處真教日
J23nB135_p0623a11║劫超。閒拾墮薪成淺立，細泉幽澗響寒蜩。
J23nB135_p0623a12║至圓通僧覓詩
J23nB135_p0623a13║漱霧跳珠響澗泉，千峰秀出雨餘天，共驚繡帽銅腮
J23nB135_p0623a14║老，重到香罏石耳邊。清境荒涼歸歎息，故人迎笑尚
J23nB135_p0623a15║依然，明年過此還相見，應及春風社燕前。
J23nB135_p0623a16║送僧遊南嶽
J23nB135_p0623a17║古寺閒關聊作招，夏秋歸思謾迢迢。枕中柔櫓驚鄉
J23nB135_p0623a18║夢，門外秦淮漲夜潮。想見舊房生薜荔，不堪疏雨在
J23nB135_p0623a19║芭蕉，何時卻理緣雲策？峰頂同誰看石橋？
J23nB135_p0623a20║送隆上人
J23nB135_p0623a21║人生聚散等兒戲，夢境紛然此一時，老去漸知為客
J23nB135_p0623a22║味，秋來長作送人詩。感君義色分心曲，慰我年華兩
J23nB135_p0623a23║鬢絲，想見故鄉霜菊後，屋頭千樹橘纍垂。
J23nB135_p0623a24║次韻諒上人南軒避暑
J23nB135_p0623a25║人間酷暑推不去，愛此南軒一榻空，眼倦拋書成午
J23nB135_p0623a26║睡，夢悠誰復羨王公？豈知塵土隨肥馬，但覺熏風掠
J23nB135_p0623a27║壞桐。起步西園閒倚杖，石榴花出數枝紅。
J23nB135_p0623a28║贈吳山人
J23nB135_p0623a29║已得希夷旨趣深，平生蹤跡任浮沉，壺中景待和煙
J23nB135_p0623a30║臥。海上山須帶鶴尋。月裏一枝慵舉手，人間萬事肯
J23nB135_p0623b01║關心。出塵風骨憑誰識？且枕焦桐混世吟。
J23nB135_p0623b02║東溪僧聽泉堂
J23nB135_p0623b03║諸方游遍歸來晚，閒構虛堂贖世紛。雷轉空山動林
J23nB135_p0623b04║葉，雪飛亂石濺溪雲。石橋舊處龍湫吼，漱玉曾看嶽
J23nB135_p0623b05║色分。拄策眼高雙耳聵，上方白塔卻親聞。
J23nB135_p0623b06║送莊上人歸雲居
J23nB135_p0623b07║青鎖曉開殘雨上，煙鬟春解笑聲中。叢林今日猶雌
J23nB135_p0623b08║伏，膺簡當年是法雄。露碗憶嘗安樂味，錦籠曾著瑞
J23nB135_p0623b09║香濃。何時玉缽青林下，與子婆娑小立同。
J23nB135_p0623b10║上元宿百丈
J23nB135_p0623b11║上元獨宿寒巖寺，臥看篝燈映薄紗，夜久雪猿啼嶽
J23nB135_p0623b12║頂，夢回清月在梅花。十分春瘦緣何事？一掬歸心未
J23nB135_p0623b13║到家。卻憶少年行樂處，軟紅香霧噴京華。
J23nB135_p0623b14║次韻黃次山見寄
J23nB135_p0623b15║君詩清絕似沅湘，寫妙宣心氣味長。地僻且為三徑
J23nB135_p0623b16║樂，才高真是萬夫望。隨流我自分涇渭，賞駿誰能略
J23nB135_p0623b17║牝黃？自古豐城匿神物，斗牛應覺動光芒。
J23nB135_p0623b18║石門文字禪卷十