J23nB135_p0623c01║石門文字禪卷第十一
J23nB135_p0623c02║宋江西筠溪石門寺沙門釋德洪覺範著
J23nB135_p0623c03║門人覺慈編錄毘陵天甯法雲堂校
J23nB135_p0623c04║七言律詩
J23nB135_p0623c05║春日同祖賢二道人步雲歸亭，忽憶東坡此日
J23nB135_p0623c06║詩，有懷其人次韻。
J23nB135_p0623c07║誰家楊柳欲遮門，依約東坡醉處村，捶地不堪華屋
J23nB135_p0623c08║句，仰天空記刻舟痕。尚餘千載風流在，乞與三人語
J23nB135_p0623c09║笑溫，歸路松風吹凍耳，共追前事弔英魂。
J23nB135_p0623c10║與客論東坡作此
J23nB135_p0623c11║東坡醉墨浩琳琅，千首空餘萬丈光，雪裏芭蕉失寒
J23nB135_p0623c12║暑，眼中騏驥略玄黃。機輪妙轉風雷舌，春色濃纏錦
J23nB135_p0623c13║繡腸。可惜騎魚天上去，斷絃空壁暗淒涼。
J23nB135_p0623c14║京師上元觀駕二首
J23nB135_p0623c15║及時膏雨已闌珊，黃道新泥曉未乾，白面郎敲金鐙
J23nB135_p0623c16║過，紅妝人揭繡簾看。管絃叫月宣和氣，燈火燒空奪
J23nB135_p0623c17║暮寒，咫尺鳳樓開雉扇，玉皇仙仗紫雲端。
J23nB135_p0623c18║閣雨輕寒斂夕氛，青牛畫轂已爭奔，皇州浩蕩風光
J23nB135_p0623c19║裏，紫陌喧闐笑語溫。冠壓花枝馳萬騎，簾垂繡箔卷
J23nB135_p0623c20║千門，特傳詔語君恩重，凝睇天階謝至尊。
J23nB135_p0623c21║次韻天覺進喜雪
J23nB135_p0623c22║萬馬天街聽啟關，曉光佳氣潑人寰，春生殿閣玲瓏
J23nB135_p0623c23║外，秀發園林頃刻間。為瑞懽聲浮動植，爭妍詩句麗
J23nB135_p0623c24║江山，從教飛上朱藍袂，點綴彤墀玉筍斑。
J23nB135_p0623c25║別天覺左丞
J23nB135_p0623c26║童頰清光已渾圓，共驚玉骨解藏年，庵中篆縷長凝
J23nB135_p0623c27║帳，門外雲濤欲際天。道眼從來無異見，微蹤何幸預
J23nB135_p0623c28║談禪？新詩滿篋江南去，又作叢林盛事傳。
J23nB135_p0623c29║李德茂家有磈石如匡山雙劍峰求詩
J23nB135_p0623c30║胸次能藏大千界，掌中笑看小重山，飛來華嶽一峰
J23nB135_p0624a01║失，幻出匡廬雙劍閒。偶觸篆煙雲點綴，戲澆硯滴瀑
J23nB135_p0624a02║潺顏，莫將道眼生分別，隨意聊安几案間。
J23nB135_p0624a03║余昔居百丈，元夕有詩，後十年是夕過京師，期
J23nB135_p0624a04║子因不至。
J23nB135_p0624a05║北遊爛熳看并川，重到皇州及上元，燈火風光記前
J23nB135_p0624a06║事，管絃音節試新翻。期人不至情如海，穿市歸來月
J23nB135_p0624a07║滿軒，忽憶寒嵒曾獨宿，雪窗殘夜一聲猿。
J23nB135_p0624a08║都下送僧歸閩
J23nB135_p0624a09║汴水悠悠去不回，綠波垂柳眼初開，日邊無意事迎
J23nB135_p0624a10║送，海畔有山歸去來。白卻人頭忙日月，緇飄山衲亂
J23nB135_p0624a11║風埃，此行若到忘情處，拂石猿聲後夜哀。
J23nB135_p0624a12║夜雨歇懷淵才邦基
J23nB135_p0624a13║劇笑無因見秀眉，勞生會合恨難期，永懷京國舊游
J23nB135_p0624a14║處，伏枕夢魂初破時。戰葉蕭蕭山雨後，遶床唧唧草
J23nB135_p0624a15║蟲悲，明年定復西歸去，船尾何妨載我隨。
J23nB135_p0624a16║寄權巽中
J23nB135_p0624a17║摩雲標格久去眼，傳得詩詞錦段新，雪玉在躬秋滿
J23nB135_p0624a18║鬢，風雷為舌語驚人。留連南浦西山雨，棄擲鑪鋒繡
J23nB135_p0624a19║谷春，何日詩肩擁寒帔？對床聽我說京塵。
J23nB135_p0624a20║書承天寺西齋壁
J23nB135_p0624a21║半年客食毗陵寺，頗厭塵埃污衲裙，雖有一身猶外
J23nB135_p0624a22║物，且將萬事付浮雲。忽思放浪佳山水，要與頑麻散
J23nB135_p0624a23║骨筋，涼夜滿庭風露重，竹梢微月欲紛紛。
J23nB135_p0624a24║靈隱送僧還南嶽
J23nB135_p0624a25║海隅相識笑談餘，清境同疑在玉壺，方作靈山棲小
J23nB135_p0624a26║嶺，又隨苕水出東吳。透鬚白雪驚衰老，脫手青春入
J23nB135_p0624a27║歎吁，懸想他年衡嶽寺，雨窗相對話西湖。
J23nB135_p0624a28║宿靈山示月上人
J23nB135_p0624a29║地靈形勢自天成，山色溪光潑眼明，北岫飛來么鳳
J23nB135_p0624a30║落，東鄰相去一牛鴻。霜筠遶寺秋無數，璧月臨軒夜
J23nB135_p0624b01║更清，已約高人結蓮社，他年香火寄餘生。
J23nB135_p0624b02║送僧歸石門
J23nB135_p0624b03║曾學雲庵逸格禪，別來江柳幾春煙，相逢水寺初嘗
J23nB135_p0624b04║橘，忽憶風簷共擘蓮。遙想到山寒食後，卻思分首上
J23nB135_p0624b05║元前，與誰振策西湖路，清曉一聲啼杜鵑。
J23nB135_p0624b06║至西湖招廓然遊春
J23nB135_p0624b07║別後西湖長在夢，相逢氣韻宛清真，劇談要使君頤
J23nB135_p0624b08║脫，大笑從教坐客瞋。淮海飄零方見友，湖山秀絕更
J23nB135_p0624b09║逢春，快當火急追清景，莫厭尋幽散策頻。
J23nB135_p0624b10║廓然得石門信，歎其踵席非其人，用韻酬之二
J23nB135_p0624b11║首。
J23nB135_p0624b12║相對天涯歲月新，石門消息遠難真，乘閑且覓幾場
J23nB135_p0624b13║笑，疾惡休生一念瞋。襯鷺芙蕖方破暖，藏鴉柳色又
J23nB135_p0624b14║殘春，光陰如此空搔首，行誦知歸倦鳥頻。
J23nB135_p0624b15║頹綱安得見重新？紅紫紛紛正亂真，已矣無才吾自
J23nB135_p0624b16║歎，慨然有志子宜瞋。閑尋陳跡消磨日，強作新詩挽
J23nB135_p0624b17║絆春，振策蘇隄朝復暮，路人應笑往來頻。
J23nB135_p0624b18║廓然再和復答之六首
J23nB135_p0624b19║獨立湖邊一笑新，紛紛世事信非真，竹林逢寺端須
J23nB135_p0624b20║往，藜杖敲門不怕瞋。僮僕見人空自若，軒窗幽處亦
J23nB135_p0624b21║藏春，老僧那識閑來興，怪我時時過此頻。
J23nB135_p0624b22║與君藉草湖邊坐，聽我論懷句句真，慵鬥睡魔強分
J23nB135_p0624b23║怯，懶酬詩債不須瞋。亦知人壽一百歲，已識老來三
J23nB135_p0624b24║十春，相見幾回開口笑，憂愁風雨可勝頻。
J23nB135_p0624b25║湖水行歌鴨綠新，吳音清軟十分真，但知客子幽情
J23nB135_p0624b26║快，不管游人醉眼瞋。戈昔曾聞能倒日，筆今猶喜解
J23nB135_p0624b27║收春，剩將詩句藏深篋，歸去須知展玩頻。
J23nB135_p0624b28║處處山川俱勝絕，滿村風物自純真，橫舟隔岸殊堪
J23nB135_p0624b29║喚，吠犬隨人不識瞋。歸鳥獨飛當晚照，鳴鳩相應正
J23nB135_p0624b30║深春，心期卜築藏幽隱，忽笑行行指劃頻。
J23nB135_p0624c01║湖山昔夢雖非實，開睫今游未必真，久客情多空自
J23nB135_p0624c02║厭，故山歸晚欲誰瞋？聊將愁裏十分興，更賞湖邊一
J23nB135_p0624c03║半春，君儻肯來尤所願，莫辜日日作詩頻。
J23nB135_p0624c04║繞舍初晴對意新，出門幽鳥語如真，催耕布穀殊堪
J23nB135_p0624c05║聽，勸客提壺卻莫瞋。隴麥約風遠有浪，海棠經雨忽
J23nB135_p0624c06║添春，可憐好景無人共，回首斜陽太息頻。
J23nB135_p0624c07║明日欲往龍華瞻大士像，廓然和前詩敘其事，
J23nB135_p0624c08║又用韻答之。
J23nB135_p0624c09║雙林大士不復見，聞說龍華畫像真，要向冰霜識風
J23nB135_p0624c10║骨，願求清冷洗貪瞋。空庭再拜儼如在，扣几重看喜
J23nB135_p0624c11║勝春，我亦鈍根期聽法，質疑他日故應頻。
J23nB135_p0624c12║又和前韻二首
J23nB135_p0624c13║頭白逢人宛似新，自嗟世態不容真，君才廓落宜無
J23nB135_p0624c14║合，我語剛強屢被瞋。千里來尋非愛雪，一時行樂謾
J23nB135_p0624c15║游春，鄰居冷淡應相笑，數夕溫然語話頻。
J23nB135_p0624c16║篇篇俊逸間清新，老閱群才始見真，秀卻採蓮溪畔
J23nB135_p0624c17║態，豪吞指壁柱邊瞋。肺腸舊信能纏錦，文字今知解
J23nB135_p0624c18║鬥春，筆力肯低容我和，詩成無惜寄來頻。
J23nB135_p0624c19║偶讀和靖集，戲書小詩卷尾，云：長愛東坡眼不
J23nB135_p0624c20║枯，解將西子比西湖。先生詩妙真如畫，為作
J23nB135_p0624c21║春寒出浴圖。廓然見詩大怒，前詩規我，又和
J23nB135_p0624c22║二首。
J23nB135_p0624c23║居士多情工比類，先生詩妙解傳真，只知信口從頭
J23nB135_p0624c24║詠，那料高人作意瞋。雲墮鬢垂初破睡，山低眉促欲
J23nB135_p0624c25║嬌春，何須夢境生分別？笑我忘懷歎愛頻。
J23nB135_p0624c26║輕狂舉世誰非偽？遲鈍知余卻甚真，未把僻懷投俗
J23nB135_p0624c27║好，且將狂語博君瞋。已嗟心折垂垂老，忍看花飛片
J23nB135_p0624c28║片春，滿眼閑愁圖不得，江南無奈到心頻。
J23nB135_p0624c29║錢濟明作軒於古井旁名冰華賦此
J23nB135_p0624c30║刮地陰風翦玉麈，那知此井解藏春？折膠墮指嗟時
J23nB135_p0625a01║事，秀骨溫顏似主人。碧甃湛明堪數髮，小軒深靜可
J23nB135_p0625a02║收身，超然高趣真難及，浪士愚溪一笑新。
J23nB135_p0625a03║鍾山悟真庵西竹林間，蒼崖千尺，歲久折裂。余
J23nB135_p0625a04║與敦素行山中，至此未嘗不徘徊。庵僧為開
J23nB135_p0625a05║軒向之，盡收其形勝，名曰兩翁，作此。
J23nB135_p0625a06║水邊修竹纔堪數，竹外蒼崖已半頹，我輩自追方外
J23nB135_p0625a07║樂，軒窗誰為此間開？待邀山月三人共，要聽松風萬
J23nB135_p0625a08║壑哀，坐久篆畦香遶遍，碧消煙縷雪殘灰。
J23nB135_p0625a09║次韻敦素兩翁軒見寄
J23nB135_p0625a10║識暗長嗟未燭微，坐令歸夢遶嵒扉，忽驚塵土登鬚
J23nB135_p0625a11║鬢，已覺雲山負衲衣。孤坐知君扶瘦策，此詩慰我脫
J23nB135_p0625a12║危機，天藏鍾阜一區勝，乞與君儕為發揮。
J23nB135_p0625a13║大風夕懷道夫敦素
J23nB135_p0625a14║病覺春寒花信重，起來散策夕陽中，方收一霎挂龍
J23nB135_p0625a15║雨，忽作千林攧鷂風。淮水粘天雪翻浪，吳山吐月鏡
J23nB135_p0625a16║緣空，二豪詩眼應驚駭，覓句遙知與我同。
J23nB135_p0625a17║宿鹿苑書松上人房二首
J23nB135_p0625a18║數峰煙翠疊黃昏，忽見松間窈窕門，好境未將佳句
J23nB135_p0625a19║寫，幽懷先與故人論。隔林每恨音容阻，此夕相逢笑
J23nB135_p0625a20║語溫，雪意不成應有月，夜深同看湧金盆。
J23nB135_p0625a21║冷齋託宿自攜衾，臥聽松風度栗林，黃卷青燈紙窗
J23nB135_p0625a22║下，白灰紅火地爐深。夢回清響春嵒溜，夜久幽香噴
J23nB135_p0625a23║水沈，慣作橫刀眠下板，為君令有住庵心。
J23nB135_p0625a24║李師尹以端硯見遺，作此謝之。
J23nB135_p0625a25║歙珍先數刷絲紋，那料端谿更逸群，已作退閑今似
J23nB135_p0625a26║我，溫然自重尚如君。豈宜禪室埋聲價，合在文場著
J23nB135_p0625a27║策勳，忍垢風櫺應有夢，夢隨筆陣掃煙雲。
J23nB135_p0625a28║次韻王節推安道見過雲蓋二首
J23nB135_p0625a29║湘山名與故山齊，寺在沙村斷岸西，繫馬槐根秋雨
J23nB135_p0625a30║歇，倚欄雲際莫猿啼。公宜談笑光臺閣，我合摧頹老
J23nB135_p0625b01║澗谿，袖有新詩如瀉出，逼人駿氣不容羈。
J23nB135_p0625b02║睡起春衫取次披，髻雲隨從倚欄時，生憎柳底鶯聲
J23nB135_p0625b03║巧，不分花前日影移。伊昔笑來憂易老，而今思去恨
J23nB135_p0625b04║難追，林梢懸挂團團日，無語東風玉箸垂。
J23nB135_p0625b05║宿石霜山前莊，夢拜普賢像，明日到院，見壁間
J23nB135_p0625b06║畫如所夢，有作。
J23nB135_p0625b07║十幅蛾眉紫翠寒，何人逸想發毫端？忽驚瑞色雲間
J23nB135_p0625b08║相，曾向清宵夢裏看。影像不真心自寂。悟迷無隔指
J23nB135_p0625b09║空彈，了然一念非新故，我與群生入正觀。
J23nB135_p0625b10║贈湧上人乃仁老子也
J23nB135_p0625b11║照人風骨玉頎然，來慰衰途亦自賢，肝膽秋光磨洞
J23nB135_p0625b12║徹，齒牙嶽色嚼芳鮮。應傳畫裏風煙句，更學詩中文
J23nB135_p0625b13║字禪，已作一燈長到曉，定能百衲不知年。
J23nB135_p0625b14║道林喜見故人
J23nB135_p0625b15║十年一別今重見，風度依然照映人，韻勝折松秋露
J23nB135_p0625b16║骨，氣和寒谷夜生春。三都君已傳名譽，萬事吾今付
J23nB135_p0625b17║欠申，夢境樓鐘同此聽，獨尋陳跡記前身。
J23nB135_p0625b18║送日上人歸石門
J23nB135_p0625b19║三界無家誰適從？大千俱集笑談中，江南湖外夢到
J23nB135_p0625b20║曉，宴坐經行月運空。狐死懷生正丘首，鳥棲知暖擇
J23nB135_p0625b21║南風，石門今日名天下，想見沿崖一徑通。
J23nB135_p0625b22║靈隱山次超然韻，時超然歸南嶽住庵，勸之。
J23nB135_p0625b23║君亦工詩苦入神冥，搜物象故應貧，客兒亭下纔相
J23nB135_p0625b24║見，巾子峰前便卜鄰。夢裏筆期生蕊萼，胸中鏡懶拂
J23nB135_p0625b25║埃塵，何當鈯斧住山去？要看青原一角麟。
J23nB135_p0625b26║湘山獨宿聞雨
J23nB135_p0625b27║殷床鐘靜自垂簾，庭樹無聲欲雪天，山寺淒涼容我
J23nB135_p0625b28║宿，地鑪深暖枕肱眠。銅瓶秋蚓為誰泣？蠟燭春花亦
J23nB135_p0625b29║自妍，夜半夢回聞驟雨，十年蹤跡一茫然。
J23nB135_p0625b30║讀三國志
J23nB135_p0625c01║無計酬勞夏簟涼，遺編枕上閱興亡，氣增髯竟從玄
J23nB135_p0625c02║德，笑裏瞞徒造子將。漢鼎未移存北海，蜀兵已挫失
J23nB135_p0625c03║南陽，莫將勝敗論人物，忠義千年有耿光。
J23nB135_p0625c04║妙高老人臥病，遣侍者以墨梅相迓。
J23nB135_p0625c05║高絲纔歇轉輕雷，無數晴峰笑靨開，大士已聞方臥
J23nB135_p0625c06║疾，小空端遣出山來。寶方世路知無隔，俗駕山靈故
J23nB135_p0625c07║勒回，多謝高情餞春色，十分渾在一枝梅。
J23nB135_p0625c08║別李公弱
J23nB135_p0625c09║殘紅換得綠陰成，隨分閑愁取次生，須信百年終有
J23nB135_p0625c10║別，未能一日便無情。何時嶽色君同看，後夜湘晴我
J23nB135_p0625c11║獨行？好在西園行樂處，為誰依舊月華清？
J23nB135_p0625c12║贈關西溫上人
J23nB135_p0625c13║鐵面關西氣逸群，平生蹤跡付浮雲，瓜州渡口曾同
J23nB135_p0625c14║泛，石廩峰前又見君。荔子招呼閩嶺外，白粳留滯汝
J23nB135_p0625c15║江濆，拄藤更入西川去，要讀豐碑未見文。
J23nB135_p0625c16║將登南嶽絕頂，而志上人以小團鬥夸見遺，作
J23nB135_p0625c17║詩謝之。
J23nB135_p0625c18║壑源獨步寶帶夸，官焙無雙小月團，未作濃甘生齒
J23nB135_p0625c19║頰，先飛微白上眉端。湯聲蜂稚秋窗晚，乳面蛾兒春
J23nB135_p0625c20║甕寒，飲罷為君登絕頂，俯臨落日看桃丸。
J23nB135_p0625c21║題草衣嵒
J23nB135_p0625c22║鉏頭當枕草為氈，曾與高人說任緣，豈料大嫌沽世
J23nB135_p0625c23║價，未應虛費買山錢。閑編木葉輕於紙，細葺蘆花軟
J23nB135_p0625c24║勝綿，石室至今增壯觀，可知千載得人傳。
J23nB135_p0625c25║與僧游石頭庵
J23nB135_p0625c26║我攜骨面潛谿子，來訪西山鈯斧庵，夢蝶人驚猶栩
J23nB135_p0625c27║栩，藏鴉柳暗已毿毿。峰連小閣宜春望，水遶重城隔
J23nB135_p0625c28║夜談，欲喚扁舟尋熟路，與君支策上千嵒。
J23nB135_p0625c29║題還軒
J23nB135_p0625c30║老去情枯道自肥，大刀破鏡露全機，山邊湖水無行
J23nB135_p0626a01║路，枝上春禽亦倦飛。半夜舟移空壑在，故鄉家是昔
J23nB135_p0626a02║人非，炷香閱遍楞嚴義，坐看煙消一縷微。
J23nB135_p0626a03║送曉上人歸西湖白閣所居
J23nB135_p0626a04║我憶錢塘雪鬢新，三年東望肺生塵，那知南浦清湘
J23nB135_p0626a05║岸，忽見西湖白閣人。熟視音姿疑夢寐，便驚風物有
J23nB135_p0626a06║精神，翛然又入千峰去，惆悵孤雲野鶴身。
J23nB135_p0626a07║法輪齊禪師開軒於薝蔔叢名曰薝蔔二首
J23nB135_p0626a08║人世百年蝴蝶夢，紛紛栩栩逐春繁，觀根戲掃旃檀
J23nB135_p0626a09║座，隨意為開薝蔔園。君每據梧深有味，我來欲問自
J23nB135_p0626a10║忘言，叢林何必猶迷照，香在枝頭不在軒。
J23nB135_p0626a11║響石岣嶁峰下寺，小軒開處近山房，苾芻來問宗風
J23nB135_p0626a12║事，薝蔔為熏知見香。聊復淡然成獨坐，從教此語遍
J23nB135_p0626a13║諸方，鈍根不識金輪轉，摘葉尋枝謾嗅芳。
J23nB135_p0626a14║南嶽法輪寺與西林比居，長老齊公築堂於丈
J23nB135_p0626a15║室之西，名曰雪堂，作此寄之。
J23nB135_p0626a16║法道陵夷賴典刑，此堂真有救時心，坐令衡嶽為嵩
J23nB135_p0626a17║嶽，便覺西林近少林。面壁高風知獨振，薝花細雨為
J23nB135_p0626a18║誰深？故應弟子分皮髓，未愧駒兒善古今。
J23nB135_p0626a19║送覺先大師，覺先參佛照、圓通二老。
J23nB135_p0626a20║浮玉道人雷電舌，法雲老師冰雪顏，後來事聽諸方
J23nB135_p0626a21║外，先數君游二老間。只把黑甜酬世味，從教螺鬢有
J23nB135_p0626a22║詩斑，乘秋曳杖歸何處？萬疊匡廬是故山。
J23nB135_p0626a23║宿慈雲
J23nB135_p0626a24║門前便是小曹谿，只欠孤猿嶺上啼，水磨自鳴當濬
J23nB135_p0626a25║澮，漁舟閑泊近沙隄。經游況是閑心遠，富覽誰能與
J23nB135_p0626a26║物齊？一宿少留終未足，會須移錫向高棲。
J23nB135_p0626a27║和答素首座
J23nB135_p0626a28║勘破諸方剩得閑，歸來嶽寺掩深關，我行淺麓驚回
J23nB135_p0626a29║地，君在翔鸞杳靄間。契闊獨期當再見，峻嚴爭說不
J23nB135_p0626a30║容攀，勿矜出岫無心久，弱羽衝風亦欲還。
J23nB135_p0626b01║道林送鴻禪者江陵乞食
J23nB135_p0626b02║一篙湘水碧如螺，瑩淨無痕不受磨，曉霧有情呵素
J23nB135_p0626b03║鏡，東風作惡卷纖羅。老來談笑追隨少，歲晚別離頭
J23nB135_p0626b04║緒多，浦口送君聊倚杖，會看歸棹掠晴波。
J23nB135_p0626b05║還太首座詩卷
J23nB135_p0626b06║料理詩情難復難，縈心結思傾毫端，奪回天地英秀
J23nB135_p0626b07║氣，坐令落紙生風寒。老猿夜月叫蒼壁，孤鶴曉霜疏
J23nB135_p0626b08║羽翰，精神清韻知幾許？付與後來能者看。
J23nB135_p0626b09║送秦少逸
J23nB135_p0626b10║秦郎毛骨玉壺秋，望見令人忘百憂，便覺宗之未瀟
J23nB135_p0626b11║洒，肯容如晦獨風流？來為南嶽翛然別，去作東華爛
J23nB135_p0626b12║熳游，想見醉圍紅粉處，雪牋佳句挽銀鉤。
J23nB135_p0626b13║送僧歸筠
J23nB135_p0626b14║西津渡口唐朝寺，到眼瀟湘厭飫看，誰遣松聲環坐
J23nB135_p0626b15║榻，更令嶽色墮欄干。君如鳥倦今知返，我與鷗盟久
J23nB135_p0626b16║已寒，想見若耶溪上路，正嘗蘆橘帶甘酸。
J23nB135_p0626b17║宿臨川禪居寺書方丈壁
J23nB135_p0626b18║雨過沙村繫客船，行間樓殿帶晴煙，夜深霜月涼於
J23nB135_p0626b19║水，門外雲濤遠際天。禾稻豐登如棄土，菱蓮甘美不
J23nB135_p0626b20║論錢，好峰不住猶行役，忽憶鍾山掬澗泉。
J23nB135_p0626b21║朱世英守臨川新開軒，而軒有槐高數尺，因名
J23nB135_p0626b22║之作此。
J23nB135_p0626b23║聖朝賢佐蔚如林，天獨於君著意深，喜氣欲傳黃閣
J23nB135_p0626b24║信，夏窗先露綠槐陰。望雲忽起懷親念，隱几難忘濟
J23nB135_p0626b25║世心，他日此軒成故事，壁間應載野僧吟。
J23nB135_p0626b26║世英梅軒
J23nB135_p0626b27║平生忠孝兩難忘，乞得鄰州近故鄉，清白夜晴千里
J23nB135_p0626b28║月，肅嚴秋迴一天霜。數行經徹臨清曉，半印香消倚
J23nB135_p0626b29║夕陽，記取東軒談笑處，庭梅他日似甘棠。
J23nB135_p0626b30║送琳上人（并序）
J23nB135_p0626c01║孔子之門弟子三千人，咸曰：孔子自生民以來未
J23nB135_p0626c02║有，獨宋司馬桓魋害之，欲殺者數矣。未濟其欲，猶
J23nB135_p0626c03║至於伐樹削跡。自是觀之，則能賢者固難而知，賢
J23nB135_p0626c04║者亦未易得者。琳能口山谷，又畜其像，別余訪了
J23nB135_p0626c05║翁，豈可多得哉？作此送之。然琳曰：明年當過谷山，
J23nB135_p0626c06║游南嶽諸剎也。
J23nB135_p0626c07║髯琳身小膽崔嵬，嚴冷中藏熱肺懷，京洛歸來嘗自
J23nB135_p0626c08║說，湘山游遍與誰偕？解將骨董藏涪叟，又負籚篅訪
J23nB135_p0626c09║了齋，更說開春南嶽去，要尋浯水看磨崖。
J23nB135_p0626c10║次韻信民教授謝無逸游南湖
J23nB135_p0626c11║春游每覺客愁消，最愛晴湖漲柳橋，鴨綠皺寒初拍
J23nB135_p0626c12║岸，鵝黃照影自垂條。惱人風物今如許，著意春光已
J23nB135_p0626c13║不撩，但得與君同一醉，何辭日日作詩招。
J23nB135_p0626c14║思禹兄生日
J23nB135_p0626c15║文章瑞世本奇豪，風鑒霜天夜月高，且袖玉堂批誥
J23nB135_p0626c16║手，戲來山邑試牛刀。意長千里奔赬尾，恩重三山壓
J23nB135_p0626c17║巨鼇，滿薦壽觴何所祝？祝公親見折蟠桃。
J23nB135_p0626c18║崇仁縣與思禹閑游小寺啜茶聞棋
J23nB135_p0626c19║平生閱世等虛舟，臨汝重來又少留，攜弟來逃三伏
J23nB135_p0626c20║暑，入門拾得一軒秋。隔牆晝永聞棋響，陰屋涼生見
J23nB135_p0626c21║樹幽，又值能詩王主簿，飯餘春露啜深甌。
J23nB135_p0626c22║余居臨汝與思禹和酬甌字韻數首，後寓居湘
J23nB135_p0626c23║山，思禹復和見寄，又答之。
J23nB135_p0626c24║涔蹄小邑著吞舟，未起風雷更少留，饌客酒酣腮玉
J23nB135_p0626c25║纈，侍兒歌送眼波秋。詩成槲葉江村處，想見楊花院
J23nB135_p0626c26║落幽，綺席憶曾蒙設醴，預聞談笑把空甌。
J23nB135_p0626c27║次韻蔡儒效見寄
J23nB135_p0626c28║獨宿圓廬意自清，夜涼林木寂無聲，鏡中白髮今慵
J23nB135_p0626c29║剃，夢裏浮華已懶爭。故國別來空好境，舊游誰共讀
J23nB135_p0626c30║題名？遙知他日重相見，握手應驚太瘦生。
J23nB135_p0627a01║金陵初入制院
J23nB135_p0627a02║依然收付建康獄，拴索瓏璁驚市人，寄語小兒休嬲
J23nB135_p0627a03║相，未妨大士戲分身。懶於夢境分能所，枉把情緣比
J23nB135_p0627a04║客塵，笑視死生無可棟，目前刀鋸若為神。
J23nB135_p0627a05║寄超然弟
J23nB135_p0627a06║深掩圜扉夜向闌，夢驚清境慰辛酸，臥聞瓦壟集微
J23nB135_p0627a07║霰，起覺衾綢壓薄寒。憂患飽經心老大，雲泉歸晚鬢
J23nB135_p0627a08║凋殘，書空偶爾成詩句，寄與西林阿永看。
J23nB135_p0627a09║初至海南呈張子修安撫
J23nB135_p0627a10║南來稍復召驚魂，知有留候異代孫，未即解衣甘九
J23nB135_p0627a11║死，試令騎馬賦千言。瓊山有月光相射，玉海無風浪
J23nB135_p0627a12║自翻，戲下應傳獲羅什，禿頭爭看戴華軒。
J23nB135_p0627a13║抵瓊，夜為颶風吹去所居屋。
J23nB135_p0627a14║貪看長鯨吸舟楫，忽驚嬌蜃吐樓臺，朦朧醉憶王城
J23nB135_p0627a15║別，汗漫游從海國來。夜半颶風攜屋去，朝來瘴霧放
J23nB135_p0627a16║天回，會須橫笛騎雲背，笑響從教落九垓。
J23nB135_p0627a17║出朱崖驛與子修
J23nB135_p0627a18║投老南來雪滿顛，羈囚不自意生全，久為白骨今重
J23nB135_p0627a19║肉，已臥黃泉復見天。報德定應追結草，效忠那肯愧
J23nB135_p0627a20║飧氈，此詩清絕如冰雪，乞與江山洗瘴煙。
J23nB135_p0627a21║別子修二首
J23nB135_p0627a22║疆場探騎斷奔埃，院落棠陰暗緣苔，上疏乞閑追鮑
J23nB135_p0627a23║靘，載書歸老繼吳恢。爭懷父母三年化，愁見風帆十
J23nB135_p0627a24║幅開，勿剪青青隄下柳，念公遺愛手親栽。
J23nB135_p0627a25║漂泊孤蹤一轉蓬，語音雖在變形容，瘴鄉猿鳥今為
J23nB135_p0627a26║伍，螘穴王候昔夢封。海闊盲龜登木孔，山高纖芥落
J23nB135_p0627a27║鍼鋒，公歸不得參行馭，心折淮南紫翠重。
J23nB135_p0627a28║蔡州道中
J23nB135_p0627a29║北來行盡關山道，梁宋郊墟眼力微，飲食甘酸雜淮
J23nB135_p0627a30║甸，語音清軟近京畿。黃塵又向九天去，槁項新從萬
J23nB135_p0627b01║里歸，投老不堪行役苦，手遮西日想嵒扉。
J23nB135_p0627b02║余號甘露滅，所至問者甚多，作此。
J23nB135_p0627b03║老儼化身甘露滅，不妨須髮著伽梨，虛舟閱世鴟夷
J23nB135_p0627b04║子，慧帚掃除王伯齊。香火共修心老大，樓鐘重聽意
J23nB135_p0627b05║淒迷，餘生未覺全無累，折腳鐺猶手自提。
J23nB135_p0627b06║海上初還至南嶽寄方廣首座
J23nB135_p0627b07║天風吹笑落人間，白髮新從死地還，往事暗驚如昨
J23nB135_p0627b08║夢，此生重復見名山。倦禪想見堆危坐，知法應拋放
J23nB135_p0627b09║縱閑，初嚼芳鮮動詩思，一篇先寄倩君刪。
J23nB135_p0627b10║陳生攜文見過
J23nB135_p0627b11║海外歸來兩鬢秋，自嗟無地可逃羞，攜笻肯過驚時
J23nB135_p0627b12║聽，炊黍能為信宿留。睡觸屏風譏富貴，笑分臠社致
J23nB135_p0627b13║公侯，遺編家世丹青著，鐵硯磨穿未肯休。
J23nB135_p0627b14║至筠二首
J23nB135_p0627b15║乞漿問路到筠溪，天氣清和得所宜，父老相逢班草
J23nB135_p0627b16║坐，風光初過採茶時。摩挲禪榻營春睡，想像齋廚辦
J23nB135_p0627b17║晚炊，白首不知舟壑走，壁間來讀舊題詩。
J23nB135_p0627b18║偶喚歸舟隔亂谿，春山偏與晚相宜，自尋熟路懸崖
J23nB135_p0627b19║去，正是新秧剌水時。身健已如秋社燕，夢回猶看客
J23nB135_p0627b20║亭炊，雨窗燈火清相對，畫出淵明五字詩。
J23nB135_p0627b21║示超然
J23nB135_p0627b22║秋光滿鬢萬事死，慚愧眼明牙齒牢，野寺閑眠聽風
J23nB135_p0627b23║雨，海山猶夢渡雲濤。事非白傅方驚鼎，跡隱庖丁已
J23nB135_p0627b24║善刀，一徑莓苔三十載，未容此老獨奇豪。
J23nB135_p0627b25║九日
J23nB135_p0627b26║去歲重陽瘴海濱，病拈霜藥嗅清晨，身閑已斷思歸
J23nB135_p0627b27║夢，山好仍逢稱意人。卯飯露葵欣旋摘，夜窗風栗共
J23nB135_p0627b28║嘗新，妙年衲子應相笑，癡鈍耽源老應真。
J23nB135_p0627b29║二十日偶書二首
J23nB135_p0627b30║春林院落曲欄東，小立初迎到面風，冰齒寒生花坼
J23nB135_p0627c01║信，濕梅煙重雨毛空。病衰老去登臨倦，節物年時氣
J23nB135_p0627c02║味同，卻掩鑪煙閉深閣，忽驚西日借窗紅。
J23nB135_p0627c03║此生早衰坐世故，末路易歸驚嶮艱，臨事無疑知道
J23nB135_p0627c04║力，讀書有味覺身閑。解醫憂患臂三折，難隱文章豹
J23nB135_p0627c05║一斑，永媿𡷗山赤頭璨，不令姓氏落人間。
J23nB135_p0627c06║陳瑩中左司自丹丘欲家豫章，至湓浦而止，余
J23nB135_p0627c07║自九峰往見之。二首。
J23nB135_p0627c08║鴈蕩天台看得足，卻搬兒女寄蓬窗，徑來漳水謀三
J23nB135_p0627c09║頃，偶愛廬山家九江。名節逼真如醉白，生涯領略類
J23nB135_p0627c10║湘龐，向來萬事都休理，且聽樓鐘噎夜撞。
J23nB135_p0627c11║與公靈鷲曾聽法，游戲人間知幾生，夏口甕中藏畫
J23nB135_p0627c12║像，孤山月下認歌聲。翳消已覺花無蔕，礦盡今知珠
J23nB135_p0627c13║自明，遠壑夕陽殘雨後，一番飛絮滿江城。
J23nB135_p0627c14║次韻李端叔見寄
J23nB135_p0627c15║一官游戲且同塵，夢寐江湖亦可人，軒冕久知身是
J23nB135_p0627c16║寄，魚蝦纔說口生津。解嘲鏡裏蕭疏髮，時吐毫端浩
J23nB135_p0627c17║蕩春，自古浯溪好風月，買山終欲與君鄰。
J23nB135_p0627c18║赴大原獄別上藍禪師
J23nB135_p0627c19║平昔巾盂共空璧，只今樓觀礙層霄，道心針水妙應
J23nB135_p0627c20║在，俗眼雲泥謾覺遙。道路為家身是寄，死生如夢意
J23nB135_p0627c21║全消，明年五頂東游遍，來聽吳音發海潮。
J23nB135_p0627c22║太原還，見明於洪水上藍，問明別後嘗寓，則曰：
J23nB135_p0627c23║十年客雲居。感歎其高遁，作此。
J23nB135_p0627c24║清軟吳音笑展眉，芳鮮猶在雪霜姿，十年不下歐峰
J23nB135_p0627c25║頂，一旦肯來漳水湄。湘巘春深重記處，風甌雨歇對
J23nB135_p0627c26║聞時，紅塵未可因藏跡，要卜雲泉結後期。
J23nB135_p0627c27║溫上人自廬山見過
J23nB135_p0627c28║雀羅門巷榻凝塵，千里相尋駭四鄰，好事真誠虹貫
J23nB135_p0627c29║日，照人清氣水含春。忽驚我禍今無比，高笑君癡亦
J23nB135_p0627c30║絕倫，此別遙知想標格，淺雲東崦對冰輪。
J23nB135_p0628a01║荷塘暑雨過涼甚，宜之見訪，作此。
J23nB135_p0628a02║居近池塘春意在，路穿空翠夕陽多，隔林放鹿哀怨
J23nB135_p0628a03║語，掠水幽禽撲摝過。得雨村囂覺風味，分秧天氣愛
J23nB135_p0628a04║清和，莫辭坐穩相尋數，酣戰難回指日戈。
J23nB135_p0628a05║重會言上人乞詩
J23nB135_p0628a06║海外歸來五見春，梨衣兩識帝京塵，此生已覺渾無
J23nB135_p0628a07║累，為累空驚尚有身。厚善最憐山解事，歲寒更愛月
J23nB135_p0628a08║情親，鷲峰峰下重相見，雪作飛花一笑新。
J23nB135_p0628a09║誠心二上人見過
J23nB135_p0628a10║破夏來尋甘露滅，快人如對水晶輪，煙雲掃盡詞傳
J23nB135_p0628a11║意，知見不生情透塵。旋縛茅茨吞遠壑，偶臨簷隙見
J23nB135_p0628a12║歸人，露芽便覺如浮雪，品坐同分一盞春。
J23nB135_p0628a13║秋夕示超然
J23nB135_p0628a14║殿閣知誰燒夜香，矮窗燈火試新涼，草蟲對語僧臨
J23nB135_p0628a15║砌，露葉翻光月轉廊。補綴高風三襪已，破除午夢一
J23nB135_p0628a16║匡床，與君遊遍人間世，折腳鐺中味最長。
J23nB135_p0628a17║鞦韆
J23nB135_p0628a18║畫架雙裁翠絡偏，佳人春戲小樓前，飄揚血色裙拖
J23nB135_p0628a19║地，斷送玉容人上天。花板潤霑紅杏雨，彩繩斜挂綠
J23nB135_p0628a20║楊煙，下來閑處從容立，疑是蟾宮謫降仙。
J23nB135_p0628a21║石門文字禪卷第十一