J23nB135_p0628b01║石門文字禪卷第十二
J23nB135_p0628b02║宋江西筠溪石門寺沙門釋德洪覺範著
J23nB135_p0628b03║門人覺慈編錄毘陵天甯法雲堂校
J23nB135_p0628b04║七言律詩
J23nB135_p0628b05║謁靈源塔
J23nB135_p0628b06║高颿駕浪過南溟，那料歸來掃此亭，桃李成陰春老
J23nB135_p0628b07║大，谿山好在鬢凋零。瓦燈已照宮商石，卵塔分藏服
J23nB135_p0628b08║匿瓶，春雪尚能知客意，蕩除毛孔瘴煙腥。
J23nB135_p0628b09║春日會思禹兄於谿堂
J23nB135_p0628b10║門前谿水葡萄綠，風掠松窗料峭寒，忽憶十年同禍
J23nB135_p0628b11║福，那知今日共盤飧？盡籤書策齊幽架，已買漁舟泊
J23nB135_p0628b12║小灘，君會不嫌村落僻，乘閑來此弄漁竿。
J23nB135_p0628b13║招夏均父
J23nB135_p0628b14║北山深轉青松壑，萬疊煙霏空翠堆，元亮果堪中路
J23nB135_p0628b15║俟，子猷那敢棹舟回？鳥工魂夢尋公去，蟬蛻塵埃出
J23nB135_p0628b16║郭來，他日荊林談笑處，行人應指兩翁臺。
J23nB135_p0628b17║贈僧
J23nB135_p0628b18║欹枕無人夢自驚，回廊廣殿午風清，已浮春露澆詩
J23nB135_p0628b19║膽，更炷水沉熏道情。憂患撼床聞螘鬥，功名殷鬢作
J23nB135_p0628b20║蚊聲，欲依淨社陪香火，僻處安排折腳鐺。
J23nB135_p0628b21║資國寺西齋示超然二首
J23nB135_p0628b22║對眠偶此風雨夕，又近寒嵒槲葉村，謝晝未焚風鑑
J23nB135_p0628b23║在，韋郎不見語言存。歲時暗覺持山去，憂患空驚斫
J23nB135_p0628b24║水痕，綠髮彫零心已死，成蹊桃李落華分。
J23nB135_p0628b25║人間炊黍未及熟，萬事只今歸欠申，已織青駒餞華
J23nB135_p0628b26║騮，更披白帢稱閑身。遺編終不求甚解，故人但願長
J23nB135_p0628b27║相親，去年此日瓊南岸，漲海翻天探騎塵。
J23nB135_p0628b28║贈寄老庵僧
J23nB135_p0628b29║自憐玉缽雙峰信，來訪牛頭懶比丘，山色深濃過夜
J23nB135_p0628b30║半，月華清亮近中秋。已欣境勝如龍阜，更覺庵幽占
J23nB135_p0628c01║鳳頭，夢幻此身猶且在，杖藜投老得追遊。
J23nB135_p0628c02║懷李道夫
J23nB135_p0628c03║半篙晚漲綠楊灣，接趐鷗歸霧雨殘，數疊吳山圓楚
J23nB135_p0628c04║夢，一番花信釀春寒。別時小語依然在，隔歲來書展
J23nB135_p0628c05║復看，補袞胸中五色線，只今應作怒蜺蟠。
J23nB135_p0628c06║余所居連超然自見軒，日多啜茶其上。二首。
J23nB135_p0628c07║三生事辦吾知要，一室香凝獨掩門，睡足便驚清晝
J23nB135_p0628c08║夜，火紅消盡白灰存。巷無俗駕螘紛繞，鄰有高人玉
J23nB135_p0628c09║粹溫，隱比价膺猶可媿，會茶時復到幽軒。
J23nB135_p0628c10║功名今古一雞肋，美味那知是禍根？掃跡世途龜曳
J23nB135_p0628c11║尾，僻居煙霧豹埋文。如期見訪穿窗月，不告而行出
J23nB135_p0628c12║岫雲，火浴未為無伴助，塔吾遺骨尚煩君。
J23nB135_p0628c13║徐師川罪余作詩多恐招禍，因焚去筆硯，入居
J23nB135_p0628c14║九峰投老庵。讀高僧曇諦傳，忽作數語，是足
J23nB135_p0628c15║成之，以寄師川。師川讀之，想亦見赦。二首。
J23nB135_p0628c16║歸來臥起有餘適，老去消磨無雜緣，門外不知何歲
J23nB135_p0628c17║月，夢中亦覺在雲泉。千年高道誰酬價？一世清閑我
J23nB135_p0628c18║賣錢，安得道人江北去，此詩先錄寄師川。
J23nB135_p0628c19║古書漫滅字斕斑，眼倦頹然整頓閑，以法為親疏世
J23nB135_p0628c20║相，視身如幻寄人間。業緣有盡今脫手，老態無因日
J23nB135_p0628c21║上顏，已辦一瓢期澗飲，要刳余潤到崑山。
J23nB135_p0628c22║雲嵒寶鏡三昧
J23nB135_p0628c23║寶鏡當機不密傳，纖毫滲漏墮言詮，圓伊三點分賓
J23nB135_p0628c24║主，妙挾雙明絕正偏。暗裏丹青元異色，句中涇渭本
J23nB135_p0628c25║同川，嬰兒索物哆啝耳，與物寧瞋語未全。
J23nB135_p0628c26║過永寧寺
J23nB135_p0628c27║已背荒南過永寧，犯寒呵手捉枯藤，雪如鏡底頷絲
J23nB135_p0628c28║白，山學誰家眉黛青。射影風光知脫離，伐冰門巷覺
J23nB135_p0628c29║添增，故人不用驚風帽，我是前身臥像僧。
J23nB135_p0628c30║十一月十七日發豫章歸谷山
J23nB135_p0629a01║急景窮冬一千里，筍輿部曲去忽忽，候船班草江津
J23nB135_p0629a02║岸，曝日探簷山店中。袖手歸休今日是，隔生冤債轉
J23nB135_p0629a03║頭空，湘西雪後青松徑，想見聲盤萬壑風。
J23nB135_p0629a04║立春前一日雪
J23nB135_p0629a05║明日立春今日雪，雪中殘響滴虛簷，方增謾說寒威
J23nB135_p0629a06║在，不絕潛知暖氣添。客去旋開書對語，閑多偏與懶
J23nB135_p0629a07║相兼，湘山自古愁眉淺，縱御鉛華不到尖。
J23nB135_p0629a08║明年湘西大雪，次韻送僧吳。
J23nB135_p0629a09║夜殘陡覺寒生骨，夢斷空驚月轉簷，瓶響臥聞秋蚓
J23nB135_p0629a10║泣，火紅起撥白灰添。欲酬清景尋儂去，更棹扁舟與
J23nB135_p0629a11║子兼，要倩新詩寫愁絕，笑呵凍硯蘸毫尖。
J23nB135_p0629a12║題清富堂
J23nB135_p0629a13║此堂冠絕湘西勝，枯木名多道不窮，用谷量雲當衣
J23nB135_p0629a14║缽，以江盛月展家風。買山歸隱真寒乞，借竹為軒落
J23nB135_p0629a15║笑中，綠錦漲連青玉浦，剪裁磨琢費詩工。
J23nB135_p0629a16║湘西暮歸
J23nB135_p0629a17║筍輿鼓角背層城，湘水涸盡行沙汀，嶽麓雪雲獻樓
J23nB135_p0629a18║閣，橘州煙雨學丹青。此生多艱付跛挈，投老餘閑到
J23nB135_p0629a19║寂惺，蒼鬣萬身門窈窕，歸來風葉掃空庭。
J23nB135_p0629a20║效李白湘中體
J23nB135_p0629a21║夕光江搖魚尾紅，何處扁舟開晚篷？鴈字初成春有
J23nB135_p0629a22║信，煙鬟空好雨無蹤。荒寒數葦橘洲岸，領略半窗湘
J23nB135_p0629a23║寺鐘，浦口行人已爭渡，林下歸僧欣一逢。
J23nB135_p0629a24║次韻王舍人蘭室
J23nB135_p0629a25║起爇清香試返魂，松花閑泛刷絲紋，幽齋事業誰同
J23nB135_p0629a26║辦？小斛蘭叢手自分。家世到今猶玉食，交朋強半在
J23nB135_p0629a27║青雲，笑談麈尾延僧宿，要聽清言洗俗氛。
J23nB135_p0629a28║次韻熏堂
J23nB135_p0629a29║無言桃李已垂陰，小雨南風自滿襟，佳客偶來持茗
J23nB135_p0629a30║碗，寶書看罷整瑤琴。未容絲竹陶閑適，盡把雲山付
J23nB135_p0629b01║醉吟，圖畫麒麟他日事，不將行樂負初心。
J23nB135_p0629b02║次韻寄傲軒
J23nB135_p0629b03║道夫飛鳥倦知還，一缽安巢又故山，無累自然增逸
J23nB135_p0629b04║興，有名終恐廢長閑。背時生計風煙上，隨意園林指
J23nB135_p0629b05║顧間，應笑市朝爭奪者，暗驚清鏡失朱顏。
J23nB135_p0629b06║次韻吏隱堂二首
J23nB135_p0629b07║拄笏西山爽氣新，萬人如海一閑身，堂中自蠟登山
J23nB135_p0629b08║屐，門外從增沒馬塵。美祿方辭緣肆志，華軒偶羨見
J23nB135_p0629b09║清真，遺編半掩思標致，未必今人愧古人。
J23nB135_p0629b10║此堂華構面層城，意趣追回萬古情，落帽被嘲真有
J23nB135_p0629b11║道，買金償謗亦求名。黃庭卷掩凝香縷，畫戟門深列
J23nB135_p0629b12║衛兵，安用山林笑朝市，戲將軒冕寄餘生？
J23nB135_p0629b13║次韻集虛堂
J23nB135_p0629b14║從來鮑靚有仙風，腦滿方知氣自沖，萬事收藏微笑
J23nB135_p0629b15║裏，十虛俱集一塵中。乾城不礙丹青色，天女何殊大
J23nB135_p0629b16║小空？滿地落花春寂寂，岸巾時倚曲欄東。
J23nB135_p0629b17║次韻宿東安
J23nB135_p0629b18║淡雲缺月兩微茫，獨酌沽來竹葉香，已把功名比雞
J23nB135_p0629b19║肋，更驚世路似羊腸。心情老去俱消盡，詩律年來覺
J23nB135_p0629b20║倍強，解誦東坡北歸曲，此身安處是吾鄉。
J23nB135_p0629b21║次韻宿黃沙
J23nB135_p0629b22║無計遮攔歲月飛，歲除江寺老垂垂，自圍紅火堆危
J23nB135_p0629b23║坐，熟讀黃沙感歎詩。已笑因山論肥脊，更驚逢水說
J23nB135_p0629b24║分離，重湖去國三千里，想見殘缸夢斷時。
J23nB135_p0629b25║次韻雙秀堂
J23nB135_p0629b26║窗戶青紅花木繁，午陰修徑接深關，人如巢許逃名
J23nB135_p0629b27║跡，山學娥英露髻鬟。採菊悠然常獨見，望雲時復對
J23nB135_p0629b28║僧閑，夜聞松雨驚飛瀑，疑宿匡廬黃石間。
J23nB135_p0629b29║次韻垂金館
J23nB135_p0629b30║風簷負日背胡床，千顆初驚昨夜霜，噀霧香爭和露
J23nB135_p0629c01║擘，過牆枝作照林光。佳名曾用題書尾，小字仍呼背
J23nB135_p0629c02║藥囊，先與兒曹為美兆，讀書窗映笏頭黃。
J23nB135_p0629c03║次韻贈慶代禪師
J23nB135_p0629c04║蓮峰千葉吐晴煙，玉頰遙知一粲然，梅塢雪消香錯
J23nB135_p0629c05║莫，庵僧老盡氣完全。暗驚夢蝶人間世，回看醯雞甕
J23nB135_p0629c06║裏天，誰見清言橫麈尾，滿庭風露竹娟娟。
J23nB135_p0629c07║次韻宿清修寺
J23nB135_p0629c08║湘山也學廬山好，落瀑聲飛繡谷風，正欲求歸向兒
J23nB135_p0629c09║說，戲將收拾入詩中。浪驚醉枕寒松響，春滿茶鐺活
J23nB135_p0629c10║火紅，清景骨飛嗟未到，故應唯許夢魂通。
J23nB135_p0629c11║次韻自清修過大溈亂山間作
J23nB135_p0629c12║行盡湘南盡處山，愛公高韻不容攀，會當拭目瞻雙
J23nB135_p0629c13║闕，應笑尋幽到百蠻。甚欲解鞍休犖确，更能揎手弄
J23nB135_p0629c14║潺顏，定知醉看千嵒曉，大字題名石壁間。
J23nB135_p0629c15║次韻郴江有作
J23nB135_p0629c16║持節南來喜欲狂，弄舟時得棹清湘，然膏獨宿率牛
J23nB135_p0629c17║洞，枕玉曾眠錦瑟傍，未可便尋閑作伴，不須先以醉
J23nB135_p0629c18║為鄉，金城馳至陳方略，要指先鋒一破羌。
J23nB135_p0629c19║次韻題罷徭亭
J23nB135_p0629c20║聞君新構罷徭亭，邂逅河源又報清，郡郭不輸天子
J23nB135_p0629c21║賦，谿山偏協野人情。唐虞暇日饒耕鑿，秦漢當年浪
J23nB135_p0629c22║戰爭，風月倚欄如可借，待攜斗酒話昇平。
J23nB135_p0629c23║次韻題西林廓然亭
J23nB135_p0629c24║堂堂葉脫露遙天，自炷臨軒一穗煙，貴客獨遊聊爾
J23nB135_p0629c25║耳，道人相見亦欣然。是身已悟浮漚久，萬象中觀寶
J23nB135_p0629c26║鏡圓，寄語橫機莫相試，刻舟甘作小乘禪。
J23nB135_p0629c27║次韻題方廣靈源洞
J23nB135_p0629c28║萬峰剔卓起孤峰，慚愧靈源與世通，花異空懷上林
J23nB135_p0629c29║苑，夢清疑宿廣寒宮。泄雲吐雨遮金地，濺雪跳珠落
J23nB135_p0629c30║石中，忙裏為君成妙語，豐碑正欲就崖礱。
J23nB135_p0630a01║次韻題高臺
J23nB135_p0630a02║午梵知藏釋梵宮，危臺遙喜石橋通，下無俗駕攀緣
J23nB135_p0630a03║至，中有高人笑語同。解執易為摩詰語，經行難續德
J23nB135_p0630a04║雲風，千嵒萬壑吹松雨，替說儂家勝義空。
J23nB135_p0630a05║次韻題上封
J23nB135_p0630a06║天柱唯連紫蓋峰，路危不與眾峰通，瓢沽狹徑疑相
J23nB135_p0630a07║值，芊火何人想此風？借榻醉魂窺凍螘，憑欄詩眼送
J23nB135_p0630a08║飛鴻，空嗟千偈出山去，半摺遺編看未終。
J23nB135_p0630a09║次韻邵陵道中書懷
J23nB135_p0630a10║邵陵山水麗風光，游遍歸來夜話長，秋翠等閑開雉
J23nB135_p0630a11║堞，驚湍哀怨韻笙簧。隨鞍此景憑詩寫，他日塵紛一
J23nB135_p0630a12║笑忘，上閣與誰同小立，墜金拄笏說三湘。
J23nB135_p0630a13║次韻雨中書懷
J23nB135_p0630a14║剩雨殘晴暴所長，客窗花氣噀餘香。每懷追逐雲泉
J23nB135_p0630a15║慣，無計遮攔歲月忙。誰謂伐冰連戚里，年來盡室泛
J23nB135_p0630a16║沅湘，詔書行看椎門至，已覺眉間一點黃。
J23nB135_p0630a17║次韻題化鶴軒
J23nB135_p0630a18║當年羅網得雙舄，想見胎僊風度幽，朱頂顧吾今未
J23nB135_p0630a19║識，長身意子是其流。山家趣味無人共，王事經過作
J23nB135_p0630a20║意游，千里帝城何日去？不妨佳處且遲留。
J23nB135_p0630a21║次韻題澹山嵒
J23nB135_p0630a22║華屋張燈展畫屏，當年纖手指嵒扃，宦游那料重湖
J23nB135_p0630a23║隔，醉裏空驚疊嶂青。繡口詞章人復見，筆華聲價夢
J23nB135_p0630a24║通靈，詩成獨立西風晚，滿眼歸心插羽翎。
J23nB135_p0630a25║次韻游浯谿
J23nB135_p0630a26║浯谿山水今無恙，浪士曾為爛熳游，大字中興餘斷
J23nB135_p0630a27║碣，小舟空此醉垂鉤。詞源不減無雙譽，人品當時第
J23nB135_p0630a28║一流，地坐摩挲增歎息，高標想見尚橫秋。
J23nB135_p0630a29║次韻題南明山淩雲閣
J23nB135_p0630a30║獨上淩雲百尺樓，欄干一曲一遲留，丁丁樵斧空山
J23nB135_p0630b01║裏，泛泛漁舟古渡頭。蔽日綠陰鳴好鳥，際天芳草牧
J23nB135_p0630b02║青牛，回頭城市分塵土，堪笑王孫取次游。
J23nB135_p0630b03║次韻言懷
J23nB135_p0630b04║此身已覺此生浮，去作雲山老比丘，古寺閑門人莫
J23nB135_p0630b05║問，寒綃蒙首涕慵收。道林風月心能了，子美工夫志
J23nB135_p0630b06║未酬，為問太原王處士，一甌春露可同不？
J23nB135_p0630b07║次韻宿聖谿莊
J23nB135_p0630b08║家聲十輩擁朱輪，更畜青牛解鬥奔，應念高樓閑舞
J23nB135_p0630b09║袖，故憑山月洗吟魂。助春泉落量雲谷，輸稅人歸吠
J23nB135_p0630b10║甑村，被冷夜晴成好夢，馬隨香霧入修門。
J23nB135_p0630b11║次韻拉空印游芙蓉
J23nB135_p0630b12║翰墨平生氣吐霓，詩成先喜示筠谿，山中見客應偏
J23nB135_p0630b13║好，筆力知公不肯低。夜寂據梧飢鼠出嵒，空同聽怪
J23nB135_p0630b14║禽啼，上方聞說非人世，更陟緣雲第幾梯。
J23nB135_p0630b15║次韻縱目亭
J23nB135_p0630b16║高情與客憑欄處，便覺身藏語笑中，已許此生當樂
J23nB135_p0630b17║死，不辭老去坐詩窮。遙知兵衛戎衣盛，只欠花輪小
J23nB135_p0630b18║袖紅，絕境天藏今日獻，千峰登睫豈人工？
J23nB135_p0630b19║次韻游鹿頭山
J23nB135_p0630b20║吐詞秀似出盆絲，好古幽情八詠思，論字來尋魯公
J23nB135_p0630b21║碣，因詩曾訪少陵祠。留題楚俗爭傳去，懶賦山靈必
J23nB135_p0630b22║有詞，定價文章比珠玉，此篇不獨慰吾私。
J23nB135_p0630b23║次韻題清風亭
J23nB135_p0630b24║特築飛臺丈室，旁便驚形勝發天藏，登臨時作一聲
J23nB135_p0630b25║嘯，已覺翛然兩袖涼。待月拭除昏霧色，看雲入得野
J23nB135_p0630b26║花香，君看抖擻鈴幡意，欲替禪翁為舉揚。
J23nB135_p0630b27║次韻法林禪寺
J23nB135_p0630b28║聞道高人願力深，幽居端與法為林，風泉松雨隨宜
J23nB135_p0630b29║說，密室晴軒共一音。意妙故應人不薦，地偏還喜我
J23nB135_p0630b30║相尋，夜闌更入詩三昧，消盡平生未死心。
J23nB135_p0630c01║次韻憑欄有作
J23nB135_p0630c02║金殿誰焚南海香，靄然芬馥撲回廊，數枝銀燭高低
J23nB135_p0630c03║照，兩箇清螢上下光。風度素秋驚宿鳥，水春碧澗濯
J23nB135_p0630c04║游舫，欄干獨倚無人問，細細孤吟月滿堂。
J23nB135_p0630c05║次韻渡江有作
J23nB135_p0630c06║棄舟植杖首重回，隔岸遙聞津鼓催，淮上梅傳春信
J23nB135_p0630c07║至，江南山逐笑聲來。行瞻瑞霧籠雙闕，更看神光發
J23nB135_p0630c08║五臺，王事幸陪方外樂，為君點筆走風雷。
J23nB135_p0630c09║題善化陳令蘭室
J23nB135_p0630c10║種性難教草掩藏，蒼然小室為誰芳？槲培几案軒窗
J23nB135_p0630c11║碧，坐款賓朋笑語香。糝地露英猶潔白，快人風度更
J23nB135_p0630c12║纖長，議郎嗜好清無滓，獨有幽蘭可比方。
J23nB135_p0630c13║快亭
J23nB135_p0630c14║大丘作邑付絃歌，剩得清閑可奈何，滿地棠陰驚晝
J23nB135_p0630c15║永，小亭詩眼覺天多。佳眠夏簟便光滑，醉耳松風喜
J23nB135_p0630c16║再過，想見句成書棐几，侍兒濃笑出微渦。
J23nB135_p0630c17║次韻卻子中學句，游嶽山，攜怪石歸。
J23nB135_p0630c18║衡嶽乘春著意游，詩詞不獨錦囊收，又攜峰頂雲房
J23nB135_p0630c19║石，歸致閑齋夏簟秋。塵下笑談且同夢，胸中涇渭自
J23nB135_p0630c20║分流，忽驚几案寒層出，臥看令人憶故丘。
J23nB135_p0630c21║和周達道運句題怪石韻
J23nB135_p0630c22║愛山心志如君少，王事何妨陟翠微，怪石方欣典刑
J23nB135_p0630c23║在，新詩仍寫畫圖歸。客來一室煙光滿，掌上千嵒眼
J23nB135_p0630c24║力稀，頗怪周郎賞音者，獨於此境尚彈機。
J23nB135_p0630c25║次韻見寄喜雨
J23nB135_p0630c26║議郎詩膽久崔嵬，敏句無煩急雨催，玉局波瀾嗟已
J23nB135_p0630c27║絕，少陵風力賴追回。蕩晴香霧吹紅藕，迥地花茵疊
J23nB135_p0630c28║紫苔，靜極涼生聞剝啄，渡湘知有道人來。
J23nB135_p0630c29║次韻題方圓庵
J23nB135_p0630c30║比物曾聞知姓名，樹間斛懸林百升，此庵外圓似盂
J23nB135_p0631a01║覆，其地中方如鏡平。善不近名真有道，高非絕俗更
J23nB135_p0631a02║幽情，會當目擊維摩老，端作毗耶問法行。
J23nB135_p0631a03║贈許彥周宣教游嶽，彥周參機道者。
J23nB135_p0631a04║一幅紗巾九節笻，翛然生計似龐公，孤雲野鶴登空
J23nB135_p0631a05║去，萬壑千嵒墮笑中。岣嶁晴披應獨往，懶瓚醉臥與
J23nB135_p0631a06║誰同？遙知勘破癡禪老，想見臨機面發紅。
J23nB135_p0631a07║次韻游南嶽
J23nB135_p0631a08║天迥游絲百尺輕，水寒時覺縠紋生，琢磨佳句輸吾
J23nB135_p0631a09║弟，文點春眠付老兄。山寺獨來無一事，竹軒相對有
J23nB135_p0631a10║餘清，永懷東院成千古，寂子難忘叔姪情。
J23nB135_p0631a11║次韻彥周見寄二首
J23nB135_p0631a12║詩先春色附湘船，來與幽人結淨緣，句好空驚碧雲
J23nB135_p0631a13║合，韻高疑在白鷗前。君應歸誦陶彭澤，我亦南尋率
J23nB135_p0631a14║子廉，想見江頭同握手，採茶時節雨餘天。
J23nB135_p0631a15║歸思啼禽日夜催，寶書臨罷意徘徊，榆錢滿地買春
J23nB135_p0631a16║去，嶽色渡江排闥來。行樂風光清夢曉，臥披煙雨曲
J23nB135_p0631a17║屏開，興來敏速詩千首，落筆人驚挾怒雷。
J23nB135_p0631a18║彥周借書
J23nB135_p0631a19║湘上清山爽氣浮，開軒相對亦風流，但工酣寢成疏
J23nB135_p0631a20║懶，甚拙謀生太謬悠。數筆江村供晚望，一蓑煙雨助
J23nB135_p0631a21║詩愁，借書知子能醫國，有志常先天下憂。
J23nB135_p0631a22║彥周法地弟作出家庵，又自為銘，作此寄之。
J23nB135_p0631a23║迂闊庵成又自誇，要令妙語發天葩，未容臨濟終仆
J23nB135_p0631a24║地，正賴雲門已出家。少日浪曾參泐水，暮年端合在
J23nB135_p0631a25║丹霞，贈君革屣游山去，勘破諸方一笑譁。
J23nB135_p0631a26║二月大雨江漲，晚晴作三首。
J23nB135_p0631a27║春寒作意攪吟魂，欲出雲濤已濺門，入畫瀟湘連雉
J23nB135_p0631a28║堞，落梅煙雨暗江村。依蒲覓句壯心在，附火抄書老
J23nB135_p0631a29║眼昏，一掬幽懷收拾得，謾題窗紙與誰論？
J23nB135_p0631a30║我在湘西畫牒中，時高時作送飛鴻，事治山翠經旬
J23nB135_p0631b01║雨，印可春晴盡日風。引步幽探聊自適，滿懷疏快與
J23nB135_p0631b02║誰同？東君傾寫無餘蘊，都放山茶稱意紅。
J23nB135_p0631b03║投老歸來楚水濱，水清聊可濯衣塵，拼心樂事都還
J23nB135_p0631b04║汝，入手清閑不與人。尚有笑談消白晝，更無情緒管
J23nB135_p0631b05║青春，暗驚少日王城外，走馬爭先看寶津。
J23nB135_p0631b06║陳大夫見和春日三首用韻酬之
J23nB135_p0631b07║詠君好句欲消魂，想見朱轓畫戟門，解組正當強健
J23nB135_p0631b08║日，載書歸老水雲村。虛堂風撼牙籤響，密室嵐蒸畫
J23nB135_p0631b09║牒昏，偶在湘山最佳處，舊游閑與野僧論。
J23nB135_p0631b10║無復搜詩慘澹中，便能落筆敏驚鴻，高情不在兩疏
J23nB135_p0631b11║後，句法追回二謝風。傾蓋未論桑梓舊，忘年先喜唱
J23nB135_p0631b12║酬同，朱顏長覺清光溢，不學東坡是醉紅。
J23nB135_p0631b13║詩軸來尋寂寞濱，把看字字蛻埃塵，江南家世休相
J23nB135_p0631b14║問，陳氏文章不乏人。嶽色渡江長自好，桃花滿縣不
J23nB135_p0631b15║勝春，克家有子如麟鳳，骨相吾驚是要津。
J23nB135_p0631b16║過溈山陪空印禪師夜話
J23nB135_p0631b17║濃翠濕衣三十里，渡谿知背幾重雲，忽驚寶構從空
J23nB135_p0631b18║墮，便覺風光與世分。夜久天香凝錯莫，庭閑花雨自
J23nB135_p0631b19║繽紛，他生曾伴安禪地，此夕樓鐘復共聞。
J23nB135_p0631b20║空印以新茶見餉
J23nB135_p0631b21║喊山鹿蔌社前摘，出焙新香麥粒光。撼樹師應懷大
J23nB135_p0631b22║仰，傳甌我欲學南陽。要看雪乳急停筅，旋碾玉塵深
J23nB135_p0631b23║住湯，今日城中雖獨試，明年林下定分嘗。
J23nB135_p0631b24║空印見招住庵，時未能往，作此寄之。
J23nB135_p0631b25║獨立天衣四世孫，作家手段典刑存，大溈路峻諸方
J23nB135_p0631b26║讓，空印風高四海聞。有願欲依龍象眾，無求羞逐鶩
J23nB135_p0631b27║雞群，此生一聚灰中骨，終葬千峰頂上雲。
J23nB135_p0631b28║空印見和，用韻答之。
J23nB135_p0631b29║棋布諸方盡子孫，道緣渾似雪峰存，全提蓋色騎聲
J23nB135_p0631b30║句，直要臨機以眼聞。圍繞千僧名冠世，指揮萬象語
J23nB135_p0631c01║驚群，獨能收此無家客，分占溈源一塢雲。
J23nB135_p0631c02║龍興禪師，大陽的孫，居枯木堂，新植楚竹，余愛
J23nB135_p0631c03║其家風，為賦之。
J23nB135_p0631c04║門外追奔沒馬塵，堂中安頓自由身？修筠有淚知誰
J23nB135_p0631c05║恨？枯木開花為我春。隔岸雲山猶可借，滿懷風月未
J23nB135_p0631c06║全貧，小詩勿笑清如晝，聊為高人戲寫真。
J23nB135_p0631c07║題德明都護熏堂
J23nB135_p0631c08║占叢濃碧繞虛堂，堂上仙郎戲比芳，香並蕙蘭終漏
J23nB135_p0631c09║泄，色同草木浪遮藏。過牆山潑軒窗翠，吹鬢風生燕
J23nB135_p0631c10║寢涼，敏豆才高家法在，要看落筆擁紅妝。
J23nB135_p0631c11║題季長冰壺軒
J23nB135_p0631c12║閑軒清似冰壺水，軒上人如元紫芝，坐覺秋光漱毛
J23nB135_p0631c13║髮，客來春色滿談詞。寶書讀罷依蒲久，玉麈經行曳
J23nB135_p0631c14║履遲，卷挂一聲林葉動，黃昏月出雪消時。
J23nB135_p0631c15║明應仲出季長近詩二首，次韻寄之。
J23nB135_p0631c16║露葉朝陽沃棗桑，暑風吹鬢蕩蓮香，已欣點水蜻蜓
J23nB135_p0631c17║款，更覺營巢燕子忙。翠浪舞翻爭漲壟，黃雲剖盡想
J23nB135_p0631c18║登場，小樓楯瓦誰庭院？弱柳多情故掩藏。
J23nB135_p0631c19║偶尋鄰叟問桑麻，踏盡山礬糝徑花，傳得新辭春爛
J23nB135_p0631c20║熳，更驚行草醉欹斜。遙知小縣少公事，想見高情照
J23nB135_p0631c21║物華，尚念無家甘露滅，一蓑煙雨似玄沙。
J23nB135_p0631c22║和傅彥濟知縣
J23nB135_p0631c23║句法疑君每太高，湘南山水助揮毫，暫臨小邑聊觀
J23nB135_p0631c24║政，未見全牛可受刀。珠玉光難藏瓦礫，芝蘭香豈掩
J23nB135_p0631c25║蓬蒿？坐令百里清如鏡，吏猾民姦豈易逃？
J23nB135_p0631c26║寄題劉居士環翠庵
J23nB135_p0631c27║平生不識劉居士，想見茅庵枯粹姿，百八珠輪紅瑪
J23nB135_p0631c28║瑙，萬千峰遶碧琉璃。笑人經卷鑽故紙，彼世金珠似
J23nB135_p0631c29║笊籬，折腳鐺中誰共過？小龐真是出家兒。
J23nB135_p0631c30║次韻思禹兄見懷
J23nB135_p0632a01║刺桐花映野薔薇，湘水侵門過客稀，此日音書經歲
J23nB135_p0632a02║隔，何時麈尾對君揮？樓高三楚天空闊，夜久千嵒月
J23nB135_p0632a03║正暉，我託叢林如越鳥，南枝雖穩亦思歸。
J23nB135_p0632a04║次韻思禹題方竹
J23nB135_p0632a05║不改平生歲寒操，近來隨世解方圓，知君出異驚群
J23nB135_p0632a06║聽，顯我循常是一偏。但見蒼官遭寵錫，那知青士亦
J23nB135_p0632a07║超遷？水花院落春風晚，庭種連蕉怪石前。
J23nB135_p0632a08║蜀道人明禪過余甚勤，久而出東山，高弟兩勤
J23nB135_p0632a09║送行語句，戲作此塞其見即之意。
J23nB135_p0632a10║眾中聞語識巴音，京洛沅湘久訪尋，張口茹拳君聚
J23nB135_p0632a11║落，垂膺拭涕我山林。碧嵒花墮鳥飛去，蒲坐葉飄針
J23nB135_p0632a12║正紝，袖裏兩勤大饒舌，丈夫聲價老婆心。
J23nB135_p0632a13║送珠上人重修五宗語要
J23nB135_p0632a14║五宗抄語挾風雷，佛日將傾賴取回，薝蔔花香已零
J23nB135_p0632a15║落，旃檀塔坐更塵埃。鈍根厭看摩挲去，妙手端能拂
J23nB135_p0632a16║拭開，當有異人來荷法，叢林因子見奇瑰。
J23nB135_p0632a17║光上人送墨梅來求詩還鄉
J23nB135_p0632a18║南嶽有雲留不住，東歸結伴過湘湄，解將疏影橫斜
J23nB135_p0632a19║句，不換垂珠的皪詩。臞甚鳶肩寒入畫，清哉鶴骨老
J23nB135_p0632a20║難醫，定知入嶺風煙暮，正及追胥餽歲時。
J23nB135_p0632a21║送瓊大師歸禪寂
J23nB135_p0632a22║近聞禪寂似叢林，總眾能為世所欽，百巧難磨真實
J23nB135_p0632a23║行，兩塗不改歲寒心。衣今椹色如栗色語，未吳音變
J23nB135_p0632a24║楚音盛，夏入城緣底事，扁舟湘水獨相尋。
J23nB135_p0632a25║贈道法師
J23nB135_p0632a26║道公膽大過身軀，敢逆龍鱗上諫書，獨欲袒肩擔佛
J23nB135_p0632a27║法，故甘引頸受誅鉏。三年竄逐心無愧，萬里歸來貌
J23nB135_p0632a28║不枯，他日教門綱紀者，近聞靴笏趁朝趨。
J23nB135_p0632a29║谷山沙彌求詩
J23nB135_p0632a30║十里松風長不老，一庭秋色為誰閑？偶逢此日休新
J23nB135_p0632b01║夏，偏見耆年憶故山。貧裏有秋同舉箸，法中添口共
J23nB135_p0632b02║開顏，偶然弄筆成詩句，乘興留題屋壁間。
J23nB135_p0632b03║贈羅道人
J23nB135_p0632b04║蛻塵標韻矯翔鸞，鬢髮樓颼風露寒，脫舄骨飛何日
J23nB135_p0632b05║見？解衣沐浴萬人看。肯來從我翛然住，皆說他人屈
J23nB135_p0632b06║致難，戲作貓聲行聚落，自忘身是晉郎官。
J23nB135_p0632b07║次韻張司錄見寄
J23nB135_p0632b08║不曾識面已傾倒，便覺胸中涇渭分，句精不減李長
J23nB135_p0632b09║吉，才高大類沈休文。看山詩眼湛如水，拄笏爽氣高
J23nB135_p0632b10║摩雲，他年竹屋夜連榻，妙語懸知過所聞。
J23nB135_p0632b11║郭伯成榮登
J23nB135_p0632b12║快馬東風走帝京，歸來門巷綠陰成，頃知一第文章
J23nB135_p0632b13║貴，能致三公袞冕榮。子涉風波方箠探，我閑几硯覺
J23nB135_p0632b14║塵生，贈詩誰似王摩詰，翰墨場中獨策名。
J23nB135_p0632b15║題天王圓證大師房壁
J23nB135_p0632b16║閉戶不妨依聚落，開軒隨分有山林，殘經半掩世情
J23nB135_p0632b17║斷，好鳥一聲村意深。籬外霜筠森束玉，屋頭露橘欲
J23nB135_p0632b18║垂金，能營野飯羹紅醬，渡水何辭數訪尋。
J23nB135_p0632b19║寄題達軒
J23nB135_p0632b20║羊腸世路替人愁，袖手歸來事事休，只有信緣唯得
J23nB135_p0632b21║計，不過隨分復何求？數聲屬玉滄浪晚，一塢黃雲𥝧
J23nB135_p0632b22║稏秋，寄語封侯塞垣外，何如高臥小軒幽？
J23nB135_p0632b23║題雲嵒筠軒
J23nB135_p0632b24║雨葉風枝小徑通，拂砧清坐有誰同？粉衣香滑秋叢
J23nB135_p0632b25║瘦，泉珮丁東夜壑空。半世已歸彈指內，前途都付枕
J23nB135_p0632b26║肱中，隄防老境猶多事，折腳鐺炊腐顆紅。
J23nB135_p0632b27║逍遙遊山歸見示唱和詩軸口占和之
J23nB135_p0632b28║游遍名山過水西，夜談奇語盡橫機，君如檻鹿猶思
J23nB135_p0632b29║奮，我似棲禽已倦飛。聞道老禪能眷舊，更煩諸衲借
J23nB135_p0632b30║餘輝，欲知勝踐多佳思，懷得新詩滿袖歸。
J23nB135_p0632c01║送誼叟歸北山
J23nB135_p0632c02║南臺山淺北山深，深處開軒更茂林，作夏懸知成契
J23nB135_p0632c03║闊，扁舟乘興一相尋。燈青竹屋風雨夕，谿遶石門鄉
J23nB135_p0632c04║井心，投老都忘身是客，坐中談笑盡吳音。
J23nB135_p0632c05║偶書寂音堂壁三首
J23nB135_p0632c06║巾瓶挂壁亦翛然，無所營為地自偏，句法不能醫老
J23nB135_p0632c07║病，夢游時解到林泉。扶持瘦玉筑隨步，堆疊荒雲衲
J23nB135_p0632c08║半肩，小住閑庭數歸鳥，從教人作畫圖傳。
J23nB135_p0632c09║寂音閑殺益風流，寒涕垂膺懶更收，得失是非都放
J23nB135_p0632c10║卻，死生窮達信緣休。湘中戲劇三千首，海上歸來十
J23nB135_p0632c11║二秋，齋罷展單吾自課，暮年眠食更何求？
J23nB135_p0632c12║霜須瘴面老垂垂，瘦搭詩肩古佛依，滅跡尚嫌身是
J23nB135_p0632c13║累，此生永與世相違。殘經倦讀閑憑几，幽鳥獨聞常
J23nB135_p0632c14║掩扉，寢處法華安樂行，蕩除五十二年非。
J23nB135_p0632c15║石門文字禪卷第十二