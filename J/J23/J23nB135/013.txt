J23nB135_p0633a01║石門文字禪卷第十三
J23nB135_p0633a02║宋江西筠溪石門寺沙門釋德洪覺範著
J23nB135_p0633a03║門人覺慈編錄毘陵天甯法雲堂校
J23nB135_p0633a04║七言律詩
J23nB135_p0633a05║元正一日示阿慈
J23nB135_p0633a06║季真少儼三十歲，儼入新年五十三。疑我滿懷揣佛
J23nB135_p0633a07║法，解腰抖摟破裙衫。大瞻終老同香火，小朗平生共
J23nB135_p0633a08║石巖。深炷爐香待清旦，偶聞殘雪落高杉。
J23nB135_p0633a09║上元夜病起，欲寫法華安樂行品，無力呼阿慈，
J23nB135_p0633a10║為錄作此。
J23nB135_p0633a11║重城車馬氣成霧，隔水巖叢冷欲冰，昨夜窺窗先有
J23nB135_p0633a12║月，今宵對語偶無僧。臘高鶴骨柴崖露，病起霜鬚逐
J23nB135_p0633a13║旋增，欲寫寶書驚力乏，阿慈能為掃寒籐。
J23nB135_p0633a14║上元後候，季長不至，作此寄之。
J23nB135_p0633a15║和風凍雨上元後，斷岸橘洲春水生，村寺獨歸江路
J23nB135_p0633a16║熟，竹籬誰繫小舟橫？偶成詩句長哦罷，漫折梅花一
J23nB135_p0633a17║嗅清。想見連床成夜語，此篇先慰遠來情。
J23nB135_p0633a18║夏日偶書
J23nB135_p0633a19║草樹扶疏夏簟清，夢驚鬥雀墮空庭。過墻雌竹已數
J23nB135_p0633a20║子，出屋耄蕉終百齡。雷後怒雲魚尾赤，林梢剩水鴨
J23nB135_p0633a21║頭青。都無伎倆酬閑寂，謾搭伽黎自誦經。
J23nB135_p0633a22║與忠子晚步登臺有作
J23nB135_p0633a23║僧殘寺僻游人少，草滿池塘筍過籬，蘆橘帶酸春去
J23nB135_p0633a24║後，榴花出葉雨晴時。一年事辦秧齊遍，連日江寒水
J23nB135_p0633a25║退遲。偶上高臺成遠眺，茲游更得子追隨。
J23nB135_p0633a26║和人鴈字
J23nB135_p0633a27║劃然斜去和天曉，夜火相驚事已虛。春信寫來無款
J23nB135_p0633a28║識，東君胸次亦恢疏。最難讀似成文蠹，不亂行如水
J23nB135_p0633a29║上魚。勿訝羲之筆神駿，換鵝瘞鶴是臨書。
J23nB135_p0633a30║大雪
J23nB135_p0633b01║今年未雪今日雪，地迥眼新人不囂，永巷掃除聞屐
J23nB135_p0633b02║響，暮林翔集看鴉嬌。韻高雒下應難畫，興發山陰未
J23nB135_p0633b03║覺遙。想見茅齋已摧壓，曲肱清夢到山椒。
J23nB135_p0633b04║宣和四年十二月二十四日，大雪珠禪客忽至，
J23nB135_p0633b05║渠以谷山退院來審是否？作此示之。
J23nB135_p0633b06║翻空漸密呵不止，刷我當門螺髻峰，銀碗滿盛談類
J23nB135_p0633b07║墮，徑松深覆示藏鋒。因徒逃去寧知褊？顯自何來不
J23nB135_p0633b08║見蹤。獨擁衲衣成坐睡，地罏瓶泣伴疏慵。
J23nB135_p0633b09║題鹿苑虎岑堂
J23nB135_p0633b10║平生文彩照諸方，暗谷行藏草木光，要使叢林想高
J23nB135_p0633b11║韻，故將名字挂虛堂。笑拈倚壁過頭杖，閑坐當年折
J23nB135_p0633b12║腳床，進步竿頭如不薦，草深門徑未相妨。
J23nB135_p0633b13║次韻湖山居士見過
J23nB135_p0633b14║平昔雲岑在懷抱，而今懷抱在雲岑。聞泉偶爾成詩
J23nB135_p0633b15║句，班草相看坐木陰。古鼎自然無俗韻，朱絃真是有
J23nB135_p0633b16║遺音。羊欣不肯踏城市，背郭江村獨見尋。
J23nB135_p0633b17║題使園眄柯亭
J23nB135_p0633b18║吏散東園勝踐多，落花起舞鳥能歌，故應毛穎曾同
J23nB135_p0633b19║泛，不獨龍文慣自磨。弄影風枝空掩冉，困人天氣近
J23nB135_p0633b20║清和。倚欄欲去猶回首，奈此霄晴月色何！
J23nB135_p0633b21║題翠靄堂
J23nB135_p0633b22║虛簷碧瓦臨無地，吐月吞風六月寒，簾捲煙光搖戶
J23nB135_p0633b23║牖，雨餘嶽色墮闌干。侍兒自炷真龍腦，座客同分小
J23nB135_p0633b24║鳳團。誰謂太平本無象，規模堪入畫圖看。
J23nB135_p0633b25║迎爽樓
J23nB135_p0633b26║危樓華構倚青冥，卷盡晴嵐獨自登。去鴈橫斜分點
J23nB135_p0633b27║點，好峰青碧露層層。勝游與客同清賞，佳處題名在
J23nB135_p0633b28║翠筠。憑檻不堪衰眼力，候船津渡見歸僧。
J23nB135_p0633b29║送太淳長老住明教
J23nB135_p0633b30║三玄三要古難分，劈破從教剔突崙，父母未生前一
J23nB135_p0633c01║笑，言詮不到處重論。椎開臨濟百年意，推出汾陽六
J23nB135_p0633c02║世孫，何用老婆更饒舌，暗中五色自成文。
J23nB135_p0633c03║送英長老住石谿
J23nB135_p0633c04║三玄三要沉埋久，正令重煩振此宗，陷虎機關須毒
J23nB135_p0633c05║手，活人眼目貴藏鋒。真誠莫負叢林志，大願當追佛
J23nB135_p0633c06║祖風，覆頂把茅休取相，同安曾著老黃龍。
J23nB135_p0633c07║次韻李方叔水宿
J23nB135_p0633c08║高視世波增眼寒，公如砥柱捍驚湍，市中一虎成三
J23nB135_p0633c09║口，醉裏扁舟過百灘。佳處每煩詩句寫，勝游宜作畫
J23nB135_p0633c10║圖看。遙知二老相逢處，拾得風前一笑懽。
J23nB135_p0633c11║次韻曹彥清教授見寄
J23nB135_p0633c12║泮宮授道最馳名，想見經筵玉麈橫，學問有源堪景
J23nB135_p0633c13║仰。行藏無地受譏評。門前江浪銀山攧。醉裏詩篇錦
J23nB135_p0633c14║段明。遠宦不須嗟白眼。只今臺閣半書生。
J23nB135_p0633c15║胥啟道次韻見寄復和之
J23nB135_p0633c16║少年翰墨擅時名，老愛江鄉翠巘橫，聞道異書常自
J23nB135_p0633c17║校，近來佳句與誰評？幽尋湘水映衣碧，小寢晴窗潑
J23nB135_p0633c18║眼明，寄我三詩爭妙麗，疑公曾夢筆花生。
J23nB135_p0633c19║寄黃龍來道者
J23nB135_p0633c20║問訊黃龍來道者，住山況味定何如，齒牢未怯和沙
J23nB135_p0633c21║飯，眼倦應嫌夾注書。但見衣勝寒薜荔，不妨心賽白
J23nB135_p0633c22║芙蕖，都疑生近楂田市，時覺淮南語未除。
J23nB135_p0633c23║禪首座自海公化去，見故舊，未嘗忘追想悼歎
J23nB135_p0633c24║之情。季真游北游，大梁聞其病憂，得書輒喜，
J23nB135_p0633c25║為人重鄉義，久要不忘湘西時訪史資深，亦
J23nB135_p0633c26║或見尋此外閉門高臥耳。宣和二年三月日，
J23nB135_p0633c27║風雨有懷，其人戲書寄之。
J23nB135_p0633c28║前時無際曾入夢，近日真游又得書，一味歲寒甘淡
J23nB135_p0633c29║薄，十分懽喜說鄉間。閑尋老儼臺南寺，更過史髯湖
J23nB135_p0633c30║上居，想見朝來閉深閤，臥聽簷雨滴階除。
J23nB135_p0634a01║次韻閻資欽提舉東安道中
J23nB135_p0634a02║父老扶攜看使華，那知勳業在咨嗟，人生安得顏長
J23nB135_p0634a03║少？歲暮今驚日欲斜。漫有清詩敏風雨，空餘醉墨走
J23nB135_p0634a04║龍蛇。應憐妙語如芝菌，不吐青林吐臥槎。
J23nB135_p0634a05║次韻遊福嚴寺
J23nB135_p0634a06║下臨煙雨憑危欄，游客新辭禁從班，露濕衣巾近雲
J23nB135_p0634a07║漢，風吹笑語落人間。曾聞詩律如彭澤，想見風神似
J23nB135_p0634a08║魯山。何日三人成品坐？夜窗參論到更闌。
J23nB135_p0634a09║次韻寧鄉道中
J23nB135_p0634a10║夾道傳呼部曲奔，遙知秋色動吟魂。黃柑綠橘平蕪
J23nB135_p0634a11║路，剩水殘山夕照村。似鏡此心清自迥，如雲往事去
J23nB135_p0634a12║無痕。鐘聲有寺藏煙翠，忽見林間窈窕門。
J23nB135_p0634a13║次韻題雲峰齊雲閣
J23nB135_p0634a14║綠玉霜笻喜自提，芒鞋初試得攀躋，欲窮深谷一區
J23nB135_p0634a15║勝，更上齊雲百級梯。物外名山長好在，人間樂事自
J23nB135_p0634a16║難齊。遙知太息出山去，一笑無人悟過谿。
J23nB135_p0634a17║次韻題必照軒
J23nB135_p0634a18║曈曨曉日出蒼涼，草木欣欣露葉光，千里穠纖上眉
J23nB135_p0634a19║睫，一區形勝發天藏。有詩摹寫江山美，無計遮欄歲
J23nB135_p0634a20║月忙。韻險暗驚才力短，坐令毛穎禿鋒芒。
J23nB135_p0634a21║宿資欽楚山堂
J23nB135_p0634a22║故人持節在三湘，白首相逢話更長。挂錫曾憐道林
J23nB135_p0634a23║寺，攜衾來宿楚山堂。意消忽覺風敲竹，夢斷空驚月
J23nB135_p0634a24║轉廊。常恨出門無所詣，敢辭時此夜連床。
J23nB135_p0634a25║次韻資欽元府判見寄
J23nB135_p0634a26║茗碗閑窗不厭過，暮年歸計定如何？我思杖履游嵩
J23nB135_p0634a27║少，公輩家山近洛河。具茨功名關意少，穎皋丘壑賦
J23nB135_p0634a28║情多。二詩俱可鐫崖石，乞與雲煙相蕩摩。
J23nB135_p0634a29║次韻王覺之裕之承務二首
J23nB135_p0634a30║問法能來渾聖凡，毗耶丈室未曾關，解分缽飯如摩
J23nB135_p0634b01║詰，欲散天花欠阿蠻。屬秥新詩追鮑謝，抗行醉墨似
J23nB135_p0634b02║楊顏，遙知穿市聽歸馭，及我昏鴉落照間。
J23nB135_p0634b03║兄弟令人眼倍明，六經心醉幾時醒，韻高山嶽橫南
J23nB135_p0634b04║極，機妙鶤鵬化北溟。麗句重逢天下白，俊才今見海
J23nB135_p0634b05║東青。數篇秀色凌千嶂，來尉摧頹病掩扃。
J23nB135_p0634b06║宣和五年四月十二日，余館湘陰之興化。徐質
J23nB135_p0634b07║夫自土山來，一昔夜語甚傾倒。且日前嘗夢
J23nB135_p0634b08║見東坡，今復見子，何清事相聯耶？吾所居有
J23nB135_p0634b09║亭名閑美。嘗有白燕巢梁間，屢見鶴翔舞於
J23nB135_p0634b10║層霄，囑予為詩，紀其事質。夫大梁人賢而有
J23nB135_p0634b11║文，佳公子也。
J23nB135_p0634b12║徐侯官舍土山邊，頗為看書廢晝眠，偶見畫梁巢雪
J23nB135_p0634b13║乙，更驚雲漢舞胎仙。致坡入夢殊堪紀，與儼忘形亦
J23nB135_p0634b14║自賢。聞道小亭時縱目，江山信美似斜川。
J23nB135_p0634b15║送丕上人歸黃檗
J23nB135_p0634b16║萬身馬鬣轉龍腰，十里風聲捲海潮，翠靄晴時飛畫
J23nB135_p0634b17║梀，蒼崖斷處見朱橋。老驚鄉井心空在，說著巖叢意
J23nB135_p0634b18║已消。慚愧東風知此恨，夜來吹夢到山椒。
J23nB135_p0634b19║同希先遊石鞏
J23nB135_p0634b20║良辰美景古難并，且趁身閒稻雨晴。鳥語猿歌留我
J23nB135_p0634b21║在，水聲山色益人清。得幽詩句聊題壁，遇好峰巒即
J23nB135_p0634b22║住程。回首十年塵事裏，與君今日夢魂驚。
J23nB135_p0634b23║題胥大夫欣欣堂
J23nB135_p0634b24║議郎粹和色無求，繞屋江山秀氣浮。弱柳嬌眠禽喚
J23nB135_p0634b25║起，異花含笑草忘憂。閉門不放青春去，解榻長令佳
J23nB135_p0634b26║客留。摹寫高情無好句，謾橫詩眼付冥搜。
J23nB135_p0634b27║次韻嘉言機宜
J23nB135_p0634b28║幽尋野外興何如，蠶市村囂憶故墟。煮繭生涯春老
J23nB135_p0634b29║大，餉田時節意蘇舒。吹開麥浪南風至，落盡花房小
J23nB135_p0634b30║雨餘。暫借僧窗聊假寐，夢驚身世兩蘧蘧。
J23nB135_p0634c01║玉池禪師以紙衾見遺，作此謝之。
J23nB135_p0634c02║紙衾來自玉峰前，旋坼封題一粲然，便覺室廬增道
J23nB135_p0634c03║氣，不憂風雨攪閑眠。就床堆疊明如雪，引手模蘇軟
J23nB135_p0634c04║似綿。擁被並罏和夢暖，全勝白疊紫茸氈。
J23nB135_p0634c05║立秋日偶書
J23nB135_p0634c06║秋入紗廚夏簟空，頹然瘦坐一衰翁，聲涼亂葉紅蕉
J23nB135_p0634c07║雨，香暗分叢紫菊風。清境淨緣慚獨享，幽懷佳句與
J23nB135_p0634c08║誰同？平生垢習消磨盡，只有文章氣吐虹。
J23nB135_p0634c09║游太平古寺，讀舊題用惠上人韻。
J23nB135_p0634c10║步盡長廊覺倦遊，叢蕉出屋小軒幽。壁間詩在紅埃
J23nB135_p0634c11║滿，窗下香殘碧縷浮。喜有繩床容我借，更因茗碗為
J23nB135_p0634c12║君留。忽驚林杪湘山露，誰作江天數筆秋？
J23nB135_p0634c13║歲窮僧眾米竭，自往湘陰乞之，舟載夜歸，宿橋
J23nB135_p0634c14║口寒甚未寢。時侍者智觀坐而假寐，作此詩
J23nB135_p0634c15║有懷資欽提舉。
J23nB135_p0634c16║老去生涯無窖子，隔城荒寺到人稀。歲窮百里扣門
J23nB135_p0634c17║乞，夜棹孤舟載米歸。隅坐小僧寒附火，聯拳羸僕睡
J23nB135_p0634c18║和衣，故人醉裏聞薌澤，應背銀缸照翠幃。
J23nB135_p0634c19║正月一日送璿維那之新昌乞
J23nB135_p0634c20║春水初生湘岸邊，陰晴城郭上元前，暖消積雪成簷
J23nB135_p0634c21║滴，火烈殘香發篆煙。念舊十年鄉井夢，試新一首送
J23nB135_p0634c22║行篇，翛然路入江南去，想見歸時及杜鵑。
J23nB135_p0634c23║二月二十一日，奉陪季長遊嶽麓飯罷，登法華
J23nB135_p0634c24║臺賦此。
J23nB135_p0634c25║法華臺上憑欄久，吹鬢東風晚雨晴，斷岸平橫千雉
J23nB135_p0634c26║堞，道林遠在一牛鳴。喜餐水餅清明近，開遍山茶杜
J23nB135_p0634c27║宇聲，想見京塵遮便面，應思攜手比中行。
J23nB135_p0634c28║送興上人之歸宗
J23nB135_p0634c29║紫霄峰下鸞谿上，幻出寶坊金碧開。沃野不辭常自
J23nB135_p0634c30║獻，暮雲無事解歸來。永懷香火三生舊，想見松風萬
J23nB135_p0635a01║壑哀。阿上笑中如問我，為言詩膽尚崔嵬。
J23nB135_p0635a02║贈道禪者
J23nB135_p0635a03║大河卷浪雪翻風，橋壓千艘臥彩虹。岱嶽煙雲連絕
J23nB135_p0635a04║域，北門樓閣礙層空。浪遊荊楚重湖外，更在溈源疊
J23nB135_p0635a05║嶂中，水餅槐芽動鄉思，近來歸夢與誰同？
J23nB135_p0635a06║周庭秀愛湘中山水之勝，定居十餘年。宣和五
J23nB135_p0635a07║年夏五月，忽思吳中別，余於湘上作此送之。
J23nB135_p0635a08║詞刃平生工斫伐，探懷每欲取公侯，朅來世事懶經
J23nB135_p0635a09║意，醉看湘山不轉頭。忽憶歸吳泛千里，偶然盡室載
J23nB135_p0635a10║孤舟。卻將揮翰風雷手，且釣華亭萬頃秋。
J23nB135_p0635a11║題悟宗壁
J23nB135_p0635a12║到寺回身望眾峰，一堂疏快萬緣空，槲林曲折通幽
J23nB135_p0635a13║徑，蓮蕩凋零退晚紅。師已灰心增夏臘，我今霜鬢撒
J23nB135_p0635a14║秋風，亦知旁舍多佳士，香火他年願此同。
J23nB135_p0635a15║過陵水縣補東坡遺二首
J23nB135_p0635a16║白沙翠竹並江流，小縣炊煙晚雨收。蒼蘚色侵盤馬
J23nB135_p0635a17║地，稻花香入放衙樓。過廳客聚觀燈網，趁市入歸旋
J23nB135_p0635a18║喚舟。意適忽忘身是客，語音無伴始生愁。
J23nB135_p0635a19║夜歸示卓道人
J23nB135_p0635a20║心知家本住仇池，傲倪人間老變衰，兩鬢京塵初邂
J23nB135_p0635a21║逅，一尊川語問歸期。勸沽何處禽知我？含笑誰家花
J23nB135_p0635a22║隔籬。天水摹胡颶風作，夜歸江路月相隨。
J23nB135_p0635a23║雪詩
J23nB135_p0635a24║千巖雨雪黃昏後，一室香燈一寢餘，此夕鄉關入歸
J23nB135_p0635a25║夢，明朝雲物記曾書。地罏不獨聞瓶泣，山果時驚落
J23nB135_p0635a26║屋除，清境鼎來勞應接，暮年生計未全疏。
J23nB135_p0635a27║題王教授艇齋
J23nB135_p0635a28║宴居端若寄虛舟，三峽詞源日倒流。慣與衣冠游泮
J23nB135_p0635a29║水，坐看圖史認瀛洲。胸中耿耿觀瀾術，物外悠悠涉
J23nB135_p0635a30║世謀。莫謂縱橫止容膝，濟川林葉此中求。
J23nB135_p0635b01║吾山風物如故園而甚僻，余居月餘愛之，將此
J23nB135_p0635b02║卜居二首。
J23nB135_p0635b03║此生於世已無求，況有村原事事幽。乞谷住山真素
J23nB135_p0635b04║志，栽田博飯是良謀。別坡筍蕨春兼採，遶舍桑麻歲
J23nB135_p0635b05║倍收。強健自能營飽暖，塵埃回首謾悠悠。
J23nB135_p0635b06║風物淳真似故丘，茅茨結處自深幽。竹西鄰舍頗相
J23nB135_p0635b07║近，客至須供良甚謀。燈火夜窗衣自補，豐登秋畝稻
J23nB135_p0635b08║重收。安閒有此支餘歲，更欲驅馳亦謬悠。
J23nB135_p0635b09║送楞嚴經珣維那
J23nB135_p0635b10║尸羅清淨心清淨，寄跡南臺亦偶然，室掩香燈見行
J23nB135_p0635b11║道，壁懸巾屨伴孤禪。寶書獨欲煩君誦，法力真期迨
J23nB135_p0635b12║我先。細味此詩如實錄，他年僧史定須編。
J23nB135_p0635b13║謝嶽麓光老惠臨濟頂相
J23nB135_p0635b14║瘦骨孤標韻絕倫，傳聞宗派出雲門，收藏畫裏三玄
J23nB135_p0635b15║老，分付湘中十世孫。罵佛風神疑正怒，打僧氣宇尚
J23nB135_p0635b16║驚群。能言滅卻正法眼，不負灘頭毒手恩。
J23nB135_p0635b17║送珠上人泐潭拜塔
J23nB135_p0635b18║泐潭臥龍今不見，空有遺珠留世間，圓轉自然離礦
J23nB135_p0635b19║穢，光明聊復祕形山。隨師受嚫前身事，披掌猶存此
J23nB135_p0635b20║日還，言不走盤無影跡，方知生死不相關。
J23nB135_p0635b21║題龍王枯木堂
J23nB135_p0635b22║異種靈苗著四方，謾將名字挂虛堂。道林可惜昏嵐
J23nB135_p0635b23║掩，枯木那知在處芳？韶石曾聞傲煙瘴，焦山今已飽
J23nB135_p0635b24║風霜。陽陂且喜根株茂，雪裏花開爛熳香。
J23nB135_p0635b25║送海印奭老住東林
J23nB135_p0635b26║湘容嶽色中秋後，古寺閑房小寢餘，掃徑帚粘新落
J23nB135_p0635b27║葉，開窗風掩讀殘書，吹雲又作他山去，種漆何時伴
J23nB135_p0635b28║我居？洞上閑名猶在世，未應容易與人除。
J23nB135_p0635b29║余至清修別，希一禪師津發，如老媼扶女外車，
J23nB135_p0635b30║其義風可以起頹俗，將發作此。
J23nB135_p0635c01║驚風急雨中秋後，回首長沙杳靄間，迎送初辭大藩
J23nB135_p0635c02║府，逍遙來看小廬山。故人情義千鈞重，行客生涯一
J23nB135_p0635c03║葉閑。明日旅亭勞晝夢，孤峰標格不容攀。
J23nB135_p0635c04║題壓波閣
J23nB135_p0635c05║雪玉在躬賢令尹，江山約束入宏規。驚波濺岸憑凌
J23nB135_p0635c06║替，傑閣控雲彈壓之。霧斂塵清閑縱目，蜂爭螘分想
J23nB135_p0635c07║當時。邦人準擬朱欄外，安著他年惠愛碑。
J23nB135_p0635c08║次韻賈令尹題裴公亭
J23nB135_p0635c09║獨憑危欄眼力窮，當年勝踐想遺風。歌喉雲杪殷餘
J23nB135_p0635c10║韻，笑靨尊前發醉紅。世相難逃朝夕改，山容不老古
J23nB135_p0635c11║今同。議郎筆力回春色，摹寫都藏畫牒中。
J23nB135_p0635c12║余往漢上，清修、白鹿二老送至龍牙，作此別之。
J23nB135_p0635c13║因法相逢亦一時，雲泉所至共娛嬉，怪君追送不辭
J23nB135_p0635c14║遠，知我從來未有期。醞造離愁成獨笑，欺凌秋色有
J23nB135_p0635c15║新詩，閻浮掌上訶梨勒，去住休纏愛見悲。
J23nB135_p0635c16║雪夜至明教寄王路分舍人
J23nB135_p0635c17║雪夜山中還獨宿，地罏深煖紙窗明，百年有限身今
J23nB135_p0635c18║老，一枕無求夢自清。弟子分燈成保社，故人持節頓
J23nB135_p0635c19║江城，瘴痾疏快諸緣淨，臥聽摧簷瀉竹聲。
J23nB135_p0635c20║訪雙池老不遇，其子覺先求詩，為作此。
J23nB135_p0635c21║芒鞋竹杖快新晴，天迥游絲百尺輕，沃若柔桑連野
J23nB135_p0635c22║綠，炯如白鳥照溪明。逢山有寺幽欣集，對客開軒午
J23nB135_p0635c23║夢清。曦竟未回憑閣久，忽聞高柳子規聲。
J23nB135_p0635c24║寂音泉
J23nB135_p0635c25║水靈有源不知處，但見方沼供無窮。俯波下看遠山
J23nB135_p0635c26║色，卷霧忽驚清鏡空。危亭快若望霜曉，江岸猶如起
J23nB135_p0635c27║陰風，宜呼此泉作檀越，歲致萬斛無凶豐。
J23nB135_p0635c28║燈禪師出蜀，住此山十年，為作南食，且約同住，
J23nB135_p0635c29║作此以贈。
J23nB135_p0635c30║少年出蜀今耆艾，十見襄陽浩蕩春。山近京畿看愈
J23nB135_p0636a01║好，食兼虜饌味尤真。君今避世成深隱，我欲移庵結
J23nB135_p0636a02║近鄰。相對無嫌太岑寂，待添明月作三人。
J23nB135_p0636a03║襄州亂後逢端州依上人
J23nB135_p0636a04║漢上相逢兵火後，蒼顏華髮兩摧頹，塵清霧斂閒身
J23nB135_p0636a05║在，螘分蜂爭一笑開。志捍叢林山剔卓，義規朋友玉
J23nB135_p0636a06║崔嵬，瓦精決舌休皮相，曾見淄州古佛來。
J23nB135_p0636a07║和濟之通判日夜懷祖穎諸公
J23nB135_p0636a08║才高自是萬夫望，語妙人疑錦繡腸，新事驚嗟入詩
J23nB135_p0636a09║律，故交契闊付淒傷。開書想見湖山好，他日懸知夜
J23nB135_p0636a10║語長，獄屋豈能埋寶劍？斗牛長覺射龍光。
J23nB135_p0636a11║送勻上人謁蔡州使者
J23nB135_p0636a12║淮西氣宇蓋三軍，絕似平原舊使君，今日孤城獨堅
J23nB135_p0636a13║守，疾風勁草昔傳聞。龍蛇戲下唯呼姓，翰墨場中亦
J23nB135_p0636a14║策勳，想見棠陰談我處，笑持茗碗辯如雲。
J23nB135_p0636a15║寄盛群玉
J23nB135_p0636a16║平生翰墨到精微，盛氏諸郎最白眉，氣訐曾窺豪士
J23nB135_p0636a17║賦，初交先和野僧詩。謾勞清夢思相識，那料孤蹤晚
J23nB135_p0636a18║見知？君看臨危用心處，何殊晏子解驂時？
J23nB135_p0636a19║十二月十八夜，大雪注蓮經罷，有僧來勸歸廬
J23nB135_p0636a20║山，僧去作此。
J23nB135_p0636a21║煙凝生怕席簾開，快煖偏宜榾柮柴，夜久饑鼯嗅空
J23nB135_p0636a22║案，夢驚鬥虎墮層崖。優曇花偈餘殘紙，薝蔔杯香自
J23nB135_p0636a23║滿齋。折腳鐺安莫嫌穩，地偏人懶遂幽懷。
J23nB135_p0636a24║雪中
J23nB135_p0636a25║勢密連空若推下，隨風起舞不容追。門閑走犬無深
J23nB135_p0636a26║巷，樹暗棲鴉有剩枝。旋撥地罏通宿火，卻呵凍手寫
J23nB135_p0636a27║新詩。軒窗秀發驚清晝，萬壑春歸說向誰？
J23nB135_p0636a28║再會莊德祖大夫
J23nB135_p0636a29║平昔才名似孟宗，暮年一缽並巖叢。交朋半在青雲
J23nB135_p0636a30║上，意氣都消白眼中。龐老尚餘靈照在，伯鸞應許孟
J23nB135_p0636b01║光同。君看張柬之為相，不害荊州禿鬢翁。
J23nB135_p0636b02║與蔡楊州
J23nB135_p0636b03║五馬東來數月間，十州人物帖然安，池邊芳草新吟
J23nB135_p0636b04║罷，樓外遙山晝臥看。鈴閣臘煙秋色晚，譙門銅漏夜
J23nB135_p0636b05║聲寒。雖然自是雲林客，猶把風流作話端。
J23nB135_p0636b06║唐生能視手文乞詩戲贈之
J23nB135_p0636b07║草蕪門徑過從少，那料秋來夜話同，屋漏移床時發
J23nB135_p0636b08║笑，粥稠當飯巧於窮。我留癡絕傳身後，君見平生似
J23nB135_p0636b09║掌中，明日渡江應轉首，數峰無語晚連空。
J23nB135_p0636b10║贈麻城接待僧勝上人
J23nB135_p0636b11║綠髮凋零白業增，住庵隨分有規繩，為分一邑人家
J23nB135_p0636b12║飯，普供十方雲水僧。掃徑客來圓笑靨，開軒雲破露
J23nB135_p0636b13║寒層。君看擊桶金牛手，坐續山頭柏子燈。
J23nB135_p0636b14║夏日同安示阿崇諸衲子
J23nB135_p0636b15║老眼朅來驚節物，閑同諸子話江鄉，試茶正要旋烘
J23nB135_p0636b16║盞，煮餅且令深注湯。忽憶海山飧荔子，更思湘水劈
J23nB135_p0636b17║蓮房。夏休便可車輪去，菌簟秋肥趁及嘗。
J23nB135_p0636b18║三月二十八日棗柏大士生辰六首
J23nB135_p0636b19║深觀諸佛剎那際，三世十方無遁形，已盡凡情不顛
J23nB135_p0636b20║倒，如除目翳自光明。意俱大地山河喪，心與空花夢
J23nB135_p0636b21║幻生，垂手遇緣攜法界，美髯跣足散衣行。
J23nB135_p0636b22║二天給侍慈忍象，一虎橐經常寂光。意處世間離生
J23nB135_p0636b23║滅，夢中塵劫浪遮藏。即真不必冠巾毀，絕染何妨棗
J23nB135_p0636b24║柏嘗。提起超情無比句，夜來山雨落花香。
J23nB135_p0636b25║青春徑去不小住，天迥游絲增眼寒。想見手提大千
J23nB135_p0636b26║界，翛然身現一毛端。若存情見智山隔，但斷攀緣業
J23nB135_p0636b27║海乾。面目分明今日是，敢將棗柏薦盤飧。
J23nB135_p0636b28║生死鶻崙無背面，摩挲把玩久嗟咨，悟明必藉戒定
J23nB135_p0636b29║慧，隨順差成老病衰。淨意即空良顯決，色身對現出
J23nB135_p0636b30║思惟，千烹萬鍛知恩德，敢忘摩尼在礦時。
J23nB135_p0636c01║眼蓋人寰撚美髯，年年相見晚春前。摸蘇緣妄心俱
J23nB135_p0636c02║盡，揩拭鮮陳念已圜。指下琴方纔發越，眉間毫相見
J23nB135_p0636c03║無邊。微塵劫海依今住，生死何勞較後先？
J23nB135_p0636c04║一剎那際入正受，互參三世妙難思，有情夢境依此
J23nB135_p0636c05║住，無量劫海不移時。任運行藏難掩覆，隨疑語默出
J23nB135_p0636c06║思惟，大哉無比金剛句，世罕知之我獨知。
J23nB135_p0636c07║十世觀音生辰六月二十六日二首
J23nB135_p0636c08║十世為僧皆姓楊，死生游戲自隋唐，鐵身自倒汝邪
J23nB135_p0636c09║正，寫字無為我道場。異跡著於無量壽，慈風不減普
J23nB135_p0636c10║昭王。兩川顯化人皆識，今日全身不揜藏。
J23nB135_p0636c11║曇相禪師第二身，蟬聯十世姓楊人。女兄慧辯成勍
J23nB135_p0636c12║敵，弟子悲欣記夙因。解使邪迷知有佛，自呼名字凜
J23nB135_p0636c13║如神。平生接物多方便，何似今朝一句親？
J23nB135_p0636c14║蔡藏用生辰
J23nB135_p0636c15║非煙雲子釀新晴，爭看麒麟墮地行？悉達已聞今日
J23nB135_p0636c16║誕，優曇知復為誰榮？已驚久視方瞳碧，更覺藏年玉
J23nB135_p0636c17║骨清。曾伴麻姑家法在，願隨風馭到蓬瀛。
J23nB135_p0636c18║八月二十三日蔡元中生辰
J23nB135_p0636c19║纔過中秋今幾日，夜來海月上三更。夢魂傳得天書
J23nB135_p0636c20║至，窗戶俱明廄馬驚。骨相終當為國器，兒聲初已識
J23nB135_p0636c21║人英。明年慶節山中友，金屋憐君夜直清。
J23nB135_p0636c22║劉彭年知縣生辰
J23nB135_p0636c23║清規懿德古難陪，秋盡民歌慶節來，瑞應草餘雙葉
J23nB135_p0636c24║在，優曇花適一枝開。鶯嬌妙管傳佳句，玉膩新粧獻
J23nB135_p0636c25║壽盃，慈母千齡何所願？早看賢子踐三台。
J23nB135_p0636c26║中廬趙令生辰
J23nB135_p0636c27║孟夏南風草木薰，民歌慶節喜傳聞。今朝雪乙呈雙
J23nB135_p0636c28║瑞，後夜冰輪滿九分。材業牛刀試小邑，家聲天派落
J23nB135_p0636c29║層雲。吞舟豈久容涔足？禁殿論思政要君。
J23nB135_p0636c30║寄黃嗣深使君二首
J23nB135_p0637a01║江夏家聲世所聞，無雙千頃典刑存。肅嚴郡邑霜分
J23nB135_p0637a02║曉，照映簪纓玉粹溫。樓迥峴雲供醉望，夜晴漢月洗
J23nB135_p0637a03║吟魂。行將補袞調羹手，卻執元圭侍至尊。
J23nB135_p0637a04║身世浮雲偶尚存，白衣蒼狗與誰論？夢中不記金門
J23nB135_p0637a05║宿，醉裏曾看玉海翻。尚有驚魂纏瘴霧，已甘華髮老
J23nB135_p0637a06║江賓。枯荄欲藉陽和暖，催發新來雨露恩。
J23nB135_p0637a07║李道夫母挽辭
J23nB135_p0637a08║縉紳家法想清規，平昔高風此一時。居約雲山夫有
J23nB135_p0637a09║道，客陪房杜子無疑。九原淚濕老萊袂，千字碑傳幼
J23nB135_p0637a10║婦詞。他日欲尋賢母墓，北山松雨路人悲。
J23nB135_p0637a11║鄧循道父挽辭二首
J23nB135_p0637a12║苦冰潔檗是行藏，一節無求老更剛。好在縉紳師儉
J23nB135_p0637a13║德，尚餘閭里說謙光。陰功穩秘天應錄，遺訓丁寧世
J23nB135_p0637a14║共傷。勿謂不身嘗報施，故應遺澤在諸郎。
J23nB135_p0637a15║一生純德無遺恨，千字埋名有逸辭。墓隧嫩泉誰種
J23nB135_p0637a16║玉，書齋子硯自生芝。音容已作終天痛，歲月真成罔
J23nB135_p0637a17║極悲。擁鼻功名知不免，空將淚眼看風枝。
J23nB135_p0637a18║代人上李龍圖並廉使致語十首（後三首慈及二子附）
J23nB135_p0637a19║竊以引而不發射失中，則反諸身，安則慮危。國雖
J23nB135_p0637a20║治而不忘武顧將揖讓而就列。當踏規矩而效，能
J23nB135_p0637a21║凜乎？有囊鞬之儀形望之入麒麟之圖畫。白衣自
J23nB135_p0637a22║表，定三矢於天山；錦帽突前，靡萬人於沙漠。自昔
J23nB135_p0637a23║聞無雙之伎，迄今見逸群之材。恭惟判府，安撫龍
J23nB135_p0637a24║圖，忠孝傳家，文章命世。開畫戟之幕府，集珠履之
J23nB135_p0637a25║鵷鴻，英聲震於九垓，和氣浹於千里。奉御廉使大
J23nB135_p0637a26║夫忠誠許國，文武兼資，冠縉紳之才能，受廟堂之
J23nB135_p0637a27║眷倚。偃戈臥鼓，屬疆場之久空；講武開尊，適郡庭
J23nB135_p0637a28║之無事。某等當結髮而工騎射要唾手而取功名。
J23nB135_p0637a29║幸對華筵，敢呈口號。
J23nB135_p0637a30║射圃閑亭酒半醺，手柔弓燥氣超群。已驚百步穿楊
J23nB135_p0637b01║綵，會看雙鵰落塞雲。且集旌旗森畫戟，未輸文字飲
J23nB135_p0637b02║金樽。治朝文武須兼用，萬壽稱觴祝至尊。
J23nB135_p0637b03║太平無象樂年豐，況值疆場久已空。賓主獻酬成雅
J23nB135_p0637b04║集，江山談笑助清風。良辰美景開金斝，緩帶輕裘控
J23nB135_p0637b05║角弓。鼙鼓急摧齊指目，大侯的處中飛鴻。
J23nB135_p0637b06║雨後園林花木新，傳聞千騎出城闉，異能未中侯中
J23nB135_p0637b07║鵠，佳氣先浮盞面春。畫鼓繡靴筵奏曲，紅粧細馬地
J23nB135_p0637b08║無塵。長沙萬古民爭說，賓主人英伎絕倫？
J23nB135_p0637b09║聞道長沙賢太守，漆瞳玉頰照衡湘，訟庭散後賓朋
J23nB135_p0637b10║集，民瘼蘇來禮樂昌。且展綺筵陪勝餞，何須檀板鬧
J23nB135_p0637b11║紅粧？曉無探騎傳邊檄，願獻君王萬壽觴。
J23nB135_p0637b12║細柳成陰花滿徑，晚來鉦鼓導朱輪。河東鸑鷟三英
J23nB135_p0637b13║傑，天上麒麟兩俊人。閑裏笑談清似玉，盃中賢聖韻
J23nB135_p0637b14║如春。引弓一箭驚穿札，堵立懽聲快吏民。
J23nB135_p0637b15║繡衣天使志澄清，五馬賢侯見典刑，公退鉦聲聞射
J23nB135_p0637b16║圃，日高槐影覆閑庭。共看酒螘浮瓊斝，不廢花輪遶
J23nB135_p0637b17║畫屏。銀燭紅紗侵夜色，醉歸明月淡疏星。
J23nB135_p0637b18║隴西家世到仍雲，許國清忠蓋代聞，有道風流賢太
J23nB135_p0637b19║守，無雙才氣舊將軍。整弦使者情和易，承附諸郎藝
J23nB135_p0637b20║逸群，便好畫圖收拾取，要傳盛事滿湘濱。
J23nB135_p0637b21║如雲旌騎照湘江，千里農桑楚大邦。中鵠才高今有
J23nB135_p0637b22║武，射鵰伎巧古無雙。錦袍雅稱黃金帶，瓊液尤宜白
J23nB135_p0637b23║玉霜。笑挽雕弓如滿月，萬人驚懾已心降。
J23nB135_p0637b24║無雙自昔擅家聲，春色都還細柳營。中的聊為萬人
J23nB135_p0637b25║傑，飛觥要使百壺傾。三湘父老傳風化，十郡兒童識
J23nB135_p0637b26║姓名。武緯文經俱不乏，桑弧蓬矢見平生。
J23nB135_p0637b27║畫鼓曉晴三擊罷，如雲兵騎整全威。俄聞畫角胡笳
J23nB135_p0637b28║斷，忽覺華堂羽箭飛。一百步中精力巧，數重圍內見
J23nB135_p0637b29║心機。風流太守兼文武，扶路爭看踏月歸。
J23nB135_p0637b30║代夏均甫宴人致語一首（并序）
J23nB135_p0637c01║竊以帶分楚水，流萬古之雲濤；壁立峿臺，上千尋
J23nB135_p0637c02║之煙雨。號稱雄文，妙墨棲宿之地，是亦詞人遷居
J23nB135_p0637c03║感嘆之墟。野迥天多，塵清霧斂，方群木落盡之景，
J23nB135_p0637c04║望四山之蒼然送萬里獨歸之鞍，慶一尊之偶爾。
J23nB135_p0637c05║恭惟某人碩大而德貴，魁礨而材高，以忠義自結
J23nB135_p0637c06║主知故姓名長簡。睿想立於縉紳之上，可謂萬人
J23nB135_p0637c07║之英。論於君臣之間，亦曰千載之遇念。故都之下
J23nB135_p0637c08║吏，寔恩館之陳人，有一掬之歸心，餘滿簪之華髮。
J23nB135_p0637c09║嗟孫寶曾為主簿，賓朋宣獨至後堂，受知不減。古
J23nB135_p0637c10║人報德尚慚今士，敢陳末札，少駐行旌，玉人成匝
J23nB135_p0637c11║座之花輪，瓊液薦滿湘之春色，相逢一笑，不醉何
J23nB135_p0637c12║歸？
J23nB135_p0637c13║九齡風度照峿臺，寔寢香凝畫戟開，歸國已傾天下
J23nB135_p0637c14║耳，駐軒宜舉故人盃。青天白日心常在，附驥攀鱗志
J23nB135_p0637c15║未摧，累足待公成相業，更隨風馭看蓬萊。
J23nB135_p0637c16║石門文字禪卷第十三