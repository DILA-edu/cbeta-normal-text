J23nB135_p0642a01║石門文字禪卷第十五
J23nB135_p0642a02║宋江西筠溪石門寺沙門釋德洪覺範著
J23nB135_p0642a03║門人覺慈編錄毘陵天甯法雲堂校
J23nB135_p0642a04║七言絕句
J23nB135_p0642a05║讀古德傳八首
J23nB135_p0642a06║閑房古寺陳尊宿，對石談經生法師，萬壑松風一軒
J23nB135_p0642a07║月，冷齋清夜想豐姿。
J23nB135_p0642a08║石門塚木團雲雨，偶愛車輪煙翠深。火種刀耕期飽
J23nB135_p0642a09║暖，問心求法謾追尋。
J23nB135_p0642a10║夜塚髑髏元是水，客杯弓影竟非蛇，箇中無地容生
J23nB135_p0642a11║滅，笑把遺編篆縷斜。
J23nB135_p0642a12║糞火但知黃獨美，銀鉤那識紫泥新，尚無心緒收寒
J23nB135_p0642a13║涕，豈有工夫問俗人？
J23nB135_p0642a14║瘦行清坐老垂垂，栗色伽梨取次披，巖壑形骸雖可
J23nB135_p0642a15║畫，煙霞痼疾不須醫。
J23nB135_p0642a16║閑中不省歲月改，但見四山青又黃，指客卻隨流水
J23nB135_p0642a17║去，笑渠世路未全忘。
J23nB135_p0642a18║車輪峰作碧螺旋，不用招邀自滿軒，等是世間無用
J23nB135_p0642a19║物，故宜相對兩忘言。
J23nB135_p0642a20║絕知名蹟能妨道，正恐師承亦累人。問法沙彌莫饒
J23nB135_p0642a21║舌，百年逆旅要同塵。
J23nB135_p0642a22║讀法華五首
J23nB135_p0642a23║在宅覓車猶是欲，出門露坐始無依，載行一獸無名
J23nB135_p0642a24║字，但愛雪山香草肥。
J23nB135_p0642a25║火宅縱橫皆暗弊，化城觸處是光明，子爭狂走欲方
J23nB135_p0642a26║熾，寶所依然念不生。
J23nB135_p0642a27║塔解聽經無兩耳，佛稱全體有分身，寶書讀罷驚清
J23nB135_p0642a28║晝，葉葉花花總是春。
J23nB135_p0642a29║慈和自是山林服，知見長凝宴寢香，要與如來同止
J23nB135_p0642a30║宿，卻須常拂法空床。
J23nB135_p0642b01║阿字義深當自讀，般舟行苦與誰行？人言成辦須三
J23nB135_p0642b02║世，我欲圓成在此生。
J23nB135_p0642b03║贈誦法華僧
J23nB135_p0642b04║生存異夢傳書鎮，骨冷青蓮出瓦棺。試看法華精進
J23nB135_p0642b05║力，兩翁先已為開端。
J23nB135_p0642b06║合妙齋二首
J23nB135_p0642b07║雨過東南月清亮，意行深入碧蘿層，露眠不管牛羊
J23nB135_p0642b08║踐，我是鍾山無事僧。
J23nB135_p0642b09║未饒拄杖挑山衲，差勝袈裟裹草鞋，吹面谷風衝虎
J23nB135_p0642b10║過，歸來松雨撼空齋。
J23nB135_p0642b11║讀大智度論
J23nB135_p0642b12║眼不自見寧見物？去來不見寧見今？萬物只今全體
J23nB135_p0642b13║露，鏡裏有空無路尋。
J23nB135_p0642b14║注十明論
J23nB135_p0642b15║了知無性滅無明，空慧須從戒定生，頻呼小玉元無
J23nB135_p0642b16║意，只要檀郎認得聲。
J23nB135_p0642b17║汾陽十智同真二首
J23nB135_p0642b18║十智同真面目全，於中一智是根源。如今要見汾陽
J23nB135_p0642b19║老，劈破三玄作兩邊。
J23nB135_p0642b20║十智同真選佛科，汾陽佛法本無多，愛心竭處尋真
J23nB135_p0642b21║智，面目分明會也麼？
J23nB135_p0642b22║袁州聞東坡歿於毗陵書精進寺壁三首
J23nB135_p0642b23║濁世肯留竟何意？玉芙蓉出淤泥中，誰謂秋來亦零
J23nB135_p0642b24║落？病收衰，淚泣西風。
J23nB135_p0642b25║姓名自可磨千古，文字收藏付六丁，唾霧珠消君勿
J23nB135_p0642b26║笑，夢回比物鎮長靈。
J23nB135_p0642b27║才疏意廣孔文舉，身健長貧白樂天，一代風流今已
J23nB135_p0642b28║矣，三吳雲水固悠然。
J23nB135_p0642b29║無盡居士以峽州天寧見邀，作此辭免六首。
J23nB135_p0642b30║吹毛用了急須磨，鐵脊師兄舌太多，祖佛命根俱截
J23nB135_p0642c01║斷，笑中驚倒老維摩。
J23nB135_p0642c02║維摩願力元無盡，重現真州宰輔身。舌本雷槌烹佛
J23nB135_p0642c03║祖，筆端和氣活生民。
J23nB135_p0642c04║四夷八蠻想風采，灶婦乳兒知姓名，寄語袖中調鼎
J23nB135_p0642c05║手，未容扶杖獨經行。
J23nB135_p0642c06║五達衢頭梵剎新，著書來喚住山人，折松慣掃和雲
J23nB135_p0642c07║石，披衲難隨沒馬塵。
J23nB135_p0642c08║亦欲便隨流水出，重惟我法付王臣。回看坐睡橫眠
J23nB135_p0642c09║處，折腳鐺兒解笑人。
J23nB135_p0642c10║龜毛索子衲僧冤，闊角關西亦被穿。小犢鼻頭無覓
J23nB135_p0642c11║處，聽渠露地且閑眠。
J23nB135_p0642c12║初到善谿慧照庵寄張無盡五首
J23nB135_p0642c13║明月洲頭一笛風，暮雲滅盡水吞空。倚笻笑語無人
J23nB135_p0642c14║問，疑是西湖落夢中。
J23nB135_p0642c15║山勒回流作窟盤，翠蘿綰帶結鴛鸞，故應此境幽難
J23nB135_p0642c16║畫，乞與庵僧自在看。
J23nB135_p0642c17║形勝迥分千里遠，地靈還受眾峰朝，從來慶澤流無
J23nB135_p0642c18║盡，異事先看繼八蕭。
J23nB135_p0642c19║世辯不妨無骨舌，好山難絆自由身，從教折腳鐺兒
J23nB135_p0642c20║笑，且欲南來識鳳麟。
J23nB135_p0642c21║公有自然台輔望，與民同樂亦同憂。我慚雅思非支
J23nB135_p0642c22║遁，亦伴東山爛熳游。
J23nB135_p0642c23║無盡見和復次其韻五首
J23nB135_p0642c24║謾說毗耶問疾風，主賓信手畫虛空，爭如快活月洲
J23nB135_p0642c25║老？萬事收藏一笑中。
J23nB135_p0642c26║窗外雲閒如去鶴，門前山好似翔鸞，此時更有疑情
J23nB135_p0642c27║在，試借疑情面目看。
J23nB135_p0642c28║一丘一壑思迢迢，莫把山林較市朝，江上相逢兩無
J23nB135_p0642c29║語，夕陽衰草暮蕭蕭。
J23nB135_p0642c30║公是睡龍今縮首，我如江月且分身。人間一戲成何
J23nB135_p0643a01║事？塚外君看半臥麟。
J23nB135_p0643a02║雖然無證復無修，撲破虛空亦可憂，欲識老龐端的
J23nB135_p0643a03║處，飯餘摩腹且閒游。
J23nB135_p0643a04║又次韻答之十首
J23nB135_p0643a05║金篦抉膜去重重，露出當時晦昧空，撥轉上頭關捩
J23nB135_p0643a06║子，莫教更墮有無中。
J23nB135_p0643a07║晚來妙語逼人寒，逸氣翩翩棲鳳鸞。珍重平生造物
J23nB135_p0643a08║手，十分拈出與人看。
J23nB135_p0643a09║擁衾睡美無人喚，閑憶當年趁早朝，今伴赤松聊卒
J23nB135_p0643a10║歲，後來功業付曹蕭。
J23nB135_p0643a11║眾生煩惱亂如塵，共現如來智智身，自笑露腮狂寶
J23nB135_p0643a12║誌，識公天上石麒麟。
J23nB135_p0643a13║樓閣不勞彈指入，眾魔相顧忽驚憂，回光卻復思初
J23nB135_p0643a14║友，從此南詢可罷游。
J23nB135_p0643a15║此法從來妙莫窮，何須癡坐學觀空，劈開結角羅紋
J23nB135_p0643a16║處，攝入圓伊三點中。
J23nB135_p0643a17║法本無差須揀擇，楚雞元不是青鸞。當機一鏃三關
J23nB135_p0643a18║破，覿體分明箭後看。
J23nB135_p0643a19║雲林一塢正寥寥，不把清閒負聖朝。歲晚追隨真可
J23nB135_p0643a20║畫，行人明日馬蕭蕭。
J23nB135_p0643a21║我亦從來徹骨貧，誰知遍界不藏身？住山鈯斧勞收
J23nB135_p0643a22║取，不是青源眾獸麟。
J23nB135_p0643a23║一笑相看萬事休，公無榮辱我無憂。挂名入社非難
J23nB135_p0643a24║事，圓寂光中不厭游。
J23nB135_p0643a25║孫侯見和復次韻五首
J23nB135_p0643a26║仙郎齒頰嚼松風，吟處晴巒翠倚空，佳句興來渾不
J23nB135_p0643a27║惜，一時傾出錦囊中。
J23nB135_p0643a28║我亦聞絃知雅曲，松風聲不類鳴鸞。相逢意氣須傾
J23nB135_p0643a29║寫。一任旁人冷眼看。
J23nB135_p0643a30║歷世興亡皆可數，升平不復似今朝，野居興味應無
J23nB135_p0643b01║限，小字明窗拔二蕭。
J23nB135_p0643b02║未展事功扶聖世，幅巾林下且收身，善谿廣坐看談
J23nB135_p0643b03║笑，駿氣駸駸地上麟。
J23nB135_p0643b04║我固浮雲輕俗眼，君真萱草可忘憂，婦翁一室藏沙
J23nB135_p0643b05║界，興發時來把臂游。
J23nB135_p0643b06║再和答師復五首
J23nB135_p0643b07║愛君道骨有仙風，人品渾如月在空。清論不窮霏鋸
J23nB135_p0643b08║屑，故應雲夢吐胸中。
J23nB135_p0643b09║牛渚笑中曾捉月，道山歸去亦乘鸞。人間尚有餘緣
J23nB135_p0643b10║在，又把塵編倒摺看。
J23nB135_p0643b11║吾道如山欲撼搖，群兒毀譽漫前朝。冷看狂罵黃冠
J23nB135_p0643b12║奕，卻笑辛酸合爪蕭。
J23nB135_p0643b13║有味新詩名不得，正如仙爪為爬身，此時風味無人
J23nB135_p0643b14║會，想見麻姑擗脯麟。
J23nB135_p0643b15║八瓊洞口桃花笑，失卻塵寰半世憂，聞道客亭炊未
J23nB135_p0643b16║熟，坐看凍蟻夢中游。
J23nB135_p0643b17║天覺以雲庵畫像見寄謝之
J23nB135_p0643b18║老師面目無尋處，藏在毗耶丈室中，乞與盤山狂弟
J23nB135_p0643b19║子，背拋筋斗撒顛風。
J23nB135_p0643b20║次天覺韻二首
J23nB135_p0643b21║欲振雲庵出格風，直教魔界化成空，此邦已屬張無
J23nB135_p0643b22║盡，二佛難同一化中。
J23nB135_p0643b23║百千萬億恒沙佛，正眼觀來總是空，縱有毗耶方丈
J23nB135_p0643b24║子，為渠權置睫眉中。
J23nB135_p0643b25║余嘗問無盡居士曰：往問悅公：參素侍者有何
J23nB135_p0643b26║言句？無盡居士曰：見悅。說昔素問無為，如何
J23nB135_p0643b27║說？悅擬開口，素大笑，悅當有省。宣師為侍者，
J23nB135_p0643b28║余於叢林三見之矣。政和元年，又會于顯忠
J23nB135_p0643b29║寺，且欲歸江南，作三偈送之。
J23nB135_p0643b30║青山自在人情外，白業空消𡋯土中，歲晚一帆江海
J23nB135_p0643c01║去，群飛爭看刺天鴻。
J23nB135_p0643c02║素公死後閑名在，末後句如黃石書。殺盡英雄人不
J23nB135_p0643c03║見，子房兩眼似愁胡。
J23nB135_p0643c04║無為兩字如何說？開口知君病轉深。試問舊時宣侍
J23nB135_p0643c05║者，不言不語笑吟吟。
J23nB135_p0643c06║次韻魯直寄靈源三首
J23nB135_p0643c07║一觥春色紅鱗動，數筆海山青玉開，耳熱浩歌無說
J23nB135_p0643c08║處，卻將佳句寫歸來。
J23nB135_p0643c09║已作閉門稀識面，千金爭購暮年書，空餘脩水連天
J23nB135_p0643c10║碧，白鳥時來炯自如。
J23nB135_p0643c11║閱世竟為蝸角事，不妨閑作虎頭癡。平生筆語難傳
J23nB135_p0643c12║處，獨許靈源大士知。
J23nB135_p0643c13║了翁謫廉欲置華嚴，託余將來，以六偈見寄，其
J23nB135_p0643c14║略曰：杖頭多少閒田地，挑取華嚴入嶺來。次
J23nB135_p0643c15║韻寄之。
J23nB135_p0643c16║十方剎海毫端具，一念交參無別路，妙明廓徹不依
J23nB135_p0643c17║他，當念無來亦無去。
J23nB135_p0643c18║妙極玄微亦昧機，須明句裏電光飛。眼開做夢圭峰
J23nB135_p0643c19║老，笑倒鹽官百衲師。
J23nB135_p0643c20║平生百事耳邊風，儘聽人嘲詐啞聾，跌著起來還一
J23nB135_p0643c21║笑，何須半夜上孤峰。
J23nB135_p0643c22║覷邏牛兒亦久如，于今正好撫憐渠，但能收放知時
J23nB135_p0643c23║節，吒吒常教旁屋廬。
J23nB135_p0643c24║因法相逢一笑開，俯看浮出過飛埃，湘南嶺外休分
J23nB135_p0643c25║別，圓寂光中共往來。
J23nB135_p0643c26║根機饒我三千倍，純熟輸君一百籌。誰似夢中憂患
J23nB135_p0643c27║裏，飯餘要睡即齁齁。
J23nB135_p0643c28║寄華嚴居士三首
J23nB135_p0643c29║仰惟陛下實英主，鑄印消印如沛公，補天正賴女媧
J23nB135_p0643c30║手，萬物吐氣思春風。
J23nB135_p0644a01║文章日月不能老，忠義姦邪膽自磨，公能一念了萬
J23nB135_p0644a02║法，奈此功名未放何？
J23nB135_p0644a03║謝公捉鼻知不免，整頓乾坤民望深，勿嗔禿頭預世
J23nB135_p0644a04║事，我是同時支道林。
J23nB135_p0644a05║瑩中南歸至衡陽作六首寄之
J23nB135_p0644a06║回雁峰前醉眼醒，臥看波影蘸空青。起來一笛春風
J23nB135_p0644a07║晚，萬里無雲月滿汀。
J23nB135_p0644a08║醉裏南游亦偶然，歸來客舍夢初圓。袖中滄海煩傾
J23nB135_p0644a09║出，要看毫端浪拍天。
J23nB135_p0644a10║喧熱婆羅大火聚，無厭足王刀鋸場，聞道飽參俱透
J23nB135_p0644a11║過，來尋初友見清涼。
J23nB135_p0644a12║爭道頭陀再應緣，那知南畝不陳鮮？君看提起超情
J23nB135_p0644a13║句，馬得幡竿尾指天。
J23nB135_p0644a14║禮拜起來無伎倆，拈花笑裏有精神。何如眼倦拋書
J23nB135_p0644a15║睡，一枕雷霆撼四鄰。
J23nB135_p0644a16║笑看癡蠅遭唾涴，絕憐香象截流過，歸來兒女團圞
J23nB135_p0644a17║坐，贏得心如古井波。
J23nB135_p0644a18║李光祖自了翁法窟來訪余於鍾山，留十日，方
J23nB135_p0644a19║知鼻孔，大頭向下。既行，作六首送之。
J23nB135_p0644a20║應思靈鷲多年別來作，鍾山十日留一句。鶻崙難劈
J23nB135_p0644a21║破，風泉松月夜堂幽。
J23nB135_p0644a22║南畝頭陀施毒手，北山道者起慈心，解於糞掃堆頭
J23nB135_p0644a23║笑，拾得茸穿穴鼻針。
J23nB135_p0644a24║六根清淨精進力，二熱消亡法供真，舌本青蓮香不
J23nB135_p0644a25║歇，色身三昧現塵塵。
J23nB135_p0644a26║分身可集呈真偽，寶塔能言透死生，佛眼尚難窺向
J23nB135_p0644a27║背，謾煩機巧並頭爭。
J23nB135_p0644a28║一切女人皆障道，十分厚味最傷生，登床未敢期穿
J23nB135_p0644a29║屨，見慢須防起現行。
J23nB135_p0644a30║履稀瘦處卻知肥，間物須防獄治之，虎穴魔宮同止
J23nB135_p0644b01║住，寒灰枯木是男兒。
J23nB135_p0644b02║寄石頭志庵主
J23nB135_p0644b03║世途巇嶮鼻先酸，折腳鐺尋穩處安。誰見睡餘閑振
J23nB135_p0644b04║策？松風吹耳夜濤寒。
J23nB135_p0644b05║石頭庵主居南嶽，僅三十年，忽思還江南，龍安
J23nB135_p0644b06║作此寄之三首。
J23nB135_p0644b07║厭看瀟湘萬頃山，江南歸去臥龍安，只將一味無求
J23nB135_p0644b08║法，留與叢林作樣看。
J23nB135_p0644b09║龍安聞說好巖叢，瘦坐孤行兩頰紅，剩得清閑無著
J23nB135_p0644b10║處，一時排遣笑吟中。
J23nB135_p0644b11║鬧中拋擲亦奇哉，句裏藏身活路開，生鐵心肝含笑
J23nB135_p0644b12║面，不虛參見作家來。
J23nB135_p0644b13║聞志公化悼之三首
J23nB135_p0644b14║去年曾陟白雲顛，投老相逢亦偶然，蟬蛻君今成貼
J23nB135_p0644b15║棄，春蠶我已作三眠。
J23nB135_p0644b16║生死已將同夜旦，閑眠行樂不相妨，遙知此日龍安
J23nB135_p0644b17║寺，蛛網高人夢蝶床。
J23nB135_p0644b18║捍裘未減春罏煖，丈室偏宜道骨寒。擺手便行呼不
J23nB135_p0644b19║應，閑名在世試除看。
J23nB135_p0644b20║次韻超然洞山二首
J23nB135_p0644b21║洞山正似鍾山塢，慚愧新詩寫得真，欲喚定林閑相
J23nB135_p0644b22║國，要看清散岸綸巾。
J23nB135_p0644b23║油然無定似雲閑，今在江南盡處山，膚寸顧吾真可
J23nB135_p0644b24║度，奇峰如子未容攀。
J23nB135_p0644b25║寄嶽麓禪師三首
J23nB135_p0644b26║數筆湘山衰眼力，一犁春雨隔清談，遙知穩靠蒲團
J23nB135_p0644b27║處，碧篆香消柏子庵。
J23nB135_p0644b28║飽參衲子一千指，古格叢林二十年。想見升堂提祖
J23nB135_p0644b29║令，道容水雪照人天。
J23nB135_p0644b30║湘南道價獨驚群，知是黃龍的骨孫。本色住山何所
J23nB135_p0644c01║有？白鷗春水自當門。
J23nB135_p0644c02║示禪者
J23nB135_p0644c03║能回箭鋒射自己，方肯竿頭進步行，道得未生前一
J23nB135_p0644c04║句，始信虛空解講經。
J23nB135_p0644c05║書太平庵
J23nB135_p0644c06║興工願力經營地，樓閣咄嗟金碧開，滿院青春人不
J23nB135_p0644c07║管，一庭蒼蘚客閑來。
J23nB135_p0644c08║余將經行他山德莊，自邑中馳書作詩，見留。是
J23nB135_p0644c09║夕，胡彥通亦會二君于談，達旦不寐。明日霜
J23nB135_p0644c10║重，共讀蔡德符兄弟所寄詩，有懷其人五首。
J23nB135_p0644c11║蹇驢尋我亦乘興，秋潑空山煙翠時。脫帽不知誰主
J23nB135_p0644c12║客，一燈相對夜彈棋。
J23nB135_p0644c13║風徑霜清拾墮薪，野炊童子解經營，翛然放著秋窗
J23nB135_p0644c14║晚，籬落淒清屋角晴。
J23nB135_p0644c15║精麤一飽隨緣去，林壑諸方到處鄉，去住了知無可
J23nB135_p0644c16║揀，謾煩辭錦照人光。
J23nB135_p0644c17║旁舍潛夫十年舊，會茶時復坐僧氈，愛將夷甫雌黃
J23nB135_p0644c18║口，解說定林文字禪。
J23nB135_p0644c19║蔡家兄弟好兒郎，骨秀同熏知見香，好在綠楊隄上
J23nB135_p0644c20║路，幅巾來往自相羊。
J23nB135_p0644c21║上李大卿三首
J23nB135_p0644c22║臨濟三玄劈不開，近來金鎖轉生苔，喜公袖手通關
J23nB135_p0644c23║捩，同在靈山見佛來。
J23nB135_p0644c24║與人寔法土難消，道火何曾口被燒？拋出秦時𨍏轢
J23nB135_p0644c25║鑽，突圞如斗兩頭搖。
J23nB135_p0644c26║不犯鋒芒平正偏，分明有語是無言，尋思絕處一句
J23nB135_p0644c27║好，咬破方知百味全。
J23nB135_p0644c28║與韓子蒼六首
J23nB135_p0644c29║雖赴來機少異之，箭鋒相直出思惟。訥庵言下瞠雙
J23nB135_p0644c30║目，孔子元來是仲尼。
J23nB135_p0645a01║從來未悟不曾迷，一見庵僧更不疑。脫體現前無躲
J23nB135_p0645a02║避，鼻頭向下少人知。
J23nB135_p0645a03║盤珠走處無留影，百計推尋摸意根，酬汝欲心顛倒
J23nB135_p0645a04║見，哆啝元不是無言。
J23nB135_p0645a05║但識綱宗無寔法，為君拈卻眼中塵，鴛鴦繡出從教
J23nB135_p0645a06║看，莫把金針度與人。
J23nB135_p0645a07║收得訥庵末後句，羅敷種性覺風流。海壇馬子似驢
J23nB135_p0645a08║大，失曉山童不裹頭。
J23nB135_p0645a09║百年應盡便應盡，坐脫立亡誇小兒，酪出乳中無別
J23nB135_p0645a10║法，死時何苦欲先知？
J23nB135_p0645a11║寄道鄉居士三首
J23nB135_p0645a12║知有道鄉何處是？個中歸路滑於苔，萬機罷後見城
J23nB135_p0645a13║郭，一念不生金鎖開。
J23nB135_p0645a14║抽身世路崎嶇處，掣肘功名逼逐人，勿謂老來無伎
J23nB135_p0645a15║倆，絕蹤跡處解藏身。
J23nB135_p0645a16║丹霞未見龐居士，已有言詞滿四方，何似他時親識
J23nB135_p0645a17║面，未勞語默強遮藏。
J23nB135_p0645a18║謁準禪師塔
J23nB135_p0645a19║同條生不同條死，覿露全機誰後先？一句鶻崙難劈
J23nB135_p0645a20║破，一時乞與子孫傳。
J23nB135_p0645a21║兩僧相繼而化有感二首
J23nB135_p0645a22║叢席淍零空斂眉，爭鋒唇吻鬥輕肥，歎無老宿提綱
J23nB135_p0645a23║要，時有亡僧為發機。
J23nB135_p0645a24║賓朋鴛鷺門如市，聲價靈延一世驚，只有片時人看
J23nB135_p0645a25║好，死生那解替人行。
J23nB135_p0645a26║次韻誼叟
J23nB135_p0645a27║擇乳鵝王非鴨類，影鞭良馬本龍媒，正中妙協無人
J23nB135_p0645a28║會，句裏空驚法眼開。
J23nB135_p0645a29║雪後寄荷塘幻住庵肓僧四首
J23nB135_p0645a30║靈光寂照神通藏，意地經營幻住庵，已喜眼根今現
J23nB135_p0645b01║證，何妨要耳作同參。
J23nB135_p0645b02║表裏洞然無量相，晦明無計掩藏伊。庵中但見人孤
J23nB135_p0645b03║坐，門外從教事不知。
J23nB135_p0645b04║荷塘寺後千竿玉，折腳鐺中五合陳，靜裏笑看垂釣
J23nB135_p0645b05║者，夜深方見把針人。
J23nB135_p0645b06║簷日未通孤坐暖，雪雲都放九峰青，空階夜滴聞鈴
J23nB135_p0645b07║響，臥學荷塘耳誦經。
J23nB135_p0645b08║送覺上人之洞山二首
J23nB135_p0645b09║正中妙協諱當頭，洞水從教向逆流，唱起新豐舊時
J23nB135_p0645b10║曲，要看躍浪鬥泥牛。
J23nB135_p0645b11║八角通紅鐵彈丸，衲僧未嚼齒先酸。笑中拋擲尋常
J23nB135_p0645b12║事，石火敲時著眼看。
J23nB135_p0645b13║謝保福寄蜜
J23nB135_p0645b14║蜜脾新滿割山房，都是諸花知見香，味絕中邊深為
J23nB135_p0645b15║有，待將無舌為君嘗。
J23nB135_p0645b16║太平有老僧頃見大本禪師掩門，久不出，乃書
J23nB135_p0645b17║其壁。
J23nB135_p0645b18║跛腳阿師六世孫，毗陵古寺獨關門。也知祖是陳尊
J23nB135_p0645b19║宿，平昔高風宛尚存。
J23nB135_p0645b20║宿慈祥室
J23nB135_p0645b21║行智慧心名解脫，絕荊棘地號慈祥，煙消火冷諸緣
J23nB135_p0645b22║盡，憎愛化為平等光。
J23nB135_p0645b23║撫州北景德寺不見古畫第五尊羅漢
J23nB135_p0645b24║十八聲聞解倒根，少叢林漢亂山門，知他何處攞齋
J23nB135_p0645b25║去，不見堂中第五尊。
J23nB135_p0645b26║留題覺軒
J23nB135_p0645b27║自笑忍飢空畫餅，誰期擊竹喪全身？休誇魏藥能起
J23nB135_p0645b28║死，須信金塵解翳人。
J23nB135_p0645b29║大風雪中迪吉老尋余鍾山二首
J23nB135_p0645b30║風聲卷地奔萬馬，雪花連空若推下，道人軒渠何所
J23nB135_p0645c01║來？笑裏丹沙不知價。
J23nB135_p0645c02║萬事信緣安樂法，一身隨分實頭禪，不知影草聲前
J23nB135_p0645c03║句，何似和衣粥後眠？
J23nB135_p0645c04║背塵軒
J23nB135_p0645c05║思慮不及猶為物，分別未忘都是夢，阿難樹見竟難
J23nB135_p0645c06║分，曹谿風幡元不動。
J23nB135_p0645c07║次韻廓然送瑫上人
J23nB135_p0645c08║營辦勝緣真戲事，臨平此偈亦逢場。妙無影跡如龍
J23nB135_p0645c09║句，應笑癡人戽夜塘。
J23nB135_p0645c10║游南禪
J23nB135_p0645c11║智光廣大精進力，化作人間釋梵宮，我亦生涯無一
J23nB135_p0645c12║缽，伴公他日聽樓鐘。
J23nB135_p0645c13║十生觀音生辰燒香偈示智俱
J23nB135_p0645c14║十世為僧生復死，今朝生死不相干，從來被眼常遮
J23nB135_p0645c15║蓋，不信如今借汝看。
J23nB135_p0645c16║題自肯庵
J23nB135_p0645c17║諸方說禪炙手熱，此庵默坐如冰冷，美食不中飽人
J23nB135_p0645c18║飧，他人不肯我自肯。
J23nB135_p0645c19║與朱世英夜論玄沙香嚴雲庵宗旨三首
J23nB135_p0645c20║子母俱忘脫體看，纖毫纔動被渠瞞，若非豎亞頂門
J23nB135_p0645c21║眼，那辨紅罏點雪寒？
J23nB135_p0645c22║言下百骸俱脫盡，更無一法覆藏伊，亡僧對面分明
J23nB135_p0645c23║看，卻是禪和眼搭癡。
J23nB135_p0645c24║睡美春來常失曉，日高衾暖懶翻身，戲將古寺閑房
J23nB135_p0645c25║趣，誇與鬧中無事人。
J23nB135_p0645c26║立上人北遊五頂，南還畫文殊雲間之相。余政
J23nB135_p0645c27║和年秋，遊翠巖，立持以展洪崖橋上，時山雲
J23nB135_p0645c28║廓清，萬峰劍立，谿轉雷驚，行人悚動，忽瞻瑞
J23nB135_p0645c29║相，如見於岱嶽時。余聞文殊為根本，智智無
J23nB135_p0645c30║不立，豈獨現於五頂耶？
J23nB135_p0646a01║稽首一切智成就，譬如一月落萬水，乃知洪崖橋上
J23nB135_p0646a02║看，不離文殊一月體。
J23nB135_p0646a03║題永安居士軒壁
J23nB135_p0646a04║謾說難酬彼上人，上人言語未全真，世間所有皆虛
J23nB135_p0646a05║幻，何獨芭蕉可喻身？
J23nB135_p0646a06║出山寄詮上人
J23nB135_p0646a07║孤笻冒雨出山去，應與道人增笑聲，永愧蕭蕭碧巖
J23nB135_p0646a08║下，衲衣清散自經行。
J23nB135_p0646a09║送一萬回
J23nB135_p0646a10║當年隨我出西州，到處雲山共勝游。那料秦淮煙雨
J23nB135_p0646a11║裏，倚笻看子上孤舟。
J23nB135_p0646a12║道逢南嶽太上人游京師戲贈其行
J23nB135_p0646a13║野外相逢一笑新，十年峰頂臥雲人，卻將南楚登山
J23nB135_p0646a14║腳，去踏東華沒馬塵。
J23nB135_p0646a15║僧從事文字禪三首
J23nB135_p0646a16║中郎書異為忠孝，右轄詩清付水雲，林下一燈長到
J23nB135_p0646a17║曉，此生真復是知聞。
J23nB135_p0646a18║一麟眾角失精彩，尺璧千巖發耿光，借面北人無四
J23nB135_p0646a19║目，獨餘方寸是慈祥。
J23nB135_p0646a20║三多授子文章法，壞衲酬吾老大心。簾卷暮涼煙翠
J23nB135_p0646a21║重，一聲雲斧覺山深。
J23nB135_p0646a22║金陵獄中謝人惠茶
J23nB135_p0646a23║寶公關鎖尋常事，諗老家風氣味長，十載故人情外
J23nB135_p0646a24║意，一杯今日雨前香。
J23nB135_p0646a25║隨與玟秀七八衲子為辦寒具
J23nB135_p0646a26║幽人十月猶絺綌，萬瓦霜清木葉號，賴有西鄰念衰
J23nB135_p0646a27║冷，夜窗叢手辦衣袍。
J23nB135_p0646a28║寄道夫三首
J23nB135_p0646a29║臥誦故交風雨散，忽驚時序歲時同。遙知吏散無餘
J23nB135_p0646a30║事，只有花枝遶郭紅。
J23nB135_p0646b01║石渠天祿略上口，長嘯簿書欺得人，龍卷大身藏一
J23nB135_p0646b02║髮，兒曹聊爾與相親。
J23nB135_p0646b03║昭默老禪最高遁，孤風聞說不容攀，煩君倒用彭澤
J23nB135_p0646b04║印，折簡招之應出山。
J23nB135_p0646b05║會廣南因上人
J23nB135_p0646b06║我昔南游跨海還，夢中常憶海邊山，匡廬忽見山中
J23nB135_p0646b07║客，果笑人間是夢間。
J23nB135_p0646b08║超然在東華，作此招之。
J23nB135_p0646b09║芒鞋踏破成何事？坐榻塵埋只汗顏。齋缽生涯唯澗
J23nB135_p0646b10║飲，結茅終待老鍾山。
J23nB135_p0646b11║時余適金陵定居，定林超然將南歸從余游，以
J23nB135_p0646b12║為詩讖也，復次其韻。
J23nB135_p0646b13║袖手對君增白業，照溪嗟我減朱顏。遙知歲晚歸心
J23nB135_p0646b14║急，不為江南臥看山。
J23nB135_p0646b15║圓上人覓詩
J23nB135_p0646b16║平生百態不掛眼，倚杖看雲慵解包，湘水叢林多古
J23nB135_p0646b17║格，何妨一缽穩安巢。
J23nB135_p0646b18║至邵州示胡強仲三首
J23nB135_p0646b19║平生厭飫水雲間，老境優游剩得閑，遠謫瘴鄉君勿
J23nB135_p0646b20║歎，天教更看海南山。
J23nB135_p0646b21║情緣不斷自消滅，浮念欲生無起因，多謝鍊磨金出
J23nB135_p0646b22║礦，敢辭枷鎖夢中身。
J23nB135_p0646b23║盧能嶺上容君看，彌勒樓前借汝觀，成佛捷途當舉
J23nB135_p0646b24║足，不須平地致艱難。
J23nB135_p0646b25║書資國寺壁
J23nB135_p0646b26║行藏獨許青山見，議論猶容亂石聞，勿謂衲盲貧勝
J23nB135_p0646b27║我，谿分明月谷量雲。
J23nB135_p0646b28║送圓監寺持缽之邵陽
J23nB135_p0646b29║叢林職似驚群雁，供給情如反哺鳥，梅蕊犯寒持缽
J23nB135_p0646b30║去，山茶出屋得歸無。
J23nB135_p0646c01║贈欽上人
J23nB135_p0646c02║嫩日柔風春恰曉，花光醉人濃可皛。到山不必問老
J23nB135_p0646c03║師，春色為儂都說了。
J23nB135_p0646c04║與法護禪者
J23nB135_p0646c05║手抄禪林僧寶傳，暗誦石門文字禪，揀得湘西好三
J23nB135_p0646c06║角，春風歸去弄雲泉。
J23nB135_p0646c07║示觀上人
J23nB135_p0646c08║觀公短小精悍色，試手來參五味禪，挂起北窗都會
J23nB135_p0646c09║取，湘江雲水自連天。
J23nB135_p0646c10║在百丈寄靈源禪師二首
J23nB135_p0646c11║暗中樹影平生意，水底魚蹤病後機。想見道容無住
J23nB135_p0646c12║著，倚藤閑看暮雲歸。
J23nB135_p0646c13║平昔追隨骨海心，暮年粥飯並叢林，朅來萬事撩人
J23nB135_p0646c14║笑，此去青山為我深。
J23nB135_p0646c15║次韻兀翁
J23nB135_p0646c16║漁人寄語兀翁道：出沒煙波各有由。死見鑊湯如攧
J23nB135_p0646c17║浪，愛魚心在未甘休。
J23nB135_p0646c18║次韻空印遊山九首
J23nB135_p0646c19║法真有子是彌天，派出南屏共一源，魯鈍經旬陪夜
J23nB135_p0646c20║語，浪持短綆汲深淵。
J23nB135_p0646c21║危徑盤空一線微，游人舉足已先疲，大圓光透難遮
J23nB135_p0646c22║掩，不學龍牙眼似眉。
J23nB135_p0646c23║騰騰兀兀地行仙，依約曾參蜆子禪，古廟紙錢堆裏
J23nB135_p0646c24║睡，從教歲月自推遷。
J23nB135_p0646c25║萬層翠巘玉崔嵬，獨自憑闌日幾回。知有芙蓉更深
J23nB135_p0646c26║秀，振笻何幸獲追陪。
J23nB135_p0646c27║凝佇殘陽眼力微，孤雲偶伴野僧歸。形容萬古溈山
J23nB135_p0646c28║色，正賴晴嵐與夕暉。
J23nB135_p0646c29║蟠龍不許在層淵，一句全提賴發宣，慚愧兒孫家法
J23nB135_p0646c30║在，未施聲色透重玄。
J23nB135_p0647a01║寶塔當煩妙語傳，要令此地福人天，個中已有全身
J23nB135_p0647a02║見，何用分身遍大千？
J23nB135_p0647a03║未言酬倡多佳句，半月游山亦自賢，我亦生涯無窖
J23nB135_p0647a04║子，願陪香火餞餘年。
J23nB135_p0647a05║大溈願力有誰同？貫日精神吐白虹。我酌軾公泉歎
J23nB135_p0647a06║息，此源有盡水無窮。
J23nB135_p0647a07║宗上人求偈之江南
J23nB135_p0647a08║川舌一從嘗虜饌，山衣三載濕湘雲，挑包又過江南
J23nB135_p0647a09║去，鶗鳺遙知半路聞。
J23nB135_p0647a10║送範上人乞食
J23nB135_p0647a11║眾魔不敵精進力，萬行難過平等心，持缽莫辭穿聚
J23nB135_p0647a12║落，道人隨處是叢林。
J23nB135_p0647a13║濟上人求偈二首
J23nB135_p0647a14║圓通搥碎牢關後，古鏡發光金石開，穩坐龍安今七
J23nB135_p0647a15║日，從教山路滑於苔。
J23nB135_p0647a16║李珣骨已成丘壟，仲遜身猶占水雲，扶策南來山滿
J23nB135_p0647a17║眼實頭鄉。話與誰論？
J23nB135_p0647a18║芭蕉
J23nB135_p0647a19║鳳尾爭高照映人，玉芽明潔出埃塵，也知欲救眾生
J23nB135_p0647a20║病，其現如來智智身。
J23nB135_p0647a21║次韻無諍見懷三首
J23nB135_p0647a22║韻傾瘦字試鳥絲，苦語偏多別後思，青巘君能容易
J23nB135_p0647a23║去，白鷗愧我負幽期。
J23nB135_p0647a24║數篙雲碧卷晴空，無數巖花落醉紅，滿袖東風疏雨
J23nB135_p0647a25║後，卻欣春露一甌同。
J23nB135_p0647a26║老眼慵看讀過書，十年心跡更誰於？青松我欲追三
J23nB135_p0647a27║徑，白髮誰令繼二疏。
J23nB135_p0647a28║三月二十日，夢人持獼猴見，贈乞詩口占。
J23nB135_p0647a29║長臂幽姿要性靈，寫經欣得爾添瓶。不須睡著惺惺
J23nB135_p0647a30║著，窗外聞人喚便應。
J23nB135_p0647b01║三月二十三日心禪餉余新麵白蜜，作二首。
J23nB135_p0647b02║三月東莊新麥熟，碾遲羅細玉塵香，要看十字開籠
J23nB135_p0647b03║餅，寄與庵頭老儼嘗。
J23nB135_p0647b04║老儼年來百不忺，最嫌苦淡不嫌甜，蜜中有味中邊
J23nB135_p0647b05║絕，莫笑山居世味添。
J23nB135_p0647b06║與謙知藏二首
J23nB135_p0647b07║老爛叢林四十年，平生跛挈但隨緣。未言親見雲居
J23nB135_p0647b08║老，只識歸言亦自賢。
J23nB135_p0647b09║諸方法席慵抬眼，懶懂成群妒忌深，此老把茅如覆
J23nB135_p0647b10║頂，卻能努力悍叢林。
J23nB135_p0647b11║木上人久游歸宗贈之二首
J23nB135_p0647b12║熏烝聞見有源流，詩學寒谿老比丘。勿訝談禪太文
J23nB135_p0647b13║彩，從來虎穴不生彪。
J23nB135_p0647b14║攜詩過我亦翛然，百孔寒光壞衲穿，日與廬山對酬
J23nB135_p0647b15║酢，故應妙語嚼芳鮮。
J23nB135_p0647b16║游跫然亭
J23nB135_p0647b17║道火何曾燒著口，問透法身藏北斗。當時我若見雲
J23nB135_p0647b18║門，一杖打殺乞與狗。
J23nB135_p0647b19║臨濟大師生辰
J23nB135_p0647b20║靖康二年四月十，眼見耳聞信不及，三玄三要都揭
J23nB135_p0647b21║開，露出法身赤吉力。
J23nB135_p0647b22║瀟湘八景
J23nB135_p0647b23║山市晴嵐
J23nB135_p0647b24║朝霞散綺仗天容，無際山嵐分外濃。風土蕭條人跡
J23nB135_p0647b25║靜，林蹊花木自鮮穠。
J23nB135_p0647b26║洞庭秋色
J23nB135_p0647b27║秋霽湖平徹底清，滄浪隱映曜光輪。寒光炯炯為誰
J23nB135_p0647b28║好？倚岸憑欄興最清。
J23nB135_p0647b29║江天暮雪
J23nB135_p0647b30║長空暝色黯陰雲，六出飄花墮水濱，萬境沉沉天籟
J23nB135_p0647c01║息，溪翁忍凍獨垂綸。
J23nB135_p0647c02║瀟湘夜雨
J23nB135_p0647c03║嶽麓甍簷蒼莽中，蕭蕭江雨打船蓬，一聲長笛人何
J23nB135_p0647c04║去，蒻苙蓑衣宿葦叢。
J23nB135_p0647c05║漁村落照
J23nB135_p0647c06║目斷青帘在水湄，臨風漠漠映斜暉。漁郎笑傲蘆花
J23nB135_p0647c07║裏。乘興回家何處歸。
J23nB135_p0647c08║遠浦歸帆
J23nB135_p0647c09║水國煙光映夕暉，誰家彷彿片帆歸？翩翩鷗鷺西風
J23nB135_p0647c10║急，凝盼滄洲眼力微。
J23nB135_p0647c11║煙寺晚鐘
J23nB135_p0647c12║輕煙罩暮上黃昏，殷殷疏鐘度遠村略犳橫溪人跡
J23nB135_p0647c13║靜，幡竿縹緲插山根。
J23nB135_p0647c14║平沙落雁
J23nB135_p0647c15║寂寞蒹葭亂晚風，江波斂灩浸秋空，橫斜倦翼歸何
J23nB135_p0647c16║處？一點漁燈杳靄中。
J23nB135_p0647c17║石門文字禪卷十五