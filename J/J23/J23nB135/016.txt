J23nB135_p0648a01║石門文字禪卷第十六
J23nB135_p0648a02║宋江西筠溪石門寺沙門釋德洪覺範著
J23nB135_p0648a03║門人覺慈編錄毘陵天甯法雲堂校
J23nB135_p0648a04║七言絕句
J23nB135_p0648a05║春詞五首
J23nB135_p0648a06║映門楊柳未全遮，纔有柔條自在斜，不信春寒猶有
J23nB135_p0648a07║雪，誤驚飄舞作飛花。
J23nB135_p0648a08║春到梅梢雪未知，橫斜初見過墻枝，暗香愁絕無人
J23nB135_p0648a09║問，一再風前月上時。
J23nB135_p0648a10║昨夜江村雨一犁，白沙江路曉無泥，戲波拍拍鳧雛
J23nB135_p0648a11║暖，掠岸翩翩燕子低。
J23nB135_p0648a12║曉霽晴湖已拍橋，橋邊春色解相撩，分疏積雨饒鶯
J23nB135_p0648a13║舌，拘束東風倩柳條。
J23nB135_p0648a14║郊原雨歇看春，耕繭栗能駝稚子行，青杏欲嘗先齒
J23nB135_p0648a15║軟，海棠開遍恰新晴。
J23nB135_p0648a16║春日作
J23nB135_p0648a17║山前山後花半紅，橋頭橋尾柳搖空，流鶯枝上未成
J23nB135_p0648a18║語，始囀一聲來去風。
J23nB135_p0648a19║殘梅
J23nB135_p0648a20║殘香和雪隔簾櫳，只待江頭一笛風。今夜回廊無限
J23nB135_p0648a21║意，小庭疏影月朦朦。
J23nB135_p0648a22║次韻通明更晚春二十七首
J23nB135_p0648a23║琴筑春流漲淺灘，圓吭幽鳥語林端。纖蒲水荇空淒
J23nB135_p0648a24║寂，背立東風整釣竿。
J23nB135_p0648a25║綠遍西園春正殘，青梅小摘嗅仍看，單衣初試殊清
J23nB135_p0648a26║爽，更愛涼風掠面寒。
J23nB135_p0648a27║花落片片怨，春陰霧雨，那堪更作霖小院晚春猶惜
J23nB135_p0648a28║掃欲穿。準擬倩金針。
J23nB135_p0648a29║散衣行處雨初涼，庭院誰家柳暗墻？倚杖南軒看修
J23nB135_p0648a30║竹，快人解籜玉蒼蒼。
J23nB135_p0648b01║居近幽林復碧江，水光林翠到西窗，鷓鴣啼竹聲相
J23nB135_p0648b02║應，鸂鶒眠沙只一雙。
J23nB135_p0648b03║落英寂寂草離離，天氣清和得所宜，頭面惺惚快清
J23nB135_p0648b04║曉，可人惟有海棠枝。
J23nB135_p0648b05║枝上啼禽毛羽光，商量密葉恰能藏，路旁垂柳陰堪
J23nB135_p0648b06║歇，墻外櫻桃小可嘗。
J23nB135_p0648b07║題詩徑欲晚春還，噪吻吟窗禿筆端，寂寞卻憐當檻
J23nB135_p0648b08║竹，嫩黃新嫋出林竿。
J23nB135_p0648b09║晝永呼童挂北軒，青山無數臥披看，獨憐杜宇啼聲
J23nB135_p0648b10║晚，催發芭蕉戰莫寒。
J23nB135_p0648b11║桃李無言暗淺深，曉雲慚愧不成霖。化工勝卻耶谿
J23nB135_p0648b12║女，繡遍園林不犯針。
J23nB135_p0648b13║去歲春游愛野棠，今年還復出東墻，行思往事心猶
J23nB135_p0648b14║在，卻照清溪鬢已蒼。
J23nB135_p0648b15║睡魔晝永不能降，一夢春晴賞北窗，只有敲門漫谿
J23nB135_p0648b16║叟，也嫌疏懶世無雙。
J23nB135_p0648b17║山桃噴火柳垂絲，野店溪橋處處宜。我作春游亦清
J23nB135_p0648b18║散，榆錢聊挂瘦藤枝。
J23nB135_p0648b19║困人天氣渴思漿，喜有人家密竹藏，稚子不知僧不
J23nB135_p0648b20║飲，壓糟醇釅勸人嘗。
J23nB135_p0648b21║春心百種竟衰殘，幽事侵尋尚數端，清晚閑題記新
J23nB135_p0648b22║竹，粉衣香滑一竿竿。
J23nB135_p0648b23║清晨花下露團團，飛鳥行吟仰面看，傑句天資人不
J23nB135_p0648b24║及，勿嗔島瘦與郊寒。
J23nB135_p0648b25║壓枝萬朵濃如繡，初歇連綿十日霖。穿蕊蝶鬚輕似
J23nB135_p0648b26║線，刺香蜂尾快如針。
J23nB135_p0648b27║倦行放步臥垂楊，誰打鞦韆笑隔墻。風物惱人情不
J23nB135_p0648b28║淺，歸來山色更青蒼。
J23nB135_p0648b29║夜涼靜話欣同榻，春晚分題喜共窗。解笑疏狂才莫
J23nB135_p0648b30║敵，詩禪美譽舊傳雙。
J23nB135_p0648c01║紅梅真是醉吳姬，浴罷偎風事事宜，吟次紛紛落紅
J23nB135_p0648c02║雨，小禽飛去動危枝。
J23nB135_p0648c03║從游法侶意何長，況更深雲僻處藏。共喜春山有新
J23nB135_p0648c04║事，小窗晴試露芽嘗。
J23nB135_p0648c05║南來還復見春殘，歷亂愁人恰萬端。賈誼少年能肆
J23nB135_p0648c06║筆，太公垂白始投竿。
J23nB135_p0648c07║楊花滿院掩深關，半摺文書偃臥看。幽鳥等閑回睡
J23nB135_p0648c08║眼，暖風時復破春寒。
J23nB135_p0648c09║春寒瘦骨病難禁，多謝新晴霽晚霖，自補衲衣矮窗
J23nB135_p0648c10║下，黃鸝聲好屢停針。
J23nB135_p0648c11║劇笑自知躋奧室，好詩安敢望門墻？饒君麗句春難
J23nB135_p0648c12║敵，輸我朱顏鬢未蒼。
J23nB135_p0648c13║深院無人得散衣，海棠經雨更相宜，若為化作翩翩
J23nB135_p0648c14║蝶，遶此扶疏竹外枝。
J23nB135_p0648c15║清絕新詩寫硬黃，著籤端為密收藏，自驚短拙知何
J23nB135_p0648c16║限？愛子高才見未嘗。
J23nB135_p0648c17║海棠
J23nB135_p0648c18║酒入香腮笑未知，小粧初罷醉兒癡，一枝柳外墻頭
J23nB135_p0648c19║見，勝卻千叢著雨時。
J23nB135_p0648c20║和余慶長老春十首
J23nB135_p0648c21║野梅官柳不勝春，妒面愁眉各鬥新，欲作清詩成瘦
J23nB135_p0648c22║坐，生憎白雨解催人。
J23nB135_p0648c23║葉欲藏禽花沒腰，春愁疊疊覺難消。碧雲新月誰梳
J23nB135_p0648c24║鬢？翠浪柔風自織綃。
J23nB135_p0648c25║鳧鷗水暖聚圓沙，帶雨春湖脈脈斜，翠線受風遮徑
J23nB135_p0648c26║柳，燕脂含雨隔籬花。
J23nB135_p0648c27║葉雲誰剪芘花身？花底何人笑語頻？應是流鶯訴心
J23nB135_p0648c28║事，窺墻欲見恨無因。
J23nB135_p0648c29║一盞露芽袪睡思，半簾疏雨作愁媒，似聞池館花如
J23nB135_p0648c30║海，杖策當為得得來。
J23nB135_p0649a01║嫩寒清曉欲留春，睡足山中樂事新。珠玉等閑無脛
J23nB135_p0649a02║至，風流全付茂陵人。
J23nB135_p0649a03║柳如西子舞時腰，飛絮初狂雪未消，多謝余郎造化
J23nB135_p0649a04║手，解拈春色寫蛟銷。
J23nB135_p0649a05║雨過清流走白沙，隔籬紅杏一枝斜。可堪風日濃於
J23nB135_p0649a06║酒，更愛君詩麗似花。
J23nB135_p0649a07║舊游新事兩關身，花下清晨吉𠸻頻，野步尋梅曾共
J23nB135_p0649a08║樂，夜詩聯鼎願相因。
J23nB135_p0649a09║人笑才高真禍本，自驚詩好是窮媒，貪看百尺遊絲
J23nB135_p0649a10║轉，忽見雙飛乳燕來。
J23nB135_p0649a11║遊西湖北山二首
J23nB135_p0649a12║幽草青青繞竹扉，雨餘人在杏園西。無端黃鳥驚春
J23nB135_p0649a13║夢，正向綠蘿深處啼。
J23nB135_p0649a14║春園南北筍過墻，墻下離離草更香，啼鳥野花無問
J23nB135_p0649a15║處，蒼山牢落下殘陽。
J23nB135_p0649a16║次韻超然春日湘上二首
J23nB135_p0649a17║暮年身世極南邊，病眼愁看北客船，憶著金明池上
J23nB135_p0649a18║路，寶津晴瓦隔霏煙。
J23nB135_p0649a19║年少無愁事業，新小詩寫得楚江春。已知字字愈頭
J23nB135_p0649a20║痛，可是駸駸解逼人。
J23nB135_p0649a21║春晚二首
J23nB135_p0649a22║方見柳條堪結紐，忽驚梅葉解藏禽。春歸掣肘徑不
J23nB135_p0649a23║住，院落殘紅一寸深。
J23nB135_p0649a24║閑愁一寸在垂楊，遊絲百尺拖清曉，榆錢滿地贖春
J23nB135_p0649a25║歸，山茶昨夜都開了。
J23nB135_p0649a26║長春花
J23nB135_p0649a27║人間花亦有仙骨，卯酉發妝呼不醒。醉裏那知更歲
J23nB135_p0649a28║月？韻高班草臥空庭。
J23nB135_p0649a29║上巳
J23nB135_p0649a30║桃花落盡柳陰成，寒食風光小雨晴，半掩寶書憑几
J23nB135_p0649b01║坐，滿庭芳草為誰生？
J23nB135_p0649b02║題黃山壁
J23nB135_p0649b03║夜雨曉晴春盎盎，綠愁紅醉思迢迢，獨存滋味無人
J23nB135_p0649b04║會，笑看柔風拂柳條。
J23nB135_p0649b05║初夏四首
J23nB135_p0649b06║嘒嘒新蟬綠葉遮，一聲臨晚到山家，未應春色全歸
J23nB135_p0649b07║去，猶有芳叢刺史花。
J23nB135_p0649b08║野水稻苗青拂岸柘，岡麥穗熟分岐前。村父老胥歡
J23nB135_p0649b09║甚笑，指橋邊露酒旗。
J23nB135_p0649b10║院落寥寥日正長，小梅初熟亞枝黃，午窗書引昏昏
J23nB135_p0649b11║思，角簟宜開舊竹床。
J23nB135_p0649b12║流鶯聲老綠楊中，欄檻蕭疏墮晚紅，二十四番花信
J23nB135_p0649b13║重，園林又覺轉熏風。
J23nB135_p0649b14║南軒
J23nB135_p0649b15║南軒日靜小簾開，百舌無端喚夢回，莫為楊花不相
J23nB135_p0649b16║識，隨風還解過墻來。
J23nB135_p0649b17║次韻方夏日五首，時渠在禹谿，余乃居福嚴。
J23nB135_p0649b18║殘書半摺立風檐，欲步還慵睡未忺，忽憶故人談笑
J23nB135_p0649b19║處，擘蓮嘗芡禦炎炎。
J23nB135_p0649b20║聲華籍甚淛東西，胸次玲瓏絕坎蹊，那料南來遭白
J23nB135_p0649b21║眼，強顏腰作偃松低。
J23nB135_p0649b22║山縣蕭條早放衙，塘蓮無主自開花，三叉路口炊煙
J23nB135_p0649b23║起，白瓦青旗一兩家。
J23nB135_p0649b24║水閣風微快葛衣，沙村返照淡餘暉，數聲楚些無情
J23nB135_p0649b25║思，不似吳中緩緩歸。
J23nB135_p0649b26║我憶西湖山水清，君詩說盡欲歸情。何時京口同煙
J23nB135_p0649b27║艇，柔櫓咿啞短作程。
J23nB135_p0649b28║嘗蘆橘
J23nB135_p0649b29║皮似柿椑髮易剝，核如龍眼味芳鮮。滿盤的礫如金
J23nB135_p0649b30║彈，叢手分嘗憶去年。
J23nB135_p0649c01║新竹
J23nB135_p0649c02║琅玕數本倚墻陰，新筍均條忽作林，昨夜小軒添得
J23nB135_p0649c03║境，卻煩佳月醉篩金。
J23nB135_p0649c04║秋晚三首
J23nB135_p0649c05║梨杖晚經桑柘塢，園林秋盡露人家。破籬犬吠柴門
J23nB135_p0649c06║掩，寒犢自歸山日斜。
J23nB135_p0649c07║碧雲紅樹晚相間，佇立不堪游子情，劃破秋空一行
J23nB135_p0649c08║雁，斷腸南去兩三聲。
J23nB135_p0649c09║紫梨紅棗八九樹，竹屋柴門三四家，機杼聲遲秋日
J23nB135_p0649c10║晚，遶籬寒菊自開花。
J23nB135_p0649c11║雪中山茶
J23nB135_p0649c12║綠羅架上破紅裙，占得春多獨有君，那料曉來猶帶
J23nB135_p0649c13║雪，素衣丹頂鶴成群。
J23nB135_p0649c14║謝妙高惠墨梅
J23nB135_p0649c15║霧雨黃昏眼力衰，隔煙初見犯寒枝，徑煩南嶽道人
J23nB135_p0649c16║手。畫出西湖處士詩。
J23nB135_p0649c17║妙高梅花
J23nB135_p0649c18║戲折寒梅畫裏傳，便知香爨攬佳眠。愛吾花木逡巡
J23nB135_p0649c19║有，乾笑春風入暮年。
J23nB135_p0649c20║琛上人所蓄妙高墨戲三首（并序）
J23nB135_p0649c21║淮上琛上人袖妙高老墨戲三本來閱，此不自知
J23nB135_p0649c22║身在逆旅也。妙高得意，懶筆而琛，公能蓄之，琛之
J23nB135_p0649c23║好尚。蓋度越吾輩數十等也，為作三首，結林間無
J23nB135_p0649c24║塵之緣。
J23nB135_p0649c25║年年長恨春歸速，脫手背人收拾難，那料高人筆端
J23nB135_p0649c26║妙，一枝留得霧中看。
J23nB135_p0649c27║脩葉鬧花增秀色，為誰幽徑撒秋香，還如此老行藏
J23nB135_p0649c28║處，不為無人亦自芳。
J23nB135_p0649c29║一幅湘山千里色，碧天如水蓋秋寬，磨錢作鏡時一
J23nB135_p0649c30║照，乞與禪齋坐臥看。
J23nB135_p0650a01║次韻翁教授見寄
J23nB135_p0650a02║仙郎落筆敏驚鴻，文字追回兩漢風，脫腕舊聞供十
J23nB135_p0650a03║吏，探懷行看取三公。
J23nB135_p0650a04║夢中作
J23nB135_p0650a05║無賴春風試怒號，共乘一葉傲驚濤。不知兩岸人皆
J23nB135_p0650a06║愕，但覺中流笑語高。
J23nB135_p0650a07║紀夢
J23nB135_p0650a08║玉纖金釧隔窗紗，醉整殘籹滿鏡花，撼地跳珠千丈
J23nB135_p0650a09║白，骨飛寧復用毛車。
J23nB135_p0650a10║過小院僧窗有假山絕妙作廬山勢書此
J23nB135_p0650a11║廬阜歸心久未降，夢魂時復渡湓江。忽驚古寺秋庭
J23nB135_p0650a12║上，翠蹙煙巒對矮窗。
J23nB135_p0650a13║次韻五首
J23nB135_p0650a14║成破須臾知世相，雨雲翻覆見交情。何時一葉春湖
J23nB135_p0650a15║闊，塞管橫風夜月清。
J23nB135_p0650a16║正爾思山想歸路，偶行看雪立階除。忽驚晝永軒窗
J23nB135_p0650a17║迥，推抵清寒擁燎罏。
J23nB135_p0650a18║懷中但自除衣垢，面上從教有唾痕，負日風檐成坐
J23nB135_p0650a19║睡，夢隨鷗鷺落江村。
J23nB135_p0650a20║莓苔遍地榆錢滿，院落無人柳絮飛。信手翻書香篆
J23nB135_p0650a21║冷，夕光山翠上窗扉。
J23nB135_p0650a22║措置已落古人後，猛省令人愧衲裙，廬山好處軒窗
J23nB135_p0650a23║在，留眼歸看五老雲。
J23nB135_p0650a24║次韻巽中見寄四首
J23nB135_p0650a25║君才俊卻海東青，鼻笑生華筆有靈，寄我小詩足風
J23nB135_p0650a26║味，展開如對鏡中形。
J23nB135_p0650a27║臥念高人最起予，時時想見秀眉疏，石門自古無佳
J23nB135_p0650a28║句，寄語雲山莫放渠。
J23nB135_p0650a29║停蓄幽懷萬頃波，一傾要及少年時，正當清嘯尋君
J23nB135_p0650a30║去，已辦登山綠玉枝。
J23nB135_p0650b01║別後夢歸關不住，得歸車已走先鋒。催詩疥子撈春
J23nB135_p0650b02║甕，有味難言卻皺容。
J23nB135_p0650b03║謝人惠蘆雁圖
J23nB135_p0650b04║道林煙雨久不到，忽見橘州蘆雁行，笑裏筆端三昧
J23nB135_p0650b05║力，坐中移我過瀟湘。
J23nB135_p0650b06║湓江宿舟中
J23nB135_p0650b07║琵琶亭下孤舟宿，夜靜風清水四圍。胡蝶夢中江月
J23nB135_p0650b08║白，蘆花鳴笛釣船歸。
J23nB135_p0650b09║過蕪湖晚望
J23nB135_p0650b10║盡日舟中情思疲，晚來何處最幽奇？沙鷗數隻妝江
J23nB135_p0650b11║面，雲帶兩條山畫眉。
J23nB135_p0650b12║東流阻風
J23nB135_p0650b13║秋葉叢邊風索索，迎賓亭下水瀰瀰。蓼花深處老漁
J23nB135_p0650b14║父，更把床頭羌笛吹。
J23nB135_p0650b15║次韻孫先輩見寄二首
J23nB135_p0650b16║從來佳句出寒餓，太白飄零子美窮，箸下萬錢如有
J23nB135_p0650b17║意，作詩遣興不須工。
J23nB135_p0650b18║長欲探懷取卿相，對人信口比伊周。安知投老空拳
J23nB135_p0650b19║在，句法不醫雙鬢秋。
J23nB135_p0650b20║過湘江題慈雲寺壁
J23nB135_p0650b21║慈雲寺在古城隈，月閣風軒照水開，獨倚欄干秋雨
J23nB135_p0650b22║後，青山相逐渡江來。
J23nB135_p0650b23║再遊讀舊題
J23nB135_p0650b24║渡頭路入白雲隈，斷岸柴門窈窕開，忽憶去年曾過
J23nB135_p0650b25║此，拂塵閑看舊題來。
J23nB135_p0650b26║晚歸福嚴寺
J23nB135_p0650b27║淺抹濃堆翠卻煙，老松無數更蒼然，石梯又入千峰
J23nB135_p0650b28║去，時見樓臺夕照邊。
J23nB135_p0650b29║次韻亭上人長沙雪中懷古二首
J23nB135_p0650b30║楚國樓臺凌九霄，軟風行復弄柔條，當年絃管今何
J23nB135_p0650c01║處？飛雪滿空如舞腰。
J23nB135_p0650c02║數峰江上曉，不見指點先煩楖栗條，卻望蒼崖尋折。
J23nB135_p0650c03║榦偃松梢，重壓龍腰。
J23nB135_p0650c04║書白水寺壁
J23nB135_p0650c05║寒巖花木鬥迎春，古寺脩筠戰雨聲，負日晴軒成坐
J23nB135_p0650c06║睡，朦朧何處鷓鴣鳴？
J23nB135_p0650c07║過長馬市
J23nB135_p0650c08║長馬人家古道旁，秋來禾黍已登場，池塘水落菱蒲
J23nB135_p0650c09║冷，籬落霜晴橘柚黃。
J23nB135_p0650c10║書湛然亭
J23nB135_p0650c11║家在匡廬疊翠層，雲開彷彿見微稜。褰衣欲上千巖
J23nB135_p0650c12║去，隔岸扁舟喚不應。
J23nB135_p0650c13║次韻張敏叔畫桃梅二首
J23nB135_p0650c14║要看紅雨滴殘春，作陣驚飛亂蝶群，好在一枝長不
J23nB135_p0650c15║死，謾煩詩筆掃煙雲。
J23nB135_p0650c16║玉骨冰姿過眼空，卻煩摹刻倩詩工。暗香錯莫知誰
J23nB135_p0650c17║寫，多謝黃昏一陣風。
J23nB135_p0650c18║送覺先歸大梁二首
J23nB135_p0650c19║殘秋千里游梁去，破浪扁舟別我來，對坐無言看山
J23nB135_p0650c20║月，一庭松雨在莓苔。
J23nB135_p0650c21║閑人忙事莫參差，各夢同床暗發嗟，相值一懽難把
J23nB135_p0650c22║玩，摩頭輸子看京華。
J23nB135_p0650c23║題賁遠書房
J23nB135_p0650c24║軒上仙郎面如玉，檻前脩竹翠於蔥，壁開他日春眠
J23nB135_p0650c25║足，應對同僚話故叢。
J23nB135_p0650c26║李商老自山北道中作詩見寄次韻
J23nB135_p0650c27║蹇驢醉頰兀紅酣，眼艷秋波望翠嵐，長向詩中見風
J23nB135_p0650c28║度，愛君筆力似黔南。
J23nB135_p0650c29║初至崖州喫荔枝
J23nB135_p0650c30║口腹平生厭事治，上林珍果亦嘗之，天公見我流涎
J23nB135_p0651a01║甚，遣向崖州喫荔枝。
J23nB135_p0651a02║至海昏三首
J23nB135_p0651a03║前身定是赤頭璨，風帽自欹麻苧衣，久客瓊崖看詩
J23nB135_p0651a04║律，袖中藏得海山歸。
J23nB135_p0651a05║我老又窮交舊絕，姓名面目畏知聞，飧痂是病竟不
J23nB135_p0651a06║悟，褁飯相從獨有君。
J23nB135_p0651a07║天公無計奈此老，時復致之拴索間，寄語故人休念
J23nB135_p0651a08║我，幸因王事得游山。
J23nB135_p0651a09║次韻壁間蔣侯詩
J23nB135_p0651a10║軒前叢玉是誰種，笑裏風姿件件宜耐。久節高真不
J23nB135_p0651a11║屈，此情惟有雪霜知。
J23nB135_p0651a12║遊石臺寺
J23nB135_p0651a13║歲晏身心無一事，江山信美又吾鄉，去年今日黃河
J23nB135_p0651a14║北夜，趁明馳上太行。
J23nB135_p0651a15║永固登小閣
J23nB135_p0651a16║老僧乞食城郭去，小閣無人獨自登，急雨忽來添瞑
J23nB135_p0651a17║色，諸峰領略露寒層。
J23nB135_p0651a18║會性之山中二首
J23nB135_p0651a19║秋來林下偶相尋，松雨風泉一徑深，小立聽君臨水
J23nB135_p0651a20║語，十分知我住山心。
J23nB135_p0651a21║江山千里笑談中，暖熱寒泉出伏龍。卻看秋容能拂
J23nB135_p0651a22║掠，夕陽無語斂眉峰。
J23nB135_p0651a23║守道太尉醉鄉
J23nB135_p0651a24║懽伯平生數往還，箇中城郭未嘗關，暮歸健倒三四
J23nB135_p0651a25║五，憑仗酪奴扶玉山。
J23nB135_p0651a26║世明九客同登滕王閣索詩口占
J23nB135_p0651a27║西山出雲青未了，九客憑欄一笑時，秋天便是一張
J23nB135_p0651a28║紙，寫取江南覺範詩。
J23nB135_p0651a29║贈胡子顯八首
J23nB135_p0651a30║小縣風光秀句傳，太平無象宰君賢，雖非社日長聞
J23nB135_p0651b01║鼓，不是炊時亦有煙。
J23nB135_p0651b02║作官要自有家法，童稚熏蒸飽見聞，堆案文書談笑
J23nB135_p0651b03║了，先將勤政報君恩。
J23nB135_p0651b04║去年苛政如狼虎，盜賊縱橫民散居，那料春來見天
J23nB135_p0651b05║日，抱孫門巷買犁鉏。
J23nB135_p0651b06║社飲扶攜春日和，柘岡麥壟竟相過，不因舊歲追胥
J23nB135_p0651b07║苦，安得春來喜氣多？
J23nB135_p0651b08║無數花紅霞委地，幾重雲碧幕攤空，遙知客退西園
J23nB135_p0651b09║裏，盡落登臨語笑中。
J23nB135_p0651b10║庭訟凋殘道氣增，早衙清罄夜香燈，吏人莫作官人
J23nB135_p0651b11║看，我是南州有髮僧。
J23nB135_p0651b12║弄晴雨過秧針出，花信風來麥浪寒，想見豐登民訟
J23nB135_p0651b13║少，長官行摺道書看。
J23nB135_p0651b14║煙鬟散亂猶梳月，谷口含胡欲吐雲，山寺閉門春睡
J23nB135_p0651b15║足，可憐憑檻不同君。
J23nB135_p0651b16║何忠孺出芝草三本皆黃色，指其小者曰：昔登
J23nB135_p0651b17║第時產，此今重華。為作此。
J23nB135_p0651b18║家山又產靈芝瑞，天獨於君著意深，層秀已呈重蓋
J23nB135_p0651b19║兆，色黃更類笏頭金。
J23nB135_p0651b20║古鼎
J23nB135_p0651b21║器分三足真神物，具體而微有旨哉！我識地靈先獻
J23nB135_p0651b22║瑞，知公才業足鹽梅。
J23nB135_p0651b23║舟行書所見
J23nB135_p0651b24║剩水殘山慘淡間，白鷗無事小舟閒。箇中著我添圖
J23nB135_p0651b25║畫，便似華亭落照灣。
J23nB135_p0651b26║東坡羹
J23nB135_p0651b27║分外濃甘黃竹筍，自然微苦紫藤心，東坡鐺內相容
J23nB135_p0651b28║攝，乞與饞禪掉舌尋。
J23nB135_p0651b29║宿芙蓉峰書方丈壁三首
J23nB135_p0651b30║二十六[竊-釆]猿臂上，夜晴引手酌星河，忽驚此地羊腸
J23nB135_p0651c01║險，世路羊腸嶮更多。
J23nB135_p0651c02║赤髭病客煙瘴面，漆瞳道人冰雪容，俯檻夜殘看落
J23nB135_p0651c03║月，不知腳下有千峰。
J23nB135_p0651c04║人間熱惱不到處，一室篝燈到曉明。枕臂聊為吉祥
J23nB135_p0651c05║臥，雪猿聲與夢俱清。
J23nB135_p0651c06║過寶應訪達川不遇書其壁
J23nB135_p0651c07║屋老僧殘湘水濱，叢林氣象傲比鄰，莫嫌川客貧徹
J23nB135_p0651c08║骨，滿院青春不借人。
J23nB135_p0651c09║次韻曾侯分春亭
J23nB135_p0651c10║杖梨庭下花如海，紅浪顛風急雨時，分得春歸無著
J23nB135_p0651c11║處，都將裁刻入新詩。
J23nB135_p0651c12║次韻晚起
J23nB135_p0651c13║春眠失曉殊可喜，紅日曈曨聞喚起。平生嚼蠟觀世
J23nB135_p0651c14║間，一覺夢鄉如此矣。
J23nB135_p0651c15║次韻春風
J23nB135_p0651c16║吹鬢風俱小雨來，殘紅掃盡露蒼苔，稻畦綠錦無邊
J23nB135_p0651c17║幅，更欲煩君為剪裁。
J23nB135_p0651c18║次韻題葆光庵
J23nB135_p0651c19║一庵萬事不挂眼，孤坐枵然龜六藏，漆園摸索太饒
J23nB135_p0651c20║舌，強為立名為葆光。
J23nB135_p0651c21║次韻棋堂
J23nB135_p0651c22║畫戟叢中小寢驚，日長閑試道衣輕，含風廣廈過微
J23nB135_p0651c23║雨，賓從時聞下子聲。
J23nB135_p0651c24║次韻西樓
J23nB135_p0651c25║萬古湘江繞故城，水光夕照動簷楹，行人仰看春風
J23nB135_p0651c26║軟，吹落憑欄笑語聲。
J23nB135_p0651c27║三月登湘陰景醇湖山堂，時江漲而雨未止。
J23nB135_p0651c28║煙雨溟濛暗小窗，湖山堂下水連江，已欣一葉浮千
J23nB135_p0651c29║頃，更愛飛來白鳥雙。
J23nB135_p0651c30║又登鄧氏平遠樓縱望見小廬山作
J23nB135_p0652a01║倚欄天際數歸帆，春在滄州數筆間，我與小樓俱是
J23nB135_p0652a02║畫，雨中猶復見廬山。
J23nB135_p0652a03║意行入古寺，見鄧生之富，以谷量牛馬寺，舊藉
J23nB135_p0652a04║余賦詩。
J23nB135_p0652a05║清明雨過快晴天，古寺尋春亦偶然，濃笑春風窮似
J23nB135_p0652a06║我，也將柳絮當榆錢。
J23nB135_p0652a07║南嶽會禪師往京口省枯木老禪，過余湘上夜
J23nB135_p0652a08║語及前詩三絕要，謁夢蝶老居士，不覺有懷
J23nB135_p0652a09║其人。
J23nB135_p0652a10║若逢夢蝶庵中老，為道歸期壓舊年，肯施獨龍岡畔
J23nB135_p0652a11║地，大勝小嶺買山錢。
J23nB135_p0652a12║會師胡盧而笑曰：獨無語以餞我乎？因賦此。
J23nB135_p0652a13║倦臥耆闍峰頂雲，呼船閒立楚江濆，愛師任運如湘
J23nB135_p0652a14║月，影入千江體不分。
J23nB135_p0652a15║贈覺成上人
J23nB135_p0652a16║雲泉措置萬事外，鬚髮凋零伸欠中，想見龍城山下
J23nB135_p0652a17║路，一川秋色稻花風。
J23nB135_p0652a18║送向禪者省親約三月時復來
J23nB135_p0652a19║小雨初晴上元過，湘江水生圖畫開，江南今日且歸
J23nB135_p0652a20║去，杜宇啼時還復來。
J23nB135_p0652a21║次韻惠梅禪師見寄秋日四首
J23nB135_p0652a22║客情容易到雙眉，乾沒晴湘夜月暉，風露滿庭人未
J23nB135_p0652a23║寢，飛螢故入小簾幃。
J23nB135_p0652a24║長廊廣殿午風清，禪倦何妨曳履行，歡喜閒中有奇
J23nB135_p0652a25║事，鑷髭空對紙窗明。
J23nB135_p0652a26║兌高山水目清暉，雨勒孤雲放縱飛，多謝炎涼摧溽
J23nB135_p0652a27║暑，更闌靜極忽僧歸。
J23nB135_p0652a28║飽霜毛穎泛松煤，窗底魚牋自在開，琢得小詩清似
J23nB135_p0652a29║玉，步笻時遶紫莓苔。
J23nB135_p0652a30║補東坡遺真，姜唐佐秀才飲書其扇。
J23nB135_p0652b01║此生身世兩茫茫，醉裏因君到故鄉。滄海何曾斷池
J23nB135_p0652b02║脈，白袍從此破天荒。
J23nB135_p0652b03║次韻蕭子植承務四首
J23nB135_p0652b04║別後時時想見之，朅來吐語便能奇，夕陽寒帶殊山
J23nB135_p0652b05║雨，寫出蕭郎醉裏詩。
J23nB135_p0652b06║萬鍾我欲解帶食，雙璧從來賜立談。君視新豐獨杯
J23nB135_p0652b07║客，不因州縣著來簪。
J23nB135_p0652b08║錦堂聞有傳夫子，馬鬣倉官臥夕煙，未展玉堂揮翰
J23nB135_p0652b09║手，卻來從我弄雲泉。
J23nB135_p0652b10║秀句端如我晚煙，白髭畫出石門禪。未論翰墨驚流
J23nB135_p0652b11║輩，只識蕭郎亦自賢。
J23nB135_p0652b12║英上人手錄冷齋為示，戲書其尾。
J23nB135_p0652b13║五鼎八珍非我事，曲眉清倡乞人爭，一帙冷齋夜深
J23nB135_p0652b14║話，青燈相對聽秋聲。
J23nB135_p0652b15║入九峰道中
J23nB135_p0652b16║插身在俗熱惱處，留眼看山寒翠中，修徑掃除知有
J23nB135_p0652b17║寺，忽驚窗戶濕青紅。
J23nB135_p0652b18║讀和靖西湖詩戲書卷尾
J23nB135_p0652b19║長愛東坡眼不枯，解將西子比西湖，先生詩妙真如
J23nB135_p0652b20║畫，為作春寒出浴圖。
J23nB135_p0652b21║與超然至谷山尋崇禪師遺蹤
J23nB135_p0652b22║行盡湘西十里松，到門卻立數諸峰。崇公事跡無尋
J23nB135_p0652b23║處，庭下春泥見虎蹤。
J23nB135_p0652b24║崇山堂五詠為通判大樂張侯賦
J23nB135_p0652b25║靜隱堂
J23nB135_p0652b26║扶策經行此堂上，萬峰翔集漢江津，山林未放公深
J23nB135_p0652b27║隱，只恐功名逼逐人。
J23nB135_p0652b28║信美亭
J23nB135_p0652b29║小停與客登臨處，閒暇江山又故丘，最愛名花每含
J23nB135_p0652b30║笑，更憐幽草解忘憂。
J23nB135_p0652c01║致爽亭
J23nB135_p0652c02║亭中偶坐悠然見，不學王郎拄笏看，多謝秋山每傾
J23nB135_p0652c03║倒，潑雲秀色墮欄干。
J23nB135_p0652c04║妙觀庵
J23nB135_p0652c05║閑來禪室倚蒲團，幻影浮花入正觀，江月松風藏不
J23nB135_p0652c06║得，大千俱在一毫端。
J23nB135_p0652c07║崇山堂
J23nB135_p0652c08║襄陽林壑精神處，此地正如眉目間，笑看弓彎弄雲
J23nB135_p0652c09║水，風流那減謝東山。
J23nB135_p0652c10║書寂音堂壁
J23nB135_p0652c11║永懷焦管愧平生，任運無心更道情，野火燒廬成露
J23nB135_p0652c12║寢，暑天因浴亦江行。
J23nB135_p0652c13║介然館道林，偶入聚落，宿天寧兩，昔雨中思山，
J23nB135_p0652c14║遂渡湘，飯于南臺，口占兩絕，戲之介然。住廬
J23nB135_p0652c15║山二十年，尚能詳說山中之勝。
J23nB135_p0652c16║城中信宿無所詣，徑作思山破雨歸，偶過南臺同野
J23nB135_p0652c17║飯，聽公放意說巖扉。
J23nB135_p0652c18║楞伽本在海中央，缽具懸知挂舊房。不泛木杯驚俗
J23nB135_p0652c19║眼，一蓑煙雨渡瀟湘。
J23nB135_p0652c20║題清芬軒
J23nB135_p0652c21║隔屋江梅欲墮飄，幽香細細故相撩。披衣春曉無人
J23nB135_p0652c22║見，小立微聞意已消。
J23nB135_p0652c23║次韻資欽提舉遊浯溪
J23nB135_p0652c24║邁往高風不可攀，老成今獨見波瀾。平生嗜好如漫
J23nB135_p0652c25║叟，更在浯溪煙水間。
J23nB135_p0652c26║次韻題德岡鋪
J23nB135_p0652c27║舊聞清憲使臨邛，今日公能繼此風，舍者從教坐爭
J23nB135_p0652c28║席，玩龜不廢撫焦桐。
J23nB135_p0652c29║次韻自武岡趨東安道中
J23nB135_p0652c30║枕孤衾冷月空斜，臥看青燈自委花，逸想醉翁非夢
J23nB135_p0653a01║語，酒醒能道客思家。
J23nB135_p0653a02║次韻邵州道中
J23nB135_p0653a03║斗折清江接暮林，墮江殘月水浮金。松聞有風自成
J23nB135_p0653a04║曲，清坐不須重整琴。
J23nB135_p0653a05║次韻曾機宜游山湘江晚望
J23nB135_p0653a06║貪看江草間江花，不覺移舟著淺沙。數筆瀟湘春自
J23nB135_p0653a07║曉，橘叢離落露人家。
J23nB135_p0653a08║閏三月經旬雨江漲，已及舊痕，而湖山堂之下，
J23nB135_p0653a09║船猶著沙。二十七日，與天寧清修、白鹿龍牙
J23nB135_p0653a10║開法，同赴景醇飯，而廣法益陽來，遂掇坐入
J23nB135_p0653a11║門。湖水漲滿，其碧勝鏡。景醇曰：湖山正為公
J23nB135_p0653a12║輩。甚喜，作此。
J23nB135_p0653a13║湖山景物亦相知，豈獨紗巾壞衲師？喜我遠來何以
J23nB135_p0653a14║見？夜來湖水滿平隄。
J23nB135_p0653a15║巫山圖
J23nB135_p0653a16║誰開幅紙如方鏡，照見巫山十二鬟。若信朝雲是呵
J23nB135_p0653a17║霧，許愁那復置眉間。
J23nB135_p0653a18║古詩云：蘆花白間蓼花紅，一日秋江慘憺中。兩
J23nB135_p0653a19║箇鷺鷥相對立，幾人喚作水屏風？然其理可
J23nB135_p0653a20║取，而其詞鄙野。余為改之曰：換骨法。
J23nB135_p0653a21║蘆花蓼花能白紅，數曲秋江慘憺中，好是飛來雙白
J23nB135_p0653a22║鷺，為誰粧點水屏風？
J23nB135_p0653a23║佛鑑興修天寧而大檀越輻湊，六月初吉，有雙
J23nB135_p0653a24║蓮開殿庭之西池，作此。
J23nB135_p0653a25║露井銀床照碧苔，地靈獻瑞亦奇哉，將成萬壽千楹
J23nB135_p0653a26║搆，故遣雙蓮一夜開。
J23nB135_p0653a27║題通判學士適軒
J23nB135_p0653a28║小軒只著竹方床，散髮陶然夏簞涼，手倦拋書成午
J23nB135_p0653a29║睡，夢回齒頰帶茶香。
J23nB135_p0653a30║清侍者自長沙歸，雲居來辭，且乞偈。余斂目想
J23nB135_p0653b01║見，清自遙田莊拄策而上，將及到天亭，回視
J23nB135_p0653b02║諸峰，如關種所作，廬山夕陽圖。
J23nB135_p0653b03║到天亭下開春曉，叢摺萬峰，螺髻青瘦策緣雲上峰
J23nB135_p0653b04║頂，為誰粧點夕陽屏？
J23nB135_p0653b05║宿興化寺
J23nB135_p0653b06║天陰連日不成雨，古寺無人鳥雀喧，立盡黃昏門半
J23nB135_p0653b07║掩，縮肩褁被作猿蹲。
J23nB135_p0653b08║心上座，余故人慧廓然之嗣，而規方外之猶子
J23nB135_p0653b09║也。過予於湘上夜語有懷，廓然方外作兩絕。
J23nB135_p0653b10║風骨東甌語帶吳，見君滿眼是西湖，徑山河上今佳
J23nB135_p0653b11║否，想見年來鬢亦枯。
J23nB135_p0653b12║十年不得吳中耗，凋盡耆年付等閒，聞道瘦規顏愈
J23nB135_p0653b13║少，獨餘此老殿湖山。
J23nB135_p0653b14║寄題勝因環翠亭二首
J23nB135_p0653b15║遙知與客登臨處，看得雲山到落暉。四注小亭清入
J23nB135_p0653b16║畫，萬竿寒玉碧成圍。
J23nB135_p0653b17║萬身高節清臞老，四座飛簷寒影間，門外黃塵吹鬢
J23nB135_p0653b18║者，有誰見此坐看山？
J23nB135_p0653b19║次韻夏均父寄曾元素三首
J23nB135_p0653b20║溪上江山似故鄉，朅來卜築近魚梁，會須一葉浮秋
J23nB135_p0653b21║浪，臥看驚飛白鳥行。
J23nB135_p0653b22║文章風節冠中朝，聳壑昂霄太華高。想見山陽賓從
J23nB135_p0653b23║上，醉圍佳麗寫臨皋。
J23nB135_p0653b24║孤鳳丹山五色雛，人呼身後秘行書。高標秀徹如春
J23nB135_p0653b25║曉，更愛含風萬頃湖。
J23nB135_p0653b26║廬山雜興六首
J23nB135_p0653b27║野徑無人花競芳，淡紅疏碧間輕黃，不須折向尊前
J23nB135_p0653b28║供，杖屨歸來已自香。
J23nB135_p0653b29║山中流水水中山，盡日青黎共往還，閒向僧窗看圖
J23nB135_p0653b30║畫，不知身在畫圖間。
J23nB135_p0653c01║幽花疏竹冷梢雲，江北江南正小春，但得青山常在
J23nB135_p0653c02║眼，不妨白髮暗隨人。
J23nB135_p0653c03║別開山徑入松關，半在雲間半雨間，紅葉滿庭人倚
J23nB135_p0653c04║檻，一池寒水動秋山。
J23nB135_p0653c05║白水連空不見村，冥冥細雨濕黃昏。秋山只尺無由
J23nB135_p0653c06║到，須信關人不用門。
J23nB135_p0653c07║秋山木落見遙村，取次人家只隔雲，一陣西風雨中
J23nB135_p0653c08║過，數聲笑語嶺頭聞。
J23nB135_p0653c09║道中二首
J23nB135_p0653c10║蒲柳冥冥花已殘，水田南北是青山。晚村歸路聞啼
J23nB135_p0653c11║鳥，家住寒雲縹緲間。
J23nB135_p0653c12║元石無塵處處青，一谿花照碧天晴。山雲亂卻來時
J23nB135_p0653c13║路，雞犬惟聞洞口聲。
J23nB135_p0653c14║奉要勝軒居實居士三首
J23nB135_p0653c15║漠漠煙雲映碧流，暖風晴日動鳴鳩，何當綠葉楓林
J23nB135_p0653c16║下，杖屨相追結勝遊。
J23nB135_p0653c17║出御未聞歸北闕，角巾長念入西臺，林間三月花猶
J23nB135_p0653c18║在，第恐春風作惡來。
J23nB135_p0653c19║柘岡陰滿雨初晴，野逕無人獨自行，一飯茅齋最瀟
J23nB135_p0653c20║洒，香芽如玉待君烹。
J23nB135_p0653c21║石門文字禪卷第十六