J23nB135_p0654a01║石門文字禪卷第十七
J23nB135_p0654a02║宋江西筠溪石門寺沙門釋德洪覺範著
J23nB135_p0654a03║門人覺慈編錄毘陵天甯法雲堂校
J23nB135_p0654a04║偈頌
J23nB135_p0654a05║摩阤歌贈乾上人
J23nB135_p0654a06║處處三門向南開，青山綠水自圍褁。鐘魚鳴時攤缽
J23nB135_p0654a07║盂，精粗隨分喫些箇。一生受用只如此，何用忙忙腳
J23nB135_p0654a08║踏火？口閑莫說事，留取吞飯顆，眼明穿得針，要自時
J23nB135_p0654a09║補破。粥後眠一覺，不著溲漲亦不起；齋後行數步，不
J23nB135_p0654a10║是肚膨也打過。我不求世人，世人不求我，時時牽衣
J23nB135_p0654a11║領，臃腫包頭渦，一味怯風吹耳朵。世上許多人，櫱櫱
J23nB135_p0654a12║猶如蟻旋磨，團團並頭爭什麼？一籌輸，與摩阤板頭
J23nB135_p0654a13║盤腳坐，人言南嶽好，奇峰七十朵，廬山更是好，瀑布
J23nB135_p0654a14║垂天雲，淨色不受涴。殿閣參差如畫出，萬人圍遶看
J23nB135_p0654a15║登坐。汝若學道便成佛，汝若不學地獄禍。眼看鼻孔
J23nB135_p0654a16║也尋常，六月日頭甚熱火。一籌輸，與摩阤看屋臥。喚
J23nB135_p0654a17║渠挽不來，送渠推不可。摩阤摩阤，無如之何！問著不
J23nB135_p0654a18║荅，好啞大哥！
J23nB135_p0654a19║讀禪要法
J23nB135_p0654a20║天王如來現于世，文殊思往問法義，便遭貶向鐵圍
J23nB135_p0654a21║山。須臾復攝文殊至，文殊拜起依位住，問我此謫坐
J23nB135_p0654a22║何過？佛言汝自墮艱難，故起現行為不可。佛邊女子
J23nB135_p0654a23║名離意，端然入定方七歲。又問何以不逐之？佛言此
J23nB135_p0654a24║女久無意，女以無意逐獲免，十方來眾何不遣？如來
J23nB135_p0654a25║自在神足禪，有意測之近成遠。
J23nB135_p0654a26║送端上人入黃龍
J23nB135_p0654a27║一箇面如楪子大，眼耳鼻舌分疆界。髑髏裏面都不
J23nB135_p0654a28║言，聽渠外邊爭捏怪。日用經行坐臥中，一段光明沒
J23nB135_p0654a29║遮蓋。端上人，會不會，會與不會俱窒礙。如見靈源瞌
J23nB135_p0654a30║睡翁，石火光中著精彩。
J23nB135_p0654b01║好菩薩
J23nB135_p0654b02║好菩薩，人中來，好菩薩，羊中來，女媧弄土飛塵埃。洛
J23nB135_p0654b03║陽樓閣非願力，眾生業影空崔嵬。苾芻心不在法道，
J23nB135_p0654b04║鮮衣美食何為哉？好菩薩，人中來，好菩薩，羊中來，女
J23nB135_p0654b05║媧弄土飛塵埃。
J23nB135_p0654b06║慎姪來侍求偈
J23nB135_p0654b07║十方都盧是箇虎，玄沙斫柴見不怖，傍卻報僧云是
J23nB135_p0654b08║汝，言中有響今誰悟？華林年少相體解，庵中與之同
J23nB135_p0654b09║行住，誰會呼作大小空，癡兒見之毛卓豎。我居十年
J23nB135_p0654b10║無侍者，呼喚應時隨指顧。有人問著是何宗？萬里無
J23nB135_p0654b11║雲霜月苦。
J23nB135_p0654b12║變禪者歸蔣山見佛果乞偈
J23nB135_p0654b13║霸陵將軍萬人敵，射虎飲羽馬躄易，下馬視之輒一
J23nB135_p0654b14║笑，寧知虎為草中石？控弦復射又中的，砉然有聲箭
J23nB135_p0654b15║不入，將軍但知為石耳，坐令疑虎心相失。諸方今誰
J23nB135_p0654b16║達此機？蔣山老勤默而識，變公心挂蔣山雲，浩然欲
J23nB135_p0654b17║歸約不得。洞庭青草水粘天，高帆摩空一千尺，仰看
J23nB135_p0654b18║浪摧碧玉山，此時法界毛端集。
J23nB135_p0654b19║送逸禪者歸荊南見無盡居士
J23nB135_p0654b20║長沙大蟲方肉醉，倚樹痾癢威見尾，逸禪來展寂子
J23nB135_p0654b21║機，舉足欲促適其睡。後身荊州張曲江，解鍛佛祖如
J23nB135_p0654b22║老龐，如聞去作丹霞問，正當一口吸西江。西江一口
J23nB135_p0654b23║吸得盡，是汝法身應有賸，要令川客讀此詩，都作蔣
J23nB135_p0654b24║山吞栗硬。
J23nB135_p0654b25║警策
J23nB135_p0654b26║汝未辦道業，何能超塵累？但觀身精進，則知心猛利。
J23nB135_p0654b27║日中乃當食，食不敢盡味，夜分而後寢，寢不敢熟睡。
J23nB135_p0654b28║貪入光明想，貪證法明智，是名心出家，是名身出世。
J23nB135_p0654b29║大哉無累神，合此有道器。若具所行心，件件俱不是，
J23nB135_p0654b30║而稱釋氏子，動止是羞愧。
J23nB135_p0654c01║雲庵和尚生辰燒香偈
J23nB135_p0654c02║直心是道無虛假，是牛何曾呼作馬？平生日日常一
J23nB135_p0654c03║般，但知九旬為一夏。聲色崢嶸爭蓋覆，法身散失無
J23nB135_p0654c04║尋處，因緣時節屬今朝，不用追求全體露。七十八年
J23nB135_p0654c05║彈指過，元來諸數不曾墮。南臺再拜炷爐香，重渠當
J23nB135_p0654c06║時不說破。
J23nB135_p0654c07║雲庵生日，空印設供作偈，福嚴、南臺、萬壽，三老
J23nB135_p0654c08║與焉次韻。
J23nB135_p0654c09║不見叢林老陝西，鐵牛生得石牛兒。泐潭撲面紅塵
J23nB135_p0654c10║起，四海禪流滿肚疑。溈山作人熱心肺，冷處著火人
J23nB135_p0654c11║方知。龍山說偈聊戲耳，萬象驚叫天魔悲。三生大士
J23nB135_p0654c12║視雲漢，和倡四座知為誰？南臺拱讀萬壽笑，生機妙
J23nB135_p0654c13║語皆臨時。諸方傳誦著精彩，不是龍山唱和詩。
J23nB135_p0654c14║欽禪者乞偈
J23nB135_p0654c15║三世如來所說，開遮或擒或縱，一切微塵句偈，只明
J23nB135_p0654c16║眾生日用。譬如一室千燈，其光不雜不共。無色天女
J23nB135_p0654c17║擊鼓，四大部洲頭痛。一切智智清淨，開合不成痕縫。
J23nB135_p0654c18║欽禪一等行腳，莫聽虜子取奉。若說有法可傳，但作
J23nB135_p0654c19║眼見鼻孔。
J23nB135_p0654c20║宣上人天真庵
J23nB135_p0654c21║醉李宣道者，活計太天真，把茅蓋頭處，只就松樹身。
J23nB135_p0654c22║樹邊有石兩三塊，便與傾倒為比鄰。眼子崒嵂奇，寂
J23nB135_p0654c23║寂亦惺惺，卻倩松風替說法，而石側耳聽。宣公咄云：
J23nB135_p0654c24║直饒聽得，如器盛水瀉，也是外來之句。何如我此橫
J23nB135_p0654c25║眠坐睡，佛祖一齊喪氣。
J23nB135_p0654c26║題草衣巖
J23nB135_p0654c27║祝融凌寒空，方陟緣雲徑，此山翠被重，有巖如側罄。
J23nB135_p0654c28║拂石聊枕肱，便覺諸緣靜。萬瓦粲霜曉，千里增目迥。
J23nB135_p0654c29║石頭有高弟，衣草卻心病，千年續燈人，誰接懸絲命？
J23nB135_p0654c30║送先上人親潛庵
J23nB135_p0655a01║潛庵九十一，自是百歲人，造物偶遺漏，頓置漳水濱。
J23nB135_p0655a02║先禪江西來，邈得渠儂真，展挂雪色壁，毛髮皆精神。
J23nB135_p0655a03║三玄合水乳，五位透金塵，譬如百衲帔，歲晚思惠新。
J23nB135_p0655a04║臊僧不肯信，眼肉懸千斤，飛兔略燕楚，敏若臂屈伸。
J23nB135_p0655a05║衲子參活意，擊電飛機輪。寧如臊僧徒，蠢蠢粘唾津。
J23nB135_p0655a06║珪上人兩過吾家，既去，作此。
J23nB135_p0655a07║牛鳴馬不仰，火必就燥地。應真隱耽源，寂子一再至。
J23nB135_p0655a08║至言無緣飾，大道甚簡易。三關不卻人，見者自擬議。
J23nB135_p0655a09║法身忽有賸，佛祖俱喪氣。君看暮歸人，徑去方掉臂。
J23nB135_p0655a10║送親上人乞食三首
J23nB135_p0655a11║荊簪女工採桑，畫鴉女衣羅紈，赤腳人趁兔鹿，著靴
J23nB135_p0655a12║人飽食肉。百丈出家不害癡，一日不作一日飢，後生
J23nB135_p0655a13║十指不點水，得便宜是落便宜。親禪學道不檐板，自
J23nB135_p0655a14║然公辦私亦辦，新年持缽走衡湘，要令一眾毛孔香。
J23nB135_p0655a15║雖應鋒機，不是語句。鴨寒下水，雞寒上樹。不妨辦眾，
J23nB135_p0655a16║推究自己。一手摸魚，一手戽水，推開三玄玉鎖，揩拭
J23nB135_p0655a17║同真十智。要知天下南臺，口含三十六齒。夜歸候門
J23nB135_p0655a18║立地笑，眼腦癡憨肚裏峭，緣來點鐵成金法，白揣與
J23nB135_p0655a19║人人不要。
J23nB135_p0655a20║以有夢幻身，安能躲飢渴？剃頭捨飾好，則以乞為活。
J23nB135_p0655a21║鍊盡世間心，方稱閒披衲。格言非汝欺，餘塵尚諸學。
J23nB135_p0655a22║吾師三界尊，食時亦持缽。春風吹湘雲，萬峰寒踢卓。
J23nB135_p0655a23║出門一句子，團團生四角。
J23nB135_p0655a24║讀龍勝尊者語
J23nB135_p0655a25║鼓聲無作者，有作必有處，乃知畢竟空，誑惑凡耳故。
J23nB135_p0655a26║鏡象無生滅，生滅則有體，乃知畢竟空，誑惑凡眼爾。
J23nB135_p0655a27║以我如實知，法無心外者，若人見自心，一切如幻化。
J23nB135_p0655a28║花藥英禪師生日，其子通慧設齋，作此。
J23nB135_p0655a29║甲辰臘旦底時節，太虛完全無一缺。陷虎機參陝右
J23nB135_p0655a30║禪，罵人觜是新羅鐵。雲居老子最精銳，長笑師兄難
J23nB135_p0655b01║控制。龍象蹴踏非驢堪，鵝王擇乳非鴨類。睡快庵中
J23nB135_p0655b02║知見香，試焚一銖熏十方。不在鼻端空與木，畢竟此
J23nB135_p0655b03║香何處藏？
J23nB135_p0655b04║四偈（并序）
J23nB135_p0655b05║和州褒禪山二禪者甲乙，俱學於長老允平。平稱乙
J23nB135_p0655b06║才敏，甲忌刻，日夕以計。傾之平用之作維那，甲愈怒，
J23nB135_p0655b07║以蠢語侵平。平不得已，用為監院。於是乙怨，羞列其
J23nB135_p0655b08║下，不勝其忿，首於官曰：甲嘗焚毀九曜幀子。官囚甲，
J23nB135_p0655b09║甲稱平所教。坐此平編管利州，甲編管洪州。甲見余
J23nB135_p0655b10║哀訴曰：吾未死，猶復乙也。余憫其為嗔火所焚，蓋差
J23nB135_p0655b11║緣耳。始俱學道，極善緣也。中相忌，以私緣差耳，終至
J23nB135_p0655b12║於累其師。作四偈以勸學者，此風始不可長也。
J23nB135_p0655b13║妒忌之火，焚燒善根，增惡果報，壞好名聞。以著我故，
J23nB135_p0655b14║見慢增勝，瞋所蓋纏，心不清淨。大則壞國，小則殺身，
J23nB135_p0655b15║從古至今，數如沙塵。既會怨憎，當衣慈忍。如是進者，
J23nB135_p0655b16║名真隨順。
J23nB135_p0655b17║見勝進者，心生嫉妒，以苾芻相，包蛇虺怒。不敢以身
J23nB135_p0655b18║而先天下，三人同行必有師者，孔老之聖行已如此，
J23nB135_p0655b19║奈何懷瞋而稱釋子？子以緣差，我故痛告，盡世間心，
J23nB135_p0655b20║乃可學道。
J23nB135_p0655b21║瞋恚現行時，無明所迷醉，不知自之失，但見他人是。
J23nB135_p0655b22║如人在暗處，見外不見裏。大哉聖人學，事事必求己。
J23nB135_p0655b23║曹谿傳祖位，夜舂先屈身，童子誦句偈，乃稱曰上人。
J23nB135_p0655b24║南山證果位，天神常伏膺，自以本持律，不敢稱大乘。
J23nB135_p0655b25║日用
J23nB135_p0655b26║晝為情緣，夜為惡想，譬如血脈，流注不斷。笑喜怒罵，
J23nB135_p0655b27║折旋俯仰。我觀個中，無三界相。山河大地，與意俱喪，
J23nB135_p0655b28║十方分身，向此安葬。耳中有塵，捕風縛響，舌頭無骨，
J23nB135_p0655b29║如拳展掌。嬰兒哆啝，語無背向，終必得物，人不敢誑。
J23nB135_p0655b30║是堅密身，獨露萬象。纔落意地，即同侶伴。
J23nB135_p0655c01║八月十六入南昌右獄作對治偈
J23nB135_p0655c02║那落迦中，論劫受苦，焚鐵其地，汁銅其柱。魚鱠而臠，
J23nB135_p0655c03║瓜分而鋸，於一日夕，有萬痛楚。我避世紛，重閉其戶，
J23nB135_p0655c04║而此知識，勃然而怒。吏收付官，於此土住。自尋其罪，
J23nB135_p0655c05║焦芽石女，然非天人，所能見與。自業成熟，現行會遇，
J23nB135_p0655c06║受盡還無，無可措慮。我作是觀，上契佛祖。
J23nB135_p0655c07║食不繼偈
J23nB135_p0655c08║觀餓鬼趣，論劫飢渴，針鋒其咽，火聚其髮，晝夜號呼，
J23nB135_p0655c09║百千死活。我常飽暖，今暫缺乏，當生大悲，入此觀法。
J23nB135_p0655c10║讀巘禪師錄
J23nB135_p0655c11║白衣微涴輒易覺，軟泥硬地俱隱腳。自家力量那借
J23nB135_p0655c12║人，了義心頭無處著。實無一法可相傳，直語臨機休
J23nB135_p0655c13║卜度。
J23nB135_p0655c14║次韻李商老送杲上人還石門
J23nB135_p0655c15║解彈無絃琴，急拍紅牙碎。得生睹史天，冤債有頭對。
J23nB135_p0655c16║須知泐潭禪，妙出言詮外。猛焰爐中墮指冰，箭鋒拄
J23nB135_p0655c17║處君休昧。
J23nB135_p0655c18║永明禪師生日
J23nB135_p0655c19║教乘法檀越，宗門禪判官，今朝藏不得，推出與人看。
J23nB135_p0655c20║看看，夜行只管貪明月，不覺渾身露水寒。
J23nB135_p0655c21║墮軒
J23nB135_p0655c22║當初二祖說禪，拜起依位而立，後來百丈聽法，卷卻
J23nB135_p0655c23║坐前拜席。曹山一墮二目，老兒衣穿骨露，譬如彈指
J23nB135_p0655c24║閣前，門開還合如故。
J23nB135_p0655c25║棗柏生辰
J23nB135_p0655c26║十世古今圓當念，日用當以何法驗？夢中享盡百年
J23nB135_p0655c27║榮，黃粱未熟路傍店。乃知無明無性體，狂逐妄緣顛
J23nB135_p0655c28║倒轉。棗柏指我此妙門，故能千偈如瓴建。
J23nB135_p0655c29║三月十七老黃龍生辰
J23nB135_p0655c30║黃龍三月十有七，天下衲僧信不及，盡道三關透者
J23nB135_p0656a01║難，鼻直眼橫誰不識？滿院東風花不言，死生情盡於
J23nB135_p0656a02║今日，汨羅江上小叢林，放意說禪無愧色。
J23nB135_p0656a03║黃龍生辰因閱晦堂偈作此
J23nB135_p0656a04║萬古知音是今日，晦堂古錐口門窄。今既不來昔不
J23nB135_p0656a05║往，桃花落盡春狼籍。南臺茗碗薦爐香，世禮叢林笑
J23nB135_p0656a06║未忘。只箇死生收不得，夢中聲色謾遮藏。
J23nB135_p0656a07║正月六日南安巖主生辰
J23nB135_p0656a08║生死樅然無背面，名字由汝舌頭轉，昔日曾死今應
J23nB135_p0656a09║生，今日是生何不見？是俗何故無鬚髮？是僧何不著
J23nB135_p0656a10║伽梨？僧俗死生明不得，團欒一句匾如錐。
J23nB135_p0656a11║超禪師示眾云：見聞覺知，只可一度。
J23nB135_p0656a12║見聞覺知只一度，如刀斫水終不破，細尋痕跡了無
J23nB135_p0656a13║有，謂無破處則不可。譬如密室風寂然，謂風無有俱
J23nB135_p0656a14║是過，以扇為風則動搖，風本不動汝會麼？
J23nB135_p0656a15║不能爭得偈
J23nB135_p0656a16║頭顱櫱櫱貪肉臠，眼孔巴巴憎妒聚，但尋他人是非
J23nB135_p0656a17║說，不知自己敗闕露。鬥死他年輸與我，鬥生今日不
J23nB135_p0656a18║及汝，見時先意相不審，各自念佛修行去。
J23nB135_p0656a19║雲庵和尚生日燒香偈
J23nB135_p0656a20║妄見往來顛倒性，智入三際剎那定，即此名言是污
J23nB135_p0656a21║染，知為污染心清淨。此知不屬緣非緣，一絲不挂魚
J23nB135_p0656a22║脫淵，夢幻死生藏不得，永夜清宵常現前。
J23nB135_p0656a23║戊戌歲元日，夢雲庵攜登塔，問荅甚多，覺而忘
J23nB135_p0656a24║之，作此。
J23nB135_p0656a25║政和八年四十八，一念了知一切法，顛倒妄想垢消
J23nB135_p0656a26║滅，平等性智光通達。常令現前絕功勳，不欲染污差
J23nB135_p0656a27║毫髮，雲庵夢中提誨我，不然何以同登塔？
J23nB135_p0656a28║過張家渡遇雲庵生辰
J23nB135_p0656a29║十月十六誰宗旨？無聲三昧重拈起，十方三世側耳
J23nB135_p0656a30║聽，剎剎塵塵俱解義。雙林樹開榮枯枝，寶塔佛分生
J23nB135_p0656b01║滅理，一絲不挂露堂堂，要識雲庵今日是。
J23nB135_p0656b02║永明禪師生辰
J23nB135_p0656b03║西湖水生洲渚失，南屏雪盡峰巒集，新春歸來誰使
J23nB135_p0656b04║令？殘臘遁逃追不及。死生難分後先際，古今不與絲
J23nB135_p0656b05║毫隔，平生說法如雨雲，說得分明惟此日。
J23nB135_p0656b06║贈承天邃岑
J23nB135_p0656b07║長沙大蟲今尚在，眼吻開合珠光彩，妙年憑陵舌翻
J23nB135_p0656b08║海，衲僧呼作叢林客。邇來頭有把茅蓋，栽田博飯自
J23nB135_p0656b09║扶耒，禪道從他別人會，且復閑眠搔癢背。
J23nB135_p0656b10║題淡軒
J23nB135_p0656b11║道人口吻最光滑，行腳飽參奈粗糲，少年嘗編諸方
J23nB135_p0656b12║禪，邇來解毳三隻襪。世味從來崖蜜甜，我此一軒如
J23nB135_p0656b13║嚼蠟，客來有語但寒溫，坐久時見眼開合。
J23nB135_p0656b14║送澄禪者入蔣山
J23nB135_p0656b15║妙明廓徹圓當念，念未圓明顛倒轉，譬如醉眼旋屋
J23nB135_p0656b16║廬，屋廬巋然醉目眩。要令鶻崙常現前，一切時中莫
J23nB135_p0656b17║污染，昔日蔣山解顛草，一字不可饒兩點。
J23nB135_p0656b18║送忠道者乞炭
J23nB135_p0656b19║水行無聲知其深，玉瑕不變知其粹，逆順門高懽喜
J23nB135_p0656b20║登，辦心成就一切智。楊歧臥榻有真珠，杜順法身無
J23nB135_p0656b21║紙被，焰上說禪炭裏藏，不妨道者閑游戲。
J23nB135_p0656b22║再送之
J23nB135_p0656b23║出家放曠斷愛緣，是心清淨離蓋纏，君看鐵脊忠道
J23nB135_p0656b24║者，妙如神魚初脫淵。閑行覷地一笑喜，自言拾得南
J23nB135_p0656b25║臺禪，東勝身洲兜一喝，驚得山河磨蟻旋。
J23nB135_p0656b26║昌禪師瓦翁塔
J23nB135_p0656b27║瓦翁外瓦中曠達，未死不妨先建塔，心如平地起骨
J23nB135_p0656b28║堆，聊對時人翻著襪。住山送客不過溪，瓦徑不減石
J23nB135_p0656b29║頭滑，諸方來者莫麤心，舉步亦須防倒躂。
J23nB135_p0656b30║送肇上人還江南省阿尚
J23nB135_p0656c01║窮冬急景江村暮，道人千里江南去，明宵應宿路傍
J23nB135_p0656c02║店，敗簣枯禪山月吐。死生面目無處尋，但餘體粟空
J23nB135_p0656c03║齟齬，能知忍凍非他物，便可鶻崙吞佛祖。
J23nB135_p0656c04║明教夢中作
J23nB135_p0656c05║劍戟光芒星斗動，虎方肉醉山嶽恐，層崖斷處一庵
J23nB135_p0656c06║深，宴坐不言百神悚。臨際仆地掖而起，眼蓋叢林氣
J23nB135_p0656c07║深穩，覿面堂堂不覆藏，個中無地容思忖。
J23nB135_p0656c08║見志
J23nB135_p0656c09║逼塞虛空難躲避，笑渠百計苦搜尋，至無著力為明
J23nB135_p0656c10║見，但盡攀緣是肯心。顧我豎旗降老病，有誰橫槊捍
J23nB135_p0656c11║叢林？木鵝巫峽思前事，正愜雲巖隔信音。
J23nB135_p0656c12║示禪者
J23nB135_p0656c13║庵內不知庵外事，坐看來者墮鋒機，忽思良遂參麻
J23nB135_p0656c14║谷，大類清平見翠微。黃檗棒頭寧有法，惠超言下便
J23nB135_p0656c15║知非，意根欲立無存處，萬象同時把手歸。
J23nB135_p0656c16║題石頭頓斧亭
J23nB135_p0656c17║兀坐等閑酬客問，碌塼拋出亦光生，欲憑妙語分賓
J23nB135_p0656c18║主，須識塵機有濁清。麟角譽高推獨步，石頭路滑苦
J23nB135_p0656c19║難行，草庵依舊青松下，睡起晴窗撥眼明。
J23nB135_p0656c20║十二月二十六日永明禪師生辰三首
J23nB135_p0656c21║世界撮來如粟米，根塵劈破似虛空，驕嘶鐵馬追風
J23nB135_p0656c22║去，杴鬥泥牛躍浪中。十聖撼搖無縫罅，三賢摸索墮
J23nB135_p0656c23║盲聾，長因此日容瞻仰，面目分明歲歲同。
J23nB135_p0656c24║剎那思慮不及處，智入三世無去來，水母有蝦方見
J23nB135_p0656c25║色，芭蕉無耳亦聞雷。閑中情垢消磨盡，笑裏心花造
J23nB135_p0656c26║次開，今日全身毛孔笑，老師帶伴與春回。
J23nB135_p0656c27║昨日雲門曲調分，今朝法眼已生孫，渠將大地藏針
J23nB135_p0656c28║孔，汝等諸人甚處蹲？塊石浮空將壓汝，一毛在火不
J23nB135_p0656c29║曾焚，孤猿叫月千巖曉，知道當時以眼聞。
J23nB135_p0656c30║南安巖主定光生辰五首
J23nB135_p0657a01║老兒饒舌太慈悲，此日提綱決眾疑，解說神光摩頂
J23nB135_p0657a02║後，分疏死日降生時。落人塊石懸空住，噴火雙蓮結
J23nB135_p0657a03║子遲，堪笑年年正月六，出群消息少人知。
J23nB135_p0657a04║贈以之中擊電機，不令點畫入思惟，嘶風木馬空成
J23nB135_p0657a05║夢，喘月泥牛醉未知。五蘊完全真死日，百骸消散是
J23nB135_p0657a06║生時，雲門函蓋乾坤句，語默何人遘得伊？
J23nB135_p0657a07║南安巖本在長汀，巖主年年此日生，笑裏一毛無間
J23nB135_p0657a08║斷，毫端十字露縱橫。未離唇吻成窠臼，纔落思惟墮
J23nB135_p0657a09║塹坑，自是定光那借借，可憐馳逐並頭爭。
J23nB135_p0657a10║體妙常明自神解，不關托境仗緣生，從來懶欲當頭
J23nB135_p0657a11║道，恐後空存染污名。苦口傷慈成漏泄，死時生日太
J23nB135_p0657a12║分明，堂堂試展巖中像，稽首重瞻道骨清。
J23nB135_p0657a13║不涉春緣正月六，衲僧捨得聚頭看。大家宜著音容
J23nB135_p0657a14║想，一笑風吹牙齒寒。欲問死生口門窄，更分僧俗眼
J23nB135_p0657a15║皮寬，湘山雪盡千巖曉，贈以之中墨未乾。
J23nB135_p0657a16║老黃龍生辰三首
J23nB135_p0657a17║綱宗壁立大崔嵬，魔外聞風膽自摧，萬古知音今日
J23nB135_p0657a18║是，三關鎖鑰一時開。從教意氣縱橫去，終解形容寂
J23nB135_p0657a19║寞回，寄語兒孫著精彩，黃龍手段似南臺。
J23nB135_p0657a20║塵勞山峻鐵崔嵬，曾向慈明喝下摧，解作隱身衣帶
J23nB135_p0657a21║露，不須彈指閣門開。三關未透從教去，萬里追思卻
J23nB135_p0657a22║再回，已墜綱宗誰整頓？杖藜今日獨登臺。
J23nB135_p0657a23║同登九仞到崔嵬，困極那辭共墮摧，待汝狐疑猶豫
J23nB135_p0657a24║處，當機佛手等閑開。昔年成物心空切，今日臨風首
J23nB135_p0657a25║重回，滿院新晴春已老，落花飛絮點池臺。
J23nB135_p0657a26║德洪自住南臺，每歲必作一偈，致不忘法乳之意。今
J23nB135_p0657a27║用宣和三年四年韻，時五十三矣。重惟法道陵夷，令
J23nB135_p0657a28║人寒心，而障緣深重，氣力綿弱，不能支持。當有法中
J23nB135_p0657a29║龍象乘願力而來者，副此志焉。是所願望。法孫德洪
J23nB135_p0657a30║題。
J23nB135_p0657b01║雲庵生辰十一首（後有政和二年瓊南時作）
J23nB135_p0657b02║今年十月十六日，老漢行藏世不知，石女夢中無死
J23nB135_p0657b03║地，空花落後記生時。無聲三昧重聞舉，入骨風流說
J23nB135_p0657b04║向誰？妙協當機休擬議，電光翻影不容追。
J23nB135_p0657b05║一句全提離死生，如今非住昔非行，若知此老無今
J23nB135_p0657b06║古，便解臨機透識情。滿院松聲霜後好，十分山月夜
J23nB135_p0657b07║來清，兒孫要識吾宗旨，只個金剛瞎眼睛。
J23nB135_p0657b08║多寶重來應為法，塔中全體不鮮陳，卻思平日分身
J23nB135_p0657b09║集，何似今朝一句親？略露爪牙藏理窟，不留影跡走
J23nB135_p0657b10║機輪，叢林欲問南陽事，我是耽源老應真。
J23nB135_p0657b11║一切智慮不及處，曠劫無明壞滅時，頂相後常光照
J23nB135_p0657b12║曜，髑髏前略露風規。根塵不敢覆藏者，生死那能染
J23nB135_p0657b13║污之？消汝去來顛倒想，共瞻遺像入追思。
J23nB135_p0657b14║十月月團光到曉，蠻煙瘴雨卷晴空，石門想像同袍
J23nB135_p0657b15║集，珠浦行藏異類中。缽飯薦陳虛坐設，罏香拜奠與
J23nB135_p0657b16║誰同？曲高唱獨知音少，鯨浪粘天地脈通。
J23nB135_p0657b17║不落思惟離聖凡，令君覿露見雲庵，平生不許當頭
J23nB135_p0657b18║道，今日重聞稱性談。老鑒三機酬跛偃，洞山一半肯
J23nB135_p0657b19║雲巖，我無奇特報恩德，九死歸從瘴海南。
J23nB135_p0657b20║面目分明畫裏傳，渾如父母未生前，此真若信同卜
J23nB135_p0657b21║智，三要方知具一玄。無語臨機成滲漏，麤心開口墮
J23nB135_p0657b22║情緣，老兒今日親分付，不寫題御款識全。
J23nB135_p0657b23║空庭叢橘半垂黃，繞屋畦蔬又著霜，山縣人歸輸井
J23nB135_p0657b24║稅，麥田雪後縱牛羊。意行門徑欣來客，背負茅簷愛
J23nB135_p0657b25║夕陽，今日故山成悵望，鳥殘紅柿憶分嘗。
J23nB135_p0657b26║雲庵化去二十載，今日重聞說法音，覿露全身太分
J23nB135_p0657b27║曉，森羅萬象自平沉。攀緣路絕無生死，栽接情忘透
J23nB135_p0657b28║古今，此老傷慈真故態，依前饒舌老婆心。
J23nB135_p0657b29║大地無一法可見，雲庵露萬象中身，頑空消殞明方
J23nB135_p0657b30║極，肉眼遮藏覷不親。苦口老師歸寂日，知恩弟子慶
J23nB135_p0657c01║生辰，罏香長伴青燈曉，賽卻靈山法供真。
J23nB135_p0657c02║老師一句撲不破，徹底完全為不存，何處干戈能脅
J23nB135_p0657c03║嚇？誰家夢幻敬追奔？太虛影像藏蹤跡，大地山河喪
J23nB135_p0657c04║膽魂，今日與君呈伎倆，都將生死鶻崙吞。
J23nB135_p0657c05║陳處士為予畫像求頌戲與之
J23nB135_p0657c06║吳儂戲入筆三昧，老儼分身縑素間，平昔垂鬚曾跨
J23nB135_p0657c07║海，暮年留眼飽看山。肯甘夢幻所折困，不受叢林輒
J23nB135_p0657c08║見刪，我不是渠渠是我，謾餘名字落人寰。
J23nB135_p0657c09║次韻楊君所問
J23nB135_p0657c10║學道全無箇入頭，老師曾指路蹤由，岸如欲上先停
J23nB135_p0657c11║棹，車若不行須打牛。殘萼萬枝紅錦墮，暮雲一縷碧
J23nB135_p0657c12║煙浮，為君直截根源說，不落春緣會也不？
J23nB135_p0657c13║讀十明論
J23nB135_p0657c14║了知無性滅無明，空慧須從戒定生，峰頂世間心已
J23nB135_p0657c15║盡，蓮開幻事觀方成。尚無欣慕厭除念，豈有神通變
J23nB135_p0657c16║化情？對現色身人不識，南風小雨共籠晴。
J23nB135_p0657c17║僧問烏喙義
J23nB135_p0657c18║知之百事不改舊，欲理情緣一笑譁，畫水成紋覓生
J23nB135_p0657c19║滅，盤珠無影計黃斜。人言烏喙豈堪食？我見飯囊今
J23nB135_p0657c20║是沙，舉措施為頭踞地，逸群方解世吾家。
J23nB135_p0657c21║僧請釋金剛經卒軸
J23nB135_p0657c22║杵形中實兩頭虛，法喻初中後善俱，九類眾生同寂
J23nB135_p0657c23║靜，四重我相頓消除。人天但仰懸河辯，蚊蚋難藏烈
J23nB135_p0657c24║焰殊，悟了更須防老漢，紫羅帳裏撒真珠。
J23nB135_p0657c25║題溈山立雪軒
J23nB135_p0657c26║溈山雪曉試憑欄，露地牛兒覓轉難，脫體見前誰對
J23nB135_p0657c27║立？一塵不受眼空寒。日長齒頰茶甘在，客去軒窗篆
J23nB135_p0657c28║縷殘，好在少林成想像，祖師時展畫圖看。
J23nB135_p0657c29║三月二十八日棗柏大士生辰，用達本情忘知
J23nB135_p0657c30║心體合為韻，作八偈供之。時在建康獄中。
J23nB135_p0658a01║道不藉劬勞，心唯論曉達。圓明常了知，豈受情想雜？
J23nB135_p0658a02║如人夢驅馳，身自安床榻。一句脫思惟，大千挂毫髮。
J23nB135_p0658a03║句中開活路，要汝到根本。如射中百步，巧力觀者奮。
J23nB135_p0658a04║箭鋒相直時，何嘗落思忖？相逢佇思間，雪峰毬子輥。
J23nB135_p0658a05║人間皆熱惱，我自不隨情。一室閑趺坐，天魔魂震驚。
J23nB135_p0658a06║百千大火聚，中有片玉清。大哉慈忍力，妙湛合無生。
J23nB135_p0658a07║見行常潤發，種子復難忘。倏爾情塵起，剎那心境彰。
J23nB135_p0658a08║譬如鏡中女，非鏡非紅粧。欲證牛無角，當如龜六藏。
J23nB135_p0658a09║吾聞能障道，惟強覺妄知。欲得常靈妙，直須無失時。
J23nB135_p0658a10║鐘聲鳴靜夜，晝擊則生疑。踞地真師子，風顛漏泄之。
J23nB135_p0658a11║眾生各圓滿，本覺妙明心，常用交神對，無令見慢侵。
J23nB135_p0658a12║霜刀惟切玉，妙指但鳴琴，若與雪山子，經行煙翠深。
J23nB135_p0658a13║了然心自知，法法露全體。遣化借燈王，引手搏妙喜。
J23nB135_p0658a14║大用吾亦然，何獨居士耳？萬里見神光，當以頂後視。
J23nB135_p0658a15║汝常與智俱，自不與妄合，其智自神解，成就一切覺。
J23nB135_p0658a16║諸佛方便門，眾生五欲樂，皆依真智生，醞造乳中酪。
J23nB135_p0658a17║二十九日，明白庵主寂滅之日，用欲得現前莫
J23nB135_p0658a18║存順逆為韻，作八偈。
J23nB135_p0658a19║道心固有恒，至剛定無欲，得飽即酣臥，稱心良易足。
J23nB135_p0658a20║清歌一瓢風，笑唾千鍾祿，誰能作九原？我欲掖埋玉。
J23nB135_p0658a21║然燈有法傳，釋迦當即得，但聞記別音，乃知無所獲。
J23nB135_p0658a22║精真妙平等，明告恐疑惑，永懷常不輕，好心遭捶擲。
J23nB135_p0658a23║心馳即攝來，寂然住正念。譬如分身集，全身方出現。
J23nB135_p0658a24║生佛識精聚，滅佛遊魂變，分坐寶塔中，貳法君試辨。
J23nB135_p0658a25║道非止精進，此意曾密傳，宴坐歷十劫，佛法不現前。
J23nB135_p0658a26║一乘論知見，三獸分聖賢。君看娑竭女，初不學安禪。
J23nB135_p0658a27║汝心有罅隙，甘受夢幻縛，我念無異相，魔外分遮莫。
J23nB135_p0658a28║初緣五欲囚，乃得入禪樂，自喜如弄猢，旁觀膽先落。
J23nB135_p0658a29║火風肆怒嗔，萬物遭蕩焚，起止甚自若，不受冤債吞。
J23nB135_p0658a30║六情具三毒，安得有罪愆？異哉根與境，乃得此理存。
J23nB135_p0658b01║餘生老變衰，復臥癡愛病。默觀顛倒因，聊復自隨順。
J23nB135_p0658b02║負暄慶生辰，自誑倚年運。偶然吐文章，朽木生芝藺。
J23nB135_p0658b03║業熟會冤憎，遂爾遭橫逆，願行報冤行，遇此真知識。
J23nB135_p0658b04║用智滅無明，以事觀色力，當登萬煆爐，乃驗真金色。
J23nB135_p0658b05║政和二年，余謫海外館瓊州開元寺儼師院，遇
J23nB135_p0658b06║其遊行，市井宴坐，靜室作務。時恐緣差失念，
J23nB135_p0658b07║作日用偈八首。
J23nB135_p0658b08║一切境界，病眼倒見，但靜意根，空慧自現。
J23nB135_p0658b09║一切境界，隨念而至，念未生時，髑髏是水。
J23nB135_p0658b10║道人何故，婬坊酒肆？我自調心，非干汝事。
J23nB135_p0658b11║一日不作，一日不食，誰其嗣之？我有遺則。
J23nB135_p0658b12║折腳鐺子，隨處安置，食無精粗，但欲接氣。
J23nB135_p0658b13║心欲馳散，即當攝來，大火聚中，青蓮花開。
J23nB135_p0658b14║此障道法，上品蓋纏，是何時節，乃復安眠？
J23nB135_p0658b15║沙彌嗜乳，作乳中蟲，三篾高道，一缽孤風。
J23nB135_p0658b16║示禪者二首
J23nB135_p0658b17║剎說眾生說，三世一切說，廣大古井波，平等紅爐雪，
J23nB135_p0658b18║照用本來同，賓主互相攝，如圓伊三點，不同亦不別。
J23nB135_p0658b19║高高峰頂立，深深海底行，道人行立處，塵世有誰爭？
J23nB135_p0658b20║無間功不立，渠儂尊貴生，強酬顛倒欲，火裏鐵牛耕。
J23nB135_p0658b21║嶺外大雪，故人多在南。中元日作三偈，奉寄瑩
J23nB135_p0658b22║中。
J23nB135_p0658b23║遍界不曾藏，處處光皎皎，開眼失蹤由，都緣太分曉。
J23nB135_p0658b24║園林忽生春，萬瓦粲一笑，遙知忍凍人，未悟安心了。
J23nB135_p0658b25║昨夜一歲除，今朝一歲長，如人暗書空，點畫自想像。
J23nB135_p0658b26║春風依舊寒，底處有來往，居士亦赤窮，眉毛在眼上。
J23nB135_p0658b27║傳聞嶺外雪，壓倒千年樹，老兒拍手笑，有眼未曾睹。
J23nB135_p0658b28║故應潤物材，一洗瘴江霧。寄語牧牛人，莫教頭角露。
J23nB135_p0658b29║初入制院
J23nB135_p0658b30║無所住生心，佛語祖師意，何人賞此音？空絃閑妙指。
J23nB135_p0658c01║清歌餞餘年，堅臥荅萬語，了知空花間，無地容生死。
J23nB135_p0658c02║余日渡海，即號甘露滅，所至問者尤多，時作偈
J23nB135_p0658c03║荅益不解，乃告之曰：涅槃經云：甘露之性，食
J23nB135_p0658c04║之令人不死。若合異物，亦能不死。維摩經亦
J23nB135_p0658c05║曰：得甘露滅覺道成。又為之偈。
J23nB135_p0658c06║萬象獨露身，三世一切說，解聞寂靜音，方見甘露滅。
J23nB135_p0658c07║從來幾生死，何處今堆疊？不受夢幻纏，紅罏存片雪。
J23nB135_p0658c08║述古德遺事作漁父詞八首
J23nB135_p0658c09║萬回
J23nB135_p0658c10║玉帶雲袍童頂露，一生笑傲知何故？萬里歸來方旦
J23nB135_p0658c11║暮。休疑慮，大千捏在毫端聚。不解犁田分畝步，卻能
J23nB135_p0658c12║對客鳴花鼓，忽共老安相耳語。還推去，莫來攔我毬
J23nB135_p0658c13║門路。
J23nB135_p0658c14║丹霞
J23nB135_p0658c15║不怕石頭行路滑，歸來那愛駒兒踏。言下百骸俱撥
J23nB135_p0658c16║撒，無剩法靈然晝夜。光通達古寺，天寒還惡發，夜將
J23nB135_p0658c17║木佛齊燒殺，炙背橫眠真快活。憨抹撻，從教院主無
J23nB135_p0658c18║鬚髮。
J23nB135_p0658c19║寶公
J23nB135_p0658c20║來往獨龍岡畔路，杖頭暮索閑家具，後事前觀如目
J23nB135_p0658c21║睹。非讖語，須知一念無今古。長笑老蕭多病苦，笑中
J23nB135_p0658c22║與藥皆狼虎，蠟炬一枝非囑付。聊戲汝，熱來脫卻娘
J23nB135_p0658c23║生褲。
J23nB135_p0658c24║香嚴
J23nB135_p0658c25║畫餅充飢人笑汝，一庵歸掃南陽塢，擊竹作聲方省
J23nB135_p0658c26║悟。徐回顧，本來面目無藏處。卻望溈山敷坐具，老師
J23nB135_p0658c27║頭角渾呈露。珍重此恩踰父母，須薦取，堂堂密密聲
J23nB135_p0658c28║前句。
J23nB135_p0658c29║藥山
J23nB135_p0658c30║野鶴精神雲格調，逼人氣韻霜天曉，松下殘經看未
J23nB135_p0659a01║了，當斜照蒼煙風撼。流泉遶閨閣，珍奇徒照耀。光無
J23nB135_p0659a02║滲漏方靈妙，活計現成誰管紹？孤峰表，一聲月下聞
J23nB135_p0659a03║清嘯。
J23nB135_p0659a04║亮公
J23nB135_p0659a05║講處天花隨玉麈，波心月在那能取？旁舍老師偷指
J23nB135_p0659a06║注，回頭覷，虛空特地能言語。歸對學徒重自訴，從前
J23nB135_p0659a07║見解都欺汝。隔岸有山橫暮雨，翻然去，千巖萬壑無
J23nB135_p0659a08║尋處。
J23nB135_p0659a09║靈雲
J23nB135_p0659a10║急雨顛風花信早，枝枝葉葉春俱到，何待小桃方悟
J23nB135_p0659a11║道？休迷倒，出門無限青青草，根不覆藏塵亦掃，見精
J23nB135_p0659a12║明樹唯心造。試借疑情看白皁，回頭討，靈雲笑殺玄
J23nB135_p0659a13║沙老。
J23nB135_p0659a14║船子
J23nB135_p0659a15║萬疊空青春杳杳，一蓑煙雨吳江曉。醉眼忽醒驚白
J23nB135_p0659a16║鳥，拍手笑清波不犯。魚吞釣，津渡有僧求法要，一橈
J23nB135_p0659a17║為汝除玄妙。已去回頭知不峭，猶迷照，漁舟性懆都
J23nB135_p0659a18║翻了。
J23nB135_p0659a19║石門文字禪卷第十七