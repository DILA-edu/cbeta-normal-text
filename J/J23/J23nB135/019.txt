J23nB135_p0665c01║石門文字禪卷第十九
J23nB135_p0665c02║宋江西筠溪石門寺沙門釋德洪覺範著
J23nB135_p0665c03║門人覺慈編錄毘陵天甯法雲堂校
J23nB135_p0665c04║贊
J23nB135_p0665c05║小字華嚴經贊（并序）
J23nB135_p0665c06║蜂房於梁間，以漆液固其蔕；鵲巢於木末，累百日而
J23nB135_p0665c07║後成。彼曾何知而經營之妙，積累之功，若習藝之神？
J23nB135_p0665c08║蓋其靈明廓徹不思議之力，雖昧劣飛搖之中，而具
J23nB135_p0665c09║足成就弗差毫末，況首出萬物，應物而能言者乎？昔
J23nB135_p0665c10║有梵僧來自五天，見晉宮闕崇麗，歎曰：是與忉利天
J23nB135_p0665c11║何異？但彼道力所成，而此直業力耳。余竊笑之，是安
J23nB135_p0665c12║知我此妙力出生太虛，容受寰宇，曾何天上人間樓
J23nB135_p0665c13║觀之足云哉？道人栖公憫世迫隘，就其所欲，書大方
J23nB135_p0665c14║廣佛華嚴經於方冊中，其輕妙可以一掌置開編蠕
J23nB135_p0665c15║蠕如行螘，熟視之，其橫斜曲直重交反仄曲盡，其妙
J23nB135_p0665c16║不翅，如擘窠大書。觀者填門，歎未曾有，佘欲稱贊是
J23nB135_p0665c17║無作之功。乃說偈曰：
J23nB135_p0665c18║我聞尊者龍勝師，應供曾入娑竭海，龍宮微塵妙章
J23nB135_p0665c19║句，目所一瞥輒能誦。流於五天及震旦，為熱惱中甘
J23nB135_p0665c20║露門，唯道人棲出其後，願力猛利思精特。能於方策
J23nB135_p0665c21║紙墨間，書此大經十萬偈，誦於蝸舍巢庵中，了然如
J23nB135_p0665c22║在龍宮見。觀者種性有差別，愛慕皆生殊異想，要當
J23nB135_p0665c23║諦觀一塵中，亦有無邊妙經卷。昔有智人破此塵，十
J23nB135_p0665c24║方世界一切說，以名塵故非斷空，而可破故非寔有。
J23nB135_p0665c25║了此兩宗妙法門，亦攝一切契經海，譬如困臥俄頃
J23nB135_p0665c26║際，夢中所歷更千載。乃知一念圓古今，真實際中法
J23nB135_p0665c27║如是，一微塵妙不可測，當知一一塵亦然。譬如天帝
J23nB135_p0665c28║網明珠，珠體瑩然俱照徹，一珠具足諸網珠，一一珠
J23nB135_p0665c29║中同遍入。我今以此金剛句，壞滅彼眾下劣想，使悟
J23nB135_p0665c30║塵中含此經，奚方冊中乃驚異？咨爾山君河樹神，各
J23nB135_p0666a01║各當憶本願力，要當勇猛勤守護，勿令邪念輒蠹侵。
J23nB135_p0666a02║毗藍風吹須彌盧，劫火焚燒大千界，為攤此經一切
J23nB135_p0666a03║處，使其涼曝各得所。我此現前佛子等，作是觀者名
J23nB135_p0666a04║正觀，稽首十方調御師，剎剎塵塵為作證。
J23nB135_p0666a05║小字金剛經贊（并序）
J23nB135_p0666a06║瓊上人以飽霜，兔毫數莖束為筆，其銳如麥芒臨紙，
J23nB135_p0666a07║運肘快等風雨。書金剛般若經，於兼寸環輪中，望之
J23nB135_p0666a08║團團，如珠在薄霧間。即而視之，其行如人，挽髮作煙
J23nB135_p0666a09║鬟，自非思力精微，何以臻此哉？為之贊曰：
J23nB135_p0666a10║昔有佛子根猛利，能觀空性則是色，欲顯空色不思
J23nB135_p0666a11║議，仰空書此金剛句。至今風雨被原野，諸樵牧者集
J23nB135_p0666a12║其下，乃知肉眼不能見，譬如水中有鹽味。唯道人瓊
J23nB135_p0666a13║思精奇，能觀色性即是空，視此纖管大如椽，揮翰如
J23nB135_p0666a14║行九軌道。故於兼寸環中，備足廣大言說身，世人可
J23nB135_p0666a15║見不可讀，譬如嬰兒親崖蜜。我於此經能證入，初中
J23nB135_p0666a16║後善三法門，忽然落筆如建瓴，不復現行生倒想。由
J23nB135_p0666a17║色空觀入諸境，奏刀肯綮無全牛，盡持此法施群生，
J23nB135_p0666a18║甚微細智願同證。
J23nB135_p0666a19║臨川寶應寺塔光贊
J23nB135_p0666a20║維寶應寺律師寶覺大士慕寂，修大殿之崇成，妙天
J23nB135_p0666a21║下之壯麗。有光夜現于塔，萬眾為之作禮，光雖不言
J23nB135_p0666a22║而意傳，蓋旌功德之殊異。客疑余之言曰：光不言則
J23nB135_p0666a23║是光嘗言，塔意傳則是塔有意，寧有是理？余曰：佛以
J23nB135_p0666a24║光為舌，說華嚴之法門；又以塔為耳，聽法華之妙義。
J23nB135_p0666a25║所以明根塵之同源，而情與無情之不二也。嗟眾生
J23nB135_p0666a26║之顛倒，分色身之臭味，苟返流而證真，遺六用而俱
J23nB135_p0666a27║棄，非特塔光而已，一切諸法皆如是。故葵藿向日而
J23nB135_p0666a28║回旋，磁石與鍼而冥契，空桑能孕賢聖，山嶽解呼萬
J23nB135_p0666a29║歲，夫豈不然哉？客曰：塔廟之在震旦者，不知其幾，胡
J23nB135_p0666a30║為皆無光見，而此塔獨爾耶？於是甘露滅笑曰：譬月
J23nB135_p0666b01║之在天，影落眾水，水濁則月隱，水澄則月現，月故常
J23nB135_p0666b02║明，而以水之濁清，故見不見爾。吾以是知此，邦民信
J23nB135_p0666b03║心清淨，所以致此奇瑞。我作贊辭，非止見聞隨喜，又
J23nB135_p0666b04║以為翰墨之游戲也。
J23nB135_p0666b05║東坡畫應身彌勒贊（并序）
J23nB135_p0666b06║東坡居士游戲翰墨，作大佛事，如春形容，藻飾萬像，
J23nB135_p0666b07║又為無聲之語，致此大士於幅紙之間，筆法奇古，遂
J23nB135_p0666b08║妙天下。殆希世之珍，瑞圖之寶，相傳始作，以寄少游
J23nB135_p0666b09║卿上人得於少游之家，二老流落萬里，而妙觀逸想，
J23nB135_p0666b10║寄寓如此，可以想見其為人。余還自海外，見於湘西，
J23nB135_p0666b11║謹拜手稽首，為之贊曰：
J23nB135_p0666b12║唯老東坡，秀氣如春，游戲翰墨，撾雷翻雲。偶寄逸想，
J23nB135_p0666b13║幻此沙門。了無一事，荷囊如奔。憨腮膰腹，行若不聞，
J23nB135_p0666b14║眾生狂迷，以利欲昏。如一器中，鬧萬虻蚊。吾未暇度，
J23nB135_p0666b15║駝臥猿蹲。傲倪一世，隨處乾坤。
J23nB135_p0666b16║出檀衣贊二首
J23nB135_p0666b17║古佛身上衣，佛佛相付授，慈母愛兒心，鍼鍼自成就。
J23nB135_p0666b18║是故吾雙峰，自少至白首，護惜如鏡奩，一塵不敢受。
J23nB135_p0666b19║何以出檀名？此時無別慮。如持油缽行，如躡獨木渡。
J23nB135_p0666b20║永懷毗尼藏，一旦成萬古，紛紛五群眾，來觀亦頂禮。
J23nB135_p0666b21║平時放逸心，化作額間泚，將見衣匣前，泚流似江水。
J23nB135_p0666b22║咨爾淮山神，守護當奉職，無使塵涴侵，無使雲潤濕。
J23nB135_p0666b23║諦觀不敢瞬，心折三歎息。
J23nB135_p0666b24║此出檀衣，慈母授我，不敢手撲，矧敢覆臥。五十餘年，
J23nB135_p0666b25║儼臨清眾，寒暑不易，盡形受用。師後當知。商那和老
J23nB135_p0666b26║於母腹中披九枝草。
J23nB135_p0666b27║傳衣閣贊
J23nB135_p0666b28║達磨信衣，轉相傳付，四傳至今，今以付汝。受授惟艱，
J23nB135_p0666b29║命如懸絮，法遍沙界，此衣乃住。想見峰前，父子相語，
J23nB135_p0666b30║唯僧行月，以閣其處，坐令朱欄環達雲雨。
J23nB135_p0666c01║栽松道者真身贊
J23nB135_p0666c02║生死變滅，如漚在海，無有處所，浩然茫昧。而此老人，
J23nB135_p0666c03║游戲自在，出死入生，初無限礙。譬如壯士，脫袍著鎧，
J23nB135_p0666c04║令鎧與袍，儼然相對。是故山中，兩身俱在。凡夫眾生，
J23nB135_p0666c05║為眼所蓋，為抉其膜，使生光彩。
J23nB135_p0666c06║定身巖贊
J23nB135_p0666c07║淮山深處，容我卓錫。樹下經行，巖間宴寂，六十餘年，
J23nB135_p0666c08║脅不至席。天子三詔，掉頭不應。知不可致，南向加敬。
J23nB135_p0666c09║山搖海驚，天空地迥，後代兒孫，則反於是。如乳中蟲，
J23nB135_p0666c10║貪嗜世味，我尋其跡，為隕涕淚。
J23nB135_p0666c11║五祖慈覺贊
J23nB135_p0666c12║龍湖山上，霹靂馬駒，潭畔門庭千聖，莫能窺測十地。
J23nB135_p0666c13║望崖震驚，霜露果熟，推出白蓮峰下，芬馨不受聲名。
J23nB135_p0666c14║控勒逸群，勝氣英靈。試問是何宗旨？東山雲霞空青。
J23nB135_p0666c15║海堂室中神穎，汾陽直下雲仍。
J23nB135_p0666c16║癩可贊
J23nB135_p0666c17║父伯固兄養直，父超絕兄豪逸家，世風流稱第一。二
J23nB135_p0666c18║祖名三祖，疾名是虛疾是實，詩成舌頭翻霹靂。
J23nB135_p0666c19║醉僧贊
J23nB135_p0666c20║我愛龍眠老居士，筆端談笑了萬事，君看一時拈破
J23nB135_p0666c21║筆，畫作醉僧醒時意。此是沙門絕妙門，不妨隨處有
J23nB135_p0666c22║乾坤。曚滕流涎枕臂臥，破柱疾雷殊不聞。
J23nB135_p0666c23║石霜普照珂禪師贊
J23nB135_p0666c24║漆瞳照座，骨相巉巖，橫拈麈拂，寒擁雲衫。五住名剎，
J23nB135_p0666c25║道振湘南。是誰之子，親見雲庵。
J23nB135_p0666c26║疏山仁禪師贊
J23nB135_p0666c27║古老衲住山，多託物寓意，既自游戲，亦欲悟人，如紫
J23nB135_p0666c28║胡之畜犬，道吾之巫衣端笏，獨雪峰、歸宗西院皆握
J23nB135_p0666c29║木蛇。故雪峰寄西院偈云：本色住山人，且無刀斧痕。
J23nB135_p0666c30║余元符間至疏山，見仁禪師畫像，亦握木蛇。嘗有問
J23nB135_p0667a01║者曰：和尚手中是什麼物？荅曰：是曹家女。因歎其孤
J23nB135_p0667a02║韻超拔，能清涼熱惱，為作贊曰：
J23nB135_p0667a03║三支習氣，其毒熾然，熏烝識心，盤屈紏纏，眾生不明，
J23nB135_p0667a04║橫生疑怖，忽然見之，輒自驚仆，空花世間，本離生滅，
J23nB135_p0667a05║廓然十方，露其窘穴，唯矬師叔，是大幻師，與奪萬法，
J23nB135_p0667a06║自在娛嬉，乃知大千，皆公戲具。手中木蛇，是曹家女。
J23nB135_p0667a07║汾陽昭禪師真贊
J23nB135_p0667a08║維摩杜口，釋迦饒舌，動容顧瞻，非默非說。雖宣一字，
J23nB135_p0667a09║不露點墨。稽首汾陽，千聖同轍。
J23nB135_p0667a10║翠巖真禪師真贊
J23nB135_p0667a11║我方涇渭同流，笑中軟頑滑頭。為君人境俱奪，鬧裏
J23nB135_p0667a12║白拈巧偷。如水洗水，相樓打樓。從來脫略無窠臼，接
J23nB135_p0667a13║得南泉嗣趙州。
J23nB135_p0667a14║慈明禪師真贊（并序）
J23nB135_p0667a15║鍾山僧遠庵，居五十年而二十年，掬澗而飲，長安窺
J23nB135_p0667a16║基三車隨行而一車酒胾，逍遙羅什，口析妙義，而畜
J23nB135_p0667a17║靡嫚之。倩曰：吾有欲障清涼，澄觀已任大教，而畏五
J23nB135_p0667a18║色糞，且以十願律身是四。比丘者，舉人類精奇，風流
J23nB135_p0667a19║相映，何其制行，乃爾相戾耶？蓋知其所同者道所不
J23nB135_p0667a20║同者跡故其所履正權異，救時存道，皆非苟然，使其
J23nB135_p0667a21║無權時之智，則教之延遠要，未可必也。傳曰：神而明
J23nB135_p0667a22║之，存乎其人，非特為教者為。然則傅大士，其悲智所
J23nB135_p0667a23║施亦然也。故吾慈明禪師，汾陽昭之嗣，黃龍南之師。
J23nB135_p0667a24║南之玉立，有清涼之風；昭之精嚴，挺鍾山之操。而公
J23nB135_p0667a25║獨平等逆順，嬉戲垢污，甚於基什，而其道能支臨濟
J23nB135_p0667a26║與日月爭光，真不纏凡聖，超然不測人也。自公化去
J23nB135_p0667a27║六十年，而余始至其廬，拜其塔，瞻其像稽首為之贊
J23nB135_p0667a28║曰：
J23nB135_p0667a29║緣生諸法名體絕，如空字身水魚跡，是無相門緣寂
J23nB135_p0667a30║宗，一切智智差別海。公於是中如法船，汎然出沒無
J23nB135_p0667b01║所畏。使諸游者心泰定，種種驚怖成虛空。平生神兵
J23nB135_p0667b02║雙不借，玄機不動萬象驚。而公宴坐不言中，諸有求
J23nB135_p0667b03║心如古井。鈍根阿師終聽瑩，法味迷醉如惺惺。矍然
J23nB135_p0667b04║奮迅為一戲，句裏明人揳出揳。紫金鎖骨眠空山，吁
J23nB135_p0667b05║嗟音容不可覿，當知其聲如雷霆，稽首慈明常出現。
J23nB135_p0667b06║郴州乾明進和尚舍利贊（并序）
J23nB135_p0667b07║余觀崇進和尚舍利於南嶽福嚴寺，炷香臨盤，以箸
J23nB135_p0667b08║點之，隨箸而升，如露之將零，投于脆缾，彷佯而行，如
J23nB135_p0667b09║魚之在淵。又觀其畫像方頤，揕口神情靜深，若不可
J23nB135_p0667b10║犯干者，門弟子惠覺謂余言：吾師衡陽伍氏子，早依
J23nB135_p0667b11║南臺正悟，然禪師落髮焉。受具游方餘三十年，所至
J23nB135_p0667b12║以荷眾稱福嚴長老保宗新其寺殿閣宏壯妙天下
J23nB135_p0667b13║師寔董其事。郴州以乾明寺命師居之，而弗演法，或
J23nB135_p0667b14║問之曰：我第與衲子作粥飯主人耳，其敢荷此事？而
J23nB135_p0667b15║天姿直亮寡言，笑道具。余不置一錢牧眾，以公攝物
J23nB135_p0667b16║以慈，以故道俗歸之如雲，退客香山。元符三年五月
J23nB135_p0667b17║十二日順寂，壽七十有七，臘五十有五。臨終，謂眾曰：
J23nB135_p0667b18║我即死，達旦便當火之，以灰投江中，勿稽留也。魔事
J23nB135_p0667b19║將戲汝曹矣。言訖而寂，眾不忍留。兩夕梵唄，郡吏遽
J23nB135_p0667b20║至，責以慢禮，悉拘系其眾，因相視驚，異魔事之言有
J23nB135_p0667b21║徵也。荼毗之日，天地清明燼餘，得舍利甚多，觀者爭
J23nB135_p0667b22║分之至，漬汰所焚之地，有得之者。筠谿曰：生有志，行
J23nB135_p0667b23║神化，不亂可也；火風壞滅，殊異發生可也。而一官吏
J23nB135_p0667b24║至，乃能前知，豈偶然也哉？乾明所養至此，弟子又能
J23nB135_p0667b25║事之如生，久而不忘，有古高僧之風。為之贊曰：
J23nB135_p0667b26║李廣射虎，石為之穿，耿恭祝井，涸為之泉。忠孝所致，
J23nB135_p0667b27║如響荅焉。公亦何為？飢餐困眠，人初莫測，公豈自言？
J23nB135_p0667b28║戲為火浴，朽者明鮮。舍利粲粲，玉碎珠圓。乃至所養，
J23nB135_p0667b29║蓋其云全。天全之妙，非麤不傳。如春在花，如意在絃。
J23nB135_p0667b30║嗤嗤橫目，氣凌雲天。死未及寒，化為腥膻。矧投于火，
J23nB135_p0667c01║不作腥煙。安有萬手，收此精堅？維德之一，垔所拳拳；
J23nB135_p0667c02║死生之大，卒莫能遷。公初設心，唯此是專，不祈人知，
J23nB135_p0667c03║人趨如川。終必有驗，理之固然。我作贊詞，豐碑以鐫。
J23nB135_p0667c04║南嶽彌阤和尚贊
J23nB135_p0667c05║與之食則食，與之衣則衣，無衣衣木葉，無食食土泥。
J23nB135_p0667c06║為人汲樵牧，僅存骨與皮，其道不可致，天子南向師。
J23nB135_p0667c07║出家有如子，我亦著伽梨。
J23nB135_p0667c08║宣律師贊（并序）
J23nB135_p0667c09║余游總持寺基大師以宣律師像為示，旁有多聞天
J23nB135_p0667c10║王太子上足玄暢，唐咸通三年筆也。基求贊贊曰：
J23nB135_p0667c11║此毗尼藏，三世完堅，願王手封，款識具全。死生之烈，
J23nB135_p0667c12║不能變遷。何以至之？正知則然。何人逸想？以筆墨傳。
J23nB135_p0667c13║跏趺俯視，頹然深淵。天神護持，弟子敬虔。我拜稽首，
J23nB135_p0667c14║淚滴九泉；法道陵夷，障雲蓋纏。乃於是時，瞻此釋天。
J23nB135_p0667c15║嵩禪師贊
J23nB135_p0667c16║歐陽之學，師宗於世。其徒喧闐，攻我以喙。童首儒林，
J23nB135_p0667c17║氣索力屈。公於是時，粹然一出。天縱之辯，武庫縱橫。
J23nB135_p0667c18║璜璣捍我，如護目睛。義如串肉，理如析薪。一時名譽，
J23nB135_p0667c19║聳動縉紳。世尊舉身，毛孔俱笑。如公語言，筆下皆妙。
J23nB135_p0667c20║六物不壞，未易致詰。豈其踐履，明驗之力。宗教之衰，
J23nB135_p0667c21║河壞山摧。冠巾緇衲，其寒如灰。拂拭塵翳，見冰雪容。
J23nB135_p0667c22║拜起而喟，涕落無從。
J23nB135_p0667c23║雲庵和尚贊三首（并序）
J23nB135_p0667c24║雲庵出黃龍之門，為臨濟九世孫。種性殊勝，契悟廣
J23nB135_p0667c25║大，指示心要，辯如曹谿，決擇教乘，論如棗柏。作為偈
J23nB135_p0667c26║句，辭如寶公，履踐明驗，精如永嘉。退居雲庵時已七
J23nB135_p0667c27║十餘，幻滅都盡，惠光渾圓，可以想見其遺風餘烈。門
J23nB135_p0667c28║人德洪謹拜手稽首，為之贊曰：
J23nB135_p0667c29║於自住境，見與見緣，如夢能所，如蜜中邊。惟具正眼，
J23nB135_p0667c30║入此三昧，如妙蓮華，出緣生海。祖師活意，如來密機，
J23nB135_p0668a01║成就眾生，如鶤鵬飛。使其自化，不由他悟，秀出叢林，
J23nB135_p0668a02║光于佛祖。趨滅陝右，誕生江南，暗中五色，天下雲庵。
J23nB135_p0668a03║槁容而毳衣，殆不逾於中人，而於祖道顛危之秋，勃
J23nB135_p0668a04║然而中興，知我亦何幸！自幼及壯，出入其戶庭，俯仰
J23nB135_p0668a05║其藩籬，而其道德之精華，未能略窺其毫微。譬如戴
J23nB135_p0668a06║天履地於終日，而其高明深厚所不能知。惟聞孔子
J23nB135_p0668a07║之歿一百年而生孟子，釋迦之寂二千歲而有禪師，
J23nB135_p0668a08║拜手稽首堂堂乎三界之依者耶。
J23nB135_p0668a09║三玄銓量，設選佛科，邪師壞之，付授外訛，以陷虎機，
J23nB135_p0668a10║擊其頹波，不動聲氣，怖走天魔。
J23nB135_p0668a11║潛庵源禪師真贊三首
J23nB135_p0668a12║十年積翠侍立，學得眼橫鼻直。平生氣壓叢林，問著
J23nB135_p0668a13║左科背聽。一庵深藏霹靂舌，從教萬象自分說。百非
J23nB135_p0668a14║四句無處蹲，孤風照人眾星月。
J23nB135_p0668a15║僧求潛庵贊
J23nB135_p0668a16║德臘俱難及，一庵江寺隈，敢稱少室後，親見老南來？
J23nB135_p0668a17║鬢雪殘零盡，心花爛熳開。若言只這是，九尾似黃能。
J23nB135_p0668a18║游龍山，斷際院潛庵常居之，有小僧乞贊，戲書
J23nB135_p0668a19║其上。
J23nB135_p0668a20║趙州只有一個齒，潛庵一個恐不趐，雖然下下都咬
J23nB135_p0668a21║著，鹹酸自分鹽醋味。龍興古寺曾閉門，斷際雲孫第
J23nB135_p0668a22║十世，勸人莫信馬大師，一口吸盡西江水。
J23nB135_p0668a23║靈源清禪師贊五首
J23nB135_p0668a24║辯如玄沙有邊幅，韻如睦州出風骨。默然而說心自
J23nB135_p0668a25║昭，八荒光明寄毛粟。獨立南榮山嶽峻，臨濟欲傾不
J23nB135_p0668a26║敢覆。笑橫玉麈氣如春，一堂嚴冷天魔哭。
J23nB135_p0668a27║衲子無處摸索，畫師筆筆畫著。山僧醉眼難憑，付與
J23nB135_p0668a28║眾人彈駁，似則打殺靈源，不似幀子燒卻。
J23nB135_p0668a29║魔外如驚濤，大願真砥柱，生與海眾同，沒與海眾處。
J23nB135_p0668a30║兀然引帶笑不言，從教大地山河語。
J23nB135_p0668b01║風度凝遠，杳然靖深，如春在花，如意在琴。雖甚昭著，
J23nB135_p0668b02║莫可追尋，蹶起臨濟，如磁石針。
J23nB135_p0668b03║披衣肯來，奔百川而地喘；袖手歸去，碧一天而電收。
J23nB135_p0668b04║閉門無個事，兀坐青兩眸喝月倒，行前日令呼山入
J23nB135_p0668b05║坐上簾鉤。
J23nB135_p0668b06║雲蓋智禪師贊
J23nB135_p0668b07║洞徹汪洋，高明廣大，如天蓋空，如月出海。宴坐一室，
J23nB135_p0668b08║不動客[支/(廾-一)]，而使衲子，望崖而退。此其整臨濟頹綱之
J23nB135_p0668b09║大概也。至於不得已而有言，則若邵平瓜甜而根蔕
J23nB135_p0668b10║苦，羅生隱身而露衣帶。欲得靈妙，常令不暗復不昧，
J23nB135_p0668b11║此余見之而必再拜也。
J23nB135_p0668b12║雲蓋生日三月初七報慈僧持真求贊
J23nB135_p0668b13║平生脊骨生鐵鑄，就關門理鉏揎起。兩手禪者見之
J23nB135_p0668b14║立，不敢久問，未及荅已欲返走，如老黃龍機鋒，如英
J23nB135_p0668b15║邵武健叟，如雪峰之嶮，如百丈之壽。末後報慈寺中
J23nB135_p0668b16║笑中打箇筋斗。試問是何宗旨？代云：合取狗口。
J23nB135_p0668b17║黃龍草堂清禪師贊
J23nB135_p0668b18║黃覺晚子死心，季弟住黃龍山，為十二世。青春無背
J23nB135_p0668b19║面，空花有根蔕，欲識晦堂背，觸拳寒到黃河凍連底。
J23nB135_p0668b20║香城瑛禪師贊
J23nB135_p0668b21║黃龍三關，初豈拒人？見者佇思，剩卻法身。祐公掉臂
J23nB135_p0668b22║直截，悅公追之絕塵。維瑛寔兩公之後，觀其滿腹精
J23nB135_p0668b23║神，木床足折，續之以薪，則三十年後，當令天下聞之
J23nB135_p0668b24║甚富，見之甚貧也。
J23nB135_p0668b25║龍城智公真贊
J23nB135_p0668b26║奉持毗尼，珪璧無玷，研味般若，金剛有焰，有萬其眾，
J23nB135_p0668b27║感以無心，如象牙雷，如磁石針。住持此山，垂三十白
J23nB135_p0668b28║殿閣，化成兒孫戢戢，高明廣大，不可形容，稽首寄老
J23nB135_p0668b29║後身寶公。
J23nB135_p0668b30║石頭志庵主贊
J23nB135_p0668c01║自住石頭，老無氣力，一回上山，一回氣急。禪流相見
J23nB135_p0668c02║問宗風，一日兩度缽盂濕。
J23nB135_p0668c03║華藥英禪師贊
J23nB135_p0668c04║以鐵作喙，名無有雙。老住回鴈，道冠湘江。神機之妙，
J23nB135_p0668c05║如鐘在撞。為功德林，為精進幢。不動聲氣，天魔自降。
J23nB135_p0668c06║懷我雲庵，黃龍的嗣，說法如雲，縱橫放肆。孰知此老
J23nB135_p0668c07║膽氣相似。大法付授，良亦在此。是名關西，克家之子。
J23nB135_p0668c08║寶峰準禪師贊
J23nB135_p0668c09║洞庭無蓋，虛空有口，步水東山，藏身北斗。石門壁立，
J23nB135_p0668c10║萬仞踞地。一聲哮吼，驚得四序，回旋喝下，須彌倒走。
J23nB135_p0668c11║是謂湛堂老人不落威音之後。
J23nB135_p0668c12║芙蓉揩禪師贊
J23nB135_p0668c13║望之翛然，冰枯而天粹即之，淵然雲閑而水止意坐
J23nB135_p0668c14║石而情無住著，故杖瘦藤而欲起。人言即俗復即真，
J23nB135_p0668c15║出塵之相加冠巾，非因引法忤聖主，我宗僧俗兩不
J23nB135_p0668c16║存。五位正宗將仆地，以手挈之閱人世，屹然萬仞捍
J23nB135_p0668c17║狂瀾，荷負大法當如是，紛紛鄙夫拜公像，譬如螻螘
J23nB135_p0668c18║見龍象，驚魂已化千微塵，豈特形容先沮喪？火刀直
J23nB135_p0668c19║裰誰得之？醉李故時魚捕師，嶺梅已熟莫咬破，核子
J23nB135_p0668c20║乞與寧馨兒。
J23nB135_p0668c21║妙高仁禪師贊
J23nB135_p0668c22║春風入其肺肝，秋色漱其毛骨，名飛縉紳之間，身臥
J23nB135_p0668c23║雲泉之窟。嶽頂鳳之真子，僧中龍之的孫。吹徹風前
J23nB135_p0668c24║無孔笛，露香和月落紛紛。
J23nB135_p0668c25║道林枯木成禪師贊
J23nB135_p0668c26║揚廣山頭種性，雷衡洞裏根苗。法雲明暗體露，道林
J23nB135_p0668c27║知見香飄。試問春風吹不起，何如黃河凍連底。十分
J23nB135_p0668c28║似九不欲全，一身兩號只這是。大千戲以一塵攝，又
J23nB135_p0668c29║譬此塵取空劫。置於掌間剔突圞，撾鼓升堂普請看。
J23nB135_p0668c30║佛印璵禪師贊
J23nB135_p0669a01║臨濟正宗，有楊歧會，化四十年，叢林精彩，唯端精神，
J23nB135_p0669a02║辯博無礙，克肖其家，溈仰猶在。後出舒勤，骨面氣概，
J23nB135_p0669a03║始自太平，遂游智海，如法中龍游戲三昧璵也。其後
J23nB135_p0669a04║斫額前輩，要識當年栗棘蓬白藕火中香不改。
J23nB135_p0669a05║溈山軾禪師贊
J23nB135_p0669a06║天骨巖巖，美髯玉頰，冰雪在躬，霹靂為舌。軒昂萬僧，
J23nB135_p0669a07║眾星中月。視其心胸，山包海容。大溈小興，振其家風，
J23nB135_p0669a08║叢林百世，見者肅恭。
J23nB135_p0669a09║報慈宣祕禪師贊
J23nB135_p0669a10║二百員衲子領袖，三十年叢林耆舊，所至樓閣，森然
J23nB135_p0669a11║自然，眷屬成就，諸方度腳，買鞋報慈，就身剪裁。莫嫌
J23nB135_p0669a12║此老無巴鼻，曾見西堂古佛來。
J23nB135_p0669a13║臨平慧禪師贊二首
J23nB135_p0669a14║釘空露痕跡，補雲留罅隙，目機銖兩中，思慮所不及。
J23nB135_p0669a15║象王卓立，回旋師子，翻身跳躑，眼光常蓋。人天對面，
J23nB135_p0669a16║識與不識。識則火外有熱，不識則水中無濕。劈破雲
J23nB135_p0669a17║門一字關，個中乾燥如瓊液。
J23nB135_p0669a18║㘞氣秋腴雪秀目，椹口其骨，臨濟其髓，雪竇袖手儼
J23nB135_p0669a19║然，不落滲漏。一千龍象之冠，七世雲門之後。君看一
J23nB135_p0669a20║句當機，笑中脫略窠臼。
J23nB135_p0669a21║上藍忠禪師贊
J23nB135_p0669a22║一法能知一切法，應機全不差毫髮，如是知見如是
J23nB135_p0669a23║解，於一切法中對待。平生脊梁硬如鐵，衲僧尋思心
J23nB135_p0669a24║智絕，城中一室冷如冰，篆煙滅盡灰如雪。
J23nB135_p0669a25║雙峰演禪師贊
J23nB135_p0669a26║三關洞開無鎖扃，汝自艱難起戰兢，師過此關悉閒
J23nB135_p0669a27║暇，掉臂徑趨呼不應。如春消冰自渙釋，如鯤化鵬誰
J23nB135_p0669a28║使令？歸來笑搭出檀服，依舊淮山千萬青。
J23nB135_p0669a29║雲庵和尚舍利贊（并序）
J23nB135_p0669a30║政和七年五月戊申，法侶集于寂音堂佛鑑大師淨，
J23nB135_p0669b01║因以小玉瓶跪注于盤，鎗然有聲，璀粲五色，謂余曰：
J23nB135_p0669b02║此汝師舍利也。於是矍然再拜。悚觀小大如米豆，瑩
J23nB135_p0669b03║明淨圓然，其色多如玉者，因嘗親見其火浴道俗觀
J23nB135_p0669b04║者數千人皆得之，哀慕之，聲震山谷。後月餘兒稚汰
J23nB135_p0669b05║其灰，猶有舊者。自近世南州大士之化，其靈驗奇瑞，
J23nB135_p0669b06║彰大殊異，如雲庵者以一二數。嗚呼！尚忍言之，將畢
J23nB135_p0669b07║世護持作隨身叢林依歸，老則求有道而能文者銘
J23nB135_p0669b08║之，藏名山使後世知臨濟九世之孫傑大偉奇，如此
J23nB135_p0669b09║因之，志可佳也。門人德洪謹再拜稽首，為之贊曰：
J23nB135_p0669b10║是身夢境一塵垢，分段苦業所成就，折旋俯仰誰使
J23nB135_p0669b11║之？皆汝一念顛倒想。若言此身非念倫，云何想中可
J23nB135_p0669b12║傳令？乃知妄想融通趣，如露如幻如雲影。念清淨則
J23nB135_p0669b13║身光明，念雜想則身垢穢。君看火力初無情，聖凡偽
J23nB135_p0669b14║真俱發夢。雲庵偏得老南道，粹然一出支臨濟。平生
J23nB135_p0669b15║慈悲喜捨力，及樂說辯智慧光，大願所熏精進幢，上
J23nB135_p0669b16║契佛祖超情見。至妙要非麤不傳，憫世狹劣示小者。
J23nB135_p0669b17║稽首作贊示同學，千載叢林有耿光。
J23nB135_p0669b18║死心禪師舍利贊（并序）
J23nB135_p0669b19║余不識禪師、靈源以為法門畏友，山谷以為禪林奇
J23nB135_p0669b20║秀，以靈源山谷之慎許可，而詩、詞禪偈相多如是則
J23nB135_p0669b21║叢林未識未見者，何敢疑哉！雅尚座出舍利為示，謹
J23nB135_p0669b22║為之贊，以結他日。法會歡喜之緣。贊曰：
J23nB135_p0669b23║地水火風，動暖堅濕，是中何從，出此堅實？蓋眾生心，
J23nB135_p0669b24║引大法力，化為光明，圓粹五色，稽首死心，罵人老賊。
J23nB135_p0669b25║寂音自贊四首
J23nB135_p0669b26║竄朱崖軍而生還，遭黃茆瘴而復活，陷於采石而不
J23nB135_p0669b27║死，囚於并門而自脫。夜行有披袖神光，露臥醉厭糟
J23nB135_p0669b28║醇濁，魔外熟視之，無如之何。佛祖不得已，與之酬酢。
J23nB135_p0669b29║兩眼入鬢頭髼鬆，手中木蛇毒如藥。
J23nB135_p0669b30║三玄綱宗壁立，崔嵬攀緣路絕。熱惱心灰，如化鯤鵬，
J23nB135_p0669c01║不借風雷，蓋自化耳，寧有法哉？汾陽此祕，寂音揭開，
J23nB135_p0669c02║手提大千，毫端往來。
J23nB135_p0669c03║不似成背，似其成觸，隨汝顛倒，直中有曲。拋在言前
J23nB135_p0669c04║剔鶻崙，擬議令渠總滅門，平生活計無窖子，真是汾
J23nB135_p0669c05║陽五世孫。
J23nB135_p0669c06║隨緣放曠，索爾虛閑；未埋白骨，且看青山。
J23nB135_p0669c07║毛女贊（并序）
J23nB135_p0669c08║毛女者，秦始皇宮嬪也。二世時逃入華山，遂得道季
J23nB135_p0669c09║子圖之。書室請余為之贊。贊曰：
J23nB135_p0669c10║不嗅梨花而撚紫芝，不穿雲袖而披槲衣。何以風神？
J23nB135_p0669c11║洞如冰雪？使人見之，眼寒心折。如麝有香，以缶覆焉。
J23nB135_p0669c12║透塵透風，種性則然。又如煙雨，過孤山宅，於荒寒中，
J23nB135_p0669c13║微見春色，圖之壁間，是真過秦。季子好德，白髮日新。
J23nB135_p0669c14║唐李侍中畫像贊
J23nB135_p0669c15║余觀李侍中秀骨開張，英氣橫逸，想見蔡州雪。晚縛
J23nB135_p0669c16║吳元濟時，公平元濟如舉捶逐鼠無難事，唯不殺用
J23nB135_p0669c17║李祐鞬櫜見裴度使市不改肆如乃翁。此公之所養，
J23nB135_p0669c18║真足以卓絕，有唐之名將矣。嗚呼賢哉！
J23nB135_p0669c19║解空居士贊
J23nB135_p0669c20║空若不解，即是斷空；解若不空，即是法執。是故居士，
J23nB135_p0669c21║獨號解空。窠曰：不立凡聖，豈存是誰？宗旨臨濟仍雲。
J23nB135_p0669c22║東坡居士贊
J23nB135_p0669c23║家孝友以為鄉，塾道德以為基，橫忠義之勁氣，吐剛
J23nB135_p0669c24║方之談辭。視閻浮其一漚，而寄夢境於儋耳。開胸次
J23nB135_p0669c25║之八荒，而露幻影如蛾眉。此其大凡也。屬熙豐之勃
J23nB135_p0669c26║興，追舜禹之有為，常一出而事誤，則袖手悠然而去
J23nB135_p0669c27║之。如鳳如麟而瑞冠一世，非雷非霆而名震四夷。造
J23nB135_p0669c28║裨販之中傷，嗟妒忌之何知？方其茹拳而微醉，以翰
J23nB135_p0669c29║墨為娛嬉，則倒用祖師之印，檄萬古而疾馳。如河漢
J23nB135_p0669c30║之流，無有窮極，如煙雲之出，無有定姿。欲錄之以藏，
J23nB135_p0670a01║則懼六丁之竊取，要當以日月為字而天為碑，可乎？
J23nB135_p0670a02║山谷老人贊
J23nB135_p0670a03║蓋九州以醉眼，而其氣如神藻；萬物以妙語，而應手
J23nB135_p0670a04║生春。排黃龍之三關，則凡聖之情不敢呵止；豎寶覺
J23nB135_p0670a05║之一拳，則背觸之意不立鮮陳。世波雖怒而難移砥
J23nB135_p0670a06║柱之操，詩名雖富而不救卓錐之貧。情如維摩詰，而
J23nB135_p0670a07║欠散花之天女；心如赤頭璨，而著折角之幅巾。豈平
J23nB135_p0670a08║章佛法之宰相，乃檀越叢林之韻人也耶？
J23nB135_p0670a09║華嚴居士贊
J23nB135_p0670a10║遍界難藏，而應緣震旦；通身是眼，而現形宰官。粲如
J23nB135_p0670a11║景星，矯如翔鸞，販夫灶婦，欣聞悅觀。醫國法門，筆端
J23nB135_p0670a12║三昧，奮迅出入，遊戲自在，居然不容，世議迫隘。夢游
J23nB135_p0670a13║海南，御風騎氣，覺來浙東，有口如耳。且置是事，聊觀
J23nB135_p0670a14║其一，戲以稱性，印印毛印，海光生佛，僧沮卻魔，外惟
J23nB135_p0670a15║我可與此道人遊乎大華嚴毗盧法界也。
J23nB135_p0670a16║李道夫真贊
J23nB135_p0670a17║眼蓋九州，韻高一世。儼玉山富貴之豪，洗士林寒乞
J23nB135_p0670a18║之氣，挫萬化於筆端，置八荒於胸次。邁往不屑，不可
J23nB135_p0670a19║犯，干意輕邴吉情追謝安軒特秀發，乃爾禿巾椹褐，
J23nB135_p0670a20║婆挲步趨，合在玉堂，金鑾山澤，不可窺測。所以納垢
J23nB135_p0670a21║汙麒麟，不可繫羈，所以異犬羊。正恐橫風月之笛，披
J23nB135_p0670a22║雲錦之裳，騎元氣之背，而游無何有之鄉。
J23nB135_p0670a23║蔡元中真贊
J23nB135_p0670a24║德以退為進，謙以後為柄，跡以暗而彰，麝匿缶而香
J23nB135_p0670a25║視。夫子之胸次若螻蟻，其侯王方罾繳而去之，登千
J23nB135_p0670a26║仞而翱翔，與夫蒼顏槁項論博南策未央者，殆各夢
J23nB135_p0670a27║而同床乎？
J23nB135_p0670a28║王宏道舍人贊
J23nB135_p0670a29║翛然無累之神，見此有道之器，韻收一代之風流，骨
J23nB135_p0670a30║含奕世之富貴，節臨事而不奪，貌甚威而常喜。方其
J23nB135_p0670b01║少壯，則酒闌說劍，橫槊賦詩，名動塞壘。及其倦也，則
J23nB135_p0670b02║浮沅湘上，衡霍盡室，行於山水。至於醉心翰墨，傾倒
J23nB135_p0670b03║肺懷，則有王右轄吳武陵之風味，馳至金城，而忠欸
J23nB135_p0670b04║乃著。罷歸玉關而功名自至者，皆非壯歲。庸詎知此
J23nB135_p0670b05║老人獨不如是乎？
J23nB135_p0670b06║同達道通判贊
J23nB135_p0670b07║韻出縉紳，秀見眉鬚，矯絳闕之風度，宜玉堂之步趨。
J23nB135_p0670b08║有人所盡有，無人所當無，而乃袖補袞之手，而弄雲
J23nB135_p0670b09║泉以自娛也。余安能探其歸宿，獨見於皮膚，蓋神於
J23nB135_p0670b10║酌古，僻於譽書，求於古人，則謝幼輿王子敬之徒歟？
J23nB135_p0670b11║韓廉使奉御贊
J23nB135_p0670b12║幅巾椹衣，杳然深靖，坐蘚石床，橫玉麈柄。松聲度曲，
J23nB135_p0670b13║笑作風聽。是故有琴，絃索不整。人徒見其神和氣平
J23nB135_p0670b14║頹然委順。至於垂紳正笏，守法奉命，則活人之色，嚴
J23nB135_p0670b15║毅勁正，特不受富貴所吞，而有山林之韻。究其心胸，
J23nB135_p0670b16║山包海容，表裏不隔，八窗玲瓏。蓋遊戲人間之出世，
J23nB135_p0670b17║扶持洞上之宗風者也。
J23nB135_p0670b18║毛季子贊
J23nB135_p0670b19║季子逸群，矯難控御，跡寄黃塵，名在紫府。觀此風鑑，
J23nB135_p0670b20║無以為喻，但見其清卻梅林之風，秀等蘭叢之露妙；
J23nB135_p0670b21║文章之吐鳳，視功名其破釜。我欲醉袖之旁，更畫凌
J23nB135_p0670b22║波之女，使其他曰歸道山，渡弱水而驂風馭。
J23nB135_p0670b23║曾逢原待制真贊
J23nB135_p0670b24║冠冕道德，被服文武，所臨有聲，最宜荊楚。果於去惡，
J23nB135_p0670b25║發姦破柱，為國金湯，折衝尊俎，廣平南海，乖崖西蜀，
J23nB135_p0670b26║如雪中春，和而嚴肅。名聞乳兒，威被草木，能作豐年，
J23nB135_p0670b27║茂我百穀，筆下煙雲，胸次丘壑，風流餘韻，與世酬酢。
J23nB135_p0670b28║至於談禪，氣壓諸衲，戲以法界，玩于掌握。補袞之線，
J23nB135_p0670b29║調鼎之手，笑而不言，置之懷袖。咨爾邦民，再拜稽首，
J23nB135_p0670b30║潭非久留，歸相明后。
J23nB135_p0670c01║夢蝶居士贊二首
J23nB135_p0670c02║俯看人世，一漚起滅。失腳來游，夢入螘穴。前身後身，
J23nB135_p0670c03║獨臨兩鏡。左右見之，不雜其影。眉目秀發，嫩木含春。
J23nB135_p0670c04║風度凝遠，霽月洗雲。葉屋花房，玉堂金宇。我視睨睨，
J23nB135_p0670c05║渠方栩栩。
J23nB135_p0670c06║余觀此老神光渾圓，道骨粹剛唾零功，名眼蓋候王，
J23nB135_p0670c07║何為鬚髮滄浪被此朝章乎？豈非如茅容殺雞，毛義
J23nB135_p0670c08║捧檄，但欲致慈母之一笑，安知有佳客之在旁也？所
J23nB135_p0670c09║以袖補天之妙手，祕醫國之奇，方獨游戲於富貴，如
J23nB135_p0670c10║蝶棲宿於花房，占百年之閑適，寄一夢於幽香，千花
J23nB135_p0670c11║百卉，金馬玉堂，麗風日之醇釅，遍雨露之恩光，遙增
J23nB135_p0670c12║擊而栩栩，亦何異一丘一壑之相羊耶？
J23nB135_p0670c13║潘延之贊
J23nB135_p0670c14║毗盧無生之藏，震旦有道之器，談妙義借身為舌，擎
J23nB135_p0670c15║大千以手為地，機鋒不減龐蘊而解文字，禪行藏大，
J23nB135_p0670c16║類孺子而值休明世舒王強之而不可，神考致之而
J23nB135_p0670c17║不起，此天下士大夫所共聞，然公豈止於是而已乎？
J23nB135_p0670c18║郤子中贊
J23nB135_p0670c19║師黃叔度，以𡎺太平之基，追韓退之，以策翰墨之勳。
J23nB135_p0670c20║故語妙如其渾厚，論高如其精神，超然挺特，華裾逸
J23nB135_p0670c21║群。富貴之氣，已如透花之春色；功名之志，又如欲雨
J23nB135_p0670c22║之層雲。禿巾折角，置之巖石，亦不以為屈長劍拄頤
J23nB135_p0670c23║圖之凌煙，亦不以為伸。蓋虛以閱世，不可得而疏親
J23nB135_p0670c24║也耶？
J23nB135_p0670c25║李運使贊
J23nB135_p0670c26║風度凝遠，和氣如春。綠髮授道，精敏絕倫。名冠縉紳，
J23nB135_p0670c27║挺然忠義。知國知兵，如唐陸贄。頃者天府，奉使江南，
J23nB135_p0670c28║晝錦之榮，父老聚觀，頓節西州，盜發江浙，提師百萬，
J23nB135_p0670c29║蕩其窟穴，凱旋而還，口不言功，但欲使民，生於死中。
J23nB135_p0670c30║重臨南楚，化行郡邑。如春在花，不見痕跡。恢躁坦夷，
J23nB135_p0671a01║相親難忘。視其胸次，山包海藏。宜宿玉堂，宜在黃閣。
J23nB135_p0671a02║跬步可待，昂霄聳壑。長沙之民，自懷其私。龕此畫像，
J23nB135_p0671a03║飲食必祠。
J23nB135_p0671a04║簡緣居士贊
J23nB135_p0671a05║言似簡緣公，法身有比，並不似簡緣公法身有少剩
J23nB135_p0671a06║平生赤吉歷兩眼光迥迥，拾得大士打門椎，掣肘歸
J23nB135_p0671a07║去叫不應開箇鋪席在街頭有藥，只解醫禪病。
J23nB135_p0671a08║瓦瓢贊（并序）
J23nB135_p0671a09║南昌西山有異人，年三百餘面有孺子之色，多往來
J23nB135_p0671a10║蒲城弋陽之間，童稚呼以為萬公。宣和二年，重九歿
J23nB135_p0671a11║於朝奉郎宣驥駿元之家，以大甕二口合而葬之。後
J23nB135_p0671a12║圃十月，弟子簡素先生用臨川隱者馬安道之語來
J23nB135_p0671a13║發甕，但餘瓦瓢獘履，而萬公不見，蓋尸解也。明年十
J23nB135_p0671a14║月，簡素客湘西之南臺寺，追繹其師之懿行，潛德出
J23nB135_p0671a15║此，瓢以相示戲為之贊。
J23nB135_p0671a16║異哉此瓢，修吭矬身。弗生瓜蔓，生陶家輪。我疑其中，
J23nB135_p0671a17║藏十洲春。昔有列仙，雜于市人，屋簷懸之，自旦及申，
J23nB135_p0671a18║輒入其中，偃仰而臥。而樓居者，見之膽破，遂從之游，
J23nB135_p0671a19║推擠莫可，挽而同登，相向而坐。如四老人，會商山果，
J23nB135_p0671a20║唯簡素公，道貌天容，豈其人歟？出處略同，道山巋然。
J23nB135_p0671a21║弱水之東，何時來歸？泠然御風，而以此瓢，挂之瘦笻。
J23nB135_p0671a22║我作妙語，天葩粲紅。
J23nB135_p0671a23║許彥周所作墨戲為之贊
J23nB135_p0671a24║異哉土蛇，登樹而怒，怒見脊尾，口眼可懼。王孫地坐，
J23nB135_p0671a25║氣讋毛豎。欲去不敢，攀枝而顧。豐狐行藏，心常愧負，
J23nB135_p0671a26║見之而走，敏若脫兔，孰能傲然，如此老樹，與之相親，
J23nB135_p0671a27║不驚不怖，問何能爾？以無我故，酒色海中，有萬奇趣，
J23nB135_p0671a28║不出二種，猜疑掉舉，蓋無常蛇，終不赦汝。居士圖之，
J23nB135_p0671a29║以警未悟，覺範一見，笑掌為拊。
J23nB135_p0671a30║石門文字禪卷第十九