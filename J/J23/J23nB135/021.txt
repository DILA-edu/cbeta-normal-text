J23nB135_p0676a01║石門文字禪卷第二十一
J23nB135_p0676a02║宋江西筠溪石門寺沙門釋德洪覺範著
J23nB135_p0676a03║門人覺慈編錄毘陵天甯法雲堂校
J23nB135_p0676a04║記
J23nB135_p0676a05║畫浪軒記
J23nB135_p0676a06║建中靖國改元夏，余客洞山禪悅堂之東齋，中無長
J23nB135_p0676a07║物，唯置一床，覆以蘧蒢架書數卷於枕間。傃南開軒，
J23nB135_p0676a08║以納眾山之勝。眼倦，拋書坐臥，惟山之接山，容無盡
J23nB135_p0676a09║而樂，亦無猒也。三伏大熱，坐榻皆溫，林陰拂掠，不足
J23nB135_p0676a10║以剪畏。日有蜀道人得孫知微，活水遺法，為余壁間
J23nB135_p0676a11║作崩掀渺漫之圖以來，涼氣解衣磐礡，奮筆而成。余
J23nB135_p0676a12║驚定歎曰：異哉一堵之間，須臾之頃，而足江湖萬頃
J23nB135_p0676a13║之勢，肚波怒渦，窪窿千狀，而有不窮之變。陰風徐來，
J23nB135_p0676a14║毛骨震掉，忽焉如舟洞庭而望霜曉也，能復有險畏
J23nB135_p0676a15║神速於此者乎！道人舉杖指以謂余曰：龍驤萬斛，逶
J23nB135_p0676a16║迤而進，如欲濟如慎畏有如明公卿任大責重，思所
J23nB135_p0676a17║以濟民而報國者也。舳艫銜尾，追逐上下，如行如留，
J23nB135_p0676a18║有如仕路之紛紛，方進而未艾者也。魚龍變化，更相
J23nB135_p0676a19║出沒，有如賤而忽顯，貴而忽棄者也。一葉之艇，傲顛
J23nB135_p0676a20║風而舞澎湃，超然自得，有如道德奇逸，雜市人而無
J23nB135_p0676a21║辨者也。世波之神速險，畏其有以類此，故吾圖之。至
J23nB135_p0676a22║於白鷗沙禽，汎汎隨流，若無所與者，又如我輩宅青
J23nB135_p0676a23║山，而侶白雲然，猶思高飛遠引，不能與之涉也。余捫
J23nB135_p0676a24║其洶湧起突之處，點畫穠纖之間，語之曰：果有生滅
J23nB135_p0676a25║變易否乎？曰：無有也。夫天地萬物之盛備，古今寒暑
J23nB135_p0676a26║之往來是非，榮辱相尋於無窮而死，生憂患追逐之
J23nB135_p0676a27║而不赦。錯綜歷亂，如蜜房如亂絲者，如此畫浪初未
J23nB135_p0676a28║始有生滅有變易，而其顛倒妄自驚怪者，如子自畫
J23nB135_p0676a29║之，而又自畏之也。古之大聖人，皆能游戲於此，故曰
J23nB135_p0676a30║是法住法位，世間相常住。又曰：一切法常靜，無有起
J23nB135_p0676b01║相震旦駒，兒子之鄉老也。而亦曰如畫水成文，不生
J23nB135_p0676b02║不滅，何遽忘之也耶？於是道人顧余而笑曰：願從子
J23nB135_p0676b03║游。因名其軒曰畫浪。又為之記。
J23nB135_p0676b04║潭州開福轉輪藏靈驗記
J23nB135_p0676b05║長沙楚之大藩民俗殷富可也，而山水之富，亦擅名
J23nB135_p0676b06║天下。千雉垣疊，萬井喧闐，而嚼嶽色之芳鮮，飲湘流
J23nB135_p0676b07║之甘寒。寶坊精舍，樓觀追逐，煙雲蔽虧，梵放酬酢。如
J23nB135_p0676b08║錢塘之西湖，伊洛之嵩少，開福在郡城之北，基構雄
J23nB135_p0676b09║誇，盡占形勝。昔馬氏植福之地也，弘法聚徒，皆當時
J23nB135_p0676b10║之望。士號大叢林，名鎮諸方。馬氏嘗命苾芻智光建
J23nB135_p0676b11║東藏，奉安法寶，欲增妙麗規法，忉利諸天，光以意造，
J23nB135_p0676b12║不合教乘。議者曰：惟勁禪師隱居嶽中三十年，得心
J23nB135_p0676b13║法之要，而淹通三藏，異跡甚著，厚禮致之勁果來。於
J23nB135_p0676b14║是布地文石為雲濤之狀，以象海琢石雲濤之上，以
J23nB135_p0676b15║象須彌山建大輪山之顛，而輔以小輪，四棋布峙立
J23nB135_p0676b16║如人聚五指翔空為朱欄青鎖間，見層出以象忉利
J23nB135_p0676b17║宮，闕光之徒，頗相折難。勁博引樓炭等經，瑜伽、俱舍
J23nB135_p0676b18║諸論，證尤甚明。會尊者室利嚩囉者來自五天是勁
J23nB135_p0676b19║之說，而藏乃克成，為湖湘第一。政和之初，長老道寧
J23nB135_p0676b20║開東山法道食堂日五千指，百須頤指可辨。門人法
J23nB135_p0676b21║圓，寔陰相之圓宜豐人短小精悍，而材能任事，寧使
J23nB135_p0676b22║牧眾典金穀道俗歸之寧剋日而化。潭帥以大長老
J23nB135_p0676b23║智公黃龍高弟，時年九十餘，可嗣其席，遣令佐即雲
J23nB135_p0676b24║蓋迎之。智以老辭，令佐曰：太守請飯，乃不赴貽法門
J23nB135_p0676b25║之咎。智至，即鳴鼓問其故，曰：請師住持也。心知墮其
J23nB135_p0676b26║計中受之。未幾，以職事付其嫡子文正（避昊天諱）正，本色
J23nB135_p0676b27║飽參有局量，克肖前懿，圓不以新，故二其心唯集諸
J23nB135_p0676b28║功德成就。勝緣三年，化眾檀鍾瑜等翻修藏殿。五年
J23nB135_p0676b29║秋，將畢工。九月己卯，夢合抱之，木半空而止。圓蒲伏
J23nB135_p0676b30║疑，將壓焉，呼曰：誰為此木危人如此乎？有荅者曰：此
J23nB135_p0676c01║藏心也。黎明，覬州男子程俊來謁，願施木以修藏，如
J23nB135_p0676c02║夢中自是施者日填門。十月癸丑，使木工張詢梯其
J23nB135_p0676c03║顛施斧鑿，得木鏤讖文。其略曰：吾成此藏魔事極多，
J23nB135_p0676c04║不踰二百年，有吾宗法子革作轉輪，此其基也。住持
J23nB135_p0676c05║者，荊山寶也；法子者，月望也，匠者弓長也。自偽天福
J23nB135_p0676c06║癸丑至宣和改元己亥，蓋百九十餘年，夫豈偶然也
J23nB135_p0676c07║哉？余獲拜，觀遣十輩，下推其轂，五輪俱旋其上，塗金
J23nB135_p0676c08║間碧，電馳風繞，莊嚴之麗，惟見者心了，而言所不能
J23nB135_p0676c09║形容也。圓自言其巧，非木工所能，皆夢中若有指授
J23nB135_p0676c10║者，凡費緡錢五百萬六年而後成，且求文以記其事。
J23nB135_p0676c11║余聞三世如來教法，有微塵數偈句藏於龍宮，秘於
J23nB135_p0676c12║五天者，太山毫芒爾而流，傳中國者纔五千軸。然眾
J23nB135_p0676c13║生癡迷，且不聞其名，況義味乎？雙林大士以平等慈
J23nB135_p0676c14║行同體悲，廣攝異種，為此方便。如疲軍聞梅林，雖未
J23nB135_p0676c15║及見，而渴心止。如病夫入藥肆，雖未及飲，而病已除，
J23nB135_p0676c16║況於見之而獲飲者乎？雖若簡易，然不猶賢於未知
J23nB135_p0676c17║者耶！晉道人惠受嘗宿王坦之園，夢以園營精廬，既
J23nB135_p0676c18║覺訝之，假寐復理，前夢以語坦之，遂果其事。已而又
J23nB135_p0676c19║夢得剎柱。明日行江亭，獲隨流之木。唐法師曇彥，居
J23nB135_p0676c20║越州龍興寺，大殿隳壞，眾請彥修之。彥曰：非貧道力
J23nB135_p0676c21║也。卻後三百年，有非衣檀越來興此殿。及期，太守裴
J23nB135_p0676c22║肅果符其讖。嗚呼！圓退！然寒窶一缽，行人間而已。夢
J23nB135_p0676c23║如惠受，而非有王氏之園，為之貲讖，如曇彥而非有。
J23nB135_p0676c24║裴公之力成其願，乃能不起于座，出雙林之橫枝，續
J23nB135_p0676c25║光明之千燄，必有大過人者，可無書乎？五月日記。
J23nB135_p0676c26║潭州大溈山中興記
J23nB135_p0676c27║崇寧三年十一月，大溈山密印禪寺火一夕而燼，住
J23nB135_p0676c28║持僧海評移疾郡，以子方者繼焉，未幾而棄去寺規
J23nB135_p0676c29║模宏大，而經營者非其人。歲移三霜，纔辦法堂，大殿
J23nB135_p0676c30║寢室而已。然又苟簡齋庖垣廡皆未具上雨旁風，無
J23nB135_p0677a01║所蓋障。故禪學者分處山間林下，蜂房蟻穴，百丈大
J23nB135_p0677a02║雄之風，陵夷至此極矣。大觀三年，潭帥曾公孝蘊聞
J23nB135_p0677a03║之曰：溈山南國精廬之冠，非道行信於緇衲名譽重
J23nB135_p0677a04║於縉紳者，莫能振興之。吾聞天衣懷禪師在嘉祐治
J23nB135_p0677a05║平之間，五遷法席，皆廢殘荒寂處，而懷能幻出寶構，
J23nB135_p0677a06║化成禪叢。今空印禪師軾公者，蓋懷四世之孫，而吳
J23nB135_p0677a07║江法真之嗣，方說法於廬山之下，學者歸之如雲，挺
J23nB135_p0677a08║然有祖風烈，當能整大圓真如已墜之網。於是厚禮，
J23nB135_p0677a09║遣人致之。越明年三月，空印來。自歸宗山川改觀，叢
J23nB135_p0677a10║席增氣，登殿拜起，周顧太息曰：冠世絕境，大佛應跡，
J23nB135_p0677a11║而殿宇卑陋，堂室狹小，何以嚴像設而致吉祥，震潮
J23nB135_p0677a12║音而集龍天哉？皆廣其基構而增修之，使其壯麗稱
J23nB135_p0677a13║山。雄深傳曰：鐘聲鏗鏗，以立號號以警眾也。寺鐘不
J23nB135_p0677a14║足以光燄四海選佛來者。於是聚銅神運倉之下穴
J23nB135_p0677a15║山為鑪，鐘成萬斤，塗以黃金建閣館于殿之東廡。佛
J23nB135_p0677a16║菩薩之語藏於龍宮，傳自五天學者所當盡心，所以
J23nB135_p0677a17║資智證之妙，而盡細微之惑。即室五千軸者，藏於殿
J23nB135_p0677a18║之西廡。又明年，增廣善法堂之後，為雨花堂，含風而
J23nB135_p0677a19║虛明，吐月而宏深。夜參既罷，繽紛滿庭，自兩廊之左
J23nB135_p0677a20║繞以復，屋建庫院，所以總庶務也。自祖龕之右，翼以
J23nB135_p0677a21║脩廊，建堂司，所以牧清眾也。又明年，重修僧堂廣博
J23nB135_p0677a22║靖深冬溫。夏涼曰：僧者，天人之福田，佛祖之因地，十
J23nB135_p0677a23║方如來同一道故，出離生死曠野深山聖道場地，皆
J23nB135_p0677a24║阿羅漢所住持，世間麤人所不能見。既以廣延其所
J23nB135_p0677a25║見，則所不見者，敢不敬乎？又刻五百尊者之像閣而
J23nB135_p0677a26║供事之，又明年，得異木於絕壑，斷而為三大合抱長
J23nB135_p0677a27║倍。尋刻淨土佛菩薩之像，莊嚴妙麗，千花照映，如紫
J23nB135_p0677a28║金山，並高爭峻。建殿于天，供廚之南，又特建閣于寢
J23nB135_p0677a29║室之前，綠疏青瑣，下臨風雨，奉安神宗皇帝所賜御
J23nB135_p0677a30║書閣成而東南傾。師默計曰：增萬牛莫能挽。且天章
J23nB135_p0677b01║宸翰之所在，山君水王之所宜謹藏而衛護之。今職
J23nB135_p0677b02║弗修，是神羞也。言卒而風雷挾屋，山嶽憾動，俄而閣
J23nB135_p0677b03║正，萬人懽呼。昔大圓禪師開法此山也，有眾千人碩
J23nB135_p0677b04║大而秀出者，有若大仰寂子香嚴閑禪，建兩堂，為學
J23nB135_p0677b05║者燕閑之私，而名其東曰香嚴名，其西曰大仰。方欲
J23nB135_p0677b06║廣攝異根，則修淨土觀法不以宗門為謙。及其成就
J23nB135_p0677b07║法器，則以寂子閑禪期，學者蓋其方便，應機而設教，
J23nB135_p0677b08║譬如大海、蚊虻、阿脩羅飲者，皆得飽滿。又明年，重修
J23nB135_p0677b09║大三門，宏壯傑立，鏤金鏤碧寶翰飛動於千巖萬壑
J23nB135_p0677b10║之上。而太師、楚國公為書，其額卻望，形勝眾峰來朝，
J23nB135_p0677b11║如趨如，俯如屹立，如蹈舞有臺，自獻其前，以寶積靈
J23nB135_p0677b12║牙舍利葬臺之中，而建塔其上。千尺九層，蕩摩雲煙，
J23nB135_p0677b13║微風徐來，塔鈴和鳴，比丘來往，旋遶作禮，望之如開
J23nB135_p0677b14║牒。疑師以三昧力摶取梵釋龍天之宮，置於人間。不
J23nB135_p0677b15║然，何其幻怪神異，如此其多耶！唐元和中，僧曇敘開
J23nB135_p0677b16║基則有緒言曰：地靈甚，不可葬，葬且致禍。今三百餘
J23nB135_p0677b17║年，僧物故莫敢塔。塔于回心橋南十里。師曰：事無大
J23nB135_p0677b18║小，而斷於理，從違不可苟也。僧火化眾俱臨，先聖令
J23nB135_p0677b19║不可違也。禍福之來，以智避就之，不可從也。遂建普
J23nB135_p0677b20║同塔于寺之西，又修大圓禪師之塔，而峙立兩亭以
J23nB135_p0677b21║覆古今碑刻部從者以其威靈，奏賜真應禪師，塔曰
J23nB135_p0677b22║淨惠。聖谿莊壟畝，為比鄰所吞，數世且百年，莫敢誰
J23nB135_p0677b23║何？師云：此唐相國裴公施以飯十方僧者橫目何德
J23nB135_p0677b24║以堪之？不直而歸。是陷人入泥犁，遣掌事執券證諸
J23nB135_p0677b25║官，竟還二百畝。歲度一僧，上資睿算，有玉泉住持僧
J23nB135_p0677b26║死于龍牙山，山中之人不容其葬。弟子抱骨石涕，師
J23nB135_p0677b27║哀之，使於溈山擇地建塚塔叢林義之師之潛，行密
J23nB135_p0677b28║用之懿，時時見於與奪，然皆本於仁義，道俗化其德。
J23nB135_p0677b29║政和六年，敕補住鎮軍之焦山。師雅意不欲東解，住
J23nB135_p0677b30║持事力辭之，歸庵鸞谿之上，俄詔聽還之。溈山自其
J23nB135_p0677c01║始至中而還，八年之間，百廢具興，非乘願力，何以臻
J23nB135_p0677c02║此？雪竇天衣之道，至師大振，叢林歸心焉興修，蓋其
J23nB135_p0677c03║游戲也。今嗣法者，自南臺定昭，了山法光而下詵詵
J23nB135_p0677c04║輩出棋布名山，方進而未艾也。法義謂余曰：溈山之
J23nB135_p0677c05║雄夸，非空印老師，莫能辦之精神，非文字，莫足以傳，
J23nB135_p0677c06║願求文以昭後世。不得辭系以辭曰：
J23nB135_p0677c07║有異比丘清而狂，相山趼足窮衡湘，黃才掬谿行嗅
J23nB135_p0677c08║嘗，笑云水作青蓮香。梯空杙險屢仆僵，寢宿霧露衝
J23nB135_p0677c09║虎狼，水與石鬥聲舂撞，誰挽千乘行羊腸。霄然洞開
J23nB135_p0677c10║雲水鄉，橫峰側嶺爭回翔。咨嗟曰此古道場，山靈乃
J23nB135_p0677c11║今發天藏。泥草吟嘯久彷徉，無人告語空夕陽，翩然
J23nB135_p0677c12║曳杖還江南，道經新吳山鬱蒼，登山作禮僧中王。骨
J23nB135_p0677c13║面氣宇凌八荒，侍其側者矯鸞皇。祐公傑出尤堂堂，
J23nB135_p0677c14║袖中肉山傾置旁，瓶錫一笑戲取將，懶安寂子尤敦
J23nB135_p0677c15║庬，佐于耨耕立禪房，九世沉溺為津梁，分燈延聯世
J23nB135_p0677c16║相望。既絕復續暗而彰。軾公貌臞中方剛，漆瞳照人
J23nB135_p0677c17║儼而莊。食堂十年折繩床，有大長老續遺芳。派出天
J23nB135_p0677c18║衣嗣吳江，燼餘為子整頹綱。機峰擊電誰敢當？宗風
J23nB135_p0677c19║回顧已舉揚。以印印空成文章，凜然面目如冰霜。令
J23nB135_p0677c20║人望見折慢幢，叢林邇來頓荒涼。反袂拭面空歎傷，
J23nB135_p0677c21║而師聲價重四方。力能咄嗟辦寶坊，又取佛日重洗
J23nB135_p0677c22║光。芙蓉峰峻溈水長，功德之利建我皇，願同山呼壽
J23nB135_p0677c23║無疆。
J23nB135_p0677c24║重修龍王寺記
J23nB135_p0677c25║祝融占南極，其高蓋四千八百丈，與中原相直，其平
J23nB135_p0677c26║如衡，故名衡嶽。嶽之北，崇岡峻嶺，如奔如伏，晴嵐夕
J23nB135_p0677c27║暉，星螺掩玉，百里而至陽陂，翔為奇峰，呀為深谷。峰
J23nB135_p0677c28║之顛有大穴，泉滿石裂，攧雷濺雪，夏冬弗竭，蓋神龍
J23nB135_p0677c29║之所蟠蟄，故名龍山。唐貞元間，馬祖傳曹谿心要，隱
J23nB135_p0677c30║于嶽中，從之游者，多得道。散處林壑之佳處，老死而
J23nB135_p0678a01║世不聞，矧見之乎？洞山悟本禪師，价公游方時，與密
J23nB135_p0678a02║師伯者偕行。嘗經陽陂迷，失道路，見谿流菜葉，知有
J23nB135_p0678a03║隱者，並谿深入叢薄間，有茅茨僧出迎，貌臞而老，索
J23nB135_p0678a04║爾虛閑，謂价曰：此山無路，闍梨自何而至？价曰：無路
J23nB135_p0678a05║且止，老師自何而入？曰：我不曾雲水。价曰：住此山多
J23nB135_p0678a06║少時？曰：春秋不涉。价曰：老師先住耶？此山先住耶？曰：
J23nB135_p0678a07║不知。价曰：何以不知？曰：我不從人天來。价曰：得何道
J23nB135_p0678a08║理便爾歇去？曰：我見泥牛鬥入海，直至于今無消息。
J23nB135_p0678a09║於是价班密師伯之下拜之拜起。問：如何是主中賓？
J23nB135_p0678a10║曰：青山覆白雲。問：如何是主中主？曰：長年不出戶。問：
J23nB135_p0678a11║賓主相去幾何？曰：長江水上波。問：賓主相見，有何言
J23nB135_p0678a12║說？曰：清風拂白月价心異之，求依止。僧笑曰：三間茅
J23nB135_p0678a13║屋從來住，一道神光萬境閑。莫作是非來辨我，浮生
J23nB135_p0678a14║穿鑿不相關。即焚其廬而去，莫知所終。故龍山又名
J23nB135_p0678a15║隱山，今祖堂王英諸禪師書，江西宗派亦著隱山之
J23nB135_p0678a16║號。光化中，有奇比丘，名師信，不知何許人。庵于隱山
J23nB135_p0678a17║之故基，一衲宴坐，異蹟顯著，龍眾皆易形為王者服，
J23nB135_p0678a18║從之聽法。歲旱民祈雨，輒響應馬氏據有荊楚欽事
J23nB135_p0678a19║之，不敢名斥，賜號雨禪師，而增名為龍王山。自信之
J23nB135_p0678a20║化世為禪林，號西禪寺太平興國改賜今額宗教下
J23nB135_p0678a21║衰。師法大壞，至以大福田之衣蒙市井無賴，而茲山
J23nB135_p0678a22║十世。宣和四年夏，潭帥大學曾公盡禮致前，住道林
J23nB135_p0678a23║雲禪師來領院。事雲孤硬，飽參精嚴，臨眾洞山十世
J23nB135_p0678a24║之孫，而焦山枯木之嫡嗣也，人望翕然。師解包之日，
J23nB135_p0678a25║顧嗟太息，因發其形勝，增廣其基構而鼎新之。聚材
J23nB135_p0678a26║鳩工以歲入輸租飯僧之餘，助成之不專取於檀信，
J23nB135_p0678a27║以謂檀法以信，而發心為淨施，止增一草，獲福不貲。
J23nB135_p0678a28║不然，雖側布，但名住相人，徒見雲法勞熏役而不知
J23nB135_p0678a29║游戲也。有無諸道人上白寔陰相之，且從余求文，記
J23nB135_p0678a30║其事曰：价公參道於此山，而雲禪師嗣其法，以興修
J23nB135_p0678b01║之疑非偶然。余曰：隱山單丁住山，把茅覆頂，刀耕火
J23nB135_p0678b02║種而食，兩客及門，焚其廬而去之。今雲公不起于座，
J23nB135_p0678b03║使綠疏青瑣以棲千柱，飛甍畫棟以粲萬瓦。層樓傑
J23nB135_p0678b04║閣以蕩摩雲煙，虛堂廣殿以吞吐風月，撾鼓升堂，千
J23nB135_p0678b05║指圍遶，雲屯川增，方進而未艾也。視其跡若相遠，然
J23nB135_p0678b06║其道實相須如來世尊。蓋嘗曰：不住無為，不盡有為，
J23nB135_p0678b07║金剛般若開空法道也。而曰：持戒修福者，名發信心，
J23nB135_p0678b08║開空法而修福，無住無盡之旨也。隱山之焚廬滅跡，
J23nB135_p0678b09║與雲公之幻出樓閣，託斯文於不朽，殆得如來世尊
J23nB135_p0678b10║之遺意。於是為疾書之宜和。六年春，公生明齋記。
J23nB135_p0678b11║隋朝感應佛舍利塔記
J23nB135_p0678b12║唐僧史曰：同州大興寺者，般若尼寺故基也。隋文帝
J23nB135_p0678b13║以魏大統七年六月癸丑，生於寺中。赤光照室，紫氣
J23nB135_p0678b14║滿庭，如幻出樓閣，而其色赭人之衣妳。母覺時炎熱，
J23nB135_p0678b15║以扇扇之，慄然暴寒，幾絕不能啼。有尼自外至，謂太
J23nB135_p0678b16║祖曰：兒乃那羅延也。蓋天佛所祐，不可令處穢雜間，
J23nB135_p0678b17║當為養之。於是太祖以兒委之，不敢名，問而闢館，以
J23nB135_p0678b18║延尼通門往來。一日，皇妣闞尼在不就抱持之忽化
J23nB135_p0678b19║為龍鱗角已具，驚仆于地。尼歸見之，怒曰：乃敢妄觸
J23nB135_p0678b20║吾兒，致晚得天下文帝七歲。尼告之曰：像教堙滅，一
J23nB135_p0678b21║切鬼神，皆西兒當父母天下，而教法賴兒而興之。年
J23nB135_p0678b22║十三，乃令還家，四十餘年，足不越閫。周既廢教，尼隱
J23nB135_p0678b23║皇家文帝踐祚教，果重興，尼名智仙，神異不可測，河
J23nB135_p0678b24║東蒲阪劉氏女也。七歲出家，其師一旦失之，意必墮
J23nB135_p0678b25║井。俄見坐殿楯瓦上，世號神尼。嘗以舍利一掬授文
J23nB135_p0678b26║帝曰：以此福蒼生。仁壽二年，出以示僧曇，遷置掌而
J23nB135_p0678b27║觀，數數有盈縮。遷曰：吾聞法身過於數量，非智所及，
J23nB135_p0678b28║此未可量。乃分而為五十三分。詔於五十三州名山
J23nB135_p0678b29║福地，以建塔塔下，圖神尼之象有銘。其略曰：維年月
J23nB135_p0678b30║日，菩薩戒佛弟子。大隋皇帝堅敬白十方三世一切
J23nB135_p0678c01║三寶弟子蒙三寶福祐，為蒼生君。父思與民庶共建
J23nB135_p0678c02║菩提，分布舍利諸州供養，欲使普修善業，同登妙果
J23nB135_p0678c03║者，特請兩京名僧，將命奉安之日，皆有祥瑞，長沙嶽
J23nB135_p0678c04║麓，寺之前澗陰之上石浮圖其一數也。山中僧道安
J23nB135_p0678c05║嘗為余曰：隋朝舍利塔，事極奇偉，而五季烽火之餘，
J23nB135_p0678c06║銘碣焚毀，道俗游觀，無所質問。余曰：豈直此而已？晉
J23nB135_p0678c07║建興二年，長沙縣之西，一里二十步，有千葉青蓮華
J23nB135_p0678c08║兩本生於陸地，掘之丈餘，蓮之根莖，自瓦棺而出，發
J23nB135_p0678c09║棺而視，但紙衣拴索，而蓮寔生頭顱齒頰間有銘棺。
J23nB135_p0678c10║上曰：僧不知名氏，唯誦妙法蓮華經已數萬部。既化，
J23nB135_p0678c11║遺言以紙為衣，瓦棺葬于此郡。以其事聞朝廷有旨
J23nB135_p0678c12║建寺，其上號蓮華，今長沙驛，即寺故基也。西城之譙
J23nB135_p0678c13║門，與湘江之潭，皆以蓮華名之者以此。然邦人無有
J23nB135_p0678c14║知者，安請余併書以示道俗。宣和七年二月住山，道
J23nB135_p0678c15║人法光與安化馬章彥達登澗陰，問建塔之因，光乃
J23nB135_p0678c16║以余文示之。彥達踊躍，願施錢刻石山中，上巳日，除
J23nB135_p0678c17║饉某記。
J23nB135_p0678c18║潭州白鹿山靈應禪寺大佛殿記
J23nB135_p0678c19║靈應禪寺天人師殿者，無諸沙門用澄之所建，而邦
J23nB135_p0678c20║之大檀越劉革之所施也。寺占巖腹，臨清流發一區
J23nB135_p0678c21║之形勝，規模宏大，營建偉傑，綠疏朱闥，吞飲風月、飛
J23nB135_p0678c22║簷楯瓦蕩摩雲煙寶鈴和鳴珠網間錯像設釋迦如
J23nB135_p0678c23║來百福千光之相，文殊師利普賢大菩薩、大迦葉波
J23nB135_p0678c24║慶喜尊者、散花天人護法力士，又環一十八應真大
J23nB135_p0678c25║士，序列以次，莊嚴畢備，道俗拜瞻，其無以異，登忉利
J23nB135_p0678c26║諸天，至普光明，最吉祥地，欽奉慈嚴，親聞圓音也。其
J23nB135_p0678c27║費緡錢三千萬而不聽，餘人增一草鳩工於宣和元
J23nB135_p0678c28║年，而斷手於七年之秋。余過襄沔，謁方禪師於潮音
J23nB135_p0678c29║堂，而澄前請為之記。余聞百丈大智禪師之訓曰：世
J23nB135_p0678c30║尊遺教弟子因法相逢，則當依法而住，飲食服玩，經
J23nB135_p0679a01║行宴坐，必為叢林營建室宇。必先造大殿，以奉安佛
J23nB135_p0679a02║菩薩像，使諸來者知皈向故，晝夜行道，令法久住，報
J23nB135_p0679a03║佛恩故。又聞德山鑒禪師之語曰：比丘行腳，當具正
J23nB135_p0679a04║眼，誦經禮拜，乃是魔民營造殿宇，又造魔業。且天下
J23nB135_p0679a05║惟奉一君一化，豈容二佛所居？撤去大殿，獨存法堂。
J23nB135_p0679a06║嗚呼！百丈、德山皆祖師，一則建立，一則掃蕩安所，適
J23nB135_p0679a07║從折中哉！方禪師黃龍雲居之仍孫，必知其要，乃以
J23nB135_p0679a08║問之方曰如醫師之治病，應病與藥。今人病寒，必投
J23nB135_p0679a09║以丹砂鳥喙；設或病喘，必投以紫團白朮，寒疾愈，則
J23nB135_p0679a10║所謂鳥喙丹砂者，姑置之可也。喘疾既去，則雖常服，
J23nB135_p0679a11║紫團白朮，庸何患然無病，則焉用藥哉？眾生無明崢
J23nB135_p0679a12║嶸，業海橫肆，莫知津涘，而以佛為彼岸，則殿宇之建，
J23nB135_p0679a13║像設之嚴，所當然矣。余拊手曰：臨濟之後，善說法要
J23nB135_p0679a14║如此，因取以文，次為之記。澄公外枯而中秀，耐煩冗，
J23nB135_p0679a15║甘淡薄，十年不解其志，非止為此殿而已，要將咄嗟
J23nB135_p0679a16║辦一梵剎可也！九月初吉記。
J23nB135_p0679a17║重修僧堂記
J23nB135_p0679a18║湘南號為山水之國，故佳處多為得道者所廬。自唐
J23nB135_p0679a19║貞元間，馬祖石頭卜鄰於衡嶽學者，散止巖叢。本朝
J23nB135_p0679a20║康定間，慈明禪師中興於石霜望馬祖為十世嫡孫，
J23nB135_p0679a21║兒孫遍天下，而長沙尤盛。元豐元祐之間，角立傑出
J23nB135_p0679a22║者，比比領名剎，諸方指以為道之所，在今三十年。禪
J23nB135_p0679a23║林下衰，以大福田之衣，自標識而號分燈嗣法者，例
J23nB135_p0679a24║皆名愧。其實蓋族大口眾不肖之子，乃生固其所也。
J23nB135_p0679a25║龍圖閣曾公之帥，長沙慨然驚嗟曰：吾祖楚公識雪
J23nB135_p0679a26║竇，顯公於行間，擢置人天之上，遂為雲門中興，吾親
J23nB135_p0679a27║受大和尚圓照印可。今而坐視，非雪竇圓照所以付
J23nB135_p0679a28║祝之意，於是刪去其甚無狀者老病物故懼讋而宵
J23nB135_p0679a29║遁者，時或有之。遴選諸方之名德十餘輩，所以扶其
J23nB135_p0679a30║顛，整其傾，靈應方，公乃其一也。方既至，問其地利之
J23nB135_p0679b01║所出，度不足以瞻眾則化淨檀為油麥庫，以生財役
J23nB135_p0679b02║力事眾，未有效勞者，則合眾力建度僧之庫，越兩年
J23nB135_p0679b03║而告成。又化邑之賢者，鍾世高修僧堂五間，鳩工於
J23nB135_p0679b04║宣和六年十月明年秋九月，落成之。而余適至方，偕
J23nB135_p0679b05║余游，觀其高深壯麗，塗金間碧，香霧為帳，秋水為簟，
J23nB135_p0679b06║粥魚齋鼓，戢戢而趨，合爪而集，會四海而不為混，跏
J23nB135_p0679b07║趺而禪休，萬緣而不為滅。余曰：此曾公發之，而其利
J23nB135_p0679b08║如是博也。方笑曰：曾公發之而成之者，乃賢令尹賈
J23nB135_p0679b09║公也。自公下車盜賊，衰息風雨，時若民以是安吏以
J23nB135_p0679b10║是畏風雨。時若則連歲有秋，盜賊衰息，則夜戶不閉，
J23nB135_p0679b11║歲豐時和，則民樂施。故吾堂成於談笑，使令尹不賢，
J23nB135_p0679b12║民且離散，矧所謂沙門乞士者乎？余愛其言理而明
J23nB135_p0679b13║喜，為之記。十月初吉除饉、某記。
J23nB135_p0679b14║五慈觀閣記
J23nB135_p0679b15║古之仁人，將有為於世，必特立獨行，自行其志。漢將
J23nB135_p0679b16║李陵之降虜致武，帝疑其臣屬，於是蘇武奉使不屈，
J23nB135_p0679b17║牧羊海上，十九年起居，必仗漢節。宣帝以智力御世，
J23nB135_p0679b18║君臣凜然。既殺蓋寬饒，於是疏廣父子袖手而去。使
J23nB135_p0679b19║人主知區區爵祿不足驕，天下之士豈激頹波而獨
J23nB135_p0679b20║往，冒衝風而孤騫者歟？豈惟世之仁人如此，出世之
J23nB135_p0679b21║聖師亦然。三祖璨公既得法隱於淮山，悼學者枯禪
J23nB135_p0679b22║縛律以地位證修，為歸宿不信達摩別傳之宗，故作
J23nB135_p0679b23║信心銘，又名其弟子曰道信，造次顛沛，語言寢息，必
J23nB135_p0679b24║以信自心為勸。嗚呼！吾祖之於法道，深切著明，可以
J23nB135_p0679b25║想見其餘風。遺烈，東山住持沙門宗致者，臨濟十一
J23nB135_p0679b26║世之玄孫，而泐潭準禪師之嫡嗣也，骨面嚴冷，英氣
J23nB135_p0679b27║逸群，以荷擔雲庵法道為己任。說法有辯慧，護教有
J23nB135_p0679b28║便行卑叢林以宗旨爭溝封，以語言爭，非是紛。然諸
J23nB135_p0679b29║方方熾未艾，名為走道。其實走名射利裨販，無所不
J23nB135_p0679b30║至，而正宗微矣。欲棄之而弗忍，欲導之而弗從，於是
J23nB135_p0679c01║為室於方丈之東，名曰慈航，又自名其號曰慈覺，猶
J23nB135_p0679c02║以為未也。建閣于大門，名曰慈觀。蜀僧居竭者，傾長
J23nB135_p0679c03║財一百五十萬，以助成之。竭生平自奉，甚約所得檀
J23nB135_p0679c04║信之施毛累寸，積四十年之藏，一旦舉以施之，人以
J23nB135_p0679c05║為難。南晉僧子照者，有實行自然之智，如人信手斫
J23nB135_p0679c06║方圓，皆中繩墨。慈覺使總院事，事無巨細，談笑而辦。
J23nB135_p0679c07║閣經營照，寔董其事，垢面龜手，不憚霜雪，伐山相材，
J23nB135_p0679c08║運土拾礫，與蒼頭短髮進退。凡半年而落成，竭以財
J23nB135_p0679c09║施，而慈覺之志，乃克成師弟子之於宗，皆無所愧。賢
J23nB135_p0679c10║矣哉！余與雙峰祖印禪師仲宣來游，遂登是閣。晚望
J23nB135_p0679c11║淮山萬疊，自獻雪盡，蒼然卻立，周視朱欄，碧瓦蕩摩
J23nB135_p0679c12║雲煙苾芻往來午，梵方奏疑其身世之在諸天也。祖
J23nB135_p0679c13║印問余曰：慈覺之慈，宗師之慈，其與佛菩薩之慈奚
J23nB135_p0679c14║若？余曰：如恒河女子抱嬰兒，欲渡兒墮水中，女子與
J23nB135_p0679c15║之俱死，此愛兒之慈也。滿慈子曰：人罵辱我，我則自
J23nB135_p0679c16║幸。曰：罵辱，非拳敺也。設或拳敺，又自幸曰：拳敺之酷，
J23nB135_p0679c17║不猶愈杖擊兵刃乎？此忍力之慈也。曹谿六祖夜為
J23nB135_p0679c18║男子張行昌所謀將施刃，六祖笑曰：止負汝金，不負
J23nB135_p0679c19║汝命。以金贈之，使去人無知者。行昌感涕願落髮，為
J23nB135_p0679c20║比丘所至，輒訪道。復至曹谿，而祖授以法要，使分燈
J23nB135_p0679c21║于江西，冤親一揆，是謂等慈也。提婆達多每欲害佛，
J23nB135_p0679c22║以毒置十指爪中，見佛接足。佛笑曰：未毒我足，先毒
J23nB135_p0679c23║汝手。又勸國驅千醉象以衝佛，駕象來，佛垂手示之。
J23nB135_p0679c24║於是象見十指，皆有師子，怖駭遺糞而去，此謂大慈
J23nB135_p0679c25║也。若慈覺，則不受諸慈管攝，擊塗毒之鼓，死卻偷心，
J23nB135_p0679c26║鎔凡聖之銅，不存情見。如勝熱婆羅之火聚，無猒足
J23nB135_p0679c27║王之刀鋸，使一切眾生觸其燄，蒙其刃，皆獲無分別
J23nB135_p0679c28║智，此蓋真慈也。夫豈不然哉？祖印笑曰：道人固菩提
J23nB135_p0679c29║園中之耆年，何其辯慧乃爾驚群耶？龍舒禪鑑大師
J23nB135_p0679c30║無學犯眾而言曰：閣成而老師適至，似非苟然，願為
J23nB135_p0680a01║記之。余曰：唯建炎元年十二月記。
J23nB135_p0680a02║資福法堂記
J23nB135_p0680a03║資福禪院在金沙斗方之北，奇峰峻岡環繞以掩映，
J23nB135_p0680a04║風林雲壑祕邃以曠平。自非逃世絕俗，忘軀為法者，
J23nB135_p0680a05║無因而至。崇寧間，蜀僧文慧嗣百丈九肅禪師說法。
J23nB135_p0680a06║此山求心之所決擇，發趣之所歸投，凡叢林之所服
J23nB135_p0680a07║用，寺宇之所宜有者，十八九矣。建炎元年十月，住持
J23nB135_p0680a08║沙門九琛，以書抵印曰：寺僧紹恂者無諸人。惠公之
J23nB135_p0680a09║高弟有行業淮山道俗愛敬之惠公以政和五年，遠
J23nB135_p0680a10║化諸大檀越，重修潮音堂一所，俾知法上首臨眾演
J23nB135_p0680a11║法以上祝天子之萬壽，恂欣然從之。於是遠近聞之，
J23nB135_p0680a12║富者輸財，貧者輸力，藝者輸巧，勸者輸語。越明年七
J23nB135_p0680a13║月而堂克成，凡用緡百萬有餘，乃設無遮大會飯，凡
J23nB135_p0680a14║聖僧而落成之，未有文以記其事，公為我記之。印曰：
J23nB135_p0680a15║自後漢摩騰、竺法蘭來自五天館于洛陽鴻臚寺有
J23nB135_p0680a16║經，而未有精舍。至吳赤烏中，康僧會入建康架茅茨，
J23nB135_p0680a17║與其徒以行道，有精舍而未有僧。三日男子朱士行
J23nB135_p0680a18║最初，落髮有僧，而未分禪律。迨唐之朝，禪律並行，曹
J23nB135_p0680a19║谿獨號禪宗，而律學乃不敢與之抗行。元和中，百丈
J23nB135_p0680a20║大智禪師方建叢林，廢蜂房螘穴之眾，為九州四海
J23nB135_p0680a21║而建大法堂，以總眾至於天下。禪席宗之，知比丘因
J23nB135_p0680a22║法相逢，以法為親，主者升座而坐，學徒鴈序而聽，示
J23nB135_p0680a23║尊法也。恂能化眾檀以成斯堂，其知本者歟？資福院
J23nB135_p0680a24║為此邦之福，田道俗男女貴賤老幼者䡆，授之者得
J23nB135_p0680a25║長老升堂布法雨以滋灌之，令善種福芽叢生而並
J23nB135_p0680a26║茁。其為惠利，豈有既乎？不可以無書。
J23nB135_p0680a27║雙峰正覺禪院涅槃堂記
J23nB135_p0680a28║大江之北，夢澤之東，萬山走趨，屹立兩峰。蟠岸千楹，
J23nB135_p0680a29║寶勢翔空。煙雲開遮，戶窗青紅。天花墮飄，舞雨旋風。
J23nB135_p0680a30║疑登梵釋，龍天之宮。大鐘橫撞，山空玲瓏。犀顱戢戢，
J23nB135_p0680b01║步趨肅雍。祖印禪師蓋其長雄，寬而邊幅，壯而疏通，
J23nB135_p0680b02║謙以自牧，眾所追崇。如海下之百川則宗論其世家
J23nB135_p0680b03║非侯則公棄之恥言安樂巖叢與彼假我染衣；妄庸
J23nB135_p0680b04║垂涎，富貴忘其頂。童雀盧自誣者，則若不同也。余自
J23nB135_p0680b05║襄沔南歸，新豐道由淮上，託宿山中，欣然見我如舊，
J23nB135_p0680b06║游從日陪，杖屨摧頹。兩翁偶立小語，又指役工，紛然
J23nB135_p0680b07║斧斤，聲雜鼓鐘，坐僧日多，其來無窮。庸免包藏衰老，
J23nB135_p0680b08║篤癃跛盲，失心不祥之凶，作堂館之工，行告終矣，要
J23nB135_p0680b09║余即之周行廡廊入門疏快密室虛窗搴幃，設簾宜
J23nB135_p0680b10║溫宜涼，濯衣柵榻，負喧橙床，藥鑪茶鼎，可劑可湯，頤
J23nB135_p0680b11║指如意，失其異鄉。即戲問之，欲資抵掌，豈有少年，如
J23nB135_p0680b12║邃青狂，法戰不勝，舁入此堂者乎？豈有垂死如剖倔
J23nB135_p0680b13║強，而敢橫機摩疊大陽者乎？豈有英靈如黃涅槃杖，
J23nB135_p0680b14║擿病者隨起激昂者乎？豈有病瘉枵然空房，而嘗臥
J23nB135_p0680b15║處尚多痂瘡，以火燒之，皆熏陸香者乎？豈有頭陀以
J23nB135_p0680b16║紙為裳，而其迅機石火電光，方酬洞山言訖而亡者
J23nB135_p0680b17║乎？祖印愕然，視余嗟咨，如子精敏，亦迷怪奇，甘棄坦
J23nB135_p0680b18║塗，而行嶮巇。子知太平，無象可窺，雨露霜雪，自然四
J23nB135_p0680b19║時。我廩既高，里無呼追。雞豚社飲，老幼扶攜，安用鱗
J23nB135_p0680b20║鳳之與菌芝耶？昔維摩病臥毘耶離教誨，天魔使令
J23nB135_p0680b21║艷姬手提大千戲而擲之，世尊有疾則異，於是背痛
J23nB135_p0680b22║乃臥，須乳作麋而已，何嘗變化，怖駭群兒乎？余聞其
J23nB135_p0680b23║說，乃加敬虔。而僧祖偁，祖印所賢而余里閈。又掌寺
J23nB135_p0680b24║權婆娑獻誠願拾此言，丐余文之為記，以傳夫千里
J23nB135_p0680b25║水濫觴其源，若合眾流，遂成大川，則知此堂眾檀成
J23nB135_p0680b26║焉。增土為阜，增毛為氈，兩尼勤勤，佳其精專，同其調
J23nB135_p0680b27║度，所費緡錢，蓋六十萬，淨願乃圓。有僧道齊，以身率
J23nB135_p0680b28║先雜眾，工中唱叫，挽牽十方之多，道俗嗟羨，咨爾堂
J23nB135_p0680b29║眾，諦觀病緣，此四大軀，無可肇堅，生死之趣，愛見所
J23nB135_p0680b30║纏，雖相扶持，終各棄捐，當令以觀常自現前授與。此
J23nB135_p0680c01║疾非人，非天是我，自業成熟則然，受盡還無，如雞出
J23nB135_p0680c02║燖。此心自住，如珠在淵。觀苦進道，諸佛憫憐。歲在丁
J23nB135_p0680c03║未，建炎改元季冬初吉，集者駢肩，敘多率眾二百九
J23nB135_p0680c04║員，領衲景修，守珂守詮。至其綱維，又揀耆年，辦眾法
J23nB135_p0680c05║欽，牧眾法璉，叢林精神，照映雲泉，祖印為誰住持仲
J23nB135_p0680c06║宣而作記者。寂音老禪。
J23nB135_p0680c07║合妙齋記
J23nB135_p0680c08║無盡居士真拜之。明年，大晟樂成，詔試於西府，余適
J23nB135_p0680c09║在焉。無盡曰：聲起於日，而律起於辰。四十有一而陽
J23nB135_p0680c10║數全，三十有六而陰氣備。如黃鐘之律九寸而為宮，
J23nB135_p0680c11║增之毫釐減之杪忽，則其音不應；宮苟適其和，是謂
J23nB135_p0680c12║之雅熟。視其理蓋大遍無外，細入無間。余曰：諸佛、眾
J23nB135_p0680c13║生，日用無以異於此，其體本自妙而常明，因緣時節，
J23nB135_p0680c14║不借語默，其義自見，違時失候，則擬議而動，其義自
J23nB135_p0680c15║隱。諸佛知此者也，故善用而合本妙首楞嚴豈不曰：
J23nB135_p0680c16║雖有妙音，若無妙指，終不能發。如我按指海印發光
J23nB135_p0680c17║哉，眾生昧此者也。故不善用而成麤大智度豈不曰
J23nB135_p0680c18║猶如利刀，惟用割泥，泥無所成，刀日就損哉？余涉世
J23nB135_p0680c19║多艱，困於憂患。後三年，華髮海外，翩然來歸，依資國
J23nB135_p0680c20║寺乞食，故人而老焉。晨香夕燈，經行晏坐，翛然靜住，
J23nB135_p0680c21║索爾虛閑，追繹大晟，樂之和雅，而庶幾善用其心以
J23nB135_p0680c22║合本妙之意也。遂以名其齋曰合妙，又為之記。政和
J23nB135_p0680c23║四年二十五日書。
J23nB135_p0680c24║信州天寧寺記
J23nB135_p0680c25║江南山水冠天下，而上饒又冠江南。自昔多為得道
J23nB135_p0680c26║者所廬鵝湖龜峰懷玉號稱形勝，而靈山尤秀絕。蓋
J23nB135_p0680c27║唐義武初，西平周王發其天藏也。初建精舍名興聖，
J23nB135_p0680c28║神符天子改賜普明沙門德延以講學聚徒甚盛。弟
J23nB135_p0680c29║子德熙者有智略，實陰相之。崇寧二年，詔革以為禪
J23nB135_p0680c30║林賜田度僧聽遇天寧節進功德疏，太守周公邠命
J23nB135_p0681a01║長老德延為第一世，而以僧正德熙董其事也。三人
J23nB135_p0681a02║者敘立顧瞻而歎曰：寺以群居而自為戶牖，犬牙相
J23nB135_p0681a03║接，如蜂房螘穴。非相臣所以建請集禪衲演祖道，上
J23nB135_p0681a04║延睿算之意，於是蟬蛻其卑陋而一新之也。入門縱
J23nB135_p0681a05║望，序廡翼如，而進層閣，相望而起，登普光明殿。顧其
J23nB135_p0681a06║西則有雲會堂以容四海之來者為法寶，藏以大輪
J23nB135_p0681a07║載而旋轉之，以廣攝異根也。顧其東則有香積廚，以
J23nB135_p0681a08║辦伊蒲塞饌為職事堂，以料理出納，特建善法堂于
J23nB135_p0681a09║中央，以演法開毘耶丈室以授道，又閣其上，以像觀
J23nB135_p0681a10║世音，示以聞、思修，令學者入道也。粥魚茶板，霜顱螺
J23nB135_p0681a11║頂，鳧趨而集，寂無人聲。餘履聲而禪齋密室，冰懷雪，
J23nB135_p0681a12║慮株枯而坐不見心相惟身相也。嗚呼！西平王郡太
J23nB135_p0681a13║守，雖異世，而姓氏同前以講後，以禪而領袖者，雖異
J23nB135_p0681a14║趣而名號同也。吾聞浮圖未成，故裴公美為玄度之
J23nB135_p0681a15║後身千尺，像畢而僧護為僧祐道宣之前身，古今所
J23nB135_p0681a16║傳，不可誣也。宗衍禪師出自白牛，法窟中來，嗣延公
J23nB135_p0681a17║之法席，分照覺之祖焰，道行孤峻，為邦人所欽然人
J23nB135_p0681a18║但見其能集前人之大成，幻出樓觀而不知其游戲
J23nB135_p0681a19║也。政和元年八月，又詔以天寧萬壽名寺。七年三月，
J23nB135_p0681a20║遣僧慶瑫來乞文以記其事。余雖未獲覽山川之佳
J23nB135_p0681a21║氣，披華構之雄，誇然能系而為之詞也。辭曰：
J23nB135_p0681a22║群峰寶勢爭岧嶢，雲收眼寒空翠搖。靈山獨受王水
J23nB135_p0681a23║朝，跨水誰作朱飛橋？蒼官馬鬣低龍腰，谷風吹空翻
J23nB135_p0681a24║海潮，忽驚寶坊礙層霄，天花細雨紛墮飄。草衣大士
J23nB135_p0681a25║唾霧消，定力持之日劫超，太霞仙子坐可招，夜晴往
J23nB135_p0681a26║往聞吹簫。西平賢王想風標，長劍拄頤氣勇驕，擅此
J23nB135_p0681a27║興聖開前朝，宋興和氣彌宇宙，佛宮道祠恩益厚，初
J23nB135_p0681a28║以毘尼相講授，易為禪林冠江右，大鐘橫撞午梵奏，
J23nB135_p0681a29║紫金光聚世福祐，苾芻千指聚拜手。太平天子千萬
J23nB135_p0681a30║壽，切雲樓閣誰所搆？臣子淨願力成就，白牛乳犢師
J23nB135_p0681b01║子吼。虎谿嫡孫氣奇茂，學者趨之俯並首，我作銘詩
J23nB135_p0681b02║招爾後，斯文與山俱不朽。
J23nB135_p0681b03║高安城隍廟記
J23nB135_p0681b04║城隍廟者，故使君應侯廟也。應侯世高安諱瑱，陏季
J23nB135_p0681b05║政荒，天下盜起，李密起鞏，王仁德起，鄴皆稱公。李子
J23nB135_p0681b06║通起海陵，邵江海，起岐州。薛舉起金城，竇建德起河
J23nB135_p0681b07║間，皆稱王劉武周起馬邑，劉元晉起、晉安林士，弘起
J23nB135_p0681b08║豫章，皆竊尊號高安豫章屬邑也。侯時以布衣募兵，
J23nB135_p0681b09║烏合而擊之，士弘卻隱去，因嬰城固守。唐武德元年
J23nB135_p0681b10║五月甲子，唐公即帝位五年十月己巳，林士弘殄滅。
J23nB135_p0681b11║嗚呼！方是時賊兵浩如海孤，城眇如塊，微侯之忠勇
J23nB135_p0681b12║義武，則民魚肉之久矣。朝廷旌其功，授以刺史符，於
J23nB135_p0681b13║是千里親之，如仰父母。既沒，贈尚書左僕射，廟食此
J23nB135_p0681b14║邦，蓋五百年而書功烈者，詞不達意，余嘗歎息之。政
J23nB135_p0681b15║和六年九月十六日，因請福許銘廟，念文字陳陋，又
J23nB135_p0681b16║罪癈，懼瀆神聽稿成復壞者數矣。越明年二月二十
J23nB135_p0681b17║六日夜，夢有客過，余甚都雅曰：向許我詩，當以示我。
J23nB135_p0681b18║夢中問公誰氏曰：我唐人。居湖中，既覺三鼓矣，坐而
J23nB135_p0681b19║假寐，又夢理前事，旁有贊者曰：應侯君也。於是起呼
J23nB135_p0681b20║燈火，洗心為銘。銘曰：
J23nB135_p0681b21║煬帝南游江都湄，唐公集兵禱晉祠，連和突厥人戶
J23nB135_p0681b22║知，傳檄諸郡稱義師。豫章邈在江之西，殺氣熏烝喧
J23nB135_p0681b23║鼓鼙，芟民如芻救者誰？應侯忠勇英特姿，精誠貫日
J23nB135_p0681b24║如橫霓，振臂大呼老幼隨，空拳烏合當新羈。賊鋒為
J23nB135_p0681b25║卻氣少衰，守城泯默天助威，賊雖猖狂其敢窺，民甘
J23nB135_p0681b26║九死侯生之。不然蕩滌無孑遺，故宮下瞰緣錦谿。過
J23nB135_p0681b27║者肅趨不敢馳，功德之大山嶽巍，惜其粉飾無雄辭，
J23nB135_p0681b28║心許作文恨陋卑，夢中索之不呵譏，俾侮神者讀此
J23nB135_p0681b29║詩，知神威靈不可欺。
J23nB135_p0681b30║石門文字禪卷第二十一