J23nB135_p0687a01║石門文字禪卷第二十三
J23nB135_p0687a02║宋江西筠溪石門寺沙門釋德洪覺範著
J23nB135_p0687a03║門人覺慈編錄毘陵天甯法雲堂校
J23nB135_p0687a04║序
J23nB135_p0687a05║五宗綱要旨訣序
J23nB135_p0687a06║傳曰：人能自重，然後可與言學。余以謂自重者，必其
J23nB135_p0687a07║天資才全而識遠。何以知之？張子房三世相，韓、韓為
J23nB135_p0687a08║秦所滅，時年二十許，弟死不葬，袖鐵椎擊。始皇誤中
J23nB135_p0687a09║副車，走匿下邳，乃能跪履於父老。及佐高帝定天下，
J23nB135_p0687a10║漢業已成，秕糠王侯掉頭不顧，思與赤松子遊。韓信
J23nB135_p0687a11║微時，自藏於怯淮陰。少年易之，使出跨下一市大笑，
J23nB135_p0687a12║而色不怍。及為高帝大將，一軍盡驚而氣不矜，談笑
J23nB135_p0687a13║而破趙，名震天下，得亡虜而師事之。子房勇擊，始皇
J23nB135_p0687a14║而謙辭封爵。韓信智出跨下，而明師亡。虜非材，全者
J23nB135_p0687a15║能自重如是乎？邴原詣安丘孫崧學，崧以書相分，原
J23nB135_p0687a16║得書不讀曰：夫學者以智高者通書，何為哉？藏書於
J23nB135_p0687a17║家，游學四方學，成以書還，崧解不傳書之意。崧服其
J23nB135_p0687a18║敏徐曠學於太學。時沈重講授門弟子常千人，曠所
J23nB135_p0687a19║質問，數日辭去。或問其故，曰：先生所講紙上語耳若
J23nB135_p0687a20║奧境，彼所未見，尚何觀重知之？憚其能根矩，智識粹
J23nB135_p0687a21║美，不在糟粕，文遠巧妙，非止準繩，非識遠者，能自重
J23nB135_p0687a22║如是乎？吾故曰：必因其天資也。夫刻志功業，傾心名
J23nB135_p0687a23║節者，世間之學耳。若離三界，出五有者，非夢幻功業
J23nB135_p0687a24║戲劇名節可盡，而天資無張韓、邴、徐之英。余竊憂之
J23nB135_p0687a25║諸佛三昧，謂之甚微細智，麤浮心識其能至哉！菩薩
J23nB135_p0687a26║行海，謂之旋陀羅尼門，鄙陋志操其能入哉！學者之
J23nB135_p0687a27║才，如蓬芒之微，而所授之道，如萬鈞之重。雖至愚知
J23nB135_p0687a28║其不可，然猶紛然不知愧可笑也。為弟子者，心非其
J23nB135_p0687a29║師，而貌敬之；為師者，實鄙弟子，而喜授以法，上以數
J23nB135_p0687a30║相羈縻，下以諂相欺誑，慢侮法道，甚於兒戲。嗚呼！昔
J23nB135_p0687b01║清辨菩薩以芥子擊修羅窟，而隱候龍華道成，乃問
J23nB135_p0687b02║未決之事，謂今彌勒未具遍知也。辨之求師，何其難
J23nB135_p0687b03║也？達摩達恨師子尊者，不令嗣祖渡谿，見女子浣露
J23nB135_p0687b04║其足，念曰：此脛乃爾白皙耶？師子忽至曰：今日之心，
J23nB135_p0687b05║可嗣祖乎？師子之求弟子，何其審也？大法寢遠，名存
J23nB135_p0687b06║實亡，其勢則然，蓋嘗中夜起喟，為之涕零。余少游方，
J23nB135_p0687b07║所歷叢林幾半天下，而師友之間，通疏粹美者，尚多
J23nB135_p0687b08║見至精深宗教者，亦已少矣。又三十年還自海外罪
J23nB135_p0687b09║廢之餘，叢林頓衰。所謂通疏粹美者又少，況精深宗
J23nB135_p0687b10║教者乎？百丈法度更革略盡輒波及綱宗之語言，如
J23nB135_p0687b11║雲門綱宗偈曰：康氏圓形滯不明，魔深虛喪擊寒冰。
J23nB135_p0687b12║鳳翥已飛霄漢去，晉鋒八博擬何憑？雲門非苟然作
J23nB135_p0687b13║也，而昧者無地，寄其意識，輒易以循。其私曰：晉鋒八
J23nB135_p0687b14║法，審如易者之意，則康氏圓形，魔深虛喪，又何義哉？
J23nB135_p0687b15║洞山渡水見影，偈曰：切忌從他覓，迢迢與我疏。吾今
J23nB135_p0687b16║獨自往，處處得逢渠。渠今正是我，我今不是渠。應須
J23nB135_p0687b17║與麼會，方始契如如。其言契如如，但一文殊無二文
J23nB135_p0687b18║殊，故曰渠今正是我，我今不是渠，旨甚明白，而昧者
J23nB135_p0687b19║易之曰：渠今不是我，我今不是渠。遂令血脈斷絕，豈
J23nB135_p0687b20║曹洞旨趣乎？仰山臨終付法偈曰：一二二三子，平目
J23nB135_p0687b21║復仰視，兩口無一舌，即是吾宗旨。兩口無一舌。溈山
J23nB135_p0687b22║之牛，一身兩號之意，而昧者易之曰：兩口一無舌。審
J23nB135_p0687b23║如易者之言則是共功時功尚何論哉？臨濟付法偈
J23nB135_p0687b24║曰：沿流不止問如何，真照無邊說似他。離相離名人
J23nB135_p0687b25║不稟，吹毛用了急須磨。吹毛劍也，用即磨之，意不欲
J23nB135_p0687b26║犯鋒耳，而昧者易之，急還磨旨，趣安在哉？而以之不
J23nB135_p0687b27║疑，可謂陋哉！獨法眼未遭更易行，恐不免耳。昔阿難
J23nB135_p0687b28║聞誦佛偈曰：若人生百歲，不識水潦鶴，未若生一日，
J23nB135_p0687b29║而得決了知。謂曰：吾從佛所聞異於是？應曰：不善諸
J23nB135_p0687b30║佛機，非水潦鶴也。誦者告其師，師應曰：阿難耄矣，所
J23nB135_p0687c01║記錯謬。夫諸佛機久而尚為水潦，鶴豈渠今正是我，
J23nB135_p0687c02║我今不是。渠不作梁武喧爭之語，晉鋒八博，不作右
J23nB135_p0687c03║軍草書乎？因編五宗機緣以授學者，使傳誦焉。
J23nB135_p0687c04║華嚴同緣序
J23nB135_p0687c05║余聞一切眾生識種，皆具十法界性，謂佛、菩薩、緣覺、
J23nB135_p0687c06║聲聞、四聖，天、人、傍生、餓鬼、地獄、阿脩羅六，凡是十種
J23nB135_p0687c07║性本無性，隨所熏起，任運成就。有人於此為諸人等，
J23nB135_p0687c08║談無上道解脫知見，一切眾生皆證圓覺，則識性熏
J23nB135_p0687c09║發佛種。如是乃至為諸人等談不義語，毀謗三寶一
J23nB135_p0687c10║切障道之法，則識性熏發惡道種。是故如來世尊每
J23nB135_p0687c11║謂眾曰：善男子！善知識者，是汝等最大因緣，能令汝
J23nB135_p0687c12║輩明見佛性，離苦成道，事彼知識，不惜身命。又菩薩
J23nB135_p0687c13║願力，願與眾生，為不請友，其所立誓，惟欲眾生悟心
J23nB135_p0687c14║成佛。然諸眾生自棄自賤，貪戀生死，飄流諸趣，不能
J23nB135_p0687c15║逢遇。善知識善友，如萬頃波尋一瓦礫。今惠臻道人，
J23nB135_p0687c16║欲以是毘盧藏微塵章句不思議妙義，結萬人同觀
J23nB135_p0687c17║看，其設心欲熏發一切眾生佛乘之種，是其願力，為
J23nB135_p0687c18║不請友，而我大眾同得值遇。譬如盲龜值浮木孔，當
J23nB135_p0687c19║生難遭之想，起增上善心，使易成就。俟其畢作，為卵
J23nB135_p0687c20║塔書，萬人名各，藏於塔中虛空可殞，而此願力如爍
J23nB135_p0687c21║迦羅，惟願剎剎塵塵證明我說。嗚呼！六道以憂畏，飢
J23nB135_p0687c22║餓之火所逼燒，尚不聞有佛安得聞經哉？唯人道一
J23nB135_p0687c23║切成就。既已見佛，又復聞經而不請友，曲折誘導，更
J23nB135_p0687c24║復惰慢，作跛驢心，是真自棄。凡我見前法界性侶，幸
J23nB135_p0687c25║同進道惠臻，道行高潔，而飽叢林受持願力久矣成
J23nB135_p0687c26║熟，是故今同。普告大眾：是日已過，命亦隨減。唯加鞭
J23nB135_p0687c27║此道，是真知恩。政和五年二月十九日書。
J23nB135_p0687c28║洪州大寧寬和尚語錄序
J23nB135_p0687c29║但識綱宗，本無寔法。又曰：若以寔法與人，土亦難消。
J23nB135_p0687c30║巖頭說法，指人甚要，而語不煩，亦何嘗鉤章棘句，險
J23nB135_p0688a01║設詐隱，務為玄妙哉？故其得友如雪峰，有子如羅山，
J23nB135_p0688a02║於生死之際，如洞視戶庭，未嘗留情。近世叢林失其
J23nB135_p0688a03║淵源，以有思惟心，爭求寔法，唯其以是為宗也。故高
J23nB135_p0688a04║則妄見勝妙之境，下則波為世諦流布而綱宗喪矣。
J23nB135_p0688a05║余猶及見前輩能言老黃龍同時所游從，有若楊岐
J23nB135_p0688a06║會、翠巖真、大寧寬，皆一時號明眼。而會與真所得法
J23nB135_p0688a07║子照映江左，語言布寰宇，獨寬公少見機緣。有石門
J23nB135_p0688a08║宗杲上人，抗志慕古，俊辯不群，遍遊諸方，得此錄。讀
J23nB135_p0688a09║之而喜曰：雖無老成，尚有典刑。此語老宿典刑也，其
J23nB135_p0688a10║可使後學不聞乎？即唱衣缽，從余求序，其所以命工
J23nB135_p0688a11║刻之。嗚呼！杲之嗜好，可謂與世背馳。彼方尊事大名
J23nB135_p0688a12║譽者，傳授其語，而杲獨取百年物故老僧之語欲以
J23nB135_p0688a13║誇學者，不亦迂乎？雖然，會有賞音者耳。
J23nB135_p0688a14║臨平妙湛慧禪師語錄序
J23nB135_p0688a15║傳曰：雖無老成，尚有典刑典刑，且次之則老成，蓋前
J23nB135_p0688a16║人所甚貴也。又曰：惡夫碔砆之亂，玉則似之而非者，
J23nB135_p0688a17║又其所甚疾也。貴老成疾，似之而非者，一人之情，千
J23nB135_p0688a18║萬人之情是也。近世禪學者之弊，如碔砆之亂玉，枝
J23nB135_p0688a19║詞蔓說似辯博，鉤章棘句似迅機，苟認意識似至要，
J23nB135_p0688a20║懶惰自放似了達。始於二浙熾於江淮，而餘波末流
J23nB135_p0688a21║滔滔汩汩於京洛。荊、楚之間，風俗為之一變，識者憂
J23nB135_p0688a22║之。俄有叢林老成者，嶄然出於東吳，說法於錢塘。諸
J23nB135_p0688a23║方衲子，願見爭先。川輸雲委於座下，法席之盛，無愧
J23nB135_p0688a24║圓照大通。於是天子聞其名，驛召至京師，住大相國
J23nB135_p0688a25║寺智海禪院。是謂妙湛禪師慧公未嘗貶剝，而諸方
J23nB135_p0688a26║屈伏，不動聲氣，而萬僧讓雄。彼似之而非者，不攻而
J23nB135_p0688a27║自破。如郭中令之單騎見虜，孔北海之高氣讋魏，以
J23nB135_p0688a28║其荷負大法，故稱法窟龍象；以其搏噬邪解，故稱宗
J23nB135_p0688a29║門爪牙也。余與禪師游舊，且少相好，不見之二十年。
J23nB135_p0688a30║宣和三年十月初吉，有仲懷禪者過余湘上出，其示
J23nB135_p0688b01║徒語，為示昔蓮花為聰道者作禮曰：雲門兒孫猶在。
J23nB135_p0688b02║余則以手加額望，臨平呼曰：豈雪竇顯公復為吳人
J23nB135_p0688b03║說法乎？何其似之多也！
J23nB135_p0688b04║僧寶傳序
J23nB135_p0688b05║曹谿之道，至南嶽石頭、江西、馬祖而分為兩宗雲門
J23nB135_p0688b06║曹洞、法眼皆宗於石頭，臨濟、溈仰皆宗於馬祖。天下
J23nB135_p0688b07║叢林號為五家宗派。嘉祐中達觀曇穎禪師，嘗為五
J23nB135_p0688b08║家傳略，其世系入道之緣，臨終明驗之效，但載其機
J23nB135_p0688b09║緣語句而已。夫聽言之道以事觀，既載其語言，則當
J23nB135_p0688b10║兼記其行事，因博採別傳遺編，參以耆年宿衲之論
J23nB135_p0688b11║增補之。又自嘉祐至政和之初，雲門、臨濟兩宗之裔，
J23nB135_p0688b12║卓然冠映諸方者，特為之傳。依倣史傳，各為贊辭，統
J23nB135_p0688b13║八十有一人，分為三十卷，書成於湘西之南臺。宣和
J23nB135_p0688b14║五年正月八日，伏遇判府安撫大學，降貴令辰，繕寫
J23nB135_p0688b15║呈獻，仰祝台筭，許旌陽白日仙去。天詔書曰：赦汝不
J23nB135_p0688b16║事先祖之罪，佳汝施藥咒水之功。夫施藥咒水，期於
J23nB135_p0688b17║活人者也。活人而能致飛仙，況壽考乎？余觀安撫大
J23nB135_p0688b18║學，其牧民臨政，皆得佛法之至要，和而為生，威而為
J23nB135_p0688b19║殺，生殺皆以活人為本。嘗生瀏陽囚徒十有二人於
J23nB135_p0688b20║死中，佛法之見於和者也，戮一賀文，而億萬生齒安
J23nB135_p0688b21║堵。佛法之見於威者也，其妙用活人之功，較之旌陽，
J23nB135_p0688b22║殆相萬矣。惟其得法之淵源，實出於圓照本禪師，而
J23nB135_p0688b23║不可誣也。故余特以禪書為獻，伏冀燕閒之暇，少賜
J23nB135_p0688b24║披覽，豈勝幸甚。
J23nB135_p0688b25║嘉祐序
J23nB135_p0688b26║禪師諱契嵩，字仲靈，藤州人也。少從洞山聰禪師遊
J23nB135_p0688b27║出世湖山，乃嗣其法。其道微妙，而末法學者器近而
J23nB135_p0688b28║不能曉悟，而公亦不肯少低其韻以俯循其機，因歎
J23nB135_p0688b29║曰：吾安能圓鑿以就方柄哉？聞之聖賢所為，得志則
J23nB135_p0688b30║行其道，否則言而已。言之行由是為萬世法，使天下
J23nB135_p0688c01║學者識度修明，遠邪林而遊正塗，則奚必目擊而受
J23nB135_p0688c02║之謂已之出邪？即閉關著書，以攻正祖宗所以來之
J23nB135_p0688c03║之跡為十二卷。又別定祖圖書成攜之京師，因內翰
J23nB135_p0688c04║王公素獻之，仁宗皇帝又為書先焉。上讀至呂固為
J23nB135_p0688c05║道，不為名，為法不為身，歎愛其誠，旌以明教。大師賜
J23nB135_p0688c06║其書，入藏書。既送中書，時魏國韓公琦覽之，以示歐
J23nB135_p0688c07║陽文忠公。公方以文章自任，以師表天下，又以護宗
J23nB135_p0688c08║不喜吾道見其文，謂魏公曰：不意僧中有此郎邪？黎
J23nB135_p0688c09║明當一識之。公同往見文，忠與語，終日遂大喜。由是
J23nB135_p0688c10║公名振海內，遂買舟東下，居永安精舍而歸老焉。公
J23nB135_p0688c11║雖於古今內外之書，無所不讀。至於安危治亂之略，
J23nB135_p0688c12║當世同人，少見其比，而痛以律。自律其身，其學端誠，
J23nB135_p0688c13║為歸宿之地而慕梁惠，約之為人以其學，校其所為，
J23nB135_p0688c14║未見少差。其考正命分於賢聖出處之際，尤為詳正
J23nB135_p0688c15║觀學者循奇巧而不知本也，乃作壇經贊亡孝背義，
J23nB135_p0688c16║又循養其欲也。乃作孝篇十二章。士大夫不顧名實，
J23nB135_p0688c17║多是已非他，乃作輔教編學者，苟合自輕，不貴尚以
J23nB135_p0688c18║修德也。乃題遠公影堂，記其所慕也。乃作茨堂序，因
J23nB135_p0688c19║風俗山川之勝，欲以拋擲其才力，以收景趣。乃作武
J23nB135_p0688c20║林志，至於長詩贊而已，殆所謂太山之一毫芒耳。公
J23nB135_p0688c21║終於湖山而火化不壞者六物，天下聞其風者為之
J23nB135_p0688c22║首東長想。嗚呼！一匹夫雲行鳥飛天地之間，視萬乘
J23nB135_p0688c23║之尊，其天地之遠也。顧巨公貴人雲泥之異也，而一
J23nB135_p0688c24║旦以其所為之書，獻天子為之動容，天下靡然，向其
J23nB135_p0688c25║風而卒能酬其志，豈非其所自信修誠之效歟？後之
J23nB135_p0688c26║學者，讀其書，必有掩卷而三歎者也。元符元年中秋
J23nB135_p0688c27║日高安某序。
J23nB135_p0688c28║陳尊宿影堂序
J23nB135_p0688c29║陳尊宿者，斷際禪師之高弟也。嘗庵於高安之米山，
J23nB135_p0688c30║以母老於睦，遂歸編蒲，屨售以為養，故人謂之陳睦
J23nB135_p0689a01║州。臨濟至黃檗，眾未有知之者，而公獨先知之。嘗指
J23nB135_p0689a02║似斷際曰：大黃之門，必此兒也。雲門祕傳於公，人所
J23nB135_p0689a03║知之，而公更使謁雪峰曰：當嗣之。不然，吾道終不振
J23nB135_p0689a04║矣。雲門、臨濟，能不忘其言，故宗一代天下，古今依此
J23nB135_p0689a05║以揚聲，其德澤方進未艾也。夫二子方其匿耀也，其
J23nB135_p0689a06║施為未有以異於人，而卒不能逃公之言何也？古之
J23nB135_p0689a07║人篤聞其信已，故其處心也。公惟其公，是以自知之
J23nB135_p0689a08║審，而知人之詳也。今之世雖有通人遠才，不小同己，
J23nB135_p0689a09║則橫議疾之，不掩則謗之而已。通人遠才，固自負而
J23nB135_p0689a10║群小。又工於為謗，宜乎其贅隅於世也。而庸下之徒，
J23nB135_p0689a11║能阿其所好，故爭厚恩之環目遲以為嗣庸下者，固
J23nB135_p0689a12║欲顯於人而好名者，素快同於己，宜乎其豐隆於時
J23nB135_p0689a13║也。吾行四方有年矣，見此種人何限，而恬然不知怪
J23nB135_p0689a14║世衰道微，一至於此，使其聞公之風，見公之像，其何
J23nB135_p0689a15║以施眉目耶？嗚呼！期臨濟，必大黃檗之門，而其嗣方
J23nB135_p0689a16║大，盛知人之詳也。祝雲門，嗣雪峰，庶未其詰，自知之
J23nB135_p0689a17║審也。傳曰：知人則哲，自知則明。吾於睦州公見之矣。
J23nB135_p0689a18║公之影堂，在高安南之四十里，所謂米山者也。
J23nB135_p0689a19║昭默禪師序
J23nB135_p0689a20║李北海以字畫之，工而世多法其書。北海笑曰：學我
J23nB135_p0689a21║者拙，似我者死。當時之人，不知其言有味，余滋愛之。
J23nB135_p0689a22║蓋學者所貴，貴其知意而已。至於蹤蹟繩墨，非善學
J23nB135_p0689a23║者也，豈特世間之法為然？出世間法亦然。黃檗運公，
J23nB135_p0689a24║師事百丈大智禪師，而迅機大用，每凌壓之。百丈固
J23nB135_p0689a25║嘗歎曰：見與師齊，減師半德；見過於師，方堪傳授。玄
J23nB135_p0689a26║沙備師從雪峰真覺禪師最久備，遂為談根門，無功
J23nB135_p0689a27║幻生幻生法門，其論皆揭佛祖之奧。雪峰亦嘗撫其
J23nB135_p0689a28║背曰：豈意衰暮聞此妙法，汝再來人也，吾所不及。然
J23nB135_p0689a29║雪峰、百丈之道益尊，而黃檗玄沙得為的嗣初，未嘗
J23nB135_p0689a30║印脫其語言順朱其機，因以欺流俗，此道寂寥久矣。
J23nB135_p0689b01║乃今於黃龍清禪師見之，公為晦堂老人侍者，而名
J23nB135_p0689b02║聲已鬧，聞叢林其超情獨脫之論，無師自然之智，當
J23nB135_p0689b03║機密用，人不敢觸其鋒，雖晦堂唯知加敬而已。雙井、
J23nB135_p0689b04║徐禧德占、黃庭、堅魯，直此兩翁，世所謂人中龍也。往
J23nB135_p0689b05║來山中與公語，未嘗不屈折咨嗟，以為不及。以故天
J23nB135_p0689b06║下士大夫悅慕願見，想望風采。公名惟清，自號靈源
J23nB135_p0689b07║叟。世為洪州武寧陳氏子。童子時誦書，日數千言，伊
J23nB135_p0689b08║吾上口，有異比丘過書。肆見之，引其手熟視大驚，勸
J23nB135_p0689b09║其父母使出家，公即忻然往依高居。某為師幾何，為
J23nB135_p0689b10║僧受具足戒，即起遊方。初謁法安禪師，欲傾心受法。
J23nB135_p0689b11║法安曰：子他日洗光，佛日照耀，末運苦海，法船也。一
J23nB135_p0689b12║壑豈能畜汝行矣？無自滯。公因遍歷諸方，晚歸晦堂。
J23nB135_p0689b13║久之，初，開法於舒州之太平衲子，雷動雲合而至，未
J23nB135_p0689b14║嘗謹規矩，而人人自肅，江淮叢林號稱第一。洪州轉
J23nB135_p0689b15║運使王公桓迎公歸黃龍，欲以繼晦堂老人。未幾，晦
J23nB135_p0689b16║堂化去，公亦移病，乃居昭默堂，宴坐一室，頹然人莫
J23nB135_p0689b17║能親疏之，然見之者，皆各得其懽心。至於授法鉗椎
J23nB135_p0689b18║鍛煉，則學者如菸菟視水車，然莫知罅隙。其提唱議
J23nB135_p0689b19║論初不許學者傳錄有得其片言隻句者，甚於獲夜
J23nB135_p0689b20║光照乘然。余於公為法門昆弟，氣宇英特，慎許可獨
J23nB135_p0689b21║首肯，余可以荷擔大法。頃於山中，日有異聞。嘗曰：今
J23nB135_p0689b22║之學者，多不脫生死者，正坐偷心不死耳，然非學者
J23nB135_p0689b23║過也。如漢高帝詔韓信以殺之，信雖死，而其心果死
J23nB135_p0689b24║乎？今之宗師，為人多類，此古之道人，於生死之際，遊
J23nB135_p0689b25║戲自在者，已死卻偷心耳。如侯景兵至建鄴，武帝御
J23nB135_p0689b26║大殿見之，神色不變，軟語撫慰，而侯景汗下不敢仰
J23nB135_p0689b27║視。退謂人曰：蕭公天威逼人，吾不可以再見也。侯景
J23nB135_p0689b28║固未嘗死，而其心已滅，絕無餘矣。古之宗師，為人多
J23nB135_p0689b29║類此吾觀今諸方說法者，鉤章棘句，爛然駭人，正如
J23nB135_p0689b30║趙昌畫花，寫生逼真，世傳為寶，然終非真花耳。其應
J23nB135_p0689c01║機引物以曉，人皆類此。大觀三年秋，余以弘法嬰難。
J23nB135_p0689c02║越明年春，病臥獄中，公之的子德逢上人以書抵余
J23nB135_p0689c03║曰昭默。病遂有書付禪師，使人不能候而去，余矍然
J23nB135_p0689c04║而起坐念。公平生奇德美行，恐即死後世莫得以聞，
J23nB135_p0689c05║故為疏其略，以授逢使。往謁道鄉居士求文，刻石於
J23nB135_p0689c06║山中，以傳信後世云。大觀四年正月二十五日，石門
J23nB135_p0689c07║某序。
J23nB135_p0689c08║潛庵禪師序
J23nB135_p0689c09║法道東來授受之際，必因師弟子之賢，苟非其人，道
J23nB135_p0689c10║不虛行。如雲起而龍隨，鶴鳴而子和。其周旋之久，機
J23nB135_p0689c11║緣之著，而特以侍者稱者，如鳥窠之有會。通南陽有
J23nB135_p0689c12║應真，趙州有文，遠南院有守廓慈明，有海善，翠巖有
J23nB135_p0689c13║慕哲而黃龍有公。公諱清涼，洪州新建鄧氏子，世力
J23nB135_p0689c14║田。幼超，卓短小精悍去，依洪崖法智為童子。年二十
J23nB135_p0689c15║一落髮，受具足戒。時武泉常寶峰，月雲居舜，道價壓
J23nB135_p0689c16║叢林，公遊三老間，皆蒙器許而疑，終未決。謁黃龍南
J23nB135_p0689c17║禪師，南曰：昔洞山見雲門，門問：近離甚處？云：查渡。夏
J23nB135_p0689c18║在何處？曰：湖南報慈。曰：幾時離八月二十五？云：放汝
J23nB135_p0689c19║三頓棒。公聞之大驚。南公又曰：洞山又問：適來祗對，
J23nB135_p0689c20║有何過而蒙賜棒？門云：飯袋子！江西、湖南便恁麼去。
J23nB135_p0689c21║商量公大笑。南公問：何笑？對曰：笑者黃面浙子憐兒
J23nB135_p0689c22║不覺醜耳。自是容為入室。父子言論久，即令坐于旁，
J23nB135_p0689c23║去遊南嶽。時先雲庵方出溈山，與公復造積翠，公為
J23nB135_p0689c24║侍者七年。南公歿，隱跡西山西山，有惠嚴院僧死屋
J23nB135_p0689c25║無像設露坐，公見而喟曰：古人斫山開基，致無為有
J23nB135_p0689c26║忍懷不舉哉！乃求居以修完之。不五年，而殿閣崇成
J23nB135_p0689c27║百具鼎新，即棄去，遊廬山南康太守徐公聞名延居
J23nB135_p0689c28║南山清隱寺，寺在大江之北面揖廬山。公門風孤峻，
J23nB135_p0689c29║學者皆望崖而退，以故單丁住山十有八年。元符二
J23nB135_p0689c30║年秋，余與弟希祖自南昌舟而東下，訪之，晨香夕燈，
J23nB135_p0690a01║升堂說法，如臨千眾，而叢林所服玩者，莫不具時時
J23nB135_p0690a02║钁地處置為余言。先師初事栖賢諟、泐潭澄，更二十
J23nB135_p0690a03║年，宗門奇奧，經論要妙，莫不貫穿。及因文悅以見慈
J23nB135_p0690a04║明，則一字無用。設三關以驗天下禪者，而禪者如葉
J23nB135_p0690a05║公畫龍。龍見即怖余曰：每疑三關語，垂示平易，而人
J23nB135_p0690a06║以為難，何也？公曰：眾生為解礙菩薩，未離覺大智，如
J23nB135_p0690a07║文殊師利，欲問空王佛義，即遭擯出，以其墮艱難故
J23nB135_p0690a08║起現行耳。嗚呼！自墮艱難，故起現行學者大病，如人
J23nB135_p0690a09║開眼尿床，平地喫攧。然今化去三十年，猶有悟其旨
J23nB135_p0690a10║者，不無損益也。有僧衣十有二年，公舉令住淨眾寺，
J23nB135_p0690a11║辭行，謂曰：汝雖在此費，歲月實不識吾家事，儻嗣法
J23nB135_p0690a12║當不以世俗欺誑為心。其人乃嗣翠巖機焉。南昌隱
J23nB135_p0690a13║君子潘延之與為方外友延之，迎歸西山，而州郡文
J23nB135_p0690a14║爭命居天寧，衲子方雲趨座下，一時名士摳衣問道，
J23nB135_p0690a15║公以目疾隱居龍興寺房戶外之屨亦滿。上藍忠禪
J23nB135_p0690a16║師雲蓋智公之子，於公為叔姪，移公居寺之東堂，事
J23nB135_p0690a17║之如其師，叢林高其誼。余政和四年冬，證獄太原拴
J23nB135_p0690a18║縛在旅邸，人諱見之，而公冒雨步至，撫慰為死訣。明
J23nB135_p0690a19║年南歸，幸復見之。軒渠笑曰：吾不意，乃復見子公壽
J23nB135_p0690a20║八十四，目盲復明。此其精敏於道志，願叢林所致。嗚
J23nB135_p0690a21║呼！佛法寢遠，壞衣瓦器之，人亦有侈欲為人師者，爭
J23nB135_p0690a22║慕華構，便軟暖。公獨舉頹壞而新之，爭欲致弟子不
J23nB135_p0690a23║問智愚欲出門下，而公獨精粗之，爭欲坐八達衢頭
J23nB135_p0690a24║以自賣其道。而公獨居荒遠，以自珍之爭好，勢利惡
J23nB135_p0690a25║醜，而公獨犯眾惡，自信而力行之。每謂弟子曰：無事
J23nB135_p0690a26║外之理，理外之事。觀其措置，豈其真然之者耶？
J23nB135_p0690a27║定照禪師序
J23nB135_p0690a28║達磨之道六傳而至曹谿，自曹谿派而為江西、石頭。
J23nB135_p0690a29║二宗既昭天下學者翕然從之，由二宗以列為五家，
J23nB135_p0690a30║于今唯臨濟、雲門為特盛洞山悟本，禪師機鋒豎亞
J23nB135_p0690b01║而出，年代寢遠，惜其無傳。元豐中，有大長老道楷者，
J23nB135_p0690b02║赫然有聲于京洛間，問其師承，乃投子青華嚴嫡嗣
J23nB135_p0690b03║青公為大陽真子，蓋洞山七世玄孫也。大觀元年，京
J23nB135_p0690b04║師大法雲寺虛席，有司以公有道行請于朝，願令繼
J23nB135_p0690b05║嗣住持奉聖旨可其請。未幾，開封大尹。李孝壽表公
J23nB135_p0690b06║談以禪學，卓冠叢林，宜有以褒顯之，即賜紫方袍，號
J23nB135_p0690b07║定照禪師。左璫持詔至法雲楷，謝恩已，乃為表辭曰：
J23nB135_p0690b08║伏蒙聖慈，特差彰善閣，祇候譚禎，賜臣定照禪師號
J23nB135_p0690b09║及紫衣牒二道臣戴睿恩已，即時焚香升座，仰祝聖
J23nB135_p0690b10║壽。伏念臣行業迂疏，道力綿薄，嘗發誓願，不受利名，
J23nB135_p0690b11║堅持此志，積有歲年，庶幾如此。僧道後來，使人專意
J23nB135_p0690b12║佛法，今雖蒙異恩，若遂忝冒，則自違素願，何以教人？
J23nB135_p0690b13║豈能仰稱陛下所以命臣住持之意，所有前件恩牒，
J23nB135_p0690b14║不敢祇受。伏望聖慈，察臣愚悃，非敢飾辭，特賜允俞。
J23nB135_p0690b15║臣沒齒行道，上報天恩。上閱之，以付李孝壽躬往諭
J23nB135_p0690b16║朝廷旌善之意，而楷執拗不回。開封府尹，具以其事。
J23nB135_p0690b17║聞上大怒，收楷送大理。寺吏知楷忠誠，而適批逆鱗
J23nB135_p0690b18║有憐之之意，問曰：長老枯悴有病乎？楷曰：無之。吏曰：
J23nB135_p0690b19║有疾則免刑配。楷曰：平時有疾，今實無，豈敢藉疾僥
J23nB135_p0690b20║倖，聖朝欲脫罪譴耶？吏歎息久之，竟就刑縫掖其衣，
J23nB135_p0690b21║編管緇州都城，道俗觀者如市，皆為之流涕，而楷神
J23nB135_p0690b22║和氣平，安步而去。如平日至緇州，僦屋以居，而四方
J23nB135_p0690b23║衲子爭奔隨之，接武于道。嗟乎！禪師粹然一出，支洞
J23nB135_p0690b24║山已頹之綱道，顯著于時矣。而聖朝方以道治天下，
J23nB135_p0690b25║海內肅清，旌表有德天時人事適相偶，如此而楷獨
J23nB135_p0690b26║罹此，禍可疑也。夫豈斯道疑，獨間關至此卒不能以
J23nB135_p0690b27║振興之耶？抑亦夙殃成就，緣會如是耶？聞之者莫不
J23nB135_p0690b28║長喟。余因疏其事，以授嘗識禪師者，使學者知道固
J23nB135_p0690b29║如是而視欲勝天滅命者，可以發一笑也。
J23nB135_p0690b30║邵陽別胡強仲序
J23nB135_p0690c01║多言乃致禍器，滿苦不密。人有兩三心，安能合為一
J23nB135_p0690c02║河壞螘孔端山隤有黿穴，生存多所慮，長寢萬事畢。
J23nB135_p0690c03║此孔北海臨終時詩也，而其意乃若自悔。何也？教汝
J23nB135_p0690c04║為惡邪？則惡不可為教；汝為善耶？則我平生未嘗為
J23nB135_p0690c05║惡。此范滂臨刑語其子之辭也，而其意乃若自疑，何
J23nB135_p0690c06║也？徐有功方視事，吏泣白曰：有詔公當棄市有功，置
J23nB135_p0690c07║筆安步而去。曰：豈我獨死，而諸人長不死乎？三坐大
J23nB135_p0690c08║辟，當死不憂三赦之不喜，其明見自性不悔不疑，而
J23nB135_p0690c09║卒以榮名終。吾聞成就世出世間法，特一切能捨耳。
J23nB135_p0690c10║有功其亦知此乎？余學出世間法者也，辭親出家，則
J23nB135_p0690c11║知捨愛；遊方學道，則能捨法；臨生死禍福之際，則當
J23nB135_p0690c12║捨情。頃因乞食來遊人間，與王公大人遊意，適忘返
J23nB135_p0690c13║坐，不遵佛語，得罪至此。重賴天子聖慈不忍置之死
J23nB135_p0690c14║篆面鞭背投之海。南平生親舊之在京師者，皆唾聞
J23nB135_p0690c15║諱見雲散鳥驚，獨吾友強仲姁嫗守護如事。其親自
J23nB135_p0690c16║出開封獄，冒犯風雪，繭足相隨，三千餘里而至，邵陽
J23nB135_p0690c17║猶不忍去。嗚呼！臂三折而知醫，閱人多而曉相，事更
J23nB135_p0690c18║疑危而識交態，有交如子，何必多為？然強仲每見余
J23nB135_p0690c19║蓬頭垢污，在束縛中，飲食談笑如平日言涕俱出曰：
J23nB135_p0690c20║子殆不知世間有恥辱憂患乎？抑真石肝鐵腸也。余
J23nB135_p0690c21║笑曰：死可避乎心外，無法以南北。論中外，則謂之失
J23nB135_p0690c22║宗；以僧俗議優劣，則謂之迷旨失宗。迷旨前聖所呵，
J23nB135_p0690c23║吾方以法界海慧照了諸相，猶如虛空大千沙界特
J23nB135_p0690c24║空華耳，何暇置朱崖於胸次哉？強仲高義密行追配
J23nB135_p0690c25║古人宜若知此子持此語，為我謝鄉里故人。此去死
J23nB135_p0690c26║生一決死不失為谷泉；脫或無恙，尚不失為車中王
J23nB135_p0690c27║尼。他日綠錦江頭相見，追惟今日，則尚可軒渠一笑
J23nB135_p0690c28║也。政和元年十二月十九日，海南逐客某序。
J23nB135_p0690c29║送強仲北遊序
J23nB135_p0690c30║洛生郭，玉得程高，方脈六微之技，陰陽不測之術。漢
J23nB135_p0691a01║和帝時為大醫王，多有應效性仁愛雖賤如廝養，必
J23nB135_p0691a02║盡其心力而醫貴人，時或不愈。帝使貴人衣廝養服，
J23nB135_p0691a03║問醫輒效問狀對曰：醫之為言意也，腠理至微，隨氣
J23nB135_p0691a04║用巧，針石之間，毫芒則垂存。神於心手之際，可得解，
J23nB135_p0691a05║不可得言也。夫貴者以高顯臨臣，臣以怖懾承之，其
J23nB135_p0691a06║為難也有四焉，自用意而不任臣一也；將身不謹二
J23nB135_p0691a07║也；骨節不能使藥三也；好逸惡勞四也。針有分寸，時
J23nB135_p0691a08║有破漏，重以恐懼之心，加以裁慎之志。臣意且猶不
J23nB135_p0691a09║盡，何有於病哉？此其所以不愈也。嗟乎！人之理患不
J23nB135_p0691a10║能知之，知之患不能行之，觀玉所論甚明，而竟不能
J23nB135_p0691a11║用，雖得之，亦失之之謂也。玉蓋所謂有技之醫，非有
J23nB135_p0691a12║道之醫也。有道之醫，如庖丁之解牛，但見其理，不見
J23nB135_p0691a13║其全牛也。如孫武之誅二隊長，但見其法，不見吳之
J23nB135_p0691a14║寵姬也。吾友強仲少任俠喜，立奇節，赴人之急難，義
J23nB135_p0691a15║形於色慕。太史子義，王義方之為人。中年學道一飯，
J23nB135_p0691a16║奉身為伊蒲塞之行，雖摧縮鋒角，而劇談滑稽，每每
J23nB135_p0691a17║絕倒，坐客強仲，蓋寓於技，以游人間世者也。而喜醫
J23nB135_p0691a18║貴人聞強仲跫然足音，即其疾，不辭而去。余嘗問之，
J23nB135_p0691a19║對曰：吾治貴人有三易：方視其疾以投藥，不知有富
J23nB135_p0691a20║貴如承蜩也，不以天下易蜩之翼一也。貴人必聰明
J23nB135_p0691a21║可曉，以避就之，理二也。且吾期於活人，而非事於名，
J23nB135_p0691a22║一醉之外無所恤三也。玉以四難自藏而強仲以三
J23nB135_p0691a23║易自顯，殆所謂有道之醫也。王城貴人之都會強仲
J23nB135_p0691a24║往遊焉。明年，山林間聞京師有異人，能生人於死中，
J23nB135_p0691a25║如秦越人華佗者必強仲也。
J23nB135_p0691a26║送李仲元寄超然序
J23nB135_p0691a27║余至海南留瓊山，太守張公憐之，使就雙井養病，在
J23nB135_p0691a28║郡城之東北隅，東坡北渡。嘗遊愛泉，相去咫尺，而異
J23nB135_p0691a29║味為名，其亭曰炯酌，且賦詩而去。其旁有堂名曰疏
J23nB135_p0691a30║快渠渠高深吞風。吐月堂之後，有軒名曰俱清，倚欄
J23nB135_p0691b01║東望，山海之勝，一覽而盡得之。太守又構庵于後，其
J23nB135_p0691b02║名至遠，余既居之，乞橄欖于旁舍，判荔樹於沙岸作
J23nB135_p0691b03║詩。其略曰：整藍乞橄欖，斷樹判荔枝。日昨東坡羹，有
J23nB135_p0691b04║佳客至饌山谷豆腐以餉之。崇寧寺有經可借，郡有
J23nB135_p0691b05║書萬卷，太守使監中之。余時乞食于市，作息之餘，發
J23nB135_p0691b06║首楞嚴之義以為書，他日以寄吾弟。祖超然使知余
J23nB135_p0691b07║雖困窮於萬里，不能忘道也。仲元將渡海，不欲更作
J23nB135_p0691b08║書，如到京為我一至天寧見因覺先為余錄之以寄
J23nB135_p0691b09║超然且發萬里一笑。
J23nB135_p0691b10║夢徐生序
J23nB135_p0691b11║余竄朱崖三年，既蒙恩澤釋放。政和三年十一月十
J23nB135_p0691b12║九日，自瓊州登邁北渡將登舟，有兩男子來附載佐
J23nB135_p0691b13║舟者識之曰：此泉州徐五叔兄弟也。往來廉廣，歸宿
J23nB135_p0691b14║於瓊，以販檳榔為業，且見之二十年矣。遂與俱載曉
J23nB135_p0691b15║渡三合流，無恐，未及雷州，岸次日北風不可進，乃定
J23nB135_p0691b16║石留赤岸。半月日，以一掬米轉手送徐生為營炊。余
J23nB135_p0691b17║時時弄筆硯，又臥看左傳，徐生默坐，久之則去。十二
J23nB135_p0691b18║月五日，風自南至天海，在中日出瑩碧間，舟行如鏡
J23nB135_p0691b19║面。未及晡，抵廉州，對岸館於蜑叟之舍。徐生盡以其
J23nB135_p0691b20║販具付偕載者，使自至，廉收米曰：此吾女兄之子也。
J23nB135_p0691b21║道人脫死地，萬里獨行，庸詎知無意外憂乎？願護送
J23nB135_p0691b22║歸筠即為買馬顧力，步隨余走七十驛，而至南嶽方
J23nB135_p0691b23║廣寺。余曰：子可還此山，吾家也。衲子皆故，人雖至筠，
J23nB135_p0691b24║無以異此。徐生固請一到高安，累日不去，已而曰：道
J23nB135_p0691b25║人樂居此則可。乃拜辭問所欲，曰：止求舟中臥讀之
J23nB135_p0691b26║書。余曰：此春秋左傳處處有之曰：第與我耳。因授與
J23nB135_p0691b27║之。五年秋八月十二日，晝臥夢徐生如平日，懷其人
J23nB135_p0691b28║乃書以示，超然曰：蜀先主嗜結眊魏明帝好斧鑿之
J23nB135_p0691b29║聲，夫結眊與斧鑿之聲有何好？而人君嗜之，未易詰
J23nB135_p0691b30║其所以然。吾意人之相合以氣，亦以是哉！然徐生特
J23nB135_p0691c01║商賈者，何從知覺範而所為如此，可不怪也？
J23nB135_p0691c02║李德茂書城四友序
J23nB135_p0691c03║政和五年，余自太原還南州，過都下上元夕，宿故人
J23nB135_p0691c04║李德茂之。館德茂，環積墳，藉名曰書城。日與筆、硯、紙
J23nB135_p0691c05║墨為四友。余曰：公通藉金闕，名聞縉紳，而取友，乃止
J23nB135_p0691c06║是乎？德茂笑曰：昔周公誅管蔡，張陳解刎頸，吾未嘗
J23nB135_p0691c07║不置卷長嘆。夫疏親利害，雖大聖不能保其親，矧以
J23nB135_p0691c08║眾人之器，登功名之場，而欲全交乎？吾家濬之知之。
J23nB135_p0691c09║故棲遲林麓，圖梁鴻老萊子之像為友太白婆娑江
J23nB135_p0691c10║湖結明月為無情之遊。吾以為白失之誇，而渤失之
J23nB135_p0691c11║誕也。管城子吾益友也，直諒多聞，每與之語，娓娓不
J23nB135_p0691c12║倦。燕卿，吾德友也，氣清而骨輕，知白而守黑，固膠漆
J23nB135_p0691c13║之義，重知見之。香楮先生，吾畏友也，悃愊無華，見地
J23nB135_p0691c14║明白，吾見之，未嘗不展盡底蘊石虛中，吾端友也。天
J23nB135_p0691c15║姿剛勁，琢磨以成，溫潤而有容，知言而能默。是四子
J23nB135_p0691c16║從吾游神，交道契忘，義忘年久矣。子今乃見問，何哉？
J23nB135_p0691c17║余曰：蘇易簡常輔此四人之賢，為文房四寶，意非其
J23nB135_p0691c18║所好也。德茂不名而友之，宜乎同居于書，城之間無
J23nB135_p0691c19║厭也，請書以為序。使士大夫知有友四君子者，自德
J23nB135_p0691c20║茂始。
J23nB135_p0691c21║連瑞圖序
J23nB135_p0691c22║崇仁為撫屬邑，山川清華，民俗茂美。然封連南康廬
J23nB135_p0691c23║陵，熏烝之習，珥筆之風，或波及之，以故訟繁號稱劇
J23nB135_p0691c24║邑。自昔及今，政有能聲者，才可倒指而數。比歲仍飢
J23nB135_p0691c25║令，佐非正官，苟簡歲月，以氣相勝而去者數矣。今年
J23nB135_p0691c26║春，奉議彭公思禹通佐仇公彥和聯翩下車思禹，風
J23nB135_p0691c27║力敏強，鑿姦鏟猾，撥煩摧劇，吏民驚縮，以為神號霹
J23nB135_p0691c28║靂手。而彥和又能詳明練達，照了罅隙，以裨贊之。卯
J23nB135_p0691c29║衙退砌無人跡木陰覆，庭終日而囹圄殆可。羅雀於
J23nB135_p0691c30║是令丞抵掌，清語而罷，卒以為常。春夏之交雨連旬，
J23nB135_p0692a01║早稻登場，已而又雨無日，民歌於阡陌之間，所至相
J23nB135_p0692a02║和。六月癸亥，有千葉白蓮雙葩並榦，生於縣之西池。
J23nB135_p0692a03║乙丑，有芝三莖紫穎，黃英生於丞署之後堂，邦人聚
J23nB135_p0692a04║觀不厭。嗚呼！天下之令，佐其才賢，使民畏服敏妙勵
J23nB135_p0692a05║精者，所至尚多有之。至興居一室，淡然無為，而使百
J23nB135_p0692a06║里之內，風雨時若禾黍豐登奇祥，發現於花木，如斯
J23nB135_p0692a07║邑者寡矣，使吏民畏服者人也，而奇祥於花木者天
J23nB135_p0692a08║也。傳曰：人無所不至，惟天不容偽。蓋理有固然。余聞
J23nB135_p0692a09║精誠之至，各以類感，貳師將軍，拔劍刺崖，而飛泉湧，
J23nB135_p0692a10║忠之至也；李善白乳其主，人之子而乳湩，義之至也。
J23nB135_p0692a11║古初護柩，以身捍火而火滅，孝之至也；蔡順之母，齕
J23nB135_p0692a12║指以呼，順而順至慈之至也。夫忠義孝，慈之應，如形
J23nB135_p0692a13║附影，如聲赴響，則兩公推誠以蒞民，勤政以報國，而
J23nB135_p0692a14║嘉瑞並見者，和之至也。今同治一邑，氣和且爾，則異
J23nB135_p0692a15║日坐斷國論，以康濟斯民，宜如何哉？邦人圖二物以
J23nB135_p0692a16║誇四方，稱頌令丞之賢，故余樂為之序。
J23nB135_p0692a17║墮齋偈序
J23nB135_p0692a18║圓覺經云：居一切時，不起妄念，於諸妄心，亦不息滅。
J23nB135_p0692a19║住妄想境，不加了知；於無了知，不辨真實。如人言蜂
J23nB135_p0692a20║醞百花之香為甜耳。永嘉曰：若以知知寂，此非無緣
J23nB135_p0692a21║知，如手執如意，非無如意手。若以自知知，亦非無緣
J23nB135_p0692a22║知，如手自握拳，非是不拳手，亦不知知寂，亦不自知
J23nB135_p0692a23║知，不可為無知，自性了然故，不同於木石，如手不執
J23nB135_p0692a24║物，亦不自握拳，不可為無手，以手安然故，不同於兔
J23nB135_p0692a25║角。如人言：所以甜者為蜜耳。而南泉曰：三世諸佛不
J23nB135_p0692a26║知有，狸奴白牯卻知有，如人見蜜及親嘗耳。曹山以
J23nB135_p0692a27║墮統三法，如人以蜜觸舌，自知純甜無中邊味耳。南
J23nB135_p0692a28║州道人，本忠聞之擊節賞音，余曰：此郎殆人類精奇，
J23nB135_p0692a29║追友其人於百年之上，遂名其所居，曰墮齋。請余記
J23nB135_p0692a30║之為說三偈曰：生在帝王家，那復有尊貴？自應著珍
J23nB135_p0692b01║御，顧見何驚異？又曰：紛然同作息，銀碗裏盛雪。若欲
J23nB135_p0692b02║異牯牛，與牯牛何別？又曰：有聞皆無聞，有見元無物。
J23nB135_p0692b03║若斷聲色求，木，偶當成佛。政和六年正月日。
J23nB135_p0692b04║石門文字禪卷第二十三