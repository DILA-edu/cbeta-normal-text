J23nB135_p0692c01║石門文字禪卷第二十四
J23nB135_p0692c02║宋江西筠溪石門寺沙門釋德洪覺範著
J23nB135_p0692c03║門人覺慈編錄毘陵天甯法雲堂校
J23nB135_p0692c04║序
J23nB135_p0692c05║送僧乞食序
J23nB135_p0692c06║曹谿六祖初以居士服至黃梅，夜舂以石墜腰。牛頭
J23nB135_p0692c07║眾乏糧，融乞於丹陽，自負米斛八斗，行八十里，朝去
J23nB135_p0692c08║暮歸，率以為常。隆化惠滿所至破柴制履。百丈涅槃，
J23nB135_p0692c09║開田說義。墜腰石尚留東山，破柴斧猶存鄴鎮。江陵
J23nB135_p0692c10║之西，有負米莊，車輪之下有大義石。衲子每以為游
J23nB135_p0692c11║觀，不可誣也。世遠道喪，而妄庸寒乞之徒入我法中，
J23nB135_p0692c12║其識尚不足以匡欲，其可荷大法也？方疊花制襪以
J23nB135_p0692c13║副絲絢，其可夜舂乎？纖羅剪袍以宜小袖，其可破柴
J23nB135_p0692c14║乎？升九仞之峻，僕夫汗血不肯出輿，其可負米乎？方
J23nB135_p0692c15║大書其門云：「當寺今止挂搭。其肯開田說義乎？」余嘗
J23nB135_p0692c16║痛心撫膺而歎者也。屢因弘法致禍，卒為廢人。方幸
J23nB135_p0692c17║生還，逃遁山谷，而衲子猶以其嘗親事雲庵，故來相
J23nB135_p0692c18║從。余畜之無義，拒之不可，即閉關堅臥。有扣其門而
J23nB135_p0692c19║言者，曰：「雲庵法施如智覺，愛眾如雪峰，出其門者今
J23nB135_p0692c20║皆不然，道未尊而欲人之貴己，名不耀而畏人挨己，
J23nB135_p0692c21║下視禪者如百世之冤，諂事權貴如累劫之親。師皆
J23nB135_p0692c22║笑蹈此污而去，庶幾雲庵爪牙矣。」於是蹶然而起曰：
J23nB135_p0692c23║「然則無食奈何？」曰：「當從淨檀行乞，亦如來大師之遺
J23nB135_p0692c24║則也。」老人肯出，則庶使叢林知雲庵典刑尚存。余嘉
J23nB135_p0692c25║其言，因序古德事，以慰其意，當有賞音者耳。
J23nB135_p0692c26║簷蔔軒序
J23nB135_p0692c27║法輪齊禪師，開軒于不思議室之西薝蔔林之間，因
J23nB135_p0692c28║以為名。門弟子告語曰：「吾師以異方便，附物顯理，蓋
J23nB135_p0692c29║其華萼六出，所以殊眾卉，如心花發，明諸地故。其葉
J23nB135_p0692c30║之寒茂，所以傲雪霜，如道根深固，抑魔外故。其色至
J23nB135_p0693a01║潔，因地法行盛明淨故。其實至黃，慈悲攝物，道中利
J23nB135_p0693a02║故。」余疑其說而造焉，目擊而坐，了無問荅，微風披拂，
J23nB135_p0693a03║枝葉參差，異香郁然，純一無雜，鼻觀通妙，聞慧現前。
J23nB135_p0693a04║譬如兩鏡相臨，於中無像而燈忽舉，知相攝入，雖接
J23nB135_p0693a05║武至者雲擁而集，當又如百千鏡中各納燈體，圓備
J23nB135_p0693a06║同徹，更為主客，融通自在，成法解脫。昔黃龍三關，神
J23nB135_p0693a07║通游戲於語默之外；寶覺之拳，獨體全露於背觸之
J23nB135_p0693a08║間。今禪師乃宴坐不言之中，使來者嗅薝蔔焉。乃翁
J23nB135_p0693a09║乃祖，皆以舉手動足為佛事。克家之子，又以清芬轉
J23nB135_p0693a10║法輪，非縱非橫，非同非異，如伊之字、摩醯之目，非化
J23nB135_p0693a11║變諸幻而開幻眾者乎？師之所示，如月標指，我作是
J23nB135_p0693a12║說，如繪虛空，指非月體。則此軒之所以構也，空無受
J23nB135_p0693a13║繪之曲，則言語文字獨何傷乎？禪師撫掌大笑，因戲
J23nB135_p0693a14║錄為序，使登之者援筆而賦，蓋自石門某始。
J23nB135_p0693a15║送因覺先序
J23nB135_p0693a16║覺先，佛照禪師高弟也。佛照於世有勝緣，方其在山
J23nB135_p0693a17║林也，則領匡山鸞谿；及其遊城郭也，則住上都崇寧，
J23nB135_p0693a18║是望剎皆天下之冠，蓋梵釋龍天之宮，從空而墮者
J23nB135_p0693a19║也。余嘗館丈室之東，見巨公要人入門下，馬氣摩雲，
J23nB135_p0693a20║天金朱日，塞門如市。佛照者，裙纔及膝，吉貝纏其脞，
J23nB135_p0693a21║勃窣趨迎，權不韻甚矣。然杖拂之下，萬指隨之。雖往
J23nB135_p0693a22║來城郭山林二十年，牧僧行道如一日者，覺先陰相
J23nB135_p0693a23║之也。覺先有智仞能立事，數惷其師爭曲直，竟袖手
J23nB135_p0693a24║還江南。佛照思其賢，曲折呼之，覺先堅臥不動。政和
J23nB135_p0693a25║七年春，詔易天寧為神霄宮，佛照以老病景德房寺，
J23nB135_p0693a26║覺先曰：「噫，吾西矣。」秋八月朔來別，坐有獻言者曰：「子
J23nB135_p0693a27║去京三白矣，迺復往如山林桎梏之機何？」余折之曰：
J23nB135_p0693a28║「慈明吾祖也，而以李公故西遊寶覺。吾大父行也，以
J23nB135_p0693a29║王晉卿故亦西遊。是二大老天下之奇德，意有所合，
J23nB135_p0693a30║千里從之。矧覺先以師老病而西乎行矣，子於義得
J23nB135_p0693b01║矣。」覺先忻然曰：「敢不受教？然吾之所識，皆公故人，能
J23nB135_p0693b02║嗣音乎？」余以屏跡巖叢，棧絕世路，寧當交公卿大夫
J23nB135_p0693b03║哉？脫有見問者為言，未能為世收寒涕是矣。中秋前
J23nB135_p0693b04║三日某序。
J23nB135_p0693b05║送秦少逸李師尹序
J23nB135_p0693b06║余久厭大梁車馬之塵，而思江湖漁樵之樂，故自淮
J23nB135_p0693b07║宋之郊，再遊匡廬，南窮蒼梧，休于衡山之下，愛其洞
J23nB135_p0693b08║壑深邃，願為終焉之所。林間有人焉，望之如瓊林玉
J23nB135_p0693b09║樹，恍然如行金明綠野之郊，見狂遊貴公子揖而問
J23nB135_p0693b10║之，則此邦賢者秦少逸李師尹輩也。徐扣其所蓄，蓋
J23nB135_p0693b11║亦無所不觀，因結為友，與之遊，久而益敬。會天子詔
J23nB135_p0693b12║下將校藝於有司，送別於碧巖之阿，而告之曰：「前誌
J23nB135_p0693b13║多云并汾汝洛之間，土厚水深，淺井十餘丈，清涼甘
J23nB135_p0693b14║滑，土無橫文，色如烝麵，故其俗重遲美茂士，君子博
J23nB135_p0693b15║學而知要，古今光明秀傑之士，排肩而出，不可勝數。
J23nB135_p0693b16║大江之南，荊湖之間，其地卑濕，人心輕浮，偏急多爭。
J23nB135_p0693b17║故士君子學問苟簡。切觀前代，能以功名富貴終始
J23nB135_p0693b18║者無幾。後生未進，皆以其風俗素輕浮故，甘自廢棄。」
J23nB135_p0693b19║余切以為過矣。昔謝安有鼻疾，故詠書之音重濁。當
J23nB135_p0693b20║時名流慕其為人，皆掩鼻效之。楊綰以清約自律，而
J23nB135_p0693b21║當時貴人有為減騶從者，是皆以天姿嗜好，成一時
J23nB135_p0693b22║之風俗。東甌之民，朴野不學，自古鮮有仕於朝者。歐
J23nB135_p0693b23║陽詹以秀才倡之，至今號為多士。潮陽在瘴海之隅，
J23nB135_p0693b24║民未知學；韓文公以趙德為之師，其俗稱為易治。以
J23nB135_p0693b25║是又激厲學行，成兩邦之美化。今之學者，能知之而
J23nB135_p0693b26║莫能行之，行之而不見其效。何哉？自信之不篤，自重
J23nB135_p0693b27║之不至耳。使其能自信，雖簀中之死人，足以自致青
J23nB135_p0693b28║雲之上；能自重其材，則跨下之餓夫，足以建立而稱
J23nB135_p0693b29║孤。豈奔走仁義，有王佐之略者，而以風俗為病哉？蓋
J23nB135_p0693b30║士能成天下之風俗，而風俗有不能為士之病明矣。
J23nB135_p0693c01║諸君勉之！吾將見君輩角立齒列，出於卑薄之地，仕
J23nB135_p0693c02║而達發，其毫末猶能無愧王謝；不幸而窮蹇，則猶不
J23nB135_p0693c03║失為歐陽詹趙德而已，其勿以吾言為誇也。
J23nB135_p0693c04║送脩彥通還西湖序
J23nB135_p0693c05║東吳山川清勝甲於天下，而湖山深秀，正如美丈夫
J23nB135_p0693c06║之眉目。大通禪師淡然無營於林石之間，而聲光照
J23nB135_p0693c07║曜於四海之外。如曉天之日，從而遊者，睿郎廓然焉。
J23nB135_p0693c08║其高秀之韻，爛然相映，如長庚之星。吾友彥通，既以
J23nB135_p0693c09║父事大通，而其德友廓然。又如無心之雲，往來於湖
J23nB135_p0693c10║山之上，從容二老之間，舒徐容曳，油然自得其直諒
J23nB135_p0693c11║多聞之寔、道德光華之言，與夫幽尋清討之趣，固已
J23nB135_p0693c12║厭飫平生矣。而又周遊淮海，浮飄大江，經行於鑪峰
J23nB135_p0693c13║之下。久之南窮衡嶽，遼繞數千里，弔古聖之陳跡，覽
J23nB135_p0693c14║林壑之形勝。求諸宗故，老而扣之，其異家入道之智、
J23nB135_p0693c15║差別之旨，無所不聞，於是浩然有歸歟之興，為余留
J23nB135_p0693c16║於湘江道林者一月。既旦行，余執其手而語之曰：「昔
J23nB135_p0693c17║雪峰道經祝融，人勸其一登絕頂，掉頭掣肘曰：『青山
J23nB135_p0693c18║長在，知識難逢。』」且山林雖佳，於道無所益也，明矣。馬
J23nB135_p0693c19║祖謂紫玉曰：「山水之秀可居，益汝道氣。」是若有益於
J23nB135_p0693c20║道者。何也？及觀興化之論，乃曰：「吾雖嗣臨濟而發藥
J23nB135_p0693c21║之友者大覺。」是已山林未暇論也，而師且後之，是勝
J23nB135_p0693c22║侶之德，其不可不重如是其甚也。嗚呼！是三者，古之
J23nB135_p0693c23║人有得於一，則固已誇談於叢林，而傳誦於後世。矧
J23nB135_p0693c24║吾彥通兼取而有之，可謂盛哉！獨余奇窮侵尋老境，
J23nB135_p0693c25║得一而志二，相視無所逃其羞。雖然，於其私則若不
J23nB135_p0693c26║足，而能喜彥通之樂有餘也。諸公咸賦詩，而余敘此
J23nB135_p0693c27║為贐，彥通其見憐乎！
J23nB135_p0693c28║送演勝遠序
J23nB135_p0693c29║余昔遊大梁，經陳蔡之郊，郊多美木，類皆修榦矗矗
J23nB135_p0693c30║上干雲漢，浮陰纖穠蓊鬱垂布。時方溽暑，畏日流金，
J23nB135_p0694a01║而影不至地，弛擔休於其下，俯仰嘆愛念封植之勤，
J23nB135_p0694a02║而痛恨其何以至於此，而吾不能曉也。旁有薪者，欣
J23nB135_p0694a03║然笑曰：「子欲知是木所以臻此乎？江南荊楚，淮甸西
J23nB135_p0694a04║洛，山水深秀，茂林碩材，所至叢生。年大枯倒蒼崖亂
J23nB135_p0694a05║壑之旁者何限？而人初不知貴陳蔡之地，彌望皆鹵
J23nB135_p0694a06║荒之壤，民知美木不易有也，爭治其地以蒔之，日夕
J23nB135_p0694a07║覷邏，不啻如望嬰兒之長也。方其童及尋，漿液四達，
J23nB135_p0694a08║枝葉欣欣向榮時，旁榦橫柯舉剪去，唯餘直根。根之
J23nB135_p0694a09║漿液不得旁之也，聚而成美材，乃今之蒼然可觀仰
J23nB135_p0694a10║者，舉前日之剪洗封護者也。」余愛其語有理，致嘆曰：
J23nB135_p0694a11║「夫斷木為棋，丸革為鞠，亦皆有法。士之志於學，其可
J23nB135_p0694a12║以外是乎？」故余見苦學者，必語以此。廬陵演勝遠方
J23nB135_p0694a13║妙年，志於為道，然患其才多，不知收拾；聞經論之可
J23nB135_p0694a14║以游心，則思奪席；見文章之雄偉光秀，則思倒志筆
J23nB135_p0694a15║硯；聽開拓正宗，則思呵佛罵祖。才多之過也。今過余
J23nB135_p0694a16║語別，且欲自匡山渡大江。以問其所以出生死之要，
J23nB135_p0694a17║而余患其才多，故錄蒔木之說以贐之，庶他日林下
J23nB135_p0694a18║爭誇臨濟之木有再茂者，定吾勝遠也夫！
J23nB135_p0694a19║送圓上人序
J23nB135_p0694a20║百丈為天下福地，禪宗振于茲。歲月之久，寺廢為荒。
J23nB135_p0694a21║丘大長老肅公來中興之，其子古公又能興其家。昔
J23nB135_p0694a22║之敗瓦朽楹，今丹碧層出，鐘魚轟轟，衲子自遠而造，
J23nB135_p0694a23║晨香夕燈，如安養土，能回心植福於茲，以其殊勝之
J23nB135_p0694a24║報，將如谷之荅呼聲也。惜乎！大殿之下，地荒未治，有
J23nB135_p0694a25║榮州圓道人慨然欲階之，使登殿者入離塵三昧，得
J23nB135_p0694a26║佛土淨。登之者且爾，況施帛為之者耶？圓公既出山，
J23nB135_p0694a27║余挽衣告之曰：「一切殊勝，皆心所成。當勇猛勿惰，必
J23nB135_p0694a28║有喜施之者。今雖檀林吹葉，會看明月滿輪。一人聞
J23nB135_p0694a29║之發心，三道便從天降。」圓笑之曰：「有是哉！」因書以為
J23nB135_p0694a30║送。
J23nB135_p0694b01║送鑑老歸慈雲寺
J23nB135_p0694b02║龍安禪師之門有高弟，其驚群之辯、掣電之機，如古
J23nB135_p0694b03║風穴、三聖之流。元祐之初，開法於西安，嫚罵佛祖，貶
J23nB135_p0694b04║剝諸方。聞其風望崖而退者，不可勝數；而登其門者，
J23nB135_p0694b05║皆一時之奇秀，永安常、龍安照、慈雲鑑又角而出。無
J23nB135_p0694b06║盡居士張公嘗問道於師，自稱得法上首。公以文章
J23nB135_p0694b07║功業為時名臣，天下想其風采而不可得，是二三友
J23nB135_p0694b08║者獨與之周旋忘形，何脫略勢位，豈弟法乳之深耶？
J23nB135_p0694b09║崇寧二年冬，公罷政府還荊南，照老迎於夏口，載與
J23nB135_p0694b10║之俱至鄂渚而歸。江山清華足以供談笑，而賡酬妙
J23nB135_p0694b11║語多法喜之樂。余時游湘中，聞之，作詩與照老曰：「無
J23nB135_p0694b12║盡龍安兩勍敵，大梅龐老是同參，近聞赤壁同登賞，
J23nB135_p0694b13║想見清風助笑談。已作泛舟遊夏口，又成橫錫過江
J23nB135_p0694b14║南，歸來萬壑松風在，依舊閑雲沒草庵。」又聞鑑老去
J23nB135_p0694b15║慈雲，從公於傳慶清游，勝賞厭飫其平生。士大夫聞
J23nB135_p0694b16║之，高其為人，曰：「鑑公此邦之福田，其可終聽其去也。」
J23nB135_p0694b17║遣使自江陵迎還，以慰邦人之思。遂取道西安，拜塔
J23nB135_p0694b18║於山，與照老經行於乳峰之下，而余適在焉。山谷聞
J23nB135_p0694b19║鳥聲歌呼，林泉津津有喜色，而鑑老亦戀戀累日不
J23nB135_p0694b20║忍去。余歎曰：「悅公雖不幸短世，門弟子何其多賢也？
J23nB135_p0694b21║方無盡居士國論，其門可炙手也獨淡若，及聞其歸
J23nB135_p0694b22║山林，則千里與相從之，又皆造不忘其師，背道好利
J23nB135_p0694b23║者肯如是乎？」作兩詩送之曰：「故人罷相歸田野，相見
J23nB135_p0694b24║遙知一粲然，陌上青山嘗識面，歸來白塔掃頹塼。勤
J23nB135_p0694b25║勞世外功名事，領略僧中富貴緣，又作慈雲傾法雨，
J23nB135_p0694b26║斬新精彩照人天。」其次曰：「悅老解為荼毒鼓，平生得
J23nB135_p0694b27║妙不施功，欲令聞者偷心死，自是群生兩耳聾。兄弟
J23nB135_p0694b28║赫然追父跡，叢林籍爾說家風，相逢一笑投針地，俱
J23nB135_p0694b29║是當年百衲翁。」此詩又敘所以南歸之意，而告之曰：
J23nB135_p0694b30║禪師天骨開張，豐顏美茂，奇韻逸發，談笑如雷，虎穴
J23nB135_p0694c01║中自不生彪。然方今之世，正宗甚危，邪法甚熾，至誠
J23nB135_p0694c02║惻怛，無使龍安法道下墮于地。禪師其勉爾！
J23nB135_p0694c03║送一上人序
J23nB135_p0694c04║無盡居士，崇寧二年自政府謫毫蘄兩州，以宮祠罷，
J23nB135_p0694c05║歸舟而南。時龍安照禪師自西安往迎之，至夏口，遂
J23nB135_p0694c06║與無盡俱載登赤壁。余聞之，作詩寄之曰：「無盡龍安
J23nB135_p0694c07║兩勍敵，大梅龐老是同參，近聞赤壁同登賞，想見清
J23nB135_p0694c08║風助笑談。已作泛舟遊夏口，又成橫錫過江南，歸來
J23nB135_p0694c09║萬壑松聲在，依舊閑雲沒草庵。」明年夏，無盡來招住
J23nB135_p0694c10║峽州天寧，辭之，已而問來僧：「嘗記覺範言句乎？」僧誦
J23nB135_p0694c11║前詩，無盡忻然和之曰：「心月澄澄映碧潭，曾參錯認
J23nB135_p0694c12║作曹參，若非臨濟具隻眼，爭得維摩相對談？萬象森
J23nB135_p0694c13║羅皆拱北，百城迢遁謾遊南，直須取惜眉毛落，燒卻
J23nB135_p0694c14║山頭洛浦庵。」宣和四年十二月十四日，龍安之門弟
J23nB135_p0694c15║子義一，持無盡所作照公塔銘語句來，時無盡亦歿
J23nB135_p0694c16║逾年矣。余遊二老蓋三十年，今俱成千古，獨余身在，
J23nB135_p0694c17║然亦折困於夢幻數矣。是夜義一先寢於坐，念舊游
J23nB135_p0694c18║如前身事，錄兩詩以授之，使歸舉似山中之耆年，庶
J23nB135_p0694c19║其哀余之志也。
J23nB135_p0694c20║送嚴修造序
J23nB135_p0694c21║南昌千嶂深秀處，忽生水沉奇材，而萬峰繞之，遂名
J23nB135_p0694c22║香城。顯觀基肇而來，老頤嗣事，而後殿閣如幻出，唯
J23nB135_p0694c23║潮音演法之堂斬新營構，四方衲子鴈次猊座下，而
J23nB135_p0694c24║恨香花之館未具。有道人嚴公犯眾請行，曰：「吾將化
J23nB135_p0694c25║十方男女檀波羅蜜之光，以藻飾之，使蓬萊道山萬
J23nB135_p0694c26║國春回，香積城頭十分月滿。」於是瑛禪師拊手曰：「諾！」
J23nB135_p0694c27║使其客甘露滅，以序送之。
J23nB135_p0694c28║四絕堂分題詩序
J23nB135_p0694c29║宜和三年秋七月，青社張廓然罷長沙之教官。十五
J23nB135_p0694c30║日渡湘，將北歸館于道林寺。攜家遍遊湘山勝處，如
J23nB135_p0695a01║人經故鄉，戀戀不忍去。門弟子相守不捨，又如癡兒
J23nB135_p0695a02║之嗜蜜日，追隨於晴嵐。夕暉之間，笑語於千巖萬壑
J23nB135_p0695a03║之上。二十二日，會于四絕堂者十人，而余適至，廓然
J23nB135_p0695a04║顧嗟嘆息曰：「愛山吾天性，所以遲留未發者，眷此邦
J23nB135_p0695a05║之多奇士也。不然，吾何適而不可乎？」余曰：「東坡嘗曰：
J23nB135_p0695a06║『故山去千里，佳處輒遲留。』此語殆為公今日之遊說
J23nB135_p0695a07║也。」於是分其字以為韻，賦詩紀其事。未及點筆，會余
J23nB135_p0695a08║有急客至，馳歸。廓然與諸公登清富堂，汲峰頂之泉，
J23nB135_p0695a09║試壑源茶，下鹿苑寺，散坐於青林之下。久之，並岸而
J23nB135_p0695a10║北，遂經檞林塢，至南臺莫夜矣。呼燈小酌，劇談賦詩，
J23nB135_p0695a11║詩成而情不盡，飲少而歡有餘。是夕風高月黑，萬樹
J23nB135_p0695a12║秋聲，廓然長揖，飄然而歸道林。余使人秉炬追送之。
J23nB135_p0695a13║明日，諸公皆以詩來，廓然曰：「湘西蓋冠世絕境，而吾
J23nB135_p0695a14║客皆韻人勝士，茲遊也無媿山陰冶城，子宜序以冠
J23nB135_p0695a15║群詩之首。」余曰：「唯唯。」
J23nB135_p0695a16║待月堂序
J23nB135_p0695a17║宣和四年二月辛亥，湘西真身禪寺新堂成，余同道
J23nB135_p0695a18║林真教禪師、鹿苑希一禪師往登焉。堂臨晴湖，日光
J23nB135_p0695a19║下徹，俯見遊魚聚立，縱望湘西山雲之纖穠，草木之
J23nB135_p0695a20║深密，一覽而盡得之。真教拊欄哦曰：「山邊水邊待月
J23nB135_p0695a21║明，暫向人間借路行，而今卻向山邊去，只有湖水無
J23nB135_p0695a22║行路。」語未卒，住持禪師妙德欣然曰：「吾經行諸方倦
J23nB135_p0695a23║矣，既老來歸，將為終焉之計。此句是吾心也。」希一請
J23nB135_p0695a24║以待月名其堂，而使寂音記之。德公得法於智海，佛
J23nB135_p0695a25║印清公臨濟十世孫，世為泉南人，朴茂而歷落者也。
J23nB135_p0695a26║德效字序
J23nB135_p0695a27║皇天無親，常與善人。是耶非耶？司馬子長視德無效，
J23nB135_p0695a28║疑為善未必有祐之辭也。伯夷叔齊死越千載，有耿
J23nB135_p0695a29║光蕭梁武帝，亦以餓終而自瑀，及遘八葉為相，與唐
J23nB135_p0695a30║室相終始。司馬子長見於天未定之時，酌其理，則天
J23nB135_p0695b01║之常與善，殆不可誣矣。譬如松柏之稚，厄於牛羊，雜
J23nB135_p0695b02║於蒿萊，人固易而疑之。及其天定，則傲雪霜而上青
J23nB135_p0695b03║冥也。南州之西嶽，九江之廬阜，兩者之麓，山川之秀
J23nB135_p0695b04║氣所鍾，善人隱德之淵藪，意功名富貴者輩出，而近
J23nB135_p0695b05║世特未有著者。士論多司馬子長之疑，安知盡出僧
J23nB135_p0695b06║中乎？高氏世為右姓，詩禮世其家，有奇比丘出焉。石
J23nB135_p0695b07║門權巽中是已，吾畏友也。以高才卓識，振於叢林，一
J23nB135_p0695b08║時賢士大夫加手足之敬。其姪善祐熏烝見聞惠敏，
J23nB135_p0695b09║出其天姿。老杜所謂毫髮無遺恨，波瀾獨老成者也。
J23nB135_p0695b10║巽中使余字之，余推為德之理，以酌山川之勝，盛高
J23nB135_p0695b11║氏之遺慶，字之曰德效。巽中拊手稱善，人序以授之。
J23nB135_p0695b12║無住字序
J23nB135_p0695b13║珠之為物，體舒光而自照，置於盆而未嘗定，衡斜圓
J23nB135_p0695b14║轉，不留影跡。眾生妙心如之，圓實無住，龍女獻之，達
J23nB135_p0695b15║麼悟之，良有以也。君名悟珠，圓明妙心之表也，當以
J23nB135_p0695b16║無住為字，作字說云。
J23nB135_p0695b17║師璞字序
J23nB135_p0695b18║充耳琇瑩，瑛之珮珥。夫珮珂之與琇瑩，皆玉之成器
J23nB135_p0695b19║者也。玉之在璞，其質弗妙，則難以致用。然則能琇瑩
J23nB135_p0695b20║珮珂者，必在璞而已矣。學者質之不妙，其安受道？吾
J23nB135_p0695b21║所以字僧妙瑛曰師璞。
J23nB135_p0695b22║彥舟字序
J23nB135_p0695b23║大繹持海於淨土為親聞，如水傳器；鳩摩羅什於真
J23nB135_p0695b24║丹為四依，如印印泥。其荷負大法，提攜有情之功，可
J23nB135_p0695b25║書法王之凌煙。耶舍尊者閱重翻維摩經，歎曰：「什公
J23nB135_p0695b26║真苦海法船也。不然，何形容不傳之妙乃爾昭著耶？」
J23nB135_p0695b27║當時從之以遊者稱四聖，與之上下議論，校微爭妙，
J23nB135_p0695b28║聲振後世。覺天之日月，苦海之雲雷，摩肩並首趨而
J23nB135_p0695b29║出，可謂盛矣。殆從中世陵夷、賢聖竄伏，迄今咸無焉，
J23nB135_p0695b30║可謂衰矣。於佛法衰殘之秋，有一比丘粹然而出，以
J23nB135_p0695c01║法什自名其志，可以支已墜之玄綱，續將滅之慧燄。
J23nB135_p0695c02║吾未究其才，觀其志亦可以擊節矣。耶舍以什為法
J23nB135_p0695c03║船，余字法什為彥舟，坐客肯首以為然，於是乎書耳。
J23nB135_p0695c04║無染字序
J23nB135_p0695c05║《起信論》曰：「智淨相者，謂依法力熏習，如實修行，滿足
J23nB135_p0695c06║方便故；破和合識相，滅相續心相，顯現法身，智淳淨
J23nB135_p0695c07║故。」又曰：「法出離鏡，謂不空法，出煩惱礙、智礙，離和合
J23nB135_p0695c08║相，淳淨明故。」夫破和合識，滅相續心，則曰淳淨智；出
J23nB135_p0695c09║煩惱礙、智礙，離和合相，則曰淳淨明。《首楞嚴》曰：「淨極
J23nB135_p0695c10║光通達，寂照含虛空。」皆太淳故淨而明矣。故太淳宜
J23nB135_p0695c11║字無染。
J23nB135_p0695c12║易季真字序
J23nB135_p0695c13║季真少儼三十歲，儼入新年五十三。疑我滿懷揣佛
J23nB135_p0695c14║法，解腰抖擻破裙衫。大贍終老同香火，小朗平生共
J23nB135_p0695c15║石巖。深炷罏香待清旦，偶聞殘雪落高杉。宣和五年，
J23nB135_p0695c16║問覺慈幾何年齒？對曰：「二十三時湘山雪晴五更，清
J23nB135_p0695c17║可掬而啜也。」覺慈本字敬修，取以慈修身，吾以謂慈，
J23nB135_p0695c18║皆不若真，因易為季真。老儼書。
J23nB135_p0695c19║穎孺字序
J23nB135_p0695c20║草木之英，楩楠蘭蕙也。鱗羽之英，鳳鳥麒麟也。然則
J23nB135_p0695c21║人類亦有英乎？公卿、士大夫也。而僧之英則異是，以
J23nB135_p0695c22║心空為登第，以果位為階品。頹然無求者，出世間之
J23nB135_p0695c23║相也。橫肩勃窣者，大福田衣也。彌天之俱載者，永之
J23nB135_p0695c24║孤步，世莫能貴賤，蓋所謂穎然而出者也。五羊僧，名
J23nB135_p0695c25║惠英，年二十餘，能折節讀書，工作詩而未有字，余以
J23nB135_p0695c26║穎孺字之。
J23nB135_p0695c27║妙宗字序
J23nB135_p0695c28║頃遊鐘山定林，讀王文公壁間所書《信心銘》，作橫風
J23nB135_p0695c29║斜雲勢，知為宗門之光，嘆愛久之。山中故老謂余言：
J23nB135_p0695c30║「文公絕嗜此文，與衲子語，必誦之曰：『歸根得旨，隨照
J23nB135_p0696a01║失宗』，諸法要妙，八言足矣。」有而弗知則失宗，知而弗
J23nB135_p0696a02║信其迷旨。余偶客石霜，與客夜語及之，余曰：「文公聞
J23nB135_p0696a03║絃賞音，妙合雅曲。如此乃知法以不生故一如，以虛
J23nB135_p0696a04║明故自照，唯以自照故如如知白矣，如珠之光還自
J23nB135_p0696a05║照珠，非妙心宗不能爾也。」坐有嘉禾上人忻然笑曰：
J23nB135_p0696a06║「如照我名也，而適捨其義，豈偶然也哉？」余曰：「嘗有字
J23nB135_p0696a07║乎？」曰：「未也。」請妙宗字其名。妙宗佳妙年，東吳叢林號
J23nB135_p0696a08║飽參者，一杖翛然如無心雲，殊可人也。錄其序以遺
J23nB135_p0696a09║之。
J23nB135_p0696a10║無諍字序
J23nB135_p0696a11║聖如孔子、老聃，其言不過曰：「後其身而身先」，「三人行
J23nB135_p0696a12║必有我師焉」。偕三人必欲求師之，交四海必欲後其
J23nB135_p0696a13║身，是其致德之隆、知道之奧，豈止於不與物諍而已
J23nB135_p0696a14║耶？曰：「始於不與物諍，故終於天下不與己諍能與。」夫
J23nB135_p0696a15║自堯舜以來，未有不知之者，何特二君子為然？雖吾
J23nB135_p0696a16║教亦然。契經曰：「我得無諍三昧人中最為第一。」祖曰：
J23nB135_p0696a17║「忘機則佛道隆。」夫與物諍者，能忘機乎？隆之字於文
J23nB135_p0696a18║從降從生，王文公曰：「降者隆之道，是降屈自下者所
J23nB135_p0696a19║以致隆也。」彥隆宜字無諍。無諍生於極南，志學之年，
J23nB135_p0696a20║則其藝已秀出流輩，校于有司，如探懷而取之。今未
J23nB135_p0696a21║壯歲，又能訪道四方，期有所豎立以端正頹綱。其才
J23nB135_p0696a22║敏惠，如泉之稚蒙，如雲之膚寸，有雨天下達于四海
J23nB135_p0696a23║之理，固吾子字之而已。尚恐其以氣自多，故為字說，
J23nB135_p0696a24║因以告之，獨不知是其意否乎？
J23nB135_p0696a25║寂音自序
J23nB135_p0696a26║寂音自敘，本江西筠州新昌喻氏之子。年十四，父母
J23nB135_p0696a27║併月而歿，乃依三峰靘禪師為童子。十九試經於東
J23nB135_p0696a28║京天王寺得度。冒惠洪名，依宣祕大師深公講《成唯
J23nB135_p0696a29║識論》，有聲講肆。服勤四年，辭之南歸，依真淨禪師於
J23nB135_p0696a30║廬山歸宗。及真淨遷洪州石門，又隨以至，前後七年。
J23nB135_p0696b01║年二十九，乃遊東吳。明年，遊衡嶽。又三年而真淨終
J23nB135_p0696b02║於庵，自湘中歸，拜塔將終，藏於黃龍，而顯謨朱彥世
J23nB135_p0696b03║英請住臨川北禪。二年，退而遊金陵。久之，運使學士
J23nB135_p0696b04║吳开正重請住清涼，入寺為狂僧誣以為偽度牒，且
J23nB135_p0696b05║旁連前狂僧法和等議訕事，入制獄一年，坐冒惠洪
J23nB135_p0696b06║名，著縫掖，入京師。大丞相張商英特奏，再得度節使
J23nB135_p0696b07║郭天信奏師名，坐交張郭厚善，以政和元年十月二
J23nB135_p0696b08║十六日配海外，以二年二月二十五日到瓊州，五月
J23nB135_p0696b09║七日到崖州，三年五月二十五日蒙恩釋放。十一月
J23nB135_p0696b10║十七日北渡海，以明年四月到筠館於荷塘寺。十月
J23nB135_p0696b11║又證獄并門。五年夏於新昌之度門，往來九峰洞山
J23nB135_p0696b12║者四年，將自西安入湘上，依法眷以老，館雲巖。又為
J23nB135_p0696b13║狂道士誣，以為張懷素黨人。官吏皆知其誤認張丞
J23nB135_p0696b14║相為懷素，然事須根治，坐南昌獄百餘日，會兩赦得
J23nB135_p0696b15║釋，遂歸湘上南臺，以宣和四年夏釋此論，明年三月
J23nB135_p0696b16║四日畢。停筆坐念涉世多艱，百念灰冷，時年五十三
J23nB135_p0696b17║矣。追繹達摩四種行，作四偈，無求行曰：「形恃美好，今
J23nB135_p0696b18║已毀壞，置之世路，自覺塞礙。始緣飢寒，致萬憎愛，欲
J23nB135_p0696b19║壞身衰，入此三昧。」隨緣行曰：「此生夢幻，緣業所轉，隨
J23nB135_p0696b20║其所遭，敢擇貴賤。眠食既足，餘復何羨？緣盡則行，無
J23nB135_p0696b21║可顧戀。」報冤行曰：「僧嬰王難，情觀可醜，夙業純熟，所
J23nB135_p0696b22║以甘受。受盡還無，何醜之有？轉重還輕，佛恩彌厚。」稱
J23nB135_p0696b23║法行曰：「本無貪瞋，我持戒忍，食不過中，手不操楯。風
J23nB135_p0696b24║必頓息，而浪漸盡，離微細念，方名見性。」既說是偈，併
J23nB135_p0696b25║載於此，時省觀焉。嗚呼！孫思邈著《大風惡疾論》曰：「神
J23nB135_p0696b26║仙傳有數十人，皆因惡疾而得仙道。何者？割棄塵累，
J23nB135_p0696b27║懷穎陽之風，所以因禍而取福也。」寂音之禍，奇禍也，
J23nB135_p0696b28║因禍以得盡窺佛祖之意，不能文以達意以壽後世，
J23nB135_p0696b29║則思邈之論可信也。
J23nB135_p0696b30║記語
J23nB135_p0696c01║記西湖夜語
J23nB135_p0696c02║余舊閱洞上語句，知悟本禪師一宗，蓋神明石頭之
J23nB135_p0696c03║道者也。石頭為物之旨，見於《參同契》，而法眼所箋，盛
J23nB135_p0696c04║傳世間。讀其詞，與余昔所聞多異同，因跋于後以自
J23nB135_p0696c05║誌。而吾友睿廓然見之，謂余曰：「公以法眼之玄悟，尚
J23nB135_p0696c06║未為知石頭之論，駭人視聽。業已出其語，曷不亟談
J23nB135_p0696c07║其故，而微出疑論於其後。何也？」余曰：「古之聖人有所
J23nB135_p0696c08║示，其言未嘗不略也，非痛愛其法也。以謂不略，則學
J23nB135_p0696c09║者不思，不思而得者，聞異論則惑，非居之安之意。余
J23nB135_p0696c10║非敢上配作者，然立言之體，要自不得不爾。雖前設
J23nB135_p0696c11║未能別白其意者，當試廣之。夫正傳至六世，而大振
J23nB135_p0696c12║天下，謂之宗門；宗門所趣，謂之玄旨。學此道者，謂之
J23nB135_p0696c13║玄學。當時之人，根性猛利，臻其妙者，不可勝數。雖石
J23nB135_p0696c14║頭，大恐後世不能完聞其說，故見於語言，此《參同契》
J23nB135_p0696c15║之所由作也。所謂宗旨者，以三句標準之，乃體中玄、
J23nB135_p0696c16║意中玄、句中玄。自靈源明皎潔，句意相綴，延至於然，
J23nB135_p0696c17║於一一法依根密分布處，乃體中玄出。又自本末，須
J23nB135_p0696c18║歸宗開達，錯綜至乘，言須會宗，勿自立規矩處，乃句
J23nB135_p0696c19║中玄也。如宗門所論，以明暗相對，如步之前後，以理
J23nB135_p0696c20║事如函蓋箭鋒之相應，則非無功至玄之旨，故反破
J23nB135_p0696c21║曰萬物自有功。物之有功，則可名求之乎？故終其言
J23nB135_p0696c22║曰：乘言須會宗，以此也。言有上中、句有清濁，暗則合
J23nB135_p0696c23║其言，明則亦不違其句，此其所以門門之境華參錯
J23nB135_p0696c24║回互而寂然依位而住也。自是而論，蓋石頭以三玄
J23nB135_p0696c25║旨趣示於此所明。法眼所談，但體中玄而已，故追逐
J23nB135_p0696c26║其句辭而即解之，而不復顧首尾立言之意也。昔薦
J23nB135_p0696c27║福古禪師論三玄旨趣，號為明眼，亦曰體中玄，甚合
J23nB135_p0696c28║法眼宗枝。以其言印余之心，合者甚多，但不欲亟言
J23nB135_p0696c29║之也。今廓然之言，為駭人視聽，且使亟言之，其知我
J23nB135_p0696c30║愛我之深亦以之。惟今不復詳論之，則聞者安得不
J23nB135_p0697a01║以余為誇也？古之人，其身可以折辱困窮之而不能
J23nB135_p0697a02║屈其言者，以有理也。余之所談者，求理之所在，初不
J23nB135_p0697a03║謂有法眼也。法眼而之理之所在，非余之所能也。人
J23nB135_p0697a04║之觀聽雖駭，亦非世所恤也。」廓然笑曰：「安得起法眼
J23nB135_p0697a05║與子辯？吾不能曉子矣。余歸述其語，以連前說，以示
J23nB135_p0697a06║同學云。」
J23nB135_p0697a07║記徐韓語
J23nB135_p0697a08║徐師川曰：「達磨西來自五天，無別職事，欲傳法度生
J23nB135_p0697a09║耳。既不契梁高祖，即北遊魏，面壁坐者九年，得可祖
J23nB135_p0697a10║而後去。初不聞張大其聲名、聚千百閒漢為部，曲見
J23nB135_p0697a11║王臣，高尻而揖，循廊而趨，不敢仰視。夫荷擔如來祕
J23nB135_p0697a12║密大法，得如達磨，乃可稱嗣祖沙門也。」韓子蒼曰：「真
J23nB135_p0697a13║宗皇帝嘗欲廢太平興國寺為倉，詔下之日，有僧唐
J23nB135_p0697a14║突，以謂不可廢。真宗使中使諭旨曰：『不聽廢寺即斬。』
J23nB135_p0697a15║仍以劍示之。祝曰：『僧見劍怖，懼即斬；不然，即赦之。』中
J23nB135_p0697a16║使如所誡。僧笑引頸曰：『為佛法死，寔甘甜之。』有如是
J23nB135_p0697a17║僧，乃可稱衲子也。」徐、韓二公，今縉紳之望，皆留神內
J23nB135_p0697a18║典，而見識議論如此，聽之令人如雪中見西河諸峰，
J23nB135_p0697a19║不勝爽氣。
J23nB135_p0697a20║季子夢訓
J23nB135_p0697a21║湘山逸人毛文仲，蓋東坡蘇公江湖遊舊也。公歿餘
J23nB135_p0697a22║十年，而文仲之子學成，更其名曰在庭。已而夢公授
J23nB135_p0697a23║以字曰季子，季子喜忘寢飯。客疑以問余，余曰：「孔子
J23nB135_p0697a24║夢周公，因慕周公，晚而嘆曰：『吾衰也久矣，吾不復夢
J23nB135_p0697a25║見周公。』則平日所常夢也，明矣。季子慕公而夢見之，
J23nB135_p0697a26║固其所也，又何疑焉？然孔子削跡伐樹，不以為衰，而
J23nB135_p0697a27║以不夢周公為衰。季子僮依紈褲谷量牛馬不以為
J23nB135_p0697a28║悅，而以夢東坡為悅。夫聖賢之受材相遠如天淵，而
J23nB135_p0697a29║其好善之同，弗間毫髮也。」客曰：「以季子字在庭，謂何？」
J23nB135_p0697a30║余曰：「世莫知其說，余獨知之。公於西漢尤愛賈生、蘇
J23nB135_p0697b01║子卿，非直愛其文，如盎盎之春藻飾萬物，與其屹若
J23nB135_p0697b02║砥柱蕩磨驚濤也，愛其知為臣之大體而已。生為懷
J23nB135_p0697b03║王、傅王墮馬死，生哭泣至死。寧獨不知哭泣不能生
J23nB135_p0697b04║王於死中耶？其心以謂職傅，而王終，非其道也。子卿
J23nB135_p0697b05║使虜，不肯辱命，雖餐氈寢熅，牧羊海上，起止仗漢節。
J23nB135_p0697b06║李陵諷使降，則請效死于前。子卿寧獨惡其生耶？其
J23nB135_p0697b07║心以謂職稱奉使，敢愛死哉！東坡意若曰：『至士立朝
J23nB135_p0697b08║之節，而遠有不同。然其學同出於吳季子，而不可誣
J23nB135_p0697b09║也。季子掛劍徐公之墓，不以死生背其心，則稽之操
J23nB135_p0697b10║履，何嘗以用舍背其心？今死向千載，其蹇蹇凜凜之
J23nB135_p0697b11║姿，未嘗不在漢庭也。』公以季子字之，如易之垂象，意
J23nB135_p0697b12║於不言之中，使學者自求之耳。」客噫嘻曰：「使東坡復
J23nB135_p0697b13║生，不能自解免矣。」遂去。
J23nB135_p0697b14║荅郭公問傳燈義
J23nB135_p0697b15║太尉都丞旨問：「所謂傳燈錄，是何義？」對曰：「昔達磨大
J23nB135_p0697b16║師佩佛心印，於梁普通之初至震旦時，學者方以講
J23nB135_p0697b17║觀相高。達磨大師乃曰：『吾不立文字，直指人心，見性
J23nB135_p0697b18║成佛。如來教外別行，傳上根輩。』人始疑之久，而疑信
J23nB135_p0697b19║者相半，艱難險阻。六傳而至曹溪大鑒禪師，當唐神
J23nB135_p0697b20║龍中，天下之疑卒不疑，勝信者之多。於是源分派別，
J23nB135_p0697b21║而為南嶽、青原兩宗，枝派蔓衍，而為雲門、臨濟、曹洞、
J23nB135_p0697b22║溈仰與大法眼之五家。其道遂大振於聖朝，景德中，
J23nB135_p0697b23║東吳僧道原披奕世之祖圖，集諸家之語錄，由七佛
J23nB135_p0697b24║以至大法眼禪師之嗣，凡五十二世，一千七百一人，
J23nB135_p0697b25║成三十卷，目之曰《景德傳燈錄》，詣闕上進奉冀流布。
J23nB135_p0697b26║章聖皇帝詔翰林學士右司諫知制誥臣楊億等同
J23nB135_p0697b27║加刊削，俾之裁定。夫所謂佛心印者，眾生靈智之府
J23nB135_p0697b28║也。其體本自妙而常明，雖萬類紛然、日用殊趣，而文
J23nB135_p0697b29║彩粲然明了，不差毫末。其知之者，謂之神通光明藏，
J23nB135_p0697b30║謂之光嚴住持；其不知者，謂之生死趣，謂之無明始
J23nB135_p0697c01║自。故證發雖悟如釋迦文佛，亦緣然燈記莂，則師承
J23nB135_p0697c02║機語之自，其可廢也。《法華經》曰：『世尊放眉間白毫相
J23nB135_p0697c03║光照東方萬八千世界，而彌勒發問，文殊決疑，以謂
J23nB135_p0697c04║日月燈明佛，本光瑞如此。』持是經者妙光法師，得其
J23nB135_p0697c05║證者普明如來。《維摩經》為魔女說法曰：『有法門名無
J23nB135_p0697c06║盡燈，汝等當學。無盡燈者，譬如一燈然百千燈，冥者
J23nB135_p0697c07║皆明，明終不盡。』如是諸佛菩薩開導百千眾生，令發
J23nB135_p0697c08║阿耨多羅三藐三菩提心，於是其道意亦不滅盡，隨
J23nB135_p0697c09║世說法，而日增益一切善法，是名無盡燈。此其義也。」
J23nB135_p0697c10║又問：「如何是傳燈旨要？」曰：「晝夜分明，瞞他一點也不
J23nB135_p0697c11║得。」
J23nB135_p0697c12║記福嚴言禪師語
J23nB135_p0697c13║余既至衡山，福嚴長老言公曰：「今年五月當有災，不
J23nB135_p0697c14║可逃，過是乃畢世安適耳。」問其故，曰：「運厄於珀鬼耳。」
J23nB135_p0697c15║五月二十八日，太原造大獄來追對，驗。十月六日，得
J23nB135_p0697c16║放，夜宿溝鎮中，中夜行荒陂，陰晦迷失，道路有光，飛
J23nB135_p0697c17║來照行。坐休則光為止，起進則導之至榆次，凡百里
J23nB135_p0697c18║而曉，光乃沒。於是口占曰：「大舜鳥工往，盧能漁父歸。
J23nB135_p0697c19║神光百里送，鬼事一場非。」明年春見超然於海昏，夜
J23nB135_p0697c20║語及之，書以示素所辦送者，因覺先忠無外。政和五
J23nB135_p0697c21║年三月二日題。
J23nB135_p0697c22║石門文字禪卷第二十四