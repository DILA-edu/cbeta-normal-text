J23nB135_p0704b01║石門文字禪卷第二十六
J23nB135_p0704b02║宋江西筠溪石門寺沙門釋德洪覺範著
J23nB135_p0704b03║門人覺慈編錄毘陵天甯法雲堂校
J23nB135_p0704b04║題
J23nB135_p0704b05║題才上人所藏昭默帖
J23nB135_p0704b06║傳曰：雖無老成，尚有典刑。然則老成典刑所不逮也。
J23nB135_p0704b07║予還自海外叢林頓衰，心不為之動者，恃昭默在耳。
J23nB135_p0704b08║今又棄我而先惟之，不自知涕零也。宣和元年八月
J23nB135_p0704b09║游法輪，見東甌才公道人出此軸，為示知師弟子之
J23nB135_p0704b10║間。蓋如是衲子動成阡陌，而才獨軫念昭默，豈妄與
J23nB135_p0704b11║人者乎？予既見其筆蹟，又得與才游彌日，茲游也，豈
J23nB135_p0704b12║虛行哉？
J23nB135_p0704b13║題靈源門榜
J23nB135_p0704b14║靈源初不願出世，隄岸甚牢張無盡奉使江西屢致
J23nB135_p0704b15║之，不可久之，翻然改曰：禪林下衰，弘法者多，假我偷
J23nB135_p0704b16║安，不急撐拄之，其崩頹跬可須也。於是開法於淮上
J23nB135_p0704b17║之太平。予時東游，登其門，叢林之整齊，宗風之大振，
J23nB135_p0704b18║疑百丈無恙，時不減也。後十五年，見此榜于逢原之
J23nB135_p0704b19║室，讀之凜然，如見其道骨山谷為擘窠大書。其有激
J23nB135_p0704b20║云：嗚呼！使天下為法施者，皆遵靈源之語以住持，則
J23nB135_p0704b21║尚何憂乎祖道不振也哉！傳曰：人能弘道，非道弘人。
J23nB135_p0704b22║靈源以之。
J23nB135_p0704b23║題昭默墨蹟
J23nB135_p0704b24║余還自海南館于道林，道人朱公破雨，自雲蓋來坐
J23nB135_p0704b25║未定，出昭默書一軸。予久去箴誨，初見必輒輟熟，視
J23nB135_p0704b26║之不自覺意消也。秦少游至錢塘，見功臣山政禪師
J23nB135_p0704b27║書歎，以為非積學所致。其純美之韻，如水成文，出於
J23nB135_p0704b28║自然昭默，暮年臻妙，其以是哉！顏平原有大節於唐，
J23nB135_p0704b29║而以書名識者惜之，予以謂斯人德高而名往就之
J23nB135_p0704b30║耳。借使此老書不工，尤當寶祕，況工乎？愈可寶也。然
J23nB135_p0704c01║與其門人書語，多以見及余衰退流落，又自恨生所
J23nB135_p0704c02║知遇，不能不短氣耳。
J23nB135_p0704c03║題昭默自筆小參
J23nB135_p0704c04║游東吳，見岑邃為予言。秦少游絕愛政，黃牛書問其
J23nB135_p0704c05║筆法政曰：書心畫地，作意則不妙耳。故喜求兒童字，
J23nB135_p0704c06║觀其純氣昭默，自臥疾後，無他嗜好，以翰墨為佛事。
J23nB135_p0704c07║如示眾以小參之語，皆肯自筆，此殆清閑有餘。又性
J23nB135_p0704c08║不違人，豈一代宗師而作許兒戲事？此所謂大慈過
J23nB135_p0704c09║人之行，非近世栽培聲名高自摽致所能及也。誠侍
J23nB135_p0704c10║者出以示予覽之，涕泗橫流，某年月日。
J23nB135_p0704c11║題昭默與清老偈
J23nB135_p0704c12║昭默孝友於昆弟，而以謙自牧，不如是，法道何由興
J23nB135_p0704c13║乎？予觀其贈洞和禪師法句曰：志有常守，誠無外求。
J23nB135_p0704c14║及疑其語，瞻其風度。此老為作實錄耳。未見洞和，令
J23nB135_p0704c15║人莫測，其為人及見之，坐使人意消也。韓子蒼曰：真
J23nB135_p0704c16║本色住，山人子蒼，豈欺予哉？
J23nB135_p0704c17║題昭默遺墨
J23nB135_p0704c18║昭默老人道：大德博為叢林所宗仰，雖其片言隻偈，
J23nB135_p0704c19║翰墨游戲，學者爭祕之，非以其書，詞之美也，尊其道，
J23nB135_p0704c20║師之德耳。予游諸方，處處見之，開卷輒識其真精到
J23nB135_p0704c21║之韻骨枯老狀，蓋其退居時筆也。南嶽見方廣圓首
J23nB135_p0704c22║座出此為示。噫！圓知敬慕昭默，其亦賢於人遠矣。
J23nB135_p0704c23║題真歸誥銘
J23nB135_p0704c24║宗師之於生死之際，說法作偈者有之，未有自作銘
J23nB135_p0704c25║誥者也。予觀昭默此文，奮激頓挫，精到無餘，雖鳩摩
J23nB135_p0704c26║羅什道安輩，平時作為且不能及，況病與死鄰者能
J23nB135_p0704c27║爾乎？蓋其道眼高妙，唯道是視，初不知其有死生之
J23nB135_p0704c28║烈也。不然，何以卓絕高勝如是之盛哉！拜讀不勝增
J23nB135_p0704c29║氣。
J23nB135_p0704c30║題潛庵書
J23nB135_p0705a01║傳曰：有國者，非謂有喬木也，謂有世臣也。予亦曰：有
J23nB135_p0705a02║禪林者，非有四事之傳也，謂有耆年也。潛庵今九十
J23nB135_p0705a03║一歲矣，而筆語如此，真叢席之大老人也。年月日某
J23nB135_p0705a04║題。
J23nB135_p0705a05║題佛鑑僧寶傳
J23nB135_p0705a06║禪者精於道，身世兩忘，未嘗從事於翰墨。故唐宋僧
J23nB135_p0705a07║史皆出於講師之筆道宣精於律，而文詞非其所長，
J23nB135_p0705a08║作禪者傳如戶婚按檢贊，寧博於學。然其識暗以永
J23nB135_p0705a09║明為興福巖頭為施身，又聚眾碣之文為傳，故其書
J23nB135_p0705a10║非一體。予甚悼惜之。頃嘗經行諸方，見博大秀傑之
J23nB135_p0705a11║衲，能袒肩以荷大法者，必編次而藏之。蓋有志於為
J23nB135_p0705a12║史中，以罪廢逐，還自海外，則意緒衰落，魂魄遺失，其
J23nB135_p0705a13║存者無幾。宣和改元夏於湘西之谷山，發其藏畜，得
J23nB135_p0705a14║七十餘輩，因倣前史作贊，使學者概其為書之意。書
J23nB135_p0705a15║既成，有佛鑑大師淨因者曰：噫嘻！此先德之懿也，願
J23nB135_p0705a16║首傳以為畢生之玩。因以父事佛，照以大父事雲庵，
J23nB135_p0705a17║而視余為季父也。因生廬山之陽游方飽叢林，參道
J23nB135_p0705a18║有知見，恭謹孝友，蓋其天性而醞藉雅尚若出，自然
J23nB135_p0705a19║與余游。餘二十年，久而益敬，故余欣然授之，因以謂
J23nB135_p0705a20║此書當得妙於筆札者傳之。於是憑川道者敏傳願
J23nB135_p0705a21║施其能，傳以伯父事佛，照以兄事佛。鑑其能書，乃夙
J23nB135_p0705a22║習筆楮，不擇精麤飛翰如蠶食葉，俄頃千字。其衡斜
J23nB135_p0705a23║布列擘窠棋畫，非特字工而已；工詩善丹青，兼眾妙
J23nB135_p0705a24║而有然，未嘗以自多長坐不睡，一食終日者十二年
J23nB135_p0705a25║矣。人以為難，而傳以為易，久游靈源之門，得其旨要
J23nB135_p0705a26║者也。六月二十五日，佛鑑攜此書，來請記其本末，而
J23nB135_p0705a27║以謂先覺之前言往行，不聞於後世，學者之罪也；聞
J23nB135_p0705a28║之而不能以廣傳同志之罪也。今予既以傳次之，而
J23nB135_p0705a29║因又善傳傳公又成之。嗚呼！後世學者讀之，當想見
J23nB135_p0705a30║法席之盛也。
J23nB135_p0705b01║題誼叟僧寶傳後
J23nB135_p0705b02║清涼大法眼禪師出世行道三十年，其所示徒皆勸
J23nB135_p0705b03║勉之語，未嘗以法傳人，非有法而祕惜，寔無有法耳。
J23nB135_p0705b04║譬如無病而飲藥，病從藥生，故曰一切文字語言，學
J23nB135_p0705b05║者嗜著，是名壅蔽自心光明。然前聖指道之轍，入法
J23nB135_p0705b06║之階，後世不聞而學，則又如無田，而望有秋成，無有
J23nB135_p0705b07║是處。予初成此書於谷山時，出塵庵師，宜公誼叟在
J23nB135_p0705b08║焉。命南州傳道者錄之，以眾編參定，特為善本。明年
J23nB135_p0705b09║春，予游嶽還復過誼，叟出以為示其裝寫之精，竄較
J23nB135_p0705b10║之完，非用意之專，信道之審，莫能臻是。予知其閱，而
J23nB135_p0705b11║仰思當助，發其光明，侔倡其智，證去先德，亦何遠哉？
J23nB135_p0705b12║則清涼以文字語言為壅蔽者，蓋治疾之藥耳。覽者
J23nB135_p0705b13║其以是窺出塵可也。
J23nB135_p0705b14║題珣上人僧寶傳
J23nB135_p0705b15║予初游吳，讀贊寧，宋僧史怪不作。雲門傳有耆年，曰：
J23nB135_p0705b16║嘗聞吳中老師自言尚及見，寧以雲門非講學，故刪
J23nB135_p0705b17║去之。又游曹山，拜澄源，塔得斷碣，曰耽章，號本寂禪
J23nB135_p0705b18║師。獲五藏位圖，盡具洞山旨訣。又游洞山，得澄心堂。
J23nB135_p0705b19║錄書谷山崇禪師語較，傳燈皆破碎不真，於是喟然
J23nB135_p0705b20║而念雲門不得立傳曹山名，亦失真崇之道，不減巖
J23nB135_p0705b21║頭叢林無知名，況下者乎？自是始有撰敘之意。凡經
J23nB135_p0705b22║諸方三十年，得百餘傳，中間忘失其半，晚歸谷山，遂
J23nB135_p0705b23║成其志。時長汀、璲珣二衲子來從予游，錄此副本。易
J23nB135_p0705b24║曰：多識前言往行，以大畜其德。是錄也，皆叢林之前
J23nB135_p0705b25║言往行也，能不忘玩味，以想其遺風餘烈，則古人不
J23nB135_p0705b26║難到也。二子勉之。
J23nB135_p0705b27║題宗上人僧寶傳
J23nB135_p0705b28║予撰此傳方定稿上淨三昔而東甌道人將還石門，
J23nB135_p0705b29║自溈水過谷山款，予見其書曰：噫嘻！此一代之博書，
J23nB135_p0705b30║先德前言，往行具焉，願手錄以示江南道侶，即挂巾
J23nB135_p0705c01║屨。坐夏四月二十三日，錄畢以示予。予歎曰：夫彈冠
J23nB135_p0705c02║必整衣，心敬必形。肅宗非至誠，愛重法道。其謹楷精
J23nB135_p0705c03║嚴，渠能至是哉。歐陽率更以書畫名世見鍾太傅碑
J23nB135_p0705c04║愛其筆法臥其下三昔不忍去率更嗜世間法且爾，
J23nB135_p0705c05║況出世間法乎？宗為法，坐夏賢，於率更遠甚。
J23nB135_p0705c06║題圓上人僧寶傳
J23nB135_p0705c07║仰山初見耽源所傳六祖圓相，即以焚之。及其授法
J23nB135_p0705c08║也，則有默論雲門不許錄語句而遠侍者，以紙為衣，
J23nB135_p0705c09║遂傳于今。以是論之，非離文字語言，非即文字語言
J23nB135_p0705c10║可以求道也。臨川圓道人少游方有志，學道一缽，經
J23nB135_p0705c11║行諸方，其孤征絕俗，雪鴻戾天，仰不可及，而骨董中
J23nB135_p0705c12║有此錄小字薄紙，畫畫精誠，可以見其志也。
J23nB135_p0705c13║題淳上人僧寶傳
J23nB135_p0705c14║問：如何是火性荅？曰：熱是火性。問：如何是水性荅？曰：
J23nB135_p0705c15║濕是水性。問者欣然而有，得水火之義，盡於此矣。又
J23nB135_p0705c16║問：何以謂之恕荅？曰：如我之心以待人，則恕矣。又問：
J23nB135_p0705c17║何以謂之慎荅？曰：心之一具德見於慎耳，問者又欣
J23nB135_p0705c18║然有得，蓋恕慎之理極於此矣。此世間義理之論也。
J23nB135_p0705c19║義理者，心之塵垢也。其去佛道不翅，如百億天淵然。
J23nB135_p0705c20║昔者有問竹林：如何是法身？荅曰：法身無相。又問：如
J23nB135_p0705c21║何是法眼？荅曰：法眼無瑕，為道吾眾中所失笑者宜
J23nB135_p0705c22║矣。近世邪師相與傳授，謂無有悟，但直問直荅，謂之
J23nB135_p0705c23║於法中，不生異見，紛然棋布，名山稱嗣祖，沙門學者
J23nB135_p0705c24║例無英氣，往往甘心屈伏，每為之流涕。宣和四年九
J23nB135_p0705c25║月二十七日夜，為眾說參同契。至本末，須歸宗尊卑，
J23nB135_p0705c26║用其語處曲折，引譬以發明先聖之意。使忱信而虔
J23nB135_p0705c27║敬者，一洗其矯誣宗旨之氣，而福唐太淳上人適出
J23nB135_p0705c28║此編，示予燈下，為書以付之。淳能識宗，則知尊卑之
J23nB135_p0705c29║語不出義理之域，而悟首山獨坐無尊卑，從上無一
J23nB135_p0705c30║法與人，為太老婆饒舌矣。
J23nB135_p0706a01║題其上人僧寶傳
J23nB135_p0706a02║長沙益陽白鹿大禪師，門弟子季芳，福唐人。純靜寡
J23nB135_p0706a03║言笑。年二十餘，侍其師。宣和四年夏，于湘西南臺寫
J23nB135_p0706a04║此書三十卷，寫畢以示予。予曰：汝師出雲，蓋西堂之
J23nB135_p0706a05║門。西堂為臨濟九世之嫡孫，而黃龍南公之真子也。
J23nB135_p0706a06║禪家辯才，叢林畏仰之。汝能自勤自誦習此書，玩味
J23nB135_p0706a07║其旨蹤，跡其行事，繼之以不休，則古人豈難到哉？如
J23nB135_p0706a08║寫而不讀，讀而不味其意，徒欲粉飾清興，於道何有？
J23nB135_p0706a09║題範上人僧寶傳
J23nB135_p0706a10║蚍蜉細字欲闌斑，病眼臨窗看亦難，八十一人閑鼻
J23nB135_p0706a11║孔，那盧穿在一毫端。且道有鼻孔從範上座穿？只如
J23nB135_p0706a12║懷禪師無鼻孔作麼生下手？若也道得，西川漏籃子，
J23nB135_p0706a13║一錢買三個；若道不得，南臺門外是湘江。
J23nB135_p0706a14║題端上人僧寶傳
J23nB135_p0706a15║臨川志，端上人。宣和四年夏，於長沙之谷山谷山有
J23nB135_p0706a16║眾而領袖者，魯暗不通。曉世事，叢林以是凋落端，律
J23nB135_p0706a17║身益敬，日誦經行道，暇則寫僧寶傳同學，勸經行他
J23nB135_p0706a18║山要，與之俱端辭以山水未暇觀，正以白業未辦為
J23nB135_p0706a19║憂，同學怒，棄去，端怡然勿恤也。明年正月上澣日，端
J23nB135_p0706a20║袖此書來求題其後，予告之曰：一精想中，十法界種
J23nB135_p0706a21║子皆具。隨其所熏，發而起，譬之田有稻種，藉時雨以
J23nB135_p0706a22║芽孽之。十法界者，六凡四聖謂也。今端屏絕諸緣日，
J23nB135_p0706a23║唯錄佛祖之語，味佛祖之意，則亦熏發佛乘之種，與
J23nB135_p0706a24║夫游談無根，疲精神於莊孟，為陳言腐說以欺無知
J23nB135_p0706a25║者，異矣。然能窮究其所自，使所言所履，如傳八十一
J23nB135_p0706a26║人者，則可謂出家。知恩者，予視端精緊板，而聲圓若
J23nB135_p0706a27║可語此者聊及之，端其勉之。
J23nB135_p0706a28║題隆道人僧寶傳
J23nB135_p0706a29║古之學者，非有大過人者，惟能博觀約取知宗而用
J23nB135_p0706a30║妙耳。唐沙門道宣通兼三藏而精於持律，持律小乘
J23nB135_p0706b01║之學也，而宣不許人，呼以為大乘師。棗柏長者力弘
J23nB135_p0706b02║佛乘，而未嘗一語及單傳心要。方是時曹溪之說，信
J23nB135_p0706b03║於天下，非教乘之論所當。雜宣公甘以小乘自居棗
J23nB135_p0706b04║柏，止以教乘自志，竟能為百世師者，知宗用妙而已。
J23nB135_p0706b05║禪宗學者自元豐以來，師法大壞諸方，以撥去文字
J23nB135_p0706b06║為禪，以口耳受授為妙。耆年凋喪，晚輩蝟毛而起，服
J23nB135_p0706b07║紈綺飯，精妙施施。然以處華屋為榮，高尻罄折，王臣
J23nB135_p0706b08║為能，以狙詐羈縻，學者之貌，而腹非之，上下交相欺
J23nB135_p0706b09║誑，視其設心，雖儈牛履狶之徒所恥為，而其人以為
J23nB135_p0706b10║得計於是佛祖之微言，宗師之規範，掃地而盡也。予
J23nB135_p0706b11║未嘗不中夜而起，喟然而流涕，以謂列祖綱宗至於
J23nB135_p0706b12║陵夷者，非學者之罪，乃師之罪也。以苟認意識為智
J23nB135_p0706b13║證為師者之門望，見以輕慢之心萌矣，非特然也。又
J23nB135_p0706b14║執己是而去取諸方，賤目睹而尊信傳說，故不見至
J23nB135_p0706b15║道之大全，古人之大體。因編五宗之訓，言諸老之行，
J23nB135_p0706b16║事為之傳，必書其悟法之由，必載其臨終之異，以譏
J23nB135_p0706b17║口耳。授受之徒，謂之禪林。僧寶傳書成而九嶷，道人
J23nB135_p0706b18║道隆，閱之一月而𡵻𡵻上，口兩月而娓娓成，誦三月
J23nB135_p0706b19║而能為末。學者舉紐領夏於雲，蓋閉門寢飯之外，口
J23nB135_p0706b20║誦而錄之。非誠著於學，志存於道，何能臻是哉？然其
J23nB135_p0706b21║為人不甘為啞羊苾芻混處疾之甚，至於詬罵，喜與
J23nB135_p0706b22║有識博聞者游意所合，則不問道俗千里從之。嗚呼！
J23nB135_p0706b23║叢林博聞者，既不可人求之，而啞羊苾芻動成阡陌，
J23nB135_p0706b24║隆雖口受吾文，抱吾所集，以遊諸方，亦安能忘詬罵
J23nB135_p0706b25║之喙乎？宣和二年秋，得得自山中來出，此編為示。予
J23nB135_p0706b26║佳其好學，為書其本末，以告未知隆者。
J23nB135_p0706b27║題休上人僧寶傳
J23nB135_p0706b28║泰山之鳥，巢於木末；九淵之魚，託於沙罅。嗚呼！魚鳥
J23nB135_p0706b29║之微，亦知附託於高深，安有毀髮學道之徒，而自棄
J23nB135_p0706b30║於淺陋乎？季休福唐人也，而得業於湘上之南臺，其
J23nB135_p0706c01║師太公與予為兄弟，行其熏烝見聞，有自來矣。初太
J23nB135_p0706c02║遭橫逆，坐圜扉中，百許日，他法屬皆畏詶酢之，而休
J23nB135_p0706c03║服勤，不敢失禮。逮其釋，余勸度之。宣和四年正月也，
J23nB135_p0706c04║既受具陪眾，遂寫此傳。除夕捧以來，予佳其能，自脫
J23nB135_p0706c05║淺陋而趨高深，為題其末明年元日也。明白庵題。
J23nB135_p0706c06║題英大師僧寶傳
J23nB135_p0706c07║老子曰：為學日益，為道日。損者，理之序也。博觀而約
J23nB135_p0706c08║取，厚積而薄施，多識前言往行者日益之學也。如春
J23nB135_p0706c09║夏之水方增川，浩然不可測其際。思之又思之，以至
J23nB135_p0706c10║於無思。如[囟-乂+((鬯-匕)-凵)]之在頂，蓋造形之極，不可以數量情識。
J23nB135_p0706c11║得孔子晚，乃悟曰：天下何思何慮，如秋冬之水縮，廓
J23nB135_p0706c12║然見其涯涘。嗚呼！叢林法道之壞，無如今日之甚，非
J23nB135_p0706c13║特學者之罪，寔為師者之罪也。學者方蒙然無知，而
J23nB135_p0706c14║反誡之曰：安用多知？但飽食默坐，雖若甚要，然亦去
J23nB135_p0706c15║愚俗何遠？予所錄僧寶傳，先敘其悟道之緣，又書其
J23nB135_p0706c16║死生之際，欲學者法前輩為道之精。而惠英大師年
J23nB135_p0706c17║二十餘，生海上，獨挺然有志不肯碌碌而啞羊者，固
J23nB135_p0706c18║已憎之如十世讎矣。手寫此書，攜以過予，予佳其勤，
J23nB135_p0706c19║扶此心，以自此趨無上佛，果如順風揚塵耳。宣和四
J23nB135_p0706c20║年十一月題，
J23nB135_p0706c21║題所錄詩
J23nB135_p0706c22║海南道人惠英，字穎孺。生十有二日而失母，年七齡
J23nB135_p0706c23║而為沙門。二十歲從予游，予所作語言遍叢林，未嘗
J23nB135_p0706c24║收錄，而英編兩巨帙為示。既有媿於九祖，欲焚去之，
J23nB135_p0706c25║又念英之好學，為一笑而置之。然流俗寡聞，見少年
J23nB135_p0706c26║嗜筆硯者不背數，必腹非之。以謂禪者不當以翰墨
J23nB135_p0706c27║為急，寧知龍勝詩流震旦，好學者首論其動以億萬
J23nB135_p0706c28║篇，多為言哉？英勉之老子言為學日益，為道日損，使
J23nB135_p0706c29║其未嘗學也，何所損哉？如川之增者學也，水落石出
J23nB135_p0706c30║者損也。然未易與粥飯僧論此也。
J23nB135_p0707a01║題佛鑑蓄文字禪
J23nB135_p0707a02║余幼孤，知讀書為樂，而不得其要，落筆嘗如人掣其
J23nB135_p0707a03║肘，又如瘖者之欲語而意窒，舌大而濃笑者數數。然
J23nB135_p0707a04║年十六七，從洞山雲庵學出世法，忽自信而不疑，誦
J23nB135_p0707a05║生書七千下，筆千言跬步可待也。嗚呼！學道之益人
J23nB135_p0707a06║未論其死生之際，益其文字，語言如此，益可自信也。
J23nB135_p0707a07║今三十八年矣，而見雲庵平時親愛之人，佛鑑大師
J23nB135_p0707a08║淨因於湘中頹然相向俱老矣，而故意特未老，又出
J23nB135_p0707a09║余少時詩句讀之。想見山林之舊游處，誦白公詩曰：
J23nB135_p0707a10║手把楊枝臨水坐，閑思往事似前身。
J23nB135_p0707a11║題弼上人所蓄詩
J23nB135_p0707a12║往時叢林老衲多以講宗為心，呵衲子從事筆硯。予
J23nB135_p0707a13║游方時，省息眾中多習氣，抉磨不去，時時作未忘情
J23nB135_p0707a14║之語，隨作隨棄，如人高笑，幸其不聞。過廬山，見弼上
J23nB135_p0707a15║人出一巨軸，讀之茫然不可諱，為多言之戒。昔殷浩
J23nB135_p0707a16║喜作詩，不甚工，當出示桓溫溫戲曰：子勿犯，吾儻見
J23nB135_p0707a17║犯。即出予詩示人弼上人不見，惡願勿傳，乃幸。
J23nB135_p0707a18║題言上人所蓄詩
J23nB135_p0707a19║予幻夢，人間游戲筆硯登高，臨遠時時，為未忘情之
J23nB135_p0707a20║語，旋踵羞悔汗下又自覺曰：譬如候蟲時鳥自鳴，自
J23nB135_p0707a21║已誰復收錄？寶山言：上人乃編而為帙，讀之大驚，不
J23nB135_p0707a22║復料理其訛，正可為多言之戒。然佳言之好學，雖鄙
J23nB135_p0707a23║語如予者亦收之。世有加予數十等之人，其語言文
J23nB135_p0707a24║字之妙，能錄藏以增益其智識，又可知矣。夫水發岷
J23nB135_p0707a25║山，其濫觴至楚國，則萬物至滿則合之者眾也。善學
J23nB135_p0707a26║者其能外此乎？言公其勉之。
J23nB135_p0707a27║題自詩寄幻住庵
J23nB135_p0707a28║淵明作訓子詩，可以想見其愷弟而杜子美，乃曰：有
J23nB135_p0707a29║子賢與愚，何其挂懷抱作閑情賦足，以見其真。而昭
J23nB135_p0707a30║明太子曰：白璧微瑕，正在此耳。癡人面前不可說夢，
J23nB135_p0707b01║豈子美昭明亦真癡耶？予自居海上及南歸，寄意於
J23nB135_p0707b02║一戲，故語不復料理。其當否，今錄數首，以寄幻住庵
J23nB135_p0707b03║主杜子美梁昭明，猶未脫癡病幻住，其能不癡耶？
J23nB135_p0707b04║題自詩
J23nB135_p0707b05║予始非有意於工，詩文夙習，洗濯不去，臨高望遠，未
J23nB135_p0707b06║能忘情，時時戲為語言，隨作隨毀，不知好事者，皆能
J23nB135_p0707b07║錄之。南州琦上人處，見巨編讀之，面熱汗下。然佳琦
J23nB135_p0707b08║之好學，雖語言之陋，如僕者亦不肯遺，況工於詩者
J23nB135_p0707b09║乎？因出示，輒題其末。
J23nB135_p0707b10║題權巽中詩
J23nB135_p0707b11║世稱唐文物特盛，雖山林之士，輒能以詩自鳴，以余
J23nB135_p0707b12║觀之，如雙井茶，品格雖妙，然終令人咽酸冷耳。巽中
J23nB135_p0707b13║下筆，豪特之氣，凌跨前輩，有坡谷之淵源。予見之，未
J23nB135_p0707b14║視名字，輒能辯大率句法，如徐季海之字字外出骨
J23nB135_p0707b15║骨中藏稜讀者，當置軸紬繹，想見瘦行清坐時也。使
J23nB135_p0707b16║巽中聞此語，當以予為知言。
J23nB135_p0707b17║題自詩與隆上人
J23nB135_p0707b18║余少狂為綺美，不忘情之語，年大來，輒自鄙笑，因不
J23nB135_p0707b19║復作自長沙來歸舍龍安山中，無可作，做學坐睡法，
J23nB135_p0707b20║飽飯靠椅，口角流涎，自喜，以謂得其妙。旁舍有道人
J23nB135_p0707b21║隆公雅好，予昔所病者，時時過予，終日而未嘗倦。問
J23nB135_p0707b22║予昔所作，尚能尋繹乎？予引紙為錄，此數篇以遺之
J23nB135_p0707b23║而戲之曰：昔達觀禪師居京師，士大夫相從者，皆以
J23nB135_p0707b24║能詩荅話多之。觀笑曰：解荅諸方話，能言五字詩，二
J23nB135_p0707b25║般俱好藝，只是見錢遲。隆公曰：果爾，吾不復耳。坐客
J23nB135_p0707b26║皆笑之。隆字默翁，湘中清勝者也。
J23nB135_p0707b27║題珠上人所蓄詩卷
J23nB135_p0707b28║予於文字未嘗有意，遇事而作，多適然耳。譬如枯株
J23nB135_p0707b29║無故，蒸出菌芝兒稚喜爭攫，取之而枯株，無所損益。
J23nB135_p0707b30║寶峰珠，上人湛堂公之高弟。其為人精敏，能辦事於
J23nB135_p0707c01║佛事欲營之，蓋不知艱嶮為何等物。在叢林中為眾
J23nB135_p0707c02║推，蓋其氣不受控勒日涉園夫李商老每於人物，特
J23nB135_p0707c03║慎許可，而贈珠以詩曰：歕玉渥洼種者，佳湛堂之有
J23nB135_p0707c04║子也。
J23nB135_p0707c05║題華光鑑湖圖
J23nB135_p0707c06║予建中靖國游西湖，航西興，游淛東，以病不果，甚以
J23nB135_p0707c07║為恨。讀東坡詩，見山川之精神如兒稚，對蜜知其甜。
J23nB135_p0707c08║今觀鑑湖圖如華光戲，以蜜置舌書間耳。涌師俄收
J23nB135_p0707c09║之而去。兒稚雖癡，然亦知蜜不可如飯嘗食之也。
J23nB135_p0707c10║題墨梅山水圖
J23nB135_p0707c11║華光老人眼中閣煙雨胸，次有丘壑，故戲筆和墨，即
J23nB135_p0707c12║江湖雲石之趣，便足春色不可收畜也。而此老人藏
J23nB135_p0707c13║於耐寒，凍枝頭，一時高韻，譁於士林，而其所畜，又其
J23nB135_p0707c14║尤精選也，以病舉以付其子湧湧，如獲夜光照乘千
J23nB135_p0707c15║里，以書誇於予，不有是父安得此子哉？歐陽率更見
J23nB135_p0707c16║索靖碑，因留不去，竟寢其下三。昔文字畫刻，是中安
J23nB135_p0707c17║得美味而嗜好有如此者。予初大怪之，及視湧之好，
J23nB135_p0707c18║尚率更要，不足怪也。
J23nB135_p0707c19║題墨梅
J23nB135_p0707c20║華光作此梅，如西湖籬落間，煙重雨昏時，見便覺趙
J23nB135_p0707c21║昌，寫生不足道也。
J23nB135_p0707c22║題蘭
J23nB135_p0707c23║無人自芳之態，此老何從見之？豈胸次有此，風葉蕭
J23nB135_p0707c24║散乎？
J23nB135_p0707c25║題公翼蓄華光所畫湘山樹石
J23nB135_p0707c26║予習湘山者也，日與樹石為伍，華光畫樹，石而不畫，
J23nB135_p0707c27║我何哉？公翼仕宦三十年而貧在我上，簏中唯墨梅
J23nB135_p0707c28║樹石數軸，其人品可以想見。
J23nB135_p0707c29║題橘洲圖
J23nB135_p0707c30║公翼愛橘洲，而使華光圖之。予家於湘西開門，則漁
J23nB135_p0708a01║汀斷岸，不呼而登几案，間蓋湘西，皆吾畫笥。書此以
J23nB135_p0708a02║誇公翼云。
J23nB135_p0708a03║題平沙遠水圖五首
J23nB135_p0708a04║公翼詩云：蕭然野趣忽在手，彷彿江南煙雨村。此殆
J23nB135_p0708a05║筆端能生煙雲非胸次有江山，何能作此語？
J23nB135_p0708a06║又題公翼所畜
J23nB135_p0708a07║歐公嘗語客曰：坐而隱者，不知巖石雲泉之妙王公
J23nB135_p0708a08║貴人，圖江山臥而披之。蓋荊山之人以玉抵鵲，而秦
J23nB135_p0708a09║乃割其十五城以求璧，豈世以希見為貴，初無定情
J23nB135_p0708a10║耶？予生長山林，而目不自觀公翼賢士大夫也，其希
J23nB135_p0708a11║見而盡畜之宜矣。
J23nB135_p0708a12║又宣上人所蓄
J23nB135_p0708a13║華光滴露寫寒枝，幻出平遠。士大夫厭飫富貴之餘，
J23nB135_p0708a14║見之收蓄可也。道林清富，宣師開軒，瀟湘江山，不呼
J23nB135_p0708a15║而登几案；閑步林麓，嗅梅尋柳嘗應接，不暇乃袖，而
J23nB135_p0708a16║寶祕之也。好事無乃太多乎哉？
J23nB135_p0708a17║又惠子所蓄
J23nB135_p0708a18║好在華光真子過于雲屋之間，春色都隨談笑，袖中
J23nB135_p0708a19║仍有湖山。宣和元年十二月初五日，惠子出其師所
J23nB135_p0708a20║作湖山平遠曰：此蓋老人得意時筆也。予平生無所
J23nB135_p0708a21║嗜山水少年，游戲錢塘，眷湖山之勝欲老焉，以詩寫
J23nB135_p0708a22║之不能肖。逮今衰暮，雖與華光善得其戲筆，必為人
J23nB135_p0708a23║持去。惠子呵予不能善祕之。予曰：凡四海九州，山川
J23nB135_p0708a24║煙雲，皆吾畫笥也，奈何為兒戲畜紙墨間乎？惠子笑
J23nB135_p0708a25║曰：公戃恍大言，蓋其天性，然為題此紙。於是書六言
J23nB135_p0708a26║付之。
J23nB135_p0708a27║又稱上人所作
J23nB135_p0708a28║宣和元年十二月初吉日里道人稱公絕湘來過，予
J23nB135_p0708a29║時江寒欲雪小室諠譁良久，出畫一軸。蓋橘州斷岸
J23nB135_p0708a30║平遠之圖，華光墨梅，別館之兒稚也。稱妙思如此，力
J23nB135_p0708b01║之不已。當不減華光口占曰：袖裏兩枝煙雨門前一
J23nB135_p0708b02║片瀟湘。
J23nB135_p0708b03║題華光梅
J23nB135_p0708b04║華光紹聖初試手作梅，便如迦陵鳥方雛聲已壓眾
J23nB135_p0708b05║鳥，東坡見之，如黃梅視無姓，兒便肯之，無姓兒。今將
J23nB135_p0708b06║以衣缽授嶺南，撩予惜黃梅破頭，老人不及見也。圓
J23nB135_p0708b07║禪者當還舉似，乃翁問甘露滅法喻齊否？政和五年
J23nB135_p0708b08║十一月十二日夜，石門精舍題。
J23nB135_p0708b09║題石龜觀壁
J23nB135_p0708b10║余家筠溪之上，去城餘百里，兒時聞城中塔成，欲往
J23nB135_p0708b11║觀焉。因先君行坐，余於力謝三肩上至石龜觀謝。三
J23nB135_p0708b12║者紿余曰：當先拜石龜，乃能見塔；不然，終不可見。余
J23nB135_p0708b13║曰：儻爾，汝何不拜？曰：我已嘗拜之，汝既童子，又後至
J23nB135_p0708b14║法當拜。於是再拜入城，幸見塔而心喜謝三，肯余先
J23nB135_p0708b15║也。後三十年過焉，視石烏龜良無恙，摩挲以追繹前
J23nB135_p0708b16║事，為大笑吾亡友胡汝霖民望生撫之金谿。七八歲
J23nB135_p0708b17║時，隨兄入城，忽不知所在。使人尋已在寶應寺前看
J23nB135_p0708b18║泥力士矣，余每以戲之而忘余亦有此患。乃以炭書
J23nB135_p0708b19║其壁曰：須知泥力士，不減石烏龜。忠子民望里人也。
J23nB135_p0708b20║書以示之。
J23nB135_p0708b21║題廬山
J23nB135_p0708b22║余十五六時游北山，謁準禪師殘僧三四輩，草屋數
J23nB135_p0708b23║椽，殆不堪其愁。準老而喜，飲時酹，一樽則擊，罄禮觀
J23nB135_p0708b24║音，空階夜雨，彌月不止。後二十五年，余還自海外過
J23nB135_p0708b25║此而山川增勝，樓閣如幻出，大鐘橫撞，淨侶戢戢，而
J23nB135_p0708b26║真隱方開。石門法道于此，余乃服其老且衰矣。重九
J23nB135_p0708b27║前三日秋陰，皆當時清絕之象，而有今日適悅之情，
J23nB135_p0708b28║遂書此。
J23nB135_p0708b29║題天池石間
J23nB135_p0708b30║成績茂功與德洪覺範道人自虎谿屏人乘入資聖
J23nB135_p0708c01║庵少焉。歷石門澗錦繡谷，窮高陟險，遂至天池致敬，
J23nB135_p0708c02║普見如來，獲紫金光明之瑞。越翌日，齋罷，作禮而退。
J23nB135_p0708c03║聞佛手巖寶林峰之勝，一一登覽其上望，擲筆峰下
J23nB135_p0708c04║瞰聖寺，經巖神刻玉削，不知幾千仞。而江流吞天，山
J23nB135_p0708c05║接平野，雲煙開合，一目千里，茲實匡廬第一境，隱然
J23nB135_p0708c06║為天下奇觀也。薄晚，投宿化城，回望杖屨，所經蘿逕，
J23nB135_p0708c07║鳥道杳然，在層崖絕壁之上，殆非人間之游也。此身
J23nB135_p0708c08║儻未變滅，要當結廬以終。
J23nB135_p0708c09║題浮泥壁
J23nB135_p0708c10║空印禪師以宣和二年十二月，偕余謁從禪師於芙
J23nB135_p0708c11║蓉峰，累石於玉淵之上以為塔。酌泉賦詩暮夜矣，遂
J23nB135_p0708c12║宿焉。次日，從公追余二人杖屨下危峰，自關山谷中
J23nB135_p0708c13║並澗行十餘里，兩山爭倚，天煙霏層疊，自獻部曲斷
J23nB135_p0708c14║續行，九地底水聲谼硐，如千乘車挽而起，仰望晴虛，
J23nB135_p0708c15║如展匹練。既出谷，沃野夷曠，遂飯于木陰，空山暴寒，
J23nB135_p0708c16║雪意濃甚，跣而渡澗者十八九。入石門已夕，山中之
J23nB135_p0708c17║人炬而來迎。及寺已二鼓矣，秉燭夜話，如夢寐中住
J23nB135_p0708c18║山。宣公云：常有虎來月黑。踰垣而去。空印使余記之，
J23nB135_p0708c19║遂書。
J23nB135_p0708c20║題清修院壁
J23nB135_p0708c21║昔余庵于湘西，與希一為鄰相歡如价密。宣和四年
J23nB135_p0708c22║冬，居一遷于茲山。然每會面夜語，達旦七年秋，余將
J23nB135_p0708c23║歸老玉峰之下，來謁別為留兩。昔言意俱盡，而情則
J23nB135_p0708c24║有餘。桑下三宿，前聖丁寧者正箴。余今日之病，曉陰
J23nB135_p0708c25║閣雨千掌，在有無中出山有不勝言者。中秋後二日
J23nB135_p0708c26║題，
J23nB135_p0708c27║題白鹿寺壁
J23nB135_p0708c28║希先昔游公卿間，與鄒至完。曾公袞，蔡子因吳子野
J23nB135_p0708c29║厚居自江左還南嶽。庵方廣十年，叢林高之。湘南使
J23nB135_p0708c30║者勸請開法，此山希先持一缽欣然而來。既至屋老，
J23nB135_p0709a01║過者疑將壓焉。殘僧纔十許輩，大率如逃亡人家未
J23nB135_p0709a02║五白殿閣宇室間，見層出如化城，如梵釋龍天之宮，
J23nB135_p0709a03║從空而墮人間，此邦之檀信。往來之士大夫太息以
J23nB135_p0709a04║為勤，不知希先蓋游戲也。余自長沙來館余四昔時
J23nB135_p0709a05║故人傳彥濟，試手作邑，攙姦推滑，民驚以神。當暇日
J23nB135_p0709a06║攜僚佐時時舟而至。其登高臨遠，烹茶賦詩，則茲山
J23nB135_p0709a07║之風月未至乾沒也。
J23nB135_p0709a08║題觀音院壁
J23nB135_p0709a09║達磨祖師相授法者，三世塔廟在淮山從之游，得道
J23nB135_p0709a10║者多庵於蒼巖。大林之間，路由蘄春真身，存者無慮，
J23nB135_p0709a11║八十餘處黃，於蘄為接壤。太平興國初僧昭信，始見
J23nB135_p0709a12║琳公於大石之間，大安龜頭相繼而出。竹瓦之東石
J23nB135_p0709a13║尉村有古松兩株參天，合抱邦民，歲禱雨暘於其下，
J23nB135_p0709a14║其應如懸響。垂拱初，耆舊相傳為觀音院。嗚呼！豈非
J23nB135_p0709a15║祖師之門得道出世於茲，已嘗建寺毀壞而不可考
J23nB135_p0709a16║者乎？有僧祖欽投牒，疏其事於郡太守，待制韓公駒
J23nB135_p0709a17║欣然給據，付之使中興。其院欽敦厚坦夷，道俗愛之，
J23nB135_p0709a18║翕然而成。余建炎元年，幸經過焉，到門卻立，縱望雲
J23nB135_p0709a19║間，萬峰來朝，茲地也，其興乎？
J23nB135_p0709a20║石門文字禪卷第二十六