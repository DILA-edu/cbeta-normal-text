J24nB138_p0373a01║雲門匡真禪師語錄卷第一
J24nB138_p0373a02║機緣
J24nB138_p0373a03║雪峰禪師法嗣雲門文偃禪師，浙西嘉興張氏子。
J24nB138_p0373a04║依空王寺志澄律師出家稟具，窮律部，初參睦州
J24nB138_p0373a05║蹤禪師。州纔見師來，便閉卻門，師乃扣門，州云：「誰？」
J24nB138_p0373a06║師云：「某甲。」州云：「作什麼？」師云：「己事未明，乞師指示。」
J24nB138_p0373a07║州開門一見便閉卻，師如是連三日去扣門。至第
J24nB138_p0373a08║三日，州始開門，師乃拶入，州便擒住云：「道！道！」師擬
J24nB138_p0373a09║議，州托開云：「秦時𨍏轢鑽。」師從此悟入。師到雪峰
J24nB138_p0373a10║莊，見一僧，師問：「上座今日上山去那？」僧云：「是。」師云：
J24nB138_p0373a11║「寄一則因緣，問堂頭和尚，秪是不得道是別人語。」
J24nB138_p0373a12║僧云：「得。」師云：「上座到山中，見和尚上堂，眾纔集，便
J24nB138_p0373a13║出握腕立地云：『這老漢項上鐵枷何不脫卻？』」其僧
J24nB138_p0373a14║一依師教。雪峰見這僧與麼道，便下座攔胸把住
J24nB138_p0373a15║其僧云：「速道！速道！」僧無對，雪峰托開云：「不是汝語。」
J24nB138_p0373a16║僧云：「是某甲語。」雪峰云：「侍者將繩棒來。」僧云：「不是
J24nB138_p0373a17║某語，是莊上一浙中上座教某甲來道。」雪峰云：「大
J24nB138_p0373a18║眾去莊上，迎取五百人善知識來。」師坎日上山，雪
J24nB138_p0373a19║峰纔見便云：「因什麼得到與麼地？」師乃低頭，從茲
J24nB138_p0373a20║契合。
J24nB138_p0373a21║師在雪峰時，有僧問雪峰：「如何是觸目不會道，運
J24nB138_p0373a22║足焉知路？」峰云：「蒼天，蒼天。」僧不明，遂問師：「蒼天意
J24nB138_p0373a23║旨如何？」師云：「三斤麻，一疋布。」僧云：「不會」師云：「更奉
J24nB138_p0373a24║三尺竹。」後雪峰聞，喜云：「我常疑個布衲。」
J24nB138_p0373a25║師行腳時，見一座主，舉在天台國清寺齋時，雪峰
J24nB138_p0373a26║拈缽盂問：「某道得，即與你缽盂」某云：「此是化佛邊
J24nB138_p0373a27║事。」峰云：「你作座主，奴也未得。」某云：「不會。」峰云：「你問，
J24nB138_p0373b01║我與你道。」某始禮拜，峰便蹋倒。「某得七年方見。」師
J24nB138_p0373b02║云：「是你得七年方見？」主云：「是。」師云：「更與七年始得。」
J24nB138_p0373b03║師在浙中蘊和尚會裏。一日因喫茶次，舉蘊和尚
J24nB138_p0373b04║垂語云：「見聞覺知是法，法離見聞覺知，作麼生？」有
J24nB138_p0373b05║傍僧云：「見定，如今目前一切見聞覺知是法，法亦
J24nB138_p0373b06║不可得。」師拍手一下，蘊乃舉頭。師云：「猶欠一著在。」
J24nB138_p0373b07║蘊云：「我到這裏卻不會。」
J24nB138_p0373b08║師到共相。共相問：「什麼處來？」云：「雪嶺來。」相云：「要急
J24nB138_p0373b09║言句，舉一則來。」云：「前日典座來，和尚何不問他？」相
J24nB138_p0373b10║云：「典座且置。」師云：「箭過新羅。」
J24nB138_p0373b11║師在嶺中時，問臥龍和尚：「明己底人還見有己麼？」
J24nB138_p0373b12║龍云：「不見有己，始明得己。」又問：「長連床上學得底，
J24nB138_p0373b13║是第幾機？」龍云：「第二機。」師云：「作麼生是第一機？」云：
J24nB138_p0373b14║「緊峭草鞋。」
J24nB138_p0373b15║師在嶺中時，有僧問：「如何是法身向上事？」云：「向上
J24nB138_p0373b16║與你道即不難，汝喚什麼作法身？」僧云：「請和尚鑒。」
J24nB138_p0373b17║云：「鑒即且置，作麼生說法身？」僧云：「與麼，與麼。」師云
J24nB138_p0373b18║「此是長連床上學得底。我且問你：法身還解喫飯
J24nB138_p0373b19║麼？」僧無語。後有僧舉似梁家菴主，主云：「雲門直得
J24nB138_p0373b20║入泥、入水。」資福云：「欠一粒也不得，剩一粒也不得。」
J24nB138_p0373b21║師在雪峰與長慶、西院商量：「雪峰上堂云：『盡大地
J24nB138_p0373b22║撮來如粟米大，拋向面前，漆桶不會，打鼓普請看。』」
J24nB138_p0373b23║西院問師：「雪峰與麼道，還有出頭不得處麼？」師云：
J24nB138_p0373b24║「有。」院云：「作麼生是出頭不得處？」師云：「不可總作野
J24nB138_p0373b25║狐精見解也。」又云：「狼籍不少。」又云：「七曜麗天。」又云：
J24nB138_p0373b26║「南閻浮提，北鬱單越。」
J24nB138_p0373b27║師一日與長慶舉趙州無賓主話，雪峰當時與一
J24nB138_p0373c01║蹋作麼生？師云：「某甲不與麼？」慶云：「你作麼生？」師云：
J24nB138_p0373c02║「石橋在向北。」
J24nB138_p0373c03║師與長慶舉石鞏三平話，師云：「作麼生道，免得石
J24nB138_p0373c04║鞏喚作半箇聖人？」慶云：「若不還價，爭辯真偽？」師云：
J24nB138_p0373c05║「入水見長人。」
J24nB138_p0373c06║師到洞巖。巖問：「作什麼來？」師云：「親近來。」巖云：「亂走
J24nB138_p0373c07║作甚麼？」師云：「暫時不在。」巖云：「知過即得。」師云：「和尚
J24nB138_p0373c08║亂走作什麼？」
J24nB138_p0373c09║師到疏山。疏山問：「得力處道將一句來。」師云：「請和
J24nB138_p0373c10║尚高聲問。」山便高聲問。師云：「和尚早朝喫粥麼？」山
J24nB138_p0373c11║云：「作麼生不喫粥？」師云：「亂叫喚作麼？」又因疏山示
J24nB138_p0373c12║眾云：「老僧咸通年己前會得法身邊事，咸通年已
J24nB138_p0373c13║後會得法身向上事。」師問：「承聞和尚咸通年已前
J24nB138_p0373c14║會得法身邊事，咸通年已後會得法身向上事，是
J24nB138_p0373c15║不？」山云：「是。」師云：「如何是法身邊事？」山云：「枯椿。」師云：
J24nB138_p0373c16║「如何是法身向上事？」山云：「非枯椿。」師云：「還許學人
J24nB138_p0373c17║說道理也無？」山云：「許你說。」師云：「枯椿豈不是明法
J24nB138_p0373c18║身邊事，非枯椿豈不是明法身向上事？」山云：「是。」師
J24nB138_p0373c19║云：「法身還該一切不？」山云：「作麼生不該？」師指淨瓶
J24nB138_p0373c20║云：「法身還該這箇麼？」山云：「闍梨莫向淨瓶邊會。」師
J24nB138_p0373c21║便禮拜。
J24nB138_p0373c22║師到曹山。山示眾云：「諸方盡把格則，何不與他道
J24nB138_p0373c23║一轉語，教伊莫疑去。」師便問：「密密處為什麼不知
J24nB138_p0373c24║有？」山云：「秪為密密，所以不知有。」師云：「此人作麼生
J24nB138_p0373c25║親近？」山云：「不向密密處。」師云：「不向密密處，還得親
J24nB138_p0373c26║近也無？」山云：「始得親近。」師應諾諾。師問曹山：「如何
J24nB138_p0373c27║是沙門行？」云：「喫常住苗稼者。」師云：「便與麼去時如
J24nB138_p0374a01║何？」云：「你還畜得麼？」師云：「學人畜得。」山云：「你作麼生
J24nB138_p0374a02║畜？」師云：「著衣喫飯有什麼難？」山云：「何不道披毛戴
J24nB138_p0374a03║角？」師便禮拜。
J24nB138_p0374a04║因瑫長老舉菩薩手中執赤幡問師：「作麼生？」師云：
J24nB138_p0374a05║「你是無禮漢。」瑫云：「作麼生無禮？」師云：「是你外道奴
J24nB138_p0374a06║也作不得。」
J24nB138_p0374a07║師到天童。童云：「你還定當得麼？」師云：「和尚道什麼？」
J24nB138_p0374a08║童云：「不會即目前包褁。」師云：「會即目前包褁。」
J24nB138_p0374a09║因見信州鶖湖上堂云：「莫道未了底人長時浮逼
J24nB138_p0374a10║逼地，設使了得底人明得知有去處，尚乃浮逼逼
J24nB138_p0374a11║地。」師下來舉此語問首座：「適來和尚示眾云：『未了
J24nB138_p0374a12║底人浮逼逼地，了得底人浮逼逼地。』意作麼生？」首
J24nB138_p0374a13║座云：「浮逼逼地。」師云：「首座在此久住，頭白齒黃，作
J24nB138_p0374a14║這箇語話。」首座云：「未審上座又作麼生？」師云：「要道
J24nB138_p0374a15║即得，見即便見，若不是，莫亂道。」首座云：「秪如堂頭
J24nB138_p0374a16║道浮逼逼地，又作麼生？」師云：「頭上著枷，腳下著柤。」
J24nB138_p0374a17║座云：「與麼則無佛法也。」師云：「此是文殊、普賢大人
J24nB138_p0374a18║境界。」
J24nB138_p0374a19║師行腳時，有官人問：「還有定乾坤底句麼？」師云：「蘇
J24nB138_p0374a20║嚕蘇嚕悉哩薩訶。」
J24nB138_p0374a21║師到江州，有陳尚書請師齋，相見便問：「儒書中即
J24nB138_p0374a22║不問，三乘十二分教自有座主，作麼生是衲僧行
J24nB138_p0374a23║腳事？」師云：「曾問幾人來？」書云：「即今問上座。」師云：「即
J24nB138_p0374a24║今且置。作麼生是教意？」書云：「黃卷赤軸。」師云：「這箇
J24nB138_p0374a25║是文字語言。作麼生是教意？」書云：「口欲談而辭喪，
J24nB138_p0374a26║心欲緣而慮忘。」師云：「口欲談而辭喪，為對有言；心
J24nB138_p0374a27║欲緣而慮忘，為對妄想。作麼生是教意？」尚書無語。
J24nB138_p0374b01║師云：「見說尚書看《法華經》是否？」書云：「是。」師云：「經中
J24nB138_p0374b02║道：治生產業皆與實相不相違背。且道非非想天
J24nB138_p0374b03║有幾人退位？」書無語。師云：「尚書且莫草草。十經五
J24nB138_p0374b04║論師僧拋卻，特入叢林十年、二十年尚不奈何，尚
J24nB138_p0374b05║書又爭得會？」尚書禮拜云：「某甲罪過。」
J24nB138_p0374b06║師到歸宗。僧問：「大眾雲集，合談何事？」宗云：「兩兩三
J24nB138_p0374b07║三。」僧云：「不會。」宗云：「三三兩兩。」師卻問其僧：「歸宗意
J24nB138_p0374b08║旨如何？」僧云：「全體與麼來。」師云：「上座曾到潭州龍
J24nB138_p0374b09║牙麼？」僧云：「曾到來。」師云：「打野榸漢。」
J24nB138_p0374b10║師因乾峰上堂云：「法身有三種病、二種光，須是一
J24nB138_p0374b11║一透得，更須知有照用臨時向上一竅在。」峰乃良
J24nB138_p0374b12║久，師便出問：「菴內人為什麼不見菴外事？」峰呵呵
J24nB138_p0374b13║大笑。師云：「猶是學人疑處在。」峰云：「子是什麼心行？」
J24nB138_p0374b14║師云：「也要和尚相委。」峰云：「直須與麼，始解穩坐地。」
J24nB138_p0374b15║師應喏喏。乾峰示眾云：「舉一不得舉二，放過一著，
J24nB138_p0374b16║落在第二。」師出眾云：「昨日有人從天台來，卻往經
J24nB138_p0374b17║山去。」峰云：「典座來日不得普請。」便下座。師問乾峰：
J24nB138_p0374b18║「請師答話。」峰云：「到老僧也未？」師云：「與麼則學人在
J24nB138_p0374b19║遲也。」峰云：「與麼那，與麼那？」師云：「將謂猴白，更有猴
J24nB138_p0374b20║黑。」
J24nB138_p0374b21║師到灌溪時，有僧舉灌溪語云：「十方無壁落，四面
J24nB138_p0374b22║亦無門，淨裸裸，赤灑灑，沒可把。」問師：「作麼生？」師云：
J24nB138_p0374b23║「與麼道即易，也大難出。」僧云：「上座不肯和尚與麼
J24nB138_p0374b24║道那？」師云：「你適來與麼舉那？」僧云：「是。」師云：「你驢年
J24nB138_p0374b25║夢見灌溪麼？」僧云：「某甲話在。」師云「我問你十方無
J24nB138_p0374b26║壁落，四面亦無門，淨裸裸，赤灑灑，沒可把。你道大
J24nB138_p0374b27║梵天王與帝釋商量箇什麼事？」僧云：「豈干他事？」師
J24nB138_p0374c01║喝云：「遂隊喫飯漢。」
J24nB138_p0374c02║陳尚書問雲居供養主云：「雲居高低於弟子。」主無
J24nB138_p0374c03║語。尚書問師，師云：「尚書莫教話墮。」
J24nB138_p0374c04║師在嶺中時，問一老宿：「一切時中如何辯明？」老宿
J24nB138_p0374c05║云：「喚什麼作一切時中？」師云：「釋迦老子道了也，彌
J24nB138_p0374c06║勒猶自不知。」又見一老宿上堂云：「若是商量舉覺，
J24nB138_p0374c07║如當門利劍相似，一句下須有殺活始得。」師出眾
J24nB138_p0374c08║云：「和尚上堂多時，大眾歸堂。」老宿云：「道什麼？」師云：
J24nB138_p0374c09║「日月易流。」
J24nB138_p0374c10║師在嶺中順維那處，起彼時問：「古人豎起拂子，放
J24nB138_p0374c11║下拂子，意旨如何？」維那云：「拂前見，拂後見。」師云：「如
J24nB138_p0374c12║是，如是。」又云：「是諾伊，是不諾伊？」又云：「可知禮也。」
J24nB138_p0374c13║師聞洛浦勘僧云：「近離甚處？」僧云：「荊南。」浦云：「有一
J24nB138_p0374c14║人與麼去，還逢麼？」僧云：「不逢。」浦云：「為什麼不逢？」僧
J24nB138_p0374c15║云：「若逢，即頭粉碎。」浦云：「闍梨三寸甚密。」師後於江
J24nB138_p0374c16║西見其僧，問云：「還肯此語不？」僧云：「有。」師云：「洛浦倒
J24nB138_p0374c17║退三千里。」
J24nB138_p0374c18║師在靈樹知聖大師會中為首座。時，僧問知聖：「如
J24nB138_p0374c19║何是祖師西來意？」聖云：「老僧無語。」卻問僧：「忽然上
J24nB138_p0374c20║碑，合著得什麼語？」時有數僧下語，皆不契。聖云：「汝
J24nB138_p0374c21║去請首座來。」洎師至，聖乃舉前話問師。師云：「也不
J24nB138_p0374c22║難。」聖云：「著得什麼語？」師云：「有人問如何是祖師西
J24nB138_p0374c23║來意，但云師。」知聖深肯。
J24nB138_p0374c24║問：「學人有疑，請師不責，從上宗乘事作麼？」師云：「三
J24nB138_p0374c25║拜不虛。」
J24nB138_p0374c26║示眾
J24nB138_p0374c27║師上堂，良久，云：「夫唱道之機，固難諧剖，若也一言
J24nB138_p0375a01║相契，猶是多途，況復忉忉，有何所益？然且教乘之
J24nB138_p0375a02║中各有殊分，律為戒學，經為定學，論為慧學，三藏
J24nB138_p0375a03║五乘、五時八教各有所歸。然一乘圓頓也大難明，
J24nB138_p0375a04║直下明得，與衲僧天地懸殊。若向衲僧門下句裏
J24nB138_p0375a05║呈機，徒勞佇思，門庭敲磕，千差萬別。擬欲進步向
J24nB138_p0375a06║前，過在尋佗舌頭路布，從上來事合作麼生？向者
J24nB138_p0375a07║裏道圓道頓得麼？者邊那邊得麼？莫錯會好。莫見
J24nB138_p0375a08║與麼道，便向不圓不頓處卜度，者裏也須是箇人
J24nB138_p0375a09║始得。莫將依師語、相似語、測度語，到處呈中將為
J24nB138_p0375a10║自己見解。莫錯會，祗如今有什麼事，對眾決擇看。」
J24nB138_p0375a11║時，有州主何公，禮拜問曰：「弟子請益。」師云：「目前無
J24nB138_p0375a12║異草。」有官問：「佛法如水中月，是不？」師云：「清波無透
J24nB138_p0375a13║路。」進云：「和尚從何得？」師云：「再問復何來？」進云：「正與
J24nB138_p0375a14║麼時如何？」師云：「重疊關山路。」有官問：「千子圍繞，何
J24nB138_p0375a15║者為的？」師云：「化下住持，已奉來問。」問：「今日開筵，將
J24nB138_p0375a16║何指教？」師云：「來風深辨。」進云：「莫秪者便是麼？」師云：
J24nB138_p0375a17║「錯。」問：「從上古德以心傳心，今日請師，將何施設？」師
J24nB138_p0375a18║云：「有問有答。」進云：「與麼則不虛施設也。」師云：「不問
J24nB138_p0375a19║不答。」問：「凡有言句皆是錯，如何是不錯？」師云：「當風
J24nB138_p0375a20║一句，起自何來？」進云：「莫秪者便是也無？」云：「莫錯。」問：
J24nB138_p0375a21║「如何是啐啄之機？」師云：「響。」進云：「還應也無？」師云：「且
J24nB138_p0375a22║緩緩。」問：「如何是學人的的事？」師云：「痛領一問。」問：「如
J24nB138_p0375a23║何是祖師西來意？」師云：「日裏看山。」問：「如何是和尚
J24nB138_p0375a24║家風？」師云：「久雨不晴。」進云：「如何是久雨不晴？」師云：
J24nB138_p0375a25║「曬朗著。」問：「如何是不帶朕？」師云：「天台普請，南嶽遊
J24nB138_p0375a26║山。」問：「如何是向上一路？」師云：「九九八十一。」問：「如何
J24nB138_p0375a27║是教主？」師云：「太無禮主。」問：「如何是一代時教？」師云：
J24nB138_p0375b01║「對一說。」問：「如何是正法眼？」師云：「普。」問：「如何是端坐
J24nB138_p0375b02║念實相？」師云：「河裏失錢，河裏摝。」問：「如何是沙門行？」
J24nB138_p0375b03║師云：「會不得。」進云：「為什麼會不得？」師云：「秪守會不
J24nB138_p0375b04║得。」問：「如何是尋常之用？」師云：「且那裏葛藤去。」問：「如
J24nB138_p0375b05║何是教意？」師云：「你看什麼經？」僧云：「《般若經》。」師云：「一
J24nB138_p0375b06║切智智清淨，還夢見未？」僧云：「一切智智清淨且置，
J24nB138_p0375b07║如何是教意？」師云：「心不負人，面無慚色。放你三十
J24nB138_p0375b08║棒。」問：「如何是報得四恩三有去？」師云：「抱頭哭蒼天。」
J24nB138_p0375b09║問：「如何是正法眼？」師云：「粥飯氣。」問：「如何是三昧？」師
J24nB138_p0375b10║云：「到老僧一問，還我一句來。」問：「如何是諸佛出身
J24nB138_p0375b11║處？」師云：「東山水上行。」問：「乞師指箇入路。」師云：「喫粥、
J24nB138_p0375b12║喫飯時。」有僧問：「如何是一句？」師云：「舉。」問：「如何是說
J24nB138_p0375b13║時默？」師云：「清機歷掌。」進云：「如何是默時說？」師云：「嗄。」
J24nB138_p0375b14║進云：「不默不說時如何？」師將棒趁。問：「如何是雲門
J24nB138_p0375b15║劍？」師云：「祖。」問：「如何是諸佛出身處？」師云：「更請一問。」
J24nB138_p0375b16║問：「如何是露地白牛？」師云：「覿機無改路。」進云：「放著
J24nB138_p0375b17║什麼處？」師云：「再舉不逾塵。」問：「如何是塵塵三昧？」師
J24nB138_p0375b18║云：「桶裏水，缽裏飯。」問：「如何是一如體玄？」師云：「欠你
J24nB138_p0375b19║一問。」問：「如何是玄中的？」師云：「𡎺。」進云：「如何即是？」師
J24nB138_p0375b20║云：「速退，速退！妨他別人問。」問：「如何是非思量處？」師
J24nB138_p0375b21║云：「識情難測。」問：「鑿壁偷光時如何？」師云：「恰。」問：「一言
J24nB138_p0375b22║道盡時如何？」師云：「裂破。」進云：「和尚作麼生下手拈
J24nB138_p0375b23║掇？」師云：「拈取糞箕掃帚來。」問：「如何舉唱即得不負
J24nB138_p0375b24║來機？」師云：「道什麼？」進云：「還可來意也無？」師云：「且緩
J24nB138_p0375b25║緩。」問：「如何是透法身句？」師云：「北斗裏藏身。」問：「如何
J24nB138_p0375b26║是本來宗？」師云：「不問不答。」問：「如何是三界唯心，萬
J24nB138_p0375b27║法唯識？」師云：「我今日不荅話。」進云：「為什麼不答話？」
J24nB138_p0375c01║師云：「驢年會麼？」問：「如何是吹毛劍？」師云：「骼又云胔。」
J24nB138_p0375c02║問：「如何是內外光？」師云：「向什麼處問？」學云：「如何明
J24nB138_p0375c03║達？」師云：「忽然有人問你作麼生道？」進云：「明達後如
J24nB138_p0375c04║何？」師云：「明即且置，還我達來。」問：「如何是切急一句？」
J24nB138_p0375c05║師云：「吃。」問：「如何是本來心？」師云：「舉起分明。」問：「如何
J24nB138_p0375c06║是衲僧孔竅？」師云：「放過一著。」進云：「請師道。」師云：「對
J24nB138_p0375c07║牛彈琴。」問：「如何是大乘修行？」師云：「一榼在手。」問：「如
J24nB138_p0375c08║何是一切智智清淨？」師云：「僧堂八佛殿。」問：「如何是
J24nB138_p0375c09║不挂唇吻一句？」師云：「合取狗口。」問：「如何是海印三
J24nB138_p0375c10║昧？」師云：「你但禮拜問著，待我東行西行。」問：「如何轉
J24nB138_p0375c11║動即得不落階級？」師云：「南斗七，北斗八。」問：「如何是
J24nB138_p0375c12║當今施設？」師云：「道即不難，鑒從何來？」問：「如何是不
J24nB138_p0375c13║睡底眼？」師云：「不省。」問：「如何是不犯之令？」師云：「那箇
J24nB138_p0375c14║師僧還見麼？」問：「如何是大人相？」師乃擎拳。問：「如何
J24nB138_p0375c15║是佛法大意？」云：「一佛，二菩薩。」問：「如何是兄弟添十
J24nB138_p0375c16║字？」師云：「我共汝說葛藤。」問：「如何是和尚為人一句？」
J24nB138_p0375c17║師云：「心不負人，面無慚色，速禮三拜」問：「如何是天
J24nB138_p0375c18║然之事？」師云：「蹋步向前作什麼？」問：「如何是教意？」師
J24nB138_p0375c19║云：「吃嘹舌頭，更將一問來。」問：「如何是七縱八橫？」師
J24nB138_p0375c20║云：「放汝一著。」
J24nB138_p0375c21║上堂，云：「舉一則語，教汝直下承當，早是撒屎著你
J24nB138_p0375c22║頭上也；直饒拈一毛頭，盡大地一時明得，也是剜
J24nB138_p0375c23║肉作瘡。雖然如此，也須是實到者箇田地始得。若
J24nB138_p0375c24║未，且不得掠虛，卻須退步向自己腳根下推尋，看
J24nB138_p0375c25║是什麼道理。實無絲髮許與汝作解會，與汝作疑
J24nB138_p0375c26║惑。況汝等且各各當人有一段事，大用現前，更不
J24nB138_p0375c27║煩汝一毫頭氣力，便與祖佛無別。自是汝諸人信
J24nB138_p0376a01║根淺薄、惡業濃厚，突然起得如許多頭角，擔缽囊
J24nB138_p0376a02║千鄉萬里受屈作麼？且汝諸人有什麼不足處？大
J24nB138_p0376a03║丈夫漢，阿誰無分？獨自承當，尚猶不著便，不可受
J24nB138_p0376a04║人欺瞞，取人處分。纔見老和尚開口，便好把特石
J24nB138_p0376a05║驀口塞，便是屎上青蠅相似，鬥咂將去，三箇五箇
J24nB138_p0376a06║聚頭商量，苦屈兄弟。古人一期為汝諸人不奈何，
J24nB138_p0376a07║所以垂一言半句，通你入路。知是般事，拈放一邊，
J24nB138_p0376a08║自著些子筋骨，豈不是有少許相親處。快與，快與！
J24nB138_p0376a09║時不待人，出息不保入息，更有什麼身心閑別處
J24nB138_p0376a10║用，切須在意。珍重！」
J24nB138_p0376a11║上堂，良久，云：「觸目不會道，運足焉知路。」僧問：「如何
J24nB138_p0376a12║是觸目菩提？」師云：「與我拈卻佛殿。」問：「如何是最初
J24nB138_p0376a13║一句？」師云：「九九八十一。」僧便禮拜。師云：「近前來。」僧
J24nB138_p0376a14║便近前，師便打。問：「如何是實學底事？」師云：「大好消
J24nB138_p0376a15║息。」進云：「畢竟是誰家之子？」師云：「臘月二十五。」問：「承
J24nB138_p0376a16║教有言一切智智清淨時如何？」師便唾之。進云：「古
J24nB138_p0376a17║人方便又作麼生？」師云：「來，來！截卻汝腳跟，換卻汝
J24nB138_p0376a18║髑髏，缽盂裏拈卻匙箸，拈卻鼻孔來。」進云：「甚處有
J24nB138_p0376a19║許多般？」師云：「者掠虛漢。」便打。問：「如何是禪？」師云：「是。」
J24nB138_p0376a20║進云：「如何是道？」師云：「得。」問：「如何是一切法皆是佛
J24nB138_p0376a21║法？」師云：「三家村裏老婆盈衢溢路，會麼？」學云：「不會。」
J24nB138_p0376a22║師云：「非但汝不會，大有人不會在。」問：「學人簇簇地
J24nB138_p0376a23║商量箇什麼？」師云：「大眾久立。」問：「如何是諸佛出身
J24nB138_p0376a24║處？」師云：「佛前裝香，佛後合掌。」問：「十二時中如何得
J24nB138_p0376a25║不被諸境惑去？」師云：「三門頭合掌。」問：「四面森森，如
J24nB138_p0376a26║何是靈樹？」師云：「風鳴雨息。」進云：「如何是靈樹枝條？」
J24nB138_p0376a27║師云：「曬朗皮草。」問：「如何是觸目菩提？」云：「拈卻露柱。」
J24nB138_p0376b01║學云：「露柱豈干他事？」師云：「驢年會麼。」問：「醍醐上味
J24nB138_p0376b02║為什麼翻成毒藥？」師云：「𡎺。」問：「如何是活？」師云：「心不
J24nB138_p0376b03║負人。」學云：「如何是殺？」師云：「三日後不得唱衣。」學云：
J24nB138_p0376b04║「不殺不活時如何？」師以拄杖趁出。問：「學人與麼來，
J24nB138_p0376b05║請師實說。」師云：「知。」問：「金剛為什麼倒地？」師云：「不著
J24nB138_p0376b06║力。」問：「殺父、殺母，佛前懺悔；殺佛、殺祖向什麼處懺
J24nB138_p0376b07║悔？」師云：「露。」問：「不起一念，還有過也無？」師云：「須彌山。」
J24nB138_p0376b08║問：「如來唯一說，無二說，如何是如來說？」師云：「那箇
J24nB138_p0376b09║師僧何不問？」問：「闇中如何辨主？」師云：「務原是什麼
J24nB138_p0376b10║人坐？」問：「學人實問，請師實答。」師云：「你作麼生辨？」進
J24nB138_p0376b11║云：「正當與麼時如何？」師云：「的。」問：「從上古德以何為
J24nB138_p0376b12║的？」師云：「看取舌頭。」
J24nB138_p0376b13║上堂，云：「諸和尚子！莫妄想，天是天，地是地，山是山，
J24nB138_p0376b14║水是水，僧是僧，俗是俗。」良久，云：「與我拈案山來看。」
J24nB138_p0376b15║便有僧問：「學人見山是山，見水是水時如何？」師云：
J24nB138_p0376b16║「三門為什麼從這裏過？」進云：「與麼則不妄想去也！」
J24nB138_p0376b17║師云：「還我話頭來。」
J24nB138_p0376b18║上堂，良久，云：「還有人道得麼？道得底出來。」眾無語。
J24nB138_p0376b19║師拈拄杖云：「適來是箇小屎坑，如今是箇大屎坑。」
J24nB138_p0376b20║下座。問：「萬法歸一，一即不問，如何是萬法？」師云：「你
J24nB138_p0376b21║來這裏說葛藤瞞我。」問：「聖僧為什麼被大蟲咬？」師
J24nB138_p0376b22║云：「與天下人作牓樣。」問：「十二時中如何用心，即得
J24nB138_p0376b23║不負於上來？」師云：「省力。」進云：「省力事如何？」師云：「省
J24nB138_p0376b24║取前話。」問：「萬機不到處，如何知有？」師云：「該得麼？」進
J24nB138_p0376b25║云：「日用事如何？」師云：「一箭到新羅；大漢國裏說葛
J24nB138_p0376b26║藤。」問：「學人擬伸一問，還許也無？」師云：「佛不奪眾生
J24nB138_p0376b27║所願。」問：「如何舉唱即得不負來機？」師云：「痛領一問。」
J24nB138_p0376c01║問：「千聖功圓冥然時，如何擊琢？」師云：「句裏明人。」問：
J24nB138_p0376c02║「三界中，何物勝於佛？」師云：「通你一問。」問：「摘葉尋枝
J24nB138_p0376c03║即不問，如何是直截根源？」師云：「速禮三拜。」問：「己事
J24nB138_p0376c04║未明，如何指示？」師云：「不避來機，還當得麼？」問：「盡其
J24nB138_p0376c05║機來，師還接也無？」師云：「一問不錯。」學云：「一問且置，
J24nB138_p0376c06║師還接不？」師云：「細看前話。」問：「毘盧向上即不問，虛
J24nB138_p0376c07║空請師留些子。」師云：「把卻汝咽喉，你作麼生道？」問：
J24nB138_p0376c08║「如何是學人自己？」師云：「一扠一劄。」進云：「莫便是不？」
J24nB138_p0376c09║師云：「蘇嚕蘇嚕。」
J24nB138_p0376c10║上堂，云：「今日與諸人舉一則語。」大眾聳聽良久，有
J24nB138_p0376c11║僧出禮拜，擬伸問次，師以拄杖趁云：「似這般滅胡
J24nB138_p0376c12║種，長連床上納飯阿師，堪什麼共語處？這般打野
J24nB138_p0376c13║榸漢。」以拄杖一時趁下。問：「大眾雲集，合談何事？」師
J24nB138_p0376c14║云：「向下文長，付在來日。」進云：「便與麼去時如何？」師
J24nB138_p0376c15║云：「墮。」進云：「什麼處是墮？」師云：「長連床上飽喫飯了，
J24nB138_p0376c16║脫空妄語。」問：「靈山一會，何似今日？」師云：「言中有響。」
J24nB138_p0376c17║學云：「當今事作麼生？」師云：「不煩再問。」問：「以字不成，
J24nB138_p0376c18║八字不是，未審是什麼字？」師云：「九九八十一。」進云：
J24nB138_p0376c19║「學人不會，請師指示。」師云：「我又辜你什麼處？」問：「從
J24nB138_p0376c20║上古德得箇什麼便稱尊貴？」師云：「愛問不愛答。」進
J24nB138_p0376c21║云：「與麼則不假和尚舌頭嚼去也。」師云：「熨斗煎茶
J24nB138_p0376c22║銚不同。」問：「和尚為人語話，還有未道著底句也無？」
J24nB138_p0376c23║師云：「說不及。」進云：「為什麼如此？」師云：「秪為如此。」問：
J24nB138_p0376c24║「大拍盲底人來，師還接也無？」師放身倒。問：「如何是
J24nB138_p0376c25║雲門山？」師云：「庚峰定穴。」問：「牙齒敲磕皆落名言，如
J24nB138_p0376c26║何得不落古人蹤？」師云：「通機自辯。」問：「如何是和尚
J24nB138_p0376c27║家風？」師云：「皮枯骨瘦。」問：「如何是道？」師云：「七顛八倒。」
J24nB138_p0377a01║進云：「為什麼如此？」師云：「一不得向，二不得開。」問：「暗
J24nB138_p0377a02║室得明時如何？」師云：「朗州此去多少。」
J24nB138_p0377a03║上堂，云：「一言纔舉，千差同轍，該括微塵，猶是化門
J24nB138_p0377a04║之說。若是衲僧，合作麼生？若將祖意、佛意這裏商
J24nB138_p0377a05║量，曹溪一路平沉。還有人道得麼？道得底出來。」時，
J24nB138_p0377a06║有僧問：「如何是超佛越祖之談？」師云：「餬餅。」進云：「這
J24nB138_p0377a07║箇有什麼交涉？」師云：「灼然有什麼交涉？」問：「當今一
J24nB138_p0377a08║句，請師道。」師云：「放你一線道，還我一句來。」問：「不涉
J24nB138_p0377a09║廉纖，請師道。」師云：「一怕汝不問，二怕汝不舉，三到
J24nB138_p0377a10║老僧勃跳，四到你退後。速道，速道！」僧便禮拜，師便
J24nB138_p0377a11║打。問：「目前蕩盡時如何？」師云：「熱發作麼？」其僧禮拜
J24nB138_p0377a12║而退，師云：「且來，且來。」僧近前，師便棒云：「這掠虛漢
J24nB138_p0377a13║諕我。」問：「如何是法王主？」師云：「叉手著。」問：「盲龜值浮
J24nB138_p0377a14║木孔時如何？」師云：「老僧叉手去也。」問：「學人正在迷
J24nB138_p0377a15║途，請師一接。」師云：「道什麼？」問：「如何是教意？」師云：「答
J24nB138_p0377a16║猶未了。」進云：「和尚什麼處答？」師云：「將謂汝靈利。」問：
J24nB138_p0377a17║「如何是衲僧正眼？」師云：「那箇師僧近前來。」其僧近
J24nB138_p0377a18║前，師咄云：「去！」問：「教中即不問，如何是宗門中事？」師
J24nB138_p0377a19║云：「既有來問，速禮三拜。」問：「絕消息處，如何履踐？」師
J24nB138_p0377a20║云：「三十年後。」進云：「秪今如何？」師云：「莫亂統。」問：「性源
J24nB138_p0377a21║還有語也無？」師云：「莫問。」問：「佛病、祖病將何醫？」師云：
J24nB138_p0377a22║「審即諧。」進云：「將何醫？」師云：「幸有力。」問：「百步穿楊，請
J24nB138_p0377a23║師指的。」師云：「答這話去也。」問：「言詮不及處，如何體
J24nB138_p0377a24║會？」師云：「對眾快禮三拜。」問：「伶俜之子如何進步？」師
J24nB138_p0377a25║云：「目前不辨。」進云：「豈無尊貴？」師云：「不較多。」進云：「作
J24nB138_p0377a26║麼生？」師云：「作麼生？」問：「凡有言說，皆是葛藤。如何是
J24nB138_p0377a27║不葛藤？」師云：「大有人見汝問。」問：「急急相投，請師指
J24nB138_p0377b01║教。」師云：「作麼生道？」進云：「不會，請師道。」師云：「作麼。」
J24nB138_p0377b02║上堂，云：「大眾！汝等還有鄆州針麼？若有，試將來看。
J24nB138_p0377b03║有麼？有麼？」眾無對。師云：「若無，散披衣裳去也。」便下
J24nB138_p0377b04║座。問：「盡大地人來，師如何接？」師云：「提綱有路。」進云：
J24nB138_p0377b05║「莫秪這便是指示不？」師云：「合取狗口。」問：「時中不明，
J24nB138_p0377b06║如何得不落緣塵去？」師云：「閉門哭蒼天。」問：「十二時
J24nB138_p0377b07║中如何體悉？」師云：「不難辨。」進云：「還有學人入頭處
J24nB138_p0377b08║也無？」師云：「細看前話。」問：「靈山一會，迦葉親聞，未審
J24nB138_p0377b09║聞箇什麼句？」師云：「不避來鋒。速道！速道！」進云：「是什
J24nB138_p0377b10║麼句？」師云：「掣電之機，徒勞佇思。」問：「千聖不傳，古今
J24nB138_p0377b11║不歷，如何是和尚接人一句？」師云：「觸忤老兄得麼？」
J24nB138_p0377b12║進云：「如何是接人一句？」師云：「作麼。」問：「有何逕要令
J24nB138_p0377b13║學人心息？」師云：「放你三十棒。」問：「目前坦然時如何？」
J24nB138_p0377b14║師云：「海水在汝頭上。」進云：「還著得也無？」師云：「向這
J24nB138_p0377b15║裏脫空妄語。」問：「施主設齋，將何報答？」師云：「量才補
J24nB138_p0377b16║職。」進云：「不會。」師云：「不會即喫飯。」問：「如何是向上事？」
J24nB138_p0377b17║師云：「截卻汝肚腸，換卻匙箸，拈將缽盂來看。」僧無
J24nB138_p0377b18║對，師云：「這掠虛漢。」問：「如何是佛法大意？」師云：「來鋒
J24nB138_p0377b19║有路。」問：「如何是學人轉身處？」師云：「利。」
J24nB138_p0377b20║上堂，良久，云：「秪這箇帶累殺人。」便下座。
J24nB138_p0377b21║上堂，云：「道即道了也。」時，有僧出禮拜，欲伸問次。師
J24nB138_p0377b22║拈拄杖便打，云：「識什麼好惡？這一般打野榸漢，總
J24nB138_p0377b23║似這箇僧，爭消得施主信施？惡業眾生總在這裏
J24nB138_p0377b24║覓什麼乾屎橛咬。」以柱杖一時趁下。問：「如何是禪？」
J24nB138_p0377b25║師云：「拈卻一字得麼。」問：「扶桑柯畔，日輪未出時如
J24nB138_p0377b26║何？」師云：「知。」問：「背楚投吳時如何？」師云：「面南看北斗。」
J24nB138_p0377b27║問：「六國未寧時如何？」師云：「千里何明。」進云：「爭奈不
J24nB138_p0377c01║明何？」師云：「賴遇適來道了。」問：「如何是本源？」師云：「受
J24nB138_p0377c02║什麼人供養？」問：「如何是直截一路？」師云：「主山後。」進
J24nB138_p0377c03║云：「謝師指示。」師云：「合取皮袋。」問：「曹溪的旨，請師垂
J24nB138_p0377c04║示。」師云：「三十年後。」問：「密室玄宮時如何？」師云：「倒。」進
J24nB138_p0377c05║云：「宮中事作麼生？」師云：「重。」問：「萬機吐不出時如何？」
J24nB138_p0377c06║師云：「大眾不匿。」進云：「猶是學人疑處在。」師云：「語覆
J24nB138_p0377c07║前機去。」問：「要急相應，唯言不二時如何？」師云：「對眾
J24nB138_p0377c08║舉，大眾可不知。」進云：「如何承當？」師云：「驢年。」問：「一生
J24nB138_p0377c09║積惡者不知善，一生積善者不知惡。此意如何？」師
J24nB138_p0377c10║云：「燭。」問：「遠遠投師，師意如何？」師云：「七九六十三。」進
J24nB138_p0377c11║云：「學人近離衡州。」師喝云：「是你草鞋跟斷！」僧云：「珍
J24nB138_p0377c12║重。」師喝云：「靜處薩婆訶！」問：「如何是學人自己？」師云：
J24nB138_p0377c13║「一佛，二菩薩。」問：「六國未寧時如何？」師云：「雲擎雨色。」
J24nB138_p0377c14║問：「上無攀仰，下無己躬時如何？」師云：「藏身一句作
J24nB138_p0377c15║麼生道？」僧便禮拜，師云：「放過一著，置將一問來。」僧
J24nB138_p0377c16║無語，師云：「這死蝦蟆。」問：「如何是色即是空？」師云：「拄
J24nB138_p0377c17║杖敲汝鼻孔。」問：「如何是和尚非時為人一句？」師云：
J24nB138_p0377c18║「早朝牽犁，晚間拽杷。」問：「三乘五性即不問，如何是
J24nB138_p0377c19║衲僧門下事？」師云：「日勢稍晚，速禮三拜。」問：「久值為
J24nB138_p0377c20║什麼不識？」師云：「測。」問：「如何是心？」師云：「心。」進云：「不會。」
J24nB138_p0377c21║師云：「不會。」進云：「究竟如何？」師咄云：「靜處東行西行。」
J24nB138_p0377c22║問：「三界唯心，萬法唯識時如何？」師云：「舌根裏藏身。」
J24nB138_p0377c23║進云：「藏身後如何？」師云：「蘇嚕蘇嚕。」問：「如何是途中
J24nB138_p0377c24║受用？」師云：「七九六十三。」進云：「如何是世諦流布？」師
J24nB138_p0377c25║云：「江西湖南，新羅渤海。」問：「密室不通風時如何？」師
J24nB138_p0377c26║云：「響露鳴風。」進云：「如何是密室中人？」師云：「再陳難
J24nB138_p0377c27║辯。」問：「直與麼來時如何？」師云：「照從何立？」進云：「不去
J24nB138_p0378a01║不來時如何？」師云：「前語道什麼？」問：「進向無門時如
J24nB138_p0378a02║何？」師云：「三千八百。」
J24nB138_p0378a03║上堂，云：「放你橫說豎說，從朝至暮無人塞你口；不
J24nB138_p0378a04║放你說，又作麼生？」
J24nB138_p0378a05║上堂，大眾集，良久，驀拈拄杖云：「看看北鬱單越人
J24nB138_p0378a06║見汝般柴不易，在中庭裏相撲供養你，更為你念
J24nB138_p0378a07║《般若經》云：『一切智智清淨，無二無二分，無別無斷
J24nB138_p0378a08║故。』」僧便問：「如何是一切智智清淨？」師云：「西天斬頭
J24nB138_p0378a09║截臂，這裏自領出去。」問：「桂錫幽巖時如何？」師云：「在
J24nB138_p0378a10║什麼處？」問：「如何是深中淺？」師云：「山河大地。」進云：「如
J24nB138_p0378a11║何是淺中深？」師云：「大地山河。」進云：「如何是深？」師云：
J24nB138_p0378a12║「朝到西天，暮歸唐土。」問：「迦葉入定時如何？」師云：「匿
J24nB138_p0378a13║得麼？」進云：「還見十方不？」師云：「好手透不出。」問：「真如
J24nB138_p0378a14║湛寂，妙絕無門時如何？」師云：「自機迴照。」進云：「秪這
J24nB138_p0378a15║裏如何？」師云：「莫錯。」問：「千般方便誘引歸源，未審源
J24nB138_p0378a16║中事如何？」師云：「有問有答，速道將來。」僧應喏，師云：
J24nB138_p0378a17║「迢遙也。」問：「如何是雲門劍？」師云：「揭。」進云：「用者如何？」
J24nB138_p0378a18║師云：「蘇嚕蘇嚕。」問：「如何是祖師西來意？」師云：「沒即
J24nB138_p0378a19║道。」進云：「不會。」師云：「壯一問。」問：「能詮表裏時如何？」師
J24nB138_p0378a20║云：「風不入。」進云：「表裏事如何？」師云：「錯。」問：「萬機俱罷
J24nB138_p0378a21║時如何？」師云：「塚上生芝草。」問：「觀身無己，觀外亦然
J24nB138_p0378a22║時如何？」師云：「熱發作麼。」進云：「與麼則冰消瓦解去
J24nB138_p0378a23║也。」師便打。問：「龍門有意，進水無能時如何？」師云：「來
J24nB138_p0378a24║機即易，再舉還難。」進云：「正與麼時如何？」師云：「快。」問：
J24nB138_p0378a25║「古人面壁，意旨如何？」師云：「念七。」又云：「定。」問：「百不會
J24nB138_p0378a26║底人來，師如何接？」師云：「話墮也。」進云：「什麼處是話
J24nB138_p0378a27║墮？」師云：「七棒對十三。」問：「承古有言：『了即業障本來
J24nB138_p0378b01║空，未了還須償宿債。』未審二祖是了、未了？」師云：「確。」
J24nB138_p0378b02║問：「從上古德相傳何事？」師云：「速禮三拜。」問：「如何是
J24nB138_p0378b03║雲門一路？」師云：「親。」進云：「如何即是？」師云：「顛言倒語
J24nB138_p0378b04║作麼？」問：「承古有言：『擬心即差。』如何得不差？」師云：「全
J24nB138_p0378b05║機歷掌。」進云：「後人再問作麼生？」師云：「遲風難改。」問：
J24nB138_p0378b06║「三身中，阿那身說法？」師云：「要。」問：「如何是釋迦身？」師
J24nB138_p0378b07║云：「乾屎橛。」問：「請師提綱宗門。」師云：「南有雪峰，北有
J24nB138_p0378b08║趙州。」問：「大徹底人見一切法是空不？」師云：「蘇嚕蘇
J24nB138_p0378b09║嚕。」問：「終日切切，不得箇入路，乞師指箇入路。」師云：
J24nB138_p0378b10║「當機有路。」問：「如何是超佛越祖之談？」師云：「蒲州麻
J24nB138_p0378b11║黃，益州附子。」問：「如何是教意？」師云：「撩起來作麼生
J24nB138_p0378b12║道？」進云：「便請師道。」師云：「對牛彈琴。」問：「玄機一路如
J24nB138_p0378b13║何體會？」師云：「三十年後。」問：「槨示雙趺，當表何事？」師
J24nB138_p0378b14║云：「言。」進云：「未審師意如何？」師云：「緊峭草鞋。」問：「不是
J24nB138_p0378b15║玄機，亦非目擊時如何？」師云：「倒一說。」問：「劫火洞然
J24nB138_p0378b16║時如何？」師云：「更夢見甚麼？」
J24nB138_p0378b17║上堂，云：「我共汝平展，遇人識人，與麼老婆說話，尚
J24nB138_p0378b18║自不會，每日飽飯喫了，上來下去，覓什麼碗？這野
J24nB138_p0378b19║狐隊仗向這裏作什麼？」以拄杖一時趁下。問：「初秋
J24nB138_p0378b20║夏末，前程忽有人問，如何秪對？」師云：「大眾退後。」進
J24nB138_p0378b21║云：「過在什麼處？」師云：「還我九十日飯錢來。」問：「學人
J24nB138_p0378b22║近到法席，未審家風事如何？」師云：「不歷一問，作麼
J24nB138_p0378b23║生道？」問：「十方國土中唯有一乘法，如何是一乘法？」
J24nB138_p0378b24║師云：「何不別問？」進云：「謝師指示。」師便喝。問：「承古有
J24nB138_p0378b25║言：『一塵遍含一切塵。』如何是一塵？」師云：「吃嘹舌頭，
J24nB138_p0378b26║更將一問來。」問：「學人不問，師還答也無？」師云：「將汝
J24nB138_p0378b27║口挂壁上不得。」問：「一切尋常時如何？」師云：「雖然屎
J24nB138_p0378c01║臭氣熏我，我且問你：晝行三千，夜行八百，你缽盂
J24nB138_p0378c02║裏什麼處著？」僧無對，師云：「脫空妄語漢。」問：「如何是
J24nB138_p0378c03║教眼？」師云：「速禮三拜。」問：「承古有言：『牛頭橫說豎說，
J24nB138_p0378c04║不知有向上關捩子。』如何是向上關捩子？」師云：「東
J24nB138_p0378c05║山西嶺青。」問：「如何是露地白牛？」云：「歸依佛，歸依法，
J24nB138_p0378c06║歸依僧。」進云：「白牛何在？」師咄之。問：「樹凋葉落時如
J24nB138_p0378c07║何？」師云：「體露金風。」問：「如何是布袋裏珍珠？」師云：「說
J24nB138_p0378c08║得麼。」問：「如何是祖宗的子？」師云：「言中有響。」
J24nB138_p0378c09║上堂，云：「夫學般若菩薩，須識得眾生病，即識得學
J24nB138_p0378c10║般若菩薩病。還有人揀得麼？出來對眾揀看。」眾無
J24nB138_p0378c11║語。乃云：「若揀不得，莫妨我東行西行。」
J24nB138_p0378c12║上堂，云：「我今日共汝說葛藤、屎灰尿火、泥豬疥狗、
J24nB138_p0378c13║不識好惡、屎坑裏作活計。所以道：盡乾坤大地，三
J24nB138_p0378c14║乘十二分教、三世諸佛、天下老師言教，一時向汝
J24nB138_p0378c15║眼睫上會取去。饒汝便向這裏一時明得，亦是不
J24nB138_p0378c16║著便漢，無端跳入屎坑，可中於我衲僧門下過，打
J24nB138_p0378c17║腳折。」時，有三僧出，一時禮拜。師云：「一狀領過。」問：「如
J24nB138_p0378c18║何得速超三界去？」師云：「如何得速超三界去？」進云：
J24nB138_p0378c19║「是。」師云：「是即休。」問：「終日忙忙時如何？」師云：「覿機無
J24nB138_p0378c20║響路。」進云：「作麼生？」師云：「說不得。」問：「一擺淨盡時如
J24nB138_p0378c21║何？」師云：「爭柰老僧何？」進云：「此是和尚分上。」師云：「這
J24nB138_p0378c22║掠虛漢。」問：「如何是道？」師云：「透出一字。」進云：「透出後
J24nB138_p0378c23║如何？」師云：「千里同風。」問：「古人道：『知有極則事。』如何
J24nB138_p0378c24║是極則事？」師云：「爭柰在老僧手裏何。」進云：「某甲問
J24nB138_p0378c25║極則事。」師便棒云：「吽！吽！正當撥破，便道請益，這般
J24nB138_p0378c26║底到處但知亂繞。近前來，我問你：尋常在長連床
J24nB138_p0378c27║上商量向上向下、超佛越祖，你道水牯牛還有超
J24nB138_p0379a01║佛越祖底道理麼？」僧云：「適來已有人問了也。」師云：
J24nB138_p0379a02║「這箇是長連床上學得底，不要。有便言有，無便言
J24nB138_p0379a03║無。」僧云：「若有，更披毛戴角作麼？」師云：「將知你秪是
J24nB138_p0379a04║學語之流。」又云：「來，來！我更問你諸人。」橫擔拄杖道：
J24nB138_p0379a05║「我參禪學道便覓箇超佛越祖底道理。我且問你：
J24nB138_p0379a06║十二時中行住坐臥、屙屎送尿，至於茆坑裏蟲子、
J24nB138_p0379a07║市肆賣買羊肉案頭，還有超佛越祖道理麼？道得
J24nB138_p0379a08║底出來！若無，莫妨我東行西行。」便下座。師見僧入
J24nB138_p0379a09║來，便云：「瓦解冰消。」僧云：「學人有什麼過？」師云：「七棒
J24nB138_p0379a10║對十三。」問：「如何是西來意？」師云：「長連床上有粥有
J24nB138_p0379a11║飯。」問：「承古有言：『道無橫徑，立者皆危。』如何是道？」師
J24nB138_p0379a12║云：「普請看。」問：「如何是三乘教外一句？」師云：「闍梨一
J24nB138_p0379a13║問，老僧勃跳三千里。」進云：「謝師指示。」師云：「住！住！你
J24nB138_p0379a14║道老僧話作麼生？」僧無對，師云：「三十年後來，與汝
J24nB138_p0379a15║三十棒。」問：「大眾雲集，合談何事？」師云：「諕汝屋裏老
J24nB138_p0379a16║爺。」問：「曹溪一句，闔國知聞。未審雲門一句，什麼人
J24nB138_p0379a17║得聞？」師云：「闍黎不聞。」進云：「學人親近得不？」師云：「仔
J24nB138_p0379a18║細踟躕看。」
J24nB138_p0379a19║上堂，云：「如來明星現時成道。」有僧問：「如何是明星
J24nB138_p0379a20║現時成道？」師云：「近前來，近前來。」僧近前，師以拄杖
J24nB138_p0379a21║打趁。
J24nB138_p0379a22║上堂，有僧出禮拜云：「請師答話。」師召大眾，大眾舉
J24nB138_p0379a23║頭，師便下座。
J24nB138_p0379a24║上堂，良久，有僧出禮拜，師云：「太遲生。」僧應喏。師云：
J24nB138_p0379a25║「這漆桶。」
J24nB138_p0379a26║上堂：「有解問話者，置將一問來。」僧出禮拜云：「請師
J24nB138_p0379a27║鑒。」師云：「拋鉤釣鯤鯨，釣得箇蝦蟆。」云：「和尚莫錯。」師
J24nB138_p0379b01║云：「朝走三千，暮走八百，作麼生？」僧無語，師便打。
J24nB138_p0379b02║上堂，僧問：「如何是本源？」師拈起拄杖云：「若是提起，
J24nB138_p0379b03║即向上去也。」僧又問：「如何是本源？」師云：「南贍部洲，
J24nB138_p0379b04║北鬱單越。」問：「普賢為什麼騎象？文殊為什麼騎師
J24nB138_p0379b05║子？」師云：「我無象也無師子，且騎佛殿出三門去也。」
J24nB138_p0379b06║問：「如何是教意？」師云：「山河大地。」又云：「正好辯猶是
J24nB138_p0379b07║曲說教意，若約提綱即未在。」問：「一切智通無障礙
J24nB138_p0379b08║時如何？」師云：「掃地潑水相公來。」問：「隨流認得性時
J24nB138_p0379b09║如何？」師云：「東堂月朗，西堂闇。」問：「如何是三乘教外
J24nB138_p0379b10║別傳底事？」師云：「你若不問，我即不答；你若問，我即
J24nB138_p0379b11║朝到西天，暮歸唐土。」僧云：「乞師指示。」師云：「一不成，
J24nB138_p0379b12║二不是。」問：「如何是祖師西來意？」師云：「青天白日，寱
J24nB138_p0379b13║語作麼？」問：「如何是佛法大意？」師云：「日裏麒麟看北
J24nB138_p0379b14║斗。」問：「學人到這裏為什麼道不得？」師云：「野狐窟裏
J24nB138_p0379b15║坐。」問：「不落古今是何曲調？」師拽拄杖便下座。問：「如
J24nB138_p0379b16║何是佛法大意？」師云：「面南看北斗。」問：「古人斬蛇，意
J24nB138_p0379b17║旨如何？」師便打。問：「如何是和尚家風？」師云：「闍黎受
J24nB138_p0379b18║戒太早。」問：「如何是賓中主？」師云：「騎一問。」進云：「如何
J24nB138_p0379b19║是主中主？」師云：「叉手著。」進云：「賓主相去多少？」師云：
J24nB138_p0379b20║「如眼如目。」進云：「合談何事？」師云：「三九二十七。」問：「自
J24nB138_p0379b21║到和尚法席不會，乞師指示。」師云：「截卻你頭，得麼？」
J24nB138_p0379b22║問：「乞師指示，令學人頓息昏迷。」師云：「襄州米作麼
J24nB138_p0379b23║價？」問：「二尊相見時如何？」師云：「不是偶然。」
J24nB138_p0379b24║上堂：「天帝釋與釋迦老子在中庭裏相爭佛法甚
J24nB138_p0379b25║鬧。」便下座。問：「如何是曹溪的的意？」師云：「老僧愛瞋
J24nB138_p0379b26║不愛喜。」進云：「為什麼如此？」師云：「路逢劍客須呈劍，
J24nB138_p0379b27║不是詩人不獻詩。」問：「二尊相見，共談何事？」師云：「不
J24nB138_p0379c01║決即道。」問：「人天交接其意如何？」師云：「對眾呈機。」
J24nB138_p0379c02║上堂：「和尚子！且須明取衲僧鼻孔，且作麼生是衲
J24nB138_p0379c03║僧鼻孔？」乃云「摩訶般若波羅密，今日大普請。」便下
J24nB138_p0379c04║座。問：「如何是西來意？」師云：「山河大地。」進云：「向上更
J24nB138_p0379c05║有事也無？」師云：「有。」進云：「如何是向上事？」云：「釋迦老
J24nB138_p0379c06║子在西天，文殊菩薩居東土。」問：「父母俱喪時如何？」
J24nB138_p0379c07║云：「俱喪且置，那個是你父母？」僧云：「苦痛深。」師云：「灼
J24nB138_p0379c08║然，灼然。」問：「如何是大施主？」師云：「對機不辯。」問：「徹底
J24nB138_p0379c09║冥濛底人來，師如何拯濟？」師云：「兩重公案，一狀領
J24nB138_p0379c10║過。」問：「說教當為何人？」師云：「近前來，高聲問。」僧近前
J24nB138_p0379c11║問，師便打。問：「和尚年多少？」師云：「七九六十八。」進云：
J24nB138_p0379c12║「為什麼七九六十八？」師云：「我為你減卻五年。」問：「十
J24nB138_p0379c13║方薄伽梵，一路涅槃門。如何是一路涅槃門？」師云：
J24nB138_p0379c14║「我道不得。」進云：「和尚為什麼道不得？」師云：「是你舉
J24nB138_p0379c15║話即得。」問：「如何是法說？」師云：「大眾久立，速禮三拜。」
J24nB138_p0379c16║「如何是隨意說？」師云：「晨時有粥，齋時有飯。」「如何是
J24nB138_p0379c17║隨宜說？」師云「三德六味，施佛及僧。」「如何是方便說？」
J24nB138_p0379c18║師云：「是汝鼻孔重三斤半。」「如何是大悲說？」師云：「皈
J24nB138_p0379c19║依佛法僧。」問：「生死根源即不問，如何是目前三昧？」
J24nB138_p0379c20║師云：「吃嘹舌頭三千里。」進云：「今日得遇和尚也。」師
J24nB138_p0379c21║云：「放你三十棒。」問：「乞師指示。」師云：「上大人，丘乙己。」
J24nB138_p0379c22║進云：「學人不會。」師云：「化三千，七十士。」問：「不離三德
J24nB138_p0379c23║六味，還有佛法也無？」師云：「秪怕你不問。」進云：「請師
J24nB138_p0379c24║道。」師云：「三德六味，施佛及僧。」
J24nB138_p0379c25║上堂，云：「眼睫橫亙十方，眉毛上透乾坤、下透黃泉，
J24nB138_p0379c26║須彌山塞卻汝咽喉，還有會處麼？若會得，拽取占
J24nB138_p0379c27║波國共新羅國鬥額。」
J24nB138_p0380a01║上堂，云：「江西即說君臣父子，湖南即說他不與麼，
J24nB138_p0380a02║我此間即不如此。」良久，云：「汝還見壁麼？」
J24nB138_p0380a03║上堂，云：「去，去！遞相鈍置，有什麼了時。」卻問眾云：「我
J24nB138_p0380a04║與麼道，還有過麼？」問：「如何是祖師西來意？」師云：「一
J24nB138_p0380a05║不得問。」進云：「喏！」師咄云：「話也不領！」問：「今日供養羅
J24nB138_p0380a06║漢，羅漢還來也無？」師云：「汝若不問，我即不道。」進云：
J24nB138_p0380a07║「請師道。」師云：「三門頭合掌，佛殿裏裝香。」問：「如何是
J24nB138_p0380a08║衲僧本分事？」師云：「南有雪峰，北有趙州。」進云：「請和
J24nB138_p0380a09║尚不繁辭。」師云：「不得失卻問。」學云：「喏！」師便打。問：「承
J24nB138_p0380a10║古有言：『會即事同一家，不會即離牙擘齒。』如何得
J24nB138_p0380a11║事同一家？」師云：「亂走作麼。」
J24nB138_p0380a12║上堂，云：「從上來且是個什麼事，如今抑不得已，且
J24nB138_p0380a13║向汝諸人道。盡大地有什麼物與汝為對、為緣？若
J24nB138_p0380a14║有針鋒與汝為隔、為礙，與我拈將來。喚什麼作佛
J24nB138_p0380a15║作祖？喚什麼作山河大地、日月星辰？將什麼為四
J24nB138_p0380a16║大、五蘊？我與麼道，喚作三家村裏老婆說話，忽然
J24nB138_p0380a17║遇著本色行腳漢聞與麼道，把腳拽向階下，有什
J24nB138_p0380a18║麼罪過？雖然如此，據箇什麼道理便與麼？莫趁口
J24nB138_p0380a19║快向這裏亂道，須是箇漢始得。忽然被老漢腳跟
J24nB138_p0380a20║下尋著勿去處，打腳折有什麼罪過？既與麼，如今
J24nB138_p0380a21║還有問宗乘中話麼？待老漢答一轉了，東行西行。」
J24nB138_p0380a22║有僧擬問次，師以拄杖劈口打，便下座。問：「師子嚬
J24nB138_p0380a23║呻時如何？」師云：「嚬呻且置，試哮吼看。」僧應喏，師云：
J24nB138_p0380a24║「這箇是老鼠啼。」
J24nB138_p0380a25║上堂，云：「我有一句語，不敢望你會，還有人舉得麼？」
J24nB138_p0380a26║良久，云：「將謂胡鬚赤，更有赤鬚胡。」便下座。
J24nB138_p0380a27║上堂，云：「不得已且作死馬醫，向汝道是箇什麼，是
J24nB138_p0380b01║東是西、是南是北，是有是無、是見是聞，是向上是
J24nB138_p0380b02║向下，是與麼是不與麼。這箇喚作三家村裏老婆
J24nB138_p0380b03║說話，是你有幾箇到此境界？相當即相當，不相當，
J24nB138_p0380b04║靜處薩婆訶！」便下座。
J24nB138_p0380b05║上堂，云：「諸方老和尚道：『須知有聲色外一段事。』似
J24nB138_p0380b06║這箇語話，誑諕人家男女。三間法堂裏獨自妄想，
J24nB138_p0380b07║未曾夢見我本師宗旨在，作麼生消得他信施？臘
J24nB138_p0380b08║月三十日，箇箇須償他始得。任汝勃跳去，是你諸
J24nB138_p0380b09║人各自努力。珍重！」問：「目前無一法，還免得生死不？」
J24nB138_p0380b10║師云：「你驢年未免得在。」問：「如何是道？」師云：「去。」進云：
J24nB138_p0380b11║「學人不會，乞師道。」師云：「闍梨公驗分明，何在重判？」
J24nB138_p0380b12║問：「維摩一默，還同說也無？」師云：「痛領一問。」進云：「與
J24nB138_p0380b13║麼則同說也。」師云：「適來道什麼？」問：「如何是清淨法
J24nB138_p0380b14║身？」師云：「花藥欄。」進云：「便與麼會時如何？」師云：「金毛
J24nB138_p0380b15║師子。」
J24nB138_p0380b16║上堂，因聞鐘鳴，乃云：「世界與麼廣闊，為什麼鐘聲
J24nB138_p0380b17║披七條？」
J24nB138_p0380b18║上堂，云：「不可雪上加霜去也。珍重！」便下座。
J24nB138_p0380b19║上堂，云：「諸方老禿奴，曲木禪床上坐地，求名求利，
J24nB138_p0380b20║問佛答佛，問祖答祖，屙屎送尿也。三家村裏老婆
J24nB138_p0380b21║傳口令相似，識箇什麼好惡？總是這般底，水也難
J24nB138_p0380b22║消。」
J24nB138_p0380b23║上堂，云：「人人自有光明在，看時不見暗昏昏。」便下
J24nB138_p0380b24║座。師入京，在受春殿。聖上問：「如何是禪？」師云：「皇帝
J24nB138_p0380b25║有敕臣僧對。」師在文德殿赴齋，有鞠常侍問：「靈樹
J24nB138_p0380b26║果子熟也未？」師云：「什麼年中得信道生？」
J24nB138_p0380b27║上堂，云：「你諸人走來這裏覓什麼？老僧秪解無端
J24nB138_p0380c01║喫飯屙屎，別解作什麼？你諸方行腳參禪問道，我
J24nB138_p0380c02║且問你諸方參得底事作麼生？試舉看。」又云：「中間
J24nB138_p0380c03║諕汝屋裏老爺得麼，向老漢胐臀後覓得些子涕
J24nB138_p0380c04║唾嚼，將為自己，便道：『我解禪、解道。』饒你念得一大
J24nB138_p0380c05║藏教，擬作麼生去？古人事不得已，見你亂走，向汝
J24nB138_p0380c06║道菩提涅槃，是埋沒你，是釘橛繫卻你。又見你不
J24nB138_p0380c07║會，向汝道非菩提涅槃。知是般事，早是不著便也，
J24nB138_p0380c08║又更覓他注解，這般底滅胡種族。從上來總似這
J24nB138_p0380c09║般，何處到今日。我向前行腳時，有一般人與我注
J24nB138_p0380c10║解，他是不惡心，被我一日覷見，是一場笑具。是我
J24nB138_p0380c11║三、五年不死，這般滅胡種底，一斧打腳折。如今諸
J24nB138_p0380c12║方大有出世紐捏，你何不去彼中，在這裏覓什麼
J24nB138_p0380c13║乾屎橛？」師便下地，以拄杖一時打趁下去。問：「如何
J24nB138_p0380c14║是萬法一決？」師云：「莫教失卻問。」問：「死中得活時如
J24nB138_p0380c15║何？」師云：「朝行三千，夜行八百。」問：「大眾雲集，合談何
J24nB138_p0380c16║事？」師云：「今日放下，令行去也。」僧禮拜，師便打。問：「如
J24nB138_p0380c17║何是透法身句？」師云：「海晏河清。」道士問：「視聽無聲
J24nB138_p0380c18║無形，老君說了也。雲門一句，請師指示。」師云：「迢然
J24nB138_p0380c19║西天路。」士無語，師擬下座，士云：「再請師舉揚宗旨。」
J24nB138_p0380c20║師云：「道得底出來。」眾無對。師云：「與麼則辜負請主
J24nB138_p0380c21║去也。」便下座。
J24nB138_p0380c22║上堂，大眾集定，師乃拈起拄杖云：「不得已且向這
J24nB138_p0380c23║裏會取。看看，三門在露柱上。」便下座。
J24nB138_p0380c24║師有時顧視僧曰：「鑒。」僧擬對之，則曰：「咦。」叢林因目
J24nB138_p0380c25║師為顧鑒咦。後德　圓明禪師刪去顧字，謂之抽
J24nB138_p0380c26║顧頌。
J24nB138_p0380c27║示眾云：「盡十方世界、乾坤大地，以拄杖一畫百雜
J24nB138_p0381a01║碎。三乘十二分教，達磨西來，放過即不可；若不放
J24nB138_p0381a02║過，不消一喝。」
J24nB138_p0381a03║示眾云：「西天二十八祖、唐土六祖、天下老和尚，總
J24nB138_p0381a04║在拄杖頭上，直饒會得倜儻分明，秪在半途；若不
J24nB138_p0381a05║放過，盡是野狐精。」師一日云：「古來老宿皆為慈悲
J24nB138_p0381a06║之故，有落草之談，隨語識人。若是出草之談，即不
J24nB138_p0381a07║與麼；若與麼，便有重話會語。不見仰山和尚問僧：
J24nB138_p0381a08║『近離甚處？』僧云：『廬山。』仰山云：『會有五老峰麼？』僧云：
J24nB138_p0381a09║『不曾遊。』仰山云：『闍梨不曾遊山。』」師云：「此語皆為慈
J24nB138_p0381a10║悲之故，有落草之談。」有時云：「若言即心即佛，權且
J24nB138_p0381a11║認奴作郎；生死涅槃，恰似斬頭覓活。若說佛說祖、
J24nB138_p0381a12║佛意祖意，大似將木槵子換卻你眼睛相似。」
J24nB138_p0381a13║弟子紹聖朱氏王氏
J24nB138_p0381a14║善元如果通珍
J24nB138_p0381a15║慧林潘氏
J24nB138_p0381a16║念修
J24nB138_p0381a17║慧覺
J24nB138_p0381a18║雲門匡真禪師語錄卷一終