J24nB138_p0381b01║雲門匡真禪師語錄卷第二
J24nB138_p0381b02║室中語要
J24nB138_p0381b03║舉：「古云：『聞聲悟道，見色明心。』」師云：「作麼生是聞聲
J24nB138_p0381b04║悟道，見色明心？」乃云：「觀世音菩薩將錢來買餬餅，
J24nB138_p0381b05║放下手云：『元來秪是饅頭。』」有時云：「燈籠是你自己；
J24nB138_p0381b06║把缽盂噇飯，飯不是你自己。」有僧便問：「飯是自己
J24nB138_p0381b07║時如何？」師云：「者野狐精，三家村裏漢。」復云：「來，來！不
J24nB138_p0381b08║是你道飯是自己？」僧云：「是。」師云：「驢年夢見，三家村
J24nB138_p0381b09║裏漢。」有時云：「真空不壞有，真空不異色。」僧便問：「作
J24nB138_p0381b10║麼生是真空？」師云：「還聞鐘聲麼？」僧云：「此是鐘聲。」師
J24nB138_p0381b11║云：「驢年夢見麼？」
J24nB138_p0381b12║舉：「疏山和尚問僧：『什麼處來？』僧云：『嶺中來。』山云：『曾
J24nB138_p0381b13║到雪峰麼？』僧云：『曾到。』山云：『我已前到時是事不足，
J24nB138_p0381b14║如今作麼生？』僧云：『如今足也。』山云：『粥足？飯足？』僧無
J24nB138_p0381b15║語。」師云：「粥足飯足。」
J24nB138_p0381b16║舉：「孚上座參雪峰，峰聞，乃集眾。孚到法堂上，顧視
J24nB138_p0381b17║雪峰，便下看知事。明日，卻上禮拜云：『某甲昨日觸
J24nB138_p0381b18║忤和尚。』峰云：『知是般事便休。』」時，有僧問師：「作麼生
J24nB138_p0381b19║是觸忤和尚處？」師便打。
J24nB138_p0381b20║舉：「僧問資福：『古人拈槌豎拂，意旨如何？』福云：『古人
J24nB138_p0381b21║與麼那。』僧云：『拈槌豎拂又作麼生？』福便喝出。」師云：
J24nB138_p0381b22║「古人是什麼眼目？」僧云：「和尚作麼生？」師云：「驢年會
J24nB138_p0381b23║麼？」僧無對，師復召僧：「來，來！」僧近前，師以拂子驀口
J24nB138_p0381b24║打。
J24nB138_p0381b25║舉：「三平頌云：『即此見聞非見聞。』」師云：「喚什麼作見
J24nB138_p0381b26║聞？『無餘聲色可呈君。』」師云：「有什麼口頭聲色？『箇中
J24nB138_p0381b27║若了全無事。』」師云：「有什麼事？『體用無妨分不分？』」師
J24nB138_p0381c01║云：「語是體，體是語。」復拈起拄杖云：「拄杖是體，燈籠
J24nB138_p0381c02║是用，是分不分？不見道：一切智智清淨。」
J24nB138_p0381c03║舉：「一宿覺云：『幻化空身即法身。』」師拈起拄杖云：「盡
J24nB138_p0381c04║大地不是法身。」
J24nB138_p0381c05║舉：「僧問趙州：『某甲乍入叢林，乞師指示。』州云：『喫粥
J24nB138_p0381c06║了也未？』僧云：『喫粥了也。』州云：『洗缽盂去。』」師云：「且道
J24nB138_p0381c07║有指示，無指示？若道有指示，向他道什麼？若道無
J24nB138_p0381c08║指示，者僧何得悟去？」
J24nB138_p0381c09║舉：「僧問雪峰：『乞師指示。』峰云：『是什麼？』其僧於言下
J24nB138_p0381c10║大悟。」師云：「雪峰向伊道什麼？」有時云：「平地上死人
J24nB138_p0381c11║無數，過得荊棘林是好手。」僧云：「與麼則堂中第一
J24nB138_p0381c12║座有長處也。」師云：「蘇嚕蘇嚕。」
J24nB138_p0381c13║舉無情說法，忽聞鐘聲，云：「釋迦老子說法也。」驀拈
J24nB138_p0381c14║起拄杖問僧：「者箇是什麼？」僧云：「拄杖子。」師云：「驢年
J24nB138_p0381c15║夢見。」一日云：「三家村裏賣卜，東卜西卜，忽然卜著
J24nB138_p0381c16║也不定。」僧便問：「忽然卜著時如何？」師云：「伏惟。」師有
J24nB138_p0381c17║時云：「大用現前，不存軌則。」僧便問：「如何是大用現
J24nB138_p0381c18║前？」師乃拈拄杖高聲唱云：「釋迦老子來也。」有時以
J24nB138_p0381c19║拄杖打火鑪一下，大眾眼目定動，師乃云：「火爐勃
J24nB138_p0381c20║跳上三十三天，見麼？見麼？」眾無語，師云：「無智人前
J24nB138_p0381c21║莫說，打你頭破百裂。」師有時云：「看看法身變作燈
J24nB138_p0381c22║籠，超佛越祖之談從你腳跟下過也。」僧云：「腳跟下
J24nB138_p0381c23║認得時如何？」師云：「鈍置殺我。」僧云：「與麼則迥然不
J24nB138_p0381c24║在者裏也。」師云：「十萬八千。」
J24nB138_p0381c25║舉：「槃山語云：『光境俱忘，復是何物？』」師云：「直饒與麼
J24nB138_p0381c26║道，猶在半途，未是透脫一路。」僧便問：「如何是透脫
J24nB138_p0381c27║一路？」師云：「天台華頂，趙州石橋。」
J24nB138_p0382a01║舉：「仰山云：『如來禪即許師兄會。』」僧便問：「如何是如
J24nB138_p0382a02║來禪？」師云：「上大人。」又拈起扇子云：「我喚作扇子，你
J24nB138_p0382a03║喚作什麼？」僧無語，師云：「扇子上說法，燈籠裏藏身
J24nB138_p0382a04║作麼生？」僧卻問：「如何是和尚禪？」師叱云：「元來秪在
J24nB138_p0382a05║者裏！」
J24nB138_p0382a06║舉：「雪峰喚僧近前來，僧近前，峰云『去。』」師舉了問僧：
J24nB138_p0382a07║「你作麼生道得叉手句？你若道得叉手句，即見雪
J24nB138_p0382a08║峰。」
J24nB138_p0382a09║舉：「三祖云：『一心不生，萬法無咎。』」師云：「秪者裏悟了。」
J24nB138_p0382a10║乃拈起拄杖云：「乾坤大地有什麼過？」
J24nB138_p0382a11║舉：「一宿覺云：『一切數句非數句，與吾靈覺何交涉。』」
J24nB138_p0382a12║師云：「行住坐臥不是靈覺，喚什麼作數句？」
J24nB138_p0382a13║舉：「槃山云：『光境俱忘，復是何物？』」師云：「東海裏藏身，
J24nB138_p0382a14║須彌山上走馬。」復以拄杖打床一下，大眾眼目定
J24nB138_p0382a15║動，乃拈拄杖趁散云：「將謂靈利，者漆桶。」
J24nB138_p0382a16║舉：「僧問乾峰：『十方薄伽梵，一路涅槃門，未審路頭
J24nB138_p0382a17║在什麼處？』峰以拄杖劃云：『在者裏。』」師拈起扇子云：
J24nB138_p0382a18║「扇子勃跳上三十三天，築著帝釋鼻孔，東海鯉魚
J24nB138_p0382a19║打一棒，雨似盆傾相似。會麼？」師有時云：「諸方拈槌
J24nB138_p0382a20║豎拂云『會麼？』但云『莫壓良為賤。』卻云『是、是。』待伊擬
J24nB138_p0382a21║議，便打。」
J24nB138_p0382a22║舉：「教云：『心生種種法生，心滅種種法滅。』」乃拈起拄
J24nB138_p0382a23║杖云：「重多少？」僧云：「半觔。」師云：「驢年夢見。」
J24nB138_p0382a24║舉：「夾山語云：『百草頭上薦取老僧。』」師合掌云：「不審，
J24nB138_p0382a25║不審。」又以柱杖指露柱云：「夾山變作露柱也，看看！」
J24nB138_p0382a26║舉：「仰山問僧：『近離甚處？』僧云：『向南山。』拈起拄杖云：
J24nB138_p0382a27║『彼中還說者箇麼？』僧云：『不說。』山云：『不說者箇還說
J24nB138_p0382b01║那箇麼？』僧云：『不說。』山召：『大德！參堂去。』其僧便去。山
J24nB138_p0382b02║復召其僧，僧應喏。山云：『近前來。』僧近前，山便打。」師
J24nB138_p0382b03║云：「仰山若無後語，爭識得人？」
J24nB138_p0382b04║舉：「雪峰喚僧：『近前來。』僧近前，峰云：『甚處去？』僧云：『普
J24nB138_p0382b05║請去。』峰云：『去。』」師云：「此是隨語識人。」
J24nB138_p0382b06║舉：「《參同契》云：『回互，不回互。』」師云：「作麼生是不回互？」
J24nB138_p0382b07║乃以手指板頭云：「者箇是板頭。作麼生是回互？」師
J24nB138_p0382b08║云：「喚什麼作板頭？」
J24nB138_p0382b09║舉：「見聞覺知無障礙，聲香味觸常三昧。」師云：「一切
J24nB138_p0382b10║處不是三昧，行時不是三昧。有處云聲香味觸體
J24nB138_p0382b11║在一邊，聲香味觸在一邊，見解偏枯。」
J24nB138_p0382b12║舉：「夾山坐次，洞山到來云：『作麼生？』夾山云：『秪與麼。』」
J24nB138_p0382b13║師代洞山云：「不放過又作麼生？」代夾山便喝。師又
J24nB138_p0382b14║拈：「夾山云：『秪與麼，元來秪在蝦蟆窟裏。』」又云：「秪與
J24nB138_p0382b15║麼，也難得。」
J24nB138_p0382b16║舉：「祖師偈云：『法法本來法。』」師云：「行住坐臥不是本
J24nB138_p0382b17║來法，一切處不是本來法，秪如山河大地與你日
J24nB138_p0382b18║夕著衣喫飯，有什麼過？」又云：「法本法無法。」師拈起
J24nB138_p0382b19║拄杖云：「不是本無法。」
J24nB138_p0382b20║舉：「傅大士頌云：『空手把鋤頭，步行騎水牛。』」師云：「是
J24nB138_p0382b21║你從向北騎一頭水牯牛到這裏。」乃拈起拄杖云：
J24nB138_p0382b22║「不見道：千頭到這裏，但識取一頭。」
J24nB138_p0382b23║舉：「寶公云：『如我身空諸法空，千品萬類悉皆同。』」師
J24nB138_p0382b24║云：「你立不見立、行不見行，四大五蘊不可得，何處
J24nB138_p0382b25║見有山河大地來？是你每日把缽盂噇飯，喚什麼
J24nB138_p0382b26║作飯？何處更有一粒米來？」
J24nB138_p0382b27║舉：「一切聲是佛聲，一切色是佛色。」師拈起拂子云：
J24nB138_p0382c01║「是什麼？若道是拂子，三家村裏老婆禪也不會。」
J24nB138_p0382c02║舉：「南方禪客問國師：『此間佛法如何？』國師云：『身心
J24nB138_p0382c03║一如，身外無餘。』」師云：「山河大地何處有也。」有時云：
J24nB138_p0382c04║「要識祖師麼？」以拄杖指云：「祖師在你頭上勃跳。要
J24nB138_p0382c05║識祖師眼睛麼？在你腳跟下。」又云：「這箇是祭鬼神
J24nB138_p0382c06║茶飯。然雖如此，鬼神也無厭足。」師有時云：「若說菩
J24nB138_p0382c07║提涅槃真如解脫，是燒楓香供養你；若說佛說祖，
J24nB138_p0382c08║是燒黃熟香供養你；若說超佛越祖之談，是燒缾
J24nB138_p0382c09║香供養你。歸依佛法僧。下去。」師一日拈起拄杖，舉：
J24nB138_p0382c10║「教云：『凡夫實謂之有，二乘析謂之無，緣覺謂之幻
J24nB138_p0382c11║有，菩薩當體即空。』」乃云：「衲僧見拄杖，但喚作拄杖；
J24nB138_p0382c12║行但行，坐但坐，總不得動著。」
J24nB138_p0382c13║舉：「夾山語云：『百草頭上薦取老僧，鬧市裏識取天
J24nB138_p0382c14║子。』」又云：「一塵纔起，大地全收。」
J24nB138_p0382c15║舉：「雪峰云：『三世諸佛向火燄上轉大法輪。』」師云：「火
J24nB138_p0382c16║燄為三世諸佛說法，三世諸佛立地聽。」師因喫茶
J24nB138_p0382c17║了，拈起盞子云：「三世諸佛聽法了，盡鑽從盞子底
J24nB138_p0382c18║下去也。見麼，見麼？若不會，且向多年曆日裏會取。」
J24nB138_p0382c19║舉：「槃山語云：『光非照境，境亦非存，光境俱忘，復是
J24nB138_p0382c20║何物？』」師云：「盡大地是光，喚什麼作自己？你若識得，
J24nB138_p0382c21║光去境亦不可得，有什麼屎光境！光既不可得，境
J24nB138_p0382c22║復是何物？」又云：「此是古人慈悲之故，重話會語。者
J24nB138_p0382c23║裏倜儻分明去，放過即不可。若不放過……」復舉手云：
J24nB138_p0382c24║「蘇盧蘇盧。」
J24nB138_p0382c25║舉：「傅大士云：『禪河隨浪靜，定水逐波清。』」師拈拄杖
J24nB138_p0382c26║指燈籠云：「還見麼？若言見，是破凡夫；若言不見，有
J24nB138_p0382c27║一雙眼在。你作麼生會？」良久復拈拄杖云：「盡大地
J24nB138_p0383a01║不是浪。」師有時拈拄杖打床一下云：「一切聲是佛
J24nB138_p0383a02║聲，一切色是佛色。你把缽盂噇飯時，有箇缽盂見，
J24nB138_p0383a03║行時有箇行見，坐時有箇坐見。者般底，作與麼去
J24nB138_p0383a04║就，把棒一時趁散。」有時拈起拂子云：「者裏得箇入
J24nB138_p0383a05║處去，捏怪也。日本國裏說禪，三十三天有箇人出
J24nB138_p0383a06║來喚云：『吽！吽！特庫兒，擔枷過狀。』」
J24nB138_p0383a07║舉：「古人道：『一處不通，兩處失功；兩處不通，觸途成
J24nB138_p0383a08║滯。』」拈起拄杖云：「山河大地、三世諸佛盡在拄杖頭
J24nB138_p0383a09║上，有甚滯礙？如今明也，暗向什麼處去？秪者明便
J24nB138_p0383a10║是暗，一切眾生秪被色空、明暗隔礙，便見有生滅
J24nB138_p0383a11║之法。」
J24nB138_p0383a12║舉：「一宿覺云：『六般神用空不空，一顆圓光色非色。』」
J24nB138_p0383a13║師拈起拂子云：「者箇是圓光，是色、非色？喚什麼作
J24nB138_p0383a14║色？與我拈將來看。」
J24nB138_p0383a15║舉：「夾山云：『百草頭上薦取老僧，鬧市裏識取天子。』」
J24nB138_p0383a16║師云：「蝦蟆入你耳朵裏，毒蛇穿你眼睛中，且向葛
J24nB138_p0383a17║藤處會取。」
J24nB138_p0383a18║舉：「十方薄伽梵，一路涅槃門。」師云：「你若不識，大食
J24nB138_p0383a19║國裏人在你眼睫裏賣香藥。」
J24nB138_p0383a20║舉：「《般若經》云：『無二無二分，無別無斷故。』」師乃指露
J24nB138_p0383a21║柱云：「與《般若經》相去多少？」
J24nB138_p0383a22║舉：「經云：『經書咒術一切文字語言，皆與實相不相
J24nB138_p0383a23║違背。』」師拈拄杖云：「者箇是什麼？若道是拄杖，入地
J24nB138_p0383a24║獄；不是拄杖，是什麼？」師一日拈拂子，摵一下云：「日
J24nB138_p0383a25║月星辰撲落地上，見麼？」良久，起身云：「近後突著你
J24nB138_p0383a26║眼睛。」
J24nB138_p0383a27║舉：「十方薄伽梵，一路涅槃門。」師云：「者箇是屋，上頭
J24nB138_p0383b01║是天，手裏是拄杖，作麼生是涅槃門？」有時云：「彈指
J24nB138_p0383b02║謦欬、揚眉瞬目、拈槌豎拂或即圓相，盡是撩鉤搭
J24nB138_p0383b03║索，佛法兩字未曾道著，道著即撒屎撒尿。」
J24nB138_p0383b04║舉：「瓦官參德山，瓦官為侍者，同入山斫木。德山將
J24nB138_p0383b05║一碗水與瓦官，官接得便喫卻，山云：『會麼？』官云：『不
J24nB138_p0383b06║會。』山又將一碗水與瓦官，官接得又喫卻，山云：
J24nB138_p0383b07║『會麼？』官云：『不會。』山云：『何不成褫取那不會底？』官云：『不
J24nB138_p0383b08║會又成褫個什麼？』山云：『子大似箇鐵橛瓦。』官住院
J24nB138_p0383b09║後，雪峰去訪，茶話次，峰云：『當時在德山會裏斫木
J24nB138_p0383b10║因緣作麼生？』官云：『先師當時肯我。』峰云：『和尚離先
J24nB138_p0383b11║師太早。』其時面前有一碗水，峰云：『將水來。』官便過
J24nB138_p0383b12║與雪峰，峰接得便潑卻。」師代云：「莫壓良為賤。」因齋
J24nB138_p0383b13║次，將餬餅一咬云：「咬著帝釋鼻孔，帝釋害痛。」復以
J24nB138_p0383b14║拄杖指云：「在你諸人腳跟下變作釋迦老子。見麼，
J24nB138_p0383b15║見麼？閻羅聞說，呵呵大笑云：『者箇師僧相當去，閻王
J24nB138_p0383b16║不奈你何；若不相當，總在我手裏。』」師有時以拄杖
J24nB138_p0383b17║打床一下云：「你若是箇漢，忽然者裏聞聲悟了，一
J24nB138_p0383b18║切山河大地、日月星辰有什麼過？」
J24nB138_p0383b19║舉：「洛浦云：『一塵纔起，大地全收。』」師云：「鳥窠拈布毛。」
J24nB138_p0383b20║便有人悟去。因喫茶次，舉：「一宿覺云：『三身四智體
J24nB138_p0383b21║中圓，八解六通心地印。』」師云：「喫茶時，不是心地印。」
J24nB138_p0383b22║乃拈拄杖云：「且向者裏會取。」
J24nB138_p0383b23║舉：「僧問雪峰：『如何是觸目菩提？』峰云：『好箇露柱。』有
J24nB138_p0383b24║處云：『還見露柱麼？』」師拈起拄杖云：「有底體上會事，
J24nB138_p0383b25║見露柱秪喚作露柱。有處道不見有露柱，見解偏
J24nB138_p0383b26║枯。見露柱但喚作露柱，見柱杖但喚作柱杖，有什
J24nB138_p0383b27║麼過？」
J24nB138_p0383c01║舉：「僧問靈雲：『佛未出世時如何？』靈雲豎起拂子。僧
J24nB138_p0383c02║云：『出世後如何？』雲亦豎拂子。」師云：「前頭卻實，後底
J24nB138_p0383c03║打不著。」又云：「不說出不出，何處有一問時節？秪如
J24nB138_p0383c04║雪峰夏末於僧堂前坐，眾纔集，峰拈起拄杖云：『者
J24nB138_p0383c05║箇為中下根人。』便有僧問：『忽遇上上人來時如何？』
J24nB138_p0383c06║峰拈起拄杖。」師云：「我不似雪峰打破狼籍。」僧便問：
J24nB138_p0383c07║「未審和尚如何？」師便打。
J24nB138_p0383c08║舉：「僧問玄沙：『如何是學人自己？』沙云：『是你自己。』」師
J24nB138_p0383c09║云：「沒量大人被語脈裏轉卻。」有僧問：「如何是學人
J24nB138_p0383c10║自己？」師云：「忽然路上有人喚衲僧齋，你也隨例得
J24nB138_p0383c11║飯喫。」師因齋次，拈起餬餅云：「我秪供養江西兩浙
J24nB138_p0383c12║人，不供養向北人。」僧云：「為什麼秪供養江西兩浙
J24nB138_p0383c13║人，不供養向北人？」師云：「天寒日短，兩人共一碗。」
J24nB138_p0383c14║舉：「國師云：『南方佛法半生半滅，此間身心一如，身
J24nB138_p0383c15║外無餘。』」師云：「喚什麼作身心一如？」又云：「汝等要識
J24nB138_p0383c16║國師底麼？」自代云：「不可辜負國師去也。」
J24nB138_p0383c17║舉：「肅宗帝請國師看戲，國師云：『有什麼身心看戲？』
J24nB138_p0383c18║帝再請，國師云：『幸自好戲。』」師云：「龍頭蛇尾。」
J24nB138_p0383c19║舉：「國師三喚侍者，侍者三應。國師云：『將謂吾辜負
J24nB138_p0383c20║你，誰知你辜負吾。』」師云：「作麼生是吾辜負你處？你
J24nB138_p0383c21║若會得，也是無端。」又云：「作麼生是侍者辜負國師
J24nB138_p0383c22║處？」師云：「粉骨碎身未報得。」
J24nB138_p0383c23║舉：「藥山問僧：『什麼處來？』僧云：『湖南來。』山云：『洞庭湖
J24nB138_p0383c24║水滿也未？』僧云：『未滿。』山云：『許多時雨水，為什麼未
J24nB138_p0383c25║滿？』雲巖代云：『湛湛地。』洞山代云：『什麼劫中曾少欠？』」
J24nB138_p0383c26║師云：「秪在這裏。」
J24nB138_p0383c27║舉：「雪峰云：『飯籮邊坐餓死人，臨河渴死漢。』
J24nB138_p0384a01║玄沙云：『飯籮裏坐餓死漢，水裏沒頭浸渴死漢。』」師
J24nB138_p0384a02║云：「通身是飯，通身是水。」
J24nB138_p0384a03║舉：「僧問資福：『古人拈搥豎拂意旨如何？』福云：『嗄！』」師
J24nB138_p0384a04║云：「雪上加霜。」
J24nB138_p0384a05║舉：「僧問資福：『如何是一塵入正受？』福作入定勢，僧
J24nB138_p0384a06║云：『如何是諸塵三昧起？』福云：『你問阿誰？』」師云：「這阿
J24nB138_p0384a07║師話墮也不知。」
J24nB138_p0384a08║舉：「茱萸上堂云：『你諸人莫向虛空裏釘橛。』時，有靈
J24nB138_p0384a09║虛上座出眾云：『虛空是橛。』茱萸便打，虛云：『和尚莫
J24nB138_p0384a10║錯打某甲。』萸便歸方丈。」師云：「矢上加尖。」僧云：「和尚
J24nB138_p0384a11║適來與麼道那？」師云：「搥鐘謝響，得箇蝦蟆出來。」
J24nB138_p0384a12║舉：「僧問投子：『密巖意旨如何？』子云：『須是與麼人始
J24nB138_p0384a13║得。』趙州云：『何不與他本分草料？』」師問僧：「作麼生是
J24nB138_p0384a14║本分草料？」僧擬議，師便打。
J24nB138_p0384a15║舉：「古云：『寂寂空形影。』」師展兩手云：「山河大地何處
J24nB138_p0384a16║得也？」又云：「一切智通無障礙。」師云：「拄杖走到西天，
J24nB138_p0384a17║卻歸新羅國裏。」乃敲床云：「這箇是你鼻孔。」
J24nB138_p0384a18║舉：「僧問夾山：『如何是道？』山云：『太陽溢目萬里不挂
J24nB138_p0384a19║片雲。』」師云：「不喚作一句，不喚作法身，是什麼？」僧問：
J24nB138_p0384a20║「如何是學人自己？」師云：「老僧入泥入水。」僧云：「某甲
J24nB138_p0384a21║粉骨碎身去也。」師喝云：「大海水在你頭上。速道，速
J24nB138_p0384a22║道！」僧無語，師代云：「也知和尚恐某甲不實。」有時云：
J24nB138_p0384a23║「直得乾坤大地無纖毫過患，猶是轉句；不見一色，
J24nB138_p0384a24║始是半提。直得如此，更須知有全提時節。」有時云：
J24nB138_p0384a25║「泡幻同無礙；一切處不是幻，一切處不是無礙。」有
J24nB138_p0384a26║時云：「橫說豎說，菩提涅槃、真如佛性總是向下商
J24nB138_p0384a27║量。直得拈槌豎拂時節，亦是橫說豎說，對前頭猶
J24nB138_p0384b01║較些子。」僧問：「請師向上道。」師云：「大眾久立，速禮三
J24nB138_p0384b02║拜。」
J24nB138_p0384b03║舉：「崇壽問僧：『還見燈籠麼？』僧無語。」師代云：「推倒燈
J24nB138_p0384b04║籠。」
J24nB138_p0384b05║舉：「趙州問僧：『什麼處去？』僧云：『摘茶去。』」師云：「閉口。」
J24nB138_p0384b06║舉：「法身說法，青青翠竹盡是法身，未是提綱拈掇
J24nB138_p0384b07║時節。」
J24nB138_p0384b08║舉：「有為無三世，無為有三世。有為是斷滅法，何處
J24nB138_p0384b09║得三世？無為有三世，不是守寂處法。」
J24nB138_p0384b10║舉：「實學是葛藤言句；拈槌豎拂時節，於實學猶在
J24nB138_p0384b11║半途。」
J24nB138_p0384b12║舉：「三種人：一人因說得悟；一人因喚得悟；第三人
J24nB138_p0384b13║見舉便迴去。你道便迴去意作麼生？」復云：「也好與
J24nB138_p0384b14║三十棒。」
J24nB138_p0384b15║舉：「法身喫飯，早是剜肉作瘡，將謂合有與麼說話。」
J24nB138_p0384b16║舉：「僧問雲居：『湛然時如何？』居云：『不流。』」師云：「不流說
J24nB138_p0384b17║什麼湛然。」又云：「此是截鐵之言。」
J24nB138_p0384b18║舉：「藥病相治，盡大地是藥，那箇是你自己？」師云：「遇
J24nB138_p0384b19║賤即貴。」僧云：「乞師指示。」師拍手一下，拈起拄杖云：
J24nB138_p0384b20║「接取拄杖子。」僧接得，拗作兩截。師云：「直饒與麼，也
J24nB138_p0384b21║好與三十棒。」
J24nB138_p0384b22║舉：「翠巖夏末上堂云：『我一夏已來與師僧說話，看
J24nB138_p0384b23║翠巖眉毛在麼？』保福云：『作賊人心虛。』長慶云『生也。』」
J24nB138_p0384b24║師云：「閽師。」有時云：「不敢望你有逆水之波，且有順
J24nB138_p0384b25║水之意也難得。」乃舉：「良遂初參麻谷，谷見來，便去
J24nB138_p0384b26║鋤草。良遂到鋤草處，谷都不顧，便歸方丈閉卻門。
J24nB138_p0384b27║良遂連三日去敲門，至第三日，纔敲門，麻谷問：『阿
J24nB138_p0384c01║誰？』良遂云：『和尚莫瞞良遂，若不來禮拜和尚，洎被
J24nB138_p0384c02║經論賺過一生。』」師云：「便有逆水之波，如今得入，是
J24nB138_p0384c03║順水之意，亦喚作雙放時節。」又云：「麻谷問：『阿誰？』良
J24nB138_p0384c04║遂道：『莫瞞良遂。』不是識破麻谷相見時節。『若不來
J24nB138_p0384c05║禮拜和尚，洎被經論賺過一生。』亦知有賺人處。自
J24nB138_p0384c06║後良遂歸京，辭皇帝及左右街大師大德，再三相
J24nB138_p0384c07║留。茶筵次，良遂云：『諸人知處，良遂總知；良遂知處，
J24nB138_p0384c08║諸人不知。』」師云：「作麼生是良遂知處？」
J24nB138_p0384c09║舉：「《心經》云：『無眼耳鼻舌身意。』」師云：「為你有箇眼見，
J24nB138_p0384c10║所以言無，不可如今見時不可說無也。然雖如此，
J24nB138_p0384c11║見一切有什麼過？一切不可得，有什麼聲香味觸
J24nB138_p0384c12║法！」
J24nB138_p0384c13║舉：「光明寂照遍河沙。」問僧：「豈不是張拙秀才語？」僧
J24nB138_p0384c14║云：「是。」師云：「話墮也。」
J24nB138_p0384c15║舉：「僧辭石霜，霜問：『船去，陸去？』僧云：『遇船即船，遇陸
J24nB138_p0384c16║即陸。』霜云：『我道半途稍難。』僧無語。」師代云：「三十年
J24nB138_p0384c17║後此話大行。」又云：「臨行一句，永劫不忘。」
J24nB138_p0384c18║舉：「生法師云：『敲空作響，擊木無聲。』」師以拄杖空中
J24nB138_p0384c19║敲云：「阿耶耶！」又敲板頭云：「作聲麼？」僧云：「作聲。」師云：
J24nB138_p0384c20║「這俗漢。」又敲板頭云：「喚什麼作聲？」
J24nB138_p0384c21║舉：「僧問石霜：『教中還有祖師意麼？』霜云：『有。』僧云：『如
J24nB138_p0384c22║何是教中祖師意？』霜云：『莫向卷中求。』」師代云：「不得
J24nB138_p0384c23║辜負老僧，卻向屎坑裏坐地作什麼？」
J24nB138_p0384c24║舉：「石霜云：『須知有教外別傳一句。』僧問：『如何是教
J24nB138_p0384c25║外別傳一句？』霜云：『非句。』」師云：「非句始是句。」
J24nB138_p0384c26║舉：「洞山云：『須知有佛向上事。』僧問：『如何是佛向上
J24nB138_p0384c27║事？』山云：『非佛。』」師云：「名不得，狀不得，所以言非。」
J24nB138_p0385a01║舉：「洞山云：『塵中不染丈夫兒。』」師云：「拄杖但喚作拄
J24nB138_p0385a02║杖，一切但喚作一切。」
J24nB138_p0385a03║舉：「法身清淨，一切聲色盡是廉纖語話。不涉廉纖，
J24nB138_p0385a04║作麼生是清淨？」又云：「作麼生是法身？」師云：「六不收。」
J24nB138_p0385a05║又云：「三十三天、二十八宿。」
J24nB138_p0385a06║舉：「古云：『如我身空諸法空，千品萬類悉皆同。』」師云：
J24nB138_p0385a07║「身不可得，一切諸法豈是有也？所以古人道：『無情
J24nB138_p0385a08║有佛性。』」又云：「無情不喚作法身說法。」有時云：「光不
J24nB138_p0385a09║透脫有兩般病。一切處不明，面前有物，是一。又，透
J24nB138_p0385a10║得一切法空，隱隱地似有箇物相似，亦是光不透
J24nB138_p0385a11║脫。又，法身亦有兩般病。得到法身，為法執不忘，己
J24nB138_p0385a12║見猶存，坐在法身邊，是一。直饒透得法身去，放過
J24nB138_p0385a13║即不可，子細點檢來，有什麼氣息，亦是病。」
J24nB138_p0385a14║舉：「僧問國師：『如何是本身盧舍那？』國師云：『與老僧
J24nB138_p0385a15║過淨瓶來。』僧取淨瓶至，國師云：『卻安舊處著。』僧送
J24nB138_p0385a16║安舊處，又來問：『如何是本身盧舍那？』國師云：『古佛
J24nB138_p0385a17║過去久矣。』」師云：「無眹跡。」
J24nB138_p0385a18║舉：「僧問灌溪：『久嚮灌溪，到來秪見箇漚麻池。』溪云：
J24nB138_p0385a19║『你秪見漚麻池，且不識灌溪？』僧云：『如何是灌溪？』溪
J24nB138_p0385a20║云：『劈箭急。』」師云：「何不與第一機秪對。」
J24nB138_p0385a21║舉：「韋監軍見帳子畫牛抵樹，問僧：『牛抵樹，樹抵牛？』
J24nB138_p0385a22║無對。」師代云：「歸依佛法僧。」
J24nB138_p0385a23║舉：「老宿問僧：『聞說雪峰有毬子話是不？』僧云：『不見
J24nB138_p0385a24║說著。』宿云：『聞說有。』僧云：『秪是師僧亂舉。』宿云：『不亂
J24nB138_p0385a25║舉底事作麼生？』僧無對。」師代云：「某甲新到，未曾參
J24nB138_p0385a26║堂。」
J24nB138_p0385a27║舉：「佛問外道：『汝義以何為宗？』」師代外道云：「者老和
J24nB138_p0385b01║尚，我識得你也。」「外道云『以一切不受為宗。』」代佛云：
J24nB138_p0385b02║「放過一著。」「佛云：『汝以一切不受為宗耶？』」代外道云：
J24nB138_p0385b03║「者瞿曇莫教失卻問。」
J24nB138_p0385b04║舉：「雪峰云：『盡大地是你，將謂別更有。』」師云：「不見《楞
J24nB138_p0385b05║嚴經》云：『眾生顛倒，迷己逐物，若能轉物，即同如來。』」
J24nB138_p0385b06║舉：「教云：『諸法寂滅相，不可以言宣。』」師云：「見定如今
J24nB138_p0385b07║說話，何處有說不說？不見道：去不到去，來不到來。」
J24nB138_p0385b08║舉：「一切真如含一切。」師云：「喚什麼作山河大地？」又
J24nB138_p0385b09║云「是諸法空相，不生不滅、不垢不淨。」或拈拄杖示
J24nB138_p0385b10║眾云：「拄杖子化為龍，吞卻乾坤了也。山河大地甚
J24nB138_p0385b11║處得來？」或畫圓相云：「還有人出得麼？」
J24nB138_p0385b12║舉：「教云：『是法住法位，世間相常住。』」師云：「釋迦老子
J24nB138_p0385b13║甚處去也。」
J24nB138_p0385b14║舉：「僧問投子：『如何是此經？』子云：『《維摩》、《法華》。』又問：『塵
J24nB138_p0385b15║中不染丈夫兒時如何？』子云：『不著。』」師云：「不喚作法
J24nB138_p0385b16║身，不喚作第一義，亦為說法，亦為說真空。」師齋次，
J24nB138_p0385b17║拈起匙箸云：「我不供養南僧，秪供養北僧。」時，有僧
J24nB138_p0385b18║問：「為什麼不供養南僧？」師云：「我要鈍置供養。」僧云：「為
J24nB138_p0385b19║什麼秪供養北僧？」師云：「一箭兩垛。」有僧拈問：「秪如
J24nB138_p0385b20║前意作麼生？」師云：「好即同榮。」或時以拄杖打露拄
J24nB138_p0385b21║一下云：「三乘十二分教說得著麼？」自云：「說不著。」復
J24nB138_p0385b22║云：「咄！者野狐精。」僧問：「秪如師意作麼生？」師云：「張公
J24nB138_p0385b23║喫酒，李公醉。」
J24nB138_p0385b24║舉：「古云：『有驚人之句。』」僧問：「如何是驚人之句？」師云：
J24nB138_p0385b25║「響。」
J24nB138_p0385b26║舉：「國師云：『語漸也，返常合道；論頓也，不留眹跡。』」師
J24nB138_p0385b27║云：「拈搥豎拂、彈指時節，若檢點來，也未是無眹跡。」
J24nB138_p0385c01║有時拈拄杖云：「乾坤大地殺活總在這裏。」僧便問
J24nB138_p0385c02║「如何是殺？」師云：「七顛八倒。」僧云：「如何是活？」師云：「要
J24nB138_p0385c03║作飯頭。」僧云：「不殺不活時如何？」師便起云：「摩訶般
J24nB138_p0385c04║若波羅密。」有時云：「遇人即途中受用。」乃拈起拄杖
J24nB138_p0385c05║云：「拄杖不是途，說話不是途。」
J24nB138_p0385c06║舉：「法身喫飯，幻化空身即法身。」師云：「乾坤大地何
J24nB138_p0385c07║處有也？物物不可得，以空噇空。若約點檢來，將謂
J24nB138_p0385c08║合有與麼說話。」
J24nB138_p0385c09║舉：「應化非真佛，亦非說法者。」師曰：「應化之身說即
J24nB138_p0385c10║是法身說，亦喚作覿體全真，以法身喫法身。」又云：
J24nB138_p0385c11║「飯不是法身，拄杖不是法身。」有時云：「宗門七縱八
J24nB138_p0385c12║橫，殺活臨時。」僧便問：「如何是殺？」師云：「冬去春來。」僧
J24nB138_p0385c13║云：「冬去春來時如何？」師云：「橫擔拄杖，東西南北一
J24nB138_p0385c14║任打野榸。」示眾云：「任你橫說豎說，未是宗門苗裔。
J24nB138_p0385c15║若據宗門苗裔，是甚熱碗鳴？三乘十二分教說夢，
J24nB138_p0385c16║達摩西來說夢。若有老宿開堂為人說法，將利刀
J24nB138_p0385c17║殺卻百千萬箇，有什麼過？」又云：「將謂合有與麼說
J24nB138_p0385c18║話底道理。」一日云：「拈搥豎拂、彈指揚眉一問一答，
J24nB138_p0385c19║並不當向上宗乘。」僧便問：「如何是向上宗乘？」師云：
J24nB138_p0385c20║「地下閻浮，大家總道得。秪如鬧市裏坐，朝時豬肉
J24nB138_p0385c21║案頭、𦭘坑裏蟲子，還有超佛越祖之談麼？」僧云：「有
J24nB138_p0385c22║底不肯。」師云：「有底不肯？不可商量時便有，不商量
J24nB138_p0385c23║時便無也。若約那箇語話體上會事，直言未到，見
J24nB138_p0385c24║解偏枯。」有時云：「我尋常道：一切聲是佛聲，一切色
J24nB138_p0385c25║是佛色，盡大地是法身，枉作箇佛法中見。如今見
J24nB138_p0385c26║拄杖但喚作拄杖，見屋但喚作屋。」有時云：「作而無
J24nB138_p0385c27║作，用而無用。」乃拈起拄杖云：「不是用而無用，喚什
J24nB138_p0386a01║麼作拄杖？」
J24nB138_p0386a02║舉：「丹霞云：『百骸俱潰散，一物鎮長靈。』」師云：「拄杖不
J24nB138_p0386a03║可不靈也。喚什麼作百骸？甚處得來？」
J24nB138_p0386a04║舉：「一切賢聖皆以無為法而有差別。」師云：「拄杖不
J24nB138_p0386a05║是無為法，一切不是無為法。」
J24nB138_p0386a06║舉：「誌公云：『雞鳴丑，一顆圓光明已久。』」師云：「腦後即
J24nB138_p0386a07║不問你，三千里外道將一句來。」
J24nB138_p0386a08║舉：「睦州喚僧、趙州喫茶，入水之義。雪峰輥毬、歸宗
J24nB138_p0386a09║拽石、經頭以字、國師水碗、羅漢書字、諸佛出身處、
J24nB138_p0386a10║東山水上行，總是向上時節。」示眾云：「直得觸目無
J24nB138_p0386a11║滯，達得名身、句身、一切法空。山河大地是名，名亦
J24nB138_p0386a12║不可得，喚作三昧性海俱備，猶是無風匝匝之波，
J24nB138_p0386a13║直得忘知於覺，覺即佛性矣。喚作無事人，更須知
J24nB138_p0386a14║有向上一竅在。」有時云：「一切處無不是說法，打鐘、
J24nB138_p0386a15║打鼓時不可不是。若與麼，一切處亦不是有，一切
J24nB138_p0386a16║處亦不是無。」又云：「不可說時即有，不說時便無也。
J24nB138_p0386a17║若約提唱即未在，為人門中即得。」
J24nB138_p0386a18║舉：「生死涅槃合成一塊。」乃拈起扇子云：「是什麼不
J24nB138_p0386a19║是合成一塊，得與麼不靈利？直饒與麼，也是鬼窟
J24nB138_p0386a20║裏作活計。」
J24nB138_p0386a21║舉：「僧問南泉：『牛頭未見四祖時，為什麼百鳥啣花
J24nB138_p0386a22║獻？』泉云：『步步蹋佛階梯。』僧云：『見後為什麼不啣花
J24nB138_p0386a23║獻？』泉云：『直饒不來，猶較王老師一線道。』」師云：「南泉
J24nB138_p0386a24║秪解步步登高，不解從空放下。」僧云：「如何是步步
J24nB138_p0386a25║登高？」師云：「香積世界。」僧云：「如何是從空放下？」師云：
J24nB138_p0386a26║「填溝塞壑。」有時云：「若問佛法兩字，東西南北，七縱
J24nB138_p0386a27║八橫，朝到西天，暮歸唐土。雖然如此，向後不得錯
J24nB138_p0386b01║舉。」
J24nB138_p0386b02║舉：「祖師偈云：『心隨萬境轉，轉處實能幽。』」僧問：「如何
J24nB138_p0386b03║是轉處實能幽？」師云：「吃嘹舌頭，老僧倒走三千里。」
J24nB138_p0386b04║又問：「如何是隨流認得性？」師云：「饅頭䭔子，摩訶般
J24nB138_p0386b05║若波羅密。」
J24nB138_p0386b06║舉：「玄沙與韋監軍茶話次。軍云：『占波國人語話稍
J24nB138_p0386b07║難辯，何況五天梵語，還有人辯得麼？』玄沙提起托
J24nB138_p0386b08║子云：『識得這箇即辯得。』」師云：「玄沙何用繁辭！」又云：
J24nB138_p0386b09║「適來道什麼？」又云：「有什麼難辯。」
J24nB138_p0386b10║舉：「古人云：『以空名召空色。』」師云：「拄杖不是空名，召
J24nB138_p0386b11║得不是空色。喚什麼作拄杖不是空名？因南泉示
J24nB138_p0386b12║眾云：『自小養一頭水牯牛，擬向溪東放，不免食他
J24nB138_p0386b13║國王水草；擬向溪西放，不免食他國王水草。不如
J24nB138_p0386b14║隨處納些些，他總不見。』」復有僧舉似師，師云：「南泉
J24nB138_p0386b15║水牯牛隨處納些些，你道在牛內納、牛外納？直饒
J24nB138_p0386b16║你向這裏說得納處分明，我更問你索牛在。」後長
J24nB138_p0386b17║慶云：「你道古人前頭為人，後頭為人？」
J24nB138_p0386b18║舉：「王大王向雪峰道：『擬蓋一所佛殿去，如何？』峰云：
J24nB138_p0386b19║『大王何不蓋取一所空王殿？』大王云：『請師樣子？』峰
J24nB138_p0386b20║展兩手。」師云：「一舉四十九。」
J24nB138_p0386b21║舉：「報慈讚龍牙偈云：『日出連山，月圓當戶，不是無
J24nB138_p0386b22║身，不欲全露。』有僧問：『請師全露。』龍牙撥開帳子云：
J24nB138_p0386b23║『還見麼？』僧云：『不見。』牙云：『將眼來。』後報慈聞舉云：『龍
J24nB138_p0386b24║牙秪道得一半。』」師令僧舉：「我與你道。」其僧便舉，師
J24nB138_p0386b25║云：「我不妨與你道。」有時云：「諸方盡向繩墨裏脫出，
J24nB138_p0386b26║我者裏即不然。」僧問：「未審和尚如何？」師云：「草鞋三
J24nB138_p0386b27║十文買。」
J24nB138_p0386c01║舉：「攬真成立，色相宛然，一切法不遷。」僧便問：「作麼
J24nB138_p0386c02║生是不遷？」師云：「還見燈籠麼？」僧云：「見。」師云：「靜處薩
J24nB138_p0386c03║婆訶。」示眾云：「你等諸人每日上來下去，問訊即不
J24nB138_p0386c04║無。若過水時，將什麼過？」有久住僧對云：「步。」師深喜
J24nB138_p0386c05║之。
J24nB138_p0386c06║舉：「僧辭大隨，隨問：『什麼處去？』僧云：『峨嵋禮拜普賢
J24nB138_p0386c07║去。』隨拈起拂子云：『文殊、普賢總在者裏。』其僧畫一
J24nB138_p0386c08║圓相，拋向背後，卻展兩手。隨云：『侍者將一貼茶來
J24nB138_p0386c09║與者僧。』」師舉了云：「我即不與麼。」有僧云：「和尚又如
J24nB138_p0386c10║何？」師云：「西天斬頭截臂，者裏自領出去。」
J24nB138_p0386c11║舉：「黃蘗一日舉手作捏勢云：『天下老和尚總在者
J24nB138_p0386c12║裏，我若放一線道，從汝七縱八橫；若不放過，不消
J24nB138_p0386c13║一捏。』僧問：『放一線道時如何？』蘗云：『七縱八橫。』又問：
J24nB138_p0386c14║『不放過，不消一捏時如何？』蘗云『普。』」復有僧問師：「如
J24nB138_p0386c15║何是七縱八橫？」師云：「念老僧年老。」僧云：「如何是普？」
J24nB138_p0386c16║師云：「天光迴照。」僧云：「如何是天光迴照？」師云：「骼胔
J24nB138_p0386c17║少人知。」有時云：「一顆圓光明已久，還有人問麼？」僧
J24nB138_p0386c18║便問：「如何是一顆圓光明已久？」師云：「西天斬頭截
J24nB138_p0386c19║臂。」又云：「除卻須彌山，拈卻佛殿脊。」一日披袈裟云：
J24nB138_p0386c20║「我抖擻法身也。」總無對。師云：「汝問我。」僧便問：「和尚
J24nB138_p0386c21║抖擻法身，意旨如何？」師云：「我也知你親。」
J24nB138_p0386c22║舉：「玄沙示眾云：『諸方老宿盡道接物利生，忽遇三
J24nB138_p0386c23║種病人來，作麼生接？患盲者，拈槌豎拂他又不見；
J24nB138_p0386c24║患聾者，語言三昧他又不聞；患啞者，教伊說又說
J24nB138_p0386c25║不得。且作麼生接？若接此人不得，佛法無靈驗。』」有
J24nB138_p0386c26║僧請益師，師云：「你禮拜著。」僧禮拜起，師以拄杖便
J24nB138_p0386c27║挃，僧退後，師云：「你不是患盲。」復喚近前，僧近前，師
J24nB138_p0387a01║云：「你不是患聾。」乃豎起拄杖云：「還會麼？」僧云：「不會。」
J24nB138_p0387a02║師云：「你不是患啞。」其僧於此有省。
J24nB138_p0387a03║舉：「古云：『一言纔舉，大地全收。』」師云：「且道是什麼言？」
J24nB138_p0387a04║自云：「春鳥啼時西嶺上。」遂令僧：「你問我。」僧便問：「是
J24nB138_p0387a05║什麼言？」師云：「噫！」
J24nB138_p0387a06║舉：「馬大師云：『一切語言是提婆宗，以此箇為主。』」師
J24nB138_p0387a07║云：「好語，秪是無人問。」僧便問：「如何是提婆宗？」師云：
J24nB138_p0387a08║「西天九十六種，你是最下種。」
J24nB138_p0387a09║舉：「肇法師云：『諸法不異者，不可續鳧截鶴、夷嶽盈
J24nB138_p0387a10║壑，然後為無異者哉！』」師云：「長者天然長，短者天然
J24nB138_p0387a11║短。」又云：「是法住法位，世間相常住。」乃拈起柱杖云：
J24nB138_p0387a12║「拄杖不是常住法。」
J24nB138_p0387a13║舉：「古云：『一念劫收一切智。』」師拈起拄杖云：「乾坤大
J24nB138_p0387a14║地總在上頭，若透得去，拄杖也不見有。直饒與麼，
J24nB138_p0387a15║也是不著便。」
J24nB138_p0387a16║舉：「須菩提說法，帝釋雨華，尊者問曰：『此華從天得
J24nB138_p0387a17║耶？』帝曰：『弗也。』『從地得耶？』帝曰『弗也。』『從人得耶？』帝曰：
J24nB138_p0387a18║『弗也。』『從何得耶？』帝釋舉手，尊者云：『如是，如是！』」師云：
J24nB138_p0387a19║「帝釋舉手處作麼生？與你四大五蘊、釋迦老子同
J24nB138_p0387a20║別？」
J24nB138_p0387a21║舉：「世尊初生下，一手指天，一手指地，周行七步，目
J24nB138_p0387a22║顧四方云：『天上天下，唯我獨尊。』」師云：「我當時若見，
J24nB138_p0387a23║一棒打殺與狗子喫卻，貴圖天下太平。」
J24nB138_p0387a24║舉：「禾山示眾云：『有作家戰將麼？出來。』」時，有僧出云：
J24nB138_p0387a25║「未審彼中還有也無？」師云：「格。」
J24nB138_p0387a26║舉：「僧問雪峰：『佛未出世時如何？』峰橫按拄杖而坐。」
J24nB138_p0387a27║師云：「常。」
J24nB138_p0387b01║舉：「德山問維那：『有幾人新到？』那云：『八人。』山云：『喚典
J24nB138_p0387b02║座來，一時生按過。』」師拈云：「更說什麼生按過？」
J24nB138_p0387b03║垂示代語
J24nB138_p0387b04║舉：「雪峰勘僧：『什麼處去？』僧云：『識得即知去處。』峰云：
J24nB138_p0387b05║『你是了事人，亂走作什麼？』僧云：『莫塗汙人好。』峰云：
J24nB138_p0387b06║『我即塗汙你。古人吹布毛作麼生？與我說來看。』僧
J24nB138_p0387b07║云：『殘羹餿飯已有人喫了也。』」師別前語云：「築著便
J24nB138_p0387b08║作屎臭氣。」代後語云：「將謂是鑽天鷂子，元來是死
J24nB138_p0387b09║水裏蝦蟆。」
J24nB138_p0387b10║舉：「韶山勘僧云：『莫便是多口白頭因麼？』因云：『不敢。』
J24nB138_p0387b11║山云：『有多少口？』因云：『遍身是。』山云：『大小二事向甚
J24nB138_p0387b12║處屙？』因云：『向韶山口裏屙。』山云：『有韶山口，即向韶
J24nB138_p0387b13║山口裏屙；無韶山口，向甚處屙？』因無語，山便打。」師
J24nB138_p0387b14║代云：「這話墮阿師，放你三十棒。」又代云：「將謂是師
J24nB138_p0387b15║子兒。」又云：「韶山今日瓦解冰消。」
J24nB138_p0387b16║舉：「僧到曹溪。有守衣缽上座提起衣云：『此是大庾
J24nB138_p0387b17║嶺頭提不起底。』僧云：『為什麼在上座手裏？』座無語。」
J24nB138_p0387b18║師云：「彼彼不了。」師代云：「遠嚮不如親到。」又云：「將謂
J24nB138_p0387b19║是師子兒。」
J24nB138_p0387b20║舉：「睦州問僧：『莫便是清華嚴麼？』僧云：『不敢。』州云：『夢
J24nB138_p0387b21║見華嚴麼？』僧無語。」師云：「門前大狼籍生。」
J24nB138_p0387b22║舉：「湖南報慈垂語云：『我有一句子遍大地。』僧便問
J24nB138_p0387b23║『如何是遍大地底句？』慈云：『無空缺。』」師云：「不合與麼
J24nB138_p0387b24║道。」別云：「何不菴外問？」
J24nB138_p0387b25║舉：「南泉示眾云：『昨夜三更文殊、普賢相打，每人與
J24nB138_p0387b26║二十棒，趁出院去也。』趙州出眾云：『和尚棒教誰喫？』
J24nB138_p0387b27║泉云：『王老師有什麼過？』州便禮拜。」師代云：「深領和
J24nB138_p0387c01║尚慈悲，某甲歸衣缽下，得箇安樂。」
J24nB138_p0387c02║舉：「崇壽見僧做餬餅次，隔窗問云：『你還見我麼？』僧
J24nB138_p0387c03║云：『不見。』壽云：『還我餬餅錢來。』僧無語。」師代云：「和尚
J24nB138_p0387c04║禮拜餅爐好。」
J24nB138_p0387c05║舉：「僧問趙州：『如何是妙峰頂？』州云：『不答你者話。』僧
J24nB138_p0387c06║云：『為什麼不答？』州云：『我若答，落在平地。』」師代云：「俱
J24nB138_p0387c07║胝和尚。」
J24nB138_p0387c08║舉：「長慶見僧來，云：『何得無禮！』」師代云：「某甲罪過。」又
J24nB138_p0387c09║云：「甲辰乙巳。」
J24nB138_p0387c10║舉：「長慶問秀才云：『佛教云：「眾生日用而不知。」儒書
J24nB138_p0387c11║亦云：「日用而不知。」不知箇什麼？』秀才云：『不知大道。』」
J24nB138_p0387c12║師云：「灼然不知。」
J24nB138_p0387c13║舉：「僧問睦州：『靈山還有蛇不？』州云：『者蚯蚓。』」師代云：
J24nB138_p0387c14║「白骨連山。」
J24nB138_p0387c15║舉：「長慶拈拄杖云：『識得這箇，一生參學事畢。』」師云：
J24nB138_p0387c16║「識得這箇，為什麼不住？」
J24nB138_p0387c17║舉：「雲巖掃地次，道吾云：『何得太區區生？』巖云：『須知
J24nB138_p0387c18║有不區區者。』吾云：『與麼則第二月也。』巖豎起掃帚
J24nB138_p0387c19║云：『這箇是第幾月？』吾拂袖出去。」師云：「奴見婢慇懃。」
J24nB138_p0387c20║舉：「仰山問俗官云：『官居何位？』官云：『推官。』山乃豎起
J24nB138_p0387c21║拂子云：『還推得這箇麼？』官無語。」師代云：「久嚮和尚。」
J24nB138_p0387c22║舉：「僧到翠巖，值巖不在，乃下看主事。主事云：『參見
J24nB138_p0387c23║和尚也未？』僧云：『未。』主事卻指狗子云：『要見和尚，但
J24nB138_p0387c24║禮拜者狗子。』僧無語。後翠巖歸，聞此語云：『作麼生
J24nB138_p0387c25║道，免得與麼無語？』」師代云：「欲觀其師，先觀弟子。」
J24nB138_p0387c26║舉：「座主就華嚴講，請翠巖齋，巖云：『山僧有箇問，座
J24nB138_p0387c27║主若道得，即齋。』巖便拈起餬餅云：『還具法身麼？』主
J24nB138_p0388a01║云：『具法身。』巖云：『與麼則喫法身也。』主無語。本講座
J24nB138_p0388a02║主代云：『有什麼過？』巖不肯，東使云：『喏！喏！』」師代云：「特
J24nB138_p0388a03║謝和尚降重空筵。」
J24nB138_p0388a04║舉：「雪峰示眾云：『世界闊一丈，古鏡闊一丈；世界闊
J24nB138_p0388a05║一尺，古鏡闊一尺。』玄沙指面前火鑪云：『火鑪闊多
J24nB138_p0388a06║少？』峰云：『似古鏡闊。』沙云：『這老漢腳跟未點地在。』後
J24nB138_p0388a07║東使拈問僧：『為復古鏡較火鑪與麼大，火鑪較古
J24nB138_p0388a08║鏡與麼大？』西院云：『與麼問大也未可在。』」師云：「餿飯
J24nB138_p0388a09║泥茶鑪。」
J24nB138_p0388a10║舉：「僧問雲居：『山河大地從何而有？』居云：『從妄想有。』
J24nB138_p0388a11║僧云：『與某甲想出一錠金，得麼？』居便休去，僧不肯。」
J24nB138_p0388a12║師聞得，云：「已是葛藤，不能折合。得待伊道：『想出一
J24nB138_p0388a13║鋌金，得麼？』拈拄杖便打。」
J24nB138_p0388a14║舉：「閩中韋監軍尋常見僧云：『某甲待官滿，出江西、
J24nB138_p0388a15║湖南置一問，問殺江西、湖南老宿。』僧云：『監軍作麼
J24nB138_p0388a16║生問？』軍云：『不勞手腳。』僧無語。」師代云：「話墮也。」又云：
J24nB138_p0388a17║「伏惟尚饗。」
J24nB138_p0388a18║舉：「王太傅問北院云：『古人道：「普現色身，遍行三昧。」
J24nB138_p0388a19║佛法為什麼不到北俱盧州？』院云：『秪為遍行，所以
J24nB138_p0388a20║不到。』」師云：「如法置一問來。」
J24nB138_p0388a21║舉：「王大尉入佛殿，指缽盂問僧：『這箇是什麼缽？』僧
J24nB138_p0388a22║云：『藥師缽。』尉云：『秪聞有降龍缽。』僧云：『待有龍，即降。』
J24nB138_p0388a23║尉云：『忽遇拿雲擭浪來，又作麼生？』僧云：『他亦不顧。』
J24nB138_p0388a24║尉云：『話墮也。』玄沙云：『盡你神力，走向什麼處去。』保
J24nB138_p0388a25║福云：『歸依佛法僧。』百丈作覆缽勢。」師云：「他日生天，
J24nB138_p0388a26║莫辜負老僧。」
J24nB138_p0388a27║舉：「地藏問崇壽：『你久後將什麼利濟於人？』壽云：『無
J24nB138_p0388b01║不利濟。』藏云：『無一法得利濟。』」師云：「直饒與麼，也好
J24nB138_p0388b02║喫棒。」又云：「當時但喚近前來，已後教伊無𪅎啄處。」
J24nB138_p0388b03║舉：「泉州王太傅問僧：『上座住甚處？』僧云：『半月山。』傅
J24nB138_p0388b04║云：『忽遇月頭、月尾又作麼生？』僧無語。」師代云：「將謂
J24nB138_p0388b05║與麼，更有與麼。」
J24nB138_p0388b06║舉：「龍牙尋常道：『雲居師兄得第二句，我得第一句。』」
J24nB138_p0388b07║西院云：「秪如龍牙與麼道，還扶得也無？」師云：「須禮
J24nB138_p0388b08║拜雲居始得。」西院云：「傍觀者哂。」
J24nB138_p0388b09║舉：「崇壽問僧：『還見燈籠麼？』僧云：『見。』壽云：『兩箇。』」師代
J24nB138_p0388b10║云：「三頭兩面。」又云：「七箇八箇。」