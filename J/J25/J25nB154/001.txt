J25nB154_p0031a01║唯菴然和尚語錄序
J25nB154_p0031a02║余所居鄰縣，有五雲山，山勢回環若青蓮華，然中聖
J25nB154_p0031a03║壽禪寺其癈已久。大善知識曰：「千嵒長公居焉，四方
J25nB154_p0031a04║學者，雲臻川赴，遂化椔翳之場，以為金碧之區。當時，
J25nB154_p0031a05║參扣道要者，座下恒數百人，其入室弟子，唯菴禪師
J25nB154_p0031a06║蓋傑然者也。」禪師早歲入道，力抵諸方，未有所契；及
J25nB154_p0031a07║謁千嵒，聞其提唱，豁然有所悟入。舉目之頃，日月星
J25nB154_p0031a08║辰，風霆雨露，飛潛動蟄，皆演如來大乘妙法。於是聲
J25nB154_p0031a09║光聳起叢林間，遂補千巖故處，說法度人；逾年退歸
J25nB154_p0031a10║華亭之松隱，其信向者益眾。雖自被衲袍，日餐糗飯，
J25nB154_p0031a11║不啻天廚之珍，錦綺之華也。或人之稱，但見其杜德
J25nB154_p0031a12║機爾。忽學子童徽，持其語一編，來徵余序，凡讀之數
J25nB154_p0031a13║過，顧與二三子曰：「唯菴，真誠有道之士哉！觀其語言，
J25nB154_p0031a14║峭拔如銅關鐵壁、利劍長矛，豈唯不可湊泊，亦無罅
J25nB154_p0031a15║隙之可乘。吁！可畏哉！」余素與千巖游，既序其語，鍥梓
J25nB154_p0031a16║行世。今觀唯菴斯錄，又獲廁名編端，豈般若之緣實
J25nB154_p0031a17║有在於父子間乎。然而，大圓覺海無物不照，亦無一
J25nB154_p0031a18║法可得；此心若萌，即墮第二義。禪師諱德然，字唯菴，
J25nB154_p0031a19║生雲間張氏，其行業備著於《松隱菴記》，茲不復贅。
J25nB154_p0031a20║洪武丙辰翰林學士金華宋濂序
J25nB154_p0031a21║
J25nB154_p0031a22║
J25nB154_p0031a23║
J25nB154_p0031a24║
J25nB154_p0031a25║
J25nB154_p0031a26║
J25nB154_p0031a27║
J25nB154_p0031a28║
J25nB154_p0031a29║
J25nB154_p0031a30║
J25nB154_p0031b01║松隱唯菴然和尚語錄卷之一
J25nB154_p0031b02║徒弟比丘　慧省　編次
J25nB154_p0031b03║金華聖壽寺語錄
J25nB154_p0031b04║山門。「未跨龍門，腳踏實地；已跨龍門，腳踏實地。」驟步
J25nB154_p0031b05║云：「一聲霹靂風雲起。」
J25nB154_p0031b06║佛殿。「法報化身，總是這箇，畢竟以何為驗？」「泥多佛大。」
J25nB154_p0031b07║便禮拜。
J25nB154_p0031b08║土地堂。「正直聰明，聰明正直，顯正摧邪，憑誰之力？」喝
J25nB154_p0031b09║一喝。
J25nB154_p0031b10║祖堂。「你者一隊，全無巴鼻，六耳同謀，有甚良計？」
J25nB154_p0031b11║據室，拈拄杖云：「縱也在我，奪也在我，鐵額銅頭，也須
J25nB154_p0031b12║按過。」卓拄杖。
J25nB154_p0031b13║指法座云：「進一步，高一步，踏到上頭，全身獨露。」掣手
J25nB154_p0031b14║云：「須彌燈王過那邊去。」遂陞座。拈香云：「此香爇向爐
J25nB154_p0031b15║中端，為
J25nB154_p0031b16║今上皇帝祝延：
J25nB154_p0031b17║『聖壽萬歲！萬歲！萬萬歲！』」次拈香云：「此一瓣香，大眾還
J25nB154_p0031b18║知來處麼？今日不惜眉毛，爇向爐中，奉為開山佛慧
J25nB154_p0031b19║圓鑑普濟禪師千巖大和尚，不圖酬恩報德，且要遞
J25nB154_p0031b20║相熱瞞。」遂就座。東白和尚白槌罷，師云：「垂鉤四海，慣
J25nB154_p0031b21║釣鯨鰲，眾中莫有不顧性命者麼，出來道一句看。」時，
J25nB154_p0031b22║有僧問云：「遠離松水，來據龍峰，海眾臨筵，請師祝聖。」
J25nB154_p0031b23║師云：「萬年松在祝融峰。」進云：「祝聖已蒙師指示，列祖
J25nB154_p0031b24║宗風事若何？」師云：「冬到寒食一百五。」進云：「莫便是和
J25nB154_p0031b25║尚為人處也無。」師云：「斧頭是鐵做。」進云：「恁麼則龍門
J25nB154_p0031b26║無宿客也。」師云：「早已點額。」進云：「若不登樓望，焉知滄
J25nB154_p0031b27║海深。」師云：「你道老僧眉毛有幾莖？」進云：「一堂風泠淡，
J25nB154_p0031b28║千古意分明。」師云：「蹉過不少。」進云：「承古有言，向上一
J25nB154_p0031b29║路，千聖不傅，還端的也無？」師云：「何處得這消息來？」進
J25nB154_p0031b30║云：「賣金須遇買金人。」師喝一喝。進云：「金屑雖貴，落眼
J25nB154_p0031c01║成翳，又作麼生？」師云：「好向繡湖湖上看，月明夜夜散
J25nB154_p0031c02║金波。」進云：「三十年後此話大行。」師云：「杜撰禪和，如麻
J25nB154_p0031c03║似粟。」進云：「大眾證明，學人禮拜。」
J25nB154_p0031c04║師乃云：「第一義諦已被東白和尚一槌擊碎了也，未
J25nB154_p0031c05║免向第二義門露箇消息。山僧數年搓得一條龜毛
J25nB154_p0031c06║索子，今日拈來，將三世諸佛、西天四七、東土二三、天
J25nB154_p0031c07║下老和尚鼻孔，一串穿卻了也。且道：山河大地、草木
J25nB154_p0031c08║叢林、森羅萬象、有情無情，甚處得來？」良久，云：「莫將間
J25nB154_p0031c09║學解，埋沒祖師心。」
J25nB154_p0031c10║復舉：「三聖道：『我逢人則不出，出則便為人。』興化道：『我
J25nB154_p0031c11║逢人則出，出則不為人。』」師云：「這二老漢，同門出入，夙
J25nB154_p0031c12║世怨家；一人向孤峰頂上，臥月眠雲；一人向十字街
J25nB154_p0031c13║頭，揚塵簸土。點撿將來，二俱漏逗，各與三十拄杖。且
J25nB154_p0031c14║道龍峰與麼提持，是賞伊是罰伊？」驀拈拄杖，卓一下
J25nB154_p0031c15║云：「天上有星皆拱北，人間無水不朝東。」
J25nB154_p0031c16║當晚，小參：「二十年在吳淞江上，冒雨衝風拋綸擲釣，
J25nB154_p0031c17║雖無躍浪錦鱗，且得去留自在；今日被業風吹向千
J25nB154_p0031c18║峰頂上，隈巖傍壑，直得四顧寥寥，清風滿座。見前莫
J25nB154_p0031c19║有同生同死底衲僧麼？出來相見。如無然，上座自起
J25nB154_p0031c20║自倒去也。」乃拈拄杖云：「山僧拄杖子，無端變作智者
J25nB154_p0031c21║樓，約國師走入玻璃瓶裏澡浴，驚得雙林傅大士擲
J25nB154_p0031c22║下擊門槌，乃說偈云：『空手把鋤頭，步行騎水牛；人從
J25nB154_p0031c23║橋上過，橋流水不流。』諸人還見麼？若也見得，不妨橫
J25nB154_p0031c24║行海上，獨步乾坤；其或未然，拄杖子依前，還作拄杖
J25nB154_p0031c25║子。見山是山，見水是水；上是天，下是地，所以道『是法
J25nB154_p0031c26║住法位，世間相常住。』」乃卓一下。
J25nB154_p0031c27║復舉：「西天異見王問波羅提尊者：『何者是佛性？』者云：
J25nB154_p0031c28║『我見佛性。』王曰：『性在何處？』者云：『性在作用。』王曰：『是何
J25nB154_p0031c29║作用？』者云：『今見作用，王自不見。』王曰：『於我有不？』者云：
J25nB154_p0031c30║『王若作用，無有不是；王不作用，體亦難見。』王曰：『若當
J25nB154_p0032a01║作用，何處出現？』者云：『若作用時，當有其八：在胎曰身、
J25nB154_p0032a02║在世曰人、在眼曰見、在耳曰聞、在鼻嗅香、在舌談論、
J25nB154_p0032a03║在手執捉、在足運奔；遍現俱該沙界，收攝在一微塵，
J25nB154_p0032a04║識者喚作佛性，不識喚作精魂。』王聞是言，心即開悟。
J25nB154_p0032a05║後來大慧和尚拈云：『若道在八處，即是精魂；若道離
J25nB154_p0032a06║八處，卻喚甚麼作佛性？』」師云：「諸方盡道異見王聞法
J25nB154_p0032a07║開悟，殊不知波羅提尊者被王一拶，直得伎窮力盡，
J25nB154_p0032a08║進退無門；妙喜老人盡平生力，也救他不得。龍峰今
J25nB154_p0032a09║日路見不平，敢為古人出手去也。」乃喝一喝云：「適來
J25nB154_p0032a10║異見王、波羅提尊者、老妙喜，盡向這裏掃蹤滅跡了
J25nB154_p0032a11║也。更說甚麼佛性、精魂、作用、見聞，盡是陽燄空花，不
J25nB154_p0032a12║勞把捉。且歸家穩坐一句，作麼生道？太平天子朝元
J25nB154_p0032a13║日，五色雲車駕六龍。」
J25nB154_p0032a14║上堂：「日可冷，月可熱，眾魔不能壞真說。有來由，無途
J25nB154_p0032a15║轍，六月炎炎撒冰雪，文殊無處著渾身，普賢特地呈
J25nB154_p0032a16║醜拙。是真說，非真說，若無閒事掛心頭，便是人間好
J25nB154_p0032a17║時節。」喝一喝，卓拄杖下座。
J25nB154_p0032a18║開山和尚忌日，拈香云：「巴陵三轉語，未足酬恩。揚岐
J25nB154_p0032a19║作女人拜，深為負德。然上座總不恁麼。何故？字經三
J25nB154_p0032a20║寫，烏焉成馬。」
J25nB154_p0032a21║歲旦，上堂：「元正啟祚，萬物咸亨。」驀拈拄杖云：「拄杖子
J25nB154_p0032a22║昨夜抽條，今朝吐蕊，花開五葉，香遍大千。且道當得
J25nB154_p0032a23║新年頭佛法也無？」卓拄杖，喝一喝。
J25nB154_p0032a24║官員至，上堂，舉：「昔日朗州刺史李翱，慕藥山和尚道
J25nB154_p0032a25║風，屢請不赴，乃肅裝客禮，直造座前；山默然殊不顧
J25nB154_p0032a26║視。李乃云：『見面不如聞名。』拂袖便行。山召李，李回首。
J25nB154_p0032a27║山云：『何得貴耳賤目？』李遂禮拜，起問云：『如何是道？』山
J25nB154_p0032a28║以手指天，復指淨瓶，云：『會麼？』李云：『不會。』山云：『雲在青
J25nB154_p0032a29║霄水在瓶。』李因有省，乃呈偈云：『煉得身形似鶴形，千
J25nB154_p0032a30║株松下兩函經；我來問道無餘說，雲在青霄水在瓶。』」
J25nB154_p0032b01║師云：「我這裏則不然，今日若問龍峰：『如何是道？』但云：
J25nB154_p0032b02║『國正天心順，官清民自安。』且道與藥山還有優劣也
J25nB154_p0032b03║無？」靠拄杖下座。
J25nB154_p0032b04║結制，上堂：「九十日包三大劫，諸人直要徹根源，會須
J25nB154_p0032b05║撥轉當頭柁，覺海乘風駕鐵船。」驀拈拄杖云：「柁根在
J25nB154_p0032b06║這裏，鐵船在甚麼處？」喝一喝。
J25nB154_p0032b07║謝藏主、維那，上堂：「天無門，地無戶，俊快衲僧一任來
J25nB154_p0032b08║去，藏裏摩尼照徹十方，洞裏桃花千葩競吐。假劫外
J25nB154_p0032b09║之春風，應今時之律呂。海神夜半看鮫珠，眼光掛在
J25nB154_p0032b10║扶桑樹。」喝一喝。
J25nB154_p0032b11║開爐，上堂：「煖氣相接正在斯時，深深冷灰裏，撥著星
J25nB154_p0032b12║兒之火，向死柴頭上發機。燎起亙天烈燄，燒卻舜若
J25nB154_p0032b13║多神面皮。敢問諸人作麼生回避？」擲拄杖下座。
J25nB154_p0032b14║臘八，上堂：「明星一見出山來，剛道娘生已眼開；不是
J25nB154_p0032b15║髑髏乾得徹，爭知春色上桃腮。」
J25nB154_p0032b16║上堂：「不是心、不是佛、不是物，是個什麼？道得，天下橫
J25nB154_p0032b17║行。」便下座。
J25nB154_p0032b18║結制，上堂：「一二三四五六七，金剛捏出秤鎚汁；七六
J25nB154_p0032b19║五四三二一，扶桑枝上懸紅日。鷺鷥牽動鐵崑崙，挨
J25nB154_p0032b20║得虛空半邊側。碧眼黃頭膽喪魂，驚走入大圓覺海。
J25nB154_p0032b21║藏蹤遁跡，浸爛鼻孔，要且黈氣不得。個事且止，只如
J25nB154_p0032b22║諸人日用二六時中，畢竟作麼生履踐？」良久，云：「不因
J25nB154_p0032b23║樵子逕，爭到葛洪家？」
J25nB154_p0032b24║上堂：「今朝是初一，龍象如稻麻；有事與無事，歸堂去
J25nB154_p0032b25║喫茶。」
J25nB154_p0032b26║上堂：「達摩西來，不立文字，直指人心，見性成佛。大眾
J25nB154_p0032b27║作麼生說個見性成佛底道理？」良久，云：「幸自無瘡，勿
J25nB154_p0032b28║傷之也。」
J25nB154_p0032b29║上堂：「真不立、妄本空，有無俱遣不空空；二十空門原
J25nB154_p0032b30║不著，一性如來體共同。」驀拈拄杖云：「只者拄杖子，你
J25nB154_p0032c01║諸人若不喚作一性如來，便喚作二十空門。直饒總
J25nB154_p0032c02║不恁麼，也是垛根漢。」擲拄杖下座。
J25nB154_p0032c03║端午，上堂：「黃米粽喫一缽，菖蒲茶喫半甌，個是衲僧
J25nB154_p0032c04║好時節，大家相見飽齁齁；縱橫自在，自樂自由，說甚
J25nB154_p0032c05║仰山開畬、溈山牯牛、禾山打鼓、雪峰輥毬，總是小兒
J25nB154_p0032c06║雜劇，且非先德宗猷。只如端午掩殃一句又作麼生？
J25nB154_p0032c07║目前無怪異，不用帖鍾馗。」
J25nB154_p0032c08║上堂：「德山棒，臨濟喝，拈放一邊。諸人腳跟下，道將一
J25nB154_p0032c09║句來。」以拄杖劃一劃云：「毗婆尸佛早留心，直至如今
J25nB154_p0032c10║不得妙。」
J25nB154_p0032c11║解制，上堂，舉：「翠巖夏末示眾云：『一夏已來與兄弟說
J25nB154_p0032c12║話，看翠巖眉毛在麼？』保福云：『作賊人心虛。』師云：『好事
J25nB154_p0032c13║不出門。』長慶云：『生也。』師云：『惡事傳千里。』雲門云：『關。』」師
J25nB154_p0032c14║云：「錯。者一隊漢，只解護惜眉毛，不知打失鼻孔。龍峰
J25nB154_p0032c15║今日直要與伊據款結案，大眾還委悉麼？暑氣盡隨
J25nB154_p0032c16║雲雨去，清風透入戶庭來。」喝一喝。
J25nB154_p0032c17║上堂，舉：「瑯琊覺和尚，僧問：『清淨本然，云何忽生山河
J25nB154_p0032c18║大地？』琊云：『清淨本然，云何忽生山河大地？』其僧於言
J25nB154_p0032c19║下有悟。」師云：「騎賊馬趕賊。瑯琊固是作家，者僧如珠
J25nB154_p0032c20║走盤，一撥便轉，可謂主賓互換，箭鋒相拄。雖然如此，
J25nB154_p0032c21║撿點將來，猶欠淘冶在。今日或有人問龍峰：『清淨本
J25nB154_p0032c22║然，云何忽生山河大地？』劈脊便棒。且道與瑯琊是同
J25nB154_p0032c23║是別？有眼衲子試辨看。」
J25nB154_p0032c24║松隱上塔頂寶索，上堂：「鉤鎖連環，連環鉤鎖，覿體全
J25nB154_p0032c25║彰，眼眼相顧；其橫也穿卻虛空鼻頭，其豎也鎖住須
J25nB154_p0032c26║彌鐵柱。親從惡辣鉗上煆煉得來，豈比尋常麻纏紙
J25nB154_p0032c27║裹個是。谷寶居士壯觀浮圖，騰今亙古底作也。雖然
J25nB154_p0032c28║如是，且道高懸倒掛一句如何舉似？四簷平定香雲
J25nB154_p0032c29║繞，萬世光華佛日長。」
J25nB154_p0032c30║上堂眾集，師顧左右云：「分明記取。」便下座。
J25nB154_p0033a01║上堂：「將此深心奉塵剎，是則名為報佛恩。」拈拄杖云：
J25nB154_p0033a02║「這個是深心，那個是佛恩？」喝一喝。
J25nB154_p0033a03║上堂：「『江月照，松風吹，永夜清宵何所為？』永嘉大師滿
J25nB154_p0033a04║口道了也，大眾還知落處麼？」卓拄杖云：「劫石有消日，
J25nB154_p0033a05║黃金無壞時。」
J25nB154_p0033a06║端午，上堂：「諸方盡喫菖蒲茶，唯我自酌青原酒；儱儱
J25nB154_p0033a07║鬨鬨發顛狂，打落南辰連北斗。」擲拄杖下座。
J25nB154_p0033a08║開爐，上堂：「十月風高作寒色，今朝正值開爐日。長途
J25nB154_p0033a09║多少未歸人，祖父田園俱喪失；何如白鷺鷥，翹足溪
J25nB154_p0033a10║邊立，毛長骨瘦歷風波，那論有食與無食。諸兄弟！也
J25nB154_p0033a11║要大家知此消息，且道是甚麼消息？」歸堂喫茶。
J25nB154_p0033a12║上堂，舉：「僧問投子同禪師云：『不斷煩惱而入涅槃時
J25nB154_p0033a13║如何？』同云：『者發殺業底師僧。』」師云：「真不掩偽。」「後問國
J25nB154_p0033a14║清機和尚，機劈脊便打。」師云：「曲不藏直。投子只解裁
J25nB154_p0033a15║長，不能補短；國清只解補短，不能裁長。今日忽有人
J25nB154_p0033a16║問龍峰：『不斷煩惱而入涅槃時如何？』只對他道：『有水
J25nB154_p0033a17║皆含月，無山不帶雲。』」靠拄杖下座。
J25nB154_p0033a18║結制，上堂：「蠟人為驗，始於今日。九十日終，推功辨的。
J25nB154_p0033a19║黃面老瞿曇，結住布袋頭，百萬人天咸皆受屈。松隱
J25nB154_p0033a20║結制總不恁麼。」以手作搖櫓勢云：「山僧即今駕無底
J25nB154_p0033a21║鐵船，普請大眾同入大圓覺海遊戲去也。」喝一喝云：
J25nB154_p0033a22║「看取定南針。」
J25nB154_p0033a23║冬至，小參：「群陰剝盡，一線新添；祖令當行，十方坐斷。」
J25nB154_p0033a24║拈拄杖云：「拄杖子得者體用，臨機縱奪，殺活自由；有
J25nB154_p0033a25║時先照後用，有時先用後照；有時照用同時，有時照
J25nB154_p0033a26║用不同時。以此點鐵成金，以此超凡越聖，以此恢拓
J25nB154_p0033a27║宗綱，以此續佛慧命。」乃喝一喝云：「山僧盡情撒向諸
J25nB154_p0033a28║人面前了也，個中直饒有個皮下有血、頂門有眼底
J25nB154_p0033a29║出來，掀倒禪床，喝散大眾，也只作得半個衲僧，且佛
J25nB154_p0033a30║祖向上一句作麼生道？若無舉鼎拔山力，千里烏騅
J25nB154_p0033b01║不易騎。」卓拄杖喝一喝。
J25nB154_p0033b02║復舉：「德山云：『今夜不答話，問話者三十棒。』時，有僧出
J25nB154_p0033b03║禮拜，山便打。僧云：『某甲話也未問，因甚便打？』山云：『你
J25nB154_p0033b04║是甚處人？』僧云：『新羅人。』山云：『未跨船舷，好與三十棒。』」
J25nB154_p0033b05║師云：「你諸人且道，者僧合喫棒、不合喫棒？若道合喫
J25nB154_p0033b06║棒，者僧過在甚麼處？若道不合喫棒，爭奈德山令不
J25nB154_p0033b07║虛行。要會麼？」良久，云：「不是李將軍，徒勞射石虎。」
J25nB154_p0033b08║上堂，舉：「僧問雲門：『如何是超佛越祖之談？』門云：『餬餅。』
J25nB154_p0033b09║大慧和尚拈云：『雲門直是好一枚餬餅，要且無超佛
J25nB154_p0033b10║越祖底道理。』」師云：「大慧和尚一手抬、一手搦，未免話
J25nB154_p0033b11║作兩橛；既是好一枚餬餅，又道無超佛越祖底道理。
J25nB154_p0033b12║諸禪德且道，大慧和尚還有為人處也無？」「參！」
J25nB154_p0033b13║
J25nB154_p0033b14║
J25nB154_p0033b15║
J25nB154_p0033b16║
J25nB154_p0033b17║
J25nB154_p0033b18║
J25nB154_p0033b19║
J25nB154_p0033b20║
J25nB154_p0033b21║法語
J25nB154_p0033b22║示生禪人
J25nB154_p0033b23║古者道：「不得動著，動著三十棒。」又道：「切忌生心動念，
J25nB154_p0033b24║纔生心動念，便不是了也。」先德發一言半語，如利劍
J25nB154_p0033b25║長矛，動著便傷鋒犯手，擬議則斷卻命根；直是無你
J25nB154_p0033b26║迴避處，無你湊泊處。若是個漢，那肯承虛接響、滯殼
J25nB154_p0033b27║迷封，要須直截根源，腳踏實地盡力捱將去。日久月
J25nB154_p0033b28║深，打成一片，也無生的心，也無滅的心，生滅一如，動
J25nB154_p0033b29║靜無二。到這裏不覺不知，打失眼睛鼻孔，在大洋海
J25nB154_p0033b30║底，及乎撈摝歸來，眼睛依然是眼睛，鼻孔依然是鼻
J25nB154_p0033c01║孔，到此始可上人門戶剖露真情，求大宗匠決擇明
J25nB154_p0033c02║白，方名真參學者。卻於四威儀中，隨緣飲啄，不失其
J25nB154_p0033c03║宜；或孤峰獨宿，或隱逸林泉，或垂手入廛，作饒益事。
J25nB154_p0033c04║三二十年，保養充足，忽出一言半語，聲名腥香，文彩
J25nB154_p0033c05║發露，天龍推出，模範後昆，不為分外。古之學道之士，
J25nB154_p0033c06║參到大休、大歇、大安樂地，方為了當。嗟！今時輩行腳，
J25nB154_p0033c07║纔趕得些野狐涎唾、相似語言，便去眩惑他人，堪作
J25nB154_p0033c08║甚麼？有一般底，將古人公案，向情識上卜度、文字上
J25nB154_p0033c09║引證，蘊在胸中便為了事。結半間茅屋以為死關，滯
J25nB154_p0033c10║寂沉空，味於安逸。開大口說大話，弄虛頭，惑其後學，
J25nB154_p0033c11║誠可憐愍。驀然撞著個本色宗師，漆桶依然不快。豈
J25nB154_p0033c12║不念雪山大沙門棄王宮，夜半逾城，六年苦行，臘月
J25nB154_p0033c13║八夜睹明星，豁然大悟。只如二祖可大師，少室山前
J25nB154_p0033c14║立雪斷臂，得安心竟，方堪為人榜樣。生禪人！你既居
J25nB154_p0033c15║關，理合大忘人世，力進此道，空一切相。何以又起佛
J25nB154_p0033c16║見、法見？瞥興妄念，遠遠賫香，求我無義味語，以為居
J25nB154_p0033c17║關之談柄。此之見解，大不唧溜。古云「真淨界中纔一
J25nB154_p0033c18║念，閻浮早已八千年。」豈虛語哉？你且道，我這一絡索，
J25nB154_p0033c19║是發揚關中事，關外事？若撿點得出，不妨廓大千沙
J25nB154_p0033c20║界為一關，一關容納大千沙界。那時，始好扶豎濟北
J25nB154_p0033c21║三玄，鑿開人天眼目，激揚佛祖向上宗乘去也。殊不
J25nB154_p0033c22║知，我天目佛日老祖，避世逃名於萬峰之巔，設個死
J25nB154_p0033c23║關，垂三轉語以為關鍵，要斷學者偷心，亦乃偶爾一
J25nB154_p0033c24║期方便，豈意靈龜曳尾，欲隱彌露？生禪人，思之！勉之！
J25nB154_p0033c25║示真禪人
J25nB154_p0033c26║真禪人！你參乃師萬峰和尚「父母未生已前，那個是
J25nB154_p0033c27║我本來面目？」一句子。此是老盧在黃梅五祖會下，夜
J25nB154_p0033c28║半受衣法，渡江至大庾嶺頭，被明上座隨後趕逐，無
J25nB154_p0033c29║處躲避，臨危設個脫身款子。乃云：「不思善，不思惡，正
J25nB154_p0033c30║當與麼時，那個是明上座本來面目？」當時明上座只
J25nB154_p0034a01║知蜜甜，豈知中了毒，喪卻一條窮性命，縱使耆婆、扁
J25nB154_p0034a02║鵲亦乃救之不得。此話流傳到今，鈍置後學，仍不知
J25nB154_p0034a03║當人十二時中四威儀內本來面目，未嘗少間。自是
J25nB154_p0034a04║根思遲鈍，不能深領，以致昏時、散時、靜時、動時，忘古
J25nB154_p0034a05║人大安樂田地，造之不得、坐之不穩。若欲決了此事，
J25nB154_p0034a06║便從腳跟下將平日所參得底，和個四大五蘊，盡情
J25nB154_p0034a07║放下；然後併起勇猛志，豎起精進幢，瞠開兩眼，緊捏
J25nB154_p0034a08║雙拳，如兩將爭鋒，胸中憤憤，舉起本參話頭，直向疑
J25nB154_p0034a09║不到處起疑，方是真疑。真疑既發，恰如急水灘頭，坐
J25nB154_p0034a10║在一葉舟中順轉逆行，浮逼逼地，如月華透水，蕩之
J25nB154_p0034a11║不散，如毗嵐風卷海水，直教徹底無涓滴。到此之際，
J25nB154_p0034a12║自然塵消業謝，靜極光通。那時爬得搆也切莫移晴
J25nB154_p0034a13║動目，凝定身心，善巧方便，不知不覺一拶拶透，豁開
J25nB154_p0034a14║己眼，方知本來面目不從他得。若要作大法器，建立
J25nB154_p0034a15║門庭，更須向那邊更那邊，打數百個懸空筋斗。卻來
J25nB154_p0034a16║喫我痛棒。何故不見道？雪後始知松柏操，事難方見
J25nB154_p0034a17║丈夫心。
J25nB154_p0034a18║示明禪者
J25nB154_p0034a19║端的究明生死底人，自然孤迥迥地，不掛寸絲。二十
J25nB154_p0034a20║年三十年捩轉面皮，討個分曉，便是千手大悲也互
J25nB154_p0034a21║換你不得，此乃過量的人也。若是隨漏輳漢，喚東向
J25nB154_p0034a22║東、喚西向西，腳跟下浮逼逼地，豈肯向他古人真實
J25nB154_p0034a23║田地上行。只管貪程，那知爛泥中有刺，轉得腳來未
J25nB154_p0034a24║免通身泥水。你且道：孤迥迥地底是？隨漏輳底是？參。
J25nB154_p0034a25║示禪者
J25nB154_p0034a26║佛是眾生界中了事人，眾生是佛界中不了事人。若
J25nB154_p0034a27║欲決了此事，只消向十二時中，四威儀內，折旋、俯仰、
J25nB154_p0034a28║與人酬酢處，看是甚麼道理。忽爾妄想滅、知見忘，突
J25nB154_p0034a29║出自家一段光明；洞徹十虛，無絲毫隔礙。始知佛與
J25nB154_p0034a30║眾生本性平等，一身清淨，多身清淨；一世界清淨，多
J25nB154_p0034b01║世界清淨。無一塵不是真如境界，無一剎不是解脫
J25nB154_p0034b02║道場。所以永嘉云：「一月普現一切水，一切水月一月
J25nB154_p0034b03║攝；諸佛法身入我性，我性同其如來合。」斯言豈欺我
J25nB154_p0034b04║哉？
J25nB154_p0034b05║
J25nB154_p0034b06║
J25nB154_p0034b07║
J25nB154_p0034b08║
J25nB154_p0034b09║
J25nB154_p0034b10║
J25nB154_p0034b11║頌古
J25nB154_p0034b12║世尊成道
J25nB154_p0034b13║六載雪山空冷坐，面如黃蠟骨如柴；縱然親睹明星
J25nB154_p0034b14║現，也是街頭破草鞋。
J25nB154_p0034b15║世尊未離兜率已降王宮，未出母胎度人已畢。
J25nB154_p0034b16║出得驢胎入馬腹，六六依然三十六。淵明固是不知
J25nB154_p0034b17║歸，重陽耽著籬邊菊。
J25nB154_p0034b18║達磨大師初至金陵見梁武帝，帝問云如何是
J25nB154_p0034b19║聖諦第一義？師云廓然無聖。帝云對朕者誰？師
J25nB154_p0034b20║云不識。帝不領悟，師遂折蘆渡江至魏。後帝舉
J25nB154_p0034b21║問誌公，公曰陛下識此人否？帝云不識。誌云此
J25nB154_p0034b22║是觀音大士傳佛心印。曰當遣使詔之。誌云莫
J25nB154_p0034b23║道陛下召，闔國人去他亦不迴。
J25nB154_p0034b24║腳頭未跨帝皇畿，早已全身陷鐵圍。漁父只憐鉤上
J25nB154_p0034b25║餌，不知簑笠墮魚磯。
J25nB154_p0034b26║雲門因僧問如何是諸佛出身處，門云東山水
J25nB154_p0034b27║上行。
J25nB154_p0034b28║秋林落葉擁闌干，砌下蛩聲枕上寒；最是月明風定
J25nB154_p0034b29║夜，溥溥玉露滴金盤。
J25nB154_p0034b30║趙州因僧問狗子還有佛性也無？州云無。
J25nB154_p0034c01║出匣吹毛光灩灩，一番用了一番磨；鋒頭削落三斤
J25nB154_p0034c02║鐵，始信將軍血戰多。
J25nB154_p0034c03║萬法歸一，一歸何處。
J25nB154_p0034c04║萬法歸一一何歸？正是冰枯雪老時。葭管灰飛消息
J25nB154_p0034c05║好，隴梅開遍向南枝。
J25nB154_p0034c06║趙州因僧問萬法歸一一歸何處？州云我在青
J25nB154_p0034c07║州做一領布衫重七斤。
J25nB154_p0034c08║一度拈來一度愁，風前月下幾時休。絲來線去渾閑
J25nB154_p0034c09║事，添得娘生兩鬢秋。
J25nB154_p0034c10║高亭隔江見德山，山以手中扇招之，亭乃橫趨
J25nB154_p0034c11║而去。
J25nB154_p0034c12║隔江招手橫趨去，端的渠儂眼有筋；打麵還他州土
J25nB154_p0034c13║麥，唱歌須是帝鄉人。
J25nB154_p0034c14║五祖演和尚云：譬如牛過窗櫺，頭角四蹄都過
J25nB154_p0034c15║了，只是尾巴過不得。
J25nB154_p0034c16║牛過窗櫺尾過難，將軍活陷在重關；當時不得雞傳
J25nB154_p0034c17║曉，直至而今去不還。
J25nB154_p0034c18║趙州因訪一菴主，問云有麼有麼？主豎起拳，州
J25nB154_p0034c19║云水淺不是泊船處，拽下簾子便行。又訪一菴
J25nB154_p0034c20║主云有麼有麼？主亦豎起拳，州云能縱能奪能
J25nB154_p0034c21║殺能活，便作禮。
J25nB154_p0034c22║賣扇婆子手遮日，賣油婆子水搽頭；大底還他肌骨
J25nB154_p0034c23║好，不施紅粉也風流。
J25nB154_p0034c24║倩女離魂
J25nB154_p0034c25║數聲羌笛最關情，去路迢迢恨不勝；彷彿暮雲歸未
J25nB154_p0034c26║合，遠山無限碧層層。
J25nB154_p0034c27║不生不滅
J25nB154_p0034c28║虛空一劈成兩片，妙在逢緣不借中；黑漆崑崙騎白
J25nB154_p0034c29║象，藕絲竅裏舞春風。
J25nB154_p0034c30║睦州示眾云：大事未明如喪考妣，大事已明如
J25nB154_p0035a01║喪考妣。
J25nB154_p0035a02║山邊水邊待月明，暫向人間借路行；如今還向山邊
J25nB154_p0035a03║去，秪有湖水無路行。
J25nB154_p0035a04║有無俱遣
J25nB154_p0035a05║明頭來明頭打，暗頭來暗頭打；南海瞎波斯，眉毛生
J25nB154_p0035a06║頷下。
J25nB154_p0035a07║一花五葉
J25nB154_p0035a08║一花開自少林春，五葉流芳遍剎塵；無限香風吹不
J25nB154_p0035a09║斷，紫金山聳玉崑崙。
J25nB154_p0035a10║臨濟三玄
J25nB154_p0035a11║第一玄，霹靂震堂前，裂開露柱腹，產下個奇男。
J25nB154_p0035a12║第二玄，陸地駕鐵船，木人齊拍手，解唱囉哩嗹。
J25nB154_p0035a13║第三玄，泥牛吼上天，驚得虛空碎，大地血漫漫。
J25nB154_p0035a14║三要
J25nB154_p0035a15║第一要，機先離用照，一條折火叉，打破嵩山灶。
J25nB154_p0035a16║第二要，石女呵呵笑，拈起沒絃琴，彈出無生調。
J25nB154_p0035a17║第三要，山門金剛懆，努目嗔伽藍，佛也難解教。
J25nB154_p0035a18║黃龍三關
J25nB154_p0035a19║我手何似佛手，蝦珧那能出斗；金剛腦後拔丁，不知
J25nB154_p0035a20║脫落兩肘。
J25nB154_p0035a21║我腳何似驢腳，動步早錯一著；豈知昔日襄王，倒被
J25nB154_p0035a22║巫山迷卻。
J25nB154_p0035a23║生緣畢竟人人有，獨我從來道是無；昨夜坑頭糞蛆
J25nB154_p0035a24║子，無端咬落黃門鬚。
J25nB154_p0035a25║
J25nB154_p0035a26║（吳江縣　佛弟子張維法名智嚴
J25nB154_p0035a27║沈學閔法名淨英　董之垣法名明震捐資刻
J25nB154_p0035a28║唯菴禪師語錄第一卷
J25nB154_p0035a29║　吳門九章朱袞對稿　金陵潘　耕書
J25nB154_p0035a30║　　　　　　　　　　自聞道人　蔣成榮刊）
J25nB154_p0035a31║（崇禎二年己巳歲佛成道日姑蘇兜率園　識）
J25nB154_p0035a32║
J25nB154_p0035a33║松隱唯菴然和尚語錄卷之一（終）