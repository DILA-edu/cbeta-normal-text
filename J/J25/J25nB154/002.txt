J25nB154_p0035b01║松隱唯菴然和尚語錄卷之二
J25nB154_p0035b02║徒弟比丘　慧省　編次
J25nB154_p0035b03║偈頌
J25nB154_p0035b04║送天界真藏主
J25nB154_p0035b05║潛宮正脈出梅洲，夜夜潮聲撼石頭；以字不成八不
J25nB154_p0035b06║是，護龍河上鐵船浮。
J25nB154_p0035b07║送蓮禪人回武林
J25nB154_p0035b08║好山只在屋簷頭，何必千巖萬壑遊；十里湖光煙柳
J25nB154_p0035b09║外，畫船不是採蓮舟。
J25nB154_p0035b10║送整禪人歸揚州觀音閣（號鐵牛）
J25nB154_p0035b11║功德山頭觀自在，巍巍坐斷鐵牛機；大人境界無人
J25nB154_p0035b12║到，門外長江映落暉。
J25nB154_p0035b13║次韻送天界玉藏主
J25nB154_p0035b14║颯颯西風撼樹庭，飄飄桂子落黃金；五千餘卷從頭
J25nB154_p0035b15║說，潦倒瞿曇無二心。
J25nB154_p0035b16║送道者參萬峰和尚
J25nB154_p0035b17║你儂莫是盧行者，還我新州柴擔來；轉向洞庭那畔
J25nB154_p0035b18║看，萬峰門戶潑天開。
J25nB154_p0035b19║荅觀維那（時在天目）
J25nB154_p0035b20║寄來佳句玉玲瓏，三復窮吟意萬重；獅子巖前春日
J25nB154_p0035b21║暖，杖藜獨立倚晴空。
J25nB154_p0035b22║送圓藏主之靈隱
J25nB154_p0035b23║午夜白猿啼皎月，重重華藏顯全機；吾儂說話無憑
J25nB154_p0035b24║據，去問靈山老古錐。
J25nB154_p0035b25║送天禧深知客
J25nB154_p0035b26║繽紛花雨講經時，主伴機忘合化儀；千古長干春意
J25nB154_p0035b27║在，一甌白雪漾玻璃。
J25nB154_p0035b28║送澤源深禪人歸少林
J25nB154_p0035b29║一派流來空劫前，洗清魔佛見根源；到家句子如何
J25nB154_p0035b30║舉，熊耳峰頭浪拍天。
J25nB154_p0035c01║送靈谷原維那
J25nB154_p0035c02║金槌影裏轉身來，頂𩕳堂堂正眼開；二月皇州春似
J25nB154_p0035c03║海，鍾山雨過碧崔嵬。
J25nB154_p0035c04║送端藏主之靈隱
J25nB154_p0035c05║五千餘卷缽囉娘，潦倒東山舌欠長；後夜鷲峰重揭
J25nB154_p0035c06║示，猿啼松頂月蒼蒼。
J25nB154_p0035c07║示慧玉范百戶
J25nB154_p0035c08║揮來三尺吹毛劍，凜凜光芒射斗牛；鐵額銅頭俱倒
J25nB154_p0035c09║退，太平寰宇任遨遊。
J25nB154_p0035c10║示龍興如禪人
J25nB154_p0035c11║乾坤函蓋有來由，佛祖如何敢出頭；萬疊淮山青倒
J25nB154_p0035c12║卓，桂輪孤朗一天秋。
J25nB154_p0035c13║示醫士朱慧覺
J25nB154_p0035c14║話頭一則耆婆藥，大藏諸經和劑方；抹過二途開口
J25nB154_p0035c15║笑，不勞針砭起膏肓。
J25nB154_p0035c16║示洞庭玉禪人
J25nB154_p0035c17║現成句子沒淆訛，白玉無瑕底用磨；極目太湖三萬
J25nB154_p0035c18║頃，一回拈起一回新。
J25nB154_p0035c19║示善哲女子
J25nB154_p0035c20║岌岌海山多秀麗，風光別是一般春；爪籬撈得湘江
J25nB154_p0035c21║月，千古無生話又新。
J25nB154_p0035c22║示慧慶道者
J25nB154_p0035c23║菩提無樹鏡非臺，蕩蕩乾坤絕點埃；一夜櫓聲搖落
J25nB154_p0035c24║月，衣孟傳得嶺南來。
J25nB154_p0035c25║示善寶居士
J25nB154_p0035c26║風絮煙絲春復秋，莫將情解混常流；海門空闊銀濤
J25nB154_p0035c27║靜，好看天垂月一鉤。
J25nB154_p0035c28║次韻荅天目明長老
J25nB154_p0035c29║方處方兮圓處圓，水光山色兩相便；老來慵下蒼龍
J25nB154_p0035c30║窟，萬仞峰頭泊釣船。
J25nB154_p0036a01║寄醫士何慧芳
J25nB154_p0036a02║雪山大樹世醫王，香氣纔沾病自忘；溪月松風無限
J25nB154_p0036a03║意，不妨來與話宗綱。
J25nB154_p0036a04║寄寶陀原長老
J25nB154_p0036a05║一曲絃調師子筋，伯牙聞著膽魂驚；子期不用黃金
J25nB154_p0036a06║鑄，小白花開滿四明。
J25nB154_p0036a07║寄湧泉無證和尚
J25nB154_p0036a08║棺材頭畔行糧瓶，我父臨行付與兄；淚滿雙溪腸寸
J25nB154_p0036a09║斷，至今流水有哀聲。
J25nB154_p0036a10║化燈油
J25nB154_p0036a11║劫初一點光明種，猛烈工夫拶出來；瀉入碧琉璃裏
J25nB154_p0036a12║去，百千諸佛笑顏開。
J25nB154_p0036a13║送雲南榮侍者之萬壽
J25nB154_p0036a14║萬八千里雲南路，鐵鞋踏破腳生胝；缽囊高挂北山
J25nB154_p0036a15║寺，對月長吟小艷詩。
J25nB154_p0036a16║送禮藏主
J25nB154_p0036a17║少室門風運未衰，西峰又見祖花開；攜笻別我驚秋
J25nB154_p0036a18║暮，黃葉庭前積滿堆。
J25nB154_p0036a19║送靈隱源藏主回天龍
J25nB154_p0036a20║演出何妨還演入，鷲峰口縫未嘗開；家山只在錢塘
J25nB154_p0036a21║上，夜夜潮聲吼怒雷。
J25nB154_p0036a22║雪澗
J25nB154_p0036a23║六出遍遮千嶂色，翩翩釣艇竟忘歸；夕陽影裏東風
J25nB154_p0036a24║煖，添得寒泉漲滿溪。
J25nB154_p0036a25║雲菴
J25nB154_p0036a26║一片一片復一片，重重疊疊覆青山；有時飛入松關
J25nB154_p0036a27║裏，占我尖頭屋半間。
J25nB154_p0036a28║曉堂
J25nB154_p0036a29║金雞拍翅闌干上，六戶當陽盡豁開；驚起階前石師
J25nB154_p0036a30║子，倒銜玉兔去投胎。
J25nB154_p0036b01║示慧昭侍者
J25nB154_p0036b02║個事昭昭心目間，盡情放下見何難；南方五十三知
J25nB154_p0036b03║識，眼上眉毛八字安。
J25nB154_p0036b04║上伏龍和尚
J25nB154_p0036b05║羊腸鳥道絕行蹤，日出三竿睡正濃；因憶祖翁田契
J25nB154_p0036b06║券，夢魂長繞伏龍峰。
J25nB154_p0036b07║示天目禪人
J25nB154_p0036b08║翻身摸著虛空鼻，信手推開佛祖關；鴻鴈數聲秋色
J25nB154_p0036b09║老，西風黃葉滿千山。
J25nB154_p0036b10║船居十首
J25nB154_p0036b11║拋散家私徹骨貧，乾坤等是一閒身；水深不必篙竿
J25nB154_p0036b12║探，柁轉何妨手眼親；千尺絲綸潭底意，一輪明月眼
J25nB154_p0036b13║中塵，掀翻櫓棹從頭看，誰是船兮誰是人？
J25nB154_p0036b14║船不疏兮我不親，兩相交處兩無心；水光碧處天光
J25nB154_p0036b15║碧，帆影沉時月影沉。隔岸藕花香冉冉，傍溪楊柳綠
J25nB154_p0036b16║陰陰；個中一段真消息，知有誰人會此音？
J25nB154_p0036b17║船無定止柁無根，船柁於吾若弟昆；舉棹自然身有
J25nB154_p0036b18║影，停舟依舊水無痕。和雲宴坐閒神識，對月高眠絕
J25nB154_p0036b19║夢魂；任爾打頭風浪惡，不妨左右自逢源。
J25nB154_p0036b20║不問前程淺與深，只憑一隻定南針；翻篷掉搶皆由
J25nB154_p0036b21║我，轉柂推扳總在心。千頃浪翻千尺雪，一枝櫓動一
J25nB154_p0036b22║江音；滿懷風月難分付，斜倚篷窗獨自吟。
J25nB154_p0036b23║任從世諦自紛紜，獨處舟中絕見聞；順水行來船性
J25nB154_p0036b24║穩，逆風撐出浪花分。漏篷斜透波心月，壞衲橫披浦
J25nB154_p0036b25║上雲；千尺絲綸忘未得，只緣潭底有金鱗。
J25nB154_p0036b26║輕舟一葉樂無窮，八面縱橫路路通；不必湖中尋范
J25nB154_p0036b27║蠡，卻從灘畔訪誠翁。櫓聲搖出輪迴轍，帆葉搶歸逆
J25nB154_p0036b28║順風；更有一般奇特處，柂頭常浸水晶宮。
J25nB154_p0036b29║梗跡萍蹤任去留，往來灘畔懶拋鉤；帆修有漏還無
J25nB154_p0036b30║漏，船逐邪流入正流。四海煙波篷腳下，五湖風月眼
J25nB154_p0036c01║晴頭；當陽唱起胡家曲，不染人間半點愁。
J25nB154_p0036c02║一葉孤舟下激湍，逆行順轉似龍蟠；開篷未覺乾坤
J25nB154_p0036c03║闊，打棹方知湖海寬。兩岸柳拖金色線，一江風戛玉
J25nB154_p0036c04║綸竿；捲帆且泊斜陽外，謾洗砂鍋煮月團。
J25nB154_p0036c05║老來甘與世相違，今古乾坤一釣磯；畫槳一條全祖
J25nB154_p0036c06║意，鐵篙三寸截流機。飯炊芡實香偏好，羹煮蒪絲味
J25nB154_p0036c07║更肥；此樂祗應同道者，莫教俗客等閑知。
J25nB154_p0036c08║生涯隨分復何為？只個船兒自住持；衝雨衝風青箬
J25nB154_p0036c09║笠，禦寒禦暑綠簑衣。煙汀破曉數聲笛，月渚橫秋一
J25nB154_p0036c10║釣絲；萬頃滄波真活計，天荒地老不知歸。
J25nB154_p0036c11║送北平了禪人（時在天目）
J25nB154_p0036c12║煙霞老我事如何？覲侍獅巖窣堵波；燁燁祖華開石
J25nB154_p0036c13║罅，寥寥古月掛松蘿。自吾東海來歸隱，有子北平方
J25nB154_p0036c14║見過；好把兩莖眉剔起，看他烈焰發冰河。
J25nB154_p0036c15║次韻荅安藏主
J25nB154_p0036c16║老來懶打禾山鼓，一榻巖房聽雨風；謾有閒情思古
J25nB154_p0036c17║道，且無餘力起先宗。白雲鎖斷三關路，碧澗分開兩
J25nB154_p0036c18║乳峰；獨倚蘿窗宣妙偈，瀑花飛雪灑空濛。
J25nB154_p0036c19║送雲南歎西堂
J25nB154_p0036c20║三千九百丈天目，秀色遙連金馬峰；錫杖六環鳴夜
J25nB154_p0036c21║月，衲衣兩袖舞春風。堂堂顯露半邊鼻，著著全超向
J25nB154_p0036c22║上宗；頷下眉毛三尺雪，莫將容易蓋雙瞳。
J25nB154_p0036c23║送雲南證西堂
J25nB154_p0036c24║合頭語是繫驢橛，此話傳來非等閒；風煖巴江開曉
J25nB154_p0036c25║凍，梅香庾嶺露春顏。海神撲碎黃金彈，石女分開碧
J25nB154_p0036c26║玉環；拈卻劫初茅草令，重來峰頂闢玄關。
J25nB154_p0036c27║送大川順首座
J25nB154_p0036c28║道人何事下臺山？惹得虛空展笑顏；口縫未詢末後
J25nB154_p0036c29║句，腳跟已踏上頭關。大川浩浩春波闊，少室寥寥夜
J25nB154_p0036c30║月寒；重振宗綱當　聖世，金毛師子大家看。
J25nB154_p0037a01║送慧振郭百戶之江西葬母
J25nB154_p0037a02║劬勞欲報貴真誠，一顆心珠耿耿明；陰壑三冬抽石
J25nB154_p0037a03║筍，長江六月結寒冰。抱琴玉女朝天闕，步月祥麟出
J25nB154_p0037a04║鳳城；最是酬恩親切處，楚天空闊曉風清。
J25nB154_p0037a05║示童福宗居士
J25nB154_p0037a06║二千年事至於今，鷲嶺拈花示此心；火在石中仍用
J25nB154_p0037a07║擊，眉橫眼上不須尋。珠還合浦風波靜，鐘動玉樓星
J25nB154_p0037a08║斗沉；莫謂空王無實相，骨頭節節是黃金。
J25nB154_p0037a09║送慧吉侍者徑山禮祖
J25nB154_p0037a10║凌霄秀拔群峰外，子欲登臨莫等閒；胸次鏟除元字
J25nB154_p0037a11║腳，機先拶透上頭關。劍痕床在腥風泯，喝石巖高祖
J25nB154_p0037a12║道還；千載欽師靈骨在，巍巍一塔白雲間。
J25nB154_p0037a13║送祖禪人之姑蘇
J25nB154_p0037a14║西來祖意本無傳，自是當人見處偏；可煞馬師無定
J25nB154_p0037a15║策，累他南岳苦磨磚。春回澤國開冰鎖，風轉松林奏
J25nB154_p0037a16║玉絃；一吸太湖三萬頃，卻來參我句中玄。
J25nB154_p0037a17║送徒弟慧照參雙林和尚
J25nB154_p0037a18║金華重疊皆靈境，獨有雲黃山最高；七級浮圖層落
J25nB154_p0037a19║落，兩條溪水浪滔滔。天燈燦爛朝精舍，花雨繽紛點
J25nB154_p0037a20║毳袍；方丈老禪為人處，揭天棒喝起風濤。
J25nB154_p0037a21║送四川琛長老
J25nB154_p0037a22║海寶千般，先求如意；琛也奇珍，絕乎倫比。了無瑕玷
J25nB154_p0037a23║來先天，光華燁燁騰大千；迥然超出萬象表，當陽揭
J25nB154_p0037a24║示玄中玄。個事明明誰辨的，翻笑卞和徒費力；只因
J25nB154_p0037a25║喪卻目前機，三獻由來仍受屈。昔年地藏驗法眼，塊
J25nB154_p0037a26║石發機何太簡？函蓋乾坤兮，玉振金聲；超越古今兮，
J25nB154_p0037a27║裁長就短。子若干斯見得親，揚起真風未為晚。
J25nB154_p0037a28║送性海真長老
J25nB154_p0037a29║性海無風，金波自湧；撼倒須彌，大千儱侗。澄澄寂寂
J25nB154_p0037a30║涵青空，森羅萬象難逃蹤；鐵船浮動不浮動，總在一
J25nB154_p0037b01║莖毛孔中。有時徹底無涓滴，蓬塵輥起三千尺；翳卻
J25nB154_p0037b02║阿那律眼睛，直至如今開不得。
J25nB154_p0037b03║贈雲巢隱士隨所寓
J25nB154_p0037b04║隨所寓，隨所寓，任運騰騰無定處；泛宅浮家老此身，
J25nB154_p0037b05║水雲影裏無生路。往來游戲一浮漚，宛如碧玉壺中
J25nB154_p0037b06║住；逆風駕上須彌巔，背手拔得珊瑚樹。咄哉，玄真子！
J25nB154_p0037b07║不識吾真趣，老倒鴟夷翁，風月無今古；興來一口吞
J25nB154_p0037b08║長江，金波洶湧充饑腸，化作無邊香水海，八萬四千
J25nB154_p0037b09║毛孔皆清涼；或寓東西或南北，傍梅待月無遲速，片
J25nB154_p0037b10║帆不覺過滄洲，欸乃一聲山水綠。紉草為衣，狎鷗忘
J25nB154_p0037b11║機，飯有雕胡，羹有蓴絲，唱紫芝於花汀月浦，歌白雪
J25nB154_p0037b12║於蓮塘柳堤，梗跡萍蹤無所依，高風千古寄漁磯。隨
J25nB154_p0037b13║所寓，隨所寓，煙波歷盡無寒暑；老我乾坤雪一頭，滿
J25nB154_p0037b14║懷風月難分付。
J25nB154_p0037b15║示智戒主
J25nB154_p0037b16║戒如瓔珞珠，亦如淨滿月；汝當力堅持，慎勿暫時瞥。
J25nB154_p0037b17║一念若遲疑，生死無休歇；光陰能幾何？子自宜甄別。
J25nB154_p0037b18║吾家種草不易做，眨起眉毛須薦取；百尺竿頭解轉
J25nB154_p0037b19║身，腳底何妨草鞋破。便甚麼會，石女唱巴歌；不甚麼
J25nB154_p0037b20║會，跛驢拽鐵磨。囉囉哩，黃頭碧眼；知不知？玉兔踏折
J25nB154_p0037b21║珊瑚枝。
J25nB154_p0037b22║送虎丘統藏主
J25nB154_p0037b23║拈得缽囉娘一句，絕毫絕釐沒巴鼻；古木寒嵒月色
J25nB154_p0037b24║新，統攝大千歸自己。蘇州有也常州有，劍池夜半蒼
J25nB154_p0037b25║龍吼；驪珠抉得本無心，一任猛風翻石臼。五臺山上
J25nB154_p0037b26║隔塵氛，雲蒸飯熟香氤氳；驚倒生公點頭石，當機說
J25nB154_p0037b27║法教誰聞？
J25nB154_p0037b28║送大龍興澤監寺
J25nB154_p0037b29║大用現前滿眼滿耳，纔墮見聞埋沒自己。石窗漏燈
J25nB154_p0037b30║盞，喪盡宗猷；楊岐三腳驢，全彰玄旨。似火燒冰，道人
J25nB154_p0037c01║行履，澤禪澤禪莫忘此理。
J25nB154_p0037c02║送玉禪人歸天台
J25nB154_p0037c03║格外之機，石中韞玉，渾渾侖侖，不受磨琢；當陽忽剖
J25nB154_p0037c04║開，光明照幽谷。覿體絕瑕痕，誰能強名邈？得來不費
J25nB154_p0037c05║纖毫力，翻笑卞和三度泣；邁古超今也大奇，驚倒豐
J25nB154_p0037c06║干與寒拾。
J25nB154_p0037c07║示印禪人
J25nB154_p0037c08║文彩未施，全彰寶印；信手搭來，頭正尾正。印空印水
J25nB154_p0037c09║及印泥，鼓聲咬折撞鍾槌；羅𥈑羅也竟罔措，聞根喪
J25nB154_p0037c10║盡洩真機。印水印泥還印空，腳頭到處忘西東；金毛
J25nB154_p0037c11║哮吼大千震，身在蟭螟眼孔中。印泥印空復印水，高
J25nB154_p0037c12║峰頂上波濤起；撼倒上天三十三，舜若多神汗如雨。
J25nB154_p0037c13║一二三兮三二一，六合茫茫誰辨的；筆描八臂那吒
J25nB154_p0037c14║神，倒把秤鎚捏出汁。
J25nB154_p0037c15║送四川明禪人禮補陀
J25nB154_p0037c16║明明百草頭，明明祖師意；直饒道得親，猶是半途底。
J25nB154_p0037c17║此理灼然原自別，海底泥牛嚼生鐵；三峽銀河天上
J25nB154_p0037c18║來，夜深浸爛峨眉月。明禪，明禪，知不知？江南江北徒
J25nB154_p0037c19║纍纍；白華巖上頻伽語，不是西川啼子規。
J25nB154_p0037c20║大龍興由俊上人求語住山
J25nB154_p0037c21║一由一有一亦莫守，俊快衲僧不存窠臼；頂門正眼
J25nB154_p0037c22║明如日，轉轆轆兮明歷歷。等閒照破劫空前，不是心
J25nB154_p0037c23║兮不是佛。保福有願不撒沙，古也今也徒矜誇；第一
J25nB154_p0037c24║山頭剳得腳，何妨處處開曇華？
J25nB154_p0037c25║示壽典座
J25nB154_p0037c26║佛祖向上事，急著眼睛看；機先見得真，方堪救一半。
J25nB154_p0037c27║栗棘蓬、金剛圈，端的從來吞透難；若是吾家真種草，
J25nB154_p0037c28║等閒一鏃破三關。驗人自具驗人眼，活路通身有何
J25nB154_p0037c29║限？淨瓶踢倒笑呵呵，堪與後昆作師範。
J25nB154_p0037c30║次韻示澤知客
J25nB154_p0038a01║脫略衲僧家，動轉如飛豹；不墮有無功，自然離用照，
J25nB154_p0038a02║無星秤上沒淆訛，半斤八兩何須較。與麼也，一盞清
J25nB154_p0038a03║茶醉不醒；不與麼也，耆婆妙藥難求效。驀直臺山路
J25nB154_p0038a04║不差，夜行不許投明到；爛炒浮漚當飯噇，切忌翻卻
J25nB154_p0038a05║煎茶銚。
J25nB154_p0038a06║示現禪人
J25nB154_p0038a07║現成公案不必提撕，塵塵剎剎顯露真機。腳尖踢出
J25nB154_p0038a08║西來意，泥團土塊生光輝。寒山拾得擔枷過狀，普化
J25nB154_p0038a09║臨濟疥狗泥豬。風流出當家，還他師子兒；忽地青天
J25nB154_p0038a10║轟霹靂，驚起洞庭湖水立。光福山頭浪拍天，舜若多
J25nB154_p0038a11║神面皮溼。
J25nB154_p0038a12║送由藏主
J25nB154_p0038a13║道由心悟，理緣事有，提起破沙盆，打殺子湖狗，抹過
J25nB154_p0038a14║太虛空，法身藏北斗。扶桑人種陝西田，鐵牛耕破崑
J25nB154_p0038a15║崙巔；夜行人自愛明月，不知腳底芒鞋穿。阿呵呵！羅
J25nB154_p0038a16║囉哩！三春依舊鵓鳩啼。
J25nB154_p0038a17║送日侍者禮補陀
J25nB154_p0038a18║機中有句，句中有機；不是圓通法門，亦非向上提持。
J25nB154_p0038a19║磐陀金剛石，大海碧琉璃；紫竹旃檀林，八面香風吹。
J25nB154_p0038a20║白衣仙人識不識？見時須是超聲色。拍天大浪撼潮
J25nB154_p0038a21║音，夜半團團紅日出。
J25nB154_p0038a22║送在禪人
J25nB154_p0038a23║伶俐衲僧，行藏自別；在在處處，頭頭合轍。金鎖玄關
J25nB154_p0038a24║信手開，銀山鐵壁難遮截；一機拋出絕商量，碧眼黃
J25nB154_p0038a25║頭俱結舌。越山青兮吳水綠，今古遊人觀不足；觀得
J25nB154_p0038a26║足，六六依然三十六。
J25nB154_p0038a27║次韻送皓首侍者
J25nB154_p0038a28║萬法本來空，一心何悄悄？石人打鐵彈，簉破虛空腦。
J25nB154_p0038a29║血濺須彌盧，腥風四邊繞；吹綻優曇花，香噴苾芻草。
J25nB154_p0038a30║今古絕遮藏，昭然明了了；腳尾與腳頭，總是長安道。
J25nB154_p0038b01║一任山青黃，誰管歲月老；如意自家珍，楚璧原非寶。
J25nB154_p0038b02║送泥水
J25nB154_p0038b03║水泄不通那一著，八臂那吒摸不著；道人兩眼見得
J25nB154_p0038b04║親，正好虛空中著腳。虛空著腳良可奇，絕躋攀處猶
J25nB154_p0038b05║坦夷；腳底水泥無半點，手中泥水何嘗離。施為動轉
J25nB154_p0038b06║何超邁，老蒼龍脊從空駕，頭角崢嶸宇宙間，縱使毗
J25nB154_p0038b07║嵐吹不壞。轉身句子無滲漏，逸量神機碎窠臼，旁提
J25nB154_p0038b08║正按常住磚，片片光生絕塵垢。個樣從來本現成，未
J25nB154_p0038b09║動手時功已辦；丈六金身草一莖，一莖草上黃金殿。
J25nB154_p0038b10║示慧本居士
J25nB154_p0038b11║欲了生死因，先淨心為本；一念若遲疑，便落魔軍阱。
J25nB154_p0038b12║直須提起話頭參，於一切處休顢頇；驀地黑漆桶底
J25nB154_p0038b13║脫，萬象森羅毛骨寒。爪籬拈向風前舞，有口不說無
J25nB154_p0038b14║生語；一吸西江徹底乾，瑞世優曇開鐵樹。
J25nB154_p0038b15║
J25nB154_p0038b16║（吳江縣　佛弟子沈邦柱法名大翔
J25nB154_p0038b17║張雋法名大梁　董二酉法名淨翰捐資刻
J25nB154_p0038b18║唯菴禪師語錄第二卷
J25nB154_p0038b19║　吳門九章朱袞對稿　金陵潘　耕書
J25nB154_p0038b20║　　　　　　　　　　　　　　自聞道人　蔣成榮刊）
J25nB154_p0038b21║（崇禎二年己巳歲佛成道日姑蘇兜率園　識）
J25nB154_p0038b22║
J25nB154_p0038b23║松隱唯菴然和尚語錄卷之二（終）