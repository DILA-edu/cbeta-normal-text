J25nB154_p0038c01║松隱唯菴然和尚語錄卷之三
J25nB154_p0038c02║徒弟比丘　慧省　編次
J25nB154_p0038c03║幻隱歌為靈隱明長老賦
J25nB154_p0038c04║世間萬事付一幻，道人依幻而自住；百千三昧在其
J25nB154_p0038c05║中，只把莖眉以為準。幻隱那分優與劣，隱幻何曾有
J25nB154_p0038c06║生滅？是幻全超曠劫前，是隱不落今途轍。有時依幻
J25nB154_p0038c07║顯幻，宛同大海一漚發，大千小千俱包括；有時從隱
J25nB154_p0038c08║入隱，轉向蟭螟眼孔中，一身多身潛無蹤。離幻身心
J25nB154_p0038c09║自平等，離隱全彰大圓鏡；離無離處離復離，繁興永
J25nB154_p0038c10║處那伽定。我歌幻隱荒蕪詞，珍重靈山老古錐，三百
J25nB154_p0038c11║餘會說不盡，於幻從頭闡化機。
J25nB154_p0038c12║古音歌為東陽諧長老賦
J25nB154_p0038c13║羲皇之先有一曲，音韻豈落平平仄；彈來不在十指
J25nB154_p0038c14║端，屋角松風相彷彿。非絲竹兮非笙簧，非角羽兮非
J25nB154_p0038c15║宮商；高山流水和不得，鏗金戛玉聲琅琅。極升沉之
J25nB154_p0038c16║源，徹離微之根；眾樂百千，徒勞競奏。師子一絃，聊▆
J25nB154_p0038c17║比倫。有眼者覷之不見，無耳者則乃親聞；知音更有
J25nB154_p0038c18║知音知，知音何獨鍾子期？
J25nB154_p0038c19║破屋歌為華禪人賦
J25nB154_p0038c20║道人性僻無拘束，好屋不住住破屋；寥寥四壁蕩然
J25nB154_p0038c21║空，明月清風常自足。其中棲泊知幾年？頓空世慮忘
J25nB154_p0038c22║生緣。不撥萬象身獨露，曲肱一枕恣高眠。阿呵呵！不
J25nB154_p0038c23║弄乖，生涯隨分絕安排，豈是甘心受窮苦？只圖賊不
J25nB154_p0038c24║打貧家。
J25nB154_p0038c25║托缽吟
J25nB154_p0038c26║我有缽盂一隻，圓如日、黑如漆；塋然內外絕纖塵，口
J25nB154_p0038c27║大向天吞八極。大庾嶺頭笑翻身，七百黃梅徒費力；
J25nB154_p0038c28║德山親手托將來，代代相傳到今日。有時獨弄春風
J25nB154_p0038c29║前，萬象森羅俱失色；有時𨁝跳兜率天，驚倒當來老
J25nB154_p0038c30║彌勒；有時降卻老蒼龍，總有神通逃不得；有時滿給
J25nB154_p0039a01║上方香積飯，三萬二千龍象饑腹皆充塞。管甚東山
J25nB154_p0039a02║鐵酸餡子，豈論楊岐金圈栗棘；會須盡底盛將歸來，
J25nB154_p0039a03║一任衲僧橫吞豎喫；直得天台五百一十六位聲聞
J25nB154_p0039a04║僧，從定起來合掌念個摩訶般若波羅蜜。
J25nB154_p0039a05║船居吟
J25nB154_p0039a06║我泛扁舟活鱍鱍，四海五湖閒快活；一篙撐出愛河
J25nB154_p0039a07║來，笑看漚生與漚滅。漚生全體現其中，漚滅是形如
J25nB154_p0039a08║電掣；漚生漚滅本來空，自是道人心路絕。三界茫茫
J25nB154_p0039a09║底用休，塵勞迥脫何干涉？利名畢竟是虛花，白玉黃
J25nB154_p0039a10║金眼中屑。南北東西任去來，春夏秋冬無異別。任他
J25nB154_p0039a11║寒，任他熱，道人自是心如鐵；陋身篷底一天秋，壞衲
J25nB154_p0039a12║枕邊三尺雪。黃蘆白鳥共忘機，道人快活無可說；碧
J25nB154_p0039a13║潭深處放絲綸，等閒一掣滄溟竭。翻起銀濤似雪山，
J25nB154_p0039a14║極目江天無限闊；這回不怕八風吹，了然截斷輪迴
J25nB154_p0039a15║轍。一聲欸乃歸去來，空船滿載千江月。
J25nB154_p0039a16║月海歌
J25nB154_p0039a17║長空萬里無雲翳，蕩蕩碧天竟如洗；萬象森羅影莫
J25nB154_p0039a18║逃，一色洞然無彼此。昨夜金風輕漏泄，浪花翻作千
J25nB154_p0039a19║尋雪；冰輪輾折珊瑚枝，大海總是白銀闕。海兮！海兮！
J25nB154_p0039a20║何其清；月兮！月兮！何其明。海月交光兮，照古今；寥寥
J25nB154_p0039a21║宇宙兮，贏得其高名。
J25nB154_p0039a22║洞玄歌
J25nB154_p0039a23║洞徹玄微歸至理，剎剎塵塵無不是；分明玄牝見端
J25nB154_p0039a24║倪，十二瓊樓眉睫裏。蕩蕩乾坤闔還闢，霜天青鳥無
J25nB154_p0039a25║消息；玉童倒跨天麒麟，蹉腳踏折虛空脊。窈兮！冥兮！
J25nB154_p0039a26║精何精？恍兮！惚兮！物何物？廓開洞門三十六，清虛一
J25nB154_p0039a27║片凝寒碧；真汞真鉛共一爐，真液真精同一埒。產出
J25nB154_p0039a28║嬰兒奼女來，綠鬢朱顏更殊絕；三尺雲璈十二徽，琅
J25nB154_p0039a29║琅玉韻徹離微。瞥然翻作無生曲，白雪陽春和不齊。
J25nB154_p0039a30║我作洞玄歌，寄與洞玄子；記取洞玄時，火龍動天地。
J25nB154_p0039b01║洞玄子，知不知？眼上何曾不帶眉，碧玉壺中天地窄，
J25nB154_p0039b02║別有芥子藏須彌。
J25nB154_p0039b03║懶菴歌
J25nB154_p0039b04║道者機關如木石，此生不願循規則；一物時中更不
J25nB154_p0039b05║為，世上萬緣俱泯息。頹然兀坐茅堂中，灰頭土面何
J25nB154_p0039b06║形容；百鳥銜花無覓處，天神獻供徒西東。擁帔看山
J25nB154_p0039b07║兮，簾不舒卷；生苕撇地兮，路任苔封。一個蒲團閒靠
J25nB154_p0039b08║壁，從教兩耳吹松風。
J25nB154_p0039b09║頭陀歌
J25nB154_p0039b10║藞苴頭陀能脫略，胸次蕩然古標格；恰似明珠走玉
J25nB154_p0039b11║盤，轉轆轆地無所著。衲衣下事何足誇，雲霞片片穿
J25nB154_p0039b12║斷麻；生苕不借春風力，猶勝碓觜開天葩。拄杖[甐-瓦+川]皴，
J25nB154_p0039b13║頭髮毿挲，耳能著水，眼能著沙，終不拈長柄舀溪之
J25nB154_p0039b14║杓換雪峰剃刀，更不露傾湫倒嶽之機溼梁山袈裟。
J25nB154_p0039b15║笑俱胝受用天龍一指，怪飲光微笑漏泄鷲嶺，拈華
J25nB154_p0039b16║一味，落落魄魄，䶥䶥齖齖，自是風流出當家。阿呵呵！
J25nB154_p0039b17║歸去來，倒著一緉鐵鞋，踏破千丈蒼苔，東風西嶺謾
J25nB154_p0039b18║徘徊。
J25nB154_p0039b19║萬山歌送榮維那之番易
J25nB154_p0039b20║萬山道人蒙見過，索我為作萬山歌。太虛從來沒涯
J25nB154_p0039b21║岸，層峰疊嶂何其多，眼力到處未極則，秀色嵯峨鎖
J25nB154_p0039b22║寒碧。迢迢古澗來劫初，源頭一派其中出，青黃不改
J25nB154_p0039b23║日月老，屈指數到九千九百九十九朵之危峭，別有
J25nB154_p0039b24║一峰聳出縹渺煙雲間，勢壓匡廬真絕倒。道人從此
J25nB154_p0039b25║而得名，十分氣宇開懷抱，鳥啼花笑自春風，寥寥超
J25nB154_p0039b26║出古皇道。萬山萬山知不知，見道忘山未是奇。
J25nB154_p0039b27║坐禪銘
J25nB154_p0039b28║參禪的的非細事，貴在當人發真志；真志不發願不
J25nB154_p0039b29║堅，決定茫茫墮生死。古德垂慈何太切？教人參玄要
J25nB154_p0039b30║直截。話頭一則重千鈞，盡力提持須猛烈；進前退後
J25nB154_p0039c01║知幾迴，恰似冰爐煉生鐵。冰爐煉鐵真個難，竭盡精
J25nB154_p0039c02║神豈容歇，驀然一拶火星飛，面皮簉破通身熱。鉗鎚
J25nB154_p0039c03║妙密始見真，手兮眼兮用處親，就中煉出吹毛利，干
J25nB154_p0039c04║將莫邪爭比倫。耿耿寒光耀空碧，在在處處興家國，
J25nB154_p0039c05║外道天魔盡喪魄，鐵額銅頭俱失色。古今庫藏無爾
J25nB154_p0039c06║珍，天上人間何處覓，殷勤為報參玄人，趁此後生當
J25nB154_p0039c07║努力。
J25nB154_p0039c08║桂菴歌
J25nB154_p0039c09║颯颯西風動林麓，炎歊散盡秋氣肅，姮娥開卻蟾宮
J25nB154_p0039c10║門，當陽散出黃金粟。漫空積地盈四簷，靈葩不許群
J25nB154_p0039c11║芳妍，道人久住忘處所，直疑此境是先天。昔年山谷
J25nB154_p0039c12║不知此，卻恨晦堂無直指。鼻端驀地來春風，洞徹吾
J25nB154_p0039c13║無隱乎爾。子今桂菴兮為名，索我再歌兮奚憑？晝寂
J25nB154_p0039c14║寂兮花鳥無聲，夜寥寥兮月落空庭。
J25nB154_p0039c15║方竹杖歌
J25nB154_p0039c16║靈苗異種天然別，豈與凡竹同途轍，內則虛圓外則
J25nB154_p0039c17║方；四棱凜凜凌霜雪，炎歊拂散露清標，歲寒歷盡全
J25nB154_p0039c18║高節。昔年為竿釣東海，六鰲三山等閒掣；今日以為
J25nB154_p0039c19║拄杖子，動轉施為活鱍鱍。曉穿碧嶂雲，夜鳴寒嶠月，
J25nB154_p0039c20║有時伴君行，探深探淺何縱橫；有時伴君住，劃斷從
J25nB154_p0039c21║前閒露布；有時伴君坐，孤根一任莓苔裹；有時伴君
J25nB154_p0039c22║臥，冰床石枕成清墮。或向高高山頂相扶進一步，或
J25nB154_p0039c23║向萬仞崖頭通個轉身路。這竹杖，絕比倫，君子林中
J25nB154_p0039c24║何處尋？雖然自家屋裏人，相忘無如汝無心。
J25nB154_p0039c25║送雲南妙書記
J25nB154_p0039c26║道人雲南來，訪我於雲間，腳頭未跨門，一鏃破三關。
J25nB154_p0039c27║吾家種草師子兒，愬尾全奮金毛威。機奪機也，放兩
J25nB154_p0039c28║拋三，全賓全主；境奪境也，添多減少，無欠無餘；百城
J25nB154_p0039c29║煙水都抹過，信口橫吞鐵蒺藜。參方須具參方眼，莫
J25nB154_p0039c30║道吾儂太擔板，看取精金躍冶時，普利人天有何限。
J25nB154_p0040a01║空處閒人歌為清禪人賦
J25nB154_p0040a02║空處閒人閑趣多，索我空處閒人歌，我儂亦在空閒
J25nB154_p0040a03║處，聽他塵世徒奔波。信知空處閒人好，空處從來少
J25nB154_p0040a04║人到，個中別是一乾坤，六月冰霜寒悄悄。空處空空
J25nB154_p0040a05║空四壁，空處長年自空寂，閒人偏愛空處居，動轉施
J25nB154_p0040a06║為無朕跡。個事明明觸處真，雙忘人法始方親，閒人
J25nB154_p0040a07║原不異空處，了知空處即閒人。阿呵呵！囉囉哩！好把
J25nB154_p0040a08║雲山舊衲衣，拂乾滄溟，直教徹底蓬塵飛。
J25nB154_p0040a09║黃花翠竹歌為空禪人賦
J25nB154_p0040a10║重陽九月霜花濃，芳英堆金東籬東，靈根不假陽和
J25nB154_p0040a11║力，自是先天造化工。四簷匝地清風起，林薄有聲來
J25nB154_p0040a12║不已，枝枝宛若老龍鬚，葉葉渾同蒼鳳尾。虛心耐歲
J25nB154_p0040a13║寒兮，眾木森森豈能比；滿屋生清香兮，群葩簇簇難
J25nB154_p0040a14║同委。一地所生二俱美，宇宙寥寥自終始，黃花翠竹
J25nB154_p0040a15║誰辨的？灼然不許淵明識，卻羨香巖老凍儂，洞徹根
J25nB154_p0040a16║源消一擊。古也今也絕覆藏，二三四七徒誇張，真如
J25nB154_p0040a17║般若只者是，知音何必重商量。
J25nB154_p0040a18║十二時歌
J25nB154_p0040a19║十二時，幾人知？眼上何曾不帶眉？一口吹毛無背面，
J25nB154_p0040a20║寒光凜凜七星飛。
J25nB154_p0040a21║半夜子，一忽覺來猶懶起，湯婆子怒竹夫人，一拳一
J25nB154_p0040a22║腳打落地。
J25nB154_p0040a23║雞鳴丑，錯認南辰為北斗，採寶波斯去路長，愁聞海
J25nB154_p0040a24║底泥牛吼。
J25nB154_p0040a25║平旦寅，耳不聾兮眼不昏，金烏拍翅天大曉，畫角一
J25nB154_p0040a26║聲消夢魂。
J25nB154_p0040a27║日出卯，目前總是長安道，張三李四驀相逢，一老元
J25nB154_p0040a28║來一不老。
J25nB154_p0040a29║食時辰，活計從頭又斬新，平地波濤千萬丈，從教淹
J25nB154_p0040a30║殺弄潮人。
J25nB154_p0040b01║禺中巳，成家須是敗家子，寸絲不掛赤條條，天地之
J25nB154_p0040b02║間唯一己。
J25nB154_p0040b03║日南午，香積鼕鼕打齋鼓，大家飯飽肚膨脝，坐看須
J25nB154_p0040b04║彌盧作舞。
J25nB154_p0040b05║日昳未，三尺竹篦無向背，鞭起生蛇作活龍，崢嶸頭
J25nB154_p0040b06║角青雲外。
J25nB154_p0040b07║晡時申，剎剎塵塵不用論，阿修羅王鬥戰敗，藕絲竅
J25nB154_p0040b08║裏去藏身。
J25nB154_p0040b09║日入酉，伸出一雙窮相手，當陽把定鬼門關，灼然不
J25nB154_p0040b10║許行人走。
J25nB154_p0040b11║黃昏戌，也無禪兮也無律，萬派聲歸海上消，大地漫
J25nB154_p0040b12║漫黑如漆。
J25nB154_p0040b13║人定亥，閑卻從前舊兵鎧，寥寥宇宙古風清，皎皎寒
J25nB154_p0040b14║蟾飛出海。
J25nB154_p0040b15║
J25nB154_p0040b16║
J25nB154_p0040b17║
J25nB154_p0040b18║
J25nB154_p0040b19║
J25nB154_p0040b20║
J25nB154_p0040b21║
J25nB154_p0040b22║
J25nB154_p0040b23║
J25nB154_p0040b24║
J25nB154_p0040b25║
J25nB154_p0040b26║
J25nB154_p0040b27║
J25nB154_p0040b28║
J25nB154_p0040b29║
J25nB154_p0040b30║
J25nB154_p0040c01║讚跋
J25nB154_p0040c02║魚籃觀音
J25nB154_p0040c03║籃裏錦鱗鮮且活，遼天索價孰商量，拖泥帶水歸來
J25nB154_p0040c04║晚，添得馬郎愁斷腸。
J25nB154_p0040c05║羅漢圖
J25nB154_p0040c06║人間天上無心住，多在山邊與水邊，彈指一聲龍虎
J25nB154_p0040c07║伏，腳跟不費草鞋錢。
J25nB154_p0040c08║龐居士
J25nB154_p0040c09║慕富卻忘貧苦日，一時拋散了家私，無端道個空諸
J25nB154_p0040c10║有，波及妻兒賣爪籬。
J25nB154_p0040c11║達磨祖師
J25nB154_p0040c12║九年面壁接得神光，一花五葉遍界流芳，蘆葦悽悽
J25nB154_p0040c13║暗度江。
J25nB154_p0040c14║（咄）天目山高峰和尚像
J25nB154_p0040c15║生羈死關，入易出難，千古萬古，西天目山。
J25nB154_p0040c16║禮高峰和尚塔
J25nB154_p0040c17║狗舐熱油鐺一句，集雲峰下四藤條，拈來擲向乾坤
J25nB154_p0040c18║外，贏得稜層塔影高。
J25nB154_p0040c19║聖壽千嵒和尚
J25nB154_p0040c20║這個老大阿師，太煞為人儱侗，手握黑漆竹篦，打人
J25nB154_p0040c21║不知輕重。二十年前在錢塘江上發無明火，燒卻慈
J25nB154_p0040c22║雲嶺頭石佛兩道眉毛；二十年後向伏龍峰頂涌智
J25nB154_p0040c23║慧泉，浸爛師子巖中幻翁半邊鼻孔。個般麤慥得人
J25nB154_p0040c24║憎，大似白拈賊種。
J25nB154_p0040c25║師子寺常住請贊師真
J25nB154_p0040c26║有口若啞，有耳若聾，佛法不會，世法不通。握條棒打
J25nB154_p0040c27║雨敲風，瞠雙目滯寂沉空。且無巨靈手擘太華之峰，
J25nB154_p0040c28║豈布漫天網張蟭螟之蟲。三十年枯坐船子釣灘之
J25nB154_p0040c29║東，如何起得西峰已墜之宗？
J25nB154_p0040c30║丹陽吉祥菴雪澗淨長老請贊
J25nB154_p0041a01║面冷如霜，口甜似蜜，一味虛頭，全無真實。胸襟曠蕩
J25nB154_p0041a02║兮，千山堆裏橫條雪澗；生涯拙鈍兮，九曲河邊栽蓬
J25nB154_p0041a03║栗棘。指東話西，拗曲作直，丹陽郭外吉祥菴，那裏著
J25nB154_p0041a04║得這個賊？
J25nB154_p0041a05║福建振禪人請贊
J25nB154_p0041a06║這個瞎漢，不屬造作，撞著冤家，將錯就錯。三十年吳
J25nB154_p0041a07║淞江上撐無底船，賣明月買清風；二三載伏龍山頭
J25nB154_p0041a08║坐曲彔床，振金聲搖木鐸。使盡福州人肚腸，一任諸
J25nB154_p0041a09║方貶剝。
J25nB154_p0041a10║慧藏沈氏請贊
J25nB154_p0041a11║面皮凜冰霜，佛祖也不識，橫按黑竹篦，虛空驚戰慄。
J25nB154_p0041a12║怪底臺山婆，逢人道驀直，未按指已前，頓起膏肓疾。
J25nB154_p0041a13║縱使耆婆、扁鵲，那有這般奇特，（咄）留與兒孫為法則。
J25nB154_p0041a14║慧本居士請贊
J25nB154_p0041a15║從來個漢無思筭，一住茅菴三十年，白日打眠空過
J25nB154_p0041a16║了，如何有口會談玄？
J25nB154_p0041a17║普首座請贊
J25nB154_p0041a18║揮黑竹篦掃空觸背，雖不露師子咬人之機，要且不
J25nB154_p0041a19║是韓盧逐塊。敲出金剛腦後釘，顯發普光明三昧，煙
J25nB154_p0041a20║簑擁膝坐漁磯，等閒超出威音外。
J25nB154_p0041a21║明首座請贊
J25nB154_p0041a22║誰向虛空添五彩，分明覿面不相瞞。蒲鞋踏破華亭
J25nB154_p0041a23║月，萬象森羅徹骨寒。
J25nB154_p0041a24║金山百戶張慧仁請贊
J25nB154_p0041a25║妙在一機，通身活路，擒縱自由，佛祖罔措。吹毛影裏
J25nB154_p0041a26║覺華開，海上好山青朵朵。
J25nB154_p0041a27║百戶龔慧衡請贊
J25nB154_p0041a28║手中三尺竹篦，狀似吹毛利刃，勦除邪見稠林，蕩卻
J25nB154_p0041a29║佛病祖病。一片真風挽得迴，千古倒行摩竭令。
J25nB154_p0041a30║慧覺居士請贊
J25nB154_p0041b01║滿月青山，一溪流水，不是桃源，古今天地。兀坐茅廬
J25nB154_p0041b02║春晝長，堂堂獨露自家底。自家底，綠樹重陰萬疊雲，
J25nB154_p0041b03║金香爐下鐵崑崙。
J25nB154_p0041b04║慧質居士請贊
J25nB154_p0041b05║心不是佛，智不是道，白雲重重，紅日杲杲，揭開不二
J25nB154_p0041b06║法門，驚倒嵩山破灶，一床獨坐淨名老。（咄）。
J25nB154_p0041b07║慧銘居士請贊
J25nB154_p0041b08║竹篦黑漆漆，眼睛明歷歷，敲碎太虛空，[跳-兆+(叉-一)]出金剛骨。
J25nB154_p0041b09║（咄）。抹過二三并四七。
J25nB154_p0041b10║慧山居士請贊
J25nB154_p0041b11║者個老漢，著甚來由，藞藞苴苴，豈識宗猷？少年騎竹
J25nB154_p0041b12║馬，恣意逞風流，當場衝破龍蛇陣，縱橫自任樂悠悠。
J25nB154_p0041b13║長大牧水牯，耕遍劫初疇。疊疊高低風景好，笑看黃
J25nB154_p0041b14║雲萬頃秋，拈得龍峰飼貓器，無端放在松溪頭，止有
J25nB154_p0041b15║一條龜毛線，釣盡江波卒未休。
J25nB154_p0041b16║姑蘇兜率園比丘明聞閱
J25nB154_p0041b17║（長洲縣　佛弟子王鳴鸞
J25nB154_p0041b18║　　　陳兀瑞　范以明　捐資刻
J25nB154_p0041b19║唯菴禪師語第三卷　　吳門九章朱袞對稿
J25nB154_p0041b20║　　　金陵潘　耕書　自聞道人　蔣成榮刊
J25nB154_p0041b21║崇禎二年己巳歲佛成道日姑蘇兜率園　識）
J25nB154_p0041b22║松隱唯菴然和尚語錄卷之三（終）
J25nB154_p0041b23║
J25nB154_p0041b24║
J25nB154_p0041b25║
J25nB154_p0041b26║
J25nB154_p0041b27║
J25nB154_p0041b28║
J25nB154_p0041b29║
J25nB154_p0041b30║
J25nB154_p0041c01║松隱唯菴然和尚語錄後序
J25nB154_p0041c02║唯菴和尚語錄，蓋直指單提一心上乘之法，超出古
J25nB154_p0041c03║人蹊徑，驚其若銀河瀉天，莫知其極。真所謂能繼千
J25nB154_p0041c04║巖之緒，而大其家世者也。何其偉哉！覽是編者，又豈
J25nB154_p0041c05║無如古塔主之讀雲門語而契其機者乎！時
J25nB154_p0041c06║洪武四年春三月南屏住山懷渭撰