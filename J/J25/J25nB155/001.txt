J25nB155_p0043a01║無趣老人語錄序
J25nB155_p0043a02║夫祖道不可絕繼，風穴於法堂痛哭克家之子
J25nB155_p0043a03║難逢、仰山自記再來，莫不以諸佛慧命為懷，度
J25nB155_p0043a04║生為急務者也。所以師子有罹難之憂，預傳衣
J25nB155_p0043a05║法；達磨忍服毒之苦，得嗣方休。是皆深體祖佛
J25nB155_p0043a06║授受之意矣！唯我無趣老人，幼專魯誥，壯博禪
J25nB155_p0043a07║宗，道聞雞鳴而悟，學得野老心傳，開托臨濟棒
J25nB155_p0043a08║喝之宗，光揚馬祖磨磚之用。慈悲密運權實並
J25nB155_p0043a09║施，承接從上真正源流，成就克家真師子子，實
J25nB155_p0043a10║為人天大樹後世津梁，寧不為仰山再來之儔
J25nB155_p0043a11║乎！圓澄自恨生此末季，不遇至人嘗為痛惜，每
J25nB155_p0043a12║嘆前朝豪盛近代絕聞。茲得南明禪友持《老人
J25nB155_p0043a13║語錄》相示，不覺驚喜，何其濁世遇此希聲？片言
J25nB155_p0043a14║隻字，盡吐諸佛肝腸；豎拂拈槌，極唱諸祖骨髓。
J25nB155_p0043a15║開卷則疑惑潛消，玩味則勇猛頓發，實為明世
J25nB155_p0043a16║之盛典、釋氏之法幢。將來學者體而行之，非唯
J25nB155_p0043a17║己事可辦，抑且佛祖之慧命有望矣！
J25nB155_p0043a18║會稽晚學圓澄沐手撰
J25nB155_p0043a19║無趣大師語錄序
J25nB155_p0043a20║如來為一大事因緣故出現於世。夫大事因緣
J25nB155_p0043a21║者，即佛之知見，含靈本具之玅性也。佛意以此
J25nB155_p0043a22║一乘了義，度諸群品成無上覺，柰眾生剛不領
J25nB155_p0043a23║悟，乃不得已而分時列教，如撒縵天網子漉人
J25nB155_p0043a24║天魚，將謂功收一目以暢本懷，何其時輩根習
J25nB155_p0043a25║濃厚，膠於文義，脫一粘一，反涉支離。飲光尊者
J25nB155_p0043a26║眼不柰見，於世尊瞬青蓮目處，領教外別傳之
J25nB155_p0043a27║旨。至二十八代菩提達磨東來震旦，直指人心
J25nB155_p0043b01║見性成佛，得可大師深心荷負。四傳至于曹溪，
J25nB155_p0043b02║大鑑支流派演，唯南嶽至臨濟，獨名正傳宗風
J25nB155_p0043b03║大振。越七傳而有楊岐會、白雲端，師師相繼印
J25nB155_p0043b04║印同文；又九傳無準範、斷橋倫，追復古風，擊碎
J25nB155_p0043b05║破沙盆、戳瞎金剛眼，珠迴玉轉代不乏人。唯在
J25nB155_p0043b06║今時學者，執權廢實提死話頭，不善參究鮮克
J25nB155_p0043b07║妙悟。或認昭昭靈靈而為覺；或宗忘形無記以
J25nB155_p0043b08║為寂；或作有漏為真修；或以福緣為妙用，如斯
J25nB155_p0043b09║等輩不可枚舉。沿襲成風，使上根困於死術，中
J25nB155_p0043b10║下昧於正因，雖初祖再來，恐不能奪其志而救
J25nB155_p0043b11║其弊也。皆名不了義，又名生死本，亦名戲論，法
J25nB155_p0043b12║相似禪，如執碔砆為玉，誤他後學，罪莫大焉！嗚
J25nB155_p0043b13║呼！幸我大覺世尊願力洪深正因未墜，倫復傳
J25nB155_p0043b14║寶、寶傳度，曰睹曰儘；再四傳而寶芳進禪師出
J25nB155_p0043b15║焉，踞天目險崖潛通一路，被野翁曉和尚以父
J25nB155_p0043b16║母未生前這一隻眼覷見全身，直入向背無門；
J25nB155_p0043b17║無趣大師於無門處猛力一肩，鐵壁銀山一時
J25nB155_p0043b18║靠倒，從此無依無住。檀信請居敬畏庵為法檀
J25nB155_p0043b19║度，或素或緇無定化門，蓋曲為時機故也。而師
J25nB155_p0043b20║隨扣隨應，則有語頌等若干，篇辭雖不多禪旨
J25nB155_p0043b21║備矣！蓋其把定佛祖咽喉，直下轉迷成悟之句，
J25nB155_p0043b22║若謂易會，真如塔尖倒卓；若謂難會，誰家灶裏
J25nB155_p0043b23║無煙？覽者會得，則此錄不徒然矣。
J25nB155_p0043b24║嗣法比丘性沖稽首撰
J25nB155_p0043b25║
J25nB155_p0043b26║
J25nB155_p0043b27║
J25nB155_p0043c01║無趣老人語錄
J25nB155_p0043c02║嗣法比丘性沖編
J25nB155_p0043c03║入關示眾：「三十餘年參禮請益十方宗匠，問法
J25nB155_p0043c04║皆云無說，問佛皆云無相。幸得無相無說，不覺
J25nB155_p0043c05║頓空伎倆。追昔腳跟，失卻便宜；今喜眉毛，端在
J25nB155_p0043c06║眼上。從斯丟去草鞋，即便拗折拄杖，拍雙空手
J25nB155_p0043c07║入玄關，坐看陰陽消長。」偈曰：「窮子還歸長者宅，
J25nB155_p0043c08║善財參遍雜華林；大千收拾毫端內，推出虛空
J25nB155_p0043c09║掩上門。」
J25nB155_p0043c10║雲臺陸居士問曰：「和尚入關為個甚麼？」師云：「入
J25nB155_p0043c11║關且止，汝何處見老僧聻？」臺云：「見在。」師云：「瞌睡
J25nB155_p0043c12║漢。」
J25nB155_p0043c13║啟關示眾：「自結玄關自活埋，自吾閉也自吾開；
J25nB155_p0043c14║一拳打破玄關竅，放出從前這漢來。」
J25nB155_p0043c15║新正示眾：「今日新年第一日，大明普照恒沙國；
J25nB155_p0043c16║群靈咸在此光中，皆得如來三昧力。汝等還會
J25nB155_p0043c17║如來力麼？」以兩手作掇石勢云：「遏拙來。」一僧云：
J25nB155_p0043c18║「重多少？」師云：「這飯袋子，輕重也不知。」
J25nB155_p0043c19║示眾：舉杜順大師〈法身偈〉云：「『懷州牛喫禾，益州
J25nB155_p0043c20║馬腹脹；天下覓醫人，炙豬左膊上。』大眾作麼生
J25nB155_p0043c21║會？」眾無對。師示以偈曰：「大士說偈，掉天相地；有
J25nB155_p0043c22║韻有拈，無文無義。粉碎囫圇，囫圇粉碎；一句直
J25nB155_p0043c23║言，為傾骨髓。恁麼會得，海面生塵；若也不會，山
J25nB155_p0043c24║頭浪起。總不恁麼時，如何頌取順師原偈？」
J25nB155_p0043c25║佛誕日示眾：「釋迦纔降生，周行七步目顧四方，
J25nB155_p0043c26║一手指天一手指地：『天上天下惟吾獨尊。』且問
J25nB155_p0043c27║汝等諸人：纔生下地血氣未乾，何故便作許多
J25nB155_p0044a01║伎倆？」偈曰：「纔出娘胎解老郎，率陀習氣不能忘；
J25nB155_p0044a02║通身示現大人相，不顧勞煩使者忙。」
J25nB155_p0044a03║性沖參，師問曰：「老漢昨日在天寧寺前行過，觀
J25nB155_p0044a04║見蹴氣毬底通身是光，雖在鬧市中，人人皆不
J25nB155_p0044a05║見，惟老漢得見。汝作麼生會？」沖行一步。師云：「破
J25nB155_p0044a06║也。」
J25nB155_p0044a07║端陽示眾：「年年五月五，準準是端陽；只要信得
J25nB155_p0044a08║及，何必預商量？百草信得及，都作藥中良；諸人
J25nB155_p0044a09║信得及，此身即道場。復舉古德云：終日拈香撥
J25nB155_p0044a10║火，不知身是道場。大眾且道：身是道場，佛在那
J25nB155_p0044a11║裡？」拈起拂子云：「容顏甚奇妙。」
J25nB155_p0044a12║示眾：搜窮三際元無我，偪塞虛空更有誰？祖佛
J25nB155_p0044a13║相傳無法付，拈華微笑只因渠。召大眾曰：「世尊
J25nB155_p0044a14║拈華則不問，且道迦葉作麼生笑？」眾無對。師云：
J25nB155_p0044a15║「苦哉！佛陀耶。」
J25nB155_p0044a16║師行腳，時至杭城，參封自然。值然補衲次，師問
J25nB155_p0044a17║曰：「和尚補這箇遮寒遮熱？」封仰視，師禮拜。封曰：
J25nB155_p0044a18║「點茶來。」師作舞而出。
J25nB155_p0044a19║杭城歸，示眾云：「予在湖山境中作篇佛法，且是
J25nB155_p0044a20║平直切當簡易明白，渴欲歸來舉示大眾，及乎
J25nB155_p0044a21║今日相見，忘卻了也。」遂豎起拂子云：「記得麼？」
J25nB155_p0044a22║僧參，師問：「參禪來？學道來？」僧云：「不打這鼓笛。」師
J25nB155_p0044a23║云：「是即是，只怕前人先道去了也。」僧無對。師云：
J25nB155_p0044a24║「元來元來。」
J25nB155_p0044a25║師一日告眾云：「五蘊山中有個英俊孟八郎，四
J25nB155_p0044a26║大部洲為家，八面開門出入，一切群生盡挾他
J25nB155_p0044a27║勢力，作為十方諸佛不能討他腳冊手本，一向
J25nB155_p0044b01║露影藏形東出西沒。昨夜三更時分，在諸人濃
J25nB155_p0044b02║睡之中，卻被盲龜跛鱉扭結在此。」豎起拂子云：
J25nB155_p0044b03║「是這個。」便下座。
J25nB155_p0044b04║示眾：舉巖頭奯談《圓覺經》云：「以思惟心測度如
J25nB155_p0044b05║來圓覺境界，如取螢火燒須彌山。」師云：「我且問
J25nB155_p0044b06║你諸人，如來境界既是測度不得底，畢竟作麼
J25nB155_p0044b07║生合殺？」喝一喝云：「還見巖頭麼？」便下座。
J25nB155_p0044b08║五臺陸居士至，問：「夾山和尚上堂，有僧出問：『承
J25nB155_p0044b09║和尚有言：「我二十年住此山，未曾舉著宗門中
J25nB155_p0044b10║事。」是否？』山云：『是。』僧便掀倒禪床，山休去。至明日
J25nB155_p0044b11║普請掘一坑，令侍者請昨日問話僧來。僧至，山
J25nB155_p0044b12║云：『老僧二十年，只說無義話。今請上座打殺老
J25nB155_p0044b13║漢埋此坑中，便請便請。上座若不打殺老僧，上
J25nB155_p0044b14║座自著打殺埋此坑中始得。』其僧歸堂，裝束潛
J25nB155_p0044b15║去。」臺云：「此僧前日掀床，後日潛去，一言無措，和
J25nB155_p0044b16║尚可代一轉語得麼？」師云：「這兩個有頭無尾漢。
J25nB155_p0044b17║夾山當此僧問時，即曰：『我向來不曾道著。』喚侍
J25nB155_p0044b18║者擯出此僧。不失乎有前無後，賊過張弓。這僧
J25nB155_p0044b19║次日當夾山舉話處，即向空打兩拳，推一推『埋
J25nB155_p0044b20║了也。』亦免陣敗逃回。」臺云：「是。」師云：「且道這僧埋
J25nB155_p0044b21║自己？埋夾山？」臺云：「俱埋了也。」師云：「仔細！切莫累
J25nB155_p0044b22║我。」臺大笑。師云：「出也。」臺云：「妙妙！」師示以頌：「今日
J25nB155_p0044b23║掘坑，昨日著賊，謀略不無，勝他不得。致使白拈
J25nB155_p0044b24║不再來，這場露布已自出。」
J25nB155_p0044b25║示眾：「言前薦得已天涯，句下承當路轉賒；一擊
J25nB155_p0044b26║鐵圍如粉碎，海天空闊雁行斜。」
J25nB155_p0044b27║性沖至，師向火次，遂舉溈山撥火句問曰：「汝作
J25nB155_p0044c01║麼生會？」沖將火爐掇向右邊。師厲聲曰：「汝不欲
J25nB155_p0044c02║我向火耶？」沖無對。師云：「沒量大人。」沖有省，作禮
J25nB155_p0044c03║而出。
J25nB155_p0044c04║僧問：「某甲初發心，不會佛法大意，乞和尚指示？」
J25nB155_p0044c05║師云：「會取不會的。」
J25nB155_p0044c06║示眾：舉高峰示眾云：「此事如人負重擔過急流，
J25nB155_p0044c07║行至中間忽遇黑風暴雨，其水愈急愈深，進亦
J25nB155_p0044c08║不能退亦不及，擬議之間喪身失命，正恁麼時
J25nB155_p0044c09║合作麼生？汝等諸人若透得此喻，親見高峰，和
J25nB155_p0044c10║尚把手共行；若也未然，參！」
J25nB155_p0044c11║臘月八日示眾，舉《法華》云：「是諸世界，若著微塵
J25nB155_p0044c12║及不著者，盡抹為塵，一塵一劫，我成佛以來復
J25nB155_p0044c13║過是數。何得文云『方始成道』？這釋迦老漢惑亂
J25nB155_p0044c14║人未有了日，嘉禾不免說破去也。」良久云：「貪他
J25nB155_p0044c15║一粒米，失卻半年糧。」
J25nB155_p0044c16║除夜小參：「時窮何似日窮好？月若窮來歲亦然！
J25nB155_p0044c17║三十六旬窮過了，東村王老夜燒錢。老漢並無
J25nB155_p0044c18║一物，應個時節因緣。」拈起拄杖云：「秪有這個無
J25nB155_p0044c19║窮無盡，歷劫經年，今夜隨時送去，免教涉蔓相
J25nB155_p0044c20║牽。」遂擲下云：「歷劫得來今斷送，拍雙空手接新
J25nB155_p0044c21║年。」
J25nB155_p0044c22║元日云：「年新日新時又新，梅華枝上春又新；東
J25nB155_p0044c23║風打從花裏過，穿破諸人鼻孔門。」遂吸鼻云：「諸
J25nB155_p0044c24║人還知麼？」拈起拂子云：「汝等還見麼？即今鼻裡
J25nB155_p0044c25║眼裡知得見得，便見山河大地徹底斬新，百草
J25nB155_p0044c26║頭邊處處陽春。」以拂子擊禪床云：「千門萬戶同
J25nB155_p0044c27║斯日，打鼓鳴金轉法輪。」
J25nB155_p0045a01║示眾：「佛是眾生屋裡了事人，眾生是佛屋裡不
J25nB155_p0045a02║了事漢。若要一樣，但佛與眾生一齊放卻，則無
J25nB155_p0045a03║了不了。」卓拄杖云：「但於事上通無事，見色聞聲
J25nB155_p0045a04║不用聾。」
J25nB155_p0045a05║元宵示眾：「畫角聲中薦得，觀音未是作家；彩燈
J25nB155_p0045a06║影裡知歸，室利漫誇好手。恁麼告報與諸人，也
J25nB155_p0045a07║須笑破虛空口；禪流若也未瞥然，再看鰲山顛
J25nB155_p0045a08║倒走。參！」
J25nB155_p0045a09║眾集，師分餈餅次，問眾云：「老漢有一問，各要帶
J25nB155_p0045a10║圓意說一則佛法，道得者得餅喫。」眾皆下語不
J25nB155_p0045a11║契。沖曰：「若恁麼某甲決定不得餅。」師云：「汝道甚
J25nB155_p0045a12║麼？」沖云：「把將一枚來。」師笑曰：「不得不與。」
J25nB155_p0045a13║師舉古德上堂示眾曰：「若論此事，參須實參，悟
J25nB155_p0045a14║須實悟，動轉施為，輝今耀古；若是操心不正，悟
J25nB155_p0045a15║處不真，粧粧點點，餖餖飣飣，被人輕輕拶著，未
J25nB155_p0045a16║免喚燈籠作露柱。且道如何是實參實悟底消
J25nB155_p0045a17║息？」良久云：「南山起雲，北山下雨。敢問諸人，古德
J25nB155_p0045a18║恁麼說？意在於何？此事是何物輝今耀古？因何
J25nB155_p0045a19║一處起雲一處下雨？若檢點得出，許你具一隻
J25nB155_p0045a20║眼。」良久，擲拄杖下座。
J25nB155_p0045a21║性沖至，師舉古德上堂，僧出問：「如何是正法眼
J25nB155_p0045a22║德？」云：「有誓不撒沙。」傍觀曰：「不可更撒，汝何處見
J25nB155_p0045a23║他撒沙？」沖曰：「有誓不撒沙。」師曰：「不可更撒又作
J25nB155_p0045a24║麼生？」沖便出。師曰：「瞎漢瞎漢！」
J25nB155_p0045a25║示眾：「鴻蒙未判，天地未分，先有一物，時人呼為
J25nB155_p0045a26║正法眼藏；亦名涅槃妙心。今在諸人六根門頭
J25nB155_p0045a27║顯現，四威儀內昭彰。」拈起拂子云：「見麼？若見通
J25nB155_p0045b01║箇消息；其或未然，不得不疑。」
J25nB155_p0045b02║小參：「老漢做人全無算計，有不省儉、無時浪費，
J25nB155_p0045b03║前後不顧、當下弗濟，精空亮空窮得無底，抖觔
J25nB155_p0045b04║抖骨沒一毫許，秪有半隻破草鞋，無底無根亦
J25nB155_p0045b05║無對。參！」
J25nB155_p0045b06║講師至，師問曰：「經前一句偪塞虛空，經後一句
J25nB155_p0045b07║充滿大地，包括一句函蓋乾坤。正恁麼時，法師
J25nB155_p0045b08║向甚麼處下口講？」無對，師良久曰：「善來法師。」
J25nB155_p0045b09║沖補帳次，師掃地至，問曰：「做甚麼？」沖曰：「補帳。」師
J25nB155_p0045b10║云：「誰帳要汝補？」沖曰：「和尚得恁麼惱亂人？」師便
J25nB155_p0045b11║打，沖作掃地勢，師持帚而去。
J25nB155_p0045b12║端陽示眾：「佳節端陽何曾訂約？五月五日年年
J25nB155_p0045b13║撞著。風搖蒲劍碧楞楞；日照榴花紅灼灼。道在
J25nB155_p0045b14║時節因緣，豈在正法末法？向來著意尋求，通身
J25nB155_p0045b15║是草；今日信手拈來，無非是藥。」豎拂子，召大眾
J25nB155_p0045b16║云：「此藥治甚麼病？」擊拂子云：「不但老維摩，藥王、
J25nB155_p0045b17║藥上也喫一帖。」
J25nB155_p0045b18║新晴示眾：「久雨初晴，人皆喜悅。綠柳舞薰風，黃
J25nB155_p0045b19║鶯啼不輟；萬古祖師機，一時都漏泄。直下會得
J25nB155_p0045b20║來，依舊沒交涉。何以故？一朝樹倒鶯不來，莫把
J25nB155_p0045b21║烏龜喚做鱉。」
J25nB155_p0045b22║梅雨小參：「梅風拂拂，梅雨霏霏，須彌山頭，爛額
J25nB155_p0045b23║香水，海面皺眉，池塘蛙鼓嚮如雷，諸人會取西
J25nB155_p0045b24║來意，於斯薦得，方知人人是五祖，處處是黃梅。
J25nB155_p0045b25║大解脫門元無關鑰，實際理地本自平夷。若也
J25nB155_p0045b26║未明，任爾百煉熏修，徒自辛苦。何故？秪為他眼
J25nB155_p0045b27║邊耳畔覓黃梅，依然拋卻祖翁田地。」
J25nB155_p0045c01║性沖至，師問曰：「子一向在甚麼處？」沖曰：「徑山。」師
J25nB155_p0045c02║曰：「做得甚麼事來？」沖曰：「性沖買得一段田，收得
J25nB155_p0045c03║原本契書，請和尚僉押。」即將偈本呈上。師接得
J25nB155_p0045c04║便展看，問曰：「這箇是我底、汝底聻？」沖曰：「和尚莫
J25nB155_p0045c05║搶奪行市。」師擲下偈本，沖便出。
J25nB155_p0045c06║沖侍師坐次，師云：「汝看偈抄錄，有些利益否？」沖
J25nB155_p0045c07║曰：「沖錄和尚偈有感，亦作四偈。」師曰：「汝舉來看。」
J25nB155_p0045c08║沖乃舉法偈不多句等。偈畢，師曰：「非語言文字
J25nB155_p0045c09║也，是汝作底麼？」沖曰：「性沖鼓粥飯氣，若謂有所
J25nB155_p0045c10║得，辜負和尚不少。」師點首，沖禮拜。
J25nB155_p0045c11║鵲噪客至，小參：「鵲噪不知客來，客來不知鵲噪，
J25nB155_p0045c12║彼彼不知，偶爾恰好，若會兩箇，不知頭頭，自然
J25nB155_p0045c13║合道。」驀拈拄杖云：「鵲噪客來無別意。」擲拄杖云：
J25nB155_p0045c14║「水流花謝兩無情。」
J25nB155_p0045c15║示眾：「豁開頂門眼，照徹大千界；既作法中王，於
J25nB155_p0045c16║法得自在。」下座。
J25nB155_p0045c17║七夕示眾：「今朝七月七，處處開筵席，天街牛女
J25nB155_p0045c18║暗相期，世人盡不知消息。大眾且道，有箇甚麼
J25nB155_p0045c19║消息？」遂展臂作摟抱勢云：「這箇老婆心切。」
J25nB155_p0045c20║師同金居士步月於范蠡湖邊，沖適至。師曰：「明
J25nB155_p0045c21║月與清風，水天同一色；人人在箇中，秪是出不
J25nB155_p0045c22║得。」沖曰：「打草驚蛇做甚麼？」師曰：「汝又作麼生？」沖
J25nB155_p0045c23║曰：「看腳下。」師呵呵大笑曰：「將謂赤胡鬚，更有胡
J25nB155_p0045c24║鬚赤。」
J25nB155_p0045c25║俞居真至，師問云：「老漢聞居士在天心書院悟
J25nB155_p0045c26║得些子氣息，是否？」真曰：「是。」師云：「氣息聻？」真曰：「在
J25nB155_p0045c27║和尚開口處。」師曰：「非干汝事」。真上前抉手，師曰：
J25nB155_p0046a01║「這箇是書院裡學來底？」真退後就位。師曰：「乃見
J25nB155_p0046a02║一斑。」真曰：「某甲日用不忘這箇如何？」師曰：「且得
J25nB155_p0046a03║途中受用。」真作「滿空雲水是生涯」句呈師，師曰：
J25nB155_p0046a04║「雲散水枯時，生涯在甚麼處？」真擬議，師即彈指
J25nB155_p0046a05║曰：「在這裡。」真有省作禮。師示以頌云：「儒林一豪
J25nB155_p0046a06║傑，書讀萬卷徹；時來參我禪，我禪離言說。秪有
J25nB155_p0046a07║一把鋸，念起當頭截；截到意根枯，秤鎚流出血。
J25nB155_p0046a08║若不流出血，持來與你打做鐵。」
J25nB155_p0046a09║客送藕至，師云：「悟得塵中心，恰是池底藕；通身
J25nB155_p0046a10║在污泥，瑕玷何曾有？天生渠不生，劫朽渠不朽；
J25nB155_p0046a11║這般奇特物，人還肯信否？若是信不及，問取趙
J25nB155_p0046a12║州狗。」
J25nB155_p0046a13║硯山居士書至，示眾云：「方一數之始，不二數即
J25nB155_p0046a14║止。」遂拈起書云：「秪有這一箇，能為萬象主。」放下
J25nB155_p0046a15║書云：「即這方一是。」
J25nB155_p0046a16║師與沖經行次，聞風撼槎槤樹聲。師曰：「此樹風
J25nB155_p0046a17║來獅子吼，風寂便涅槃。」沖曰：「樹倒風息時，獅子
J25nB155_p0046a18║在甚麼處吼？」師良久。沖曰：「大好，吼即不是獅子。」
J25nB155_p0046a19║師便掌，沖禮拜。
J25nB155_p0046a20║除夜眾集，偶聞爆竹聲，師問眾曰：「是甚麼？」眾曰：
J25nB155_p0046a21║「爆竹聲。」師曰：「破了也！」眾乃有省。
J25nB155_p0046a22║元旦示眾：「今日是三十六旬第一日，家家戶戶
J25nB155_p0046a23║慶新年；皇皇春令行天下，合國群臣祝
J25nB155_p0046a24║聖延。大明九重殿上，八方司府堂前，錦袍簇簇、
J25nB155_p0046a25║玉珮便便，恭前鞠後，俯仰周旋，揚塵舞蹈，萬歲
J25nB155_p0046a26║聲喧，威儀三百，禮儀三千，一時頓現。若作國禮
J25nB155_p0046a27║商量，不唯背了如來，此外更無佛法；若作佛法
J25nB155_p0046b01║領會，不唯背了天子，此外更無國禮。畢竟作麼
J25nB155_p0046b02║生，始得禮法併致一道流通？」遂舉拂子鞠躬云：
J25nB155_p0046b03║「皇圖鞏固，帝道遐昌。」以拂子打一圓相云：「佛日
J25nB155_p0046b04║增輝，仁風永扇。」
J25nB155_p0046b05║佛涅槃日示眾：「釋迦老漢做了一生好漢，末後
J25nB155_p0046b06║對眾寐語：『若謂我滅度，非吾弟子；若謂我不滅
J25nB155_p0046b07║度，亦非吾弟子。』汝等諸人作麼生？道得一轉語，
J25nB155_p0046b08║便見雙林樹二、枯木生枝，敬畏庵前冰消瓦解。」
J25nB155_p0046b09║有僧出，曰：「和尚亦寐語。」師轉耳作聽勢，僧無▆。
J25nB155_p0046b10║師曰：「這漆桶。」
J25nB155_p0046b11║二月十九日示眾：「三月春光一半過，園林花發
J25nB155_p0046b12║鳥賡歌；分明遍界觀音現，試問禪流會也麼？」豎
J25nB155_p0046b13║起拂子召大眾云：「菩薩降生了，也還見麼？」又擊
J25nB155_p0046b14║拂子云：「家家觀世音，汝等上來下去何不會取？」
J25nB155_p0046b15║擲下拂子云：「不是普陀巖下客，徒使潮聲撼海
J25nB155_p0046b16║門。」
J25nB155_p0046b17║示眾：舉徑山在雲居作首座，一僧來參禮曰：「某
J25nB155_p0046b18║甲看首座女子出定頌，有箇省悟處，特來證據。」
J25nB155_p0046b19║座曰：「不是。去！」僧曰：「某甲未說，何得便道不是？」座
J25nB155_p0046b20║再三搖手云：「不是，不是。」僧懡㦬而退。老漢敢問
J25nB155_p0046b21║諸人：「徑山見甚麼便道不是？這僧因甚麼便懡
J25nB155_p0046b22║㦬而退？若是檢點得出，許你具隻眼；要見徑山
J25nB155_p0046b23║麼？三十年後。」
J25nB155_p0046b24║小參眾集，師良久，喝一喝云：「禍出私門。」便歸方
J25nB155_p0046b25║丈。
J25nB155_p0046b26║沖至，師曰：「性沖來也！」沖作展具勢，師厲聲曰：「如
J25nB155_p0046b27║法禮拜著。」沖作收具勢而出。師曰：「莫道無事好。」
J25nB155_p0046c01║四月八日小參：「呱聲未絕便橫行，手指乾坤眼
J25nB155_p0046c02║四瞠；赤骨小兒開巨口，通身現出大人形。」
J25nB155_p0046c03║初秋示眾：「夏末秋新，即佛即心；秋新夏末，即心
J25nB155_p0046c04║即佛。」擲下拄杖云：「會麼？不知寒暑催人老。」
J25nB155_p0046c05║僧古林參，師問曰：「大德何來？」僧曰：「某甲初機，乞
J25nB155_p0046c06║示修行門路？」師豎起拂子云：「會麼？」僧云：「不會。」師
J25nB155_p0046c07║示以頌曰：「若問門路，須明這箇；這箇不明，舉足
J25nB155_p0046c08║便錯。」僧云：「如何是這箇？」師云：「你問我荅。」
J25nB155_p0046c09║師問沖曰：「徑山頌三玄三要云：『徹骨徹髓道一
J25nB155_p0046c10║句，三要三玄絕遮護。』此二句中我欲取一句為
J25nB155_p0046c11║法，汝便道取那一句好？」沖曰：「和尚適來道那一
J25nB155_p0046c12║句？」師瞋目叱曰：「汝得恁麼無記性？」沖曰：「秪為和
J25nB155_p0046c13║尚徹骨徹髓。」師笑曰：「不然，為子一人即得，爭柰
J25nB155_p0046c14║大眾何？」沖曰：「取即不辭孤負先代、喪我後人。」師
J25nB155_p0046c15║曰：「如是如是！」
J25nB155_p0046c16║始祖像前示眾：「廓然無聖，知音未在；直言不識，
J25nB155_p0046c17║猶欠投機。從此大梁殿上，折了兩遭老本；少林
J25nB155_p0046c18║室中，受了九載清灰。末後要做好漢，不顧骨肉
J25nB155_p0046c19║髓皮；通身分付與人，杖擔隻履西歸。熊耳峰前
J25nB155_p0046c20║了些宿債；蔥嶺頭上弄箇大奇。卻被宋雲覷破，
J25nB155_p0046c21║踏步不知高低。要識造佛造祖之宗匠，即此儱
J25nB155_p0046c22║侗顢頇之鬍鬚。盡道祖師昔年去了。」以拂子指
J25nB155_p0046c23║像云：「現今這箇聻且道是誰？」乃說偈曰：「廓然無
J25nB155_p0046c24║聖顯真機，不識重將正令提；兩度赤心功不奏，
J25nB155_p0046c25║秋江踏葦去悽悽。」
J25nB155_p0046c26║示眾：「今日佳節七月七，通身收拾巧來喫；絕妙
J25nB155_p0046c27║奇能一併吞，淨盡勿留些影跡。向來弄巧喪天
J25nB155_p0047a01║真，從今抱拙守愚直；騰雲駕霧總成空，百巧不
J25nB155_p0047a02║如一老實。如何是老實？一句二便二、一便一。」豎
J25nB155_p0047a03║拂子云：「這箇不曾花巧。」
J25nB155_p0047a04║示眾：「今日七月十五，家家齋佛享祖，且道佛與
J25nB155_p0047a05║祖還來麼？若來，經云『無所從來』；若不來，空勞設
J25nB155_p0047a06║供。」豎拂子云：「無所從來亦無所去。」
J25nB155_p0047a07║頌古
J25nB155_p0047a08║世尊降生指天指地
J25nB155_p0047a09║嬰兒纔出阿娘胎，賣弄家風逞本懷；春色滿園
J25nB155_p0047a10║關不住，一枝紅杏出墻來。
J25nB155_p0047a11║世尊說法文殊白槌
J25nB155_p0047a12║伯牙方擬解琴囊，鍾子連忙便卷藏；早是半條
J25nB155_p0047a13║弦不動，遺音猶是遍諸方。
J25nB155_p0047a14║世尊拈花迦葉微笑
J25nB155_p0047a15║靈嶽峰頭一大事，承言著相已傳差；破顏皺臉
J25nB155_p0047a16║何曾笑？拈出分明不是花。
J25nB155_p0047a17║世尊臨滅摩胸示眾
J25nB155_p0047a18║摩胸運手口喃喃，無縫金襴在此傳；四十九年
J25nB155_p0047a19║成浪藉，慇懃末後又重宣。
J25nB155_p0047a20║世尊睹明星悟道
J25nB155_p0047a21║未出胎胞成佛了，指天指地已重過；六年雪嶺
J25nB155_p0047a22║緣何事？猶道觀星意若何？
J25nB155_p0047a23║傅大士講《金剛經》揮案一下
J25nB155_p0047a24║三十二分義無涯，一揮案上沒些些；誌公只為
J25nB155_p0047a25║梁天子，也是重添眼裏沙。
J25nB155_p0047a26║城東老母見佛來，以兩手掩面，見指指中
J25nB155_p0047a27║皆佛。
J25nB155_p0047b01║婆婆家裡獨稱尊，但見如來亦是塵；兩手欲遮
J25nB155_p0047b02║遮不得，始知十指盡連心。
J25nB155_p0047b03║帝釋被七賢女索三寶
J25nB155_p0047b04║莫謂根無樹便無，黃鶯聲裡綠陰多；撥開枝葉
J25nB155_p0047b05║舒高眼，偪塞虛空見也麼（無根樹一株）？
J25nB155_p0047b06║博厚無彊祖代留，群生分有莫馳求；平平坦坦
J25nB155_p0047b07║四時外，號段分明在口頭（無陰陽地一片）。
J25nB155_p0047b08║山谷何曾喚得聽，自呼元是自家應；上天無臭
J25nB155_p0047b09║無聲理，但向人間聲臭明（叫不嚮山谷一所）。
J25nB155_p0047b10║女子出定
J25nB155_p0047b11║神力運窮開不得，輕輕一擊便通行；箇中奇特
J25nB155_p0047b12║無多子，只在文殊與罔明。
J25nB155_p0047b13║馬祖離四句絕百非
J25nB155_p0047b14║笙歌雜沓陰陽調，吹落曇花香滿林；欲與同筵
J25nB155_p0047b15║共歡賞，那知當席少知音。
J25nB155_p0047b16║馬祖荅院主日面佛月面佛
J25nB155_p0047b17║尊候如何問處親，面如日月荅猶真；今時劫外
J25nB155_p0047b18║同相會，雪調陽春一曲琴。
J25nB155_p0047b19║百丈野狐
J25nB155_p0047b20║一字牢關實嶮巇，千賢到此盡攢眉；野狐百丈
J25nB155_p0047b21║爭名相，惱亂叢林鼓是非。
J25nB155_p0047b22║三墮
J25nB155_p0047b23║閒來撞入皮毛隊，頭角崢嶸不覆藏；一任青郊
J25nB155_p0047b24║芳草際，洒然何處不風光（披毛帶角隨類自在）。
J25nB155_p0047b25║後夜鶴聲和月淚，上林花朵帶春開；重重紫陌
J25nB155_p0047b26║紅塵裡，物物頭頭自偶諧（聞聲見色隨處自在）。
J25nB155_p0047b27║琉璃殿上主賓忘，密運威音宴八荒；白玉階前
J25nB155_p0047c01║人影斷，垂衣終日坐堂堂（禮絕百僚尊貴自在）。
J25nB155_p0047c02║昨日高峰乘駿馬，今朝平陸駕籃輿；大千覽遍
J25nB155_p0047c03║無餘剩，一步何曾得動移（總結）？
J25nB155_p0047c04║南泉斬貓二首
J25nB155_p0047c05║爭非爭是口嗷嗷，平地無風起浪濤；不是願師
J25nB155_p0047c06║獅子吼，至今天下滿堂貓。
J25nB155_p0047c07║拈起分明告眾知，兩堂僧眾失躊躕；趙州頂履
J25nB155_p0047c08║雖能道，要救貓兒已是遲。
J25nB155_p0047c09║陸大夫問南泉甕裏鵝
J25nB155_p0047c10║譬喻拈來問祖翁，祖翁劈面便施功；直呼直要
J25nB155_p0047c11║親相見，出得依前在甕中。
J25nB155_p0047c12║國師三喚侍者
J25nB155_p0047c13║頻頻呼喚探如何？應口聲聲欲甚麼？縱是國師
J25nB155_p0047c14║心用切，也從平地起風波。
J25nB155_p0047c15║趙州喫茶去
J25nB155_p0047c16║曾到未到喫茶去，院主來參也一甌；雨前香味
J25nB155_p0047c17║無多子，管取人情箇箇周。
J25nB155_p0047c18║趙州參二庵主
J25nB155_p0047c19║江北江南總帝畿，一輪化日照華夷；胡笳曲調
J25nB155_p0047c20║東風外，石女聽來笑滿眉。
J25nB155_p0047c21║趙州四佛
J25nB155_p0047c22║言言撤去莊嚴幻，句句披陳本體真；風送落花
J25nB155_p0047c23║隨水去，分明流出洞中春。
J25nB155_p0047c24║庭前柏子
J25nB155_p0047c25║西來祖意庭前柏，親手栽來恰對門；重指示人
J25nB155_p0047c26║人不見，依然階外翠成林。
J25nB155_p0047c27║東司喚侍者
J25nB155_p0048a01║呼一聲而應一聲，東司佛法甚分明；更云不得
J25nB155_p0048a02║與君說，韻腳聲明在八庚。
J25nB155_p0048a03║青州布衫
J25nB155_p0048a04║七觔衫子出青州，信口拈來當話詶；較短量長
J25nB155_p0048a05║穿不得，提來提去幾時休？
J25nB155_p0048a06║趙州勘臺山婆子
J25nB155_p0048a07║驀直去兮曲太多，為伊勘破轉糢糊；無端平地
J25nB155_p0048a08║相饒舌，惱亂行人失坦途。
J25nB155_p0048a09║趙州問投子：「大死底人，卻活時如何？」子云：
J25nB155_p0048a10║「不許夜行，投明須到。」
J25nB155_p0048a11║千年枯木忽春回，觸目曇花㘞地開；十步不移
J25nB155_p0048a12║閨閤內，遍遊南嶽與天台。
J25nB155_p0048a13║魯祖面壁
J25nB155_p0048a14║纔見人來便轉身，婆心一片十分真；劫前有段
J25nB155_p0048a15║風流事，不惜眉毛付與人。
J25nB155_p0048a16║盤山上堂：向上一路千聖不傳。
J25nB155_p0048a17║遲遲簾影日偏長，無限春光一坐忘；樹底流鶯
J25nB155_p0048a18║啼徹處，更無餘法可商量。
J25nB155_p0048a19║德山托缽
J25nB155_p0048a20║華擁籬根春已深，密垂簾幙晝沉沉；三家村裏
J25nB155_p0048a21║風流漢，酒醉胡言惱亂人。
J25nB155_p0048a22║德山因疾不起。僧問：「還有不病者麼？」山曰：
J25nB155_p0048a23║「有。」僧云：「如何是不病者？」山曰：「阿耶阿耶！」
J25nB155_p0048a24║常年臥病老維摩，諸佛多從這裏過；大地眾生
J25nB155_p0048a25║皆有病，其中唯有阿耶無。
J25nB155_p0048a26║僧問德山：「古人斬貓，意旨如何？」山以拄杖
J25nB155_p0048a27║趁卻，喚云：「會麼？」僧曰：「不會。」山曰：「我恁麼老
J25nB155_p0048b01║婆，還不會？」
J25nB155_p0048b02║斬貓只為切心過，以杖祛之太老婆；再四喚歸
J25nB155_p0048b03║歸不得，這般漆桶待如何？
J25nB155_p0048b04║德山上堂：「問即有過，不問即乖。」有僧禮拜，
J25nB155_p0048b05║山便打，僧云：「某甲纔拜，為甚麼便打？」山曰：
J25nB155_p0048b06║「待汝開口，堪作什麼？」
J25nB155_p0048b07║一毛頭上禹門開，挾海金鱗戲水來；三級浪高
J25nB155_p0048b08║回首去，已知不是化龍才。
J25nB155_p0048b09║德山臨終告眾云：「捫空追嚮，勞汝心神；夢
J25nB155_p0048b10║覺元非，覺有何物？」言訖而化。
J25nB155_p0048b11║紙燈滅處眼睛開，爍破虛空絕點埃；焚鈔那時
J25nB155_p0048b12║遷化了，于今重復出頭來。
J25nB155_p0048b13║溈山水牯牛
J25nB155_p0048b14║道是僧兮又是牛，葛藤打動幾時休；一真實際
J25nB155_p0048b15║離名相，但向溈山問處詶。
J25nB155_p0048b16║溈山問僧：「汝會什麼？」僧云：「會卜。」山拈起拂
J25nB155_p0048b17║子云：「這箇六十四卦那卦收？」僧無對。山曰：
J25nB155_p0048b18║「適來大壯，今是明夷。」
J25nB155_p0048b19║這箇元來卦卦收，擲錢拈拂一根由；若非擲處
J25nB155_p0048b20║分爻象，縱是文王難起頭。
J25nB155_p0048b21║石頭示眾云：「恁麼也不得，不恁麼也不得，
J25nB155_p0048b22║恁麼不恁麼總不得。汝作麼生會？」
J25nB155_p0048b23║宗師手段出諸方，明白推人入鑊湯；皮肉一時
J25nB155_p0048b24║都脫落，秪留精骨奉爺娘。
J25nB155_p0048b25║睦州如喪考妣
J25nB155_p0048b26║睡去眉毛排八字，覺來八字擺眉毛；本來面目
J25nB155_p0048b27║恒如是，也著親須見一遭。
J25nB155_p0048c01║大覺住天寧，上堂云：「是法平等無有高下，
J25nB155_p0048c02║因甚麼晝明夜暗？若道得一句倜儻分明，
J25nB155_p0048c03║天寧拄杖子兩手分付。」
J25nB155_p0048c04║本來佛法無高下，晝夜何曾有暗明？一句明明
J25nB155_p0048c05║該萬象，莫言拄杖在天寧。
J25nB155_p0048c06║大覺上堂舉古德云：「真正辦道人，無費剪
J25nB155_p0048c07║爪之功。」天寧道：「真正辦道人，一覺到天明。」
J25nB155_p0048c08║拍禪床云：「相逢不下馬，各自奔前程。」
J25nB155_p0048c09║兩箇黃鸝鳴翠柳，一行白鷺上青天；窗含西嶺
J25nB155_p0048c10║千秋雪，門泊東湖萬里船。
J25nB155_p0048c11║興化酬寶價
J25nB155_p0048c12║君家日用無非寶，何特生端指襆頭；老衲眼中
J25nB155_p0048c13║難著屑，一聲誰敢價高酬？
J25nB155_p0048c14║興化打克賓
J25nB155_p0048c15║說箇說得是，打箇打不差。雖為師弟，兩箇作家，
J25nB155_p0048c16║只為要人徹底，不知捏目生華。
J25nB155_p0048c17║三聖云：「我逢人即出，出即不為人。」興化云：
J25nB155_p0048c18║「我逢人即不出，出即便為人。」
J25nB155_p0048c19║鴛鴦兩兩逞風飛，高不高兮低不低；縱是傾心
J25nB155_p0048c20║而吐膽，何如緘口惜毛衣！
J25nB155_p0048c21║靈雲見桃花
J25nB155_p0048c22║落花滿地人皆見，偏與靈雲作悟門；不是玄沙
J25nB155_p0048c23║親勘的，行人難免眼中塵。
J25nB155_p0048c24║香嚴上樹
J25nB155_p0048c25║樹裏藏身欲白拈，逞窮伎倆語喃喃；傍觀一拶
J25nB155_p0048c26║呵呵笑，做賊心虛難自瞞。
J25nB155_p0048c27║芭蕉拄杖子
J25nB155_p0049a01║這條楖栗沒親疏，與奪縱橫徹有無；拈出當陽
J25nB155_p0049a02║定今古，太平時到也曾多。
J25nB155_p0049a03║二僧參清涼，涼指簾，二僧同去捲簾。涼云：
J25nB155_p0049a04║「一得一失。」
J25nB155_p0049a05║鞭影纔彰便轉身，那期良馬未知音；翩翩共捲
J25nB155_p0049a06║堂前箔，同負清涼一指恩。
J25nB155_p0049a07║法眼轉則監寺青峰丙丁童子話
J25nB155_p0049a08║這句何曾有舊新？一番提起一番親；從來善話
J25nB155_p0049a09║能依泊，今日胡揮妙入神。
J25nB155_p0049a10║仰山住東平溈山送鏡因緣
J25nB155_p0049a11║潦倒溈山懶畫眉，東平提起便搽抷；眾皆擬照
J25nB155_p0049a12║即撲破，免得兒孫影內迷。
J25nB155_p0049a13║仰山負柴上山路，僧曰：「山上自有。」仰放下
J25nB155_p0049a14║柴攤開云：「是甚麼？」僧無語。仰曰：「我自要燒。」
J25nB155_p0049a15║收朿而去。
J25nB155_p0049a16║放下攤開明指與，我自要燒不瞞他；可憐不遇
J25nB155_p0049a17║知音者，狼藉旃檀作野柴。
J25nB155_p0049a18║洞山參興平禮非老朽
J25nB155_p0049a19║渠非老朽，不禮不受；威音那邊，毘盧頂後。把住
J25nB155_p0049a20║壺中日月長，觸著匣裏青龍吼。良醫叮囑病人，
J25nB155_p0049a21║服藥不如忌口。
J25nB155_p0049a22║僧問慶延：「蚯蚓斬為兩段，兩頭俱動，佛性
J25nB155_p0049a23║在那一頭？」延展兩手。洞山別云：「你問在那
J25nB155_p0049a24║一頭？」
J25nB155_p0049a25║蚓分兩段兩頭動，月印千江千處明；兩手展開
J25nB155_p0049a26║何所事？不知因甚問端生？
J25nB155_p0049a27║僧問浮石：「如何觀其音聲而得解脫？」石將
J25nB155_p0049b01║火箸打柴頭云：「還聞麼？」曰：「聞。」石曰：「誰不解
J25nB155_p0049b02║脫？」
J25nB155_p0049b03║二物相交發妙音，一聲入耳便通神；莫於聲裏
J25nB155_p0049b04║分緇素，眼處聞來始得真。
J25nB155_p0049b05║慈明李附馬二喝
J25nB155_p0049b06║山前山後水泠泠，流出溪來一樣清；謂是謂非
J25nB155_p0049b07║皆是水，野干師子自相爭。
J25nB155_p0049b08║黃龍三關
J25nB155_p0049b09║生緣佛手驢腳去，咄咄攀花踏著歸；一鏃三關
J25nB155_p0049b10║言外駿，石郎掉臂過須彌。
J25nB155_p0049b11║龍牙云：「此事如無手人行拳。」
J25nB155_p0049b12║一喻宛然明白了，十乘具足舉難呈；卻如暗內
J25nB155_p0049b13║人書字，字不成兮文已成。
J25nB155_p0049b14║天寧上堂舉五祖演云：「釋迦彌勒已是他
J25nB155_p0049b15║奴。且道：他是阿誰？」曰：「寧可截舌，不犯國諱。」
J25nB155_p0049b16║下座。
J25nB155_p0049b17║釋迦彌勒是他奴，更有何人髏得他？演祖要拈
J25nB155_p0049b18║拈不得，天寧欲轉轉糢糊。
J25nB155_p0049b19║黃龍選勝首座黃蘗住持
J25nB155_p0049b20║鍾樓念讚非干己，床腳種菜但憑他；猛虎從教
J25nB155_p0049b21║當路坐，住持黃蘗選無差。
J25nB155_p0049b22║徑山竹篦子
J25nB155_p0049b23║探竿在手任施為，那管人間是與非；總使這僧
J25nB155_p0049b24║能脫略，好生認取不饒伊。
J25nB155_p0049b25║《法華經》云：「大通智勝佛，十劫坐道場；佛法
J25nB155_p0049b26║不現前，不得成佛道。」
J25nB155_p0049b27║道場十劫坐經過，爭柰春光漏泄多；佛未成時
J25nB155_p0049c01║猶智勝，不知成後事如何？
J25nB155_p0049c02║魯論四句
J25nB155_p0049c03║仰之彌高，聳漢沖霄；無上頂相，佛祖難超。
J25nB155_p0049c04║鑽之彌堅，密密綿綿；甚深甚厚，無底無邊。
J25nB155_p0049c05║瞻之在前，參天地先；無名無相，千聖不傳。
J25nB155_p0049c06║忽焉在後，活潑希有；難畫難描，打箇觔斗。
J25nB155_p0049c07║偈頌
J25nB155_p0049c08║參禪三首
J25nB155_p0049c09║參禪不知要，奔馳言語道；衣底牟尼珠，紙上去
J25nB155_p0049c10║尋討。心地鬧喧喧，塵緣忙擾擾；終日打葛藤，生
J25nB155_p0049c11║死何時了？
J25nB155_p0049c12║參禪不即坐，工夫隨處做；運水與搬柴，供茶并
J25nB155_p0049c13║送果。黃梅嘗負舂，東山曾執磨；作用盡真機，頭
J25nB155_p0049c14║頭皆可悟。
J25nB155_p0049c15║參禪無妙訣，唯在信心徹；話頭舉頻頻，疑情怕
J25nB155_p0049c16║切切。頻舉愈頻疑，疑做一團鐵；鐵團忽然破，輥
J25nB155_p0049c17║出寒江月。
J25nB155_p0049c18║念佛三首
J25nB155_p0049c19║念佛要依教，彌陀莫外討；念念內回光，聲聲中
J25nB155_p0049c20║返照。十萬八千程，只在一心了；了得東土心，西
J25nB155_p0049c21║方即時到。
J25nB155_p0049c22║念佛須專一，綿綿又密密；一句阿彌陀，萬緣皆
J25nB155_p0049c23║頓息。閒忙不曾離，頃刻無間隙；怕作如是心，蓮
J25nB155_p0049c24║胎生有日。
J25nB155_p0049c25║念佛須見性，見性念即正；諸邪見不生，一念常
J25nB155_p0049c26║相應。聲聲佛念佛，念念鏡照鏡；佛鏡兩相融，方
J25nB155_p0049c27║聽彌陀令。
J25nB155_p0050a01║省身
J25nB155_p0050a02║秪為一箇身，百計思量到；生死渾不顧，便宜只
J25nB155_p0050a03║管要。苟得恣爾貪，天真都昧了；迷心著相人，忙
J25nB155_p0050a04║殺知多少？
J25nB155_p0050a05║心與身語
J25nB155_p0050a06║我有為爾有，爾無我本無；有無端在爾，生死干
J25nB155_p0050a07║涉吾？有爾有生死，爾無生死無；不是吾多爾，累
J25nB155_p0050a08║我處也多。
J25nB155_p0050a09║漫成二首
J25nB155_p0050a10║白雲愛我懶，我愛白雲閒；我懶不出戶，雲閒常
J25nB155_p0050a11║在山。懶非躲懶懶，閒不等閒閒；斯閒與斯懶，相
J25nB155_p0050a12║期出世間。
J25nB155_p0050a13║戲水蜻蜓舞，穿花蛺蝶飛；蜘蛛絲結網，螻蟻地
J25nB155_p0050a14║營居。白鷺沙邊立，黃鶯枝上啼；皆弘無上道，吾
J25nB155_p0050a15║不會何如？
J25nB155_p0050a16║山居四首
J25nB155_p0050a17║寒巖破衲草團瓢，寂滅身心樂有饒；芋火深煨
J25nB155_p0050a18║香透谷，茶煙輕颺篆沖霄。小池引水邀空月，鈍
J25nB155_p0050a19║钁開雲種荳苗；生意無多傳代遠，威音那畔到
J25nB155_p0050a20║今朝。
J25nB155_p0050a21║抱鈍深山一不諳，隨緣參得及時禪；寒來向火
J25nB155_p0050a22║饑來食，喜則歌吟倦則眠。自信了無心外法，從
J25nB155_p0050a23║他說有妙中玄；堂堂古路如弦直，何得崎嶇自
J25nB155_p0050a24║著瞞？
J25nB155_p0050a25║數椽矮屋著深林，妙意玄機不假尋；聲色千般
J25nB155_p0050a26║山境界，分明一片祖師心。泉披瀑布彈長舌，風
J25nB155_p0050a27║鼓松濤奏梵音；幽鳥也能諳此意，每來簾外和
J25nB155_p0050b01║玄吟。
J25nB155_p0050b02║禪跡幽潛寄嶺巔，埋頭自得此身安；破蒲團上
J25nB155_p0050b03║生涯活，漏草庵中法界寬。一指頭禪供日用，七
J25nB155_p0050b04║觔衫子禦冬寒；家私盡向諸方道，秪剩眉毛在
J25nB155_p0050b05║眼邊。
J25nB155_p0050b06║廛居三首
J25nB155_p0050b07║無心希聖不嫌凡，幻跡隨緣寄市間；一著分明
J25nB155_p0050b08║如杲日，數椽安息即精藍。無心於事動常寂，於
J25nB155_p0050b09║事無心忙亦閒；莫謂鬧中無隱者，從來城市有
J25nB155_p0050b10║青山。
J25nB155_p0050b11║居山無措買山錢，結箇茆茨亦偶然；守分住家
J25nB155_p0050b12║生意穩，倚門就市所需便。連家接巷俱玄路，鼓
J25nB155_p0050b13║吹絃歌悉指南；試問有誰如是會，好來同了化
J25nB155_p0050b14║城緣。
J25nB155_p0050b15║那事明明已決疑，罷參方外就廛居；不離當處
J25nB155_p0050b16║禪無間，常在其中靜有餘。言外同參玄士少，門
J25nB155_p0050b17║風冷落客來稀；寥寥終日簾垂地，獨對罏熏坐
J25nB155_p0050b18║夕暉。
J25nB155_p0050b19║省幻四首
J25nB155_p0050b20║鳥飛兔走促炎涼，迅速流光真可傷；萬事空花
J25nB155_p0050b21║無一實，百年春夢幾多長。四緣假合浮漚聚，眾
J25nB155_p0050b22║象排成傀儡場；今古一棚燈下戲，諸人何事不
J25nB155_p0050b23║思量？
J25nB155_p0050b24║勞生擾擾不思惟，幻化之中豈久居；那箇不懷
J25nB155_p0050b25║千載計，阿誰滿得百年期？奔趨利欲忙如鑽，不
J25nB155_p0050b26║覺流光去若飛；口內忽無三寸氣，塚頭添得一
J25nB155_p0050b27║堆泥。
J25nB155_p0050c01║剎那生滅定期難，白日明明是夢間；倏忽年華
J25nB155_p0050c02║如電拂，虛浮世態若蓬翻。人當得意須知退，鳥
J25nB155_p0050c03║倦飛時尚覺還；欲返故鄉須早計，勸君莫待鬢
J25nB155_p0050c04║毛斑。
J25nB155_p0050c05║人生何事不歸山？斷送身心醉夢間；念念自憐
J25nB155_p0050c06║真見昧，時時徒把幻緣攀。一朝錯認鏡中影，百
J25nB155_p0050c07║計難偷忙裏閒；可惜妙明心本佛，隨流逐浪竟
J25nB155_p0050c08║忘還。
J25nB155_p0050c09║寄同門三首
J25nB155_p0050c10║欲悟真機覿體參，揚眉瞬目辯來源；印心摩頂
J25nB155_p0050c11║由師肯，徹骨窮源得自甘。諸見盡時開正眼，覓
J25nB155_p0050c12║心無處是真傳；本無一物曹溪旨，千古宗風播
J25nB155_p0050c13║嶺南。
J25nB155_p0050c14║禪心非放亦非收，日用居常順應酬；隨處住來
J25nB155_p0050c15║無所住，任緣流去不隨流。無為不作頑空伴，有
J25nB155_p0050c16║法終非執法儔；自有一條玄活路，古今千聖悉
J25nB155_p0050c17║同遊。
J25nB155_p0050c18║了修了證復還源，物物彌陀事事禪；不動法身
J25nB155_p0050c19║周百億，慧光常寂照無邊。堆堆塵裏堆堆佛，片
J25nB155_p0050c20║片雲中片片天；法界純真唯一實，毫釐希冀自
J25nB155_p0050c21║欺瞞。
J25nB155_p0050c22║行腳
J25nB155_p0050c23║一條竹杖半邊瓢，那管山高與水遙；隨處生涯
J25nB155_p0050c24║瓢內做，諸方佛法杖頭挑。西來祖意和身轉，本
J25nB155_p0050c25║地風光信步饒；百億須彌參訪遍，腳跟不動半
J25nB155_p0050c26║纖毫。
J25nB155_p0050c27║歲盡
J25nB155_p0051a01║閒看夢中諸傀儡，打點賀年忙似蟻；幻事千般
J25nB155_p0051a02║要整齊，正經一節誰提起？年來年去是尋常，何
J25nB155_p0051a03║舊何新著甚鬼？漚華影裏競奔趨，紛紛盡把天
J25nB155_p0051a04║機昧。
J25nB155_p0051a05║示禪人二首
J25nB155_p0051a06║禪非枯木守寒灰，死坐何曾悟活機？上古宗門
J25nB155_p0051a07║尊棒喝，須知擊石火星飛。
J25nB155_p0051a08║擬學西來佛祖禪，宗門言句著深參；達摩不識
J25nB155_p0051a09║親知的，佛法方能得現前。
J25nB155_p0051a10║法鼓
J25nB155_p0051a11║周遮嚴密不通風，包褁虛空在箇中；生急面皮
J25nB155_p0051a12║誰敢觸？禾山解打振玄宗。
J25nB155_p0051a13║草鞋
J25nB155_p0051a14║曾陪禪客走東西，行遍乾坤步步隨；踏斷聖凡
J25nB155_p0051a15║差別路，這回方始不沾泥。
J25nB155_p0051a16║鋸木
J25nB155_p0051a17║拽去推來妙意同，作家相見密施功；通身手眼
J25nB155_p0051a18║能回互，盡在當陽一線中。
J25nB155_p0051a19║蛙鼓
J25nB155_p0051a20║夜半雲收月吐輝，池塘蛙鼓嚮如雷；子韶去後
J25nB155_p0051a21║知音少，打破虛空那箇知？
J25nB155_p0051a22║即事二首
J25nB155_p0051a23║環山碧澗流明月，遶屋疏林挂白雲；禪客若將
J25nB155_p0051a24║秋景會，等閑埋沒祖師心。
J25nB155_p0051a25║千林搖落天機露，萬象收回色界空；獨坐蘆花
J25nB155_p0051a26║深處望，三三兩兩釣魚翁。
J25nB155_p0051a27║贈禪人太虛
J25nB155_p0051b01║太虛度量周沙界，豈肯名山秀水埋？三世佛心
J25nB155_p0051b02║包不住，一條拄杖出雲來。
J25nB155_p0051b03║雜詠
J25nB155_p0051b04║指性歌二首
J25nB155_p0051b05║性超類，無物並，當空獨耀無臺鏡，塵緣堆裏露
J25nB155_p0051b06║堂堂，萬象之中孤迥迥。也非凡，也非聖，當體如
J25nB155_p0051b07║如絕修證道。人到此，細推詳，莫把識神來錯認。
J25nB155_p0051b08║性非性，佛非佛，說是一物眼中屑，千賢萬聖不
J25nB155_p0051b09║能言，江月松風熾然說。參須透，悟須徹，要與虛
J25nB155_p0051b10║空著箇橛木。人拍手，笑歸來，烹煆紅爐千點雪。
J25nB155_p0051b11║關中四威儀
J25nB155_p0051b12║關中行，不涉外途程，團團腔子內，無事漫騰騰，
J25nB155_p0051b13║纔縱步，踏倒法王城。
J25nB155_p0051b14║關中住，寥寥遠塵世，悄然無客來，寂默忘賓主，
J25nB155_p0051b15║沒生涯，不知那一事？
J25nB155_p0051b16║關中坐，那記蒲團破，一箇不惺惺，萬事何曾顧？
J25nB155_p0051b17║瞌睡來，滾入破爐陏。
J25nB155_p0051b18║關中臥，枕子曲肱做，夢去任逍遙，不孰陰界墮，
J25nB155_p0051b19║反側間，誰云是這箇？
J25nB155_p0051b20║山中四威儀
J25nB155_p0051b21║山中行，松風襯步輕，草鞋寬，難得上崚嶒。
J25nB155_p0051b22║山中住，藜杖惺惺拄，沒工夫，叉手當胸處。
J25nB155_p0051b23║山中坐，兀兀如泥塑，絕思量，不學泰首座。
J25nB155_p0051b24║山中臥，日月床頭過，白雲堆，何曾埋沒我？
J25nB155_p0051b25║十二時歌
J25nB155_p0051b26║夜半子，萬機止，睡如死而非是死，老鼠床頭叫
J25nB155_p0051b27║一聲，赤膊條條跳出耳。
J25nB155_p0051c01║子末丑，睡未久，昏魔不散聲胡吼，雞啼穿耳忽
J25nB155_p0051c02║翻身，摸著枕子不是手。
J25nB155_p0051c03║曉來寅，曙色分，一聲春鳥催起身，穿了衣裳著
J25nB155_p0051c04║鞋襪，佛手驢腳何疏親？
J25nB155_p0051c05║日出卯，浴面了，摸著鼻孔無分曉；喫粥了，來洗
J25nB155_p0051c06║缽盂，工夫做得正恰好。
J25nB155_p0051c07║食時辰，饑火侵，滿腹嘈嘈轉法輪，風遍雲堂一
J25nB155_p0051c08║聲板，腳頭踢出無邊身。
J25nB155_p0051c09║飯後已，無賓主，亂攛經行不彼此，山童滿托幾
J25nB155_p0051c10║盃茶，信手拈來只這是。
J25nB155_p0051c11║日直午，光滿戶，歷歷分明有甚麼？只此令人昧
J25nB155_p0051c12║不得，倚墻靠壁誰能躲？
J25nB155_p0051c13║午末未，要瞌睡，鼻引燈心打箇啑，合堂大眾盡
J25nB155_p0051c14║驚疑，莫謂此中有別意。
J25nB155_p0051c15║日晡申，漫沉吟，那事誰能薦得親？饒君轉得番
J25nB155_p0051c16║身句，何似床頭鼠盜金？
J25nB155_p0051c17║酉時沒，天漸黑，衣底摩尼光逾白，琉璃影出兩
J25nB155_p0051c18║頭蛇，這段清機人不識。
J25nB155_p0051c19║黃昏戌，黑如漆，腳跟點地方休息，點燈不用照
J25nB155_p0051c20║如何，只是舊時黃十七。
J25nB155_p0051c21║亥人定，人皆靜，倔彊牛兒穿鼻竟，暗頭打入葛
J25nB155_p0051c22║藤窠，天曉歸來孤迥迥。
J25nB155_p0051c23║退步歌三首
J25nB155_p0051c24║人到中年去後光陰少，如淺水魚漸漸乾來了；
J25nB155_p0051c25║趁辦行資莫待臨頭懊，浮世無常退步回頭好。
J25nB155_p0051c26║地獄天堂輪轉隨業報，禍福無門善惡由心造；
J25nB155_p0051c27║六道忙忙一性都迷了，苦海無邊退步回頭好。
J25nB155_p0052a01║老衲家風沒一些花巧，喫飯口開禮佛全身倒；
J25nB155_p0052a02║那事難言纔見人便笑，問我修行退步回頭好。
J25nB155_p0052a03║贈見梅上人
J25nB155_p0052a04║見梅見處奇特，舉似人，信不及，花邊捉得眼睛
J25nB155_p0052a05║歸，卻是衲僧巴鼻。密藏處大地全彰，拈出時不
J25nB155_p0052a06║露蹤跡，十聖窺無縫罅，三賢討無消息。靈雲未
J25nB155_p0052a07║徹非儔，玄沙無處點責，曾被天池密印來，象王
J25nB155_p0052a08║不入金獅窟。
J25nB155_p0052a09║示禪者居山
J25nB155_p0052a10║會得西來祖意，一切世緣屏去；身如有氣死人，
J25nB155_p0052a11║心似無情木塊。日餐淡飯黃虀，寄跡水邊林際；
J25nB155_p0052a12║從教夏熱秋涼，那管春來冬去。獃獃似訥如愚，
J25nB155_p0052a13║默默養成法器；時節因緣忽到來，春發少林香
J25nB155_p0052a14║動地。
J25nB155_p0052a15║除夜
J25nB155_p0052a16║貧道人，無積蓄，過年人事難隨俗；但燒香，與點
J25nB155_p0052a17║燭，不燔柴兮不爆竹。燒鍋湯，洗箇浴，秉盆火來
J25nB155_p0052a18║烘被褥，世間錢財不浪費，庵中受用儘知足。齁
J25nB155_p0052a19║齁一覺到天明，兩眼豁開春滿屋。
J25nB155_p0052a20║船子和尚讚
J25nB155_p0052a21║家園喪盡路頭絕，掩口難言㘞地瞥，著錐無地
J25nB155_p0052a22║下漁船，棹破華亭江底月，釣得夾山頂上魚，腥
J25nB155_p0052a23║風萬古播不輟。
J25nB155_p0052a24║古杭王半顛讚
J25nB155_p0052a25║天台打失一漢，古杭湧出半顛；會得死中活句，
J25nB155_p0052a26║卻來鬧裏參禪。放下四楞塌地，挑起拄杖遼天；
J25nB155_p0052a27║走漏劫前消息，傾翻大事因緣。東撒西拋狼藉，
J25nB155_p0052b01║不惜爺娘本錢；笑舞虛空哮吼，惹得群兒推牽。
J25nB155_p0052b02║滿口珍珠美玉，卻成瓦礫胡言。咄！劫稍雪調知
J25nB155_p0052b03║音少，收取眉毛度晚年。
J25nB155_p0052b04║
J25nB155_p0052b05║
J25nB155_p0052b06║
J25nB155_p0052b07║
J25nB155_p0052b08║
J25nB155_p0052b09║無趣老人語錄（終）
J25nB155_p0052b10║
J25nB155_p0052b11║
J25nB155_p0052b12║
J25nB155_p0052b13║
J25nB155_p0052b14║
J25nB155_p0052b15║
J25nB155_p0052b16║
J25nB155_p0052b17║
J25nB155_p0052b18║
J25nB155_p0052b19║
J25nB155_p0052b20║
J25nB155_p0052b21║
J25nB155_p0052b22║
J25nB155_p0052b23║
J25nB155_p0052b24║
J25nB155_p0052b25║
J25nB155_p0052b26║
J25nB155_p0052b27║
J25nB155_p0052c01║無趣老人行狀
J25nB155_p0052c02║師諱如空，號無趣，嘉禾秀水人，俗姓施。未出家
J25nB155_p0052c03║時，號靜齋，娶生一子一女。性仁慈，留心內典，志
J25nB155_p0052c04║慕祖道，同友濟法舟參訪八年，復歸家刻志參
J25nB155_p0052c05║究。適野翁曉禪師寓東塔寺虎丘隆禪師之（十四）
J25nB155_p0052c06║世孫，寶芳進之▆子，師往謁，每呈見解盡被掃
J25nB155_p0052c07║闢，昔日所負至此索然。一日野翁謂師曰：「我有
J25nB155_p0052c08║一言要與爾說。」師曰：「請教。」野翁但笑而不語。又
J25nB155_p0052c09║問，又笑。師始具師資，禮懇求之，翁不得已乃曰：
J25nB155_p0052c10║「達磨西來直指人心，見性成佛唯在直下體取；
J25nB155_p0052c11║子若信得及，可放下萬緣，參箇一歸何處。」師于
J25nB155_p0052c12║是勇猛三載，聞雞鳴有省，往扣決擇，遂蒙翁印
J25nB155_p0052c13║可，由是閉關，頂戴觀音，日夕趺坐。久而啟關，翁
J25nB155_p0052c14║遂付衣缽并法偈曰：「非法非非法，非性非非性；
J25nB155_p0052c15║非心非非心，付汝心法竟。」復記之曰：「汝有二子，
J25nB155_p0052c16║一青一緇。」師剃染後，檀信　　　請居敬畏庵
J25nB155_p0052c17║為法檀度。萬曆己卯仲冬，付法于弟子性沖訖，
J25nB155_p0052c18║且謂曰：「來歲中秋五六之間，吾欲行，子宜來。」次
J25nB155_p0052c19║年庚辰八月六日，沖以前命而至，師示微恙，說
J25nB155_p0052c20║偈而逝。師生于弘治辛亥年十月十八日，世壽
J25nB155_p0052c21║九十，臘　十。　入滅偈曰：「生來死去空華，死去
J25nB155_p0052c22║生來一夢；皮囊付與丙丁公，白骨斷橋隨眾。呵
J25nB155_p0052c23║呵！明月清風吟弄。」
J25nB155_p0052c24║徒性虛稽首述