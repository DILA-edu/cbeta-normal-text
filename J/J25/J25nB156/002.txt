J25nB156_p0060a01║無幻禪師語錄卷下
J25nB156_p0060a02║門人　　　編集
J25nB156_p0060a03║偈頌
J25nB156_p0060a04║集無趣和尚語偈偶成三首
J25nB156_p0060a05║法偈不多句，言言是指南，掀開須自看，不被筆
J25nB156_p0060a06║頭瞞。畫畫無長短，行行非正偏，恁麼猶未薦，何
J25nB156_p0060a07║處問西傳。
J25nB156_p0060a08║逐物非良輩，循言豈丈夫，無思同木石，有念悉
J25nB156_p0060a09║狐魔。擬議三千里，承當八萬途，如何為諦當，貓
J25nB156_p0060a10║子問狸奴。
J25nB156_p0060a11║元自平常理，施勞早自欺，即今非是悟，往日不
J25nB156_p0060a12║曾迷。所作皆如幻，安然本若愚，同參相訊問，直
J25nB156_p0060a13║下一聲噓。
J25nB156_p0060a14║參禪偈十一首
J25nB156_p0060a15║參禪須猛烈，一切莫交涉，擬涉一絲毫，萬生參
J25nB156_p0060a16║不徹。禪是眼中珠，如何著得屑？何用別尋頭，秤
J25nB156_p0060a17║鎚元是鐵。
J25nB156_p0060a18║參禪不等閒，推倒人我山，敲出虛空髓，揮開佛
J25nB156_p0060a19║祖關。追迴千古夢，放下是非擔，獨步千峰外，十
J25nB156_p0060a20║方彈指間。
J25nB156_p0060a21║參禪須切己，不可從外覓，打水求杖痕，捫空尋
J25nB156_p0060a22║鳥跡。要徹祖師機，頓超心意識，毘耶惟默然，少
J25nB156_p0060a23║林秪面壁。
J25nB156_p0060a24║參禪不徒參，念念入虛玄，對境心無住，當機體
J25nB156_p0060a25║自圓。真如何得失，本覺絕中邊，皓月無私照，千
J25nB156_p0060a26║江空湛然。
J25nB156_p0060a27║入道方便門，參禪最第一，靜極已忘形，忘形心
J25nB156_p0060b01║湛寂。湛寂合太虛，太虛無一物，無物即本來，千
J25nB156_p0060b02║聖從茲出。
J25nB156_p0060b03║參禪須出類，玄機無伴侶，瞬目越三乘，揚眉超
J25nB156_p0060b04║十地。喝散蝦蟆群，奔逃窠臼隊，傾盡野狐涎，直
J25nB156_p0060b05║取少林髓。
J25nB156_p0060b06║參禪無後前，三際一時圓，踏著今時地，融通劫
J25nB156_p0060b07║外天。一毛吞萬像，大海出微涓，參到無參處，回
J25nB156_p0060b08║頭圓更圓。
J25nB156_p0060b09║參禪秪恁麼，恁麼已成多，一塵纔著鏡，萬像悉
J25nB156_p0060b10║糊糢。風靜千江寂，雲空片月孤，語言前一著，仔
J25nB156_p0060b11║細用工夫。
J25nB156_p0060b12║參禪非守中，隨處悟心宗，蛙鬧池塘月，蟬吟樹
J25nB156_p0060b13║裏風。水流魚躍浪，花謝蝶翻空，覿體無餘物，何
J25nB156_p0060b14║須執坐功。
J25nB156_p0060b15║參禪絕三思，直捷了言辭，實理非修證，真心無
J25nB156_p0060b16║受持。泥牛哮吼去，石女點頭時，空劫前來事，行
J25nB156_p0060b17║人知未知。
J25nB156_p0060b18║參禪活潑參，不可死測度，大藏半字無，毘耶一
J25nB156_p0060b19║絡索。圓相弄泥團，捲簾成大錯，憶昔老瑞庵，面
J25nB156_p0060b20║皮不知落。
J25nB156_p0060b21║示禪人六首
J25nB156_p0060b22║吾宗如湛海，微動即平沉，纔起修行念，牽歸知
J25nB156_p0060b23║見林。技窮方得本，礦盡始知金，不立超玄志，終
J25nB156_p0060b24║須落古今。
J25nB156_p0060b25║心閒無靜鬧，何必入林丘，猒動非真行，忘緣是
J25nB156_p0060b26║正修。解空寧住寂，涉境不隨流，既達空王旨，冤
J25nB156_p0060b27║家也聚頭。
J25nB156_p0060c01║菩提非取捨，何用歷多辛，識妄元非妄，尋真已
J25nB156_p0060c02║失真。日晡剛道夜，臘盡便知春，時節因緣到，何
J25nB156_p0060c03║曾昧本人。
J25nB156_p0060c04║曠劫循文字，都緣錯用心，為渠迷漏習，特地訪
J25nB156_p0060c05║知音。理性無高下，機權有淺深，言前如未薦，七
J25nB156_p0060c06║處轉難尋。
J25nB156_p0060c07║古德思修日，平時亦送迎，秪緣常自覺，所以不
J25nB156_p0060c08║隨情。道體怕空寂，人心屢變更，一從聞見盡，觸
J25nB156_p0060c09║處自分明。
J25nB156_p0060c10║直捷車溪路，逶迤更不迷，若將心向背，又見跡
J25nB156_p0060c11║東西。須信力非力，無嫌齊不齊，腳頭如未穩，動
J25nB156_p0060c12║步便沾泥。
J25nB156_p0060c13║山樓寄幻
J25nB156_p0060c14║疏慵難順世，徙跡憩雲邊，實際元無地，浮居聊
J25nB156_p0060c15║借天。棲心空界上，縱目遠山巔，聞見絕朝市，憑
J25nB156_p0060c16║虛了幻緣。
J25nB156_p0060c17║登烏瞻山
J25nB156_p0060c18║曲徑通玄路，樓臺迥碧空，霞氛籠石壁，秋色下
J25nB156_p0060c19║梧桐。鶴唳階前月，猿啼澗底風，長歌人不見，深
J25nB156_p0060c20║院白雲封。
J25nB156_p0060c21║辭招遊石湖
J25nB156_p0060c22║我懶不出戶，人來招勝遊，因思摩竭令，何事石
J25nB156_p0060c23║湖舟。月吐半簷白，梧飄滿地秋，閒情誰委悉，應
J25nB156_p0060c24║是我同流。
J25nB156_p0060c25║徑山回至圓明禪院關居二首
J25nB156_p0060c26║歲暮下空碧，來棲湖上關，八風門外撼，一竅箇
J25nB156_p0060c27║中圓。白日誰為伴，黃昏我獨眠，通宵今古意，都
J25nB156_p0061a01║在寂寥間。
J25nB156_p0061a02║莫謂居關逸，終朝不自閒，燈挑無燄火，香爇息
J25nB156_p0061a03║心丹。禪坐未生體，經看無字函，盡形如此去，誰
J25nB156_p0061a04║論釋和玄。
J25nB156_p0061a05║霅溪道中
J25nB156_p0061a06║我欲尋湖勝，乘閒渡霅溪，水平天上下，山險路
J25nB156_p0061a07║高低；郭近煙連陌，莎長綠遍堤，呼童問行徑，指
J25nB156_p0061a08║我石橋西。
J25nB156_p0061a09║詶西歸子
J25nB156_p0061a10║塵剎如來境，因何獨樂西，蘊空真樂土，心淨古
J25nB156_p0061a11║阿彌；忍辱頻伽鳥，柔和寶樹枝，脫然憎愛盡，蓮
J25nB156_p0061a12║蘊七珍池。
J25nB156_p0061a13║嘆皮袋子
J25nB156_p0061a14║檢點這皮囊，有甚堅牢計，足無半點根，喉有三
J25nB156_p0061a15║分氣；呼吸如不來，榮枯一時棄，舉世盡難逃，幾
J25nB156_p0061a16║人知是戲。
J25nB156_p0061a17║訪靜源禪友於金山
J25nB156_p0061a18║自適居之逸，無能更遠遊，因思舊相識，特入古
J25nB156_p0061a19║林丘。山靄時還合，泉聲夜不收，靜來源既徹，方
J25nB156_p0061a20║可渡中流。
J25nB156_p0061a21║入信七首
J25nB156_p0061a22║住世休忘出世因，進修須是契天真，多生昧卻
J25nB156_p0061a23║靈明主，歷劫甘為懵懂人。萬聖不談心外法，千
J25nB156_p0061a24║經皆演性中文，男兒具有衝天志，肯住權乘漸
J25nB156_p0061a25║海濱。
J25nB156_p0061a26║禪宗一著非容易，務要當機究的真，或不現生
J25nB156_p0061a27║而徹証，定應來世逐風塵。將參佛祖未來事，貴
J25nB156_p0061b01║在從空放下心，我亦罔諳先聖旨，曷曾自肯謾
J25nB156_p0061b02║因循。
J25nB156_p0061b03║大聖真規日可觀，不遵古典籍何般，狂心未息
J25nB156_p0061b04║今須息，世事應寬就放寬。眼底紛紛奔渴鹿，天
J25nB156_p0061b05║邊急急走飛凡，吾曹有志同參者，尚爾臨機亦
J25nB156_p0061b06║被瞞。
J25nB156_p0061b07║真修畢竟宗圓頓，小果權乘未足奇，藥不瞑眩
J25nB156_p0061b08║痾莫瘥，心非穎悟習難祛。儒云盡性方臻極，道
J25nB156_p0061b09║曰修心可作基，祖佛代傳非外術，不應諱疾忌
J25nB156_p0061b10║良醫。
J25nB156_p0061b11║修行先要識心王，弗識徒勞萬劫忙，若以一知
J25nB156_p0061b12║為了當，不循法執便成狂。從前佛祖皆良範，續
J25nB156_p0061b13║後兒孫可度量，寄語同參須仔細，莫教錯認女
J25nB156_p0061b14║為郎。
J25nB156_p0061b15║參禪端為出囂塵，豈類尋常事等倫，呼吸順情
J25nB156_p0061b16║迷本領，剎那忘照失元神。竿頭進步重加益，撒
J25nB156_p0061b17║手懸崖亦未真，此度出頭須諦當，那堪烏暗謾
J25nB156_p0061b18║因循。
J25nB156_p0061b19║大道明明似掌平，何須委曲復勞形，三千律法
J25nB156_p0061b20║取心術，十二雄文卻妄箴。但莫縱情思善惡，亦
J25nB156_p0061b21║非忘念昧靈明，去來今相渾無剩，覿體全彰不
J25nB156_p0061b22║用尋。
J25nB156_p0061b23║山居十首
J25nB156_p0061b24║健則經行懶則眠，世間何物不相便，年年為客
J25nB156_p0061b25║路常險，日日看山心自閒。事理極知須俊傑，安
J25nB156_p0061b26║危未識總顢頇，當機不解離言說，空向雲林學
J25nB156_p0061b27║指南。
J25nB156_p0061c01║貧無一物是吾家，日用般般豈足誇，五六百竿
J25nB156_p0061c02║鄰舍竹，兩三四樹過墻花。雲山萬疊支晨供，瀑
J25nB156_p0061c03║布千尋瀉午茶，好景自然天設就，不須辛苦強
J25nB156_p0061c04║安排。
J25nB156_p0061c05║聞說煙霞有樂情，僕夫心渴入柴扃，但知棄世
J25nB156_p0061c06║便安穩，豈識當機要眼明。蔬食也諳延歲月，敝
J25nB156_p0061c07║廬還解暢平生，一朝未剖韶陽句，深負岩居與
J25nB156_p0061c08║谷耕。
J25nB156_p0061c09║觸處逢渠莫聚頭，正堪頤養在林丘，多生業惑
J25nB156_p0061c10║須先盡，曠劫無明趁早修。若把技能為實學，終
J25nB156_p0061c11║成管見作時流，如同入國朝明主，擬到潼關即
J25nB156_p0061c12║便休。
J25nB156_p0061c13║英靈衲子異尋常，坐究行參在撥忙，覷破身心
J25nB156_p0061c14║如電露，嚴持戒律若冰霜。濃齋疊案慵趨席，好
J25nB156_p0061c15║友呼渠不下床，颺卻萬般家裡看，但除自己別
J25nB156_p0061c16║為狂。
J25nB156_p0061c17║搜窮三藏元非字，為甚因循不究心，有漏界中
J25nB156_p0061c18║橫著腳，無為堂裡少知音。升沉六道安閒少，繫
J25nB156_p0061c19║屬三途利害深，告報諸方玄學者，蒸砂無飯不
J25nB156_p0061c20║須尋。
J25nB156_p0061c21║行非實德道非深，煞有人來問祖燈，一衲蒙頭
J25nB156_p0061c22║貧似洗，通身徹骨冷如冰。自無半句閒枝葉，懶
J25nB156_p0061c23║打諸家舊葛藤，傳與諸方龍象輩，多年學得百
J25nB156_p0061c24║無能。
J25nB156_p0061c25║老去風霜入骨寒，此身當與死相看，心因直捷
J25nB156_p0061c26║難迂曲，性本靈明不著瞞。趨座懶陪皆故紙，出
J25nB156_p0061c27║門遙望盡驚湍，年來得箇安閒法，忘卻諸方五
J25nB156_p0062a01║味禪。
J25nB156_p0062a02║吾生百拙交疏遠，門徑雖通絕送迎，經蠹昨開
J25nB156_p0062a03║函有跡，病甦今與藥無情。生虀可托充饑餒，舊
J25nB156_p0062a04║習應宜速改更，分定不須重計較，勞形役慮又
J25nB156_p0062a05║生心。
J25nB156_p0062a06║世遠雲深視聽奇，了明方始絕狐疑，常聞澗底
J25nB156_p0062a07║泥牛吼，每見山頭躍鯉魚。鴉噪鹿鳴皆活句，蘿
J25nB156_p0062a08║墻蔓壁盡新題，無情有性咸平等，說法何曾有
J25nB156_p0062a09║間離。
J25nB156_p0062a10║雪中即事二首
J25nB156_p0062a11║放去拈來有甚麼，分明大地絕纖瑕，青山點出
J25nB156_p0062a12║天然境，茅屋粧來物外家。竹几無燈還待月，瓦
J25nB156_p0062a13║缾有水不簪花，箇中會得真消息，眼裡平空又
J25nB156_p0062a14║著沙。
J25nB156_p0062a15║詠雪看梅不意中，溪山常與我相同，明時意得
J25nB156_p0062a16║依前暗，塞處情忘始見空。經濕推窗憑几曬，衣
J25nB156_p0062a17║寒移座就爐烘，觀君體覓西來事，動止隨宜自
J25nB156_p0062a18║合宗。
J25nB156_p0062a19║述懷
J25nB156_p0062a20║潦倒疏慵貧病漢，水邊林下了浮生，力微難作
J25nB156_p0062a21║有為事，眼鈍慣看無字經。不著相禪隨處坐，離
J25nB156_p0062a22║文字句及時賡，箇中非是從人辯，但有虛空是
J25nB156_p0062a23║證明。
J25nB156_p0062a24║荅沖玄計居士
J25nB156_p0062a25║決意逃禪志不群，此心端的遠塵氛，莫隨有相
J25nB156_p0062a26║光中轉，但向無言句外聞。夜後啟窗陪皓月，朝
J25nB156_p0062a27║來移榻掃殘雲，非非是是從他去，日對煙爐柏
J25nB156_p0062b01║子熏。
J25nB156_p0062b02║詠時弊三首
J25nB156_p0062b03║古德思修便退藏，今時渾不辯迍臧，調心未得
J25nB156_p0062b04║歸真朴，應世還同在色莊。僅向口頭談般若，曷
J25nB156_p0062b05║曾衣底鍊金剛，相逢盡道參禪好，那箇蒲團肯
J25nB156_p0062b06║坐忘。
J25nB156_p0062b07║像季寥寥無正信，圓機直示尟承當，多將權化
J25nB156_p0062b08║門為實，卻把祖師心盡忘。孰解活機開法眼，惟
J25nB156_p0062b09║遵死句守枯椿，不由古道尋方便，捨父迷頭徒
J25nB156_p0062b10║自狂。
J25nB156_p0062b11║平時總說心為主，一事相關主便忘，大抵物從
J25nB156_p0062b12║心即正，多應心逐物成狂。空居未盡窮空理，識
J25nB156_p0062b13║處難逃漏識忙，我輩又甘為事末，不知誰做出
J25nB156_p0062b14║頭郎。
J25nB156_p0062b15║省身三首
J25nB156_p0062b16║四緣假合浮漚體，六識調和幻化身，畢竟有渠
J25nB156_p0062b17║成我愛，定非無相別生嗔。因貪五欲投交報，為
J25nB156_p0062b18║染情塵結死生，老去不諳知止計，驢年方得出
J25nB156_p0062b19║沉淪。
J25nB156_p0062b20║此身危脆同漚泡，攝養殊方總不堅，錦褁玉餐
J25nB156_p0062b21║猶未淨，調精運氣亦難全。通身莫禦蟲疣疾，九
J25nB156_p0062b22║孔常流濁穢泉，如是這軀何所實，更於痴想望
J25nB156_p0062b23║長年。。
J25nB156_p0062b24║波波挈挈甚來由，信類蜉蝣不久留，三寸氣存
J25nB156_p0062b25║機未息，四因緣謝業難酬。無根壽命同萍跡，有
J25nB156_p0062b26║限光陰若電流，身世大都俱放下，三根椽下且
J25nB156_p0062b27║埋頭。
J25nB156_p0062c01║物外偶成六首
J25nB156_p0062c02║真寂自能含萬化，染心應不契斯宗，了然得旨
J25nB156_p0062c03║虛空外，廓爾無心罔象中。簷溜滴聲何是水，竿
J25nB156_p0062c04║幡流影定非風，未諳即境惟心者，到底將西喚
J25nB156_p0062c05║作東。
J25nB156_p0062c06║法非頓漸與偏圓，祖意西來亦是權，了卻目前
J25nB156_p0062c07║無一物，始知教外有單傳。洞山五位悟非悟，臨
J25nB156_p0062c08║濟三玄然未然，剝盡許多閒骨董，威音誰定劫
J25nB156_p0062c09║初前。
J25nB156_p0062c10║此事明明不屬他，無端捏目起狂華，炷香脫去
J25nB156_p0062c11║心猶妄，點墨封回見已差。徹骨快須挨白刃，故
J25nB156_p0062c12║鄉元不在三車，未能迸斷欄空索，拄杖千峰莫
J25nB156_p0062c13║厭賒。
J25nB156_p0062c14║昇沉出沒非他物，動靜施為總在心，迷去實花
J25nB156_p0062c15║難結果，悟來黃葉易成金。迦文謾說三周喻，慶
J25nB156_p0062c16║喜徒勞七處尋，碧眼丈夫宜自看，莫教錯認定
J25nB156_p0062c17║盤針。
J25nB156_p0062c18║至理從來絕妄真，工夫奚得論疏親，弘宗必藉
J25nB156_p0062c19║超玄種，樹法還須過量人。不識月輪徒望指，未
J25nB156_p0062c20║忘言路漫揚塵，幾多逐色隨香者，錯認青黃作
J25nB156_p0062c21║曉春。
J25nB156_p0062c22║道非跨虎與降龍，貴在空空空不空，鶴唳鶯啼
J25nB156_p0062c23║須辯的，蘆花月色漫雷同。即心是佛成見戲，指
J25nB156_p0062c24║石為金亦妄通，除卻白拈提掇外，誰能鼓舞少
J25nB156_p0062c25║林風。
J25nB156_p0062c26║遊山七首
J25nB156_p0062c27║幾年塵底臥樊籠，此日排雲上碧峰，踵頂已知
J25nB156_p0063a01║天地小，懸崖不覺我人空。盤彎曲徑玄岐活，疊
J25nB156_p0063a02║杳層臺法界重，平地揭開天上眼，萬方都在一
J25nB156_p0063a03║觀中。
J25nB156_p0063a04║晴風暖日漫山行，拄杖橫擔百獸驚，透頂到峰
J25nB156_p0063a05║雙舄健，磨灣轉角一身輕。煙霞罅裡攀蘿去，風
J25nB156_p0063a06║月巔頭不憩程，直入萬千重上望，青山猶在白
J25nB156_p0063a07║雲層。
J25nB156_p0063a08║拔地參天骨有靈，迥然突出太初形，懸崖瀑布
J25nB156_p0063a09║翻空白，列石層巒過眼青。最大極尊無我相，通
J25nB156_p0063a10║玄徹頂可人情，咸含眾類多生化，萬古乾坤得
J25nB156_p0063a11║重名。
J25nB156_p0063a12║疊疊重重不盡山，人生能得幾躋攀，回頭塵世
J25nB156_p0063a13║迢迢遠，屬目晴雲片片閒。萬仞崖巔無俗客，孤
J25nB156_p0063a14║峰頂上有禪關，道人幻寄煙霞裡，不放浮名落
J25nB156_p0063a15║世間。
J25nB156_p0063a16║跏趺盤結半山中，一念忘來萬境空，不向此間
J25nB156_p0063a17║尋落處，更宜何地覓心宗。樹頭幽鳥啼新句，谷
J25nB156_p0063a18║口閒花笑古風，一軸畫圖誰展卷，浮雲流水任
J25nB156_p0063a19║西東。
J25nB156_p0063a20║欲訪知音上翠岑，登登直入亂霞深，經危涉險
J25nB156_p0063a21║沿崖問，渡澗穿雲是處尋。但見奇峰高插漢，罕
J25nB156_p0063a22║聞碩德嚮叢林，青山不動人非古，滿目秋風自
J25nB156_p0063a23║慘吟。
J25nB156_p0063a24║拄杖挑雲上碧峰，芒鞋踏破古人蹤，孤竿探盡
J25nB156_p0063a25║千江水，萬境收歸一芥中。別路迢迢回步近，遠
J25nB156_p0063a26║山疊疊轉頭空，煙霞風味咸知悉，漫興歸來月
J25nB156_p0063a27║又東。
J25nB156_p0063b01║行蹤二首
J25nB156_p0063b02║罔識凍流元是水，自甘跋涉走山川，芒鞋脫綻
J25nB156_p0063b03║根塵破，布衲㲯毿徹體寒。途路踐來咸險曲，飯
J25nB156_p0063b04║羹嘗遍總餿餕，誰知廢盡通身汗，依舊眉毛在
J25nB156_p0063b05║眼邊。
J25nB156_p0063b06║天真之性詎會殊，自去隨流失卻渠，動靜施為
J25nB156_p0063b07║須達本，經行坐臥只如愚。心同木石閒諸想，量
J25nB156_p0063b08║等虛空納萬餘，此理古今人共具，自來不特在
J25nB156_p0063b09║頑余。
J25nB156_p0063b10║托缽
J25nB156_p0063b11║朝悠悠也暮悠悠，瀟灑元同不繫舟，一衲囊身
J25nB156_p0063b12║知旅泊，千門乞食示生由。道非人與從誰覓，過
J25nB156_p0063b13║在貪求合自修，隨處住於無所住，溪光雲影暫
J25nB156_p0063b14║相留。
J25nB156_p0063b15║生日偶成
J25nB156_p0063b16║晝不看經夜不禪，順時調攝盡身緣，資生僅有
J25nB156_p0063b17║三餐辦，俗慮渾無一念懸。落落太虛雲數片，泠
J25nB156_p0063b18║泠空界月孤圓，行歌坐笑從吾適，忘卻先天與
J25nB156_p0063b19║後天。
J25nB156_p0063b20║村居
J25nB156_p0063b21║索居閒處未可獲，邂逅江村且適吾，除地竹高
J25nB156_p0063b22║清氣爽，隔墻梅發暗香多。常陪夜月奚曾約，來
J25nB156_p0063b23║慣幽禽不用呼，景物自成非力致，此中無寄欲
J25nB156_p0063b24║如何。
J25nB156_p0063b25║荅同參
J25nB156_p0063b26║相逢盡說世途難，自向安中討不安，學道且忘
J25nB156_p0063b27║名利路，修真應到髑髏乾。生緣豈用過前料，老
J25nB156_p0063c01║計惟憑退後看，福利只宜隨力量，勞形役念悉
J25nB156_p0063c02║無端。
J25nB156_p0063c03║荅梅村
J25nB156_p0063c04║一錫湖湘幾十秋，叢林想已飽經遊，臺山曾見
J25nB156_p0063c05║文殊未，鷲嶺還逢迦葉不？衣止曹溪今孰守，燈
J25nB156_p0063c06║懸少室近誰篝，憑公問箇真消息，傳與叢林作
J25nB156_p0063c07║話頭。
J25nB156_p0063c08║登萬壽山懷古
J25nB156_p0063c09║短策來登萬壽山，松迴石徑白雲環，梵荷池上
J25nB156_p0063c10║香猶在，空翠庭前鶴未還。坡老詩名盈海外，文
J25nB156_p0063c11║翁禪語遍塵寰，生緣一日重流轉，掃盡藩籬滿
J25nB156_p0063c12║世間。
J25nB156_p0063c13║春晴溪望
J25nB156_p0063c14║禪餘挈杖拄芳立，西望水容何太清，野老肯攜
J25nB156_p0063c15║今日座，沙鷗未減舊時情。雲橫曉樹開還合，風
J25nB156_p0063c16║送春帆去復輕，我勿放閒評世幻，獨看生相悉
J25nB156_p0063c17║非生。
J25nB156_p0063c18║過圓明禪院二首
J25nB156_p0063c19║三尺烏藤一衲斑，暫來湖寺寄雲關，四簷有水
J25nB156_p0063c20║絕輪跡，盡地無鄰得自閒。明月夜來非我約，好
J25nB156_p0063c21║風時至不吾攀，禪流若解其中意，何用持盂更
J25nB156_p0063c22║入山。
J25nB156_p0063c23║敝屋蕭蕭丈許慳，住來幽隱絕人▆，兩函梵唄
J25nB156_p0063c24║一張几，獨箇蒲團七尺單。箇裡不懷榮辱夢，此
J25nB156_p0063c25║中罔有是非關，花開花落隨他去，也笑春風空
J25nB156_p0063c26║往還。
J25nB156_p0063c27║荅見招
J25nB156_p0064a01║吾生百拙難酬世，潦倒惟堪在息機，往事不能
J25nB156_p0064a02║重記憶，鈍根還得自提撕。饑瘡作患煨新芋，病
J25nB156_p0064a03║骨逢寒補敝衣，日用但隨緣過日，豈甘逾分落
J25nB156_p0064a04║便宜。
J25nB156_p0064a05║荅幻上人日用工夫
J25nB156_p0064a06║禪兄詢問做工夫，老我生涯苦不多，日啜兩餐
J25nB156_p0064a07║無米飯，夜參一箇嘴盧都。情山岌𡷏和根拔，欲
J25nB156_p0064a08║海翻瀾徹底枯，末後一機難舉似，石人撫掌笑
J25nB156_p0064a09║呵呵。
J25nB156_p0064a10║頌清淨經內觀其心心無其心（云云）
J25nB156_p0064a11║遠觀內外皆無物，罔識能觀是甚人，有見固知
J25nB156_p0064a12║非解脫，循空應是昧天真。纖塵不立猶迷跡，當
J25nB156_p0064a13║處常靈墮識神，秪箇不依他去住，自無今古自
J25nB156_p0064a14║昇平。
J25nB156_p0064a15║知幻究真
J25nB156_p0064a16║大地山河皆幻有，從渠處覓匪家珍，色空明暗
J25nB156_p0064a17║如難會，見覺聞知總未真。池底金烏形在日，目
J25nB156_p0064a18║中童子影歸人，指盲盡作圓融理，猶滯功家五
J25nB156_p0064a19║位勳。
J25nB156_p0064a20║念佛頌四首
J25nB156_p0064a21║發心念佛循公道，念念無私佛即靈，念到公私
J25nB156_p0064a22║俱不現，惟心惟佛更何論。
J25nB156_p0064a23║正心念佛無多子，一句明明不覆藏，若在此中
J25nB156_p0064a24║親薦得，蓮花處處自生香。
J25nB156_p0064a25║念佛休論閑與忙，時時無間始相當，一聲喚醒
J25nB156_p0064a26║慈悲主，剎剎塵塵是淨邦。
J25nB156_p0064a27║真心念佛錦添花，功德難量等海沙，六處顯然
J25nB156_p0064b01║全體現，同名同號更無差。
J25nB156_p0064b02║指心八首
J25nB156_p0064b03║動口全拋一片心，擬思量處不知音，百千年外
J25nB156_p0064b04║看家話，倒腹傾腸說與君。
J25nB156_p0064b05║起念求心心即念，頓然無念念無心，九重之內
J25nB156_p0064b06║常為主，徹古該今不動尊。
J25nB156_p0064b07║忙忙尋覓主人翁，㘞地逢渠枉費工，不是一番
J25nB156_p0064b08║顛倒力，爭知夜半日輪紅。
J25nB156_p0064b09║盡心竭力用工夫，內外推求實總無，正恁麼時
J25nB156_p0064b10║無計可，忽聽村內一聲歌。
J25nB156_p0064b11║作用施為總是心，急須薦取莫沉吟，但於事上
J25nB156_p0064b12║通無事，錯亂縱橫總是真。
J25nB156_p0064b13║即心即佛隔皮言，非佛非心亦是權，端的要知
J25nB156_p0064b14║真實處，直須吐盡野狐涎。
J25nB156_p0064b15║欲覓如如不動心，飛沙走石蒲山林，雷轟電捲
J25nB156_p0064b16║翻滄海，總是平常這箇人。
J25nB156_p0064b17║覓心起處不可得，忽地起來難料量，不是道人
J25nB156_p0064b18║無把捉，十方諸佛也難詳。
J25nB156_p0064b19║牧牛圖
J25nB156_p0064b20║尋牛
J25nB156_p0064b21║排雲撥霧細搜尋，幽壑重巖轉更深，忽聽子規
J25nB156_p0064b22║聲斷處，夕陽回首自沉吟。
J25nB156_p0064b23║見跡
J25nB156_p0064b24║山邊水際已來多，滿路蹄痕見也麼，雨後峰前
J25nB156_p0064b25║雲冷淡，角端影影更無他。
J25nB156_p0064b26║見牛
J25nB156_p0064b27║樹底黃鶯囀一聲，巖前水牯𨁝然興，當央鼻竅
J25nB156_p0064c01║無迴避，短索慌忙貫未成。
J25nB156_p0064c02║得牛
J25nB156_p0064c03║驀頭牽轉這頑皮，野劣麤狂漫漫除，春色上階
J25nB156_p0064c04║芳草綠，白雲堆裏共安居。
J25nB156_p0064c05║牧護
J25nB156_p0064c06║得渠到手莫丟閒，收放繩頭經幾番，掉尾碧天
J25nB156_p0064c07║雲影落，那容足跡到人間。
J25nB156_p0064c08║騎歸
J25nB156_p0064c09║水山情足便歸家，穩坐騰騰步落霞，吹斷沒腔
J25nB156_p0064c10║無孔笛，此回誰復更爭牙。
J25nB156_p0064c11║存人
J25nB156_p0064c12║歸來寂寂臥空山，簑笠鞭繩一併閒，溪北溪南
J25nB156_p0064c13║消息斷，坦然高枕白雲間。
J25nB156_p0064c14║相忘
J25nB156_p0064c15║了然無事萬機空，廓爾虛靈面面通，綠樹溪邊
J25nB156_p0064c16║青草足，碧天雲影任西東。
J25nB156_p0064c17║還源
J25nB156_p0064c18║見聞聲色不施功，堪笑從前自瞎聾，春到樹頭
J25nB156_p0064c19║鶯語滑，家無四壁日輪紅。
J25nB156_p0064c20║入廛
J25nB156_p0064c21║這漢堂堂出眾流，羅龍打鳳未嘗休，等閒拈起
J25nB156_p0064c22║龜毛拂，挂在虛空眼角頭。
J25nB156_p0064c23║六根
J25nB156_p0064c24║眼
J25nB156_p0064c25║一雙清碧晝長舒，俯仰周旋得自如，觀盡江山
J25nB156_p0064c26║諸物色，自家眉睫不相知。
J25nB156_p0064c27║耳
J25nB156_p0065a01║一竅靈通兩朵根，音聲都向箇中分，幾多溺聽
J25nB156_p0065a02║流淫地，智者知機入妙門。
J25nB156_p0065a03║鼻
J25nB156_p0065a04║秪因空直通靈竅，氣息毫釐不許瞞，野鴨過時
J25nB156_p0065a05║曾受觸，桂花香處得親傳。
J25nB156_p0065a06║舌
J25nB156_p0065a07║搖動莫教無諦當，吉凶榮辱箇中來，未能得斷
J25nB156_p0065a08║言思路，不若深藏甚妙哉。
J25nB156_p0065a09║身
J25nB156_p0065a10║美同天地真難得，危若漚花不久長，欲證金剛
J25nB156_p0065a11║無漏體，急將骨肉報爺娘。
J25nB156_p0065a12║意
J25nB156_p0065a13║方堪息慮停機處，瞥地昏沉散亂來，變想多端
J25nB156_p0065a14║無可料，妙觀察智絕刪裁。
J25nB156_p0065a15║雲棲六景
J25nB156_p0065a16║回耀峰
J25nB156_p0065a17║陽烏飛轉耀西峰，道是無私也未公，爭似衲僧
J25nB156_p0065a18║曾返照，大千都在一觀中。
J25nB156_p0065a19║寶刀巃
J25nB156_p0065a20║吹毛劍與活人刀，盡為勞生直下拋，這箇插天
J25nB156_p0065a21║無面背，至今元不動纖毫。
J25nB156_p0065a22║壁觀峰
J25nB156_p0065a23║九年面爾成何事，今日誰甘又向君，應是赤鬚
J25nB156_p0065a24║無伎倆，借來引彼未惺人。
J25nB156_p0065a25║青龍泉
J25nB156_p0065a26║靈涎瀉出真珠沫，觸著渾身冷汗流，未了衲僧
J25nB156_p0065a27║沾一滴，劫初禪病即時休。
J25nB156_p0065b01║聖義泉
J25nB156_p0065b02║泉為甚麼名聖義，聖從何起義何來，是人識得
J25nB156_p0065b03║根源去，五葉蓮花次第開。
J25nB156_p0065b04║金液泉
J25nB156_p0065b05║這些流出本無多，盡大地人用不竭，五湖四海
J25nB156_p0065b06║悉平瀰，尚餘潤彼青蓮葉。
J25nB156_p0065b07║荅見卓
J25nB156_p0065b08║不持糞掃本無塵，爭柰貧兒未到門，不動步兮
J25nB156_p0065b09║俱踏遍，甚麼喚作昔時人。
J25nB156_p0065b10║無生
J25nB156_p0065b11║一剎那間應萬端，頭頭顯現不誰瞞，禪兄若問
J25nB156_p0065b12║其中意，白日青天仔細看。
J25nB156_p0065b13║鑄鐘
J25nB156_p0065b14║自向紅爐煆得成，高低隨扣發洪音，為他裡許
J25nB156_p0065b15║無些子，一吼能惺萬劫昏。
J25nB156_p0065b16║拄杖
J25nB156_p0065b17║壁立一條無甚巧，施為動轉活如龍，衲僧相見
J25nB156_p0065b18║通消息，點著須教立下風。
J25nB156_p0065b19║火炮
J25nB156_p0065b20║團圞無縫罅，綿密不通風，一點無明裂，分身剎
J25nB156_p0065b21║土中。
J25nB156_p0065b22║拄杖
J25nB156_p0065b23║無葉又無梢，心空節節高，生來無委曲，到底赤
J25nB156_p0065b24║條條。
J25nB156_p0065b25║層巒夕照
J25nB156_p0065b26║層巒開夕霽，祗樹隱琳宮，雲外通樵客，尋梁渡
J25nB156_p0065b27║此中。
J25nB156_p0065c01║巖臺夜月
J25nB156_p0065c02║巖臺雲不到，冰鑑透重湖，試問寒山子，今宵意
J25nB156_p0065c03║若何。
J25nB156_p0065c04║寒江釣雪
J25nB156_p0065c05║寒花舞太虛，萬像換人日，垂絲未有心，孤吟恨
J25nB156_p0065c06║無續。
J25nB156_p0065c07║龕銘
J25nB156_p0065c08║死則寄幻，生則藏醜，無去來底，汝不能囿。
J25nB156_p0065c09║雜詠
J25nB156_p0065c10║山中四威儀
J25nB156_p0065c11║山中行，暢幽情，忽聞樹底泉吹笙，千峰踏破歸
J25nB156_p0065c12║來晚，玉露一杯誰共傾。
J25nB156_p0065c13║山中住，無俗慮，但看落葉溪流去，你無情也我
J25nB156_p0065c14║無情，翠微深處雲千樹。
J25nB156_p0065c15║山中坐，忘今古，鶉衣百結當胸破，不將黃葉戲
J25nB156_p0065c16║兒啼，肯信空花開幾度。
J25nB156_p0065c17║山中臥，全身露，老大乾坤只一箇，羅雲為帳月
J25nB156_p0065c18║為鉤，伸去縮來都是我。
J25nB156_p0065c19║又
J25nB156_p0065c20║山中行，飛霞襯，履輕懸崖去，撒手上崚嶒。
J25nB156_p0065c21║山中住，蘿屋依，巖樹露堂堂，千聖無尋處。
J25nB156_p0065c22║山中坐，幾度朝，還暮沒來由，閒看空華墮。
J25nB156_p0065c23║山中臥，衲被從，教破赤條條，自有娘生褲。
J25nB156_p0065c24║心量歌
J25nB156_p0065c25║這一物，甚奇偉，亙古亙今怕不毀，秪為離名離
J25nB156_p0065c26║相來，無見無聞人未委。本無形，本無跡，無去無
J25nB156_p0065c27║來明歷歷，捏不成團撒不開，隨呼隨應何曾失。
J25nB156_p0066a01║本非黃，本非赤，非紫非紅非黑白，萬般顏色不
J25nB156_p0066a02║屬渠，渠儂卻會分諸色。非是韻，非是聲，亦非梵
J25nB156_p0066a03║語與唐音，雖然不屬音聲相，渠是音聲個主人。
J25nB156_p0066a04║非是垢，非是淨，垢淨從人所染病，渠儂元不涉
J25nB156_p0066a05║毫釐，端在其中為號令。也能大，也能小，小大方
J25nB156_p0066a06║圓無剩少，小則鶖子也難窺，大則魔醯無見表。
J25nB156_p0066a07║也能凡，也能聖，凡聖盡從渠顯應，凡因逐妄繫
J25nB156_p0066a08║幽囚，聖則從渠常妙淨。又能善，又能惡，善惡二
J25nB156_p0066a09║途俱造作，善福生天亦是渠，惡業受罪非他縛。
J25nB156_p0066a10║亦能顯，亦能隱，隱顯從來無定準，顯時現出萬
J25nB156_p0066a11║般形，隱處埋藏無見影。亦能空，亦能有，空有二
J25nB156_p0066a12║途俱不守，大用繁興渠作為，空宗一著他為首。
J25nB156_p0066a13║人無渠，形體爛，獸無渠，行不慣，禽鳥無渠翅莫
J25nB156_p0066a14║翔，魚鱉無渠鱗甲散。天無渠，何以清，地無渠，何
J25nB156_p0066a15║以寧，王侯無渠國不治，萬化無渠總失真。盡乾
J25nB156_p0066a16║坤，同日月，大千沙界從渠攝。上至佛，下至蟻，佛
J25nB156_p0066a17║與含靈無不具，諸佛悟此證菩提，萬彙迷茲輪
J25nB156_p0066a18║惡趣。衲僧家，須奮志，剔起眉毛當薦是，不識渠
J25nB156_p0066a19║兮智即愚，識得渠兮愚即智。休擬議，祖佛從來
J25nB156_p0066a20║無別意。咄！三大劫修秪為渠。
J25nB156_p0066a21║十二時歌
J25nB156_p0066a22║平旦寅，修行初不墮尋文，心存了義尚不許，豈
J25nB156_p0066a23║徒紙上費精神。
J25nB156_p0066a24║日出卯，真色道人沒奇巧，絕學無為未到家，那
J25nB156_p0066a25║堪門外打之遶。
J25nB156_p0066a26║食時辰，飲喙隨緣續命根，飯飽洗缽人盡會，拋
J25nB156_p0066a27║匙擲箸誰同倫。
J25nB156_p0066b01║禺中巳，雨前香味無多子，未來曾到均一甌，不
J25nB156_p0066b02║解喫的甘渴死。
J25nB156_p0066b03║日南午，威光遍界輝今古，逃形怖影難出頭，接
J25nB156_p0066b04║嚮承虛何處躲。
J25nB156_p0066b05║日昳未，深撥地罏煨紫芋，甘香來到鼻尖頭，試
J25nB156_p0066b06║問禪流會不會。
J25nB156_p0066b07║晡時申，龜毛繩子束樵薪，擔頭防脫牢牢繫，佛
J25nB156_p0066b08║手驢腳何相親。
J25nB156_p0066b09║日沒酉，窮子莫循門外走，山南石虎解巡更，急
J25nB156_p0066b10║須收拾子湖狗。
J25nB156_p0066b11║黃昏戌，萬事千機都寢息，纖毫不見露堂堂，一
J25nB156_p0066b12║物也無明歷歷。
J25nB156_p0066b13║人定亥，魔來佛來都是歹，一根拄杖驀頭揮，盡
J25nB156_p0066b14║教趁出虛空外。
J25nB156_p0066b15║半夜子，佛祖命根都在此，五白花貓叫一聲，床
J25nB156_p0066b16║頭老鼠偷心死。
J25nB156_p0066b17║雞鳴丑，提起衲衣頻抖搜，諸山野干出頭來，吒
J25nB156_p0066b18║地一聲師子吼。
J25nB156_p0066b19║題徑山植樹行者
J25nB156_p0066b20║劫初有樹名菩提，般若幹兮金剛枝，不滋雨露
J25nB156_p0066b21║宛自茂，累經扳折顏無移。有一道人親拔得，無
J25nB156_p0066b22║陰陽地深培植，雲蒸水發摩尼香，日炙風吹太
J25nB156_p0066b23║古色。道人得之宜自保，頃刻莫教藤蔓繞，元非
J25nB156_p0066b24║智藥移將來，不識這株何處討。道人保之宜自
J25nB156_p0066b25║重，不與千林萬林共，常將智慧水溉根，莫被八
J25nB156_p0066b26║風輕撼動。道人重之宜自固，迦文昔日曾為座，
J25nB156_p0066b27║不離自己腳根邊，日用森森靡不露。道人固之
J25nB156_p0066c01║宜自悟，莫弄閒條功不數，抱根守節到春深，定
J25nB156_p0066c02║有枝頭香果墮。
J25nB156_p0066c03║勝果寺月岩秋夜有懷
J25nB156_p0066c04║蕭蕭林木秋風起，澄霽斂氛淨若洗，鴻蒙一竅
J25nB156_p0066c05║誰鑿開，中有神光流萬里。夜涼人坐更且深，明
J25nB156_p0066c06║簾高捲南山岑，石臺霧冷翠欲滴，靈巖雨歇青
J25nB156_p0066c07║嶙嶙。境寂林虛空籟息，桂枝錯落飄金粒，冰丸
J25nB156_p0066c08║輾破碧琉璃，突兀萬峰銀海出。有時渾不辯西
J25nB156_p0066c09║東，白雲滿地曇花重，珊瑚倒影入龍窟，驪珠掘
J25nB156_p0066c10║出輝晴空。有時渾不分真假，左之右之實瀟灑，
J25nB156_p0066c11║耀古騰今跡未形，此身元不在陶冶。有時拂衲
J25nB156_p0066c12║憑閒楞，仰觀八極冰壺清，狂歌一發不可禦，木
J25nB156_p0066c13║人起舞彈瑤琴。有時振衣步虛白，笑看一輪明
J25nB156_p0066c14║歷歷，唯有寒山拍手歸，堂堂萬古誰相識。誰相
J25nB156_p0066c15║識，千山影落西湖碧。九年底事孰為真，一語不
J25nB156_p0066c16║加猶狼籍。猶狼籍，夢眼豁開扶杖立。審思寰海
J25nB156_p0066c17║高尚人，烏不來斯謝塵𡋯，分明只在眉睫間，萬
J25nB156_p0066c18║壑千山追未及。
J25nB156_p0066c19║號偈
J25nB156_p0066c20║月庵
J25nB156_p0066c21║我月從來無比況，寒山有口道不得。我庵畢竟
J25nB156_p0066c22║絕安排，公輸何處施繩墨。不月而月照大千，是
J25nB156_p0066c23║庵非庵容百億，月庵住處總不然，長天永夜輝
J25nB156_p0066c24║秋白。
J25nB156_p0066c25║潮音堂聽泉
J25nB156_p0066c26║娘生兩竅甚玲瓏，納入潮音八萬重，鎮夜寥寥
J25nB156_p0066c27║無間隙，終朝汩汩盡歸空。聲來耳畔聆非切，耳
J25nB156_p0067a01║往聲邊聽未聰，除是返聞聞不已，五湖四海悉
J25nB156_p0067a02║流通。
J25nB156_p0067a03║證川上人
J25nB156_p0067a04║滔滔一脈從何起，萬里悠悠實暢然，逢直遇灣
J25nB156_p0067a05║無彼此，隨高沿下自盤桓。源頭活潑流無竭，徹
J25nB156_p0067a06║底澄清攪不汍，任是海龍施盡力，不能沾著一
J25nB156_p0067a07║毫端。
J25nB156_p0067a08║桂秋宇
J25nB156_p0067a09║長空淅淅來秋風，奇雲薄霧潛其蹤，香分萬斛
J25nB156_p0067a10║敷古桂，聲鼓兩耳鳴寒蛩。玉宇無塵淨若洗，金
J25nB156_p0067a11║波有月溶如朧，上人玄境既雅適，安與檜枳同
J25nB156_p0067a12║其功。
J25nB156_p0067a13║日巖
J25nB156_p0067a14║金烏躍出群昏絕，萬壑千峰俱皎潔，圓陀陀也
J25nB156_p0067a15║靡不周，玉卓卓兮恒聳列。無心運用利濟多，當
J25nB156_p0067a16║處出生機智活，吾儕猶慮照裡迷，格外道人承
J25nB156_p0067a17║此說。
J25nB156_p0067a18║卓庵
J25nB156_p0067a19║無陰陽地渾平坦，信手拈來結個庵，卓處豈惟
J25nB156_p0067a20║閒禁忌，住來不復論司南。因無定向忘賓主，肯
J25nB156_p0067a21║事權乘落二三，未否此中誰委悉，遶簷松竹是
J25nB156_p0067a22║同參。
J25nB156_p0067a23║了心
J25nB156_p0067a24║三際求心不可得，了之一字復云何，當機不作
J25nB156_p0067a25║語言會，覿體掀開影像窠。海底泥牛時吼月，山
J25nB156_p0067a26║頭石女夜拋梭，虛空落地須彌碎，笑倒傍觀碧
J25nB156_p0067a27║眼胡。
J25nB156_p0067b01║萃林
J25nB156_p0067b02║栴檀林是師子窟，拔萃超群從此出，擬欲將為
J25nB156_p0067b03║叢蕞觀，脫然盡作荒郊色。是萃無分青與黃，茲
J25nB156_p0067b04║林不屬寬和窄，西風鼓動少林枝，皮膚脫落唯
J25nB156_p0067b05║真實。
J25nB156_p0067b06║復元
J25nB156_p0067b07║元非失去今將復，達者深明習未祛，習盡始知
J25nB156_p0067b08║元具足，能祛還是習根基。塵埋古鏡光常滿，霧
J25nB156_p0067b09║捲長空月便輝，碧眼丈夫當自省，不應惡疾忌
J25nB156_p0067b10║良醫。
J25nB156_p0067b11║六觀
J25nB156_p0067b12║突出劫前眸，面南觀北斗，六即本來無，一亦未
J25nB156_p0067b13║曾有。擊碎驪龍珠，笑破虛空口，更擬問如何，七
J25nB156_p0067b14║七四十九。
J25nB156_p0067b15║佛事
J25nB156_p0067b16║為沈居士秉炬
J25nB156_p0067b17║昔日道吾和尚云：「生也不道，死也不道，即今是
J25nB156_p0067b18║生耶、是死耶？」侍棺女子，哭聲阿耶阿耶。師曰：「這
J25nB156_p0067b19║女郎倒委悉在。」遂執火把云：「若喚作火，落在窠
J25nB156_p0067b20║臼中，不喚作火，斬頭求活。畢竟喚作甚麼？」擲下
J25nB156_p0067b21║火把云：「漫騰騰地煖烘烘。」
J25nB156_p0067b22║為石庵殿主秉炬
J25nB156_p0067b23║「三陽一轉群陰絕，某人胡為不賞節，歸鞭著在
J25nB156_p0067b24║春日前，針頭削下千觔鐵。」以火把打一圓相，云：
J25nB156_p0067b25║「某還見麼，若謂這個是火，十方世界無你啑唾；
J25nB156_p0067b26║若謂不是火，五葉蓮花開朵朵。咄！」
J25nB156_p0067b27║為童兒秉炬
J25nB156_p0067c01║一點無明是禍胎，為渠撞入是非堆，今朝拋卻
J25nB156_p0067c02║娘生殼，始信從前蹉路來。某三緣和合，親憐掌
J25nB156_p0067c03║上之珍，四大各離，人起愛中之慘。是汝幻生幻
J25nB156_p0067c04║滅，教人涉愛涉憎，不唯悲喜昧天真，亦且牽纏
J25nB156_p0067c05║生罪業。今則到這裏，情愛頓空，冤親平等，業債
J25nB156_p0067c06║從斯而截斷，覺心由是以開明，明不執明，斷無
J25nB156_p0067c07║斷性，方可禮覲德生童子，來參勝熱明師，與善
J25nB156_p0067c08║財眾藝把手並行去也。其或未然，再聽後偈。咦！
J25nB156_p0067c09║亙天紅燄元非火，劫外靈光本自然。
J25nB156_p0067c10║秉炬
J25nB156_p0067c11║「出生入死人難免，何故悠悠不我思，投老不知
J25nB156_p0067c12║歸處事，夕陽芳草悔時遲。某，你生則生矣，既往
J25nB156_p0067c13║不追；滅今滅兮，還知歸否？念你生平未究，畢竟
J25nB156_p0067c14║難明，如果其言，諦聽我說。生則生你身，滅則滅
J25nB156_p0067c15║你形，本性無生滅，天中號獨尊，念起世界起，念
J25nB156_p0067c16║寂世界止，所以祖師心，直示真如理。」拈起拂子
J25nB156_p0067c17║云：「還見麼？」遂擊拂子云：「還聞麼？即此見聞非見
J25nB156_p0067c18║聞，無餘聲色可呈君，箇中參到無參處，始信凡
J25nB156_p0067c19║心即佛心。某，如斯言下可會得麼？其或未然，再
J25nB156_p0067c20║聽後偈。咦！三昧火中全體露，九蓮花裏蘊童真。」
J25nB156_p0067c21║移舊骨入塔
J25nB156_p0067c22║「一曲陽春本現成，大音之下必希聲，石郎彈出
J25nB156_p0067c23║宮商調，總是聾人也解聽。古德道『逢人則不出，
J25nB156_p0067c24║出則便為人』，又有一宿云『逢人則出，出則不為
J25nB156_p0067c25║人』。今日本庵定中大德，是逢人耶？不逢人耶？拄
J25nB156_p0067c26║杖子與我定當看。」遂指一指云：「從這裡去。」
J25nB156_p0067c27║挂真
J25nB156_p0068a01║「東籬黃菊霜容褪，西院老僧歸興濃，幾十年前
J25nB156_p0068a02║春夢斷，翻身又入畫圖中。某今則收因結果，捨
J25nB156_p0068a03║妄歸真，佛境既現前，法身藏不得。諸仁者還見
J25nB156_p0068a04║麼？謂是本來面目，凡所有相皆是虛妄；謂非本
J25nB156_p0068a05║來面目，則一切是法無非法者。還會麼？若也會
J25nB156_p0068a06║得，不須拈出，則某與老彌陀把手共行；如或未
J25nB156_p0068a07║然，則沖上座與你等揭去也。」遂揭起云：「百尺竿
J25nB156_p0068a08║頭須進步，十方世界示全身。」
J25nB156_p0068a09║
J25nB156_p0068a10║
J25nB156_p0068a11║無幻禪師語錄卷下（終）
J25nB156_p0068a12║
J25nB156_p0068a13║
J25nB156_p0068a14║
J25nB156_p0068a15║
J25nB156_p0068a16║
J25nB156_p0068a17║
J25nB156_p0068a18║
J25nB156_p0068a19║
J25nB156_p0068a20║
J25nB156_p0068a21║
J25nB156_p0068a22║
J25nB156_p0068a23║
J25nB156_p0068a24║
J25nB156_p0068a25║
J25nB156_p0068a26║
J25nB156_p0068a27║
J25nB156_p0068b01║無幻禪師行狀
J25nB156_p0068b02║師諱性沖，號古湛，禾郡秀水人，俗姓張。育之夕，
J25nB156_p0068b03║母卜氏，夢橋上一雞飛而沖天，因名曰橋。嬰時
J25nB156_p0068b04║每啼不止，唯以供具列于前，即輟。丱歲與群兒
J25nB156_p0068b05║戲，以瓦石甃殿宇，取上塑佛像，率群兒羅拜。既
J25nB156_p0068b06║娶，生一子，甫四歲，每嘆曰：「塵勞膠固，曷得出離？」
J25nB156_p0068b07║會業師方硯山指師看佛經，師即留心內典，且
J25nB156_p0068b08║復問于方曰：「教可出世乎？」方曰：「子看經有省耶？」
J25nB156_p0068b09║師曰：「三藏十二部，大約秪是筌蹄耳。」方曰：「汝郡
J25nB156_p0068b10║無趣老人，臨濟兒孫也，野翁曉禪師之的傳，乃
J25nB156_p0068b11║本色道流，扣之必為子之所重。」師欣然往參之。
J25nB156_p0068b12║趣老曰：「吾待子久矣，子平日作甚麼？」師曰：「粗涉
J25nB156_p0068b13║佛典。」趣遂訶曰：「記此一絡索，汙汝一片清白地。
J25nB156_p0068b14║可付諸長流，方堪與語。」師即懇求捷徑，趣誨以
J25nB156_p0068b15║教外別傳之旨。師蒙誨即欲出家，母不聽，乃依
J25nB156_p0068b16║于圓明寺訓蒙膳親，朝夕參究，有所契入。母棄
J25nB156_p0068b17║世後，始剃染。欲結庵徑山，往辭趣，趣囑曰：「子緣
J25nB156_p0068b18║在水邊，今姑從汝志。」時趣老欲焚棄生平所作
J25nB156_p0068b19║偈頌，師乞稿以集之，既就往見，趣問曰：「子向在
J25nB156_p0068b20║甚麼處？」師曰：「徑山做得甚麼事？」曰：「某甲買得一
J25nB156_p0068b21║段田，收得原本契書。請和尚僉押。」即將集本呈
J25nB156_p0068b22║上。趣接得展看曰：「這箇是我底汝底聻？」師曰：「和
J25nB156_p0068b23║尚莫搶奪行市。」趣擲下集本，師即趨而出已，而
J25nB156_p0068b24║呈四偈。趣莞爾曰：「非語言文字也，是汝作底麼？」
J25nB156_p0068b25║師曰：「某甲鼓粥飯氣，若謂有所得，辜負和尚不
J25nB156_p0068b26║少。」趣點首，遂傳衣法，并偈曰：「師傳拈花宗，示我
J25nB156_p0068b27║微笑法，親手展付汝，持奉遍塵剎。」趣入滅後，師
J25nB156_p0068c01║復住徑山三年，因思前囑下山，禁足于圓明三
J25nB156_p0068c02║載，既而啟關。有車溪庵僧證川者敦請師居，于
J25nB156_p0068c03║是寄跡于庵二十餘年，本庵僧葺禪室以安眾，
J25nB156_p0068c04║接待方來。遐邇聞風，參請不絕，日與衲子輩商
J25nB156_p0068c05║確一大事，罔不悅服。素能儉以自處，惠以及人，
J25nB156_p0068c06║凡一切利濟之事，傾缽資助成之。戒律冰霜，辭
J25nB156_p0068c07║色溫雅，始終一致，無出世心。適萬曆庚戌春，徑
J25nB156_p0068c08║山建禪期主事僧與禪衲請師領眾，師固辭之。
J25nB156_p0068c09║次年復請，不得已赴之，半載餘而脾疾作，歸車
J25nB156_p0068c10║溪病益甚，至辛亥季冬四日，囑後事畢，端坐而
J25nB156_p0068c11║逝，闍維奉靈骨塔于徑山。師之法語偈頌，門人
J25nB156_p0068c12║記錄之，以廣流通。師生于嘉靖庚子十一月廿
J25nB156_p0068c13║一日，世壽七十二臘三十，白衣時號無幻，人皆
J25nB156_p0068c14║稱之無幻云。
J25nB156_p0068c15║門人慧廣等稽首述