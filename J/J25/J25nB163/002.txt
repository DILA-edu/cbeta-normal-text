J25nB163_p0237c01║曹溪一滴卷之二古庭禪師語錄
J25nB163_p0237c02║說
J25nB163_p0237c03║三昧禪定
J25nB163_p0237c04║禪定三昧委在當人，諸佛不傳之宗，列祖通誠之旨。
J25nB163_p0237c05║若是箇生鐵鑄成無面孔漢，到此不涉疑思，一肩擔
J25nB163_p0237c06║荷，方有少分相應；若半信半疑、半進半退，卒不能搆。
J25nB163_p0237c07║學者最初行腳一念，便要信自己及一切眾生，一一
J25nB163_p0237c08║具足十方諸佛大三昧定，一一具足十方諸佛大三
J25nB163_p0237c09║昧寂滅禪，一一具足十方諸佛大三昧解脫門，一一
J25nB163_p0237c10║具足十方諸佛大三昧空際海，一一具足十方諸佛
J25nB163_p0237c11║大三昧無礙王，一一具足十方諸佛大三昧無昧智，
J25nB163_p0237c12║一一具足十方諸佛大三昧精進力，一一具足十方
J25nB163_p0237c13║諸佛大三昧寶華王，一一具足十方諸佛大三昧辯
J25nB163_p0237c14║才用，一一具足十方諸佛大三昧無畏說，一一具足
J25nB163_p0237c15║十方諸佛大三昧真如藏，一一具足十方諸佛大三
J25nB163_p0237c16║昧圓覺域，一一具足十方諸佛大三昧慈忍行，一一
J25nB163_p0237c17║具足十方諸佛大三昧圓明種，一一具足十方諸佛
J25nB163_p0237c18║大三昧無相見，一一具足十方諸佛大三昧莊嚴劫，
J25nB163_p0237c19║乃至一一十方諸佛一一所具一一大三昧禪定，一
J25nB163_p0237c20║一大無礙三昧禪定之說。而一切諸佛、一切眾生一
J25nB163_p0237c21║一悉皆平等。此三昧，學者不可作無事會，若作無事
J25nB163_p0237c22║會，則著無事魔；不可作種種知見，若作種種知見，則
J25nB163_p0237c23║著種種知見魔：若作空寂寂空見，則著空寂寂空魔；
J25nB163_p0237c24║若作正見，則著正見魔；若作坐禪禪觀見，則著坐禪
J25nB163_p0237c25║禪觀魔；若作空有有空見，則著空有有空魔；若作無
J25nB163_p0237c26║空空無見，則著無空空無魔；若作空慧慧空見，則著
J25nB163_p0237c27║空慧慧空魔；若作智愚守尸見，則著智愚守尸魔；若
J25nB163_p0238a01║作知解融會見，則著知解融會魔；若作避喧入定見，
J25nB163_p0238a02║則著避喧入定魔；若作觀空無物見，則著觀空無物
J25nB163_p0238a03║魔；若作寂靜無境見，則著寂靜無境魔；若作無念無
J25nB163_p0238a04║生見，則著無念無生魔；若作動靜即常見，則著動靜
J25nB163_p0238a05║即常魔；若作解悟變通見，則著解悟變通魔；若作智
J25nB163_p0238a06║慧靈心見，則著智慧靈心魔；若作常樂無我見，則著
J25nB163_p0238a07║常樂無我魔；若作會佛法見，則著會佛法魔；若作神
J25nB163_p0238a08║通無礙見，則著神通無礙魔；若作沉空無死見，則著
J25nB163_p0238a09║沉空無死魔；若作能所隨流見，則著無我隨流魔；若
J25nB163_p0238a10║作執禪守默見，則著執禪守默魔；若作諸法合頭見，
J25nB163_p0238a11║則著諸法合頭魔；若作一念無為見，則著一念無為
J25nB163_p0238a12║魔；若作諸禪即法見，則著諸禪即法魔。如上所說一
J25nB163_p0238a13║一魔見，悉是學者未悟之際，以其未悟，凡有所說所
J25nB163_p0238a14║見皆至魔論。學者若是箇真正衲子，深發大願，事善
J25nB163_p0238a15║知識，將世間一切富貴恩愛、名利豪傑、妄想貪癡、是
J25nB163_p0238a16║非人我，及佛見祖見、玄見、妙見、一大藏教乘見、千七
J25nB163_p0238a17║百機緣見、諸子百家見，盡情打併，使其空空豁豁、只
J25nB163_p0238a18║箇空空豁豁一念，亦要去之盡淨。又信我此生，一一
J25nB163_p0238a19║務要依十方諸佛所教，依十方諸佛所行，若不至十
J25nB163_p0238a20║方諸佛無礙解脫寂滅正受，盡百千萬億劫，將一語
J25nB163_p0238a21║為利養故妄惑于人，世世生生報入地獄。學者固此
J25nB163_p0238a22║一念，若果悟去，于一塵、一剎、一切塵、一切剎、剎塵塵
J25nB163_p0238a23║剎現大清淨。當知這一念及一切念，而念念不可度
J25nB163_p0238a24║量、不可思議。十方諸佛剎極微塵剎數大空寂三昧
J25nB163_p0238a25║海、大解脫三昧海、大無礙三昧海、大圓明三昧海、大
J25nB163_p0238a26║智慧三昧海、大不思議三昧海、大不可窮盡三昧海、
J25nB163_p0238a27║大無邊種智三昧海、大般若無空三昧海、大無見見
J25nB163_p0238b01║三昧海、大攝一切佛剎三昧海、入一塵微塵剎三昧
J25nB163_p0238b02║海，一切諸佛剎海三昧、入一微塵禪剎海三昧、一一
J25nB163_p0238b03║諸佛剎海三昧、入一一微塵禪剎海三昧、現諸佛三
J25nB163_p0238b04║昧、入恒河沙禪定三昧、入一念禪定三昧、一一念禪
J25nB163_p0238b05║定三昧、至一念海禪定三昧、一一念海禪定三昧，悉
J25nB163_p0238b06║皆具足。十方諸佛佛剎三昧禪定微塵剎海、一一三
J25nB163_p0238b07║昧海、一一三昧剎、一一三昧剎海，一一不可窮盡、一
J25nB163_p0238b08║一不可籌量。如我所說，十方諸佛大寂滅性海，一一
J25nB163_p0238b09║所具一一微塵、一一佛剎，于一一微塵、一一佛剎、一
J25nB163_p0238b10║一微塵佛剎，至于一切眾生、一切念、一切心、一一一
J25nB163_p0238b11║切心念，具有諸佛言詞禪定三昧、一一諸佛譬喻禪
J25nB163_p0238b12║定三昧、一一諸佛所證禪定三昧、一一諸佛分布禪
J25nB163_p0238b13║定三昧、一一諸佛大小藏乘禪定三昧、一一諸佛了
J25nB163_p0238b14║義非了義禪定三昧、一一諸佛本因修證禪定三昧，
J25nB163_p0238b15║以諸佛一一禪定三昧，而一一融通、一一無礙、一一
J25nB163_p0238b16║念、一一心、一一心念、一一總而禪定三昧也。學者到
J25nB163_p0238b17║這裏，正好將十方諸佛髑髏、一切眾生鼻孔，穿作一
J25nB163_p0238b18║串，提向十字街頭，橫拈倒用，放大光明，作種種可畏
J25nB163_p0238b19║相好，開種種大寂妙門。一一可畏相好，具現十方諸
J25nB163_p0238b20║佛極微塵剎之禪定三昧受用。一一極微塵剎之塵，
J25nB163_p0238b21║具含十方諸佛一一大不可思議海、一一無盡藏海、
J25nB163_p0238b22║一一大三昧王海、一一大寶覺妙海、一一大淨智妙
J25nB163_p0238b23║海、一一大莊嚴域海、一一大言詞無礙海、一一大光
J25nB163_p0238b24║明無變異海、一一大化佛無數意海，一一大會十方
J25nB163_p0238b25║極微塵剎剎塵諸佛。于一念一一念，念念無來、念念
J25nB163_p0238b26║無去海，以此一一諸佛三昧妙海，至我本覺妙明無
J25nB163_p0238b27║礙三昧海中，一一開演、一一宣示，或歌或舞、或逆或
J25nB163_p0238c01║順，一一歌舞逆順，至使十方佛祖、天下老和尚吞聲
J25nB163_p0238c02║結舌，一大藏教理盡詞窮。如上所說，一一皆出山僧
J25nB163_p0238c03║心地法，故為學者所演。茲因禪者祖心，及一眾禪德
J25nB163_p0238c04║索說禪定三昧，以遺將來，不知不覺向一毫頭上流
J25nB163_p0238c05║出許多幻說，譬彼幻師依幻而現種種幻事，不可盡
J25nB163_p0238c06║窮。彼幻如是，一一所有不可言說，乃至幻于幻幻
J25nB163_p0238c07║于幻幻說，皆從一幻幻出無礙。如我所說，亦如幻師
J25nB163_p0238c08║于一毫上種種幻幻，說之不盡，如大日輪，依空而有，
J25nB163_p0238c09║光滿閻浮，如雲雨潤沙界，不可限量、不可思議。我此
J25nB163_p0238c10║幻者所說諸幻，皆我幻禪幻定，一一幻幻。假使十方
J25nB163_p0238c11║諸佛集百千萬億之舌，並作一舌，向我所說禪定三
J25nB163_p0238c12║昧，卻難下口。末後一句，能斷諸玄，謹白同禪：擬思則
J25nB163_p0238c13║錯。
J25nB163_p0238c14║
J25nB163_p0238c15║
J25nB163_p0238c16║
J25nB163_p0238c17║
J25nB163_p0238c18║
J25nB163_p0238c19║
J25nB163_p0238c20║
J25nB163_p0238c21║
J25nB163_p0238c22║
J25nB163_p0238c23║
J25nB163_p0238c24║
J25nB163_p0238c25║
J25nB163_p0238c26║
J25nB163_p0238c27║
J25nB163_p0239a01║華嚴幻住墨跡
J25nB163_p0239a02║性普禪人，持《天目幻住翁筆卷》索語，曰：「我何人，斯敢
J25nB163_p0239a03║辱先聖！」固辭弗獲。問曰：「禪人何業？」普曰：「旦夕誦《華嚴
J25nB163_p0239a04║經》。」師曰：「《華嚴》我不問，一毛孔具含毘盧不思議海種
J25nB163_p0239a05║種三昧，至八萬四千毛孔，你道那一毛孔中具載？道
J25nB163_p0239a06║得則與汝書，道不得則持卷去。」普不知所答。曰：「吾不
J25nB163_p0239a07║書矣。」普無措。謂曰：「言外一機，修多教詮之不及；聲前
J25nB163_p0239a08║一著，千七話盡之莫能。今古英靈，討頭不著，往往坐
J25nB163_p0239a09║在語言文字，界隔多生，輪迴不息。中峰舉：『達磨大師
J25nB163_p0239a10║謂外息諸緣，內心無喘，心如墻壁，乃可入道。老師如
J25nB163_p0239a11║將筆向虛空中，橫織豎織，織出許多錦繡，如優缽羅
J25nB163_p0239a12║華，次第交錯，及乎織到絕筆收拾處，恐學者不知好
J25nB163_p0239a13║惡，向他筆頭上描模畫樣。遂告曰：「學者但念念心心
J25nB163_p0239a14║如墻壁去，有日必知達磨開口落處也。」』只如所教，中
J25nB163_p0239a15║峰老師與達磨老祖，大似教小兒讀上大人一般，禪
J25nB163_p0239a16║德還會他末後句麼？如要會卻也不難，山僧為禪德
J25nB163_p0239a17║點破。會麼？上大人可知禮也，不然直下將墻壁心貼
J25nB163_p0239a18║在額上，行也，心如墻壁；坐也，心如墻壁。忽然錯腳踏
J25nB163_p0239a19║翻大地，千七百話、修多羅教，一一總為光明寶幢。禪
J25nB163_p0239a20║德我于筆端一毫頭上，竭香水海，掀彌勒樓，倒毘盧
J25nB163_p0239a21║殿，直得微塵佛剎，諸佛諸善知識俛首墮舌。我以我
J25nB163_p0239a22║身一毛一孔，入一一諸佛不思議三昧經、諸佛不思
J25nB163_p0239a23║議世界。以一毛不思議世界，至百千萬億一一百千
J25nB163_p0239a24║萬億毛不思議世界。一一毛孔不思議世界，皆具百
J25nB163_p0239a25║千萬億微塵佛剎諸佛不思議世界，一一世界，不可
J25nB163_p0239a26║思議；一一諸佛，不可思議；一一微塵剎佛剎，不可思
J25nB163_p0239a27║議。又我以不思議毛孔諸佛剎海微塵諸佛世界，入
J25nB163_p0239b01║彼普賢菩薩，一一普賢，一一毛孔，彼普賢菩薩一一
J25nB163_p0239b02║毛孔、一一普賢、一一普賢毛孔、一一普賢身毛孔中，
J25nB163_p0239b03║具有百千億微塵剎彌勒樓，具有百千億微塵剎華
J25nB163_p0239b04║藏界。其一一華藏界、一一彌勒樓、一一毘盧殿，我一
J25nB163_p0239b05║一演說，一一百千億微塵剎佛剎世界諸佛大清淨
J25nB163_p0239b06║不可思議三昧。是時普賢菩薩，于一一佛世界，一一
J25nB163_p0239b07║分身坐獅子座，住三昧定，運無礙辯，舉神通力，經彼
J25nB163_p0239b08║一一毛孔微塵剎佛剎諸佛世界，則知我身入彼一
J25nB163_p0239b09║一佛剎微塵佛剎諸佛世界、一一住持、一一演說、一
J25nB163_p0239b10║一佛剎微塵剎諸佛不思議。我以一一佛剎微塵剎
J25nB163_p0239b11║諸佛世界、一一三昧、一一神用、一一神力，則知諸佛
J25nB163_p0239b12║一一世界，則知諸佛一一妙用，則知諸佛一一言詞，
J25nB163_p0239b13║則知諸佛一一三昧，則知諸佛神通藏，則知諸佛智
J25nB163_p0239b14║慧海，則知諸佛一一智慧神通三昧、一一言詞妙用
J25nB163_p0239b15║世界、一一空華夢幻、一一了不可得。而我了彼不可
J25nB163_p0239b16║得，如空華、如夢幻、如彼諸佛世界海、如彼諸佛三昧
J25nB163_p0239b17║海、如彼諸佛言詞海、如彼諸佛一一毘盧華藏世界
J25nB163_p0239b18║海，諸佛幻一一毘盧如來不可說，不可說，轉不可說，
J25nB163_p0239b19║轉轉不可說，速起速滅，相繼相承不絕。普賢菩薩向
J25nB163_p0239b20║十方微塵剎、一一微塵剎、不思議世界，經千百億微
J25nB163_p0239b21║塵剎佛剎，不思議世界海劫，及微塵剎一一海、一一
J25nB163_p0239b22║沙、一一劫，而我以毘盧如來三昧，入彼一一普賢，一
J25nB163_p0239b23║一眾生，充滿無量，一一不動。以不動故，而我一一身
J25nB163_p0239b24║遍滿百千億微塵佛剎諸佛世界，一一不可思，一一
J25nB163_p0239b25║不可議。性普禪德！若知山僧所說，則知中峰老翁所
J25nB163_p0239b26║說，其所說意無古無今、無去無來，終日華嚴，華嚴終
J25nB163_p0239b27║日，卻不待爾循行數墨也。其或不然，則不可依山僧
J25nB163_p0239c01║所說，虛閒過日。生死事大，無常迅速，不知不覺，老矣
J25nB163_p0239c02║死矣，眼光落地，四大分散，這裏作麼生拆合去？至視
J25nB163_p0239c03║至祝。」
J25nB163_p0239c04║
J25nB163_p0239c05║
J25nB163_p0239c06║
J25nB163_p0239c07║
J25nB163_p0239c08║
J25nB163_p0239c09║
J25nB163_p0239c10║
J25nB163_p0239c11║
J25nB163_p0239c12║
J25nB163_p0239c13║
J25nB163_p0239c14║
J25nB163_p0239c15║
J25nB163_p0239c16║
J25nB163_p0239c17║
J25nB163_p0239c18║
J25nB163_p0239c19║華嚴大意
J25nB163_p0239c20║華嚴之說，其義也大，其文也長，非盡得其妙者，難以
J25nB163_p0239c21║筆舌。毘盧老人一真三昧，于當人分上最真最切，開
J25nB163_p0239c22║口也說著，不開口也說著，開口不開口總說著。一切
J25nB163_p0239c23║佛法、一切玄妙、一切機用、一切拈提、一切棒喝、一切
J25nB163_p0239c24║語言、一切文字、一切三昧，用則總用，不用則總不用，
J25nB163_p0239c25║用與不用總不相礙。世尊陞座，文殊白槌云：「諦觀法
J25nB163_p0239c26║王法，法王法如是。」世尊便下座。文殊便是開口用處，
J25nB163_p0239c27║世尊便下座是不開口用處。到這裏世尊說箇什麼？
J25nB163_p0240a01║若道有說，文殊早自錯了。若道無說，世尊陞座，又自
J25nB163_p0240a02║錯了。若論華藏大意，說與未說，錯與未錯，開口不開
J25nB163_p0240a03║口，舉目之間一點瞞人不得。如趙州問投子：「大死的
J25nB163_p0240a04║人卻活時如何？」子云：「不許夜行，投明早到。」似此一問
J25nB163_p0240a05║一答，如常人說話，又不曾作機會，又不曾作禪道佛
J25nB163_p0240a06║法會。爾之江南，我之湖北，爾之天上，我之人間，四方
J25nB163_p0240a07║八面，無不相應。若不到與麼田地，縱將一大藏教一
J25nB163_p0240a08║口吐出，堆山塞海，總無用處。世尊未陞座，文殊未白
J25nB163_p0240a09║槌，趙州投子未相見，已將全機交付了。盡華嚴法界
J25nB163_p0240a10║香水海，一切諸佛諸善知識，卻無措手腳處。經云：「如
J25nB163_p0240a11║來深境界，其量等虛空。」一切眾生入而實無所入，既
J25nB163_p0240a12║無所入，安有所說？此外不可為你別加方便。古人云
J25nB163_p0240a13║「參須實參，悟須實悟。」如懶融未見四祖，馬祖未見南
J25nB163_p0240a14║嶽，他何曾似今學者東卜西卜？個個死心榻地。學者
J25nB163_p0240a15║只知開口處，將謂容易安身著腳，不知未開口時，縱
J25nB163_p0240a16║是佛祖也難近傍。僧問雲門：「如何是一代時教？」門云：
J25nB163_p0240a17║「對一說一。」且道與世尊陞座，文殊白槌，差別多少。僧
J25nB163_p0240a18║問趙州：「萬法歸一一歸何處？」州云：「我在青州做領布
J25nB163_p0240a19║衫，重七觔。」這等說話，前後遠近，宛爾一般。古人行到
J25nB163_p0240a20║說到，一一皆在大不思議海。昔香嚴和尚在溈山，問
J25nB163_p0240a21║一答十，問十答百，溈山向真參實悟處，痛與一劄，嚴
J25nB163_p0240a22║不知所以，于是入南陽卓菴擊竹有省。後出世曰：「老
J25nB163_p0240a23║僧四十年方打成一片。」趙州和尚二十餘年，除粥飯
J25nB163_p0240a24║屎尿，是雜用心處；高峰三十年不出死關；先師四十
J25nB163_p0240a25║年惟一念；長慶稜公坐破蒲團七箇。山僧做工夫十
J25nB163_p0240a26║三年，身不放倒，今年七十餘，猶念死生，未敢離于正
J25nB163_p0240a27║念。古人念念在定，于生死不亂。今人念念在亂，于生
J25nB163_p0240b01║死不定。學者還知正念麼？如前所說，乃如來深境界
J25nB163_p0240b02║是也。山僧昔年到先師處，徵問到無結角下手處，不
J25nB163_p0240b03║免盡力掀倒。先師說箇「是」字，如今勘來多少錯，任緣
J25nB163_p0240b04║隨分，且待命根子斷。山僧每于《華嚴》留心，據我所見，
J25nB163_p0240b05║善財參五十三善知識，未嘗動步。五十三善知識教
J25nB163_p0240b06║授善財，未嘗開口。我毘盧遮那如來雜華藏海，一字
J25nB163_p0240b07║一句、一切字一切句，一一具足四天下微塵數不可
J25nB163_p0240b08║說轉轉不可說一一三昧、一一語言、一一香水海、一
J25nB163_p0240b09║一輪圍山、一一毘盧華藏、一一彌勒樓閣、一一諸佛
J25nB163_p0240b10║菩薩、一一大善知識、一一觀彼所說諸佛華藏、一一
J25nB163_p0240b11║語言三昧、一一辯才三昧、一一神通無礙、一一佛神
J25nB163_p0240b12║力莊嚴佛剎微塵數諸佛世界、一一諸佛世尊所演
J25nB163_p0240b13║佛剎微塵數三昧門，不可思議，微細微細，極微細處。
J25nB163_p0240b14║則知諸佛菩薩，及五十三知識所說佛剎微塵數，諸
J25nB163_p0240b15║佛藏海一一三昧，于我自受用一真三昧遮那如來，
J25nB163_p0240b16║無增無減、無彼無此。華嚴藏海諸佛菩薩、諸善知識，
J25nB163_p0240b17║各各盡彼神通三昧，向我遮那諸佛佛剎微塵數三
J25nB163_p0240b18║昧大不思議海，轉不可說三昧，一一莊嚴、一一文字、
J25nB163_p0240b19║一一摩尼寶光明，一一佛剎微塵數寶床寶座、寶帳
J25nB163_p0240b20║寶網、寶樹寶雲、寶蓮花、寶纓絡，一一佛剎微塵數獅
J25nB163_p0240b21║子幢雲、摩尼幢雲、燈雲燄雲、華燄雲、香燄雲，一一佛
J25nB163_p0240b22║剎微塵數摩尼寶光聚、一一佛剎微塵數諸佛變化
J25nB163_p0240b23║莊嚴身、一一佛剎微塵數國城善知識，與夫目前山
J25nB163_p0240b24║河大地萬象森羅，種種差別聲音、差別幻化、差別相
J25nB163_p0240b25║好，乃至諸大地獄，八寒八熱，萬死萬生，及彼忉利諸
J25nB163_p0240b26║天天樂。一一佛剎微塵數不可說，不可說，轉不可說，
J25nB163_p0240b27║轉轉不可說，總是箇華嚴藏海一真三昧。與麼則佛
J25nB163_p0240c01║剎微塵數華嚴藏海，諸佛諸菩薩、諸善知識、諸天人
J25nB163_p0240c02║非人等，而又一一佛剎微塵數不可說，不可說，轉不
J25nB163_p0240c03║可說，轉轉不可說。一一四生六道，蠢動含靈，有情無
J25nB163_p0240c04║情，一一皆總在我佛剎微塵數極微塵數華嚴藏海，
J25nB163_p0240c05║一一混融無礙。山僧如是說，汝等如是聞，諸佛如是
J25nB163_p0240c06║住，一切眾生如是見。眾生如是見，諸佛如是住，汝等
J25nB163_p0240c07║如是聞，山僧如是說，而又各各一一聞見住說，一一
J25nB163_p0240c08║塵沙艸葉，則有佛剎微塵數諸佛世界，一一塵、一一
J25nB163_p0240c09║沙、一一艸、一一葉，佛剎微塵數諸佛世界，一一經歷
J25nB163_p0240c10║諸佛世界三昧，一一諸佛三昧佛剎微塵數世界了
J25nB163_p0240c11║不可得。而我了知一一諸佛世界種種差別，一切幻
J25nB163_p0240c12║化，一一皆不可得，皆不可了。而我知其不可了，不可
J25nB163_p0240c13║見，不可得，我常一念恒處于寂滅定，求寂滅法，實無
J25nB163_p0240c14║所有。如此則寂滅念中，一切諸佛，一切佛剎微塵諸
J25nB163_p0240c15║三昧海，種種莊嚴、種種世界、種種差別、種種供養，諸
J25nB163_p0240c16║佛幻化，我亦無念。以茲無念諸佛幻化，念念具足、念
J25nB163_p0240c17║念不違，謂之華嚴法界大意幻有之說，而幻有如是
J25nB163_p0240c18║三昧，況八十一軸之文，及十法界品之說，不可思不
J25nB163_p0240c19║可議，書而盡為一軸，卷之放之而更收之。與麼則八
J25nB163_p0240c20║十一軸，百城煙水，總是外事；諸佛菩薩，諸善知識，皆
J25nB163_p0240c21║為客塵，不妨逆行順行，橫說豎說，塵說剎說。所以經
J25nB163_p0240c22║中道，由親近善知識，能勇猛勤修一切智道。由親近
J25nB163_p0240c23║善知識，能速疾出生諸大願海。由親近善知識，能于
J25nB163_p0240c24║一微塵中說法▆遍法界。由親近善知識，于念念行
J25nB163_p0240c25║究竟安住一切智地。由親近善知識，而能往十方國
J25nB163_p0240c26║上，見善知識心不散亂，見善知識破障山，見善知識
J25nB163_p0240c27║人大悲海救護眾生，見善知識得智慧光普照法界，
J25nB163_p0241a01║見善知識普能睹見十方佛海，見善知識得見諸佛
J25nB163_p0241a02║轉于法輪與麼則佛剎微塵數善知識，正好逐位參
J25nB163_p0241a03║求佛剎微塵數諸佛三昧，不妨從頭請問善知識者，
J25nB163_p0241a04║有如是不可思議、不可說、無量無邊清淨三昧。欲親
J25nB163_p0241a05║近善知識者，必具大因緣，具無上智，發無上心，經百
J25nB163_p0241a06║千劫久遠不退，始得如是相應首座。只如文殊大士，
J25nB163_p0241a07║伸一臂過佛剎微塵數諸佛世界，摩善財頂。山僧不
J25nB163_p0241a08║動本座，過佛剎微塵數諸佛世界，將華藏海遮那如
J25nB163_p0241a09║來不可思議三昧，向一毫頭滔滔說出。且道與文殊
J25nB163_p0241a10║是同是別，非同非別，總同總別？師擲去筆云：「紙盡矣。
J25nB163_p0241a11║卷之！」
J25nB163_p0241a12║
J25nB163_p0241a13║
J25nB163_p0241a14║
J25nB163_p0241a15║
J25nB163_p0241a16║
J25nB163_p0241a17║
J25nB163_p0241a18║
J25nB163_p0241a19║示一宗頭陀
J25nB163_p0241a20║師船泊至楚，有頭陀謁之。師問曰：「汝名何也？」彼曰：「一
J25nB163_p0241a21║宗。」師曰：「爾何垢面髼頭，莫知一宗否？」彼曰：「固不知，願
J25nB163_p0241a22║師究竟。」師曰：「汝為生死耶？非為生死耶？汝果有生死
J25nB163_p0241a23║耶？果無生死耶？若論有無生死則且置。只如道者初
J25nB163_p0241a24║進道時，便言有超越佛祖之志，從初入山至今，不知
J25nB163_p0241a25║是幾年，與麼垢面髼頭，似與一事無涉，道者！汝本分
J25nB163_p0241a26║中，與十方諸佛、歷代祖師，眼一般橫、鼻一般直、見一
J25nB163_p0241a27║般見、聞一般聞，一動一靜未嘗有絲髮之間。既無絲
J25nB163_p0241b01║髮之間，因甚麼在道者分上，垢面髼頭，吞苦忍辛，孜
J25nB163_p0241b02║孜不放；在佛祖分上，將箇四大五蘊、六根、六塵、六識，
J25nB163_p0241b03║及餘八萬四千毛孔，根根塵塵識識，一一總為清淨
J25nB163_p0241b04║摩尼，印色而作色，印空而作空，印森羅萬象作森羅
J25nB163_p0241b05║萬象，印山河大地作山河大地，印諸佛作諸佛，印眾
J25nB163_p0241b06║生作眾生。道者！此摩尼，非空非色、非萬象、非森羅、非
J25nB163_p0241b07║山河、非大地、非眾生、非諸佛，不無不有，而有而無。道
J25nB163_p0241b08║者向此領略得，便如懶融遇四祖、馬祖遇南嶽。將箇
J25nB163_p0241b09║髼頭垢面之念一一去之，不妨洗面模看鼻孔，那時
J25nB163_p0241b10║始知日日如是、朝朝一般，又何別有一法可說。清淨
J25nB163_p0241b11║摩尼，一一印物；十字街頭，接待往來；三條椽下，鍛鍊
J25nB163_p0241b12║衲子。佛來祖來，未可輕放，一一與他案過，印之明白。
J25nB163_p0241b13║不然莫道山僧不與你說破。生死事大，未可以語言
J25nB163_p0241b14║見解與之對敵，且生滅妄想。將山僧所說盡情截斷。
J25nB163_p0241b15║平昔所執所守所悟所得亦與截斷，直下具勇猛精
J25nB163_p0241b16║進，看他佛祖所教向上一著，不著佛句、不著祖句、不
J25nB163_p0241b17║著非佛非祖句，語言文字一一不著。縱做工夫到極
J25nB163_p0241b18║靜處，不知不覺，偷心四起，聰明忽至。凡有一切言語
J25nB163_p0241b19║及知見解會，亦一一莫著。如是固守，如是保持，如是
J25nB163_p0241b20║斟酌，自珍自重，然後動靜一如，始終無滯，方解凡聖
J25nB163_p0241b21║同途，逆順一轍，靜鬧安然，放收自在，豈不快哉！」頭陀
J25nB163_p0241b22║禮謝而去。
J25nB163_p0241b23║
J25nB163_p0241b24║
J25nB163_p0241b25║
J25nB163_p0241b26║
J25nB163_p0241b27║
J25nB163_p0241c01║無字直說
J25nB163_p0241c02║古人于無字論其所以，惟有靈骨方堪領受。有靈骨
J25nB163_p0241c03║者，向趙州未開口處，則知無字下落。知趙州性命七
J25nB163_p0241c04║花八裂，豈容疑情及得力也耶。
J25nB163_p0241c05║稍有一箇半箇，向蒲團上留心，彼又不究無字，所參
J25nB163_p0241c06║工夫惟以死坐，百劫千生被死坐埋沒自己。
J25nB163_p0241c07║參無字不得作伎倆穿鑿，但依實疑云：趙州意作麼
J25nB163_p0241c08║生無？趙州老婆心切，說無字教學者，大似訓蒙童讀
J25nB163_p0241c09║上大人，往往領去未嘗見有發明處，豈宿無靈骨者
J25nB163_p0241c10║耶？
J25nB163_p0241c11║做工夫得力有遲速、有利鈍，蓋當人用心切與不切。
J25nB163_p0241c12║只箇切字，乃生死得力下手處也。
J25nB163_p0241c13║工夫得力，在于當人念念將此做向前，務欲見箇明
J25nB163_p0241c14║白，而自然得力矣。豈可上人門戶看人口動？
J25nB163_p0241c15║又不可于無字上立知見解會，且無字卻不以知見
J25nB163_p0241c16║解會得明，要人去知見解會，做不知見解會，方好近
J25nB163_p0241c17║前。若存知見，有所入處，總名「知見禪」也。
J25nB163_p0241c18║古人云「一一從自己胸襟流出」，又云「從門入者不是
J25nB163_p0241c19║家珍」。縱釋迦老人大智慧辯才、神通三昧，總用不著，
J25nB163_p0241c20║況些小聰明。趙州無字，三乘十二分教、諸子百家，種
J25nB163_p0241c21║種言詞一一發明，大難討他分曉，除是赤手向前、危
J25nB163_p0241c22║亡不顧，淨裸裸看破，那時許伊說無字話，行無字用。
J25nB163_p0241c23║若論無字，十方諸佛、歷代祖師、天下老和尚，卻難近
J25nB163_p0241c24║傍。趙州亦只說得，誠不能與學者加得一毫。學者不
J25nB163_p0241c25║信，將知解試看。
J25nB163_p0241c26║諸方以趙州說無字，千百眾中尋半箇得無字人甚
J25nB163_p0241c27║是難也。學者將無字拍盲死念，念來念去，返被無字
J25nB163_p0242a01║空過一生，何止一生？百劫千生也。
J25nB163_p0242a02║無字如醍醐，如毒藥，有靈骨智慧者，念念現前不知
J25nB163_p0242a03║不覺得箇受用，始知一切眾生本來具足。若無靈骨
J25nB163_p0242a04║智慧者，吞箇無字在意根下，如中毒藥，從生至死，決
J25nB163_p0242a05║不知無字所以。向此用心也不難，便打併意根空豁
J25nB163_p0242a06║豁地，一日勝似一日，管取念念相應。
J25nB163_p0242a07║學者看無字，如生死冤家，切不可偷心怠慢。
J25nB163_p0242a08║疑云：趟州意作麼生無？正是得力下手處。疑時于一
J25nB163_p0242a09║切有無得失，靜鬧閑忙總恁麼疑，疑來疑去，不覺疑
J25nB163_p0242a10║情破、祖關透，則大事畢矣。
J25nB163_p0242a11║多見人看無字，每每被昏散二障所侵，不知打點，通
J25nB163_p0242a12║身坐在昏散裏。與麼參禪，豈得有靈驗耶？
J25nB163_p0242a13║為學者說昏散二障下落，乃當人一箇恣縱心是，苟
J25nB163_p0242a14║猛著精神疑無字，如流水綿綿不間，念念檢點，則昏
J25nB163_p0242a15║散自遠。
J25nB163_p0242a16║學者坐中打失無字，念無字不得力，此是貪愛異緣
J25nB163_p0242a17║不曾放下。既不曾放，于本參正念安能作得主耶？苟
J25nB163_p0242a18║如信之，將憎愛、人我、苦樂、貧富，一切所為盡情放捨。
J25nB163_p0242a19║果如其教，自然有箇入處。
J25nB163_p0242a20║生處放熟，熟處放生。生者無字，無量劫來未嘗相識；
J25nB163_p0242a21║熟者異念，愛染護惜不捨處是。幸古人以無字盡力
J25nB163_p0242a22║交付我，若不死心絕念做工夫，此時錯過，欲其再會
J25nB163_p0242a23║似今日，誠難誠難。思之！思之！
J25nB163_p0242a24║學者自昧，往往被文字知解遞相教授；古人卻不恁
J25nB163_p0242a25║麼，但死心做工夫，一言一字，具擇決眼，情解路絕，知
J25nB163_p0242a26║見機忘，久久參疑，自然起悟，到此方明古人所言不
J25nB163_p0242a27║欺也。
J25nB163_p0242b01║無字實一大藏教詮註不出，惟當人默默用心，自去
J25nB163_p0242b02║理會。其用心理會處，亦不得作無字見。但參而疑，疑
J25nB163_p0242b03║而悟，除「參、疑、悟」三字外，縱有方便又不是也。
J25nB163_p0242b04║千七百則、一代時教，向無字冰消瓦解，不然臘月三
J25nB163_p0242b05║十日，未免手忙腳亂，當宜究之。
J25nB163_p0242b06║或者謂無字乃趙州一期答這僧之問，又謂趙州逢
J25nB163_p0242b07║場作戲隨口建立。如此豈不迂曲？僧問：「狗子有佛性
J25nB163_p0242b08║無？」州云：「無。」這箇無字，自是這僧擔來，亦從他親口出，
J25nB163_p0242b09║趙州未嘗添減分毫，就他道無。如今人多少錯解。
J25nB163_p0242b10║山僧因問，一時為學者盡力吐露，學者再不得移易
J25nB163_p0242b11║絲毫，從生至死疑無字如生死冤家，務要親證明白
J25nB163_p0242b12║這無字。江湖學者商量浩浩，天下知識開示學者亦
J25nB163_p0242b13║商量浩浩。未審學者知識與麼商量，為什麼邊事？要
J25nB163_p0242b14║知端的，看破無字始得。
J25nB163_p0242b15║達磨西來，將箇無字上人門戶，謂有多少奇特。不知
J25nB163_p0242b16║十方世界，總是箇無。及見武帝賣弄不出，遂渡江面
J25nB163_p0242b17║壁。且老胡心為什麼事？學者當參看無字。若看不破
J25nB163_p0242b18║無字，則不知達磨下落。
J25nB163_p0242b19║問學者神光斷臂，是知無字不知無字？若知，因甚斷
J25nB163_p0242b20║臂？若不知，當思古人用心。
J25nB163_p0242b21║有等開學者，疑無字，他便障礙，恁麼死坐，莫若看幾
J25nB163_p0242b22║行文字。無靈骨學者，被他惑引入黑黑漫漫；辜負初
J25nB163_p0242b23║心志氣者，又多被聰明學解喪盡自己。
J25nB163_p0242b24║切思身寄空門，心當厭俗，佛祖教誡，念念存思。無字
J25nB163_p0242b25║參疑，心心莫捨，智眼大明，慧光迥出。人間天上，獨步
J25nB163_p0242b26║縱橫，逆去順來，隨心自在。如此方堪傳佛心印，接引
J25nB163_p0242b27║後昆。不然虛喪光陰，沉淪生死。古人叮嚀，殊不為己，
J25nB163_p0242c01║大抵欲學者究明此事。古人為你說得，你若不行，無
J25nB163_p0242c02║奈你何。
J25nB163_p0242c03║佛佛授受，祖祖傳持，不曾私屈學者絲毫，學者不信
J25nB163_p0242c04║心努力向前，自家轉便，欲佛祖把箇現成受用與你。
J25nB163_p0242c05║安得有此？
J25nB163_p0242c06║古云「那得天生釋迦、自然彌勒？」此教于學者大有恩
J25nB163_p0242c07║惠，釋迦、彌勒遠劫修來，棄極貴尊榮，未嘗一食一息
J25nB163_p0242c08║不舉念為教化眾生同證同得。我等學些知解聰明，
J25nB163_p0242c09║即謂超佛越祖，豈不自欺？
J25nB163_p0242c10║學此事，當人自知下手腳處好向前。如何是下手腳
J25nB163_p0242c11║處？經云：「言語道斷，心行處滅。」久久參箇無字，不知不
J25nB163_p0242c12║覺向轉身處得箇受用，那時有說無說總現成。如今
J25nB163_p0242c13║諸方未見有向心行處滅、言語道斷處真參實悟，看
J25nB163_p0242c14║他日用所為便可知也。
J25nB163_p0242c15║古人一機一境，具大智大用，從胸襟流出。今人也作
J25nB163_p0242c16║一機一境，要且實無大智大用。何故？皆緣學力未至
J25nB163_p0242c17║耳。具眼學者，一見則知；或若初心，盡被瞞了。古人云
J25nB163_p0242c18║「參方須具參方眼目」，不具參方眼目，見他便禮拜，喚
J25nB163_p0242c19║作懵懂禪和，奴郎不辯。
J25nB163_p0242c20║祖師云：「不除妄想不求真，無名實性即佛性，幻化空
J25nB163_p0242c21║身即法身，法身覺了無一物，本源自性天真佛。」只這
J25nB163_p0242c22║裏學者領會得，山僧則不許你。何故？古人則可，今人
J25nB163_p0242c23║則不可。只箇不可，山僧與學者大有慈悲在。
J25nB163_p0242c24║且學者即今舉一念看，這一念是真是妄？若謂是真，
J25nB163_p0242c25║從始至終只是恁麼；若謂是妄，從生至死必不如是；
J25nB163_p0242c26║若謂不真不妄，這裏卻從真妄去也。要好學者向此
J25nB163_p0242c27║大死一番，那時是真是妄，總融通于無礙大清淨三
J25nB163_p0243a01║昧。
J25nB163_p0243a02║此事，山僧饒舌，為學者直直傾出，卻無許多計較。學
J25nB163_p0243a03║者亦依山僧直直做去、時時猛省，務將無字綿綿疑
J25nB163_p0243a04║去。疑得東西南北，行住坐臥，總是箇無字，莫顧危亡。
J25nB163_p0243a05║若如是，則不負山僧和泥合水。不然，非但山僧，十方
J25nB163_p0243a06║諸佛、歷代祖師、天下老和尚，與爾自己，盡被負了。
J25nB163_p0243a07║讀無字，自大慧來無此洩露，自高峰來無此詳細，
J25nB163_p0243a08║真臨濟嫡派、少林血胤也。埋沒昆明幾百年，今日
J25nB163_p0243a09║乃始出現人間耳。珍重！
J25nB163_p0243a10║
J25nB163_p0243a11║
J25nB163_p0243a12║
J25nB163_p0243a13║
J25nB163_p0243a14║
J25nB163_p0243a15║
J25nB163_p0243a16║
J25nB163_p0243a17║
J25nB163_p0243a18║
J25nB163_p0243a19║火罏頭話
J25nB163_p0243a20║萬法歸一，一歸何處。疑云：畢竟一歸何處？復疑云：一
J25nB163_p0243a21║歸何處？大起疑情，佛法世事混作一團，久久疑去，不
J25nB163_p0243a22║覺疑釋，大事已明。十方諸佛、歷代祖師、天下老和尚
J25nB163_p0243a23║所說都只恁麼，學者離恁麼，別有長處，非佛祖之究
J25nB163_p0243a24║竟也。
J25nB163_p0243a25║佛祖相繼之道，非語言及情識量，要下死志做工夫。
J25nB163_p0243a26║不然，機前句外，言說便了，豈非情識量也？學者死得
J25nB163_p0243a27║心地，真實做工夫，如未悟但默默守去，自有箇道理。
J25nB163_p0243b01║豈不聞古人云「久遠劫來，受盡勤苦」。不然，便認個語
J25nB163_p0243b02║言情識，現成說話。達磨老子，他是觀音大士，何故九
J25nB163_p0243b03║年面壁？
J25nB163_p0243b04║做工夫之切，大抵止要去學者生死業識。若不加工
J25nB163_p0243b05║去逼拶，欲業識之見自然除去，如昧者布網吹風欲
J25nB163_p0243b06║其滿也。當知此事，唯我默默自究，然後自證自得，自
J25nB163_p0243b07║然妙達無礙。
J25nB163_p0243b08║這做工夫說，惟我實參、惟我實悟，豈得咨學口耳作
J25nB163_p0243b09║知解見？至此若不切實向前，于本參話頭見箇端的，
J25nB163_p0243b10║口說便了，正謂說食欲飽。
J25nB163_p0243b11║出生死之要了無秘訣，惟學者疑古人一則話頭，疑
J25nB163_p0243b12║這話頭，如人中毒，吐不得、屙不得、死生不得。其或屙
J25nB163_p0243b13║吐死生不得處，洞見自己，這裏則知十方世界微塵
J25nB163_p0243b14║剎土無不是自己，更說甚麼妙理玄文，單傳直指。無
J25nB163_p0243b15║量劫來，以至今日，一一明白；根根塵塵，悉放無畏百
J25nB163_p0243b16║寶光明。如或不信，便認箇昭昭靈靈，困在黑山鬼窟。
J25nB163_p0243b17║學者不取，當知生死緣無量劫妄識成熟，今日要與
J25nB163_p0243b18║從頭至底掀翻，如人落在萬丈深坑，須拼命求做出
J25nB163_p0243b19║路，豈小力量所能？
J25nB163_p0243b20║是知不捨種種心，而悟種種見，見無別見，心無別心。
J25nB163_p0243b21║心見無二，無二亦非，生滅何立？斯說不假安排造作，
J25nB163_p0243b22║必欲孜孜真參實悟，到家自知。
J25nB163_p0243b23║此事要具堅固久遠之心，如枯木石頭去。果如此，何
J25nB163_p0243b24║生死不了、佛祖不超。其或波波挈挈，大限到來，無本
J25nB163_p0243b25║可據。
J25nB163_p0243b26║佛祖無法與人，因我溺于生死，教以涅槃；因我散亂，
J25nB163_p0243b27║教以禪定；因我妄迷，教以真悟。一切皆我自生，非他
J25nB163_p0243c01║力也。我既知之，豈可恣我而長淪生死耶？
J25nB163_p0243c02║此事唯人生死急切，精進勇猛，久遠不退切，忌思前
J25nB163_p0243c03║筭後，欲進而退。
J25nB163_p0243c04║如果痛念生死，將本參正念加疑，大疑大悟，不疑不
J25nB163_p0243c05║悟，疑之不絕，管取推門入臼，到此洞古洞今，鑑天鑑
J25nB163_p0243c06║地；不然生死岸頭，大難作主。可不慎乎？
J25nB163_p0243c07║老僧所教出生死，痛與工夫作主，說甚祖師直指、如
J25nB163_p0243c08║來別傳，直得十方諸佛向我手裏乞命。學者孜孜下
J25nB163_p0243c09║鐵石冷冰冰心，莫問年月深久有無得失，但一念不
J25nB163_p0243c10║移萬年如此，管取無影樹頭猿夜嘯，不萌枝上露芳
J25nB163_p0243c11║心。
J25nB163_p0243c12║學禪乃己躬大事，非心念痛切，具勇猛，加精進，徹尾
J25nB163_p0243c13║徹頭，縱佛祖大神通智慧，于我所謂生死難與著力。
J25nB163_p0243c14║學者大起信心，信自己受用，實無佛祖、了無一法。生
J25nB163_p0243c15║死者，由我無量劫妄念所繫，此妄猶鏡中相。若或了
J25nB163_p0243c16║知鏡體本然，據實所論，超佛祖、破生死，實當人一切
J25nB163_p0243c17║處正念現前，更有何法不明、祖關不透？
J25nB163_p0243c18║實欲參學，下死志，四稜著地，又如死人，欲愛妄念無
J25nB163_p0243c19║所生也。東西南北，屙屎放尿、坐臥經行、著衣喫飯，輥
J25nB163_p0243c20║作一團，總是箇正念。久久不捨，若不悟去，管取山僧
J25nB163_p0243c21║犁耕有分。
J25nB163_p0243c22║自佛祖垂教以至于今方冊所載，未嘗有不做工夫
J25nB163_p0243c23║出生死者，其或一聞千悟得大總持，則知用力多劫
J25nB163_p0243c24║所至今方容易。學者不得執容易處，若容易領略，人
J25nB163_p0243c25║皆不肯做工夫也。
J25nB163_p0243c26║此事非小因緣。佛聞半偈，捨全身，修三阿僧祇劫，大
J25nB163_p0243c27║根大量，信之無惑。而今學者，說超佛越祖，出離死生，
J25nB163_p0244a01║以為常話。我見此說，愧之無地。
J25nB163_p0244a02║生死事大，無常迅速，說之最險。從上佛祖，不顧危亡，
J25nB163_p0244a03║一切處知無別法，非大志莫出，豈論歲月？
J25nB163_p0244a04║不得逐句尋言，要以念念向己心悟去，心悟無法，法
J25nB163_p0244a05║悟心法，法心無心，心自法心，心法了然，何心何法？不
J25nB163_p0244a06║可以聰明情量工夫。做到，方始達佛契祖。
J25nB163_p0244a07║從上佛祖，皆以實言欲令實悟，不曾教人學知解。知
J25nB163_p0244a08║解乃生死根本不然，非但屈負佛祖，亦乃自昧己靈。
J25nB163_p0244a09║究生死須向意根下研窮不已，歲時不忘，工夫做到，
J25nB163_p0244a10║始解自己無量劫來，不異今日。
J25nB163_p0244a11║佛祖種種言說，于我己躬，未嘗道著一字。此生死我
J25nB163_p0244a12║不去著力，欲待誰人？
J25nB163_p0244a13║此心湛湛，然非湛然相。絕去來今，只此是無礙圓明
J25nB163_p0244a14║三昧。學者不得向這裏浸死，參而疑，疑而悟，悟而後
J25nB163_p0244a15║得，只箇悟字，猶是多了。
J25nB163_p0244a16║欲參學，此事先打蕩心地乾淨明白，究所參學處，用
J25nB163_p0244a17║心著力，不負參學之志。
J25nB163_p0244a18║參禪最要緊處，在當人用心切耳。苟不心切，雖念念
J25nB163_p0244a19║有箇話頭，如水浸石頭，縱千百劫不失人身，也只是
J25nB163_p0244a20║守尸鬼，終成何用？
J25nB163_p0244a21║做工夫要有憤發，如一人敵千萬人，莫顧危亡，見箇
J25nB163_p0244a22║端的。不然，今日明日恁麼，今年明年恁麼，管取至死
J25nB163_p0244a23║亦只恁麼。欲參而悟，不得縱恣身心，逐名貪利，坐在
J25nB163_p0244a24║欲愛之中。生死非世間事也，將意識截斷，永無相犯；
J25nB163_p0244a25║若容一毫，依舊打入黑漫漫去也。
J25nB163_p0244a26║諸方說做工夫話，正如嬰兒飲水，以少為足，不知大
J25nB163_p0244a27║悟十八遍，小悟不計數。又謂如人入海，轉入轉深，時
J25nB163_p0244b01║容易哉。
J25nB163_p0244b02║如今說箇悟處，多少伶俐向這裏錯過，或者不識好
J25nB163_p0244b03║惡，于見聞覺知上有些入頭處，偷心妄想顛倒錯亂，
J25nB163_p0244b04║縱見釋迦老子，亦不知他向什麼處說。他又不知愧
J25nB163_p0244b05║恥，可不傷乎？
J25nB163_p0244b06║或者認箇業識，向古人方便用處一印印定，將幾冊
J25nB163_p0244b07║經書搜研，裝一肚墨水，以為是一員大善知識，逢場
J25nB163_p0244b08║作戲，便有許伎倆，不念因果罪報福業。
J25nB163_p0244b09║欲其念念不妄，心心綿密更加綿密。有日心神內豁，
J25nB163_p0244b10║開諸佛心眼，便能攝香水海于微塵界裏，現寶王剎
J25nB163_p0244b11║于一莖草上，誠不欺也。
J25nB163_p0244b12║一念透脫，得大三昧種種殊妙，此非知見文字、口說
J25nB163_p0244b13║心授，要以禪定無礙大總持力，方能相應。豈不知《圓
J25nB163_p0244b14║覺經》云：「無礙清淨慧，皆依禪定生。」
J25nB163_p0244b15║佛謂大摩尼寶王無量劫來未曾欠少，大丈夫聞恁
J25nB163_p0244b16║麼說，豈肯埋沉大寶，孤困伶仃？彼既丈夫，我何不然？
J25nB163_p0244b17║
J25nB163_p0244b18║
J25nB163_p0244b19║牛首日錄
J25nB163_p0244b20║老僧乃山間木石之類，人事禪道一無所知，獨得山
J25nB163_p0244b21║雲水石便欲老死。所抱未穩，順于情境，一上一下，迎
J25nB163_p0244b22║送往來。雖然，事不獲已也，喚做一時垂手。老僧本分
J25nB163_p0244b23║處看，實未見箇頭尾端正的漢。佛法晚矣，人心不古，
J25nB163_p0244b24║于煖熱處大家打鬨，不惜罪福、不念因果，箇箇道好。
J25nB163_p0244b25║此等與論古風高尚，于冷冰冰處澹薄相守，佯然不
J25nB163_p0244b26║理，與其玉石不分，彼此方得一懽喜。古人云：「我逢人
J25nB163_p0244b27║則出，出則不為人，我逢人則不出，出則便為人。」似此
J25nB163_p0244c01║說，古人各取一時之便，或出不出，或為不為，自然有
J25nB163_p0244c02║箇理路，豈是閒說。且道出與不出，為甚麼邊事？逢與
J25nB163_p0244c03║不逢，當時他在那裏存坐？邇來老僧離浮山到牛首，
J25nB163_p0244c04║是出不出？終日碌碌人事往來，是逢不逢？以此看來，
J25nB163_p0244c05║老僧大似箇無機關之木人。圓悟老師云：「若論此事，
J25nB163_p0244c06║如馬前相撲，騎虎頭，踞虎尾，擊石火，閃電光，豈許有
J25nB163_p0244c07║近傍處？」雖然，大凡一事，也要經歷過，胸襟開闊痛快
J25nB163_p0244c08║也。
J25nB163_p0244c09║法融未見四祖，天人供養、百鳥銜花；及見後，四稜著
J25nB163_p0244c10║地，不妨穩當。到此始知從前所著，屈受許多拘束，而
J25nB163_p0244c11║今而後，使伊做模樣與人相見，自覺面熱。此事豈容
J25nB163_p0244c12║有著手腳處？冷地推思，好一場笑怪。祖師忒殺慈悲，
J25nB163_p0244c13║于己分上也把不住，說道理、說心性，大似憐兒不惜
J25nB163_p0244c14║醜；也怪不得，路遙知馬力，事久見人心。雖然，老僧夜
J25nB163_p0244c15║話方丈，未免順時將錯就錯，以己躬下事，大家研究。
J25nB163_p0244c16║不得認著見聞知覺，指龜為鱉，喚鍾作瓶。牛首靈境
J25nB163_p0244c17║祖師道場，老僧雖是家空四壁，或茶，或飯，自不相欺，
J25nB163_p0244c18║一味平等，與諸人同于日用，豈敢輕昧古人遺風。日
J25nB163_p0244c19║事之餘，不得不以己事遞相較量。老僧此來，非是共
J25nB163_p0244c20║爾等打粥飯過日，你等若得一時閒靜，勿將己事虛
J25nB163_p0244c21║費過了。豈不思人命不長，光陰易去、信施難消。老僧
J25nB163_p0244c22║日逐間，不知是聖是凡、若僧若俗，一一與論世諦佛
J25nB163_p0244c23║法，將長補短，以權就實，未嘗敢欺侮一人。如此留心，
J25nB163_p0244c24║大抵要當人向世事上明得一分佛法，于佛法中勘
J25nB163_p0244c25║破一切世事，豈可離此別做活計。或有人向老僧道：
J25nB163_p0244c26║「一大藏教、千七百機，總是外事，那裏覓取佛法世事
J25nB163_p0244c27║去？」老僧向他道：「怪我不得。若不與麼，怎得與麼。」經云：
J25nB163_p0245a01║「譬如暗室中，無燈不可見。佛法無人說，雖慧不能了。」
J25nB163_p0245a02║三十年前老僧行腳諸方學者，莫道沒有曾遇幾箇
J25nB163_p0245a03║禪和，蒲團上孜孜究心，做死模樣，晝夜歷煉挨拶。雖
J25nB163_p0245a04║是心事未得發明，至于宗門檢點，亦不忝古人說死
J25nB163_p0245a05║心之眼目也。又見幾位尊宿，或于山間水邊清心寡
J25nB163_p0245a06║慾，也不見禪道文章佛法。參見者，但言：「老拙不及後
J25nB163_p0245a07║生輩。不可埋沒佛法大事，扶持顛危。」老僧親聞此語
J25nB163_p0245a08║三十年後，非但死心，舉起此事，箇箇笑怪。所見皆外
J25nB163_p0245a09║道說一切空，死箇什麼心地。如此之言，佛祖掃地。石
J25nB163_p0245a10║霜和尚云：「休去歇去，一念萬年去，古廟香爐去，臘月
J25nB163_p0245a11║扇子去，枯木頑石去，一條白練去。」此是古人教人死
J25nB163_p0245a12║心之語。中峰和尚云：「舉心盡屬輪迴路，動念無非生
J25nB163_p0245a13║死根。要與太虛無背向，常吞一箇鐵崑崙。」如此說，總
J25nB163_p0245a14║是釋迦老人也索塞斷咽喉，豈容有一點知見。古人
J25nB163_p0245a15║謂參須實參，悟須實悟，有等學者聞此語，向孤峰頂
J25nB163_p0245a16║上𢬵捨身命，恨不一念于生死之際坐脫立亡，當念
J25nB163_p0245a17║頭起時，真有一念喚不回頭之志，宿有根器▆骨者，
J25nB163_p0245a18║必有箇時節因緣，觸著磕著發明己事。若是有頭無
J25nB163_p0245a19║尾漢，自然挨拶不入，便謂佛法無靈驗，撥無因果，胡
J25nB163_p0245a20║言漢語，魔魅人家男女，將謂飲酒食肉不礙菩提，行
J25nB163_p0245a21║淫行盜無妨般若。如此之言，縱大悲菩薩奮八萬四
J25nB163_p0245a22║千手眼神通救伊不得，放命之後鐵圍山間，阿波波、
J25nB163_p0245a23║阿吒吒，八寒八熱，萬死萬生，至彌勒下生，轉寄他方，
J25nB163_p0245a24║求出無期。我等既立身空門，視生如死，縱百年富貴，
J25nB163_p0245a25║譬猶彈指。若大事未明，縱放光動地，說得點水不漏，
J25nB163_p0245a26║生死不透總無用處。將古人方便之言，不顧好歹，從
J25nB163_p0245a27║頭熟讀，年久月深，一肚墨汁將白淨心田盡染壞了。
J25nB163_p0245b01║祖師教人脫生死，非教人抱文字，若學之乎者也，于
J25nB163_p0245b02║生死上重加生死。參學之流莫存雜毒知解，只吞箇
J25nB163_p0245b03║鐵崑崙，或無字、或萬法在伊心田中，將五臟六腑、七
J25nB163_p0245b04║情八欲、六根六塵六識、內外經書文字，一塞塞斷，不
J25nB163_p0245b05║容絲毫空隙，自然得其定力，捨身受身如穿衫脫褲。
J25nB163_p0245b06║遇善知識，一聞千悟，決然不惑。
J25nB163_p0245b07║今時道流稍得一知一見，將謂佛祖相繼，亦猶如此。
J25nB163_p0245b08║殊不知古人得處，千萬辛苦，及其悟後見人，千萬艱
J25nB163_p0245b09║難，或遭痛打、或受惡罵，以至執勞負重種種精進，念
J25nB163_p0245b10║念向前未嘗斯須退慢。凡于所授，如飲甘露、如獲大
J25nB163_p0245b11║寶。一旦時節到來，東西南北，天上人間，自然遮他不
J25nB163_p0245b12║住。到此田地，天龍恭敬不以為喜，況世名利哉。老僧
J25nB163_p0245b13║向時見先師無際和尚，受盡惡毒手腳，一時機契理
J25nB163_p0245b14║合，敢與古人挽手共行。六祖大師，稱一切人為善知
J25nB163_p0245b15║識，佛願一切人至于果位，學人苟能領略，一肩擔負，
J25nB163_p0245b16║老僧合十加額。
J25nB163_p0245b17║古人舉起這著，便捨身命一勇向前，不顧危亡，真實
J25nB163_p0245b18║欲見箇下落。及其了明，恐不確的，不惜勞苦，尋禮尊
J25nB163_p0245b19║宿，審其所以，豈敢一毫怠慢。更三二十年，向人境四
J25nB163_p0245b20║絕處，韜光晦跡，保養靈源，澄澄湛湛。或被龍天推出，
J25nB163_p0245b21║只向孤峰頂上、十字街頭等閑發一言，如大日輪，光
J25nB163_p0245b22║無不及。今時參學者最初行腳，便立處不實，不以生
J25nB163_p0245b23║死大事為念，又豈肯死得一片心地，效古人受一段
J25nB163_p0245b24║大苦。既無苦志，養其利名溫飽之情；無因果，無羞恥，
J25nB163_p0245b25║外寂內搖，做假模樣，受天人禮拜供養，尚未足意。如
J25nB163_p0245b26║此望久後生于化樂，誠難得也。龐居士云：「不與萬法
J25nB163_p0245b27║為侶的是什麼人？」馬祖云：「待汝一口吸盡西江水，卻
J25nB163_p0245c01║向汝道若論此事。」豈得以小根小器、小知小見，而欲
J25nB163_p0245c02║坐致太平，現成受用。龐老與麼問，馬祖與麼答，觀其
J25nB163_p0245c03║開口發言立意處，一模托出，但擬心則無是處。大解
J25nB163_p0245c04║脫門，無處不建，大般若智，無處不彰，塵塵剎剎，事事
J25nB163_p0245c05║物物，一一歷然無，有一物一事、一塵一剎，而不頭頭
J25nB163_p0245c06║相撞，步步踏著。如老僧不惜口業，一時打破家當盡
J25nB163_p0245c07║情搬出，任學者千般若解脫田地上，經行坐臥，俯仰
J25nB163_p0245c08║折旋，喫飯著衣，屙屎放尿，得大自在，得大受用。若是
J25nB163_p0245c09║上根利智，聞山僧所說一肩負去，孤峰頂上飽食高
J25nB163_p0245c10║眠，佛法世法都無一念，即此都無一念處，泊然無有
J25nB163_p0245c11║一事一物為障為礙。如此一念萬年、萬年一念，猶太
J25nB163_p0245c12║虛空，不與萬象森羅為礙，豈不名絕學無為閑道人
J25nB163_p0245c13║也。世尊靈岳拈花，迦葉當機發笑，究其所以，皆不出
J25nB163_p0245c14║閑道人日用中。學者果見箇下落，將大藏教典總持
J25nB163_p0245c15║機緣，放下也得、拈起也得，頭頭上明、物物上顯，古人
J25nB163_p0245c16║道青青翠竹盡是真如，鬱鬱黃花無非般若。其或不
J25nB163_p0245c17║然，且向己躬下究明生死。此生死非從天降地湧，乃
J25nB163_p0245c18║當人于無量劫來，不知不覺，頭出頭沒，以至今日。苟
J25nB163_p0245c19║不奮大力量、大勇猛將箇四大、五蘊，通身打做一片，
J25nB163_p0245c20║下死志做工夫，今日明日，只是恁麼，挨至眼光落地，
J25nB163_p0245c21║縱是大悲菩薩，千眼放光、千手提挈，亦難代此生死
J25nB163_p0245c22║之苦也。豈不聞常人說「木匠造枷，自作自受」。慎之慎
J25nB163_p0245c23║之！如來出世，為一大事因緣。四十九年，三百餘會，塵
J25nB163_p0245c24║說剎說，說之不盡。因甚古人教學者總不要看文字，
J25nB163_p0245c25║一切休去歇去，單單提箇話頭，如大死人？一旦發明
J25nB163_p0245c26║所得，則頓見四十九年，三百餘會，盡是外事。既是外
J25nB163_p0245c27║事，且釋迦老人面目向什麼處著落？所以宗門下獨
J25nB163_p0246a01║以超佛越祖為正見，去此超佛越祖，縱現大神通，說
J25nB163_p0246a02║過釋迦老人，總無用處，況學者些小學解文字，貢高
J25nB163_p0246a03║我慢乎？
J25nB163_p0246a04║老僧初不知所謂宗門下事，凡見箇聰明伶俐人，便
J25nB163_p0246a05║信心向前請問，終無一言感發。後于坐中，自家倒斷，
J25nB163_p0246a06║自作主宰，古人箇箇說蒲團上豎起脊梁，晝夜不放
J25nB163_p0246a07║倒身，十年二十年，一生兩生，只如此坐，謂之坐禪。我
J25nB163_p0246a08║寧死依古人所教坐禪，決不更改，以此久久，方得箇
J25nB163_p0246a09║參悟省力處，一切時中，自然坐得徹，豈敢惑人說我
J25nB163_p0246a10║大徹大悟？老僧不欺心，真實與你等大家究竟，務要
J25nB163_p0246a11║做到超佛越祖田地，庶不負參學之志也。豈不思達
J25nB163_p0246a12║磨初祖到少室面壁，都無所為。及二祖神光斷臂立
J25nB163_p0246a13║雪，祖云：「將心來與汝安。」神光答云：「覓心了不可得。」祖
J25nB163_p0246a14║云：「吾為汝安心竟。」只此亦無所為。後來人皆道祖師
J25nB163_p0246a15║西來，不立文字，直指人心，見性成佛。六祖大師云：「不
J25nB163_p0246a16║思善，不思惡，正恁麼時，阿那個是明上座本來面目？」
J25nB163_p0246a17║明言下大悟。到此皆無一字。學者欲造到古人田地，
J25nB163_p0246a18║須向生死岸頭談笑而化，除此再無第二法。
J25nB163_p0246a19║臨濟和尚云：「汝等諸人，赤肉團上，有一無位真人。」的
J25nB163_p0246a20║當甚的當。檢點學者分上，雖是移遠就近，且不可認
J25nB163_p0246a21║著。其實只道得八成。何謂？佛祖分上始得，學者分上
J25nB163_p0246a22║不得自瞞。老僧見學者箇箇所說禪定脫灑處，人人
J25nB163_p0246a23║似龍象蹴踏，立在佛祖頭上，不容一切，及其與伊向
J25nB163_p0246a24║痛處深錐痛劄無位真人，手忙腳亂，眼花心醉，不知
J25nB163_p0246a25║所以，縱有所答，亦猶方木圓孔。學者切勿自執，要以
J25nB163_p0246a26║古人未悟之前，死心做工夫處參究。古人悟後，方便
J25nB163_p0246a27║垂手，將箇蜜果放學者口裏，學者不費工夫，現成受
J25nB163_p0246b01║用，將謂自家的也是箇有道尊宿，受人禮拜供養，貪
J25nB163_p0246b02║利養，撥因果。中峰和尚云：「妄談般若罪無涯，項上先
J25nB163_p0246b03║擔生鐵枷。」誠哉斯言也。豈不知臨濟和尚，三次問黃
J25nB163_p0246b04║櫱，三翻被打，後到大愚參問，又遭大愚訶責，及悟復
J25nB163_p0246b05║歸黃櫱，櫱責大愚，恨不痛與一頓始得。古人豈容易
J25nB163_p0246b06║得來？雪峰三登投子，九到洞山，宗門之教，燈燈相續，
J25nB163_p0246b07║祖祖相傳，未是小事。學者真箇受一段大苦，廢寢忘
J25nB163_p0246b08║餐，三二十年，抱此一志，死中得活，方許有箇說話處。
J25nB163_p0246b09║不然，開口便擔生鐵之枷，百千萬劫，欲求脫去，無有
J25nB163_p0246b10║是處。
J25nB163_p0246b11║古德云：「山僧為汝發機卻有限，不如山河大地一切
J25nB163_p0246b12║音聲，及自己心念所起，乃是文殊、普賢、觀音妙門，無
J25nB163_p0246b13║一處不是自家寶所，無一物不是自家珍藏，無一方
J25nB163_p0246b14║不是自己田地。」與麼則十方世界總為遮那法身，一
J25nB163_p0246b15║切眾生無一人不在裏許。既在裏許，為什麼事有不
J25nB163_p0246b16║了處？學者于禪定上，以不動智精進堅固，磨皮至肉，
J25nB163_p0246b17║磨肉至骨，磨骨出髓，盡百千萬劫看來看去以悟為
J25nB163_p0246b18║期，死中求活，研磨到此田地，便能入四生六道，善惡
J25nB163_p0246b19║淨穢之處，說一味平等法，上不見有佛，下不見有眾
J25nB163_p0246b20║生。《般若》云：「一切智智清淨，無二無二分，無別無斷故。」
J25nB163_p0246b21║佛祖為我等直恁老婆心切，豈不得委任信受，將一
J25nB163_p0246b22║切所為放下，覓箇受用，于打鬨說雜話處，大家較量，
J25nB163_p0246b23║遞相保護，一法不為。與麼挨究，何患祖風不振，己事
J25nB163_p0246b24║不明？
J25nB163_p0246b25║老僧不畏罪福，將佛祖百千萬劫受大苦惱一著大
J25nB163_p0246b26║事，拈來逼拶學者，欲學者得大無礙禪定，饑來喫飯、
J25nB163_p0246b27║困來打眠，要行便行、要坐便坐，都無安排計較。舉箇
J25nB163_p0246c01║話頭，任事不為，空勞勞，年久不易，得大受用。學者不
J25nB163_p0246c02║信，反為自害。學聰明文字，雜毒入心，狂狂蕩蕩，長篇
J25nB163_p0246c03║闊賦，牽引枝蔓，以為一生所務，不負于己。據老僧看
J25nB163_p0246c04║來，通身錯了。我出家人既離塵脫俗，欲效佛祖，當知
J25nB163_p0246c05║空門之學，究以生死。若論生死，豈有閒暇工夫求學
J25nB163_p0246c06║文字言語？諸子百氏之學，雖至經天緯地，不過世間
J25nB163_p0246c07║功名富貴。一旦數盡，猶夢中事。古德云：「名利擾攘褌
J25nB163_p0246c08║中虱，智識紛爭檻外猿。」誠哉是言。世間最大唯生死
J25nB163_p0246c09║耳，富貴功名直得幾文？學者去此別究，皆生死苦本
J25nB163_p0246c10║也。
J25nB163_p0246c11║吾門所貴絕知見解會，如枯木頑石、寒灰死火。縱佛
J25nB163_p0246c12║祖放百寶光明，種種語言玄之又玄、妙之又妙，見與
J25nB163_p0246c13║麼事、聞與麼說，正好當頭著棒，令伊遠退，方有參學
J25nB163_p0246c14║之分。其或不然，將箇業識身心，這邊經冬、那邊過夏，
J25nB163_p0246c15║十年五載，死不死、活不活，也說是箇久參禪和，及將
J25nB163_p0246c16║所參學的一段大事與伊定當，都無一點分曉。這等
J25nB163_p0246c17║學者，總是釋迦、彌勒、文殊、普賢到來與伊說，亦無下
J25nB163_p0246c18║手處。參學中此等之流如麻似粟，祖風安保其復振
J25nB163_p0246c19║哉？永嘉和尚云「外道聰明無智慧」，可不傷乎？
J25nB163_p0246c20║永嘉和尚云：「無明實性即佛性，幻化空身即法身。法
J25nB163_p0246c21║身覺了無一物，本源自性天真佛。」老僧多年發明，有
J25nB163_p0246c22║箇直截處，直下與學者說破，若或領略得去，喚不回
J25nB163_p0246c23║頭，一念萬年、萬年一念，如此的當，三世諸佛也索列
J25nB163_p0246c24║在下風，況諸方禪子奈得你何。且道如何是老僧直
J25nB163_p0246c25║截處？老僧當時于無明起處，觀彼十方法界，一切眾
J25nB163_p0246c26║生及彼蠢動含靈，將箇無明所以處參尋佛性，這裏
J25nB163_p0246c27║則不見有佛性，所以既無佛性，則不可喚作無明。無
J25nB163_p0247a01║明佛性二俱假立，以此參破十方諸佛、一切眾生法
J25nB163_p0247a02║身平等，了無一物。到這裏，方見得婬怒癡即成定慧，
J25nB163_p0247a03║生死煩惱、菩提涅槃無一無二。學者若或信之，依老
J25nB163_p0247a04║僧說，向自家心地上勘，若勘破自家心地，便佛祖受
J25nB163_p0247a05║用，舉心動念，念念現前，心心是佛。到此正好入窮巖
J25nB163_p0247a06║絕壑，艸衣木食，都無所慮，挨到命根絕處，撒手向前，
J25nB163_p0247a07║正如脫布衫上床，摩枕放身安樂打眠。宗門中從上
J25nB163_p0247a08║古人例皆如是。我輩若也貪染世事，馳逐聲華，波波
J25nB163_p0247a09║挈挈，不究生死，大限到來，眼光落地，一場大苦。那時
J25nB163_p0247a10║若要似今日聞老僧與你等說佛祖所教，其實難也。
J25nB163_p0247a11║古人悟後細密工夫，所操守處孜孜兀兀，猶勝未悟
J25nB163_p0247a12║時，念念恐有所失。此事本無得失，看來還要自來理
J25nB163_p0247a13║會，觀其所以，卻與所見滯著處大段不同，這裏方解
J25nB163_p0247a14║古人所教轉入轉深，高高峰頂立，深深海底行。他得
J25nB163_p0247a15║的人，自然丰彩，天資迥常。古德云：「鐵牛過窗櫺，頭角
J25nB163_p0247a16║四蹄都過得，唯有尾巴過不得。」豈謂等閑？老僧更有
J25nB163_p0247a17║一說：其或渾身和箇尾巴都過了，還我公案來！
J25nB163_p0247a18║德山和尚示眾云：「道得三十棒，道不得三十棒。」臨濟
J25nB163_p0247a19║問侍者：「為什麼道得三十棒，道不得三十棒？若打，接
J25nB163_p0247a20║住送一送，看如何。」侍者至彼，理前問，德山便打，侍者
J25nB163_p0247a21║接住送一送。德山歸方丈，侍者回舉似。臨濟云：「我從
J25nB163_p0247a22║來疑者漢。雖然，還見德山麼？」侍者擬議，濟便打。學者
J25nB163_p0247a23║看古人方便通箇消息，于臨濟、德山用處討箇下落，
J25nB163_p0247a24║然後蒲團深藏機智，或有箇不然漢，看他又不是此
J25nB163_p0247a25║等尋常知見，卻要向德山、臨濟未發機前，坐他二老
J25nB163_p0247a26║舌頭，使有棒舉不起、有口開不得。老僧記得昔因二
J25nB163_p0247a27║講主舉此機緣，贈以偈云：「臨濟德山太潦艸，古今天
J25nB163_p0247b01║下何處計。月照中山猿夜啼，明暗色空依子卯。講師
J25nB163_p0247b02║講得講不得，得與不得三十棒。五音六律從渠唱，所
J25nB163_p0247b03║以問禪道佛法。」文章世諦，總要當機利害處發明始
J25nB163_p0247b04║得，不然則吾道凌替。老僧諦觀從上古德，箇箇于此
J25nB163_p0247b05║參學，鮮有一人不受大苦行腳。入門入室，便受師家
J25nB163_p0247b06║打罵，千磨百難，只是令伊無一點參禪氣息，然後著
J25nB163_p0247b07║伊喫茶參堂，豈等閑立腳。如今學者，飽著一肚禪道
J25nB163_p0247b08║我慢，一味莽撞，及其于未相見時，計較百端，不知心
J25nB163_p0247b09║地所蘊盡是一團生死。老僧曾與禪者說：「你等擔包
J25nB163_p0247b10║負苦，禮善知識，究生死，如禪者未見老僧及到此處，
J25nB163_p0247b11║動靜語言，偷心伎量，只此便是生死根本，不如放下
J25nB163_p0247b12║所來之念，一味平等尋常，都無計較伎倆。從生至死，
J25nB163_p0247b13║這裏便是出生死處。一大藏教，千七百機，無過教人
J25nB163_p0247b14║如此。」老僧看來，若論向上透關一著，且不管你悟與
J25nB163_p0247b15║未悟、迷與未迷。德山、臨濟盡用古機，總不出你當人
J25nB163_p0247b16║一念之處，思此添一事不得，減一事不得。大力量漢
J25nB163_p0247b17║問老僧說：「一擔而去，豈不慶快？」經云：「狂心不歇，歇即
J25nB163_p0247b18║菩提。」
J25nB163_p0247b19║老僧久不會通宗達士，嘗切切于懷，恐負學者，未審
J25nB163_p0247b20║學者還負老僧也。古人云：「是你負我，是我負你。」到此
J25nB163_p0247b21║看來，卻是老僧負學者。何謂？老僧在浮山卻較些子，
J25nB163_p0247b22║老僧來牛首卻沒交涉。然而千鈞之弩，豈為鼷鼠發
J25nB163_p0247b23║機？此事于解路上看箇箇成佛成祖，于見諦上看人
J25nB163_p0247b24║人造業造罪。老僧不說，恐負你等。這裏須具正眼，透
J25nB163_p0247b25║金剛圈、吞栗棘蓬，逢佛殺佛、逢祖殺祖，一切皆殺。若
J25nB163_p0247b26║有一事，則禍事生，要得乾淨，和箇自己也殺之盡淨，
J25nB163_p0247b27║方始出得生死。于這殺處，苟存一念護惜，則霄壤矣！
J25nB163_p0247c01║古人謂「不是心，不是佛，不是物」。老僧與麼的實開說，
J25nB163_p0247c02║莫顧危亡于鑊湯爐炭碓搗舂磨，不舉一念求出之
J25nB163_p0247c03║心，經百千劫方可論宗門事。不然，說箇即心即佛，人
J25nB163_p0247c04║人都會，更說箇非心非佛，學者也知。若要端的向生
J25nB163_p0247c05║死際譚笑脫去，誠不敢望也。譚玄說妙，誣誷先聖，聾
J25nB163_p0247c06║瞽後生，眼裏無筋，皮下無血，「一盲引眾盲，相牽入火
J25nB163_p0247c07║坑」豈虛言哉！
J25nB163_p0247c08║今時參學人如蠅子，有些腥膻氣味便泊。須與枯卻
J25nB163_p0247c09║向無氣味處泊，令安在平白地上。從上作家宗師能
J25nB163_p0247c10║為人者，惟有睦州見你有坐地處，便鏟卻，從頭鏟將
J25nB163_p0247c11║去。宗師家，要與學者遞究生死，須是不順人情。臨濟
J25nB163_p0247c12║入門便喝，德山入門便棒，學者要到古人田地，也須
J25nB163_p0247c13║死得自己一片心地。將古人受苦處，向前一一經歷，
J25nB163_p0247c14║莫起一毫半進半退半信半疑之心，拼命不顧生死，
J25nB163_p0247c15║如一人與萬人敵，久久不覺磕著撞著，猶十日並照，
J25nB163_p0247c16║豈不美哉？如今學者，目前世事境緣尚不能打點，況
J25nB163_p0247c17║生死乎？他佛祖箇箇不容易得，大抵將不容易得處，
J25nB163_p0247c18║拈學者頂上，使學者依而行之，離此再無別說。
J25nB163_p0247c19║十方諸佛，說一大藏教，令有情無情皆得平等，出生
J25nB163_p0247c20║死，超佛祖，洞見本地風光，乃云：「一切眾生皆有如來
J25nB163_p0247c21║智慧德相，無明妄想，不能證得。」《楞嚴經》云：「山河大地
J25nB163_p0247c22║皆是妙明真心中所現物。」老僧看來，忒殺慈悲，八字
J25nB163_p0247c23║打開，把手交付。學者不究此說，于自家知見上強立
J25nB163_p0247c24║知見，博學多聞祇以記持得便是好處，卻不信要了
J25nB163_p0247c25║生死。老僧且與評論，只如我等所學無過，阿難尚落
J25nB163_p0247c26║邪思，何況我等！出家兒，遠塵囂、甘寂寞，所究者只為
J25nB163_p0247c27║生死。生死既明，將天上天下，惟我獨尊；生死未明，任
J25nB163_p0248a01║有富貴功名，文章佛法，振動寰宇，古今無二，總無用
J25nB163_p0248a02║處。大丈夫漢，豈得貪一時之樂，甘未劫之苦？直下將
J25nB163_p0248a03║所絆若名若利，及與知見解會文章佛法、禪道機緣，
J25nB163_p0248a04║一截截斷，再不起第二念。如臘月扇子，任他無人覷
J25nB163_p0248a05║著，冷冰冰，灰醭醭去，一念萬年、萬年一念。忽若大事
J25nB163_p0248a06║已明、生死已斷，便能超佛祖、煆聖凡，一切欺昧不得。
J25nB163_p0248a07║學者或做到與麼田地，老僧見伊，也索焚香稽首。
J25nB163_p0248a08║這一著子非小因緣，若（不具）宿智，縱遇真善知識，傾腸
J25nB163_p0248a09║倒腹和盤托出與伊，不能承領。忽若領略得去，又不
J25nB163_p0248a10║能保守，成風成顛，無有忌憚，一味能所。或然說著生
J25nB163_p0248a11║死之難，便乃佯然戲笑，不念前途黑漫漫，于欲死不
J25nB163_p0248a12║死之際，求生不得，求死不得，古人謂生龜退殼，活牛
J25nB163_p0248a13║剝皮，豈不大苦？若是真實要了生死的，豈肯埋沒自
J25nB163_p0248a14║己，唐喪光陰？直下舉一念如生鐵鑄就，一切情緣境
J25nB163_p0248a15║界盡情擯卻，只向無字話頭，心心念念，綿綿密密，打
J25nB163_p0248a16║成一片，外不見有山河大地人物風境，內不見有佛
J25nB163_p0248a17║祖機用玄妙知見，只與麼去，久久定有悟處。又不得
J25nB163_p0248a18║作悟會，連箇前後迷悟都消殞盡，然後將佛祖言教
J25nB163_p0248a19║一一印之，似空合空，猶水投水，如鏡照鏡，以心印心。
J25nB163_p0248a20║到這裏都無隔閡，塵塵爾，剎剎爾，左右逢源，死生無
J25nB163_p0248a21║礙，于此喚作「那伽大定」，縱終日行，未嘗動一步；終日
J25nB163_p0248a22║說，未嘗發一言。參學人若不親到此箇田地，舉心動
J25nB163_p0248a23║念盡成生死了也。
J25nB163_p0248a24║
J25nB163_p0248a25║
J25nB163_p0248a26║
J25nB163_p0248a27║古庭祖師語錄輯略卷之二（終）