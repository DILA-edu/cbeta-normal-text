J25nB163_p0248b01║曹溪一滴卷之三古庭禪師語錄
J25nB163_p0248b02║論
J25nB163_p0248b03║知見證性
J25nB163_p0248b04║此論獨以見性為閫要，可即知即見，不可離知離見，
J25nB163_p0248b05║離知見是謂捨己投塵，即知見是謂認賊為子，當知
J25nB163_p0248b06║真見真知，知無知知，見無見見，了知見無即無離是
J25nB163_p0248b07║真知見也。知非知，則知知無知，不知知亦知知矣。見
J25nB163_p0248b08║非見，則見見無見，不見見亦見見矣。人為知見所迷，
J25nB163_p0248b09║子為知見所悟，人迷知見而失知見，不知知見之所
J25nB163_p0248b10║以；予悟知見而頓證知見，能知知見之所以。人以知
J25nB163_p0248b11║見為別，知見見則迷矣；子以知見而悟，知見見則悟
J25nB163_p0248b12║矣。心佛眾生，三無差別。《般若經》云：「無二無二分，無別
J25nB163_p0248b13║無斷故。」此理非出常情、非不出常情卜度，大難摩索。
J25nB163_p0248b14║蓋知之者謂見性，見之者謂知性，非見性而知性則
J25nB163_p0248b15║無以為知見一、見性一。佛祖相承以來，不為別事，以
J25nB163_p0248b16║心印心，心外無知，以法印法，法外無見。見知心見、知
J25nB163_p0248b17║見知心，如鏡照空，似空涵鏡，無變易、無隱顯、無暗明、
J25nB163_p0248b18║無色空，不可滯知于寂，滯寂則知見見知而著偏斷；
J25nB163_p0248b19║不可任知于情，任情則見知知見而恣物欲；不可求
J25nB163_p0248b20║之于有，求有則有諍論；不可取之于無，取無則落因
J25nB163_p0248b21║果。可以實悟，可以真參。未見性者，被知見所縈，已見
J25nB163_p0248b22║性者，以知見為用，如鳥搏空，卷舒自在。乃佛乃祖，未
J25nB163_p0248b23║嘗見一人以文字知見而續慧命者，大凡明見己性
J25nB163_p0248b24║者，絕情妄，捐利名，甘心于寂寞，苦志于精進，舉一話
J25nB163_p0248b25║頭，念茲在茲，至此徹見性原，心空法泯，知見無餘。到
J25nB163_p0248b26║此始知佛祖所教，誠不虛也。經云：「知見立知，則無明
J25nB163_p0248b27║本。知見無見，斯即涅槃。」今我所著知見論，乃正知見，
J25nB163_p0248c01║非別知見。靈兮昭兮，道在文字之前；寂兮默兮，性著
J25nB163_p0248c02║知見之外。巍巍乎運騰三界，任佛祖之崢嶸；蕩蕩乎
J25nB163_p0248c03║順逆十方，超龍象之蹴踏。道名亦非立，何為見性？實
J25nB163_p0248c04║虛無不屬，真有是知。執知見者不明己性，被地水火
J25nB163_p0248c05║風之所拘管，愛欲不除，隨他遷變，或若氣散魂飄，決
J25nB163_p0248c06║無下落。子云：「見性以性，知見則一，無二無三，親達原
J25nB163_p0248c07║底。」不然，論于口耳，卒不能了。蓋性乃太虛之空，了無
J25nB163_p0248c08║涯際；性猶湛海之澄，實乃淵廣。迦葉一笑，世尊付旨
J25nB163_p0248c09║于機前；神光作禮，達麼繼命于言外。古今諸老獨以
J25nB163_p0248c10║見性為宗，遞相傳證，或豎指，或伸拳，或揚眉瞬目，或
J25nB163_p0248c11║輥毬擲杖，或舉拂拈槌，或掌拓相呈，或棒喝點示，打
J25nB163_p0248c12║鼓吹毛，搬泥拽石，以至張弓持杈，語默呵叱，作多種
J25nB163_p0248c13║神變。蓋諸祖婆心太切，故以真見真知，覿面當機交
J25nB163_p0248c14║付學者，不許佇思，一肩擔荷。學者果見性于機緣動
J25nB163_p0248c15║靜之外，了心于文字語默之前，方知諸祖盡力處，恩
J25nB163_p0248c16║大難酬。其或不然，千劫萬劫。且若緣見知性，性無性
J25nB163_p0248c17║所，因何立見？若緣性知見，見無見所，因何立性？若言
J25nB163_p0248c18║不見，即同生盲；若言有見，是為他妄。去此二途，性何
J25nB163_p0248c19║所知？這裏縱佛祖舒廣長舌、放大光明，確難下口。何
J25nB163_p0248c20║故？以我知見而知見亦無，無亦無，亦無無矣。
J25nB163_p0248c21║
J25nB163_p0248c22║
J25nB163_p0248c23║
J25nB163_p0248c24║
J25nB163_p0248c25║
J25nB163_p0248c26║
J25nB163_p0248c27║
J25nB163_p0249a01║書
J25nB163_p0249a02║拜母
J25nB163_p0249a03║子出家，行腳，失孝養，背慈育，倏忽二十餘年，為罪多
J25nB163_p0249a04║矣。雖然百年幻影，無過一期。苟奉如來教、登佛祖位、
J25nB163_p0249a05║出生死輪，將無量劫來冤親平等，況父母邪？母既捨
J25nB163_p0249a06║子為僧，依佛所言，出家功德莫可涯量。此之功德皆
J25nB163_p0249a07║歸於母。勸母從今以後，返觀自身四大本空因情故
J25nB163_p0249a08║有，以致生死相續。母但觀我，我我如空，妙相渾然，當
J25nB163_p0249a09║體即佛。母以真際為子，子以無見侍母，母子既空，心
J25nB163_p0249a10║情智寂。惟我老母妙性真常，性者即子即母，性等虛
J25nB163_p0249a11║空，廓無邊際。虛空性中，別起一念，母子情愛之見，早
J25nB163_p0249a12║自繫心于輪迴生滅之根本也。若就見中著倒，念念
J25nB163_p0249a13║不忘，至于六道四生，從劫至劫，了無出期矣。望母一
J25nB163_p0249a14║切處、一切時、一切念，但舉一佛號，這一聲佛，實從我
J25nB163_p0249a15║母心地流出。母不必多念，惟看這一句佛出處，無起
J25nB163_p0249a16║絲毫想于之心，若起此心則錯過這一句佛也。母于
J25nB163_p0249a17║這裏但記著，念頭也莫作佛想，也莫作子想，及一切
J25nB163_p0249a18║妄想，一切頓除。只此頓除之念，亦莫在念。當念處即
J25nB163_p0249a19║得身心頓融如虛空相似，母與麼見則為十方諸佛
J25nB163_p0249a20║佛心之所見也。子即母心，母心即子。世出世間不捨
J25nB163_p0249a21║諸佛，同為眷屬。蓋諸佛菩薩，亦皆從凡證聖，知一切
J25nB163_p0249a22║空而不住著，于不住著而非厭離，心得自在，永超生
J25nB163_p0249a23║死。蓋子為十方諸佛之子，母為十方諸佛之母，以母
J25nB163_p0249a24║之一念，總持十方諸佛之威德。故以子之一心，具足
J25nB163_p0249a25║十方諸佛之真智。故母之念，與子之心無差，子之心
J25nB163_p0249a26║與母之念無別。母與諸佛同坐一光，子與眾生實無
J25nB163_p0249a27║二見，無彼無此、無我無人，智齊一切，一切即智，智智
J25nB163_p0249b01║恒智，了無間斷，心超諸法，永絕生死。法以心明，智以
J25nB163_p0249b02║法遍，法智一空，一空空空。了見如斯，則佛見也，其餘
J25nB163_p0249b03║情妄親愛，子久忘矣！老母高萬福。
J25nB163_p0249b04║
J25nB163_p0249b05║
J25nB163_p0249b06║
J25nB163_p0249b07║
J25nB163_p0249b08║
J25nB163_p0249b09║
J25nB163_p0249b10║通壽兄古松和尚書
J25nB163_p0249b11║別來已久，形流四散，寂寞甘懷，補敵遮寒，潛心密用，
J25nB163_p0249b12║掃跡煙嵐，大休人世。奉先德念念在定之遺誡，拼盡
J25nB163_p0249b13║命根，死其心地，生滅幻妄，委具寂然者也。若道眼弗
J25nB163_p0249b14║明，祖關弗透，擔生死于顛危，終無他念矣。蓋為僧者，
J25nB163_p0249b15║非枯生死海、釋空有心，佛祖大恩莫由可報。故灰頭
J25nB163_p0249b16║土面，如大死人，日夕孜孜，惟一無二，不知不覺，地轉
J25nB163_p0249b17║天翻，而見而明，珠回玉變。是以人法雙泯、非是兩空，
J25nB163_p0249b18║佛祖位中不存朕兆，拄杖子任其拈放，栗棘蓬從其
J25nB163_p0249b19║吐吞。山川草木，同發一光，通塞晦明，絕無二見。掀翻
J25nB163_p0249b20║佛祖，玅在一毫，捏碎虛空，無勞餘力。不拘真諦俗諦，
J25nB163_p0249b21║總一切聲即廣長舌相，豈論這邊那邊；盡一切色，是
J25nB163_p0249b22║無見法身。傷叢林秋季去聖時遙，人人爭蝸角之利
J25nB163_p0249b23║名，懷鶻臭骨董，不務真實、鼓弄虛頭，問口處多冊子
J25nB163_p0249b24║上之鑽研，舉念間盡情塵中之知見，縱其攢花簇錦，
J25nB163_p0249b25║合四六以成文，題實對虛，聯四五而為句，空持心所，
J25nB163_p0249b26║總失正因。縱然覺發本明，未免認賊為子。似此之輩，
J25nB163_p0249b27║以當宗乘如來正法眼藏，未有如今日者矣。子數于
J25nB163_p0249c01║方外，歷遍諸老宿門庭，正統甲子春到金臺，次年二
J25nB163_p0249c02║丑過西山隆恩，遇箇老作家，他以盡大地作爐鞴，▆
J25nB163_p0249c03║煉佛祖，手拖拄杖，直去掀翻。如此一場，方得大事了
J25nB163_p0249c04║異。自茲復返雲間，安然靜處，每于木人夜語、石女朝
J25nB163_p0249c05║歌，不打諸方葛藤，亦任鼾鼾自在，山光溪色，足己生
J25nB163_p0249c06║涯，月轉雲騰。舊時公案，和盤托出供養吾兄，煩兄鑑
J25nB163_p0249c07║諸煨灰幸也。
J25nB163_p0249c08║
J25nB163_p0249c09║
J25nB163_p0249c10║
J25nB163_p0249c11║
J25nB163_p0249c12║
J25nB163_p0249c13║
J25nB163_p0249c14║
J25nB163_p0249c15║
J25nB163_p0249c16║
J25nB163_p0249c17║
J25nB163_p0249c18║
J25nB163_p0249c19║跋
J25nB163_p0249c20║雪谷師所書《普賢行願品》跋
J25nB163_p0249c21║子以佛眼觀我雪谷和尚，從首至踵，及彼盡虛空遍
J25nB163_p0249c22║法界山河大地，森羅萬像，總華嚴一佛剎，極微塵不
J25nB163_p0249c23║可思議之法界也。非空非色，亦非內外中間，有種種
J25nB163_p0249c24║不可說佛剎世界，而一切佛、一切眾生，未嘗與雪谷
J25nB163_p0249c25║斯須相背，且無彼此人法境界。雪谷即一切佛，謂之
J25nB163_p0249c26║人空；一切佛即雪谷，謂之法空。其或雪谷與佛念念
J25nB163_p0249c27║現前，心心無間，謂之一切智智三昧也。雪谷八萬四
J25nB163_p0250a01║千毛孔，皆具八萬四千光明之藏海，化為八萬四千
J25nB163_p0250a02║之寶幢，一一幢各具八萬四千之香水海，一一香水
J25nB163_p0250a03║海各具八萬四千佛剎世界，為八萬四千摩尼寶莊
J25nB163_p0250a04║嚴佛剎世界，謂之諸佛法界。其諸佛法界，皆以極微
J25nB163_p0250a05║塵數而數之，猶不可思議而為其說也。是則雪谷之
J25nB163_p0250a06║身心性情，至于日用一切事、一切為，有無根塵，幻化
J25nB163_p0250a07║空色，見聞知覺一一轉妙法輪，一一語言文字俱謂
J25nB163_p0250a08║華嚴佛剎。一體一用與一切諸佛、一切眾生體用平
J25nB163_p0250a09║等。而又一切諸佛、一切眾生，六根、六塵、六識，一一根、
J25nB163_p0250a10║一一塵、一一識，與其人物境界一一交六根、六分則
J25nB163_p0250a11║皆我毘盧受用。普賢行門所貴當處發明，一一無礙，
J25nB163_p0250a12║一一現前，轉物為己，始知目前了無一法，十方世界
J25nB163_p0250a13║則是雪谷和尚。無內無外，亦無中間，縱一念生滅，昏
J25nB163_p0250a14║沉散亂，一一皆乘普賢行願。毘盧華藏，其一一莊嚴、
J25nB163_p0250a15║一一供養、一一變現、一一幻化妙用，皆若太虛之
J25nB163_p0250a16║之無量，雲雨之無窮，以此為智智三昧也。蓋「大方廣」
J25nB163_p0250a17║乃普賢三昧之行門，「佛華嚴」乃毘盧一真之根本，無
J25nB163_p0250a18║生滅、無去來，絕語言、絕文字，一真實際無量無邊，不
J25nB163_p0250a19║可以智知識識。忽然一念返本，則知諸佛三昧正受，
J25nB163_p0250a20║內外如一生佛平等，以根本行願隨處放光，人事往
J25nB163_p0250a21║來，施為動止，喫飯著衣，經行坐臥，聞聲見色，觸境遇
J25nB163_p0250a22║緣，一一理事無礙無遺。以及空空有有之異，物物欲
J25nB163_p0250a23║欲之殊，猶鏡照鏡。遍涉行門，通行大智，孜孜無為，亦
J25nB163_p0250a24║無住著。無為而為，無住而住，應化隨機，不拘善惡。故
J25nB163_p0250a25║華嚴謂一真之宗教，佛所受用，願行宛然、悲智增廣。
J25nB163_p0250a26║語其動也，波澄覺海；語其靜也，日麗萬方。因結方成、
J25nB163_p0250a27║果圓諸品，若帝珠寶網，上下影聯，誠德備、行嚴、遍周。
J25nB163_p0250b01║拈頌
J25nB163_p0250b02║靈山有萬人天，世尊拈花，迦葉微笑。世尊云：「吾正法
J25nB163_p0250b03║眼藏、涅盤妙心，付囑迦葉，無令斷絕。」
J25nB163_p0250b04║師拈云：「釋迦老人，臨行不得命根斷，迦葉雖然
J25nB163_p0250b05║發一笑，大似落湯螃蟹。尋常勘則得，衲僧分上
J25nB163_p0250b06║二俱當眨。還有知他二老受貶的落處麼？相識
J25nB163_p0250b07║滿天下，知心有幾人。」
J25nB163_p0250b08║頌曰：「平地無端屈陷人，鐵圍滿處弄精神，
J25nB163_p0250b09║愧他發笑機前禍，妄指寒梅別問春。」
J25nB163_p0250b10║維摩詰問文殊：「何等見菩薩入不二法門？」文殊曰：「如
J25nB163_p0250b11║我意者，無言無說，離諸問答，是入不二法門。」文殊問
J25nB163_p0250b12║維摩詰：「我等各說，仁者當說何等入不二法門。」維摩
J25nB163_p0250b13║默然。
J25nB163_p0250b14║師拈云：「舌未動而已動，機未萌而已萌，賓主參
J25nB163_p0250b15║差，語言矛盾，二俱弄巧成拙，將謂大有不肯。文
J25nB163_p0250b16║殊見維摩眼目定動，不然性命在甚麼處？」師拈
J25nB163_p0250b17║拄杖云：「莫錯過麼！」
J25nB163_p0250b18║頌曰：「夜深誰道黑漫漫，無限松聲瀉月圓，
J25nB163_p0250b19║白雪陽春人和寡，豈知潭底有龍蟜。」
J25nB163_p0250b20║思禪師問六祖：「當何所務，不落階級？」祖云：「汝從作什
J25nB163_p0250b21║麼來？」思云：「聖諦亦不為。」祖云：「落甚階級？」思云：「聖諦尚
J25nB163_p0250b22║不為，落何階級。」祖云：「如是如是，汝善護持。」
J25nB163_p0250b23║師拈云：「桶底脫，缽盂跳，衲僧家，常茶飯。雖然，摩
J25nB163_p0250b24║尼藏裏失卻摩尼，生死海中且非生死。祖師道
J25nB163_p0250b25║如是護持，不是好心。山僧點破，聖諦不為，正是
J25nB163_p0250b26║落階級處。」
J25nB163_p0250b27║頌曰：「幾聲寒鴈度深秋，落處明明知也不？
J25nB163_p0250c01║試問大蟲元是虎，之之繞繞卒無休。」
J25nB163_p0250c02║初祖西來，神光乞安心。祖云：「將心來與汝安。」光云：「覓
J25nB163_p0250c03║心了不可得。」祖云：「為汝安心竟。」祖回，光禮三拜。祖云：
J25nB163_p0250c04║「汝得吾髓。」
J25nB163_p0250c05║師拈云：「一處不成，兩處不就，正眼勘來，不出窠
J25nB163_p0250c06║臼。初祖似將軍出塞，犯者不存；神光不顧性命，
J25nB163_p0250c07║勇而無退，所以萬古聲光不磨。即今有向前的
J25nB163_p0250c08║麼？縱向前得，臂不完全。何故？不入虎穴，焉得虎
J25nB163_p0250c09║子。」
J25nB163_p0250c10║頌曰：「祖師只麼坐胡禪，若說安心便不然，
J25nB163_p0250c11║九載臨行由付髓，金剛眼底日沉煙。」
J25nB163_p0250c12║石頭到思禪師。思問：「從什麼處來。」頭云：「曹溪來。」思豎
J25nB163_p0250c13║起拂子云：「曹溪還有這箇麼？」頭云：「非但曹溪，西天亦
J25nB163_p0250c14║無。」思云：「子莫到西天來麼？」頭云：「若到則有也。」思云：「未
J25nB163_p0250c15║在，更道。」頭云：「莫全靠某甲，和尚也須道一半。」思云：「不
J25nB163_p0250c16║辭向汝道，恐後無人承當。」
J25nB163_p0250c17║師拈云：「西天東土，不出拄杖子，拄杖子總在西
J25nB163_p0250c18║天東土。思問是則是，頭答是未是。莫全靠某甲，
J25nB163_p0250c19║要圓話頭，處處溪山，家家明月。」擊拄杖云：「還有
J25nB163_p0250c20║承當處麼？有何交涉？」
J25nB163_p0250c21║頌曰：「秋中午夜有團團，光極水輪水底穿，
J25nB163_p0250c22║若向明頭問明白，煙籠霧罩滿長川。」
J25nB163_p0250c23║武帝問達磨：「如何是聖諦第一義？」磨云：「廓然無聖。」帝
J25nB163_p0250c24║云：「對朕者誰？」磨云：「不識。」帝不契。磨渡江至少林。帝問
J25nB163_p0250c25║志公，志公云：「陛下還識此人否。」帝云：「不識。」志公云：「觀
J25nB163_p0250c26║音大士傳佛心印。」
J25nB163_p0250c27║師拈云：「祖師見武帝，猶夜夢人正夢花落鳥空
J25nB163_p0251a01║飛。武帝不契，又不契箇什麼？淆訛不少。武帝只
J25nB163_p0251a02║知漢語，不識胡言，所以不契也。」
J25nB163_p0251a03║頌曰：「一曲村歌唱未關，那堪雲雨過前山，
J25nB163_p0251a04║西天東土徒來往，自是胡僧不會閑。」
J25nB163_p0251a05║臨濟將示滅，囑三聖云：「吾遷化後，不得滅正法眼藏。」
J25nB163_p0251a06║聖云：「爭敢滅。」濟云：「有人問，作麼對？」聖便喝，濟云：「誰知
J25nB163_p0251a07║正法眼藏，向瞎驢滅卻！」
J25nB163_p0251a08║師拈云：「手眼明白、父子親授即不無，要且不會
J25nB163_p0251a09║正法眼藏。」舉拄杖云：「是臨濟不會？三聖不會？也
J25nB163_p0251a10║不消得。」
J25nB163_p0251a11║頌曰：「春山處處是花紅，好鳥收聲蒼靄中，
J25nB163_p0251a12║陳爛葛藤千七百，龍吟虎嘯奪全功。」
J25nB163_p0251a13║雲巖初參藥山，山問：「什麼處來？」巖云：「百丈來。」山云：「百
J25nB163_p0251a14║丈有何言句？」巖云：「有時云一句子，百味具足。」山云：「鹹
J25nB163_p0251a15║即鹹味，淡即淡味，不鹹不淡即常味，作麼生是百味
J25nB163_p0251a16║具足底句？」巖無對。山云：「爭奈目前生死何？」巖云：「目前
J25nB163_p0251a17║無生死。」山云：「二十年在百丈，俗氣不除。」又問：「海兄更
J25nB163_p0251a18║說何法？」巖云：「有時道三句外省去，六句外會取。」山云：
J25nB163_p0251a19║「三千里外，喜沒交涉。」山又問：「更說什麼法？」巖云：「有時
J25nB163_p0251a20║上堂了，大眾下堂次，復召大眾，大眾回首，乃云：『是什
J25nB163_p0251a21║麼？』」山云：「何不早恁麼道？」巖于言下有省。
J25nB163_p0251a22║師拈云：「作家師範，語默天然，減一絲肉上剜瘡，
J25nB163_p0251a23║添一絲眼中著屑，不如不添不減，鬼家活計。雲
J25nB163_p0251a24║巖言下有省，見箇什麼道理？藥山總是按牛頭
J25nB163_p0251a25║喫草，雲巖亦且俗氣不除。」
J25nB163_p0251a26║頌曰：「山花爛熳鳥聲聲，丈六金身醉裏行，
J25nB163_p0251a27║更好多情岩上月，寒光午夜觸人清。」
J25nB163_p0251b01║夾山參船子，船子問：「垂絲千尺，意在深潭，離鉤三寸，
J25nB163_p0251b02║子何不道？」山擬開口，子便打山落水。纔出，子又云：「道
J25nB163_p0251b03║道。」山擬開口，子又打。山豁然大悟，點頭三下。子云：「竿
J25nB163_p0251b04║頭絲線從君弄，不犯清波意自殊。」山進問：「拋綸擲釣，
J25nB163_p0251b05║師意如何？」子云：「絲懸綠水，浮定有無之意，速道速道。」
J25nB163_p0251b06║山云：「語帶玄而無路，舌頭談而不談。」山云：「釣盡江波，
J25nB163_p0251b07║金鱗始得。」山乃掩耳。子云：「如是如是。」
J25nB163_p0251b08║師拈云：「折拄杖善能伏虎，破砂盆惟得降龍。輸
J25nB163_p0251b09║他久歷江湖，到底不虛聲價。落水處心跳眼花，
J25nB163_p0251b10║點額時顢頇儱伺。夾山雖然會去，要且只得八
J25nB163_p0251b11║成，檢點將來全無巴鼻。三番四次，好不唧溜。百
J25nB163_p0251b12║拶千錐，受用不盡。古人與麼用意，未審圖箇什
J25nB163_p0251b13║麼？還會麼？千鈞之弩，不為鼷鼠發機。」
J25nB163_p0251b14║頌曰：「漁歌殘夕晚風流，獲得金鱗暗點頭，
J25nB163_p0251b15║石女跨鸞襄水畔，木人騎鶴上楊州。」
J25nB163_p0251b16║藥山問高沙彌云：「我聞長安甚鬧。」彌云：「我國晏然。」山
J25nB163_p0251b17║忻然曰：「子看經得？請益得？」彌云：「不看經，不請益。」山云：
J25nB163_p0251b18║「大有人不看經，不請益，為什麼不得？」彌云：「不道不得，
J25nB163_p0251b19║自是不肯承當。」
J25nB163_p0251b20║師拈云：「此事向明眼人前舉起面目無放處，高
J25nB163_p0251b21║沙彌道我國晏然，藥山轉身依例回向，縱是明
J25nB163_p0251b22║眼人也索檢點，若不檢點，打失鼻孔。」
J25nB163_p0251b23║頌曰：「幾人得到深微處，碧嶂寒雲眼放眠，
J25nB163_p0251b24║海底天邊光燦爛，珊瑚撐月正團圓。」
J25nB163_p0251b25║雲蓋問石霜：「萬戶俱開即不問，萬戶俱閉時如何？」霜
J25nB163_p0251b26║云：「堂中事作麼生？」蓋無對。經半年，乃曰：「無人接得渠。」
J25nB163_p0251b27║霜云：「道則大煞道，只得八成。」蓋云：「和尚又如何？」霜云：
J25nB163_p0251c01║「無人識得渠。」
J25nB163_p0251c02║師拈云：「諸佛不出世，祖師不西來，這些子作麼
J25nB163_p0251c03║生道？縱是什迦達磨，經三祗劫修來，亦只嘴醭
J25nB163_p0251c04║醭地，若開口則禍事生也。雲蓋經半年道得一
J25nB163_p0251c05║句，尚是八成，若是十成，縱是石霜未敢相許。宗
J25nB163_p0251c06║門確無一法繫綴，古人一機一境，借路經過，豈
J25nB163_p0251c07║許上人門戶。」
J25nB163_p0251c08║頌曰：「象鼻岩高笑輥毬，禾山打鼓絕風流，
J25nB163_p0251c09║不知禍事從天降，識得渠兮接得渠。」
J25nB163_p0251c10║肅宗皇帝問忠國師：「百年後所須何物？」師云：「與老僧
J25nB163_p0251c11║作箇無縫塔。」帝云請塔樣。國師良久曰：「陛下會麼？」帝
J25nB163_p0251c12║云：「不會。」師云：「吾有法付弟子耽原。請召問之。」
J25nB163_p0251c13║師拈云：「國師膽大心麤，不懼生死，向尊貴位前
J25nB163_p0251c14║大開爐韝，星火燒天，高舉鉗鎚，電光掣地。雖然，
J25nB163_p0251c15║末免墮在窠臼，難以轉身。帝云請師塔樣，無理
J25nB163_p0251c16║可伸。召耽源，露布不少。」
J25nB163_p0251c17║頌曰：「聖智聰明振祖風，國師被拶臉通紅，
J25nB163_p0251c18║耽源詔問依然錯，白日瞞天打脫空。」
J25nB163_p0251c19║僧問馬大師：「離四句、絕百非，請師直指某甲西來意。」
J25nB163_p0251c20║大師云：「我今日勞倦，不能為汝說，問取智藏。」僧問藏。
J25nB163_p0251c21║藏云：「何不問和尚？」僧云：「和尚教來問。」藏云：「我今日頭
J25nB163_p0251c22║痛，不能為汝說，問取海兄去。」僧問海，海云：「我這裏卻
J25nB163_p0251c23║不會。」僧舉似大師。大師云：「藏頭白，海頭黑。」
J25nB163_p0251c24║師拈云：「佛祖出世，你無星事、他無星事，你支吾、
J25nB163_p0251c25║他支吾。要知他父子話頭落處麼？」拈拄杖云：「黑
J25nB163_p0251c26║白分明，勿勞擬議，走殺衲僧，所以如此。」
J25nB163_p0251c27║頌曰：「金風撼樹葉頻飄，萬壑千岩凋不凋，
J25nB163_p0252a01║卻笑竹梅松頂月，依然常在伴禪曹。」
J25nB163_p0252a02║藥山久不陞座，院主白云：「大眾久思示誨，請和尚為
J25nB163_p0252a03║眾說法。」山令打鍾，眾方集。山陞座良久，便下座歸方
J25nB163_p0252a04║丈。主隨後問云：「和尚適來許為眾說法，云何不垂一
J25nB163_p0252a05║言？」山云：「經有經師，論有論師，爭怪得老僧。」
J25nB163_p0252a06║師拈云：「一不作，二不休，蒲團禪板鬧啾啾。一不
J25nB163_p0252a07║休，二不作，佛殿三門空落落。經有經師，論有論
J25nB163_p0252a08║師，爭怪得老僧。是則是，令人疑著。藥山將此等
J25nB163_p0252a09║茶飯搭在面前，且不問你喫得喫不得。座中有
J25nB163_p0252a10║喫得的衲僧麼？不知葛藤遍地。」
J25nB163_p0252a11║頌曰：「五教三乘各有師，無端平地溺千泥，
J25nB163_p0252a12║覺花梵苑雖寒落，萬紫千紅獲一枝。」
J25nB163_p0252a13║百丈上堂，常有一老人聽法。一日不去，丈乃問何人。
J25nB163_p0252a14║老人云：「某甲于過去迦葉佛時，曾住此山。有學人問：
J25nB163_p0252a15║『大修行人還落因果也無？』對他道：『不落因果。』墮野狐
J25nB163_p0252a16║身五百生。今請和尚代一轉語。」丈云：「不昧因果。」老人
J25nB163_p0252a17║于言下大悟。
J25nB163_p0252a18║師拈云：「圓阤阤，光爍爍，活潑潑，轉轆轆，落也古
J25nB163_p0252a19║殿寒蟾，昧也天高地闊。這一念子，他因甚五百
J25nB163_p0252a20║生作野狐身，正好著眼。學者往往將不昧，謂其
J25nB163_p0252a21║明也。不知涅槃心易曉，差別智難明。」
J25nB163_p0252a22║頌曰：「脫落皮膚換卻毛，到家方識主人高，
J25nB163_p0252a23║溈山便向牛書字，任使叢林自貶褒。」
J25nB163_p0252a24║雲門大師云：「光不透脫，有兩般病：一切處不明，面前
J25nB163_p0252a25║有物，是一；透得一切法，隱隱地似有箇物相似，亦是
J25nB163_p0252a26║光不透脫。又法身亦有兩般病：得到法身，為法執不
J25nB163_p0252a27║忘、己見猶存，墮在法身邊，是一；直饒透得，放過即不
J25nB163_p0252b01║可，仔細檢點將來，有什麼氣息，亦是病。」
J25nB163_p0252b02║師拈云：「良騎追風兮夫子讀文，大鵬搏雲兮魯
J25nB163_p0252b03║班輪斧。通身枷鎖，太郎當劫外，如今口打鼓，大
J25nB163_p0252b04║眾雲門。要且不識法身，膿滴滴，血瀝瀝，檢點將
J25nB163_p0252b05║來，幾合消得。何故？脫體潰爛，向什麼處下手。好
J25nB163_p0252b06║淆訛，爭怪得法身病在。」
J25nB163_p0252b07║頌曰：「鳳凰池上幾番來，雲霧彌漫一掃開，
J25nB163_p0252b08║悟道如麻還似粟，與誰把手上高臺？」
J25nB163_p0252b09║地藏問修山主：「甚處來？」修云：「南方來。」藏云：「南方近日
J25nB163_p0252b10║佛法如何？」修云：「商量浩浩地。」藏云：「爭如我這裏種田
J25nB163_p0252b11║博飯喫。」修云：「爭（奈三）界何？」藏云：「你喚什麼作三界？」
J25nB163_p0252b12║師拈云：「村歌社舞，馬大師不少鹽醬。諸方只知
J25nB163_p0252b13║飽食高眠，敢保不會祖師意在。且祖師意畢竟
J25nB163_p0252b14║作麼生會？三日一風，五日一雨，秋來稻上場，歲
J25nB163_p0252b15║歲要如此。地藏與修山主道，未審也曾端的來
J25nB163_p0252b16║麼？一人似喫飯未飽，一人飲水著噎。雖然，二俱
J25nB163_p0252b17║失利。」
J25nB163_p0252b18║頌曰：「種田喫飯家常事，就裏淆訛反妙玄，
J25nB163_p0252b19║默坐少林提正令，一花五葉謾相傳。」
J25nB163_p0252b20║廓侍者問德山：「從上諸聖向什麼處去也？」山云：「作麼
J25nB163_p0252b21║作麼？」廓云：「敕點飛龍馬，跛鱉出頭來。」山便休去。來日
J25nB163_p0252b22║山欲出，廓過茶與山。山撫廓一下，廓云：「這老漢方始
J25nB163_p0252b23║瞥地。」山又休去。
J25nB163_p0252b24║師拈云：「一處通，千處萬處通。一處會，千處會，萬
J25nB163_p0252b25║處會。無量無邊香（水海），三千大千華藏界。德山老
J25nB163_p0252b26║人嘴盧都，大似腳根未點地。雖然，據我勘，也是
J25nB163_p0252b27║囫圇吞棗，廓侍者不識用處，已自百拶碎了。諸
J25nB163_p0252c01║方持諭，謂之蝦跳不出斗。」
J25nB163_p0252c02║頌曰：「一聲雷雨振前山，萬象森羅盡轉顏，
J25nB163_p0252c03║不語語時真語語，三賢十聖那能攀？」
J25nB163_p0252c04║僧問趙州：「狗子有佛性也無？」州云：「有。」僧云：「既有，為什
J25nB163_p0252c05║麼卻撞入這箇皮袋？」州云：「為他知而故犯。」又有僧問：
J25nB163_p0252c06║「狗子還有佛性也無？」州云：「無。」僧云：「一切眾生皆有佛
J25nB163_p0252c07║性，狗子為什麼卻無？」州云：「為伊有業識在。」
J25nB163_p0252c08║師拈云：「左眼半斤，右眼八兩。千山萬山春色濃，
J25nB163_p0252c09║萬山千山秋氣爽。趙州古佛落有無，大似抓頭
J25nB163_p0252c10║不是癢。只如達磨面壁、神光斷臂，此豈不是狗
J25nB163_p0252c11║子有佛性；及乎返西天，禮三拜，汝得吾髓，此豈
J25nB163_p0252c12║不是狗子無佛性？西來祖意無別說。」
J25nB163_p0252c13║頌曰：「自家冷煖自家知，涉水登山更是誰？
J25nB163_p0252c14║才子意高心膽大，筆頭點墨振瑤池。」
J25nB163_p0252c15║雪峰示眾云：「南山有一條鱉鼻蛇，汝等諸人切須好
J25nB163_p0252c16║看。」長慶云：「今日堂中，大有人喪身失命。」僧舉似玄沙。
J25nB163_p0252c17║沙云：「須是稜兄始得。雖然如是，我即不與麼。」僧云：「和
J25nB163_p0252c18║尚作麼生？」沙云：「用南山作麼？」雲門以拄杖攛向前作
J25nB163_p0252c19║怕勢。
J25nB163_p0252c20║師拈云：「八面狂風，五湖波浪。飄飄落落兮也是
J25nB163_p0252c21║不著便。只如上不見諸佛、下不見眾生，長慶、玄
J25nB163_p0252c22║沙門被雪峰惑亂，當下有得手的衲僧，痛與掀
J25nB163_p0252c23║翻，一場慶快。」拈拄杖云：「照顧腳下。」
J25nB163_p0252c24║頌曰：「一條拄杖從拈弄，萬別千差總豁如，
J25nB163_p0252c25║松直鶴長根本事，莫猶緘口坐茅廬。」
J25nB163_p0252c26║風穴在郢州衙內上堂云：「祖師心印，狀似鐵牛之機，
J25nB163_p0252c27║去即印住，住即印破。只如不去不住，印即是？不印即
J25nB163_p0253a01║是？」有盧陂長老出問云：「某甲有鐵牛之機，請師不搭
J25nB163_p0253a02║印。」穴云：「慣釣鯨鯢沉巨浸，卻嗟駐步輾泥沙。」陂佇思，
J25nB163_p0253a03║穴喝云：「長老何不進語？」陂擬議，穴打一拂子云：「還記
J25nB163_p0253a04║得話頭麼？試舉看。」陂擬開口，穴又打一拂子。牧主云：
J25nB163_p0253a05║「佛法與王法一般。」穴云：「見箇什麼？」牧云：「當斷不斷，返
J25nB163_p0253a06║招其亂。」穴便下座。
J25nB163_p0253a07║師拈云：「嫩筍細茶，松風石枕，也索是家裏人方
J25nB163_p0253a08║知滋味。風穴權衡太過，不能決斷。牧主饒舌，俗
J25nB163_p0253a09║氣未除。凡謂鐵牛之機將示，盧陂出陣當鋒，可
J25nB163_p0253a10║惜龍頭蛇尾。大眾會麼？彼彼此此，囉囉哩哩，疑
J25nB163_p0253a11║出囚人口，花開石碓嘴。」
J25nB163_p0253a12║頌曰：「天賦靈機自陸沉，當人錯過謾追尋，
J25nB163_p0253a13║窗前梅白枝枝玉，砌下黃花朵朵金。」
J25nB163_p0253a14║洛浦初參夾山，山云：「雞棲鳳窠，非其同類，出去！」浦云：
J25nB163_p0253a15║「自遠趨風，乞師一接。」山云：「目前無闍黎，此間無老僧。」
J25nB163_p0253a16║浦便喝。山云：「住住，且莫草草匆匆，須知雲月是同，溪
J25nB163_p0253a17║山各異，截斷天下人舌頭即不無，爭奈無舌人解語。」
J25nB163_p0253a18║浦無語，山便打。
J25nB163_p0253a19║師拈云：「柳綠花紅，鶯啼鴈語，有牛皮，搖牛尾，總
J25nB163_p0253a20║不出這些子見解。若向無巴鼻處摸著巴鼻，虛
J25nB163_p0253a21║空中擊碎虛空，敢保夾山老人亦且望崖而退。
J25nB163_p0253a22║洛浦當時，待他道『且莫草草匆匆』，連加兩喝，山
J25nB163_p0253a23║亦未免手忙腳亂。大眾！洛浦當時一喝就死，聽
J25nB163_p0253a24║其取斷；若不如此，豈有今日？」
J25nB163_p0253a25║頌曰。「釘樁搖櫓死登登，帶水拖泥赤律藤，
J25nB163_p0253a26║不辯來鋒施一喝，深巖古殿撲寒燈。」
J25nB163_p0253a27║太陽明安察和尚問梁山：「如何是無相道場？」山指觀
J25nB163_p0253b01║音：「此是吳處士畫。」陽擬進語，山急索云：「這箇有相的。」
J25nB163_p0253b02║陽言下有省，禮拜歸位立。山云：「何不道取一句子。」陽
J25nB163_p0253b03║云：「道則不辭，恐上紙墨。」山呵呵云：「此上石去。」在後果
J25nB163_p0253b04║上碑。
J25nB163_p0253b05║師拈云：「塵說剎說，微細說，橫說豎說，一切說。與
J25nB163_p0253b06║麼說，總不如隨例度日。且明安言下有省，禮拜
J25nB163_p0253b07║歸位，這些子，恰似高高峰頂立，深深海底行。梁
J25nB163_p0253b08║山知伊安手腳處，不覺失笑。美則美矣，爭奈死
J25nB163_p0253b09║馬作活馬醫。」
J25nB163_p0253b10║頌曰：「路窮機喪果無疑，撒手懸崖別是奇，
J25nB163_p0253b11║透出目前聲色境，始知下落舊支離。」
J25nB163_p0253b12║雪峰在洞山會下作典座，淘米次，山問云：「淘米去沙？
J25nB163_p0253b13║淘沙去米？」峰云：「沙米一時去。」山云：「大眾喫箇什麼？」峰
J25nB163_p0253b14║乃覆卻盆。山云：「得即得，須別見人始得。」後果嗣德山。
J25nB163_p0253b15║師拈云：「佛法無你造作安排處，要首尾見得透
J25nB163_p0253b16║徹，不然情生智隔。且雪峰與道麼，畢竟是會洞
J25nB163_p0253b17║山意？不會洞山意？洞山不妨作家，也不分訴，只
J25nB163_p0253b18║道箇『別見人』，只此便見得雪峰被洞山徹頭徹
J25nB163_p0253b19║尾勘破也。後果嗣德山，可謂『珊瑚枕上兩行淚，
J25nB163_p0253b20║半是思君半恨君。』」
J25nB163_p0253b21║頌曰：「覆卻盆兮話未休，那堪頭上又安頭。
J25nB163_p0253b22║果然不是他家客，閬苑騎驢又別游。」
J25nB163_p0253b23║洞山到北巖禪師處，巖問：「甚處來？」山云：「湖南來。」巖云：
J25nB163_p0253b24║「觀察使姓什麼。」山云：「不得姓。」巖云：「名什麼？」山云：「不得
J25nB163_p0253b25║名。」巖云：「還有事理也無？」山云：「自有即幕在。」巖云：「還出
J25nB163_p0253b26║入否？」山云：「不出入。」巖云：「豈不出入？」山拂袖出去。巖來
J25nB163_p0253b27║日侵早入堂召洞山，山近前，巖云：「昨日祗對上座話，
J25nB163_p0253c01║不稱老僧意，一夜不安。今請上座別下一轉語，若愜
J25nB163_p0253c02║老僧意，便開粥相伴過夏。」山云：「卻請和尚問。」巖云：「不
J25nB163_p0253c03║出入事如何？」山云：「太尊貴生。」巖乃開粥同過夏。
J25nB163_p0253c04║師拈云：「語言文字，見聞知覺，用則一切總用，不
J25nB163_p0253c05║用則一切總不用。所以我為法王，于法自在。與
J25nB163_p0253c06║麼有一法即得，無一法即得，有無無有，總然即
J25nB163_p0253c07║得。大眾！北巖鼓粥飯氣，昨日公案八字不成，今
J25nB163_p0253c08║日眼睛洞山有眚，是則許他，爭奈死水不藏龍。
J25nB163_p0253c09║衲僧家到與麼田地，切不可坐成大病，須是興
J25nB163_p0253c10║波作浪攫霧拏雲始得。」
J25nB163_p0253c11║頌曰：「窠臼彌天何太微，霏霏拂拂又依稀，
J25nB163_p0253c12║金輪王子然尊貴，出入誰知犯禁闈。」
J25nB163_p0253c13║雲巖、道吾自南泉回藥山，巖問藥山：「如何是異類中
J25nB163_p0253c14║行？」山云：「吾今日困倦，且待別時來。」巖云：「某甲特為此
J25nB163_p0253c15║事來。」山云：「且去。」巖便出。道吾在方丈外，聞雲巖不薦，
J25nB163_p0253c16║不覺咬得指頭血出。吾卻下來問巖兄：「和尚那因緣
J25nB163_p0253c17║作麼生？」巖云：「不為某甲說。」吾便低頭。
J25nB163_p0253c18║師拈云：「喝佛罵祖，鍛聖鎔凡，卻不是你胡笳曲
J25nB163_p0253c19║調。趙璧燕金，珠回玉轉，要且向孤峰頂上、大洋
J25nB163_p0253c20║海底，坐臥經行，出入自在。不然，藥山道『今日困
J25nB163_p0253c21║倦，待別時來』，此等之談使人忘家失業。這箇死
J25nB163_p0253c22║漢，已被埋卻。只如道吾咬指出血，正謂東家人
J25nB163_p0253c23║死，西家助哀。即今還有當機得活的漢麼？有則
J25nB163_p0253c24║不負古人。」拈拄杖云：「大眾看！」
J25nB163_p0253c25║頌曰：「機前用外任于于，孰不隨言被遣拘，
J25nB163_p0253c26║未合作家垂手處，一隅難以返三隅。」
J25nB163_p0253c27║夾山上堂云：「明不越戶，穴不棲巢。目不顧他位，腳不
J25nB163_p0254a01║踏他位裏，六戶不掩，四衢無蹤。學不停午，意不立玄。
J25nB163_p0254a02║千劫眼不惜舌頭底，萬劫舌頭不顧眼中明。峻機不
J25nB163_p0254a03║假鋒芒事，到這裏有箇甚麼事？闍黎，竿頭絲線從君
J25nB163_p0254a04║弄，不犯清波意自殊。」
J25nB163_p0254a05║師拈云：「打虎之機，拏雲之手，八面威風，十方坐
J25nB163_p0254a06║斷。大悲千臂，趨向無門。摩醯三眸，顧鑑無所。只
J25nB163_p0254a07║須向佛祖行不到處薦得，方始不受羈絆，要坐
J25nB163_p0254a08║便坐，要行便行。且謂夾山上堂無端傾出這一
J25nB163_p0254a09║落索葛藤遍地，端的勘來，未免有損有益，有利
J25nB163_p0254a10║有害。殊不知『將軍氣宇憑王劍，縱坐清平肯陸
J25nB163_p0254a11║沉。』」
J25nB163_p0254a12║頌曰：「靜如止水動行雲，千聖從茲耳不聞。
J25nB163_p0254a13║月落窗前終夜事，誰云夏至與秋分。」
J25nB163_p0254a14║僧問夾山：「撥塵見佛時如何？」山云：「只須揮劍。若不揮
J25nB163_p0254a15║劍，漁父棲巢。」后僧問石霜：「撥塵見佛時如何？」霜云：「渠
J25nB163_p0254a16║無國土，何處逢渠？」僧后舉似夾山，山乃上堂舉了云：
J25nB163_p0254a17║「門庭施設，不如老僧；入理深談，猶較石霜百步。」
J25nB163_p0254a18║師拈云：「兵隨印轉，將逐符行。耀古洞今，珠輝玉
J25nB163_p0254a19║振。金剛玉劍，孰敢當鋒？摩尼寶輪，誰能酬價？只
J25nB163_p0254a20║此當機不當機，還他言言說到；見諦非見諦，須
J25nB163_p0254a21║是步步行來。且如石霜與麼酬唱，夾山與麼披
J25nB163_p0254a22║離，果然較百步不較百步？據山僧見，爭之不足，
J25nB163_p0254a23║讓之有餘。諸方試檢點看。」
J25nB163_p0254a24║頌曰：「踏遍千山與萬山，轉身須是腳頭閑，
J25nB163_p0254a25║眼空四海無人識，野鶴孤雲任往還。」
J25nB163_p0254a26║漸源興禪師一日持鍬上石霜法堂，東顧西顧。霜見
J25nB163_p0254a27║乃云：「作麼？」源云：「覓先師靈骨。」霜云：「洪波浩渺，白浪滔
J25nB163_p0254b01║天，覓什麼先師靈骨？」源云：「正好著力。」霜云：「一物也無，
J25nB163_p0254b02║著什麼力？」（源持）鍬便行。太原孚云：「先師靈骨猶在。」
J25nB163_p0254b03║師拈云：「工夫不到，句不方圓；語默不同，終非眷
J25nB163_p0254b04║屬。所以一切法，不礙一切事，物物上明，頭頭上
J25nB163_p0254b05║顯。此箇道理，一動一靜，見得明白，不妨終日言
J25nB163_p0254b06║而未嘗言，自然明暗相通，遐邇一至。漸源、石霜，
J25nB163_p0254b07║一人似平地骨堆，一人似因風吹火。孚上座云：
J25nB163_p0254b08║『先師靈骨猶在。』畢竟在甚麼處？只是草莽無人。」
J25nB163_p0254b09║頌曰：「舍利靈根非好事，何須東去復西來？
J25nB163_p0254b10║還他獅子兒獅子，百獸群中顯大才。」
J25nB163_p0254b11║洞山价禪師解夏上堂云：「秋初夏末，兄弟或東或西，
J25nB163_p0254b12║直須向萬里無寸草處去。」良久云：「袛如萬里無寸草
J25nB163_p0254b13║處又作麼生？」顧視左右云：「欲知此事，直須枯木上生
J25nB163_p0254b14║花，始與他合。」石霜云：「出門便是草。」後明安云：「不出門
J25nB163_p0254b15║亦是草漫漫地。」
J25nB163_p0254b16║師拈云：「從上佛祖有甚麼大奇特處，他只是箇
J25nB163_p0254b17║了事凡夫，尋常行履，如紅爐點雪。到與麼田地，
J25nB163_p0254b18║語言機境自然合轍，卻不是計較思惟中出。摩
J25nB163_p0254b19║尼珠，如意寶，要用信手拈來，皆是精金美玉。如
J25nB163_p0254b20║今學者，不究此等之妙，知知覺覺上著道。且价
J25nB163_p0254b21║禪師與石霜道則且置，明安謂不出門亦是草
J25nB163_p0254b22║漫漫地，這裏大好著些精彩，不可放過。」
J25nB163_p0254b23║頌曰：「大地山河無寸土，腳頭不動草漫漫，
J25nB163_p0254b24║動於未動較些子，萬國千邦總一般。」
J25nB163_p0254b25║僧問洞山：「尋常令學人行鳥道，如何是鳥道？」山云：「不
J25nB163_p0254b26║逢一人。」僧云：「如何行？」山云：「直須足下無私去。」僧云：「袛
J25nB163_p0254b27║如鳥道，莫便是本來面目？」山云：「闍黎為什麼卻顛倒？」
J25nB163_p0254c01║僧云：「什麼是學人顛倒？」山云：「若不顛倒，為什麼卻認
J25nB163_p0254c02║奴作郎？」僧云：「如何是本來面目？」山云：「不行鳥道。」
J25nB163_p0254c03║師拈云：「向上一路，千聖不傳。擬議之間，一失永
J25nB163_p0254c04║失。所以千聖不傳之妙，即諸佛莫盡之玄，一言
J25nB163_p0254c05║之下，心地開通，一軸之中，義天朗耀。學者果能
J25nB163_p0254c06║向語言知見上勘得破，無泥滯，深造奧室，一一
J25nB163_p0254c07║無二無三，卻與三大阿僧祗所悟更無兩樣。其
J25nB163_p0254c08║或不然，三乘五教，皆是障道之因緣，障自心地。
J25nB163_p0254c09║學者聞說，切忌認奴作郎。且洞山與麼不放一
J25nB163_p0254c10║絲之罅，未審明甚麼邊事？」
J25nB163_p0254c11║頌曰：「豎拂拈鎚賞俊英，一機一境立權衡，
J25nB163_p0254c12║魚行鳥道無人處，垂柳陰陰暗轉鶯。」
J25nB163_p0254c13║蛤溪道者相看洛浦，浦問云：「自從梨溪相別，今得幾
J25nB163_p0254c14║載？」溪云：「和尚猶記得昔時事。」浦云：「見說道者總忘卻
J25nB163_p0254c15║年月也。」溪云：「和尚住持事繁，且容仔細看。」浦云：「打即
J25nB163_p0254c16║打會禪漢。」溪云：「也不消得。」浦云：「道者住山事繁。」
J25nB163_p0254c17║師拈云：「作家手眼決不尋常，語脈貫通天然自
J25nB163_p0254c18║在。爾恁麼道，我不恁麼道；爾不恁麼道，我卻恁
J25nB163_p0254c19║麼道。雖不恁麼，卻恁麼的恰好。蛤溪、洛浦，語言
J25nB163_p0254c20║返復酬酢，賓主上勘來，主中有賓，賓中有主，賓
J25nB163_p0254c21║主歷然。只如主中主一著，二老未夢見在。此事
J25nB163_p0254c22║且置。畢竟是住持事繁邪？住山事繁邪？具眼禪
J25nB163_p0254c23║和，試徵別勘。」
J25nB163_p0254c24║頌曰：「天翻地轉兩相酬，倒岳傾浪遍地流，
J25nB163_p0254c25║剔起眉毛開豁眼，毘盧頂上輥花毬。」
J25nB163_p0254c26║黃山輪參夾山。山問：「甚麼處來？」輪云：「閩中來。」山云：「還
J25nB163_p0254c27║識老僧麼？」輪云：「和尚還識學人麼？」山云：「不然。子且還
J25nB163_p0255a01║老僧草鞋錢了，然後老僧還▆▆▆▆▆▆▆▆▆
J25nB163_p0255a02║則不識和尚，未審廬陵米作麼生價。」山云：「真獅子兒，
J25nB163_p0255a03║善能哮吼。」
J25nB163_p0255a04║師拈云：「機輪轉處，彼此相吞。正令當頭，死活未
J25nB163_p0255a05║放。珠走盤，盤走珠。劫外風光，目前茶飯。井覷驢，
J25nB163_p0255a06║驢覷井，不妨箭中紅心。要且君臣道合，父子相
J25nB163_p0255a07║投。真獅子兒，善能哮吼。雖然，爭奈只具一隻眼。」
J25nB163_p0255a08║再拈拄杖云：「觸之則瞎，背之則喪，不觸不背，夾
J25nB163_p0255a09║山與黃牛，畢竟向甚麼處相見？」
J25nB163_p0255a10║頌曰：「千里同風不異求，夜深明月轉高樓，
J25nB163_p0255a11║弄潮無限人誇賞，幾箇當場得出頭。」
J25nB163_p0255a12║九峰虔在石霜作侍者。石霜遷化，眾欲請堂中第一
J25nB163_p0255a13║座接續，峰不肯，乃云：「待某甲問過。若會先師意，某甲
J25nB163_p0255a14║當如先師侍奉。」遂問首座云：「先師道：休去，歇去，一念
J25nB163_p0255a15║萬年去，寒灰死火去，古廟香爐去，一條白練去。且道
J25nB163_p0255a16║明什麼邊事？」座云：「明一色邊事。」峰云：「恁麼則未會先
J25nB163_p0255a17║師意。」座云：「你不肯我邪，裝香來。」座乃焚香云：「我若不
J25nB163_p0255a18║會先師意，香煙起處，脫去不得。」言訖便坐脫。峰乃撫
J25nB163_p0255a19║其背云：「坐脫立亡則不無，先師意未會在。」
J25nB163_p0255a20║師拈云：「眼橫鼻直，頂圓足方，耳朵連腮，兩片頑
J25nB163_p0255a21║皮，嘴唇搭舌，一張臭口，通身儱侗，脫體顢頇。有
J25nB163_p0255a22║時南嶽天台，有時西乾竺國，三更日午，來去自
J25nB163_p0255a23║由，什迦達磨，綽然不識。這裏還有識得的麼？只
J25nB163_p0255a24║如九峰道『首座坐脫立亡則不無，先師意未會
J25nB163_p0255a25║在。』大眾！九峰與麼不肯首座，果有什麼意在？若
J25nB163_p0255a26║無則生陷首座；若有則埋沒石霜。檢點將來，九
J25nB163_p0255a27║峰合貶。且石霜道此六箇去字，畢竟明什麼邊
J25nB163_p0255b01║事？大眾！若是老僧，再加幾箇去字不妨；若是學
J25nB163_p0255b02║者，一箇也多了。」
J25nB163_p0255b03║頌曰：「紅爐燒雪燄飛空，首座言明一色功，
J25nB163_p0255b04║坐脫立亡何處去，石霜花放鳥聲通。」
J25nB163_p0255b05║湧泉欣禪師騎牛于路，值強、德二上座。強云：「蹄角甚
J25nB163_p0255b06║分明，爭奈騎者不鑑。」泉拍牛，避路。二上座至樹下憩
J25nB163_p0255b07║息，煎茶。泉出，乃問二上座：「近離甚處？」強云：「那邊。」泉云：
J25nB163_p0255b08║「那邊事作麼生。」強提起茶盞子。泉云：「此箇猶是這邊
J25nB163_p0255b09║事，那邊事作麼生？」強無語。泉云：「莫道騎牛不鑑。」
J25nB163_p0255b10║師拈云：「日上曉，山色青，金鎚擊碎玉崑崙。花影
J25nB163_p0255b11║濃，鳥聲切，三乘五教無邊說。七尺烏藤顛倒用，
J25nB163_p0255b12║拈來打破維摩默。看來此事如馬前相撲，如石
J25nB163_p0255b13║火如電光，豈許立機境、作知解，擬議之間喪身
J25nB163_p0255b14║失命。強上座好箇問頭，自家不曾通變，有頭無
J25nB163_p0255b15║尾。泉亦老婆心切轉身回位，向他道莫道騎牛
J25nB163_p0255b16║者不鑑。雖然，總不如拍牛處最玅。」
J25nB163_p0255b17║頌曰：「一拍牛兮未較遲，真機言外有誰知？
J25nB163_p0255b18║癡人說夢知無限，卻是將拳嚇小兒。」
J25nB163_p0255b19║鳳翔石柱禪師到洞山。山垂語云：「有四種人，一人說
J25nB163_p0255b20║過佛祖、一步行不得；一人行過佛祖、一句說不得；一
J25nB163_p0255b21║人說得、行得；一人說不得、行不得。那箇是其人？」柱出
J25nB163_p0255b22║眾云：「一人說過佛祖、一步行不得者，祗是無舌不許
J25nB163_p0255b23║行。一人行過佛祖、一句說不得者，祗是無足不許說。
J25nB163_p0255b24║一人說得、行得，袛是函蓋相稱。一人說不得、行不得
J25nB163_p0255b25║者，斷命求活，如石女兒披枷帶鎖。」洞山云：「闍黎分上
J25nB163_p0255b26║又作麼生？」柱云：「皆通分上卓卓寧彰。」洞山云：「袛如海
J25nB163_p0255b27║上▆▆秀士又作麼生？」柱云：「幻人相逢，撫掌呵呵。」
J25nB163_p0255c01║師拈云：「一代時教詮註不著，一機之境意自無
J25nB163_p0255c02║窮，火熱水冷，風清月白，唯許道人受用。會則已
J25nB163_p0255c03║過新羅，未會途中生受。石柱、洞山，一唱一和，按
J25nB163_p0255c04║拍相應。中間空隙，難為具眼。二老有許多說話，
J25nB163_p0255c05║畢竟在那一句是他空隙處？衲僧家，到這裏若
J25nB163_p0255c06║放過，行腳事黑漫漫地。試具眼勘。」
J25nB163_p0255c07║頌曰：「四種人將立問端，中間勘破不為難，
J25nB163_p0255c08║長安最是風花境，幾箇歸家酒不闡。」
J25nB163_p0255c09║雲居膺禪師上堂云：「得者不輕微，明者不賤用，識者
J25nB163_p0255c10║不咨嗟，解者不厭惡。從天降下則貧寒，從地湧出則
J25nB163_p0255c11║富貴。門裏出身易，身裏出門難。動則埋身千丈，不動
J25nB163_p0255c12║則當處生苗。一言迥脫，獨拔當時。言語不要多，多則
J25nB163_p0255c13║無用處。」
J25nB163_p0255c14║師拈云：「萬機俱罷，一句當天。一語相函，諸方易
J25nB163_p0255c15║識。宗通說通，說至宗至，除他大死甦來，自然貼
J25nB163_p0255c16║體全妙。佛法不落語言文字，不執知覺見聞，不
J25nB163_p0255c17║減喫飯著衣，不拘施為動靜。且如雲居上堂發
J25nB163_p0255c18║多種之語誨人，是他知有衲僧本分事。衲僧家
J25nB163_p0255c19║直須眼底空空、胸間落落，許爾逢場作戲，竿木
J25nB163_p0255c20║隨身，柳巷花街，挨排任運。門裏出身，則且置。身
J25nB163_p0255c21║裏出門，畢竟如何？雲居也只說得，其後恐具眼
J25nB163_p0255c22║人檢點，急急收拾，卻謂語多無用。以此看來，實
J25nB163_p0255c23║未夢在。諸方還有檢點的麼？㘞！老僧也（未夢）在。」
J25nB163_p0255c24║頌曰：「山花簇簇錦重重，日煖風和春正濃，
J25nB163_p0255c25║身裏出門門裏出，灰頭土面髮髼鬆。」
J25nB163_p0255c26║青林虔禪師，僧問：「學人徑往時如何？」林云：「死蛇當大
J25nB163_p0255c27║路，勸子莫當頭。」僧云：「當頭者如何？」林云：「亦無迴避處。」
J25nB163_p0256a01║僧云：「正當恁麼時如何？」林云：「失卻也。」僧云：「未審向什
J25nB163_p0256a02║麼處去？」林云：「草深無覓處。」僧云：「和尚也須隄防始得。」
J25nB163_p0256a03║林撫掌云：「一等是箇毒氣。」
J25nB163_p0256a04║師拈云：「雙明雙鑑，雙用雙行；物物全彰，頭頭顯
J25nB163_p0256a05║露；真機獨脫，異類中行；語默全超，不存矩則。這
J25nB163_p0256a06║僧謂『和尚也須隄防始得』，林撫掌云『一等是個
J25nB163_p0256a07║毒氣』。且道這僧毒邪？青林毒邪？又畢竟喚什麼
J25nB163_p0256a08║作毒？在三乘十二分教，謂之語言文字經論毒，
J25nB163_p0256a09║在達磨西來不立文字，謂之直指成佛毒，在衲
J25nB163_p0256a10║僧分上，謂之絕佛絕祖毒。其如不與麼，謂『學者
J25nB163_p0256a11║別道看。』師亦撫掌云：『莫與麼毒好。』」
J25nB163_p0256a12║頌曰：「頭頭物物總融通，任運施為妙不功，
J25nB163_p0256a13║春暮花闌時已去，子規哭在野田中。」
J25nB163_p0256a14║曹山寂禪師。僧問：「五位對賓時如何？」山云：「汝今問那
J25nB163_p0256a15║箇位？」僧云：「某甲從偏位中來，請師正位中接。」山云：「不
J25nB163_p0256a16║接。」僧云：「為什麼不接？」山云：「恐落偏位中去。」復問僧：「祗
J25nB163_p0256a17║如不接，是對賓不是對賓？」僧云：「早是對賓了也。」山云：
J25nB163_p0256a18║「如是如是。」
J25nB163_p0256a19║師拈云：「衲僧用處，如石火電光，萬仞崖頭，放身
J25nB163_p0256a20║捨命，聞底見底，如栗棘蓬吞，來底去底，似金剛
J25nB163_p0256a21║圈透，豈可癡呆落魄。雖終日飯，未嘗咬一粒米。
J25nB163_p0256a22║終日眠，未嘗睡一隻眼。賓主互換，偏正不拘，至
J25nB163_p0256a23║位融和，所謂無礙。山不接意，當面埋沒。這僧惑
J25nB163_p0256a24║亂，雖然忘失家業，如是如是，豈是好心。座上還
J25nB163_p0256a25║有知得的衲僧麼？」
J25nB163_p0256a26║頌曰：「太多漏逗老曹山，正去偏中孰敢攀？
J25nB163_p0256a27║雲鎖殿沉燈影寂，夜深月下有僧還。」
J25nB163_p0256b01║白水仁禪師上堂云：「老僧尋常不欲向聲前句後鼓
J25nB163_p0256b02║弄人家男女。何故？聲且不是聲，色且不是色。」時有僧
J25nB163_p0256b03║問：「如何是聲不是聲？」水云：「喚作色得麼？」僧云：「如何是
J25nB163_p0256b04║色不是色？」水云：「喚作聲得麼。」水復云：「且道對闍黎話
J25nB163_p0256b05║為闍黎說，若向這裏會得，許你有箇入路。」
J25nB163_p0256b06║師拈云：「青山白雲，鳥噪猿啼。衲僧摩摩娑娑拄
J25nB163_p0256b07║杖，烏烏律律隨身，必用觸物洞明，善能入理深
J25nB163_p0256b08║談，那容絲毫間礙。白水與麼道，似與聲色之有
J25nB163_p0256b09║遺害，所以云喚聲得麼。不然，白水莫別有長處？
J25nB163_p0256b10║可謂菩提涅槃真如般若，盡是外邊事，不涉機
J25nB163_p0256b11║境，絕知見，離意識，卻較些子。還會麼？色聲轉身
J25nB163_p0256b12║易，身轉聲色難。」
J25nB163_p0256b13║頌曰：「青天白日啟柴門，野鹿山猿任往屯，
J25nB163_p0256b14║聲色兩頭俱坐斷，嵐光拂拂雨渾渾。」
J25nB163_p0256b15║臨濟和尚示眾云：「有一無位真人，常在汝等面門出
J25nB163_p0256b16║入，初心未證據者看看。」時有僧出問：「如何是無位真
J25nB163_p0256b17║人？」濟下禪床扭住，僧擬議。濟托開云：「無位真人是甚
J25nB163_p0256b18║麼乾屎撅。」
J25nB163_p0256b19║師拈云：「迷悟親疏，聖凡差別。一得永得，一了百
J25nB163_p0256b20║了。承當得去，人間天上，任意消遙，虎穴魔宮，隨
J25nB163_p0256b21║情放曠。」拈拄杖云：「此是無位真人，非無位真人？
J25nB163_p0256b22║且如濟下禪床，費許多心力，道『無位真人是甚
J25nB163_p0256b23║麼乾屎橛』，殺活體用，一時發露。大眾！這裏釋迦
J25nB163_p0256b24║老子四十九年，橫說豎說，一切說總說不著。若
J25nB163_p0256b25║要明白，試勘上文。」
J25nB163_p0256b26║頌曰：「盡力提持謾自誇，當機猶自眼周遮，
J25nB163_p0256b27║一言發出傾心膽，幾箇男兒親到家？」
J25nB163_p0256c01║洛浦臨終示眾云：「今有一事問你諸人，這箇若是，頭
J25nB163_p0256c02║上安頭。若道不是，即斬頭覓活。」時首座云：「青山常舉
J25nB163_p0256c03║足，日下不挑燈。」浦云：「是甚麼時節，作這箇說話。」有彥
J25nB163_p0256c04║從上座出云：「去此二途，請師不問。」浦云：「未在更道。」從
J25nB163_p0256c05║云：「某甲道不盡。」浦云：「不管你道盡道不盡。」從云：「某甲
J25nB163_p0256c06║無侍者，祗對和尚。」浦便休。至晚喚從上座問：「你今日
J25nB163_p0256c07║祗對甚有來由，合體得先師意？先師道『目前無法，意
J25nB163_p0256c08║在目前。他不是目前法，非耳目所到。』且道那句是賓、
J25nB163_p0256c09║那句是主？若檢點得出，付缽袋子。」從云：「不會。」云：「汝何
J25nB163_p0256c10║不會。」從云：「實不會。」浦喝出云：「苦哉！苦哉！」僧問：「和尚尊
J25nB163_p0256c11║意若何？」浦云：「慈舟不棹清波上，劍峽徒勞放木鵝。」
J25nB163_p0256c12║師拈云：「殺人刀，活人劍，死者死，活者活。風落落，
J25nB163_p0256c13║水潺潺，雲片片，日杲杲。到底是他威令重，倚天
J25nB163_p0256c14║長劍偪人寒。言前句後，獨脫縱橫，這畔那邊，勿
J25nB163_p0256c15║勞擬議。與麼則缽袋子也不消得。賓主主賓，有
J25nB163_p0256c16║甚交涉。且如洛浦臨終示眾，除言語心意識外。
J25nB163_p0256c17║畢竟為甚麼邊事，再三再四。可憐撲碎珊瑚枕，
J25nB163_p0256c18║夢破教人離恨多。」
J25nB163_p0256c19║頌曰：「善哉缽袋無交付，亙古今兮恨怨深。
J25nB163_p0256c20║一曲陽春傷已盡，再求誰是我知音。」
J25nB163_p0256c21║南陽忠國師。僧問：「如何是本身盧舍那？」國師云：「與我
J25nB163_p0256c22║過淨瓶來。」僧將淨瓶到。國師云：「卻安舊處著。」僧復問：
J25nB163_p0256c23║「如何是本身盧舍那？」國師云：「古佛過去久矣。」
J25nB163_p0256c24║師拈云：「光明寂照，處處逢渠，事出尋常，頭頭撞
J25nB163_p0256c25║著。冰河發燄，不拘死火寒灰；枯木間花，那論春
J25nB163_p0256c26║前秋後。羅龍之句，切切親親；陷虎之機，來來往
J25nB163_p0256c27║往。老國師亦自退身有分，進步無門。大眾！這僧
J25nB163_p0257a01║若是作家，將淨瓶向國師擊碎，國師只得懡㦬。
J25nB163_p0257a02║且道國師，果然會這僧問，不會這僧問？據正眼
J25nB163_p0257a03║勘國師，也只知量邊事，要且不識這僧。問頭師
J25nB163_p0257a04║云：『國師在這裏，本身在甚麼處。』」
J25nB163_p0257a05║頌曰：「擒來縱去展干戈，無奈身中盧舍那，
J25nB163_p0257a06║妙手神通徒攪攘，龜毛鎖住月婆娑。」
J25nB163_p0257a07║大隨和尚。僧問：「劫火洞然，大千俱壞，未審這箇壞不
J25nB163_p0257a08║壞？」隨云：「壞。」僧云：「恁麼則隨他去也。」隨云：「隨他去。」僧問
J25nB163_p0257a09║龍濟：「劫火洞然，大千俱壞，未審這箇壞不壞？」濟云：「不
J25nB163_p0257a10║壞。」僧云：「為甚麼不壞？」濟云：「為同大千。」
J25nB163_p0257a11║師拈云：「一句了然，通身明白，那得東倚西靠？任
J25nB163_p0257a12║是你南我北，一一合轍，不廢工夫。爍迦羅心，金
J25nB163_p0257a13║剛正眼，無處不遍，無處不明。且如大隨、龍濟，答
J25nB163_p0257a14║這僧問處語言雖異，緇素相同，見處分明，翻為
J25nB163_p0257a15║不是。壞也隨他去，不壞同大千，灼然古佛放光
J25nB163_p0257a16║明，爭奈當機多錯過。」
J25nB163_p0257a17║頌曰：「大千壞盡劫火然，壞不壞兮太可憐。
J25nB163_p0257a18║試問諸方參學者，話頭早晚得方圓。」
J25nB163_p0257a19║仰山問僧：「甚處人？」僧云：「幽州人。」山云：「汝還思彼中麼？」
J25nB163_p0257a20║僧云：「常思。」山云：「能思是心，所思是境。彼中山河大地、
J25nB163_p0257a21║樓臺殿閣、人畜等類，反思思底心，還有許多麼？」僧云：
J25nB163_p0257a22║「某甲到這裏，總不見有。」山云：「信位即是，人位未是。」僧
J25nB163_p0257a23║云：「和尚莫別有指示否？」山云：「別有別無即不中。據汝
J25nB163_p0257a24║是處，只得一半，得坐披衣，向后自看。」
J25nB163_p0257a25║師拈云：「啗啄莫入，密不通氣，耀古耀今，鑑天鑑
J25nB163_p0257a26║地。明明百草頭，明明祖師意。山前雲片片，澗下
J25nB163_p0257a27║水洽洽。花放鳥啣來，果熟猿摘去。舊時公案，一
J25nB163_p0257b01║一現成，不隔絲毫。且仰山道『反思思底心，還有
J25nB163_p0257b02║許多麼』，這裏正是陷坑埋沒太甚。將正眼看，漏
J25nB163_p0257b03║逗不少。大眾！仰山變砒霜鴆毒為甘露法幢，只
J25nB163_p0257b04║是無人服得。何故？服之疾死。」
J25nB163_p0257b05║頌曰：「禾山打鼓雪峰毬，不風流處總風流。
J25nB163_p0257b06║誰謂祖師心印別，花開紅白艷春不？」
J25nB163_p0257b07║三聖問雪峰：「透網金鱗，未審以何為食？」峰云：「待汝出
J25nB163_p0257b08║網來向汝道。」聖云：「一千七百人善知識，話頭也不識。」
J25nB163_p0257b09║峰云：「老僧任持事繁。」
J25nB163_p0257b10║師拈云：「大藏小藏，全提半提。一切祖意、一切教
J25nB163_p0257b11║意、一切語言、一切聲色，瓦解水消。既是與麼，且
J25nB163_p0257b12║雪峰三聖知此事麼？不知此事麼？若知，爭解與
J25nB163_p0257b13║麼道？不知，又爭解與麼道？一人大似錦上簇花，
J25nB163_p0257b14║一人還似花間簇錦。是則也是，話頭未圓。大眾！
J25nB163_p0257b15║畢竟什麼處是他二老未圓話頭處？洪波浩渺，
J25nB163_p0257b16║宇宙荒茫，打破虛空，方與你說。」
J25nB163_p0257b17║頌曰：「相談不必問如何，透網金鱗駕碧波，
J25nB163_p0257b18║二老鋒戈平地展，果然頭角與天摩。」
J25nB163_p0257b19║中際能禪師示眾云：「萬古長空，一朝風月。不可一朝
J25nB163_p0257b20║風月昧卻萬古長空，不可以萬古長空不明一朝風
J25nB163_p0257b21║月。且道如何是一朝風月？人皆苦炎熱，我愛夏日長，
J25nB163_p0257b22║熏風自南來，殿角生微涼。會與不會？切忌承當。」
J25nB163_p0257b23║師拈云：「露柱燈籠、三門佛殿，終日轉大法輪；缽
J25nB163_p0257b24║盂拄杖、蒲團禪板，終日聚頭寂聽。且道露柱燈
J25nB163_p0257b25║籠、三門佛殿畢竟說箇什麼？缽盂拄杖、蒲團禪
J25nB163_p0257b26║板，畢竟向甚麼處聽？諸方禪德向這裏若有箇
J25nB163_p0257b27║入處，則長空風月，萬古一朝。明則任他明，昧則
J25nB163_p0257c01║任他昧，與麼則佛句祖句、賓句主句，總與麼阿
J25nB163_p0257c02║轆轆地，更有什麼如之若何？大眾！中際不免打
J25nB163_p0257c03║失鼻孔，山僧亦且舌頭拖地。」
J25nB163_p0257c04║頌曰：「佛法那容閑理論，一機一境透無門，
J25nB163_p0257c05║金剛玉劍從揮劃，佛祖相親逼膽魂。」
J25nB163_p0257c06║
J25nB163_p0257c07║
J25nB163_p0257c08║
J25nB163_p0257c09║古庭祖師語錄輯略卷之三終