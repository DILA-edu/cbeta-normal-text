J25nB163_p0258a01║曹溪一滴卷之四古庭禪師語錄
J25nB163_p0258a02║偈贊
J25nB163_p0258a03║先師無際和尚道感文并偈
J25nB163_p0258a04║我東普無際老師，乃古佛之應示也。不捨悲願，向二
J25nB163_p0258a05║千年外大弘如來之正法眼藏，凡一語、一默、一機、一
J25nB163_p0258a06║用，不著于文字、生滅，不思議海深而無底，縱十方諸
J25nB163_p0258a07║佛諸祖莫測其端，況二乘知見了師之秘藏乎？蓋師
J25nB163_p0258a08║之道，通播十方已四十餘年，天上人間，咸炙其光，獲
J25nB163_p0258a09║益無量。洪惟　　大明聖帝宗嚮師道，詔入　闕下
J25nB163_p0258a10║加賜恩寵，僧俗叩室請益，旦夕相繼不絕。師示以慈
J25nB163_p0258a11║悲無畏之相，將所證心旨咸為普說，如天一雨山川
J25nB163_p0258a12║艸木各得其潤。化道既畢，忽日告眾遺誡說偈（端坐而逝），
J25nB163_p0258a13║時白毫貫天，聖燈夜燭。
J25nB163_p0258a14║皇上遣官造龕，諭享今嗣。法徒善堅謹以師實行普
J25nB163_p0258a15║示人天，布于無窮。讚曰：　　「我師大威德，弘道于末
J25nB163_p0258a16║運，一語一默中，具含無量義。大不思議海，心珠曜十
J25nB163_p0258a17║方，內外中不著，寂滅證圓通。一切諸國土，塵剎妙宣
J25nB163_p0258a18║揚，四海悉動搖，天地俱旋轉。微塵諸佛相，光體普圓
J25nB163_p0258a19║通，無去亦無來，湛來體圓妙。一言一切法，超世諸文
J25nB163_p0258a20║字，了然心境明，猶處虛空座。說法如雲雨，機用若電
J25nB163_p0258a21║雷，乾坤悉震動，邪魔碎微塵。密中言莫及，句外難度
J25nB163_p0258a22║量，大千諸世界，攝入一毫頭。普放大光明，照徹諸佛
J25nB163_p0258a23║國，不可思議力，照大總持門。如月明眾象，實非二光
J25nB163_p0258a24║體，似日輝大地，能悅眾生心。說法法無說，法說非非
J25nB163_p0258a25║法，句義妙難思，洞超諸佛祖。所演一切法，字字放光
J25nB163_p0258a26║明，所說一切偈，言言總玄妙。不著諸眾相，不捨世間
J25nB163_p0258a27║心，成就大菩提，道明于今古。妙相無空色，應物現真
J25nB163_p0258b01║形，紫磨光充滿，不可盡稱讚。惟我大導師，真實具斯
J25nB163_p0258b02║事，妙讚不虛說，最上仁師子。光體若虛空，不礙諸佛
J25nB163_p0258b03║相，光體恒不動，不捨諸國土。巍巍現本尊，大全師子
J25nB163_p0258b04║力，我今稽首禮，稱讚真實相。唯願諸人天，受持轉流
J25nB163_p0258b05║布，世出于世間，決定不退轉。無上大導師，古佛應于
J25nB163_p0258b06║世，光明照十方，蒙光得解脫。世有種種言，莫能讚師
J25nB163_p0258b07║行，而我授師記，故已徹為讚。師忽寂滅定，白毫光充
J25nB163_p0258b08║滿，夜每聖燈現，驚動諸人天。感佛之大化，不捨師滅
J25nB163_p0258b09║度，亦不捨涅槃，師既逝去已，法身相常住，非去實非
J25nB163_p0258b10║來，凝然光寂滅。惟子知此事，所演偈讚歎，普告諸人
J25nB163_p0258b11║天，知師諸實行。」
J25nB163_p0258b12║古拙老祖真讚
J25nB163_p0258b13║拗折雲門之棒，機如掣電、用若流星；勘破趙州之無，
J25nB163_p0258b14║理出尋常，詞汪巨海。入白雲老翁之室，謂有倒座之
J25nB163_p0258b15║謀；示古拙拔萃之容，且無教子之道。通身手眼，家破
J25nB163_p0258b16║人亡，遍地戈矛，塗窮計盡。其生也黃花翠竹，其死也
J25nB163_p0258b17║青嶂白雲。謂如此兮，花攢攢，錦簇簇；非如此兮，日杲
J25nB163_p0258b18║杲，月團團。總不如此兮，萬紫千紅，茶坊酒肆。咄還會
J25nB163_p0258b19║麼？諸方要與祖翁相見，請看有後句：「禪板橫拈道路
J25nB163_p0258b20║窮，更無伎倆與人通，老翁家國無雄特，不必當機問
J25nB163_p0258b21║券功。」
J25nB163_p0258b22║釋迦佛出山相贊
J25nB163_p0258b23║三十二相相何相，八十種好好何好，到此依然跳不
J25nB163_p0258b24║出，未見通身入荒艸。入荒艸兮雲渺渺，海角天涯無
J25nB163_p0258b25║處討，未後拈花笑飲光，狼籍一場自放倒。
J25nB163_p0258b26║大悲菩薩相
J25nB163_p0258b27║機力盡時消息盡，波原是水水原波，大悲心智難描
J25nB163_p0258c01║貌，說與傍觀事不多。多不多，四智三身總落魔，道人
J25nB163_p0258c02║向此知端的，勿勞三四問如何。萬與一法空，畢千眼
J25nB163_p0258c03║分明，親的的，一片白雲橫太虛，任東任西任南任北
J25nB163_p0258c04║卷舒出入。
J25nB163_p0258c05║魚籃相
J25nB163_p0258c06║短柳依依水石間，攜籃來去幾曾閑，相思一點情無
J25nB163_p0258c07║看，不遇佳人空自還。
J25nB163_p0258c08║達磨
J25nB163_p0258c09║諸方還知這老子有褒貶處麼？老僧貶伊，與我不同
J25nB163_p0258c10║國、不同家、不同生、不同死。卻又褒伊，斷神光臂，未後
J25nB163_p0258c11║付與皮、付與肉、付與骨、付與髓。蒼天！蒼天！恩大難酬，
J25nB163_p0258c12║所以如此。
J25nB163_p0258c13║善財南游圖
J25nB163_p0258c14║剎剎塵塵煙水洲，幾經寒暑去參求，惑他五十三人
J25nB163_p0258c15║鬧，直至而今鬧未休。
J25nB163_p0258c16║羅漢
J25nB163_p0258c17║寒山枯坐待春來，一片迷雲撥不開，頑鐵鑄成生面
J25nB163_p0258c18║孔，煙塵灰土任空埋。
J25nB163_p0258c19║歌
J25nB163_p0258c20║了一歌
J25nB163_p0258c21║君不見：若了一，萬事畢，誰向一中能了的。便了的，且
J25nB163_p0258c22║何益，笑我頭阤全不識。說與君，莫教昧，逆順縱橫我
J25nB163_p0258c23║無二，那勞再四與再三，舉起依然猶錯會。從茲了得
J25nB163_p0258c24║無箇疑，聊向歌中一一（推。三）不多，一不少，百千三昧徒
J25nB163_p0258c25║之繞，倒指數來難斷頭，何如放下一時了。了不了，不
J25nB163_p0258c26║了了，堪笑毘耶老古錐，文殊一拶通身倒。良久去，如
J25nB163_p0258c27║何會，淆訛千七總成累，其中妄想與無明，喝佛罵祖
J25nB163_p0259a01║當游戲，不說知音天下無，地老天荒誰管轡。了一歌，
J25nB163_p0259a02║意何說，沒絃琴弄諸音絕，鐵牛昨夜上崑崙，觸著虛
J25nB163_p0259a03║空眼滴血，只得乾坤闇點頭，無端大地都傾泄。一非
J25nB163_p0259a04║一，了何了，修多羅教落荒艸，如來禪與祖師禪，天上
J25nB163_p0259a05║人間誠不少，飲光一笑至如今，祖祖相承都未了。了
J25nB163_p0259a06║了了，一一一，二五原來是一十，不須擬議半毫分，棘
J25nB163_p0259a07║目曲兮松自直。選佛場，會及第，天下叢林少相繼，翻
J25nB163_p0259a08║復復翻仔細看，豎起脊梁眼觀鼻。呵呵呵，誠可惜，佛
J25nB163_p0259a09║祖都來言不及，老婆心切為誰家，聻聻聻兮太真實。
J25nB163_p0259a10║皮袋歌
J25nB163_p0259a11║君不見：這皮袋，無量劫來捏虛怪，自家心地不回光，
J25nB163_p0259a12║剛與無明輥作塊。或憎愛，或是非，些兒不順便蹺蹊，
J25nB163_p0259a13║一點光明被遮覆，都線只是這張皮。日用處，惟恣自，
J25nB163_p0259a14║妄想貪癡略無忌，思量皮袋子昏花，出入皆緣不潔
J25nB163_p0259a15║處。肉一團，骨一聚，施為粧點成何計，百年眼見不爭
J25nB163_p0259a16║多，座中且勿爭閑氣。這皮袋，休止住，百骸會合假安
J25nB163_p0259a17║寄，一息不來萬事休，換面改頭隨業去。貪皮袋，真箇
J25nB163_p0259a18║呆，摩尼珠寶被他埋，欲愛昏盲無厭足，敗壞場中去
J25nB163_p0259a19║復來。幾回生，幾回死，位至諸侯也如此。若能勘破自
J25nB163_p0259a20║知之，了心直搆如來地。皮袋子，聽我教，共你商量你
J25nB163_p0259a21║莫拗，尋師擇友去參玄，見性明心真可道。一缽食，一
J25nB163_p0259a22║毳被，塞耳藏頭惺惺地，脊梁豎起眼睛開，一切有無
J25nB163_p0259a23║盡拋棄。皮袋子，莫懶墯，寒暑無拘只麼坐，年深月久
J25nB163_p0259a24║自然成，驀把虛空忽拶破。到斯時，方瞥地，喝佛罵祖
J25nB163_p0259a25║當游戲。皮袋果能信我言，三藏多羅成唾涕。苟或悟，
J25nB163_p0259a26║豈徒然，妙用縱橫在己邊，柳綠花紅皆可可，不方圓
J25nB163_p0259a27║處總方圓。皮袋子，多寶藏，四十九年成虛誑，一千七
J25nB163_p0259b01║百外邊談，佛與眾生皆等量。
J25nB163_p0259b02║真樂歌
J25nB163_p0259b03║君不見：我之樂，非庸樂，無憂無慮無拘縛，去住都緣
J25nB163_p0259b04║只一身，且無情愛與爭奪。不求心，不滯教，放蕩疏狂
J25nB163_p0259b05║亡覺照，生生死死實堪悲，辱辱榮榮真可笑。死生榮
J25nB163_p0259b06║辱本無關，自是迷夫心妄造。不恣非，不強是，此即山
J25nB163_p0259b07║翁真樂處，會得猶癡物外閑，未會忙然心暗昧。坐兮
J25nB163_p0259b08║坐，臥兮臥，且無佛法苦擔荷，飛來海月共山雲，愛我
J25nB163_p0259b09║閑中時復過。春之夏，秋之冬，年來年去總相同，住久
J25nB163_p0259b10║巖阿無可見，陰晴榮落幾番空。知世事，皆類此，安保
J25nB163_p0259b11║升沉不到己，笑吾野散在深幽，土面灰頭而已矣。不
J25nB163_p0259b12║趨貴，不干榮，榮貴知如水上萍，智者忘懷順天命，庸
J25nB163_p0259b13║愚強向背其中。不悟心，焉知止，諂詐矜狂太乖理，縱
J25nB163_p0259b14║能會盡古今文，未出興亡何足齒。野頭陀，性剛硬，一
J25nB163_p0259b15║切妍媸情不紊，縱令好事塞天來，于我樂中皆沒分。
J25nB163_p0259b16║說此樂，且非惑，試問當機只一摑，就中有顆摩尼珠，
J25nB163_p0259b17║曲示兒孫苦拋擲。誰拋擲，晝夜光暉能映奪，若然解
J25nB163_p0259b18║契此摩尼，曠劫苦輪當下脫。欲悟我，且休人，人我休
J25nB163_p0259b19║休樂水雲。與君說箇真消息，生處熟兮熟處生，我真
J25nB163_p0259b20║樂處將易樂，縱悟歸來且還錯，三賢十聖尚難容，知
J25nB163_p0259b21║解輕浮安著腳。傍石巖，依澗水，卓箇尖頭屋藏己，絕
J25nB163_p0259b22║他人事與沉浮，但把自家心地死。不妄作，何有為，地
J25nB163_p0259b23║爐撥火共相偎，饑時爛煮和根菜，飽後沿溪去復回。
J25nB163_p0259b24║我兮樂，樂兮我，我樂樂兮我樂我，樂我我兮我亦無，
J25nB163_p0259b25║我樂無兮真懡㦬。我無我，樂何樂，為驚吾門諸玄學，
J25nB163_p0259b26║趁今年少好休心，來伴老夫把頭縮。
J25nB163_p0259b27║
J25nB163_p0259c01║
J25nB163_p0259c02║
J25nB163_p0259c03║
J25nB163_p0259c04║
J25nB163_p0259c05║
J25nB163_p0259c06║
J25nB163_p0259c07║
J25nB163_p0259c08║
J25nB163_p0259c09║
J25nB163_p0259c10║詩
J25nB163_p0259c11║七言絕句
J25nB163_p0259c12║題牧牛圖（併引）
J25nB163_p0259c13║夫謂牧牛者，譬人性之狂掉也。覺乃佛祖之真源，
J25nB163_p0259c14║逸則輪迴之妄性。靈光則一，迷悟從殊，迷之遂業，
J25nB163_p0259c15║緣心悟也。惟心無業，謂此心非雜染造作之心，乃
J25nB163_p0259c16║無為無垢之真心也。良由眾生不覺，憎愛無明，顛
J25nB163_p0259c17║倒昏迷，自心自障故，且以牛喻說。指月明心，欲人
J25nB163_p0259c18║人棄妄歸真，舍迷達本，達斯本源，即如如佛。蓋人
J25nB163_p0259c19║之妄造，猶牛鼻未穿，頑劣生獰，猖狂自恣，生死臨
J25nB163_p0259c20║頭，決無下落。忽然惺悟，放下通身，仔細追窮，如牧
J25nB163_p0259c21║童討蹤尋跡。一旦逢渠于古路，驀鼻牽回，痛下無
J25nB163_p0259c22║情毒手，時時馴制，左右莫違，收放隨人，頭頭管顧，
J25nB163_p0259c23║功施已久，劣轉淳回，出入荊棘分明無閡。到此牛
J25nB163_p0259c24║忌頓寂，齁齁蘚石濃眠，豁然天地平沉、人法雙泯。
J25nB163_p0259c25║這裏則廓廓玄玄，虛虛碧碧，一道神光無邊無際，
J25nB163_p0259c26║轉身獨步返本澄源，撒手空空功不浪矣。淫坊酒
J25nB163_p0259c27║肆醉臥橫行，挨身于古廟之中，作笑于花樓之上。
J25nB163_p0260a01║天上天下，出入崢嶸，世出世間，往來任運。阿呵呵，
J25nB163_p0260a02║倒騎千聖唱哩囉，心佛物兮渾未是，石人橫跨海
J25nB163_p0260a03║門歌。到這裏，更有一著大不思議事，佛祖從來猶
J25nB163_p0260a04║未夢在，且道是箇甚麼？唵悉唎悉唎蘇嚕蘇嚕。
J25nB163_p0260a05║入山尋牛
J25nB163_p0260a06║曠劫相拋今欲尋，山雲迥漠雨泥深，唯聞群鳥聲花
J25nB163_p0260a07║裏，未見猙獰遞一吟。
J25nB163_p0260a08║荒谿見跡
J25nB163_p0260a09║月瀰宇宙亂峰多，幸有行蹤豈恁麼，帶雨和煙迢遞
J25nB163_p0260a10║去，不辭勞苦必擒他。
J25nB163_p0260a11║見牛必獲
J25nB163_p0260a12║窄徑相持作一聲，㟪巖鼓動出雲青，雖然狂性遊郊
J25nB163_p0260a13║久，頭角新新總十成。
J25nB163_p0260a14║得牛馴制
J25nB163_p0260a15║拼命懸崖獲得渠，未加鞭策性安除，鼻頭拽轉勤調
J25nB163_p0260a16║御，再不容伊出舊居。
J25nB163_p0260a17║牧牛受策
J25nB163_p0260a18║牧牛已熟漸隨身，覺盡偷心始脫塵，簑笠鞭繩俱頓
J25nB163_p0260a19║脫，相將左右逐羈人。
J25nB163_p0260a20║騎牛歸家
J25nB163_p0260a21║獨跨獰牛返故家，橫吹鐵笛見煙霞，歸來豈住中途
J25nB163_p0260a22║地，直待乾坤伸爪牙。
J25nB163_p0260a23║忘牛存人
J25nB163_p0260a24║牛彎蘿月曜崇山，牛既忘兮我獨閒，谿外淡雲涵碧
J25nB163_p0260a25║嶂，寥寥清寂夢濃間。
J25nB163_p0260a26║人牛俱忘
J25nB163_p0260a27║人也空兮法也空，絕無名相可窮通，明明佛祖非基
J25nB163_p0260b01║位，豈有毫釐繼此宗。
J25nB163_p0260b02║返本澄源
J25nB163_p0260b03║無欠無餘熟用功，谿山側聽若為聾，盈眸聲色全彰
J25nB163_p0260b04║體，月白風清日轉紅。
J25nB163_p0260b05║入廛垂手
J25nB163_p0260b06║破衣垢面入廛來，腦後分明別有腮，野老家風渾氣
J25nB163_p0260b07║象，廓天門戶大掀開。
J25nB163_p0260b08║囑悟心禪客
J25nB163_p0260b09║勉子歸山去莫遲，祖庭繼囑合如斯，冷冰冰處隨宜
J25nB163_p0260b10║用，塞耳藏頭更待時。
J25nB163_p0260b11║宗門揀要
J25nB163_p0260b12║《楞嚴經》云：「汝元不知一切浮沉諸幻化相，當處發
J25nB163_p0260b13║生，隨處滅盡。」《宗鏡錄》云：「先以聞解信入，後以無恩
J25nB163_p0260b14║契同。若入信門，便登祖位。」山雲水石云：「生滅之法，
J25nB163_p0260b15║不出心念。無生滅法，即心念不出。」所以佛祖語言，
J25nB163_p0260b16║皆的的要旨，但能信受，總持不忘，則參學事畢。保
J25nB163_p0260b17║重勿贅！
J25nB163_p0260b18║其一
J25nB163_p0260b19║論教談禪兩太迷，凡情聖解使人疑，通身有口誠難
J25nB163_p0260b20║說，落葉西風滿地吹。
J25nB163_p0260b21║其二
J25nB163_p0260b22║欲叩吾宗壁觀禪，卻無長短與方圓，工夫做到忘機
J25nB163_p0260b23║處，始信心光總一然。
J25nB163_p0260b24║道人山居
J25nB163_p0260b25║構屋山居物外禪，繞𰩍白石與清泉，年來識破安心
J25nB163_p0260b26║法，衲被蒙頭自在眠。
J25nB163_p0260b27║尋隱者
J25nB163_p0260c01║為訪山人入路偏，山中風景自悠然，到門得見雲松
J25nB163_p0260c02║主，相對無言即是禪。
J25nB163_p0260c03║贈明道禪者
J25nB163_p0260c04║禪機盡載語言中，老我無言佛法空，說似同袍明道
J25nB163_p0260c05║者，曾無一字與人通。
J25nB163_p0260c06║為海嶼菴書
J25nB163_p0260c07║山藏海嶼海藏山，利祿榮華苦莫攀，欲問出群高一
J25nB163_p0260c08║著，請將心鏡照衰顏。
J25nB163_p0260c09║為清道人書閑寂軒
J25nB163_p0260c10║四簷空碧道人家，一段風光不市華，靜坐蒲團無箇
J25nB163_p0260c11║事，殘暉倒影入窗紗。
J25nB163_p0260c12║送禪者隱山
J25nB163_p0260c13║古人口醭衣鶉縷，直入千巖萬巖底，子下冰寒鐵石
J25nB163_p0260c14║心，敢教佛祖無依倚。
J25nB163_p0260c15║為老宿山隱
J25nB163_p0260c16║翛翛茅屋倚巉巖，白晝閑雲為掩關，自是年來心地
J25nB163_p0260c17║死，蒙衾終日到三竿。
J25nB163_p0260c18║無客軒為獨翁題
J25nB163_p0260c19║柴爐煨老平生友，打戶無人到此間，莫謂晚來蕭索
J25nB163_p0260c20║甚，清風明月伴幽閑。
J25nB163_p0260c21║為清滿智淨德五禪客乞
J25nB163_p0260c22║禪到大忘人法處，案山頭點欲伸言，因君記得當年
J25nB163_p0260c23║事，月到中天哭夜猿。
J25nB163_p0260c24║其二
J25nB163_p0260c25║禪到語言文字外，洞然不載祖師機，禪公今日攜囊
J25nB163_p0260c26║去，秋雨人家半掩扉。
J25nB163_p0260c27║其三
J25nB163_p0261a01║禪到無心無亦無，時清才子孰歸湖，唐言梵語泥今
J25nB163_p0261a02║古，縱得全提滯半途。
J25nB163_p0261a03║其四
J25nB163_p0261a04║禪到無參始寂寥，秋空孤月照岧▆，此行策杖江南
J25nB163_p0261a05║去，待看來年三月潮。
J25nB163_p0261a06║其五
J25nB163_p0261a07║禪到歸源絕悟迷，機前句外落尋思，老胡弄巧翻成
J25nB163_p0261a08║拙，隻履西歸腳帶泥。
J25nB163_p0261a09║擬古德十可行十首
J25nB163_p0261a10║寥寥忘睡亦忘炊，靜坐怡然亦不知，未等痴禪空守
J25nB163_p0261a11║默，至今佛祖絕狐疑。
J25nB163_p0261a12║入室
J25nB163_p0261a13║不著語言文字外，當機滯句早相欺，鋒芒未敵猶傷
J25nB163_p0261a14║犯，擬欲生心亦是迷。
J25nB163_p0261a15║普示
J25nB163_p0261a16║此事叢林古鑑模，大家齊力去相扶，作麤擔重加精
J25nB163_p0261a17║銳，肯作人前大丈夫。
J25nB163_p0261a18║粥飯
J25nB163_p0261a19║缽盂收轉尋常事，飯後東行又到西，試問滿堂諸上
J25nB163_p0261a20║座，和南誰不把頭低。
J25nB163_p0261a21║洗衣
J25nB163_p0261a22║破衲和煙幾片絲，半零半落浸寒漪，今朝天氣初晴
J25nB163_p0261a23║爽，掛在當風日景遲。
J25nB163_p0261a24║掃地
J25nB163_p0261a25║時時掃去時時有，未審有時何處來，索性一番連地
J25nB163_p0261a26║捲，眼空方不惹塵埃。
J25nB163_p0261a27║諷經
J25nB163_p0261b01║一軸伽陀記未悶，日來月去幾時休，見童聚首空王
J25nB163_p0261b02║殿，鬥到如今盡白頭。
J25nB163_p0261b03║禮拜
J25nB163_p0261b04║釋迦相體黃金色，一種風流意氣深，禮拜起來珍重
J25nB163_p0261b05║立，相逢漫道我無心。
J25nB163_p0261b06║話道
J25nB163_p0261b07║夜爐茶話共同參，幾箇開懷最上談，一句合題超古
J25nB163_p0261b08║德，石屏分月浸寒潭。
J25nB163_p0261b09║四照用
J25nB163_p0261b10║眼上眉毛眉下眼，從生至死未嘗移，江湖大有通方
J25nB163_p0261b11║士，出得泥團是幾時。
J25nB163_p0261b12║四賓主
J25nB163_p0261b13║有禪可悟心猶易，無法應難起念危，縱奪當機誰自
J25nB163_p0261b14║任，水雲相向謾支離。
J25nB163_p0261b15║四喝語
J25nB163_p0261b16║舉起一番新一番，驢鳴犬吠寄同參，若將此事為容
J25nB163_p0261b17║易，豈免傷鋒犯短長。
J25nB163_p0261b18║三玄要
J25nB163_p0261b19║春妍萬卉發新條，葉緣花紅境富饒，歲歲東君神不
J25nB163_p0261b20║減，當陽何必叩參寮。
J25nB163_p0261b21║示客問念佛參禪之意
J25nB163_p0261b22║參禪擬欲狂心歇，念佛狂心欲擬空，若向一頭安腳
J25nB163_p0261b23║穩，百千門路自然通。
J25nB163_p0261b24║金臺書示學禪人
J25nB163_p0261b25║選佛當年絕有談，聖凡情解盡掀翻，五車三藏從君
J25nB163_p0261b26║背，啐啄機前下口難。
J25nB163_p0261b27║僧老獨居
J25nB163_p0261c01║半問禪室誰同老，影子相依兩箇僧，八萬四千毛孔
J25nB163_p0261c02║裏，石窗深鎖月為燈。
J25nB163_p0261c03║示眾
J25nB163_p0261c04║粥去飯來休理論，生兮死也只如斯，老夫到此難批
J25nB163_p0261c05║判，說與闍黎只自知。
J25nB163_p0261c06║侍者擊鼓參鐘
J25nB163_p0261c07║向上鉗槌一擊中，機輪活脫露全功，禪門舉手焉輕
J25nB163_p0261c08║放，要使乾坤徹底空。
J25nB163_p0261c09║從生放下休
J25nB163_p0261c10║嘴盧都處安心坐，滿口道來一字無，除此再非▆▆
J25nB163_p0261c11║透，珊瑚枝上月輪孤。
J25nB163_p0261c12║坐中聞猿啼
J25nB163_p0261c13║宗門太段太風流，滾滾江湖說未休，半夜猿啼巖上
J25nB163_p0261c14║月，光明彌滿四神洲。
J25nB163_p0261c15║春吟曉處
J25nB163_p0261c16║尋春不放一朝閑，踏遍千山與萬山，好是晚來詩就
J25nB163_p0261c17║處，銀鉤照眼欲彎彎。
J25nB163_p0261c18║禪蒲二首
J25nB163_p0261c19║撥地火灰煨萃食，編蒲葉褥放身眠，山翁只解與麼
J25nB163_p0261c20║說，有口何曾會說禪。
J25nB163_p0261c21║其二
J25nB163_p0261c22║沒面孔人沒可把，足無卓錐頭無瓦，三賢十聖猶喑
J25nB163_p0261c23║啞，是佛是祖遭唾罵。
J25nB163_p0261c24║夏日與友登山
J25nB163_p0261c25║夏日登山與友遊，笑談不覺到層樓，相攜更上顛崖
J25nB163_p0261c26║望，無限浮雲在腳頭。
J25nB163_p0261c27║送僧歸蜀
J25nB163_p0262a01║故鄉日暮聽啼鵑，歸到家山三月天，送子松門分首
J25nB163_p0262a02║處，野雲寥落滿山川。
J25nB163_p0262a03║侍者別我
J25nB163_p0262a04║二冬侍我在爐頭，榾柮頻燒費茗甌，正好看梅辭我
J25nB163_p0262a05║去，明年此日再來不。
J25nB163_p0262a06║雲林精舍
J25nB163_p0262a07║黃金未博幽人趣，白玉難移道者心，試問腰金衣紫
J25nB163_p0262a08║客，可能消得此雲林？
J25nB163_p0262a09║述懷
J25nB163_p0262a10║萬峰深處更深處，土面灰頭一野僧，規矩全無多懶
J25nB163_p0262a11║慢，未嘗開口得人憎。
J25nB163_p0262a12║請道者隱居
J25nB163_p0262a13║坐臥經行三昧定，死生老病一團神，庵中道者無他
J25nB163_p0262a14║聽，惟有泉聲清耳邊。
J25nB163_p0262a15║答張文勝
J25nB163_p0262a16║不落前思又後思，此時活計許誰知，宗門棒喝如雲
J25nB163_p0262a17║雨，豈肯將拳誑小兒。
J25nB163_p0262a18║示鑷者
J25nB163_p0262a19║擔刀為我入巖阿，林下頭陀懶慢多，亂髮一髼經歲
J25nB163_p0262a20║久，不勞將禍與檀那。
J25nB163_p0262a21║善道者居山
J25nB163_p0262a22║山居道者只居山，城市諠譁總不關，驚破石床空夜
J25nB163_p0262a23║夢，海天飛月上欄杆。
J25nB163_p0262a24║述己心事
J25nB163_p0262a25║左右思量皆不得，如今索性沒躊躇，飢來喫飯困來
J25nB163_p0262a26║睡，一任生涯在艸廬。
J25nB163_p0262a27║述懷
J25nB163_p0262b01║半間低小尖頭屋，白晝閑眠一老僧，松竹經年清雨
J25nB163_p0262b02║眼，自思無法上傳燈。
J25nB163_p0262b03║寄琴士
J25nB163_p0262b04║火柴頭上多琴意，折腳鐺中意更深，流水高山閒日
J25nB163_p0262b05║用，子期猶謂我知音。
J25nB163_p0262b06║分歲
J25nB163_p0262b07║殘僧幾輩在寒爐，話好年窮事亦無，惟有七斤衫子
J25nB163_p0262b08║在，大家披去嘴都盧。
J25nB163_p0262b09║開道者遊眉山
J25nB163_p0262b10║髑髏眼底眉山老，拄杖頭邊著意看，蜀道難兮川水
J25nB163_p0262b11║▆，巴歌和出腦門寒。
J25nB163_p0262b12║次古人韻示眾五首
J25nB163_p0262b13║無量劫來閑日月，微塵剎數舊生涯，雲門北斗藏身
J25nB163_p0262b14║句，天上人間總一家。
J25nB163_p0262b15║其二
J25nB163_p0262b16║雲滿千山又萬山，茆房深鎖寂寥間，海天紅日飛窗
J25nB163_p0262b17║上，撲碎崑崙夢未還。
J25nB163_p0262b18║其三
J25nB163_p0262b19║山花山景對空顏，春色融融碧嶂間，欲問古人山隱
J25nB163_p0262b20║趣，白雲來去日閑閑。
J25nB163_p0262b21║其四
J25nB163_p0262b22║老我年光似不多，堪嗟身事太蹉跎，坐禪禮誦全無
J25nB163_p0262b23║力，惟有工夫久不磨。
J25nB163_p0262b24║其五
J25nB163_p0262b25║山中久住事多便，樹葉藤花屋角邊，筍焙茶烘收拾
J25nB163_p0262b26║了，閉門一任倒頭眠。
J25nB163_p0262b27║示觀教
J25nB163_p0262c01║轉讀轉多心轉煩，何如放下念頭安，翻思拾得寒山
J25nB163_p0262c02║子，赤手相攜入鬧欄。
J25nB163_p0262c03║送禪子
J25nB163_p0262c04║子去勞吾到竹門，屋頭松老不知春，相期若要歸來
J25nB163_p0262c05║早，共與鋤山種白雲。
J25nB163_p0262c06║游少林乞語
J25nB163_p0262c07║少室風光若與論，湘潭雲接楚山雲，石人肝膽頻傾
J25nB163_p0262c08║盡，不到一回安死心。
J25nB163_p0262c09║示空有之執
J25nB163_p0262c10║有禪可悟為魔語，無悟為禪更是魔，除此兩▆公案
J25nB163_p0262c11║外，何妨道者口波波。
J25nB163_p0262c12║月庵
J25nB163_p0262c13║皎皎虛空掛玉輪，當窗懸若祖師燈，四檐光浸茆房
J25nB163_p0262c14║白，忘卻禪床冷似冰。
J25nB163_p0262c15║維舟
J25nB163_p0262c16║維卻孤舟擲卻竿，掀天捲地亦閑閑，年來長袖絲綸
J25nB163_p0262c17║手，心在眠鷗浴鷺間。
J25nB163_p0262c18║祖心
J25nB163_p0262c19║九年面壁若為通，一旦思歸伎倆窮，父子不傳真秘
J25nB163_p0262c20║訣，無端鳥語竹籬中。
J25nB163_p0262c21║山宇吟
J25nB163_p0262c22║山宇清寒一枚衣，夜寒爐火尚希微，多燒黃葉身餘
J25nB163_p0262c23║煖，不著人間是與非。
J25nB163_p0262c24║其二
J25nB163_p0262c25║地火煨烹待死時，人間無事可貪為，口封白醭灰封
J25nB163_p0262c26║面，倒岳傾湫似不知。
J25nB163_p0262c27║其三
J25nB163_p0263a01║昨夜睡濃人在夢，忽然記得去年時，猿來偷我樹頭
J25nB163_p0263a02║果，板折當窗那一枝。
J25nB163_p0263a03║其四
J25nB163_p0263a04║庵鎖雲巒樹鎖煙，淡濃蒼翠筆難傳，石邊添個頭陀
J25nB163_p0263a05║坐，一幅丹青世外懸。
J25nB163_p0263a06║其五
J25nB163_p0263a07║了心心了何心了，心了心無無亦無，到此若言諸祖
J25nB163_p0263a08║意，猿聲啼處月輪孤。
J25nB163_p0263a09║其六
J25nB163_p0263a10║住山年久客情疏，雲水相參厭起居，不必擔禪來問
J25nB163_p0263a11║我，老夫心念尚空虛。
J25nB163_p0263a12║其七
J25nB163_p0263a13║身事與誰閑理論，自家做夢自家知，天翻地覆無干
J25nB163_p0263a14║己，坐臥經行總若痴。
J25nB163_p0263a15║其八
J25nB163_p0263a16║山雲水石道人家，方寸常開不謝花，風味與人真個
J25nB163_p0263a17║異，夜深撥火自烹茶。
J25nB163_p0263a18║其九
J25nB163_p0263a19║山人自適山中景，紅白花開杜宇天，笑我形模無可
J25nB163_p0263a20║據，惟憑翠竇度長年。
J25nB163_p0263a21║其十
J25nB163_p0263a22║聖量凡情路已窮，宗門參叩若為通，鳥飛窗外頻頻
J25nB163_p0263a23║語，一樹山茶放晚紅。
J25nB163_p0263a24║其十一
J25nB163_p0263a25║三春已謝夏方除，蟬噪風寒秋欲餘，水葉滿巖冬又
J25nB163_p0263a26║近，柴床煙火日干午。
J25nB163_p0263a27║其十二
J25nB163_p0263b01║掃石跏趺默坐間，春深幽鳥亂啼山，白雲愛我庵前
J25nB163_p0263b02║地，與我常年共放閑。
J25nB163_p0263b03║其十三
J25nB163_p0263b04║怪底山家與事休，刀耕火種日無求，平生伎倆惟餘
J25nB163_p0263b05║此，半榻雲埋在石樓。
J25nB163_p0263b06║其十四
J25nB163_p0263b07║縛木為床艸作氈，山中富貴只如然，絕無車馬來林
J25nB163_p0263b08║下，門掩潺潺落澗泉。
J25nB163_p0263b09║其十五
J25nB163_p0263b10║水石煙霞不自誇，目前境物盡生涯，未知人世何更
J25nB163_p0263b11║變，常見巖臺有落花。
J25nB163_p0263b12║示海清巖
J25nB163_p0263b13║示有堂堂觸處知，無來去也更無依，子規啼落中天
J25nB163_p0263b14║月，滿樹花開血染枝。
J25nB163_p0263b15║示喜巖
J25nB163_p0263b16║欲成佛去有何難，無奈人心自不安，舉起話頭休放
J25nB163_p0263b17║逸，通身拶得骨毛寒。
J25nB163_p0263b18║贈泰講主從禪
J25nB163_p0263b19║棄卻心囊叩祖禪，始知雜毒自相瞞，黃花翠竹分明
J25nB163_p0263b20║處，認著依然又隔天。
J25nB163_p0263b21║寄陶仁能居士
J25nB163_p0263b22║深山傍石今年冷，雲氣終朝逼體寒，獨對紫爐烘脊
J25nB163_p0263b23║背，任他人事苦茫茫。
J25nB163_p0263b24║
J25nB163_p0263b25║
J25nB163_p0263b26║
J25nB163_p0263b27║
J25nB163_p0263c01║
J25nB163_p0263c02║
J25nB163_p0263c03║
J25nB163_p0263c04║
J25nB163_p0263c05║
J25nB163_p0263c06║
J25nB163_p0263c07║
J25nB163_p0263c08║
J25nB163_p0263c09║
J25nB163_p0263c10║五言律
J25nB163_p0263c11║山行
J25nB163_p0263c12║我獨愛山居，空冥煙水餘，行非公務迫，吟為野懷舒。
J25nB163_p0263c13║入水逢僧話，沿崖見艸廬，相攜歸作宿，又過一菴居。
J25nB163_p0263c14║宿晚村
J25nB163_p0263c15║眺望前村近，桑麻路欲迷，過田衣拂水，緣徑履沾泥。
J25nB163_p0263c16║遠嶠寒煙合，空林夕照低，村翁留我宿，也解說禪機。
J25nB163_p0263c17║遊廢寺
J25nB163_p0263c18║古寺是何年，山門自悄然，殿空容鳥入，樹老引藤纏。
J25nB163_p0263c19║有客獨題句，無僧共坐禪，息陰依樹坐，怪見虎當前。
J25nB163_p0263c20║與僧懷省別之蜀
J25nB163_p0263c21║巴江雨欲收，去去莫淹留，風景應牽思，煙波不斷頭。
J25nB163_p0263c22║猿從危石嘯，舟向急灘流，如過黃牛峽，方知險處游。
J25nB163_p0263c23║遇隱者
J25nB163_p0263c24║杖策雲間去，迢迢入薜蘿，踐崖登白石，行徑踏青莎。
J25nB163_p0263c25║樹密連居址，橋危隱竹坡，人煙皆四絕，惟我獨經過。
J25nB163_p0263c26║入古峰寺
J25nB163_p0263c27║樓閣微無有，雲霞最上層，扳蘿緣屈曲，踐石度崚嶒。
J25nB163_p0264a01║蘚壁三尊佛，龐眉一老僧，倚巖如幅畫，夜對一龕燈。
J25nB163_p0264a02║宿荒院
J25nB163_p0264a03║行歸山院晚，煙火隔人家，垣倒自來鹿，艸深多聚蛇。
J25nB163_p0264a04║空廊無月照，古殿有雲遮，年代尋碑辨，文章半蘚花。
J25nB163_p0264a05║羨翠巖道者
J25nB163_p0264a06║結廬潛遁久，絕足道名奇，雲外猿聲斷，松間鶴夢危。
J25nB163_p0264a07║人緣從此盡，世路已相違，翠鎖千巖壑，幽懷只自知。
J25nB163_p0264a08║進庵山舍
J25nB163_p0264a09║庵結雲深處，脩然遠世間，猿扳枝落地，鶴背日還山。
J25nB163_p0264a10║溪水心同淨，巖雲趣與閑，道人居此處，何事得相闕。
J25nB163_p0264a11║寄玉林居士住山
J25nB163_p0264a12║茆屋最幽清，玉林久棲止，松音風遞來，山夢猿驚起。
J25nB163_p0264a13║坐臥外無禪，心情皆至理，回視紅塵中，誰能得如此。
J25nB163_p0264a14║書木葉寄友
J25nB163_p0264a15║述我山居事，寫葉頻寄與，意匪外葉間，情還出葉底。
J25nB163_p0264a16║泥牛產犢兒，石女生孩子，此說古之疑，不疑能有幾？
J25nB163_p0264a17║為道深題墨竹
J25nB163_p0264a18║誰寫雙資簹，半晴半帶雨，榦直挺青琅，葉疏攢翠羽。
J25nB163_p0264a19║清容禪室懸，瘦許山僧侶，倘遇老香嚴，定將公案舉。
J25nB163_p0264a20║讀林間錄
J25nB163_p0264a21║太古淳風絕，期誰寄此音，掃空文字跡，直指祖師心。
J25nB163_p0264a22║法類皮猶髓，林編古亙今，追思何已矣，三嘆付瑤琴。
J25nB163_p0264a23║山房獨坐
J25nB163_p0264a24║山房無一事，西日送殘曛，飯取胡麻煮，香將柏子焚。
J25nB163_p0264a25║草坡聞牧笛，松塢響樵斤，怪底窗昏黑，簷前一片雲。
J25nB163_p0264a26║山典寄魁太初
J25nB163_p0264a27║盡日巖房老，幽居自獲便，死生無定日，坐臥任長年。
J25nB163_p0264b01║豈謂禪非學，惟知夢是顛，身前身後事，鳥語竹籬邊。
J25nB163_p0264b02║寄友人
J25nB163_p0264b03║孤客發吟懷，悵望雲樹久，江頭浩浩波，堤上依依柳。
J25nB163_p0264b04║分榻在今秋，合單思故友，斷鴻飛不連，何時得同首？
J25nB163_p0264b05║船出江東
J25nB163_p0264b06║小艇出江東，江流曲似虹，盟鷗閑倚掉，聽雨暫推篷。
J25nB163_p0264b07║兩岸翻波急，三山擁翠濃，新河多故識，款我日從容。
J25nB163_p0264b08║因事感懷
J25nB163_p0264b09║懷古期誰話，臨風慷慨多，世情難測度，光景易消磨。
J25nB163_p0264b10║驛騎驚晨鼓，官船發夜歌，世人忙不著，令我笑呵呵。
J25nB163_p0264b11║山水圖為李用之書
J25nB163_p0264b12║良丁善丹青，所得意外意，紙上移江山，筆端轉天地。
J25nB163_p0264b13║楊柳護煙村，雲霞鎖蕭寺，索我一題詩，對之起幽思。
J25nB163_p0264b14║山趣吟
J25nB163_p0264b15║我趣山幽逸，山深任寂寥，種松緣徑側，架木倚山嶕。
J25nB163_p0264b16║巖瀉千尋瀑，園滋百品苗，為何人少到，陡澗不橫橋。
J25nB163_p0264b17║其二
J25nB163_p0264b18║我趣山幽逸，依然覺興長，懶從諸事變，推去一生忙。
J25nB163_p0264b19║簾捲溪光碧，窗含樹色蒼，閉門回俗轍，應笑自家狂。
J25nB163_p0264b20║其三
J25nB163_p0264b21║我趣山幽逸，秪緣事不多，銜芝纔鹿去，扳果又猿過。
J25nB163_p0264b22║短杖扶笻竹，輕衣綴薜蘿，何勞加別念，有念即成魔。
J25nB163_p0264b23║其四
J25nB163_p0264b24║我趣山幽逸，山幽豈易言，但容來老衲，未許過高軒。
J25nB163_p0264b25║泉眼石邊活，鳥聲花外喧，紅塵無路入，風景似桃源。
J25nB163_p0264b26║其五
J25nB163_p0264b27║我趣山幽逸，柴門無客敲，屋頭鴉報曉，松頂鶴爭巢。
J25nB163_p0264c01║供粥燒新筍，烹茶摘野蒿，彌彌心所以，天地豈容包。
J25nB163_p0264c02║其六
J25nB163_p0264c03║我愛山幽逸，平生酷愛山，高登那畏險，飽翫不知還。
J25nB163_p0264c04║選地幽深處，誅茅一兩間，因茲清己智，竟不與塵扳。
J25nB163_p0264c05║舟泊
J25nB163_p0264c06║泛舟隨所住，相與俗情違，興得五湖樂，心閑萬事非。
J25nB163_p0264c07║人疑天上坐，鷗訝鏡中飛，晚泊蘆花渚，猶如紙帳圍。
J25nB163_p0264c08║其二
J25nB163_p0264c09║水國微茫處，凝眸景趣多，天光船底漾，雲影棹邊拖。
J25nB163_p0264c10║動我清幽興，聞他欸乃歌，不知臨去晚，落日蕩狂波。
J25nB163_p0264c11║其三
J25nB163_p0264c12║行舟與泊舟，誰解悟心眸，身世搖雙槳，功名起一漚。
J25nB163_p0264c13║纔離楊柳岸，又入蓼花洲，識破塵勞事，撐歸彼岸頭。
J25nB163_p0264c14║其四
J25nB163_p0264c15║海闊天空際，山僧夜放舠，撥煙雙短棹，穿月一長篙。
J25nB163_p0264c16║蜃吐千層閣，虹垂五色橋，幾番衡逆浪，直欲上重霄。
J25nB163_p0264c17║其五
J25nB163_p0264c18║江靜雨初收，湖光滑似油，岸如隨棹轉，山欲趁波流。
J25nB163_p0264c19║牽興多浮荇，忘機足野鷗，夜聞漁父笛，吹破一天秋。
J25nB163_p0264c20║其六
J25nB163_p0264c21║我住船兒小，悠悠興轉多，微風吹短棹，細雨拂輕蓑。
J25nB163_p0264c22║頗似陸魯望，難同張志和，欲歌般若偈，惟恐驚黿囂。
J25nB163_p0264c23║其七
J25nB163_p0264c24║巨浪轟雷作，扁舟不險凶，搖搖隨順逆，泛泛任西東。
J25nB163_p0264c25║天地浮沉際，蛟龍出沒中，漚生復漚滅，誰與共磨礱？
J25nB163_p0264c26║其八
J25nB163_p0264c27║五板尖頭艇，撐來傍柳橋，清流堪濯足，長石可伸腰。
J25nB163_p0265a01║罷繫蕭僧缽，將捐許子瓢，笑他躋要者，如弄海門潮。
J25nB163_p0265a02║其九
J25nB163_p0265a03║何處占清涼，煙波望渺茫，暫離兜率界，直入水雲鄉。
J25nB163_p0265a04║小艇乾坤大，短舟日月長，晚來龍女獻，放出寶珠光。
J25nB163_p0265a05║其十
J25nB163_p0265a06║來去復來去，猶如水上萍，衝煙過荻渚，隨水傍沙汀。
J25nB163_p0265a07║渡口求漁叟，船頭狎鷺人，相逢惟一笑，即是息心銘。
J25nB163_p0265a08║
J25nB163_p0265a09║
J25nB163_p0265a10║七言律
J25nB163_p0265a11║紙帳
J25nB163_p0265a12║一團虛白墜輕柔，護我禪床分外幽，身在芸暉堂上
J25nB163_p0265a13║臥，神于銀色界邊遊。素雲助煖春常在，霽月凝光夜
J25nB163_p0265a14║不收，好是枕邊蝴蝶遶，梅花有夢到羅浮。
J25nB163_p0265a15║寄洱水道庵居士
J25nB163_p0265a16║機前一著虛空笑，說與吾家居士知，洱水味同滇水
J25nB163_p0265a17║味，今人眉似古人眉。春巖鳥語陳心賦，靜夜猿聲繼
J25nB163_p0265a18║祖辭，鐵壁銀山通放倒，叮嚀珍重莫狐疑。
J25nB163_p0265a19║道中望靈峰寄秦上人
J25nB163_p0265a20║海門煙霧日沉東，曙色濛濛帶雨風，古寺半空丹壁
J25nB163_p0265a21║裏，幽林一望畫圖中。雲埋鶴夢松聲細，石近龍泉水
J25nB163_p0265a22║眼通，勝覽江山觀未足，寫懷留寄梵王宮。
J25nB163_p0265a23║遊山寺
J25nB163_p0265a24║招提住近水邊山，我亦驅馳策杖扳，萬境不關情寂
J25nB163_p0265a25║寂，片懷常靜日閑閑。樹頭鳥自雲邊到，渡口僧從月
J25nB163_p0265a26║下還，坐久不思心所以，就中端的外人間。
J25nB163_p0265a27║省病
J25nB163_p0265b01║病繫床間豈奈何，如今既好莫蹉跎，患中苦楚心當
J25nB163_p0265b02║省，世上雄豪眼莫過。撚指光陰安久計，落山日色去
J25nB163_p0265b03║無多，慇懃為報同衣友，切忌平原自起波。
J25nB163_p0265b04║其二
J25nB163_p0265b05║無量劫來憎與愛，相非相是更相悲，幾經妄誕徒生
J25nB163_p0265b06║受，如許牽纏何了期。個念灰時真智慧，此心歇處即
J25nB163_p0265b07║菩提，悟迷迷悟空花翳，堪笑堪憐類不知。
J25nB163_p0265b08║拄杖付徒永昇作
J25nB163_p0265b09║昔年行腳賴攜持，倒握橫擔總得宜，撥亂雲根天地
J25nB163_p0265b10║塞，攙空華藏佛魔迷。隨高就下乘渠力，涉險經危苦
J25nB163_p0265b11║不疑，付與吾徒收拾去，兒孫萬古作標題。
J25nB163_p0265b12║書壁間
J25nB163_p0265b13║無量劫來今日事，何須向外苦追尋，山雲水石平生
J25nB163_p0265b14║志，淡薄煙霞不老心。萬法已從當處絕，片懷曾不與
J25nB163_p0265b15║時情，道人索性渾淪說，一點靈光亙古今。
J25nB163_p0265b16║自省寄寶峰
J25nB163_p0265b17║一別金陵又九年，閑情只在水雲邊，茆簷三尺低頭
J25nB163_p0265b18║入，柴火一爐縮腳眠。聚散如雲安久計，人情係妄
J25nB163_p0265b19║暫留連，山夫見解惟如此，懶慢無聊與說禪。
J25nB163_p0265b20║廚丁言盡炊
J25nB163_p0265b21║茆屋深居煙雨邊，四時風味只如然，勿勞計較來朝
J25nB163_p0265b22║事，且自安閑今日便。缽內無食尋野食，坐中有客但
J25nB163_p0265b23║隨緣，老夫已不將身口，策杖區區造市廛。
J25nB163_p0265b24║臨老述懷
J25nB163_p0265b25║待死朝生一老禪，滿頭白髮九旬年，缽盂飯飽堆堆
J25nB163_p0265b26║坐，心地空餘默默禪。有口懶能尋話說，忘機寧肯再
J25nB163_p0265b27║談玄，所言千古人間事，夢幻空花總自然。
J25nB163_p0265c01║示眾
J25nB163_p0265c02║老病死生皆預定，昔非今是總妄求，欲休歇處宜休
J25nB163_p0265c03║歇，得自由時且自由。殘日聽其來去速，漏形安保夕
J25nB163_p0265c04║辰留，坐推湖海多禪老，幾個蒙余得到頭。
J25nB163_p0265c05║送懷德上人
J25nB163_p0265c06║一錫閑雲到處禪，花濃柳翠正春妍，多年埋沒無生
J25nB163_p0265c07║話，今日方知有是緣。開眼自然明物理，歸源切忌亂
J25nB163_p0265c08║心田，老夫相送憑何據，任爾東西南北邊。
J25nB163_p0265c09║猿鶴山林
J25nB163_p0265c10║日遲睡起坐披尋，高望誰人得滿心，萬事總成雲聚
J25nB163_p0265c11║散，一身都付夢升沉。功名未必空為有，富貴安能古
J25nB163_p0265c12║到今，卻笑頭陀癡老問，尾巴真箇說如新。
J25nB163_p0265c13║分歲次中峰韻二首
J25nB163_p0265c14║山居分歲冷如冰，和影渾無只個僧，老病一身煨地
J25nB163_p0265c15║火，坐眠半榻偣巖藤。欲言有道誠魔說，更謂無心續
J25nB163_p0265c16║祖燈，莫道新年聞佛法，舊年佛法又何曾。
J25nB163_p0265c17║其二
J25nB163_p0265c18║叢林藥石己情灰，豁眼惟觀窗外梅，截斷聖凡無繫
J25nB163_p0265c19║綴，掃空雲水絕徘徊。低頭合掌期誰共，運土搬柴獨
J25nB163_p0265c20║自回，老我說禪唇齒冷，破窗燈影照巖臺。
J25nB163_p0265c21║示眾
J25nB163_p0265c22║參禪家教說如何，切忌聰明知解多，欲認識情神鬼
J25nB163_p0265c23║窟，已成知覺見聞魔。面皮裂轉加精進，志願堅來悟
J25nB163_p0265c24║剎那，脅下放眠高舉話，時來刻去勿蹉跎。
J25nB163_p0265c25║達磨見武帝
J25nB163_p0265c26║達磨西返豈千年，面壁巖中淚若懸，不識柳煙金鎖
J25nB163_p0265c27║殿，空遺蘆影玉街禪。當時歌管蛩聲墮，去日風雲雨
J25nB163_p0266a01║色連，惆悵蒼茫無限恨，後人將作話頭傳。
J25nB163_p0266a02║
J25nB163_p0266a03║
J25nB163_p0266a04║
J25nB163_p0266a05║
J25nB163_p0266a06║
J25nB163_p0266a07║
J25nB163_p0266a08║
J25nB163_p0266a09║
J25nB163_p0266a10║
J25nB163_p0266a11║
J25nB163_p0266a12║
J25nB163_p0266a13║
J25nB163_p0266a14║
J25nB163_p0266a15║
J25nB163_p0266a16║
J25nB163_p0266a17║
J25nB163_p0266a18║
J25nB163_p0266a19║雜體
J25nB163_p0266a20║擬儒書語
J25nB163_p0266a21║仰之彌高，寶劍分明未是刀，凜凜寒光逼人膽，虛空
J25nB163_p0266a22║匣裏久收牢。
J25nB163_p0266a23║其二
J25nB163_p0266a24║鑽之彌堅，游春公子勒金鞭，不到黃河心不死，到了
J25nB163_p0266a25║黃河亦只般。
J25nB163_p0266a26║其三
J25nB163_p0266a27║瞻之在前，青山一片白雲漫，謾到村坊問王老，向言
J25nB163_p0266b01║昨夜為燒錢。
J25nB163_p0266b02║其四
J25nB163_p0266b03║忽焉在後，白日鬼迷思念咒，玄關金鎖不能藏，直入
J25nB163_p0266b04║蟭螟眼裏走。
J25nB163_p0266b05║旅癡十首擬寒山意
J25nB163_p0266b06║髼頭齬齪子，事絕人難跂，養氣塞乾坤，混跡居廛市。
J25nB163_p0266b07║欲去則便去，欲住則便住，住兮與去兮，縱橫無礙處。
J25nB163_p0266b08║何用苦勞形，百年聊寄寓，舉世一推之，宜笑還宜睡。
J25nB163_p0266b09║其二
J25nB163_p0266b10║拾得與寒山，顛風面不洗，吟詩無偶對，談笑有條理。
J25nB163_p0266b11║來去莫捫摸，隱約無依止，逢人只是笑，人錯認癡子。
J25nB163_p0266b12║而我慕斯人，學癡而已矣。
J25nB163_p0266b13║其三
J25nB163_p0266b14║我癡真個癡，癡中人鮮知，放曠復放曠，俱無安與危。
J25nB163_p0266b15║作佛乃虛緬，成仙在何時，相逢有青眼，不須亦不須。
J25nB163_p0266b16║其四
J25nB163_p0266b17║寒暑一衲衣，且無富與貴，人笑我如癡，我笑人莫會。
J25nB163_p0266b18║豈無悲與歡，亦有驚與懼，所以我逢人，愈加笑而戲。
J25nB163_p0266b19║二者何了然，無榮亦無瘁。
J25nB163_p0266b20║其五
J25nB163_p0266b21║世人俱發粲，獨我作旅癡，我請人洗耳，聽我癡論之。
J25nB163_p0266b22║天地一癡物，有道猶不知。天地既如此，我癡復何疑，
J25nB163_p0266b23║回首望西山，日薄無多時。
J25nB163_p0266b24║其六
J25nB163_p0266b25║一朝又一朝，癡人何所係，舉首見青天，白日繩難繫。
J25nB163_p0266b26║從人笑我非，惟我容人是，我于非是外，斷不分譏譏。
J25nB163_p0266b27║一笑兩儀間，無處著癡字。
J25nB163_p0266c01║其七
J25nB163_p0266c02║我已知我我，人莫知人人。我知身是幻，誰意知為真？
J25nB163_p0266c03║年來已作癡，和光混其塵，若癡人未會，有夢休云云。
J25nB163_p0266c04║其八
J25nB163_p0266c05║東街剛鬣嫩，西市柔毛肥，宰人大恣縱，市者無度思。
J25nB163_p0266c06║寒拾曾有言，自殺自食之。仲尼忘肉味，子輿遠庖廚。
J25nB163_p0266c07║為僧遵佛戒，不食非吾癡。
J25nB163_p0266c08║其九
J25nB163_p0266c09║學禪禪莫會，學詩詩莫成，學得癡中理，百事都無能。
J25nB163_p0266c10║人來問我法，喝不轟雷聲，人來索我句，吟且為蟬鳴。
J25nB163_p0266c11║衣麻勝衣，隱姓勝登名，世無閭丘公，▆孰能知我情？
J25nB163_p0266c12║寄言肉眼兒，莫以我為憎。
J25nB163_p0266c13║其十
J25nB163_p0266c14║我癡癡無學，學之貴穿鑿，癡無鑒聖凡，癡不會吟作。
J25nB163_p0266c15║人情萬卷書，我知我弗如，人全三窟計，我知我皆輸。
J25nB163_p0266c16║癡兮癡非錯，而能有先覺。視天天蓋頭，視地地承腳，
J25nB163_p0266c17║跳出天地間，慎勿被他縛。
J25nB163_p0266c18║古庭祖師語錄輯略卷之四（終）