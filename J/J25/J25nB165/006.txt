J25nB165_p0285a01║大巍禪師竹室集序
J25nB165_p0285a02║必有非常之智識，而后能具非常
J25nB165_p0285a03║之眼力；必有非常之根器，而后能
J25nB165_p0285a04║任非常之事業；必有非常之造就，
J25nB165_p0285a05║而后能立非常之格言。是固，鍾一
J25nB165_p0285a06║方山川之間氣，為一代人物之英
J25nB165_p0285a07║豪；展一生問學之底蘊，作一教人
J25nB165_p0285a08║天之眼目。其氣清、其鑒明、其力勇、
J25nB165_p0285a09║其行決、其得真，故其發於言也，得
J25nB165_p0285a10║古人不傳之旨、擴古人未發之蘊，
J25nB165_p0285a11║而足以為後人之公案、之指歸、之
J25nB165_p0285a12║梯航者，吾於大巍禪師所著《竹室
J25nB165_p0285a13║集》見之矣。師名淨倫，號大巍，本滇
J25nB165_p0285a14║南昆明康氏。父諱泰，母何氏，宣德
J25nB165_p0285a15║丁未誕生。師幼即超卓不凡，正統
J25nB165_p0285a16║庚申出家，禮太華無極泰和尚受
J25nB165_p0285a17║禪學。天順癸未得法於浮山古庭
J25nB165_p0285a18║和尚，為臨濟下廿四世孫，蒲團工
J25nB165_p0285b01║夫及盡玄旨。成化乙酉卓錫　都
J25nB165_p0285b02║城東隅，開創萬福禪剎，宗風大著，
J25nB165_p0285b03║緇白來者迨無虛日。師本好寂靜，
J25nB165_p0285b04║歲久厭於酬應，至戊戌遂謝事退
J25nB165_p0285b05║居西軒，種竹自怡，號曰竹室，偃息
J25nB165_p0285b06║於中。癸卯登五臺訪文殊師利聖
J25nB165_p0285b07║跡，丙午歸飯僧米麥之需，遠近輻
J25nB165_p0285b08║輳不假勸募。弘治庚戌復遊五臺，
J25nB165_p0285b09║蓋顯通寺旺覺義，敦請撫眾脩淨
J25nB165_p0285b10║業也。壬子復歸竹室，閱大藏經典。
J25nB165_p0285b11║師不但為宗門山斗，而又旁通儒
J25nB165_p0285b12║學，所著上堂示眾、拈古、頌古，與夫
J25nB165_p0285b13║賡酬、獨唱之作，士林君子見之莫
J25nB165_p0285b14║不起敬、起慕。其徒道宗、道義二上
J25nB165_p0285b15║人，恐其久而失遺，相與掇拾成帙，
J25nB165_p0285b16║名曰《竹室集》，鋟梓欲傳，然尚亦有
J25nB165_p0285b17║失。拾者多謂余與師有方外契持，
J25nB165_p0285b18║以過余請序首簡，余授而展玩至
J25nB165_p0285c01║再，雖未究其精義，然觀其間亦有
J25nB165_p0285c02║吻合於吾儒者，不能無所感焉。其
J25nB165_p0285c03║曰：百城煙水不出一毛，十世古今
J25nB165_p0285c04║匪移當念，豈非吾儒一貫之體用
J25nB165_p0285c05║動靜乎？其曰：如是孜孜不捨生死，
J25nB165_p0285c06║坐臥與之，根定行到，用力不得處，
J25nB165_p0285c07║忽然大悟，橫豎左右，得大受用。天
J25nB165_p0285c08║真明妙，圓湛虛活，拈來用去，不期
J25nB165_p0285c09║而然，初無容心於其間。又非吾儒
J25nB165_p0285c10║之深造自得，居安資深，左右逢原
J25nB165_p0285c11║者乎。至若豎拂子以示色，擊卓子
J25nB165_p0285c12║以示聲，與夫絕照篇云：未若打破
J25nB165_p0285c13║鏡、撲滅燈來與汝相見，看是甚麼
J25nB165_p0285c14║面孔？又豈非吾儒之德輶如毛，毛
J25nB165_p0285c15║猶有倫，上天之載，無聲無臭之旨
J25nB165_p0285c16║乎。其餘吟詠雖皆　時應物而發，
J25nB165_p0285c17║然理致之言混然天成、機杼自別，
J25nB165_p0285c18║非升堂入室者，未易窺其端際，吾
J25nB165_p0286a01║何能贊一辭邪？由是有以見其鑒
J25nB165_p0286a02║之明、行之力、得之真，故於繼往開
J25nB165_p0286a03║來有不得辭其任者矣。由是有以
J25nB165_p0286a04║見其鍾滇雲之秀氣，闡象教之幽
J25nB165_p0286a05║微，延禪宗之命脈，故於提撕警覺
J25nB165_p0286a06║有不得已於言者矣。由是有以見
J25nB165_p0286a07║其大智識、大根器，得最上一乘造
J25nB165_p0286a08║就，故能具大方之眼力，成無為之
J25nB165_p0286a09║事業，立方便之格言，雖不待傳而
J25nB165_p0286a10║自不容於不傳者矣。閱是集者，苟
J25nB165_p0286a11║能因言會意，於一話頭反覆玩味，
J25nB165_p0286a12║忽爾築著磕著，偶一覺悟從而入
J25nB165_p0286a13║之，脫脫灑灑、圓圓陀陀，得大自在，
J25nB165_p0286a14║則所謂世界中心、西來祖意、無縫
J25nB165_p0286a15║塔、鹽官鼓悉在個中矣。否則業識
J25nB165_p0286a16║茫茫甘受輪轉，雖古佛與居，不能
J25nB165_p0286a17║化而入矣，尚何怪其有宗門寂寞
J25nB165_p0286a18║之嘆也哉。然則師自謂其言如虛
J25nB165_p0286b01║空鳥跡，而吾又復為之序，寧不剩
J25nB165_p0286b02║矣哉。要知筌本在魚，得魚斯忘筌
J25nB165_p0286b03║矣；蹄本在兔，得兔斯忘蹄矣；言本
J25nB165_p0286b04║在意，得意斯忘言矣。噫！安得夫忘
J25nB165_p0286b05║言之人而與之同言哉。因其請書
J25nB165_p0286b06║以塞白云。
J25nB165_p0286b07║弘治九年歲次丙辰夏六月望
J25nB165_p0286b08║賜進士第奉政大夫脩正庶尹
J25nB165_p0286b09║光祿寺少卿致仕李紳縉卿拜首
J25nB165_p0286b10║序
J25nB165_p0286b11║
J25nB165_p0286b12║
J25nB165_p0286b13║
J25nB165_p0286b14║
J25nB165_p0286b15║
J25nB165_p0286b16║
J25nB165_p0286b17║
J25nB165_p0286b18║
J25nB165_p0286c01║曹溪一滴卷之六（大巍禪師竹室集）
J25nB165_p0286c02║妙峰山後學周　理輯
J25nB165_p0286c03║滇南學人陶　珙閱
J25nB165_p0286c04║示眾
J25nB165_p0286c05║五臺山大顯通寺淨業堂念佛道場圓滿，示眾指座
J25nB165_p0286c06║云：「據師子座，善師子吼，煞有知音，虛空點首。」拈香云：
J25nB165_p0286c07║「此香統天地以同根，會萬物而一體。金罏乍爇，法界
J25nB165_p0286c08║蒙熏，端為祝延：
J25nB165_p0286c09║今上皇帝聖躬萬歲！萬歲！萬萬歲！欽願
J25nB165_p0286c10║至聖、至明，如日如月，惟福惟壽，同地同天。」又拈香云：
J25nB165_p0286c11║「此香奉答，本師臨濟，二十三葉古庭大和尚，極難忘
J25nB165_p0286c12║處。初不曾容易道一字，惹惡心處。末後來老草唱三
J25nB165_p0286c13║玄。」又拈香云：「此香敬為大吉祥顯通堂上，署庵宗主
J25nB165_p0286c14║大和尚、懺主無方和尚，并合堂及本山、諸山諸方，今
J25nB165_p0286c15║日同臻此會，江湖龍象師德，每惟願惟道同尊、惟德
J25nB165_p0286c16║同仰，若帝網珠垂光範範，如玻璃鏡寫影團團。在在
J25nB165_p0286c17║處處，陰翊
J25nB165_p0286c18║皇圖，光揚佛日。」垂語云：「我此臺山，無孔鐵鎚當面擲，
J25nB165_p0286c19║黑漆崑崙攔路阻；莫有挨拶得入、拈弄得出底麼，出
J25nB165_p0286c20║來道一句看。」僧出問：「如何是臺山境？」師云：「不是下雨，
J25nB165_p0286c21║便是天晴。」進云：「如何是境中人？」師云：「金剛寶窟萬菩
J25nB165_p0286c22║薩。」進云：「尋常所談何事？」師云：「清風吹幽松，近聽聲愈
J25nB165_p0286c23║好。」又僧問：「如何是佛法的的大意？」師云：「今年調雨水，
J25nB165_p0286c24║農家好春麥。」僧又問：「如何是祖師西來意？」師云：「飯仙
J25nB165_p0286c25║山轉身即向汝道。」師乃云：「拈砒霜作醍醐，亦曾有也；
J25nB165_p0286c26║撒珍珠如瓦礫，誰箇不然？開眼上樹，特地喪全身；夢
J25nB165_p0286c27║昇兜率，也是揚家醜。未動情思，轉魔女盡成菩提寶
J25nB165_p0287a01║器；不勞腕力，指娑婆便是妙喜淨邦。長水濬岳積而
J25nB165_p0287a02║來，琅琊覺水消而去。信步踏翻琉璃阱，等閒擊碎珊
J25nB165_p0287a03║瑚枝。三聖振威一喝，正法眼裏撒沙。南泉白刃高揮，
J25nB165_p0287a04║古佛宗風掃土。何必不必，探竿子豈在人手；湘之潭
J25nB165_p0287a05║之，塔樣子脫體持來。不萌枝上放春回，烈焰堆中揚
J25nB165_p0287a06║雪片，有斯大略，可謂其人。雖然，誰家井底無天，到處
J25nB165_p0287a07║波心有月。體相用三大齊彰，塵塵攝入；因果智五周
J25nB165_p0287a08║頓證，法法圓融。百城煙水，不出一毛；十世古今，匪移
J25nB165_p0287a09║當念。紅藕開時，水香觸著蟭螟蟲半邊鼻；青山低處，
J25nB165_p0287a10║天闊展開瘦蚊子一莖眉。百川競注而水體不流，萬
J25nB165_p0287a11║竅共吼而風本自寂。金師子不妨踞地吼，水牯牛隨
J25nB165_p0287a12║分納些些。動容滿目，家山依舊，青天白日。即日恭喜
J25nB165_p0287a13║大吉祥，顯通堂上奉　敕提督臺山，華梵僧徒自在
J25nB165_p0287a14║修行，僧錄左街覺義署庵旺公大和尚起居納福，即
J25nB165_p0287a15║大聖文殊之影響，繼萬鍾欽命之高蹤，建茲淨業高
J25nB165_p0287a16║堂，浩集江湖龍象；助宣佛化，丕贊宗猷，三載熏修，今
J25nB165_p0287a17║日云滿。普諷華嚴之大典，津濟水陸之冥陽，攜手法
J25nB165_p0287a18║界含靈，高步同遊嘉會。可謂盡善盡美，全始全終。是
J25nB165_p0287a19║以俾我山僧，來上此座然一炷香，先為祝延
J25nB165_p0287a20║聖壽仰答洪庥，次為序謝一期同緣大眾。因茲記得
J25nB165_p0287a21║華嚴經中有箇念佛三昧，拈出供養大眾。經中道：『若
J25nB165_p0287a22║有如是如是思惟，則有如是如是顯現；若無如是如
J25nB165_p0287a23║是思惟，則無如是如是顯現。』這箇三昧甚有淆訛。後
J25nB165_p0287a24║來善財童子，參見解脫長者，廣說念佛法門，道：『我若
J25nB165_p0287a25║欲見安樂世界阿彌陀佛，隨意即見。』」山僧道：「若有如
J25nB165_p0287a26║是如是思惟，則有如是如是顯現，在解脫長者得之
J25nB165_p0287a27║矣。若無如是如是思惟，則無如是如是顯現，便是解
J25nB165_p0287b01║脫長者到此也須茫然。是你諸人三年在此，松月流
J25nB165_p0287b02║輝，蓮花滴漏，心湛湛口叨叨，費盡多少殷勤，這箇三
J25nB165_p0287b03║昧還透得過麼？其或未然，曲垂一偈：十方龍象總英
J25nB165_p0287b04║賢，三載熏修不偶然；如是思惟渾坐斷，五臺峰頂放
J25nB165_p0287b05║青蓮。」
J25nB165_p0287b06║示眾云：「真淨文禪師示眾云：『頭陀石被莓苔裹，擲筆
J25nB165_p0287b07║峰遭薜荔纏；羅漢院裏一年度三箇行者，歸宗寺裏
J25nB165_p0287b08║參退喫茶。』應庵華因僧舉問：『此理如何？』華云：『他是關
J25nB165_p0287b09║西子，愛說川僧話。』」師云：「我這裏一年度一箇行者，一
J25nB165_p0287b10║日喫一缽白粥，也不管五峰頭晴雪抱頂，那羅洞晚
J25nB165_p0287b11║雲橫谷。若有問者，是汝諸人不可，也道『老僧愛說川
J25nB165_p0287b12║僧話』好。」
J25nB165_p0287b13║冬至示眾云：「五頂瓊瑤堆，千松珠玉枝，盡臺山泉石
J25nB165_p0287b14║煙雲、飛樓湧殿，總是文殊師利一隻智眼真光，是你
J25nB165_p0287b15║諸人，常在於其中經行及坐臥，還知初不曾動著伊
J25nB165_p0287b16║一莖眉毛麼？若也與麼見得，便爾小大千於毫頭，廣
J25nB165_p0287b17║塵沙包法界也不為難事。其或未然，切忌東卜西卜，
J25nB165_p0287b18║且更聽山僧為你諸人真實告報道：今朝冬至一陽
J25nB165_p0287b19║生。珍重！」
J25nB165_p0287b20║示眾云：「無著誤入金剛窟，曼殊老問：『南方佛法如何
J25nB165_p0287b21║住持？』著云：『末法比丘少奉戒律。』又問：『多少眾？』著云：『或
J25nB165_p0287b22║三百或五百。』師云：『實頭人難得。』無著卻問：『此間佛法
J25nB165_p0287b23║如何住持？』曼殊云：『凡聖同居，龍蛇混雜。』又問：『多少眾？』
J25nB165_p0287b24║曼殊云：『前三三，後三三。』師云：『實頭人難得。』山僧與麼
J25nB165_p0287b25║稱賞，其間還有頭高頭下者麼？若人撿點得出，許他
J25nB165_p0287b26║親見曼殊老。」
J25nB165_p0287b27║示眾云：「嘗聞老豐干要來五臺禮文殊，直至如今不
J25nB165_p0287c01║見消息。噫！日間莫說人好，這老漢堂堂來也。且你這
J25nB165_p0287c02║一隊飯袋子，畢竟著那一箇代文殊師利與伊秪對
J25nB165_p0287c03║得過；老僧幸是傍邊人，無事且休去。」便下座。
J25nB165_p0287c04║示眾云：「山高海闊，月朗風清，松蒼石白，夏暑冬寒，如
J25nB165_p0287c05║是歷歷分明，一一成現。且衲僧分上成得箇什麼邊
J25nB165_p0287c06║事？莫有道得者麼，不妨出來道看。若無，老僧自道去
J25nB165_p0287c07║也。」拈拄杖便下座。
J25nB165_p0287c08║示眾云：「古德道：『參禪參到無參處，參到無參始徹頭。』
J25nB165_p0287c09║又云：『參禪參到無參處，參到無參未徹頭。』」師云：「古人
J25nB165_p0287c10║固是赤心片片，要且自語相違，只如參到無參處，還
J25nB165_p0287c11║容你開口得麼？」良久云：「一夜瀟瀟雨，滿山松籟寒。」
J25nB165_p0287c12║示眾云：「江月照，松風吹，永夜清宵何所為？莫可便是
J25nB165_p0287c13║已過量、無有量大人之境界麼？」喝一喝云：「永嘉大師
J25nB165_p0287c14║來也，莫寐語。」
J25nB165_p0287c15║示眾云：「松風淡淡，溪月溶溶，山蒼蒼而不盡，水茫茫
J25nB165_p0287c16║而無窮。伶利漢一坐坐斷，便見福城東際底便是普
J25nB165_p0287c17║賢毛孔裏底，普賢毛孔裏底便是福城東際底，如師
J25nB165_p0287c18║子兒獨行，更誰可為伴侶？」喝一喝云：「你是誰家子弟，
J25nB165_p0287c19║得與麼自由？」
J25nB165_p0287c20║萬福元宵。示眾云：「須彌燈王佛與無量光如來，相把
J25nB165_p0287c21║手於萬井笙歌叢裡、千門燈火光中遊戲一上，卻來
J25nB165_p0287c22║僧堂裏，為汝諸人慶元宵，道：『好個時節因緣。』是汝諸
J25nB165_p0287c23║人，還見麼，還聞麼？若不然，則到更深月落、燈滅不見
J25nB165_p0287c24║色時，被伊扭住鼻頭，莫道老僧不說來。」
J25nB165_p0287c25║示眾云：「我曾於教中見外道，持一莖草插於地上云：
J25nB165_p0287c26║『此是世界中心。』世尊移草插於傍云：『此是世界中心。』
J25nB165_p0287c27║因此會得些子用處。當是時不自覺有偈云：『在天天
J25nB165_p0288a01║高，在地地厚，一莖草上，應時應候。』自後來無往不得，
J25nB165_p0288a02║大眾且道外道與佛相去多少？」遂以拂子柄向空插
J25nB165_p0288a03║云：「你等諸人，切忌也道：『是世界中心』好。」
J25nB165_p0288a04║示眾云：「目前無法，意在目前，他不是目前法，非耳目
J25nB165_p0288a05║之所到。白雲自占青山，明月誰分流水？」
J25nB165_p0288a06║示眾云：「是汝諸人朝三暮四，如許多時在這裏，會得
J25nB165_p0288a07║箇入頭處也未？睦州道：『若未得箇入頭，須得箇入頭；
J25nB165_p0288a08║若得箇入頭，不得辜負老僧。』我道：『若未得箇入頭，須
J25nB165_p0288a09║得箇入頭；若得箇入頭，不得辜負眉毛。』」
J25nB165_p0288a10║示眾云：「長沙岑大師道：『盡大地草木人畜，總是般若
J25nB165_p0288a11║真光。』」師乃召云：「大眾看看，老僧上黃鶴樓上去也，只
J25nB165_p0288a12║見晴川歷歷漢陽樹，芳草萋萋鸚鵡洲。是你諸人也
J25nB165_p0288a13║還見麼？」喝一喝下座。
J25nB165_p0288a14║示眾云：「雲門道：『扇子𨁝跳上三十三天，築著帝釋鼻
J25nB165_p0288a15║孔，東海鯉魚打一棒，雨似盆傾。』妙喜道：『此是禪悅法
J25nB165_p0288a16║喜之樂。』」師云：「同聲相應，在妙喜即不無。我不與麼道
J25nB165_p0288a17║『扇子𨁝跳上三十三天，築著帝釋鼻孔，東海鯉魚打
J25nB165_p0288a18║一棒，雨似盆傾。』雲門一上神通不同小小；冷地看來，
J25nB165_p0288a19║也只是一把破扇子。」
J25nB165_p0288a20║示眾云：「古人道難難難，我道也不難，賊來須打，客來
J25nB165_p0288a21║須看，熱則到處熱，寒時天下寒。寒山逢拾得，撞著老
J25nB165_p0288a22║豐干，相喚相呼歸去也，珊瑚枝上月團團。」
J25nB165_p0288a23║示眾云：「香積界中喫飯，新羅國裏穿衣，且道是甚麼
J25nB165_p0288a24║人？切忌道是胡張三、黑李四。參！」
J25nB165_p0288a25║示眾云：「居一切時不起妄念，於諸妄心亦不息滅，住
J25nB165_p0288a26║妄想境不加了知，於無了知不辯真實。我要你會，你
J25nB165_p0288a27║作麼生會？直曉你會得七穿八穴，也正是好肉上剜
J25nB165_p0288b01║瘡。」
J25nB165_p0288b02║示眾云：「你有拄杖子，我與你拄杖子；你無拄杖子，我
J25nB165_p0288b03║奪你拄杖子。古人得任麼不惜眉毛，且即今誰是知
J25nB165_p0288b04║恩者？只如雪竇道『拄杖子吞乾坤』，又作麼生？」師乃驀
J25nB165_p0288b05║拈拄杖下座。
J25nB165_p0288b06║示眾云：「演祖道：『有一則奇特因緣，舉似諸人，欲說又
J25nB165_p0288b07║被說礙，不說又被不說礙。』」師云：「大小演祖，大似靈龜
J25nB165_p0288b08║拽尾，一言既落入耳，如何又諱得住？山僧這裏，也有
J25nB165_p0288b09║一則奇特因緣，索性舉似大方，使他依門傍戶者，一
J25nB165_p0288b10║箇箇壁立千仞，也不為分外。」下座。
J25nB165_p0288b11║示眾云：「機分大小，教殊半滿。我這裏打一鼓，則無邊
J25nB165_p0288b12║剎境一聞，按一指則十世古今一念。眾中莫有收拾
J25nB165_p0288b13║不盡者麼？出來，老僧為汝雪屈。」喝一喝下座。
J25nB165_p0288b14║示眾云：「我這裏也不說東村李大郎太儉，也不說西
J25nB165_p0288b15║社王二姐太奢，也不會安角呼兔，也不會添足畫蛇。
J25nB165_p0288b16║早起一碗白粥，午後一碗清茶，更誰管他陳年爛葛
J25nB165_p0288b17║藤冷地開花。」展兩手云：「你等諸人來這裏討甚麼乾
J25nB165_p0288b18║木查？」
J25nB165_p0288b19║示眾云：「機先一著，搆得著、搆不著，不免打拆你腳；句
J25nB165_p0288b20║後承當底且緩緩。」
J25nB165_p0288b21║示眾云：「不著佛求，不著法求，不著僧求，是甚麼人分
J25nB165_p0288b22║上事？雖然，猶欠掌在。」
J25nB165_p0288b23║示眾云：「德山木上座，臨濟金剛王，溈仰一串圓相，雲
J25nB165_p0288b24║門體露金風，洞山吾常於此切，法眼曹源一滴水，趙
J25nB165_p0288b25║州青州布衫重七斤。其真參實悟底，猶落在第二頭；
J25nB165_p0288b26║況語脈理尋討者，三千里外沒交涉。」
J25nB165_p0288b27║示眾云：「高坐空寂之床，大握無為之化，使盡大地草
J25nB165_p0288c01║木人畜情與無情，一時立地成佛，同入涅槃真際，初
J25nB165_p0288c02║不曾用少心力。且道是甚麼人得與麼自在？我要與
J25nB165_p0288c03║汝諸人將出，恐他道我多事。」下座。
J25nB165_p0288c04║示眾云：「演祖道：『頻呼小玉元無事，只要檀郎認得聲。
J25nB165_p0288c05║若是箇人，也須悟去始得。這些子事，不是你說了便
J25nB165_p0288c06║當得底。』昔佛果老人，忽然悟於日下之雞，當是時常
J25nB165_p0288c07║所謂機智語言還用得著麼？比來叢林寥落之甚，蓋
J25nB165_p0288c08║為希見這般本色之人故耳。今既祖禰不了，屈為諸
J25nB165_p0288c09║人露箇消息去也。」師乃驀召大眾云：「頻呼小玉元無
J25nB165_p0288c10║事，只要檀郎認得聲。」
J25nB165_p0288c11║示眾云：「古德謂：『即此見聞非見聞，更無聲色可呈君。』
J25nB165_p0288c12║又云：『即此見聞非見聞，勿於聲色乍盲聾。』」師云：「不歸
J25nB165_p0288c13║那畔，獨脫今時，在古人即不無；我今不惜老性命，橫
J25nB165_p0288c14║身於聲色裏，與汝諸人相見去也。」豎起拂子云：「這箇
J25nB165_p0288c15║是色，還見麼？」卻擊香卓一下云：「這個是聲，還聞麼？」乃
J25nB165_p0288c16║云：「不因夜來鴈，爭見海門秋。」
J25nB165_p0288c17║示眾云：「趙州道：『三十年前在南方火爐頭有一則無
J25nB165_p0288c18║賓主話，直至如今無人舉著。』」師云：「好一則無賓主話，
J25nB165_p0288c19║可惜許。」拈拄杖云：「莫動著，動著三十棒，一棒也較不
J25nB165_p0288c20║過。雖然，也是賊過後張弓。」
J25nB165_p0288c21║示眾云：「石上栽花活不得，水中捉月拈不得，未為好
J25nB165_p0288c22║手。我這裏石上栽花春滿寰區，水中捉月光含萬象。」
J25nB165_p0288c23║遂以拂子柄向空畫一畫，下座。
J25nB165_p0288c24║示眾云：「金峰謂：『金峰三十年前有老婆心，三十年後
J25nB165_p0288c25║無老婆心。』僧問：『如何是三十年前有老婆心？』峰云：『問
J25nB165_p0288c26║凡答凡問聖答聖。』『如何是三十年後無老婆心？』峰云：
J25nB165_p0288c27║『問凡不答凡，問聖不答聖。』」師云：「將謂！將謂！元來！元來！
J25nB165_p0289a01║噫！這老金峰教壞人家男女不少。眾中莫有為伊救
J25nB165_p0289a02║得此過者麼？出來道看。莫道你道不得，道得也依舊
J25nB165_p0289a03║可憐生。」
J25nB165_p0289a04║浴佛。示眾云：「遵布衲於藥山會裏浴佛次，山云：『汝只
J25nB165_p0289a05║浴得這個，且浴不得那個。』遵云：『把將那個來。』山便休
J25nB165_p0289a06║去。」師云：「又是早晚時也，然他家用處固是不同，若是
J25nB165_p0289a07║我纔見道『且浴不得那個……』聲未了，舀一杓驀面便潑。
J25nB165_p0289a08║識者必謂：『九龍吐水未似今日。』是說且置。即今杓柄
J25nB165_p0289a09║子在手，不肖兒孫灌沐半偈作麼宣揚？一夜落花雨，
J25nB165_p0289a10║滿城流水香。」
J25nB165_p0289a11║示眾云：「拈過倚天長劍，擲下住山鈯斧，使他大地含
J25nB165_p0289a12║靈，個個成佛作祖。可謂大施門開略無險阻，只有一
J25nB165_p0289a13║個喚不回頭底，寧死不肯入這裏許。大眾！你道是誰
J25nB165_p0289a14║推倒無縫塔、不打鹽官鼓？」
J25nB165_p0289a15║師一日對眾云：「今早忽然憶起，我天順癸未臘末，參
J25nB165_p0289a16║見古庭老和尚於浮山，一日老和尚問：『爾從大方不
J25nB165_p0289a17║憚遠來，所為何事？』我謂：『特來巾瓶和尚。』老和尚云：『老
J25nB165_p0289a18║僧與闍黎甚麼時曾相識來？』我道將謂：『和尚忘卻？』老
J25nB165_p0289a19║和尚云：『即今事作麼生？』我乃呈偈云：『叢林處處播春
J25nB165_p0289a20║風，此日尋師到別峰，末後聲前句非句，寫在山河大
J25nB165_p0289a21║地中。』老和尚喜而容我入室，我後來悔之不及。大眾
J25nB165_p0289a22║且道悔個甚麼？悔不當時見道『即今事作麼生』，攔腮
J25nB165_p0289a23║便掌、劈面便喝。若與麼，也未可便不容我入室。雖然，
J25nB165_p0289a24║也是過後見識。」
J25nB165_p0289a25║弘治丙辰二月八日尚膳監太監周　請妙應淨業
J25nB165_p0289a26║堂示眾。祝香云：「此香體極中和，薰陶治業，謹爇金爐，
J25nB165_p0289a27║端為祝延：
J25nB165_p0289b01║今上皇帝聖躬萬歲！萬歲！萬萬歲！欽願壽同天地，道
J25nB165_p0289b02║並唐虞，千載雍熙，萬方賓化。」又拈香云：「此香奉為大
J25nB165_p0289b03║功德主尚膳監太監周公輔，惟願近須彌而同其寶
J25nB165_p0289b04║色，入滄海而潤其波瀾，光贊佛乘，永膺天眷。」（問答不錄）拈
J25nB165_p0289b05║拂云：「拈將黃蘗蒿枝，慣打鹽官大鼓，相逢不識，誰敢
J25nB165_p0289b06║當機？揮德山棒倒嶽傾湫，肆臨濟喝轟雷掣電，寫出
J25nB165_p0289b07║虛空鳥跡，直穿水底月痕。移淨瓶、推枕子，從上爪牙；
J25nB165_p0289b08║▆茶去、採藥來，宗門格調。誰問他廬陵米價，且脫去
J25nB165_p0289b09║鶻臭布衫，飽齁齁無證無脩，赤骨律有憑有據，枯木
J25nB165_p0289b10║巖前立雪，不萌枝上拈花，搜空涅槃心，點出正法眼，
J25nB165_p0289b11║雖是當人本具，覓他起處無蹤。」喝一喝云：「獅觔一奏，
J25nB165_p0289b12║群響絕聞，即日雪消少室、春滿
J25nB165_p0289b13║皇州。恭惟功德主太監公，荷
J25nB165_p0289b14║聖情於北闕、明祖意於西齋，內府良才、法門外護，建
J25nB165_p0289b15║茲淨業堂於妙應、集大比丘眾於叢林，萬善同歸、一
J25nB165_p0289b16║期嘉會，分六時之禮誦、為三載之良規。幸得我僧錄
J25nB165_p0289b17║講經，信庵諒公大和尚，宗通說通，名稱德稱，月三八
J25nB165_p0289b18║日，降此敷揚。本山方丈昺公長老、本山耆舊成公瑄
J25nB165_p0289b19║公，與夫堂中江湖龍象，并內外檀越緇白人等輸誠
J25nB165_p0289b20║樂助，決非偶然，是以謁我山僧，肅臨此座，焚一炷香，
J25nB165_p0289b21║上答
J25nB165_p0289b22║皇猷，助宣佛化。因茲記得世尊與眾行次，以手指地
J25nB165_p0289b23║上云：『此處宜建梵剎。』天帝釋持一莖草插於地上云：
J25nB165_p0289b24║『建梵剎已竟。』雖云塵中能作主，化外自來賓，殊不知
J25nB165_p0289b25║世尊、帝釋到這裏公案現成，曾誰有作？所以這些用
J25nB165_p0289b26║處，如走盤珠，在在而圓，旨絕詮量，自不期然而然。秪
J25nB165_p0289b27║如我太監公，換瓦礫作珠珍，轉穢邦為淨土，樹引七
J25nB165_p0289c01║行寶殿階前枝布影，蓮開九品金波池上水生香，人
J25nB165_p0289c02║人口吐古佛嘉名，個個毛含遮那法界，一塵一念，互
J25nB165_p0289c03║遍互融，堪酬莫大之恩，共入無生之智，可謂紅爐點
J25nB165_p0289c04║雪、碧海挑燈。一種也是建箇梵剎，且太監公與天帝
J25nB165_p0289c05║釋，還有古今相隔也麼？更聽垂偈：信手拈來一莖草，
J25nB165_p0289c06║堂堂梵剎眼中新，乾坤一色黃金界，萬象咸彰劫外
J25nB165_p0289c07║春。」
J25nB165_p0289c08║拈古
J25nB165_p0289c09║舉南泉、歸宗、麻谷禮拜忠國師，泉於路上畫一圓相
J25nB165_p0289c10║云：「道得即去。」宗於圓相中坐，谷作女人拜，泉云：「恁麼
J25nB165_p0289c11║則不去也？」宗云：「是何心行？」
J25nB165_p0289c12║拈云：「南泉與歸宗麻谷，半路做個抽身計以為
J25nB165_p0289c13║自勝，然千說不如一見。」
J25nB165_p0289c14║舉香嚴垂語云：「如人上樹，口啣樹枝，手不攀枝，腳不
J25nB165_p0289c15║踏枝，下有人問西來意。若不對，違他所問；若對，又喪
J25nB165_p0289c16║身失命。正當恁麼時作麼生？」即是有虎頭招上座云：
J25nB165_p0289c17║「樹上即不問，未上樹請和尚道。」香嚴呵呵大笑。
J25nB165_p0289c18║拈云：「叢林謂之虎頭，可謂虎頭者也。然據虎頭
J25nB165_p0289c19║收虎尾，須是香嚴老作。何也？不見道『樹上道即
J25nB165_p0289c20║易』。」
J25nB165_p0289c21║舉雲居宏覺禪師。僧問：「如何是沙門所重？」宏覺曰：「心
J25nB165_p0289c22║識不到處。」
J25nB165_p0289c23║拈云：「宏覺乃洞下尊宿，恰不聞如馬之馵之說
J25nB165_p0289c24║歟。」
J25nB165_p0289c25║舉溈山、五峰、雲巖同侍立百丈大師。云：「併卻咽喉唇
J25nB165_p0289c26║吻作麼生道？」溈山云：「卻請和尚道。」丈云：「不辭向汝道，
J25nB165_p0289c27║恐已後喪我兒孫。」五峰云：「和尚也須併卻。」丈云：「無入
J25nB165_p0290a01║處斫額望汝。」雲巖云：「和尚有也未？」丈云：「喪我兒孫。」
J25nB165_p0290a02║拈云：「老百丈耄矣！為子孫故忘於言而也不知。」
J25nB165_p0290a03║舉城東老母與佛同時而生，一生不願見佛，一日及
J25nB165_p0290a04║見佛來，周迴上下皆避不得，乃以手掩面，十指掌中
J25nB165_p0290a05║悉皆見佛。
J25nB165_p0290a06║拈云：「城東老母不願見佛，恰不知在己通身是
J25nB165_p0290a07║佛；殆見佛後，又不能於無佛處藏身。將謂這婆
J25nB165_p0290a08║子有多少奇特。」
J25nB165_p0290a09║舉陸亙大夫問南泉：「弟子家中有一片石，有時坐、有
J25nB165_p0290a10║時臥，欲鐫作佛，得否？」泉云：「得。」陸云：「莫不得否？」泉云：「不
J25nB165_p0290a11║得。」
J25nB165_p0290a12║拈云：「陸大夫一片好石，不遇南泉幾喪淳矣。」
J25nB165_p0290a13║舉玄沙示眾云：「諸方盡道接物利生，忽遇三種病人
J25nB165_p0290a14║來，如何接得？患盲者，拈槌豎拂他又不見，患聾者，語
J25nB165_p0290a15║言三昧他又不聞，患啞者，教伊說又說不得。若接此
J25nB165_p0290a16║人不得，佛法無靈驗。」
J25nB165_p0290a17║拈云：「玄沙三種病人，使盧扁再世，也只可拱手，
J25nB165_p0290a18║況庸醫者乎。」
J25nB165_p0290a19║舉德山示眾云：「今夜不答話，問話者三十棒。」時，有僧
J25nB165_p0290a20║出禮拜，山便打。僧云：「某甲話也未問。」山云：「爾是甚處
J25nB165_p0290a21║人？」僧云：「新羅人。」山云：「未踏船舷，好與三十棒。」法眼拈
J25nB165_p0290a22║云：「大小德山，話作兩橛。」圓明道：「大小德山，龍頭蛇尾。」
J25nB165_p0290a23║雪竇云：「二老宿雖善裁長補短、捨重從輕，要見德山
J25nB165_p0290a24║亦未可。何故？德山大似握閫外威權，有當斷不斷不
J25nB165_p0290a25║招其亂底劍。諸人要識新羅僧麼？只是撞著露柱底
J25nB165_p0290a26║箇瞎漢。」
J25nB165_p0290a27║拈云：「若是德山當時只說到『今夜不答話』處便
J25nB165_p0290b01║住，免見後來惹起這許多葛藤。」又云：「我是新羅
J25nB165_p0290b02║僧，見德山纔開口，呵呵一笑便出。」
J25nB165_p0290b03║舉雲門示眾云：「老胡生下，一手指天一手指地，周行
J25nB165_p0290b04║七步目顧四方，云：『天上天下惟我獨尊。』當時若見，一
J25nB165_p0290b05║棒打殺與狗子喫卻，貴圖天下太平。」
J25nB165_p0290b06║拈云：「雲門雖是報恩有分，苟當時有人，則亦須
J25nB165_p0290b07║喫棒，所以往往瞻前多是不知顧後。」
J25nB165_p0290b08║舉臺山路上有一婆子，凡有僧問臺山路向什麼處
J25nB165_p0290b09║去？婆云：「驀直去。」僧纔行，婆云：「好箇阿師，又恁麼去也？」
J25nB165_p0290b10║僧舉似趙州，州云：「待與勘過。」州亦如前問。至來日，上
J25nB165_p0290b11║堂云：「我為汝勘破婆子了也。」
J25nB165_p0290b12║拈云：「趙州勘婆話，千百年下我聞，恰如親見這
J25nB165_p0290b13║老漢一般。未知諸方作麼商量？」
J25nB165_p0290b14║舉投子問巨榮禪客：「老僧未曾有一言半句挂諸方
J25nB165_p0290b15║耳目，何用要見山僧？」僧云：「到這裏不施三拜，要且不
J25nB165_p0290b16║甘。」子云：「出家兒得恁麼沒碑記。」僧繞禪床一匝而去。
J25nB165_p0290b17║子云：「有眼無耳朵，六月火邊坐。」
J25nB165_p0290b18║拈云：「這僧沒碑記，何似投子沒碑記。當時若見
J25nB165_p0290b19║也，放這老漢不過。」
J25nB165_p0290b20║舉布袋和尚頌云：「彌勒真彌勒！分身千百億，時時示
J25nB165_p0290b21║時人，時人皆不識。」
J25nB165_p0290b22║拈云：「時人且止，布袋還自識麼？」
J25nB165_p0290b23║舉睦州問武陵長老：「了即毛端吞巨海，始知大地一
J25nB165_p0290b24║微塵。作麼生？」陵云：「和尚問誰？」州云：「問長老。」陵云：「何不
J25nB165_p0290b25║領話？」州云：「我不領話？你不領話？」
J25nB165_p0290b26║拈云：「若是睦州待武陵云『和尚問誰？』便爾休去，
J25nB165_p0290b27║豈不千好萬好。卻云『問長老。』噫！不亦剩矣。」
J25nB165_p0290c01║舉太原孚上座問鼓山：「父母未生時，鼻孔在什麼處？」
J25nB165_p0290c02║山云：「即今生也，鼻孔在什麼處？」孚不肯，乃云：「你問，我
J25nB165_p0290c03║與你答。」山云：「父母未生時，鼻孔在什麼處？」孚乃搖扇
J25nB165_p0290c04║而已。
J25nB165_p0290c05║拈云：「我是鼓山，但向伊道：『扇子且從你搖，切忌
J25nB165_p0290c06║築著磕著。』」
J25nB165_p0290c07║舉雪峰云：「飯羅邊坐地，餓死人無數；海水邊坐地，渴
J25nB165_p0290c08║殺人無數。」玄沙云：「飯羅裏坐，餓死人無數，海水沒頭，
J25nB165_p0290c09║渴殺人無數。」雲門云：「通身是飯，通身是水。」
J25nB165_p0290c10║拈云：「老雪峰一門父子說飯說水，自有意味。我
J25nB165_p0290c11║則不然，不見道『不貪香餌味，須是碧潭龍。』」
J25nB165_p0290c12║舉趙州云：「老僧答話去也，有解問底，致將一問來。」時
J25nB165_p0290c13║有僧出禮拜，州云：「比來拋磚引玉，卻引得箇墼子。」下
J25nB165_p0290c14║座後，法眼舉問覺鐵觜：「此意如何？」覺云：「與和尚舉箇
J25nB165_p0290c15║喻，如國家拜將相似，問云：『誰人去得？』有一人云：『某去
J25nB165_p0290c16║得。』答云：『汝去不得。』法眼云：『我會也。』」
J25nB165_p0290c17║拈云：「纔見道老僧答話去也，便與喝散大眾，尚
J25nB165_p0290c18║且不堪；後來覺鐵觜、法眼強說兵機。嗚呼！蹉過
J25nB165_p0290c19║趙州遠矣。」
J25nB165_p0290c20║舉法華經云：「止！止！不須說。我法妙難思，諸增上慢者，
J25nB165_p0290c21║聞必不敬信。」
J25nB165_p0290c22║拈云：「長鯨一吸海水盡，團團露出珊瑚枝。」
J25nB165_p0290c23║舉崇壽指凳子云：「識得凳子，周匝有餘。」雲門云：「識得
J25nB165_p0290c24║凳子，天地懸殊。」
J25nB165_p0290c25║拈云：「識得凳子，千株松下好坐歇涼。」
J25nB165_p0290c26║舉梁武帝問達摩大師云：「如何是聖諦第一義？」大師
J25nB165_p0290c27║云：「廓然無聖。」帝云：「對朕者誰？」大師云：「不識。」
J25nB165_p0291a01║拈云：「作家君王幾被大師熱瞞一上，因茲故直
J25nB165_p0291a02║得少室冷雪光生。」
J25nB165_p0291a03║舉白雲端禪師因郭功輔到，示眾云：「夜來枕上作得
J25nB165_p0291a04║箇山偈，謝功輔大儒，說與大眾，請已後分明舉似諸
J25nB165_p0291a05║方。此偈非惟謝功輔大儒，只要與天下有鼻孔衲僧
J25nB165_p0291a06║脫卻著肉汗衫。」乃云：「上大人，丘乙己，化三千，七十士，
J25nB165_p0291a07║尒小生，八九子，佳作仁，可知禮也。」
J25nB165_p0291a08║拈云：「此偈謝功輔大儒即得，要脫他衲僧著肉
J25nB165_p0291a09║汗衫則未可。何也？猶帶筆墨氣在。」
J25nB165_p0291a10║舉保寧勇禪師示眾云：「大方無外，大圓無內，無外無
J25nB165_p0291a11║內，聖凡普會，瓦礫生光須彌粉碎，無量法門百千三
J25nB165_p0291a12║昧。」拈拄杖云：「總向這裏會去。蘇嚕蘇嚕，㗭唎㗭唎，娑
J25nB165_p0291a13║婆訶。」
J25nB165_p0291a14║拈云：「若是這老漢，只說到『無量法門百千三昧』
J25nB165_p0291a15║處，便驀拈拄杖下座。至今天下人，不奈這老漢
J25nB165_p0291a16║何。」
J25nB165_p0291a17║舉如來大集會中，一切諸大眾奉如來命，皆發菩提
J25nB165_p0291a18║心。惟大力魔王云：「待一切眾生成佛盡、眾生界空時，
J25nB165_p0291a19║我乃發菩提心。」
J25nB165_p0291a20║拈云：「噫！名下不虛人，真可謂大力者也。」
J25nB165_p0291a21║舉阿育王飯三十萬比丘眾，賓頭盧尊者居上座，王
J25nB165_p0291a22║問：「尊者親見佛耶？」尊者以手舉眉毛視王曰：「我見於
J25nB165_p0291a23║如來，於世無譬類。」王又問：「何處見佛？」尊者曰：「如來將
J25nB165_p0291a24║五百阿羅漢俱王舍城安居，老僧亦在其中。」
J25nB165_p0291a25║拈云：「惜乎！賓頭盧！將見佛一隻眼失卻了也。若
J25nB165_p0291a26║是育王見舉起眉毛，便與踏倒飯床也，且當得
J25nB165_p0291a27║一時齋會；卻又問『何處見佛？』可謂相見不如初。」
J25nB165_p0291b01║頌古
J25nB165_p0291b02║舉世尊降生（云云）
J25nB165_p0291b03║頌曰：指天指地獨稱尊，誰為銘肌共報恩？莫道
J25nB165_p0291b04║兒孫渾不肖，也知末上有雲門。
J25nB165_p0291b05║舉梁武帝問達麼大師（云云）
J25nB165_p0291b06║頌曰：廓然無聖又不識，長安大路如絃直；得來
J25nB165_p0291b07║謁君不得君，翻成萬里關山隔。一蘆江上去茫
J25nB165_p0291b08║茫，闔國人追追不及；少林冷坐纔九秋，千古清
J25nB165_p0291b09║風蕩八極。
J25nB165_p0291b10║舉僧問趙州：「如何是趙州？」州云：「東門西門南門北門。」
J25nB165_p0291b11║頌曰：直指東西南北門，堂堂大道接天閽；行人
J25nB165_p0291b12║好去不歸去，回首雲泥又夕昏。
J25nB165_p0291b13║舉道吾至一家吊慰，漸源撫棺問：「生耶？死耶？」吾云：「生
J25nB165_p0291b14║也不道，死也不道。」源云：「為甚麼不道？」吾云：「不道不道。」
J25nB165_p0291b15║頌曰：不道不道還不道，泥牛夜吼海天寒；若使
J25nB165_p0291b16║其人聽得見，方知雪曲和應難。
J25nB165_p0291b17║舉乾峰示眾云：「舉一不得舉二，放過一著，落在第二。」
J25nB165_p0291b18║雲門出眾云：「昨日有人從天台來，卻往徑山去。」峰▆：
J25nB165_p0291b19║「明日不得普請。」便下座。
J25nB165_p0291b20║頌曰：眼眼相看不見眼，更於何處覓知音；如今
J25nB165_p0291b21║要識韶陽老，南岳天台沒路尋。
J25nB165_p0291b22║舉世尊與眾行次，以手指地，云：「此處宜建梵剎。」帝釋
J25nB165_p0291b23║將一莖草插於地上，云：「建梵剎已竟。」世尊微笑。
J25nB165_p0291b24║頌曰：信手拈將一莖草，青山滿目舊家邦；怡然
J25nB165_p0291b25║一笑不知處，月在西林水半江。
J25nB165_p0291b26║舉茶陵郁和尚悟道偈云：「我有明珠一顆，久被塵勞
J25nB165_p0291b27║關鎖；今朝塵盡光生，照見山河萬朵。」
J25nB165_p0291c01║頌曰：斗笠騎驢過水西，莓苔朝雨滑如泥；不防
J25nB165_p0291c02║一踏溪橋斷，回首青山天際低。
J25nB165_p0291c03║舉雲門因齋次拈胡餅示眾云：「我這箇只供養江西
J25nB165_p0291c04║兩淛人，不供養向北人。」時，有僧問：「為甚麼不供養向
J25nB165_p0291c05║北人？」門云：「天寒日短，兩人共一碗。」
J25nB165_p0291c06║頌曰：箇胡餅，討甚汁？雲門一眾皆充足；向北人、
J25nB165_p0291c07║向北人，為君別甑炊香粒。咄！天寒日短，兩人一
J25nB165_p0291c08║碗。
J25nB165_p0291c09║舉船子誠禪師囑夾山云：「直須藏身處沒蹤跡，沒蹤
J25nB165_p0291c10║跡處莫藏身。吾三十年在藥山只明斯事。」
J25nB165_p0291c11║頌曰：三十年來明底事，踏番水底一片天；無蹤
J25nB165_p0291c12║跡處，無蹤跡，誰說華亭有受傳。
J25nB165_p0291c13║舉定上座問臨濟：「如何是佛法大意？」濟下禪床擒住，
J25nB165_p0291c14║與一掌便托開，定佇立傍。僧云：「定上座！何不禮拜？」定
J25nB165_p0291c15║方禮拜，忽然大悟。
J25nB165_p0291c16║頌曰：下床一掌托開去，大用全機如掣電；當下
J25nB165_p0291c17║不容佇思間，直教萬疊雲山斷。
J25nB165_p0291c18║舉僧問夾山：「如何是夾山境？」山云：「猿抱子歸青嶂後，
J25nB165_p0291c19║鳥啣花落碧巖前。」法眼拈云：「老僧二十年只作境會。」
J25nB165_p0291c20║頌曰：秋林風掃凋霜葉，曉嶂雲穿落澗泉；二十
J25nB165_p0291c21║年來花下路，不知遊遍洞中天。
J25nB165_p0291c22║舉僧問瑯琊覺和尚云：「清淨本然，云何忽生山河大
J25nB165_p0291c23║地？」覺云：「清淨本然，云何忽生山河大地？」
J25nB165_p0291c24║頌曰：清淨本然是何物？山河大地是何物？江漢
J25nB165_p0291c25║一霜天地秋，籬邊開遍黃金菊；須恁麼勿輕忽，
J25nB165_p0291c26║六六元來三十六。
J25nB165_p0291c27║舉石頭示眾云：「言語動用沒交涉。」藥山云：「非言語動
J25nB165_p0292a01║用亦沒交涉。」頭云：「我這裏針劄不入。」山云：「我這裏石
J25nB165_p0292a02║上栽花。」
J25nB165_p0292a03║頌曰：石女解吹無孔笛，木人能鼓沒絃琴；石頭
J25nB165_p0292a04║路滑非君到，千古誰傳此段音？
J25nB165_p0292a05║舉世尊臘月八日明星出時，忽曰：「奇哉！一切眾生具
J25nB165_p0292a06║有如來智慧德相，但以妄想執著不能證得。」
J25nB165_p0292a07║頌曰：須彌橫海露全身，沒奈眾生眼有塵；忽見
J25nB165_p0292a08║明星當五夜，雪深寒谷變陽春。
J25nB165_p0292a09║舉僧問寶壽：「萬境來侵時如何？」壽云：「莫管他。」僧禮拜，
J25nB165_p0292a10║壽云：「莫動著，動著打折你驢腰。」
J25nB165_p0292a11║頌曰：萬境來侵總不干，呼蛇容易遣蛇難；當時
J25nB165_p0292a12║不得驅耕手，爭現全身百尺竿？
J25nB165_p0292a13║舉雲門問僧云：「光明寂照遍河沙，豈不是張拙秀才
J25nB165_p0292a14║語？」僧云：「是門云話墮也。」
J25nB165_p0292a15║頌曰：光明寂照遍河沙，何事無端舉似他？眨眼
J25nB165_p0292a16║不知何處去，遠山無限落晴霞。
J25nB165_p0292a17║舉張拙秀才問長沙岑大師曰：「三千諸佛但聞其名，
J25nB165_p0292a18║未審居何國土、還化物也未？」沙云：「黃鶴樓崔顥題詩
J25nB165_p0292a19║後，秀才曾題麼？」拙云：「不曾。」沙云：「得閑題取一編也好。」
J25nB165_p0292a20║頌曰：詩家千載羨崔君，黃鶴樓高飛白雲；為恨
J25nB165_p0292a21║長沙好知識，如何還似不聞聞？
J25nB165_p0292a22║舉兜率悅禪師三關，云：「撥草瞻風直圖見性，且道性
J25nB165_p0292a23║在甚麼處？」
J25nB165_p0292a24║頌曰：東西南北，人間天上，滿目青山，一條拄杖。
J25nB165_p0292a25║云：「既得見性便脫生死，四大分離作麼生脫？」
J25nB165_p0292a26║頌曰：四大分離，與君訣別，兔角杖頭，挑潭底月。
J25nB165_p0292a27║云：「既脫生死，便知去處，眼光落地，向甚麼處去？」
J25nB165_p0292b01║頌曰：元來鼻孔，沒有半邊，覓伊去處，徒費鞋錢。
J25nB165_p0292b02║囑大宗宣禪人
J25nB165_p0292b03║一陣兩陣秋風生，千里萬里秋空碧；體露堂堂無位
J25nB165_p0292b04║人，從來共住不相識。
J25nB165_p0292b05║囑月潭清禪人，問答時有此語，成偈付之。
J25nB165_p0292b06║佛祖位中留不住，卻行異類且輪迴；放伊三十婆心
J25nB165_p0292b07║切，芳草溪邊任去來。
J25nB165_p0292b08║囑曉堂明禪人
J25nB165_p0292b09║傳他佛祖不傳燈，須是叢林一箇僧；倘有未知歸路
J25nB165_p0292b10║客，要伊指出火中冰。
J25nB165_p0292b11║囑普門智禪人
J25nB165_p0292b12║百草頭邊真祖意，持來默默相分付；法門重任自當
J25nB165_p0292b13║知，未可於人輕吐露。
J25nB165_p0292b14║囑海藏深禪人
J25nB165_p0292b15║臨濟當年第一機，只傳活棒不傳衣；果然做得他家
J25nB165_p0292b16║子，喝下承當也是遲。
J25nB165_p0292b17║行腳
J25nB165_p0292b18║師一日謂眾曰：「淨倫，滇南昆明康氏。父泰、母何氏，生
J25nB165_p0292b19║子四，倫居末。生宣德丁未，正統丁巳年甫十一入學，
J25nB165_p0292b20║庚申是年十四出家，受業本府太華無極泰和尚。戊
J25nB165_p0292b21║辰春年二十一，因請給遂謁大方，究明大事。天順癸
J25nB165_p0292b22║未臘末，參見古庭老和尚於浮山，是年已三十七矣。
J25nB165_p0292b23║自戊辰及癸未十六七年間，江南江北經寒經暑，話
J25nB165_p0292b24║頭上冊子裏掠得些子古人汗臭氣，迨見老和尚總
J25nB165_p0292b25║不當得。成化乙酉秋九月別浮山，丁亥三月京開山
J25nB165_p0292b26║萬福，遂自領眾，戊戌夏謝院事閑居。癸卯春之五臺，
J25nB165_p0292b27║掛錫顯通約有年餘，常與數輩禪流者朝夕論其本
J25nB165_p0292c01║有。丙午京中飯僧，弘治庚戌秋赴顯通，請淨業堂撫
J25nB165_p0292c02║眾。壬子夏，是年六十有六，即京之舊隱，俟其終身，然
J25nB165_p0292c03║幻跡去在又未必其何如。於戲！人之有生為難，棲身
J25nB165_p0292c04║方服之下更是為難。古云：『衣線下未明大事，誠為苦
J25nB165_p0292c05║也！』可不勉哉！可不勉哉！因姑述此，以冀吾徒參學者，
J25nB165_p0292c06║慎勿我效焉！」
J25nB165_p0292c07║七言律
J25nB165_p0292c08║次喬武庫縉金山勝覽韻
J25nB165_p0292c09║妙高臺上昔年遊，想遍山中景物幽；出洞白雲含海
J25nB165_p0292c10║曙，映窗晴雪湛江流。好音常聽樹頭鳥，相對不飛沙
J25nB165_p0292c11║際鷗；西望金陵千古意，蔥蔥佳氣　帝王州。
J25nB165_p0292c12║洞口閒雲淡不飛，亭高真與世途違；青山綠樹環千
J25nB165_p0292c13║里，霽月晴嵐滿四圍。定裏閣愁簾影靜，講餘窗午磬
J25nB165_p0292c14║聲微；一回獨倚闌干外，天水分陰半落暉。
J25nB165_p0292c15║次韻送太常卿任先生坦然歸田留別
J25nB165_p0292c16║參差泉石舊巖廬，千里攜歸一篋書；松露滴苔三徑
J25nB165_p0292c17║滑，茶煙凝竹六窗虛。非心行處同誰到，即色空時可
J25nB165_p0292c18║自居；溢目青山雖熟路，半途爭肯息肩輿。
J25nB165_p0292c19║明月清風信有緣，衣冠歸去洞中仙；黃茅恰好三間
J25nB165_p0292c20║屋，白粥尋常數畝田。道在目前全是理，心先物外亦
J25nB165_p0292c21║循天；未知此事同誰得？高枕青山日打眠。
J25nB165_p0292c22║新春日閱華嚴經有作次韻
J25nB165_p0292c23║帝網重重演妙嚴，我生何幸且粗諳；耳聲眼色皆同
J25nB165_p0292c24║入，塵佛毛區等會談。不異不同還不一，非前非後亦
J25nB165_p0292c25║非三；百城煙水春風裏，物物頭頭盡指南。
J25nB165_p0292c26║擬濟川航僧錄早春望湖亭林
J25nB165_p0292c27║煙隔孤村叫午雞，登臨人立小亭西；雪崖日暖飛空
J25nB165_p0293a01║翠，泉谷風寒吐白蜺。原上燒痕初得雨，隄邊新柳未
J25nB165_p0293a02║拖泥；茫茫湖水渺天際，無限青山眼外低。
J25nB165_p0293a03║送清泉洪首座南歸
J25nB165_p0293a04║來往京華究上乘，挑雲聊荷一枝藤；草鞋踏遍千巖
J25nB165_p0293a05║雪，古路曾逢幾個僧？秋水拖藍寒瀲灩，晚山削碧瘦
J25nB165_p0293a06║稜層；叢林有則舊公案，誰肯拈將繼祖燈？
J25nB165_p0293a07║秋早過盧溝
J25nB165_p0293a08║雞鳴茅店過盧溝，灘急桑乾淺水流；霜冷斗牛低北
J25nB165_p0293a09║漢，風清山月下西樓。金鞭策馬人行早，竹杖挑雲我
J25nB165_p0293a10║自由；一望柳堤三十里，蒼涼紅日上瀛州。
J25nB165_p0293a11║憶受業太華次韻
J25nB165_p0293a12║故國太華峰頂寺，我年十五始初登；月邊幽唳青松
J25nB165_p0293a13║鶴，雲外高眠白晝僧。到岸舟橫流水曲，尋溪路入落
J25nB165_p0293a14║花藤；昨宵因憶石窗下，曾也尋經分夜燈。
J25nB165_p0293a15║城市山林擬天目和尚作
J25nB165_p0293a16║長安車馬日縱橫，中有幽棲何許清；種竹護煙林下
J25nB165_p0293a17║趣，開池來月水邊情。門閑自與紅塵遠，路滑誰嫌綠
J25nB165_p0293a18║蘚生；住處樂然貧道者，從他人世不知名。
J25nB165_p0293a19║銀山僧院松棚
J25nB165_p0293a20║小院寥寥半畝寬，老松傍石壓簷盤；一窗風度夜聲
J25nB165_p0293a21║碎，滿地月窺秋影寒。鐵榦低扶青雨蓋，虯枝細織碧
J25nB165_p0293a22║雲團；山僧白日森陰下，無限塵緣了不干。
J25nB165_p0293a23║龍泉山行▆癸卯入臺山有作
J25nB165_p0293a24║路入龍泉逸興悠，春風千里片雲浮；遠青近碧山無
J25nB165_p0293a25║數，東曲西彎水自流。幾個人家花發處，一聲啼鳥樹
J25nB165_p0293a26║高頭；誰知未過松關外，已在清涼地上遊。
J25nB165_p0293a27║投宿迷解寺次壁間韻
J25nB165_p0293b01║杖錫飄飄五頂遊，去心不管鬢毛秋；半竿落日孤城
J25nB165_p0293b02║遠，千里分沙一水流。清夜做回天上夢，白雲攔斷世
J25nB165_p0293b03║間憂；草鞋明早溪橋外，疊疊青山任自由。
J25nB165_p0293b04║次顯通署菴僧錄淨業堂詩韻
J25nB165_p0293b05║白業精修預者稀，一堂風淡景凄凄；燈懸宴坐一肩
J25nB165_p0293b06║並，粥罷經行千指齊。天樂響時知去路，藕花香處定
J25nB165_p0293b07║歸西；這回得見黃金父，誓遍塵區指導迷。
J25nB165_p0293b08║遠繼前賢高躅稀，蓮花漏刻畫凄凄；幸同持遠千年
J25nB165_p0293b09║事，當與劉雷一輩齊。晴疊青山金沼上，冷懸紅日畫
J25nB165_p0293b10║樓西；即時踏著還鄉路，越死超生更不迷。
J25nB165_p0293b11║幾年禪悅費多吟，雞叫前村月半林；清磬一聲千嶂
J25nB165_p0293b12║曉，白雲數點萬山深。盡將南閣題詩夢，都作西樓念
J25nB165_p0293b13║佛心；白髮願求歸去日，滿天飄下雨花陰。
J25nB165_p0293b14║十方佛讚古彌陀，舌覆三千見也麼；片雪爐中觀淨
J25nB165_p0293b15║土，漚花影裏度娑婆。比於兔角長些子，卻較龜毛短
J25nB165_p0293b16║不多；星月夜深垂斗柄，眉間毫相照山河。
J25nB165_p0293b17║五峰廓爾一精藍，古鷲巖前著小菴；撈月有時空自
J25nB165_p0293b18║笑，觀心無處共誰諳？雨中山色長年露，天外松風盡
J25nB165_p0293b19║日談；睡起倚窗閒看雪，尋梅未必到江南。
J25nB165_p0293b20║過暘白谷靈峰寺次韻
J25nB165_p0293b21║青鞋布襪過南溪，小嶺崎嶇似躡梯；石咽泉聲能斷
J25nB165_p0293b22║續，雲連山色自高低。樹頭落子偷松鼠，崖畔飛霜叫
J25nB165_p0293b23║竹雞；一飯靈峰秋日短，杖黎回首野橋西。
J25nB165_p0293b24║送友人求進未遂之南回
J25nB165_p0293b25║雞叫霜林夢未醒，如何滿得世間情；雲橫天際暮山
J25nB165_p0293b26║遠，潮落江頭秋水平。千里去程勞跋涉，幾人回首笑
J25nB165_p0293b27║功名；為憐空劫已前事，又著聰明背一生。
J25nB165_p0293c01║五言律（成都喻監生存性西莊）
J25nB165_p0293c02║西山夕照
J25nB165_p0293c03║好山千萬疊，高倚碧樓西；橫谷生雲淡，隔林歸鳥啼。
J25nB165_p0293c04║窗開秋景霽，簾捲夕陽低；遠接岷峨色，嘉名入品題。
J25nB165_p0293c05║葛仙聳翠
J25nB165_p0293c06║山中有仙跡，千載亦悠悠；黃鶴一飛去，落花間自流。
J25nB165_p0293c07║琴空雲洞古，劍化石潭秋；路入青蒼裏，煙霞不盡頭。
J25nB165_p0293c08║古柏參天
J25nB165_p0293c09║庭堂清畫永，古柏上參天；挺挺一千尺，遲遲五百年。
J25nB165_p0293c10║霜皮堆綠蘚，鐵榦繡寒煙；曾說丘墟變，高摽只迥然。
J25nB165_p0293c11║銀山
J25nB165_p0293c12║白銀峰
J25nB165_p0293c13║景仰白銀峰，層臺隔幾重；半天晴削出，千丈碧芙蓉。
J25nB165_p0293c14║猿叫洞門月，鶴盤雲外松；倚窗僧笑指，高處有靈蹤。
J25nB165_p0293c15║古佛巖
J25nB165_p0293c16║蒼松盤古巖，下有白雲屋；仙梵隔煙霞，洞門鎖幽谷。
J25nB165_p0293c17║忽逢掃業僧，不見啣花鹿；來此禮空王，苔碑再三讀。
J25nB165_p0293c18║說法臺
J25nB165_p0293c19║偶來松下坐，苔護石臺平；谷口山泉響，林梢花雨晴。
J25nB165_p0293c20║此時誰說聽，千古意分明；回首日將夕，雲堂鐘磬鳴。
J25nB165_p0293c21║東林別意寄太初元上人
J25nB165_p0293c22║向作東林別，年華白我頭；此情無共語，斯道不堪憂。
J25nB165_p0293c23║簾卷禪房晝，月高經閣秋；五臺山色裏，還似夢曾遊。
J25nB165_p0293c24║竹室自適
J25nB165_p0293c25║披衣終日坐，惟道可為憑；蒼雪千竿竹，白頭一個僧。
J25nB165_p0293c26║雨苔迷石徑，山氣冷龕燈；門外幾多事，生來都不能。
J25nB165_p0293c27║南山訪友
J25nB165_p0294a01║訪友過南山，悠悠翠靄間；松皮山舍小，石子野溪彎。
J25nB165_p0294a02║丘止鳥飛倦，洞藏雲自閑；紛紛身外事，誰不厭躋攀。
J25nB165_p0294a03║與聰元二上人過南山，睹其人境俱秀、雲鶴同
J25nB165_p0294a04║閒，遂次前韻聯句筆之于壁，以紀一時之興云。
J25nB165_p0294a05║策杖上南山，（倫）千峰指顧間；（聰）池開天鏡小，（元）簾挂
J25nB165_p0294a06║月鉤彎。僧與山同瘦，（倫）鶴隨雲共閒；（聰）優游清絕處，
J25nB165_p0294a07║（倫）乘興一躋攀。
J25nB165_p0294a08║七言絕
J25nB165_p0294a09║清涼山詠
J25nB165_p0294a10║雪高五髻爛堆銀，迥比人間境界新；山外好山千萬
J25nB165_p0294a11║疊，不來空老夢中身。
J25nB165_p0294a12║清涼頂
J25nB165_p0294a13║白雲藏盡千峰碧，微露摩空五頂圓；高步清風生足
J25nB165_p0294a14║下，不知身在幾重天。
J25nB165_p0294a15║清涼洞
J25nB165_p0294a16║松風流入洞門深，策杖優游我一尋；回首祕魔巖上
J25nB165_p0294a17║雨，暮雲歸去碧潭陰。
J25nB165_p0294a18║遊祕魔巖
J25nB165_p0294a19║道得不得杈下死，絕無參客到蘿門；至今巖畔松風
J25nB165_p0294a20║冷，吹著行人也斷魂。
J25nB165_p0294a21║遊廬山尋竹林跡
J25nB165_p0294a22║山色晴開一逕深，落花流水入春陰；不知坐石看雲
J25nB165_p0294a23║處，遊遍無門聖竹林。
J25nB165_p0294a24║進庵
J25nB165_p0294a25║竿頭一步要親登，不枉江湖做個僧；更會轉身一步
J25nB165_p0294a26║子，歸家合掌見南能。
J25nB165_p0294a27║德雲
J25nB165_p0294b01║閒閒一片太空中，忽爾興騰事不同；普使大千霑一
J25nB165_p0294b02║雨，歸來不住妙高峰。
J25nB165_p0294b03║別峰
J25nB165_p0294b04║聞言不與眾山同，知在煙霞第幾重；一到德雲高步
J25nB165_p0294b05║處，至今終不更迷宗。
J25nB165_p0294b06║曙庵
J25nB165_p0294b07║月落潭空夜色濃，穿雲誰伴下危峰；歸來趺坐不知
J25nB165_p0294b08║曉，窗外日高松影重。
J25nB165_p0294b09║無敵
J25nB165_p0294b10║一片當年鐵石心，龍蛇陣上慣能臨；于今勳業渾忘
J25nB165_p0294b11║卻，高臥白雲深處深。
J25nB165_p0294b12║臥雲
J25nB165_p0294b13║我愛青山全是道，青山與我亦忘年；日長無事青山
J25nB165_p0294b14║裏，高枕煙霞只打眠。
J25nB165_p0294b15║雲菴
J25nB165_p0294b16║一片兩片晴不飛，三日五日茅簷宿；悠悠常伴道人
J25nB165_p0294b17║閒，謾作甘霖出巖谷。
J25nB165_p0294b18║山居雜吟
J25nB165_p0294b19║道人活計任天成，山自高弓水自平；一榻樹陰眠白
J25nB165_p0294b20║日，不知身似一毛輕。
J25nB165_p0294b21║我與青山信有緣，青山與我更相便；源頭活水松頭
J25nB165_p0294b22║月，此道無時不見前。
J25nB165_p0294b23║自入青山世路遙，煙霞養得性情高；幾回日轉松陰
J25nB165_p0294b24║去，安枕柴床睡正牢。
J25nB165_p0294b25║野性生來愛住山，住來住去自空閑；秋霜冬雪不知
J25nB165_p0294b26║老，瘦鶴枯松碧嶂閒。
J25nB165_p0294b27║喜禽飛到立庭柯，枝動身輕語更多；無限風情冬日
J25nB165_p0294c01║暖，底須說似老頭陀。
J25nB165_p0294c02║示鬱上人
J25nB165_p0294c03║少年清質出家兒，大事須明及早時；不做一番窮的
J25nB165_p0294c04║的，何能容易樂無為。
J25nB165_p0294c05║示滇南洪上人
J25nB165_p0294c06║忙忙走得草鞋穿，只為無端要學禪；踏破滇池波底
J25nB165_p0294c07║月，元來佛祖不曾傳。
J25nB165_p0294c08║寄廣道者
J25nB165_p0294c09║為僧未得個心明，自是參禪正念輕；寄語上人當自
J25nB165_p0294c10║勉，莫交此度又虛生。
J25nB165_p0294c11║示徒英侍者
J25nB165_p0294c12║我苦旃檀樹色秋，吾兒何不也添愁；出家若不修僧
J25nB165_p0294c13║行，誰料番為佛祖讎。
J25nB165_p0294c14║示增上人
J25nB165_p0294c15║唯有死生真大事，其餘都是可商量；此生若不分明
J25nB165_p0294c16║了，何劫方歸本分鄉。
J25nB165_p0294c17║送傑峰昂長老下山
J25nB165_p0294c18║一句彌陀記得牢，自然傑出五峰高；丁寧再四不依
J25nB165_p0294c19║說，辜負眉間白玉毫。
J25nB165_p0294c20║送僧淨僧髮
J25nB165_p0294c21║一枝佛祖未傳燈，枯木巖前夜發明；不向個中知瞥
J25nB165_p0294c22║地，累他無事半千僧。
J25nB165_p0294c23║五言絕句
J25nB165_p0294c24║浮山別意
J25nB165_p0294c25║天光寫秋碧，林葉脫秋黃；片帆雲外去，歸興與秋長。
J25nB165_p0294c26║九月逸興
J25nB165_p0294c27║清清秋風吹，泠泠秋露垂；伊誰同晚節，黃菊發東籬。
J25nB165_p0295a01║白水池阻雪寄中巖
J25nB165_p0295a02║昨朝春雨多，今日山堆雪；拄杖欲尋師，雲深去不得。
J25nB165_p0295a03║采藥雲深
J25nB165_p0295a04║洞口流來水，溪邊帶出花；偶因尋藥物，不覺入煙霞。
J25nB165_p0295a05║晝寐
J25nB165_p0295a06║野禽聲隔樹，幽草碧侵簾；身外無他事，藤床午睡甜。
J25nB165_p0295a07║松陰小憩
J25nB165_p0295a08║風來石上松，僧坐松下石；洗缽將煮茶，溪流漾晴碧。
J25nB165_p0295a09║盆石菖蒲為蘄州姚揮使題
J25nB165_p0295a10║雲根漱碧泉，劍氣涵秋冷；移近讀書窗，燈夜分清影。
J25nB165_p0295a11║沈周墨芭蕉
J25nB165_p0295a12║晴空開雪景，寒綠到欄干；寫透幾千葉，淋漓墨未乾。
J25nB165_p0295a13║七言古
J25nB165_p0295a14║碧雞山雙月塔為義明二上人題
J25nB165_p0295a15║塔目何緣題作雙月名，道人高行堪將評，虛懷彼彼
J25nB165_p0295a16║冰霜清，小朗大朗為弟兄。三十青黃節不更，只觀百
J25nB165_p0295a17║歲如長庚，日常一缽和羅羹，庵前誰把春風耕？有時
J25nB165_p0295a18║對月陶幽情，有時坐石談無生，此身不啻一點晴雲
J25nB165_p0295a19║輕，身外何事能營營？虛空無縫藏枯形，卻把雲根苦
J25nB165_p0295a20║鑿成，巖壑含虛兩鏡明，海天寫影雙珠擎，碧雞午夜
J25nB165_p0295a21║空山鳴，溪頭眠雪泥牛驚，肯似南陽一默，話頭行千
J25nB165_p0295a22║古，萬古遺嘉聲。
J25nB165_p0295a23║萬玉飄香墨梅為聰慧菴題
J25nB165_p0295a24║溪上同雲壓地黑，遙空亂亂飄瓊屑，玉龍何處蟠祗
J25nB165_p0295a25║園，煙逕水濱尋不得。綠衣仙子羅浮來，芳心細把輕
J25nB165_p0295a26║冰裁，天風吹徹素屏曉，不知滿樹梅花開。吟魂自覺
J25nB165_p0295a27║有如許，千朵萬朵凝寒蕊，翠羽不啼林影橫，黃昏似
J25nB165_p0295b01║向低低語。竹爐靜煮茶，索笑山僧家，臞肌淡煙掃，忘
J25nB165_p0295b02║卻歸蓬島。上人坐倚蒲團青，硯池凍冾空冥冥，暗香
J25nB165_p0295b03║冷襲清夢去，寂寂柴門晝不扃。昨夜西湖峰頂月，來
J25nB165_p0295b04║我窗前吐虛白，試問江南多少春，都在僧房散在枝
J25nB165_p0295b05║頭雪。