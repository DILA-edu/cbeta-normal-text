J25nB166_p0297a01║浮渡山大華嚴寺中興尊宿朗目禪師塔銘併序
J25nB166_p0297a02║賜進士出身翰林院編修參學優婆塞邑人吳應賓撰
J25nB166_p0297a03║文
J25nB166_p0297a04║賜進士出身。翰林院編修龍眼居士，邑人何如？寵篆書
J25nB166_p0297a05║浮山華嚴寺者，宋圓鑑大師遠錄公為歐陽永叔因
J25nB166_p0297a06║碁說法處也。其在
J25nB166_p0297a07║國朝，則古亭和尚以山雲水石作大師子吼，去而還滇
J25nB166_p0297a08║百年許。而朗目禪師復自滇來浮渡，稱中興尊宿云。
J25nB166_p0297a09║師曲靖，李氏子也。法諱本智，初號慧光。余同年黃舍
J25nB166_p0297a10║人道月，以朗目更之。曲陽之城有朗目山，師之薙髮
J25nB166_p0297a11║在焉。志初，且旌法眼也。山之主人曰白齋和尚始出
J25nB166_p0297a12║家有于弱，而慧龍性難馴白，齋窘之，北方數年，得其
J25nB166_p0297a13║傷足之便，乃負而趨，為之剃染，即師也。白齋，捨富人，
J25nB166_p0297a14║居修遠離，行華嚴法界，勤勇念知其住雞足住會城，
J25nB166_p0297a15║皆以師從聞熏發起良厚，將順世有為師請遺教者
J25nB166_p0297a16║白，齊曰：是惡知不旦莫為人婿耶？蓋激之也。師乃發
J25nB166_p0297a17║憤，請益諸方。是時武當不二，伏牛大方印宗、南岳、無
J25nB166_p0297a18║盡、廬山大菴薊門、遍融月，心性天輩，皆倡導師。所至
J25nB166_p0297a19║有結夏者，有三年淹者，有發蹤者，有安鼻孔者，有擩
J25nB166_p0297a20║首者，有揚眉瞬目者，有點頭者，有為之停機注思者，
J25nB166_p0297a21║雖咄咄逼人，未嘗自喜。清涼峨眉落伽天臺、少林蘆
J25nB166_p0297a22║芽之屬，咸極幽討，庶幾遇之。其後乃登天目蘭風之
J25nB166_p0297a23║門風，以見佛了生死為問，師方擬說，輒呵之。一日，風
J25nB166_p0297a24║肩柴次，遙見師擲之於地，曰：見佛了生死。師不言，直
J25nB166_p0297a25║前肩其柴大呼曰：見佛了生死風。深契之。於是臨濟
J25nB166_p0297a26║之金剛王時，從面門放光出入，稱藂林白眉矣。往余
J25nB166_p0297a27║讀蘭公所著宗鑑，而歎師之能肖其哮吼也，而蘭公
J25nB166_p0297b01║常以方便攝諸外道，賊具借資頗滋，不譽波及師愛
J25nB166_p0297b02║者請有以自貳。師曰：譬如飲水，冷暖自知，奈何以外
J25nB166_p0297b03║人齒頰而背吾心耶？而師所摧伏外道以謝蘭公亦
J25nB166_p0297b04║復不少。易曰：幹父之蠱，師之謂也。師既具擇法眼，以
J25nB166_p0297b05║婆心故不辭泥水。門人於方之內，前後所得當名人
J25nB166_p0297b06║魁古無慮數十輩不具，載載其慕，用之尤者過六安。
J25nB166_p0297b07║時劉大夫垓為新中峰，山居之剎曰華嚴者，以憩瓶
J25nB166_p0297b08║錫。既成，去而遊，曰不鍾。給事字滈陶，比部允宜，皆莫
J25nB166_p0297b09║逆焉。居數年，比部左遷廬州，別駕視篆，於六出俸錢，
J25nB166_p0297b10║創鏡心精舍，以待師問。行至合肥，則黃舍人片言投
J25nB166_p0297b11║契，上首自雄作朗目禪師小傳，而余小子應賓用萬
J25nB166_p0297b12║曆甲午，從四眾範文六天人。師歸於浮山之金谷巖
J25nB166_p0297b13║當事之嚴，而師飄然一衲挂搭菩提場中，悲仰請加
J25nB166_p0297b14║者累月像成，然後去。既見君子我心，則夷同心之言，
J25nB166_p0297b15║雲興瓶瀉，二三冥契，皆曰：未曾有也。蓋自古亭之去
J25nB166_p0297b16║浮渡，而華嚴燼矣。支提覷山和尚從余請以
J25nB166_p0297b17║慈聖皇太后法寶駐錫金谷，為蘭若前茅。明年，復如支
J25nB166_p0297b18║提，久之示寂，則遂以金谷戴師。始至自六首，為遠公
J25nB166_p0297b19║舉揚十帶，慈濟堪忍眾，是以和波旬滋蠢至，剖龍宮
J25nB166_p0297b20║而馬鬣之。師曰：真宰豈有異方便耶？禱於三洲，包腰
J25nB166_p0297b21║而去。而如來所遣劉司空東星，以中丞建節淮濟慈，
J25nB166_p0297b22║示之不忘，急開士邂逅師子龍興，睹大機之用，而喜
J25nB166_p0297b23║可知也。靜室用二輩禮館之左舍大索，竺墳請所以
J25nB166_p0297b24║報德者三，而師不應也無已，乃言浮渡亟下，所司治
J25nB166_p0297b25║反金地諸使者郡邑大夫順流，更始闡提章章，歸我
J25nB166_p0297b26║汶陽，而會
J25nB166_p0297b27║上大轉三藏法輪於菩薩住處，師自濟之。普照如　京
J25nB166_p0297c01║師，中丞之聲，實為前導，遂得　請一時英碩，諸所推
J25nB166_p0297c02║輓，若臂若舌。語具余內凡胡參知瓚所成浮山志中，
J25nB166_p0297c03║肇自戊戌，迄於壬寅，首尾五夏，而浮山護國大華嚴
J25nB166_p0297c04║屹然表於龍象之窟，
J25nB166_p0297c05║璽書貝㲲，特地配天，歐遠一會，儼然未散。惟兩大士尸
J25nB166_p0297c06║之怪，乃沁水之車，浮山之笠，千里一日，不異合符，豈
J25nB166_p0297c07║人力也哉？所從來久遠矣。師氣韻閒曠，目無貴高，取
J25nB166_p0297c08║大宰官，惟法幢之是務。建食不力，珍臥不下，帷入為
J25nB166_p0297c09║寶，瓶出乃香。積三藏之函，三寶之塔、秋毫，皆四事之
J25nB166_p0297c10║自出也。操觚之技，慧業夙成，林下水邊，味其韻語，爽
J25nB166_p0297c11║然若致身中峰之側，書法潛心，右軍往往以道勁見
J25nB166_p0297c12║賞，然皆不竟學取能莊嚴第一義為悉檀之助而已。
J25nB166_p0297c13║高山仰止，麈尾是瞻，楮墨齒牙，應接不暇。或時體為
J25nB166_p0297c14║之敝，師亦不知也。輕重不立於懷，讚毀不止於耳。二
J25nB166_p0297c15║施四攝，所起佛種，使有籌室，何啻闍維？余同年，竇廉
J25nB166_p0297c16║訪子偁，喻之淨，月處空影，涵萬水倔彊者不覺心下
J25nB166_p0297c17║所至，非有求人人者，求之于開府。若瀛汪中丞可受
J25nB166_p0297c18║陶祭酒望齡、袁洗馬宗道黃庶子輝、李侍御天麟王
J25nB166_p0297c19║職方舜鼎、張大參淳，皆許絕倫之目，而王太史陞𧌙、
J25nB166_p0297c20║太史思霈、王給諫、元翰、朱武部、世昌陳觀察佇、蔡工
J25nB166_p0297c21║部善繼、李評事、　　張令尹慎言、吳州守澄時，阮州
J25nB166_p0297c22║守以臨陶進士珽、司空之胄子劉　　並總已北面
J25nB166_p0297c23║稱浮山優婆塞者也。僧伽藍摩經綸伊始，則付囑其
J25nB166_p0297c24║徒圓白而脫身，為竿木之遊，迴見業，因有力者，復祖
J25nB166_p0297c25║堂之寧海使白之兄圓教居之，至沁水，置芻於司空
J25nB166_p0297c26║之墓，而是時　瀋藩以金湯為剎利中最，尤好華嚴
J25nB166_p0297c27║所居諸座主，執經侍側，居然五十三參中，一數聞師
J25nB166_p0298a01║名，因其人都致之。既至，長揖不拜，發以敬田。神情整
J25nB166_p0298a02║暇，慈旨清婉，　瀋邸為之改容。肅客，法喜滋熏。明日，
J25nB166_p0298a03║遂納師資禮所供，獨受一紫伽黎及水晶素珠為浮
J25nB166_p0298a04║渡之鎮，而　瀋邸不復南面朝釋子矣。師於紫柏老
J25nB166_p0298a05║人後而未往，挂錫薊門，而紫柏示受王難譸張之徒
J25nB166_p0298a06║虎且域。招提大恐，師以空寂我國，晏然作書，抵吾家
J25nB166_p0298a07║客部，用先讚嘆紫柏逆行方便，甚難希有！由斯以譚
J25nB166_p0298a08║師之親見紫柏久矣，而山陰錢經國所述兩公鍼芥
J25nB166_p0298a09║之語，實傳聞於紫柏之門，知師者何必在弟子耶？居
J25nB166_p0298a10║數月，受
J25nB166_p0298a11║慈聖請，自寶塔徒居蘆溝之廣慈精藍大建。然師所懷
J25nB166_p0298a12║來，故在浮渡。日夜欲有所會，以濟南轅。而
J25nB166_p0298a13║慈聖將周三百六十甲子，眾請以首楞嚴法，增上祝延
J25nB166_p0298a14║師躊躇數四，若將弗克至，同分別業二種妄見，忽下
J25nB166_p0298a15║座，告大眾曰：緣盡矣。以水灌掌，跏趺而逝，時乙巳之
J25nB166_p0298a16║十二月二十四日也。距生乙卯，歷五十暮而符其月
J25nB166_p0298a17║日，僧臘以十計者四焉。訃聞
J25nB166_p0298a18║慈聖震悼，憫卹有加，
J25nB166_p0298a19║賜金返靈骨，塔於浮渡妙高峰之南麓，從師志也。師嘗
J25nB166_p0298a20║問蘭公：和尚知是般事便休，何自苦？蘭公云：恁麼則
J25nB166_p0298a21║法有住處矣。師伏膺之五載，修般舟行，以刳正性而
J25nB166_p0298a22║違現業入草，驀鼻念佛，自呼終其身，脅罕至席。金谷
J25nB166_p0298a23║安居，率眾長跽，以華嚴音聲漩澓觀察，而方山之論
J25nB166_p0298a24║觸目會心，自是更喜修多羅，藏蘭風一句不復作奇
J25nB166_p0298a25║特想矣。師十二驅烏，十九行腳，三十年一聞家耗，還
J25nB166_p0298a26║書慰喻諸法空幻外了不及。私嘗為余言：今是昨非
J25nB166_p0298a27║相觀末後脫洒有以也，百身可贖，絕塵而奔，以追六
J25nB166_p0298b01║千比丘之鞭影，即彌勒樓閣，彈指立登，何論梵剎哉？
J25nB166_p0298b02║初後住處皆曰華嚴，最初所事師最後所囑大弟子，
J25nB166_p0298b03║皆華嚴善知識。而余讀古亭碑，亦以法界之門與離
J25nB166_p0298b04║文字印為鳥之二翼。往師在滇時，嘗熟睹古亭肉身
J25nB166_p0298b05║於歸化寺，而記名字於浮渡者，誤以亭為藤。後在▆
J25nB166_p0298b06║王舍，滇人向以山、雲水石集而後知歸化肉身之為
J25nB166_p0298b07║浮渡主也。二剎相去萬里，百餘年間，去來如連環，憶
J25nB166_p0298b08║忘如蕉鹿，可不謂大異乎？當師護藏返錫，余贈之詩
J25nB166_p0298b09║曰：古亭歸路為來路，遠錄宗乘入教乘。蓋實錄也。幻
J25nB166_p0298b10║因幻果，谷響泉聲，十帶十玄，搬柴運水，未知見佛了
J25nB166_p0298b11║生死者，到此還有末後句也無？嗣師法者，圓忍、圓教
J25nB166_p0298b12║兩座主後先戮力，咸有庸施，而白書記代師領眾者
J25nB166_p0298b13║五年，深入緣起，得菩薩戒。於古心和尚在羯摩中說
J25nB166_p0298b14║法第一。其末以浮渡，推紫柏之高足鎧，君子謂之善
J25nB166_p0298b15║繼善。因此三比丘與師少所偕行腳圓性座主相繼
J25nB166_p0298b16║觀化，皆以闍維之燼，從師於窣堵坡之左。側忍之，徒
J25nB166_p0298b17║佛觀佛香教之從佛開白之徒，佛志佛來，若守若從，
J25nB166_p0298b18║不為無樹而開與來也。親祝髮於師手，嚴淨毘尼，勤
J25nB166_p0298b19║求般若，師之慧命在焉。汪中丞嘗與師言於金臺之
J25nB166_p0298b20║下，師號朗目，何不朗吳太史目？師笑曰：遠公黑白，未
J25nB166_p0298b21║分一著。子非渠無眼，人不能覷也。余小子未之，敢承
J25nB166_p0298b22║然師之所以朗余目者，亦已多矣。天刑未寬，無能為
J25nB166_p0298b23║役，中心藏之，何日忘之？乃因舍人小傳，益摭甲午以
J25nB166_p0298b24║後所聞見於師者，勒之於塔，而系以銘。銘曰：臨濟之
J25nB166_p0298b25║宗遠錄，橫吞曹洞。浮山之帶古亭，混入華嚴。人境俱
J25nB166_p0298b26║奪兮，龜毛兔角之薪盡。事理妙協兮，山雲水石之火。
J25nB166_p0298b27║傳天目之返擲兮，顯法身向上之用。歸化之出定兮，
J25nB166_p0298c01║了昔人猶在之緣。支茆建剎兮看殘碁於局外；微塵
J25nB166_p0298c02║經卷兮，聽撾鼓於聲前。開示眾生兮從來一十九路，
J25nB166_p0298c03║莊嚴佛土兮向後百千萬年。有塔涌地，有舌彌天。帝
J25nB166_p0298c04║網重重而無盡，金輪剎剎以俱圓。其斯以為朗公之
J25nB166_p0298c05║禪。
J25nB166_p0298c06║
J25nB166_p0298c07║
J25nB166_p0298c08║
J25nB166_p0298c09║
J25nB166_p0298c10║夢禪語王舜鼎（會稽人兵部侍郎）
J25nB166_p0298c11║乙巳臘月念，有四日午時，朗目和尚無疾坐化。次日，
J25nB166_p0298c12║其孫幻際來報越數日，將歸靈骨建塔原住浮山，問
J25nB166_p0298c13║銘於予。予惟和尚生平夢見這著十方三界既已空
J25nB166_p0298c14║卻今日何須更從空裏重牽葛藤？夢中說夢意，欲借
J25nB166_p0298c15║筆端，點出光明，且莫匆匆。草草無已，姑取舊時相見
J25nB166_p0298c16║一二夢語，舉似明眼人共圓，此夢何如記？壬寅年偕
J25nB166_p0298c17║陶石簣、趙石梁諸老，訪師于寶塔寺石簣舉楞嚴經
J25nB166_p0298c18║中喪本受輪語，問：如何是本？和尚不答？復問和尚應
J25nB166_p0298c19║云：若再問，便喪卻了也。復云：必欲究竟此事，尚須細
J25nB166_p0298c20║詳。期以異日。眾遂別顧余心動不能已，尋與左心源
J25nB166_p0298c21║約再訪盤桓，竟日頗悉和尚行腳事與提策學人語，
J25nB166_p0298c22║剖出心肝，努破睛珠，入泥入水，曲為學人。嘗云：吾嚮
J25nB166_p0298c23║於宗門，見些光景，自謂妥當一機一境，當甚麼事？汝
J25nB166_p0298c24║等學者，須著實用力，時時覺照，始有少分相應。又云：
J25nB166_p0298c25║金剛經須細讀，降伏其心，只在無我、人、眾生、壽者四
J25nB166_p0298c26║相。後云：應如是知，如是見，如是信解，不生法相。學者
J25nB166_p0298c27║直須恁麼始得舋舋開示，可謂至拳切矣！嗣後和尚
J25nB166_p0299a01║以送藏歸浮山，余以使事歸會稽，年餘不相會。比甲
J25nB166_p0299a02║辰，抵京，復晤寶塔寺，再與石簣諸丈會譚慈慧寺石
J25nB166_p0299a03║簣細叩此事。和尚再四徵詰舉心經，照見五蘊皆空
J25nB166_p0299a04║語問：今見有五蘊，如何能空經中說深般若？此般若，
J25nB166_p0299a05║人人本有，只是不顯顯即五蘊空矣。儘力提示，大約
J25nB166_p0299a06║欲學人照破幻相，透出本地風光耳，慈悲心切，不無
J25nB166_p0299a07║落草之談，要以空諸所有，一切皆是一切無著此等
J25nB166_p0299a08║境界，和尚蓋親受用久矣。寥寥末法衲子幾人，予與
J25nB166_p0299a09║和尚形跡似疏，道味頗契。予嘗寄柬以不相見而見
J25nB166_p0299a10║和尚，答云：汝既如是，吾亦如是化之。先數日，和尚以
J25nB166_p0299a11║一緣事相託，予答柬尾，有云：歲將暮矣，滴水滴凍，目
J25nB166_p0299a12║下如何？意以相最，不謂逾日，遂辭世去也。目下消息，
J25nB166_p0299a13║略通一線，身世何有去來？翛然和尚，庶幾得自在法
J25nB166_p0299a14║門矣。聞先一夕夢，四大皆空，早起語人生死事亦只
J25nB166_p0299a15║尋常。吾今覺無身一般，然猶升座講楞嚴至別業同
J25nB166_p0299a16║分二妄見處罷講歸禪室端坐瞑目而化。道俗見聞，
J25nB166_p0299a17║歎未曾有。茶毘日丘，太史王給諫至蘆溝橋北皆長
J25nB166_p0299a18║跪合爪誦佛，至火滅乃已。總之，同分妄見，本無生死，
J25nB166_p0299a19║妄見生死，現在生死妄見無生死，種種臆想，種種戲
J25nB166_p0299a20║論，皆夢也打破，此夢仍夢也。即今有不夢者麼？試扶
J25nB166_p0299a21║起朗目和尚，與伊摸卻眼睛，點出光明看。
J25nB166_p0299a22║
J25nB166_p0299a23║
J25nB166_p0299a24║
J25nB166_p0299a25║
J25nB166_p0299a26║
J25nB166_p0299a27║
J25nB166_p0299b01║曹溪一滴卷之七（朗目和尚浮山法句）
J25nB166_p0299b02║妙峰山後學周　理輯
J25nB166_p0299b03║滇南學人陶　珙閱
J25nB166_p0299b04║浮山九帶序
J25nB166_p0299b05║咄！這老漢遭葉縣省雷鳴雨棓，忍得氣充寰宇，受太
J25nB166_p0299b06║陽玄皮履，直裰付諸方，不直半錢，那堪坐大宋仁宗
J25nB166_p0299b07║皇祐敕賜浮山大華嚴令四海仰如星斗，至今聲價
J25nB166_p0299b08║彌天。指點文忠子黑白未分前一著，畢竟落在那邊。
J25nB166_p0299b09║敘宗門九帶，葛藤猶存，一帶未完累，天下學人紛紛
J25nB166_p0299b10║把作話頭參。余是祖師第二十四代覺胤越一萬八
J25nB166_p0299b11║千程來究。當時未了底公案，不免替祖師代轉法輪；
J25nB166_p0299b12║為諸人聊通一線，使楊廣山頭異草翻茂。會聖巖前
J25nB166_p0299b13║怪石開蓮闢開；大通洞口，拈出九帶枯禪，蓋天蓋地，
J25nB166_p0299b14║彌古彌今，普現諸人面前，用之則任汝敲風打雨，不
J25nB166_p0299b15║用則從他墮海堆山。諸人到此，還見吾祖師第十帶
J25nB166_p0299b16║宗旨麼？將拂子向空中一點。便下座。
J25nB166_p0299b17║柬劉晉川司空
J25nB166_p0299b18║古人以學道譬之牧牛，發心修道如尋牛，久之見性
J25nB166_p0299b19║如獲牛，以念佛總攝六根如調牛。故經云：譬如牧牛
J25nB166_p0299b20║之人，執杖視之。又云：一回入草去，把鼻拽將來。此捷
J25nB166_p0299b21║徑法門，老檀早深入矣。經云：見性易，學道難。既得見
J25nB166_p0299b22║性，放過即不可。幸老檀二六時中，將本參話頭，重加
J25nB166_p0299b23║精進，一切處不可放過，念茲在茲，如煉精金，轉加明
J25nB166_p0299b24║淨。今時學道之人，只務說禪，說時似悟，對境都迷，只
J25nB166_p0299b25║為不肯信心，一切處放過，被境所轉，不能轉物為道。
J25nB166_p0299b26║山僧在長安市上，與諸宰官、居士單提淨土一門同
J25nB166_p0299b27║修念佛三昧。如黃太史慎軒居士，夫人去世發願永
J25nB166_p0299c01║斷愛欲，獨處靜室公務之暇，一心念佛，迴向西方。袁
J25nB166_p0299c02║又損昆季及一門，眷屬，俱持彌陀佛號，并往生神咒，
J25nB166_p0299c03║為西方公據。又劉尚寶、李御史諸上善友，俱以念佛
J25nB166_p0299c04║三昧送日月。此諸法友，禪土雙修，福慧兩嚴，真可謂
J25nB166_p0299c05║在家菩薩也。今以化諸君念佛公案一百八句，見性
J25nB166_p0299c06║成佛祕旨書寄老檀熟參熟念自覺覺他。但念佛有
J25nB166_p0299c07║二種：一、口頭念報身佛；二、心頭念法身佛。未見性人
J25nB166_p0299c08║念口頭佛，已見性人念心頭佛，以心融十方故念佛
J25nB166_p0299c09║一聲，十方震動，經云：佛身充滿於法界。正念佛時，佛
J25nB166_p0299c10║即是心；正念心時，心即是佛。心佛不二，法界如如。經
J25nB166_p0299c11║云：覺遍十方界，即得成佛道。惟老檀深心念佛不盡。
J25nB166_p0299c12║柬黃慎軒太史
J25nB166_p0299c13║貧道智聞居士依最上乘發菩提心，久如浮山華嚴，
J25nB166_p0299c14║遠祖道場，乃居士菩提心中一微塵耳。此箇微塵，量
J25nB166_p0299c15║等千界無量凡聖盡處其中智。今舉此一塵，請居士
J25nB166_p0299c16║以筆端三昧，點破成華藏莊嚴，則十方諸佛無不讚
J25nB166_p0299c17║嘆，一切眾生無不歡喜，智望居士座，瞻仰無量。
J25nB166_p0299c18║答蘊璞法師
J25nB166_p0299c19║牛首別而不別，龍舒逢而不逢，且道不逢不別，是何
J25nB166_p0299c20║面目？咄！釋迦以這箇指天指地，達摩以這箇分皮分
J25nB166_p0299c21║髓，臨濟喚作金剛王，趙州溷指為柏樹子，乃至千七
J25nB166_p0299c22║百老衲顛拈倒用俱出不得。這箇門頭戶底，都為他
J25nB166_p0299c23║不逢不別，動用百草頭邊寂滅一微塵裏，令盡大地
J25nB166_p0299c24║人推不倒扶不起。上座到此田地，只得將空合空，以
J25nB166_p0299c25║水投水，不免以這個陞馬大師，千百年爛不盡的一
J25nB166_p0299c26║張木床。以這箇說老瞿曇五十年譚不了的。半邊圓
J25nB166_p0299c27║覺以這個剖佛祖心胸，以這箇揭人天眼目。究竟這
J25nB166_p0300a01║個，早是空中釘橛，那堪更將埋塵？故磚封作臘月扇
J25nB166_p0300a02║子，吐曼浮渡山人說是鹽官犀角，卻被巖前石女看
J25nB166_p0300a03║破了也。呵呵！似這等用不著的閒家具，只好分付無
J25nB166_p0300a04║乎？童子等到驢年打死，東海鯉魚了一二場懡㦬，揀
J25nB166_p0300a05║點將來，金剛王柏樹子與塵磚臘扇，總是古今通弊，
J25nB166_p0300a06║好與一齊按下，放過三十棒。且看無面目老子與太
J25nB166_p0300a07║虛空商量，昨夜把須彌山一摑驚動，南海波斯捉住。
J25nB166_p0300a08║西天賊盜等到今朝日午打三更叫森羅萬象一齊
J25nB166_p0300a09║看，卻是東村王大老。咦！然雖如是，似這等說話底，只
J25nB166_p0300a10║合提到十字街頭，倩無舌人痛與一場惡罵。何故？怪
J25nB166_p0300a11║他前來錯說了這個。
J25nB166_p0300a12║開心法語
J25nB166_p0300a13║震旦瀋邦，有　大世主繼成離欲居士早受靈山之
J25nB166_p0300a14║記，夙植般若之根，以悲願無盡故，示誕王宮；為覺悟
J25nB166_p0300a15║自他故，迴向佛道，以實相觀，身以如幻涉世神定三
J25nB166_p0300a16║摩志趣，六度美聲，遐布善信，咸依方外。朗目比丘者，
J25nB166_p0300a17║以生死故，離世間網，遍求善友故，歷半天下，聞　世
J25nB166_p0300a18║主道聲，欲會心要，從浮渡山三十六巖方丈中出經
J25nB166_p0300a19║行過百由旬地，入舍衛城，於十字街頭悲宮智殿中，
J25nB166_p0300a20║見其　世主坐無畏座，福德具足，智慧洪深，以無我
J25nB166_p0300a21║智，修一切善法，知一切法皆是佛法，清淨光明如人
J25nB166_p0300a22║中月。敬合掌問訊曰：善哉　世主！富有國土，貴無等
J25nB166_p0300a23║倫，作何勝因，感斯妙果？爾時　世主即從座起，亦合
J25nB166_p0300a24║掌問訊。答曰：我昔曾於無量百千萬億佛所，種諸善
J25nB166_p0300a25║根，深信般若，以是善因，成是善果。又問：諸婬怒癡，與
J25nB166_p0300a26║戒定慧、世出世法，我及我所，得性相平等否？曰：法與
J25nB166_p0300a27║非法，悉無自性，無性之性，性自平等，無有差別。又問：
J25nB166_p0300b01║此無性之性，境界云何？曰：虛空佛性，境界甚深，須藉
J25nB166_p0300b02║開示，乃得悟入。作是語已，即迎比丘，入大慈悲殿，焚
J25nB166_p0300b03║五分香，禮三世佛，問訊比丘曰：惟善知識開我智眼，
J25nB166_p0300b04║入佛知見。於是比丘以無聲文名句之智，說一切聲
J25nB166_p0300b05║文名句之法，令　世主善友發增上善根之心，發深
J25nB166_p0300b06║信自信成佛無疑之心；發誓與諸佛同堅固實相不
J25nB166_p0300b07║二之心，發廣大如虛空含萬象之心；發隨順世行，導
J25nB166_p0300b08║利眾生之心；發精進不退轉如金剛不壞之心。發是
J25nB166_p0300b09║心已，以普光明智印，普印十方三世萬有一切諸法，
J25nB166_p0300b10║同一光明智體。正恁麼時，十方諸佛同時現身，天下
J25nB166_p0300b11║舌頭一齊坐斷。比丘默然。良久乃謂　世主曰：此無
J25nB166_p0300b12║相法門，佛之知見，汝今見麼？　世主亦默然。良久曰：
J25nB166_p0300b13║已見。曰：若向這裏見得親切，轉過身來，便與十方諸
J25nB166_p0300b14║佛共一脣牙，百億修羅同一鼻孔。如或未然，須向百
J25nB166_p0300b15║尺竿頭更進一步，如華嚴會上大勢德王，勝德王善
J25nB166_p0300b16║光無厭。諸大聖王皆勤觀察無相之法，不著世間自
J25nB166_p0300b17║在王位，惟求諸佛自在法王之位，莫不皆以寂靜之
J25nB166_p0300b18║法而為宮殿，恒住其中。今者　大王戒稟菩薩名稱
J25nB166_p0300b19║圓性，欲泛如來大寂滅海，當踐其古聖所履之道，將
J25nB166_p0300b20║此無相無盡無實無虛無依、無住大方廣堅密法界
J25nB166_p0300b21║之性，作一句話頭，一念現前，則一念智周法界；念念
J25nB166_p0300b22║現前，則念念智周法界，經行坐臥常住其中。此是修
J25nB166_p0300b23║無修修念、無念念行無行行證無證證。　大王！應如
J25nB166_p0300b24║是知，如是見、如是見、如是信解行證，吾今為汝保任
J25nB166_p0300b25║此事，終不虛也。
J25nB166_p0300b26║謹按是篇尊藏　瀋瀋策府辛亥秋，孟親授無說律
J25nB166_p0300b27║師過百由旬，轉付剞劂，續于初卷之末。圓滿浮渡黑
J25nB166_p0300c01║白著前十帶公案，等攝眾生，入大華嚴平等法會，盡
J25nB166_p0300c02║未來際，熾然無間無說，即微密▆▆瀋瀋所贈號也。
J25nB166_p0300c03║於是廣淪吳應賓執筆，敬紀其事，以垂永永。
J25nB166_p0300c04║七言古
J25nB166_p0300c05║贈覺凡關主
J25nB166_p0300c06║孤峰頂上結茆關，關中深隱無為客。三寸面皮冷如
J25nB166_p0300c07║冰，一點禪心堅似鐵。搜空曠劫本來心，戰退目前生
J25nB166_p0300c08║死賊。經行坐臥體如如，見聞知覺無分隔。千般知解
J25nB166_p0300c09║盡拈除，一念萬年無間歇。猶如鑽木火熾然，只待灰
J25nB166_p0300c10║飛與煙滅。木人持缽下崆峒，石女懷胎絕言說。兩度
J25nB166_p0300c11║相逢話葛藤，喃喃未盡婆心切。關中有主主中關，寂
J25nB166_p0300c12║照兩忘虛默默。丈夫志氣等金剛，摧碎魔王心膽裂。
J25nB166_p0300c13║萬象光中獨露身，非俗非僧非行業。松風流水絕音
J25nB166_p0300c14║聲，青山白雲無顏色。逼得虛空粉碎時，忽然迸出寥
J25nB166_p0300c15║天月。三關九帶了無干，百非四句無交涉。單單拈箇
J25nB166_p0300c16║死貓頭，臭氣潑天俱漏泄。轉身復我一粗拳，謂云朗
J25nB166_p0300c17║漢多饒舌。
J25nB166_p0300c18║五言律
J25nB166_p0300c19║秋日坐白雲巖，方丈為吳篤之明之。兩居士譚
J25nB166_p0300c20║楞嚴實相，每禪餘經行峰頂，趺坐巖龕，吟風嘯
J25nB166_p0300c21║月，偶成偈語，遂筆以贈之，凡八首。
J25nB166_p0300c22║結社傍禪棲，長松覆石溪，一心秪這是，萬法本來齊。
J25nB166_p0300c23║得旨空身世，忘機出悟迷，目前親指示，煩惱即菩提。
J25nB166_p0300c24║其二
J25nB166_p0300c25║欲識圓通旨，先須了性空，道超言象外，心應色塵中。
J25nB166_p0300c26║鳥語談真諦，溪聲演妙宗。返聞聞自性，更莫問西東。
J25nB166_p0300c27║其三
J25nB166_p0301a01║稱性開玄旨，隨機闡密因，了心忘我相，觀世轉空輪。
J25nB166_p0301a02║獨照融三諦，和光泯六塵，圓通無內外，法界現全身。
J25nB166_p0301a03║其四
J25nB166_p0301a04║經行烏石頂，長嘯白雲端，夜月山光淨，秋空斗宿寒。
J25nB166_p0301a05║談心揮麈柄，問偈坐蒲團，點破金剛眼，乾坤掌上看。
J25nB166_p0301a06║其五
J25nB166_p0301a07║青華方丈坐，與世自相分，燈挂巖前月，衣沾石上雲。
J25nB166_p0301a08║寒崖翻豹霧，古木篆蟲文，更上孤峰頂，超然思不群。
J25nB166_p0301a09║其六
J25nB166_p0301a10║古洞開青嶂，丹崖挂碧蘿，澗中流水細，峰頂白雲多。
J25nB166_p0301a11║僧坐深巖定，樵歸野路歌，幾多西祖意，寂寞在山阿。
J25nB166_p0301a12║其七
J25nB166_p0301a13║這箇摩尼寶，塵塵盡放光，希聲誰解聽？遍界不曾藏。
J25nB166_p0301a14║返復無歸落，來回不定方，未離些子地，隨處見空王。
J25nB166_p0301a15║其八
J25nB166_p0301a16║今證圓通境，長林入曉風，普門何滯礙？萬法本參同。
J25nB166_p0301a17║月色波紋裏，山光樹影中，圓通不是境，識境即圓通。
J25nB166_p0301a18║坐木蓮閣
J25nB166_p0301a19║小閣千巖下，幽栖一病禪，燈懸天上月，茶煮谷中泉。
J25nB166_p0301a20║石潤巖飛瀑林昏樹吐煙。有人來問法，惟指木開蓮。
J25nB166_p0301a21║送僧歸雞足
J25nB166_p0301a22║孤身遊萬里，一錫振千峰，踏遍曹溪旨，參窮少室宗。
J25nB166_p0301a23║心花開片片，慧日現重重。禮罷諸方後，歸家扣石鍾。
J25nB166_p0301a24║七言律
J25nB166_p0301a25║登雙峰
J25nB166_p0301a26║短策輕衣信步登，扳蘿直上最高層，千重雲裏三間
J25nB166_p0301a27║屋，萬丈崖前一箇僧。片石孤峰為法座，疏星皓月是
J25nB166_p0301b01║明燈。洞中天地忘今古，到此方知最上乘。
J25nB166_p0301b02║鏡心講堂贈瑞光座主
J25nB166_p0301b03║雨花金地湧青蓮，勝會靈山尚儼然，萬法森羅三昧
J25nB166_p0301b04║印，一心清淨六根禪。劫前寶塔憑誰供？空外燈明只
J25nB166_p0301b05║自然，無垢一生須作佛，莫將遠計賺人天。
J25nB166_p0301b06║浮山解制
J25nB166_p0301b07║千日禪關解制時，秋風吹動紫伽黎。白雲片片橫金
J25nB166_p0301b08║谷，流水潺潺下石溪。錫杖竟飛天柱北，缽囊爭出石
J25nB166_p0301b09║門西。因緣聚散由他去，獨向寒山樹影棲。
J25nB166_p0301b10║呈焦弱侯太史
J25nB166_p0301b11║坐到虛空粉碎時，此生心地自平夷。撥開智眼元無
J25nB166_p0301b12║智，打破疑團更不疑。見離見時名實見，知無知處是
J25nB166_p0301b13║良知。君今剔起眉毛看，大地山河更有誰？
J25nB166_p0301b14║答三龍居士
J25nB166_p0301b15║挂月擔風淮海過，偶逢知己道情多，人貪愛染投塵
J25nB166_p0301b16║網，爾解心空出世波。竹苑共談黃葉偈，松間聊賦紫
J25nB166_p0301b17║芝歌，個中悟得真消息，成聖成凡總是他。
J25nB166_p0301b18║其一
J25nB166_p0301b19║急向生前識本真，唯心淨土沒關津，聲聲不昧元初
J25nB166_p0301b20║體，念念單明淨法身。心外莫尋成道處，目前薦取自
J25nB166_p0301b21║家珍，諦觀蓮國如來子，盡是娑婆念佛人。
J25nB166_p0301b22║其二
J25nB166_p0301b23║百歲春秋一剎那。從心所欲念彌陀。塵勞門裏光陰
J25nB166_p0301b24║少。般若堂中利益多。萬法泯時珠自照。六根清處鏡
J25nB166_p0301b25║重磨。君今悟入如來藏。不必辭家隱薜蘿。
J25nB166_p0301b26║七言絕
J25nB166_p0301b27║春望
J25nB166_p0301c01║黃鸝學語送春歸，爛熳花光到眼時，物物更無心外
J25nB166_p0301c02║法，箇中能有幾人知？
J25nB166_p0301c03║感懷二首
J25nB166_p0301c04║千里路行千里馬，一重山隱一重人，都然迷卻從前
J25nB166_p0301c05║底，日夜紛紛泥六塵。
J25nB166_p0301c06║其二
J25nB166_p0301c07║世事紛紛日日新，利名誰肯出紅塵？人人都有休休
J25nB166_p0301c08║意，真個休休有幾人？
J25nB166_p0301c09║雪後
J25nB166_p0301c10║括地風輪輥雪毬，禪關無火冷颼颼，困來就榻和衣
J25nB166_p0301c11║倒，日出三竿未豁眸。
J25nB166_p0301c12║夜坐
J25nB166_p0301c13║花落銀床春爛熳，月沉斗帳夜迢遙。虛堂寂寞無人
J25nB166_p0301c14║共，只把旃檀任意燒。
J25nB166_p0301c15║齊物
J25nB166_p0301c16║心到平時物我齊，等閒行處自相宜。但教法性無差
J25nB166_p0301c17║別，不問興慈與任威。
J25nB166_p0301c18║送僧歸南泉山
J25nB166_p0301c19║得意歸山意了然，此生端不媿前賢，看他古佛南泉
J25nB166_p0301c20║老，不下空山三十年。
J25nB166_p0301c21║幽棲
J25nB166_p0301c22║幽棲泉石暢心懷，鳥自啼兮花自開。看見山河國土
J25nB166_p0301c23║性，眼前何物不如來？