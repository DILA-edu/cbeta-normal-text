J25nB167_p0303a01║妙峰山開山善知識徹庸禪
J25nB167_p0303a02║師小傳
J25nB167_p0303a03║徹庸，舊號徹融，易融而庸，
J25nB167_p0303a04║則自余始住。余讀《禮》青蓮蘭
J25nB167_p0303a05║若，汗漫《華嚴》大指與吾儒《中庸》義
J25nB167_p0303a06║互發而頓顯。彼既徹而復融，政如
J25nB167_p0303a07║儒友家談切而磋、既琢而磨，愈進
J25nB167_p0303a08║愈入，終生無我歇腳處。互於互庸
J25nB167_p0303a09║而奇，近而遠、小而大，入纏垂手迥
J25nB167_p0303a10║脫凡情，豈淺根劣種一肩擔玄？故
J25nB167_p0303a11║以庸易之乃徹，於此深信不疑，
J25nB167_p0303a12║世亦遂稱「妙峰山德雲比丘徹
J25nB167_p0303a13║公」云。是時，師已從空觀入定、又
J25nB167_p0303a14║從定發慧，知見正而性光朗，疑
J25nB167_p0303a15║情勃勃欲動，而話頭時節逼拶上
J25nB167_p0303a16║身矣！欲罷不能，佛力加被，密藏
J25nB167_p0303a17║印證，讚歎者久之，喜滇中佛法
J25nB167_p0303a18║幢在茲！豈誣也哉？比得《古庭錄》，心
J25nB167_p0303b01║師之恍若付囑者，語言文字外卓
J25nB167_p0303b02║有覷入，得大自在。一時道風旁暢，
J25nB167_p0303b03║門庭聳峻，得法弟子，則有無
J25nB167_p0303b04║住，名弘如者；又有法海，名弘一者。一
J25nB167_p0303b05║得髓、一得骨，聲震雞山。試問老
J25nB167_p0303b06║盤當時門宇有此半個上坐不？一
J25nB167_p0303b07║輪皎月，萬行莊嚴，日升川至。
J25nB167_p0303b08║妙峰山之為少室、為曹溪，誠不
J25nB167_p0303b09║可知；知其為盤龍、為歸化寺祖
J25nB167_p0303b10║庭，斷不疑矣！
J25nB167_p0303b11║天台葛閬陶珽識
J25nB167_p0303b12║
J25nB167_p0303b13║
J25nB167_p0303b14║
J25nB167_p0303b15║
J25nB167_p0303b16║
J25nB167_p0303b17║
J25nB167_p0303b18║
J25nB167_p0303c01║谷響集序
J25nB167_p0303c02║吾滇自飲光入定，華首門前天高日
J25nB167_p0303c03║午，袈裟石上花放鳥啼。爾後代有名
J25nB167_p0303c04║賢闡揚宗教，最著若盤龍、古庭，瞬目
J25nB167_p0303c05║揚眉穿人鼻孔，無那末法沉淪牽纏
J25nB167_p0303c06║義海。雖正法眼藏尚在西南，而拈花
J25nB167_p0303c07║公案寥寥絕響，不啻法堂前草深一
J25nB167_p0303c08║丈而已。所幸產我徹公，手提正令，善
J25nB167_p0303c09║吹無孔笛，直教頑石點頭，吞盡棘栗
J25nB167_p0303c10║蓬，嬴得木人眨眼。然且不惜婆心，放
J25nB167_p0303c11║出辣手結集《曹溪一滴》，與諸方換卻
J25nB167_p0303c12║眼睛，為前人重開生面，功亦偉矣！法
J25nB167_p0303c13║莫尚焉！緣公也，家世力農，不習儒業，
J25nB167_p0303c14║幼歲出家，質鈍語蹇，因禮觀音號，豁
J25nB167_p0303c15║然開朗，十八歲見頓悟要論《維摩經》，
J25nB167_p0303c16║知所用心處；又以空觀習定，大有得
J25nB167_p0303c17║力處；及讀大慧、中峰諸書，乃知用無
J25nB167_p0303c18║所用、得無所得處，而未敢足也。邂逅
J25nB167_p0303c19║密藏和尚印證四楞，始覺帖地，此廿
J25nB167_p0303c20║五以後十年行徑。歲丁巳，余兄弟延
J25nB167_p0303c21║為先君轉經，即皈依，恐後不啻針芥
J25nB167_p0304a01║投，而水乳合也，天緣哉！甲戌秋，家不
J25nB167_p0304a02║退小草出山邀之來南，禮普陀，請大
J25nB167_p0304a03║藏。時密雲和尚佩祖心印說法於天
J25nB167_p0304a04║童，公往謁，童一見便問：「萬里到此，費
J25nB167_p0304a05║卻多少草鞋錢？」公曰：「某甲乘船而來。」
J25nB167_p0304a06║又問：「來此作甚麼？」曰：「有事借問得否？」
J25nB167_p0304a07║童曰：「你在甚麼處？」曰：「和尚還見麼？」童
J25nB167_p0304a08║擬取杖，公便喝，童打，公接住送一送，
J25nB167_p0304a09║童曰：「你作甚麼？」公曰：「和尚要杖，便送
J25nB167_p0304a10║還。」童大喜，遂許入室。氣吞諸方，咸稱
J25nB167_p0304a11║吾道南矣！久留之不可，以請藏，期迫
J25nB167_p0304a12║還。金陵諸縉紳，若今大宗伯增城、葉
J25nB167_p0304a13║公總制修齡、楊公直指二瞻、趙公吾
J25nB167_p0304a14║卿、學士昆華、王公給諫敬與戈公武
J25nB167_p0304a15║部蘭室、阮公國博、完璞趙公皆引為
J25nB167_p0304a16║方外交。而戈公深心信向，即楊大年
J25nB167_p0304a17║於廣慧，趙清獻於佛慧，不是過序。公
J25nB167_p0304a18║所著《夢語》喚醒人人，而師在妙峰與
J25nB167_p0304a19║諸高足三三兩兩語東話西。無住上
J25nB167_p0304a20║人為公法子，不愧家風，編次其語，題
J25nB167_p0304a21║曰「谷響集」，問序于余，以附《曹溪一滴》
J25nB167_p0304b01║後。天法不孤起，時亦待人，吾不知飲
J25nB167_p0304b02║光再來與否？而臨濟嫡骨血仍還之
J25nB167_p0304b03║西南，俾盤龍、古庭林林鼎立，從前拈
J25nB167_p0304b04║花公案殊不寂寞，何快如之？余自媿
J25nB167_p0304b05║佛頂著糞，公為我懺悔乃可。
J25nB167_p0304b06║崇禎九年丙子初夏西南學人陶珙
J25nB167_p0304b07║沐手書于水部公署
J25nB167_p0304b08║
J25nB167_p0304b09║
J25nB167_p0304b10║
J25nB167_p0304b11║
J25nB167_p0304b12║
J25nB167_p0304b13║
J25nB167_p0304b14║
J25nB167_p0304b15║
J25nB167_p0304b16║
J25nB167_p0304b17║
J25nB167_p0304b18║
J25nB167_p0304b19║
J25nB167_p0304b20║
J25nB167_p0304b21║
J25nB167_p0304c01║曹溪一滴卷之八（徹庸和尚谷響集）
J25nB167_p0304c02║侍者洪如隨錄
J25nB167_p0304c03║妙峰山升佛上座，師秉拂示眾云：「大眾還會麼？釋迦
J25nB167_p0304c04║老子來也，若也不會，未免山僧為汝諸人饒舌去也。
J25nB167_p0304c05║秪如教中道：『法性遍在一切處，一切眾生及國土；三
J25nB167_p0304c06║世悉在無有餘，亦無形相而可得。』又道：『天上天下無
J25nB167_p0304c07║如佛，十方世界亦無比；世間所有我盡見，一切無有
J25nB167_p0304c08║如佛者。』既道無形相而可得，又謂一切無有如佛者，
J25nB167_p0304c09║汝等諸人作麼生商量？」良久云：「善來世尊！安然而住。」
J25nB167_p0304c10║拈拄杖，下座。
J25nB167_p0304c11║師曰：「上前一步，不如退後一步。上前一步死，退後一
J25nB167_p0304c12║步亡；只如不進不退，未免死水裏浸殺。諸仁者作麼
J25nB167_p0304c13║生是出身之路？」
J25nB167_p0304c14║師曰：「有心思量是賊，無心思量是魔；總不恁麼，又是
J25nB167_p0304c15║鬼窟裏活計。」以眼顧視大眾，便下座。
J25nB167_p0304c16║示月面禪人法語
J25nB167_p0304c17║我說恐你信不及，你即是佛，莫別思想。這箇會不來，
J25nB167_p0304c18║且將眼前事問汝，汝一一答來。「今日是甚麼日？」曰：「初
J25nB167_p0304c19║一。」「怎麼是初一？」眾無對。曰：「爾等可從這初一數起。」曰：
J25nB167_p0304c20║「初一、初二、初三、初四至初八。」曰：「又將這初八作初一
J25nB167_p0304c21║數起，數至二十八；又以此二十八作初一，轉數回去。」
J25nB167_p0304c22║如是往返數次，眾無會者。師曰：「月小以二十九日為
J25nB167_p0304c23║三十，以三十為初一；月大以三十為二十九，以三十
J25nB167_p0304c24║一為初一。大眾！初一從何處起？爾等會得日子頭落
J25nB167_p0304c25║處，便會得佛法。」月面禪人初不相識，爾在寧州、我居
J25nB167_p0304c26║妙峰，雖都在一法中為僧，而各不相識亦不知名，況
J25nB167_p0304c27║知學道與不學道乎？蓋因漢禪客於去歲問我大事
J25nB167_p0305a01║因緣，一語相投便服膺座下，朝參暮參。而月面禪人
J25nB167_p0305a02║與漢有道舊，聞漢之去就，遂駭然驚異，不遠千里來，
J25nB167_p0305a03║得得訪漢禪客。遭際此時，見此間山僧一眾各究本
J25nB167_p0305a04║有，知以為非常，特發希有心，捨其舊習要改觀參禪，
J25nB167_p0305a05║以其心事直白上妙峰，再三懇切誓捨一生，以死為
J25nB167_p0305a06║期不悟不歇。頭區區再三請問妙峰，妙峰被他拶逼
J25nB167_p0305a07║不過，不得已而將惡水向伊頭上驀澆，舉目前事問
J25nB167_p0305a08║伊。因伊向者與我請《華嚴合論》讀，問妙峰：「云何是剎
J25nB167_p0305a09║那際？」當時只得結角羅紋向伊道：「你問甚麼？」而月面
J25nB167_p0305a10║不會，決要請我於此日說禪。但禪豈可是說得的，又
J25nB167_p0305a11║豈是參得的？說得的是唇舌牙齒風息鼓播而成音
J25nB167_p0305a12║聲；參得的是意想交加鑽研而成道理。都是戲論，都
J25nB167_p0305a13║是法塵，禪豈任麼而然？教中謂：「若以思惟心測度如
J25nB167_p0305a14║來大寂滅海，如取螢火燒須彌山」，又云：「是法非思量
J25nB167_p0305a15║分別之所能解」。我又爭說得？說得底是埋沒汝，如今
J25nB167_p0305a16║不說你又不明白，只得以目前俗事對汝說，會得目
J25nB167_p0305a17║前便會佛法。你問云何是剎那際？你但看既如此數
J25nB167_p0305a18║將去，何處是起頭？何處是結尾？莫是二十九前三十
J25nB167_p0305a19║後作起頭結尾乎？決定要知下落處，審得出、勘得破，
J25nB167_p0305a20║便知剎那際落處，切不可作三世本空無時無有在
J25nB167_p0305a21║處一句說過以為了當；又不可以十世古今始終不
J25nB167_p0305a22║離於當念作憑據；又不得數日子過時光。趙州云「諸
J25nB167_p0305a23║人被十二時辰使，老僧使得十二時辰」；雲門云「十五
J25nB167_p0305a24║日前不問汝，十五日後道將一句來」；百丈云「日日是
J25nB167_p0305a25║好日」。勘得破日子頭，便勘得破數，老漢用處便知，使
J25nB167_p0305a26║得十二時話，亦勘得破剎那際三昧。善財童子從文
J25nB167_p0305a27║殊師利所至妙峰山見德雲比丘，最後至普賢菩薩
J25nB167_p0305b01║處，中間經歷一百一十城五十三員善知識。於諸善
J25nB167_p0305b02║知識處所得法門，各各不可思議，而於普賢法門中，
J25nB167_p0305b03║不啻如一滴水投於大海，盡將從前所得法門一一
J25nB167_p0305b04║忘卻；於普賢身毛孔中，行一步過不可說佛剎。月面
J25nB167_p0305b05║禪人會得日子頭落處，便會得此，與古今十方三世
J25nB167_p0305b06║諸佛、諸代祖師、十二類生，一時成道福城東際，普賢
J25nB167_p0305b07║毛孔總不出爾腳跟下。大眾還會麼？會則直下便是，
J25nB167_p0305b08║莫於意根下左思右想，纔落思想便隔千萬里；若果
J25nB167_p0305b09║會不來，雖將這日子頭落在何處大起疑情，一七、二
J25nB167_p0305b10║七、三七日乃至一年、二年，拶定追審推問，務要知其
J25nB167_p0305b11║下落。大眾果要敵他生死，莫將此事當兒戲，參須真
J25nB167_p0305b12║參，悟須實悟，時不待人，伏惟珍重。
J25nB167_p0305b13║書傻僧請雲臺山孔雀殿疏
J25nB167_p0305b14║實際理地不受一塵；事相門中不捨一法。於此會得，
J25nB167_p0305b15║鳧鴈孔雀飛舞翱翔；其或未然，寶網光重為說偈。拈
J25nB167_p0305b16║疏云：「諸檀越大家上。」
J25nB167_p0305b17║
J25nB167_p0305b18║
J25nB167_p0305b19║讚
J25nB167_p0305b20║苦行佛
J25nB167_p0305b21║謂是夷齊，卻不去採薇；謂是巢許，不洗耳前溪。疑為
J25nB167_p0305b22║伊尹呂望，不聞永鎮邦畿；好象吳泰伯，斷髮文身走
J25nB167_p0305b23║入千巖萬壑裏，為甚的受冷耽饑？莫不是淨飯太子
J25nB167_p0305b24║捨金輪王位證阿耨菩提。
J25nB167_p0305b25║救苦觀音
J25nB167_p0305b26║曠大劫來從聞思修，娑婆界內施大無畏，人皆以耳
J25nB167_p0305b27║聞，獨我以眼聽，獲二殊勝、四大思議、十九說法、十四
J25nB167_p0305c01║無畏，是故我名為觀世音！夜叉、惡鬼、毒龍、猛獸，生死
J25nB167_p0305c02║趣中聲叫聲應，叫處即應不離爾近，你受苦時正我
J25nB167_p0305c03║心病，是心病如何不應？出入爾邊說汝不信，為汝不
J25nB167_p0305c04║信累我成病，從劫至劫相連綿，要窮除是虛空盡。
J25nB167_p0305c05║圓通觀音
J25nB167_p0305c06║耳裏聞聲，口中食味者，些子不費纖毫氣力。大海中
J25nB167_p0305c07║風吹浪滾，小村裏雞啼犬吠。休說從聞思修，謾言入
J25nB167_p0305c08║三摩地；昔日祗洹精舍，二十五人中第一。
J25nB167_p0305c09║達摩大師
J25nB167_p0305c10║一陣腥羶氣，特地往西來；吹到大梁國，平空起骨堆。
J25nB167_p0305c11║打落當門齒，絕江去過魏；自後熊耳峰，日日禍胎起。
J25nB167_p0305c12║毒他毒不死，逐他逐不回；兀坐碧巖前，含嘿不出氣。
J25nB167_p0305c13║遍地一國人，都沒奈何你；霜寒雪飄飄，凍徹你精髓。
J25nB167_p0305c14║不是神光來，看你如何起；送出五乳峰，都盧一張嘴。
J25nB167_p0305c15║最後去活埋，又留一隻履；咦！這隻履千古，與人作禍
J25nB167_p0305c16║基。
J25nB167_p0305c17║六祖赴舂
J25nB167_p0305c18║唯舂不起，大石墜腰；腳腳踏著，下下實落。紅穀白米，
J25nB167_p0305c19║努力磕磋；十斗一臼，五斗窩。愈舂愈白，轉掃轉多；米
J25nB167_p0305c20║熟了未？只欠篩簸。
J25nB167_p0305c21║天台三聖
J25nB167_p0305c22║寒山今已去，拾得不復有；天台空千載，花開還依舊？
J25nB167_p0305c23║拾得真拾得，不是偶然稱；常時把掃帚，無人處噓聲。
J25nB167_p0305c24║豐干何處人？每自乘虎出；到處沒相知，寒拾是心腹。
J25nB167_p0305c25║南無文殊尊！南無普賢父；應供正遍知！如聲叫空谷。
J25nB167_p0305c26║補衲
J25nB167_p0305c27║白雲幾片，清風一線；拈頭作尾，補成一件。年老眼花，
J25nB167_p0306a01║氣衰力倦；更有一縫，虛空那邊。
J25nB167_p0306a02║翻經
J25nB167_p0306a03║讀罷殘經，月將為落；念爾沙彌，添香則那。目不識字，
J25nB167_p0306a04║合掌已過；甚深法藏，南無南無。
J25nB167_p0306a05║道高
J25nB167_p0306a06║大海在手，虛空在口；象罔之珠，忽前忽後。龍虎聞經，
J25nB167_p0306a07║拏攫哮吼；善哉尊者，將何為咒？
J25nB167_p0306a08║德重
J25nB167_p0306a09║千重山裏，敷草而坐；鬧市街頭，攜杖而過。身似閒雲，
J25nB167_p0306a10║意如野鶴；我無道德，何從欽著？
J25nB167_p0306a11║
J25nB167_p0306a12║
J25nB167_p0306a13║
J25nB167_p0306a14║
J25nB167_p0306a15║
J25nB167_p0306a16║
J25nB167_p0306a17║
J25nB167_p0306a18║
J25nB167_p0306a19║偈頌
J25nB167_p0306a20║讀華嚴
J25nB167_p0306a21║大哉至教，不可思議；此妙法門，曠劫難遇。我今一見，
J25nB167_p0306a22║精神超益；始終不離，因果同時。剎海毛端，一念三世；
J25nB167_p0306a23║不去不來，非他非自。如大圓珠，方方皆是；渾絕上下，
J25nB167_p0306a24║了無彼此。如琉璃瓶，盛多芥子；粒粒分明，纖毫不隱。
J25nB167_p0306a25║住一切住，起一切起；毘盧遮那，法界眾生。肝膽相連，
J25nB167_p0306a26║中間無倚；是故善財，悟入法界。五十三人，互換皮袋；
J25nB167_p0306a27║外道天魔，惡王淫女。劍樹刀山，濩湯爐炭；無孔鐵鎚，
J25nB167_p0306b01║嘉州大像。去一就一，轉成戲謗；取正捨邪，覿面乖張。
J25nB167_p0306b02║不用親疏，不分內外；以少方便，得大自在。不歷諸地，
J25nB167_p0306b03║不論僧祗；道貴平常，大心凡夫。一下頓證，十方輕快；
J25nB167_p0306b04║了了圓明，永無罣礙。
J25nB167_p0306b05║靜坐
J25nB167_p0306b06║竟日清閑無一事，心中猶若太虛空；虛空但空無一
J25nB167_p0306b07║物，心內青天數萬重。
J25nB167_p0306b08║觀蟻
J25nB167_p0306b09║閒來徐步謾徑行，拳山枝木可乘陰；回觀蟻聚叢沙
J25nB167_p0306b10║裏，笑我來生三界身。
J25nB167_p0306b11║蒼蠅
J25nB167_p0306b12║鑽頭刺尾實奔忙，面前不透幾多難；如何不走來時
J25nB167_p0306b13║路，卻在這裏撞紙窗？
J25nB167_p0306b14║螃蟹
J25nB167_p0306b15║近視旁觀似轉身，定看依舊是橫行；多少世人觀不
J25nB167_p0306b16║足，者個眾生笑殺人。
J25nB167_p0306b17║螢蟲
J25nB167_p0306b18║螢火之光執幾多，腐草尚不能奈何？學道不知心地
J25nB167_p0306b19║者，看燒須彌著也麼？
J25nB167_p0306b20║上天童密雲和尚報國院小參
J25nB167_p0306b21║未得個入頭，遭毒害了也；既得個入頭，遭毒害了也。
J25nB167_p0306b22║偈云：
J25nB167_p0306b23║當頭一棒破天荒，耀古騰今赤骨寒；海宇一吞雲外
J25nB167_p0306b24║去，癡人猶在是非關。
J25nB167_p0306b25║又
J25nB167_p0306b26║多年六國未寧，今日通身快樂。明月拿在手，青天覓
J25nB167_p0306b27║不著。活活活！萬象森羅都拂卻，誰解當中一點惡？
J25nB167_p0306c01║又
J25nB167_p0306c02║大用堂堂現前，不離聲色語言；只要直心直行，自然
J25nB167_p0306c03║處處方圓。
J25nB167_p0306c04║大用堂堂現前，落落乾坤兩邊；拄杖直通上下，打盡
J25nB167_p0306c05║此土西天。
J25nB167_p0306c06║大用堂堂現前，城中車馬駢闐；都是穿衣吃飯，莫教
J25nB167_p0306c07║念佛參禪。
J25nB167_p0306c08║大用堂堂現前，多年枉費鑽研；今日當機劈面，擬著
J25nB167_p0306c09║依然半天。
J25nB167_p0306c10║大用堂堂現前，丈夫志氣沖天；遇佛當頭一棒，只教
J25nB167_p0306c11║海宇平恬。
J25nB167_p0306c12║又
J25nB167_p0306c13║若人欲識天真佛，只向穿衣吃飯觀；曠大卻來無面
J25nB167_p0306c14║目，切忌當機喚作禪。
J25nB167_p0306c15║不須端坐與忘情，此事猶來者麼寧；入水入山隨他
J25nB167_p0306c16║去，到處拈土便成金。
J25nB167_p0306c17║同顓愚法師禮德山祖庭
J25nB167_p0306c18║多年嘗慕周金剛，今踐金剛大道場；進步燎空青龍
J25nB167_p0306c19║鈔，回眸便是寶華王！赤體只教捱白刃，通身那許更
J25nB167_p0306c20║商量；參罷吾與真面目，山茫茫又水茫茫。
J25nB167_p0306c21║答問如何是徹庸
J25nB167_p0306c22║庸普通通庸普通，徹迫窄窄徹迫窄；木人夜半火中
J25nB167_p0306c23║回，撞著石女笑咳咳。秤錘飛出井欄來，鐵牛頭上三
J25nB167_p0306c24║點血；個事惟許黧奴知，胡言漢語難辯別。
J25nB167_p0306c25║戒殺
J25nB167_p0306c26║前世他負人，今生汝殺他；一般甚慘惡，冤家對冤家。
J25nB167_p0306c27║猶如雙輪車，展轉為高下；何時得休歇？南無佛菩薩！
J25nB167_p0307a01║獵者獲鳥
J25nB167_p0307a02║隨身生就天然羽，從來高下任吾舉；而今誤中牢籠
J25nB167_p0307a03║計，一踏繩頭飛不起。
J25nB167_p0307a04║來時翩翩逐隊行，去則群歸爾獨殃；但恨隔江難救
J25nB167_p0307a05║汝，此情付在急流湍。
J25nB167_p0307a06║昭靈一物與我同，吾人何不揣心中？頃刻教他毛羽
J25nB167_p0307a07║落，聞聲爭忍下喉嚨。
J25nB167_p0307a08║一陣飛鳥下平川，中間數箇不能還；只為饑腸來乞
J25nB167_p0307a09║食，那期特地遭他網？
J25nB167_p0307a10║參禪偈
J25nB167_p0307a11║參禪如覓仇，無事強添愁；若要心自在，
J25nB167_p0307a12║除非死對頭。
J25nB167_p0307a13║參禪起疑情，如山塞住面；沒處下心思，
J25nB167_p0307a14║日在東邊現。
J25nB167_p0307a15║參禪到罷功，心意自然窮；目前如有法，
J25nB167_p0307a16║還是運不通。
J25nB167_p0307a17║參禪纔攝心，便被心所礙；形影不相離，
J25nB167_p0307a18║何時得自在？
J25nB167_p0307a19║參禪不是習，參禪不是修；生死不明白，
J25nB167_p0307a20║只向本參求。
J25nB167_p0307a21║參禪不是止，參禪不是觀；一箇疑團心，
J25nB167_p0307a22║鑽在話頭上。
J25nB167_p0307a23║參禪只要明，不是專去妄；把這生死心，
J25nB167_p0307a24║翻將過來看。
J25nB167_p0307a25║參禪無智巧，只要妄緣了；心歇即菩提，
J25nB167_p0307a26║莫更從頭討。
J25nB167_p0307a27║參禪參者箇，舉意處便錯；擬欲問如何？
J25nB167_p0307b01║便與劈面唾。
J25nB167_p0307b02║參禪參萬法，那吒遇黑殺；夜轉奪命符，
J25nB167_p0307b03║兩眼盡突瞎。
J25nB167_p0307b04║參禪參狗子，當門便打死；捉敗老趙州，
J25nB167_p0307b05║勘破這些子。
J25nB167_p0307b06║參禪消息通，心意全不會；春信到枝頭，
J25nB167_p0307b07║萬物猶如醉。
J25nB167_p0307b08║參禪莫思多，思多轉迷瞞；多少參禪客，
J25nB167_p0307b09║只向意裏忙。
J25nB167_p0307b10║參禪何所得？萬里徒跋涉；家住海南西，
J25nB167_p0307b11║日出面前黑。
J25nB167_p0307b12║參禪何所了？中天明月皎；只此妙峰山，
J25nB167_p0307b13║德雲何處坐？
J25nB167_p0307b14║參禪達至理，不離日用間；春夏秋冬佛，
J25nB167_p0307b15║東西南北天。
J25nB167_p0307b16║參禪得佛時，不離五蘊心；不是身變化，
J25nB167_p0307b17║只是識性停。
J25nB167_p0307b18║參禪有法則，全身臥聲色；日出滿江紅，
J25nB167_p0307b19║薄暮通天黑。
J25nB167_p0307b20║參禪參不著，胡僧亦錯過；堆堆熊耳峰，
J25nB167_p0307b21║九年長枯坐。
J25nB167_p0307b22║參禪有所得，打殺這奴賊；參禪無所得，
J25nB167_p0307b23║打殺這奴賊。
J25nB167_p0307b24║參禪參得時，參禪自不識；參禪參得識，
J25nB167_p0307b25║辜負諸祖師。
J25nB167_p0307b26║法元洪如禪人
J25nB167_p0307b27║參禪為不了，強立一箇參；若是上上士，
J25nB167_p0307c01║直下便承當。
J25nB167_p0307c02║參禪者件事，宜要大根器；鄙志狹劣兒，
J25nB167_p0307c03║終是望崖退。
J25nB167_p0307c04║參禪莫求真，求真妄轉生；波停即是水，
J25nB167_p0307c05║歇即菩提心。
J25nB167_p0307c06║參禪莫怕死，只要知道死；我身即虛空，
J25nB167_p0307c07║死個甚麼子？
J25nB167_p0307c08║法海洪一禪人
J25nB167_p0307c09║參禪無一能，只要心地平；汝今莫狐疑，
J25nB167_p0307c10║密密是家珍。
J25nB167_p0307c11║參禪這個人，了了亦非真；法法都不是，
J25nB167_p0307c12║瞎子睜眼睛。
J25nB167_p0307c13║參禪須決擇，水底看明月；分明在目前，
J25nB167_p0307c14║撈起他不得。
J25nB167_p0307c15║參禪沒安排，休使心意猜；三界無繫縛，
J25nB167_p0307c16║那個入母胎。
J25nB167_p0307c17║法明淇聞禪人
J25nB167_p0307c18║參禪等虛空，一物更莫提；絲毫如不了，
J25nB167_p0307c19║萬劫費心機。
J25nB167_p0307c20║參禪存知見，昧卻主人公；一翳在眼時，
J25nB167_p0307c21║空中花片片。
J25nB167_p0307c22║彌庵洪漢禪人
J25nB167_p0307c23║參禪絕疏親，無古亦無今；欲識禪宗旨，
J25nB167_p0307c24║泥牛水上行。
J25nB167_p0307c25║參禪非小可，如與萬人敵；一擊破重圍，
J25nB167_p0307c26║處處狼煙息。
J25nB167_p0307c27║德雲洪眾禪人
J25nB167_p0308a01║參禪參何物？法界沒依止；縱是張僧繇，
J25nB167_p0308a02║難描這些子。
J25nB167_p0308a03║參禪有別旨，不屬見聞知；兀兀似枯椿，
J25nB167_p0308a04║聲色如木石。
J25nB167_p0308a05║月面洪所禪人
J25nB167_p0308a06║參禪無別法，不使念頭雜；魔佛盡皆揮，
J25nB167_p0308a07║說甚無生話？
J25nB167_p0308a08║參禪要決定，步步往前奔；不下死工夫，
J25nB167_p0308a09║何時得相應？
J25nB167_p0308a10║道庵洪南禪人
J25nB167_p0308a11║參禪如覓物，翻過古窠窟；撞破太虛空，
J25nB167_p0308a12║還在舊落處。
J25nB167_p0308a13║參禪勇猛力，勿使有空隙；坐斷命根時，
J25nB167_p0308a14║渾身赤歷歷。
J25nB167_p0308a15║普門廣衢禪人
J25nB167_p0308a16║參禪如上陣，拼此一生命；趕罷心也酸，
J25nB167_p0308a17║加上鐵拄棍。
J25nB167_p0308a18║參禪莫生厭，堅久自成片；默默不移時，
J25nB167_p0308a19║賊在家中現。
J25nB167_p0308a20║書與陶工部（諱珙）
J25nB167_p0308a21║連日坐丈室，而居士欠和，不能瞻對，殊為念切。來諭
J25nB167_p0308a22║雖病卻有不病者，又云將病魔何處安著？大醫王何
J25nB167_p0308a23║處下手？（咄！）多年學道俗氣未除，大似有個病者，不病
J25nB167_p0308a24║者要去排遣他，能所角立，未離有無。既有見在，自然
J25nB167_p0308a25║痛苦與八苦交煎，總不妨者，沒交涉在。古德云：「如何
J25nB167_p0308a26║是清淨法身？」答：「濃滴滴地。」「還有不病者麼？」答：「我常看
J25nB167_p0308a27║他有分。」居士要得病中自在，但看此二老用處。此中
J25nB167_p0308b01║看破，縱八萬魔軍現前，自然倒戈歸降。不然經書上
J25nB167_p0308b02║著腳，心意上支當，如油救火，益增其熾。
J25nB167_p0308b03║答戈給諫（諱允禮）
J25nB167_p0308b04║若是真龍得半點水，便能興波鼓浪，而蝦蟆則卻被
J25nB167_p0308b05║泥潦浸死了也。老居士相別數日，出語甚奇，但此事
J25nB167_p0308b06║非言可及，見時劈脊三十棒，再看分曉。
J25nB167_p0308b07║與趙直指（諱志孟）兩翻相會，眾口嘵嘵，
J25nB167_p0308b08║都無一語，老檀越在甚處見貧僧？若言有語則辜負
J25nB167_p0308b09║貧僧了也；若言無語則辜負檀越了也。請於是著眼。
J25nB167_p0308b10║淨土偈
J25nB167_p0308b11║大夢宅中誰是覺？迷魂陣上孰為真？閒來極目頻
J25nB167_p0308b12║頻看，得自惺惺有幾人？
J25nB167_p0308b13║三界依依如狹器，四生擾擾若狂蟻；啾啾亂鳴鼓
J25nB167_p0308b14║方寸，不向缾頭空處飛。
J25nB167_p0308b15║西方慈母號彌陀，憐子心誠劫劫波；貪玩著珍樂
J25nB167_p0308b16║戲處，喚不回頭爭奈何？
J25nB167_p0308b17║人人自有親爺娘，不識輕拋在別方；一喚便聞攜
J25nB167_p0308b18║手去，這回不用別商量。
J25nB167_p0308b19║極樂國中諸臺觀，半入空中半入林；此意初無人
J25nB167_p0308b20║作者，悉是如來願力生。
J25nB167_p0308b21║眾寶器中純妙味，意欲食時即現前；食已不知何
J25nB167_p0308b22║處去，天華散落滿林間。
J25nB167_p0308b23║八功德水沐金軀，至頸至膝不相違；浴已各坐蓮
J25nB167_p0308b24║花上，泰然心意樂無為。
J25nB167_p0308b25║善因惡果自抽芽，生時喜悅死時嗟；一夢做回形
J25nB167_p0308b26║忽異，這番撞入別人家。
J25nB167_p0308b27║恩愛倏焉成離別，送到窮山哭未休；忍泣不哀含
J25nB167_p0308c01║淚處，山河草木也生愁。
J25nB167_p0308c02║為愛西方祗樹林，萬古千秋不凋凌；不知何處來
J25nB167_p0308c03║春意，晝夜嘗聞說法聲。
J25nB167_p0308c04║一出頭來髮紺青，七寶池內浴金身；徹體瑩然琉
J25nB167_p0308c05║璃色，原是娑婆那處人。
J25nB167_p0308c06║子母相憶要情深，情若不深沒處尋；試看目前啼
J25nB167_p0308c07║哭子，哭聲極處見娘親。
J25nB167_p0308c08║鳥語風聲皆念佛，樓閣花臺盡談經；音聲相聯無
J25nB167_p0308c09║斷續，喚醒閻浮夢裡人。
J25nB167_p0308c10║黃金臺上優缽枝，根在娑婆華在池；根若不枯華
J25nB167_p0308c11║自茂，根枯便是葉枯時。
J25nB167_p0308c12║寶珠網間玻璃鏡，玻璃鏡上有文名；不是他方諸
J25nB167_p0308c13║佛子，便是娑婆國裏人。
J25nB167_p0308c14║七重行樹周匝圍，七寶池中鸚鵡啼；聲聲只念彌
J25nB167_p0308c15║陀佛，天鼓鳴處逐花飛。
J25nB167_p0308c16║清旦盛華供養佛，食時將至便歸來；經行不離方
J25nB167_p0308c17║寸地，從君謾說有徘徊。
J25nB167_p0308c18║兄呼弟應出塵埃，數朵蓮華池內開；旨告十方諸
J25nB167_p0308c19║佛子，佛國相攜歸去來。
J25nB167_p0308c20║音樂鏘鏘震空來，接引此方眾善才；多年枉作沉
J25nB167_p0308c21║迷客，而今覺地拂衣回。
J25nB167_p0308c22║腳踏坤維望西程，望見西程路轉深；李陵雖然居
J25nB167_p0308c23║北塞，到底還是漢朝臣。
J25nB167_p0308c24║時時只念安養國，不知何日到華池？稽首瞻依彌
J25nB167_p0308c25║陀佛！惟願慈悲親接之。
J25nB167_p0308c26║界名堪忍實堪忍，眾生忍苦自甘心；堪笑他家癡
J25nB167_p0308c27║兀子，不羨蓮華國裏人。
J25nB167_p0309a01║早辰歡娛暮悲傷，樂未畢而哀繼然；吾人不識哀
J25nB167_p0309a02║樂事，辜負東風一夜涼。
J25nB167_p0309a03║貪嗔癡愛如火聚，一聲佛號似雪團；一念綿綿常
J25nB167_p0309a04║不絕，猛炎勝處白蓮香。
J25nB167_p0309a05║人言舉世皆醉夢，我說醉夢有醒時；惟飲狂泉水
J25nB167_p0309a06║一滴，只至如今迷不知。
J25nB167_p0309a07║娑婆極苦幾人知？奈何眾生一味癡；百年換去三
J25nB167_p0309a08║身世，那似西方一食時。
J25nB167_p0309a09║纔得相逢又離別，百年已經幾別離；此別不知何
J25nB167_p0309a10║處去？莊周蝶夢滿天飛。
J25nB167_p0309a11║一劫劫了又一劫，劫成劫壞無了絕；只因這念愛
J25nB167_p0309a12║離情，生生死死無間歇。
J25nB167_p0309a13║幾根骨頭一段肉，一張皮袋一握箸；若將此身來
J25nB167_p0309a14║作我，北邙山下許多身。
J25nB167_p0309a15║劫劫只任這乾坤，生生不離此四生；朝朝只是這
J25nB167_p0309a16║般事，哀哉這般沒量人。
J25nB167_p0309a17║西方之樂真常樂，天宮之樂五欲樂；若以五欲比
J25nB167_p0309a18║真常，便是丐者同王坐。
J25nB167_p0309a19║可笑道流張平叔，強將極樂比金丹；海島若為究
J25nB167_p0309a20║竟處，天宮人不往西方。
J25nB167_p0309a21║空處識處皆幻住，非想非想總非真；縱饒安養與
J25nB167_p0309a22║兜率，也如水上一漚生。
J25nB167_p0309a23║劫石成壞數萬秋，滄溟遷變亦難籌；娑婆幾度須
J25nB167_p0309a24║彌改，蓮臺依舊綠水浮。
J25nB167_p0309a25║無量劫又無量劫，無量劫中無數身；反思無數身
J25nB167_p0309a26║中事，今日都成夢幻影。
J25nB167_p0309a27║閆浮極苦并極酸，西方真樂及真常；願與此土同
J25nB167_p0309b01║心者，生生世世樂長安。
J25nB167_p0309b02║位登九二終是幻，功高一品豈逃亡；說與當局英
J25nB167_p0309b03║靈子，莫待臨行一著忙。
J25nB167_p0309b04║漢末三分唐五代，算來已是幾興敗；於今喬水尚
J25nB167_p0309b05║依然，輩輩君臣皆安在？
J25nB167_p0309b06║吁哉吁哉苦娑婆，寒暑交攻患難多；不似西方安
J25nB167_p0309b07║樂國，四時常自處天和。
J25nB167_p0309b08║一朵蓮華一尊佛，不由父母受胞胎；壽量無邊喻
J25nB167_p0309b09║劫海，丈夫何不歸去來？
J25nB167_p0309b10║來生三界無別法，都緣一點貪愛心；貪愛若除煩
J25nB167_p0309b11║惱斷，如鳥飛空任縱橫。
J25nB167_p0309b12║逆水撐船用力多，順浪移舟不由柁；忽然行到湍
J25nB167_p0309b13║流處，拍掌捶胸始覺訛。
J25nB167_p0309b14║殺盜婬如猩猩酒，又貪其味又知苦；依稀不覺遭
J25nB167_p0309b15║他捉，渾身血肉從頭數。
J25nB167_p0309b16║滿腹文章蓋世才，都送荒郊土裏埋；恰如鳥跡空
J25nB167_p0309b17║中過，一去於今不見來。
J25nB167_p0309b18║潼關明輔今何在？赤壁周郎命不長；至今九里山
J25nB167_p0309b19║前過，令人追憶漢張良。
J25nB167_p0309b20║北邙郊外古松邊，野婦黃昏燒夜錢；三奠酒漿三
J25nB167_p0309b21║叩禮，一聲爺罷一聲天。
J25nB167_p0309b22║愛河波深沒奈何，自家瞞昧自彌陀；無繩自縛堪
J25nB167_p0309b23║忍國，苦到如今出也麼？
J25nB167_p0309b24║刀山劍樹周圍布，濩湯爐炭橫交馳；念彼一聲彌
J25nB167_p0309b25║陀佛，翻然變作八德池。
J25nB167_p0309b26║寶雲遍覆寶國界，無邊樓閣列參差；寶光隱隱交
J25nB167_p0309b27║羅處，鈴鐸徐徐輕動之。
J25nB167_p0309c01║簷蔔華開滿林枝，便是西方遊樂時；童子去攀多
J25nB167_p0309c02║羅樹，鸚鵡頻伽似不知。
J25nB167_p0309c03║微風習習入華叢，浪靜波澄根已萌；也自得他輕
J25nB167_p0309c04║動力，玉胞胎裏碧芙蓉。
J25nB167_p0309c05║七寶莊嚴黃金地，黃金地間八德池；寶光忽飛香
J25nB167_p0309c06║忽發，池底又開華幾枝？
J25nB167_p0309c07║西方生地果奇哉！塵心淨處覺華開；不似此中情
J25nB167_p0309c08║欲本，臭皮囊裏出頭來。
J25nB167_p0309c09║再無愛欲與貪嗔，其國尚無惡道名；坐臥盡皆純
J25nB167_p0309c10║真境，往來都是菩薩人。
J25nB167_p0309c11║其國人民身長大，不知幾千萬由旬；處處皆有寶
J25nB167_p0309c12║衣服，珍饈寶座自然成。
J25nB167_p0309c13║每日焚香祝上蒼，不求仙界及天堂；不羨王位并
J25nB167_p0309c14║宰輔，惟願臨終往西方。
J25nB167_p0309c15║不須分作十六觀，不須更作三等乘；但觀一尊彌
J25nB167_p0309c16║陀佛，百千三昧一時成。
J25nB167_p0309c17║初觀彌陀是一丈，一丈轉作十由旬；及至觀滿虛
J25nB167_p0309c18║空際，彌陀與我同現身。
J25nB167_p0309c19║觀法不熟成妄想，妄想破則成真諦；真亦不留妄
J25nB167_p0309c20║不立，便是當頭作觀人。
J25nB167_p0309c21║欲向彼中登上品，先從此處識一心；識得一心無
J25nB167_p0309c22║剩法，便是蓮華國裏人。
J25nB167_p0309c23║心是彌陀身是國，耳為蓮畔眼為池；佛亦不來我
J25nB167_p0309c24║不去，生不生時獨自知。
J25nB167_p0309c25║彌陀之願我之心，若水投水冰合冰；願滿心圓垂
J25nB167_p0309c26║接處，琉璃盆中寶月明。
J25nB167_p0309c27║情一斷處極樂客，念不清時娑婆人；欲得我處生
J25nB167_p0310a01║他處，先須我心合佛心。
J25nB167_p0310a02║愛河闊量萬由旬，漂沒閻浮世上人；波濤洶湧幾
J25nB167_p0310a03║千丈，不知何日得澄清？
J25nB167_p0310a04║毒名愛欲與貪瞋，誤服而今久失心；不信此方良
J25nB167_p0310a05║藥好，縱他扁鵲也無能。
J25nB167_p0310a06║一重清念一重波，佛為眾生沒奈何；拽斷念頭不
J25nB167_p0310a07║復續，西方歸去禮彌陀。
J25nB167_p0310a08║曾見老猿生二子，子聲叫處母聲隨；一旦子遭人
J25nB167_p0310a09║毒手，連母之命總成非。
J25nB167_p0310a10║又聞昔日呂丘亮，移舟每濟窮途人；寶刀不受沉
J25nB167_p0310a11║江死，殺身成人蘆丈人。
J25nB167_p0310a12║佛為眾生起大悲，眾生受苦箭入心；塵點劫來不
J25nB167_p0310a13║疲厭，寧有幾箇知恩人？
J25nB167_p0310a14║人生聚散都不知，稱此光陰未謝時；乘空偷閑且
J25nB167_p0310a15║念佛，火坑種下白蓮池。
J25nB167_p0310a16║彌陀元是自家身，枉費工夫向外尋；識得自家真
J25nB167_p0310a17║面目，快哉拍手笑吟吟。
J25nB167_p0310a18║蓮華都從心內開，彌陀不自性外來；驀然鼻孔繩
J25nB167_p0310a19║索斷，滿目輝輝七寶臺。
J25nB167_p0310a20║眼見眼為真淨土，耳聞耳是活彌陀；父母本生明
J25nB167_p0310a21║歷歷，不識何緣隔住他？
J25nB167_p0310a22║歸去來兮歸去來，寶池優缽羅華開；抬頭猛省從
J25nB167_p0310a23║前事，佛國一去不復回。
J25nB167_p0310a24║曾見輥彈之螳螂，一片精神裏面藏；皮肉頓消功
J25nB167_p0310a25║業就，一翅飛起作金蟾。
J25nB167_p0310a26║又曾見箇蜾臝蟲，啣箇螟兒在窩中；似我一聲下
J25nB167_p0310a27║一懇，叫來叫去與彼同。
J25nB167_p0310b01║若人欲知今時佛，今佛還是古人成；今人欲到古
J25nB167_p0310b02║人地，須如二蟲之用心。
J25nB167_p0310b03║天真父子別多時，轉覓轉逢轉見遲；為何屢喚屢
J25nB167_p0310b04║不應？無他只為一念癡。
J25nB167_p0310b05║萬慮齊冰意坦然，惟有一箇念心專；念得念頭無
J25nB167_p0310b06║處著，壺中別有一花香。
J25nB167_p0310b07║大地都作琉璃色，虛空亦是七寶成；彌陀不知何
J25nB167_p0310b08║處住，蓮華卻向此中生。
J25nB167_p0310b09║逢人勸念阿彌陀，自利利他功行多；勸得十人生
J25nB167_p0310b10║淨土，我身自證六波羅。
J25nB167_p0310b11║父教子勤脩淨土，夫勸妻急念彌陀；大家團圓歸
J25nB167_p0310b12║佛國，休使流落在娑婆。
J25nB167_p0310b13║陽惡陰險幾萬端，鐵人聞見也辛酸；堪歎娑婆癡
J25nB167_p0310b14║業子，屢遭刑慮不知傷。
J25nB167_p0310b15║造十習因成地獄，脩十善業樂諸天；苦樂二途都
J25nB167_p0310b16║不到，華池又綻一枝蓮。
J25nB167_p0310b17║淨土永無三惡道，亦無善惡及陰陽；受用勝過天
J25nB167_p0310b18║萬種，故曰極樂無有上。
J25nB167_p0310b19║丁蘭未足稱全孝，王祥難盡報脂甘；雖然臥冰并
J25nB167_p0310b20║刻木，不知魂魄在那方？
J25nB167_p0310b21║世間若有真孝子，度脫父母生西方；此是至孝無
J25nB167_p0310b22║過上，幽顯兩地獲清涼。。
J25nB167_p0310b23║人生大似蠶吐絲，愛繩牽裹沒回時；吐得絲成無
J25nB167_p0310b24║事後，連身共繭下烹池。
J25nB167_p0310b25║苦海重波渺茫茫，問予何是救急方？只須一句彌
J25nB167_p0310b26║陀佛，念得通身徹骨涼。
J25nB167_p0310b27║十方諸佛廣長舌，讚歎西方淨土人；釋迦折服彌
J25nB167_p0310c01║陀攝，幾番勞碎老婆心。
J25nB167_p0310c02║琉璃地上莊七寶，樓閣花臺勝妙好；光光交羅無
J25nB167_p0310c03║暫歇，如夜暗中燃炬火。
J25nB167_p0310c04║寶樹林中握手閒，一步行時一步蓮；忽聽丁丁音
J25nB167_p0310c05║樂至，元來又是散花天。
J25nB167_p0310c06║八功德水響潺潺，流聲急處讚空王；洄漩便有菩
J25nB167_p0310c07║薩現，一一菩薩放寶光。
J25nB167_p0310c08║眾寶樹下琉璃殿，琉璃殿中獅子王；獅子放光照
J25nB167_p0310c09║一切，但蒙光者獲吉祥。
J25nB167_p0310c10║一朵紅蓮浮水面，光輝映奪諸人天；瑪瑙池邊呈
J25nB167_p0310c11║瑞彩，照見父母未生前。
J25nB167_p0310c12║十方諸佛廣長舌，誠言共讚阿彌陀；彌陀又讚此
J25nB167_p0310c13║土佛，堪忍久住在娑婆。
J25nB167_p0310c14║八萬四千白毫光，宛轉猶若五峰山；寶蓮目如四
J25nB167_p0310c15║海水，故稱諸佛中無上。
J25nB167_p0310c16║無量無邊之劫海，無量無邊之行願；劫海有盡願
J25nB167_p0310c17║無窮，故我稽首無量光。
J25nB167_p0310c18║南無十方法界佛！南無本師釋迦尊！我今發願亦
J25nB167_p0310c19║如是，願我當來證後身。
J25nB167_p0310c20║作此偈時，予禮佛已，稍倦伏案，半夢半醒中見蓮池
J25nB167_p0310c21║和尚與我數語，覺而都不復記，卻自喜曰將欲著偈。
J25nB167_p0310c22║有此境界，吾與西方亦少有因緣乎？遂援毛信平寫
J25nB167_p0310c23║去，自辰至午不二三時而紙都盡滿，不覺有百十偈
J25nB167_p0310c24║矣！（噫！）蓮池和尚出於杭州、予生雲南，沙彌時即聞遷
J25nB167_p0310c25║化矣！且素不識面而今夢之，豈非
J25nB167_p0310c26║彌陀世尊托意以慰喻我歟？時天啟元年蘭盆齋日
J25nB167_p0310c27║也。
J25nB167_p0311a01║詩
J25nB167_p0311a02║中秋寄陶紫閬居士
J25nB167_p0311a03║三月三日翫月時，半箇銀鉤掛天上；是日與公相聚
J25nB167_p0311a04║首，爭奈人圓月未圓。八月十五翫月時，一輪明鏡秋
J25nB167_p0311a05║江上；是日與公隔地遠，又見月圓人未圓。人離已是
J25nB167_p0311a06║分兩地，月缺依舊不離天；月缺不知可有意？人離心
J25nB167_p0311a07║內大不然。此時此夜中秋節，千門萬戶對樽前；宇宙
J25nB167_p0311a08║山河同一色，嬋娥一夜不曾眠。團團遍照四神洲，不
J25nB167_p0311a09║在天上在指間；與公相去萬里遠，萬里同看一月圓。
J25nB167_p0311a10║夜坐水邊
J25nB167_p0311a11║一榻蒲團一篆煙，孤孤相對兩閒閒；忽然覷破水中
J25nB167_p0311a12║影，廓爾身如碧落天。何處蟬聲鳴唧唧？隔林石咽冷
J25nB167_p0311a13║涓涓；明月不隨流水去，夢回高臥白雲間。
J25nB167_p0311a14║與徒行腳
J25nB167_p0311a15║一番別子一番驚，是非榮辱不由人；累重始知身是
J25nB167_p0311a16║苦，貧來方覺道為真。心性相投纔是友，語言不合總
J25nB167_p0311a17║非倫；此日分攜無別囑，獅兒莫戀野狐群。
J25nB167_p0311a18║答陶不退居士閱《華嚴合論》（并敘）
J25nB167_p0311a19║合論有無時，無念眾生無；明即不動智，佛十方一如。
J25nB167_p0311a20║古今一智，即凡即聖；無此無彼，識盡情忘。當下超越，
J25nB167_p0311a21║不假修證、不貴神通、不勞轉變之句，似乎最切近，奈
J25nB167_p0311a22║何讀者承當不下，於覺時夢時、逆順境緣交集時，未
J25nB167_p0311a23║免打作兩撅。
J25nB167_p0311a24║老居士日用成片否？夢覺一如否？千萬劫性命大事
J25nB167_p0311a25║自家得失，如魚飲水不能語人，十二時中母無輕易
J25nB167_p0311a26║放過可也。和曰：
J25nB167_p0311a27║隨順世緣住大方，目前無法得真良；婆須無厭憑淫
J25nB167_p0311b01║怒，龍女善財作梯航。時時相應天花墜，日日清閒寶
J25nB167_p0311b02║藏將；不忮不求無怨欲，衲僧何處不清涼？
J25nB167_p0311b03║睡起
J25nB167_p0311b04║無事山房門不開，碧垓香草夜抽臺；此時身在雲山
J25nB167_p0311b05║裏，猶夢雲山坐天台。
J25nB167_p0311b06║困臥蒲團綠陰低，孤孤一鳩枝上啼；夢中家在萬里
J25nB167_p0311b07║遠，聲聲直喚到滇西。
J25nB167_p0311b08║行住坐臥
J25nB167_p0311b09║游遍三峰五嶽，歸來屋裏洞天；縱饒上方物色，何如
J25nB167_p0311b10║此地心田？
J25nB167_p0311b11║孤峰頂上草廬，不屬中間內外；身似白雲縹緲，心如
J25nB167_p0311b12║流水自在。
J25nB167_p0311b13║磐石三生心念，菴頭萬古雲煙；野性懶從人世，都由
J25nB167_p0311b14║此物留連。
J25nB167_p0311b15║山色重重夢裏，溪聲派派枕邊；欲識玄玄公案，黃粱
J25nB167_p0311b16║未熟已前。
J25nB167_p0311b17║漁樵耕牧武陵舟中為俗士作
J25nB167_p0311b18║持魚上岸，賣錢沽酒；波浪生涯，日日皆有。
J25nB167_p0311b19║入嶺歸來，身心憔悴；日圖三餐，夜間一睡。
J25nB167_p0311b20║墾土掘地，種瓜得瓜；百般手藝，不如莊家。
J25nB167_p0311b21║不解生理，秪會牧牛；今日者邊，明朝那頭。
J25nB167_p0311b22║採芝歌
J25nB167_p0311b23║巖居已久，日愛打眠，拖白練飛，來宿在簷，前笑山猿，
J25nB167_p0311b24║池中捉月，林外指天。
J25nB167_p0311b25║空樹為家，半片籬笆，每日裏，吃些巖麥山麻，況甚麼
J25nB167_p0311b26║皇宮快樂、人世榮華？
J25nB167_p0311b27║肩鋤樹下，掘土坡前，猛抬頭，忽見紅日半天，歸家去，
J25nB167_p0311c01║漫熬松柏、細煮清泉。
J25nB167_p0311c02║盤桓峰頂，蹴踏懸巖，望溪邊，童兒不見回來，莫不是，
J25nB167_p0311c03║東村托缽、西市赴齋？
J25nB167_p0311c04║鬱密林深，水石幽清，茅庵中，惟我師弟兩人，悶來時，
J25nB167_p0311c05║山頭摘蕨、澗下採芹。
J25nB167_p0311c06║蟾鳴樹杪，鶴唳巖邊，閒道人，不掛些兒世緣，山中樂，
J25nB167_p0311c07║松花半嶺、茅屋兩間。
J25nB167_p0311c08║寂寂禪關，密密雲煙，庵門外，只聞鴉雀爭喧，閒無事，
J25nB167_p0311c09║饑來吃飯、困時打眠。
J25nB167_p0311c10║不交公卿，不結王侯，白晝中，自有猿鹿來遊，到晚來，
J25nB167_p0311c11║清風作伴、明月為儔。
J25nB167_p0311c12║福慧箴
J25nB167_p0311c13║息小人之口是不言，調大眾之心惟以寬，厚事每悅
J25nB167_p0311c14║己者不如，謀多遂心者而非福，知止知足，無恥無辱，
J25nB167_p0311c15║此之謂大福。
J25nB167_p0311c16║養道德之機，非靜難成；求世間之事，不謀難遂。善反
J25nB167_p0311c17║於心者皆良，欲役於物者不利，知安知榮，識進識退，
J25nB167_p0311c18║此之謂大慧。
J25nB167_p0311c19║工夫問答
J25nB167_p0311c20║有禪客問：參禪做工夫，如何是俗念起時莫與作
J25nB167_p0311c21║對？如何是墮無事甲？如何是舉起處承當？如何是
J25nB167_p0311c22║意根上卜度？如何是光影門頭領略？如何是以古
J25nB167_p0311c23║人公案作憑據？如何是落斷常？答曰：此事如人上
J25nB167_p0311c24║長安，路上縱遇惡人，莫與作對，但走過便了；莫同
J25nB167_p0311c25║惡伴侶行；休認省分郡邑為家；休因勞苦而生止
J25nB167_p0311c26║息想；切忌把他人口說的京師光景當是，而不親
J25nB167_p0311c27║到。雖然如是，欲行千里貴在初步；於此會得不涉
J25nB167_p0312a01║途程。其或未然，聽吾偈云：
J25nB167_p0312a02║脩行若問參話頭，須如失物去尋求；疑而莫怨莫
J25nB167_p0312a03║停息，得見原珍始可休。
J25nB167_p0312a04║參禪如人出遠路，舉頭常自望家邦；歇處不停關
J25nB167_p0312a05║隘透，不須百日到長安。
J25nB167_p0312a06║話頭初參不上時，多因雜念障所知；札住兩頭中
J25nB167_p0312a07║莫放，目前勿論見功遲。
J25nB167_p0312a08║疑來疑去轉疑難，晝夜相妨如泰山；個中疑處輕
J25nB167_p0312a09║磕碎，一味柔時便勝剛。
J25nB167_p0312a10║疑情不起急須提，如啣冤人皺兩眉；幾番欲見冤
J25nB167_p0312a11║仇面，得見冤家卻又迷。
J25nB167_p0312a12║話頭著緊無雜念，工夫纔放又涉緣；十二時中無
J25nB167_p0312a13║縫隙，直透威音那畔前。
J25nB167_p0312a14║悟心若在疑心先，佛氣不全魔氣堅；學人不破此
J25nB167_p0312a15║關捩，工夫歷劫總徒然。
J25nB167_p0312a16║參禪要勇又要謀，謀而不勇志氣柔；多勇少謀必
J25nB167_p0312a17║墮失，智勇兼到始收功。
J25nB167_p0312a18║工夫到底不虧人，鐵壁無方強入門；縱饒劫火燒
J25nB167_p0312a19║三界，當下清涼如片冰。
J25nB167_p0312a20║師家只說參話頭，其中消息難舉示；雄哉丈夫須
J25nB167_p0312a21║自強，莫討他人口裏是。
J25nB167_p0312a22║與君一會即忘緣，須似當初未識前；相逢不用相
J25nB167_p0312a23║回互，祗在輕輕不著間。
J25nB167_p0312a24║萬里歸來家最近，到底還如在客邊；逢人休話程
J25nB167_p0312a25║途事，說起途程甚可憐。
J25nB167_p0312a26║
J25nB167_p0312a27║
J25nB167_p0312b01║祝延
J25nB167_p0312b02║（上堂祝國經咒儀文還依舊本，下堂禱聖祝白，因本山學人所習不一，或增或減，不無欣厭之
J25nB167_p0312b03║嘆，故新更數詞，以教家門，非意流傳也）
J25nB167_p0312b04║祝韋陀（或誦咒、或念誥，其最後一句宜高舉，使音韻相接，此中不用稱號）
J25nB167_p0312b05║手捧降魔杵，萬劫作金湯；虛空法界盡，此願卒難
J25nB167_p0312b06║量。（上來）諷經功德，專伸仰祝：
J25nB167_p0312b07║南無三洲護法韋馱尊天、普眼菩薩侍從天等（座下）！
J25nB167_p0312b08║惟願：
J25nB167_p0312b09║受佛付囑，現天神身；被堅固甲，護法衛僧。魔障永
J25nB167_p0312b10║息，萬眾歸欽；惟其普眼！德無不寧。
J25nB167_p0312b11║童真寶體，海量天心，手擎寶杵伏魔軍，示現作天
J25nB167_p0312b12║神，助佛護僧，水月印無垠。
J25nB167_p0312b13║南無普眼菩薩摩訶薩！
J25nB167_p0312b14║祝伽藍
J25nB167_p0312b15║首有三明，心具六通；身有六臂，妙用無窮。感無不
J25nB167_p0312b16║應，格無不聰；以誓願力，掌護宗風。（上來）諷經功德，
J25nB167_p0312b17║專伸仰祝：
J25nB167_p0312b18║南無當山護教、五通明王菩薩（座下）！惟願：
J25nB167_p0312b19║保持僧眾，殄息塵氛；仰仗神威，梵剎興隆。
J25nB167_p0312b20║自在天上，閻浮提間，不動本處，遍三千攝，毒除魔
J25nB167_p0312b21║冤，誓願無邊，常在僧堂前。
J25nB167_p0312b22║南無神通藏菩薩摩訶薩！
J25nB167_p0312b23║祈禱祖師
J25nB167_p0312b24║靈山傳來，二十八代；大海一源，千流萬派。惟吾祖
J25nB167_p0312b25║師，茲土永賴；代代兒孫，面目斯在。
J25nB167_p0312b26║法傳東土，花五葉開，廓然無聖，絕安排明，鏡本非
J25nB167_p0312b27║臺，性無塵埃，箇箇證如來！
J25nB167_p0312c01║南無法身海會佛菩薩！
J25nB167_p0312c02║祝監齋
J25nB167_p0312c03║一句子禪，百味具足；缽飯桶水，千勞萬碌。眼中耳
J25nB167_p0312c04║中，上下照顧；仰彼神功，終日化度。
J25nB167_p0312c05║水有八德，火性無方，性空真智妙難量，魔外盡皆
J25nB167_p0312c06║降，六根清涼，萬眾悉安然。
J25nB167_p0312c07║南無緊那羅王菩薩摩訶薩！
J25nB167_p0312c08║祝龍王
J25nB167_p0312c09║泉從地湧，雨在天上；龍居水中，妙用無量。（上來）諷
J25nB167_p0312c10║經功德，專伸仰祝：
J25nB167_p0312c11║南無五通自在護法龍王菩薩（座下）！惟願：
J25nB167_p0312c12║五通自在，一性離塵；護持佛法，妙悟無生。
J25nB167_p0312c13║出沒隱顯，風捲沙颺，霽雲和月耀祥光，海闊與天
J25nB167_p0312c14║寬，佛法無疆，處處盡稱揚。
J25nB167_p0312c15║南無龍樹王菩薩摩訶薩！
J25nB167_p0312c16║囑孤魂（文長者謂幽魂獨識非誡，以淺近俗白之言，恐彼未易曉了，故不用短句隱辭，
J25nB167_p0312c17║讀者勿生厭云）。
J25nB167_p0312c18║識心不破，六根裏亂起狂花；見習不明，情境上瞥
J25nB167_p0312c19║生異相。（上來）諷經功德，專伸至囑：本寺僧俗、覺靈、
J25nB167_p0312c20║三途眾生、十類孤魂，既已沉迷日久，安能自識覺
J25nB167_p0312c21║路？幸得觀音大士化為鬼趣主者、地藏菩薩誓作
J25nB167_p0312c22║地府慈父，但聽其言可以永離諸苦，若得見面自
J25nB167_p0312c23║然當處解脫。吾願諸鬼神等，若遇苦時，當稱佛名，
J25nB167_p0312c24║莫隨物轉，覺察自心。
J25nB167_p0312c25║三途八難、九有四生，未離三界總迷心，聞法得超
J25nB167_p0312c26║升，頓破無明，萬劫常惺惺。
J25nB167_p0312c27║南無救苦地藏菩薩摩訶薩！
J25nB167_p0313a01║（囑孤魂，須主意重在孤魂上，鬼王乃▆觀音大士，不待有祝而度生也，其後隨稱救苦觀世音菩薩
J25nB167_p0313a02║或地藏菩薩，不必念「願往生脫苦輪」等俗語，不惟本無出處，且不當其位）
J25nB167_p0313a03║祈禱聖僧
J25nB167_p0313a04║明月一輪，天上天下；菩提妙心，孰能識價？（上來）諷
J25nB167_p0313a05║經功德，專伸祈禱：
J25nB167_p0313a06║南無大德阿若憍陳如尊（座下）！伏惟
J25nB167_p0313a07║尊者！不般涅槃，何常入定？以此妙法，廣度眾生。
J25nB167_p0313a08║浮雲野鶴，空舉高飛，千江一月，類非齊度，世運慈
J25nB167_p0313a09║悲，赴感群機，虛空裏照眉。
J25nB167_p0313a10║南無阿若憍如菩薩摩訶薩！
J25nB167_p0313a11║（在祖師、聖僧則稱祈禱；韋陀、伽藍、監齋、龍王可稱仰祝；至於孤魂則曰謹囑。故祝與囑不同，雖皆一
J25nB167_p0313a12║寺之當位，然不無優劣。而于觀音至聖，不宜妄加言以祝之，若可祝則
J25nB167_p0313a13║三世諸佛亦應祝也，且禱與祝、白與囑，不可一概無分云）
J25nB167_p0313a14║楞嚴咒
J25nB167_p0313a15║七徵八辯，三續起緣，真勝義性廣無邊，魔外與業冤，
J25nB167_p0313a16║頓悟心田，萬行悉皆圓。
J25nB167_p0313a17║
J25nB167_p0313a18║
J25nB167_p0313a19║雲山發願文
J25nB167_p0313a20║稽首十方三世佛！甚深發藏修多羅！大乘菩薩賢聖
J25nB167_p0313a21║僧！有學辟支阿羅漢！權衡三界護眾生，八部龍天威
J25nB167_p0313a22║神眾！我今懺悔諸惡業，不捨慈悲垂憐憫；五逆十惡
J25nB167_p0313a23║盡消滅，身心障難息水清。我今欲發弘誓願，願借威
J25nB167_p0313a24║光作證盟。盡未來劫度眾生，捨身命財無窮數；法性
J25nB167_p0313a25║虛空眾生界，大地須彌並大海。日月輪及鐵圍山，摩
J25nB167_p0313a26║尼寶王伽陀藥；十種世間最難盡，我所發願亦如是！
J25nB167_p0313a27║願我速悟菩提心，永淨六根入聖倫；親蒙諸佛得授
J25nB167_p0313b01║記，分身塵剎度眾生。奉事一切諸如來！摧滅一切眾
J25nB167_p0313b02║魔軍；三十二應而說法，十類生中普現身。或作國王
J25nB167_p0313b03║或大臣；或為醫士婆羅門；或為長者與居士；或作外
J25nB167_p0313b04║道或僊人。或天或龍或鬼神，乃至蜎飛蠕動身；但有
J25nB167_p0313b05║形質氣血者，靡不以身同彼生。人間八苦不暫停，天
J25nB167_p0313b06║上五衰常共惱；三禪四禪水風災，乃至非想亦有盡。
J25nB167_p0313b07║願與此界及他方，等類現形無窮應。地獄眾生受苦
J25nB167_p0313b08║多，餓鬼眾生饑渴惱；畜生苦更難勘忍，盡未來劫恒
J25nB167_p0313b09║救護。眾生冤憎交會時，償命償身無避處。惡神惡賊
J25nB167_p0313b10║與惡獸，饑饉刀兵兼疾疫；盡百千劫捨身形，此苦難
J25nB167_p0313b11║處作依怙。過去諸佛願無邊，現在菩薩無數億；願諸
J25nB167_p0313b12║眾生得安樂，如觀世音施無畏。地藏願空諸惡趣，普
J25nB167_p0313b13║賢行願更無極；文殊世世法王子！常精進行不休息。
J25nB167_p0313b14║願我行願亦同等，不等其行終不息。願我盡諸惡道
J25nB167_p0313b15║苦，惡道不休心不退；不憚苦惱同其事，不惜身命拔
J25nB167_p0313b16║其苦。行等菩薩德齊佛，眾生界盡方休息。願我當來
J25nB167_p0313b17║作佛時，三成正覺度眾生；第一願如釋迦佛！第二願
J25nB167_p0313b18║如彌陀尊！第三成佛如文殊！十方佛剎為一土，依正
J25nB167_p0313b19║行願光明等，一一願如三世尊。不得是願不作佛，惟
J25nB167_p0313b20║願世尊作證盟。捨身愛身不忘失，從劫至劫不迷心；
J25nB167_p0313b21║生生常願值諸佛，世世恒作淨戒人。不值惡王生惡
J25nB167_p0313b22║國，不生邊地並雜形；不作下役不醜陋，黃門二根與
J25nB167_p0313b23║女人。生生不食眾生肉，生生不行殺盜淫。寧生苦惱
J25nB167_p0313b24║三惡趣，不願不聞三寶名；所生必在善人家，童真出
J25nB167_p0313b25║家知宿命。佛佛出世永法中，願具威神護正法；他方
J25nB167_p0313b26║無有佛名處，願向其中而開化。諸佛初生及涅槃，願
J25nB167_p0313b27║我常設先後供；當機先請轉法輪，乃至聲聞一如是。
J25nB167_p0313c01║願我普現剎塵身，剎塵佛所皆承事；中間無有一如
J25nB167_p0313c02║來，不以深心而供養。一切眾寶隨念至，持以供養諸
J25nB167_p0313c03║如來！并供無邊諸聖眾，及施一切諸眾生。願諸眾生
J25nB167_p0313c04║見我形，乃至得聞我之名；決定不生諸惡道，只至成
J25nB167_p0313c05║就菩提身。願我隨處現身時，福得智慧超彼倫；身相
J25nB167_p0313c06║圓滿第一淨，但見我者皆歡喜。我今發此大願心，普
J25nB167_p0313c07║施一切眾生樂。此時十方世界中，無邊受苦並受樂；
J25nB167_p0313c08║我若當來度生時，處處願得常相遇；皆向我生歡喜
J25nB167_p0313c09║心，一聞我名眾苦息。願今共發菩提心，世世相逢諸
J25nB167_p0313c10║佛會。我若當來入地獄，一切地獄成淨土；我若當來
J25nB167_p0313c11║入餓鬼，一切餓鬼皆飽滿；我若當來入畜生，一切畜
J25nB167_p0313c12║生悟無生。多劫積業一念消，猶如明燈破暗室；隨所
J25nB167_p0313c13║生處破苦輪，開示涅槃第一義。同其所好度彼倫，三
J25nB167_p0313c14║惡道盡方止行；我今未證菩提道，先運菩提大願輪。
J25nB167_p0313c15║依法界性度眾生，法界不盡行不停；稽首十方三寶
J25nB167_p0313c16║眾，惟願證盟我願心。