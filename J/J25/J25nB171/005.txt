J25nB171_p0535c01║天隱和尚語錄卷五
J25nB171_p0535c02║嗣法門人通問等編
J25nB171_p0535c03║荊溪磬山語錄之三
J25nB171_p0535c04║臘八日示眾，僧問：「六年霜雪經多少，夜半明星眼豁
J25nB171_p0535c05║開。睹明星事則不問，釋迦老子向甚麼處安身立命？」
J25nB171_p0535c06║師云：「腳跟下看。」進云：「恁麼則萬古宗猷全賴今日。」師
J25nB171_p0535c07║拈拄杖云：「倚天長劍逼人寒。」進云：「祗樹生香草，曇花
J25nB171_p0535c08║匝地開也。」師以拄杖畫一畫云：「截斷葛藤。」進云：「還有
J25nB171_p0535c09║知恩報恩一句，請師道。」師云：「闍黎也須道一半。」進云：
J25nB171_p0535c10║「大眾證明，學人禮拜。」便禮拜。師乃云：「把住也乾坤失
J25nB171_p0535c11║色，放行也草木生輝。山僧今日也不把住、也不放行，
J25nB171_p0535c12║作麼生商量？還有知音者麼？」良久云：「今日瞿曇成道，
J25nB171_p0535c13║諸方老禿譚玄，惹動群情意地，塞卻當人性天。惟獨
J25nB171_p0535c14║磬山白眼，又被諸子綿纏。到這裏，阿呵呵。說箇甚麼
J25nB171_p0535c15║法要，終不道一挐三。只有箇蠻頌子，與諸人通箇消
J25nB171_p0535c16║息。六載雪山清修練，卻鍛身心如死灰，縱然拶得明
J25nB171_p0535c17║星現，也是重添眼上眉。黃面老子，今日被山僧鈍置
J25nB171_p0535c18║一上。諸人證明。還有不甘者麼？出來道箇出格底句
J25nB171_p0535c19║看。」一僧出，纔禮拜，師劈脊便棒，僧無語。師云：「谷深連
J25nB171_p0535c20║夜雪，壓折幾株松。」
J25nB171_p0535c21║示眾，師云：「大眾！大凡看古人公案，不得造次，須是腳
J25nB171_p0535c22║踏實地，見得古人落處，然後著著自有出身之路。不
J25nB171_p0535c23║見當年報恩華和尚為佛智雪堂舉哀上堂，舉：『大覺
J25nB171_p0535c24║和尚順世，謂眾云：「我有一隻箭子要付與人。」時有僧
J25nB171_p0535c25║出云：「請和尚箭。」覺云：「汝喚什麼作箭？」僧便喝，覺打數
J25nB171_p0535c26║棒。歸方丈次，喚其僧來，問：「汝適來會麼？」僧云：「不會。」又
J25nB171_p0535c27║打數棒。擲下拄杖云：「已後遇明眼人，分明舉似。」』報恩
J25nB171_p0535c28║和尚云：『大覺平生用一隻箭子，穿卻天下衲僧鼻孔，
J25nB171_p0535c29║因甚到遮僧面前折卻？眾中莫有為大覺雪屈底？出
J25nB171_p0535c30║來與報恩相見。有麼？如無，育王師伯、薦福師叔，亦未
J25nB171_p0536a01║免喫報恩手中痛棒。何故？有功者賞。』」師云：「大覺、報恩
J25nB171_p0536a02║二大老，一箇鼻頭兩孔出氣，正所謂殺人刀、活人劍，
J25nB171_p0536a03║上古風規，諸人切忌向此僧邊覓。若也會得，當堂拈
J25nB171_p0536a04║出，老僧即與你拄杖子；若也不會，且向蒲團上搜索
J25nB171_p0536a05║一回始得。」卓拄杖云：「不是藍田射石虎，如何識得李
J25nB171_p0536a06║將軍？」
J25nB171_p0536a07║立春示眾，師云：「臘盡剎那際，春光潑面來，道人行履
J25nB171_p0536a08║處，不逐四時推。」驀豎起拄杖云：「你向未舉已前薦得，
J25nB171_p0536a09║猶是不堪。更若末後承當，自救不了。所以道：『戢玄機
J25nB171_p0536a10║於未兆，釋迦、彌勒攢眉；藏冥運於即化，臨濟、德山卻
J25nB171_p0536a11║步。』到遮裏，拶得冷湫湫不別。今時驀地裏開展，浩浩
J25nB171_p0536a12║然不離劫外。既然如是，且道和光同塵一句作麼生
J25nB171_p0536a13║道？」卓拄杖云：「洞門老樹梅先放，惹得遊人雜沓來。」
J25nB171_p0536a14║示眾，舉：「應庵和尚上堂，舉：『僧辭歸宗。宗問：「向甚麼處
J25nB171_p0536a15║去？」僧云：「諸方學五味禪去。」宗云：「我遮裏只有一味禪。」
J25nB171_p0536a16║僧問：「如何是一味禪？」宗便打。僧云：「莫打，某甲會也。」宗
J25nB171_p0536a17║云：「你作麼生會？」僧擬開口，宗又打。黃檗聞云：「馬祖出
J25nB171_p0536a18║八十四員善知識，個個屙轆轆地，惟有歸宗較些子。」
J25nB171_p0536a19║圓悟師翁道：「若非黃檗深辨端倪，洎乎勞而無功。」』應
J25nB171_p0536a20║庵老云：『二尊宿，只解扶強，不能扶弱。若作一味禪，入
J25nB171_p0536a21║地獄如箭。其或別有生涯，何異鏤冰作玉。且道節角
J25nB171_p0536a22║在甚麼處？』驀拈拄杖卓一卓，喝一喝。」師拈云：「應庵老
J25nB171_p0536a23║漢具大人作略，掀翻時人窠窟，如虎口裏奪食。著著
J25nB171_p0536a24║自有出身之路。諸人還見麼？雖然，若道不是一味禪，
J25nB171_p0536a25║埋沒歸宗；若道是一味禪，忽略應庵。到這裏，如何識
J25nB171_p0536a26║得古人落處？」良久，云：「天共白雲曉，水和明月流。」
J25nB171_p0536a27║示眾，師云：「今朝是箇臘月半，大事分明須了辦。莫待
J25nB171_p0536a28║臨時有屈伸，解脫門開成大患。堂中箇箇老成人，著
J25nB171_p0536a29║著拈來要方便，言言見諦剔祖燈，自古傳持吹毛劍。
J25nB171_p0536a30║吹毛劍，有何驗？當陽拈出隨人薦。」驀擲拄杖云：「洎合
J25nB171_p0536b01║停囚長智。」便出堂。
J25nB171_p0536b02║示眾，舉：「雲門道：『若說菩提涅槃真如解脫，是燒楓香
J25nB171_p0536b03║供養你；若說佛說祖，是燒黃熟香供養你；若說超佛
J25nB171_p0536b04║越祖之譚，是燒餅香供養你。皈依佛法僧下去。』應庵
J25nB171_p0536b05║云：『三百六十骨節，八萬四千毛竅，被雲門一棒打開
J25nB171_p0536b06║了也。還有為眾竭力底麼？出來為雲門作主，與歸宗
J25nB171_p0536b07║相見。』」師云：「雲門老人將三分真香熏天下衲僧鼻孔，
J25nB171_p0536b08║如截虛空作三節看，不無氣蓋諸方。應庵老人拈一
J25nB171_p0536b09║條白棒總要穿卻，亦是倚勢欺人。大眾！那裏是他一
J25nB171_p0536b10║棒處？若道雲門一棒打開，怎奈伊分作三節判斷。若
J25nB171_p0536b11║道三分商量，怎奈應庵一棒穿卻。到遮裏，有斷得者
J25nB171_p0536b12║出來，與磬山相見。不惟撥開二大老關捩子，亦為諸
J25nB171_p0536b13║方雪屈。有麼有麼？」良久，喝一喝云：「雁飛不到處，人被
J25nB171_p0536b14║利名牽。」
J25nB171_p0536b15║示眾，舉：「歸宗和尚道：『參學人，切忌錯用心。悟明見性，
J25nB171_p0536b16║是錯用心；成佛作祖，是錯用心；看經講教，是錯用心；
J25nB171_p0536b17║行住坐臥，語言三昧，是錯用心；喫粥喫飯，屙屎放溺，
J25nB171_p0536b18║是錯用心；一動一靜，一往一來，是錯用心；更有一處
J25nB171_p0536b19║錯用心，歸宗不敢與諸人說破。何故？一字入公門，九
J25nB171_p0536b20║牛拽不出。』」師云：「歸宗和尚慣用抽釘拔楔之鉗錘，也
J25nB171_p0536b21║是這般人始得。若不如是，洎被瞞過了也。山僧則不
J25nB171_p0536b22║然，出家兒須知不錯用心處。參禪見性是不錯用心
J25nB171_p0536b23║處，成佛作祖是不錯用心處，看經解義是不錯用心
J25nB171_p0536b24║處，行住坐臥、語默動靜是不錯用心處，奔南走北、幹
J25nB171_p0536b25║辦常住是不錯用心處。更有一處不錯用心，我未敢
J25nB171_p0536b26║與諸人通箇消息在。何故？一言既出，駟馬難追。你道
J25nB171_p0536b27║磬山與歸宗，是同是別？試道看。」良久，云：「復雨消殘雪，
J25nB171_p0536b28║開雲見遠山。」
J25nB171_p0536b29║除夕示眾，師云：「年年有箇除舊歲，歲歲有箇新年來。
J25nB171_p0536b30║新舊不知誰改變，去來無礙莫疑猜。所以道：『已去無
J25nB171_p0536c01║有去，未去亦無去。離已去未去，去時亦無去。已住無
J25nB171_p0536c02║有住，未住亦無住。離已住未住，住時亦無住。』巖頭和
J25nB171_p0536c03║尚云：『大凡唱教，須從無欲中流出。三句祇是理論，咬
J25nB171_p0536c04║去咬住、欲去不去、欲住不住。或一向不去、或一向不
J25nB171_p0536c05║住。』可見古人發言，直透一覽大藏。是故釋迦老子云：
J25nB171_p0536c06║『我四十九年說法，未嘗道著一字。』末上梢頭拈優缽
J25nB171_p0536c07║羅花，道箇教外別傳、密授心印，也是臨風賣俏。雖然，
J25nB171_p0536c08║大眾也須急著眼看。」驀豎起拂云：「且道與釋迦老子
J25nB171_p0536c09║是同是別？若道是同，釋迦拈花，山僧豎拂；若道是異，
J25nB171_p0536c10║古今不二道，聖凡無兩心。也是缽盂安柄。然汝等若
J25nB171_p0536c11║提掇得起，便可丹霄獨步、放曠自如，識得祖祖相傳、
J25nB171_p0536c12║心心相印。不見六祖示明上座云：『不思善，不思惡。正
J25nB171_p0536c13║恁麼時，如何是上座本來面目？』明便轉身問云：『上來
J25nB171_p0536c14║密語密意外，還別有意旨也無？』祖云：『我今與汝說者，
J25nB171_p0536c15║即非密也。汝但返照自己本來面目，密卻在汝躬。』深
J25nB171_p0536c16║見祖師無一實法與人。汝等會得，便識得南泉示趙
J25nB171_p0536c17║州『平常心是道，不屬知、不屬不知。知是妄想，不知是
J25nB171_p0536c18║無記。』若達不疑之道，猶如太虛廓然，豈可強是非耶？
J25nB171_p0536c19║還委悉麼？若未委悉，急須猛著精采，汗出一回始得。
J25nB171_p0536c20║又不見，當時茗溪和尚示眾云：『吾有大病，非世所醫。』
J25nB171_p0536c21║有僧持問曹山：『未審是甚麼病？』山云：『攢簇不得底。』僧
J25nB171_p0536c22║云：『一切眾生還有此病也無？』山云：『有。』僧云：『既有，因什
J25nB171_p0536c23║麼不病？』山云：『眾生若病，即非眾生。』僧云：『和尚還有此
J25nB171_p0536c24║病也無？』山云：『老僧正覓起處不得。』今時人縱拶到遮
J25nB171_p0536c25║裏，不是望崖而退，便於此處躲跟，卻成窠臼。若到磬
J25nB171_p0536c26║山門下，好與三十痛棒。遮僧又問：『一切諸佛還有此
J25nB171_p0536c27║病也無？』山云：『有。』僧云：『既有，為什麼不病？』山云：『為伊惺
J25nB171_p0536c28║惺。』你看曹山著著有轉身吐氣處。汝等於此透得，可
J25nB171_p0536c29║以踏步向前，便識古人到與不到。纔見得疏山在溈
J25nB171_p0536c30║山會下，聞示眾云：『行腳高士，直須向聲色裏睡眠、聲
J25nB171_p0537a01║色裏坐臥始得。』時疏山出眾問云：『如何是不落聲色
J25nB171_p0537a02║底句？』溈由豎起拂子。疏山云：『此是落聲色底句。』溈山
J25nB171_p0537a03║便歸方丈。遮裏疏山失卻一隻眼，遂不契，乃辭香嚴。
J25nB171_p0537a04║嚴云：『何不且住？』疏云：『某甲與和尚無緣。』嚴云：『有何因
J25nB171_p0537a05║緣不契？』疏山舉前話。嚴云：『某甲有箇語。』疏云：『道什麼？』
J25nB171_p0537a06║嚴云：『言發非聲，色前不物。正是以水投水，似空合空。』
J25nB171_p0537a07║疏云：『元來此中有人。你他日有住處，某甲卻來相見。』
J25nB171_p0537a08║乃去。溈山至晚問香嚴：『問聲色底矮闍黎在什麼處？』
J25nB171_p0537a09║嚴云：『已去也。』溈云：『向汝道什麼？』嚴云：『某甲亦曾對他
J25nB171_p0537a10║來。』溈云：『試舉看。』嚴云：『某對他道：「言發非聲，色前不物。」』
J25nB171_p0537a11║溈云：『他道甚麼？』嚴云：『深肯某甲。』溈山不覺失笑云：『遮
J25nB171_p0537a12║矮子。我將謂他有長處，元來秖在這裏。他後設有住
J25nB171_p0537a13║處，近山無柴燒、近水無水喫。』大眾！可見古人勘驗學
J25nB171_p0537a14║者實非細事，切不得草草。後疏山復造大溈安和尚
J25nB171_p0537a15║處，聞示眾曰：『有句無句，如藤倚樹。』乃問：『忽然樹倒藤
J25nB171_p0537a16║枯，句歸何處？』溈山放下泥盤，呵呵大笑。噫！溈山老人
J25nB171_p0537a17║一笑，直至如今笑不休。何故？今時有等無地頭漢死
J25nB171_p0537a18║葛狚，逐句下個註腳，自瞎猶可，更瞎他人。可不更使
J25nB171_p0537a19║溈山笑轉新也。山僧見昔日有箇俗漢，也不曾參禪，
J25nB171_p0537a20║也不曾慕道，剛在馬祖庵前過，即石鞏也。問馬祖云：
J25nB171_p0537a21║『有鹿過否？』祖云：『汝是什麼人？』鞏云：『我是獵人。』祖云：『汝
J25nB171_p0537a22║既獵人，善射否？』鞏云：『善射。』祖云：『一箭射幾箇？』鞏云：『一
J25nB171_p0537a23║箭射一箇。』祖云：『汝不善射。』鞏云：『師善射否？』祖云：『善射。』
J25nB171_p0537a24║鞏云：『一箭射幾箇？』祖云：『一箭射一群。』看他鉤頭有餌。
J25nB171_p0537a25║鞏云：『彼此皆是生命，何得射他一群？』一釣便上。祖云：
J25nB171_p0537a26║『你恁麼，何不自射？』驀頭一劄。石鞏到遮裏，露出本來
J25nB171_p0537a27║面目，便云：『若教某自射，無下手處。』祖抗聲大喚云：『遮
J25nB171_p0537a28║漢曠劫無明從此蕩盡。』鞏便擲下弓箭。正所謂牢籠
J25nB171_p0537a29║不肯住，呼喚不回頭，千聖絕安排，至今無住所。你看
J25nB171_p0537a30║石鞏是箇俗漢子，於馬祖言下便道無下手處，可不
J25nB171_p0537b01║超過曹山了也。」乃舉拂云：「大眾！已上一隊老漢皆是
J25nB171_p0537b02║大宗匠，赤手提持。今夜被山僧拂子穿卻鼻孔，擲向
J25nB171_p0537b03║諸人面前。還見麼？若見得，便好孤峰絕頂蟠結草庵，
J25nB171_p0537b04║無心出世而譽播寰區，無心濟物而德洽湖海。到遮
J25nB171_p0537b05║裏年窮歲盡，且道徹頭徹尾一句作麼生道？」喝一喝，
J25nB171_p0537b06║云：「驪龍不臥澄潭水，猛虎還藏深谷林。」
J25nB171_p0537b07║旦日示眾，師以拂打一圓相，復拋後云：「新年頭上佛
J25nB171_p0537b08║法，信手拈來豁達，撞著無位真人，打算全無合煞。剛
J25nB171_p0537b09║道拾隻達磨皮鞋，放下時元來是憨布袋破衲。一年
J25nB171_p0537b10║四季好風光，枝頭春鳥喃喃，嘴又滑聒聒，狼藉幾多
J25nB171_p0537b11║沒搕𢶍。」喝一喝，云：「日月明天象，山河壯帝都。」
J25nB171_p0537b12║示眾，舉：「雲門云：『你若不相當，且覓箇入頭處，微塵諸
J25nB171_p0537b13║佛在你舌頭上，三藏聖教在你腳跟底，不如悟去好。
J25nB171_p0537b14║還有人悟得麼？出來對眾道看。』」師云：「雲門老人雖慈
J25nB171_p0537b15║悲之故，而有落草之談。山僧若在眾中，便道：『恁麼則
J25nB171_p0537b16║不相當也。』何故？不見他將佛法賤使。今日眾中有人
J25nB171_p0537b17║出來掀倒禪床，喝散大眾，山僧劈脊便棒。且道是賞
J25nB171_p0537b18║伊？是罰伊？」
J25nB171_p0537b19║燈節示眾，師云：「光前薦得，截斷眾流；照後知歸，踢翻
J25nB171_p0537b20║影像。不是依依稀稀零零落落當得平生。直饒得似
J25nB171_p0537b21║澄潭月影、靜夜鐘聲，隨扣擊以無虧、觸波瀾而不散，
J25nB171_p0537b22║猶是生死岸頭事。明則普天匝地明，暗則普天匝地
J25nB171_p0537b23║暗。要且明不自明、暗不自暗。所以道：『當明中有暗，勿
J25nB171_p0537b24║以暗相遇。當暗中有明，勿以明相睹。』不見當時百丈
J25nB171_p0537b25║深撥，溈山便知落處；龍潭吹滅，德山忽爾洞然。老僧
J25nB171_p0537b26║今晚也不用吹滅、也不用深撥。」驀豎拂子云：「大眾！還
J25nB171_p0537b27║見麼？於此見得徹去，人人常光現前，個個壁立萬仞，
J25nB171_p0537b28║順逆卷舒、縱橫自在。正與麼時，且道應時及節一句
J25nB171_p0537b29║作麼生道？」良久，云：「巖上雪消春水瀏，庭前玉綻蝶梅
J25nB171_p0537b30║香。」
J25nB171_p0537c01║示眾，林皋問：「雲影到山賓作主，溪聲入海主為賓。賓
J25nB171_p0537c02║主歷然，如何施設？」師舉如意云：「還見麼？」進云：「敢謂是
J25nB171_p0537c03║和尚為人處也無？」師云：「知則不問。」進云：「騰騰煙雨裏，
J25nB171_p0537c04║春濤送客新。」師云：「且過一邊。」進云：「臨濟大師道：『我於
J25nB171_p0537c05║黃檗先師處喫三頓痛棒，如蒿枝拂相似。』為是報恩
J25nB171_p0537c06║耶？伸冤耶？」師云：「你還知麼？」進云：「和尚在禹門大師處
J25nB171_p0537c07║曾喫棒也無？」師云：「老僧忘卻了也。」進云：「恁麼則法法
J25nB171_p0537c08║盈千古，燈燈焰不晦。」便禮拜。師云：「聽取。」乃云：「當臺顯
J25nB171_p0537c09║露，觸處洞然，豈容鑿壁偷光？覿面提持，隨方應用，那
J25nB171_p0537c10║許顢頇取性？若是作家戰將，不必如之若何。如其臨
J25nB171_p0537c11║陣遲疑，未免機前失照。所以道：『決行者不顧於後，決
J25nB171_p0537c12║戰者不顧於首。登山須到頂，入海須到底。入海不到
J25nB171_p0537c13║底，不知滄溟之淵深；登山不到頂，不知宇宙之寬曠。』
J25nB171_p0537c14║是以古人三登投子、九上洞山，只為端的此事，直得
J25nB171_p0537c15║劄劄地打風打雨，浩浩然蓋地蓋天。不見德山老人
J25nB171_p0537c16║見人入門便棒，臨濟大師見人入門便喝，從上宗乘，
J25nB171_p0537c17║如是作略。山僧雖是他家兒孫，不用遮些茶飯。且道
J25nB171_p0537c18║即今當陽直指一句，如何為眾通箇消息？」驀豎如意
J25nB171_p0537c19║云：「看！若將遮箇名如意，昧卻當人底本來。」
J25nB171_p0537c20║示眾，舉：「僧問雲門：『佛法如水中月，是否？』門云：『清波無
J25nB171_p0537c21║透路。』僧云：『和尚從何得？』門云：『再問復何來？』僧云：『便與
J25nB171_p0537c22║麼去時如何？』門云：『重疊關山路。』」師云：「雲門老人此三
J25nB171_p0537c23║轉語，內有函蓋乾坤句，有截斷眾流句，有隨波逐浪
J25nB171_p0537c24║句，山僧今日一一點破。可惜當時遮僧水中捉月。若
J25nB171_p0537c25║人透得，許伊親見雲門；若不如是，佛法猶未夢見在。
J25nB171_p0537c26║參。」
J25nB171_p0537c27║中秋日謝新舊頭首執事示眾，師云：「宗風不墜，全憑
J25nB171_p0537c28║作者提撕；法道流行，須藉賢能酬唱。表帥得人，紀綱
J25nB171_p0537c29║斯立。視虛空遍界為一室，攝情與無情為同參。到遮
J25nB171_p0537c30║裏，法法全彰、心心無間。事理圓融、權實並用。退之者，
J25nB171_p0538a01║安閒修證；進之者，勇猛嚴持。不進不退一句且作麼
J25nB171_p0538a02║生道？」喝一喝，云：「秋月長夜涼，山桂滿庭香。好箇真消
J25nB171_p0538a03║息，從君漫度量。」
J25nB171_p0538a04║示眾，舉：「僧問風穴：『古曲無音韻，如何和得齊？』穴云：『木
J25nB171_p0538a05║雞啼子夜，芻狗吠天明。』妙喜云：『這黃面浙子恁麼答
J25nB171_p0538a06║話，也做他臨濟兒孫未得在。今日或有人問徑山：「古
J25nB171_p0538a07║曲無音韻，如何和得齊？」只向他道：「木雞啼子夜，芻狗
J25nB171_p0538a08║吠天明。」』」師云：「妙喜老人直饒恁麼答，亦未作得風穴
J25nB171_p0538a09║兒孫。磬山則不然。有人問：『古曲無音韻，如何和得齊？』
J25nB171_p0538a10║但與他道：『天明芻狗吠，子夜木雞啼。』」
J25nB171_p0538a11║示眾，師拈拄杖云：「今朝十月一，秋光漸漸歇，報道冬
J25nB171_p0538a12║令嚴，籬頭吹觱篥。邪說混世間，拄杖一條直。阿呵呵！
J25nB171_p0538a13║且道笑箇甚麼？笑他偷心人，不得祖師訣。」驀擲拄杖，
J25nB171_p0538a14║下座。
J25nB171_p0538a15║示眾，舉：「雲門云：『盡十方世界乾坤大地天下老和尚。』
J25nB171_p0538a16║以拄杖畫一畫，云：『百雜碎。』」師云：「雲門和尚只解放不
J25nB171_p0538a17║解收。山僧今日拄杖子在手，亦道盡十方世界云云。」
J25nB171_p0538a18║以杖卓一下云：「總在遮裏。雪竇云：『遮老漢，是即是。要
J25nB171_p0538a19║且無有出身之路。如今拄杖在雪竇手裏。』復橫按云：
J25nB171_p0538a20║『東西南北甚處得來？』」師云：「雪竇老人但知收不知放。
J25nB171_p0538a21║山僧則不然。而今拄杖子在手。」卓一下云：「要東便東，
J25nB171_p0538a22║要西便西，要南便南，要北便北。到這裏，還有全放全
J25nB171_p0538a23║收者麼？」喝一喝，云：「豈容淺見衲僧會，惟許通方作者
J25nB171_p0538a24║知。」
J25nB171_p0538a25║誕日示眾，師拈拄杖云：「老漢今年五十九，諸人要我
J25nB171_p0538a26║揚家醜，自從一腳踏地來，不落人前與人後。記得東
J25nB171_p0538a27║村陳媽媽，卻道無生生已就。」喝一喝，卓拄杖云：「且道
J25nB171_p0538a28║拄杖子幾時生耶？道得亦三十拄杖，道不得亦三十
J25nB171_p0538a29║拄杖。何故？不見道：『賞罰要分明。』」以拄杖畫一畫，云：「且
J25nB171_p0538a30║置是事。仰勞大眾，起居萬福。」
J25nB171_p0538b01║示眾，師拈拄杖云：「今朝乃是十月半，戶債糧租要打
J25nB171_p0538b02║算。十方雲水一無憂，本分應須急早辦。閻羅天子甚
J25nB171_p0538b03║分明，出入公私平等判。若還這裏有虧缺，世世管教
J25nB171_p0538b04║填不滿。咄！不涉陰陽迥然一句合作麼生道？」良久，云：
J25nB171_p0538b05║「本來無一物。何處惹塵埃。雖然如是，今時有等不識
J25nB171_p0538b06║好惡，便謂是偏見也。他時喫鐵棒有日在。莫言不道。」
J25nB171_p0538b07║驀卓拄杖云：「羚羊挂角無蹤跡，更有羚羊在上層。」
J25nB171_p0538b08║結制示眾，僧問：「十方聚會共學無為，千指駢臻願聞
J25nB171_p0538b09║法要。如何是和尚為人句？」師云：「舉目皆是。」進云：「恁麼
J25nB171_p0538b10║則普天匝地從人薦，滯義承言空自迷。」師云：「也許闍
J25nB171_p0538b11║黎啟請。」進云：「昔石屋云：『福源今日結制，不得不為諸
J25nB171_p0538b12║人議定。第一從朝至暮，舉足動步，不許踏著常住地。
J25nB171_p0538b13║第二十二時中，不許諸人鼻孔裏出氣。』此間結制又
J25nB171_p0538b14║作麼生？」師云：「汝為我判斷了也。」僧禮拜。師乃云：「磬山
J25nB171_p0538b15║不蓄一文錢，要與諸方共結緣，終日秖餐無米飯，定
J25nB171_p0538b16║教打徹祖師關。且道如何是祖師關劄？適纔二三僧
J25nB171_p0538b17║問話，各各有箇落處。諸人還知麼？若知，則門門有路。
J25nB171_p0538b18║若未知，直饒當堂顯露，猶落第二門頭。驀劄知歸，未
J25nB171_p0538b19║是本分一著。擬之則差、強之則隔，近之則遠、向之則
J25nB171_p0538b20║背。且道不向不背、不近不遠、不強不隔、不擬不差一
J25nB171_p0538b21║句又作麼生道？所以聲前一句，千聖不傳。學者勞形，
J25nB171_p0538b22║如猿捉影。這裏透得，何須立期立限畫地為牢？遮裏
J25nB171_p0538b23║未透，且高挂缽囊，向七尺單前豎起脊梁坐斷眾流，
J25nB171_p0538b24║一念不生前後際斷，直至威音那畔更那畔。慢慢甦
J25nB171_p0538b25║醒轉來，攪長河為酥酪，變大地作黃金，亦不為分外
J25nB171_p0538b26║事。要須到遮田地始得。若未到遮田地，將古人言句
J25nB171_p0538b27║妄生穿鑿，道遮是甚麼句、那是甚麼句。饒你穿鑿到
J25nB171_p0538b28║彌勒下生，也只是個恁麼。不見巖頭老人云：『若有一
J25nB171_p0538b29║法繫綴人，土亦難消。況信心檀越脂膏耶？』諸人既信
J25nB171_p0538b30║向老僧，特入深山，扣己所參切須仔細。古人云：『塵勞
J25nB171_p0538c01║迥脫事非常，緊把繩頭做一場。不是一翻寒徹骨，怎
J25nB171_p0538c02║得梅花撲鼻香。』」擲下拂子云：「珍重。」
J25nB171_p0538c03║黃介子薦考請小參，師云：「靈源湛若，覺體自如。迥脫
J25nB171_p0538c04║根塵，高超物表。迷之者永劫輪迥，悟之者當時闃寂。
J25nB171_p0538c05║澄江居士黃介子，為先考彙所元公，九月二十八日
J25nB171_p0538c06║捐館，至今六七，饑不思食、睡不安枕，晝夜忘疲，哀痛
J25nB171_p0538c07║無已。浼友作書，特託棲禪。入山人天眾前，燒香設供。
J25nB171_p0538c08║乞山僧舉揚般若，薦拔先靈。若論此事，向居士未舉
J25nB171_p0538c09║念處、山僧未啟口時，大解脫了也。其或遲疑，不妨起
J25nB171_p0538c10║模畫樣。」以拂子打圓相○，召大眾云：「看！遮裏會得，圓
J25nB171_p0538c11║明了知無欠無餘。不見道：『身從無相中受生，猶如幻
J25nB171_p0538c12║出諸形象。幻人心識本來無，罪福皆空無所住。』既無
J25nB171_p0538c13║所住，亦無所去。既無所去，寧有來耶？無去無來無住
J25nB171_p0538c14║故，湛然常寂，心境一如，不被三世之所拘。如是，且道
J25nB171_p0538c15║彙所居士即今安身立命在甚麼處？識得他安身立
J25nB171_p0538c16║命，便識得自己安身立命處。識得自己安身立命，便
J25nB171_p0538c17║識得諸佛諸祖安身立命處。識得諸佛諸祖安身立
J25nB171_p0538c18║命，便識得一切蠢動含靈安身立命處。到此便知佛
J25nB171_p0538c19║與眾生平等，煩惱與菩提平等，生死與涅槃平等，西
J25nB171_p0538c20║方與東土平等。近亦得，遠亦得，動亦得，靜亦得，生亦
J25nB171_p0538c21║得，死亦得，來亦得，去亦得。得無所得，無去無來，無生
J25nB171_p0538c22║無滅、無動無靜，無遠無近。恁麼則即今追薦一句作
J25nB171_p0538c23║麼生道？」驀拍香几云：「彈指頓超華藏界，剎那擊碎涅
J25nB171_p0538c24║槃城。」下座。
J25nB171_p0538c25║示眾，師云：「大眾都下埠，老僧獨看庫。雖無一物中，也
J25nB171_p0538c26║須要保護。露柱與燈籠，笑他閒底苦。苦苦苦，口說甚
J25nB171_p0538c27║分明，心裏至妄鹵。堆堆守箇閒，驢年成佛祖。眾中有
J25nB171_p0538c28║個孟八郎漢出來道：『大小磬山動靜裏，見人放你三
J25nB171_p0538c29║十棒。』且道是賞伊？是罰伊？」驀擲下拄杖。
J25nB171_p0538c30║冬至示眾，僧問：「暑往寒來即不問，冬至陽生事若何？」
J25nB171_p0539a01║師云：「形興未質。」進云：「正當恁麼時如何？」師云：「腳下看
J25nB171_p0539a02║取。」又僧問：「萬法歸一。萬法則不問。如何是一？」師拈拄
J25nB171_p0539a03║杖云：「你還識這箇麼？」云：「不識。」師云：「誰道不識？」進云：「未
J25nB171_p0539a04║審一歸何處？」師卓拄杖一下，僧擬議，師便打。乃復卓
J25nB171_p0539a05║杖云：「陽消則陰至，陰極則陽生。陰陽未判時，試問誰
J25nB171_p0539a06║作主？今見書雲日，物物轉機爾，惟有這些兒，無動無
J25nB171_p0539a07║靜旨。遮裏若委悉得，生陰也在遮裏，生陽也在遮裏。
J25nB171_p0539a08║生天也在遮裏，生地也在遮裏。生人也在遮裏，生物
J25nB171_p0539a09║也在遮裏。上則有君，下則有臣。尊則有父，卑則有子。
J25nB171_p0539a10║內則有理，外則有事。到遮裏，理無事外之理，事無理
J25nB171_p0539a11║外之事，事理圓融權實並用。恁麼即今應時及節一
J25nB171_p0539a12║句作麼生道？」擲拄杖云：「識得一陽纔動處，森羅萬象
J25nB171_p0539a13║掌中看。」
J25nB171_p0539a14║檀越請小參，師云：「妙性圓明，離諸名相。本來無有世
J25nB171_p0539a15║界眾生，因妄有生，因生有滅。生滅名妄，滅妄名真。真
J25nB171_p0539a16║既不立，其妄本空。不意釋迦老子到遮箇田地。而今
J25nB171_p0539a17║現前大眾，若僧若俗、若男若女，若老若少、若高若下，
J25nB171_p0539a18║還能離諸名相，得達妙性圓明否？只因各守其名、各
J25nB171_p0539a19║執其相，故不得見本來面目。山僧今日與你諸人通
J25nB171_p0539a20║箇消息。高著眼看。」以拂子打圓相云：「遮裏薦得，也無
J25nB171_p0539a21║僧、也無俗，也無男、也無女，也無老、也無少，也無高、也
J25nB171_p0539a22║無下。轉愚癡為般若，易短壽為長年。恁麼時，山還是
J25nB171_p0539a23║山、水還是水，僧還是僧、俗還是俗，男還是男、女還是
J25nB171_p0539a24║女，老還是老、少還是少，高還是高、下還是下。不得動
J25nB171_p0539a25║著一絲毫，動著則與你三十拄杖。委悉麼？不見道：『具
J25nB171_p0539a26║足凡夫法，凡夫不知。具足聖人法，聖人不會。聖人若
J25nB171_p0539a27║會，即同凡夫。凡夫若知，即是聖人。』」左右顧視云：「還知
J25nB171_p0539a28║麼？聖賢俱是凡夫做，祇恐凡夫心不堅。」驀擲拂子。
J25nB171_p0539a29║示眾，師云：「四十年來端為禪，半肩風月只隨緣。尋常
J25nB171_p0539a30║簡點無欺處，纔向煙波擲釣竿。」以拄杖作釣勢云：「不
J25nB171_p0539b01║惜性命者，上來吞餌。」僧問：「信施營齋，法王陞座，財法
J25nB171_p0539b02║二施兼周，未審無事衲僧憑何報德？」師橫呈拄杖。進
J25nB171_p0539b03║云：「與麼一粒一莖，布雲水缽中，咸成菩提種草。或語
J25nB171_p0539b04║或默，與寶華座下，胥為大道標模。」師云：「禮拜著。」進云：
J25nB171_p0539b05║「古人道：『大家相聚喫莖虀，喚作一莖虀，入地獄如箭。』
J25nB171_p0539b06║又道：『喫粥了也，洗缽盂去。』雖總殘羹剩飯，試問是別
J25nB171_p0539b07║是同？」師云：「你還待第二杓惡水麼？」進云：「不明先聖門
J25nB171_p0539b08║中事，逐隊饔飧實可危。」師云：「放你三十棒。」僧禮拜。師
J25nB171_p0539b09║乃云：「道本無方，因方故迷；心本無住，因住故執。執之
J25nB171_p0539b10║則觸途成滯，迷之則背覺合塵。念念攀緣，矻矻造業。
J25nB171_p0539b11║故經云：『一切眾生皆由不知當住真心性淨明體，用
J25nB171_p0539b12║諸妄想，此想不真，故有輪轉。若能一念迴光返照，直
J25nB171_p0539b13║下見得廣大心體，無有邊涯際畔，則不被生滅妄緣
J25nB171_p0539b14║之所流轉也。』於是一念清淨。一念清淨故，則一身清
J25nB171_p0539b15║淨；一身清淨故，則一世界清淨；一世界清淨故，則無
J25nB171_p0539b16║量無邊世界清淨。諸人還到遮田地麼？若未到遮田
J25nB171_p0539b17║地，切不可以無明為佛性，將煩惱作菩提，日用現行
J25nB171_p0539b18║更須仔細。不見當時龐居士云：『難！難！難！十擔油麻樹
J25nB171_p0539b19║上攤。』龐婆出來道：『易！易！易！百草頭上祖師意。』靈照女
J25nB171_p0539b20║又道：『也不難，也不易，饑來喫飯困來睡。』據山僧見處，
J25nB171_p0539b21║此三老有一人行到說不到，有一人說到行不到，有
J25nB171_p0539b22║一人行到說亦到。若人簡點得出，許你一生參學事
J25nB171_p0539b23║畢。正與麼時一句又作麼生道？當陽直截能開悟，萬
J25nB171_p0539b24║別千差總一般。」
J25nB171_p0539b25║示眾，師云：「今朝臘月一，玉峰打供給，試問兩堂僧，報
J25nB171_p0539b26║德作麼說？有性燥者，出來對眾道看。」僧問：「同門出入，
J25nB171_p0539b27║玷辱宗風；別路資生，難謾作者。今日玉峰法叔臨筵，
J25nB171_p0539b28║且禹門得力句如何舉似？」師豎起拂子。進云：「三級浪
J25nB171_p0539b29║高龍臥穩，九天雲淨鶴飛遙。」師云：「武陵溪水向西流。」
J25nB171_p0539b30║進云：「恁麼則大眾咸忻也。」師云：「闍黎道箇末後句看。」
J25nB171_p0539c01║進云：「不是久參，洎合打失鼻孔。」便禮拜。師云：「缺卻半
J25nB171_p0539c02║邊也。」乃云：「祖師巴鼻，迥迥撩天。獅子爪牙，獰獰踞地。
J25nB171_p0539c03║得之者群魔喪膽，用之者百獸腦裂。且道誰是其人？
J25nB171_p0539c04║不見我臨濟大師道：『有時一喝如金剛王寶劍，有時
J25nB171_p0539c05║一喝如踞地獅子，有時一喝如探竿影草，有時一喝
J25nB171_p0539c06║不作一喝用。』」驀喝一喝云：「且道遮一喝是金剛王寶
J25nB171_p0539c07║劍耶？是踞地獅子耶？是探竿影草耶？是一喝不作一
J25nB171_p0539c08║喝用耶？若道是金剛王寶劍，如何是踞地獅子？若道
J25nB171_p0539c09║是踞地獅子，如何是探竿影草？若道是探竿影草，如
J25nB171_p0539c10║何是一喝不作一喝用？遮裏識得，堪作濟下兒孫。遮
J25nB171_p0539c11║裏未識得，切莫胡喝亂喝。直饒你喝得虛空落地猶
J25nB171_p0539c12║未在。且將我遮一喝入於四喝之中，不見有一喝之
J25nB171_p0539c13║相；亦將四喝入我一喝之內，不見有四喝之名。到遮
J25nB171_p0539c14║裏你還分得那一句是賓？那一句是主？不見谷隱老
J25nB171_p0539c15║人云：『一喝分賓主，照用一時行，會得箇中意，日午打
J25nB171_p0539c16║三更。』你還知麼？不是祖師親嫡印，直饒動地野干鳴。」
J25nB171_p0539c17║復舉：「龍牙道：『雲居師兄得第二句，我得第一句。』」師云：
J25nB171_p0539c18║「大小龍牙得便宜處失便宜。山僧則不然。我玉峰師
J25nB171_p0539c19║弟得第一句，我得第二句。且道與古人是同是別？諸
J25nB171_p0539c20║人會得，許你具一隻眼；若無，山僧自道去也。」驀擲拂
J25nB171_p0539c21║子云：「南山起雲，北山下雨。」
J25nB171_p0539c22║臘八日示眾，師拈拄杖云：「握毘盧印，撥向上機。赤手
J25nB171_p0539c23║全提，通身擔荷。且道誰是其人？還有知恩報恩者，出
J25nB171_p0539c24║眾相見。」僧問：「釋迦老子今日成道，乃云：『一切眾生皆
J25nB171_p0539c25║具如來智慧德相，但以妄想執著而不證得。』如何是
J25nB171_p0539c26║妄想？」師云：「立人立我。」進云：「如何是智慧德相？」師云：「忘
J25nB171_p0539c27║我忘人。」進云：「恁麼則無明實性即佛性，幻化空身即
J25nB171_p0539c28║法身。釋迦老子又云：『而不證得。』不證箇甚麼？」師云：「不
J25nB171_p0539c29║是德相麼？」僧禮拜云：「若非今日親承示，洎乎話作兩
J25nB171_p0539c30║橛。」師云：「一面底道將一句來看。」進云：「也是臘月裏蓮
J25nB171_p0540a01║花。」師以拄杖畫一畫云：「更有問話者麼？」乃云：「既釋迦
J25nB171_p0540a02║今日打失鼻孔，諸人還知他落處麼？若也知得他落
J25nB171_p0540a03║處，便好向今事門頭接物利生；如或未知，且向七尺
J25nB171_p0540a04║單前研窮至理。適纔僧問世尊今日成道，歎云：『奇哉！
J25nB171_p0540a05║一切眾生皆具如來智慧德相，但以妄想執著而不
J25nB171_p0540a06║證得。』妄想，老僧道破了也。殊不知，世尊百劫千生已
J25nB171_p0540a07║曾證得。今日是開權顯實、化利群迷。道箇立人立我、
J25nB171_p0540a08║忘我忘人，恁麼也不得，不恁麼也不得。不見石霜云：
J25nB171_p0540a09║『休去歇去，一念萬年去，寒灰枯木去，古廟香爐去，一
J25nB171_p0540a10║條白練去，冷湫湫地去。』雲峰又道：『不休不歇去，業識
J25nB171_p0540a11║茫茫去，七顛八倒去，十字街頭鬧浩浩地坐臥去，三
J25nB171_p0540a12║家村裏盈衢塞路荊棘裏遊戲去，刀山劍樹劈腹剜
J25nB171_p0540a13║心鑊湯爐炭皮穿骨爛去。』如此舉唱，大似三歲孩兒
J25nB171_p0540a14║輥繡毬。你看二大老各資一路。山僧則不然，今日將
J25nB171_p0540a15║三條篾纜緊緊縛，卻擲在無底坑裏。也不許休去歇
J25nB171_p0540a16║去，也不許不休去不歇去，動著則三十棒。有箇旁不
J25nB171_p0540a17║甘者，出來道磬山老漢有甚長處。」喝一喝云：「丈夫自
J25nB171_p0540a18║有沖天志，不向古人行處行。」
J25nB171_p0540a19║示眾，師豎起拳召大眾云：「捏聚也由遮箇。」舒手云：「放
J25nB171_p0540a20║開也由遮箇。若遮裏識得根源，管保歸家穩坐。還有
J25nB171_p0540a21║遞相證據者麼？」良久云：「如無，山僧為你們打葛藤去
J25nB171_p0540a22║也。風雨蕭騷塞汝耳根，落葉交加塞汝眼根，香臭藂
J25nB171_p0540a23║雜塞汝鼻根，冷熱甘甜塞汝舌根，衣綿溫冷塞汝身
J25nB171_p0540a24║根，顛倒妄想塞汝意根。古人恁麼道，山僧則不然。風
J25nB171_p0540a25║雨蕭騷開汝耳根，落葉交加開汝眼根，香臭藂雜開
J25nB171_p0540a26║汝鼻根，冷熱甘甜開汝舌根，衣綿溫冷開汝身根，顛
J25nB171_p0540a27║倒妄想開汝意根。遮裏若透得，通身受用了無障礙。
J25nB171_p0540a28║其或未然，真是平地骨堆。更聽取一偈：根塵識得原
J25nB171_p0540a29║初體，縛脫何曾兩樣來。遮裏不隨聲色轉，無勞動步
J25nB171_p0540a30║出三災。參。」
J25nB171_p0540b01║檀越請示眾，師云：「霜風夜夜吹人老，此事誰能端的
J25nB171_p0540b02║來？不是一番親證得，如何脫得暑寒推？還有不涉陰
J25nB171_p0540b03║陽地者，出眾道看。」良久云：「如無，山僧再與你們打葛
J25nB171_p0540b04║藤去也。諸佛與一切眾生，惟是一心，更無別法。此心
J25nB171_p0540b05║非大非小、非長非短、無垢無淨、不生不滅，猶如虛空
J25nB171_p0540b06║不可測度，超過一切限量名言、蹤跡對治。當體便是，
J25nB171_p0540b07║動念即乖。既乖此心，便有十法界之分。何謂十法界？
J25nB171_p0540b08║諸佛、菩薩、緣覺、聲聞，此四聖之法界也。天、人、阿修羅、
J25nB171_p0540b09║餓鬼、畜生、地獄，此六凡之法界也。諸佛法界者，從四
J25nB171_p0540b10║無量心，萬德莊嚴之所成也。菩薩法界者，識得當體
J25nB171_p0540b11║即空，修六度萬行之所成也。緣覺法界者，以十二因
J25nB171_p0540b12║緣為本行之所成也。聲聞法界者，轉四諦法，離苦集
J25nB171_p0540b13║滅道之所成也。天道法界者，精修十善之所感也。人
J25nB171_p0540b14║道法界者，嚴持五戒之所感也。阿修羅法界者，鬥爭
J25nB171_p0540b15║堅固，瞋恚之所報也。餓鬼法界者，慳貪鄙吝之所報
J25nB171_p0540b16║也。畜生法界者，癡心橫想之所報也。地獄法界者，十
J25nB171_p0540b17║習六交之所報也。這裏一念迴光，直下見得本來，便
J25nB171_p0540b18║能超凡入聖，透出法界之量。諸人既入深山，各須努
J25nB171_p0540b19║力，究取一回，以悟無生。不見龐居士將家財悉沉湘
J25nB171_p0540b20║江，道：『有男不婚，有女不嫁。大家團圞頭，共說無生話。』
J25nB171_p0540b21║一日，又謂靈照女曰：『明明百草頭，明明祖師意。汝作
J25nB171_p0540b22║麼生會？』照曰：『這老漢頭白齒黃，猶作這個見解。』士云：
J25nB171_p0540b23║『汝又作麼生？』照云：『明明百草頭，明明祖師意。』」師驀豎
J25nB171_p0540b24║起拂子云：「山僧今日亦有一問：這是百草頭，這是祖
J25nB171_p0540b25║師意。若道是祖師意，如何是百草頭？若道是百草頭，
J25nB171_p0540b26║如何是祖師意？諸人會得，對眾通箇消息。如若不會，
J25nB171_p0540b27║卻被山僧拂子穿卻鼻孔了也。」擲下拂子云：「你作麼
J25nB171_p0540b28║生打脫去？參。」
J25nB171_p0540b29║除夕示眾，師拈拄杖云：「巖石積經霜迸裂，庭梅疊壓
J25nB171_p0540b30║雪凋殘，人生百歲終何用，此道誰能著眼看？莫有箇
J25nB171_p0540c01║念茲在茲者，出來道看。」僧問：「年窮臘盡事如何？」師指
J25nB171_p0540c02║爐云：「一炷清香遍十方。」僧禮拜。師乃云：「適來這僧問
J25nB171_p0540c03║箇年窮臘盡。且道如何是遷即不遷之義？今年除歲
J25nB171_p0540c04║也恁麼，舊年除歲也恁麼，明年除歲也恁麼。直饒你
J25nB171_p0540c05║除到眼光落地、四大分張，也只是恁麼，終無了期。將
J25nB171_p0540c06║何以敵生死？老僧四十年來，參之究之、研之窮之，猶
J25nB171_p0540c07║是恁麼。大眾又作麼生？此事要實悟實證、實行實踐
J25nB171_p0540c08║始得。到這裏，拄杖子𨁝跳出來道：『今夜是什麼時節？
J25nB171_p0540c09║說這些牽牽蔓蔓話。不見道：有物先天地，無形本寂
J25nB171_p0540c10║寥，能為萬象主，不逐四時凋。』」驀喝一喝云：「也是牽蔓
J25nB171_p0540c11║說話。且直截一句如何道？大眾各各歸堂喫茶去。」和
J25nB171_p0540c12║聲擲下拄杖。
J25nB171_p0540c13║旦日示眾，師云：「好箇新正日，雨打千山濕。人人有生
J25nB171_p0540c14║緣，這裏無間歇。傾湫倒嶽鎮常靜，一念萬年終不回。」
J25nB171_p0540c15║左右顧視召大眾云：「伏惟珍重！」
J25nB171_p0540c16║示眾，師拈拄杖云：「白日以消千嶂雪，清風吹散一天
J25nB171_p0540c17║雲。道人活計隨時用，信手拈來不是塵。有知音者，出
J25nB171_p0540c18║來遞相酬唱。」僧問：「雪覆千山則不問，孤峰不白事如
J25nB171_p0540c19║何？」師云：「直上看。」進云：「雲開碧岫千林曉，日照晴沙萬
J25nB171_p0540c20║壑明。」師便喝。進云：「恁麼則瓦解冰消去也。」師云：「為什
J25nB171_p0540c21║麼如此？」進云：「太虛問一色，親見普賢王。」便禮拜。師云：
J25nB171_p0540c22║「且去。」乃云：「昨夜三更時分，文殊、普賢二大士，口喃喃
J25nB171_p0540c23║地道助揚法化。及至天明都走向無生國裏，剛剛剩
J25nB171_p0540c24║得一條楖栗拄杖，橫拈倒用都合其宜。一觸觸著帝
J25nB171_p0540c25║釋鼻孔，東海鯉魚打一棒，雨似傾盆。或云：『遮是雲門
J25nB171_p0540c26║扇子，不是德山拄杖。』若道是雲門扇子，又是德山拄
J25nB171_p0540c27║杖？若道是德山拄杖，又是雲門扇子。即今在山僧手
J25nB171_p0540c28║裏。」驀卓一下云：「諸人還定奪得出麼？若定奪得出，也
J25nB171_p0540c29║有權也有實、也有照也有用，殺活縱奪總在遮裏。且
J25nB171_p0540c30║得力一句又如何道？」復卓一下云：「懸崖路絕承渠力，
J25nB171_p0541a01║斷橋溝缺賴伊扶。」
J25nB171_p0541a02║檀越請示眾，師云：「大道寥寥像季年，不拘朝市與林
J25nB171_p0541a03║間，但能一念迴光照，報德酬恩總現前。」顧左右云：「且
J25nB171_p0541a04║道誰是知恩者？到菩提場，斷煩惱路，開智慧門，坐無
J25nB171_p0541a05║生國，未為好手。何故？日用無回互，當機有卷舒。」驀豎
J25nB171_p0541a06║起拄杖云：「大眾！急著眼看。」卓一下，云：「天得之以覆育，
J25nB171_p0541a07║地得之以生成，君王得之恩被萬物，群臣得之報國
J25nB171_p0541a08║祐民。且道衲僧家得之又如何施設？」林玹驀掀倒香
J25nB171_p0541a09║案云：「截斷天下人舌頭。」便出堂。師擲下拄杖，擎兩手
J25nB171_p0541a10║作修羅勢，振威一喝，便下座。兩旁顧視，一眾失色。師
J25nB171_p0541a11║復轉身，召云：「大眾！」便歸方丈。玹隨後禮拜云：「適來觸
J25nB171_p0541a12║怒和尚。」師云：「好與三十拄杖。」隨聲拈棒，玹逆上掌云：
J25nB171_p0541a13║「即今便打，說甚好與？」師亦打，玹約住拄杖，師注視玹，
J25nB171_p0541a14║即聳拄杖云：「須還遮老漢始得。」師擲下拄杖，大眾作
J25nB171_p0541a15║禮。
J25nB171_p0541a16║眾請小參，僧問：「如何是不通涓滴底句？」師云：「漫天漫
J25nB171_p0541a17║地。」乃云：「當臺顯露，誘引初機，覿面提持，猶為晚進。箇
J25nB171_p0541a18║中無向背，此際絕淆訛，不可以智知，不可以識識。」驀
J25nB171_p0541a19║豎起拂子云：「恁麼恁麼會得，豎窮三際。」放下拂子云：
J25nB171_p0541a20║「不恁麼不恁麼會得，橫遍十方。」復豎起拂子云：「恁麼
J25nB171_p0541a21║不恁麼會得，輝騰日月。」放下拂子云：「不恁麼。恁麼會
J25nB171_p0541a22║得，超越古今。若向坦坦平平處入，須是兀兀突突處
J25nB171_p0541a23║全彰。若向兀兀突突處入，須是坦坦平平處放下。若
J25nB171_p0541a24║不如斯，饒你喝似雷轟、棒如雨點，掀翻四大海、趯倒
J25nB171_p0541a25║五須彌，未是衲僧本分事。且道如何是衲僧本分事？
J25nB171_p0541a26║一念頓超塵劫外，千峰齊立下風吹。」
J25nB171_p0541a27║薦亡請小參，師以拂子打圓相云：「靈光獨耀，照破罪
J25nB171_p0541a28║性之本空；智鑑常明，見徹因果之報實。因果報實，故
J25nB171_p0541a29║須懺累劫之愆尤；罪性本空，故以證無生之實際。逍
J25nB171_p0541a30║遙於三界之中，放曠於六塵之外。不見有一法可生，
J25nB171_p0541b01║不見有一法可滅。生滅既滅，寂滅現前。正恁麼時，儲
J25nB171_p0541b02║茂士向何處安身立命？」驀豎起拂子云：「莫不在拂子
J25nB171_p0541b03║頭上得大解脫。且道轉身一句又作麼生？」打一拂子
J25nB171_p0541b04║云：「一拂打開生死路，翻身步步踏金蓮。」
J25nB171_p0541b05║解制示眾，師云：「木馬正嘶雲影去，泥牛長臥石臺邊，
J25nB171_p0541b06║箇中消息誰能解？切忌當機著意猜。還有性燥者麼？」
J25nB171_p0541b07║僧問：「倏忽九旬已度平等，室內安居掩息如灰即不
J25nB171_p0541b08║問，隨流得妙事如何？」師云：「腳腳踏著去。」進云：「與麼則
J25nB171_p0541b09║箇中一物無，歸家罷問途，頭頭明歷歷，坐斷古毘盧。」
J25nB171_p0541b10║師云：「逢人切莫錯舉。」問：「古帆未挂時如何？」師云：「坦坦
J25nB171_p0541b11║平平地。」進云：「挂後如何？」師云：「波浪滔天。」乃云：「春色融
J25nB171_p0541b12║融，百草頭邊明祖意；春風蕩蕩，一瓢瀟灑樂天涯。不
J25nB171_p0541b13║用寒巖，兀兀何消？定水澄澄，直得緊峭草鞋，橫擔楖
J25nB171_p0541b14║栗，千峰萬峰，絕蹤絕跡，塵塵獨露，物物全彰，隨緣放
J25nB171_p0541b15║曠，應用無虧。所以道：『未有常行而不住，未有常住而
J25nB171_p0541b16║不行。欲益無所益，欲為無所為。』聚則如雲歸谷，散則
J25nB171_p0541b17║似月臨溪。不聚不散，一句合作麼生道？」良久，云：「閒來
J25nB171_p0541b18║獨坐當軒下，漫看花枝自短長。」
J25nB171_p0541b19║本師幻有大和尚忌日掃塔，師云：「這老漢當時不提
J25nB171_p0541b20║一箇元字腳，直是教人無可奈何。不肖今日拈一瓣
J25nB171_p0541b21║香，不是報德酬恩，亦非雪怨伸屈。」顧視左右云：「冤有
J25nB171_p0541b22║頭，債有主，不是時人無本據。」便拈香。
J25nB171_p0541b23║
J25nB171_p0541b24║
J25nB171_p0541b25║
J25nB171_p0541b26║
J25nB171_p0541b27║
J25nB171_p0541b28║
J25nB171_p0541b29║
J25nB171_p0541b30║天隱和尚語錄卷五