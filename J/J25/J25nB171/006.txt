J25nB171_p0541c01║天隱和尚語錄卷六
J25nB171_p0541c02║嗣法門人通問等編
J25nB171_p0541c03║拈古
J25nB171_p0541c04║舉僧問百丈：如何是奇特事？丈云：獨坐大雄峰。僧禮
J25nB171_p0541c05║拜，丈便打。師拈云：百丈和尚可謂寰中獨據，振閫外
J25nB171_p0541c06║之威權，此僧亦一員上將，到此只得拍拍，聽令爭奈
J25nB171_p0541c07║棒頭有眼明如日，實是真金不渾沙，豈非奇特之事？
J25nB171_p0541c08║須向奇特人前拈出，即今還有人撥著麼？快來與我
J25nB171_p0541c09║木上座相見。如無，老僧今日失利。
J25nB171_p0541c10║舉僧問藥山：平田淺草塵鹿成群。如何射得塵中塵。
J25nB171_p0541c11║山云。看箭。僧便放身倒。山云。侍者拖出這死漢。僧便
J25nB171_p0541c12║起走。山云。弄泥團漢有什麼數。師拈云：好一枝箭，爭
J25nB171_p0541c13║奈其人未敢承當。若是箇丈夫漢，開襟俯受，不勞藥
J25nB171_p0541c14║山放出後箭。而今還有勝敵驚群者麼？且道如何射
J25nB171_p0541c15║得塵中塵？喝一喝。
J25nB171_p0541c16║舉僧問投子：如何是一大事因緣？子云：尹司空與老
J25nB171_p0541c17║僧開堂。碧巖云：人道投子實頭，不妨忒煞淳朴。山僧
J25nB171_p0541c18║即不然，有問：如何是一大事因緣？只對他道：弄潮須
J25nB171_p0541c19║是弄潮人。師拈云：二老宿舉揚，一大事因緣，本無優
J25nB171_p0541c20║劣。作麼生是投子實頭處？設若有人問磬山：如何是
J25nB171_p0541c21║一大事因緣？但向他道：朝看雲片片，暮聽水潺潺。
J25nB171_p0541c22║舉舍利弗一日入城，見月上女出城，舍利弗問云：什
J25nB171_p0541c23║麼處去？女云：如舍利弗恁麼去。舍利弗云：我方入城，
J25nB171_p0541c24║汝方出城，何言如舍利弗恁麼去？女云：諸佛弟子當
J25nB171_p0541c25║住何處？弗云：諸佛弟子當住大涅槃。女云：諸佛弟子
J25nB171_p0541c26║既住大涅槃，我如舍利弗恁麼去。師拈云：當時舍利
J25nB171_p0541c27║弗只知善放而不善收，若月上女，可謂腳跟穩當，行
J25nB171_p0541c28║無所行，去無所去，大解脫中，了無拘住。雖然，要且未
J25nB171_p0541c29║知向上事在。若是山僧作舍利弗，待伊道如舍利弗。
J25nB171_p0541c30║恁麼去，則不必落草一把，拉入城來，看他作何伎倆，
J25nB171_p0542a01║待伊擬口撒手便行云：不同我恁麼去，饒伊有超佛
J25nB171_p0542a02║越祖之弘為也，不奈你何。這箇公案，古今判斷不少，
J25nB171_p0542a03║具眼者請試辨看。
J25nB171_p0542a04║舉高亭參德山，隔江問訊，山以手招之，高亭忽然開
J25nB171_p0542a05║悟，迺橫趨而去。後開法嗣德山，徑山云：高亭橫趨而
J25nB171_p0542a06║去，許伊是箇伶俐衲僧。若要法嗣德山則未可。何故
J25nB171_p0542a07║猶與德山隔江在？師拈云：徑山老漢是謂一抬一捺，
J25nB171_p0542a08║且賊過後張弓。今時人在知識門下，三二十年既不
J25nB171_p0542a09║隔江，合作麼生？路遙知馬力，日久見人心。
J25nB171_p0542a10║舉僧問趙州：寂寂無依時如何？州云：老僧在你背後。
J25nB171_p0542a11║師拈云：這僧挨到者箇田地，意圖就手安閒卻，被趙
J25nB171_p0542a12║州腦後一槌，七穿八穴，而今還見趙州在。背後麼？或
J25nB171_p0542a13║云：趙州則不見。但見磬山在面前向他道：你那裏得
J25nB171_p0542a14║見磬山來。將拄杖一時趁出。
J25nB171_p0542a15║舉無業國師云。若一毫頭凡聖情念未盡。不免入驢
J25nB171_p0542a16║胎馬腹裏去。白雲端和尚云。設使一毫頭凡聖情念
J25nB171_p0542a17║淨盡。亦未免入驢胎馬腹裏去。師拈云：未盡淨盡磬
J25nB171_p0542a18║山今日一時拈卻。諸人還見一毫頭麼？喝一喝，云：切
J25nB171_p0542a19║忌鑽龜打瓦。
J25nB171_p0542a20║舉南院上堂云：赤肉團上，壁立千仞。時有僧問：赤肉
J25nB171_p0542a21║團上，壁立千仞，豈不是和尚道？院云：是。僧便掀倒禪
J25nB171_p0542a22║床。院云：你看這瞎漢亂做。僧擬議，院便打趁出。師拈
J25nB171_p0542a23║云：這僧欲成九仞之山，未進一簣之土。當時待南院
J25nB171_p0542a24║和尚道：你看這瞎漢亂做不？若一不做，二不休，總然
J25nB171_p0542a25║南院打殺也不得。趁你出院。即今還有人於壁立千
J25nB171_p0542a26║仞處與這僧出氣麼？
J25nB171_p0542a27║舉外道問佛：不問有言，不問無言。世尊良久。外道讚
J25nB171_p0542a28║云：世尊大慈大悲，開我迷雲，令我得入。外道去後，阿
J25nB171_p0542a29║難問佛：外道有何所證而言得入？世尊云：如世良馬，
J25nB171_p0542a30║見鞭影而行。雪竇云：邪正不分，過山鞭影。大慧云：邪
J25nB171_p0542b01║正兩分，正由鞭影。師拈云：二大老恰在鞭影裏批判。
J25nB171_p0542b02║且道離卻鞭影一句作麼生道？良久，云：三十年後此
J25nB171_p0542b03║語大行。
J25nB171_p0542b04║舉洞山頌云：貪嗔癡，太無知，賴我今朝識得伊。行便
J25nB171_p0542b05║打坐便搥，分付心王子細推。無量劫來不解脫，問汝
J25nB171_p0542b06║三人知不知？師拈云：古人與麼道，磬山則不然。貪瞋
J25nB171_p0542b07║癡自無為，迷悟分明不在伊。行無住坐無拘，憑在心
J25nB171_p0542b08║王不用推，無量劫來真解脫，何有三人知不知？
J25nB171_p0542b09║舉雲門上堂，拈拄杖云：凡夫實謂之有，二乘析謂之
J25nB171_p0542b10║無，緣覺謂之幻有，菩薩當體即空。衲僧家見拄杖，喚
J25nB171_p0542b11║作拄杖，行但行坐但坐，不得動著。師拈云：雲門老人，
J25nB171_p0542b12║法令雖嚴，可謂官不容針，私通車馬。何故？行但行，坐
J25nB171_p0542b13║但坐，不得動著。雖然惺惺底人，動著亦得，不動著亦
J25nB171_p0542b14║得，動著不動著亦得未惺惺底人，動著不得，不動著
J25nB171_p0542b15║不得，動著不動著總不得。且道利害在什麼處？
J25nB171_p0542b16║舉僧問趙州：十二時中如何用心？州云：你被十二時
J25nB171_p0542b17║使，老僧使得十二時。師拈云：這僧當時問處直頭趙
J25nB171_p0542b18║老答處依實，但不能令人言下薦取。今日有人問磬
J25nB171_p0542b19║山：十二時如何用心？即向他道：你在什麼處見十二
J25nB171_p0542b20║時來？莫被十二時使。即今還有人十二時用心麼？試
J25nB171_p0542b21║將來看。
J25nB171_p0542b22║舉舍利弗問天女：汝何不轉卻女身？女云：我從十二
J25nB171_p0542b23║年來求女人相了不可得，當何所轉？即時，天女以神
J25nB171_p0542b24║通力變舍利弗如天女，乃自化身如舍利弗，而問云：
J25nB171_p0542b25║何不轉卻女身？舍利弗云：我今不知何轉而變為女
J25nB171_p0542b26║身。師拈云：舍利弗當時好心，不得好報諸方盡道被
J25nB171_p0542b27║天女轉卻女身。據山僧見處。當時天女莫道轉得舍
J25nB171_p0542b28║利弗一人。直饒你轉得大地男子為女身，總是自家
J25nB171_p0542b29║女身，脫不得在。何故？既云十二年來求女人相了不
J25nB171_p0542b30║可得。你那裏得見舍利弗轉女身來，明眼者試看。
J25nB171_p0542c01║舉天衣和尚示眾云：百骸俱潰散，一物鎮長靈，百骸
J25nB171_p0542c02║潰散皆歸土，一物長靈甚處安？南堂禪師云：一物長
J25nB171_p0542c03║靈甚處安？長空雲散碧天寬。蓮宮佛剎花無數，眨起
J25nB171_p0542c04║眉毛仔細看。師拈云：眨起眉毛仔細看，天堂地獄任
J25nB171_p0542c05║君安。百骸未散當先取，莫待臨時撒手難。
J25nB171_p0542c06║舉肇法師道：天地同根，萬物一體。師拈云：座主那裏
J25nB171_p0542c07║得這消息。灼然天何言哉？萬象懸懸地何言哉？森羅
J25nB171_p0542c08║鮮鮮陰陽言哉時之傳傳空谷言哉應之綿綿。咄！秖
J25nB171_p0542c09║如衲僧分上合作麼生？一缽千家飯水邊林下閒。
J25nB171_p0542c10║舉。南泉、歸宗、麻谷三人同去見忠國師。至中途，南泉
J25nB171_p0542c11║就地畫一圓相，云：道得則去。歸宗坐圓相裏麻谷作
J25nB171_p0542c12║女人拜。泉云。恁麼則不去也。師拈云：三大老雖同條
J25nB171_p0542c13║生，不同條死，各各有箇出身之路。然三人中有一人
J25nB171_p0542c14║堪為師法，若人擇得出，許你具參學眼。
J25nB171_p0542c15║舉僧問汾陽：如何是祖師西來意？陽云：青絹扇子足
J25nB171_p0542c16║風涼。師拈云：汾陽老人如黃葉止兒啼，不妨太易。設
J25nB171_p0542c17║或有人問磬山：如何是祖師西來意？向他道：水流千
J25nB171_p0542c18║派月，山鎖一溪雲。
J25nB171_p0542c19║舉僧問香林：如何是衲僧衣下事？林云：臘月火燒山。
J25nB171_p0542c20║師拈云：臘月燒山，衲衣下事有何干。千峰雪覆冷，坐
J25nB171_p0542c21║破這蒲團。若人更不會，分明也大難。
J25nB171_p0542c22║舉臨濟與普化一日同往施主齋，濟問：毛吞巨海，芥
J25nB171_p0542c23║納須彌，為復是神通妙用？為復是法爾如然？化踢倒
J25nB171_p0542c24║飯床。濟云：太麤生！化云：這裏是甚麼所在，說麤說細！
J25nB171_p0542c25║濟休去。來日又同施主家齋，濟復問：今日供養何似
J25nB171_p0542c26║昨日？化又踢倒飯床。濟云：太麤生！化云：瞎漢！佛法說
J25nB171_p0542c27║甚麤細！濟吐舌。師拈云：看這二老宿大機大用，一者
J25nB171_p0542c28║具擒龍之手，一者得陷虎之機，可謂作家相見。且道
J25nB171_p0542c29║誰是陷虎？誰是擒龍擇法眼試辨取。
J25nB171_p0542c30║舉昔有秀才問長沙：某曾看千佛名經，百千諸佛但
J25nB171_p0543a01║見其名，未審居何國土？沙召秀才，才應諾。沙云：黃鶴
J25nB171_p0543a02║樓崔顥題後，秀才還曾題否？云：不曾題沙。云：得閒題
J25nB171_p0543a03║取一篇好。師拈云：長沙雖得殺人刀，活人劍，曲垂善
J25nB171_p0543a04║巧，不無龍頭蛇尾，使人不能當下擔荷。若是山僧則
J25nB171_p0543a05║不然，待伊應諾。時高聲云：居何國土，免致葛藤？
J25nB171_p0543a06║舉三祖信心銘，極小同大，忘絕境界。師拈云：拄杖子
J25nB171_p0543a07║吞卻十方虛空剎那間流出無邊香水海，還是忘絕
J25nB171_p0543a08║境界中來，非忘絕境界中來。若道是忘絕境界中來，
J25nB171_p0543a09║合喫衲僧痛棒，非忘絕境界中來。且參祖師信心銘，
J25nB171_p0543a10║三十年纔好，與拄杖子相見。復舉極大同小，不見邊
J25nB171_p0543a11║表。師拈云：須彌山走出蟭螟眼裏，須臾之頃見徹三
J25nB171_p0543a12║千大千界。且道見邊表中來？不見邊？表中來？若不見
J25nB171_p0543a13║邊表中來，猶未可與衲僧拄杖子相見。若見邊表中
J25nB171_p0543a14║來，如何合得祖師信心？銘去。參。
J25nB171_p0543a15║舉臨濟道：一喝分賓主，照用一時行。碧巖和尚喝一
J25nB171_p0543a16║喝，云：且道是賓是主？是照是用？還委悉麼？千峰勢到
J25nB171_p0543a17║嶽邊止，萬派聲歸海上消。師亦喝一喝，拈云：且道非
J25nB171_p0543a18║賓非主，非照非用，還委悉麼？獅子窟中無異獸，象王
J25nB171_p0543a19║群內絕狐蹤。
J25nB171_p0543a20║舉懶瓚和尚云：吾有一言，絕慮忘緣，巧說不得，只要
J25nB171_p0543a21║心傳。師拈云：吾有一言，不待忘緣，拈來便得作麼心
J25nB171_p0543a22║傳？眾中有人出來道：既不必心傳諸祖，心心相印，所
J25nB171_p0543a23║為何事？但云低聲低聲，達磨大師來也。
J25nB171_p0543a24║舉傅大士云：終日焚香擇火，不知身是道場。師拈云：
J25nB171_p0543a25║終日焚香擇火，不知焚香擇火者是誰？
J25nB171_p0543a26║舉僧問長沙：作麼生轉得山河大地歸自己去？沙云：
J25nB171_p0543a27║作麼生轉得自己歸山河大地去？圓悟和尚云：得人
J25nB171_p0543a28║一牛，還人一馬。師拈云：饒你轉得山河大地歸自己
J25nB171_p0543a29║去，卻是埋沒己靈，亦饒你轉得自己歸山河大地去，
J25nB171_p0543a30║猶是背覺合塵。總不恁麼，且道轉是？不轉是？試定當
J25nB171_p0543b01║看。
J25nB171_p0543b02║舉僧問石門：年窮歲盡時如何？門云：東村王老夜燒
J25nB171_p0543b03║錢。僧復問開先暹和尚：年窮歲盡時如何？暹云：依舊
J25nB171_p0543b04║孟春猶寒。師云：有人問磬山：年窮歲盡時如何？對他
J25nB171_p0543b05║道：一爐紅焰煖騰騰。
J25nB171_p0543b06║舉修山主頌云：欲識解脫道，諸法不相到。眼耳絕見
J25nB171_p0543b07║聞，聲色鬧浩浩。佛果和尚云：聲不到耳，色不到眼，聲
J25nB171_p0543b08║色交參，萬法成現。且道還踏著解脫道也無？不省這
J25nB171_p0543b09║箇意，修行徒辛苦。師云：欲識解脫道，諸法本不鬧。眼
J25nB171_p0543b10║耳絕見聞，聲色玄浩浩。復拈云：喚什麼作聲色？
J25nB171_p0543b11║舉僧問石鞏：生死到來，如何迴避？鞏云：這的無生死。
J25nB171_p0543b12║師拈云：識得要迴，避生死者，許你透生死。復顧視大
J25nB171_p0543b13║眾咄云：也沒交涉。佛果和尚云：還識這的麼？俊鶻捎
J25nB171_p0543b14║空去，懵鳥泊籬頭。
J25nB171_p0543b15║舉僧問雲門：佛法如水中月否？門云：清波無透路。僧
J25nB171_p0543b16║云：和尚從何得？問云：再問復何來？僧云：便恁麼去時
J25nB171_p0543b17║如何？門云：重疊關山路。師拈云：這僧不無萬古碧潭，
J25nB171_p0543b18║再三撈摝之意，爭奈雲門有翻天覆地之能，可惜末
J25nB171_p0543b19║後進伊不得。且道這一步又如何進始得？
J25nB171_p0543b20║舉臨濟兩堂首座齊下喝，僧問臨濟：還有賓主也無？
J25nB171_p0543b21║濟云：賓主歷然。師拈云：以鏡照鏡，面面皆正。蓮花出
J25nB171_p0543b22║水香流遠，蘭谷風飄氣宇清。
J25nB171_p0543b23║舉翠巖示眾云。一夏與兄弟東語西話，看翠巖眉毛
J25nB171_p0543b24║在麼？師拈云：翠巖面皮三寸厚，雖然，也是屈己從人，
J25nB171_p0543b25║不無大人去就。且道即今還見磬山眉毛麼？亦是三
J25nB171_p0543b26║寸厚。
J25nB171_p0543b27║舉僧問五祖：一大藏教是箇切腳，未審切那箇腳？祖
J25nB171_p0543b28║云：八囉娘。師拈云：電光裏穿鍼。
J25nB171_p0543b29║舉雲門示眾云：你若實未得箇入頭處，三世諸佛在
J25nB171_p0543b30║你腳跟下，一大藏教在你舌頭上，且向葛藤處會取。
J25nB171_p0543c01║師拈云：你若實得箇入頭處，三世諸佛在你腳跟下，
J25nB171_p0543c02║一大藏教在你舌頭上，休向葛藤裏會取。且道與古
J25nB171_p0543c03║人是同是別？
J25nB171_p0543c04║舉前寶壽問後寶壽：父母未生前，那箇是本來面目？
J25nB171_p0543c05║後寶壽罔措。一日，在市見二人相爭，有一人相勸云：
J25nB171_p0543c06║你得恁麼無面目。壽遂大悟。師拈云。得恁麼無面目。
J25nB171_p0543c07║噫！錦繡叢中撞著白雲堆裏活埋。洞見本地風光，面
J25nB171_p0543c08║目依然長在。
J25nB171_p0543c09║舉南泉示眾云：王老師自小養得一頭水牯，欲擬向
J25nB171_p0543c10║溪東牧，不免食他國王水草；欲擬向溪西牧，亦不免
J25nB171_p0543c11║食他國王水草，不如隨分納些些，總不見得。師拈云：
J25nB171_p0543c12║把住則坐臥空園，放行則雲山萬里。混塵俗而不流，
J25nB171_p0543c13║超潔白而無住。縱橫自在，左右逢源，何須道擬向東，
J25nB171_p0543c14║擬向西而不自由也？且喜隨分納些些。雖然，切忌動
J25nB171_p0543c15║著，動著則三十棒。
J25nB171_p0543c16║舉溈山普請次值板鳴，有一僧拍手呵呵大笑歸去。
J25nB171_p0543c17║溈山云：奇哉！此是觀音入理之門。至晚，問其僧：適來
J25nB171_p0543c18║你見箇什麼道理？僧云：朝來未喫飯，聞板聲歡喜。溈
J25nB171_p0543c19║山云：賺殺人！師拈云：百姓日用而不知，故君子之道
J25nB171_p0543c20║鮮矣。鏡清道：當時溈山有此一僧鼓山道：當時溈山
J25nB171_p0543c21║無此一僧。且道是賞伊？是罰伊？
J25nB171_p0543c22║舉趙州到百丈，丈問：從什麼處來？州云：南泉來。丈云：
J25nB171_p0543c23║南泉有何言句示人？州云：有時道：未得之人亦須峭
J25nB171_p0543c24║然去。丈叱之，州容愕然，丈云：大好峭然。州便作舞而
J25nB171_p0543c25║出。師拈云：古之所謂趙州者，生而知之，卻到百丈門
J25nB171_p0543c26║下，猶為鈍置，再撥而轉，何不當時待伊叱時呵呵大
J25nB171_p0543c27║笑，拂袖而出？總然百丈有後語也來不及。然今已得
J25nB171_p0543c28║未得且置，如何是峭然一句？試道看。
J25nB171_p0543c29║舉明招在婺州智者寺為第一座，尋常不受淨水，主
J25nB171_p0543c30║事云：不識觸淨淨水，也不肯受。招下禪床，拈起淨缾
J25nB171_p0544a01║云：這箇是觸是淨？主無語，招迺撲破淨瓶。師拈云：明
J25nB171_p0544a02║招徹底為人，無絲毫委曲爭奈主者未是其人，不無
J25nB171_p0544a03║賓主傷和耳。若磬山作明招待主無語時輕輕對云：
J25nB171_p0544a04║莫道不識，觸淨好，留茲淨瓶，以付識者。
J25nB171_p0544a05║舉紫璘供奉擬註思益經，忠國師乃問：大德！凡註經，
J25nB171_p0544a06║須會佛意，始得供奉。云：若不會佛意，爭解註得？經國
J25nB171_p0544a07║師令侍者盛一碗水，著七粒米，在水中，碗面安一隻
J25nB171_p0544a08║筋，乃問云：這箇是什麼義？供奉無語。國師云：老僧意
J25nB171_p0544a09║尚不會，豈況佛意不能註得？經師云：我本師幻有。老
J25nB171_p0544a10║人云：莫謂紫璘供奉不識此意，即如佛來也，不解國
J25nB171_p0544a11║師所設，是何意也？山僧一見便會得，元來總是一箇
J25nB171_p0544a12║非難意。師拈云：可惜供奉，未能會國師之意。某甲則
J25nB171_p0544a13║不然，待國師置水碗在面前一腳，踢翻國師總有無
J25nB171_p0544a14║窮妙意也。阻他註經不得。我幻有老人若在，便道：汝
J25nB171_p0544a15║雖會國師意，未會老僧意在也知某甲罪過。
J25nB171_p0544a16║舉賓頭盧尊者因阿育王問：承聞尊者親見佛來，是
J25nB171_p0544a17║否？尊者以手策起眉，良久，云：會麼？王云：不。會者云：阿
J25nB171_p0544a18║耨達池龍王請佛齋，吾是時亦預其數。師拈云：當時
J25nB171_p0544a19║育王見尊者策起眉毛，何不道箇真見佛來？速禮三
J25nB171_p0544a20║拜，免使尊者後來一絡索語卻道不會。然尊者見育
J25nB171_p0544a21║王道不會，何不當時高聲云：大王不會最親切。如是
J25nB171_p0544a22║則育王直下見得，亦未可知，不枉見如不見，逢如不
J25nB171_p0544a23║逢者也。雖然，老僧恁麼說話，也是抱椿搖櫓呵呵休。
J25nB171_p0544a24║舉肅宗帝一日問忠國師云：師在曹溪得何法？忠云：
J25nB171_p0544a25║陛下還見空中一片雲麼？帝云：見。忠云：釘釘著，懸空
J25nB171_p0544a26║著。師拈云：且喜忠國師說法，不涉離微，不落理路，以
J25nB171_p0544a27║虛空為口，吞吐白雲，可謂一時光曜乾坤然。肅宗帝
J25nB171_p0544a28║若得轉身吐氣，看他這一片雲，又如何收卷？且道轉
J25nB171_p0544a29║身一句作麼生道？良久，云：一堂風冷淡，千古意分明。
J25nB171_p0544a30║舉曹山行腳時問烏石觀禪師：如何是毘盧法身主？
J25nB171_p0544b01║觀云：不道。曹舉似洞山，山云：好箇話頭，只欠進語，何
J25nB171_p0544b02║不更去問為甚不道？曹迺去進語觀云：若言我不道，
J25nB171_p0544b03║即啞卻我口；若言我道，即禿卻我舌。曹歸，舉似洞山，
J25nB171_p0544b04║山深肯之。師拈云：這三大老雖挾同毘盧頂上行，其
J25nB171_p0544b05║間不無優劣。只如洞山雖識機宜，恰是箇扶小兒入
J25nB171_p0544b06║市教他語話。曹山雖遵命師承，且隨人腳跟烏石老
J25nB171_p0544b07║漢，也是方便不少。且道山僧恁麼說話，是肯伊不肯
J25nB171_p0544b08║伊？若道肯伊，如何恁麼說？若道不肯，伊又如何恁麼
J25nB171_p0544b09║說會得，許你具一隻眼。
J25nB171_p0544b10║舉僧問仰山：法身還解說法也無？山云：我說不得，別
J25nB171_p0544b11║有一人說得。僧云：說得底人在甚處？山乃推出枕子。
J25nB171_p0544b12║溈山聞，乃云：寂子用劍刃上事。師拈云：仰山也是藏
J25nB171_p0544b13║身露影，要瞞這僧即得，要瞞磬山未在。若是山僧作
J25nB171_p0544b14║這僧待云：別有一人說得。揕住云：莫不是這老賊麼？
J25nB171_p0544b15║縱然手快，教伊推枕不出。雖然不知，溈山老漢道箇
J25nB171_p0544b16║劍刃上事，又作麼生商量？咄！休將死鼠為真玉，莫把
J25nB171_p0544b17║山雞當鳳凰。
J25nB171_p0544b18║舉洞山一日問雲居：甚處去來？居云：踏山來。洞云：阿
J25nB171_p0544b19║那箇山可住？居云：阿那箇山不可住？洞云：與麼則國
J25nB171_p0544b20║內總被闍黎占卻也。居云：不然。洞云：與麼則子得箇
J25nB171_p0544b21║入路。居云：無路。洞云：若無路，爭得與老僧相見？居云：
J25nB171_p0544b22║若有路，即與和尚隔生也。洞云：此子已後，千人萬人
J25nB171_p0544b23║把不住。師拈云：今時人要覓箇山子住，且看雲居踏
J25nB171_p0544b24║山樣子。若不如斯，出門便是草漫漫。雖然不是洞山
J25nB171_p0544b25║老漢也勘驗他不出，可謂作家相見，如珠走盤，盤走
J25nB171_p0544b26║珠，縱橫無礙，豈比迷頭認影，敲冰索火，緣木求魚者
J25nB171_p0544b27║同日語哉？今日有人踏山來，我且問你：有路來？無路
J25nB171_p0544b28║來？若有路來，要且不合雲居老人謂無路來，又不合
J25nB171_p0544b29║洞山和尚；若有路無，路磬山道箇俱隔。如是作麼生
J25nB171_p0544b30║合得古人去？試道看。
J25nB171_p0544c01║舉玄沙一日見三人新到，遂自去打普請鼓三下，卻
J25nB171_p0544c02║歸方丈。新到具威儀了，亦去打普請鼓三下，卻入僧
J25nB171_p0544c03║堂。久住來白沙云：新到輕欺和尚。沙云：打鐘集眾勘
J25nB171_p0544c04║過。大眾集，新到不赴，沙令侍者去喚。新到，纔到法堂，
J25nB171_p0544c05║卻向侍者背上拍一下，云：和尚喚你。侍者至沙處，新
J25nB171_p0544c06║到便歸堂。久住，乃問：和尚何不勘新到？沙云：我與你
J25nB171_p0544c07║勘了也。師拈云：大眾且看這新到具參方眼也未？若
J25nB171_p0544c08║道具參方眼，玄沙卻云：我與你勘了也。若謂不具參
J25nB171_p0544c09║方眼，其公案見在。何故？當時若作玄沙，待久住云：和
J25nB171_p0544c10║尚何不勘新到劈頭一拄杖，免使後人疑著？可不道：
J25nB171_p0544c11║有意氣時爭意氣？不風流處也風流。
J25nB171_p0544c12║舉文殊菩薩問維摩居士：我等各自說已，云何是仁
J25nB171_p0544c13║者所說不二法門？師拈云：這箇公案，自毘耶離城以
J25nB171_p0544c14║至震旦，叢林商量不少，無非都在聲色，語默上摸索，
J25nB171_p0544c15║轉見沒交涉。若要會得，須向眾菩薩未啟口處。識得
J25nB171_p0544c16║根源，方知眾菩薩說底，即是老維摩。不說底老維摩，
J25nB171_p0544c17║不說底即是眾。菩薩說底，纔知維摩那時，其聲如雷。
J25nB171_p0544c18║豈不見道：龍象蹴踏，非驢所堪。即今還識得維摩老
J25nB171_p0544c19║人根源麼？良久，云：天共白雲曉，水和明月流。
J25nB171_p0544c20║舉舍利弗問須菩提：夢中說六波羅蜜與覺時，是同
J25nB171_p0544c21║是別？須菩提云：此義幽深，吾不能說。會中有箇彌勒
J25nB171_p0544c22║大士，可往而問之。舍利弗遂問彌勒：彌勒云：誰為彌
J25nB171_p0544c23║勒？誰是彌勒者？師拈云：而今人嘗做得這箇夢來。也
J25nB171_p0544c24║未假做得這箇夢來，始醒得舍利弗來由。若未做得
J25nB171_p0544c25║這箇夢來。且究取須菩提深遠之旨。若會得須菩提
J25nB171_p0544c26║深遠之旨。須識得彌勒佛云誰為彌勒？誰是彌勒者。
J25nB171_p0544c27║到這裏總將箇龜毛索子一束束定置於無夢覺之
J25nB171_p0544c28║地。或有云：那一箇又安置在什麼處？喝一喝，云：依稀
J25nB171_p0544c29║似曲纔堪聽，卻被風吹別調中。
J25nB171_p0544c30║舉古者道：這一片田地分付來多時也，我立地待你
J25nB171_p0545a01║搆去。法眼云：這一片田地分付來多時也，我坐待你
J25nB171_p0545a02║搆去。師拈云：且看古人諄諄恁麼為人？既云這一片
J25nB171_p0545a03║田地分付來多時也。又道：搆去作麼？磬山今日雪上
J25nB171_p0545a04║加霜。驀將拄杖卓下云：莫不是這一片麼？噫！也是揠
J25nB171_p0545a05║苗兒。
J25nB171_p0545a06║舉玄沙到蒲田縣，眾以百戲迎之。次日，沙遂問小塘
J25nB171_p0545a07║長老：昨日許多喧鬧向甚麼處去？塘提起袈裟角示
J25nB171_p0545a08║之。沙云：料掉沒交涉。師拈云：山僧即不然，或有人問：
J25nB171_p0545a09║昨日許多喧鬧向什麼處去？只對他道：今日一出，尤
J25nB171_p0545a10║勝昨日。他若道料掉沒交涉。云：我也知你是箇瞎漢。
J25nB171_p0545a11║還委麼？竹密不妨流水過，山高豈礙白雲飛。
J25nB171_p0545a12║舉遵布衲在藥山浴佛次，山云：你浴得這個，還浴得
J25nB171_p0545a13║那箇麼？遵云：把那箇來。師拈云：藥山傍通一線，俯誘
J25nB171_p0545a14║初機，遵衲雖是當仁，不讓一拶便了。當時若作藥山，
J25nB171_p0545a15║待伊道：把那箇來，劈手奪杓子過來還他一杓惡水，
J25nB171_p0545a16║可不徹頭徹尾。何故？定水湛然滿浴，此無垢人。
J25nB171_p0545a17║舉僧問雲門：如何是清淨法身？門云：六不收。道林和
J25nB171_p0545a18║尚拈云：只道得一半。若問道林，只對他道：一不立。乃
J25nB171_p0545a19║頌云：一不立，六不收，突然那更有蹤由？無限青山留
J25nB171_p0545a20║不住，落花流水太悠悠。師拈云：還知二大老鼻孔落
J25nB171_p0545a21║在什麼處？然雖不負來機，盡力道將來秪道得法身
J25nB171_p0545a22║邊事。且道如何是法身向上事？豎起拂子云：龍得水
J25nB171_p0545a23║時添意氣，虎逢山勢長威獰。
J25nB171_p0545a24║舉僧問歸宗：如何是玄旨？云：無人能會。僧云：向者如
J25nB171_p0545a25║何？云：有向即乖。僧云：不向者如何？云：誰求玄旨？又云：
J25nB171_p0545a26║去！無汝用心處。僧云：豈無方便門令學人得入？云：觀
J25nB171_p0545a27║音妙智力，能救世間苦。僧云：如何是觀音妙智力？宗
J25nB171_p0545a28║敲鼎蓋三下，云：還聞麼？僧云：聞。云：我何不聞？僧無語，
J25nB171_p0545a29║宗以棒趁下。師拈云：可惜這老漢架艨艟泛大海，隨
J25nB171_p0545a30║其順逆，不用翻蓬打槳，宗師家須到恁麼田地始得。
J25nB171_p0545b01║不然總落左右邊句，爭袪得學人疑滯？雖然如此，當
J25nB171_p0545b02║時這僧是箇靈利底，見伊道：誰求玄旨？何不云和尚
J25nB171_p0545b03║好箇方便門，速禮三拜。若作歸宗待僧，道豈無方便？
J25nB171_p0545b04║門云：汝將前話作實法會耶？待僧更進語，便以棒趁
J25nB171_p0545b05║下，免致周遮磬山。今日還有人識得這玄旨麼？噁！啼
J25nB171_p0545b06║得血流無用處，不如緘口過殘春。
J25nB171_p0545b07║舉。三聖和尚參德山。纔展坐具。山云。住不用展炊單
J25nB171_p0545b08║遮裏。無殘羹餿飯與汝。云賴遇無。設有向甚麼處著。
J25nB171_p0545b09║山便打。聖接住推倒向床上山。大笑聖哭蒼天。便下
J25nB171_p0545b10║參堂。堂中首座。號踢天泰。問行腳高士。須得本道公
J25nB171_p0545b11║公驗。作麼生是本道公驗。聖云。道什麼。座再問。聖打
J25nB171_p0545b12║一坐具云。遮漆桶。前後觸忤多少賢良座。擬人事聖。
J25nB171_p0545b13║便過第二座人事。師拈云：德山老漢一條白棒按過
J25nB171_p0545b14║天下衲僧撞著三聖，猶較些子。何不當時待伊道無
J25nB171_p0545b15║著處云：也是餿茶剩飯。雖然，強將手下無弱兵，爭奈
J25nB171_p0545b16║三聖氣吞宇宙，力振江湖，孰奈伊何！首座當時亦待
J25nB171_p0545b17║伊道：觸忤多少賢良，何不道某甲罪過？且不失方情。
J25nB171_p0545b18║今時人要參，方須具這眼目始得。若不如是，都是依
J25nB171_p0545b19║草附木。
J25nB171_p0545b20║舉溈山問仰山：甚處來？仰云：田中來。溈云：田中有多
J25nB171_p0545b21║少人？仰插鍬叉手而立。溈云：今日南山大有人刈茅。
J25nB171_p0545b22║仰拽鍬而去。雪竇云：諸方咸謂插鍬話奇特，大似隨
J25nB171_p0545b23║邪逐惡。據雪竇見處，仰山被溈山一問，直得草繩自
J25nB171_p0545b24║縛，去死十分。妙喜云：仁者見之謂之仁，智者見之謂
J25nB171_p0545b25║之智，百姓日用而不知，故君子之道鮮矣。師拈云：妙
J25nB171_p0545b26║喜老人出言吐氣，忒殺風流儒雅，雪竇龜鑑宗乘，恰
J25nB171_p0545b27║似壓良為賤。今日磬山合作麼生商量？不得顢頇放
J25nB171_p0545b28║過。還知麼？幾度黑風吹大海，未曾聞道釣舟傾。
J25nB171_p0545b29║舉龍濟問僧：甚處來？云：翠巖來。曰：翠巖有何言句示
J25nB171_p0545b30║徒？云：嘗道出門逢彌勒，入門見釋迦。曰：與麼道又爭
J25nB171_p0545c01║得？僧便問：和尚又如何？曰：出門逢阿誰？入門見什麼？
J25nB171_p0545c02║僧於言下有省。師拈云：這僧雖然有省，只會得龍濟
J25nB171_p0545c03║底，未會得翠巖底；若會得，翠巖底許你全具眼。
J25nB171_p0545c04║舉石頭和尚問僧：從甚麼處來？僧云：江西來。云：見馬
J25nB171_p0545c05║大師麼？云：見。頭乃指一橛柴云：馬師何似這箇？僧無
J25nB171_p0545c06║對。卻回，舉似馬大師，馬云：汝見橛柴大小？云：沒量大。
J25nB171_p0545c07║馬云：汝甚有力。僧云：何也？馬云：汝從南嶽負一橛柴
J25nB171_p0545c08║來，豈不是有力？師拈云。深見古人千里同風。在一箇
J25nB171_p0545c09║鼻孔裏出氣。何曾分疆立界。魔魅人家男女。這僧當
J25nB171_p0545c10║時是箇漢子。待石頭道。何似這箇輕輕。對道不別即
J25nB171_p0545c11║禮謝。可不減師之德乎。適回馬大師處。舉似及道。汝
J25nB171_p0545c12║見橛柴大小。何不道某甲見非兩端。恁麼則不負師
J25nB171_p0545c13║恩。亦不孤他人指點。然雖如是。二大老如按牛頭吃
J25nB171_p0545c14║草相似。可惜慈悲太切。
J25nB171_p0545c15║舉洞山示眾云：兄弟！初秋夏末，東去西去，直須向萬
J25nB171_p0545c16║里無寸草處去始得。又云：只如萬里無寸草處作麼
J25nB171_p0545c17║生去？後有僧舉似石霜，霜云：出門便是草。磬山則不
J25nB171_p0545c18║然，兄弟夏末秋初南行北往，直須腳踏實地去始得。
J25nB171_p0545c19║若不如斯，未出門時亦是草漫漫，不見妙喜道師子
J25nB171_p0545c20║一滴乳，迸散十斛驢乳。
J25nB171_p0545c21║舉僧問石霜：咫尺之間，為甚不睹師顏？霜云：我道遍
J25nB171_p0545c22║界不曾藏。僧後問雪峰：遍界不曾藏，意旨如何？峰云：
J25nB171_p0545c23║甚麼處不是石霜？僧回，舉似石霜，霜云：這老漢著甚
J25nB171_p0545c24║麼死急！師拈云：古人一期方便，秖欲求人，不覺拖泥
J25nB171_p0545c25║帶水。當時磬山若作石霜，待伊道：咫尺之間，不睹師
J25nB171_p0545c26║顏，何不攔頭一拄杖？教伊性快去，豈容流到雪峰枝
J25nB171_p0545c27║上生枝蔓上引蔓還曾悟也未？不見。玄沙云：山頭老
J25nB171_p0545c28║漢蹉過也。
J25nB171_p0545c29║舉僧訪翠巖，值不在，遂看主事，主云：參見和尚也未？
J25nB171_p0545c30║云：未。主指狗子云：上人要見和尚，但禮拜這狗子。僧
J25nB171_p0546a01║無語。後翠巖歸，聞得，乃云：作麼生免得與麼無語？雲
J25nB171_p0546a02║門云：欲觀其師，先觀弟子。師拈云：這僧非惟不曾見
J25nB171_p0546a03║翠巖，要且不曾相見。主事可惜淺水無魚，徒勞下釣。
J25nB171_p0546a04║當時若作這僧，待院主指拜這狗子，遂高聲云：若不
J25nB171_p0546a05║識和尚，洎合錯禮這狗子。拂袖便行。雖然如是，今日
J25nB171_p0546a06║或有主事者出來道：和尚莫教壞人家男女。只對他
J25nB171_p0546a07║道：這狗子聻？
J25nB171_p0546a08║舉僧問趙州：如何是趙州？州云：東門、西門、南門、北門。
J25nB171_p0546a09║師拈云。這僧覿面相呈，致箇問頭也甚奇怪。若道未
J25nB171_p0546a10║會，爭敢入虎窟裏捋虎鬚？若道會，爭肯恁麼休去？當
J25nB171_p0546a11║時趙州有定乾坤手段，爍破四天下眼目。還他本分
J25nB171_p0546a12║鉗鎚。教他入又入不得，出又出不得。可謂雙奪雙收。
J25nB171_p0546a13║到此還有人轉得。身吐得氣。入得趙州門。出得趙州
J25nB171_p0546a14║門者麼？試道看。
J25nB171_p0546a15║舉真歇了禪師問僧云：你死後燒作灰，撒卻了，向甚
J25nB171_p0546a16║麼處去？僧便喝。真云：好一喝，祇是不得翻款。僧又喝。
J25nB171_p0546a17║真云：公案未圓，更喝始得。僧無語。師云：可惜當時這
J25nB171_p0546a18║僧無末後句，若有末後句，也不奈伊何。真老雖是洞
J25nB171_p0546a19║上兒孫，宛有濟翁門下作略。我當時若作此僧，何不
J25nB171_p0546a20║道喝則不無？恐和尚作喝會，待伊打云：這死漢！便喝，
J25nB171_p0546a21║拂袖而出。
J25nB171_p0546a22║舉雪峰示眾云：南山有一條鱉鼻蛇，汝等諸人切須
J25nB171_p0546a23║好看。長慶云：今日堂中大有人喪身失命。僧舉似玄
J25nB171_p0546a24║沙，沙云：須是稜兄始得。雖然如此，我即不恁麼。僧云：
J25nB171_p0546a25║和尚作麼生？玄沙云：用南山作麼？雲門以拄杖攛向
J25nB171_p0546a26║向雪峰面前，作怕勢。師拈云。雪峰老漢恁麼示眾。拈
J25nB171_p0546a27║一句語。如握太阿劍，擊塗毒鼓。聞之擬之。咸皆喪身
J25nB171_p0546a28║失命，誰敢當鋒？到這裏還容得情識卜度麼？恁麼也
J25nB171_p0546a29║不得，不恁麼也不得，恁麼不恁麼總不得。當時若非
J25nB171_p0546a30║二三大老，卓犖超群。廓徹圓明知見，唱和宗乘敷揚。
J25nB171_p0546b01║要旨則孤負雪老。這一條活蛇弄殺在象骨巖前，誰
J25nB171_p0546b02║能知他落處？所以道。打鼓弄琵琶。相逢兩作家。電光
J25nB171_p0546b03║影裏穿針未為快手。若是這般事，須是這般人始得。
J25nB171_p0546b04║若非這般人，如何搆得這般事？山僧今日且不將拄
J25nB171_p0546b05║杖粧龍作蛇，亦無玄沙語句鉤引。但只恁麼與眾同
J25nB171_p0546b06║食。同衣同坐，同臥不出。尋常大眾還見麼？格外不須
J25nB171_p0546b07║重審。問：尋常一句作麼生？
J25nB171_p0546b08║舉龐居士辭藥山，山命十禪客相送至門首，居士指
J25nB171_p0546b09║空中雪云：好雪片片，不落別處。時有全禪客云：落在
J25nB171_p0546b10║什麼處？士打一掌。全云：居士也不得草草。士云：汝恁
J25nB171_p0546b11║麼稱禪客，閻老子未放你在。全云：居士作麼生？士又
J25nB171_p0546b12║打一掌，云：眼見如盲，口說如啞。雪竇別云：初問處，但
J25nB171_p0546b13║握雪團。便打。師拈云：老龐參證於馬祖、石頭，二大老
J25nB171_p0546b14║已得心空及第，到處遇人，不妨作家相見著著，自有
J25nB171_p0546b15║出身之路，所以全禪客不柰伊何。當時若作全禪客，
J25nB171_p0546b16║待伊道：好雪片片，不落別處。遂接住云：不落別處且
J25nB171_p0546b17║置，你道在什麼處來？待依擬口，還他一掌，教這老漢
J25nB171_p0546b18║別有生涯難行此令。雖然，且道山僧這一掌與老龐
J25nB171_p0546b19║打同也異也與雪竇打同也異也？試說看！
J25nB171_p0546b20║舉羅山和尚問石霜：起滅不停時如何？霜云：直須寒
J25nB171_p0546b21║灰枯木去、一念萬年去、函蓋相應去、全清絕點去。山
J25nB171_p0546b22║不契，卻往巖頭處如前問，巖頭喝云：是誰起滅？山於
J25nB171_p0546b23║此有省。師拈云：今時人論道，石霜說道理。所以令羅
J25nB171_p0546b24║山不悟巖頭，不說道理，令他悟去；恁麼商量，如掉棒
J25nB171_p0546b25║打月，料掉沒交涉。殊不知當時這僧若不得，石霜老
J25nB171_p0546b26║漢雪上加霜，逼拶將來，那能巖頭處領略得去？縱然
J25nB171_p0546b27║會得巖頭老人底，若未曾體究得，石霜和尚底爭解
J25nB171_p0546b28║脫得起滅不停時也。所以道：靈光獨耀，迥脫根塵；體
J25nB171_p0546b29║露真常，不拘文字。心性無染，本自圓成。但離妄緣，即
J25nB171_p0546b30║如如佛。若不如是，敢保你認賊為子在。今時人還會
J25nB171_p0546c01║得二大老異口同音麼？良久，云：一片白雲橫谷口，幾
J25nB171_p0546c02║多歸鳥盡迷巢。
J25nB171_p0546c03║舉雲巖掃地次，道吾云：太區區生。巖云：須知有不區
J25nB171_p0546c04║區者。吾云：恁麼則有第二月也。巖豎起掃帚云：這是
J25nB171_p0546c05║第幾月？吾便休。師拈云：可見古人日用事無別，纔被
J25nB171_p0546c06║人拶著，便迺覿面相呈，了無餘事。雲巖、道吾雖同出
J25nB171_p0546c07║其門，到這裏也不肯放過，要且得人一牛，還人一馬。
J25nB171_p0546c08║雖然如斯，若作道吾待雲巖豎起掃帚云：這是第幾
J25nB171_p0546c09║月。但云：恰似管教他這把掃帚無地放在。
J25nB171_p0546c10║舉天平和尚行腳時，參西院，嘗云：莫道會佛法，覓箇
J25nB171_p0546c11║舉話人也無。一日，西院遙見，召曰：從漪平舉頭。院云：
J25nB171_p0546c12║錯。平行三兩步。院又云：錯。平近前。院云：適來這兩錯，
J25nB171_p0546c13║是西院錯？是上座錯？平云：從漪錯。院云：錯。平休去。師
J25nB171_p0546c14║拈云：衲僧行腳，切不得草草，纔有些些省處，便開大
J25nB171_p0546c15║口，須要自己揣摩，十二時中還曾穩當不心境一如，
J25nB171_p0546c16║不腳踏實地，不如紅爐飛片雪。不可見。天平行腳時，
J25nB171_p0546c17║自滿道：會禪傍若無人，驀然撞著西院一拶，下兩箇
J25nB171_p0546c18║錯字，便把一肚子，禪道一點也用不著。當時若作天
J25nB171_p0546c19║平，待西院道：適來這兩錯，是西院錯？上座錯！何不高
J25nB171_p0546c20║聲？還他道箇錯管。教西院自然不作，故眼相看。直到
J25nB171_p0546c21║後來住院，謂眾云：我當初行腳時，被業風吹到思明
J25nB171_p0546c22║長老處，連下兩錯，更留我過夏，待共我商量。我不道
J25nB171_p0546c23║恁麼時錯，我發足向南方去時，早知道錯了也。看他
J25nB171_p0546c24║恁麼示眾，正所謂行年五十而知，四十九年之非。雖
J25nB171_p0546c25║然如是，也是貧兒思舊債。磬山今日亦下箇錯。且道
J25nB171_p0546c26║這個錯與西院同耶？別耶？與天平同耶？別耶？諸人試
J25nB171_p0546c27║辨看。有麼？有麼？復云：錯。
J25nB171_p0546c28║舉雲門大師云：光不透脫，有兩般病：一切處不明，面
J25nB171_p0546c29║前有物是一；透得一切法空，隱隱地有箇物相似，亦
J25nB171_p0546c30║是光不透脫。又法身亦有兩般病：得到法身，為法執
J25nB171_p0547a01║不忘，己見猶存，墮在法身邊是一；直饒透得，放過即
J25nB171_p0547a02║不可。子細簡點將來，有什麼氣息，亦是病。師拈云。病
J25nB171_p0547a03║多諳藥性，得瘥始傳方。雲門大師曾在乾峰和尚處，
J25nB171_p0547a04║患過這病來，已透脫得。所以要醫大地眾生箇箇透
J25nB171_p0547a05║脫去。雖則慈悲之故。也是好肉剜瘡。不見淨名云：彼
J25nB171_p0547a06║自無瘡，勿傷之也。雖然如是。諸人還曾打過這病也
J25nB171_p0547a07║未？若未打過，不妨雲門葛藤裏透脫去。所以道：過得
J25nB171_p0547a08║荊棘林。纔是好手腳。直饒透過這病露出。這光為甚
J25nB171_p0547a09║麼雲門道仔細簡點將來亦是病到這田地。須知有
J25nB171_p0547a10║向上一著在。若不知向上一著，有甚麼氣息亦是病。
J25nB171_p0547a11║珍重！
J25nB171_p0547a12║舉魯祖凡見僧來便面壁，南泉聞，云：我尋常向他道：
J25nB171_p0547a13║空劫已前承當，佛未出世時會取，尚不得一箇半箇。
J25nB171_p0547a14║他恁麼，驢年去。師拈云。古今多少尊宿。未免向魯祖
J25nB171_p0547a15║釣竿頭土插嘴起模畫樣。或抑或揚，或提或唱。何曾
J25nB171_p0547a16║摸索得魯祖腳跟麼？殊不知魯祖恁麼接人。亦是曲
J25nB171_p0547a17║垂方便。若有箇性燥底。向他未面壁時一覷覷破。還
J25nB171_p0547a18║他。這老漢不坐在含元殿裏相見。即今還有人知他
J25nB171_p0547a19║落處麼。少林壁觀無多旨。不是神光也。大難。
J25nB171_p0547a20║舉風穴在郢州衙內，上堂云：祖師心印，狀似鐵牛之
J25nB171_p0547a21║機，去即印住，住即印破；只如不去不住，印即是？不印
J25nB171_p0547a22║即是？時有盧陂長老出問云：某甲有鐵牛之機，請師
J25nB171_p0547a23║不搭印。穴云：慣釣鯨鯢澄巨浸，卻嗟蛙踄𩥇泥沙。陂
J25nB171_p0547a24║佇思，穴喝云：長老何不進語？陂擬議，穴打一拂子云：
J25nB171_p0547a25║還記得話頭麼？試舉看。陂擬開口，穴又打一拂子。牧
J25nB171_p0547a26║主云：佛法與王法一般。穴云：見箇甚麼？牧云：當斷不
J25nB171_p0547a27║斷，反招其亂。穴。便下座。師拈云：決戰者不顧其首，盧
J25nB171_p0547a28║陂也是一員，猛將敢向前來，奪令施行，爭奈風穴久
J25nB171_p0547a29║戰作家陣勢排定到此無門可入，無路可出，逼拶得
J25nB171_p0547a30║來，前不搆村，後不迭店，若非披三玄戈甲，七事隨身，
J25nB171_p0547b01║孰能如是作略乎？雖然恁麼，當時不得牧主怎生收
J25nB171_p0547b02║煞，可謂見機而作。今或有人出來云：牧主道：當斷不
J25nB171_p0547b03║斷，反招其亂。在風穴也在盧陂也，山僧劈脊便棒也
J25nB171_p0547b04║怪予不得。
J25nB171_p0547b05║舉。雪竇禪師在莊數僧立次。雪問維摩云。步步是道
J25nB171_p0547b06║場。這裏何似山裏。眾下語皆不契。自代云：只恐和尚
J25nB171_p0547b07║不肯。師拈云：磬山當時若在會，直教這老漢舉足無
J25nB171_p0547b08║立地處。道什麼肯不肯？這裏是什麼所在？咦！
J25nB171_p0547b09║舉佛眼禪師一日垂示從東過西，顧眾云：是。是。復從
J25nB171_p0547b10║西過東？顧眾云：不是，不是。遂歸位立云：適來猶記得。
J25nB171_p0547b11║師拈云：這老漢看他自起自倒，可惜當時眾中無人
J25nB171_p0547b12║作禮三拜。
J25nB171_p0547b13║舉佛眼禪師遊蓮華峰至半山亭。有僧後到云：和尚
J25nB171_p0547b14║還在這裏。眼云：我到了來也。僧無語。自代云：也是齋
J25nB171_p0547b15║後鐘。師拈云：磬山當時若作這僧，敢教佛眼老漢立
J25nB171_p0547b16║地。待他道：我到了來也。但云：和尚且住，待某亦到來。
J25nB171_p0547b17║
J25nB171_p0547b18║
J25nB171_p0547b19║
J25nB171_p0547b20║
J25nB171_p0547b21║
J25nB171_p0547b22║
J25nB171_p0547b23║
J25nB171_p0547b24║
J25nB171_p0547b25║
J25nB171_p0547b26║
J25nB171_p0547b27║
J25nB171_p0547b28║
J25nB171_p0547b29║
J25nB171_p0547b30║天隱和尚語錄卷六