J25nB171_p0558c01║天隱和尚語錄卷九
J25nB171_p0558c02║嗣法門人通問等編
J25nB171_p0558c03║頌古
J25nB171_p0558c04║舉世尊睹明星。頌云：
J25nB171_p0558c05║寥寥獨坐雪巖中，秖為眾生界未空，忽地明星都照
J25nB171_p0558c06║破，丈夫誰肯受朦朧？
J25nB171_p0558c07║舉世尊拈花，迦葉微笑。頌云：
J25nB171_p0558c08║大事因緣在目前，當機休更自顢頇，靈山百萬人天
J25nB171_p0558c09║眾，擬議之間落二三。
J25nB171_p0558c10║四十九年無一字，末後拈花有底事，都緣飲老破微
J25nB171_p0558c11║顏，代代兒孫笑不止。
J25nB171_p0558c12║舉楞嚴經，若能轉物，即同如來。頌云：
J25nB171_p0558c13║若能轉物即如來，雪裏梅花一色開，冷眼不堪長笑
J25nB171_p0558c14║翫，香風暗暗到經臺。
J25nB171_p0558c15║舉圓覺經居一切時，不起妄念，於諸妄心亦不息滅，
J25nB171_p0558c16║住妄想境，不加了知，於無了知不辨真實。頌云：
J25nB171_p0558c17║山堂寂寂無人到，澗水悠悠有琴操，偶然曳杖過磐
J25nB171_p0558c18║峰，一陣狂風吹落帽。吹落帽，呵呵笑漢語，胡言那成
J25nB171_p0558c19║調？師驀卓拄杖，喝一喝，云：參！
J25nB171_p0558c20║舉善財參彌勒樓閣門開。頌云：
J25nB171_p0558c21║衣帶煙霞過碧層，蹔時斂念便空生，重重樓閣門開
J25nB171_p0558c22║處，更有一人參未曾。
J25nB171_p0558c23║舉外道不問有言，不問無言。頌云：
J25nB171_p0558c24║一條拄杖兩頭拏，把住中間便打他，饒你脫然頃快
J25nB171_p0558c25║去，看來猶著眼中沙。
J25nB171_p0558c26║舉殃崛摩羅產難。頌云：
J25nB171_p0558c27║煙雲封古洞，迷卻乍遊人。借問三家老，春光分半燈。
J25nB171_p0558c28║舉傅大士披衲頂冠靸履，見梁武帝。頌云：
J25nB171_p0558c29║冠似道兮履似儒，袈裟猶是佛家兒，了然三處原無
J25nB171_p0558c30║我，試問時人會也無？
J25nB171_p0559a01║舉迦葉因阿難問：世尊傳金襴外，別傳何物？迦葉召：
J25nB171_p0559a02║阿難，難應諾。迦葉云：倒卻門前剎竿著。頌云：
J25nB171_p0559a03║拈花消息金襴外，慶喜當年見未玄，莫是頭陀堪愛
J25nB171_p0559a04║處，依稀爭肯畀家傳。
J25nB171_p0559a05║舉初祖面壁。頌云：
J25nB171_p0559a06║大鵬放翮九萬里，偃鼠飲河半勺水，直自培風背負
J25nB171_p0559a07║天，沙界明明不用舉。
J25nB171_p0559a08║舉四祖住破頭山。頌云：
J25nB171_p0559a09║鳳書三詔懶抬眸，兀坐雲深破嶺頭，待得黃梅童子
J25nB171_p0559a10║到，月明依舊照寒湫。
J25nB171_p0559a11║舉四祖路逢童子，問子何姓？頌云：
J25nB171_p0559a12║白髮頭陀下翠微，七年重到未忘機。性空姓姓非常
J25nB171_p0559a13║姓，千古令人作範軌。
J25nB171_p0559a14║舉四祖訪懶融。頌云：
J25nB171_p0559a15║石室耽幽處，山禽頻獻花，天廚勤送供，虎穴作鄰家。
J25nB171_p0559a16║懸寂心偏解，菩提路更賒，幸逢達道者，推轉白牛車。
J25nB171_p0559a17║舉鳥窠吹布毛通，侍者大悟。頌云：
J25nB171_p0559a18║樹盤如蓋遂棲禪，宮使從師未徹玄，擬欲諸方去參
J25nB171_p0559a19║學，布毛拈起鼻先穿。
J25nB171_p0559a20║一毫端上露全機，及至惺惺鴈過西，未舉已前親薦
J25nB171_p0559a21║得，白雲終不定巢居。
J25nB171_p0559a22║舉馬祖打車打牛。頌云：
J25nB171_p0559a23║不是車兮不是牛，即心即佛莫他求，從茲悟徹磨磚
J25nB171_p0559a24║意，喝下西江水倒流。
J25nB171_p0559a25║舉馬祖即心是佛，又云：非心非佛。頌云：
J25nB171_p0559a26║即心即佛頭戴帽，非心非佛帽戴頭，撒手到家人不
J25nB171_p0559a27║會，龔公峰頂鬧啾啾。
J25nB171_p0559a28║舉馬祖日面佛、月面佛。頌云：
J25nB171_p0559a29║日面佛，明歷歷，火雲收盡天空闊。月面佛，清徹徹，秋
J25nB171_p0559a30║水澄潭光皎潔。君不見，雙輪無住兮太虛燄燄，玄珠
J25nB171_p0559b01║罔象兮赤心片片。咦！
J25nB171_p0559b02║舉馬祖百丈遊山見野鴨。頌云：
J25nB171_p0559b03║師資閒步到溪邊，大用全提把住關，直得鼻端親見
J25nB171_p0559b04║血，倚天長劍插雄巔。
J25nB171_p0559b05║舉馬祖陞座，百丈捲席。頌云：
J25nB171_p0559b06║高崖獅子振全威，百獸聞之腦裂時，不是象王回首
J25nB171_p0559b07║顧，爭教大地吼如雷。
J25nB171_p0559b08║舉百丈再參。頌云：
J25nB171_p0559b09║入門便喝有來源，秉拂從教得此傳，識得祖家綿密
J25nB171_p0559b10║旨，大唐規範自悠然。
J25nB171_p0559b11║舉馬祖一喝百丈三日耳聾，黃檗吐舌。頌云：
J25nB171_p0559b12║鐵牛機印印全機，電卷風馳未可欺。一喝頓令知解
J25nB171_p0559b13║盡，耳聾三日古今疑。黃檗老，謾驚噓，舌頭吐出更堪
J25nB171_p0559b14║奇。因而領略師承意，惹得兒孫捋虎鬚。
J25nB171_p0559b15║舉百丈野狐。頌云：
J25nB171_p0559b16║前百丈，後百丈，兩箇老胡鼻一樣。不落不昧叵商量，
J25nB171_p0559b17║且看眉毛在眼上。咄！
J25nB171_p0559b18║舉唐文宗食蛤蜊，見大士像。頌云：
J25nB171_p0559b19║夫慈悲之故，化凡形而成聖像；落草之談，現應身以
J25nB171_p0559b20║獲圓通。良哉觀世音！善應諸方所。噫！不是大唐天子
J25nB171_p0559b21║力，海水煎枯擘不開。
J25nB171_p0559b22║舉南泉刈茅，僧問：南泉路向什麼處去？泉拈起鐮云：
J25nB171_p0559b23║我這鐮子是三十文錢買。僧云：我不問這箇，南泉路
J25nB171_p0559b24║向什麼處去？泉云：我用得最快。頌云：
J25nB171_p0559b25║行色憧憧問路頭，大人機用出常流，而今睹面重拈
J25nB171_p0559b26║出，三十文錢第二籌。
J25nB171_p0559b27║舉陸亙大夫問南泉：天地同根，萬物一體。頌云：
J25nB171_p0559b28║天地同根物一體，潛龍臥在深淵裏，豁然飛上九重
J25nB171_p0559b29║霄，一任興雲彌布雨。
J25nB171_p0559b30║舉陸亙大夫問南泉：大悲菩薩用許多手眼作什麼？
J25nB171_p0559c01║泉云：如國家用大夫作什麼？頌云：
J25nB171_p0559c02║大悲千手眼，幾人能得見？如月印千江，波波全體現。
J25nB171_p0559c03║全體現有何驗？王老機鋒過閃電，當頭一拶賓主分，
J25nB171_p0559c04║聊與大夫通一線。通一線，難分辨，言中有則君自看。
J25nB171_p0559c05║舉盤山示眾：三界無法，何處求心？四大本空，佛依何
J25nB171_p0559c06║住？璿璣不動，寂爾無言。睹面相呈，更無餘事。頌云：
J25nB171_p0559c07║三界無法，何處求心？林間獨坐，樹上啼鶯，啼得落花
J25nB171_p0559c08║流水去，依然緘口過殘春。
J25nB171_p0559c09║舉泐潭問馬祖：如何是祖師西來意？祖云：低聲近前，
J25nB171_p0559c10║潭近前。祖打一摑，云：六耳不同謀，來日來。潭至，來日
J25nB171_p0559c11║云：請和尚道。祖云：且去，待老漢上堂時出來，與汝證
J25nB171_p0559c12║明。潭乃悟云：謝大眾證明，繞座一匝便去。頌云：
J25nB171_p0559c13║六月炎天雪滿巔，那知身到清涼山？文殊舉手金剛
J25nB171_p0559c14║窟，收取玻璃盞子還。
J25nB171_p0559c15║舉崧山與龐居士喫茶，士舉橐子云：人人盡有分，為
J25nB171_p0559c16║甚麼道不得？山云：秖為人人盡有分，所以道不得。云：
J25nB171_p0559c17║阿兄為甚麼卻道得？山云：不可無言也。云：灼然，灼然。
J25nB171_p0559c18║山便喫茶。士云：阿兄喫茶，為甚麼不揖客？山云：誰云
J25nB171_p0559c19║龐公？山云：何須更揖？後丹霞聞，乃云：若不是崧山，幾
J25nB171_p0559c20║被老翁惑亂一上。士聞之，乃令人傳語霞云：何不會
J25nB171_p0559c21║取未舉橐子時？頌云：
J25nB171_p0559c22║未舉以前猶鈍置，衲僧何必重徵問。七盞清風腋下
J25nB171_p0559c23║生，啜著還他能徹困。
J25nB171_p0559c24║舉龐居士訪仰山，問：久嚮仰山，到來為甚麼卻覆？山
J25nB171_p0559c25║豎起拂子。士云：恰是。山云：是仰是覆？士乃打露柱云：
J25nB171_p0559c26║雖然無人，也要露柱證明。山擲拂子云：若到諸方，一
J25nB171_p0559c27║任舉似。頌云：
J25nB171_p0559c28║步步傾湫倒嶽來，軒轅高掛絕塵埃，得人一牛還一
J25nB171_p0559c29║馬，不是時流孟浪猜。
J25nB171_p0559c30║舉凌行婆問浮杯盡力，道不得句。頌云：
J25nB171_p0560a01║婆子奇哉怪哭聲，禪人聞舉便驚心。當機直捷離言
J25nB171_p0560a02║處，到底終輸趙老清。清真漫將閒話論疏親，行婆不
J25nB171_p0560a03║是丈夫手，肯把拳頭買與人。咄！這老婆子。
J25nB171_p0560a04║舉藥山指二樹問道吾云。枯者是。榮者是。吾云榮者
J25nB171_p0560a05║是。山云。灼然一切處。光明爍爛去。又問雲巖。巖云。枯
J25nB171_p0560a06║者是。山云。灼然一切處。放教枯淡去。高沙彌至山。復
J25nB171_p0560a07║問高云。枯者從他枯。榮者從他榮山顧。道吾。雲巖云。
J25nB171_p0560a08║不是不是。頌云：
J25nB171_p0560a09║榮者榮兮枯者枯，沙彌爭肯受糊塗。長松壁立危巖
J25nB171_p0560a10║上，鶴唳一聲千載孤。
J25nB171_p0560a11║舉韓文公問大顛佛法省要。頌云：
J25nB171_p0560a12║文公諦信，大顛直捷，快手三平，腦後著楔。一楔頂𩕳
J25nB171_p0560a13║眼豁開，普天匝地絕塵埃。孤風冷冷千秋外，幾度心
J25nB171_p0560a14║花照玉臺。
J25nB171_p0560a15║舉長沙岑禪師遊山歸，首座問：和尚甚處去來？岑云：
J25nB171_p0560a16║遊山來。座云：到什麼處？岑云：始從芳草去，又逐落花
J25nB171_p0560a17║回。座云：大似春意。岑云：也勝秋露滴芙渠。頌云：
J25nB171_p0560a18║理策入雲深，山空一色新，無人閒共話，有鳥對頻吟。
J25nB171_p0560a19║踏遍春芳草，歸來花滿庭。若將時節會，埋沒祖師心。
J25nB171_p0560a20║舉趙州火爐頭無賓主話。頌云：
J25nB171_p0560a21║無賓主話誰能舉？舉得分明我未許。觀音院裏老趙
J25nB171_p0560a22║州，慣向人前賣口嘴。
J25nB171_p0560a23║舉趙州狗子無佛性。頌云：
J25nB171_p0560a24║一箇無字週沙界，蠢動含靈俱不壞，拈來擲向於人
J25nB171_p0560a25║前，不會分明業識在。
J25nB171_p0560a26║舉趙州有佛處不得住，無佛處急走過。頌云：
J25nB171_p0560a27║有佛處不得住，挂角羚羊無影樹。無佛處急走過，高
J25nB171_p0560a28║飛野鶴青霄去。三千里外莫錯舉，石女懷胎唯自許。
J25nB171_p0560a29║恁麼則不去也，摘楊花，摘楊花，㗭唎㗭唎囌嚕娑訶。
J25nB171_p0560a30║舉趙州因尼問密密意。頌云：
J25nB171_p0560b01║密密意誰能識？潦倒趙州親掐出，爭奈行人未作家，
J25nB171_p0560b02║翻身跳入煙蘿窟。
J25nB171_p0560b03║舉趙州庭前柏樹子。頌云：
J25nB171_p0560b04║不將境示人，分明直對君，庭前柏樹子，千古客乘陰。
J25nB171_p0560b05║舉趙州勘破婆子。頌云：
J25nB171_p0560b06║臺山一路甚崎嶇，多少行人舉步迷。癭袋老婆機慣
J25nB171_p0560b07║得，趙州明眼那能知？
J25nB171_p0560b08║舉趙州、東門、西門、南門、北門。頌云：
J25nB171_p0560b09║南北東西到處通，腳跟點地任君從。相逢不解舊相
J25nB171_p0560b10║識，眼裏無筋一世窮。
J25nB171_p0560b11║舉趙州問投子：大死底人卻活時如何？子云：不許夜
J25nB171_p0560b12║行，投明須到。頌云：
J25nB171_p0560b13║不許夜行，投明須到。八十翁翁入場屋，真誠不是小
J25nB171_p0560b14║兒嬉。看他多少風流弟，脫卻羅衫換紫衣。
J25nB171_p0560b15║舉趙州一日方丈內聞沙彌喝參州向侍者云：教伊
J25nB171_p0560b16║去。侍者纔教去，沙彌便珍重。州向傍僧云：沙彌得入
J25nB171_p0560b17║門，侍者在門外。頌云：
J25nB171_p0560b18║一抑一揚真自在，高提正令不須謀，權衡輕重雖憑
J25nB171_p0560b19║手，出格男兒豈上鉤？
J25nB171_p0560b20║舉趙州一日雪中倒叫云：相救！有僧去身邊，臥州便
J25nB171_p0560b21║起去。頌云：
J25nB171_p0560b22║傾身一色驗龍蛇，此際誰知眼裏花？起倒同人不同
J25nB171_p0560b23║用，至今消息遍天涯。
J25nB171_p0560b24║舉龍濟具足凡夫法，凡夫不知；具足聖人法，聖人不
J25nB171_p0560b25║會。聖人若會，即是凡夫；凡夫若知，即是聖人。頌云：
J25nB171_p0560b26║凡聖情超當下機，石人舉步笑嬉嬉，暗中踏著珊瑚
J25nB171_p0560b27║影，秖許惺惺不許知。
J25nB171_p0560b28║舉臨濟問黃檗佛法的的大意。頌云：
J25nB171_p0560b29║黃檗山頭瑣霧雲，高安灘裏怒雷轟，猛然醒得無多
J25nB171_p0560b30║子，棒喝交馳閃電奔。
J25nB171_p0560c01║祖令全提發大機，普賢到此也難知，可憐多少效顰
J25nB171_p0560c02║者，鷃翅焉能萬里飛。
J25nB171_p0560c03║舉臨濟建立黃檗宗旨。頌云：
J25nB171_p0560c04║毒氣受深當以發，直饒龍象也攢眉。至今餘毒藏幽
J25nB171_p0560c05║壑，不待聲揚動地雷。喝一喝莫些遲，宗旨何曾棒上
J25nB171_p0560c06║疑。這裏若還親薦得，濟翁元是小廝兒。
J25nB171_p0560c07║舉臨濟兩堂首座齊喝。頌云：
J25nB171_p0560c08║兩箇泥牛驀鬥，一箇木童難救，牽動金剛主人，鐵鞭
J25nB171_p0560c09║只打童手。咄！若會直下分明，不會依然落後。
J25nB171_p0560c10║舉臨濟在僧堂裏睡。黃檗入堂見，以拄杖打板頭一
J25nB171_p0560c11║下。濟舉首見是檗卻又睡。檗又打板頭一下。卻往上
J25nB171_p0560c12║間見首座坐禪。乃云。下間後生卻坐禪。汝在這裏妄
J25nB171_p0560c13║想作麼。座云。這老漢作甚麼。檗又打板頭一下便出。
J25nB171_p0560c14║頌云：
J25nB171_p0560c15║一樹花開幾樣紅，佳人漫採月明中，可憐會得枝頭
J25nB171_p0560c16║意，吹落巖前一陣風。一陣風便不同，箇中端的有魚
J25nB171_p0560c17║龍。試看今日堂中事，那箇男兒徹骨窮。
J25nB171_p0560c18║舉臨濟問寺主：甚處去來？主云：州中糶黃米去來。濟
J25nB171_p0560c19║以拄杖畫一畫，云：還糶得這箇麼？主便喝，濟便打。次
J25nB171_p0560c20║典座至，濟舉似典座，座云：寺主不會和尚意。濟云：你
J25nB171_p0560c21║又作麼生？座禮拜，濟亦打。頌云：
J25nB171_p0560c22║移花接木，點鐵成金。白拈手段，箇裏分明。雖然不遇
J25nB171_p0560c23║英靈漢，千古留傳一片心。
J25nB171_p0560c24║舉臨濟將入滅，謂三聖不得滅卻正法眼藏。頌云：
J25nB171_p0560c25║一喝乾坤倒覆來，正宗從此瞎驢開，吹毛寶劍當頭
J25nB171_p0560c26║截，鐵眼銅睛尚皺眉。
J25nB171_p0560c27║舉德山見僧入門便棒。頌云：
J25nB171_p0560c28║從來門裏大那見有天下？不是老婆心膽是虛空大。
J25nB171_p0560c29║你若識痛癢，且教終不怕，切忌絕商量，管取悟言下。
J25nB171_p0560c30║舉臨濟見僧入門便喝。頌云：
J25nB171_p0561a01║好把琵琶月下彈，清音透徹萬重山，行人響慕親來
J25nB171_p0561a02║聽，奈是無絃曲調難。
J25nB171_p0561a03║四喝從教一喝來，英靈到此也疑猜，頂門豁達通天
J25nB171_p0561a04║眼，八臂那吒亦著獃。
J25nB171_p0561a05║舉普化明頭打暗頭打。頌云：
J25nB171_p0561a06║打風打雨在當人，百匝千重用得親，崖上老人驀下
J25nB171_p0561a07║劄，令伊別示一乾坤。
J25nB171_p0561a08║舉德山托缽因緣。頌云：
J25nB171_p0561a09║老漢當年不耐饑，鐘鳴鼓響有何疑？古今多少英靈
J25nB171_p0561a10║子，只向巖頭問是非。末後句更為奇，眼上重栽兩道
J25nB171_p0561a11║眉。聽得虛空親說破，消融頓入不思議。
J25nB171_p0561a12║舉興化見同參來。纔上法堂。化便喝。僧亦喝。化又喝。
J25nB171_p0561a13║僧亦喝。化近前拈棒。僧又喝。化云。你看這瞎漢猶作
J25nB171_p0561a14║主在。僧擬議，化直打出法堂。侍僧問：適來這僧有何
J25nB171_p0561a15║相觸忤？化云。是他適來。也有權也有實、也有照、也有
J25nB171_p0561a16║用。我將手向伊面前橫兩遭。到這裏卻去不得。似這
J25nB171_p0561a17║般瞎漢，不打更待何時。頌云：
J25nB171_p0561a18║同條生不同條死，坐斷乾坤誰似你？當陽一著主賓
J25nB171_p0561a19║分，官不容針私通爾，何不當時待侍僧？復喝還他臨
J25nB171_p0561a20║濟旨。
J25nB171_p0561a21║舉南院赤肉團上，壁立千仞。頌云：
J25nB171_p0561a22║一縱一擒真壁立，從他猛將也歸降。正宗不得獅子
J25nB171_p0561a23║兒，遍界狐狼滿地走。
J25nB171_p0561a24║舉興化示眾：若是作家戰將，便請單刀直入，更莫如
J25nB171_p0561a25║何若何。時旻德出禮拜，起便喝，化亦喝；旻又喝，化亦
J25nB171_p0561a26║喝；旻禮拜歸眾，化云：適來若是別人，三十棒一棒也
J25nB171_p0561a27║較不得。何故？為他旻德會一喝不作一喝用。頌云：
J25nB171_p0561a28║作家相見事如何？電捲風馳海嶽過。霹靂一聲雲散
J25nB171_p0561a29║盡，大家齊唱太平歌。
J25nB171_p0561a30║全放全收殺活機，大人作略普賢知。禹門三級曾經
J25nB171_p0561b01║過，萬浪千波更不疑。
J25nB171_p0561b02║舉僧問興化四方八面。頌云：
J25nB171_p0561b03║文武全才得建功，交鋒陣陣自從容，因伊義敵威光
J25nB171_p0561b04║遠，報國酬恩盡在忠。
J25nB171_p0561b05║舉保壽開堂，三聖推出一僧。頌云：
J25nB171_p0561b06║大開鑪鞴聖凡鎔，一棒當頭便建宗，獅子擲機全體
J25nB171_p0561b07║露，象王行處絕狐蹤。
J25nB171_p0561b08║獅子嚬呻獅子酬，爪牙不露已風流，電光影裏全身
J25nB171_p0561b09║現，收拾絲綸謾下鉤。
J25nB171_p0561b10║舉玄、紹二上座見烏臼。頌云：
J25nB171_p0561b11║老將當場猛作威，英雄到此也踟躇，宗師眼目天然
J25nB171_p0561b12║在，照用同時說向誰？
J25nB171_p0561b13║舉崔禪在定州州衙內陞座，拈拄杖云：出來也打不
J25nB171_p0561b14║出來也打。有僧出云：崔禪聻？崔禪擲下拄杖云：久立，
J25nB171_p0561b15║太尉珍重！頌云：
J25nB171_p0561b16║正令全提殺活機，隨家豐儉有誰知？親言已出親人
J25nB171_p0561b17║口，卻被旁人冷眼窺。末後句更為奇，太尉還曾識得
J25nB171_p0561b18║伊？咄！
J25nB171_p0561b19║舉溈山五峰、雲巖侍百丈，丈問，併卻咽喉唇吻。頌云：
J25nB171_p0561b20║軒轅寶鏡已當臺，妍醜分兮有自來。莫道老人言語
J25nB171_p0561b21║贅，兒孫眼上要眉栽。
J25nB171_p0561b22║舉丹霞訪忠國師。頌云：
J25nB171_p0561b23║茅堂深鎖弗輕敲，叵耐山童漏洩訛，短笛無腔信口
J25nB171_p0561b24║出，遭人簡點話迢遙。祖翁快利竹篦子，賞罰分明正
J25nB171_p0561b25║令高，箇裏知音親證得，夜來孤月照青霄。
J25nB171_p0561b26║舉國一禪師在內庭，見帝起立，帝云：師何以起？一云
J25nB171_p0561b27║檀越何得向四威儀中見貧道？頌云：
J25nB171_p0561b28║龍吟鳳舞乾坤靜，雨順風調世界寧，不向四威儀內
J25nB171_p0561b29║薦，文殊到此也難伸。
J25nB171_p0561b30║舉藥山一物不為。頌云：
J25nB171_p0561c01║閒閒閒到無閒處，若道無閒又隔重，千聖不傳人不
J25nB171_p0561c02║識，大家都在白雲中。
J25nB171_p0561c03║舉溈山撥火有省。後侍百丈入山，丈問：將得火來麼？
J25nB171_p0561c04║溈拈一枝，柴吹兩吹，度與丈，丈云：如蟲禦木。頌云：
J25nB171_p0561c05║寒灰深撥見微熒，爍破乾坤眼不同，行到水窮山盡
J25nB171_p0561c06║際，拈來物物自從容。
J25nB171_p0561c07║舉溈山與仰山摘茶，溈云：終日摘茶，秖聞子聲，不見
J25nB171_p0561c08║子形。仰撼茶樹。溈云：子秖得其用，不得其體。仰云：未
J25nB171_p0561c09║審和尚如何？溈良久。仰云：和尚秖得其體，不得其用。
J25nB171_p0561c10║溈云：放子三十棒。仰云：和尚棒某甲喫，某甲棒，教誰
J25nB171_p0561c11║喫？溈云：放子三十棒。玄覺云：且道過在什麼處？師云：
J25nB171_p0561c12║且道甚麼處有過？頌云：
J25nB171_p0561c13║體即用，用即體，溈老家風端肯許，機鋒互換得全提，
J25nB171_p0561c14║三十山藤打徹汝。
J25nB171_p0561c15║舉溈山問仰山田中多少人？頌云：
J25nB171_p0561c16║師資道合意非常，克紹家門據有方，話到南山刈茅
J25nB171_p0561c17║者，爛鍬拈起絕商量。
J25nB171_p0561c18║舉仰山問香嚴：近日見處如何？嚴云：無一法可當情。
J25nB171_p0561c19║仰云：你解猶在境。嚴云：某甲只如此，師兄作麼生？仰
J25nB171_p0561c20║云：你豈無能知道無一法可當情者？溈山聞云：寂子
J25nB171_p0561c21║已後疑殺天下人去在。頌云：
J25nB171_p0561c22║當情無可還由境，無可當情者是儂。疑殺叢林多少
J25nB171_p0561c23║眾，溈山寂寂白雲封。
J25nB171_p0561c24║舉香嚴開堂，溈山令僧送書并拄杖，嚴接得便哭蒼
J25nB171_p0561c25║天，僧云：和尚為甚麼如此？嚴云：秖為春行秋令。頌云：
J25nB171_p0561c26║撩天拄杖事無傳，年老心孤愛子偏，須信香嚴忤逆
J25nB171_p0561c27║漢，春行秋令意中玄。
J25nB171_p0561c28║舉香嚴上樹。頌云：
J25nB171_p0561c29║嚴老親行鳥道來，清風明月絕塵埃。藕絲牽動鷺鷥
J25nB171_p0561c30║腳。驚起飛衝霄漢開。莫疑猜，笑裏有刀。窺得破，從教
J25nB171_p0562a01║南嶽與天台。
J25nB171_p0562a02║舉王常侍參睦州看馬打毬入院，遲州問云：人打毬？
J25nB171_p0562a03║馬打毬？公云：人打毬。州云：人困麼？公云：困。云：馬困麼？
J25nB171_p0562a04║公云：困。云：露柱困麼？公茫然。歸至中夜方省。明日見
J25nB171_p0562a05║州，州云：露柱困麼？公云：困。州肯之。頌云：
J25nB171_p0562a06║人打毬，馬打毬，睦州問處有來繇。人馬一時俱困了，
J25nB171_p0562a07║連他露柱皺眉頭。茫然無對歸家坐，夜半惺惺月上
J25nB171_p0562a08║鉤。釣盡江南江北意，海空山色映高秋。
J25nB171_p0562a09║舉陳操尚書登樓，勘行腳僧。頌云：
J25nB171_p0562a10║杖挑千界月，衣掛萬峰雲，喚不回頭者，堂堂是衲僧。
J25nB171_p0562a11║舉九峰侍者不肯首座。頌云：
J25nB171_p0562a12║香煙裊裊半騰空，元座翛翛一色中，不是九峰閒正
J25nB171_p0562a13║眼，石霜血脈爭流通。
J25nB171_p0562a14║舉湧泉騎牛路逢二禪客云：蹄角甚分明，爭奈騎者
J25nB171_p0562a15║不識！泉驟牛而去。二禪客相次，樹下憩泉回下，牛近
J25nB171_p0562a16║前問訊云：二禪客近離甚處？云：那邊。云：那邊事作麼
J25nB171_p0562a17║生？禪客？提茶盞。泉云：此猶是這邊事，那邊事作麼生？
J25nB171_p0562a18║二禪客無對。泉云：莫道騎者不識好。頌云：
J25nB171_p0562a19║榮榮春色草依依，老牧橫牛信意騎，堪笑迷途雲水
J25nB171_p0562a20║客，異中有路不知歸。
J25nB171_p0562a21║舉巖頭於湖邊作渡子。一日，有婆抱一兒來云：呈橈
J25nB171_p0562a22║舞棹即不問，且道婆手中兒甚處得來？頭便打。婆云：
J25nB171_p0562a23║婆生七子，六箇不遇知音，秖這一箇也不消得。便拋
J25nB171_p0562a24║向水中。頌云：
J25nB171_p0562a25║七子全拋向碧波，擬思量處更淆訛，時人逐眼清流
J25nB171_p0562a26║上，秖見憐兒不見婆。
J25nB171_p0562a27║舉雲門須彌山，頌云：
J25nB171_p0562a28║一念不生全體現，有過無過君自看，直饒五眼也難
J25nB171_p0562a29║窺，韶陽托出須彌掩。
J25nB171_p0562a30║舉僧問雲門：如何是最初一句？云：七九六十三。頌云：
J25nB171_p0562b01║雲門數以便，那用盤打筭？伶俐衲僧家，豈在機下薦？
J25nB171_p0562b02║舉雲門北斗裏藏身。頌云：
J25nB171_p0562b03║錐卓地全無，藏身北斗孤，天機從此轉，月出在冰壺。
J25nB171_p0562b04║舉僧問雲門。如何是諸佛出身處。門云。東山水上行。
J25nB171_p0562b05║又僧問幻有和尚。如何是諸佛出身處。有云。西河火
J25nB171_p0562b06║裏坐。頌云：
J25nB171_p0562b07║東山水上行，西河火裏坐，兩箇老古錐，當面休蹉過。
J25nB171_p0562b08║不蹉過水上東山行火裏西河坐。
J25nB171_p0562b09║舉僧問雲門：佛法如水中月。頌云：
J25nB171_p0562b10║再三撈摝始登舟，爭柰清波杜絕流，幾度欲歸歸不
J25nB171_p0562b11║得，雲山疊疊轉悠悠。韶陽老，大奇酬，坐斷乾坤四海
J25nB171_p0562b12║幽。箇中若是英靈漢，覿面相呈到地頭。
J25nB171_p0562b13║舉雲門放洞山三頓棒。頌云：
J25nB171_p0562b14║來由一一自陳張，劈面臨機又覆藏，直得雲門三頓
J25nB171_p0562b15║棒，從教千古不磨揚。
J25nB171_p0562b16║舉。僧問乾峰。十方薄伽梵。一路涅槃門。未審路頭在
J25nB171_p0562b17║甚麼處。峰以拄杖一畫云。在這裏。僧後請益雲門。門
J25nB171_p0562b18║拈扇子云。扇子𨁝跳上三十三天。築著帝釋鼻孔。東
J25nB171_p0562b19║海鯉魚打一棒。雨似傾盆。頌云：
J25nB171_p0562b20║這一路，千峰頂上君獨步，隨流得妙老古錐，不惜眉
J25nB171_p0562b21║毛當陽露。拶著通身冷汗流，東海鯉魚吞卻虎。
J25nB171_p0562b22║舉三聖逢人則出，出則不為人。興化云：逢人則不出，
J25nB171_p0562b23║出則便為人。頌云：
J25nB171_p0562b24║時止則止，時行則行，興化三聖，恰未逢人。丈夫自有
J25nB171_p0562b25║衝天志，誰向古人行處行？
J25nB171_p0562b26║舉德山示眾云：及盡去也，直得三世諸佛口挂壁上，
J25nB171_p0562b27║猶有一人呵呵大笑。若識得此人，參學事畢。頌云：
J25nB171_p0562b28║長江秋水淨涵空，萬象森羅映現中，漁父晚歌清浪
J25nB171_p0562b29║曲，謾垂鉤釣得鰲龍。
J25nB171_p0562b30║舉奉先深，同明上座路次見魚從網中跳出，深云：俊
J25nB171_p0562c01║哉！一似箇衲僧相似。明云：何似當初不入網好？深云：
J25nB171_p0562c02║明兄你欠悟在。頌云：
J25nB171_p0562c03║洪波高跳過重關，適意遨遊喚不還，堪笑靜沉溝壑
J25nB171_p0562c04║者，安知海闊任從閒？
J25nB171_p0562c05║舉僧問雪峰：寂寂無依時如何？峰云：猶是病。轉後如
J25nB171_p0562c06║何？峰云：船子下揚州。頌云：
J25nB171_p0562c07║寂寂無依病最深，金鎞倒握驀頭針，一針痛處能知
J25nB171_p0562c08║痒，笑轉春風百谷新。
J25nB171_p0562c09║舉雪峰一日登座召大眾云：看看東邊底。又云：看看
J25nB171_p0562c10║西邊底。汝若要會。擲下拄杖云：向這裏會取。頌云：
J25nB171_p0562c11║顧了東邊又顧西，堂堂獨露有誰知？把將拄杖按天
J25nB171_p0562c12║下，幾箇男兒是丈夫？
J25nB171_p0562c13║舉僧問雪峰：我眼本正，因師故邪時如何？峰云：迷逢
J25nB171_p0562c14║達磨。云：我眼何在？峰云：得不從師。頌云：
J25nB171_p0562c15║認著依然眼未開，達磨曾不在西來，九年面壁成何
J25nB171_p0562c16║用？多少迷人取次猜。
J25nB171_p0562c17║舉雪峰世界闊一尺，古鏡闊一尺；世界闊一丈，古鏡
J25nB171_p0562c18║闊一丈。玄沙指火爐云：闊多少？峰云：如古鏡闊。沙云：
J25nB171_p0562c19║老和尚！腳跟未點地在。頌云：
J25nB171_p0562c20║十方世界一面鏡，情與無情鏡裏影。翻身照見本來
J25nB171_p0562c21║人，摸著鼻頭方自省。
J25nB171_p0562c22║舉雪峰問僧：近離甚處？僧云：覆船。峰云：生死海未渡，
J25nB171_p0562c23║因甚覆卻船？僧無語，歸似覆船，船云：何不道渠無生
J25nB171_p0562c24║死？僧再至雪峰，峰舉前話，僧云：渠無生死。峰云：此不
J25nB171_p0562c25║是汝語。僧云：是覆船恁麼道。峰云：我有二十棒寄與
J25nB171_p0562c26║覆船，二十棒老僧自喫，要且不干闍黎事。頌云：
J25nB171_p0562c27║浮萍浪打在中流，兩岸何能到地頭？一任黑風吹大
J25nB171_p0562c28║海，幾曾翻卻釣魚舟。意綢繆，彼此相看天色秋，白棒
J25nB171_p0562c29║臨頭如雨點，賞罰分明得自由。
J25nB171_p0562c30║舉雪峰問僧：名什麼？僧云：玄機。峰云：日織多少？僧云：
J25nB171_p0563a01║寸絲不掛。峰云：參堂去。僧纔行三五步，峰云：袈裟落
J25nB171_p0563a02║地也。僧回首，峰便打。頌云：
J25nB171_p0563a03║象骨山前執釣竿，洪波浩渺坐危磐。垂絲千尺鉤頭
J25nB171_p0563a04║意，衝浪鯨鯢吐氣寬。著餌也，謾相看，誰料於中失照
J25nB171_p0563a05║觀，玄機到此成何用？千古令人喪膽寒。
J25nB171_p0563a06║舉靈雲見桃花。頌云：
J25nB171_p0563a07║山桃歲歲自開花，笑倒靈雲老作家，一見春風生滿
J25nB171_p0563a08║面，須知林外有玄沙。
J25nB171_p0563a09║舉俱胝住菴因，天龍豎指，遂大悟。頌云：
J25nB171_p0563a10║三問無酬意太高，遶師匝匝不相饒。俱胝未會天龍
J25nB171_p0563a11║指，爭得當時善用刀？
J25nB171_p0563a12║舉清平參翠微問：如何是西來的的意？微云：待無人
J25nB171_p0563a13║向汝說。良久，云：無人也，請和尚說微下禪床引入竹
J25nB171_p0563a14║園。又云：無人也。請和尚說微指竹云：這竿得恁麼長，
J25nB171_p0563a15║那竿得恁麼短。後出住大通舉，初見翠微因緣，謂眾
J25nB171_p0563a16║云：先師入泥入水為我，自是我不識好惡。頌云：
J25nB171_p0563a17║翠微林下綠竿竿，指出清平仔細看。未會西來的的
J25nB171_p0563a18║意，得無人處被他謾。領略得，更何堪？猶向人前擊灸
J25nB171_p0563a19║瘢。雲散一輪天淨月，夜深依舊照闌干。
J25nB171_p0563a20║舉僧問投子：如何是露地白牛？子云：叱！叱！飲噉何物？
J25nB171_p0563a21║子云：喫喫。頌云：
J25nB171_p0563a22║玉角霜毛露地牛，崑崙山頂驀騎頭，人間天上絕蹤
J25nB171_p0563a23║跡，分付時人把索收。
J25nB171_p0563a24║舉僧問投子：曹溪指月，靈山話月，如何是真月？子云：
J25nB171_p0563a25║昨夜三更轉向西。頌云：
J25nB171_p0563a26║昨夜三更轉向西，明中有暗幾人知？不須撈摝澄潭
J25nB171_p0563a27║影，一道寒光塞太虛。
J25nB171_p0563a28║舉洞山問雲巖無情說法：頌云：
J25nB171_p0563a29║水鳥樹林皆念法，有情孰不解堪聞？沉淪萬劫忽開
J25nB171_p0563a30║悟，物物頭頭本現成。
J25nB171_p0563b01║舉僧問曹山：雪覆千山，為甚麼孤峰不白？山云：須知
J25nB171_p0563b02║有異中異。云：如何是異中異？山云：不墮諸山色。頌云：
J25nB171_p0563b03║突突兀兀，玲玲瓏瓏。類而弗類，齊而弗齊。孤巍插向
J25nB171_p0563b04║青霄外，五嶽從教立下風。
J25nB171_p0563b05║舉鏡清問曹山：清虛之理，畢竟無身時如何？山云：理
J25nB171_p0563b06║即如此，事作麼生？云：如理如事。山云：謾曹山一人即
J25nB171_p0563b07║得，爭奈諸聖眼何！云：若無諸聖眼，爭鑑得箇不恁麼？
J25nB171_p0563b08║山云：官不容針，私通車馬。頌云：
J25nB171_p0563b09║一片寥寥獻與君。誰知箇裏不容針。目前法法無餘
J25nB171_p0563b10║事。把住牢關要見清。識得一始相親。須教極盡今時
J25nB171_p0563b11║去。大地山河作眼睛。
J25nB171_p0563b12║舉夾山參船子。頌云：
J25nB171_p0563b13║一橈打入洪波裏，翻然吞得鉤頭餌。離鉤三寸道將
J25nB171_p0563b14║來，不是尋常播皮嘴。收拾絲綸得意歸，藏身處也無
J25nB171_p0563b15║窮底。無窮底，覆卻舟兮不是你。
J25nB171_p0563b16║舉洛浦見夾山。頌云：
J25nB171_p0563b17║搖頭擺尾出重淵，浩浩江湖心景寬，夾嶺雲深藏古
J25nB171_p0563b18║路，清溪月朗照當天。休草草，更綿綿，無舌人傳語最
J25nB171_p0563b19║玄，探取垂鉤千尺意，飄飄一曲浪頭眠。
J25nB171_p0563b20║舉玄沙指僧聞偃溪水聲。頌云：
J25nB171_p0563b21║從門入者無退失，偃溪水聲清滴滴。乍到叢林人返
J25nB171_p0563b22║聞，一條逕路通霄徹。通霄徹，四海波騰聲未息，清風
J25nB171_p0563b23║明月共知音，笑殺大悲思修得。
J25nB171_p0563b24║舉太原孚上座問鼓山：父母未生時，鼻孔在甚麼處？
J25nB171_p0563b25║山云：如今生也在什麼處？孚不肯。山卻問：老兄作麼
J25nB171_p0563b26║生？孚以扇默置山罔測，孚乃毆一拳。頌云：
J25nB171_p0563b27║父母未生前，鼻孔屈半邊，若人親見得，不值一文錢。
J25nB171_p0563b28║鼓山機截而未圓，孚公力勇而鮮健，尋幽卻到窮源
J25nB171_p0563b29║處，搖落桃花三五片。
J25nB171_p0563b30║舉法眼指簾。頌云：
J25nB171_p0563c01║簾外春光匝地來，主人敷坐笑顏開，無心指出家常
J25nB171_p0563c02║事，殺活從教仔細猜。
J25nB171_p0563c03║舉瑞巖喚主人公。頌云：
J25nB171_p0563c04║捏殺猢猻子，養純水牯牛，老人親切處，豈比泛常流？
J25nB171_p0563c05║舉風穴杖林山下竹筋鞭。頌云：
J25nB171_p0563c06║杖林山下竹筋鞭，信手拈來用得鮮，驚起鐵牛無住
J25nB171_p0563c07║處，踏破山河露地眠。
J25nB171_p0563c08║舉僧問匡化：如何是佛法大意？化云：貧兒抱子渡，恩
J25nB171_p0563c09║愛競隨流。頌云：
J25nB171_p0563c10║赤條條地過洪波，到此恩情沒奈何。不是貧兒偏愛
J25nB171_p0563c11║子，直饒拋棄更猶多。
J25nB171_p0563c12║舉智門問五祖戒云：暑往寒來則不問，林下相逢事
J25nB171_p0563c13║若何？祖云：五鳳樓前聽玉漏。門云：爭奈主山高案山
J25nB171_p0563c14║低。祖云：須彌頂上擊金鐘。頌云：
J25nB171_p0563c15║嘉州大象，陝府鐵牛，一衝一撞，半放半收。交鋒陣陣
J25nB171_p0563c16║兮風雷，磊磊落落兮天倪長。空月色無高下，箇裏相
J25nB171_p0563c17║逢作者稀。
J25nB171_p0563c18║舉南臺一寸，龜毛重九斤。頌云：
J25nB171_p0563c19║一寸龜毛重九斤，南臺出語便驚人，黃河攪得澄清
J25nB171_p0563c20║徹，玉兔懷胎水底明。
J25nB171_p0563c21║舉首山竹篦子。頌云：
J25nB171_p0563c22║新婦懶梳粧，婆婆喚上堂，不知天已曉，羞見入蘭房。
J25nB171_p0563c23║舉僧問首山：一切諸佛皆從此經出，如何是此經？山
J25nB171_p0563c24║云：低聲。低聲云：如何受持？山云：切不得染汙。頌云：
J25nB171_p0563c25║一道寒光耀古今，箇中那許著纖塵，五千餘卷非文
J25nB171_p0563c26║字，諸佛何曾出此經？
J25nB171_p0563c27║舉僧問首山：學人久處沉迷，請師一接。山云：老僧無
J25nB171_p0563c28║這閒工夫。云：和尚豈無方便？山云：要行即行，要坐即
J25nB171_p0563c29║坐。頌云：
J25nB171_p0563c30║輪劫何嘗著眼看，擬思量處隔重山。誰知這箇閒家
J25nB171_p0564a01║具，東擲西拋不直錢。
J25nB171_p0564a02║舉首山新婦騎驢阿家牽。頌云：
J25nB171_p0564a03║北地煙塵穢滿天，風流全在玉樓前，阿家憐媳牽驢
J25nB171_p0564a04║走，行到堂前不用鞭。
J25nB171_p0564a05║舉汾陽青絹扇子足風涼，頌云：
J25nB171_p0564a06║信手輕搖徹骨涼，清風不在扇頭揚，鹽官侍者無分
J25nB171_p0564a07║曉，把柄無能作主張。
J25nB171_p0564a08║舉僧問白馬：如何是清淨法身？云：井底蝦蟆吞卻月。
J25nB171_p0564a09║頌云：
J25nB171_p0564a10║法身清淨廣無邊，井底蝦蟆吞月眠，汲水木童鼓掌
J25nB171_p0564a11║笑，笑看水底一般天。
J25nB171_p0564a12║舉泐潭室中問僧：唯一堅密身，一切塵中現。如何是
J25nB171_p0564a13║塵中現底身？師著語云：胡張三，黑李四。僧指香爐云：
J25nB171_p0564a14║這箇是香爐。潭云：帶累三世諸佛，生陷地獄。師著語
J25nB171_p0564a15║云：泐潭聻？僧罔措，潭便打。師著語云：屈！屈！復云：諸人
J25nB171_p0564a16║還救得三世諸佛麼？若救不得，如何脫離生死？速道！
J25nB171_p0564a17║速道！頌云：
J25nB171_p0564a18║張公喫酒李公醉，累他東村王大妹，橫拖八幅紫羅
J25nB171_p0564a19║裙，走入西村者一隊。三世諸佛立地看，覓箇眾生了
J25nB171_p0564a20║不得。元來都是堅密身，擬議之間百雜啐。咄！
J25nB171_p0564a21║舉僧問南嶽：如何是不涉煙波底句？嶽云：皎皎寒松
J25nB171_p0564a22║月，飄飄谷口風。僧云：萬差俱掃蕩，一句截然機。嶽云：
J25nB171_p0564a23║點。僧云：到。嶽云：借人面具舞三臺。頌云：
J25nB171_p0564a24║行鳥道兮絕高低，倚寒巖兮截然巍。風飄飄兮露全
J25nB171_p0564a25║機，把住關兮真箇希。灼然希，尤更奇，從教三級透重
J25nB171_p0564a26║關。老龍不肯糊糢放，未免遭伊額上題。
J25nB171_p0564a27║舉僧問華嚴：大悟底人為甚麼卻迷？嚴云：破鏡不重
J25nB171_p0564a28║照，落花難上枝。頌云：
J25nB171_p0564a29║水歸大海顯全潮，終日風波海上消，能納百川流不
J25nB171_p0564a30║住，魚龍喜躍見波濤。
J25nB171_p0564b01║舉僧問慈明：鬧中取靜時如何？明云：頭枕布袋。頌云：
J25nB171_p0564b02║鬧中取靜猶未徹困，布袋枕頭那事有分。騎牛更去
J25nB171_p0564b03║覓牛蹤，撞著山僧好一頓。
J25nB171_p0564b04║舉楊岐栗棘蓬作麼生吞？金剛圈作麼生跳？頌云：
J25nB171_p0564b05║銅頭鐵額入岐峰，跳得金剛吞得蓬。眼裏直須拔出
J25nB171_p0564b06║楔，從他事事以藏鋒。
J25nB171_p0564b07║舉僧問楊岐：馬祖見讓師便悟去，且道迷卻在什麼
J25nB171_p0564b08║處？岐云：要悟即易，要迷即難。頌云：
J25nB171_p0564b09║要悟即易要迷難，擬思量處隔千山。茫茫宇宙人無
J25nB171_p0564b10║數，幾箇英靈過此關。
J25nB171_p0564b11║舉楊岐問僧：雲深路僻，高步何來？云：天無四壁。岐云：
J25nB171_p0564b12║踏破多少草鞋？僧便喝。岐云：一喝兩喝，又作麼生？云：
J25nB171_p0564b13║你看這老和尚。岐云：拄杖不在，且坐喫茶。頌云：
J25nB171_p0564b14║白雲深處探來機，透過重關路不迷。一喝頓超言象
J25nB171_p0564b15║外，謾留茶話少人知。
J25nB171_p0564b16║舉黃龍三關。頌云：
J25nB171_p0564b17║我手何似佛手，展開雲暗星斗。更若擬議商量，劈面
J25nB171_p0564b18║攔腮一肘。
J25nB171_p0564b19║我腳何似驢腳，收來伸去踏著，踏翻海底泥牛，一任
J25nB171_p0564b20║魚龍摸索。
J25nB171_p0564b21║人人有箇生緣，喫飯穿衣打眠，騎著三腳驢子，直入
J25nB171_p0564b22║千山萬山。
J25nB171_p0564b23║舉白雲端上堂。舉一則公案布施大眾。良久云。口秖
J25nB171_p0564b24║堪喫飯。頌云：
J25nB171_p0564b25║這則舊公案，饑來便喫飯。你自不承當，我復重舉看。
J25nB171_p0564b26║看！看！喫飽自然忘百饑，巖前溪水綠依依。洗缽歸來
J25nB171_p0564b27║穩坐好，一念萬年終不違。
J25nB171_p0564b28║舉雪竇示眾云：譬如世界壞時，大水競作，其間無量
J25nB171_p0564b29║眾生或沒未沒，互相悲號，仰望蒼蒼，皆云相救。當是
J25nB171_p0564b30║之時，四禪天神一見高聲便喝：咄哉眾生！我預曾報
J25nB171_p0564c01║汝，令頻頻上來，汝卻不聽，如今有什麼救處？乃拍手
J25nB171_p0564c02║云：歸堂。頌云：
J25nB171_p0564c03║長空浩渺浸山川，無量含靈墮此淵，拍手洞然歸得
J25nB171_p0564c04║去，無勞再上四禪天。
J25nB171_p0564c05║舉天衣懷上堂云：鴈過長空，影沉寒水，鴈無遺跡之
J25nB171_p0564c06║意，水無留影之心。若能如是，方解異類中行。頌云：
J25nB171_p0564c07║異類中行孰敢當？夜來猛虎角生長，鴈高影落秋江
J25nB171_p0564c08║上，惹得盲龜笑一場。
J25nB171_p0564c09║舉前寶壽問後寶壽：父母未生已前，那箇是本來面
J25nB171_p0564c10║目？後寶壽罔措。一日，在市見二人相爭，有一人相勸
J25nB171_p0564c11║云：你得恁麼無面目。壽遂大悟。頌云：
J25nB171_p0564c12║一拳突出本來面，碧眼胡僧難覷見。桃紅柳綠故園
J25nB171_p0564c13║春，總是大悲千手眼。
J25nB171_p0564c14║舉茶陵郁山主渡橋，遭攧大悟。頌云：
J25nB171_p0564c15║百尺竿頭未肯休，橋梁踏斷始知羞，吟風笑月茶川
J25nB171_p0564c16║上，閒看巖花逐水流。
J25nB171_p0564c17║舉大通智勝佛十劫坐道場，頌云：
J25nB171_p0564c18║隨處安禪經數劫，肯將佛法輕漏泄，面前腦後錯承
J25nB171_p0564c19║當，好似痴人撈水月。
J25nB171_p0564c20║舉婆子燒菴。頌云：
J25nB171_p0564c21║大用現前無罣礙，寂然不動豈為功？誰能觸著山僧
J25nB171_p0564c22║體，一喝還他兩耳聾。
J25nB171_p0564c23║體大
J25nB171_p0564c24║偉哉寂滅體，難把虛空比，虛空尚可窺，此心無下嘴。
J25nB171_p0564c25║相大
J25nB171_p0564c26║妙哉諸有相，本無名與狀，名狀起於心，心寂等無量。
J25nB171_p0564c27║用大
J25nB171_p0564c28║奇哉不思用，處處曾無著，是箇無手人，打得虛空落。
J25nB171_p0564c29║
J25nB171_p0564c30║
J25nB171_p0565a01║
J25nB171_p0565a02║
J25nB171_p0565a03║
J25nB171_p0565a04║
J25nB171_p0565a05║
J25nB171_p0565a06║
J25nB171_p0565a07║
J25nB171_p0565a08║
J25nB171_p0565a09║
J25nB171_p0565a10║天隱和尚語錄卷九（終）