J25nB171_p0565b01║天隱和尚語錄卷十
J25nB171_p0565b02║嗣法門人通問等編
J25nB171_p0565b03║頌古
J25nB171_p0565b04║舉臨濟三玄三要。頌云：
J25nB171_p0565b05║「第一玄，一字不加畫，分明是箇賊。咄咄咄！咄處且最
J25nB171_p0565b06║毒。」
J25nB171_p0565b07║「第二玄，快手何曾先，撒沙井撒土。露露露！露出娘生
J25nB171_p0565b08║褲。」
J25nB171_p0565b09║「第三玄，一曲江村岸，風月隨時看。收收收！收去箇中
J25nB171_p0565b10║流。」
J25nB171_p0565b11║「第一要，驀地忽一笑，笑倒須菩提，攙起迦葉老。」
J25nB171_p0565b12║「第二要，袖裏箇金圈，拈出是莖草，瞬目牛吞了。」
J25nB171_p0565b13║「第三要，伸縮誰能照？隻手握雙拳，打得虛空叫。」
J25nB171_p0565b14║又舉三玄。頌云：
J25nB171_p0565b15║「第一玄，不磨古鏡已多年，光吞萬象無痕跡，雨打風
J25nB171_p0565b16║吹不值錢。」
J25nB171_p0565b17║「第二玄，千奇萬妙在言前，一擒一縱分明處，著著拈
J25nB171_p0565b18║來絕正偏。」
J25nB171_p0565b19║「第三玄，眼上眉毛尖又尖，從教剔起人人薦，切莫遲
J25nB171_p0565b20║疑落二三。」
J25nB171_p0565b21║舉臨濟四喝。頌云：
J25nB171_p0565b22║「金剛寶劍倚天寒，喝下分明邪正看，擬議直教心膽
J25nB171_p0565b23║喪，鋒鋩纔犯髑髏乾。」
J25nB171_p0565b24║「金毛踞地露全威，哮吼從他百獸危，電捲風馳山嶽
J25nB171_p0565b25║裂，管教聲動震如雷。」
J25nB171_p0565b26║「探竿影草露鋒鋩，真偽何曾得掩藏？喝裏如同明鏡
J25nB171_p0565b27║現，自分妍醜見乖張。」
J25nB171_p0565b28║「一喝全收萬喝宗，幾人悟得到心空？諸方錯有商量
J25nB171_p0565b29║者，莫待臨機落下風。」
J25nB171_p0565b30║「一喝不作一喝用，探竿影草隨處弄，若是金毛獅子
J25nB171_p0565c01║兒，翻擲之機風雷動。」（總頌）
J25nB171_p0565c02║舉臨濟四照用。頌云：
J25nB171_p0565c03║「電光影裏見尤難，及至針錐轉不堪，若得英靈獅子
J25nB171_p0565c04║子，擲機用在照先前。」
J25nB171_p0565c05║「白棒臨頭殺活機，轉身吐氣見遲遲，絲綸漫擲鉤頭
J25nB171_p0565c06║餌，任爾風波柄已持。」
J25nB171_p0565c07║「和聲便打絕商量，明月清風豈覆藏？若是祖師門下
J25nB171_p0565c08║客，通身拶碎也承當。」
J25nB171_p0565c09║「或時風雨或時晴，果爾知音不用聽，堪笑時人無理
J25nB171_p0565c10║會，錯將孤境向人吟。」
J25nB171_p0565c11║舉臨濟四賓主。頌云：
J25nB171_p0565c12║「賓中賓，綠水青山向外尋，秖因未具參方眼，縱遇知
J25nB171_p0565c13║音不識人。」
J25nB171_p0565c14║「賓中主，四海遨遊無所倚，回頭卻望故鄉關，及至歸
J25nB171_p0565c15║來兩目瞽。」
J25nB171_p0565c16║「主中賓，應機接物莫沉吟，打風打雨天然在，無論高
J25nB171_p0565c17║低一樣平。」
J25nB171_p0565c18║「主中主，坐斷乾坤令行矣，何須要假庫中刀，太平不
J25nB171_p0565c19║用將軍致。」
J25nB171_p0565c20║「杖藜行處萬峰低，勘破諸方獅子皮，收拾蒲團疊雙
J25nB171_p0565c21║足，免教空費老婆癡。」（賓看主）
J25nB171_p0565c22║「入廛垂手吾家事，種草須教百劫來，箇裏一些湊不
J25nB171_p0565c23║著，面前猶隔萬重臺。」（主看賓）
J25nB171_p0565c24║「驀劄相逢曲調高，知音不用更推敲，橫行直入千峰
J25nB171_p0565c25║外，老遠歸來不憚勞。」（主看主）
J25nB171_p0565c26║「水中撈月妄心高，卻被舟人又刻刀，孤負己靈何日
J25nB171_p0565c27║醒，可憐賓主轉徒勞。」（賓看賓）
J25nB171_p0565c28║舉臨濟四料簡。頌云：
J25nB171_p0565c29║「有時奪人不奪境，蓋覆將來風雷陣。若然不透這重
J25nB171_p0565c30║關，猶隔煙雲千萬嶺。」
J25nB171_p0566a01║「有時奪境不奪人，輕輕撥去眼中塵，從斯剔起眉毛
J25nB171_p0566a02║也，拋擲大千沒處尋。」
J25nB171_p0566a03║「有時人境兩俱奪，白棒臨頭天地黑，轉身無路暗慚
J25nB171_p0566a04║惶，打失娘生面方徹。」
J25nB171_p0566a05║「有時人境俱不奪，權實並行非一橛，四海遨遊未識
J25nB171_p0566a06║伊，而今點出家常訣。」
J25nB171_p0566a07║舉雲門三句。頌云：
J25nB171_p0566a08║「函蓋乾坤體自然，箇中原不著毫端，虛空一口能吞
J25nB171_p0566a09║盡，放出三千及大千。」
J25nB171_p0566a10║「截斷眾流非解悟，何容擬議落言詮？饒他佛祖親傳
J25nB171_p0566a11║受，到此還須用鐵鞭。」
J25nB171_p0566a12║「隨波逐浪趁風遊，月下垂鉤放小舟，識得句中消息
J25nB171_p0566a13║子，回頭不住在中流。」
J25nB171_p0566a14║舉古意句四。頌云：
J25nB171_p0566a15║「有時意到句不到，月隱雲中難普照，森羅萬象亂如
J25nB171_p0566a16║麻，指點烏能得分曉？」
J25nB171_p0566a17║「有時句到意不到，攢華簇錦無邊表，撞著無位老真
J25nB171_p0566a18║人，拶破不直一莖草。」
J25nB171_p0566a19║「有時意句兩俱到，坐斷乾坤光晃曜，拈來一字足為
J25nB171_p0566a20║奇，物物頭頭隨處了。」
J25nB171_p0566a21║「有時意句俱不到，扶墻摸壁向外討，驀然撞著自家
J25nB171_p0566a22║底，方始知羞免顛倒。」
J25nB171_p0566a23║機緣
J25nB171_p0566a24║師掩關嶺南，顧九疇太史訪，問：「如何是奪人不奪境？」
J25nB171_p0566a25║師云：「白雲封我圓光戶，恰似無人坐室中。」「如何是奪
J25nB171_p0566a26║境不奪人？」師云：「風送白雲歸洞去，秖留一箇野僧閒。」
J25nB171_p0566a27║「如何是人境兩俱奪。」師云：「了知四大原非我，白雲聚
J25nB171_p0566a28║散本無蹤。」「如何是人境俱不奪？」師云：「幾度白雲來伴
J25nB171_p0566a29║我，就裏和衣帶月眠。」
J25nB171_p0566a30║僧參云：「某甲如今看十方世界總是一條拄杖。」師笑
J25nB171_p0566b01║云：「十方世界總是一條拄杖。」拍椅子云：「我這椅子也
J25nB171_p0566b02║是你拄杖。」云：「是。」師云：「被老僧坐卻時，汝作麼生？」僧擬
J25nB171_p0566b03║開口，師振聲一喝，僧擬議。師云：「蒼天！」
J25nB171_p0566b04║僧問：「古人如何得出世？」師云：「你見過古人那？」云：「和尚
J25nB171_p0566b05║瞞某甲。」師云：「是汝瞞我。」云：「某甲曾問幻也和尚，他說
J25nB171_p0566b06║古人不掛一絲毫。」師云：「你信得過麼？」云：「信。」師云：「豈不
J25nB171_p0566b07║是汝瞞我。」僧作禮。師云：「你向後那裏住？」云：「隨緣住山
J25nB171_p0566b08║去。」師云：「古人道：『山不是山。』你向那裏去住？」僧擬開口，
J25nB171_p0566b09║師振聲一喝。僧云：「既山不是山，和尚向什麼處住？」師
J25nB171_p0566b10║云：「拄杖在手，好與三十棒。」
J25nB171_p0566b11║普門領眾訪師，茶次，門云：「如何不喫茶？」師云：「喫。」門云：
J25nB171_p0566b12║「你沒有。」師舉茶甌示之。門云：「這是我底。」師以茶驀面
J25nB171_p0566b13║潑，云：「是你底？是我底？」門無語。齋罷，門云：「世間人如放
J25nB171_p0566b14║鷂子，見風勢大不要放。」師云：「不然。」門云：「怎麼不然？」師
J25nB171_p0566b15║云：「設若放起時風大，如何？」門云：「了。」師云：「亦不然。」門云：
J25nB171_p0566b16║「怎麼不然？」師云：「何不道收起索子？」門又無語。
J25nB171_p0566b17║一居士家壁上貼戒殺二字，下豎刀杖。有僧問士云：
J25nB171_p0566b18║「既戒殺，何故又畜殺生之具？」士云：「此非殺生之具，殺
J25nB171_p0566b19║人之具也。」其僧不肯。士乞師代一轉語，師云：「喚作殺
J25nB171_p0566b20║生之具，入地獄如箭射。」士喜躍稽首。
J25nB171_p0566b21║僧參，師云：「你尋常作什麼？」云：「提誰字。」師云：「我這裏誰
J25nB171_p0566b22║字也無。」僧云：「和尚誰字也不立。」師云：「又恁麼去也。」
J25nB171_p0566b23║僧問：「生死不明，乞師開示。」師云：「我也不明。」云：「願和尚
J25nB171_p0566b24║慈悲。」師云：「你將生死來，我為你開示。」云：「生不知來處，
J25nB171_p0566b25║死不知去處，豈非生死？」師云：「又道不明？」僧禮拜。
J25nB171_p0566b26║僧問：「作家相見事如何？」師云：「誰是作家？」僧擬開口，師
J25nB171_p0566b27║與一掌；僧復擬進語，師震聲一喝，僧禮拜。師搊住云：
J25nB171_p0566b28║「會得禮拜？會不得禮拜？」僧無語。師拓開云：「虛頭漢！」
J25nB171_p0566b29║僧參，師問：「甚處來？」云：「雲門來。」師云：「我聞雲門安五百
J25nB171_p0566b30║單，是否？」云：「是。」師云：「你在五百單內？五百單外？」云：「在五
J25nB171_p0566c01║百單內。」師云：「既在五百單內，你來，那邊缺了。」云：「這邊
J25nB171_p0566c02║卻不缺。」師呵呵大笑。
J25nB171_p0566c03║知有問：「如何是奪人不奪境？」師云：「空山無有人，唯是
J25nB171_p0566c04║水流聲。」「如何是奪境不奪人？」師云：「獨步單瓢杖，千山
J25nB171_p0566c05║絕點塵。」「如何是人境兩俱奪？」師云：「默坐空王殿，燈殘
J25nB171_p0566c06║月更沉。」「如何是人境俱不奪？」師云：「闍黎問話處足下
J25nB171_p0566c07║是。」雲岑有禮拜。
J25nB171_p0566c08║一尼初出家，師問云：「為什麼出家？」尼云：「為自身。」師云：
J25nB171_p0566c09║「為自身，何得棄了老公？」尼云：「雲中影子。」師將雙手拋
J25nB171_p0566c10║後云：「更道來。」尼云：「心不思，念不動。」師云：「心不思、念不
J25nB171_p0566c11║動，誰著你說？」尼便喝。師云：「千喝萬喝後如何？」尼罔措，
J25nB171_p0566c12║師打出。
J25nB171_p0566c13║慧法主講《八識規矩》，師問云：「聞汝精八識義，是否？」主
J25nB171_p0566c14║云：「是。」師云：「六祖大師道：『大圓鏡智性清淨，平等性智
J25nB171_p0566c15║心無病，妙觀察智見非功，成所作智同圓鏡。五八六
J25nB171_p0566c16║七果因轉，但轉其名無寔性。若於轉處不留情，繁興
J25nB171_p0566c17║永處那伽定。』只如大圓鏡，唯在第八識上顯？是總顯？」
J25nB171_p0566c18║主云：「第八識顯。」師云：「即今除卻你眼、耳、鼻、舌、身、意六
J25nB171_p0566c19║識，大圓鏡在什麼處轉？」主擬開口，師搖手云：「不是！不
J25nB171_p0566c20║是！」主無語。
J25nB171_p0566c21║僧問：「如何是賓中賓？」師云：「看月隨流水。」「如何是賓中
J25nB171_p0566c22║主？」師云：「巖岑獨步來。」「如何是主中賓？」師云：「坐下白雲
J25nB171_p0566c23║深。」「如何是主中主？」師云：「虎豁生頭角。」僧禮拜。
J25nB171_p0566c24║普聞參，問：「萬里浮雲成一片，磬山聲遍是如何？」師打
J25nB171_p0566c25║一下。聞云：「恁麼則風歸野嶽，水面波生。」師又打。聞佇
J25nB171_p0566c26║思，師云：「會麼？」聞展兩手。師大笑。次日求名起號，師更
J25nB171_p0566c27║普聞號。聞云：「既是普聞，還有什麼不到處？」師云：「今日
J25nB171_p0566c28║事作麼生聞？」云：「重川碧落天開曉，野老謳歌惜寸陰。」
J25nB171_p0566c29║師噓一聲，聞擬議，師云：「禮拜著。」聞云：「劍號巨闕，珠稱
J25nB171_p0566c30║夜光。」師展兩手。聞禮拜云：「信受奉行。」一日，冒雨到問：
J25nB171_p0567a01║「磬山佛法即不問，拖泥帶水事如何？」師垂拂云：「者是
J25nB171_p0567a02║汝分中事。」陽踢拂子，師云：「再犯不容。」聞禮拜。
J25nB171_p0567a03║僧問：「如何是觀音入理之門？」師以拄杖敲庭柱，顧視
J25nB171_p0567a04║僧云：「聞麼？」云：「聞。」師云：「這便是觀音入理之門。」僧無語。
J25nB171_p0567a05║師云：「會麼？」云：「不會。」師云：「識得不會更好。」
J25nB171_p0567a06║僧問：「如何是體中旨？」師云：「一塵不染。」「如何是用中旨？」
J25nB171_p0567a07║師云：「運水搬柴。」「如何是句中旨？」師云：「大蟲吞卻虛空
J25nB171_p0567a08║耳。」「如何是玄中旨？」師云：「石女披襟攜小子。」「如何是旨
J25nB171_p0567a09║中旨？」師喝一喝，云：「言外已知歸，不用頻頻舉。」
J25nB171_p0567a10║僧參，問：「遮一著子，人人本具，箇箇不無。因甚有種種
J25nB171_p0567a11║差別？」師云：「你見那裏是差別處？」云：「也有喫棒底，也有
J25nB171_p0567a12║不喫棒底。」師展手云：「棒在那裏？」僧禮拜。
J25nB171_p0567a13║直方參，問：「無夢、無想、無見、無聞，正睡著時，主人公在
J25nB171_p0567a14║甚麼處？」師云：「知無夢、無想、無見、無聞聻？」云：「不會。」師云：
J25nB171_p0567a15║「不會最親切。」直禮拜。
J25nB171_p0567a16║問：「皓月常明，為甚麼偏多圓少？」師云：「時序不同。」問：「長
J25nB171_p0567a17║江可竭，為什麼淵底難窮？」師云：「探竿短在。」問：「四大本
J25nB171_p0567a18║空，為什麼饑寒難忍？」師云：「急救去。」問：「草木無情，為甚
J25nB171_p0567a19║麼花開花落？」師云：「莫作兩橛會。」進云：「四處已蒙師指
J25nB171_p0567a20║示，言前一句是如何？」師云：「禮拜著。」
J25nB171_p0567a21║尼參，問：「如何是大事因緣？」師豎起如意云：「會麼？」尼云：
J25nB171_p0567a22║「不會。」師云：「唯此一事實，餘二則非真。」云：「如何是唯此
J25nB171_p0567a23║一事實？」師復豎起如意。尼云：「實不會。」師云：「參取去。」
J25nB171_p0567a24║慧生居士問：「如何是格物？」師拈香爐云：「會麼？」士云：「不
J25nB171_p0567a25║會。」師云：「昔日張無垢問大慧云：『如何是格物？』慧云：『汝
J25nB171_p0567a26║但知格物，而不知物格。』無垢便悟去。」士云：「如何是物
J25nB171_p0567a27║格？」師云：「若無物格，爭能格物？」
J25nB171_p0567a28║山茨侍次，師舉四藏鋒句問云：「如何是就理藏鋒？」茨
J25nB171_p0567a29║云：「梁皇殿上道不識。」「如何是就事藏？」鋒云：「今朝雨落
J25nB171_p0567a30║地不乾。」「如何是理事俱藏鋒？」云：「行不出戶，坐不當軒。」
J25nB171_p0567b01║「如何是俱不涉理事藏鋒？」云：「八角磨盤空裏走。」師云：
J25nB171_p0567b02║「此四轉語足繼先覺。雖然，也是搕七搭八。」
J25nB171_p0567b03║僧問：「如何是臨濟旨？」師云：「怒雷掩耳。」「如何是溈仰旨？」
J25nB171_p0567b04║師云：「光含秋月。」「如何是法眼旨？」師云：「千山獨露。」「如何
J25nB171_p0567b05║是曹洞旨？」師云：「萬派朝源。」「如何是雲門旨？」師云：「乾坤
J25nB171_p0567b06║坐斷。」
J25nB171_p0567b07║僧問：「臨濟大師道：『第一句中薦得，堪與佛祖為師。』如
J25nB171_p0567b08║何是第一句？」師云：「覿面春風和氣，眉分八字縱橫。」進
J25nB171_p0567b09║云：「『第二句中薦得，堪與人天為師。』如何是第二句？」師
J25nB171_p0567b10║云：「揭開雲裏月，休向暗中行。」進云：「『第三句中薦得，自
J25nB171_p0567b11║救不了。』如何是第三句？」師云：「言中有響知歸，不免借
J25nB171_p0567b12║他家路。」
J25nB171_p0567b13║箬庵入室呈頌云：「千玄萬妙隔重重，箇裏無私總不
J25nB171_p0567b14║容。一種沒絃琴上曲，寒崖吹落五更風。」師接覽云：「玄
J25nB171_p0567b15║妙即不問汝，如何是不隔底句？」庵擬開口，師便打。復
J25nB171_p0567b16║示頌云：「千波萬浪隔重重，識得源頭處處通。根境脫
J25nB171_p0567b17║然全體用，拈來物物始從容。」
J25nB171_p0567b18║章格庵居士問：「如何是格物道理？」師以扇擊禪床云：
J25nB171_p0567b19║「會麼？」士云：「不會。」師云：「不會，將甚麼做文字？」士陳註文。
J25nB171_p0567b20║師云：「這是朱子底格物，如何是居士底格物？」士無語。
J25nB171_p0567b21║一日，入山訪師，復問云：「如何是格物底至理？」師以拄
J25nB171_p0567b22║杖敲松樹云：「會麼？」士云：「莫便是香嚴擊竹意？」師便打，
J25nB171_p0567b23║士一笑，師收拄杖亦笑。
J25nB171_p0567b24║聖淨侍師次，師舉九峰不肯首座話，問云：「為甚麼當
J25nB171_p0567b25║時九峰不肯首座？」淨云：「某甲若在九峰處會，則知首
J25nB171_p0567b26║座未是。」師云：「你離卻九峰，道一轉語看。」淨云：「若道得
J25nB171_p0567b27║一轉語，亦落九峰位下。」師震威一喝，淨禮拜。
J25nB171_p0567b28║省庵看經次，師召至法堂，指石磉云：「今日這箇與你
J25nB171_p0567b29║說法了也。」僧云：「未審說甚麼法？」師云：「天地同根，萬物
J25nB171_p0567b30║一體。會麼？」云：「不會。」師顧箬庵云：「你代得他一轉語麼？」
J25nB171_p0567c01║庵云：「某若作省庵，便禮石磉三拜。」師云：「恁麼許汝看
J25nB171_p0567c02║得經。」
J25nB171_p0567c03║山茨請益三玄三要。問：「如何是第一玄？」師云：「坐卻白
J25nB171_p0567c04║雲終不妙。」「如何是第二玄？」師云：「拈過案山來，與你道。」
J25nB171_p0567c05║「如何是第三玄？」師云：「露柱沿街走，燈籠笑滿腮。」進云：
J25nB171_p0567c06║「三玄已蒙師指示，三要乞師再垂慈。如何是第一要？」
J25nB171_p0567c07║師云：「鐵牛橫古路。」「如何是第二要？」師云：「撞倒須彌峰。」
J25nB171_p0567c08║「如何是第三要？」師云：「金鞭打入藕絲竅。」茨禮拜。
J25nB171_p0567c09║僧問：「十方世界是沙門一隻眼，父母未生前眼在甚
J25nB171_p0567c10║麼處？」師良久，僧無語。師拈拂子，僧云：「這是拂子。」師云：
J25nB171_p0567c11║「汝只見拂子，且不見眼。」
J25nB171_p0567c12║僧琇石，參禮起，打一圓相，師云：「這瞎漢！」石便喝，師亦
J25nB171_p0567c13║喝。石云：「恁麼則石磬音嘹喨，聾人耳更聞。」師云：「看腳
J25nB171_p0567c14║下。」石又喝，師拈棒，石便禮拜。
J25nB171_p0567c15║僧問：「玄沙道：『用處不換機。』如何是用處不換機？」師舉
J25nB171_p0567c16║茶甌云：「這箇只好喫茶。」
J25nB171_p0567c17║僧問：「山河大地盡世界是父母未生前本來面目如
J25nB171_p0567c18║何？」師云：「汝轉山河大地作自己則易，轉自己作山河
J25nB171_p0567c19║大地則難。」僧云：「山河大地盡是自己，何處更著自己？」
J25nB171_p0567c20║師擊案云：「我打這裏，你卻不痛。我打你卻痛，你作麼
J25nB171_p0567c21║生會？」僧無語。師云：「參。」
J25nB171_p0567c22║箬庵問：「疑情不起時如何？」師云：「汝見甚麼道理？」進云：
J25nB171_p0567c23║「言一物即不似。」師云：「又疑箇什麼？」進云：「古人道：『似鏡
J25nB171_p0567c24║長明』，喚什麼作鏡？」師云：「真常流注。」進云：「這是學人疑
J25nB171_p0567c25║情邊事。」師云：「你還見鏡中有物麼？」進云：「鏡中既無物，
J25nB171_p0567c26║為甚麼打破鏡？」師云：「為無一物。」進云：「打破鏡來時如
J25nB171_p0567c27║何？」師云：「處處無蹤跡。」進云：「古人為甚麼又拈搥豎拂？」
J25nB171_p0567c28║師云：「處處無蹤跡。」庵便禮拜。
J25nB171_p0567c29║僧問：「曹山送褲與庵主話，如何是娘生褲？」師舉足示
J25nB171_p0567c30║之。進云：「娘未生時如何？」師云：「汝在未生時問來。」
J25nB171_p0568a01║僧問：「如何是法身邊事？」師云：「黑漆桶。」「如何是法身？」師
J25nB171_p0568a02║云：「爛東瓜。」「如何是法身向上事？」師云：「三家村裏洒帘
J25nB171_p0568a03║子。」「如何是出格句？」師云：「獨腳蟹。」
J25nB171_p0568a04║僧問：「如何是理藏鋒？」師云：「虛空撲落地。」「如何是事藏
J25nB171_p0568a05║鋒？」師云：「湖州蘿蔔宣州薑。」「如何是理事藏鋒？」師云：「有
J25nB171_p0568a06║水皆涵月，無花不帶春。」「如何是俱不涉理事藏鋒？」師
J25nB171_p0568a07║云：「無手人行拳。」
J25nB171_p0568a08║僧問：「古人道：『既是師子兒，為什麼被文殊騎？』」師云：「理
J25nB171_p0568a09║能伏人。」
J25nB171_p0568a10║僧結破地獄印呈師，問云：「舌印心三處俱用紅色𠶹
J25nB171_p0568a11║哩字，如何一處放光？乞和尚說破。」師云：「放下印子與
J25nB171_p0568a12║汝道。」僧放開手，云：「如何得破？」師云：「破了也。」
J25nB171_p0568a13║僧參，問：「喚作一物即觸，不喚作一物即背時如何？」師
J25nB171_p0568a14║云：「汝喚什麼作物？」僧云：「目前法法。」師云：「觸。」僧不進語。
J25nB171_p0568a15║師云：「會麼？」僧云：「不會。」師云：「背。」僧無語。師云：「喫茶去。」
J25nB171_p0568a16║僧問：「生滅滅已，寂滅為樂。如何是寂滅？」師云：「今朝雨
J25nB171_p0568a17║落階前濕。」
J25nB171_p0568a18║僧參，問：「萬法歸一，佛殿前露柱歸向什麼處？」師云：「你
J25nB171_p0568a19║將露柱來，我與你歸。」僧云：「不會。」師云：「不會恰好。」僧沉
J25nB171_p0568a20║吟。師與一掌，僧無語。師良久云：「道！道！」僧又無語。
J25nB171_p0568a21║僧問：「如何是函蓋乾坤句？」師云：「吞吐虛空。」「如何是截
J25nB171_p0568a22║斷眾流句？」師以拄杖畫一畫，云：「吽。」「如何是隨波逐浪
J25nB171_p0568a23║句？」師云：「水上搵葫蘆。」
J25nB171_p0568a24║僧問：「虎以肉為命，為甚不食其子？」師云：「有愛在。」
J25nB171_p0568a25║僧問：「如何是先照後用？」師云：「汝多少年紀。」「如何是先
J25nB171_p0568a26║用後照？」師云：「放你三十棒。」「如何是照用同時？」師顧僧
J25nB171_p0568a27║一喝。「如何是照用不同時？」師全身靠倒禪床。
J25nB171_p0568a28║僧問：「恁麼也不得，不恁麼也不得，恁麼不恁麼總不
J25nB171_p0568a29║得，意旨如何？」師云：「恁麼也得，不恁麼也得，恁麼不恁
J25nB171_p0568a30║麼總得。」僧云：「如何是恁麼？」師向下兩步。云：「如何是不
J25nB171_p0568b01║恁麼？」師復向上兩步。云：「如何是恁麼不恁麼？」師據坐，
J25nB171_p0568b02║僧禮拜。
J25nB171_p0568b03║僧豎拳問云：「請問和尚這箇是緣會，如何是性空？」師
J25nB171_p0568b04║云：「我道是性空，不是緣會。」僧云：「爭奈有這箇在。」師驀
J25nB171_p0568b05║頭一棒，僧無語。師云：「立地死漢。」
J25nB171_p0568b06║僧問：「如何是臨濟大師面目？」師顧視云：「瞎漢！」僧云：「請
J25nB171_p0568b07║和尚別道。」師震聲一喝。
J25nB171_p0568b08║僧問：「如何是第一玄？」師以手打圓相。「如何是第二玄？」
J25nB171_p0568b09║師云：「妙句不能傳。」「如何是第三玄？」師云：「其中絕正偏。」
J25nB171_p0568b10║問：如何是第一要？師云：月出長空笑。如何是第二要？
J25nB171_p0568b11║師云：雨打松梢叫。如何是第三要？師云：木人鼓掌，頂
J25nB171_p0568b12║門眼開。
J25nB171_p0568b13║箬庵呈頌，末云：「夜半露柱相逢，橫吹無孔鐵笛。」師覽
J25nB171_p0568b14║畢，問云：「露柱還有口麼？」庵云：「熾然常說。」師云：「也則道
J25nB171_p0568b15║得一半。」庵云：「和尚又如何？」師云：「此問復何來？」庵於言
J25nB171_p0568b16║下有省。次日入室呈似，師云：「汝見處作麼生？」庵云：「直
J25nB171_p0568b17║下如團火相似。」師云：「不得燒卻眉毛。」庵便喝。師云：「燒
J25nB171_p0568b18║卻了也。」庵云：「看這老漢一場敗闕。」便出。
J25nB171_p0568b19║僧問：「如何是法身邊事？」師云：「開口便錯。」進云：「如何是
J25nB171_p0568b20║法身？」師云：「動念即乖。」進云：「如何是法身向上事？」師豎
J25nB171_p0568b21║起拳。進云：「如何是出格句？」師云：「掛角羚羊。」
J25nB171_p0568b22║僧參，問：「踏破千峰來，請師指示。」師云：「既踏破千峰，你
J25nB171_p0568b23║向那裏下腳？」僧云：「今日親到磬山。」師云：「磬山是山？不
J25nB171_p0568b24║是山？」僧云：「踏破了也。」師震聲一喝，僧禮拜。
J25nB171_p0568b25║僧問：「月白風清時如何？」師云：「涼颼颼地。」僧云：「請和尚
J25nB171_p0568b26║別轉一語。」師云：「再問來。」僧云：「月白風清時如何？」師云：
J25nB171_p0568b27║「涼颼颼地。」
J25nB171_p0568b28║僧問：「大千和尚三關語云：『山中猛虎，以肉為食，云何
J25nB171_p0568b29║不食其子？』」師云：「是親必顧。」問：「『虛空無向背，云何有東
J25nB171_p0568b30║西南北？』」師云：「切忌回頭轉腦。」問：「『飲乳等四大海水，積
J25nB171_p0568c01║骨如毘富羅山，那箇是最初父母？』」師云：「養子方知。」
J25nB171_p0568c02║僧問：「華開碧岫山粧面，月印寒潭水畫眉即不問，如
J25nB171_p0568c03║何是本來面目？」師云：「直下看。」僧云：「看破了也。」師云：「看
J25nB171_p0568c04║破箇甚麼？」僧便喝，師便打，僧禮拜。
J25nB171_p0568c05║僧問：「如何是句到意不到？」師云：「言言見諦，步步迷蹤。」
J25nB171_p0568c06║「如何是意到句不到？」師云：「只在舌尖頭，盡力吐不出。」
J25nB171_p0568c07║「如何是意句俱到？」師云：「有時獨倚庭欄上，閒看梅開
J25nB171_p0568c08║三五枝。」「如何是意句俱不到？」師云：「落花流水去，空負
J25nB171_p0568c09║浪遊人。」
J25nB171_p0568c10║栖蓮問：「某甲途中得個消息，呈似和尚。」師云：「試道看。」
J25nB171_p0568c11║蓮云：「踏破澄江，一迴摸鼻。」師云：「摸後如何？」云：「通身洪
J25nB171_p0568c12║汗冷如冰。」師云：「未在，更道。」蓮喝一喝，師便打。
J25nB171_p0568c13║僧問：「如何是黑白未分時事？」師云：「你未開口時如何？」
J25nB171_p0568c14║僧擬議，師便打。僧云：「分後如何？」師復打。
J25nB171_p0568c15║僧問：「如何是某甲安身立命處？」師云：「你從那裏來？」僧
J25nB171_p0568c16║擬議，師便喝。
J25nB171_p0568c17║僧問：「世尊明星意旨如何？」師云：「黑裏白。」
J25nB171_p0568c18║僧問：「百尺竿頭，如何進步？」師云：「向後看。」僧云：「某甲不
J25nB171_p0568c19║會。」師云：「近前來。」僧無語。
J25nB171_p0568c20║僧問：「做工夫，如何是下手處？」師直視云：「穿衣喫飯，屙
J25nB171_p0568c21║矢放尿，還信得及麼？」僧云：「信得及時如何？」師云：「信得
J25nB171_p0568c22║及，當下是。」僧擬議，師云：「擬議即差。僧禮拜。」師震聲云：
J25nB171_p0568c23║「還我信得及底句來。」僧無語。師云：「卻信不及在。」
J25nB171_p0568c24║同雲問：「如何是接物利生句？」師云：「你近前來，向汝道。」
J25nB171_p0568c25║雲擬進，師便打。雲禮拜云：「恁麼則恩大難酬。」師云：「向
J25nB171_p0568c26║後看。」云：「向後又作麼生？」師云：「接物利生。」
J25nB171_p0568c27║印乾一日有省，入室呈偈云：「父母未生前，本來無一
J25nB171_p0568c28║物。通身是口兮，向人說不出。」師云：「既通身是口，你身
J25nB171_p0568c29║子在甚麼處？」云：「沒藏身處。」師云：「你口聻？」云：「口亦了不
J25nB171_p0568c30║可得。」師云：「二俱不可得，畢竟作麼生？」云：「卻請和尚道。」
J25nB171_p0569a01║師便喝，乾禮拜。師示偈云：「看得身心一物無，此中端
J25nB171_p0569a02║的不糊塗。當陽一喝能擔荷，道在目前何所圖？」
J25nB171_p0569a03║僧問：「如何是佛眼法眼？」師舉拂示云：「你喚作拂子？不
J25nB171_p0569a04║喚作拂子？」云：「總不要。」師云：「蹉過佛眼法眼了也。」云：「也
J25nB171_p0569a05║無藏處。」師云：「明知你按著死蛇頭。」進云：「活處又從那
J25nB171_p0569a06║裏來？」師云：「待死蛇頭發現始得。」
J25nB171_p0569a07║僧問：「大地一隻牛，未審鼻孔在甚麼處？」師云：「在你眼
J25nB171_p0569a08║裏。」僧云：「和尚被某甲牽。」師云：「穿卻你眼睛了也。」
J25nB171_p0569a09║林玹問：「古人十智同真，請師曲垂方便。」師云：「老僧今
J25nB171_p0569a10║日勞倦。」云：「乞師不吝。」師云：「試問看。」云：「千形揉雜，萬象
J25nB171_p0569a11║森羅，作麼生同一質？」師云：「不用巧安排。」云：「會權歸實
J25nB171_p0569a12║而五千退席，拈花別傳而百萬遲疑，作麼生同大事？」
J25nB171_p0569a13║師云：「迷悟同源。」云：「此坐彼立之不一，太孤太奢之各
J25nB171_p0569a14║殊，作麼生總同參？」師云：「高低普應。」云：「人心之不同，猶
J25nB171_p0569a15║如人面，作麼生同真志？」師云：「曲不藏直。」云：「南人惡熱，
J25nB171_p0569a16║北人畏寒，作麼生同遍普？」師云：「寒時寒殺你，熱時熱
J25nB171_p0569a17║殺你。」云：「黃菊經霜綻，紅葉趁風飄，作麼生同具足？」師
J25nB171_p0569a18║云：「枯者從他枯，茂者從他茂。」云：「一家懽喜一家憂，作
J25nB171_p0569a19║麼生同得失？」師云：「出得得失來，與你道。」云：「揖讓而鳥
J25nB171_p0569a20║獸咸若，征誅而血流漂杵，作麼生同生殺？」師云：「仁者
J25nB171_p0569a21║能好人能惡人。」云：「百舌千聲，殊唇異口，作麼生同音
J25nB171_p0569a22║吼？」師云：「未開口時其聲如雷。」云：「各家門，各家戶，作麼
J25nB171_p0569a23║生同得入？」師云：「知出便知入。」云：「十智已蒙師指示。汾
J25nB171_p0569a24║陽當時說到這裏，舌頭拖著地。和尚還肯道與甚麼
J25nB171_p0569a25║人同得入？」師云：「東村王大姐。」云：「與阿誰同音吼？」師便
J25nB171_p0569a26║喝。云：「作麼生是同生殺？」師云：「好與三十棒。」云：「甚麼物
J25nB171_p0569a27║同得失？」師云：「拄杖子今日𨁝跳。」云：「阿那箇同具足？」師
J25nB171_p0569a28║云：「石敢當。」云：「是甚麼同遍普？」師云：「夜半正明。」云：「何人
J25nB171_p0569a29║同真志？」師云：「波斯嚼鐵。」云：「孰能總同參？」師云：「山河大
J25nB171_p0569a30║地。」云：「那箇同大事？」師云：「孟八郎漢。」云：「何物同一質？」師
J25nB171_p0569b01║云：「腳下草鞋。」云：「恁麼則澄潭不礙蛟龍舞，笑殺看椿
J25nB171_p0569b02║搖櫓人。」師云：「一輪明月照，萬影碧潭空。」林云：「箇中能
J25nB171_p0569b03║有幾人知。」便禮拜。
J25nB171_p0569b04║僧問：「如何是奪人不奪境？」師云：「野渡無人舟自橫。」進
J25nB171_p0569b05║云：「如何是奪境不奪人？」師云：「打破蔡州城。」進云：「如何
J25nB171_p0569b06║是人境兩俱奪？」師云：「一人發真歸源，十方世界悉皆
J25nB171_p0569b07║消殞。」進云：「如何是人境俱不奪？」師以拂指云：「目前是
J25nB171_p0569b08║甚麼？」僧禮拜。
J25nB171_p0569b09║直方問：「如何是一喝不作一喝用？」師笑云：「你氣急那？」
J25nB171_p0569b10║直云：「不會。」師云：「豈不聞古人以一喝分五教乎？」直釋
J25nB171_p0569b11║然，隨問云：「昔日臨濟問黃檗佛法的的大意，為什麼
J25nB171_p0569b12║不喝便棒？」師云：「你作棒會麼？」直云：「未審作什麼會？」師
J25nB171_p0569b13║云：「你作喝會麼？」直便出。師云：「且緩著。」直轉身呈頌云：
J25nB171_p0569b14║「一喝如珠處處圓，千差萬別一時全。痴人不解先宗
J25nB171_p0569b15║旨，徒把虛空亂鑿穿。」師震聲一喝，直便禮拜。
J25nB171_p0569b16║同雲入室云：「某甲得箇歇處。」呈偈云：「閃爍紅光影，吾
J25nB171_p0569b17║身覺自輕。古今無變易，元來沒處尋。」師云：「既沒處尋，
J25nB171_p0569b18║又道得箇歇處？」進云：「古今無變易。」師云：「即今聻？」雲便
J25nB171_p0569b19║喝，師便打。
J25nB171_p0569b20║僧問：「客散堂空，為什麼賓主歷然？」師云：「那裏得這箇
J25nB171_p0569b21║消息？」問：「佛真法身，猶如虛空。虛空脫落盡，法身在什
J25nB171_p0569b22║麼處？」師云：「觸著動著。」問：「除卻穿衣喫飯外，如何是法
J25nB171_p0569b23║身向上事？」師云：「切忌迷頭認影。」問：「末後一著始到牢
J25nB171_p0569b24║關。如何是牢關？」師云「打破來，與汝相見。」問：「戒慎乎其
J25nB171_p0569b25║所不睹，恐懼乎其所不聞。既是聲色未彰，睹聞箇什
J25nB171_p0569b26║麼？」師云：「切忌死水裏浸殺。」問：「虛空生我心內，猶如片
J25nB171_p0569b27║雲點太清裏。為復世尊在虛空內？虛空外？」師云：「內外
J25nB171_p0569b28║且置。捏碎虛空，即向汝道。」問：「遍界是箇火坑，得何三
J25nB171_p0569b29║昧不被燒卻？」師云：「看取眉毛。」
J25nB171_p0569b30║僧問：「從言薦得相應疾，就體消停得力遲。如何是從
J25nB171_p0569c01║言薦得？」師豎拂子云：「你還識得麼？」僧云：「遍界不曾藏。」
J25nB171_p0569c02║師云：「你向那裏安身立命？」僧云：「黃鶯啼處百花香。」師
J25nB171_p0569c03║打一拂云：「打落枝頭時如何？」僧無語。
J25nB171_p0569c04║眾僧參禮，辭去，一僧問云：「臨行一句，請和尚道。」師指
J25nB171_p0569c05║門外云：「腳踏實地去。」又僧問：「出山一路如何去？」師云：
J25nB171_p0569c06║「春風滿面去。」又僧禮拜問：「知有底人如何保任？」師撫
J25nB171_p0569c07║僧背云：「第三句語卻不與你道。」僧禮謝。
J25nB171_p0569c08║僧問：「山嶽傾頹，為甚煙霞不散？」師云：「捨大戀小。」僧云：
J25nB171_p0569c09║「獨臨玉鏡，云何眉目不睹？」師云：「打破鏡來相見。」
J25nB171_p0569c10║振宗呈見云：「某今二載，並無一疑，伏望慈悲，盤桓入
J25nB171_p0569c11║室。」師云：「汝既不疑，又盤桓箇甚麼？」進云：「工夫上不疑，
J25nB171_p0569c12║公案上有盤桓處。」師云：「不是，不是。」宗無語。師云：「我看
J25nB171_p0569c13║你一肚子疑。」進云：「實不疑。」師云：「切忌坐在不疑之地。」
J25nB171_p0569c14║進云：「不疑尚不可得，何坐之有？」師笑云：「又問他作甚
J25nB171_p0569c15║麼？」進云：「不問，焉知不疑？」師云：「又坐也。」宗又無語。師云：
J25nB171_p0569c16║「直須究竟始得。」宗禮拜。
J25nB171_p0569c17║僧問：「盡大地是一箇眼睛，為甚麼隔窗不見？」師云：「觸
J25nB171_p0569c18║瞎眼睛相見。」
J25nB171_p0569c19║僧參云：「學人未到磬山，先喫棒了也。」師云：「空頭禪和。」
J25nB171_p0569c20║進云：「再求和尚賜棒。」師云：「老僧無這閑氣力。」
J25nB171_p0569c21║僧問：「趙州當時眠在雪裏，叫僧相救，請和尚代一轉
J25nB171_p0569c22║語。」師云：「老僧若在，還他一踏。」進云：「那僧眠下，趙州便
J25nB171_p0569c23║起。且道趙州救此僧？此僧救趙州？」師云：「你道，你與我
J25nB171_p0569c24║說？我與你說？」僧禮拜。師云：「放你三十棒。」
J25nB171_p0569c25║無文一日有省，呈偈云：「父母未生前，從來元不欠。直
J25nB171_p0569c26║下便承當，何嘗隔條線？如日處虛空，雪花常片片。動
J25nB171_p0569c27║靜渾然一，法法頭頭現。」師接覽畢，云：「離卻遮箇道將
J25nB171_p0569c28║一句來。」文擬對，師劈面便掌。文禮拜。
J25nB171_p0569c29║慈門講主問：「和尚有甚方便，令學人得進一步？」師云：
J25nB171_p0569c30║「你昨日同那箇來？」主無語。師指侍者者云：「你昨日同
J25nB171_p0570a01║那箇來？」主擬開口，師便以手掩其口。主顧者云：「他傳
J25nB171_p0570a02║錯了語。」師云：「他不錯，是你錯。」主無語。師云：「錯。」
J25nB171_p0570a03║僧問：「四大分張，眼光落地，在何處安身立命？」師云：「你
J25nB171_p0570a04║即今在什麼處安身立命？」云：「十二時中如何用心？」師
J25nB171_p0570a05║云：「無心可用。」僧復擬語，師連打兩掌。
J25nB171_p0570a06║僧問：「無夢、無想、無見、無聞，主人翁在什麼處？」師云：「你
J25nB171_p0570a07║即今是夢，是想？是見？是聞？」僧無語。師云：「青天白日。」僧
J25nB171_p0570a08║云：「畢竟作麼生？」師震聲一喝。
J25nB171_p0570a09║百訥問：「學人聞板聲，如在水晶宮裏，為什麼撈摸不
J25nB171_p0570a10║著？」師云：「更進一步始得。」云：「進步後如何？」師云：「步步踏
J25nB171_p0570a11║著實地。」云：「如何保任？」師云：「古人道：『一翳在眼，空花亂
J25nB171_p0570a12║墜。』這裏會得，許你得箇大解脫去。」云：「這裏會得亦是
J25nB171_p0570a13║空花。」偶有客至，師云：「去。」訥便出。
J25nB171_p0570a14║僧問：「當時雲門使僧問雪峰云：『項下鐵枷，何不脫卻？』
J25nB171_p0570a15║乞和尚代雪峰一轉語。」師云：「你那裏得見鐵枷來？」僧
J25nB171_p0570a16║云：「在這裏。」師云：「枷了也。」僧無語。師云：「何不進語？」僧云：
J25nB171_p0570a17║「枷在什麼處？」師云：「好與三十棒。」
J25nB171_p0570a18║清辨問：「一塵不立時如何？」師云：「直須打破。」云：「若打破，
J25nB171_p0570a19║又是塵耶？」師云：「一翳在目。」清禮拜。師示偈云：「一塵不
J25nB171_p0570a20║立猶窠臼，到得心空空亦空。二十空門空不住，大千
J25nB171_p0570a21║沙界絕羅籠。」
J25nB171_p0570a22║僧問：「如何是明頭合，暗頭合？」師云：「一字不加點。」云：「如
J25nB171_p0570a23║何不加點？」師云：「明頭也合，暗頭也合。」云：「離卻明暗外，
J25nB171_p0570a24║請和尚道一句。」師云：「老僧到這裏氣急殺人。」
J25nB171_p0570a25║嚴𨍏轢居士參。師云：「久聞居士篤信此事。」士云：「和尚
J25nB171_p0570a26║喚什麼作此事？」師劈面一拂，士云：「久嚮和尚有此機
J25nB171_p0570a27║要。」師云：「你還要第二杓惡水那？」士禮拜。少頃，又入室。
J25nB171_p0570a28║師云：「今時人亂做者多，若論此事，須當究己。己事既
J25nB171_p0570a29║明，然後造差別智。」士云：「恁麼說話，弟子疑和尚也。」師
J25nB171_p0570a30║云：「只恐你不疑。」
J25nB171_p0570b01║澄江請，師不赴。林玹破關來見師，叉手云：「狂兒國土，
J25nB171_p0570b02║父不容過。遮箇峰頭，還是老漢住處麼？」師云：「你且站
J25nB171_p0570b03║下腳，我與你道。」林掀倒香案便出。師高聲云：「將拄杖
J25nB171_p0570b04║來。」林遙應云：「劍去久矣。」
J25nB171_p0570b05║火頭問：「某不曉修行，乞和尚指條徑路。」師云：「燒火須
J25nB171_p0570b06║橫了，柴摟空了肚。」復擬進問，師云：「不要拈一放一。」
J25nB171_p0570b07║僧問：「求和尚指示向上工夫。」師高聲云：「向上有什麼
J25nB171_p0570b08║工夫？」僧云：「即今事如何？」師云：「向下看。」
J25nB171_p0570b09║僧問：「求和尚慈悲，一言之下令某得悟正因。」師云：「除
J25nB171_p0570b10║卻偷心，無不是正因。」
J25nB171_p0570b11║居士問：「一物無依時如何？」師云：「你步步踏在甚麼處？」
J25nB171_p0570b12║士便喝。師云：「有依了也。」士無語。
J25nB171_p0570b13║僧問：「祖祖相傳，如何分付？」師云：「赤手條條。」
J25nB171_p0570b14║僧問：「父母未生前，與生後一般，教某甲疑箇甚麼？」師
J25nB171_p0570b15║云：「既是一般，為甚有生前生後？」僧擬開口，師以手掩
J25nB171_p0570b16║住，僧無語。
J25nB171_p0570b17║僧問：「如何是得意忘言之旨？」師云：「拈卻話頭來。」進云：
J25nB171_p0570b18║「重陽九日菊花新。」師云：「未到這時節在。」僧無語，師便
J25nB171_p0570b19║喝。
J25nB171_p0570b20║僧參云：「學人拾得一雙破草鞋，未曾呈似人，今日特
J25nB171_p0570b21║來見和尚。」師云：「將來看。」云：「從來不假借。」師云：「難道。」云：
J25nB171_p0570b22║「莫怪學人慳吝。」便禮拜。師云：「露醜了也。」
J25nB171_p0570b23║僧問：「千差萬別則不問，歸家一句是如何？」師云：「你還
J25nB171_p0570b24║穿草鞋麼？」
J25nB171_p0570b25║僧參云：「久慕道風，今日得見和尚。」師高聲云：「喏。」僧云：
J25nB171_p0570b26║「三乘十二分教則不問。當陽一句，請師直指。」師豎起
J25nB171_p0570b27║拂子。僧禮拜。師云：「你那裏來？」云：「今日得到磬山。」師云：
J25nB171_p0570b28║「猶是遮邊底事。那邊事作麼生？」僧無語。
J25nB171_p0570b29║僧問：「忽然打破砂鍋，露出家常茶飯時如何？」師云：「吞
J25nB171_p0570b30║又吞不得，吐又吐不得。」僧擬議，師云：「著。」
J25nB171_p0570c01║僧問：「明明百草頭，明明祖師意。如何是百草頭？」師拈
J25nB171_p0570c02║起案上筆。進云：「如何是祖師意？」師擲筆視之。進云：「空
J25nB171_p0570c03║生大覺中，如海一漚發，為甚又道虛空也須喫棒？」師
J25nB171_p0570c04║云：「你見大覺麼？」
J25nB171_p0570c05║僧問：「熱則隨熱，寒則隨寒，人人有遮箇，為甚麼摸不
J25nB171_p0570c06║著？」師云：「要摸著作麼？」僧擬議，師云：「何不進語？」進云：「摸
J25nB171_p0570c07║著後如何？」師云：「熱亦得，寒亦得。」
J25nB171_p0570c08║僧問：「十方薄伽梵，一路涅槃門。如何是路頭？」師云：「掉
J25nB171_p0570c09║轉頭看。」進云：「行腳不遇人時如何？」師云：「當面蹉過。」進
J25nB171_p0570c10║云：「萬法從心生，心從何處生？」師云：「從那箇生？」
J25nB171_p0570c11║僧問：「如何是本來面目？」師云：「我不識。」進云：「和尚為甚
J25nB171_p0570c12║麼不識？」師云：「若識，不是本來面目。」僧禮拜。
J25nB171_p0570c13║僧請益高峰大師六問。問：「佛祖公案只是一箇道理，
J25nB171_p0570c14║因甚有明與不明？」師答：「其力未充。」問：「大修行人當遵
J25nB171_p0570c15║佛行，因甚不守毘尼？」師答：「殺人刀，活人劍。」問：「杲日當
J25nB171_p0570c16║空，無所不照，因甚被片雲遮卻？」師答：「開頂門眼看。」問：
J25nB171_p0570c17║「人人有箇影子，寸步不離，因甚踏不著？」師答：「踏著則
J25nB171_p0570c18║頭角生。」問：「大徹底人本脫生死，因甚命根不斷？」師答：
J25nB171_p0570c19║「將命根來，我與你斷。」問：「盡大地是箇火坑，得何三昧
J25nB171_p0570c20║不被燒卻？」師答：「你即今站在什麼處？」
J25nB171_p0570c21║聖淨問：「昔日世尊降生時，一手指天，一手指地，周行
J25nB171_p0570c22║七步，目顧四方，云：『天上天下，惟吾獨尊。』後又睹明星
J25nB171_p0570c23║悟道。若道睹明星處是，則指天指地不是了也。若道
J25nB171_p0570c24║指天指地處是，則睹明星又不是了也。若道前後相
J25nB171_p0570c25║同，古人又說：『一見不再見。』若道不相同，指天指地與
J25nB171_p0570c26║睹明星時豈有二也？」師答：「是與不是，拈向一邊。切忌
J25nB171_p0570c27║向迷悟處覓。還知釋迦老子為汝徹困麼？」問：「女子出
J25nB171_p0570c28║定，文殊鳴指一下，罔明亦鳴指一下。二尊宿一般鳴
J25nB171_p0570c29║指，為甚麼卻有出得？出不得？未審文殊過在甚處？」師
J25nB171_p0570c30║答：「出得出不得且置。汝遮一問從那裏來？又道有過
J25nB171_p0571a01║無過，則三十棒待別時。」問：「古人道：『一人得大機，一人
J25nB171_p0571a02║得大用。』如何是大機大用？如何是大機之用？如何是
J25nB171_p0571a03║大用之機？」師答：「須知看孔著楔，買帽相頭。」問：「舉一不
J25nB171_p0571a04║得舉二，放過一著，落在第二。如何是舉一？如何是不
J25nB171_p0571a05║得舉二？如何是落在第二？」答云：「舉一不得舉二，切忌
J25nB171_p0571a06║錯會。如何如何，落二落三了也。」
J25nB171_p0571a07║僧舉陳學憲十七問，乞師答。問：「渴鹿趁燄，如何得歇？」
J25nB171_p0571a08║師答：「見水即止。」問：「摩尼珠久埋沒塵土中，如何急切
J25nB171_p0571a09║覓得？」師答：「好箇客作漢。」問：「一斬一切斷。如何得此利
J25nB171_p0571a10║劍？」師答：「鈍置殺人。」問：「等是水味，有品為第一泉，有品
J25nB171_p0571a11║為第二泉。作何剖分？」師答：「舌在口裏。」問：「黑夜中認賊
J25nB171_p0571a12║為子、認子為賊。作何剖斷？」師答：「有智主人，二俱不受。」
J25nB171_p0571a13║問：「家親作祟，如何處置？」師答：「識得不為冤。」問：「的的主
J25nB171_p0571a14║人翁，如何得覿面一見？」師便喝。問：「堪輿家羅經，縱橫
J25nB171_p0571a15║移動，針必指南，是誰作主？」師答：「拈東捉西。」問：「家宅是
J25nB171_p0571a16║諸人生身活計，見得甚麼便肯破家蕩宅？」師答：「恁麼
J25nB171_p0571a17║也不得，不恁麼也不得。」問：「電光中良驥，瞬息千里。如
J25nB171_p0571a18║何得一往追上，攬轡入手？」師答：「何得甘為下賤？」問：「大
J25nB171_p0571a19║慧云：『將八識一刀。』憑甚安身立命？」師答：「你還識得持
J25nB171_p0571a20║刀底麼？」問：「胡來胡現，漢來漢現。是鏡體？是鏡光？」師答：
J25nB171_p0571a21║「猶盻兩頭在。」問：「未開口以前，為甚便棒便喝？」師答：「若
J25nB171_p0571a22║喚作棒喝，帶累德山、臨濟了也。」問：「日昇月沉，雷轟電
J25nB171_p0571a23║掣，山靜雲閒，水流花開，農歌牧唱，婦誶兒嬉。莫非是
J25nB171_p0571a24║這箇迸現？如何拈向得腳跟下，要用便用？」師答：「動念
J25nB171_p0571a25║即乖。」問：「修行人多怕去後黑漫漫地，不知現前黑漫
J25nB171_p0571a26║漫地更苦。盡說生死事大，不知現前剎那生生死死
J25nB171_p0571a27║更切。此際重關一擊，如何下手？」師答：「鳴指一下。」問：「高
J25nB171_p0571a28║峰大師云：『大徹底人本脫生死，為甚命根不斷？』命根
J25nB171_p0571a29║既未斷，叫做大徹，徹底何事？」師答：「待汝徹後，即向汝
J25nB171_p0571a30║道。」問：「一句當天，八萬門永絕生死。這一句得恁有力？」
J25nB171_p0571b01║師答：「壁立千仞。」
J25nB171_p0571b02║僧舉笑巖和尚六問，乞師答，問：「佛未出世，祖未西來，
J25nB171_p0571b03║元無佛法、世法之名，迥出黑山鬼窟一句作麼生道？」
J25nB171_p0571b04║師答：「頭不梳，面不洗，與你相見了也。」問：「佛既出世，祖
J25nB171_p0571b05║已西來，佛法世法相為建立，不犯化門道將一句來。」
J25nB171_p0571b06║師答：「入水見長人。」問：「佛生凡聖，對待之門，世法佛法，
J25nB171_p0571b07║名言強立，一切總拈過一邊。衲僧本分一句，試且道
J25nB171_p0571b08║看？」師答：「鼻頭向下垂。」問：「人人有一段風光，撲頭撲面，
J25nB171_p0571b09║因甚全然不識？」師答：「一回喫水一回噎。」問：「箇箇具有
J25nB171_p0571b10║如來智慧辯才，於尋常間語言問答，甚平易，甚不思
J25nB171_p0571b11║議？剛被人問：『如何是你本有底佛性？』為甚麼卻反眼
J25nB171_p0571b12║豎口啞？」師答：「鵝王擇乳，素非鴨類。」問：「既名佛子，志階
J25nB171_p0571b13║佛地，為甚一箇佛字最不喜聞？」師答：「到者方知。」
J25nB171_p0571b14║
J25nB171_p0571b15║
J25nB171_p0571b16║
J25nB171_p0571b17║
J25nB171_p0571b18║
J25nB171_p0571b19║
J25nB171_p0571b20║天隱和尚語錄卷十