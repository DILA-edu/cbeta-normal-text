J25nB171_p0584b01║天隱和尚語錄卷十三
J25nB171_p0584b02║嗣法門人通問等編
J25nB171_p0584b03║法語
J25nB171_p0584b04║示山茨際徒
J25nB171_p0584b05║憧憧往返三千里，一望渺茫隔江水，不緣箇事肯孜
J25nB171_p0584b06║孜，叵作尋常辜負汝。鍛鍊十成有八九，摸著鼻孔打
J25nB171_p0584b07║失口，從教此際得優游，他年以作獅子吼。如牛有欄
J25nB171_p0584b08║不分外，如鶴有翼高飛快，正邪勘驗眼已明，賤買決
J25nB171_p0584b09║不肯賤賣。世衰道微竭力掙，良朋彼此挈發憤，常懷
J25nB171_p0584b10║佛祖底深恩，必竟當與人徹困。腳踏實地茅蓋頭，懸
J25nB171_p0584b11║崖撒手稱英豪，不圖名聞虛浩浩，倣傚昔人棲鳥巢。
J25nB171_p0584b12║若逢箇中真種草，逼拶須持庫內刀，斷卻命根盡底
J25nB171_p0584b13║掃，直教言下頓然超。坐斷千峰寒徹色，騎出崑崙陶
J25nB171_p0584b14║鑄物，三玄三要驀然提，照用不來只一奪。從上宗乘
J25nB171_p0584b15║非造次，不是時流沒意旨，把住咽喉吐得氣，全機大
J25nB171_p0584b16║用主中主。
J25nB171_p0584b17║示箬庵問書記
J25nB171_p0584b18║問子當年未脫俗，先受老僧箇荼毒，截髮捐妻入武
J25nB171_p0584b19║林，端為本分無私曲。十八灘頭洗滌心，一肩擔月歸
J25nB171_p0584b20║荊谷，秖緣毒氣種深來，棒頭撥著笑亦哭。屢年復受
J25nB171_p0584b21║老鉗錘，吐盡肝腸傾盡腹，饑餐渴飲已自知，鄭重藏
J25nB171_p0584b22║鋒於穆穆。出頭天外看時人，潔操清孤真可掬，不欲
J25nB171_p0584b23║泛泛混常流，確志深山住茅屋。他年起我臨濟宗，殺
J25nB171_p0584b24║活縱橫開天目，若人來問道如何？笑指庭前幾莖竹。
J25nB171_p0584b25║示澹禪人
J25nB171_p0584b26║一片白雲封谷口，試問闍黎那裏走？臨行舒紙要長
J25nB171_p0584b27║篇，信筆墨揮三兩斗。立志須過磬山老，莫學痿[序-予+(裏-土)]棲
J25nB171_p0584b28║蘆鳥。仰觀昔日一宿翁，頓悟無生孰不曉。末後一句
J25nB171_p0584b29║把住關，直待重來與你道。果然是箇丈夫兒，洞庭七
J25nB171_p0584b30║十二峰，俱推倒，方纔好。浙直從君且漫遊，休負他年
J25nB171_p0584c01║插一莖草。
J25nB171_p0584c02║示林玹琇徒省親
J25nB171_p0584c03║母在澄江江上住，為緣省覲出山去，秋風飄飄秋水
J25nB171_p0584c04║清，幽鳥喃喃送離語。丈夫不獨念劬勞，要施十方普
J25nB171_p0584c05║法雨，森羅萬象盡沾恩，情與無情咸歡愉。佛祖命脈
J25nB171_p0584c06║在汝躬，蓋天蓋地僧中龍，光吞日月開頂目，他年必
J25nB171_p0584c07║樹臨濟宗。不比尋常人碌碌，一刀未斷猶𦆟𦆟。賓中
J25nB171_p0584c08║有主，從他穿過，花柳巷中，寂爾忘緣。主中有賓，自然
J25nB171_p0584c09║透脫；殺活機權，大用現前。知離知微，識得本際玄虛；
J25nB171_p0584c10║達進達退，把住道源總持。魔強法弱在當世，努力掀
J25nB171_p0584c11║播自家底。玄中玄，要中要，拈來說與鄉鄰道。切莫輕
J25nB171_p0584c12║忽出家兒，出家自有僧中寶。汝親見得箇中圓，白髮
J25nB171_p0584c13║也須剪卻了。臨行助汝一長篇，滿門度盡方纔好。
J25nB171_p0584c14║示普聞禪人
J25nB171_p0584c15║敲空作響絕奇音，四海澄清道普聞，花發千峰添翠
J25nB171_p0584c16║色，風傳萬戶和陽春。情存半點難趨湊，妄立纖毫未
J25nB171_p0584c17║是真，透脫見聞知解路，豈認驢前馬後人？咄！工夫極
J25nB171_p0584c18║盡今時去，今年不是舊年貧。喝下翻身親轉得，從今
J25nB171_p0584c19║不向外頭尋。提得祖師心印地，浩浩洪波作晚津。
J25nB171_p0584c20║示誠侍者
J25nB171_p0584c21║本分衲僧家，言行唯真實，一句虛頭語，百年洗不徹，
J25nB171_p0584c22║平生吐肝膽，教人徹見骨。閒看松柏堅。風霜雪愈嚴，
J25nB171_p0584c23║爍破乾坤眼，光明照大千。提持祖師印，只在一毫端，
J25nB171_p0584c24║一毫端上現神通，大地山河隨身轉。走入藕絲孔裏
J25nB171_p0584c25║去，㘞地一聲無處躲，翻身直上磬山來，漫吃老僧這
J25nB171_p0584c26║大棒。
J25nB171_p0584c27║示同雲禪人
J25nB171_p0584c28║咄哉真面目！直下親自見。晝夜十二時，如雷轟掣電。
J25nB171_p0584c29║動止非動止，能轉能不轉。若水也無力，載舟卻是善。
J25nB171_p0584c30║識不可識識，現亦非現現。祇許老胡知，不許老胡面。
J25nB171_p0585a01║吾無法雨施，權示這方便。
J25nB171_p0585a02║示徹禪人
J25nB171_p0585a03║徹頭徹尾，性相不住。觸著動著，如大火聚。點即不到，
J25nB171_p0585a04║即落躊躇。秋蟲亂鳴，無稽之語。著著有源，遮裏方許。
J25nB171_p0585a05║似鳥飛空，全憑雙羽。乘風而去，行九萬里。咄！驀然一
J25nB171_p0585a06║念便知歸，識得吾家主中主。
J25nB171_p0585a07║示音禪人
J25nB171_p0585a08║宗如山，教如海，吞吐須教心地快。分明卓犖不須求，
J25nB171_p0585a09║坐斷乾坤得瀟灑。上古家風歷歷然，韶陽托出誰能
J25nB171_p0585a10║解？泥牛鬥入自無蹤，隱山說破今藹藹。山非山，海非
J25nB171_p0585a11║海，撥轉機關無不在。拈來便用自家底，衣裏明珠奚
J25nB171_p0585a12║勞丐？光含萬象從本來，著著現前了無礙。
J25nB171_p0585a13║示德中禪人
J25nB171_p0585a14║德蘊于中，內虛外隆。無在不在，自空合空。宗乘踏破，
J25nB171_p0585a15║佛祖難和。筆下風雷，惟憑此箇。參究工夫，行住坐臥。
J25nB171_p0585a16║示覺義禪人
J25nB171_p0585a17║要證自心，覺了此義。此義幽玄，聲色難見。色空聲寂，
J25nB171_p0585a18║無乎不現。密密綿綿，打成一片。
J25nB171_p0585a19║示宜禪人
J25nB171_p0585a20║一口吸盡西江流，橫拈拄杖倒騎牛。靈機鱍鱍無拘
J25nB171_p0585a21║束，放去收來得自由。咄！山青水綠，四大部洲，踏破歸
J25nB171_p0585a22║兮滿面羞，識得報恩親切句，坐斷千差底路頭。休！休！
J25nB171_p0585a23║不風流處也風流。
J25nB171_p0585a24║示智閒禪人
J25nB171_p0585a25║大智閒閒，守之無端；小智間間，行之為顛。不行不守，
J25nB171_p0585a26║其用綿綿，臨機無住，方始得全。本分一著，休學磨磚，
J25nB171_p0585a27║打車打牛，達性偏圓。妙在其中，玄之又玄，法句無句，
J25nB171_p0585a28║如觀流泉。道不可傳，禪不可宣，不負來意，信筆成篇。
J25nB171_p0585a29║示永泰禪人
J25nB171_p0585a30║萬仞崖頭，翻身一擲，踢破虛空，再與你說。
J25nB171_p0585b01║示河南心一禪人
J25nB171_p0585b02║不是河南，便是河北。這裏分明，是真面目。
J25nB171_p0585b03║示無住禪人
J25nB171_p0585b04║一腳踏遍天涯，步步何曾離家？虛空跐得粉碎，心地
J25nB171_p0585b05║方始開花。坐亦如然，行亦不差，擬議之間路更賒。有
J25nB171_p0585b06║人問你報恩老，春來無事臥煙霞。
J25nB171_p0585b07║示芥生禪人
J25nB171_p0585b08║不是心兮不是物，拶得虛空眼睛突。十方世界一疑
J25nB171_p0585b09║團，白日青天取風骨，雲收霧捲不肯休。定教打破無
J25nB171_p0585b10║生窟，露出娘生面目來，驀直之間咄咄咄！
J25nB171_p0585b11║示雪航講主
J25nB171_p0585b12║嚴持戒律，通達教乘。頓悟心旨，繼祖師燈。若偏其一，
J25nB171_p0585b13║始終不稱。普濟慈航，隨根器應。似水銀傾，大小光瑩。
J25nB171_p0585b14║傑骨壯年，須當徹證。念爾遠來，聊爾為贈。
J25nB171_p0585b15║示文節講主
J25nB171_p0585b16║昔年有箇亮座主，一見馬師心自許，忙忙辭眾入西
J25nB171_p0585b17║山，人去尋伊不知處。百般經論拋那邊，獅子遊行無
J25nB171_p0585b18║伴侶，文禪今日見老僧，不識能效亮公舉。嗟嗟時下
J25nB171_p0585b19║門庭衰，直須猛烈發慧炬，照破魔宮令膽寒，作得吾
J25nB171_p0585b20║家中流柱。
J25nB171_p0585b21║示紹講主
J25nB171_p0585b22║拋卻三乘十二分，特扣禪宗要徹困。脊梁硬著鼻下
J25nB171_p0585b23║垂，不肯泛常流俗混。貴圖續焰祖師燈，人不我知終
J25nB171_p0585b24║不慍。剔起眉毛向上看，丈夫自有沖天憤。伶竮辛苦
J25nB171_p0585b25║數十年，今日微知在方寸。
J25nB171_p0585b26║示念恩上人
J25nB171_p0585b27║四恩能報，方為釋子；直下分明，不動唇齒。言前薦得，
J25nB171_p0585b28║我不如你，來索語言，你不如我。既然如是，領取話頭。
J25nB171_p0585b29║參究本來，以悟為期，十二時中，勤勤若此。㘞地一聲，
J25nB171_p0585b30║偷心纔死，再見老僧，一鎚便是。咄！
J25nB171_p0585c01║示任還生居士
J25nB171_p0585c02║不是心，不是佛，不是物，要把虛空跐出骨，當人獨立
J25nB171_p0585c03║萬層巔。一念圓成似秋月，風雲腳下任縱橫，俯視人
J25nB171_p0585c04║間真汩汩，出頭天外看繇誰？麒麟不臥獅子窟，問渠
J25nB171_p0585c05║得箇甚端倪？恩大難酬憑此力。咄！他年再入磬山窩，
J25nB171_p0585c06║奪卻君持手中笏。
J25nB171_p0585c07║示心宇居士
J25nB171_p0585c08║魚驚釣而深藏，鳥脫籠而高飛，詎暇啜食？那肯停枝？
J25nB171_p0585c09║潛修歲月化龍去，鍛煉功至乘鵬歸。休瞌睡，莫遲疑，
J25nB171_p0585c10║眨上眉毛凡聖祛。眨眼轉來春夢過，遍身吐出黃金
J25nB171_p0585c11║泥。那時要問禪與道，你自東兮我自西。咄！
J25nB171_p0585c12║示戒生居士
J25nB171_p0585c13║萬法歸一，一歸何處？付與戒生，須教提徹。休將意解，
J25nB171_p0585c14║切忌妄說。行住坐臥，明明歷歷。湛若太虛，猶為繫橛。
J25nB171_p0585c15║類之不齊，擬之不截。混入塵中，是非不別。打破疑團，
J25nB171_p0585c16║一生事畢。
J25nB171_p0585c17║示定生居士
J25nB171_p0585c18║生從何來？死從何往？明明提去，那許近傍？不明提去，
J25nB171_p0585c19║猶且似誑。提與不提，磬山有棒。歷歷孤明，悟迷一樣。
J25nB171_p0585c20║寒至徹骨，梅花自放。
J25nB171_p0585c21║示慧生居士
J25nB171_p0585c22║不是心，不是佛，不是物，是什麼？箇中摸索無邊闊，提
J25nB171_p0585c23║來提去不知名，踏破虛空露出骨。藕絲繫住毘盧身，
J25nB171_p0585c24║獨腳何曾走得行？㘞地一聲親見得，依然原是舊時
J25nB171_p0585c25║人。咦！春風拂拂滿面生，到此臨機活潑潑。
J25nB171_p0585c26║解脫須教大解脫，依稀放下莫將來。箇中若有纖毫
J25nB171_p0585c27║在，生死關頭打不開。
J25nB171_p0585c28║示五輯居士
J25nB171_p0585c29║萬緣放下了，不可住於空。提起話頭來，不可著於有。
J25nB171_p0585c30║應須密密參，只麼綿綿究。迷妄要明真，認真亦成臼。
J25nB171_p0586a01║打破兩重關，步步無前後。一念絕中邊，方悟本來有。
J25nB171_p0586a02║超然出世間，不落瞿曇後。
J25nB171_p0586a03║偈頌
J25nB171_p0586a04║和古德涅槃堂偈
J25nB171_p0586a05║身居清淨涅槃堂，箇裏無私不可傷，磨練慧根似鋒
J25nB171_p0586a06║刃，嚴持戒律若冰霜。劈開劫積塵緣累，截斷當時愛
J25nB171_p0586a07║見忙，凡聖頓超言下悟，因循不覺自家妨。
J25nB171_p0586a08║十方世界涅槃堂，一念迷時又可傷，那曉百年花上
J25nB171_p0586a09║露，安知萬事樹頭霜？得閒且放片時靜，何故無端逐
J25nB171_p0586a10║日忙，衣食隨緣休妄取，饑寒兩字總無妨。
J25nB171_p0586a11║鐵人來到涅槃堂，不覺心酸也慘傷。暖氣漸消寒徹
J25nB171_p0586a12║骨，親情絕倒冷如霜。多生結習須當受，半世功名空
J25nB171_p0586a13║自忙。說與道人宜早省，莫教撒手被伊妨。
J25nB171_p0586a14║三界茫茫真可傷，那知自性涅槃堂？剎那一世鏡中
J25nB171_p0586a15║像，俄爾幾年眉上霜。愛念未除終自苦，情緣難盡為
J25nB171_p0586a16║他忙。果然是箇奇男子，趨破樊籠了不妨。
J25nB171_p0586a17║生生死死涅槃堂，一度投胎一度傷。脫骨不知堆幾
J25nB171_p0586a18║嶽，遺悲何止萬層霜。都將年少身心樂，未解時衰手
J25nB171_p0586a19║腳忙。一息不來誰代你？空嗟恩愛為他妨。
J25nB171_p0586a20║生死輪迴實可傷，誰能預想涅槃堂？貪嗔自縛蠶成
J25nB171_p0586a21║繭，名利他求鴈帶霜。善惡業因招苦樂，陰陽報應始
J25nB171_p0586a22║慌忙。道人活計如何也？看破空花便不妨。
J25nB171_p0586a23║碌碌浮生可痛傷，茫茫直至涅槃堂。情迷空捉水中
J25nB171_p0586a24║月，業障頻添石上霜。意馬馳緣誰肯覺？心猿逐境自
J25nB171_p0586a25║奔忙。老僧終日閒閒地，總使無常也不妨。
J25nB171_p0586a26║病人噓嘆涅槃堂，鐵打心腸必慘傷，寂寂夜來空枕
J25nB171_p0586a27║月，惺惺明到一天霜。良朋謾說誰知己？親友提攜各
J25nB171_p0586a28║自忙。最苦未曾開道眼，都緣世務被伊妨。
J25nB171_p0586a29║眼光落地涅槃堂，素不交遊也感傷。話到此間心冷
J25nB171_p0586a30║水，辭窮箇事骨寒霜。未明心地空來去，不達源頭甘
J25nB171_p0586b01║著忙。苦勸學人須勇猛，跳出塵勞纔不妨。
J25nB171_p0586b02║哀哀聲聽涅槃堂，豈不尋思己分傷？多少青年先眼
J25nB171_p0586b03║淚，那堪老邁滿頭霜？英雄難免無常苦，明哲焉逃畢
J25nB171_p0586b04║世忙？且喜野人稍得力，定教來去不相妨。
J25nB171_p0586b05║和古德居山
J25nB171_p0586b06║因僧問我西來意，住箇深山那記年？芟草得雲涼赤
J25nB171_p0586b07║腳，擔茅蔽雨累雙肩。閒來松下坐磐石，渴就溪邊掬
J25nB171_p0586b08║瀑泉。更有一般堪羨處，都盧拈向未生前。
J25nB171_p0586b09║和密雲師兄
J25nB171_p0586b10║剎剎塵塵是道場，淫房酒肆不拘方，頂門廓徹通天
J25nB171_p0586b11║眼，匝地全彰見法王。把住虛空當撲碎，放行輪劫未
J25nB171_p0586b12║為長，堪嗟苦海無邊際，任爾縱橫倒駕航。
J25nB171_p0586b13║徹底掀翻到古盤，超然物外悟心寬。大千沙界一毫
J25nB171_p0586b14║現，百億須彌箇裏含。法法盡從伊建立，頭頭原藉爾
J25nB171_p0586b15║為端。偶然點破於中事，說與知音仔細看。
J25nB171_p0586b16║學道須當徹骨窮，寸絲不挂露家風，但能對境忘人
J25nB171_p0586b17║我，不假澄心當體空。山色雨過添晚翠，溪光霞接映
J25nB171_p0586b18║朝紅，乾坤許我林間老，不逐風塵西復東。
J25nB171_p0586b19║不住陽兮不住陰，了然如月照孤岑，萬緣放下理先
J25nB171_p0586b20║覺，一念無私道可尋。行履直教非內外，應酬休逐在
J25nB171_p0586b21║昇沉，生平樂業何勞覓，不昧原初一點心。
J25nB171_p0586b22║誕日示諸子
J25nB171_p0586b23║衰年事事已無求，嗟嘆光陰若水流，苦楚如雲點空
J25nB171_p0586b24║霽，歡娛似雁過滄洲。籬邊黃菊經霜老，巖畔青松滴
J25nB171_p0586b25║露秋，誰道此生真夢幻？夢回蝴蝶笑莊周。
J25nB171_p0586b26║因徒眾各呈其志示偈
J25nB171_p0586b27║棄卻幽藍入市藍，為人徹困起沉酣，棒頭那許伊形
J25nB171_p0586b28║巧，喝下分明孰敢憨？堪笑諸方陳舊話，漫題短句破
J25nB171_p0586b29║空譚，老僧今日揚家醜，要繼先宗始不慚。
J25nB171_p0586b30║諸子呈草拂示偈
J25nB171_p0586c01║藂藂之莖覆地陰，拂拂之清助老吟。指東話西令人
J25nB171_p0586c02║驚，橫拈倒用從吾心。有時遇箇知音者，拋擲相投付
J25nB171_p0586c03║與君。咄！而今暫把巖頭上，垂釣煙波度幾春。
J25nB171_p0586c04║閱三峰五宗原題寄
J25nB171_p0586c05║野人不識蔚山面，遙聞哮吼如雷電。拈出威音這箇
J25nB171_p0586c06║圈，擲向人前誰得薦？擬之如聞荼毒鼓，觸著似犯太
J25nB171_p0586c07║阿劍。頂門直透上重關，超脫從前者白練。
J25nB171_p0586c08║示授徒住山
J25nB171_p0586c09║獨宿孤峰辦道真，箇中著著要相親，須明格外驢蹄
J25nB171_p0586c10║旨，參透玄關鱉鼻音。奪境奪人全照用，分賓分主達
J25nB171_p0586c11║權衡，當陽直截單提印，優缽花開大地春。
J25nB171_p0586c12║羨爾慇懃道念真，一番相見一番新，竿頭進步心空
J25nB171_p0586c13║闊，喝下知歸眼底清。入室光含千嶂月，披衣影帶萬
J25nB171_p0586c14║峰雲，機前這著能超脫，果紹曹溪正法輪。
J25nB171_p0586c15║示林皋豫住淨雲
J25nB171_p0586c16║淨雲深處可安居，就裏藏鋒得自如，門戶潑開須接
J25nB171_p0586c17║納，鉗錘鍛煉勘承虛。宗乘了了曾淘汰，已分明明任
J25nB171_p0586c18║卷舒，不是尋常泛然客，莫教心意更躊躇。
J25nB171_p0586c19║示直方禪人住靜
J25nB171_p0586c20║秋水澄澄秋月明，孤峰獨去究宗乘，楊岐一路能分
J25nB171_p0586c21║曉，少室單傳自了音。四喝直教心領略，三玄須是見
J25nB171_p0586c22║超群，臨行老漢無多語，只為闍黎識重輕。
J25nB171_p0586c23║示聖淨禪人
J25nB171_p0586c24║行盡山山路轉窮，漫隨黃葉上高峰，白雲影裏尋蹤
J25nB171_p0586c25║跡，端的誰知在箇中。石磬不敲聲遍界，無心觸處悟
J25nB171_p0586c26║圓通，相承再叩宗乘事，笑點桃花一樹紅。
J25nB171_p0586c27║示太虛上人
J25nB171_p0586c28║一點靈光徹太虛，森羅萬象總非殊，念繇境起心空
J25nB171_p0586c29║現，境自心生相即如。心境兩忘迷解盡，法塵不立悟
J25nB171_p0586c30║還除，堂堂大道無今古，歷歷盤中自走珠。
J25nB171_p0587a01║示際徒歸省
J25nB171_p0587a02║窮山一老叟，抱病自忘憂，賴有二三子，因循過幾秋。
J25nB171_p0587a03║此行端省覲，母戀在優游，江水片帆近，免教人倚樓。
J25nB171_p0587a04║示琇徒掩關
J25nB171_p0587a05║虛空關不住，天地本無門，一把無鬚鎖，深藏在玉林。
J25nB171_p0587a06║半肩擔祖印，雙足踏靈雲，入出原無礙，休言定幾春。
J25nB171_p0587a07║懷琇侍者
J25nB171_p0587a08║吾懷琇侍者，見道夙根深，兩載巾瓶事，三春木石心。
J25nB171_p0587a09║頭頭自靈妙，一一本天真，繼我誰為後？如斯得幾人？
J25nB171_p0587a10║贈嚴長惺老居士
J25nB171_p0587a11║長坐惺惺地，閒開不二門。溪山原一體，真幻本同心。
J25nB171_p0587a12║觸處隨宜用，當機有淺深。若存玄妙見，猶著眼中塵。
J25nB171_p0587a13║次起明居士
J25nB171_p0587a14║即此給孤園，何勞建法筵？五車書滿載，三要體無偏。
J25nB171_p0587a15║夢幻虛堂寂，真如覺性圓。曹溪清正脈，烏敢妄流傳。
J25nB171_p0587a16║參禪四偈
J25nB171_p0587a17║參禪要透徹，一毫不假力，對境自無心，忘緣體空寂。
J25nB171_p0587a18║這箇話頭圓，大千無孔隙，擬議欲承當，生死何了日？
J25nB171_p0587a19║參禪不究竟，都謂是心病，根境未圓融，色空徒自淨。
J25nB171_p0587a20║開眼皆見魔，順情咸背聖，若非真丈夫，安能佩祖印？
J25nB171_p0587a21║參禪須真實，究竟無可說，叩已下疑情，一片心鐵石。
J25nB171_p0587a22║真俗諦全超，人我見頓息，閒住空林中，念念波羅蜜。
J25nB171_p0587a23║參禪明直指，貴圖脫生死，不許別思量，豈容鑽故紙？
J25nB171_p0587a24║舉步鐵蛇橫，瞬目金獅噬，撒手萬仞崖，方名出世士。
J25nB171_p0587a25║示恒證禪人
J25nB171_p0587a26║孤負高流到此山，電光影裏睹頹顏，相逢本是無言
J25nB171_p0587a27║語，莫道無言當等閒。
J25nB171_p0587a28║箇中難得一知音，肯向無聞聞處聞，若是闍黎能聽
J25nB171_p0587a29║聽，他年別立一乾坤。
J25nB171_p0587a30║示深谷禪人
J25nB171_p0587b01║瞻風撥草學無生，坐臥經行深谷林，今日飄然杖藜
J25nB171_p0587b02║去，六時須自要惺惺。
J25nB171_p0587b03║放汝歸兮暫息肩，過江風月半秋天，有人問著參禪
J25nB171_p0587b04║事，笑指玄言在目前。
J25nB171_p0587b05║示盡演靜主
J25nB171_p0587b06║踏破千峰已罷參，蕭然一室養耆年，了知宗教無餘
J25nB171_p0587b07║事，收拾雙趺好住菴。
J25nB171_p0587b08║示嬾牛靜主
J25nB171_p0587b09║雙徑寥寥十載餘，松風幽鳥解相知，金輪峰頂翻身
J25nB171_p0587b10║轉，踏斷溪聲一雨飛。
J25nB171_p0587b11║臥雲深處藏蹤跡，水草咸餘懶外尋，今古不傳些子
J25nB171_p0587b12║妙，溈山端的是知音。
J25nB171_p0587b13║示慈門座主
J25nB171_p0587b14║操宗演教正當時，一雨普施平等慈，踏得悠悠雙徑
J25nB171_p0587b15║斷，方堪克紹作家兒。
J25nB171_p0587b16║示徒範
J25nB171_p0587b17║一句話頭猶未徹，草鞋踏破磬山前，當機只許無開
J25nB171_p0587b18║口，默默慇懃仔細參。
J25nB171_p0587b19║示徒本
J25nB171_p0587b20║父母未生前底事，擬思量處隔千山，直須拶破娘生
J25nB171_p0587b21║面，超出如來第一關。
J25nB171_p0587b22║抖擻精神做一番，莫將心去放虛閒，雖然這片舊田
J25nB171_p0587b23║地，幾度行來幾度難。
J25nB171_p0587b24║盡日閒閒無所求，山中學道萬緣休，偶然摸著撩天
J25nB171_p0587b25║鼻，任爾縱橫得自由。
J25nB171_p0587b26║示琇侍者芟染
J25nB171_p0587b27║昨日為儒今日僧，轉凡成聖不多能，翻思昔日靈山
J25nB171_p0587b28║老，也是其年得越城。
J25nB171_p0587b29║示慧門禪人
J25nB171_p0587b30║嚴持戒律行門深，更欲研窮己分真，拶到無形無相
J25nB171_p0587c01║處，管教大地盡陽春。
J25nB171_p0587c02║示法源上人
J25nB171_p0587c03║法法從來有本源，箇中無住亦無偏，若能到得心空
J25nB171_p0587c04║地，始可隨流駕鐵船。
J25nB171_p0587c05║示常愚上人
J25nB171_p0587c06║撥草瞻風自遠來，雲山疊疊破莓苔，老人這種平懷
J25nB171_p0587c07║處，分付闍黎仔細猜。
J25nB171_p0587c08║示蒼碧上人
J25nB171_p0587c09║但能了得凡情事，聖解何曾不現前？這裏兩頭俱脫
J25nB171_p0587c10║落，青天喫棒始如然。
J25nB171_p0587c11║示慈引居士
J25nB171_p0587c12║了知富貴若空花，極樂原來是一家，功德不拘隨處
J25nB171_p0587c13║現，塵塵剎剎布金沙。
J25nB171_p0587c14║示西坡居士
J25nB171_p0587c15║身心清淨是真修，萬別千差一念收。願力直須深種
J25nB171_p0587c16║得，拈來事事總優游。
J25nB171_p0587c17║示研觀居士
J25nB171_p0587c18║打掃心間無一物，十方世界悟全空，紅塵堆裏出隻
J25nB171_p0587c19║手，佛事門中處處隆。
J25nB171_p0587c20║示唐祈遠居士
J25nB171_p0587c21║拶到心空未肯休，直須大用應機酬。大千提掇掌中
J25nB171_p0587c22║現，好引疏風撼鐵牛。
J25nB171_p0587c23║觸處隨宜須自看，箇中那住一毫端？從來不許偏空
J25nB171_p0587c24║法，著著分明在目前。
J25nB171_p0587c25║道在尋常日用中，腳頭步步踏高峰，玄關擊碎無金
J25nB171_p0587c26║鎖，信手拈來處處通。
J25nB171_p0587c27║跋涉溪山訪道真，為尋知識討分明，若能一念迴光
J25nB171_p0587c28║照，法法頭頭本現成。
J25nB171_p0587c29║秉受金剛志，常持般若刀，破疑無用力，證果亦非遙。
J25nB171_p0587c30║夙乘悲願力，外護得心堅，看到忘緣處，恒劫自如然。
J25nB171_p0588a01║寄吳迪美居士
J25nB171_p0588a02║骨氣生來要正剛，能行異路法中王，太阿提起當頭
J25nB171_p0588a03║截，縱遇魔軍自肯降。
J25nB171_p0588a04║此道原來不屬修，證無修處出常流，是真精進天然
J25nB171_p0588a05║懶，不是尋常按鼻牛。
J25nB171_p0588a06║懺悔一門權是藥，直須自信得良方。業因夙積堆山
J25nB171_p0588a07║嶽，恰似雪消當太陽。
J25nB171_p0588a08║根本直須親見徹，了然無事箇中人，看來都是依稀
J25nB171_p0588a09║者，切忌提防在現行。
J25nB171_p0588a10║答子文居士
J25nB171_p0588a11║曾聞斷臂乞心安，少室峰前雪染看，無限風光留不
J25nB171_p0588a12║住，野花流水正同歡。
J25nB171_p0588a13║林間手植樹成行，無影枝頭吐妙香，幽鳥喃喃啼禿
J25nB171_p0588a14║舌，也教喚醒客中忙。
J25nB171_p0588a15║誰道壺中別有家，擬思量處隔天涯。頂門開眼明如
J25nB171_p0588a16║日，可許空中著片花。
J25nB171_p0588a17║示方克駿居士
J25nB171_p0588a18║此事無分忙與閒，須教痛處轉加鞭，一刀截斷塵緣
J25nB171_p0588a19║路，當下無生生了然。
J25nB171_p0588a20║箇裏分明本現成，也須返照眼中睛。嗒焉識破娘生
J25nB171_p0588a21║面，了了原無物可呈。
J25nB171_p0588a22║本無蹤跡與人尋，可比深山花裏春。多見客來枝上
J25nB171_p0588a23║採，誰知踏步又迷津。
J25nB171_p0588a24║不生一念已空空，托出須彌一箇峰，會得韶陽親切
J25nB171_p0588a25║處，磬山路路可相通。
J25nB171_p0588a26║示顧孟河居士
J25nB171_p0588a27║幻影浮華總百年，覺來都在剎那間，誰能見惜春光
J25nB171_p0588a28║早，花柳叢中自得閒。
J25nB171_p0588a29║富貴榮華蝶夢空，休教栩栩亂心宗。紅塵堆裏能為
J25nB171_p0588a30║主，蓋色騎聲便不同。
J25nB171_p0588b01║于曾唯居士寫師像示偈
J25nB171_p0588b02║乾坤盡在筆端頭，流出山河興不休，一念回光能返
J25nB171_p0588b03║照，大千沙界是浮漚。
J25nB171_p0588b04║千山萬水出毫端，頃刻揮成復自看。濃淡煙雲是誰
J25nB171_p0588b05║力？了知箇裏不曾安。
J25nB171_p0588b06║情與無情一念中，未嘗舉筆處先空，森羅萬象掌中
J25nB171_p0588b07║物，道在其間誰識儂？
J25nB171_p0588b08║大丈夫兒豈自乖？本來成現不安排。等閒識得賓中
J25nB171_p0588b09║主，不被紅塵裏活埋。
J25nB171_p0588b10║示孫居士禮法華經
J25nB171_p0588b11║未禮之前薦得渠，不勞更問古文殊。蓮開劫外君能
J25nB171_p0588b12║悟，火宅之中本自如。
J25nB171_p0588b13║示醫士
J25nB171_p0588b14║靈山會上大醫王，濟世全憑一箇方，信手拈來都是
J25nB171_p0588b15║藥，管教大地得清涼。
J25nB171_p0588b16║示張道者（時師在病戒言）
J25nB171_p0588b17║氣衰力弱不能言，賴有維摩一默傳，但得不隨聲色
J25nB171_p0588b18║轉，自然相契老胡禪。
J25nB171_p0588b19║示眾
J25nB171_p0588b20║月來相聚諸禪客，幾箇心頭已悄然？箇裏若存元字
J25nB171_p0588b21║腳，依然埋沒在塵緣。
J25nB171_p0588b22║話頭提得密綿綿，只在忙閒動靜參，㘞地一聲親見
J25nB171_p0588b23║得，大千沙界一毫端。
J25nB171_p0588b24║巖畔煙霞老古錐，吟風笑月幾人知？寄懷託舌溪聲
J25nB171_p0588b25║遠，說法那添眼上眉。
J25nB171_p0588b26║三獸匆匆用渡河，無分深淺出凡波，高懸佛日當空
J25nB171_p0588b27║照，也是徒勞雲影過。
J25nB171_p0588b28║新正即事警眾
J25nB171_p0588b29║纔得新正幾日過，流光倏忽莫蹉跎，承虛接響終無
J25nB171_p0588b30║用，悟徹根源好大哥。
J25nB171_p0588c01║箇事相承不可賒，擬思量處隔千差，棒頭有眼明如
J25nB171_p0588c02║日，若是真金豈混沙？
J25nB171_p0588c03║性本圓明莫妄求，千差萬別箇中流。聲前色後無餘
J25nB171_p0588c04║事，空起許多閒念頭。
J25nB171_p0588c05║萬仞崖頭撒手來，虛空撲碎絕疑猜。當場得箇知音
J25nB171_p0588c06║者，可喜優曇一度開。
J25nB171_p0588c07║春日
J25nB171_p0588c08║般若流光日日新，上林花發劫前春，枝頭黃鳥聲聲
J25nB171_p0588c09║喚，爭奈時人未曉音。
J25nB171_p0588c10║聲色堆頭劫外春，桃紅柳綠逐時新，道人獨坐明窗
J25nB171_p0588c11║下，撥古窮今自賞音。
J25nB171_p0588c12║客問師姓答偈
J25nB171_p0588c13║幾欲藏身無處藏，心如頑石道如常，君今要識山僧
J25nB171_p0588c14║面，原是當年閔四郎。
J25nB171_p0588c15║次本師送進關偈（附原偈）
J25nB171_p0588c16║老衲於今不坐關，既無住也幸無閒，何曾進又何
J25nB171_p0588c17║曾出？只在尋常天地間。
J25nB171_p0588c18║了知此際不容開，物外無心到處閒，心境廓然原不
J25nB171_p0588c19║二，也歸無念剎那間，
J25nB171_p0588c20║有生有滅隔重關，無滅無生當處閒，是誰生也是誰
J25nB171_p0588c21║滅，也歸無念剎那間。
J25nB171_p0588c22║突興一念是重關，放下之時便等閒，起滅不停誰滅
J25nB171_p0588c23║滅？也歸無念剎那間。
J25nB171_p0588c24║徹見虛空無閉關，身心萬物自常閒，從他出也從他
J25nB171_p0588c25║入，也歸無念剎那間。
J25nB171_p0588c26║一重撥去一重關，弗若摩尼本自閒，應物現形原不
J25nB171_p0588c27║動，也歸無念剎那間。
J25nB171_p0588c28║老漢從來把住關，不容擬議落忙閒，也知就裏婆心
J25nB171_p0588c29║切，總歸無念剎那間。
J25nB171_p0588c30║拈陽明先生良知偈
J25nB171_p0589a01║良知即是獨知時，知得知時知己知，般若無知知遍
J25nB171_p0589a02║界，風清月白更由誰？
J25nB171_p0589a03║風清月白更由誰？遍界靈知無別知，觸目湛然無可
J25nB171_p0589a04║說，休認惺惺是有為。
J25nB171_p0589a05║次達觀大師夜行偈
J25nB171_p0589a06║星夜經行時，前後步互起。前步若至地，後步不能
J25nB171_p0589a07║起，後步若至地，前步亦不起。前後不至地，乃能起
J25nB171_p0589a08║不已，即此諦觀之，足何嘗至地？足既不至地，空水
J25nB171_p0589a09║亦可履，空水既可履，神通孰不具？
J25nB171_p0589a10║月下閒經行，步步須自起。前步不至地，後步不得起，
J25nB171_p0589a11║後步若止地，前步亦不起。前後不住地，乃能步不已。
J25nB171_p0589a12║吾以是觀之，足何嘗住地？足既不住地，空水履無履，
J25nB171_p0589a13║空水履無履，神通箇箇具。
J25nB171_p0589a14║和憨大師居山偈
J25nB171_p0589a15║自笑山中人，懶散奚為趣，問時兩頓粥，困來一覺睡。
J25nB171_p0589a16║細草作蒲團，碎衲為蓋被，忘讀東魯書，不識西來意。
J25nB171_p0589a17║三界空中花，一真眼裏翳，離卻聖凡情，脫略前後際。
J25nB171_p0589a18║如雲過長空，縱橫了無事，得失不關心，悟迷那能滯？
J25nB171_p0589a19║有為即無為，無榮亦無累，去住任優悠，死生不二義。
J25nB171_p0589a20║打破這重關，纔獲居山計。
J25nB171_p0589a21║答許九環居士偈
J25nB171_p0589a22║君如毘耶叟，說法獅子吼，富貴了空花，功名若墮缶。
J25nB171_p0589a23║兩兩不成雙，三三一如九，吾豈真文殊？良緣亦非偶。
J25nB171_p0589a24║道本出常情，德業持來久，言言見諦真，字字不失守。
J25nB171_p0589a25║欲步步不前，聊賡韻以後，推開不二門，掣斷綱宗紐。
J25nB171_p0589a26║只用一默心，杜絕群英口，想依願力來，一見如故友。
J25nB171_p0589a27║不弄雪峰蛇，不喚子胡狗，握手逍遙遊，漫看溪山走。
J25nB171_p0589a28║踏斷古路頭，已出這窠臼。臥病一室中，機用恁唧溜。
J25nB171_p0589a29║命徒問疾來，香飯曾借否？
J25nB171_p0589a30║嘗聞象王鳴，驚起泥牛吼，狼忙撲帝鐘，拋出破沙缶。
J25nB171_p0589b01║玄機落落來，兼帶如如九，萬化繇端倪，混沌變奇偶。
J25nB171_p0589b02║物類咸幻然，天地曷長久？道即心目間，德越離微守。
J25nB171_p0589b03║無形本無影，有前始有後。居士識綱宗，老漢揭領紐，
J25nB171_p0589b04║浩浩風雷舌，滔滔河海口。一方已白眉，千古成良友。
J25nB171_p0589b05║剔脫賴金僊，俯視愍芻狗。嗟嗟逐風塵，碌碌如雲走。
J25nB171_p0589b06║已踏徹底源，掀翻聖凡臼。欽哉洞然明，箇裏真唧溜。
J25nB171_p0589b07║篝燈誦瑤篇，聊酬誰可否。
J25nB171_p0589b08║雲巖偈
J25nB171_p0589b09║龍池一片雲，化作巉巖石，獨立萬層巔，令人看奇絕。
J25nB171_p0589b10║幾欲飛去來，清風笑無翊，月出湖波光，天連山影碧。
J25nB171_p0589b11║其間學道人，逍遙定中出，玄言留碩玟，光陰宜自惜。
J25nB171_p0589b12║曾登彼岸來，濁累頓超逸，莫作雲巖看，宇宙可一息。
J25nB171_p0589b13║答顧九疇太史色空四偈
J25nB171_p0589b14║捏碎太虛空，萬象絕行蹤，靈明這一點，火焰飛大鵬。
J25nB171_p0589b15║眼聽聲最好，耳觀色自皎，一念絕思量，誰拙復誰巧？
J25nB171_p0589b16║色不自色色，空不自空空，乾坤一隻眼，那辨是蛇龍？
J25nB171_p0589b17║月色和雲白，松風帶露寒，法空無背面，仔細好生觀。
J25nB171_p0589b18║和青松禪師栽松偈
J25nB171_p0589b19║帶雪以栽培，春來長青草，何年得乘陰？我老他不老。
J25nB171_p0589b20║聞驢鳴偈
J25nB171_p0589b21║忽聞驢子叫，驚起當人笑，萬別與千差，非聲非色鬧。
J25nB171_p0589b22║和汪居士拽石偈
J25nB171_p0589b23║殘劫遺來一怪石，用盡檀那娘生力，掀翻擲向無何
J25nB171_p0589b24║鄉，纔得方圓平坦直。寬寬漫漫任雲遊，卓卓巍巍正
J25nB171_p0589b25║基得。咥！善財參處即此境，樓閣門開見彌勒。
J25nB171_p0589b26║隨喜放生偈
J25nB171_p0589b27║諸佛本是眾生性，眾生即是諸佛體。佛種從緣性即
J25nB171_p0589b28║空，生繇迷悟體無止。故說三堅無為法，修持定慧戒
J25nB171_p0589b29║為始。眾生能持未能持，當隨放生利益喜，如人欲行
J25nB171_p0589b30║千萬里，須從一步而起趾。眾生相狀各不同，護生之
J25nB171_p0589c01║心心無二，痛癢與我一般知，寧不哀憐方便彼。不息
J25nB171_p0589c02║貪嗔異類生，一念慈悲真佛子，無邊蠢動悉含靈，秖
J25nB171_p0589c03║因活己令他死。安忍欺靈損彼身，滋我無明幻口體，
J25nB171_p0589c04║幻體浮脆誰得堅？百年歡樂電光耳。生死無常瞬息
J25nB171_p0589c05║閒，前路昇沉難保己，改頭換面一迷心，誰識我兮誰
J25nB171_p0589c06║識你？推己臨崖畏死心，及物窮源安肯弛？竊念多生
J25nB171_p0589c07║父母親，苦惱綣戀輪迴裏，出溺水陸空行中，萬死萬
J25nB171_p0589c08║生烏停止。復念化身菩薩眾，智能托類相救濟，寂然
J25nB171_p0589c09║無苦無樂中，現乎有苦有樂事。凡夫五眼未圓明，不
J25nB171_p0589c10║覺那窺聖凡體，解達性本具天真，了然生佛無彼此。
J25nB171_p0589c11║頭頭返照平等觀，物物一真法界耳，須知一期果報
J25nB171_p0589c12║完，是因是果無差爾。雲巖破衲修道人，揮毫所書語
J25nB171_p0589c13║如是。
J25nB171_p0589c14║山中四威儀偈
J25nB171_p0589c15║山中行，杖頭觸處凍雲深，鐵鞋踏破千峰頂，不用回
J25nB171_p0589c16║頭戀碧𡾓。
J25nB171_p0589c17║山中住，幾番寒暑侵不去，風光自足四時天，著意尋
J25nB171_p0589c18║他無覓處。
J25nB171_p0589c19║山中坐，幾度白雲空自過，孤燈圓月照松房，覺了死
J25nB171_p0589c20║生之事大。
J25nB171_p0589c21║山中臥，經年縮腳巖龕破，夢裏常懷法濟人，覺後依
J25nB171_p0589c22║然貪懶惰。
J25nB171_p0589c23║和真淨老人雲居頌
J25nB171_p0589c24║絕頂雲居北斗齊，雲庵老漢最先提，凡情莫測大機
J25nB171_p0589c25║用，纔露鋒芒已涉泥。
J25nB171_p0589c26║絕頂雲居北斗齊，出頭天外始應提，道人活計原無
J25nB171_p0589c27║著，好似青蓮出水泥。
J25nB171_p0589c28║絕頂雲居北斗齊，虛空突出露全提，群峰疊疊高低
J25nB171_p0589c29║應，無限人▆杖帶泥。
J25nB171_p0589c30║絕頂雲居北斗齊，電光影裏以持提，明超日月乾坤
J25nB171_p0590a01║淨，擬議將來三尺泥。
J25nB171_p0590a02║絕頂雲居北斗齊，幾人到此箇中提？雲收霧捲天空
J25nB171_p0590a03║闊，開眼緣何腳踏泥？
J25nB171_p0590a04║和普明禪師牧牛圖頌
J25nB171_p0590a05║水雲渺渺亂聲哮，密密尋蹤路更遙，晝夜風霜不知
J25nB171_p0590a06║處，恐伊相犯別家苗。（未牧）
J25nB171_p0590a07║纔獲繩頭把鼻穿，謾將痛處更加鞭，也知鄉井迢迢
J25nB171_p0590a08║遠，拽轉頭來著力牽。（初謂）
J25nB171_p0590a09║不從他性遠驅馳，寸步提持漫漫隨，幾度黑風吹濕
J25nB171_p0590a10║雨，通身泥水總忘疲。（受制）
J25nB171_p0590a11║驀地忘機自轉頭，悄然性氣已調柔，山中水草了知
J25nB171_p0590a12║足，不用遲疑在外留。（迴首）
J25nB171_p0590a13║閒放林間與水邊，橫騎短笛任悠然，歸來一帶煙霞
J25nB171_p0590a14║晚，瀟灑歌謠不假牽。（馴伏）
J25nB171_p0590a15║出入無欄心自如，擬思量處更猶拘，滿懷風月人牛
J25nB171_p0590a16║穩，鞭索俱忘樂有餘。（無礙）
J25nB171_p0590a17║野岸溪灣花柳中，一環山水翠林茸，逍遙快活無求
J25nB171_p0590a18║也，軟草為氈睡興濃。（任運）
J25nB171_p0590a19║拶到忘懷混沌中，千山一色絕相同，風光不覺人牛
J25nB171_p0590a20║處，任運騰騰西復東。（相言）
J25nB171_p0590a21║不須收放得安閒，脫略尋常顧盻間，散步謾歸明月
J25nB171_p0590a22║下，踏翻從上兩重開。（獨照）
J25nB171_p0590a23║人牛處處竟無蹤，新月孤懸萬象空，借問歸源端的
J25nB171_p0590a24║旨，枯椿春到綠叢叢。（雙泯）
J25nB171_p0590a25║本來面目頌
J25nB171_p0590a26║這箇本來面，大千隨處見，疑擬欲承當，太虛生閃電。
J25nB171_p0590a27║追之不得停，挽之以何轉？逍遙出世間，世間惟此善。
J25nB171_p0590a28║問渠渠不知，咄渠渠又現，堪嗟捉影人，豈識伊真面？
J25nB171_p0590a29║雲巖老頭陀，笑指箇方便。
J25nB171_p0590a30║僧請益溈山有句無句頌
J25nB171_p0590b01║狼狽相扶走始成，舌頭無骨最相親，乾坤不獲三光
J25nB171_p0590b02║照，有眼人人暗裏行。暗裏行，涉途程，可憐無據奴郎
J25nB171_p0590b03║者，轉使溈山笑更新。
J25nB171_p0590b04║因眾呈頌不愜復示
J25nB171_p0590b05║一箭雙鵰得得新，分明全露法王身。尋言逐句支離
J25nB171_p0590b06║者，依約雲山贅賞音。漫賞音，獨沉吟，一一鍼錐須徹
J25nB171_p0590b07║骨，箇裏原無半點塵。咄！
J25nB171_p0590b08║又頌
J25nB171_p0590b09║綱宗總握句無偏，著著分明已現前。箇裏豈容聲色
J25nB171_p0590b10║轉？鑽研不到更加鞭。灼然一笑傳千古，幸有知音隻
J25nB171_p0590b11║眼觀。撥轉機關全體露，大千沙界掌中看。
J25nB171_p0590b12║趙州八十罷參頌
J25nB171_p0590b13║疏逸無拘超出群，天涯踏遍若風雲。舉頭天外誰知
J25nB171_p0590b14║已，收拾雙趺懶去尋。懶去尋，到家原不涉途程，溪聲
J25nB171_p0590b15║山色依然舊，輪劫何曾有二人？
J25nB171_p0590b16║洞山與密師伯訪龍山頌
J25nB171_p0590b17║隱隱雲山知幾重？無心黃葉出溪東。沿流直上尋蹤
J25nB171_p0590b18║跡，響答如雷應谷空。賓主機關總奇絕，乾坤坐斷更
J25nB171_p0590b19║藏鋒。住菴臨訪皆堪羨，留與人間作範宗。
J25nB171_p0590b20║閱楚石禪師魚籃觀音贊籃不見魚通身是眼
J25nB171_p0590b21║眼若有見，如魚墮籃。見不見離，聞非聞滅。善哉
J25nB171_p0590b22║大士，常現娑婆。頌云：
J25nB171_p0590b23║眼在見中，耳在聞中。達得此旨，當下心空。聞見不二，
J25nB171_p0590b24║處處皆宗。
J25nB171_p0590b25║法被頌
J25nB171_p0590b26║當機一著，那許摸索？信手拈來，笊籬木杓。咄！眼目定
J25nB171_p0590b27║動是猶遲，萬里天邊飛一鶚。
J25nB171_p0590b28║
J25nB171_p0590b29║
J25nB171_p0590b30║天隱和尚語錄卷十三