J25nB171_p0590c01║天隱和尚語錄卷十四
J25nB171_p0590c02║嗣法門人通問等編
J25nB171_p0590c03║歌
J25nB171_p0590c04║茅菴歌
J25nB171_p0590c05║茅菴清淨若秋水，滿目紅塵到此洗，回光返照百劫
J25nB171_p0590c06║消，擬議之間隔萬里。洞山昔日過溪流，一腳分明踏
J25nB171_p0590c07║到底，四壁蕭然綠竹陰，草榻蘧蒢揮玉麈。風飄飄兮
J25nB171_p0590c08║天花落砌，雲幢幢兮梵供香廚，側耳聆兮泉流石響，
J25nB171_p0590c09║抬眸盻兮月映松輝。閒適興，漫登巔，一目千峰掌握
J25nB171_p0590c10║間，遙望翠微煙起處，不知人住幾多番。自揣看，吾何
J25nB171_p0590c11║為？不學盤山打筋斗，且喜懶瓚之風規。詔到龕前煨
J25nB171_p0590c12║紫芋，懶收寒涕只堆堆。又羨寒山子，寥寥忘卻來時
J25nB171_p0590c13║處，斜陽巖畔口喃喃。嗟歎時人不知始，如猿捉影兮，
J25nB171_p0590c14║何日偷心死。且安林下度殘年，不願人間殊勝事，從
J25nB171_p0590c15║他碌碌兮，奔南走北何時止？一日閒兮一日新，不知
J25nB171_p0590c16║誰是箇知音？鳥啼花落驚回夢，又見空山放白雲。靜
J25nB171_p0590c17║悄悄，漫惺惺，一钁生涯幾十春。寒則穿衣饑則食，不
J25nB171_p0590c18║須向外去追尋。黃頭碧眼難瞞我，任彼狐群賣性靈。
J25nB171_p0590c19║牧牛歌
J25nB171_p0590c20║曠劫從來未嘗失，緣思水草千山躑，尋伊不見入雲
J25nB171_p0590c21║深，始探林巒覓蹤跡。披襟急急過山巔，獨步悠然夕
J25nB171_p0590c22║陽歇。時登峰頂受風霜，夜半明星天共徹。寥寥兮每
J25nB171_p0590c23║警策，總有黃金難買得。純純這箇黑牛兒，莫逐尋常
J25nB171_p0590c24║販鞭客。想形容，真本色，生來不受人拘執。驀地相逢
J25nB171_p0590c25║獲著伊，牢把繩頭手中縶。或時騎，或時睡，拍虻愛惜
J25nB171_p0590c26║心如醉。調得純兮放索頭，耕遍田園不離位。不離位，
J25nB171_p0590c27║有時吾倦卻忘懷，渠亦無心趁眉黛，五雲陣陣過長
J25nB171_p0590c28║空，暗暗人牛皆自在。皆自在，呼喚從教相應快，逍遙
J25nB171_p0590c29║無礙更無求。明月清風知梗概，天荒地亂絕無憂。試
J25nB171_p0590c30║問牛兒有何賴？有何賴？踢破未生前大塊。歸兮歸兮
J25nB171_p0591a01║歸便休，茅屋山家雲靉靆。
J25nB171_p0591a02║了道歌
J25nB171_p0591a03║了了了時無可了，箇中豈用尋他討。夜來風捲嶺殘
J25nB171_p0591a04║雲，月印千溪明皓。皓明皓皓休草草，小中現大大中
J25nB171_p0591a05║小。此道何曾有定名，觸著方知了無了。應機宜無煩
J25nB171_p0591a06║惱，句裏分明義了了。若還滯義復承言，箇裏依然了
J25nB171_p0591a07║未了。大丈夫，氣浩浩，自有衣中無價寶，尋常用處不
J25nB171_p0591a08║思議，莫向途中打之遶。境中了，智中了，境智雙忘作
J25nB171_p0591a09║麼了，若將一箇囫圇吞，須彌山子誰推倒。行亦了，坐
J25nB171_p0591a10║亦了，語默動靜都要了，了得頭頭本是空，未是吾家
J25nB171_p0591a11║真種草。這邊了，那邊了，古路條條靜悄悄，風吹石臼
J25nB171_p0591a12║演摩訶，黧奴白牯卻知道。覺已了，夢已了，一念之中
J25nB171_p0591a13║有分曉，本無一法可當情，泥牛背上銜花鳥。事亦了，
J25nB171_p0591a14║理亦了，權實並行方纔好，拈來那用涉思惟，獅子摶
J25nB171_p0591a15║兒不露爪。宗亦了，教亦了，殺活縱橫誰敢道，一條白
J25nB171_p0591a16║棒活如龍，銅頭鐵額俱打倒。來也了，去也了，雁過長
J25nB171_p0591a17║空天色皎，老胡留隻破皮鞋，園林花發知多少。我也
J25nB171_p0591a18║了，你也了，佛魔到此一齊掃，於中淨盡絕無餘，燈籠
J25nB171_p0591a19║露柱知音少。不了了，了亦了，了無所了一切了，只麼
J25nB171_p0591a20║隨緣自在行，乾坤坐斷無邊表。
J25nB171_p0591a21║十二時歌
J25nB171_p0591a22║金烏趲，玉兔催，百年光景剎那之，野人兀兀蒲團坐，
J25nB171_p0591a23║虛度閻浮十二時。半夜子，團團一箇虛空爾，靈然無
J25nB171_p0591a24║覺絕無聞，百劫千生偷心死。雞鳴丑，翻身下榻慣搔
J25nB171_p0591a25║首，課誦沉年魚絕聲，如是之經轉乎否？平旦寅，眼空
J25nB171_p0591a26║無我亦無人，大千沙界渾無事，若道無心早有心。日
J25nB171_p0591a27║出卯，天上人間無價寶，紅光照耀東山頭，萬戶千門
J25nB171_p0591a28║熱鬧鬧。食時辰，松間溪畔信口吟，提掇祖師心地印，
J25nB171_p0591a29║屈指當今有幾人？禺中巳，布袋憨憨常化市，街頭村
J25nB171_p0591a30║後等箇人，來者何曾是相識？日中午，飯罷水邊洗缽
J25nB171_p0591b01║無，撥草瞻風雲衲子，試問奔波何所圖？日昳未，室中
J25nB171_p0591b02║一物胡所寄，拈起尋常老竹篦，無論佛魔咸打去。晡
J25nB171_p0591b03║時申，無位真人那受塵？露柱燈籠閒笑傲，佛殿山門
J25nB171_p0591b04║忽作嗔。日入酉，石虎西山怪哮吼，鐵牛驚入瘞幽林，
J25nB171_p0591b05║笑破虛空半張口。黃昏戍，簡點將來繇自隔，衣線下
J25nB171_p0591b06║事竟何如？多年曾作他鄉客。人定亥，赤體條條取性
J25nB171_p0591b07║快，破衲蒙頭伸腳眠，無憂無慮無思解。這箇日日秖
J25nB171_p0591b08║如此，一念萬年終不改，從他滄海變桑田，行住坐臥
J25nB171_p0591b09║雲自在。
J25nB171_p0591b10║警策浮生歌
J25nB171_p0591b11║嗟歎浮生虛夢幻，閃爍光陰剎那辦，功名富貴空中
J25nB171_p0591b12║花，生死老病真大患。人間縱有百年生，逐日歡娛都
J25nB171_p0591b13║有限，迷中迷戀中戀，只道榮華無改變。誰知箇裏不
J25nB171_p0591b14║容情，一息不來去如電。好作業不行善，招因帶果直
J25nB171_p0591b15║如線。所作所為雖自瞞，陰陽那管神機算，如影隨形
J25nB171_p0591b16║定短長，靈臺一點是公案。三界昇沉實苦輪，總在尋
J25nB171_p0591b17║常心一片。君不見，田中種稻還得穀，麥裏何曾不出
J25nB171_p0591b18║麵。須知報應決無差，得失從吾須自薦。既知浮世屬
J25nB171_p0591b19║無常，豈逐境緣聲色轉。眼光落地已茫茫，臨渴掘井
J25nB171_p0591b20║徒何幹，現行日用要自推，莫待閻老從頭判。若不迷
J25nB171_p0591b21║頭認影為，翻身即到菩提岸。回光返照㘞地聲，管取
J25nB171_p0591b22║自家本來面，逍遙自在出塵居，無拘無束無羈絆。大
J25nB171_p0591b23║丈夫兒這麼行，達得浮生了虛幻。了虛幻，有何羨，靈
J25nB171_p0591b24║山化導釋迦尊，王位俱拋苦修鍊。人天四眾得瞻依，
J25nB171_p0591b25║羊鹿牛車示方便。今日皈投急早修，像季也稱真法
J25nB171_p0591b26║眷。出家兒莫辭倦，行門真實要須辦。因果分明罪福
J25nB171_p0591b27║招，不遵佛律入地獄如箭。
J25nB171_p0591b28║無生歌
J25nB171_p0591b29║無生歌，無生歌，我唱無生生更多。三界茫茫何日了，
J25nB171_p0591b30║四生六道混娑婆。這裏出，那裏沒，出沒於中無所脫。
J25nB171_p0591c01║回頭踏著這些兒，都盧拉向無生國。莫蹉跎，趁色力，
J25nB171_p0591c02║扭定鼻頭不可忽，工夫到得熟處生，相近無生好消
J25nB171_p0591c03║息。好消息，寥寥獨坐無人識，箇中若未達無生，便把
J25nB171_p0591c04║無生作空豁。十八空門空不空，空空空到無邊闊，驀
J25nB171_p0591c05║地翻身識得渠，打失鼻孔眼睛突，森羅萬象笑咍咍。
J25nB171_p0591c06║千兩黃金難易得，語默動靜合無生，柳巷花街心似
J25nB171_p0591c07║石。勘時人，不果決，依依稀稀未真實，談玄說妙當無
J25nB171_p0591c08║生，箇裏何曾親見徹？衲僧家，且罕得，立向人前要真
J25nB171_p0591c09║說，言言見諦了無生，劈面臨機如霹靂。莫將此語當
J25nB171_p0591c10║尋常，不是途中泛言客，無生路上不思議，直入條條
J25nB171_p0591c11║是空劫，生死牢關劄地開，曇花朵朵明如日。般若刀，
J25nB171_p0591c12║金剛劍，無明積劫劃然斷。悟得無生徹底空，天魔外
J25nB171_p0591c13║道一齊勘。靈雲昔日見桃花，都道當年是作家。無生
J25nB171_p0591c14║曲調應難和，幸有玄沙語不賒。長慶老，非等閒，坐破
J25nB171_p0591c15║蒲團七箇難。捲起簾來見天下，纔覺無生滿世間。世
J25nB171_p0591c16║人因甚不能了，逐色隨聲空懊惱。拈來法法是無生，
J25nB171_p0591c17║管取頭頭不相擾。無生歌，無生歌，唱得吾今沒奈何。
J25nB171_p0591c18║依然收拾跏趺也。閒看青山雲去雲來陣陣過。
J25nB171_p0591c19║休休歌
J25nB171_p0591c20║休休休！老邁無心向外遊。自從住箇尖頭屋，千丈巖
J25nB171_p0591c21║前擲釣鉤。動亦休，靜亦休，四威儀內安然休。本來邋
J25nB171_p0591c22║遢無拘束，瀟灑林間已白頭。名也休，利也休，於中了
J25nB171_p0591c23║了是真休。若還一點不了得，負墮他年作馬牛。玄也
J25nB171_p0591c24║休，妙也休，目睹雲霄有甚愁。三世諸佛口挂壁，六代
J25nB171_p0591c25║祖師難出頭。有時盤礡危巒石上兮，寥寥對坐千峰
J25nB171_p0591c26║月。有時放浪曲徑溪邊兮，聲聲影落一天秋。今亦休，
J25nB171_p0591c27║古亦休，百劫千生難逢此際之優游。得亦休，失亦休，
J25nB171_p0591c28║片時少刻忘懷箇裏之玄猷。休兮休兮吾何休，風傳
J25nB171_p0591c29║四海知音者，學我懶漢之休休，無端撞入山阿裏，也
J25nB171_p0591c30║將名字挂林丘。你也休，我也休，休到何年始是休？大
J25nB171_p0592a01║家識得休休訣，拍手歸兮不用休。
J25nB171_p0592a02║示舂米歌
J25nB171_p0592a03║有米無人舂，無飯有人喫，這裏著心看，誰不是賢哲？
J25nB171_p0592a04║盧老當年脫俗來，作佛原無南北別，輸他一片至誠
J25nB171_p0592a05║心，便登祖位超階級。嘆時人，都可惜，學道行門少真
J25nB171_p0592a06║實，箇箇要縱身心閒，不知失卻於放逸。福慧雙修聖
J25nB171_p0592a07║即齊，單執半邊便偏一，況一不修總自無，他年碌碌
J25nB171_p0592a08║牛馬驛。急須勘，莫埋沒，行慧二門切須徹，若然一點
J25nB171_p0592a09║不存心，佛也無能為爾畢。上三下三道歷然，都由一
J25nB171_p0592a10║念之躑躅。莫恃頑皮撻不來，光陰迅速如電疾。已蹉
J25nB171_p0592a11║跎，春近日，米又回芽分外折。不思施主施來心，且要
J25nB171_p0592a12║人人二時噎。嗟法門，痛徹骨，幾番意欲建法幢，自揣
J25nB171_p0592a13║福輕言弗出。若此些需尚不行，教我如何不啾唧？眾
J25nB171_p0592a14║中有箇發心人，免得老僧苦据拮。執事人，未明白，怕
J25nB171_p0592a15║去求人要用物。不知物事自何來？恰繇都在夢中宅。
J25nB171_p0592a16║一朝覺得大家看，聚頭喧喧有散日，生死茫茫殊不
J25nB171_p0592a17║知，老僧今日分明說。
J25nB171_p0592a18║詩
J25nB171_p0592a19║山居三十首
J25nB171_p0592a20║自入空山無異緣，兩忘喧寂始惺然，石泉落澗離絃
J25nB171_p0592a21║曲，竹影翻階得句玄。蓬戶半開雲霧鎖，蒲龕細起篆
J25nB171_p0592a22║煙連。休云此際清虛境，更覓西來鼻祖禪。
J25nB171_p0592a23║四顧青巒列畫屏，兩溪碧水絕紅塵。白雲堆裏半間
J25nB171_p0592a24║屋，綠樹叢中一箇僧。寂寂孤明天際月，堂堂大道佛
J25nB171_p0592a25║傳心。誰能到此忘賓主？信手拈來付與君。
J25nB171_p0592a26║一箇蒲團心境閒，千峰環繞薜蘿間，風搖花落鋪如
J25nB171_p0592a27║錦，月上林梢色逾藍。盡日看山雲逸逸，長時倚樹鳥
J25nB171_p0592a28║𠴨𠴨。現成公案無能會，更向諸方乞指南。
J25nB171_p0592a29║道人得趣在山林，結箇茅菴遠市塵。瓦灶斷煙敲石
J25nB171_p0592a30║火，澗流無水鑿池冰。懶看竹節知形瘦，閒倚松根覺
J25nB171_p0592b01║老侵。無限風光留不住，世間能有幾知音？
J25nB171_p0592b02║山中活計最天然，受用年來得自便。筧竹水流砂罐
J25nB171_p0592b03║底，燒柴風送火爐邊。石床寂寂閒雲伴，松逕幽幽孤
J25nB171_p0592b04║月還。道在目前無別法，不勞彈指透玄關。
J25nB171_p0592b05║狂心頓歇便居山，放曠幽情泉石閒。嶺挂白雲啼鳥
J25nB171_p0592b06║破，溪流黃葉道人還。窮源休住三空法，把本忘參一
J25nB171_p0592b07║字關。豈敢磨磚成鏡子？天池止水照空顏。
J25nB171_p0592b08║此事天真莫浪修，饑餐渴飲睡來齁，迷中狂鹿追陽
J25nB171_p0592b09║燄，悟後羚羊挂角幽。爛嚼二時無米飯，亂披四季碎
J25nB171_p0592b10║雲裘，自憐計拙能疏懶，閒臥松陰枕石頭。
J25nB171_p0592b11║白髮頭陀隱翠微，晚年無力下山蹊，杖藜懶探清溪
J25nB171_p0592b12║碧，欹枕橫眠皓月輝。見鹿失群思石老，騎牛逐隊憶
J25nB171_p0592b13║泉師，慇懃寄語參玄士，好到林間度歲時。
J25nB171_p0592b14║生平偏愛住深山，古路松門竟不關，心若寒灰機見
J25nB171_p0592b15║少，身如枯木世緣刪。孤吟拂石清風起，長坐臨溪白
J25nB171_p0592b16║日閒，法法本空誰是道？隱几忘我笑開顏。
J25nB171_p0592b17║山房竹密鎖寒煙，寂寞幽棲境自偏。鴈嶺夕陽籠翠
J25nB171_p0592b18║篠，龍潭夜月照青蓮。疏鐘響落林坰外，清磬聲傳嶽
J25nB171_p0592b19║麓邊。莫道箇中消息斷，拈來物物自天然。
J25nB171_p0592b20║此事分明不用疑，目前無物坦然夷，鴉烏鵠白非容
J25nB171_p0592b21║染，柳綠桃紅豈屬移？山褁雲陰閒熟睡，水和風響吐
J25nB171_p0592b22║新詩，西來大意門門透，從此難教心外馳。
J25nB171_p0592b23║萬竿修竹隱茆茨，飲啄隨緣度歲時，靜悟更須重放
J25nB171_p0592b24║下，超玄總不涉離微。經行漫破莓苔徑，說法長臨碧
J25nB171_p0592b25║玉池，豈羨聲光流濁世？空山閒笑自忘機。
J25nB171_p0592b26║生來不解迎賓客，坐臥青山意坦平，世外了無塵俗
J25nB171_p0592b27║事，林間那有利名情？虛堂寂寂寒雲鎖，空谷寥寥皓
J25nB171_p0592b28║月明，無事界中能作主，有為境上是何人？
J25nB171_p0592b29║山水相宜便結菴，夙緣分定莫生貪。迷從不覺千般
J25nB171_p0592b30║礙，悟自回光萬種含。啼樹綠猿青嶂裏。泛沙白鷺碧
J25nB171_p0592c01║溪南。真機活潑吾無隱。也要分明仔細參。
J25nB171_p0592c02║薜蘿空掩徑蕭蕭，閒倚荊扉賞寂寥，雨過萬山添翠
J25nB171_p0592c03║色，雲開千嶂露丹霄。枯榮不論隨他去，禍福須知任
J25nB171_p0592c04║爾招，抱朴守愚林下住，翻思顏子樂簞瓢。
J25nB171_p0592c05║天然妙性本來真，孰謂心生妄有身？五蘊解空知幻
J25nB171_p0592c06║像，六根清淨了緣塵。窗前翠竹搖虛影，檻外黃花笑
J25nB171_p0592c07║轉新。誤入雲深不知處，幾多幽鳥亂啼春。
J25nB171_p0592c08║道本無私天地間，不須林外叩玄關，鶯啼燕語傳消
J25nB171_p0592c09║息，柳綠花紅諳指南。劍去刻舟迷落處，羊亡岐路見
J25nB171_p0592c10║多般，野僧何故閑饒舌？秪要諸人當下安。
J25nB171_p0592c11║紅塵飛不到松房，秪許閑雲伴寂場，粥飯罷來無雜
J25nB171_p0592c12║念，暑寒煎逼幾多光。依蒲兀坐香微縷，就案看經月
J25nB171_p0592c13║滿窗，活計盡從時變化，肯將身逐世途忙。
J25nB171_p0592c14║懶散頭陀久住山，柴門終日未嘗關，啣花白鹿嘗來
J25nB171_p0592c15║擾，偷果黃猿去復還。憎愛兩忘無取捨，貪嗔俱泯得
J25nB171_p0592c16║消閒，了知此道超言象，不把工夫向外攀。
J25nB171_p0592c17║榮華終是有蕭條，住箇深山伴寂寥，名利要從清處
J25nB171_p0592c18║絕，是非都向靜中消。巖花簇簇如鋪錦，澗水潺潺不
J25nB171_p0592c19║斷潮，寄語未休林外客，馳求心歇定今朝。
J25nB171_p0592c20║青茅新[匚@贛]兩間房，山色全收小碧窗，到者竟忘賓主
J25nB171_p0592c21║話，住來無事暑寒忙，雲生晚谷成千態，月到中峰印
J25nB171_p0592c22║十方，箇裏本無元字腳，分心分境錯商量。
J25nB171_p0592c23║閒開窗戶笑春風，幾樹花敷白間紅，且喜枝頭翻玉
J25nB171_p0592c24║蝶，每憐香蕊睡燋蜂。忙忙徒為人奔逸，汲汲貪求己
J25nB171_p0592c25║分空，無事倚欄吟半偈，相看都在寂寥中。
J25nB171_p0592c26║雲捲秋空月到庭，開窗遙望萬山青，林巒靄靄煙籠
J25nB171_p0592c27║樹，谷岫依依翠點屏。境智了然常寂寂，塵緣空處愈
J25nB171_p0592c28║惺惺，須知此際無偏黨，長夜蕭然不掩扃。
J25nB171_p0592c29║小搆茅廬在碧岑，寥寥四顧孰為鄰？平生安分成無
J25nB171_p0592c30║用，半世隨緣不外尋。就石看經窗滿月，依蒲剪衲坐
J25nB171_p0593a01║連雲，自憐住得山深絕，那有漁人來問津。
J25nB171_p0593a02║林居尤勝在陽春，萬木榮榮得自欣，繡谷風生香撲
J25nB171_p0593a03║鼻，蘭溪水足味甘唇。庵前庵後禽聲好，雲去雲來山
J25nB171_p0593a04║色新，總是一般誰造化，箇中唯許道為真。
J25nB171_p0593a05║詩興年來閣一邊，偶逢新霽得長篇，硯塵有墨剛纔
J25nB171_p0593a06║洗，筆禿無毫寫不聯。山色潤濛青更碧，溪光泛瀾綠
J25nB171_p0593a07║逾鮮，涼生殿角微風裏，好聽南薰第幾絃。
J25nB171_p0593a08║捫懷無事得寒暄，直到忘機話始圓。獨坐柴床清夢
J25nB171_p0593a09║遠，深居茅屋片心寬。矮窗疏竹啼幽鳥，修逕蒼松徹
J25nB171_p0593a10║夜蟬。招隱有誰償舊約？好和雲水作圖看。
J25nB171_p0593a11║孤岑寂寂秋光冷，寒夜蕭蕭木葉飄，案上殘經未曾
J25nB171_p0593a12║了，巖前明月不須招。竹窗畫夢松風破，石砌長流花
J25nB171_p0593a13║雨漂，雲出又歸還伴我，當軒幾片挂林梢。
J25nB171_p0593a14║山自長青水自流，幾人到此卻忘憂，空懷擊竹有聲
J25nB171_p0593a15║在，不見觀桃啟悟由。夜聽猿聲啼嶺上，秋聞蟲語唧
J25nB171_p0593a16║林丘，疏鐘響落晴雲外，未免驚他熟睡休。
J25nB171_p0593a17║老住深山雪滿顛，頻思故舊最堪憐，隨聲逐隊何時
J25nB171_p0593a18║了？棄本馳緣不自慚。劫石尚消磨歲月，幻軀誰復計
J25nB171_p0593a19║千年？空林松菊依然在，雲水歸來好息肩。
J25nB171_p0593a20║廛居十首
J25nB171_p0593a21║懶散頭陀寓市廛，老年無力钁頭邊，擎歸一缽千家
J25nB171_p0593a22║滿，著破三衣百結穿。花柳巷中全梵律，管絃樓上漏
J25nB171_p0593a23║真詮，尋常這種難暪處，未舉分明在目前。
J25nB171_p0593a24║居在塵中不見塵，頭頭觸處最相親，天涯有水皆涵
J25nB171_p0593a25║月，大地無花不帶春。納履忽惺樓子曲，擲刀指出案
J25nB171_p0593a26║頭精，市場也有真消息，何必溪山間遠津？
J25nB171_p0593a27║了得凡心不假禪，逍遙塵市任隨緣，蒲團放下街頭
J25nB171_p0593a28║坐，靜板攜來到處閒。三界本空諸子著，一真纔動四
J25nB171_p0593a29║生全，西來莫問吾何旨，鼓角城樓夜月圓。
J25nB171_p0593a30║心閒無事得廛棲，應物明明不我欺，傍舍笙歌歡滿
J25nB171_p0593b01║地，鄰園花柳樂無私。了知白髮隨時變，肯悟朱顏逐
J25nB171_p0593b02║世移，雲月是同山市別，幾人到此不曾迷？
J25nB171_p0593b03║破衲鶉居混世塵，不圖利養豈圖名？沿街漫步隨流
J25nB171_p0593b04║語，傍戶尋他逐隊行。想見憨翁攜布袋，惟憐普老振
J25nB171_p0593b05║金鈴，野人無遮閒家具，浩浩場中劫外春。
J25nB171_p0593b06║乾坤何處不堪居？豈特深山是故廬？垂手入廛忘管
J25nB171_p0593b07║帶，回頭到岸卻無拘。千樓夜月憐歌舞，萬井風塵笑
J25nB171_p0593b08║馬驢，會得箇中消息子，無邊剎境自如如。
J25nB171_p0593b09║我本山林野外人，偶來塵市寄閒身，居無錐地隨檀
J25nB171_p0593b10║度，耕有心田遠世情。衣破難藏珠裏色，鞋穿露出腳
J25nB171_p0593b11║頭春，東風昨夜堆堆笑，笑我年來徹骨貧。
J25nB171_p0593b12║年老心閒到處家，市廛端坐沒生涯，忙看碌碌如燈
J25nB171_p0593b13║馬，靜鑑明明似鏡花。箇裏本無分好醜，此中曾不著
J25nB171_p0593b14║纖瑕，何綠昔日靈山老，火宅須教用鹿車。
J25nB171_p0593b15║莫道閒居在市朝，古來大隱作清標，曾聞龍女獻珠
J25nB171_p0593b16║事，不見屠兒放下刀。成佛直教心地穩，天真豈假涉
J25nB171_p0593b17║途勞？古來聖世能堪愛，造業場中轉寂寥。
J25nB171_p0593b18║於中了了事無侵，且在塵勞作故林，心境兩忘空有
J25nB171_p0593b19║我，聖凡不立道繇人。春和鶯破綠楊陌，秋冷蟬高碧
J25nB171_p0593b20║樹陰，休道遠山真樂靜，市廛中亦有餘音。
J25nB171_p0593b21║龍池絕頂
J25nB171_p0593b22║翠壁嵯峨勢插天，萬峰迴合在中間，僧居藤縛凌虛
J25nB171_p0593b23║閣，客坐雲埋崎磴闌。碧水池深龍臥穩，蒼苔石老虎
J25nB171_p0593b24║生斑，為憐源祖棲禪處，今日無人更作關。
J25nB171_p0593b25║龍池次韻
J25nB171_p0593b26║荒寺幽棲草徑賒，林深日暮集歸鴉，松窗半掩寒雲
J25nB171_p0593b27║淨，石澗長流明月斜。雨過亂山添遠翠，風行空谷落
J25nB171_p0593b28║殘花，夜來何處狂遊客，喫盡壺中七盞茶。
J25nB171_p0593b29║娑羅樹（當取樹心為殿梁）
J25nB171_p0593b30║挺秀娑羅列殿臺，不知誰作主人栽？花含白玉香浮
J25nB171_p0593c01║界，葉吐青雲蔭遍垓。無我空心心作棟，有情下種種
J25nB171_p0593c02║成材，宗風自在枝頭意，幽鳥聲聲喚汝來。
J25nB171_p0593c03║善卷寺
J25nB171_p0593c04║探遍煙霞第一林，風傳鐘磬隔峰聽，山傍幽洞天開
J25nB171_p0593c05║跡，徑覆喬松道者心。玉帶小橋流碧水，瓊臺古殿接
J25nB171_p0593c06║青雲，斷碑遺記三生建，千古令人感慨深。
J25nB171_p0593c07║小崦
J25nB171_p0593c08║自拈拄杖腳頭寬，信步閒登小崦巒，獨寐高懸方榻
J25nB171_p0593c09║淨，清光返照矮窗寒。溪邊白石堪題句，巖畔青松可
J25nB171_p0593c10║供餐，春去不知花柳意，主人猶倚碧蘿欄。
J25nB171_p0593c11║金粟訪密雲師兄
J25nB171_p0593c12║為訪同參泛小舟，不辭迢遞浙中遊，連朝風雨飄帆
J25nB171_p0593c13║重，每日煙波帶櫓愁。寂寂雲山回首遠，悠悠海月展
J25nB171_p0593c14║眉秋，相逢一笑知音少，留與人間作話頭。
J25nB171_p0593c15║寄吳輿則居士
J25nB171_p0593c16║與君此道得相知，箇裏全無半點欺，面隔雲山心一
J25nB171_p0593c17║片，情通流水意無私。曹溪風月留青眼，荊谷文章有
J25nB171_p0593c18║白眉，堪笑世間無限事，幾多相信幾多疑。
J25nB171_p0593c19║次吳迪美居士
J25nB171_p0593c20║卓錫煙巒小搆新，草龕風雪度殘春，[利-禾+朱]鋤漫把開荒
J25nB171_p0593c21║徑，短拂閒拈憶故人。雲出遠空山畫扆，水流深洞石
J25nB171_p0593c22║嶙峋，知君欲究真消息，百尺竿頭進步頻。
J25nB171_p0593c23║薜蘿門掩靜蕭蕭，獨坐巖房伴寂寥，苔徑從君仙舄
J25nB171_p0593c24║破，荒臺愧我木林颻。龍宮直入無遮障，鷲嶺須登豈
J25nB171_p0593c25║憚遙？他日乘雲返幽谷，漫攜竹杖嶺頭招。
J25nB171_p0593c26║懷潘如荄居士
J25nB171_p0593c27║野人卓錫白雲深，荒徑蕭條古木陰，暗想遠山秋信
J25nB171_p0593c28║晚，長懷幽谷夕陽沉。高才未脫雞窗苦，拙衲難成鹿
J25nB171_p0593c29║苑，心天外忽聞飛鶴唳，也疑乘興下空林。
J25nB171_p0593c30║寄楓隱居士
J25nB171_p0594a01║分袂俄經一載餘，支離病骨瘦形軀，幾番擬欲過蘭
J25nB171_p0594a02║墅，未敢輕教下草廬。溽暑豈無秋水興（秋水菴名），薰風想
J25nB171_p0594a03║見翠軒娛，相看只在山南北，不得盤桓附寸書。
J25nB171_p0594a04║懷子文居士訪道
J25nB171_p0594a05║殘燈香盡漏聲沉，兀坐蕭蕭對碧岑，萬戶當天明有
J25nB171_p0594a06║月，幾人學道了無心。清光遠照山如畫，白水長流澗
J25nB171_p0594a07║似琴，感慨參玄岐路者，徒勞向外去追尋。
J25nB171_p0594a08║次霍玉環居士
J25nB171_p0594a09║荒寺蕭蕭苔蘚封，何期每每叩心宗？休疑巖石非為
J25nB171_p0594a10║虎，笑指蒼松似活龍。雲水五湖憑一缽，煙霞四海聽
J25nB171_p0594a11║朝鐘，龐公遍揖林泉處，幾箇知音繼此蹤？
J25nB171_p0594a12║贈金豈凡方伯
J25nB171_p0594a13║此道寥寥孰肯修？幾人到此不凝眸，養高心自得閒
J25nB171_p0594a14║靜，見重身游正路頭。抱子弄孫無可累，觀山翫水有
J25nB171_p0594a15║何留？聊為應世勤王事，意在煙霞龐老儔。
J25nB171_p0594a16║贈駱仲如孝廉
J25nB171_p0594a17║觸破湖南幾片雲，不辭迢遞越嶙峋，溪聲遠頌淨名
J25nB171_p0594a18║德，山色幽藏野老身。荒寺秋煙俱寂寞，籃輿睛澗獨
J25nB171_p0594a19║殷勤，相逢坐語薰風外，明月光含遍界新。
J25nB171_p0594a20║贈沈伯慶叔芳兩居士
J25nB171_p0594a21║看破塵煩始學禪，一肩擔荷可為全，風霜半世功名
J25nB171_p0594a22║事，山水繇來佛道緣。曾讀五車心廣大，嘗聞三要理
J25nB171_p0594a23║無偏，毗耶丈室今猶在，不二門開見性天。
J25nB171_p0594a24║寄蹟儒冠了世緣，滿懷風月照林泉，遍參已羨龐公
J25nB171_p0594a25║蘊，操守應超楊大年。父母未生前薦得，乾坤獨露箇
J25nB171_p0594a26║中玄，居塵不涉塵緣事，閒坐幽軒心境圓。
J25nB171_p0594a27║吳九敘居士再參金谷
J25nB171_p0594a28║自嗟老邁出荊扉，也曉流光照晚暉，不意遠尋金谷
J25nB171_p0594a29║裏，誰知獨泛霅溪西。相看儘有英靈者，未肯全超世
J25nB171_p0594a30║外機，此道寥寥君諦信，他時終不是依稀。
J25nB171_p0594b01║湖颿杳杳遠相臨，不畏風波見道心，別後轉思連夜
J25nB171_p0594b02║月，閒來還憶片時吟。經寒輪與垂庭柏，論序誰驚過
J25nB171_p0594b03║牖禽？人世稀逢幾回笑，留題行樂在空林。
J25nB171_p0594b04║次唐祈遠居士
J25nB171_p0594b05║此道知君識重輕，箇中終不負虛名，身居塵世心無
J25nB171_p0594b06║染，意絕諸緣善有聲。擇法眼高千嶂外，探玄玉步萬
J25nB171_p0594b07║方傾，夙乘願力為牆塹，扶振頹綱化有情。
J25nB171_p0594b08║擬寒山十首
J25nB171_p0594b09║懶散羨山居，忘緣境自如，雲鋤半畝芋，月誦兩行書。
J25nB171_p0594b10║臨訪非塵士，閒歌有翠鴝，春秋雖不涉，梅放一年除。
J25nB171_p0594b11║適得山居趣，蹉跎不計春，常逢採薪老，那遇慕玄人？
J25nB171_p0594b12║伐木天空闊，開池水面深，長歌驚萬壑，笑憶逐風塵。
J25nB171_p0594b13║曲徑無人掃，蕭然太古間，蹊無車馬跡，門聽樹禽還。
J25nB171_p0594b14║松下翻經義，臺前起石斑，偶然吟半偈，花落在雲巖。
J25nB171_p0594b15║達道媿無心，塵囂竟莫侵，披雲石上坐，得月澗邊吟。
J25nB171_p0594b16║仰看青山老，秋多黃葉深，不知浮世幻，孰肯向空林？
J25nB171_p0594b17║浮生不滿百，枉作千年計，昧己用奸心，陵人動豪氣。
J25nB171_p0594b18║且看樹頭霜，轉眼葉如醉，忽地秋風來，飄散塵埃墜。
J25nB171_p0594b19║偏愛吾廬好，寥寥無所求，草豐常睡鹿，波靜不驚鷗。
J25nB171_p0594b20║漫步乘風息，徐歌待月流，山前一怪石，相對兩忘憂。
J25nB171_p0594b21║自在白雲間，晴空見遠山，論交常屈指，脫俗已蒼顏。
J25nB171_p0594b22║白髮誰能染？青山我自閒，浮生縱滿百，歸去把空拳。
J25nB171_p0594b23║修行不得力，每與境相敵，誰知境即心，反起心分別？
J25nB171_p0594b24║心境本來空，如水印明月，月出自無遮，萬象皆照徹。
J25nB171_p0594b25║生平無所學，秖好住幽谷，不圖世人知，惟與麋鹿逐。
J25nB171_p0594b26║雲來伴我間，月到照我宿，獃獃一頭陀，任他榮與辱。
J25nB171_p0594b27║一笑轉幽閒，空生誰住山？眉開青嶂鎖，眼淨碧溪瀾。
J25nB171_p0594b28║見月應忘指，尋頭昧本顏，纔思親切處，猶隔幾重關。
J25nB171_p0594b29║登東臺
J25nB171_p0594b30║曳杖轉幽林，登臺望海吟，一團青嶂合，五頂白雲深。
J25nB171_p0594c01║坐久渾忘世，情高若有心，孤危常寂處，天籟絕無音。
J25nB171_p0594c02║龍池秋日
J25nB171_p0594c03║淡雲橫谷口，寒色滿山中，碧沼凝秋水，疏林度曉鐘。
J25nB171_p0594c04║草衰雙眼白，木落一心空。事事渾無著，瀟然一老翁。
J25nB171_p0594c05║贈聞初兄歸里
J25nB171_p0594c06║適得單傳事，翩然破暑歸，湖光開道眼，山色振清規。
J25nB171_p0594c07║即色元非相，真空達有為，纔聞獅子吼，漫作象王威。
J25nB171_p0594c08║詠雲
J25nB171_p0594c09║空山多幻變，白練化寒秋，吞吐千峰碧，氤氳萬壑幽。
J25nB171_p0594c10║孤松欣帶韻，野鶴羨同遊，堪笑藏身處，寥然不在丘。
J25nB171_p0594c11║秋夜步月
J25nB171_p0594c12║萬木含秋魄，疏空逗黑白，堪嗟步影流，未覺於夢宅。
J25nB171_p0594c13║三界若空花，一生如博奕，翻照本來人，光陰莫虛擲。
J25nB171_p0594c14║送僧行腳
J25nB171_p0594c15║秋後好行腳，暑寒兩不干，溪深憑杖底，山遠辨雲端。
J25nB171_p0594c16║未晚尋幽宿，初明儘意看，路逢清隱者，切莫被他謾。
J25nB171_p0594c17║修圃
J25nB171_p0594c18║芟草歸來晚，峰頭挂夕陽，汗簑忙脫下，兀坐一爐香。
J25nB171_p0594c19║晚步
J25nB171_p0594c20║披襟閒步晚，松徑倍幽然，舉首看峰頂，白雲天已連。
J25nB171_p0594c21║獨坐
J25nB171_p0594c22║獨坐山窗冷，瘦梅開半枝，無人堪共語，閒賞月來時。
J25nB171_p0594c23║訪秀巖師
J25nB171_p0594c24║梵剎遺來舊，曇花幾度開，雲從秀巖出，月向古松來。
J25nB171_p0594c25║夏日
J25nB171_p0594c26║樹色陰濃閒坐，不作一毫工課，箇裏本自無求，莫云
J25nB171_p0594c27║尊貴之墮。
J25nB171_p0594c28║幽谷了無溽暑，一榻蕭然自許。有人借問西來，未肯
J25nB171_p0594c29║輕言錯舉。
J25nB171_p0594c30║住箇深山茅屋，窗對幾莖修竹，風來涼似清秋，堪歎
J25nB171_p0595a01║時人馳逐。
J25nB171_p0595a02║長日寥寥放過，也不忘卻遮箇，昔人頻喚主人，三十
J25nB171_p0595a03║年前勘破。
J25nB171_p0595a04║山居
J25nB171_p0595a05║幽居何事得干懷？竟日柴門半掩開，雲意欲歸香滿
J25nB171_p0595a06║室，亭亭忽過玉陽臺。
J25nB171_p0595a07║野鳥枝頭聲已和，巧雲窗外亂飛過，巖阿老衲心如
J25nB171_p0595a08║洗，一味平常信口歌。
J25nB171_p0595a09║晚景霞光照遠林，臺前幾樹有蟬吟？坐來月到松窗
J25nB171_p0595a10║靜，機境相忘一片心。
J25nB171_p0595a11║雨後溪聲似怒雷，野人閒坐石莓臺，了知競注無流
J25nB171_p0595a12║相，笑翫巖花逐水來。
J25nB171_p0595a13║坐破蒲團萬境閒，一輪皎潔照當天，千秋碧落危巖
J25nB171_p0595a14║下，底事塵勞人不還。
J25nB171_p0595a15║清池水映連天碧，香桂初敷滴露濃，兀兀坐忘塵世
J25nB171_p0595a16║慮，千山靜照月明中。
J25nB171_p0595a17║出語驚群未足誇，祖師門下眾如麻，野人拙訥無佳
J25nB171_p0595a18║句，漫指溪聲舌更賒。
J25nB171_p0595a19║水邊林下漫淘禪，物物幽閒心景妍，觸目湛然無可
J25nB171_p0595a20║說，黃鸝枝上碎喧喧。
J25nB171_p0595a21║曲徑蒼苔絕影蹤，巖龕冷落笑花叢，道人一種清貧
J25nB171_p0595a22║景，長把白雲窗戶封。
J25nB171_p0595a23║秋捲殘雲陣陣過，峰前閒立一吟哦，月來嶽色清新
J25nB171_p0595a24║句，卻被疏風轉薜蘿。
J25nB171_p0595a25║箇事從來不強行，也無長處接高明，聽由他底欣欣
J25nB171_p0595a26║地，我此山門似水清。
J25nB171_p0595a27║曲順機宜我不能，天容老谷一閒僧，箇中了了無餘
J25nB171_p0595a28║事，泛漾隨波實可矜。
J25nB171_p0595a29║幻軀多病好安閒，不喜人間秖住山，石屋巖龕坐黃
J25nB171_p0595a30║葉，幾人得過上頭關？
J25nB171_p0595b01║春去夏回秋又至，幾番風雨幾番寒，道人端住巖窩
J25nB171_p0595b02║裏，衣食隨緣不用干。
J25nB171_p0595b03║幽鳥一聲啼破夢，覺來散步漫吟哦，住山幾箇知音
J25nB171_p0595b04║者，不去隨流混世波。
J25nB171_p0595b05║道在目前無別法，現成公案不須參，山頭老漢今饒
J25nB171_p0595b06║舌，切莫隨他落二三。
J25nB171_p0595b07║此事須教有正因，了無一物守清貧，常懷雪老餐松
J25nB171_p0595b08║柏，拶到明星萬谷春。
J25nB171_p0595b09║金峰卓立眾山中，萬象高懸眼界空，無角鐵牛橫古
J25nB171_p0595b10║路，幾人得見白雲翁？
J25nB171_p0595b11║磬山初闢
J25nB171_p0595b12║雲籠高嶽倚荊南，漫剪藤蘿結小菴，獨坐月明當戶
J25nB171_p0595b13║照，更無餘事到新龕。
J25nB171_p0595b14║久雪
J25nB171_p0595b15║籤笆草苫冷如冰，破衲蒙頭徹底清，四十日來飛白
J25nB171_p0595b16║雪，山河大地似平沉。
J25nB171_p0595b17║白雲巖
J25nB171_p0595b18║誰把虛空劈半邊，走來都道白雲巖，坐看神自廓然
J25nB171_p0595b19║靜，不覺月明東半山。
J25nB171_p0595b20║拄杖
J25nB171_p0595b21║拈頭點尾活如龍，千里迢迢一似風，觸破萬山雲與
J25nB171_p0595b22║雪，歸來閒倚碧堂東。
J25nB171_p0595b23║燈花
J25nB171_p0595b24║不將春色擬栽培，脫略工商藝剪裁，遊子滿園觀不
J25nB171_p0595b25║著，只因伊向火中開。
J25nB171_p0595b26║石磬
J25nB171_p0595b27║石磬高懸萬壑中，外觀山色裏頭空，知音不用重敲
J25nB171_p0595b28║擊，響應如雷遍梵風。
J25nB171_p0595b29║百舌啼
J25nB171_p0595b30║枝頭百舌話偏長，啼破寒梅滿院香，有耳不聞仍熟
J25nB171_p0595c01║睡，可憐窗外好風光。
J25nB171_p0595c02║新秋夜話
J25nB171_p0595c03║雨過涼風夜起秋，坐長閒話為人愁，可憐浪走江湖
J25nB171_p0595c04║客，何日能休心外求？
J25nB171_p0595c05║對月
J25nB171_p0595c06║碧天明月照長林，萬籟蕭蕭聲自沉，堪笑野人閒不
J25nB171_p0595c07║寐，坐來寒覺衲衣侵。
J25nB171_p0595c08║夢登凌霄峰
J25nB171_p0595c09║步入雲霄壓眾峰，煙波疊疊嶺重重。翻思昔住清涼
J25nB171_p0595c10║頂，可比文殊一半笻。
J25nB171_p0595c11║夢至凌霄最上峰，千山萬水隔重重，忽然省得來時
J25nB171_p0595c12║路，拋卻從前一古笻。
J25nB171_p0595c13║武陵洞
J25nB171_p0595c14║小徑深深古洞迷，涓涓漱石透前溪，偶攜竹杖尋幽
J25nB171_p0595c15║跡，惟有山公挂樹啼。
J25nB171_p0595c16║振宗堂
J25nB171_p0595c17║寥寥獨坐振宗堂，寂寂孤明萬壑涼，我也本無心說
J25nB171_p0595c18║法，不勞天女散花香。
J25nB171_p0595c19║妙智古寺
J25nB171_p0595c20║此地誰人名妙智？當於觸處見天真，境因智立智由
J25nB171_p0595c21║境，古寺原來今又新。
J25nB171_p0595c22║舟中對月
J25nB171_p0595c23║岸樹玲瓏月正央，小舟不繫泛秋光，吟詩漫得驚人
J25nB171_p0595c24║句，滴露和煙瀉滿窗。
J25nB171_p0595c25║寄許丞侯二首
J25nB171_p0595c26║萬松林下獨幽棲，每嘆紅輪易墜西，剛得春來幾多
J25nB171_p0595c27║日，梅花飄落出前溪。
J25nB171_p0595c28║千嶂未消殘雪冷，一菴端坐夕陽曛，思君偶出峰前
J25nB171_p0595c29║望，踏破飛來幾片雲。
J25nB171_p0595c30║答汰如講主
J25nB171_p0596a01║羨君鶴骨最孤清，雲水從來自有聲，堪笑老僧疏懶
J25nB171_p0596a02║態，也無詩興接高明。
J25nB171_p0596a03║過善權悼淡齋
J25nB171_p0596a04║一龕空鎖寒雲靜，古洞清流滴淚乾，憶昔淡公曾苦
J25nB171_p0596a05║行，遺風千載播名藍。
J25nB171_p0596a06║念茲居士見訪不遇
J25nB171_p0596a07║柴門暫把白雲封，誰想君今過遠峰？休笑深林茅屋
J25nB171_p0596a08║冷，道人端的是家風。
J25nB171_p0596a09║耐菴上人重修鐵佛寺
J25nB171_p0596a10║百千三昧從何得？一味平常耐久來。玉殿瓊樓從此
J25nB171_p0596a11║現，庵前先發一枝梅。
J25nB171_p0596a12║西園寄曹居士
J25nB171_p0596a13║池中屋冷五更寒，破衲蒙頭意未安，憶得故山煨榾
J25nB171_p0596a14║柮，地爐相伴有人看。
J25nB171_p0596a15║寄徐居士
J25nB171_p0596a16║相逢又別轉巖阿，目送寒雲片片過，思得舊遊人再
J25nB171_p0596a17║至，青燈竹榻話玄多。
J25nB171_p0596a18║龍池八景
J25nB171_p0596a19║池平澄灩臥龍藏，煙雨霏霏歲月長，天外一聲雷震
J25nB171_p0596a20║起，萬山雲合覆湫光。（中龍池）
J25nB171_p0596a21║小嶺騎峰賓主分，登臨別是一乾坤，樵蘇匝匝歌聲
J25nB171_p0596a22║遠，忽地雲生掩石門。（分賓嶺）
J25nB171_p0596a23║巉巖如玉倚青霄，翼翼連雲勢帶搖。何不摶風竟飛
J25nB171_p0596a24║去？想伊留作畫圖標。（白雲巖）
J25nB171_p0596a25║小閣凌雲在碧空，憑欄四顧萬峰叢，幽居秖許林間
J25nB171_p0596a26║老，對月閒吟天際風。（憑虛閣）
J25nB171_p0596a27║突兀高懸可試心，幾回獨立畏崖深，豁然腳踏虛空
J25nB171_p0596a28║碎，石上風生大地春。（試心石）
J25nB171_p0596a29║林巒積翠映危臺，遙望煙湖萬頃開，日吐波心帆影
J25nB171_p0596a30║亂，霞光先照碧崔嵬。（玉陽臺）
J25nB171_p0596b01║腥腥血氣染蒼峐，凜凜威風片石來，千載高眠披雨
J25nB171_p0596b02║露，至今足跡破莓苔。（伏虎石）
J25nB171_p0596b03║古穴當年源老棲，孤風冷冷至今知，寥寥四壁惟餘
J25nB171_p0596b04║座，誰繼先宗作範規。（避暑窟）
J25nB171_p0596b05║磬山十景
J25nB171_p0596b06║嶺頭大塊眠雲石，自古傳言立限門，今日鑿開賓主
J25nB171_p0596b07║路，從教車馬箇中奔。（限門嶺）
J25nB171_p0596b08║前巒秀石天開洞，古往今來遊者多，識得豈隨聲色
J25nB171_p0596b09║轉，西施名不挂煙蘿。（西施洞）
J25nB171_p0596b10║巉巖峭壁天然盡，忽地雲生遮半邊，開合不知誰作
J25nB171_p0596b11║主，其中消息更重玄。（面壁巖）
J25nB171_p0596b12║不是知音不到來，萬松徑上起莓苔，煙霞影跡空來
J25nB171_p0596b13║去，陣陣清風點翠臺。（萬松徑）
J25nB171_p0596b14║慈慧須憑一路修，從教步步踏源頭，而今建得功成
J25nB171_p0596b15║也，千古令人作勝遊。（慈慧橋）
J25nB171_p0596b16║遶殿傍通一脈泉，涓涓流出有真源，莫非直接曹溪
J25nB171_p0596b17║水，相續綿綿不記年。（武陵溪）
J25nB171_p0596b18║白虎山岡一坦平，於中獨立望湖亭，主賓酬唱忘歸
J25nB171_p0596b19║去，月起湖心分外明。（望湖亭）
J25nB171_p0596b20║磬山最頂白茅峰，念昔何人曾建功？留得菴基深草
J25nB171_p0596b21║裏，至今誰肯繼前蹤。（白茅峰）
J25nB171_p0596b22║飯罷禪和咸洗缽，趙州公案未曾圓，山僧今日重拈
J25nB171_p0596b23║出，漫向池邊得句玄。（洗缽池）
J25nB171_p0596b24║散步攜笻到竹林，常懷多福語惺惺。古今多少乘陰
J25nB171_p0596b25║者。幾箇知音就裏明。（修竹林）
J25nB171_p0596b26║烏瞻八景
J25nB171_p0596b27║一徑逶迤翠色濃，小橋橫澗拂清風，偶來曳杖支頤
J25nB171_p0596b28║坐，閒看雲來綴碧松。（雲松徑）
J25nB171_p0596b29║睹影深知不在潬，分明那隔一毫端？渠無我也潭何
J25nB171_p0596b30║現，水靜風恬自笑看。（笑影潭）
J25nB171_p0596c01║山腰片片石如鱗，歲月頻經積蘚紋，林下道人觀不
J25nB171_p0596c02║厭，半餘蒼色半餘雲。（龍鱗石）
J25nB171_p0596c03║兩溪相競接湖波，竹筏隨流拍浪過，風雨歇時來往
J25nB171_p0596c04║疾，小亭俯視漫吟哦。（俯溪亭）
J25nB171_p0596c05║巖前天設石磐臺，風月隨時揮麈來，老漢不須重註
J25nB171_p0596c06║腳，千山一帶笑顏開。（揮麈臺）
J25nB171_p0596c07║側嶺崚嶒欲斷雲，鳥飛不過羽翎分，遠看山色點空
J25nB171_p0596c08║碧，半落晴光帶晚曛。（斷雲嶺）
J25nB171_p0596c09║插入青霄五箇峰，攀躋欲上路難通。不知昔日誰稱
J25nB171_p0596c10║老，眾壑群山列下風。（五老峰）
J25nB171_p0596c11║一片湖光湧翠峰，自來出沒雨煙中，孤危遠映山山
J25nB171_p0596c12║碧，影壓輕舟帶短篷。（湖翠峰）
J25nB171_p0596c13║贈洪師弟
J25nB171_p0596c14║新開玉峰一片地，搆得數椽蔽風雨，竹窗明映和氣
J25nB171_p0596c15║生，對坐盤桓發幽趣。不將禪道塗齒唇，墾土掘地終
J25nB171_p0596c16║無慮，山田米飯撲鼻香，一念萬年心不易。般般拈起
J25nB171_p0596c17║也尋常，喜有燈籠笑露柱，向上宗乘事作麼？顛三倒
J25nB171_p0596c18║四合規矩。羨君真實行門深，萬象森羅咸稱譽。休稱
J25nB171_p0596c19║譽，滿口諦，只恐他年誘濟人，林泉未必能留住。
J25nB171_p0596c20║寄章格菴太史
J25nB171_p0596c21║休老荊南最深峪，巖畔藤蘿縛茅屋，蕭蕭冷落十年
J25nB171_p0596c22║餘，閒看春山紅又綠。思君昔日破谿苔，談笑篝燈連
J25nB171_p0596c23║夜宿，稜稜眉宇皆文章，浩浩言詞若空谷。深知鄭重
J25nB171_p0596c24║真國器，志氣不止于天祿，超然自具出世心，好比萬
J25nB171_p0596c25║山一輪玉。回軒若作荊谿遊，令我林泉增秀蔚，試看
J25nB171_p0596c26║禪喜羨蘇老，風流千載無生曲。嗟哉滿眼走埃塵，斷
J25nB171_p0596c27║絃今日何人續？願君共出一隻手，力挽頹綱振亭毒，
J25nB171_p0596c28║方當滿得道人心，如是箇中千萬足。
J25nB171_p0596c29║
J25nB171_p0596c30║天隱和尚語錄卷十四（終）