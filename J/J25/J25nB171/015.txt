J25nB171_p0597a01║天隱和尚語錄卷十五
J25nB171_p0597a02║嗣法門人通問等編
J25nB171_p0597a03║雜著
J25nB171_p0597a04║題船子和尚機緣集
J25nB171_p0597a05║船子和尚得藥山法，泛一小舟江邊三十餘年接待
J25nB171_p0597a06║方來，未有可其意者。及見夾山下箇毒手一橈，打落
J25nB171_p0597a07║洪波，直教離鉤三寸道將來，此是從上宗師爪牙也。
J25nB171_p0597a08║其間道藏身處沒蹤跡，沒蹤跡處莫藏身。恰是龍頭
J25nB171_p0597a09║蛇尾。所以夾山已後接洛浦支離不少。雖然，正所謂
J25nB171_p0597a10║以心印心，心心不異，且看末後踏翻船子，是何作略？
J25nB171_p0597a11║時人觀其語句，若作歌辭會，入地獄如箭射；不作歌
J25nB171_p0597a12║辭會，亦入地獄如箭射。離此二邊，道得一句許你親
J25nB171_p0597a13║見船子。
J25nB171_p0597a14║極庵說
J25nB171_p0597a15║夫真實荷道，極盡今時無一毫留滯，無半點隔礙，而
J25nB171_p0597a16║庵始成焉。然不見有凡可了，不見有聖可成，無聖無
J25nB171_p0597a17║凡，無得無失，是名為極。無得故，實無所得；無失故，實
J25nB171_p0597a18║無所失。歷歷明明，湛湛寂寂，能轉一切物，一切物不
J25nB171_p0597a19║能轉蕩蕩然，庵亦無庵，極亦無極。無庵故庵，無極故
J25nB171_p0597a20║極，無極故，不捨一法；無庵故，無處非庵。出則虛而靈，
J25nB171_p0597a21║入則寂而照，無出無入，非照非寂，超然獨立于器界
J25nB171_p0597a22║根塵之外，是則吾所為極菴之說。
J25nB171_p0597a23║佛祖讚
J25nB171_p0597a24║天隱禪院造佛并十二圓覺諸大菩薩讚
J25nB171_p0597a25║慈悲大覺皇，憐憫於一切，嘗開甘露門，拔濟群生類。
J25nB171_p0597a26║大千沙界中，求者無不遂，圓明常寂照，不動一毫端。
J25nB171_p0597a27║及諸大菩薩，慈悲亦復然，遍滿虛空界，化現無邊際。
J25nB171_p0597a28║神通不思議，出沒皆無礙，眾生但瞻仰，塵勞即解脫，
J25nB171_p0597a29║離苦得安樂，猶如反掌間，況以妙莊嚴，成道正因地？
J25nB171_p0597a30║箇中無染污，剎那得佛智，功德本具足，無願不成就。
J25nB171_p0597b01║清淨慧眼觀，證我如是說，光明照十方，莫不沾恩力。
J25nB171_p0597b02║觀音大士讚（誠侍者請）
J25nB171_p0597b03║錢貢善繪筆意精妙，以淡墨畫大士趺坐磐石，作
J25nB171_p0597b04║巉巖覆之。一善財於洪波浩渺中，跪蓮舟而頂禮，
J25nB171_p0597b05║瞻者莫不驚歎，疑為菩薩示現，又何必復航海而
J25nB171_p0597b06║覲補陀耶？謹此拜讚。
J25nB171_p0597b07║茫茫大海中，化現一磐石，應度有緣人，覿面欣敬禮。
J25nB171_p0597b08║眼裏聞妙音，耳裏見妙質，善財達此意，波浪蓮舟出，
J25nB171_p0597b09║不畏風險濤，頓然超百億。菩薩如父母之念孩，眾生
J25nB171_p0597b10║如子女之哀接。若能會得，善財如斯之猛烈，許你生
J25nB171_p0597b11║死之心當下息。
J25nB171_p0597b12║白衣大士讚
J25nB171_p0597b13║夫半枝楊柳，灑甘露于大千；一片慈心，救迷雲於恒
J25nB171_p0597b14║劫。或現白衣僊以釋，求男女之愛想，或現夜丫形，令
J25nB171_p0597b15║無數漢返妄歸真。若空谷之傳聲，如太清之起雲，其
J25nB171_p0597b16║聲兮無聲，其色兮無色。唯眾生自覺，觀之在耳，聽之
J25nB171_p0597b17║在目，發無盡藏，開圓通門，乘不可思議大願力也。吾
J25nB171_p0597b18║將海水為墨，讚之曷能窮焉？
J25nB171_p0597b19║三十二應身大士像贊（印禪人請）
J25nB171_p0597b20║悲願應身三十二，慈悲遍照平等施，如月映徹影無
J25nB171_p0597b21║方，善惡逢緣咸得利。猛火燄燄刀楯中，一灑甘露無
J25nB171_p0597b22║能累，眾生顛倒逐根塵，所以輪迴生死際。如依大士
J25nB171_p0597b23║返聞聞，思修頓入三摩地，印禪懇切來請題，而我信
J25nB171_p0597b24║筆書此偈。普門功德贊莫窮，恰似太虛點空翠。因茲
J25nB171_p0597b25║悟徹無窮身，口誦目瞻皆了義。
J25nB171_p0597b26║大士贊（二）
J25nB171_p0597b27║三十二應權為應，著眼看來原不定。心如孤月照長
J25nB171_p0597b28║空，千江有水千江印。瞻之仰之惟誠惟敬，毀之辱之
J25nB171_p0597b29║無嗔無諍。光明寂照遍河沙，兀兀無言行正令。
J25nB171_p0597b30║耳觀世界，眼聽十方，普利群情，應化無疆。淨瓶甘露，
J25nB171_p0597c01║時灑清涼，是為大慈悲父，故作苦海舟航。
J25nB171_p0597c02║初祖達磨贊（四）
J25nB171_p0597c03║傳佛心印，多虛少實親對。梁王剛云：不識。折蘆暗暗
J25nB171_p0597c04║渡江心，久坐少林成底業。咄！試問當門齒可生，今日
J25nB171_p0597c05║誰能為雪屈？
J25nB171_p0597c06║持般若劍，以破六宗，被忍辱鎧，而服三毒。直指人心，
J25nB171_p0597c07║剛云不識。一葦渡江，九年面壁，東土人天，從師開闢。
J25nB171_p0597c08║一葦渡江，九年面壁，致使梁王，追之不及。神光斷臂，
J25nB171_p0597c09║剛纔漏泄。而今滿地是兒孫，看來得髓何曾徹？咄！
J25nB171_p0597c10║飄飄一葦渡江淮，少室峰前眼不開，默坐九年成底
J25nB171_p0597c11║事，當門齒缺可曾栽。
J25nB171_p0597c12║高峰大師贊
J25nB171_p0597c13║張公洞裏死關，天目山頭化導，足跡不落人間，影像
J25nB171_p0597c14║何從而到？描也描他不成，畫也畫他不就。識得高峰
J25nB171_p0597c15║老人，鼻孔依然是舊。
J25nB171_p0597c16║碧峰禪師贊
J25nB171_p0597c17║清涼山裏坐禪，石城殿下說法。震動四海歸降。安置
J25nB171_p0597c18║八方寧靜，仔細簡點將來，也是一場笑具。老人本分
J25nB171_p0597c19║幽然，觸處隨宜應現。咄！這裏見得分明，休作神通妙
J25nB171_p0597c20║行。
J25nB171_p0597c21║續十一代祖師贊（并序）
J25nB171_p0597c22║余閱中峰廣錄，有列祖贊，自初祖達磨以至高峰，
J25nB171_p0597c23║歷二十八代，復從中峰師師相印，祖祖相傳，至笑
J25nB171_p0597c24║巖寶祖及先師，幻有老人，又十一代矣。憶昔先師
J25nB171_p0597c25║付源流於禹門堂上，未及讚語，某繇是焚香拜讚，
J25nB171_p0597c26║以繼中峰和尚略酬遞代傳持之意，俾後學知臨
J25nB171_p0597c27║濟正宗，代不乏人也。
J25nB171_p0597c28║中峰本禪師
J25nB171_p0597c29║天目開明，中峰成仁，觀河流水，大法雷霆。
J25nB171_p0597c30║千巖長禪師
J25nB171_p0598a01║千尺巖巔，握金剛圈，長年兀坐，化利人天。
J25nB171_p0598a02║萬峰蔚禪師
J25nB171_p0598a03║萬峰頭上，氣吞佛祖，遇此等人，震塗毒鼓。
J25nB171_p0598a04║寶藏持禪師
J25nB171_p0598a05║衣珠一露，魔王大怒，持平等心，善惡咸度。
J25nB171_p0598a06║東明旵禪師
J25nB171_p0598a07║心光發現，無背無面，闡化東明，聊通一線。
J25nB171_p0598a08║海舟慈禪師
J25nB171_p0598a09║渡生死流，全憑慈舟，令人到岸，瀟灑天游。
J25nB171_p0598a10║寶峰瑄禪師
J25nB171_p0598a11║山藏奇玉，林巒秀蔚，得者安閒，不向外逐。
J25nB171_p0598a12║天奇瑞禪師
J25nB171_p0598a13║少林秘要，直露心巧，忒煞天奇，宗風絕倒。
J25nB171_p0598a14║無聞聰禪師
J25nB171_p0598a15║圓通一門，頓悟心聞，高超三界，震動乾坤。
J25nB171_p0598a16║笑巖寶禪師
J25nB171_p0598a17║心如皎月，未可方說，聞小兒啼，悟西來訣。
J25nB171_p0598a18║禹門傳禪師
J25nB171_p0598a19║江南開宗，此老英雄，造此室者，如雲從龍。
J25nB171_p0598a20║幻有老和尚贊（五）
J25nB171_p0598a21║踏破笑巖巖上月，翻身直入清涼窟。萬年冰裏一蒲
J25nB171_p0598a22║團，坐斷乾坤吞佛骨。虛空為口須彌舌，大千沙界風
J25nB171_p0598a23║雷說。兩肩擔荷臨濟宗，腳下兒孫千百億。鉗錘喫盡
J25nB171_p0598a24║禹門來，所以磬山伸雪屈。
J25nB171_p0598a25║老漢參尋三十年，閒來獨坐白雲巖，四方衲子聞風
J25nB171_p0598a26║集，不肯糢糊底許單。約住也，下辣手之鉗錘；放行也，
J25nB171_p0598a27║用針錐之痛劄。機超笑巖，隻履權衡，臨濟三玄。掀翻
J25nB171_p0598a28║海岳，震動乾坤。大開爐鞴於禹門，提挈綱宗於普照。
J25nB171_p0598a29║末後一句，把住牢關。咦！而今若要通消息，鼻孔分明
J25nB171_p0598a30║在目前。
J25nB171_p0598b01║特石匪堅，芭蕉匪幻，吾師面目，澄澄湛湛。無緣之慈
J25nB171_p0598b02║應遍知，接物利生有何倦？百億化現度群迷，夜叉羅
J25nB171_p0598b03║剎咸法脊。讚之毀之平等觀，直下令人已事辦。
J25nB171_p0598b04║一片青山，一溪碧水，敷箇蒲團，依石梁止。拈龜毛拂，
J25nB171_p0598b05║提向上旨。懸河之辯，閃電之機。曾經毒手，二十年餘。
J25nB171_p0598b06║今朝覲面，痛徹骨髓。欲形文彩讚吾師，恰似一滴投
J25nB171_p0598b07║海底。噫！大笑一聲淚如雨，且道悲兮且道喜。
J25nB171_p0598b08║這老和尚慈悲海量，應接人天，大方模樣，道合尋常，
J25nB171_p0598b09║龍神瞻仰，驗盡天下衲僧，秖許獃頭三兩。
J25nB171_p0598b10║真讚
J25nB171_p0598b11║天隱禪院識監寺請
J25nB171_p0598b12║若道即是，磬山和尚撩天鼻孔無半；若道不是，磬山
J25nB171_p0598b13║和尚模樣依稀人諳。是與不是，離微誰能下口判斷。
J25nB171_p0598b14║既然如此糢糊，務要描他何幹？又不會禪，又不會道，
J25nB171_p0598b15║剛剛一味平懷穿衣喫飯懶漢。咄！十方雲水高流，剔
J25nB171_p0598b16║起眉毛試看。
J25nB171_p0598b17║報恩禪院眾請
J25nB171_p0598b18║咄！這箇老漢，佛法全無，機筭慣開，大口磨牙，妄作人
J25nB171_p0598b19║天師範。披如來衣，坐如來座行，祖師正令，用辣手鉗
J25nB171_p0598b20║錘，拈起龜毛拂子，放下枯枝草莖。且道不拈不放一
J25nB171_p0598b21║句合作麼生？若道得，許你半箇住持；若道不得，試看
J25nB171_p0598b22║一筆揮將也。外道魔王肝膽寒。
J25nB171_p0598b23║玉峰長老請
J25nB171_p0598b24║玉峰與我同條生，不能與我同條死。有人來問是何
J25nB171_p0598b25║緣，驀口便將拂子止。咄！阿誰阿誰？天隱老子。
J25nB171_p0598b26║授徒請
J25nB171_p0598b27║千巖萬壑，兀兀忘學，一箇蒲團，逍遙快樂。咦！拈起拂
J25nB171_p0598b28║子便驚人，惟授闍黎已輕諾。休輕諾，無可託，描摹去
J25nB171_p0598b29║為木鐸。
J25nB171_p0598b30║範徒請
J25nB171_p0598c01║見山不是山，見水不是水，拈起鐵楖栗，打破西來旨。
J25nB171_p0598c02║噫！範徒會得這些兒，留與他年作標子。
J25nB171_p0598c03║本徒請
J25nB171_p0598c04║長松壁立，巖泉傾瀉，直指西來，不用唇舌。記得當年
J25nB171_p0598c05║舉拂時，道本闍黎曾會得。咄！即今還會得麼？
J25nB171_p0598c06║藏徒請
J25nB171_p0598c07║終日翛然坐，佛也不要做，禪道爛葛藤，不與你說破。
J25nB171_p0598c08║山茨際請
J25nB171_p0598c09║拈龜毛拂。坐箇蒲團。別無長處。佛祖難瞞。清風拂白
J25nB171_p0598c10║月。此意有誰諳。這裏一分親切處。秖許闍黎隻眼看。
J25nB171_p0598c11║箬庵問請
J25nB171_p0598c12║遠山青近水綠。兀坐蒲團如枯木。箇裏原無半點塵。
J25nB171_p0598c13║石上苔斑鴨頭綠。手中拂子卻付誰？走向煙霞潛深
J25nB171_p0598c14║谷，夙世冤家撥不開，務要描伊露人目。
J25nB171_p0598c15║林玹琇請（三）
J25nB171_p0598c16║山不是山，水不是水，坐破蒲團，豈有定止。千巖萬壑
J25nB171_p0598c17║之中，豺狼群隊之裏。要尋箇張牙露爪底，驀然撞著
J25nB171_p0598c18║捋虎鬚。不是我兮便是你。
J25nB171_p0598c19║正坐堂堂，無事可做。龍象交參，一一按過，頂門具眼，
J25nB171_p0598c20║劈頭打破。林玹小廝，慣要惹禍，來捋虎鬚，許伊膽大。
J25nB171_p0598c21║雲無所來，山無所去，無去無來，道人無住。繡谷風生，
J25nB171_p0598c22║蘭溪水注。一一拈來，各有本據。如虎戴角，如鳥乘羽。
J25nB171_p0598c23║咄！
J25nB171_p0598c24║同雲萍維那請
J25nB171_p0598c25║手中執如意，心裏原無住，推倒須彌峰，踢翻四大海。
J25nB171_p0598c26║不動一毫端，何曾有本據？分付萍禪人，留作他年閑
J25nB171_p0598c27║家具。
J25nB171_p0598c28║崇北振知事請
J25nB171_p0598c29║此老生平慣行棒，何故而今坐卻杖？果能諳得這些
J25nB171_p0598c30║兒，許伊作箇人天樣。面目儼然，襟懷可暢。咄！都從幻
J25nB171_p0599a01║影乞留題，誰道於中，無形無相。
J25nB171_p0599a02║振宗承知客請
J25nB171_p0599a03║一片蒲團，隨方就圓，擲下拂子，袖手安閒。眼空四海，
J25nB171_p0599a04║心若大川。出懸河之辯，舉倒嶽之鞭。咄！冷地看來，那
J25nB171_p0599a05║值半文錢？
J25nB171_p0599a06║大林偉知客請
J25nB171_p0599a07║這老頭陀，破無明窠，長年獨坐，大法擔荷，拈起拂子，
J25nB171_p0599a08║多多和和。若人會得其中意，隨處蒲團隨處歌。
J25nB171_p0599a09║無文印禪人請
J25nB171_p0599a10║坐臥千巖萬壑。令人到此絕學。截斷東西路頭。方始
J25nB171_p0599a11║頂門開目。問渠那裏端由，臨濟正派老禿印得幾箇，
J25nB171_p0599a12║摟搜拂柄今還倒握。咄！且看三十年後滿地兒孫角
J25nB171_p0599a13║角。
J25nB171_p0599a14║百訥全禪人請
J25nB171_p0599a15║一節兩節竹，三莖四莖曲，擊之了無聲，昔人曾中毒。
J25nB171_p0599a16║這箇老頭陀，拋磚要引玉，描他本無為，舒幀開人目。
J25nB171_p0599a17║咄！咄！此事不須更叮囑。
J25nB171_p0599a18║奇知事請
J25nB171_p0599a19║這老和尚，為人諦當，對眾之言，不敢輕誑。雖無法可
J25nB171_p0599a20║說，也有些度量，遍身毛孔發天真，試看眉毛在眼上。
J25nB171_p0599a21║啟徒請
J25nB171_p0599a22║寒巖積翠，兀兀忘慮，冷瀑飛肩，幽然自處。看伊不是，
J25nB171_p0599a23║古佛再來，出言信口，了無所據。咄哉天下！有這等宗
J25nB171_p0599a24║師，未免將黑豆換人眼去。剛是一種平懷，毀亦不真，
J25nB171_p0599a25║贊亦不喜。
J25nB171_p0599a26║古竹嵩禪人請
J25nB171_p0599a27║遠山青，近水碧，中間已有玲瓏石，兀坐蒲團，待箇誰
J25nB171_p0599a28║頭？白鬚長人不識。咄！嵩禪嵩禪秖有一事，我不題道
J25nB171_p0599a29║得著兮方與說。
J25nB171_p0599a30║智林妙禪人請
J25nB171_p0599b01║白雲非白，黑石非黑。閒坐於中，繩繩默默。半肩擔荷，
J25nB171_p0599b02║佛祖家風。兩足交趺，人天莫測。誰是知音識得渠，大
J25nB171_p0599b03║明國裏一老賊。
J25nB171_p0599b04║恒侍者請
J25nB171_p0599b05║一根拄杖，雙手不放，遇箇中人，打模畫樣。幾莖瘦竹
J25nB171_p0599b06║鶴立地上，點點石頭，奇形怪狀。咄！可以謂幻境，可以
J25nB171_p0599b07║謂實相。
J25nB171_p0599b08║論侍者請
J25nB171_p0599b09║懶坐磐陀石上，那是人天榜樣，惹得雲水參尋，竟沒
J25nB171_p0599b10║些些肚量。未曾開口呈言，令他心驚膽喪。且喜真實
J25nB171_p0599b11║禪和，不許諸方孟浪。論禪論禪，錯認荊溪大匠。
J25nB171_p0599b12║音侍者請
J25nB171_p0599b13║倚几默坐，探取古話，得意忘懷，不覺物化。心空法空，
J25nB171_p0599b14║唯餘這箇。知音者從，能言者和。試看淡墨屏風上，更
J25nB171_p0599b15║有一事不說破。
J25nB171_p0599b16║智閒禪人請
J25nB171_p0599b17║一箇蒲團，兀兀忘緣，祖師心印，卻教誰傳？太虛為口，
J25nB171_p0599b18║本爾難宣。出廣長舌，借此爐煙，透頂透底，無勞我言。
J25nB171_p0599b19║續知眾請
J25nB171_p0599b20║百丈孤峰，壁立大悲，千手不足，閒坐晝夜，蒲團消息，
J25nB171_p0599b21║枝枝發泄。不須播此唇皮，總是出廣長舌。冷地看來，
J25nB171_p0599b22║一事無常，把烏龜喚作鱉。
J25nB171_p0599b23║啟明靜主請
J25nB171_p0599b24║吸得龍池水長坐，白雲巖開闢磬山。阿提唱報恩寺
J25nB171_p0599b25║這裏有何為據，此菴中地老禿髮又長。誰人不識你，
J25nB171_p0599b26║問渠渠不知。閉著一張嘴，咄！恰似無廉恥。
J25nB171_p0599b27║慈引居士請
J25nB171_p0599b28║鬚長眉細，心中無住，擲箇蒲團說法，隨處拈龜毛，拂
J25nB171_p0599b29║提向上旨。遇此等人，全身付與。咄！草深一丈沒法堂，
J25nB171_p0599b30║明月清風吹兩耳。
J25nB171_p0599c01║明濟禪人請
J25nB171_p0599c02║山碌碌水漉漉，一片煙雲坐深谷。頭頭物物總自然，
J25nB171_p0599c03║手中白拂何倒握？問渠老漢箇端倪，指點人天開眼
J25nB171_p0599c04║目。咄！
J25nB171_p0599c05║大機禪人請
J25nB171_p0599c06║疊疊雲山知幾層，瀟然自得箇閒僧，坐觀物物皆為
J25nB171_p0599c07║幻，遮裏看來火上冰。咄！秖有些些堪羨處，了無一事
J25nB171_p0599c08║到胸膺。
J25nB171_p0599c09║石林禪人請
J25nB171_p0599c10║南面獨坐，有什麼做說法？無時都成話墮。集之如雲，
J25nB171_p0599c11║散而無作，有甚閒工夫與人婆婆和和！咄！
J25nB171_p0599c12║禪人請（十五）
J25nB171_p0599c13║堂堂之軀，敢未是伊，伊恰是我，我不是伊。咄！直饒恁
J25nB171_p0599c14║麼會得，也是瞎驢。
J25nB171_p0599c15║這個老禿奴，胸中一字無，拈條楖栗棒，佛祖難近傍。
J25nB171_p0599c16║眼光爍破四天下，即今還坐枯藤上。咄！若然會得遮
J25nB171_p0599c17║些兒，雙手與你這柱杖。
J25nB171_p0599c18║煙霞老漢，兀坐無伴，四十餘年，無思無筭。揚斯白拂，
J25nB171_p0599c19║判斷公案，至精至微，非枝非幹。若還撞著箇多口阿
J25nB171_p0599c20║師，呵呵大笑云：饒你文言瀚漫，切忌自毀自贊。
J25nB171_p0599c21║無道可修，無法可說，拈箇拂子，慣向人間，出乖弄醜。
J25nB171_p0599c22║咦！風雷滿地來，且看你三十年後。
J25nB171_p0599c23║一箇蒲團，久坐忘緣。不知斯旨，莫謂枮禪。問渠西來
J25nB171_p0599c24║大意，默默剛示無言。箇裏應須體究，自古此道無傳。
J25nB171_p0599c25║敷草蒲團，秖圖煖和，一物不為，豈肯話墮。道不會學，
J25nB171_p0599c26║禪不會參，剛是一枚打坐。
J25nB171_p0599c27║老漢生平，壁立萬年。松下一默，坐斷千差。路頭頓然，
J25nB171_p0599c28║超過百億。咄！你若這裏承當，管教得亦無得。
J25nB171_p0599c29║山水重重，煙霞疊疊，無智老人，坐此一默。一柄白拂
J25nB171_p0599c30║從來持，不知肯付與阿誰？江北江南任你走，不離這
J25nB171_p0600a01║箇蒲團居。
J25nB171_p0600a02║峰巒疊疊，瀑布雙流，閒坐於中，無作無修。天生這樣，
J25nB171_p0600a03║瀟灑人間，無事優游，佛法一些不會，箇裏卻道真休。
J25nB171_p0600a04║咄！描模他何用？不如擲在壁角落頭。
J25nB171_p0600a05║雲靄靄，水潺潺，白石清風坐處閒。有人來問西來意，
J25nB171_p0600a06║謾指溪流月在天。
J25nB171_p0600a07║舉世看來那箇真？百年之後化為塵。全憑一點丹青
J25nB171_p0600a08║手，留與人間不記春。
J25nB171_p0600a09║一葉落知天下秋。道人無事自優游。憨憨以坐磐陀
J25nB171_p0600a10║石。恰似尋常懶老牛。煙霞影裏留蹤跡。瀟灑林間已
J25nB171_p0600a11║白頭。咦。識得渠儂真面目。不風流處也風流。
J25nB171_p0600a12║無相山中坐臥，無影樹下安閑，有人舉問：西來雙履
J25nB171_p0600a13║脫卻於前，供養伊集福，毀罵伊增愆。去此二途，道一
J25nB171_p0600a14║句來。咄！也是如驢覷天。
J25nB171_p0600a15║節操兮無如松，柏清徹兮無逾泉。石學道兮原非老，
J25nB171_p0600a16║少真誠兮豈論緇白。操之則存，舍之則隔，仰之則祥，
J25nB171_p0600a17║抑之則厄。分明都屬自心生，達得源頭號禪伯。
J25nB171_p0600a18║老漢生來孤寂，不與萬法同轍，趺坐一箇蒲團，捉得
J25nB171_p0600a19║一柄白拂，不談禪，不論道，一味平懷，也無得兮也無
J25nB171_p0600a20║失。
J25nB171_p0600a21║楓隱居士傳行樂描師與玉公同軸請題
J25nB171_p0600a22║居士家傳，諦信綿綿，忠心宇宙，樂業林泉，談玄說妙，
J25nB171_p0600a23║拈向一邊，二老比丘，招隱其間，行坐不一，非正非偏，
J25nB171_p0600a24║禪不會講，道不能傳，一條拄杖，撐地撐天。有時指撥
J25nB171_p0600a25║兩童子，運水搬柴都現前，問他的的西來意，一片白
J25nB171_p0600a26║雲嶺上閒。
J25nB171_p0600a27║啟明靜主摹師小像同軸請題
J25nB171_p0600a28║雙手把拄杖，拂子與你握。若是達其源，切莫輕馳逐。
J25nB171_p0600a29║喬木森森兮枝枝秀，雲山疊疊兮藹藹蒼。此非俗境
J25nB171_p0600a30║真渺茫，得其受用無何鄉。咦！分付兒孫兮，聊且供養
J25nB171_p0600b01║於山房。
J25nB171_p0600b02║題南嶽大師像
J25nB171_p0600b03║此老心直口快，不假禪道捏怪，生平不蓄半文，舉作
J25nB171_p0600b04║千金痛快。若非稠錫再來，定是普門還債。嘗親幻有
J25nB171_p0600b05║老人，得些活潑主宰。住此南嶽山中，卓錫泉邊自在，
J25nB171_p0600b06║不須臨濟三玄，何用遠公九帶？肯接雲水上流，蔬飯
J25nB171_p0600b07║二時慷慨。大悲高閣，立成如來，破殿重蓋，兒孫描邈。
J25nB171_p0600b08║師真來索，山僧贊唄。咦！老禿無相福田，直與虛空同
J25nB171_p0600b09║壞。
J25nB171_p0600b10║題澗川關主像
J25nB171_p0600b11║長坐團蒲，終年一衲，得法於雪浪堆頭，化導於廣陵
J25nB171_p0600b12║江畔。若風傳幽谷，月印寒泉。噫！要知末後底光明，但
J25nB171_p0600b13║看手中這如意。
J25nB171_p0600b14║題啟明小像
J25nB171_p0600b15║獨倚孤松閒坐，不作一毫功課，本非寂而忘緣，西來
J25nB171_p0600b16║祖意看破。
J25nB171_p0600b17║題照菴居士像
J25nB171_p0600b18║有照有知全是假，無知無覺亦非真，兩頭擔子俱拋
J25nB171_p0600b19║卻，清淨茅菴一老人。咄！
J25nB171_p0600b20║題大若居士像
J25nB171_p0600b21║飄飄然有出塵之行，奮奮然有絕世之剛。棄功名若
J25nB171_p0600b22║敝屣，玩塵俗如秕糠。道之淵微，以達穹蒼，理之至妙，
J25nB171_p0600b23║而曰真常。逍遙于北窗之下，直配享乎羲皇。
J25nB171_p0600b24║題就空居士像
J25nB171_p0600b25║此老生平，鯁直鄉鄰，行事欽悅，逢善總之扶持，遇惡
J25nB171_p0600b26║教之不絕。若在三寶門中，隨緣種福，不缺世出世間，
J25nB171_p0600b27║並能可以稱為英傑。唯願子孫多賢，吾今贊之何徹？
J25nB171_p0600b28║佛事
J25nB171_p0600b29║為聞遠師弟舉火
J25nB171_p0600b30║浮生如夢，幻質如雲，去住無礙，出入縱橫，非眼所見，
J25nB171_p0600c01║非耳所聞。靈明這點，蓋色騎聲，無聞之聞，謂之真聞；
J25nB171_p0600c02║無見之見，謂之真見。真見所以能見源，真聞所以能
J25nB171_p0600c03║聞遠。正恁麼時聞遠師弟還聞麼？超然獨脫一句作
J25nB171_p0600c04║麼生道？以拄杖挑火炬云：一團紅焰從空起，本地風
J25nB171_p0600c05║光在目前。
J25nB171_p0600c06║為紹巖師弟舉火
J25nB171_p0600c07║紹巖師弟聽我說偈。無上菩提言下薦取。禹門院裏
J25nB171_p0600c08║安禪伏。龍山下脫去。打破涅槃城。截斷生死路。逍遙
J25nB171_p0600c09║三界之中。如獅脫索獨步。以火炬打○○。○云。正與
J25nB171_p0600c10║麼時。三世諸佛歷代祖師。現此光中。異口同音。轉大
J25nB171_p0600c11║法輪。令嵩長老全身放下。得大自在去也。驀投火炬
J25nB171_p0600c12║入塔。靈明廓徹。廣大虛寂。風吹不裂。雨打不濕。這無
J25nB171_p0600c13║縫塔豈有出入。以拄杖點塔。門云。雖然如是。爭柰杖
J25nB171_p0600c14║頭有眼。明如日推襯骨下塔云。不是懸崖親撒手。那
J25nB171_p0600c15║能箇裏得安居。
J25nB171_p0600c16║上生居士為母請對靈
J25nB171_p0600c17║師揮案三下，云：靈臺獨鑑，照破煩惱之昏衢；覺體洞
J25nB171_p0600c18║明，頓證無生之法忍。迷之者，六道輪迴；悟之者三途
J25nB171_p0600c19║永息。舉拂子云：看看！打○○○云：圓陀陀光爍爍，無
J25nB171_p0600c20║去無來，淨裸裸，赤洒洒，非生非滅，於此會得，不涉程
J25nB171_p0600c21║途。其或未然，且聽眾僧轉般若心經。
J25nB171_p0600c22║示寶印庵主覺靈
J25nB171_p0600c23║起棺。梅蕊含香玉吐春。凝寒徹骨笑吟吟。不居常寂
J25nB171_p0600c24║光中地。先向枝頭漏泄音。於此會得。轉身一路即在
J25nB171_p0600c25║目前。其或不然。別通消息。喝一喝云。寶印還會麼。驀
J25nB171_p0600c26║豎拄杖云。看舉起也。直透非非想天穿破帝釋鼻孔。
J25nB171_p0600c27║卓下也摟空波波地獄。觸著閻羅腦門。所以道。十方
J25nB171_p0600c28║薄伽梵。一路涅槃門。卓一卓偈云。拶著分明毛骨栗。
J25nB171_p0600c29║劃然打失娘生鼻。本來面目要承當。也是虛空裏迸
J25nB171_p0600c30║裂。佛祖牢關鎖忽開。大地山河一片雪。拈起兔角杖
J25nB171_p0601a01║行時。生死本來無間隔。到這裏轉身一句作麼生道。
J25nB171_p0601a02║將拄杖指棺云。杖頭點出金剛眼。崑崙騎象鷺鷥牽。
J25nB171_p0601a03║曳拄杖便出。
J25nB171_p0601a04║舉火身從無相中受生，猶如幻出諸形相，幻人心識
J25nB171_p0601a05║本來無，罪福皆空無所住。既無所住，亦無所去，於無
J25nB171_p0601a06║所去處生於無所去處滅。生滅既滅，寂滅現前，到這
J25nB171_p0601a07║裏末後一著，如何道？偈云：寶印持來已久，印破虛空
J25nB171_p0601a08║三有。回觀自家面目，嚇得須彌倒走。以火炬打圓相
J25nB171_p0601a09║云：吽！吽！吽！
J25nB171_p0601a10║虎叔居士為母請對靈
J25nB171_p0601a11║靈光獨耀，本無去而無來；幻質非堅，現有生而有滅。
J25nB171_p0601a12║非堅故生即不生，獨耀故去即不去。去即不去故來
J25nB171_p0601a13║而無來；生即不生故，滅而無滅。既然如是，且道熊安
J25nB171_p0601a14║人在何處安身立命揮案一下云：九品蓮臺隨處現，
J25nB171_p0601a15║三途地獄頓然空。
J25nB171_p0601a16║示廣修宜人靈
J25nB171_p0601a17║以如意擊棺三下云。諸行無常。是生滅法。生滅滅已。
J25nB171_p0601a18║寂滅為樂。無上大涅槃。圓明常寂照。凡愚謂之死。外
J25nB171_p0601a19║道執為斷。諸求二乘人目以為無作。惟有過量人。通
J25nB171_p0601a20║達無取捨。六祖盡力說到這裏止。說得一箇無取無
J25nB171_p0601a21║捨。既無取捨。亦無去來。既無去來。豈有生死。生時不
J25nB171_p0601a22║來。死時不去。湛然圓寂。心境一如。但能直下頓了。不
J25nB171_p0601a23║被三世所拘。且道廣修宜人在什麼處安身立命。舉
J25nB171_p0601a24║如意云。仰憑三寶恩光力。特達蓮臺第一枝。
J25nB171_p0601a25║漢沖居士為父請對靈
J25nB171_p0601a26║了知四大元非我，真性空時萬法空，識得本來真面
J25nB171_p0601a27║目，大千沙界一空空。生亦空，死亦空，生死空空空亦
J25nB171_p0601a28║空，一空空到無空處，東土西方總一同。所以道：一切
J25nB171_p0601a29║有為法，如夢幻泡影，如露亦如電，應作如是觀。以拄
J25nB171_p0601a30║杖豎起，卓棺三下云：杖頭點出金剛眼，上品逍遙得
J25nB171_p0601b01║自繇。
J25nB171_p0601b02║為成侍者起棺
J25nB171_p0601b03║師倒拈拄杖擊棺云：吾徒通成，可謂信心。脫俗九載，
J25nB171_p0601b04║事師慇懃。只這著子，尚未惺惺，涅槃堂上請汝先行。
J25nB171_p0601b05║且道正恁麼時，是生耶？是死耶？生既未生，生即無生。
J25nB171_p0601b06║死既離死，死亦無死。無死無生，靈然獨存。咦！門外春
J25nB171_p0601b07║風瀟灑去，一回消息一回新。
J25nB171_p0601b08║為聰侍者起棺
J25nB171_p0601b09║師至呼云：行聰行聰，十九如風，偶然失腳，滿盤盡空。
J25nB171_p0601b10║一空空到無空處，返本還元總是同。你若會得，生來
J25nB171_p0601b11║便去，也不為天；你若會不得，縱然百歲不為老。即今
J25nB171_p0601b12║會得，便恁麼去。以拄杖抵棺云：出去。
J25nB171_p0601b13║示航長老覺靈
J25nB171_p0601b14║假借四大以為身，心本無生因境有，前境若無心亦
J25nB171_p0601b15║無，罪福如幻起亦滅。既然如幻，生亦如幻，死亦如幻，
J25nB171_p0601b16║來亦如幻，去亦如幻，善亦如幻，惡亦如幻，有亦如幻，
J25nB171_p0601b17║無亦如幻，天堂亦如幻，地獄亦如幻，樂亦如幻，苦亦
J25nB171_p0601b18║如幻。秖如汝五十二歲，父母未生前清淨本體亦如
J25nB171_p0601b19║幻。五十二歲中間所作所為，或善或惡，因果昭然亦
J25nB171_p0601b20║如幻。直至五十二歲後，氣斷聲銷復元。初體亦如幻，
J25nB171_p0601b21║如幻亦如幻。所以經云：一切有為法，如夢幻泡影。於
J25nB171_p0601b22║此會得，轉身一路即在目前；其或未會，假我木上座
J25nB171_p0601b23║通箇消息倒。拄杖連敲棺三下，云：航長老打開頂門
J25nB171_p0601b24║眼，返見本來人。四大了然空，今復歸何處？山前一片
J25nB171_p0601b25║地寶塔，汝師製命，我傳法言：直指汝歸去。
J25nB171_p0601b26║入塔山河一片雪。行人那裏歇條條。赤體空且向箇
J25nB171_p0601b27║中入。卓拄杖云。歇歇一念頓超於塵劫。相看只在剎
J25nB171_p0601b28║那間。杖頭從此清風徹。
J25nB171_p0601b29║二文居士為母請點主
J25nB171_p0601b30║靈臺寂寂久，孝子垂簾守，今日請山僧，大家出隻手。
J25nB171_p0601c01║為甚麼如此？賓因主則顯，主因賓則立。賓主未分前，
J25nB171_p0601c02║無得亦無說。如是義了然，幽顯俱洞徹。咦！靈光一點
J25nB171_p0601c03║透九霄，子孫雲仍朝北闕。
J25nB171_p0601c04║以嚴居士為父請對靈
J25nB171_p0601c05║生本無來，死本無去，無來無去，湛然常住。
J25nB171_p0601c06║起達本兄歸龍池入塔
J25nB171_p0601c07║海底泥牛啣月走，巖前石虎抱兒眠。吾兄既達元初
J25nB171_p0601c08║本，何故淹留在此間？歸去來，歸去來，故山院裏絕塵
J25nB171_p0601c09║埃。相逢俱是舊相識，管使吾兄笑眼開。
J25nB171_p0601c10║為達妄煉骨
J25nB171_p0601c11║達妄明真體，了知四大空，衲僧巴鼻事，今日與君通。
J25nB171_p0601c12║驀投火炬云：看！白骨從教煆煉來，眉毛端的不須動。
J25nB171_p0601c13║為世安煉骨
J25nB171_p0601c14║以杖擊龕云：世安旨法姪，生前已竭力，衛護箇叢林，
J25nB171_p0601c15║喪身亦不輟，即世明出世，安然超十地。以火炬照龕
J25nB171_p0601c16║頂云：頂門眼豁開，照破第一義。
J25nB171_p0601c17║為見空煉骨
J25nB171_p0601c18║靈明一點徹，大千光皎潔，見得無始空，蓮花火裏出。
J25nB171_p0601c19║以火炬打圓相云：咦！
J25nB171_p0601c20║為拙呆禪火起龕
J25nB171_p0601c21║師以拄杖擊龕三下，呼云：拙呆拙呆，魔不從外來，冤
J25nB171_p0601c22║不繇他起。這裏若分明，生死當下息。且道出門一句
J25nB171_p0601c23║作麼生？通身本無相，步步絕形蹤。
J25nB171_p0601c24║舉火性火真空，性空真火，天上人間也無處躲。東風
J25nB171_p0601c25║撲面來，真箇也奇哉！照破渠儂真面目，遍界都是火
J25nB171_p0601c26║蓮開。驀投火炬。
J25nB171_p0601c27║為行直舉火
J25nB171_p0601c28║以拄杖擊龕三下，云：打破化城，要歸寶所，智光未朗，
J25nB171_p0601c29║助你把火，以炬投下。
J25nB171_p0601c30║為嚴道人起棺
J25nB171_p0602a01║師拈拄杖擊棺云。迷從曠劫直至而今。捨身受身。輪
J25nB171_p0602a02║迴虛幻。你若這裏薦得。業障如山。一擊分明百雜碎。
J25nB171_p0602a03║真性如海片時返照萬緣空。其或未然。再聽古佛。偈
J25nB171_p0602a04║云。假借四大以為身。心本無生因境有。前境若無心
J25nB171_p0602a05║亦無。罪福如幻起亦滅。既然如是。出門一句作麼生
J25nB171_p0602a06║道。以杖指外云。薰風自南來。且歸林下去。
J25nB171_p0602a07║行由
J25nB171_p0602a08║辛未重陽，師在磬山，眾請師述。始終參履。師固辭眾
J25nB171_p0602a09║堅請。師曰。若論此事。本無言說。歲月浸久經歷繁多。
J25nB171_p0602a10║雲水艱辛難以具告。扣己所參。聊通影響。余生荊谿
J25nB171_p0602a11║閔門。母潘氏。不幸早歲失怙。母老孀居。時值凶荒。貧
J25nB171_p0602a12║難艱苦。無從師範之訓。失讀孔孟之書。祖業行戶。幼
J25nB171_p0602a13║不堪任。幸植夙因時中常念觀音名號。憶得小時伯
J25nB171_p0602a14║母偶攜出戶。閒望井邑。忽一念返照。見空豁豁地境
J25nB171_p0602a15║界。一回至十餘歲。貨菜養母。漸涉世緣。不覺隨聲逐
J25nB171_p0602a16║色。頓失前來赤子之心。二十歲始發心茹齋。然不知
J25nB171_p0602a17║三寶歸向。唯對神立願。二六時中邪念忽起。默誦小
J25nB171_p0602a18║人閒居。為不善章。頓然念息。一日偶經講肆。值講楞
J25nB171_p0602a19║嚴。一切眾生。皆由不知常住真心。性淨明體。用諸妄
J25nB171_p0602a20║想。此想不真。故有輪轉。余時一聞惕然發起畏生死
J25nB171_p0602a21║心。自念既在世間。虛受輪迴。遷變不常。咸屬幻化。何
J25nB171_p0602a22║不急早修行。貴圖脫苦。聞幻有和尚。是大善知識。自
J25nB171_p0602a23║清涼山來。唐凝庵太常吳安節通政。延居龍池山。道
J25nB171_p0602a24║風遐播。闡揚臨濟正宗單提。向上一著。特往歸依。自
J25nB171_p0602a25║後只一念怕生死心切。單單體究本分事。雖處塵寰
J25nB171_p0602a26║中。實無有一毫留念世緣。一日母命攜籃買腐籃錢。
J25nB171_p0602a27║俱與店家手空而歸。被母呵責。余時工夫愈覺痛切。
J25nB171_p0602a28║母見我道念。堅固不悅。處世允余出家。時歲萬曆戊
J25nB171_p0602a29║戌。遂脫俗。依和尚芟染。初看趙州無字話。半載不得。
J25nB171_p0602a30║發明更示余參。如何是我父母未生前本來面目。余
J25nB171_p0602b01║領受提撕。無論閒忙動靜處行住坐臥時。死死挨拶。
J25nB171_p0602b02║不敢少怠。一日和尚同眾看出窯有覺所。兄云。聞四
J25nB171_p0602b03║大名山菩薩。出現神通廣大和尚。驀接語云。我這裏
J25nB171_p0602b04║亦不少。余進曰。如何是這裏神通和尚。曰。快些度磚。
J25nB171_p0602b05║其時稍稍有入第。未敢認為本源真性。次後工夫急
J25nB171_p0602b06║切。晝三夜三看來看去。及百餘日。偶展楞嚴見佛咄
J25nB171_p0602b07║阿難云。此非汝心。於時如善財入彌勒樓閣。忽憶昔
J25nB171_p0602b08║年童稚境界。目前無異無別。頓覺從前疑情放下。平
J25nB171_p0602b09║貼貼地。一日室中和尚舉華嚴經。佛身充滿于法界。
J25nB171_p0602b10║普現一切群生前。為什麼汝等張著兩眼不見時。邗
J25nB171_p0602b11║州兄云。據某見處。是佛見無我。是我見無佛。和尚云。
J25nB171_p0602b12║料掉沒交涉。復顧余曰。你如何會。余曰。據某見處。道
J25nB171_p0602b13║得一字即不出。和尚曰。同坑無異土。明春侍和尚。入
J25nB171_p0602b14║城在顯親禪堂。余請問永嘉大師道。忽然如托空時
J25nB171_p0602b15║如何。和尚一喝。復顧余云。我代你修行罷。余時禮拜。
J25nB171_p0602b16║便會得賓主照用之句。復適石城寓天界寺。謁雲松
J25nB171_p0602b17║老師。貌古臘高。精勤定課。寒暑不移。可畏可敬。親榻
J25nB171_p0602b18║數日。受益良多。又訪文齋老師於能仁寺。此老敏而
J25nB171_p0602b19║文質。出語新奇。令人心暢也。秋後還山。至辛丑。余遂
J25nB171_p0602b20║掩關和尚囑云。汝既有入處。此番當更精進。他日利
J25nB171_p0602b21║導有情。勿令斷絕。吾北行矣。余時不獲從侍巾瓶。如
J25nB171_p0602b22║失慈父。懊恨無已。然無可奈何。只得關中隨時消遣。
J25nB171_p0602b23║雖閱古人因緣。一一有透露處。或拈或頌。隨問隨答。
J25nB171_p0602b24║至僧問乾峰。十方薄伽梵。一路涅槃門。未審路頭在
J25nB171_p0602b25║什麼處。乾峰拈拄杖畫一畫云。在這裏。僧復問雲門。
J25nB171_p0602b26║門拈扇子云。𨁝跳上三十三天。築著帝釋鼻孔。東海
J25nB171_p0602b27║鯉魚打一棒。雨似盆傾。卻又去不得。於是力參兩載。
J25nB171_p0602b28║終日蒲團。正在忘絕境界之際。忽聞驢鳴恍然。頓釋
J25nB171_p0602b29║前疑。如放下百千斤擔子。有偈曰。忽聞驢子叫。驚起
J25nB171_p0602b30║當人笑。萬別與千差。非聲非色鬧。自後看公案。如劈
J25nB171_p0602c01║竹相似。了無滯礙。偶聞風拂松梢雨打窗紙隨口云。
J25nB171_p0602c02║風聲與水聲。不必論疏親。一耳聞為決。何曾有二音。
J25nB171_p0602c03║至甲辰年四月八日解開。遂與密雲兄三藐弟趨覲
J25nB171_p0602c04║和尚。抵燕都普照。時冬殘矣。和尚見三人遠去甚喜。
J25nB171_p0602c05║因驗余等曰。汝輩離老僧三載。各各呈箇見處看。余
J25nB171_p0602c06║禮拜便出。復呈偈曰。人說北地寒。我說南方暖。寒暖
J25nB171_p0602c07║不知人。窮人知寒暖。和尚笑云。汝是窮人。次日復徵
J25nB171_p0602c08║云。汝既為我臨濟門下兒孫。當盡臨濟法要。祇如四
J25nB171_p0602c09║料簡。汝如何會。余時以四法界答之。和尚首肯。余復
J25nB171_p0602c10║問曰。歷歷孤明時如何。和尚曰。待你到這田地與你
J25nB171_p0602c11║道。余便喝。和尚曰。汝還起緣心麼。余拂袖便出。一日
J25nB171_p0602c12║因事和尚穿褊衫。舉椅子曰。汝上座待我拜你為師。
J25nB171_p0602c13║余笑呈偈曰。木人提唱笑呵呵。更著衣衫誰識他。昨
J25nB171_p0602c14║日覸來是男子。今朝還作老婆婆。和尚覽竟亦笑云。
J25nB171_p0602c15║此偈甚愜老僧意時古輝老師。其來少室博通三藏。
J25nB171_p0602c16║講諸經于白塔寺。余繹教乘。不可不達。古德云。通宗
J25nB171_p0602c17║不通教。開口便胡道。通教不通宗。如蛇入竹筒。宗教
J25nB171_p0602c18║兩俱通。如日處虛空。宗教俱不通。如犬吠茅叢。故同
J25nB171_p0602c19║密雲兄遊歷教海。明春蒙　聖母慈恩建無遮大會
J25nB171_p0602c20║于臺山延靜淵老師主法。余時得從杖履以廁法席。
J25nB171_p0602c21║領法華妙旨。今想見此老孤高標格。操履冰霜。真乘
J25nB171_p0602c22║法範。萬指圍繞。余沾其光受益孔矣。又近妙峰老師
J25nB171_p0602c23║于塔院寺。連居數月時。常請益忻羨真誠苦行因果
J25nB171_p0602c24║明白。建葺德業。浩然無窮。時相與言句頗多。歲久已
J25nB171_p0602c25║忘。後回京中。復侍和尚。密雲兄南還遊浙中。余謁幻
J25nB171_p0602c26║也。老人於天寧寺。睹其高風逸韻。真人所不及。問答
J25nB171_p0602c27║由繁。故不述也已。上皆一時。耆宿誠為人師法者。一
J25nB171_p0602c28║日本師和尚得恙甚重。余思法門。吾木分大事。雖略
J25nB171_p0602c29║露一班。曾未明證。倘和尚不起于疾奈何。其時晨夕
J25nB171_p0602c30║不離左右。曾于中夜拜跪曰。某雖侍和尚十有餘年。
J25nB171_p0603a01║本分所得因緣。特未明諗。今欲呈似。不敢自欺一字。
J25nB171_p0603a02║望和尚。慈悲和尚爽然坐起。余一一傾心披誠和尚
J25nB171_p0603a03║曰。汝既如是。吾亦如是。余時便禮拜。丁未歲。余與三
J25nB171_p0603a04║藐弟懇和尚還龍池。次年臘月就龍池開堂。命余為
J25nB171_p0603a05║西堂。余固辭之。力進此道。是冬發大病。明春稍愈。和
J25nB171_p0603a06║尚復以秉拂事命余。余再三辭讓。癸丑年命理院事。
J25nB171_p0603a07║余因病又辭。因假嶺南靜室。掩關時計。隨侍和尚南
J25nB171_p0603a08║北往還。併初發心親近共一十八載。跋涉道途間關
J25nB171_p0603a09║勞碌。總為自己本分事。冬底拜辭入關。和尚復垂偈
J25nB171_p0603a10║付密。雲兄齎來云。老衲於今不坐關。既無住也幸無
J25nB171_p0603a11║閒。何曾進又何曾出。只在尋常天地間。余拜讀訖。隨
J25nB171_p0603a12║韻呈數偈。今刻錄中。不幸春來和尚順世。余破關匍
J25nB171_p0603a13║匐歸。哀悼不已。抿龕安制調停叢林事。妥曳杖弗辭。
J25nB171_p0603a14║依舊入關。承凝庵居士及諸檀越書至強余出關。余
J25nB171_p0603a15║力辭至深秋舊病。復作幾番垂死。延到冬底。眾兄弟
J25nB171_p0603a16║強余還山。余亦恐不能久住於世。故順從歸龍池。奈
J25nB171_p0603a17║沉痾之症。夙業牽纏。淹留至庚。申年方得病瘳。意希
J25nB171_p0603a18║遍歷諸方。隨遇垂手緣足。力不能偶識。徒踏得山南
J25nB171_p0603a19║幽處名磬山。荊谿極深谷也。余因是有終焉之思矣。
J25nB171_p0603a20║是年秋便誅茆仲冬。後蒙密雲兄等。送余越嶺時祁
J25nB171_p0603a21║寒中縛茆未就。尚無卓錐之地。匆匆到來。眾皆嘆息。
J25nB171_p0603a22║此冬洎春大雪綿綿。積五十餘日。人跡罕到。徘徊四
J25nB171_p0603a23║顧。唯饑禽野獸而已。儲盡糧空。煙爨欲絕。時雖嗟之
J25nB171_p0603a24║弗能濟也。因卓杖語伴者曰。若老僧數盡即埋此山。
J25nB171_p0603a25║不必更送骸骨入龍池塔。他日自然成就伽藍地也。
J25nB171_p0603a26║迄今屈指已經一十二寒。暑藉吳曹諸檀。愜力護持。
J25nB171_p0603a27║卻成叢席。每每雲水高流。沿溪尋入。乞余開示。備述
J25nB171_p0603a28║往行。余固未從。不料今日與諸人吐露浪布。一場敗
J25nB171_p0603a29║闕。正眼觀之。如空花水月本無生滅。去來之相可不
J25nB171_p0603a30║見笑。大方何足撥齒云耳。諸人若要幹辦本分大事。
J25nB171_p0603b01║豈在尋人蹤跡。宜當自勉。勿記吾言。眾禮謝。
J25nB171_p0603b02║
J25nB171_p0603b03║
J25nB171_p0603b04║
J25nB171_p0603b05║
J25nB171_p0603b06║
J25nB171_p0603b07║
J25nB171_p0603b08║
J25nB171_p0603b09║
J25nB171_p0603b10║天隱和尚語錄卷十五（終）
J25nB171_p0603b11║後序
J25nB171_p0603b12║先師語有磬山集散錄、晚錄報恩、語錄遺錄，諸編部
J25nB171_p0603b13║帙零星刊刻不一問，欲彙集成函，抱斯志而未遂也。
J25nB171_p0603b14║嘗憶侍先師於室中時，先師謂問云：吾語欲流行不
J25nB171_p0603b15║難有，子任之，但不許增損老僧隻字。余進云：和尚若
J25nB171_p0603b16║有語流行，某甲便可增損得先師為解頤，余不敢負
J25nB171_p0603b17║先師久矣。歲戊寅，蹴居理安，勉為從事，始於夏成，於
J25nB171_p0603b18║冬春從頭點定，列惟一十五卷，計有四百一十二頁
J25nB171_p0603b19║工刀較精，字畫不爽。若道問：上座動著先師半箇字
J25nB171_p0603b20║腳，便入地獄如箭射，於此見得，方見得。先師見得先
J25nB171_p0603b21║師方許讀先師語，不然，問上座未免成簡點去在。
J25nB171_p0603b22║崇禎十一年佛成道日住武林門人通問謹識