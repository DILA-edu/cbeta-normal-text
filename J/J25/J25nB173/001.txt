J25nB173_p0667a01║【圖】
J25nB173_p0667a02║
J25nB173_p0667a03║
J25nB173_p0667a04║
J25nB173_p0667a05║
J25nB173_p0667a06║
J25nB173_p0667a07║【圖】
J25nB173_p0667a08║
J25nB173_p0667a09║
J25nB173_p0667a10║
J25nB173_p0667a11║
J25nB173_p0667a12║
J25nB173_p0667a13║壽昌語錄序
J25nB173_p0667a14║達磨大師云：「明　佛心宗，行解相應，
J25nB173_p0667a15║名之曰祖。」從上諸先德，通身不掛寸
J25nB173_p0667a16║絲，良繇見處圓明，故行處自然勦截
J25nB173_p0667a17║耳。或有眼而無足；或有足而無眼，偏
J25nB173_p0667a18║枯之學，古德所呵，惡能擔荷
J25nB173_p0667b01║佛祖大事乎？然初祖達磨大師記已
J25nB173_p0667b02║有：「明道者多，行道者少；說理者多，通
J25nB173_p0667b03║理者少。」豈緣會使然耶？我
J25nB173_p0667b04║明自正、嘉以來禪道中絕，先師乘悲
J25nB173_p0667b05║願力應化閻浮，於是江西之宗旨始
J25nB173_p0667b06║立。最初從廩山發悟，而末後印法於
J25nB173_p0667b07║五臺，入室陞堂全提正令，諸方尊之
J25nB173_p0667b08║為「壽昌古佛」，故壽昌之名獨傳。先師
J25nB173_p0667b09║悟道之後住山三十年，戴笠披簑與
J25nB173_p0667b10║黃牛白牯同事，常示參徒曰：「凡行處
J25nB173_p0667b11║不孤硬者，必見處猶帶廉纖也。牽犁
J25nB173_p0667b12║拽鈀，法法全彰，豈待老僧再舉揚乎？」
J25nB173_p0667b13║會下飽參弟子鼻孔遼天，先師把住
J25nB173_p0667b14║咽喉不許轉身通氣；即上首來公、謐
J25nB173_p0667b15║公、賢公等，猶以出世一著囑之。余見
J25nB173_p0667b16║近代宗師草草傳授，末流之弊師弟
J25nB173_p0667b17║交識，然後服先師手段之辣也。或曰：
J25nB173_p0667b18║「壽昌應西竺懸記而來，故作用與古
J25nB173_p0667c01║人一體。」不知為西竺易、為壽昌難，西
J25nB173_p0667c02║竺當
J25nB173_p0667c03║佛道熾昌之日，遍地皆旃檀林，龍象
J25nB173_p0667c04║如雲，其扶豎法幢也殊易；壽昌當宗
J25nB173_p0667c05║風寥絕之時，觸處荊棘狐狸作祟，其
J25nB173_p0667c06║建立宗旨也特難。乃參悟既與德山、
J25nB173_p0667c07║臨濟同堂，而操履又與百丈、趙州共
J25nB173_p0667c08║路，余所見諸方善知識未有過壽昌
J25nB173_p0667c09║者，其古佛再來耶？自壽昌單提向上
J25nB173_p0667c10║一路，於是雲門、黃蘗、徑山、天童諸大
J25nB173_p0667c11║老嗣與皆聞壽昌之風而起者也，雖
J25nB173_p0667c12║見地未敢輕議，而踐履終遜之。行解
J25nB173_p0667c13║相應，名之曰祖。吾師乎！吾師乎！
J25nB173_p0667c14║時
J25nB173_p0667c15║崇禎十年夏月既望
J25nB173_p0667c16║西江門人黃端伯稽首譔
J25nB173_p0667c17║
J25nB173_p0667c18║
J25nB173_p0668a01║壽昌無明和尚語錄卷之上
J25nB173_p0668a02║門人　元來　集
J25nB173_p0668a03║師初住峨峰，上堂。
J25nB173_p0668a04║拈香祝
J25nB173_p0668a05║聖竟，復拈香問云：「大眾會麼？此是三世諸佛用不盡
J25nB173_p0668a06║底，一齊撒向娑婆世界，釋迦牟尼佛猶用不盡，西天
J25nB173_p0668a07║東土歷代祖師亦用不盡。山僧今日信手拈來與眾
J25nB173_p0668a08║商量，還是教外別傳、經中玄旨不？函蓋乾坤、隨波逐
J25nB173_p0668a09║浪不？截斷眾流、抬薦商量不？大用現前、探竿影草不？
J25nB173_p0668a10║當陽撒出、金剛寶劍不？據實舉論窮劫不盡，要且具
J25nB173_p0668a11║智眼者揀辨得出，白是白、黑是黑，即不囫侖打作一
J25nB173_p0668a12║塊，始可定藂林之是非、驗學者之得失，然後應聖應
J25nB173_p0668a13║凡，自然不被詐明頭之所欺，舉措應緣無不合吉也。
J25nB173_p0668a14║然此道離微，疏之久矣！眾中有大智者，當拼身命盡
J25nB173_p0668a15║力匡扶，以悟為期自他兼利，一生不足再拼一生，盡
J25nB173_p0668a16║其三生自然合得。古云：『不入生死大海，難得無價寶
J25nB173_p0668a17║珠』，此猶是鈍機，靈利漢一聞便知妙。然雖如是，『不得
J25nB173_p0668a18║春風花不開』，且謾道『及至花開又吹落』。」首座云：「未垂
J25nB173_p0668a19║法語已涉繁端，略借權言彰明大道。迦葉行頭陀之
J25nB173_p0668a20║行受世尊衣；和尚習百丈之規登如來座，未審昔時
J25nB173_p0668a21║迦葉、今日峨峰是同是別？」師曰：「庭下虛空為汝說，不
J25nB173_p0668a22║必山僧再復言。」座曰：「同別已蒙師指示，單傳宗旨事
J25nB173_p0668a23║如何？」師良久曰：「且喜大眾俱已會竟。」座曰：「三十年前
J25nB173_p0668a24║人事異，數千白後祖燈新。」師下座。
J25nB173_p0668a25║上堂
J25nB173_p0668a26║「諸佛時常說法，不須疑議猜詳。是何法？天地玄黃宇
J25nB173_p0668a27║宙洪荒，不論通宗透教，秪貴直下承當。承當箇甚麼？
J25nB173_p0668a28║雲騰致雨，露結為霜。蛟龍不宿死水，猛虎豈行路傍？
J25nB173_p0668a29║透得這些關捩，何須願往西方？不問先佛後祖，鼻孔
J25nB173_p0668a30║一樣放光。作麼生放光？化被草木賴及萬方。釋迦不
J25nB173_p0668b01║肯洩破、達磨九年覆藏，峨峰不惜口業，一下為眾宣
J25nB173_p0668b02║揚。且道作麼生宣揚？」揮尺一下云：「罔談彼短，靡恃己
J25nB173_p0668b03║長。」便下座。
J25nB173_p0668b04║上堂
J25nB173_p0668b05║瞽目老，聾瞶嫂！色聲兩失剛剛好。更有無手人行拳、
J25nB173_p0668b06║無舌人談道；四箇相同論短長，一個於中直笑倒。且
J25nB173_p0668b07║道笑個甚麼？奇怪普化翻筋斗，不忝金色頭陀之後。
J25nB173_p0668b08║參。
J25nB173_p0668b09║上堂
J25nB173_p0668b10║老僧有一偈，一生受用底，今日分明舉似人，秪是莫
J25nB173_p0668b11║將道理會。缽盂一大口，草鞋兩個鼻；以索搊起來，疏
J25nB173_p0668b12║通千萬里。不畏高天，無愁遠地；不參佛祖心，非究西
J25nB173_p0668b13║來意。為緣得自由，具遊戲三昧；人不肯於我，我卻肯
J25nB173_p0668b14║於你。何則？盡十方法界虛空，唯一箇沒巴鼻，何用千
J25nB173_p0668b15║思百量，擬議死生來去？一條揤栗自相扶，只是不容
J25nB173_p0668b16║生活計。此事真個太煞分明，若再遲疑徒勞心力。
J25nB173_p0668b17║上堂
J25nB173_p0668b18║舉：「老聃云：『大道無形生育天地；大道無情運行日月；
J25nB173_p0668b19║大道無名長養萬物，吾不知其名，強名曰道。』山僧即
J25nB173_p0668b20║不然。」彈指曰：「這箇有形生育天地；這箇有情運行日
J25nB173_p0668b21║月；這箇有名長養萬物，吾即知其名，故名這箇。秪如
J25nB173_p0668b22║恁麼舉，與老子相去幾何？當知這箇生天生地、生佛
J25nB173_p0668b23║生仙、生男生女、生聖生賢、生天堂地獄、生餓鬼畜生，
J25nB173_p0668b24║更有一般至妙又解生無生。無生子頭白似雪，解向
J25nB173_p0668b25║天宮拿日月；要去毘盧頂上行，度生指往無生國；當
J25nB173_p0668b26║時有箇老禪伯，一杖當頭親見血。何則？恁麼達磨一
J25nB173_p0668b27║宗埽地而滅，如是兩下成怨結。大眾！作麼生為它分
J25nB173_p0668b28║雪？維那以拄杖一時趁散，免教思議分別。」
J25nB173_p0668b29║上堂
J25nB173_p0668b30║「雲頭按下大家看，圓鑑高懸百尺竿；即請高人登一
J25nB173_p0668c01║步，架空竟不受人瞞。秪如不受人瞞意作麼生？各家
J25nB173_p0668c02║路大通空界，不必尋聲觀世音；設使搖鈴攜履去，看
J25nB173_p0668c03║來猶不是良心。故昔凌行婆問浮盃曰：『盡力道不得
J25nB173_p0668c04║底句，分付阿誰？』盃曰：『浮盃無剩語。』婆曰：『未到浮盃，不
J25nB173_p0668c05║妨疑著。』盃曰：『別有長處，不妨拈出。』婆哭曰：『蒼天中更
J25nB173_p0668c06║添冤苦。』盃不語。婆曰：『語不知偏正，理不識倒邪，為人
J25nB173_p0668c07║即禍生。』南泉聞曰：『苦哉！浮盃被這老婆摧折一上。』婆
J25nB173_p0668c08║聞笑曰：『南泉猶少機關在。』澄一禪客問曰：『怎生是南
J25nB173_p0668c09║泉猶少機關在？』婆哭曰：『可悲可痛！』復曰：『會麼？』一罔措。
J25nB173_p0668c10║婆曰：『跂死禪和，如麻似粟。』一舉似趙州，州曰：『我若見
J25nB173_p0668c11║臭老婆，問教口啞。』一曰：『未審怎生問它？』州便打。一曰：
J25nB173_p0668c12║『為甚打某甲？』州曰：『似這等跂死禪和，不打更待幾時？』
J25nB173_p0668c13║又打。婆聞曰：『趙州合喫婆手裏棒。』州聞哭曰：『可悲可
J25nB173_p0668c14║痛！』婆聞歎曰：『趙州眼光爍破四天下。』州令僧問婆：『如
J25nB173_p0668c15║何是趙州眼？』婆豎起拳頭。州聞以偈問曰：『當機覿面
J25nB173_p0668c16║提，覿面當機疾；報汝淩行婆，哭聲何得失？』婆以偈答
J25nB173_p0668c17║曰：『哭聲師已曉，已曉復誰知？當時摩竭國，幾喪目前
J25nB173_p0668c18║機。』看這婆子只世間俗婦，尚能洞透佛祖心肝，海會
J25nB173_p0668c19║道人豈可不通宗師血脈？若乃肯心頓發，誰不丈夫？
J25nB173_p0668c20║其或因循，當面蹉過。此公案古來拈提者不少，盡謂
J25nB173_p0668c21║浮盃受婆子折挫；其不知婆子為浮盃沉埋，至今猶
J25nB173_p0668c22║未扶起。大眾！且道可中優劣作麼生分析？噫！落霞與
J25nB173_p0668c23║孤鶩齊飛，秋水共長天一色。」便下座。
J25nB173_p0668c24║上堂
J25nB173_p0668c25║拈起一著，佛祖一齊捉；放下一著，聖賢悉皆縛。轆轤
J25nB173_p0668c26║飛上天庭，泥牛眠交地角；非惟九有沾恩，亦乃四生
J25nB173_p0668c27║受樂。惟有八大金剛努眼瞪眉、橫拈倒卓。何則？不許
J25nB173_p0668c28║眾生亂描邈。
J25nB173_p0668c29║上堂
J25nB173_p0668c30║「青山青，無山不藏雲；綠水綠，無水不生木。惟有衲僧
J25nB173_p0669a01║心，調直無阿曲。」揮尺一下。下座。
J25nB173_p0669a02║上堂
J25nB173_p0669a03║真正龍象子，有時提不起放得下；有時放不下提得
J25nB173_p0669a04║起。不弄死蛇頭，要捋生虎尾。有時跨上金毛背，自然
J25nB173_p0669a05║足下清風起。是否？咦！水不涸兮魚自在，山青幽也鳥
J25nB173_p0669a06║安詳。珍重。
J25nB173_p0669a07║上堂
J25nB173_p0669a08║「冬至時臨事且奇，海風吹倒珊瑚枝；龍王驚起歸空
J25nB173_p0669a09║界，河伯神祗失卻威。如是事宜自知。」僧曰：「用知作麼？」
J25nB173_p0669a10║師曰：「與老僧執杖。」僧曰：「恁麼不知更好。」師曰：「何也？」僧
J25nB173_p0669a11║曰：「清閒僧不做，返更作愁人。」師便打。
J25nB173_p0669a12║上堂
J25nB173_p0669a13║「鐵羅漢撞著赤聲火金剛，二家尚氣鬥堅強，愚情不
J25nB173_p0669a14║決問空王，王曰諸行無常。一眾知識還會此意不？不
J25nB173_p0669a15║然更聽一頌：『野衲門庭不順情，尋常爭許白雲停；乾
J25nB173_p0669a16║坤不昧真因果，一定無干那畔人。』參。」
J25nB173_p0669a17║上堂
J25nB173_p0669a18║「黃面老人沒傝𠎷，悲願示生四月八；一年一次熱湯
J25nB173_p0669a19║澆，捨死忘生而說法。四十九年一字無，末後拈花放
J25nB173_p0669a20║不下；惹得傍觀笑微微，大似打破葡萄架。爍然所作
J25nB173_p0669a21║業不忘，撞著雲門要打殺，貽累兒孫相將墮火坑，尚
J25nB173_p0669a22║幸琅琊云：『將此身心奉塵剎。』不然則達磨一宗埽土
J25nB173_p0669a23║而盡，豈知今日有寶方老漢重為分雪？秪如此一舉，
J25nB173_p0669a24║還有報恩分也無？眾中若有拈得出者，管教橫身宇
J25nB173_p0669a25║宙與諸佛眉毛廝結。有麼？」良久云：「噫！真個在家為客
J25nB173_p0669a26║易，果然出外作商難。」
J25nB173_p0669a27║上堂
J25nB173_p0669a28║大眾禮拜，燈忽墜地，首座啟曰：「銀缸撲地亂墜天花，
J25nB173_p0669a29║曲請尊慈重然寶炬，令昏衢而再朗，使法殿以常明。」
J25nB173_p0669a30║師曰：「金罏香裊靄，玉燭燦光輝；寶磬鏗鏘舉，人天聚
J25nB173_p0669b01║會時。如是已為山僧說法竟。何也？法本自法，法外何
J25nB173_p0669b02║法？更欲說法，恐辱大法。雖然如是，勉強與大眾商量
J25nB173_p0669b03║個論。法之體，亙古獨存，非色非空、無名無相、非隱非
J25nB173_p0669b04║顯、非暗非明、非聖非凡、非僧非俗；法之說也，自古至
J25nB173_p0669b05║今，天地世界森羅萬象，日月星辰海岳山川四生六
J25nB173_p0669b06║道，未有一時不說也。所以云：塵塵說、剎剎說、熾然說，
J25nB173_p0669b07║無間歇。大眾還信麼？」首座云：「信。」師曰：「汝作麼生信？」座
J25nB173_p0669b08║云：「昨向上藍田裏過，山水通融盡寶方。」師曰：「未是信
J25nB173_p0669b09║在。」
J25nB173_p0669b10║上堂
J25nB173_p0669b11║首座云：「喫金牛飯飽，孤峰頂上謳歌；飲曹山酒顛，十
J25nB173_p0669b12║字街頭打睡。如斯等輩混亂聖凡，向上全提，乞師拯
J25nB173_p0669b13║濟。」師曰：「沒巴鼻漢大地無家；有道心人在處安住。隨
J25nB173_p0669b14║時放曠自有來由；兀爾忘緣各無分曉。上來不須問
J25nB173_p0669b15║過，一定先知；下去無要通情，決然已驗。據楖櫪拄杖
J25nB173_p0669b16║探海撩天，如帝釋龍王聞而膽戰；憑一缽三衣操冬
J25nB173_p0669b17║傲夏，然仁君宰輔見則傾心。非為馳騁蹈高，蓋亦法
J25nB173_p0669b18║使如然也。大眾！各宜秉志步武追先。風穴之於白丁、
J25nB173_p0669b19║藥山之於牛圈、溈山佑拾橡栗為食、大梅常採荷葉
J25nB173_p0669b20║為衣、嬾贊无收涕之工、百丈示不作不食之戒，其餘
J25nB173_p0669b21║真參實悟不可枚舉。一個個打發，如大鵬鳥翱翔萬
J25nB173_p0669b22║里蓋地遮天；似師子兒威震十方驚群駭眾。所謂人
J25nB173_p0669b23║能弘道非道弘人，自是丈夫各宜知悉。」
J25nB173_p0669b24║上堂
J25nB173_p0669b25║「世尊初誕，一手指天一手指地，周行七步目顧四方：
J25nB173_p0669b26║『天上天下唯吾獨尊。』雲門云：『我當時若見，一棒打殺
J25nB173_p0669b27║與狗子喫，貴圖天下太平。』琅琊云：『雲門所謂：將此深
J25nB173_p0669b28║心奉塵剎，是則名為報佛恩。』時人秪知雲門罵佛，若
J25nB173_p0669b29║非琅琊，冤屈何伸？此事如虛空挂劍號令人天，寶印
J25nB173_p0669b30║臨臺指揮龍象，全提向上正眼難窺，雖佛祖猶且皺
J25nB173_p0669c01║眉，況魔王安敢肆意？化風屏息，海岳翛然，要具鐵膽
J25nB173_p0669c02║銅肝，始解步空捉影。一任野狐精巖中脫殼；從教水
J25nB173_p0669c03║牯牛山下投胎。秪如不落因果造化底人，作麼生話
J25nB173_p0669c04║會？」良久云：「輪王現出真金子，灌頂承封自自然。」
J25nB173_p0669c05║上堂
J25nB173_p0669c06║大眾恭請山僧上堂所為何事？擬欲求佛法，單窮趁
J25nB173_p0669c07║夾窮，更要超生死，無事生出事。莫若推雲歸洞府，引
J25nB173_p0669c08║月上蒲團，相共虛明照，一切不相干。當時南泉抖碎
J25nB173_p0669c09║虛空七花八裂，驚起露柱石人遍體通流汗血，不是
J25nB173_p0669c10║淩行婆，爭解同心結？噫！一眾知識，自當藏拙。
J25nB173_p0669c11║上堂
J25nB173_p0669c12║「臘八逢辰叢林設粥所為何緣？無非順俗，衲僧門庭
J25nB173_p0669c13║不必如斯。豈不聞：『三世諸佛不知有，貍奴白牯卻知
J25nB173_p0669c14║有？』若恁麼三世諸佛已立下風，況迦文佛乎？且道貍
J25nB173_p0669c15║奴白牯有甚長於諸佛？」首座云：「為它金烹大冶、玉出
J25nB173_p0669c16║藍田。」師曰：「然雖如是，寶方不免連貍奴白牯一時趁
J25nB173_p0669c17║出三門外。何以故？正令行也。秉綱立紀振叢林，海晏
J25nB173_p0669c18║河清不令行；好漢盡收歸寶所，化城推倒不留人。」座
J25nB173_p0669c19║曰：「和尚道：『化城推倒不留人。』在和尚分上即得，在某
J25nB173_p0669c20║甲則不然。」師曰：「更作麼生？」座曰：「閒挑布袋渾無事，笑
J25nB173_p0669c21║等街頭一個人。」師曰：「也是閑弦子。」座大笑，眾禮拜，師
J25nB173_p0669c22║下座。
J25nB173_p0669c23║上堂
J25nB173_p0669c24║迷生寂亂，悟無好惡。秪如悟後又作麼生？是聖是賢
J25nB173_p0669c25║難捉摸，沒毛老虎頭戴角；翻身擬欲論空王，良驥追
J25nB173_p0669c26║風趁不著。是不是、非不非，歸去來兮來去歸；不是頭
J25nB173_p0669c27║陀發一笑，人天百萬總無知。久立珍重。
J25nB173_p0669c28║上堂
J25nB173_p0669c29║「法鼓三通眾雲集，看看紅日上欄杆；清風透腋祥雲
J25nB173_p0669c30║起，那事分明不隱瞞。大眾會麼？」眾默然。師曰：「秪如與
J25nB173_p0670a01║麼，還是大眾瞞山僧、山僧瞞大眾？若謂山僧瞞大眾，
J25nB173_p0670a02║韋馱大士不心懽。畢竟作麼生？寶璧割城猶自肯，須
J25nB173_p0670a03║知識者始甘當。」下座。
J25nB173_p0670a04║上堂
J25nB173_p0670a05║「曹洞宗旨寶鏡三昧，鑑照往來不逃真偽。觀音來也，
J25nB173_p0670a06║觀音一堂；普賢來也，普賢一隊；文殊變化有多端，一
J25nB173_p0670a07║時明顯一時晦。且道何人共他作對？不然，但看曹山
J25nB173_p0670a08║問德上座曰：『佛真法身猶若虛空，應物現形如水中
J25nB173_p0670a09║月，作麼生說個應的道理？』德曰：『如驢覷井。』曹曰：『道即
J25nB173_p0670a10║太煞道，秪道得八成。』德曰：『和尚作麼生？』曹云：『如井覷
J25nB173_p0670a11║驢。』」師曰：「作麼生會？會得如井覷驢，便明寶鏡三昧；會
J25nB173_p0670a12║得寶鏡三昧，便會如驢覷井。會麼？」首座云：「某甲鑑和
J25nB173_p0670a13║尚即不堪，和尚鑑某甲即得。」師曰：「你作麼生會應底
J25nB173_p0670a14║道理？」座曰：「隨緣應感即且置，和尚喚什麼作物？」師曰：
J25nB173_p0670a15║「應物道理寶鏡三昧，似驢覷井如井覷驢，會得許入
J25nB173_p0670a16║曹洞宗，不然則觀音、普賢、文殊也相將攜手笑同歸。」
J25nB173_p0670a17║座曰：「若論曹山，猶涉廉纖在。何則？衲僧家不飲君王
J25nB173_p0670a18║宴，焉賞野花叢？沒來由跟著驢走。」師曰：「欲知古人遊
J25nB173_p0670a19║戲處，須知足下不生塵。」座曰：「今日又遇和尚，猶勝曹
J25nB173_p0670a20║山七步。」師曰：「更莫亂商量。」下座。
J25nB173_p0670a21║上堂
J25nB173_p0670a22║良久云：「大眾有疑上來請問，無事各自歸堂。噫！莫道
J25nB173_p0670a23║無事好，金剛與泥人揩背，汝等作麼生商量？」僧曰：「遠
J25nB173_p0670a24║觀山有色，近聽水無聲。」師曰：「好事不如無。」曰：「崑崙騎
J25nB173_p0670a25║象鷺鷥引，一場纔了一場來。」師曰：「會得夜夜中秋月，
J25nB173_p0670a26║不明日日枉燒香。」復曰：「時當年三夜四，各自謹守隄
J25nB173_p0670a27║防，若被小人算計，一定攪亂法場。前門後戶當仔細，
J25nB173_p0670a28║大家嚴密保安康。更須知有一好事，達磨未來東土，
J25nB173_p0670a29║彌陀不在西方。會麼？神心按定從空望，半夜天邊挂
J25nB173_p0670a30║夕陽。」
J25nB173_p0670b01║上堂
J25nB173_p0670b02║良久云：「陞堂入室事如何？秪為西來老達磨，面壁九
J25nB173_p0670b03║年不說法。這一句作麼生道？法筵龍象眾，有會者請
J25nB173_p0670b04║出舉看？」首座曰：「某甲不出，眾卻道得。」師曰：「作麼生道？」
J25nB173_p0670b05║座曰：「家貧顯孝子，國難見忠臣。」師曰：「道則不無，秪如
J25nB173_p0670b06║達磨意落在甚麼處？」座曰：「某甲不煩多說話，和尚惜
J25nB173_p0670b07║取眉毛好。」師曰：「白雲飛海嶽，惹得滿天愁。大眾有疑
J25nB173_p0670b08║則問，不可法筵中蹉過，不然是諸人之咎，非山僧之
J25nB173_p0670b09║咎也。珍重。」
J25nB173_p0670b10║上堂
J25nB173_p0670b11║「撞鐘打鼓，入室陞堂；佛祖規繩，藂林標牓。未明三八
J25nB173_p0670b12║九，切莫亂怔慞。罏焚寶篆，臺炳銀缸；緇素一室，雲水
J25nB173_p0670b13║兩行。夜靜雲收天地朗，寒風颯颯透心涼；西來教外
J25nB173_p0670b14║無傳旨，太煞分明不必詳。會不會？庭前柏枯長果，廬
J25nB173_p0670b15║陵米爛成秧；釋迦老子開戶，維摩大士起床。一一分
J25nB173_p0670b16║明重舉似，大家作禮各歸堂。」師下座，揮尺曰：「直下承
J25nB173_p0670b17║當。」
J25nB173_p0670b18║上堂
J25nB173_p0670b19║揮尺一下曰：「宗乘中事難以措辭，大道門庭爭容擬
J25nB173_p0670b20║議。等閒垂一句，如太阿鋒離匣，逢之者則死不移時；
J25nB173_p0670b21║似塗毒鼓受槌，聞之者則喪不旋踵，所謂玅峰峻仞
J25nB173_p0670b22║野獸難藏；寶樹晶光靈禽莫泊。其用也！單趁金毛歸
J25nB173_p0670b23║野窟，直追鐵額入深山。掃天下之欃搶；拂世間之孽
J25nB173_p0670b24║屑；提墮坑落塹之類；揭迷封滯殼之流。其功也！使法
J25nB173_p0670b25║界、世界、虛空界一體同觀；俾佛道、人道、地獄道萬法
J25nB173_p0670b26║融會。雖然如是，猶未為向上事。須知更有出格限量
J25nB173_p0670b27║外一句，作麼生道？噫！正令不行先斬首，大機一發聖
J25nB173_p0670b28║賢悲。久立珍重。」
J25nB173_p0670b29║上堂
J25nB173_p0670b30║「金銀琉璃、珊瑚瑪瑙，貴則至貴，好則不好。大眾還會
J25nB173_p0670c01║否？若會則直下便是，擬議則白蘋芳草。所以僧問楊
J25nB173_p0670c02║岐：『如何是佛？』岐曰：『三腳驢兒弄蹄行。』僧曰：『莫秪這便
J25nB173_p0670c03║是否？』岐曰：『湖南長老。』古人頌曰：『三腳驢兒弄蹄行，直
J25nB173_p0670c04║透威音萬丈坑；雲在嶺頭閑不徹，水流澗下太忙生；
J25nB173_p0670c05║湖南長老如不會，行人更在青山外。』只如此意甚明，
J25nB173_p0670c06║大眾宜當透脫，不然山僧未免饒舌：『春風吹起百花
J25nB173_p0670c07║香，馥郁芬披遍十方；一切行人皆動念，惟除金色罷
J25nB173_p0670c08║思量。』」下座。
J25nB173_p0670c09║上堂
J25nB173_p0670c10║維那白椎云：「當觀第一義。」師喝云：「大眾會得第一義
J25nB173_p0670c11║麼？若不會且向第二義中薦取。」又喝一喝曰：「會麼？若
J25nB173_p0670c12║論此事貴乎操履。如行路人有路行路，路窮上樹，樹
J25nB173_p0670c13║到杪時再進一步，則與佛祖同住。秪如這一步作麼
J25nB173_p0670c14║生進？咦！淩空挂彩，有眼皆窺；唯除瞽目，聞而不疑。春
J25nB173_p0670c15║風不在花枝上，一任靈峰哭子規。珍重。」
J25nB173_p0670c16║上堂
J25nB173_p0670c17║維那白椎竟，師曰：「收。無量劫來事已周，春風只到蓮
J25nB173_p0670c18║華國，菡萏馨香遍界流。大眾還曾合頭否？若合頭，古
J25nB173_p0670c19║人尚喚作繫驢橛，何況不合頭？秪如山僧，昨早停箸，
J25nB173_p0670c20║披蓑頂笠美钁頭，到晚猶不覺倦。若不履踐，至百丈
J25nB173_p0670c21║堂奧焉能禁得？大眾！須是到恁麼田地始得。」
J25nB173_p0670c22║觀音聖誕上堂
J25nB173_p0670c23║「五分真香預已然，光明雲起遍三千；普熏三世真如
J25nB173_p0670c24║際，以祝
J25nB173_p0670c25║當今萬萬年。更冀滿朝王佐、合國軍民共樂堯天。觀
J25nB173_p0670c26║音大士！且喜來也，某甲有句請問大士：『實是今日聖
J25nB173_p0670c27║誕耶？』秪如天無蓋地無底，一切世界有無情身從何
J25nB173_p0670c28║而起？道得即共大士七十三、八十四；道不得未免拄
J25nB173_p0670c29║杖道道。」良久曰：「先已告過當仁不讓，念大士記正法
J25nB173_p0670c30║明王，且放三十棒。珍重。」
J25nB173_p0671a01║上堂
J25nB173_p0671a02║素號無明實不明，憑條拄杖驗疏親；佛祖撞來只是
J25nB173_p0671a03║打，看他那個解翻身。直須藏身處沒蹤跡，沒蹤跡處
J25nB173_p0671a04║莫藏身始得。作麼生是藏身處沒蹤跡？會麼？拾得拊
J25nB173_p0671a05║掌笑呵呵，寒山忘卻來時道。珍重。
J25nB173_p0671a06║上堂
J25nB173_p0671a07║「收。山僧於法無罣礙，秪欠諸人些禪債；今朝一一為
J25nB173_p0671a08║酬償，要者來支無後悔。」以拂子打一圓相曰：「上不似
J25nB173_p0671a09║下，下卻似上；上下打合，總不似像。會麼？將謂有許多
J25nB173_p0671a10║債主，元來卻無。咦！孤峰夜半猿啼切，激月攜星拱北
J25nB173_p0671a11║辰。」
J25nB173_p0671a12║上堂
J25nB173_p0671a13║「今夜初三，明朝十一，若問如來禪，一切都道畢，祖師
J25nB173_p0671a14║禪作麼生會？中九下七。還會麼？虛空有路虛空大，可
J25nB173_p0671a15║惜行人不解行；若是有能行上去，只饒佛祖也寒心。
J25nB173_p0671a16║秪如恁麼道，會則直下會去；若不會，時寒各自珍重。」
J25nB173_p0671a17║上堂
J25nB173_p0671a18║「一切佛祖異口同音，共唱宗乘各宜諦聽，有能聞者
J25nB173_p0671a19║出眾舉似，老僧麈尾當堂分付。不然！向第二門頭聽
J25nB173_p0671a20║取一頌：『虛空不自行，倒使崑崙走；四處無可投，藏身
J25nB173_p0671a21║於北斗。驚起烏兔飛，乾坤兩眉皺；野干盡潛蹤，獅子
J25nB173_p0671a22║無時吼。凡聖齊教立下風，彌勒當來續其後。』珍重。」
J25nB173_p0671a23║上堂
J25nB173_p0671a24║揮尺云：「虛空掛劍，海裡燃燈；逆地左轉，令天右旋。教
J25nB173_p0671a25║無舌人說法；使無手人行拳。然非今世定是前緣。且
J25nB173_p0671a26║道還是神通玅用，法爾如然？咦！龜毛合索拴滄海，驚
J25nB173_p0671a27║起龍王上梵天。珍重。」
J25nB173_p0671a28║上堂
J25nB173_p0671a29║「易擺脫，難放下！明月清風來大廈；易放下，難擺脫！東
J25nB173_p0671a30║海南溟知幾闊？或有人問是何因？達磨直指真機括。
J25nB173_p0671b01║豈不聞昔有僧問趙州：『一物不將來時如何？』州曰：『放
J25nB173_p0671b02║下著。』僧曰：『一物不將來，放下個甚麼？』州曰：『放不下，擔
J25nB173_p0671b03║取去。』古人於此有省，故云：『有水皆涵月，無山不帶雲，
J25nB173_p0671b04║若非踏破須彌頂，爭識金剛水際深。』」
J25nB173_p0671b05║上堂
J25nB173_p0671b06║「有始無終衲僧活計；有終無始衲僧常規；有始有終
J25nB173_p0671b07║衲僧家具；無始無終衲僧巴鼻。透得一句生死自在；
J25nB173_p0671b08║透得二句來去自由；三句透得，可以為人天師；四句
J25nB173_p0671b09║總透得，可以為佛祖師。大眾！且作麼生透？」良久云：「五
J25nB173_p0671b10║虎淩空攢玉兔，二鸞沖漢趁金烏。」
J25nB173_p0671b11║上堂
J25nB173_p0671b12║「曹谿一派來，雲水兩行集，畢竟作麼生，大事都了畢？
J25nB173_p0671b13║如其未透，但看黃龍心參雲峰悅，三年無所得，因辭
J25nB173_p0671b14║去，悅曰：『汝往依黃蘗。』心至黃蘗四年，不大發明，又辭
J25nB173_p0671b15║再上雲峰，會悅謝世，仍止石霜。因閱《傳燈》至僧問多
J25nB173_p0671b16║福：『如何是多福一叢竹？』福曰：『一莖兩莖斜。』僧曰：『不會。』
J25nB173_p0671b17║福曰：『三莖四莖曲。』於此開悟，徹見二師用處，徑回黃
J25nB173_p0671b18║蘗。方展具，蘗曰：『子已入吾室矣！』心踴躍曰：『大事本來
J25nB173_p0671b19║如是，和尚何得教人看話頭百計搜尋？』蘗曰：『若不教
J25nB173_p0671b20║爾如此究尋到無心處自見自肯，即吾埋沒汝也。』」師
J25nB173_p0671b21║曰：「大眾！且道作麼生是大事了畢？」復曰：「奮然揣出虛
J25nB173_p0671b22║空骨，驚起須彌折斷腰。」
J25nB173_p0671b23║上堂
J25nB173_p0671b24║師彈指一下云：「大眾作麼生會？」眾無語。師曰：「不會出
J25nB173_p0671b25║世師，空勞一彈指；最無分曉句，真是難接觜。倚天長
J25nB173_p0671b26║劍逼人寒，不是其人徒側耳；方知摩尼一顆珠，解用
J25nB173_p0671b27║須是寒山子。」下座。
J25nB173_p0671b28║上堂
J25nB173_p0671b29║覺天空湛，心月通明。清沙布碧漢之章，綠水印銀蟾
J25nB173_p0671b30║之鑑。藏山於澤，爭如藏身處沒蹤跡；藏舟於壑，曷若
J25nB173_p0671c01║沒蹤跡處莫藏身？所以無味之談塞斷人口，吞吐得
J25nB173_p0671c02║者迥出聖凡。漫天網子衝開，陷阱坑兒跳過，更有出
J25nB173_p0671c03║格一句，作麼生道？金翅擊開娑竭浪，龍宮王子盡魂
J25nB173_p0671c04║驚。
J25nB173_p0671c05║上堂
J25nB173_p0671c06║在欲行禪，火裏生蓮；拈起木杓，撞破蒼天；償佛祖債
J25nB173_p0671c07║結眾生緣。所以喫不得好喫；行不得好行；坐不得如
J25nB173_p0671c08║意坐；眠不得自在眠。不許依佛座；不許傍祖邊；不許
J25nB173_p0671c09║遊地獄；不許住人天。心不得揣，口不得言，只得如虛
J25nB173_p0671c10║空相似，究竟都來實可憐。眾中還有甘分者麼？咦！摑
J25nB173_p0671c11║碎虛空都撒卻，從教彌勒下生來。參。
J25nB173_p0671c12║上堂
J25nB173_p0671c13║群峰鬥聳，徒惱須彌；萬派爭朝，空疑海漠。所以大同
J25nB173_p0671c14║絕比，本色超方。如錦鱗獨躍龍門，免煩點額；似良驥
J25nB173_p0671c15║衝開銜轡，謾自搖鞭。垂絲千尺不回頭；美料滿盤無
J25nB173_p0671c16║著意。淵溟自在，海島逍遙。須知恁麼不恁麼總不得
J25nB173_p0671c17║一句，要是其人。會麼？陶潛不肯休杯去，今昔蓮宗枉
J25nB173_p0671c18║掛名。
J25nB173_p0671c19║上堂
J25nB173_p0671c20║以拄杖卓一下曰：「一回舉起一回新，昨夜三更過孟
J25nB173_p0671c21║津；驀然撞著風顛漢，三腳驢兒美蹄行。即以拄杖一
J25nB173_p0671c22║摑。彼不審來因，翻身見臨濟大師請決不平。濟亦以
J25nB173_p0671c23║拄杖趁出曰：『冤有頭，債有主，情理難伸。』任是馬祖快
J25nB173_p0671c24║斧、藥山利刀莫能劈析；縱教雲門舌劍、洞山唇鋒也
J25nB173_p0671c25║斷不明。正所謂：劍為不平離寶匣，藥因救病出金瓶。」
J25nB173_p0671c26║因事上堂
J25nB173_p0671c27║「同風罕會，據款偏逢。狹處倒走千乘之駒；寬場難藏
J25nB173_p0671c28║一塵之蠛。各得隨宜受用，無非玅行難思，如實當機，
J25nB173_p0671c29║直須自契。若則扶掖宗旨，一條窮性命何貪？但凡叩
J25nB173_p0671c30║激己躬，萬倍尊榮身不較。故宣宗喫黃蘗掌，不封粗
J25nB173_p0672a01║行沙門；獅子承罽王刀，永播別傳祖道。為得造深步
J25nB173_p0672a02║遠，自能革故鼎新。用大智能不逐是非途轍；受重賞
J25nB173_p0672a03║罰方知苦樂寒酸。縱湊地刀鎗莫驚；任滿城火焰何
J25nB173_p0672a04║懼？命根不斷，毫釐逆順不甘；性相頓空，百千生殺何
J25nB173_p0672a05║涉？馬祖一聲喝，百丈三日耳聾；黃蘗三頓椎，臨濟一
J25nB173_p0672a06║生心死。若是英靈衲子立成笑具，參方正眼卻總難
J25nB173_p0672a07║瞞，畢竟獨超諸方一句作麼生道？」良久云：「地上有程
J25nB173_p0672a08║終莫走，空中無路始干行。」
J25nB173_p0672a09║上堂
J25nB173_p0672a10║「即心即佛，幾箇奈何？非心非佛，呢喃者多。不是心、不
J25nB173_p0672a11║是佛、不是物，明眼衲僧多恍惚，縱然大梅我秪即心
J25nB173_p0672a12║即佛，也似蚖蛇戀窟，作麼生始不拖泥帶水去？咄！」復
J25nB173_p0672a13║云：「恰好。」便下座。
J25nB173_p0672a14║上堂
J25nB173_p0672a15║良久云：「汝等諸人從吾覓箇甚麼？若論佛法各已具
J25nB173_p0672a16║足，汝於吾覓，腳跟下早是蹉過了也。諸人切莫遠馳
J25nB173_p0672a17║求，單單看箇波羅蜜，忽爾頂門突出來，皎然大似天
J25nB173_p0672a18║中日，法界虛空成一團，佛法世法都了畢，此時更擬
J25nB173_p0672a19║復何為？大散關頭獨腳立，地轉天旋止遏莫及，會麼？」
J25nB173_p0672a20║僧曰：「作麼生是諸人本自具足底道理？」師曰：「待汝一
J25nB173_p0672a21║腳踏平須彌頂，然後向虛空外與老僧相見。」便下座。
J25nB173_p0672a22║元旦上堂
J25nB173_p0672a23║今年確與去年別，有情一切離生滅。今日不與昨日
J25nB173_p0672a24║同，四方八面演宗風；坐見眾生成佛去，惟有貍奴不
J25nB173_p0672a25║肯通。假饒德山施棒猶如鐵橛；臨濟下喝勝似耳聾；
J25nB173_p0672a26║趙州茶他也不順；雲門餅彼亦不從。且道他具甚麼
J25nB173_p0672a27║眼，得如是去就？只緣彼知有。大眾！彼既知有，畢竟知
J25nB173_p0672a28║箇甚麼？噫！摩醯撞著仙陀婆，見聞覺知使不著。
J25nB173_p0672a29║上堂
J25nB173_p0672a30║首座舉云：「入無量義處，天雨四花；放白毫相光，地搖
J25nB173_p0672b01║六震。輪王寶髻未敢輕窺，今日臨筵乞施大眾。」師曰：
J25nB173_p0672b02║「長空無路，禪者偏行；白浪滔天，智人能擭。萬丈玄門
J25nB173_p0672b03║過去，猶落那邊；千尺井中出來，終居此岸。伏藏純金
J25nB173_p0672b04║不顧；補囊破缽何留？行平地驚心；步險崖放膽。本色
J25nB173_p0672b05║分上，智眼鑑諸。秪如不涉此因緣，又是甚麼去就？」首
J25nB173_p0672b06║座曰：「番番㩆㩆真奇怪，直勝三千夜不收。」師曰：「珍重。」
J25nB173_p0672b07║歲夜上堂
J25nB173_p0672b08║「古云臘月三十夜作麼生折合去？山僧借路經過，大
J25nB173_p0672b09║眾！有解折合者，老僧與你商量，莫不是頓悟自心即
J25nB173_p0672b10║名為佛不？莫不是一心不生萬法無咎不？莫不是瞥
J25nB173_p0672b11║地一翻通身解脫不？莫不是言前薦得句下承當不？
J25nB173_p0672b12║若作恁麼會，孤負先聖去也。且道作麼生得不孤負
J25nB173_p0672b13║去？」良久云：「嘍囉國裡生嘍囉。」便下座。
J25nB173_p0672b14║上堂
J25nB173_p0672b15║「明白太甚，其或未然，黃公喫惱問張婆：『貧窘教人怎
J25nB173_p0672b16║奈何？』張婆嘻笑答黃公：『直須節儉做家風。』黃公得意
J25nB173_p0672b17║翻身去，四下門前栽荊棘；截斷人間是與非，果然家
J25nB173_p0672b18║業重新起；二下商量生意通，果是優餘賽石崇。眾中
J25nB173_p0672b19║且道，他作麼生意得如是慶快？」博山出曰：「向上玄談
J25nB173_p0672b20║不勞拈出，斷索殘篇一句作麼生道？」師曰：「若如是透
J25nB173_p0672b21║得，則德山棒、臨濟喝拈放一邊；趙州茶、雲門餅不勞
J25nB173_p0672b22║舉著。」山曰：「和尚齒不關風。」師曰：「爭奈宗門慶幸。」山曰：
J25nB173_p0672b23║「觸著家風不是家風？」師曰：「雖然如是，此一上堂特為
J25nB173_p0672b24║四來緇素等。」山曰：「卻請和尚下座。」師曰：「業障隨雲走，
J25nB173_p0672b25║靈明逐日回。」
J25nB173_p0672b26║上堂
J25nB173_p0672b27║「不論一義二義，只要直下便是。大眾！作麼生說個直
J25nB173_p0672b28║下便是底道理？」僧曰：「露柱燈籠𨁝跳。」師曰：「何不道頭
J25nB173_p0672b29║髮連鬚，眉毛合鼻。會麼？會則便請領去，不然關山萬
J25nB173_p0672b30║里。」便下座。
J25nB173_p0672c01║上堂
J25nB173_p0672c02║此事若舉起無風起塵；如放下猶雲蔽日；縱然不舉
J25nB173_p0672c03║不放又在顢頇。一切屏除未是佛祖境界，畢竟作麼
J25nB173_p0672c04║生是佛祖境界？咦！嵐風起處乾坤震，劫火燃時世界
J25nB173_p0672c05║空。
J25nB173_p0672c06║上堂
J25nB173_p0672c07║「南無薩怛多，無始笑呵呵，畢竟因何事？憍陳如、達磨，
J25nB173_p0672c08║一個混眾一個獨坐，這等淆訛，今古禪和幾奈何？卻
J25nB173_p0672c09║有露柱子返是覷得破，大眾且道他覷破箇甚麼？」良
J25nB173_p0672c10║久云：「動地驚天，一場懡㦬。」
J25nB173_p0672c11║上堂
J25nB173_p0672c12║抽筋不動皮，換骨不見血；筋骨一齊空，遊行不倒跌。
J25nB173_p0672c13║達磨大士解滅而不解生；釋迦老人解生而不解滅。
J25nB173_p0672c14║要知生滅不相干，除是當年乾屎橛。
J25nB173_p0672c15║臨終辭眾上堂
J25nB173_p0672c16║「今年只有茲時在，請問諸人知也無？那事未曾親磕
J25nB173_p0672c17║著，切須綿密做工夫，從上佛祖皆因如是。昔歸宗座
J25nB173_p0672c18║下僧，夜大叫曰：『我悟也。』歸宗次日上堂曰：『昨夜大悟
J25nB173_p0672c19║僧出來道看。』僧出曰：『師姑元是女人做。』若論歸宗，馬
J25nB173_p0672c20║祖下出八十餘員善知識，歸宗其一也。此僧若不的
J25nB173_p0672c21║的當當到這田地，怎肯許它？大眾！且把這公案左看
J25nB173_p0672c22║右看反覆細看，是箇甚麼道理？還有佛法也無？還有
J25nB173_p0672c23║宗乘也無？且喜沒交涉。此是老僧今日最後分付一
J25nB173_p0672c24║著。大眾切宜珍重。」
J25nB173_p0672c25║小參
J25nB173_p0672c26║一定不空如人捉風；一定是空如鳥遭籠；空卻不空
J25nB173_p0672c27║佛不居中。佛本非有誰在不在？露柱生兒解做買賣；
J25nB173_p0672c28║賣者本無一文，買者不受一塊。惟有春風乃自知，百
J25nB173_p0672c29║草頭邊解捏怪。
J25nB173_p0672c30║小參
J25nB173_p0673a01║參學之士道眼未明，但當看箇話頭，要立個堅固志，
J25nB173_p0673a02║如一人與萬人敵，安敢放意殺出方了。孳孳然、念念
J25nB173_p0673a03║然！管甚麼色、管甚麼聲？冤也不管、親也不管；佛也不
J25nB173_p0673a04║管、凡也不管，非是不管，有死對頭在。護生須是殺，殺
J25nB173_p0673a05║盡始安居。雖然如是，最是省力，不須念經不須拜佛；
J25nB173_p0673a06║不須坐禪不須行腳；不須學文字不須求講解；不須
J25nB173_p0673a07║評公案不須受皈戒；不須苦行不必安閒。於一切處
J25nB173_p0673a08║只見有話頭明白；不見於一切處，倏然一時瞥地，如
J25nB173_p0673a09║日昇空十方普遍，盡大地是個話頭。所謂：「打破大散
J25nB173_p0673a10║關，直入解脫門。」到恁麼時節方是得力處，故云：「得力
J25nB173_p0673a11║處便是省力處也。」到此始有說話分，方可見人探竿
J25nB173_p0673a12║在手，得大自由不受羅籠。看宗也得看教也得；遊方
J25nB173_p0673a13║也得住山也得；禪定也得散誕也得；作佛也得為凡
J25nB173_p0673a14║也得；混眾也得獨居也得。所以云：「我為法王，於法自
J25nB173_p0673a15║在。」一切即一一即一切，無第二人。此事若不從自心
J25nB173_p0673a16║契悟一回，縱有見解如說食不飽，大丈夫兒決不說
J25nB173_p0673a17║了便休自己相欺誑，若不踏到底定是不肯住，到底
J25nB173_p0673a18║人始不被諸法緣轉，自有通變解向。有佛處趁一步；
J25nB173_p0673a19║無佛處放一著。使一切聖賢挫折它不得，討甚巴鼻？
J25nB173_p0673a20║天地陰陽算計拘束它不得，因果罪福其奈爾何？只
J25nB173_p0673a21║饒佛祖到這裡，只得吞聲忍氣，何況其餘？蓋為得大
J25nB173_p0673a22║總持王三昧也。切宜珍重。
J25nB173_p0673a23║小參
J25nB173_p0673a24║究竟窮極不存軌則，虛明自照不勞心力。有時即心
J25nB173_p0673a25║即佛純一酥酡；有時非心非佛顢頇漆黑；有時不是
J25nB173_p0673a26║心、不是佛、不是物，生金剛圈撞著頭疼；有時不求佛、
J25nB173_p0673a27║不求法、不求僧，爛楖栗刺踏著腳坼；有時東涌西沒
J25nB173_p0673a28║不住有為；有時南現北藏常居無額；有時探竿試杖
J25nB173_p0673a29║撥草瞻風；有時無影尋蹤驗贓捉賊。顯大機、施大用，
J25nB173_p0673a30║各賽精肌；握大權、奮大威，單行擲摑。魔佛界空，凡聖
J25nB173_p0673b01║情滅；大家團欒，同共休歇。
J25nB173_p0673b02║小參
J25nB173_p0673b03║事不盡於心，蓋因理不明；理明無別事，萬法心兄弟。
J25nB173_p0673b04║左右常時用，用無有我人；本自如如體，何處乃非真？
J25nB173_p0673b05║乾坤非是大，日月未為明；種種諸三昧，順逆啟愚扃。
J25nB173_p0673b06║金沙馬郎婦，東際善財身；本證無依欲，發用駭群英。
J25nB173_p0673b07║喚作事得麼？喚作理非親；事盡事無礙，理空理自明。
J25nB173_p0673b08║管甚戒定慧？說甚殺盜婬？入門便棒喝，纔出不放行。
J25nB173_p0673b09║大死仍復打，痛處愈加針；壁立千萬仞，不通凡聖情。
J25nB173_p0673b10║佛祖亦莫測，何況天鬼神？參禪學道者，休令理事萌。
J25nB173_p0673b11║要入五宗旨，須當理事精；千聖不傳法，單傳無事心。
J25nB173_p0673b12║無心無事相，諸佛及眾生；了了這一著，非來去與今。
J25nB173_p0673b13║小參
J25nB173_p0673b14║三十年來學此道，如今連學一齊掃；掃不去的似冤
J25nB173_p0673b15║家，送不向前推不後。拽杖翻然打木嫂，諕得石女嚎
J25nB173_p0673b16║嚎叫；這般古怪事難憑，引起鐵牛呵呵笑。大眾會麼？
J25nB173_p0673b17║咦！三腳驢兒美蹄行，問誰跨也誠希少。
J25nB173_p0673b18║小參
J25nB173_p0673b19║禪家流，當勘破！畢竟自身無有我；無我端然彼即空，
J25nB173_p0673b20║說箇空時猶話墮。萬法齊觀總秪麼？了無一法是真
J25nB173_p0673b21║宗；佛祖架上雲煙閣，賢聖齊教立下風。三界無心無
J25nB173_p0673b22║歹好，何須更把塵勞掃？妙明殊勝竟無貪，世界何須
J25nB173_p0673b23║生懊惱？君不見，牛頭昔日曾輕慢；設有一法過涅槃，
J25nB173_p0673b24║我說猶如一夢幻。果然見得分明，隨處盡是家津；不
J25nB173_p0673b25║向色聲取捨，從他虎嘯龍吟。滄溟晝夜無停水，誰論
J25nB173_p0673b26║其中古及今。
J25nB173_p0673b27║小參
J25nB173_p0673b28║路傍得底終險，途中受底仍虛；自心解者猶差，從它
J25nB173_p0673b29║悟底曷是？恁麼不恁麼總不得，作麼生得是去？若於
J25nB173_p0673b30║大變門頭密契一場，則知世尊拈花頭陀微笑，正似
J25nB173_p0673c01║空花捏目；教外別傳互相授受，又是白玉增瑕。千般
J25nB173_p0673c02║去就，有膽無心；無限鋪排，誑諕狂子。何必別峰相見？
J25nB173_p0673c03║豈須肘後懸符？真裔出頭，不昧高鑑。還有麼？要定乾
J25nB173_p0673c04║坤之智眼，除非足下有生涯。
J25nB173_p0673c05║小參
J25nB173_p0673c06║道人住處人難住，日日日輪從西曙；萬象雖同異樣
J25nB173_p0673c07║天，森羅純是珊瑚樹；金毛耕耨無土田，上下四圍惟
J25nB173_p0673c08║一路。炊無米飯，飲不乳酥；飽禪悅味，行無為事。共三
J25nB173_p0673c09║乘！龍象出纏；集五宗！貍奴返故。眉毛廝結復云誰？木
J25nB173_p0673c10║上人家頭一戶，能知勿許知解慕。勿令慕！法爾如然
J25nB173_p0673c11║絕思惟，千里同風齊免顧。
J25nB173_p0673c12║小參
J25nB173_p0673c13║昔者楊岐方會大師佐護慈明之道，總柄綱律三十
J25nB173_p0673c14║餘年終師之世。後赴楊岐請，老屋頹拆不蔽風雨，衲
J25nB173_p0673c15║子投誠願充修造，師終卻之。遇夜雪，上堂云：「楊岐乍
J25nB173_p0673c16║住屋壁疏，滿床盡撒雪珍珠，縮腳項，暗嗟吁，翻憶古
J25nB173_p0673c17║人樹下居。」觀乎古人真參實悟體量越格，實已到佛
J25nB173_p0673c18║祖地位，尚猶不肯自安，仍如在學分中行履，孜孜不
J25nB173_p0673c19║矜受用清澹。我汝濫膺林下飽食煖衣，寒附紅罏夜
J25nB173_p0673c20║安厚被，三時閑暇百事無干，尚不足心猶無慚愧，道
J25nB173_p0673c21║行弗備習障未除，一生如意累世牽纏。切宜悔心專
J25nB173_p0673c22║一向道，參求向上盡卻今時，性理未明如喪考妣，念
J25nB173_p0673c23║念不捨以悟為則。直須打破大散關，方可縱心行路
J25nB173_p0673c24║去。珍重。
J25nB173_p0673c25║小參
J25nB173_p0673c26║「心有一法，在處不安；心無一法，未免顢頇。有無心不
J25nB173_p0673c27║著，畢竟是何端？江山礙眼情非瞥，心境居胸識未乾。
J25nB173_p0673c28║故恁麼也不得；不恁麼也不得；恁麼不恁麼總不得。
J25nB173_p0673c29║透過三句外，自然與佛無差，橫行也得、直行也得，無
J25nB173_p0673c30║能攔攩；殺也不怕、活也不怕，豈解傷鋒？為伊有通霄
J25nB173_p0674a01║路徑，行於鳥道何處覓蹤由？似幻人把捉伊不住，佛
J25nB173_p0674a02║祖尚不奈何，況天堂地獄耶？大眾！須信有這箇道理，
J25nB173_p0674a03║秪如不落聖凡一句作麼生道？」良久云：「大鵬鼓翅飛
J25nB173_p0674a04║龍震，獅子頻呻大象驚。」
J25nB173_p0674a05║小參
J25nB173_p0674a06║一念不生，諸佛眾生無二相；三心勿起，五宗百派總
J25nB173_p0674a07║孤明。十方三世誰安？六道四生何立？了無所了，了得
J25nB173_p0674a08║元了自心；明無所明，明時秪明本性。三藏不談別事；
J25nB173_p0674a09║五宗豈闡它乘？性理未徹，故起萬種參差；心地若明，
J25nB173_p0674a10║渾化百家骨董。玄路登而開義網；關捩碎而破疑團。
J25nB173_p0674a11║更不滯句隨言，一任曇花開遍野；竟休循行數墨，儘
J25nB173_p0674a12║從貝葉散彌天。六載苦行是何緣？秪為演若；九年面
J25nB173_p0674a13║壁成甚事？專引逃兒。正眼觀來，誠如一夢。唯有一真
J25nB173_p0674a14║一切真，棒喝徒勞驅使；萬法總一法，殺活枉用行持。
J25nB173_p0674a15║千聖不奈它何，秪是元無所有；諸方盡力歸仰，皆因
J25nB173_p0674a16║脫體全空。從教五位排班，覓蹤跡了不可得；三玄門
J25nB173_p0674a17║啟，求影響畢竟難知。百千文殊，神力難出那伽；一箇
J25nB173_p0674a18║普化，靈蹤驚翻大地。爭似野狐能變化，不出黃蘗圈
J25nB173_p0674a19║䙡；縱饒牛牯解翻身，仍受南泉嘔氣。三千門下百萬
J25nB173_p0674a20║人天，檢點將來盡皆喫棒。且道過在甚麼處？噫！秪為
J25nB173_p0674a21║今時有，未免古時無。
J25nB173_p0674a22║小參
J25nB173_p0674a23║佛法非法，貴在悟達；祖道無道，要須親到。達則決聖
J25nB173_p0674a24║凡之是非；到則斷人天之果報。達不達！一念無生定
J25nB173_p0674a25║自發，發後千燈共一光，不須更議其生滅；到不到！一
J25nB173_p0674a26║念純真當實造，造到因緣機熟時，一定虛空解跌倒。
J25nB173_p0674a27║論甚佛祖，談甚法道？十方法界絕行蹤，陽燄空花何
J25nB173_p0674a28║處討？
J25nB173_p0674a29║汝等諸人既臨法會，當以法為先，若不得法，所修何
J25nB173_p0674a30║益？何者是法？即汝心是。古云：「即心是佛，即心是法；法
J25nB173_p0674b01║佛無二，僧寶亦然！」故云：「萬法從心生。」還知此心麼？即
J25nB173_p0674b02║是目下歷歷孤明晃耀乾坤底。又古云：「心法無形，貫
J25nB173_p0674b03║滿十方。」此心在眼能見十方色、在耳能聞十方音，如
J25nB173_p0674b04║是六門無不鑒覺，須自省悟。若不識此心，縱修十善
J25nB173_p0674b05║亦非解脫；縱得大定亦非究竟；縱有辯才智慧，只成
J25nB173_p0674b06║乾慧，不免輪迴。汝莫言但要空五蘊便度一切厄苦，
J25nB173_p0674b07║不知五蘊本空苦厄何有？經不云乎：「色不異空，空不
J25nB173_p0674b08║異色，受想行識亦復如是。」空即心也，色受想行識亦
J25nB173_p0674b09║心也，所以凡所見色皆是見心。經云：「一切世間諸所
J25nB173_p0674b10║有物，皆即菩提玅明心體。」此心一悟，無色無受想行
J25nB173_p0674b11║識；無眼耳鼻舌身意；乃至無智亦無得，一即一切、一
J25nB173_p0674b12║切即一。若能如是何慮不畢？若不悟者，但於心法無
J25nB173_p0674b13║形貫滿十方中參看。忽日參透光超日月大納乾坤，
J25nB173_p0674b14║方是入頭處，管取有說話分，自然不被一切有無事
J25nB173_p0674b15║縛。珍重。
J25nB173_p0674b16║小參
J25nB173_p0674b17║「昨夜雷轟電掣打破虛空，腦裂不甘，哀告毗盧，不能
J25nB173_p0674b18║依公斷決。大眾！有知者為伊分雪？」僧曰：「總在和尚。」師
J25nB173_p0674b19║曰：「聊與一摑。」
J25nB173_p0674b20║歲夜小參
J25nB173_p0674b21║時當三十夜，當知折合處，雲從龍，風從虎。九九八十
J25nB173_p0674b22║一，五五二十五；西天四七宗，東土二三祖。甜瓜徹蔕
J25nB173_p0674b23║甜，苦瓠連根苦，趙州、黃蘗不落其數。參。
J25nB173_p0674b24║臨終小參
J25nB173_p0674b25║人生有受非償，莫為老病死慌；笑破無生法忍，自然
J25nB173_p0674b26║業識消亡。一時雲淨常光發，佛祖皆安此道場。故云：
J25nB173_p0674b27║「我今安住常寂光，名大涅槃。」縱佛祖曲示玄玅差別
J25nB173_p0674b28║門庭，七方八便接誘群機，總不出大寂滅光而已。
J25nB173_p0674b29║念佛法要
J25nB173_p0674b30║念佛人，要心淨！淨心念佛淨心聽；心即佛兮佛即心，
J25nB173_p0674c01║成佛無非心淨定。念佛人，要殷勤！淨念相繼佛先成；
J25nB173_p0674c02║佛心充滿於法界，一念無差最上乘。心念佛，絕狐疑！
J25nB173_p0674c03║狐疑淨盡即菩提；念念不生無繫累，十方三界普光
J25nB173_p0674c04║輝。念即佛，佛即念！萬法歸一生靈燄；靈燄光中發異
J25nB173_p0674c05║苗，自然不落諸方便。念佛心，即淨土！淨心諸佛依中
J25nB173_p0674c06║住；念佛心勝萬緣空，空心早上無生路。念佛人，要心
J25nB173_p0674c07║正！正心一似玻璃鏡；十方明淨物難逃，萬象森羅心
J25nB173_p0674c08║地印。念佛人，要真切！切心念佛狂心歇；歇卻狂心佛
J25nB173_p0674c09║現前，光輝一似澄潭月；波瀾浩蕩不相干，聖凡示現
J25nB173_p0674c10║離生滅。念佛心，聽時節！時節到時心自悅。似遭網，打
J25nB173_p0674c11║破大散關；如失珠，抒教黃河竭。見有是利不思議，非
J25nB173_p0674c12║為饒舌為君說。念佛心，須猛究！直下念中追本有；非
J25nB173_p0674c13║因念佛得成佛，佛性亙然常不朽；剔起眉毛須自看，
J25nB173_p0674c14║瞥然親見忘前咎。念佛人，有因由！信心不與法為儔；
J25nB173_p0674c15║參禪講解全不顧，直下心明始便休。露地牛，耕翻大
J25nB173_p0674c16║地；漫天網，收攝貔貅。生擒活捉威天下，越祖超宗異
J25nB173_p0674c17║路頭；普勸念佛參禪者，莫把家親當怨讎。
J25nB173_p0674c18║普說
J25nB173_p0674c19║參禪者須得禪源底要玅，方有語話分。此語無來由
J25nB173_p0674c20║沒格式，但應機便用，實無有鋪排著量之言，所以云：
J25nB173_p0674c21║「無味之談，塞斷人口。」如僧問趙州：「如何是道？」州曰：「門
J25nB173_p0674c22║外是。」曰：「不問那個道。」州曰：「甚麼道？」曰：「大道。」州曰：「大道
J25nB173_p0674c23║透長安。」此等語話可商量乎？盡是禪源到底句，但具
J25nB173_p0674c24║眼者自然相契。學此道者直須無有學處始有學分，
J25nB173_p0674c25║若有毫端許可學者未是學也。昔香嚴豈不具學眼、
J25nB173_p0674c26║不悟道、不見性耶？為甚答一句本分話不得？蓋學心
J25nB173_p0674c27║不散、能所未忘，禪源未透也。及乎一日因擊竹大悟，
J25nB173_p0674c28║始知從前盡是枉用身心。故偈曰：「今年窮，錐也無。」可
J25nB173_p0674c29║不是乎？此事實無與人商量得，亦無從人學得。得者
J25nB173_p0674c30║相見絲來線去，你一拳我一掌，你罵我我毀你，大家
J25nB173_p0675a01║歡喜並無人我。如或菴曰：「山蠻杜拗得能憎。」不知其
J25nB173_p0675a02║幾忻慶也。此等如木人與石女相談，言言闇有清趣，
J25nB173_p0675a03║終不是孟浪欺心瞞人的語。解說此語者固是難得，
J25nB173_p0675a04║他三二十年不解，開口纔通一線吐一句，如獅子哮
J25nB173_p0675a05║吼眾皆驚駭。蓋解行相應，生機頓發，素非一等。如慈
J25nB173_p0675a06║明到神鼎秪道一句：「屋倒也！」天下搖動。想其語若在
J25nB173_p0675a07║學佛道上來，據汝將三藏十二部內千七百祖錄中
J25nB173_p0675a08║翻下交解下，盡都無撈摸處。論說法解義，誰又過十
J25nB173_p0675a09║地菩薩及神光、雲光、德山、亮座主等耶？一個個到此
J25nB173_p0675a10║門下都無開口處，可不是為第一貴勝乎？若未到禪
J25nB173_p0675a11║源底，第一要謹慎言行，莫馳騁見聞之學為己任，恐
J25nB173_p0675a12║撞著沒巴鼻漢，纔一劄著心憤憤地如火發相似，又
J25nB173_p0675a13║不肯下心參求懺悔，盡不免現招苦報。如僧謂雲門：
J25nB173_p0675a14║「如初生月，曲彎彎地。」遂失雙目；如疏山一句：「肯諾不
J25nB173_p0675a15║得全」，受三十年倒屙。話到此不得不膽戰心寒，千載
J25nB173_p0675a16║龜鑑豈欺人乎？要得心中怗怗，直須己躬下事明白，
J25nB173_p0675a17║古人境界中通得，左之右之手舞足蹈，不知幾大快
J25nB173_p0675a18║活，逆行順行天亦莫測，正是：「古人行處我不行；古人
J25nB173_p0675a19║用的我不用。」總是不令人覷破，雖則分外僭出頭來，
J25nB173_p0675a20║一一盡是本分上事，終不是捱墻靠壁的耳。故歸宗
J25nB173_p0675a21║見僧來即斬蛇，來者謂是麤行沙門；南泉斬貓，兩堂
J25nB173_p0675a22║僧擬議不下；文殊殃崛殺佛，疑殺人天，白白將人生
J25nB173_p0675a23║陷活埋，這等境界幾人夢著？翻轉乾坤的手段，始能
J25nB173_p0675a24║名播今昔德澤諸方，湖海衲子誰不萌此心念？但學
J25nB173_p0675a25║地不盡終不至於無學地用度。雖口說得十分相應，
J25nB173_p0675a26║到臨機應事上七花八裂未免敗露。如野干盡其聲
J25nB173_p0675a27║勢，必不駭象忻龍也。學者可不勉諸？
J25nB173_p0675a28║普說
J25nB173_p0675a29║學佛道者第一不得住學地，要行到佛祖田地始得。
J25nB173_p0675a30║故善財參一百餘城，但言：「我先發菩提心，云何教我
J25nB173_p0675b01║學菩薩道？」如云無有一法可得名菩提心，從上諸祖
J25nB173_p0675b02║所得，豈有少法可得也？故僧問九峰虔曰：「祖祖相傳
J25nB173_p0675b03║復傳何事？」峰曰：「釋迦慳、迦葉富。」僧曰：「如何是釋迦慳？」
J25nB173_p0675b04║峰日：「無物與人。」僧曰：「如何是迦葉富？」峰曰：「國內孟嘗
J25nB173_p0675b05║君。」僧曰：「畢竟傳底事作麼生？」峰曰：「百歲老人分夜燈。」
J25nB173_p0675b06║你仔細看，是有學？是無學？雖然如是，直是行到方知
J25nB173_p0675b07║有此事。但行不學十有九到；但學不行十無一到；學
J25nB173_p0675b08║行兩全十修十到。故釋迦六年苦行；達磨九年面壁；
J25nB173_p0675b09║馬祖二十年不開口；趙州八十歲猶行腳；克符一生
J25nB173_p0675b10║穿紙衣；玄泰一世著布衲；張九成看個柏樹子；呂純
J25nB173_p0675b11║甫提箇趙州無。古今得此旨者筆言難盡，一箇箇都
J25nB173_p0675b12║是實行上做，一時打破漆桶，自然頭頭上合、物物上
J25nB173_p0675b13║明。古今用不盡底到手了也，要用時，果如貧婆[打-丁+婪]草
J25nB173_p0675b14║隨手拈來。不行但學，縱在三藏腹中穿下過、千七百
J25nB173_p0675b15║則透將來，及乎定業到時未免一場熱鬧，想無別念
J25nB173_p0675b16║只是啊㖿！然定業者何？即是無始熟用之境也。雖知
J25nB173_p0675b17║此咎，盡力掃除愈加紛雜，行力不久，雖然修進，又不
J25nB173_p0675b18║知不覺打合輥作一塊去也。若要定業冤家散去，第
J25nB173_p0675b19║一不得打掃他，但把個敵生死話頭頓在面前，與彼
J25nB173_p0675b20║抵捱，必然胡思洞裡閑神野鬼、妖狐，怪類、佛魔、天眾
J25nB173_p0675b21║近不得也。昔槃特伽曾持掃帚二十年，生死心破證
J25nB173_p0675b22║無生忍，安有盡力行持者不瞥地耶？然切不可恣肆
J25nB173_p0675b23║言易。山僧三十年來著實力行，尚自走作不奈何，況
J25nB173_p0675b24║不下死工夫得成就哉？故汾陽曰：「古人二三十年方
J25nB173_p0675b25║纔成辦。」況乎今時？余每向人前弗敢言易，不是用實
J25nB173_p0675b26║力曾覷破古人巴鼻，安敢說這個話？定不是饒舌瞞
J25nB173_p0675b27║人，瞞人之罪定非輕也。眾等若肯發心，從善財本分
J25nB173_p0675b28║上用底、諸師話頭上做將去，憤然一念弗計遠近年
J25nB173_p0675b29║月，管取有日如雲開見日，大地光輝就解向佛，未行
J25nB173_p0675b30║到處，把關下寨攔攩野狐，揀辨是非入平等際，卻不
J25nB173_p0675c01║被六師牽入社火隊，誘壞後昆污瀆先聖。真獅子兒
J25nB173_p0675c02║一撥便轉，決擇種性。若非飲光別傳印子上的，縱是
J25nB173_p0675c03║足踏蓮花頭垂寶蓋，辨若懸河橫身宇宙，一定當面
J25nB173_p0675c04║便吐。何則？秪要選取一個定乾坤底手段，沒查滓的
J25nB173_p0675c05║心腸，扶振宗風作將來眼。佛法千生莫遇，祖道萬世
J25nB173_p0675c06║難逢，某甲幸緣一遇，如獲無孔鐵鎚。身心迷悶有年，
J25nB173_p0675c07║忽於大好山行下過，如獲至寶身心忻躍，迨至今時
J25nB173_p0675c08║用度不盡，始知千聖共傳無底缽，生生世世永馨香。
J25nB173_p0675c09║伏冀當來，好心珍重。
J25nB173_p0675c10║皮囊歌寓河南公署作
J25nB173_p0675c11║臭皮囊，不久長！人生切莫逞豪強；為王為宰為民卒，
J25nB173_p0675c12║一旦無常夢一場。勘破了，罷思量！各循造化過時光；
J25nB173_p0675c13║乾坤中有能仁旨，解使時人出苦殃。且問著，是何旨？
J25nB173_p0675c14║畢竟要從何所取？智者深知是玅心，此心靈妙無堪
J25nB173_p0675c15║比。不蓋天，不擎地！萬象森羅何足計？浩蕩虛玄古及
J25nB173_p0675c16║今，誰云生死并來去？大丈夫，宜立志！不悟此心都不
J25nB173_p0675c17║是；想起輪迴實可哀，切須人道當迴避。這避方，快自
J25nB173_p0675c18║覓！一念無生都解釋；突出真常大涅槃，圓明寂照凝
J25nB173_p0675c19║天地；雖然見得的明明，亦要遇人末後句。末後句，若
J25nB173_p0675c20║何為？我佛拈花示眾時；人天百萬渾無措，迦葉微微
J25nB173_p0675c21║笑逗機；三千七百今猶古，俱要通方向上歸。這般事，
J25nB173_p0675c22║絕語言！到家全不涉因緣；空生枉在巖中坐，鶖子徒
J25nB173_p0675c23║存日百篇。使不得，智與能！三藏玄談我未曾；一念如
J25nB173_p0675c24║如無上道，九流三教豈能臻？論乎如，即有無！有非萬
J25nB173_p0675c25║象諸幻有，無非虛無斷滅無；會得有無之方便，窮年
J25nB173_p0675c26║相伴古毘盧。超三界，出迷塗！不用從前諸範模；解向
J25nB173_p0675c27║異中提異類，隨流順逆自危孤。僧不著，俗何拘？盡世
J25nB173_p0675c28║能為弗遇渠；壁立千尋難近傍，交馳棒喝是何如？言
J25nB173_p0675c29║有骨，用無為！萬別千差自益時；不持不犯無拘束，殺
J25nB173_p0675c30║佛焚經破網疑。大手段，方敢縱！不得別傳非釋種；破
J25nB173_p0676a01║沙盆內入傳燈，大好山中醒世夢。醒悟後，似非曾！何
J25nB173_p0676a02║殊萬死及千生？秪因不契無生理，所以生生起愛憎。
J25nB173_p0676a03║愛憎盡，秪一靈！洞然明白是何人，這般極則言難會，
J25nB173_p0676a04║笑殺南無觀世音。
J25nB173_p0676a05║七旬自慶文
J25nB173_p0676a06║恭惟！老老大大幻身，屆於古稀；孜孜乾乾深造，基於
J25nB173_p0676a07║志學。睹般若之甚深，肯心頓發；入無住之三昧，即色
J25nB173_p0676a08║是空；覽宗乘之至極，決志研窮；得綿密之細推，是無
J25nB173_p0676a09║即有。機緣將熟，廓值元來。天然透過大好山，如匙開
J25nB173_p0676a10║鎖；倏爾沾嘗曹洞水，似酪涼心。登臨濟之堂，爭甘棒
J25nB173_p0676a11║喝；躡雲門之室，曷領顧咦；入溈仰之門廳，千尺井中
J25nB173_p0676a12║不涉；蹈法眼之方丈，二指掌內無干。僻隱種穀於峨
J25nB173_p0676a13║峰寶方，近三十白；放曠持杖於湖海壽昌，餘二十秋。
J25nB173_p0676a14║坐方丈而捉空花，多貽後進；登禪床而探水月，猶累
J25nB173_p0676a15║先參。結制各處道場；提揭諸緣輻輳。掛諸方之唇齒，
J25nB173_p0676a16║疑殺顢頇；走四海之足跟，開驗得失。古怪去就，除解
J25nB173_p0676a17║笑者同參；奇異行藏，唯忘言者共住。終朝穿衣喫飯，
J25nB173_p0676a18║淨裸裸以忍饑；恒時待客迎賓，絮叨叨而忘語。得如
J25nB173_p0676a19║是不可思議，一任虎嘯龍吟；成一切無盡藏微，儘從
J25nB173_p0676a20║象回獅吼。祖師命脈流通；賢聖巴鼻露現。別傳玄旨，
J25nB173_p0676a21║應在斯時；虛空有窮，弘贊莫及。傾誠仰祝老和尚住
J25nB173_p0676a22║無量壽，普利人天藏向上機，均膺緇素者也。
J25nB173_p0676a23║
J25nB173_p0676a24║
J25nB173_p0676a25║（豫章信官黃端伯捐俸敬刻
J25nB173_p0676a26║壽昌無明和尚語錄卷上　廣照弟子愈奇證
J25nB173_p0676a27║字）
J25nB173_p0676a28║（崇禎十年十一月徑山寂照菴識）
J25nB173_p0676a29║
J25nB173_p0676a30║
J25nB173_p0676a31║壽昌和尚語錄卷上終