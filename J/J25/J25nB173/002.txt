J25nB173_p0676b01║壽昌無明和尚語錄卷之下
J25nB173_p0676b02║門人　元來　集
J25nB173_p0676b03║峨峰問答
J25nB173_p0676b04║問：「世尊開堂四十九年，談經三百餘會，為甚末後拈
J25nB173_p0676b05║花示眾，乃至飲光微笑便言：『不立文字，教外別傳，正
J25nB173_p0676b06║法眼藏，密付與汝。』未審作麼生說箇密付底道理？」
J25nB173_p0676b07║師呵呵大笑曰：「明瞞猶可，暗騙難當。」
J25nB173_p0676b08║頌曰：劃斷巫山十二峰，孤明一鑑映晴空；人天百
J25nB173_p0676b09║萬皆驚駭，真勝全歸掌握中。
J25nB173_p0676b10║問：「世尊初降，手指天地，作獅子吼：『天上天下，唯吾獨
J25nB173_p0676b11║尊。』為甚至雪山睹明星方悟，未審悟箇甚麼？」
J25nB173_p0676b12║師曰：「咦！一乾屎橛，說他作麼？」
J25nB173_p0676b13║頌曰：誰把虛空計限年？森羅萬象自留連；縱橫施
J25nB173_p0676b14║設無窮數，成壞何嘗到彼邊？
J25nB173_p0676b15║問：「文殊是七佛之師，為甚出女子定不得？罔明是初
J25nB173_p0676b16║地之士，為何又出得？敢問罔明有甚長處？」
J25nB173_p0676b17║師咄曰：「這野狐精三尺，趁出去。」
J25nB173_p0676b18║頌曰：不向鋤頭尋活計，卻來架上打鞦韆；鏗鍧鼓
J25nB173_p0676b19║弄歌歡樂，鎮夜令人不得眠。
J25nB173_p0676b20║問：「善財至妙高峰覓德雲比丘七日不得，後於別峰
J25nB173_p0676b21║相見，何也？」
J25nB173_p0676b22║師舉尺曰：「噫！這是一切峰首，請善財來相見。」
J25nB173_p0676b23║頌曰：塵塵普現寶王剎，豈可相逢往別峰？獨有貍
J25nB173_p0676b24║奴精古怪，法堂跳出上穹窿。
J25nB173_p0676b25║問：「初祖九年面壁直接上根，未審渠還用功也無？」
J25nB173_p0676b26║師曰：「噫！這無用漢，說他甚功？」
J25nB173_p0676b27║頌曰：不諳世法出世法，卻來此土觜盧都；人天凡
J25nB173_p0676b28║聖皆嫌棄，反得清名上祖圖。
J25nB173_p0676b29║問：「二祖說法天華亂墜、地湧金蓮，為甚麼立雪求達
J25nB173_p0676b30║磨安心？」
J25nB173_p0676c01║師曰：「這老有些意思，不解將金博金，卻解以塵去塵。」
J25nB173_p0676c02║頌曰：三藏琅函砌滿懷，人間天上歎奇哉；知非斷
J25nB173_p0676c03║臂求心法，誰想獃獃亦是獃？
J25nB173_p0676c04║問：「神秀在五祖會下為教授師，因甚將衣缽付盧行
J25nB173_p0676c05║者去？」
J25nB173_p0676c06║師曰：「盧公何曾受衣缽？莫謗盧公好。」
J25nB173_p0676c07║頌曰：老成人愛老成人，一錠金還一錠金；具眼終
J25nB173_p0676c08║須知本色，豈應看錯定盤星？
J25nB173_p0676c09║問曰：「牛頭未見四祖，感百鳥銜花，見後為甚麼卻無？」
J25nB173_p0676c10║師曰：「噫！不唧溜漢被人換卻眼睛了也，自此不解，見
J25nB173_p0676c11║神見鬼。」
J25nB173_p0676c12║頌曰：一世榮華曷可誇？千金不換野人家；門庭險
J25nB173_p0676c13║峻人難近，鳥獸何能再獻花？
J25nB173_p0676c14║問：「古云：『色、聲為無生之鴆毒；受、想乃至人之坑阱。』為
J25nB173_p0676c15║甚麼道：『不斷煩惱而入涅槃？』」
J25nB173_p0676c16║師曰：「咦！蛇頭鬼腦。」
J25nB173_p0676c17║頌曰：誤入禪園見作家，新翻時樣破袈裟；有時包
J25nB173_p0676c18║裹三千界，不許時人亂撒沙。
J25nB173_p0676c19║問：「青蘿寅緣，直上寒松之頂；白雲淡濘，出沒太虛之
J25nB173_p0676c20║中。萬法本閒，惟人自鬧。如何是本閒底法？」
J25nB173_p0676c21║師曰：「墻壁瓦礫。」
J25nB173_p0676c22║頌曰：情知國難出忠臣，不至艱危不見人；到得南
J25nB173_p0676c23║陽門裡去，何須更要問關津？
J25nB173_p0676c24║問：「迷時三界有，悟後十方空。未審中心樹子作麼生
J25nB173_p0676c25║得通去？」
J25nB173_p0676c26║師曰：「不於五濁惡世實難尋他。」
J25nB173_p0676c27║頌曰：佛於濁世事行難，箇箇聞之著實參；忽日足
J25nB173_p0676c28║頭而撞破，竟休出嶺問津關。
J25nB173_p0676c29║問：「萬象之中獨露身，未審露柱與燈籠是同是別？」
J25nB173_p0676c30║師曰：「噫！卻須問取露柱，必為子說。」
J25nB173_p0677a01║頌曰：四洲風月不同同，夜則西兮日則東；聊與時
J25nB173_p0677a02║人通線路，須彌山隔在其中。
J25nB173_p0677a03║問：「佛法遍在一切處，普現一切群生前，為甚迷者迷、
J25nB173_p0677a04║悟者悟？」
J25nB173_p0677a05║師曰：「噫！怪一切人不得。」
J25nB173_p0677a06║頌曰：天輪晝夜亙長明，不見皆因翳眼睛；更有一
J25nB173_p0677a07║般奇異物，六根不具卻知音。
J25nB173_p0677a08║問：「古云：『一切不為，佛也不作。』未審作箇甚麼？」
J25nB173_p0677a09║師曰：「咄！聽誰恁麼說，且去作佛好。」
J25nB173_p0677a10║頌曰：威音外是一乾坤，一箇人兒住一村；無上涅
J25nB173_p0677a11║槃為伴侶，省煩家業不須分。
J25nB173_p0677a12║問：「三千大千界，無剎不現身，為甚普眼覓普賢不得
J25nB173_p0677a13║見？」
J25nB173_p0677a14║師曰：「咄！怪得普眼覓不見，普賢覓自己也不見在。」
J25nB173_p0677a15║頌曰：何似當機不出塵？蓋因見上太分明；更須知
J25nB173_p0677a16║有超方意，罔象收珠不足稱。
J25nB173_p0677a17║問：「異艸靈花，睹者皆羨，因何又道有眼如盲，方有少
J25nB173_p0677a18║分相應？」
J25nB173_p0677a19║師曰：「這事要問野狐精，即向汝道。」
J25nB173_p0677a20║頌曰：好事不如無事好，牽起還應重跌倒；要得清
J25nB173_p0677a21║安一世閒，獨羨平田使犢嫂。
J25nB173_p0677a22║問：「不涉言詮，速道速道。」
J25nB173_p0677a23║師曰：「咄！汝性急作麼？待我慢慢道也無妨。」
J25nB173_p0677a24║頌曰：孤雲來去自優游，管甚時人喜復憂？不讓金
J25nB173_p0677a25║烏飛玉兔，何妨鶖子與螢流？
J25nB173_p0677a26║問：「寒山、拾得終日或笑或哭，敢問渠，還有地獄分也
J25nB173_p0677a27║無？」
J25nB173_p0677a28║師曰：「啊！他那一處無分？」
J25nB173_p0677a29║頌曰：出纏人解入纏行，鐵壁銀山一掌平；遍體黃
J25nB173_p0677a30║金膿滴滴，眼睛鼻孔若銅鈴。
J25nB173_p0677b01║問：「磨磚匪作鏡，車鈍在打牛。秪如打牛，牛在甚麼處？」
J25nB173_p0677b02║師曰：「咦！知過必改，得能莫忘。」
J25nB173_p0677b03║頌曰：大方廣博納虛空，無限行人路不通；一遇到
J25nB173_p0677b04║家人的信，不勞舉足在家中。
J25nB173_p0677b05║問：「即心即佛即不問，非心非佛是如何？」
J25nB173_p0677b06║師曰：「咄！且照管話頭著。」
J25nB173_p0677b07║頌曰：即心即佛即是心，非心非佛即是佛；擬議墮
J25nB173_p0677b08║落野狐坑，不擬仍沉魂鬼窟。噫！畢竟何者是佛？咄！
J25nB173_p0677b09║問：「馬祖云：『自從胡亂後，三十年不曾少鹽醬。』未審他
J25nB173_p0677b10║是貪味供養？未審是法爾如然？」
J25nB173_p0677b11║師曰：「莫錯擬，蒼天秪許大也。」
J25nB173_p0677b12║頌曰：拋卻轅門坐玉堂，寒威凜凜整朝綱；山河平
J25nB173_p0677b13║靜歌娛宴，上臠何消更問嘗？
J25nB173_p0677b14║問：「靈雲見桃花大悟，玄沙為甚麼不肯？」
J25nB173_p0677b15║師曰：「大有人不肯玄沙在。」
J25nB173_p0677b16║頌曰：不學行時先學走，自然引得傍人笑；鐵牛不
J25nB173_p0677b17║怕紫金毛，衲子河沙幾個曉？
J25nB173_p0677b18║問：「不許夜行，投明須到。假饒到後，作何勾當？」
J25nB173_p0677b19║師曰：「咄！看腳下紅線著。」
J25nB173_p0677b20║頌曰：相逢直要辯來因，眼裡無筋一世貧；明暗兩
J25nB173_p0677b21║頭俱解住，倒行始是出廛人。
J25nB173_p0677b22║問：「《楞嚴經》云：『認能推者為心，是認賊為子。』為甚道：『塵
J25nB173_p0677b23║塵剎剎現全身？』」
J25nB173_p0677b24║師曰：「相識滿天下，知心能幾人？」
J25nB173_p0677b25║頌曰：潑天銀浪擁山來，來一回時去一回；萬派千
J25nB173_p0677b26║流如鼎沸，和同到海亦悠哉！
J25nB173_p0677b27║問：「大事未明如喪考妣，大事已明亦如喪考妣，尚有
J25nB173_p0677b28║何事？」
J25nB173_p0677b29║師曰：「人無遠慮，必有近憂。」
J25nB173_p0677b30║頌曰：未明明迺共真誠，貧富雖殊一樣心；道行臨
J25nB173_p0677c01║深如履薄，通玄爭肯枉光陰。
J25nB173_p0677c02║問：「婆生七子，六箇不遇知音，秪這箇也不消得，拋向
J25nB173_p0677c03║水中。未審渠具甚麼眼得恁麼？」
J25nB173_p0677c04║師曰：「咦！賣燒餅底手腳數他。」
J25nB173_p0677c05║頌曰：手段雖低計較多，愛河翻鬥爍迦羅；果然被
J25nB173_p0677c06║摵徐徐去，子母俱焚莫奈何。
J25nB173_p0677c07║問：「王老師做一頭水牯牛，即今還在甚麼處？」
J25nB173_p0677c08║師曰：「一塵不空，到是極馴。」
J25nB173_p0677c09║頌曰：可笑叢林今古客，路頭不見曷參禪？南泉遷
J25nB173_p0677c10║化為牛去，誰不驚惶歎可憐？
J25nB173_p0677c11║問：「禪即不問，如何是宗？」
J25nB173_p0677c12║師曰：「葛藤絆倒太虛空。」
J25nB173_p0677c13║頌曰：問宗不問禪，妻死哭黃天；劈脊三兩尺，痛快
J25nB173_p0677c14║莫成顛。
J25nB173_p0677c15║問：「道不可以智知，不可以識識，離知識又成灰斷，作
J25nB173_p0677c16║麼得相應去？」
J25nB173_p0677c17║師曰：「咦！山露連纏骨，水流不斷筋。」
J25nB173_p0677c18║頌曰：層層疊疊接青天，水曲山彎沒際邊；碧眼老
J25nB173_p0677c19║胡都不涉，蓋因不肯續燈傳。
J25nB173_p0677c20║問：「廣南有顆鎮海明珠，仰山未嘗收得，敢問和尚還
J25nB173_p0677c21║曾收得否？」
J25nB173_p0677c22║師曰：「㘞！你那日見的聻？」
J25nB173_p0677c23║頌曰：誰道神珠鎮海涯，纔方舉念悉皆差；枉勞娑
J25nB173_p0677c24║竭殷勤守，遍滿乾坤總是他。
J25nB173_p0677c25║問：「威音王前有一對無孔鐵鎚，大悲通身手眼，為甚
J25nB173_p0677c26║摸索不著？」
J25nB173_p0677c27║師曰：「聞時富貴一文，不如見後貧窮，萬金不換。」
J25nB173_p0677c28║頌曰：須彌下際普金剛，透海穿山總放光；間有野
J25nB173_p0677c29║僧能粉碎，人間天上少承當。
J25nB173_p0677c30║問：「普化時常打筋斗，未審渠是何心倖？」
J25nB173_p0678a01║師曰：「絕好心腸，肥邊易得，瘦肚難求。」
J25nB173_p0678a02║頌曰：為因描得盤山真，便解藂林翻筋斗；天下道
J25nB173_p0678a03║彼是瘋顛，寶蓮臺上呵呵笑。笑甚麼？活跳蚤？
J25nB173_p0678a04║問：「古德云：『你有拄杖與你拄杖；你無拄杖奪你拄杖。』
J25nB173_p0678a05║拄杖既無，奪箇甚麼？」
J25nB173_p0678a06║師曰：「奪得它手裡無底纔見手段。」
J25nB173_p0678a07║頌曰：劃斷山頭幾白雲，清風秪得努雙睛；空花陽
J25nB173_p0678a08║燄能收去，送得來時有幾人？
J25nB173_p0678a09║問：「布袋和尚向十字街頭等箇人來，未審這老漢是
J25nB173_p0678a10║甚麼心倖？」
J25nB173_p0678a11║師曰：「待汝等著，他來即向汝道。」
J25nB173_p0678a12║頌曰：一生單等個人來，誰覺其人久在懷；可惜諸
J25nB173_p0678a13║方雲水客，空勞神力用心猜。
J25nB173_p0678a14║問：「石頭問南嶽：『不慕諸聖，不重己靈，寧可永劫受沉
J25nB173_p0678a15║淪，不從諸聖求解脫。』何也？」
J25nB173_p0678a16║師曰：「噫！死強漢著甚來由？」
J25nB173_p0678a17║頌曰：毘嵐持住一乾坤，萬象森羅悉已遵；此是瞿
J25nB173_p0678a18║曇收放的，根苗聯續至今存。
J25nB173_p0678a19║問：「百丈再參馬祖，豎起拂子，祖曰：『即此用，離此用。』丈
J25nB173_p0678a20║掛起拂子，祖振威一喝，丈直得三日耳聾。聾後得箇
J25nB173_p0678a21║甚麼？」
J25nB173_p0678a22║師曰：「咄！釋迦老子付迦葉的。」
J25nB173_p0678a23║頌曰：千鈞弩不為鼷鼠，一舉鋒降師子威；龍象觀
J25nB173_p0678a24║之心膽碎，世間天上實希奇。
J25nB173_p0678a25║問：「法是諸佛說，因何諸佛又以法為師？敢問諸佛未
J25nB173_p0678a26║生時，法在甚麼處？」
J25nB173_p0678a27║師豎起拂云：「會麼？此是佛法僧之師。」
J25nB173_p0678a28║頌曰：眾中不有寒山客，決莫同他說一言；昔日丹
J25nB173_p0678a29║霞無點化，決然道彼是瘋顛。
J25nB173_p0678a30║問：「莫謂無心便是道，無心猶隔一重關。未審是那一
J25nB173_p0678b01║重關？」
J25nB173_p0678b02║師曰：「是這一重不差，省得又加搕𢶍。」
J25nB173_p0678b03║頌曰：直漢從來不受欺，未嘗舉意我先知；蒼蒼也
J25nB173_p0678b04║解知人意，何況人天調御師？
J25nB173_p0678b05║問：「達磨西來，直指人心見性成佛，趙州為甚麼又道：
J25nB173_p0678b06║『佛之一字，吾不喜聞？』」
J25nB173_p0678b07║師曰：「賊終不認賊，贓露爭不得。」
J25nB173_p0678b08║頌曰：干將決不讓不平，但是當鋒猶損己；天下聞
J25nB173_p0678b09║風必恐驚，三頭相滾復何喜？
J25nB173_p0678b10║問：「護生須是殺，殺盡始安居，修行人慈悲何在？」
J25nB173_p0678b11║師曰：「好！小人惟憧，君子慎獨。」
J25nB173_p0678b12║頌曰：九重圍禁鎮天威，敕令通行遍九區；勦賊除
J25nB173_p0678b13║奸梟詐佞，施行發政按時宜。
J25nB173_p0678b14║問：「古人有箇未了的公案，請師銷繳著，免得掛人唇
J25nB173_p0678b15║齒也好？」
J25nB173_p0678b16║師曰：「可不妨舉起，瓦解冰消。」
J25nB173_p0678b17║頌曰：拿住中間布袋口，那畏千頭與萬頭；麤細聖
J25nB173_p0678b18║凡收在內，管他歡喜及憂愁。
J25nB173_p0678b19║問曰：「古人畫圓相，呈了作女人拜，看將來是甚麼氣
J25nB173_p0678b20║象？」
J25nB173_p0678b21║師曰：「拈花示眾，誰解破顏？」
J25nB173_p0678b22║頌曰：紅粉佳人續祖燈，金沙灘頭馬郎婦；人間天
J25nB173_p0678b23║上獨稱尊，此等何嘗在二數？
J25nB173_p0678b24║問：「古人戲椎擊土，土碎豁然大悟。未審悟在甚麼處？」
J25nB173_p0678b25║師打尺一下云：「百雜碎。」
J25nB173_p0678b26║頌曰：遊戲三昧，成群作隊；搊痛鼻孔，連悔至悔。跨
J25nB173_p0678b27║驊騮兮五嶽逍遙；碎金剛兮一身富貴。一根楖栗
J25nB173_p0678b28║活如龍，萬項滄波齊屏息。
J25nB173_p0678b29║問：「古人書心字於門壁上，其意云何？」
J25nB173_p0678b30║師曰：「無事枕松石，賣卜掛招牌。」
J25nB173_p0678c01║頌曰：為人不得賣心肝，百尺竿頭進步觀；覷透古
J25nB173_p0678c02║人真實意，縱橫海外把天瞞。
J25nB173_p0678c03║問：「教中道：『若能轉物，即同如來』。假如須彌山，作麼生
J25nB173_p0678c04║轉？」
J25nB173_p0678c05║師曰：「咄！收放芥子孔裡著。」
J25nB173_p0678c06║頌曰：一塵一座五花臺，法說如雲遍九垓；奇怪衲
J25nB173_p0678c07║僧都不采，何須轉物共如來？
J25nB173_p0678c08║問：「大覺參臨濟，濟豎起拂子，覺展坐具；濟擲下拂子，
J25nB173_p0678c09║覺收坐具而去。敢問具甚麼眼，不禮而去？」
J25nB173_p0678c10║師曰：「啊！你曉我會，無我無人。」
J25nB173_p0678c11║頌曰：電光石火兩相撞，饒一尺時讓一丈；幸有虛
J25nB173_p0678c12║空作證明，釋迦迦葉一般樣。
J25nB173_p0678c13║問：「枯木倚寒巖，三冬無煖氣。為甚燒菴趁出？」
J25nB173_p0678c14║師曰：「咄！婆子燒菴，趁象手腳；師僧受屈，陷虎心腸。」
J25nB173_p0678c15║頌曰：變通另是一乾坤，縱奪生涯殺活中；一段風
J25nB173_p0678c16║流真有趣，高門兩下振宗風。
J25nB173_p0678c17║問：「事從函蓋合，理應箭鋒拄。作麼生是箭拄鋒、函合
J25nB173_p0678c18║蓋？」
J25nB173_p0678c19║師曰：「關迷逢達磨。」
J25nB173_p0678c20║頌曰：不假揚眉先已知，開門憶得閉門時；龍驤雲
J25nB173_p0678c21║起師資合，虎嘯風生賓主歸。
J25nB173_p0678c22║問：「馬祖下出八十餘員善知識，得祖正法眼者秪三
J25nB173_p0678c23║五人，牛頭亦未知向上關捩。秪如關捩子、正法眼相
J25nB173_p0678c24║去幾何？」
J25nB173_p0678c25║師曰：「咄！且向大門出，莫過祖師關。」
J25nB173_p0678c26║頌曰：灨水湘河十八灣，舟行前後每相攀；雖然阻
J25nB173_p0678c27║隔無妨礙，到岸清幽一樣閒。
J25nB173_p0678c28║問：「動容揚古路，不墮悄然機。又云：『古路毒蛇頭戴角』，
J25nB173_p0678c29║如何是古路？」
J25nB173_p0678c30║師曰：「咄！行歪難下足，尚未省來頭。」
J25nB173_p0679a01║頌曰：家家有路透長安，未到多應被彼瞞；慣便乾
J25nB173_p0679a02║坤同隻眼，從它言語百千般。
J25nB173_p0679a03║問：「蠢動含靈皆有佛性，敢問世尊未出世時還有佛
J25nB173_p0679a04║法也無？」
J25nB173_p0679a05║師咄曰：「會說說都市，不會說家裡。」
J25nB173_p0679a06║頌曰：物物夏長春生，人人頂天立地。是有是無，知
J25nB173_p0679a07║心知己。
J25nB173_p0679a08║問：「有道君王不納有智之臣。和尚年老還用侍者也
J25nB173_p0679a09║無？」
J25nB173_p0679a10║師曰：「唔！須是用他，不許近傍。」
J25nB173_p0679a11║頌曰：端居法界獨稱孤，寶殿翛翛一物無；濟物利
J25nB173_p0679a12║生常勿憚，不教人拜佛毗盧。
J25nB173_p0679a13║問：「若道這箇是，即頭上安頭；若道不是，即斬頭求活。
J25nB173_p0679a14║畢竟如何得到家去？」
J25nB173_p0679a15║師曰：「路見不平，拔劍相助。」
J25nB173_p0679a16║頌曰：太阿鋒出匣，多因斷不平；二邊俱一則，中道
J25nB173_p0679a17║勿令嬴。多少無勞諍，是非不足徵；三頭并六臂，不
J25nB173_p0679a18║許入中廳。
J25nB173_p0679a19║問：「趙州行腳時到南方火爐頭有箇無賓主話，直至
J25nB173_p0679a20║於今無人舉著，請和尚舉？」
J25nB173_p0679a21║師咄曰：「後生多明日，老人多往時。」
J25nB173_p0679a22║頌曰：眼光爍破四天下，再不令人暗處行；賓主無
J25nB173_p0679a23║言吾舉了，不知陷殺幾多人？
J25nB173_p0679a24║問：「僧問同安：『如何是天人師？』安云：『頭上角不全，身上
J25nB173_p0679a25║毛不出。』此意如何？」
J25nB173_p0679a26║師曰：「啊！有口無心，說話極真。」
J25nB173_p0679a27║頌曰：異類中行出世奇，四生生過總無依；天人師
J25nB173_p0679a28║也非為貴，毛角空兮更解飛。
J25nB173_p0679a29║問：「思大云：『三世諸佛被我一口吞盡，何處更有眾生
J25nB173_p0679a30║可度？』為甚留得彌陀、觀音在？」
J25nB173_p0679b01║師舉尺曰：「唔！思大今日遭手了也。」
J25nB173_p0679b02║頌曰：三世諸佛被它吞，他今忽地遭吾手；令伊一
J25nB173_p0679b03║尺碎微塵，致使彌陀法道久。
J25nB173_p0679b04║問：「普化搖鈴、禾山打鼓、石鞏張弓、迦葉作舞，恁麼伎
J25nB173_p0679b05║倆，還當得宗乘也無？」
J25nB173_p0679b06║師曰：「要求天上福，須用世間財。」
J25nB173_p0679b07║頌曰：老人說法懶開口，秪使鼓鈴弓箭走；有智相
J25nB173_p0679b08║逢不展眉，無情撞著頻招手。
J25nB173_p0679b09║問：「入息不居陰界，出息不涉眾緣；常轉如是經，百千
J25nB173_p0679b10║萬億卷。作麼生是不轉的經？」
J25nB173_p0679b11║師曰：「梵音深妙令人樂聞。」
J25nB173_p0679b12║頌曰：手不釋卷無文字，三藏琅函一口宣；不是聖
J25nB173_p0679b13║王能具眼，險些一眾莫申冤。
J25nB173_p0679b14║問：「韓文公一樣問，大顛與首座一樣答。因甚麼不肯
J25nB173_p0679b15║首座？」
J25nB173_p0679b16║師曰：「唔！莫錯會好？卻是首座不肯大顛。」
J25nB173_p0679b17║頌曰：勘判諸方同不同，有時西視有時東；文公若
J25nB173_p0679b18║具摩醯眼，爭肯留衣服大公。
J25nB173_p0679b19║問：「久聞忠國師遺一無縫塔，即今在甚麼處？」
J25nB173_p0679b20║師曰：「咄！陝府鐵牛糞堆裡倒在，請去看。」
J25nB173_p0679b21║頌曰：從來久羨南陽塔，舉世無人解去尋；雪竇當
J25nB173_p0679b22║時指個影，至今湖海謾沉吟。
J25nB173_p0679b23║問：「三世諸佛不說法，歷代祖師不參禪。且道甚麼人
J25nB173_p0679b24║得恁麼去？」
J25nB173_p0679b25║師曰：「此是盲聾喑啞者。」
J25nB173_p0679b26║頌曰：竭世樞機定不乖，方圓左右妙奇哉；門前各
J25nB173_p0679b27║有通霄路，豈向街頭問鬞獃？
J25nB173_p0679b28║問：「一切諸佛及阿耨多羅三藐三菩提皆從此經出。
J25nB173_p0679b29║且道如何是此經？」
J25nB173_p0679b30║師曰：「學而第一。」
J25nB173_p0679c01║頌曰：行行卷卷太分明，何必摩訶說起因？萬象森
J25nB173_p0679c02║羅齊顯現，空生徒自淚沾襟。
J25nB173_p0679c03║問：「佛知無量劫因地中事；請問和尚，三世前那事還
J25nB173_p0679c04║記得否？」
J25nB173_p0679c05║師曰：「適纔與汝道底。」
J25nB173_p0679c06║頌曰：這一時通歷劫通，古今三世一塵中；虛空有
J25nB173_p0679c07║盡渠無盡，剔起眉看同不同。
J25nB173_p0679c08║問：「劫火洞然，大千俱壞。未審向甚麼處安身立命？」
J25nB173_p0679c09║答：「火燄裡看是阿誰？」
J25nB173_p0679c10║頌曰：疑雲散盡露金烏，海嶽虛明鑑有無；從教劫
J25nB173_p0679c11║灰都散盡，端然不涉赤鬚鬍。
J25nB173_p0679c12║問：「珍財滿室非貴，濟貧賑乏為佳。請和尚隨時飲啄
J25nB173_p0679c13║底布施些子？」
J25nB173_p0679c14║師曰：「近前來領去。汝若生心受施，未免有事在。」
J25nB173_p0679c15║頌曰：澗飲松餐志獨高，爭如出格老風騷；浮山五
J25nB173_p0679c16║味親供眾，常住何曾犯一毫？
J25nB173_p0679c17║問：「古德云：『悟之一字，直須吐卻。』敢問老和尚還吐卻
J25nB173_p0679c18║也無？」
J25nB173_p0679c19║師曰：「咄！月有忻潭之意，水無愛月之心。」
J25nB173_p0679c20║頌曰：大人君子意平懷，不棄愚而不尚乖；若要與
J25nB173_p0679c21║君通一線，莫遊南嶽與天台。
J25nB173_p0679c22║問：「睦州關門，雲門損足便大悟，畢竟悟得甚麼？」
J25nB173_p0679c23║師曰：「咄！叫發眠夢，事務多端。」
J25nB173_p0679c24║頌曰：為人須要為得徹，殺人必定要見血；有些氣
J25nB173_p0679c25║息便相妨，懸崖一拶命根絕。
J25nB173_p0679c26║問：「傅大士云：『能為萬象主，不逐四時凋。』即今春生、夏
J25nB173_p0679c27║長、秋殺、冬枯，其中還有為主底也無？」
J25nB173_p0679c28║師曰：「當該值歲。」
J25nB173_p0679c29║頌曰：人人各有先天祖，剔起眉毛不用觀；萬象森
J25nB173_p0679c30║羅藏在內，分明頭角莫瞞頇。
J25nB173_p0680a01║問：「某甲捉得個野狐精，莫犯和尚諱否？」
J25nB173_p0680a02║師曰：「咦！敢莫是個死貓兒在。」
J25nB173_p0680a03║頌曰：若是野狐能變化，金毛隊入心無怕；拿來開
J25nB173_p0680a04║口與吾聽，斷不辜伊真及假。
J25nB173_p0680a05║問：「汾陽問首山：『百丈卷席，意旨如何？』山曰：『龍袖拂開
J25nB173_p0680a06║全體現，象王行處絕狐蹤。』陽大悟。敢問悟得甚麼？」
J25nB173_p0680a07║師曰：「咄！秪這個是韓獹逐塊。」
J25nB173_p0680a08║頌曰：千年故紙好合藥，秪要醫王解下方；百萬家
J25nB173_p0680a09║財都付與，不消書契也為良。
J25nB173_p0680a10║問：「道不屬知與不知，知是妄覺，不知是無記。如何得
J25nB173_p0680a11║相應去？」
J25nB173_p0680a12║師曰：「噫！不知眼中有翳，卻怨空裡生花。」
J25nB173_p0680a13║頌曰：嬰兒秪要乳酥嘗，那管親娘不是娘；直待有
J25nB173_p0680a14║朝來具眼，塵塵剎剎顯全彰。
J25nB173_p0680a15║問：「十字街頭打睡，千尋海底翻身。斯人堪作何用？」
J25nB173_p0680a16║答：「咄！見怪不怪，其怪自壞。」
J25nB173_p0680a17║頌曰：解向佛前欺侮，必然祖後生端；白日青天打
J25nB173_p0680a18║睡，三更半夜盤桓。古怪蹊蹺諸釋種，至今天下黑
J25nB173_p0680a19║漫漫。
J25nB173_p0680a20║問：「山河及大地，一法之所印。如何是一法？」
J25nB173_p0680a21║師曰：「中。山河大地，卉木藂林。」
J25nB173_p0680a22║頌曰：見聞知覺最朦朧，萬象群靈一握中；不入白
J25nB173_p0680a23║雲家裡去，爭知足下有清風。
J25nB173_p0680a24║問：「甘行者在南泉設粥，仍請南泉念誦。泉乃白椎曰：
J25nB173_p0680a25║『請大眾為貍奴白牯念摩訶般若波羅蜜。』甘拂袖便
J25nB173_p0680a26║行，泉聞便打破鍋子，是如何？」
J25nB173_p0680a27║師曰：「咄！一箇跨海征東，一箇便漫天收北。」
J25nB173_p0680a28║頌曰：因緣撞著死冤家，出入行藏豈讓他？此橫鐵
J25nB173_p0680a29║槊，彼按金叉。拂袖便行鉤有餌，鍋兒打破玉無瑕。
J25nB173_p0680a30║問：「一法若有，毗盧墮在凡夫；萬法若無，普賢失其境
J25nB173_p0680b01║界。左右不然，教行人如何履踐？」
J25nB173_p0680b02║師曰：「腦後見腮，不與往來。」
J25nB173_p0680b03║頌曰：倏然已到法王家，管甚千差與萬差；丈六金
J25nB173_p0680b04║身同草用，涅槃煩惱總空華。
J25nB173_p0680b05║問：「教中鈔解疏，疏解經。未審經解甚麼？」
J25nB173_p0680b06║師曰：「吽！一箇連累兩箇，三箇連累四箇。」
J25nB173_p0680b07║頌曰：連環綺互莫申舒，一竅虛通一亦無；是事不
J25nB173_p0680b08║從人所得，達磨故所觜盧都。
J25nB173_p0680b09║問：「天上無彌勒，地下無彌勒，畢竟在甚麼處？」
J25nB173_p0680b10║師曰：「咦！火罏震動，通身汗流。」
J25nB173_p0680b11║頌曰：彌勒當來下生，人人活陷深坑；現在兜率天
J25nB173_p0680b12║宮，白白將自羅籠。金剛般若兮！無人無我；華嚴法
J25nB173_p0680b13║界兮！勿西勿東。火罏震動堪作麼？須知下載有清
J25nB173_p0680b14║風。
J25nB173_p0680b15║問：「某甲有二百問，請和尚一句答來。」
J25nB173_p0680b16║師曰：「啊！答也未？轉身猶可易，脫體道應難。」
J25nB173_p0680b17║頌曰：一句當天答也未，古今宗教問皆酬；若還更
J25nB173_p0680b18║要尋心路，一尺端然定不休。
J25nB173_p0680b19║問：「地藏謂法眼曰：『若論佛法，一切現成。』眼即大悟。未
J25nB173_p0680b20║知悟得個甚麼？」
J25nB173_p0680b21║師曰：「㘞！八字打開，洞然直入。」
J25nB173_p0680b22║頌曰：滿盤捧出醇甘露，到口令人命即亡；絕後再
J25nB173_p0680b23║甦欺不得，翻嗟岐路漫尋羊。
J25nB173_p0680b24║拈古
J25nB173_p0680b25║嵩山極因僧問：「如何是修善行人？」師曰：「擔枷帶鎖。」「如
J25nB173_p0680b26║何是作惡行人？」師曰：「修禪入定。」曰：「某甲淺機，請師直
J25nB173_p0680b27║指？」師曰：「汝問我惡，惡不從善；汝問我善，善不從惡。會
J25nB173_p0680b28║麼？」曰：「不會。」師曰：「惡人無善念，善人無惡心。所以道：『善
J25nB173_p0680b29║惡如浮雲，俱無起滅處。』」僧於言下大悟。
J25nB173_p0680b30║師拈曰：「惡人無善，善人無惡。倏爾言外知歸，翻然
J25nB173_p0680c01║不落因果。僧大悟，悟甚麼？獅兒迸斷黃金鎖。據實
J25nB173_p0680c02║舉論，俱未免過。畢竟過在甚麼處？閒雲一道凝青
J25nB173_p0680c03║嶂，一任風雷鼓復收。」
J25nB173_p0680c04║外道問世尊曰：「不問有言，不問無言？」世尊良久。外道
J25nB173_p0680c05║讚歎曰：「世尊大慈，開我迷雲，令我得入。」乃作禮而去。
J25nB173_p0680c06║阿難白佛：「外道得何道理稱讚而去？」世尊曰：「如世良
J25nB173_p0680c07║馬，見鞭影而行。」
J25nB173_p0680c08║師拈曰：「此事所謂空谷傳聲，虛堂習聽。秪如世尊
J25nB173_p0680c09║良久，昭覺賜棒，還是同是別？若檢點得出，則外道
J25nB173_p0680c10║作佛；其或未然，佛即外道。會麼？龍飛鳳舞真奇怪，
J25nB173_p0680c11║不中胡僧碧眼看。」
J25nB173_p0680c12║馬祖云：「自從胡亂後，三十年不曾少鹽醬。」
J25nB173_p0680c13║師拈曰：「馬師恁麼道，在老僧則不然。自從胡亂後，
J25nB173_p0680c14║三十年不曾有鹽醬。大眾！且道與馬師相去幾何？
J25nB173_p0680c15║咦！彼即是空言，吾即是實受。」
J25nB173_p0680c16║僧問同安：「如何是天人師？」安曰：「頭上角未全，身上毛
J25nB173_p0680c17║未生。」
J25nB173_p0680c18║師拈曰：「關津易過，險阱難行。謀士有先見之能，將
J25nB173_p0680c19║元惟威勇之力。預知險處不踐，定獲勝地高登。不
J25nB173_p0680c20║須血戰以成功，善保軍民之塗炭。從教神機妙算，
J25nB173_p0680c21║終是乾美一場。要知同安意麼？突然掇出燎原燧，
J25nB173_p0680c22║驚散巢居鬼窟精。」
J25nB173_p0680c23║頌古
J25nB173_p0680c24║世尊拈花
J25nB173_p0680c25║千鈞寶鼎浮滄海，一丈龜毛縛太虛；不是飲光重
J25nB173_p0680c26║出世，爭能百萬眾前嗤？
J25nB173_p0680c27║世尊見二人舁豬過
J25nB173_p0680c28║君子成人之美，平地無風浪起；雖然與眾無干，未
J25nB173_p0680c29║免見聞思議。
J25nB173_p0680c30║南泉斬貓
J25nB173_p0681a01║南泉捏怪，趙州幫惡；累及後人，牽繩帶索；惟有貓
J25nB173_p0681a02║兒，高登極樂。
J25nB173_p0681a03║南泉白牯
J25nB173_p0681a04║知有不知有，天下衲僧顛倒走；縱是八臂那吒身，
J25nB173_p0681a05║摸著鼻孔失卻口。
J25nB173_p0681a06║僧問趙州：「如何是不錯路？」州曰：「明心見性是不錯路。」
J25nB173_p0681a07║有口無心老作家，一時正又一時邪；千般伎倆能
J25nB173_p0681a08║知的，今古還他子沒爺。
J25nB173_p0681a09║臺山婆子
J25nB173_p0681a10║暗藏春色，明露秋光；有眼莫鑑，縱智難量。到家不
J25nB173_p0681a11║上長安路，一任風花雪月揚。
J25nB173_p0681a12║劃斷虛空真氣脈，掃除賢聖正經綸；須知教外單
J25nB173_p0681a13║傳旨，提掇時人出見聞。
J25nB173_p0681a14║菴主豎拳
J25nB173_p0681a15║趙州本分手段，優劣纔分者憨；殺活何嘗有意？不
J25nB173_p0681a16║須甘與不甘。
J25nB173_p0681a17║臨濟喫棒
J25nB173_p0681a18║醍醐上味出乎乳，滴水攙中總不成；三十棒頭開
J25nB173_p0681a19║正眼，何嘗傳得祖師心？
J25nB173_p0681a20║問處情真切，慈心秪是椎；大愚不說破，瞥地始安
J25nB173_p0681a21║居。騎虎頭，捋虎尾！棒喝宗風從是起；透得佛祖鐵
J25nB173_p0681a22║心腸，誰云佛法無多子？
J25nB173_p0681a23║臨濟兩堂首座相見，同時下喝。僧問：「還有賓主也無？」
J25nB173_p0681a24║濟曰：「賓主歷然。」
J25nB173_p0681a25║賓主歷然，其道綿綿；會得者喪，不會者全。
J25nB173_p0681a26║鹽官犀牛
J25nB173_p0681a27║扇子已破索犀牛，良久無酬是實酬；連累諸方多
J25nB173_p0681a28║計較，盡從草裡去追求。
J25nB173_p0681a29║洞山過水睹影大悟
J25nB173_p0681a30║渠今正是我，天地難包裹；我今不是渠，佛祖莫能
J25nB173_p0681b01║知；要識洞山真實處，白雲飛在綠楊枝。
J25nB173_p0681b02║靈雲見桃花悟道
J25nB173_p0681b03║見色明心，附物顯理；具眼宗師，許而不許。敢保老
J25nB173_p0681b04║兄未徹，一隊閒神野鬼；不是焦面王來，受陷遭坑
J25nB173_p0681b05║幾許？
J25nB173_p0681b06║婆生七子
J25nB173_p0681b07║攪亂乾坤漉海涯，豈知兜著活冤家？幸然棒眼明
J25nB173_p0681b08║如日，鬼怪何嘗得近他？
J25nB173_p0681b09║洛浦服膺
J25nB173_p0681b10║玉璽權衡在手中，何如被奪一番空？慈悲不忍還
J25nB173_p0681b11║他去，不爾爭些落草藂。
J25nB173_p0681b12║雲門須彌山
J25nB173_p0681b13║挑得嵐風過海門，一時放出冷乾坤；蒼松老柏能
J25nB173_p0681b14║禁傲，遇此因緣也斷魂。
J25nB173_p0681b15║古鏡未磨
J25nB173_p0681b16║一把爛茆當寶木，燃起煙騰法界中；大抵逢緣沾
J25nB173_p0681b17║馥郁，翻然抖碎太虛空。
J25nB173_p0681b18║香嚴擊竹
J25nB173_p0681b19║時來鐵也變成金，豈在區區遍討尋？擊竹礫聲而
J25nB173_p0681b20║大悟，不知賺殺幾多人？
J25nB173_p0681b21║南院啐啄同時
J25nB173_p0681b22║呼蛇容易遣蛇難，一遣誰知又解翻？已識此蛇能
J25nB173_p0681b23║變化，故垂杖送下高灘。
J25nB173_p0681b24║風穴問僧：「啐啄同時話，汝當時作麼生會？」僧曰：「當時
J25nB173_p0681b25║如在燈影裡行相似。」穴曰：「汝會也。」
J25nB173_p0681b26║悟不從師總屬緣，得時猶不費盤纏；從教地轉天
J25nB173_p0681b27║迴者，也是金烏下碧川。
J25nB173_p0681b28║風穴一塵
J25nB173_p0681b29║一塵飛起蓋天涯，不管諸方老作家；沾著必然皆
J25nB173_p0681b30║受困，未知誰不被伊遮？
J25nB173_p0681c01║青原信禪師上堂：「老僧三十年前未參禪時，見山是
J25nB173_p0681c02║山，見水是水；及至後來親見知識，有個入處，見山不
J25nB173_p0681c03║是山，見水不是水；而今得個休歇處，依前見山秪是
J25nB173_p0681c04║山，見水秪是水。大眾！這三般見解是同是別？有人緇
J25nB173_p0681c05║素得出，許汝親見老僧。」
J25nB173_p0681c06║無端呈出一三叉，龍象筵中驗作家；若是老胡家
J25nB173_p0681c07║裡客，是非蜂起儘從它。
J25nB173_p0681c08║石頭三不得
J25nB173_p0681c09║恁麼也不得，虎被狐狸嚇；不恁麼也不得，乾坤齊
J25nB173_p0681c10║暗黑；恁麼不恁麼總不得，黃巢滅卻劍猶存，天下
J25nB173_p0681c11║杳無這個賊。
J25nB173_p0681c12║龐居士見丹霞畫七一
J25nB173_p0681c13║龐老年來氣運衰，挑擔乾草賣長街；果然撞著窮
J25nB173_p0681c14║光棍，依舊滔滔哭轉來。
J25nB173_p0681c15║龐居士指雪
J25nB173_p0681c16║好雪落處地獄滓，都緣未續缽羅花；頭頭總是家
J25nB173_p0681c17║珍寶，秪看誰人解用他？
J25nB173_p0681c18║夾山普請掘坑（云云）其僧束裝潛去
J25nB173_p0681c19║拿龍角，捉虎尾！要且全身不落興廢，夾山老人一
J25nB173_p0681c20║場悔氣，這僧鬼面神頭，也是無風浪起。
J25nB173_p0681c21║地藏栽田
J25nB173_p0681c22║誰人不愛子孫賢，爭奈非賢亦枉然；家寶已將分
J25nB173_p0681c23║付竟，無知金玉當為磚。
J25nB173_p0681c24║僧問演祖：「如何是和尚家風？」祖曰：「老僧耳聾，高聲問
J25nB173_p0681c25║將來。」其僧便高聲問，祖曰：「你問我家風，我卻識你家
J25nB173_p0681c26║風了也。」
J25nB173_p0681c27║老僧耳聾，鐵壁難通；誰知直下，佛祖家風。
J25nB173_p0681c28║閱馬祖語錄
J25nB173_p0681c29║馬駒踏殺天下人，尚幸峨峰餘一箇；是故不惜兩莖
J25nB173_p0681c30║眉，盡底掀翻都說破。
J25nB173_p0682a01║作務
J25nB173_p0682a02║冒雨衝風去，披星帶月歸；不知身有苦，惟慮行門虧。
J25nB173_p0682a03║董巖勉眾
J25nB173_p0682a04║真實做工夫，聖凡情盡無；活中須要死，死後聽其甦。
J25nB173_p0682a05║大似浮雲散，還如皎月孤；光輝周法界，坐斷古毗盧。
J25nB173_p0682a06║遊山
J25nB173_p0682a07║試問白雲何處去？隨風帶月共參堂；問伊說的何言
J25nB173_p0682a08║句？各自徐徐散八方。
J25nB173_p0682a09║付無異首座
J25nB173_p0682a10║本然清淨亙如然，契證多生值有緣；觸目混融皆至
J25nB173_p0682a11║玅，通身作用總虛玄。五宗極則機齊貫，三藏精微理
J25nB173_p0682a12║共圓；不礙古今凡聖事，如來禪合祖師禪。（復囑云）當以
J25nB173_p0682a13║無心，相續政用，盡法行持，報無報之慈恩、度有緣之
J25nB173_p0682a14║正信。
J25nB173_p0682a15║與璩司馬三谷
J25nB173_p0682a16║影滅皆因形盡也，心空緣是法空耶；非關不奉牟尼
J25nB173_p0682a17║旨，大抵心生未免差。
J25nB173_p0682a18║乾坤粉碎的為奇，若是貍奴不肯伊；饒彼古今三際
J25nB173_p0682a19║斷，都來未盡一分疑。
J25nB173_p0682a20║示撫州二居士
J25nB173_p0682a21║雲門道箇須彌山，直路行人反作彎；唯有了元行得
J25nB173_p0682a22║正，不登從上祖師關。
J25nB173_p0682a23║法眼參方知見多，無如地藏指頭何？直須拶破虛空
J25nB173_p0682a24║骨，一切現成始解屙。
J25nB173_p0682a25║示元謐禪者
J25nB173_p0682a26║本地風光騰法界，十方清淨絕微塵；含天裹地渾無
J25nB173_p0682a27║物，釋道儒宗謾有名。
J25nB173_p0682a28║示元著關主
J25nB173_p0682a29║得有因由悟有時，青山一歲一芳菲；但能不為時辰
J25nB173_p0682a30║使，自自如然合化機。
J25nB173_p0682b01║寶方勉眾
J25nB173_p0682b02║門前有路行非玅，眼裡無瞳看更明；學道未能超學
J25nB173_p0682b03║地，鐵鞋踏破枉勞神。
J25nB173_p0682b04║壽昌警眾
J25nB173_p0682b05║四十餘年窮此事，幾番休去幾番休；今朝分付空王
J25nB173_p0682b06║子，莫縱三千夜不收。
J25nB173_p0682b07║藂林罏鞴燄煙高，誰把身心放底熬？直待毛皮都換
J25nB173_p0682b08║卻，自然平地起波濤。
J25nB173_p0682b09║述悟
J25nB173_p0682b10║欲參無上菩提道，急急疏通大好山；知道始知山不
J25nB173_p0682b11║好，翻身直出祖師關。
J25nB173_p0682b12║野獅不啖人間食，十二巫峰得自由；養就縱橫無礙
J25nB173_p0682b13║力，崑崙翻轉作瀛洲。
J25nB173_p0682b14║示少室禪者
J25nB173_p0682b15║祖道淩遲事若何？為因不契笑頭陀；孤峰頂上生機
J25nB173_p0682b16║少，大海潮中死者多。攫浪拏雲能有幾？掀天揭地莫
J25nB173_p0682b17║尋他；要知少室山前事，須信神光度達磨。
J25nB173_p0682b18║和遍容和尚歸去偈
J25nB173_p0682b19║個中無悟亦無迷，幻現來兮復現回；來也端然誰是
J25nB173_p0682b20║我？去時畢竟我為誰？不如無去無來好，爭似解生解
J25nB173_p0682b21║死悲；今日方知無我我，側騎鐵額不歸歸。
J25nB173_p0682b22║答劍峰菴主（時師初住寶方，峰以書責之，師以此答之）
J25nB173_p0682b23║謾攜竿木混凡塵，個裡如如有幾人？攪亂乾坤非好
J25nB173_p0682b24║手，縱橫宇宙本真情。虛空摑碎泥牛吼，大海掀翻木
J25nB173_p0682b25║馬驚；菴主那知貧道事？南山下足北山行。
J25nB173_p0682b26║達磨贊
J25nB173_p0682b27║達磨大士，不順人情；好肉剜窟，痛處加針。梁武啟問
J25nB173_p0682b28║第一義，廓然無答太分明；自己秪如不識，真個是黑
J25nB173_p0682b29║臉烏心。九年面壁等個人，神光三拜始安心；隻履西
J25nB173_p0682b30║歸陷魏使，迨及於今。噫！可惜當面蹉過。若是跛腳雲
J25nB173_p0682c01║門，一棒打殺與狗子喫，貴圖天下太平。
J25nB173_p0682c02║自贊
J25nB173_p0682c03║這個東西也寫上絹，實沒來由，又何可羨？有影無形
J25nB173_p0682c04║無背面，天上人間不曾見；影似千江之月輪，形若太
J25nB173_p0682c05║虛之閃電。可愛也！達些玅而知些玄；可惡也！泄萬機
J25nB173_p0682c06║而通萬變。有時將自己虧，有時把他人騙；顛顛倒倒
J25nB173_p0682c07║不成人，千萬莫等閻王見。何以故？畢竟難栲伊是善
J25nB173_p0682c08║而不善。
J25nB173_p0682c09║這漢無理第一不賢，埋頭喫飯縮腳打眠，又不慕道
J25nB173_p0682c10║亦不參禪。有人撞著無價寶，他言不值半文錢；設有
J25nB173_p0682c11║人問作麼生？驀地攔胸打一拳。不是欺地，便乃瞞天。
J25nB173_p0682c12║撞著個作家挨拶，便云是教外別傳。噫！似則也似，只
J25nB173_p0682c13║可作馬為牛也，不解人間長福田。
J25nB173_p0682c14║這老漢太懵憧，不習真、乾打鬨；弗依世上務本生涯，
J25nB173_p0682c15║只好山中填坑穵孔。然是此土生身，秪奉西天梵種。
J25nB173_p0682c16║一生倔強詆禪宗，到得人間君子重。徐徐惡風而播
J25nB173_p0682c17║諸方，也不辜他而嗣曹洞。生平不能與諸聖齊功，到
J25nB173_p0682c18║也共一箇鼻孔。楖櫪橫拈解打人，聖凡聞見眉毛痛。
J25nB173_p0682c19║切莫理他，各自珍重。
J25nB173_p0682c20║這漢最粗，龍頭蛇尾；逢人不親，見佛不喜。尋常鼓舌
J25nB173_p0682c21║搖唇，解道秪這便是。會者拄杖到頭，不會佯不采去，
J25nB173_p0682c22║江湖多有生嗔。其不然者，面諱騰騰，順世度時，便宜
J25nB173_p0682c23║到手而已。也有不唧溜漢，再三請上紙，若遇出世的
J25nB173_p0682c24║頭陀，畢竟被他笑歪觜。
J25nB173_p0682c25║這老漢具何福？煩息人多屈曲；箇底虛空不如，豈是
J25nB173_p0682c26║這般面目？為人拶著笑呵呵；等閒撥動屙漉漉。問妙
J25nB173_p0682c27║答玄，三番四覆。有時道鐵壁銀山，有時云本來具足。
J25nB173_p0682c28║或且敬重聖賢，又或觸忤佛祖。似這等沒定量阿師，
J25nB173_p0682c29║也把他上數，何得將金粧橛木灼然？布施我者不名
J25nB173_p0682c30║福田，供養我者應墮地獄。何以故？甜瓜徹帶甜，苦瓠
J25nB173_p0683a01║連根苦，伶俐衲僧休笑侮。
J25nB173_p0683a02║圓相贊
J25nB173_p0683a03║相出無相，明帶不明，僧繇雖玅畫難成；唯斯野衲合
J25nB173_p0683a04║其真，故假其形示個人。若也達磨師見，必然努目睜
J25nB173_p0683a05║睛。何則？笑人、笑人！
J25nB173_p0683a06║這樣東西像個甚麼？類圓陀不陀，似光爍非爍；法界
J25nB173_p0683a07║不能安，乾坤無處著；若非達性人，終是難捉摸。道者
J25nB173_p0683a08║莫向語言中測度。
J25nB173_p0683a09║
J25nB173_p0683a10║壽昌和尚語錄卷下終
J25nB173_p0683a11║
J25nB173_p0683a12║
J25nB173_p0683a13║
J25nB173_p0683a14║
J25nB173_p0683a15║
J25nB173_p0683a16║
J25nB173_p0683a17║
J25nB173_p0683a18║
J25nB173_p0683a19║
J25nB173_p0683a20║
J25nB173_p0683a21║題無明和尚真贊并引
J25nB173_p0683a22║久嚮和尚開法於壽昌，往來衲子傳者淆訛，要之
J25nB173_p0683a23║皆望剎竿影者也。頃，予自吳越弔紫柏、雲栖二大
J25nB173_p0683a24║老還歸匡山，作逸老計。適頑石禪人自壽昌來，述
J25nB173_p0683a25║和尚入室機緣，予合掌讚曰：「向禪宗澹薄，今幸見和
J25nB173_p0683a26║尚標格，為向上典刑，況今此道中興，後生晚進得
J25nB173_p0683a27║有龜鑑，法門之幸，端有賴焉！」予愧久沉瘴海，忍苦
J25nB173_p0683a28║不禁，禪道、
J25nB173_p0683a29║佛法束之高閣，安敢置身人前？喜得青山白雲伴此
J25nB173_p0683a30║朽骨，自謂了此餘年。所慶法門有人，恨不及一見
J25nB173_p0683b01║面，聊申拙贊以述傾慕之懷。
J25nB173_p0683b02║久嚮無明名，未識無明面；突出大好山，千里遙相見。
J25nB173_p0683b03║生涯在钁頭，說法如奔電；提張沒弦弓，慣用石鞏箭。
J25nB173_p0683b04║只要射個人，應弦早奔竄；忽撞頑石頭，鏃羽一齊限。
J25nB173_p0683b05║拋出鐵渾淪，見者絕思算。此是吾師老面皮，相看只
J25nB173_p0683b06║許言前薦；若問當陽向上機，雲山滿目難分辯。
J25nB173_p0683b07║憨山老人清書
J25nB173_p0683b08║
J25nB173_p0683b09║
J25nB173_p0683b10║
J25nB173_p0683b11║新城壽昌無明經禪師塔銘（有序）
J25nB173_p0683b12║佛祖之道，若太虛空亙古常然，非晝夜代謝之可明
J25nB173_p0683b13║昧，惟得之者若獲如意寶，應用無窮；其不思議力性
J25nB173_p0683b14║自具足，稟明於心不假外也。從上諸祖莫不皆然，何
J25nB173_p0683b15║近代寥寥？匪曰無禪，直是無師，其果無邪？予於壽昌
J25nB173_p0683b16║禪師見其人矣！謹按狀。師諱「慧經」，號「無明」，撫州崇仁
J25nB173_p0683b17║裴氏子。初產難，祖父誦《金剛經》遂得娩，因名「經」。師生
J25nB173_p0683b18║而穎異不群，形儀蒼古，若逸鶴淩空，天性澹然無嗜
J25nB173_p0683b19║好。九歲入鄉校，便問：「浩然之氣是個甚麼？」師異之。居，
J25nB173_p0683b20║恒若無意於人間世者。年十七，遂棄筆硯，慨然有向
J25nB173_p0683b21║道志。年二十一，偶入居士舍，見案頭《金剛經》，閱之輒
J25nB173_p0683b22║終卷，忻然若獲故物，即與士言其意，士奇之。師由是
J25nB173_p0683b23║斷葷酒決出世志，父母聽之。時，邑之蘊空忠禪師說
J25nB173_p0683b24║法於廩山，遂往依之，即其本名曰：「慧經」。執侍三載，凡
J25nB173_p0683b25║聞所教不違如愚。嘗疑《金剛經》四句偈，一日見〈傳大
J25nB173_p0683b26║師頌〉曰「若論四句偈，應當不離身」，師不覺灑然，因述
J25nB173_p0683b27║偈有「遍界放光明」之句，以是知為夙習般若熏發也，
J25nB173_p0683b28║時年二十四。一日，閱《大藏一覽》至〈宗眼品〉，始知有教
J25nB173_p0683b29║外別傳之旨，至於五宗差別，竊疑之。迷悶八月至若
J25nB173_p0683b30║無聞見，時人以為患癡。久之有省，於是切有參究志。
J25nB173_p0683c01║遂辭廩山欲隱遁，乃訪峨峰，見其林壑幽邃，即誅茆
J25nB173_p0683c02║以居，誓不發明大事決不下此山，居三年人無知者。
J25nB173_p0683c03║因閱《傳燈》見僧問興善：「如何是道？」善曰：「大好山。」師罔
J25nB173_p0683c04║措，疑情頓發，日夜提撕至忘寢食。一日因搬石堅不
J25nB173_p0683c05║可舉，極力推之豁然大悟。即述偈曰：「欲參無上菩提
J25nB173_p0683c06║道，急急疏通大好山；知道始知山不好，翻身跳出祖
J25nB173_p0683c07║師關。」因呈廩山，山印為法器。師生而孱弱若不勝衣
J25nB173_p0683c08║者，及住山日極力砥礪自堅，躬自耕作鑿石開田，不
J25nB173_p0683c09║憚勞苦不事形骸。每聞空山境喧，乃曰：「老僧不采無
J25nB173_p0683c10║窮。」遂居不閉戶，夜獨山行，嘗大雪封路絕食數日。向
J25nB173_p0683c11║未薙髮，人或勸之，師曰：「待具僧相乃爾。」至是始剃染
J25nB173_p0683c12║授具。自此影不出山者，二十四年如一日也。時，邑之
J25nB173_p0683c13║寶方乃宋師寶禪師故剎也，請師重興，乃應命。先之
J25nB173_p0683c14║廩山掃師塔而後往，有「倏然三十載，忘卻來時道」之
J25nB173_p0683c15║句。時，師年五十有一矣！當萬曆戊戌歲也。師住寶方，
J25nB173_p0683c16║日益增精進力，凡作務必以身先。雖形枯骨立不猒
J25nB173_p0683c17║其勞，故不數年百堵維新開田若干，其佛殿、三門、堂
J25nB173_p0683c18║廚畢備，四方衲子聞風而至者日漸集。時，有僧問師：
J25nB173_p0683c19║「住此山曾見何人？」師曰：「總未行腳。」僧激之曰：「豈以一
J25nB173_p0683c20║隅而小天下乎？」師善其言，遂荷錫遠遊。乃過南海訪
J25nB173_p0683c21║雲栖；復之中原入少林禮初祖塔，叩無言宗主問西
J25nB173_p0683c22║來單傳之旨；尋往京都謁達觀禪師，深器重之，一時
J25nB173_p0683c23║法門大老相與酬酢，無不推譽；項之，入五臺參瑞峰
J25nB173_p0683c24║和尚。峰門庭孤峻，師一見而契，乃請益曰：「某甲於古
J25nB173_p0683c25║德機緣，數則有疑，乞師指示？」峰曰：「請道。」師曰：「臨濟道：
J25nB173_p0683c26║『佛法無多子』，畢竟是個甚麼？」峰云：「向道無多子，又是
J25nB173_p0683c27║個甚麼？」師曰：「玄沙謂靈雲：『敢保老兄未徹在，何處是
J25nB173_p0683c28║他未徹處？』」峰云：「大是玄沙未徹。」師曰：「趙州云：『臺山婆
J25nB173_p0683c29║子，我為汝勘破了也。』勘破在甚麼處？」峰云：「卻是婆子
J25nB173_p0683c30║勘破趙州」。師更請益，峰云：「知是般事便休。」師作禮，遂
J25nB173_p0684a01║相印契。峰返詰，師各以頌答，語載別錄。其〈趙州頌〉云：
J25nB173_p0684a02║「暗藏春色，明露秋光；有眼莫鑑，縱智難量。到家不上
J25nB173_p0684a03║長安路，一任風花雪月揚。」峰深肯之，觀師語忌十成，
J25nB173_p0684a04║機貴回互，妙協洞上之旨。自是師心亦倦遊矣，乃返
J25nB173_p0684a05║錫寶方，始開堂說法。時，以博山來公為第一座，師資
J25nB173_p0684a06║雅合，簧鼓此道激揚宗旨，四方衲子日益至。戊申，邑
J25nB173_p0684a07║之壽昌乃西竺禪師所創也，久頹，眾請師居之，遂應
J25nB173_p0684a08║命。舊傳有讖，適師與竺同鄉同姓，咸以師為竺再來
J25nB173_p0684a09║云。師住壽昌不扳外援、不發化主，隨緣任用，數年之
J25nB173_p0684a10║間所費萬計。其道場莊嚴煥然，叢林所宜纖悉畢具，
J25nB173_p0684a11║二十年來千指圍繞；又別建菴院二十餘所。豈師以
J25nB173_p0684a12║無作妙力而幻成者邪？惟師之生也賦性真質，氣柔
J25nB173_p0684a13║而志剛，心和而行峻。雖邊輻不修而容儀端肅，嚴霜
J25nB173_p0684a14║煦日不怒而威，衲子一見失其故有。接人單提宗門
J25nB173_p0684a15║向上事，即遠近參請，如銀山鐵壁，未嘗輕意印可一
J25nB173_p0684a16║人，以真參實究為要。故海內但聞其風，並無一言的
J25nB173_p0684a17║據借為口實者，其慎密如此。然自奉甚薄，至有不堪
J25nB173_p0684a18║其憂者，師澹如也。每遇病僧必親調藥餌，遷化則躬
J25nB173_p0684a19║負薪茶毘。凡叢林鉅細必自究心，不謀而合度，不擇
J25nB173_p0684a20║淨穢必盡心力而為之；胸次浩然，耳目若無睹聞者。
J25nB173_p0684a21║老當益壯，迨七旬尚混勞侶耕鑿不息，必先出後歸
J25nB173_p0684a22║躬率開田，三剎歲入可供三百眾，故生平佛法未離
J25nB173_p0684a23║钁頭邊也。四十餘年曾無一息以便自安，丈室翛然
J25nB173_p0684a24║惟作具而已。雖臨廣眾，未嘗以師道自居，至於應物
J25nB173_p0684a25║方行等慈，隨機善誘各得其宜。偈頌法語川流雲湧，
J25nB173_p0684a26║豈所謂般若光明，如摩尼圓照無思應者邪？苟有一
J25nB173_p0684a27║念身心之相，則疲勞厭倦非一日矣！嘗謂自古傳燈
J25nB173_p0684a28║諸老，雖各具無礙解脫，其不疲於萬行者，獨永明一
J25nB173_p0684a29║人，然未及其麤。若師者！自非道契單傳、心融萬法，何
J25nB173_p0684a30║發強精進之若此邪？益王嚮師道德，深加褒美，其語
J25nB173_p0684b01║別載，因歎曰：「去聖時遙，幸遺此老。」其見重若此。故郡
J25nB173_p0684b02║之徵君潛谷、鄧公祠部、海若湯公，閱師問答深加歎
J25nB173_p0684b03║賞，以為今日宗風再振。一時縉紳先生無不翕然歸
J25nB173_p0684b04║仰，即諸方久參未決者自遠而來，一見靡不泮然冰
J25nB173_p0684b05║釋也。丁巳臘月七日，師自田中歸，語大眾曰：「吾自此
J25nB173_p0684b06║不復砌石矣！」眾愕然。除夕上堂，曰：「今年只有此時在，
J25nB173_p0684b07║試問諸人知也無？」誡語諄諄。末後云：「此是老僧最後
J25nB173_p0684b08║一著分付大眾，切宜珍重！」戊午元旦三日，示微恙，遂
J25nB173_p0684b09║不食，云：「老僧非病，會當行矣！」大眾環侍，忻若平昔。眾
J25nB173_p0684b10║不安，以偈諭之曰：「人生有受非償，莫為老病死慌。」七
J25nB173_p0684b11║日以偈示博山，次第寫寶方、壽昌遺囑，乃曰：「古人護
J25nB173_p0684b12║惜常住猶如命根，老僧不惜身命為安常住。」十四日
J25nB173_p0684b13║寫書辭遠近道俗，且勉以叩己真參。十六日，眾請留
J25nB173_p0684b14║全身，師命茶毘自作舉火偈，令侍者徹宗唱偈舉火。
J25nB173_p0684b15║次辰，取水漱口洗面拭身，囑曰：「不必再浴，恐廢常住
J25nB173_p0684b16║薪水也。」誡眾：「無得效俗變孝，違者非吾弟子。」乃索筆
J25nB173_p0684b17║大書曰：「今日分明指示。」擲筆端坐而逝。時，萬曆戊午
J25nB173_p0684b18║正月十有七日未時也。茶毘火光五色，心燄如蓮花，
J25nB173_p0684b19║其細瓣如竹葉，頂骨、諸牙不壞，餘者其白如玉，重如
J25nB173_p0684b20║金，文五色，藏於本寺方丈，建窣堵波。當門一齒生時
J25nB173_p0684b21║長偃下唇，竟不壞，留博山。師生於嘉靖戊申，世壽七
J25nB173_p0684b22║十有一，僧臘四十有奇。得法弟子惟元來，開法博山；
J25nB173_p0684b23║其得度弟子若干人，守三山常住。有語錄二卷行於
J25nB173_p0684b24║世。予嚮師風，丙辰避暑匡山，有門人持師圓相真者，
J25nB173_p0684b25║予展之，即知師為格外人，而恨未及見也。因為之贊，
J25nB173_p0684b26║有「突出大好山，千里遙相見」之語相傳。博山見之以
J25nB173_p0684b27║予為法門知師之深者，乃略述師之行狀，請予為塔
J25nB173_p0684b28║上之銘。予痛念禪門寥落向未有以振起者，獅絃將
J25nB173_p0684b29║絕響矣！今按師之行履，其見地穩密機辯自在，不惟
J25nB173_p0684b30║法眼圓明一振頹綱，而峻節孤風誠足以起末俗，至
J25nB173_p0684c01║其精進忍力又當求之古人。雖影不出山而聲光遠
J25nB173_p0684c02║及，豈非尸居龍見、淵默而雷聲者邪？觀其超然生死
J25nB173_p0684c03║實踐可知，因次序其實行，乃為之銘曰：
J25nB173_p0684c04║大道廓然，如太虛空；聖凡幻華，影落其中。
J25nB173_p0684c05║即有求者，竟不可得；擬議思量，掉棒打月。
J25nB173_p0684c06║瞿曇熱亂，達磨忙來；到頭落得，一隻皮鞋。
J25nB173_p0684c07║建塗毒鼓，全彰正令；如有擊者，喪身失命。
J25nB173_p0684c08║不用命者，時來一擊；三日耳聾，晴空霹靂。
J25nB173_p0684c09║身心俱碎，魔佛潛蹤；摩尼光耀，八面虛通。
J25nB173_p0684c10║惟我壽昌，誤中其毒；遍身毛孔，三昧出沒。
J25nB173_p0684c11║化生死窟，作光明聚；日用頭頭，無處不是。
J25nB173_p0684c12║提起钁頭，似金剛劍；煩惱稠林，佛祖出現。
J25nB173_p0684c13║四十餘年，墾土掘地；瓦礫荊棘，純七寶砌。
J25nB173_p0684c14║身心世界，碎為微塵；塵塵佛剎，坐臥經行。
J25nB173_p0684c15║佛法禪道，拈向一邊；有來問者，直指目前。
J25nB173_p0684c16║如大圓鏡，五色齊至；不出不入，死生遊戲。
J25nB173_p0684c17║自墮此中，未嘗住世；即今便行，亦未曾去。
J25nB173_p0684c18║不信但看，草芥纖塵；何有一物？不是全身。
J25nB173_p0684c19║青山塔影，松風長舌；說法音聲，常無間歇。
J25nB173_p0684c20║
J25nB173_p0684c21║明萬曆四十八年歲次庚申孟夏月朔旦
J25nB173_p0684c22║匡山逸叟憨山釋德清撰
J25nB173_p0684c23║
J25nB173_p0684c24║
J25nB173_p0684c25║（豫章信官黃端伯捐俸敬刻
J25nB173_p0684c26║壽昌無明和尚語錄卷下　廣照弟子愈奇證
J25nB173_p0684c27║字）
J25nB173_p0684c28║（崇禎十年十一月徑山寂照菴識）