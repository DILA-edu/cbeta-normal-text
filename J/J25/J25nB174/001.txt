J25nB174_p0685a01║天界覺浪盛禪師語錄序
J25nB174_p0685a02║余下根鈍器，衰老失學，每見世間文字及諸方語錄
J25nB174_p0685a03║堆床積案，便眼昏頭運不能開卷；每拈懶贊語「那有
J25nB174_p0685a04║閒工夫，替俗人拭鼻涕邪？」然每於燈殘月落夢回寂
J25nB174_p0685a05║醒，先佛古師一二染神剋骨語句影略逗漏，時時落
J25nB174_p0685a06║齒牙喉吻中，如小兒弄語時婆婆和和。有人詰之，茫
J25nB174_p0685a07║然不能置荅，有掩口一笑耳！與覺浪和尚相聞十餘
J25nB174_p0685a08║年始得把臂，不交一語頓覺心腑清涼，輒伸筆為文
J25nB174_p0685a09║以贈。頃，又見其《天界初會語》，是四十年前與焦弱侯
J25nB174_p0685a10║諸先生聚首提唱者，迄今藏去篋笥，未有人著語。而
J25nB174_p0685a11║公之上首鶴谿，猥以見屬，每欲下筆輒作婆婆和和
J25nB174_p0685a12║然，是又可一笑也。常聞長者言：「本朝禪門自琦楚石、
J25nB174_p0685a13║泐季潭後一燈迢然，而憨山大師盛稱壽昌無明以
J25nB174_p0685a14║為法眼圓明振起末俗。」今浪師實壽昌的骨子孫，建
J25nB174_p0685a15║大法幢獅絃繼響。讀斯語者，有以洞見其提挈綱要
J25nB174_p0685a16║照用縱奪之機，無以斯世顢頇儱侗冬瓜瓠子之禪
J25nB174_p0685a17║同類而舉揚之，庶不為延津刻舟之人所竊笑也。昔
J25nB174_p0685a18║吾憨師贊壽昌之像曰：「突出大好山，千里遙相見。」博
J25nB174_p0685a19║山見之，以為知壽昌之深無如憨師也。今吾幸於暮
J25nB174_p0685a20║年得見浪師，相與敲空作響，無舌而談。善財童子登
J25nB174_p0685a21║妙峰頂不見德雲比丘，及見德雲乃在別峰之上，蓋
J25nB174_p0685a22║余與浪師所謂千里遙相見者如此，鶴谿以為然否？
J25nB174_p0685a23║歲在戊戌夏五望日海印弟子虞山錢謙益和南書
J25nB174_p0685a24║於杭城之報恩院
J25nB174_p0685a25║
J25nB174_p0685a26║
J25nB174_p0685a27║
J25nB174_p0685a28║
J25nB174_p0685a29║
J25nB174_p0685a30║
J25nB174_p0685b01║天界覺浪盛禪師語錄目錄
J25nB174_p0685b02║卷第一
J25nB174_p0685b03║上堂
J25nB174_p0685b04║卷第二
J25nB174_p0685b05║上堂
J25nB174_p0685b06║卷第三
J25nB174_p0685b07║上堂
J25nB174_p0685b08║卷第四
J25nB174_p0685b09║上堂
J25nB174_p0685b10║卷第五
J25nB174_p0685b11║小參
J25nB174_p0685b12║卷第六
J25nB174_p0685b13║小參
J25nB174_p0685b14║晚參
J25nB174_p0685b15║卷第七
J25nB174_p0685b16║示眾
J25nB174_p0685b17║卷第八
J25nB174_p0685b18║普說
J25nB174_p0685b19║機緣
J25nB174_p0685b20║卷第九
J25nB174_p0685b21║法語
J25nB174_p0685b22║卷第十
J25nB174_p0685b23║頌古
J25nB174_p0685b24║偈
J25nB174_p0685b25║卷第十一
J25nB174_p0685b26║贊
J25nB174_p0685b27║卷第十二
J25nB174_p0685b28║佛事
J25nB174_p0685b29║雜著
J25nB174_p0685b30║塔銘
J25nB174_p0685c01║天界覺浪盛禪師語錄卷一
J25nB174_p0685c02║
J25nB174_p0685c03║門人　大成　大奇　等編
J25nB174_p0685c04║師於萬曆己未，住福州蓮山國懽寺，受林宗伯請
J25nB174_p0685c05║開堂。陞座拈香云：「此一瓣香，諸佛頂𩕳上透出，正眼
J25nB174_p0685c06║法藏中拈來，祝延今上皇帝，一人有慶，天下太平；此
J25nB174_p0685c07║一瓣香，同胞共乳灶裏生蓮，一氣連枝各自橫出，今
J25nB174_p0685c08║特拈來供養堂上曹山本寂、國歡文矩二老祖，藉此
J25nB174_p0685c09║穿過天下人鼻孔，撩出大地人眼睛；此一瓣香，烈如
J25nB174_p0685c10║鴆毒、猛似靈丹，劫火光中奪得、黃龍頷下探來，供養
J25nB174_p0685c11║中興洞宗壽昌先祖無明老和尚、東苑本師晦臺大
J25nB174_p0685c12║和尚，用酬法乳之恩。」上首白椎竟，僧問：「少室二株分
J25nB174_p0685c13║五派，逆流意旨事如何？」師云：「妙高峰上飛雲度，逗出
J25nB174_p0685c14║鐘聲徹九天。」進云：「莫是突出大好山，千里遙相見麼？」
J25nB174_p0685c15║師云：「行人更在千峰外。」進云：「東苑獨出一枝，與少林
J25nB174_p0685c16║分披五葉，還有同別也無？」師云：「解笑還他碧眼兒。」進
J25nB174_p0685c17║云：「恁麼則心心相印，無差互也？」師云：「直須親透此消
J25nB174_p0685c18║息始得。」問：「昔年灶裏，如何解生兩朵蓮花？」師云：「雷部
J25nB174_p0685c19║主青山。」曰：「恁麼聲震古今也？」師云：「惱亂水火神。」進云：
J25nB174_p0685c20║「曹山、文矩一母所生，皆證祖位，是何願力？」師云：「烏碗
J25nB174_p0685c21║飛，白碟走。」進云：「莫是各顯神通麼？」師云：「山門無口，石
J25nB174_p0685c22║磉咬人。」進云：「今日重主法席，則又徹見洞水逆流也。」
J25nB174_p0685c23║師云：「線穿紅葉奉雙親。」進云：「恁麼則千古兒孫皆得
J25nB174_p0685c24║力也？」師云：「誰撫梧桐思鳳皇？」進云：「今日開堂祝聖一
J25nB174_p0685c25║句作麼生？」師云：「闔國歡呼無量壽，普天樂唱太平年。」
J25nB174_p0685c26║乃震聲唱云：「會麼千聖齊拜下風，未為分外；十方同
J25nB174_p0685c27║時鼓舞，乃見希奇。到此還有領略承當處也無？」復笑
J25nB174_p0685c28║云：「可惜許當年老達磨初遇梁武帝，不曾推上此高
J25nB174_p0685c29║座子，看他將西來的的意作麼生舉似人？若只是『廓
J25nB174_p0685c30║然無聖，對朕不識』，可謂面皮厚三尺，不被明眼人掀
J25nB174_p0686a01║翻座子，亦當自打退鼓，折蘆渡江而去，那復出乖遺
J25nB174_p0686a02║醜以累及後世哉？秪如今日蓮山新長老出世為人，
J25nB174_p0686a03║莫是特為初祖雪屈麼？兒孫各有超群志，豈肯區區
J25nB174_p0686a04║較是非？然則斬新條令特地乾坤，端為祝聖一句當
J25nB174_p0686a05║作麼生？謳歌不識羲皇德，海闊天空日月高。」結椎下
J25nB174_p0686a06║座。
J25nB174_p0686a07║海澄諸居士請上堂：今朝十月十五，手提貫珠慢數；
J25nB174_p0686a08║高聲只念彌陀，不敢呵罵佛祖。活冤家恰值順風耳
J25nB174_p0686a09║聾，生魔障剛遭千里眼瞽，決定今日蓮山又是呵罵
J25nB174_p0686a10║佛祖；翻身急報閻羅，忿氣衝冠大怒，撞幽冥鐘、擊陰
J25nB174_p0686a11║司鼓，會同十殿閻君，要使刑罰。得所商量，重鑄油鍋，
J25nB174_p0686a12║計較新栽劍圃，必須活捉蓮山，親身受此極苦。牛頭
J25nB174_p0686a13║阿旁奉命而來，爭奈先聲奪其氣主；近前卻要近前，
J25nB174_p0686a14║觸忤不敢觸忤。苦啞苦！蓮山見之不覺大笑一聲，直
J25nB174_p0686a15║得十方法界與地獄天堂一時化為水乳。正當恁麼
J25nB174_p0686a16║時如何？天涯何處覓靈雲，桃花亂落如紅雨。
J25nB174_p0686a17║羅山碧天請上堂：羅山拈頭不便，蓮嶼捉尾誰能？三
J25nB174_p0686a18║人證龜成鱉，木蛇笑倒枯藤；曹家女切莫作怪，蜘蛛
J25nB174_p0686a19║絲咬殺蜻蜓。石倉居士且披禪衣，作李夫人叫救的
J25nB174_p0686a20║夢；碧天長老好提數珠，敲葉相國底棋枰，歸去來兮！
J25nB174_p0686a21║聊寄三十拄杖，莫教我擯出首座。只因差一著，賺卻
J25nB174_p0686a22║古傳燈。
J25nB174_p0686a23║佛誕日上堂。問：「纔出生時已自指天指地，如何又到
J25nB174_p0686a24║雪山六年，然後乃觀星悟道，還是真實，還是方便？」師
J25nB174_p0686a25║云：「燒羹易喫，冷債難還。」進云：「畢竟如何？」師云：「嚼破舌
J25nB174_p0686a26║頭不是肉。」乃云：「拄杖子忍饑耐渴不過，坐地喫了須
J25nB174_p0686a27║彌山曾不見謝土；吸了大海水亦不見酬源，夜來創
J25nB174_p0686a28║出箇奇論，謂：『世尊生時原不曾指天指地，後來亦不
J25nB174_p0686a29║曾悟道觀星。此皆是捏怪，所以雲門欲一棒打殺。』又
J25nB174_p0686a30║諸祖皆呵為打失眼睛，今特來告訴和尚：『明日上堂
J25nB174_p0686b01║舉出此意，便見斬新公案也。』蓮山大喝曰：『這妖怪便
J25nB174_p0686b02║乃拗折拋在大火聚中燒去了。』今乃拈得這條新拄
J25nB174_p0686b03║杖子，頭正尾正不敢妄生節目。若有問：『世尊初生意
J25nB174_p0686b04║旨如何？』但打云：『恭喜你！好彩頭。』又有問：『雪夜觀星時
J25nB174_p0686b05║如何？』但打云：『恭喜你！好結款。』更有問：『中間與出世為
J25nB174_p0686b06║人事作麼生？』但打云：『恭喜你！千古春風常在手，但教
J25nB174_p0686b07║隨處有生涯。』」喝一喝！下座。
J25nB174_p0686b08║小年，諸莊夫請上堂。問：「南泉不出方丈，到莊上喫油
J25nB174_p0686b09║餈，是何作用？」師云：「邪言不入正人耳。」進云：「秪如莊主
J25nB174_p0686b10║親到方丈謝和尚降重，是如何？」師云：「何似時衰鬼弄
J25nB174_p0686b11║人？」進云：「和尚尊重不受請，今日諸莊送供養時如何？」
J25nB174_p0686b12║師云：「好好與他一痛棒。」進云：「還有過也無？」師云：「重賞
J25nB174_p0686b13║之下必有勇夫。」進云：「恁麼則感恩不淺？」師云：「打鼓為
J25nB174_p0686b14║三軍。」乃云：「風俗作小年，灶神送上天；天帝有何說？更
J25nB174_p0686b15║不與人傳。果是箇泥瓦合成，靈從何起？昔曾驀地卻
J25nB174_p0686b16║生出兩朵蓮，只今誰能向我杖頭討箇壓年錢？」
J25nB174_p0686b17║除日上堂：南泉提起貓兒，刀前誰能救得？洞山收卻
J25nB174_p0686b18║果桌，句下孰能轉身？子湖捉住賊僧，如何承當不下？
J25nB174_p0686b19║大隨隨劫火去，直下無能知歸？汝等這裏一一道得
J25nB174_p0686b20║箇出身句，我與你分歲尚且大有事在，若不透過銀
J25nB174_p0686b21║山鐵壁，如何得倒嶽傾湫？不見洞山老祖云：「三途地
J25nB174_p0686b22║獄未是苦，衲衣下不明此事最是苦。」諸兄弟！好言語
J25nB174_p0686b23║抖擻眉毛已是墮坑落塹，誰能平日不急得急整理
J25nB174_p0686b24║手腳？如獅子游行哮吼返擲而去，虎狼野干聞之遺
J25nB174_p0686b25║尿失魂，誰敢當前與之作敵哉？奇男子須是如此氣
J25nB174_p0686b26║概始可與佛祖撐門拄戶，受天人供養、消世間凶危；
J25nB174_p0686b27║不然暫時失念瞥起偷心，打在那軟洋海子底掙命
J25nB174_p0686b28║不起來，他時後日莫怪蓮山不曾痛為汝等道破。珍
J25nB174_p0686b29║重。
J25nB174_p0686b30║乙亥秋住麻城龍湖寺，李太宰請于寶筏開堂。拈香
J25nB174_p0686c01║祝聖白椎竟，乃畫一○云：「見麼？大鏡中天，物物自照，
J25nB174_p0686c02║若更待揚眉瞬目，已是增金之黃、添玉之白也。雖然
J25nB174_p0686c03║今日山僧陞此寶華王座，還有向上全提也無？其中
J25nB174_p0686c04║有得此先聲者，正好對眾酬唱，庶不負本分風光。有
J25nB174_p0686c05║麼，有麼？人人頂上有金輪，萬古威靈光聖代。」
J25nB174_p0686c06║邑宰請上堂：「向上一路千聖不傳，本分風光須自領
J25nB174_p0686c07║悟。山僧恁麼下座，還有親切為人處也無？大眾便恁
J25nB174_p0686c08║麼禮拜而退，還有不相孤負處也無？雖然官不容針、
J25nB174_p0686c09║私通車馬，正好錦上添花、水中擇乳。石女夜拋梭，文
J25nB174_p0686c10║彩煥然滿目；木人朝唱曲，音聲杳爾難聞。其中還有
J25nB174_p0686c11║正偏兼帶不落是非者，出來唱和看？如無，山僧倒騎
J25nB174_p0686c12║露地白牛，游戲十方剎土去也。」以如意畫○云：「見麼？
J25nB174_p0686c13║自古輪王全意氣，不彰寶印自然尊。」
J25nB174_p0686c14║大雄庵上堂。擊香臺云：「聞麼？」良久朗聲云：「巍巍獨坐
J25nB174_p0686c15║大雄峰，一喝曾教三日聾；今日當陽明舉似，西江吸
J25nB174_p0686c16║盡有龐公。大眾！山僧今日為太宰公一門親屬陞座，
J25nB174_p0686c17║秪如不與萬法為侶者，是甚麼人聻？」一僧出眾云：「閣
J25nB174_p0686c18║靜不須重借月，三更自有夜明簾。」師顧視云：「乾闥婆
J25nB174_p0686c19║王親托出，摩尼光影照三千，更有於光影門頭出身
J25nB174_p0686c20║者？」太宰出云：「近日有提婆達多一頌呈上大師，頌云：
J25nB174_p0686c21║『平地孤堆最誤人，枉將法座賺冤親；瞿曇自有金針
J25nB174_p0686c22║度，認影迷頭又隔津。』」師云：「何不道：『提婆別有金針度
J25nB174_p0686c23║聻？』」太宰撫手云：「此又是老婆勘破有來繇也。」師震威
J25nB174_p0686c24║一喝，便下座。
J25nB174_p0686c25║六安齊頭山水晶寺上堂。脩竹彬公禮拜請云：「今日
J25nB174_p0686c26║某甲母難之辰，伏乞和尚法施，使先親速獲超往，并
J25nB174_p0686c27║示某甲末後大事。」師良久云：「會麼？午夜日頭紅，石女
J25nB174_p0686c28║臨盆急；㘞地叫一聲，生箇鐵棘栗。性猛利，情奇崛，假
J25nB174_p0686c29║龍舒陳氏裔苗，託齊頭獅子躅躑。吒吒呀呀翻破巢
J25nB174_p0686c30║敵，五十年來虎蹤狼跡，不覺逗遛至今。且道承誰恩
J25nB174_p0687a01║力？」乃畫一圓相云：「若於此薦得，不惟頓破生死牢關，
J25nB174_p0687a02║至於彼此冤親，總向這裏七花八裂。還會麼？五色彩
J25nB174_p0687a03║霞籠玉像，分明一點座中圓。」
J25nB174_p0687a04║丙子冬住新城壽昌寺，受鄧太史、涂冢宰、黃司理請
J25nB174_p0687a05║上堂。拈香祝聖畢，白椎竟。問：「法窟當年獅子吼，今朝
J25nB174_p0687a06║據座又嚬呻，一聲震動乾坤句，請師分明舉示人。」師
J25nB174_p0687a07║云：「纔望剎竿影，擺手出章江。」進云：「初機未會玄微意，
J25nB174_p0687a08║請向從前話一周？」師云：「兩手分付與阿誰？」進云：「擎出
J25nB174_p0687a09║滿盤皆具足，當機領略事如何？」師云：「退身三步。」乃云：
J25nB174_p0687a10║「天無私覆，地無私載；日月無私明，時候無私序；帝王
J25nB174_p0687a11║無私德，臣民無私功；聖賢無私心，善惡無私報。所以
J25nB174_p0687a12║靈山拈無私之花，少林面無私之壁；二祖安無私之
J25nB174_p0687a13║心，曹溪傳無私之法；青原、南嶽開無私之二宗，馬祖、
J25nB174_p0687a14║石頭列無私之五派；百丈撥無私之火，溈山直下知
J25nB174_p0687a15║歸；黃蘗揮無私之棒，臨濟頓徹婆心；雲巖示無私之
J25nB174_p0687a16║鏡，洞山錦縫重開；雪峰陞無私之堂，雲門當機獨領；
J25nB174_p0687a17║地藏豎無私之指，法眼妙契天然，乃至千七百沒巴
J25nB174_p0687a18║鼻漢一味無私，心心相印法法相傳。至我壽昌先師
J25nB174_p0687a19║翁，觸發大好無私之山，重興曹洞之旨；洎我東苑先
J25nB174_p0687a20║和尚，勘破臺山無私之路，透過趙州之關；迄我道盛
J25nB174_p0687a21║偶入東父無私之室，勒回鞭影之駒，親承壽祖無私
J25nB174_p0687a22║之宗，振起簫韶之鳳，是故二十年來縱橫方外，無私
J25nB174_p0687a23║任運到處稱尊。今日歸家，幸逢法屬推上法王無私
J25nB174_p0687a24║之座，重揚先祖無私之風，何異削雪為銀火不銷，白
J25nB174_p0687a25║戰未曾持寸銕？雖然如是，今日開堂祝聖一句作麼
J25nB174_p0687a26║生道？」良久云：「高提祖印當空照，一道無私謝太平。」結
J25nB174_p0687a27║椎下座。
J25nB174_p0687a28║寶方上堂：「竺土大僊心，東西密相付。且道如何是密
J25nB174_p0687a29║付的意旨？昔青原老祖命石頭遷禪師往南嶽通個
J25nB174_p0687a30║書信，大似撥開一條衝天大路，自非足下生雲的，也
J25nB174_p0687b01║不容易進這一步。你看他石頭，如獅子游行一蹴便
J25nB174_p0687b02║到那南嶽，見讓和尚即問：『不慕諸聖，不重己靈時如
J25nB174_p0687b03║何？』讓公眼似電光舌如利劍，何曾放過天下一人？即
J25nB174_p0687b04║道：『子問太高生。』頭云：『寧可永劫墮沉淪，不向諸聖求
J25nB174_p0687b05║解脫。』即拂袖便行，不啻鯤鵬奮怒，水激三千扶搖九
J25nB174_p0687b06║萬。自此石頭一宗傳至雲巖、曹洞，至我寶方，燈燈相
J25nB174_p0687b07║傳而不絕，全因此青原一足之真風也。後世人徒知
J25nB174_p0687b08║馬祖一喝，百丈三日耳聾；殊不知青原垂足，石頭萬
J25nB174_p0687b09║劫心死。秪如山僧今日紹登我祖法座，既為承嗣子
J25nB174_p0687b10║孫，畢竟密傳個甚麼？玉璽不離天子手，金箱那許外
J25nB174_p0687b11║臣知。」
J25nB174_p0687b12║師誕日上堂：特特陞堂為證據，要人透我秘密句。一
J25nB174_p0687b13║句父母未生前；一句纔生便㘞地；一句四十五年的。
J25nB174_p0687b14║若人一句中薦得，堪與佛祖為師，切忌靜沉死水；二
J25nB174_p0687b15║句中薦得，堪作人天之主，切忌動落今時；三句中薦
J25nB174_p0687b16║得，堪與隨流入妙，切忌自救不了。若能三句一齊薦
J25nB174_p0687b17║得，方能情見不偏，始終超脫不縱不橫，如摩醯天眼
J25nB174_p0687b18║相似，此猶是門庭施設邊事。須知向上一路，尊貴自
J25nB174_p0687b19║別；但能相續，名主中主。
J25nB174_p0687b20║結制上堂：木人採空花，持歸誇石婆；盈盈插高髻，風
J25nB174_p0687b21║流果更多。阿呵呵！會也麼？參得透，莫昧滅我正法眼
J25nB174_p0687b22║藏；參不透，莫孤負我金襴袈裟。諸禪哥！自家消息自
J25nB174_p0687b23║家摩；況此生涯隨分足，莫嫌伎倆不如他。
J25nB174_p0687b24║上堂：十道不通風，啞子來傳信；夜半漆崑崙，皎然雪
J25nB174_p0687b25║萬仞。若向這裏會得，可與洞山老祖把手並行；其或
J25nB174_p0687b26║未然，壽昌為汝說破。噫！鋸𨮂秤錘易，決擇生死難；石
J25nB174_p0687b27║上栽花易，安立性命難。難不難，心上看！黑豆未生芽
J25nB174_p0687b28║去處，善財童子未曾參；易不易，境上覷！阿難欲速成
J25nB174_p0687b29║寶王，五濁惡世誓先入。如何入？無位真人乾屎橛。釋
J25nB174_p0687b30║迦調達暗承當，賺殺文殊與彌勒。
J25nB174_p0687c01║黃司理海岸居士請上堂。師陞座，士拈香云：「這一炷
J25nB174_p0687c02║香特為新壽昌拈出。」師震聲云：「速道！」士便喝，師云：「且
J25nB174_p0687c03║莫詐明頭。」士云：「卻是和尚顢頇。」乃禮拜歸位。白椎竟，
J25nB174_p0687c04║師喝一喝云：「大眾見麼？黃海岸居士穿一雙沒鼻草
J25nB174_p0687c05║鞋，向南方諸知識肚皮裏踏過一遭，今日特歸壽昌，
J25nB174_p0687c06║且作麼生為他證據聻？」良久云：「請君吸盡西江水，看
J25nB174_p0687c07║取馬駒踏殺人。」士云：「半滴不留。」師云：「已蹉過也。」士從
J25nB174_p0687c08║西過東立，師豎起如意，士云：「張牙露爪即不無，和尚
J25nB174_p0687c09║且無轉身句？」師云：「你且向腳跟下透出著。」士從東過
J25nB174_p0687c10║西立，師云：「東走西走即不無，本分底事尚未在。」士云：
J25nB174_p0687c11║「且道居士立在那裏？」師云：「脫卻草鞋著。」士云：「如何是
J25nB174_p0687c12║途路中事？」師云：「莫向三千覓大千。」士云：「如何是入門
J25nB174_p0687c13║句？」師云：「泥牛踞地笑呵呵！」士云：「如何是出門句？」師云：
J25nB174_p0687c14║「南山起雲，北山下雨。」士云：「如何是不出不入句？」師云：
J25nB174_p0687c15║「露柱向你道。」士遂禮拜云：「須是這老漢始得。」白椎將
J25nB174_p0687c16║下座，士復問云：「朗月當空時如何？」師作女人拜云：「深
J25nB174_p0687c17║深拜到月兒高。」進云：「月落時如何？」師云：「相隨來也。」
J25nB174_p0687c18║廣照上堂：「覺城東際會同參，古佛堂前孰指南？薦得
J25nB174_p0687c19║文殊垂手處，百城煙水逼人寒。大眾還見文殊垂手
J25nB174_p0687c20║處麼？」良久云：「彈指頓開彌勒閣，慈門何處不皈依？」
J25nB174_p0687c21║東湖上堂：孤峰迥秀，不掛煙蘿；丹鳳沖霄，略舒風彩。
J25nB174_p0687c22║這裏薦得，始知壽昌拄杖子未離廣照已到東湖。白
J25nB174_p0687c23║雲鎖斷去來機，紅日印開高下意。雖然如是，更須知
J25nB174_p0687c24║有金針未露、玉線不彰底事，始透向上玄關。塵中雖
J25nB174_p0687c25║有隱身術，爭似全身入帝鄉。
J25nB174_p0687c26║報恩寺上堂：一家有事百家忙，杓柄誰能較短長？壁
J25nB174_p0687c27║上葫蘆偷眼覷，塔頭鈴子舌根長。且道鈴子吐舌作
J25nB174_p0687c28║個甚麼？莫謂鯤鯨無羽翼，紛紛金翅海中飛。
J25nB174_p0687c29║淨居寺上堂。師以如意畫○云：「會麼？寶鏡三昧，明暗
J25nB174_p0687c30║交參；洞上宗風，正偏妙協。如何大通智勝佛，佛法不
J25nB174_p0688a01║現前？正以根根塵塵周遍法界，本是如來藏心，若是
J25nB174_p0688a02║一法不現前，則不名為佛法也。所以外紹十八界梵
J25nB174_p0688a03║王、帝釋乘光而來請轉法輪，佛雖默許只能開人之
J25nB174_p0688a04║天；至于內紹十六王子親承血脈請轉法輪，佛乃許
J25nB174_p0688a05║可為說三轉十二行微妙大法，於是佛法乃得現前。
J25nB174_p0688a06║諸法王子與諸聞法，個個分散十方立地成佛，始是
J25nB174_p0688a07║開天之天。且道如何是全提向上底主中主聻？」良久
J25nB174_p0688a08║云：「自古輪王全意氣，不彰寶印自然尊。」
J25nB174_p0688a09║藻林菴上堂：「城中多佛法，爛賤沒人要；我今輕舉時，
J25nB174_p0688a10║卻恐大家笑。且道有甚麼佛法沒人要聻？只是未深
J25nB174_p0688a11║參，所以不得妙。不見古人問：『如何是小乘錢貫？如何
J25nB174_p0688a12║是大乘井索？如何是有漏笊籬？如何是無漏木杓？如
J25nB174_p0688a13║何是教外別傳的事？』分付典座：『咄！切莫動著磕著。』咦！
J25nB174_p0688a14║若不動著磕著，千年故紙爭堪合藥。」
J25nB174_p0688a15║上堂。司理黃公問：「萬佛臨筵時如何？」師云：「鬧藍且喜
J25nB174_p0688a16║得抽頭。」進云：「阿誰作主？」師云：「五鳳樓前籠彩氣。」進云：
J25nB174_p0688a17║「爭奈傍觀者哂？」師云：「對管好凝眸。」公禮拜。乃云：「滔滔
J25nB174_p0688a18║起別峰，誰是釣龍翁？前頭風浪惡，淹沒幾船蓬。若向
J25nB174_p0688a19║其中作得主，何如一鏃便遼空？會得底，三關透出親
J25nB174_p0688a20║相見；不會底，當央迷殺主人翁。眾中還有劈開胸襟
J25nB174_p0688a21║相見者麼？」僧纔出，師震聲喝云：「敗將不斬。」復以如意
J25nB174_p0688a22║打一○云：「大眾還透得這箇麼？一二三四八九十，無
J25nB174_p0688a23║限奇兒數不及。數不及！兩眼星星黑如漆。金烏戴雪
J25nB174_p0688a24║夜間飛，玉兔披星天曉出。」
J25nB174_p0688a25║福山上堂，乃畫○云：「常啼菩薩賣心肝求般若；壽昌
J25nB174_p0688a26║杖人賣般若求心肝。看看！雙林佛殿，騎簫曲峰，入諸
J25nB174_p0688a27║人鼻孔去也。紹隆大師合掌云：『唵　嘛呢叭𠺗吽！家有
J25nB174_p0688a28║白澤之圖，必無如是妖怪。』會麼？欲將我語同他語，須
J25nB174_p0688a29║是他心似我心。」
J25nB174_p0688a30║丁丑住新城福山寺上堂。司理黃公問：「紹隆出世七
J25nB174_p0688b01║佛證盟，和尚出世甚麼人證盟？」師云：「星池重建幢幡
J25nB174_p0688b02║影。」進云：「瓊樓寶殿甚麼人居住？」師云：「簫曲猶聞鸞鳳
J25nB174_p0688b03║音。」進云：「滿堂龍象，師還辨別得也無？」師云：「空王嚼碎
J25nB174_p0688b04║赤波斯。」乃喝云：「覆船和尚無生可度，撒手太孤危；紹
J25nB174_p0688b05║隆大師面目多端，惑亂人不少；西竺老子靈龜曳尾，
J25nB174_p0688b06║狼藉幾叢林。更有許多藏頭露尾老古錐，仔細簡點
J25nB174_p0688b07║將來，不免一齊斷案。且道今日新福山出世為人當
J25nB174_p0688b08║作麼生聻？」良久云：「寶杖指開千聖眼，普天之下共傳
J25nB174_p0688b09║心。」
J25nB174_p0688b10║臘月八日上堂：山僧昨夜正熟睡，五更鐘響方瞥地；
J25nB174_p0688b11║醒來猶自眼眯𥊚，拈得口時失卻鼻。低頭吃粥乃思
J25nB174_p0688b12║量，不勝令人太慚愧。愧個甚麼？愧彼雪山徹骨寒，半
J25nB174_p0688b13║夜星兒獨自覷。獨自覷，叫蒼天！說向人前不值錢。
J25nB174_p0688b14║師誕日上堂。擊如意云：「去年四十五，大擂壽昌鼓；今
J25nB174_p0688b15║年四十六，重撾福山毒。福山壽山相對高，紅日光生
J25nB174_p0688b16║白玉毫；迦葉頭陀不忍俊，橫披倒舞金襴袍。且道迦
J25nB174_p0688b17║葉意作麼生？也是家富小兒嬌。」
J25nB174_p0688b18║除日上堂：崑崙奴著鐵褲，打一棒行一步；打發根本
J25nB174_p0688b19║無明，撞翻從上佛祖。逗到臘月三十日來折合不下，
J25nB174_p0688b20║依舊甜瓜徹蒂甜，苦瓜連根苦。
J25nB174_p0688b21║祈嗣上堂，良久云：「佛未出世，曹山不如，金烏抱子歸
J25nB174_p0688b22║青漢；佛已出世，不如曹山，玉兔懷胎入紫薇。正當出
J25nB174_p0688b23║未出時，同聲相應、同氣相求一句作麼生道？」黃公出
J25nB174_p0688b24║云：「雲從龍，風從虎。」師云：「春風開竹戶，夜雨滴花心。」公
J25nB174_p0688b25║云：「且喜曹山猶在。」師云：「藍水遠從千澗落，玉山高並
J25nB174_p0688b26║兩峰寒。」公云：「威音王千佛為子，轉輪王千子成佛。且
J25nB174_p0688b27║道還有同別也無？」師云：「金冠頂上玉麒麟。」公云：「露柱
J25nB174_p0688b28║生兒也。」師云：「看取五花今復開。」公云：「三千諸佛只有
J25nB174_p0688b29║一子，且道認那個作父親？」師豎一指，公云：「作家作家！」
J25nB174_p0688b30║師遂下座。
J25nB174_p0688c01║豎造上堂：「實際理地，不捨一塵；應化門中，不取一法。
J25nB174_p0688c02║若向這裏薦得，始知福山入林不動草，梵剎已成；入
J25nB174_p0688c03║水不驚波，覆船重泛。雖然如是，秪如世尊指地，帝釋
J25nB174_p0688c04║插標，又作麼生？」擊如意云：「夜半金烏生海底，日中玉
J25nB174_p0688c05║兔照天門。」
J25nB174_p0688c06║解制上堂：「福山於四月十五日，也無生擒活捉底手
J25nB174_p0688c07║段，與諸子結生死冤家；正當九十日，也無烹凡煆聖
J25nB174_p0688c08║底爐鎚，與諸子敲骨打髓；如今七月十五日，也無殺
J25nB174_p0688c09║人活人底刀劍，與諸子作性命開交。所以結制也，燈
J25nB174_p0688c10║籠攙露柱懷胎；解制也，木人倩石女原夢。無端陷殺
J25nB174_p0688c11║平民，不妨笑倒作者。雖然如是，汝等諸子於三個月
J25nB174_p0688c12║中，特地喫了福山底金蚕蠱毒，他時後日毒藥發作，
J25nB174_p0688c13║卻大有事在。」便下座。
J25nB174_p0688c14║戊寅住匡山圓通寺上堂。拈香祝聖白椎畢，乃云：「靈
J25nB174_p0688c15║山花發，親示別傳；少室雪寒，全提正令。坐斷十方，無
J25nB174_p0688c16║間石筍橫空；洞明一道，無殊泥牛出海。所以八萬四
J25nB174_p0688c17║千非鳳毛，獨許三十三人入虎穴，繇來此事奇特非
J25nB174_p0688c18║常，數百年來紹續不易。今日壽昌杖人特登匡嶽，入
J25nB174_p0688c19║圓通禪院已全身披露，與十方塵剎諸沒巴鼻老古
J25nB174_p0688c20║錐，及一切黧奴白牯覿面相見了也。且道開堂祝聖
J25nB174_p0688c21║一句作麼生道？」良久云：「天開瑞色光河嶽，萬國謳歌
J25nB174_p0688c22║賀太平。」
J25nB174_p0688c23║上堂：牛頭北，馬頭南！三腳驢兒上剎竿；㘞地一聲驚
J25nB174_p0688c24║石耳，森羅萬象作同參。露柱笑，燈籠歡！善財腳瘦草
J25nB174_p0688c25║鞋寬；回首百城煙水渺，觀音仍在洛伽山。
J25nB174_p0688c26║黃元公主監院上堂：「道濟塔紅，已應再來之記；圓機
J25nB174_p0688c27║碑白，方符同日之刊。折半破三，海岸道人今承斯讖；
J25nB174_p0688c28║拈一開五，壽昌杖者正主其盟。信是天緣有在，神理
J25nB174_p0688c29║自交；啄啐逢時，芥針協妙。所以心空及第，選官選佛
J25nB174_p0688c30║即圓通；學契無為，監世監家真自在。秪如頂門具眼，
J25nB174_p0689a01║肘後懸符，寶印當空，全提向上，一句作麼生道？」居士
J25nB174_p0689a02║禮拜云：「專為流通。」師乃授拄杖云：「恁麼則圓通新拄
J25nB174_p0689a03║杖分付居士去也。」士云：「謝大眾證盟。」師云：「大好山中
J25nB174_p0689a04║枯木秀，少林室內祖燈新。」士禮拜，師下座。
J25nB174_p0689a05║黃元公設合山齋請上堂：「達磨不來東土，二祖不去
J25nB174_p0689a06║西天；震旦更無別路，兒孫腳下親傳。既然如是，匡山
J25nB174_p0689a07║諸祖法席列剎可以相望，如何數百年來卻成土曠
J25nB174_p0689a08║人稀相逢者少聻？今日新圓通特提得壽昌一把沒
J25nB174_p0689a09║柄钁頭，湧向匡山峰頂著力一掘，直得十方國土六
J25nB174_p0689a10║種震動，歷代祖師靈塔舍利各各踴躍放光，猶如出
J25nB174_p0689a11║窟獅子一箇箇翻身返躑，使大地山河草木叢林皆
J25nB174_p0689a12║作獅子返躑，圍遶寶華王座作大哮吼去也。」師召海
J25nB174_p0689a13║岸居士云：「前日分付底拄杖子，今在何處？」士豎一指，
J25nB174_p0689a14║師云：「信手拈來無別物，頭頭用得始全真。」便下座，歸
J25nB174_p0689a15║方丈。士問：「歸宗以钁頭斬毒蛇，圓通用钁頭斬甚麼？」
J25nB174_p0689a16║師舉手云：「撚土定千鈞。」士云：「親見歸宗了也？」師云：「為
J25nB174_p0689a17║山成九仞。」
J25nB174_p0689a18║元旦荊國主請上堂。師陞座，拈香竟，乃云：「元正啟祚，
J25nB174_p0689a19║泰運維新，恭遇荊藩國主聞圓通之風，特使進香匡
J25nB174_p0689a20║嶽，命臣僧陞座，祝延今上皇帝聖躬萬壽，此正國主
J25nB174_p0689a21║真能，與普天之下萬國臣民，同奉主中之主、共尊天
J25nB174_p0689a22║中之天也。所以瑯琊云掃除狂寇，蕩滌攙搶，此是功
J25nB174_p0689a23║勳邊事；君臣道合，海晏河清，此是法身邊事。臣謂功
J25nB174_p0689a24║勳邊事，撥亂反正少不得；法身邊事，居安思危放不
J25nB174_p0689a25║過。至於功位雙超，猶須橫按莫邪傳正令，太平寰宇
J25nB174_p0689a26║斬癡頑始得。雖然如是，向上尊貴一路又作麼生？」乃
J25nB174_p0689a27║畫○云：「欲識誕生王子父，九重深處御飛龍。」
J25nB174_p0689a28║到龍湖新建法堂。上堂，卓拄杖云：「會麼？三世諸佛於
J25nB174_p0689a29║此安身立命；歷代祖師於此返魂奪魄；一切魔外於
J25nB174_p0689a30║此換骨脫胎；六道有情於此出生入死。秪如山僧拄
J25nB174_p0689b01║杖子，縱橫顛倒時又作麼生？」復卓一卓云：「盡大地是
J25nB174_p0689b02║一棋盤，有能於黑白未分已前，占得敵手全勝一著，
J25nB174_p0689b03║我許你著著有眼自能結成一大局面；盡大地是一
J25nB174_p0689b04║戲場，有能於開臺時，唱得超絕古今一齣，我許你齣
J25nB174_p0689b05║齣自能演出一大傳奇。是事且劃斷，秪如此一坐具
J25nB174_p0689b06║地，當年周柳塘於此釣魚臺清損漁父；李卓吾於此
J25nB174_p0689b07║芝佛院刻削化身；黃檗念於此龍潭湖浸殺瓜茄，這
J25nB174_p0689b08║三老雖則同床打眠，未免各自作夢。今日浪杖人將
J25nB174_p0689b09║從前事一齊據款結案，至於杖人本分受用一句又
J25nB174_p0689b10║作麼生？坐斷十方傳正令，點開大地看飛龍。」
J25nB174_p0689b11║師歸圓通上堂。拈如意云：「異類分披作戲場，縱橫殺
J25nB174_p0689b12║活絕鋒芒；仰山久不見臨濟，瘦卻法身三寸長。誰云
J25nB174_p0689b13║秤尺平，直中還有曲；誰云物理齊，種麻還得粟。直須
J25nB174_p0689b14║倒吊虛空考出本來面目。你不見大鵬奮翅絕侶孤
J25nB174_p0689b15║風；擘開千聖綱羅光，啄出頂門真舍利。」擊如意，下座。
J25nB174_p0689b16║上堂：偶向江頭採白蘋，閒隨女伴賽江神；眾中不敢
J25nB174_p0689b17║分明說，暗擲金錢卜遠人。既對眾不敢明說，則是心
J25nB174_p0689b18║上底人；既是心上底人，即鬼神有所不知，何更向外
J25nB174_p0689b19║卜度乎？噫！無限相思空自委，尋常觸著最難禁。
J25nB174_p0689b20║結制上堂：「烏入一，白開三，丫角姝兒解玉環；且喜且
J25nB174_p0689b21║疑猶且恨，俄然撲落破愁顏。驚起文殊仗劍、迦葉作
J25nB174_p0689b22║舞、空生流涕；傅大士東山水上行；十字街頭廖鬍子，
J25nB174_p0689b23║騎牛背面著靴衫。」復云：「放過即不可。」喝一喝，下座。
J25nB174_p0689b24║解制上堂。師陞座，良久云：「風冷雪寒，特特向這三片
J25nB174_p0689b25║板上坐，有甚麼意趣？」便下座。
J25nB174_p0689b26║師過歸宗寺，履雲上座請上堂：「靈光不昧，迥脫古今；
J25nB174_p0689b27║妙用無私，超絕凡聖。所以馬駒踏殺天下人，獨有歸
J25nB174_p0689b28║宗較些子，且道歸宗有甚麼長處？」擊如意云：「當場放
J25nB174_p0689b29║出斬蛇手，千聖從教立下風。」黃公便問：「歸宗斬蛇，蛇
J25nB174_p0689b30║在甚麼處？」師云：「居士謾出頭。」
J25nB174_p0689c01║艾千子居士請上堂：「大地是沙門眼，大地是法王身，
J25nB174_p0689c02║且道趙州寄一把鍬子與雪峰，當安在何處？」良久云：
J25nB174_p0689c03║「是事且置，山僧作得《匡山誌略》一冊，欲請諸公作一
J25nB174_p0689c04║序文，今將真本呈似諸公，幸一言弁之。」乃展兩手云：
J25nB174_p0689c05║「便請。」黃公出云：「臨川一筆，光照山河，大師還拈得起
J25nB174_p0689c06║麼？」師云：「則文不加點也。」進云：「右軍墨本還曾臨得也
J25nB174_p0689c07║無？」師云：「僧繇別有丹青筆，一點龍睛破壁飛。」
J25nB174_p0689c08║庚辰住書林一枝山上堂。擊如意云：「會麼？空王殿上
J25nB174_p0689c09║未捲珠簾；僊苑林中已騰瑞氣。紫微轉處玉輪輝，彩
J25nB174_p0689c10║鳳歸來金闕啟。還鄉一曲，韻出丹霄；特地知音，同人
J25nB174_p0689c11║拍掌。秪如不涉正偏一句又作麼生？夢回夜月依稀
J25nB174_p0689c12║曉，丹桂香飄天下秋。」
J25nB174_p0689c13║魏玉台薦妻請上堂：秋江清淺時，白露和煙島；良哉
J25nB174_p0689c14║觀世音！無端落荒草。荒草忙忙何處尋？此有心，彼有
J25nB174_p0689c15║心！山不高兮水不深；金針閒把鴛鴦繡，不犯鋒芒用
J25nB174_p0689c16║得親；倒刺橫拈都泄盡，何嘗不肯度諸人？
J25nB174_p0689c17║九日上堂。問：「桂花已發菊方開，請師指示不遷義。」師
J25nB174_p0689c18║云：「鐵牛不喫欄邊草，直向須彌頂上行。」進云：「古人一
J25nB174_p0689c19║言說盡山河界，如何是一言？」師云：「舌頭拖地。」進云：「恁
J25nB174_p0689c20║麼則一枝獨出東籬外，不許時人著眼看也？」師云：「須
J25nB174_p0689c21║是時人眼始得。」乃云：「重陽九日菊花新，一句明明玄
J25nB174_p0689c22║要親；昔日汾州曾指出，今朝得意許誰人？知有者，特
J25nB174_p0689c23║地登高閒笑傲；不知有者，風吹帽落惹塵埃。秪如今
J25nB174_p0689c24║日圓通與建山諸公作麼生舉唱？」良久云：「忽見南山
J25nB174_p0689c25║秋色好，風光豈獨讓陶君。」
J25nB174_p0689c26║祈嗣上堂：從佛口生，從法化生；得佛法分，是法王子。
J25nB174_p0689c27║如何是得佛法分聻？卯生日，戌生月，芙蓉點燈來，投
J25nB174_p0689c28║子喜不徹。喜不徹！若樸劉公太奇崛；春色秋光兩袖
J25nB174_p0689c29║生，丹桂枝枝撐著月。
J25nB174_p0689c30║上堂：碧落淨無雲，秋空明有月；許多閨閣中，商量作
J25nB174_p0690a01║話說。何如透出海藏人，兩手呈來光洞徹？不見大智
J25nB174_p0690a02║文殊，密移一步看飛龍；可笑小慧鶖子，睜著雙眸如
J25nB174_p0690a03║跛鱉。
J25nB174_p0690a04║葉爾亮慶母誕請上堂：昨夜夢吾親父母，恨無一物
J25nB174_p0690a05║奉尊堂；醒來始覺身心幻，獨有靈衷不可忘。不可忘！
J25nB174_p0690a06║男兒莫昧此恩光；不見葉君能具慶，椿萱舉案喜雙
J25nB174_p0690a07║雙。斑衣可舞，菽水堪將；清機妙密，空劫全彰。滿庭玉
J25nB174_p0690a08║樹臨風皎，繞砌金蘭凝露香。秪如山僧作麼生慶讚，
J25nB174_p0690a09║翡翠簾前還合伴，兩眉珍重白毫長。
J25nB174_p0690a10║甌寧黃巖上堂。拈拄杖云：「燈心刺著石人腳，驚得拄
J25nB174_p0690a11║杖鳴剝剝。大索天下，了無形蹤；直得大海翻波，須彌
J25nB174_p0690a12║倒卓。法身化作燈籠，輝今耀古而文彩不彰；古佛變
J25nB174_p0690a13║作露柱，撐天拄地而針劄不著。忽然有個芭蕉老大
J25nB174_p0690a14║叫曰：『你有拄杖，我與你拄杖；你無拄杖，我奪你拄杖。』
J25nB174_p0690a15║又作麼生？」復卓拄杖云：「歷劫鳥棲無影樹，少林花發
J25nB174_p0690a16║不萌枝。」
J25nB174_p0690a17║上堂：「拈一放一，未是作家；拿三道三，亦非好手。機緣
J25nB174_p0690a18║合處，針芥密投；大法現前，天機自協。所以有忌諱無
J25nB174_p0690a19║巴鼻，恁麼也不得，不恁麼也不得，恁麼不恁麼總不
J25nB174_p0690a20║得，蚊子上鐵牛，無你下嘴處。無忌諱有巴鼻，恁麼也
J25nB174_p0690a21║得，不恁麼也得，恁麼不恁麼總得，拔劍攪龍門，風雷
J25nB174_p0690a22║天上起。諸仁者！還知今日時節機緣麼？楊道熙求授
J25nB174_p0690a23║金剛寶戒，為世出世法故。」
J25nB174_p0690a24║辛巳春住福州鼓山湧泉寺上堂。拈香竟，乃擊如意
J25nB174_p0690a25║云：「一擊響玲瓏，轟喧宇宙通；丹山飛彩鳳，碧海起神
J25nB174_p0690a26║龍。若向這裏薦得，更須知屴崱峰前有古今不墜之
J25nB174_p0690a27║意，且如何是不墜之意聻？鼓山一枝聖箭子，射入九
J25nB174_p0690a28║重城裏去；超然有路自通霄，所以稱尊於處處。直饒
J25nB174_p0690a29║倔強太原孚，莫能把斷於中路；心折歸來捋虎鬚，雪
J25nB174_p0690a30║峰牙爪猶可怖。興聖風高天下驚，共詫不跨石門句；
J25nB174_p0690b01║從斯法語如湧泉，獅吼象迴迨武步。至我博山父與
J25nB174_p0690b02║兄，先覺後覺相承續；杖人於此笑軒渠，東土西天齊
J25nB174_p0690b03║露布；無非打鼓弄琵琶，莫若會歸於一處。且道會歸
J25nB174_p0690b04║在那一處？」復以如意畫圓相云：「一花五葉此中開，奕
J25nB174_p0690b05║奕傳芳照天地。」
J25nB174_p0690b06║南禪碧池初度請上堂：蚌含明月兔懷胎，一點光生
J25nB174_p0690b07║莫浪猜；殃崛漫勞傳佛語，聖賢不向殺中來。諸仁者！
J25nB174_p0690b08║今日是甚麼時節？南禪碧池公初度，特於鼓山請杖
J25nB174_p0690b09║人喧此石鼓舉揚第一義，以報母難之恩。且第一義
J25nB174_p0690b10║作麼生舉？有條攀條，有例攀例。
J25nB174_p0690b11║上堂。師拈起如意云：「文殊仗劍逼佛，為甚麼靈山五
J25nB174_p0690b12║百比丘一時悟無生忍？涅槃會上廣額屠兒，為甚擲
J25nB174_p0690b13║下屠刀便道：『我是千佛一數。』且道他提起底是？放下
J25nB174_p0690b14║底是？直饒這裏透得過，猶在圓通門外，若要入圓通
J25nB174_p0690b15║門。」乃揮如意作那吒展八臂勢云：「也須恁麼恁麼始
J25nB174_p0690b16║得。」
J25nB174_p0690b17║上堂：六陰剝盡一陽旋，夜半泥牛耕石田；天曉細看
J25nB174_p0690b18║何所似？新婦騎驢阿家牽。阿家牽，不肯前！手舉珊瑚
J25nB174_p0690b19║鞭，笑看鬧喧天；善財龍女齊打鼓，觀音大士打鞦韆。
J25nB174_p0690b20║且道是甚麼時節？天長地久獨斯先。
J25nB174_p0690b21║東苑老行者請上堂。喝一喝云：「這箇白拈，凡宗門舉
J25nB174_p0690b22║唱，道箇甚麼？一句須具三玄，張三有錢不會使；一玄
J25nB174_p0690b23║須具三要，李四會使又無錢。有權有實，瞞人瞞不識；
J25nB174_p0690b24║有照有用，欺人欺到底。」復喝云：「且道圓通恁麼判斷，
J25nB174_p0690b25║臨濟大士還有出身路也無？臨濟不是小廝兒，浪公
J25nB174_p0690b26║豈是閒和尚？」
J25nB174_p0690b27║地藏院上堂。師擊如意云：「這一鎚會得，大千法界百
J25nB174_p0690b28║雜碎。」又擊云：「這一鎚會得，大千法界圓陀陀。且道會
J25nB174_p0690b29║與不會意作麼生？看看！地藏菩薩來也。手持金錫掌
J25nB174_p0690b30║明珠，惜死憐生入水泥；何事忍心幽暗坐？不令地獄
J25nB174_p0690c01║即空虛。咄！是何言與？不見一切眾生於無住法起諸
J25nB174_p0690c02║生死，而生死本無；一切菩薩於無住法立諸誓願，而
J25nB174_p0690c03║誓願如幻？所謂：『了即業障本來空，未了應須還夙債。』
J25nB174_p0690c04║秪如誓願與業障如何得如明珠透悟去聻？」復擊如
J25nB174_p0690c05║意云：「罔象過時光燦爛，離婁行處浪滔天。」
J25nB174_p0690c06║
J25nB174_p0690c07║
J25nB174_p0690c08║
J25nB174_p0690c09║
J25nB174_p0690c10║天界覺浪盛禪師語錄卷一