J25nB174_p0695c01║天界覺浪盛禪師語錄卷三
J25nB174_p0695c02║
J25nB174_p0695c03║門人　大成　大奇　等編
J25nB174_p0695c04║丙戌冬住金陵天界寺上堂。拈香白椎畢，師良久，卓
J25nB174_p0695c05║拄杖云：「會麼？過去諸佛吞盡鐵丸，心已爛退步一邊；
J25nB174_p0695c06║未來諸佛欲上刀山，腳未登齊立下風；現在諸佛鑊
J25nB174_p0695c07║湯滾處，正翻身聽令有分。秪如今日新杖人又作麼
J25nB174_p0695c08║生？不行諸佛行，不受諸佛報；聊借此戲游，以闡解脫
J25nB174_p0695c09║道。三世諸佛性命在杖人手裏，杖人性命諸佛摸索
J25nB174_p0695c10║不著，所以放行也繇我，把住也繇我，不放不把也繇
J25nB174_p0695c11║我。須知放行也，大地山河心眼露，白牯黧奴笑不休；
J25nB174_p0695c12║把住也，鐵壁銀山風不通，黃頭碧眼吞聲氣；不把不
J25nB174_p0695c13║放也，橫拈拄杖當軒坐，殺活古今人不知。雖然如是，
J25nB174_p0695c14║也須有異方便，助發第一義。昔裴相國，一日捧一尊
J25nB174_p0695c15║像跪於黃檗前曰：『請和尚安名？』檗呼云：『裴休。』公應：『喏。』
J25nB174_p0695c16║檗云：『為汝安名竟。』」杖人曰：「這兩箇美泥團漢，互相鈍
J25nB174_p0695c17║置不少。若是杖人見他請安名，但震聲一喝，使他兩
J25nB174_p0695c18║手放下，翻騰而去也；若作裴公，見他云：『為汝安名竟。』
J25nB174_p0695c19║便好將像驀面一擲，使黃檗通身手眼無所施設。杖
J25nB174_p0695c20║人如此也不是埋沒他，何如我天界諸公，人人鼻孔
J25nB174_p0695c21║撩天，箇箇腳跟點地，又何待依草附木而弄精魂，以
J25nB174_p0695c22║自昧其本分乎？會麼？五色彩霞籠玉像，超然一句報
J25nB174_p0695c23║昇平。」
J25nB174_p0695c24║蔡司馬、顧農部、沈侍御請上堂：當央直指，未免淆訛；
J25nB174_p0695c25║出格全提，卻成鈍置。何似春日融融，消落銀山之雪；
J25nB174_p0695c26║春風拂拂，吹開鐵樹之花。木人得趣以高歌；石女知
J25nB174_p0695c27║音而密和。此段天機太煞超絕，正當恁麼時，釋迦熱
J25nB174_p0695c28║肝膽、達磨冷眼睛，與山僧閒拄杖，又如何分付？噫！到
J25nB174_p0695c29║這裏也須是箇羅籠不肯住、呼喚不回頭底漢子，轉
J25nB174_p0695c30║得身來，入林不動草、入水不動波，拈一莖草作丈六
J25nB174_p0696a01║金身、拈丈六金身作一莖草，方可與他通此消息。從
J25nB174_p0696a02║來海嶽歸真化，未有乾坤陷吉人。
J25nB174_p0696a03║風雋薦蒼森禪人請上堂：盞子撲落地，碟子成八片；
J25nB174_p0696a04║斬釘截鐵人，不肯通一線。昔奯上座住山，這漢太孤
J25nB174_p0696a05║絕生。一日賊來索寶，撞著對頭也。奯云：「僧家之寶非
J25nB174_p0696a06║君能用。」猶弄死蛇在。賊云：「你但將來，管我能用不能
J25nB174_p0696a07║用？」迨得鯰魚上竹竿。奯震聲一喝。果然果然。賊大驚，
J25nB174_p0696a08║揮刀便砍。痛快痛快！可惜這賊一場懡㦬去也。蒼森
J25nB174_p0696a09║禪人嘗參天童諸老，每於棒喝下不能頓斷命根；去
J25nB174_p0696a10║年偶遭奇禍，直得一刀兩段。今日其弟與諸道友特
J25nB174_p0696a11║請薦拔他。若要我薦拔，更須與一刀。何則？懸崖撒手
J25nB174_p0696a12║自承當，絕後重甦欺不得。
J25nB174_p0696a13║諸薦紳請上堂：一不成，八不就；任穿鑿，不漏逗。勘得
J25nB174_p0696a14║破，呵呵笑！且道笑箇甚麼？笑他跛腳老雲門云：「乾坤
J25nB174_p0696a15║之內，宇宙之間；中有一寶，秘在形山。將山門來佛殿
J25nB174_p0696a16║裏；拈佛殿向燈籠上。」這漢移星換斗即不無，若是此
J25nB174_p0696a17║寶，三生六十劫也未夢見在。或有問山僧：「如何是此
J25nB174_p0696a18║寶？」向他道：「天晴日頭出，落雨地下濕；啞子喫黃連，誰
J25nB174_p0696a19║知甜如密？」
J25nB174_p0696a20║圓通社萬緣社西方殿請上堂：佛殿裏燒香，山門前
J25nB174_p0696a21║禮拜，鐘樓上念讚，床腳下栽菜。若也會得，如龍得水
J25nB174_p0696a22║似虎靠山，賞你一箇沒孔鐵鎚；若也不會，八稜著地
J25nB174_p0696a23║一竅通天，賜你一掛寬皮腰帶。常啼菩薩賣心肝，無
J25nB174_p0696a24║厭足王好捏怪；觀音騎得三腳驢，撞倒街頭憨布袋。
J25nB174_p0696a25║憨布袋，笑呵呵！一毫不了萬般差；薦得西方日出卯，
J25nB174_p0696a26║便能火裏種蓮華。
J25nB174_p0696a27║無為州懶子請上堂：十方同聚會，箇箇學無為；此是
J25nB174_p0696a28║選佛場，心空及第歸。秪如無為作麼生學？心作麼生
J25nB174_p0696a29║空？心空之後又作麼生？一人曰：「夜來有一大變事，十
J25nB174_p0696a30║字街頭一口井，不知被誰偷去了？」一人曰：「怪道我早
J25nB174_p0696b01║起開大門，只見街頭上濕。」一人曰：「不必忙，我遣虛空
J25nB174_p0696b02║去追捕他，怕他走向草裏去不成？」一人曰：「莫道虛空
J25nB174_p0696b03║去捕他，直饒遣萬象森羅去，敢保你尋他落處不著。」
J25nB174_p0696b04║一人曰：「你這一隊大妄語漢，一箇箇好與痛棒三十。」
J25nB174_p0696b05║一人曰：「你這不通漢的痛棒叫阿誰喫？」六人爭兢不
J25nB174_p0696b06║下，乃共告訴於沒蓋藏大王。大王呵呵大笑曰：「聽訟，
J25nB174_p0696b07║我猶人也，安得必也使無訟乎？我今為汝判斷，汝等
J25nB174_p0696b08║當自悟之。」斷曰：「脫殼靈龜上酒樓，從來醉不解真愁；
J25nB174_p0696b09║忽聞妓女一聲曲，你若無心我也休。我若休！與你腰
J25nB174_p0696b10║纏十萬貫，大家跨鶴上揚州。」
J25nB174_p0696b11║解制上堂：刻期取證，何如畫水成文？解制忘機，孰能
J25nB174_p0696b12║懸崖撒手？到這裏須知門裏出身易，身裏出門難。不
J25nB174_p0696b13║見古人此處經冬彼處度夏，飯袋子，江西、湖南便恁
J25nB174_p0696b14║麼去？好與三十棒。直饒一箇箇卸卻炙脂帽子，脫卻
J25nB174_p0696b15║鶻臭布衫，做箇洒洒落落衲僧，也須透過向上關捩
J25nB174_p0696b16║子始得。如何是向上關捩子？倒得門前剎竿去，不風
J25nB174_p0696b17║流處也風流。
J25nB174_p0696b18║丁亥住金陵大報恩寺，受陳侍御、蔡司馬諸護法請
J25nB174_p0696b19║上堂。拈香白椎竟，師召云：「還知你各各自己徹底無
J25nB174_p0696b20║私最尊最親的正法眼藏麼？雖然，爭奈黃面老人於
J25nB174_p0696b21║百萬人天眾中付囑迦葉一人，皆好與三十棒，何得
J25nB174_p0696b22║以常住公法私相授受？山僧不敢蹈他故轍。」乃打圓
J25nB174_p0696b23║相云：「這個便是最親切的正法眼藏。且道又作麼生
J25nB174_p0696b24║相付？金輪迥出中天照，大地同成玅法親。」
J25nB174_p0696b25║上堂：有時相逢不相見，有時相見不相逢；東山起雲
J25nB174_p0696b26║西山雨，南山燒炭北山紅。無位真人，面門出入；沒縫
J25nB174_p0696b27║塔子，透徹玲瓏。現成公案，好與痛棒三十；禮拜了退，
J25nB174_p0696b28║一任齊立下風。吽吽！太平日月無人識，大坐當軒笑
J25nB174_p0696b29║浪公。
J25nB174_p0696b30║上堂：「杖者笑呵呵！諸人還會麼？眉毛纔剔起，鷂子過
J25nB174_p0696c01║新羅。既已過，莫吟哦！且喫雲門餅，再飲趙州茶；打起
J25nB174_p0696c02║關南鼓，唱出德山歌。阿呵呵！會也麼？墻角一株梅，生
J25nB174_p0696c03║得兩個叉；未結黃金子，先開白玉花。」卓杖下座。
J25nB174_p0696c04║上堂：「一年三百六十日，日日日頭東畔出；炤見十方
J25nB174_p0696c05║諸如來，個個眼前黑似漆。因甚個個眼前黑似漆？秪
J25nB174_p0696c06║為覿面相逢不相識。尋珠不必翻海，求玉何勞鑿石？
J25nB174_p0696c07║知亦不可知，得亦不可得；木馬嘶開碧落天，泥牛踏
J25nB174_p0696c08║破澄潭月。汝等畢竟如何？切忌眼橫鼻直。」遂拈拄杖，
J25nB174_p0696c09║下座。
J25nB174_p0696c10║師誕日解制，陳侍御金沙諸大宰官請上堂：杖人今
J25nB174_p0696c11║年五十六，自愧生平如轉轂；欲求天下知心人，使我
J25nB174_p0696c12║此宗無斷續。痴人面前不待說夢，有智人前亦須慎
J25nB174_p0696c13║獨，不輕以楔出楔，豈易以毒攻毒？此番解制如何？就
J25nB174_p0696c14║中有飛有伏。罔象自獲神珠；卞和無勞泣玉。且喜牛
J25nB174_p0696c15║在山中，水足草足；牛出山中，東觸西觸。驀然觸著須
J25nB174_p0696c16║彌燈王！呵呵大笑一聲，直得輝天炤地，遍界是曇花
J25nB174_p0696c17║馥郁。諸公以此祝予，予亦以此自祝，願我大眾精勤，
J25nB174_p0696c18║各自乘時納祐。
J25nB174_p0696c19║掃浮山遠祖塔上堂。卓拄杖云：「會麼？過去諸佛祖沒
J25nB174_p0696c20║奈這個何，既已藏身退步；未來諸佛祖沒奈這個何，
J25nB174_p0696c21║不敢冒命出頭；現在諸佛祖沒奈這個何，直得浮逼
J25nB174_p0696c22║逼地。且道這個是甚麼，得恁麼威力？」復卓一下云：「你
J25nB174_p0696c23║知這個能出生三世諸佛祖，是三世諸佛祖沒有奈
J25nB174_p0696c24║得他何者麼？設使有個不惜性命底出來，便好喫杖
J25nB174_p0696c25║八痛棒。何故？重賞之下，必有勇夫。」
J25nB174_p0696c26║戊子住蕪湖吉祥寺上堂：趙州云「有佛處不得住」，這
J25nB174_p0696c27║沒膽量漢，若是杖人偏要此中安住，如有古佛如來，
J25nB174_p0696c28║卻教他與杖人提瓶挈履，指示他解脫法門。州又云
J25nB174_p0696c29║「無佛處急走過」，這沒機用漢，若是杖人偏要此中從
J25nB174_p0696c30║容，如有邪魔外道，卻教他與杖人酌水獻花，指示他
J25nB174_p0697a01║秘密法門。何則？不見道：「舉頭天外望，誰是我般人？」也
J25nB174_p0697a02║須知是法平等無有高下始得，不然繫驢橛漢又與
J25nB174_p0697a03║麼去也。何處有？恁麼事？
J25nB174_p0697a04║奉新嚴省齋請上堂。卓杖云：「橫拈拄杖笑呵呵，徹底
J25nB174_p0697a05║風流奈若何？慚愧古人無伎倆，大家撞入葛藤窠。古
J25nB174_p0697a06║人為甚麼撞入葛藤窠？秪為他妄與人通消息。何則？
J25nB174_p0697a07║若棒能與人通消息，則盡大地當連架打去；若喝能
J25nB174_p0697a08║與人通消息，則盡大地當雷轟霹靂去；若言語機鋒
J25nB174_p0697a09║能與人通消息，則盡大地之乎者也夢想顛倒去。秪
J25nB174_p0697a10║如西江嚴省齋居士到此，還與他通消息麼？好看旭
J25nB174_p0697a11║日臨青嶂，喜對山河炤眼新。」卓拄杖，下座。
J25nB174_p0697a12║比丘尼請上堂：踏著秤錘渾是鐵，啞子得夢向誰說？
J25nB174_p0697a13║驀地醒來眼忽開，珊瑚枝枝撐著月。昔歸宗和尚座
J25nB174_p0697a14║下有僧大叫云：「悟也！悟也！」宗上堂召僧云：「你悟箇甚
J25nB174_p0697a15║麼？」僧云：「師姑原是婦人做。」宗呵呵大笑，歸方丈。這老
J25nB174_p0697a16║漢通身手眼，若不見此僧真個透切，如何肯放過伊？
J25nB174_p0697a17║今比丘尼偕祝夫人，請山僧指示教他轉女成男立
J25nB174_p0697a18║地成佛，已是不著便也，更指示個甚麼？此僧自悟則
J25nB174_p0697a19║已，如何說師姑是婦人？會麼？腳頭各有通霄路，肯向
J25nB174_p0697a20║他人行處行。
J25nB174_p0697a21║上堂，師舉手云：「會麼？拈得虛空撒向人，撒向人前人
J25nB174_p0697a22║不識；臨濟德山觸著之，直得東壁打西壁。打得來，避
J25nB174_p0697a23║不及！有言時如寶劍拂揮；無言時如轟雷霹靂。沒蹤
J25nB174_p0697a24║跡處莫藏身；藏身處卻沒蹤跡。所以古之今之無能
J25nB174_p0697a25║通此消息，既無能通此消息，為甚麼無位真人在汝
J25nB174_p0697a26║等面門出入？你若擬議，是甚乾屎橛？」下座。
J25nB174_p0697a27║住太平無相寺上堂：會麼？須彌山舞紫金襴，四大部
J25nB174_p0697a28║洲齊合掌；笑殺靈山百萬人，迦葉儼然無伎倆。空王
J25nB174_p0697a29║佛不惜眉毛，出來白椎曰：「法王之法，更無有上。」於是
J25nB174_p0697a30║大千世界有情無情，及萬象森羅蜎飛蝡動，皆作獅
J25nB174_p0697b01║子吼放大光明。汝諸人還得此消息麼？得則直下而
J25nB174_p0697b02║去；不則庭前露柱笑呵呵，徒把機關說與他。
J25nB174_p0697b03║大音惲道生、大劍唐祖命，二中翰皈依請上堂：蔡五
J25nB174_p0697b04║岳云：「三界是大戲場，究竟傀儡係何人提美？」杖人云：
J25nB174_p0697b05║十方為空棋局，始終著子，繇自己主張。有能於此問
J25nB174_p0697b06║荅透去，不妨縱橫自在，更須知有向上關捩在。不見
J25nB174_p0697b07║陸亙大夫問南泉弟子：「少時養一鵝於瓶中，漸見長
J25nB174_p0697b08║大，如何得不毀瓶而令鵝出？」南泉召大夫，陸應：「諾。」泉
J25nB174_p0697b09║云：「出也。」這老漢只知欲使人出瓶，不知自己被語胍
J25nB174_p0697b10║轉卻。若是杖人待彼應諾，但云：「瓶在那裏？」豈不令他
J25nB174_p0697b11║超然神解。一任逢場作戲當局能提，又如古調發音、
J25nB174_p0697b12║太阿出匣，則其全機大用無有不妙協也。一呼震醒
J25nB174_p0697b13║威音夢，古劍揮來凡聖驚。
J25nB174_p0697b14║惲道生內翰薦嚴請上堂：夜半正明，天曉不露；牡丹
J25nB174_p0697b15║花下睡貓兒，向上之機須自悟。諸仁者！父母生子，於
J25nB174_p0697b16║未生前父母不知；子生於父母，未生前子亦不知。父
J25nB174_p0697b17║子不知故，以恩愛而成能生所生之因緣。父母既生
J25nB174_p0697b18║子後，養育之恩大於天地；子既生父母後，親愛之至
J25nB174_p0697b19║性與天成。有其身者，不敢遺其親；有其親者，不敢虧
J25nB174_p0697b20║其身。不遺其親、不虧其身，而能全其生身之本，此真
J25nB174_p0697b21║世間之奇男子也。惲道生孝友慷慨人所共推，嘗參
J25nB174_p0697b22║三峰大師，於此必須知其源本。今是先嚴參軍生忌，
J25nB174_p0697b23║特請杖人舉揚宗旨，此中生意貫通世出世法之妙。
J25nB174_p0697b24║何則？乾為父兮坤為母，乾坤交而生六子；六子交而
J25nB174_p0697b25║萬物生，萬物化生生不已；生不已，原始反終只此子！
J25nB174_p0697b26║世尊心悟證無生，孔子朝聞夕可死；死而不死生不
J25nB174_p0697b27║生，聖凡界外任縱橫。惲公能悟此生意，百尺竿頭進
J25nB174_p0697b28║步行；一口吸盡西江水，聽取日午打三更。
J25nB174_p0697b29║陶自淑奉拄杖請上堂。師舉杖示云：「我有，能無法界
J25nB174_p0697b30║之有；我無，能有法界之無；我放，能收法界之放；我收，
J25nB174_p0697c01║能放法界之收。使迷不能迷、使悟不能悟，在聲色而
J25nB174_p0697c02║超聲色，在異類而超異類，在尊貴而超尊貴。雖然，別
J25nB174_p0697c03║有一條根抵，也須向這裏斷卻始得。」
J25nB174_p0697c04║上堂：古佛空王傳正令，插草交蘆齊選聖；十字街頭
J25nB174_p0697c05║石敢當，儼然入會求盟證。文殊問獲何圓通？昂首仰
J25nB174_p0697c06║天渾不應；頓使枯木與寒灰，發燄生花明自性。明自
J25nB174_p0697c07║性！如今四海清如鏡；一句靈然定太平，個個超凡還
J25nB174_p0697c08║入聖。汝等諸人到這裏，也須辦個鐵石心腸，莫被他
J25nB174_p0697c09║石敢當瞞定。
J25nB174_p0697c10║王季優請上堂：有事切於心，寤寐亦耿耿；就裏未分
J25nB174_p0697c11║明，終須求大惺。忽然惺！卻笑罔明、文殊徒向空中掘
J25nB174_p0697c12║井。君不見，王季優夫婦同驚生死事，求予指示誓同
J25nB174_p0697c13║修。明明祖師意，明明百草頭；火裏蓮花能結子，別有
J25nB174_p0697c14║風光世不儔。
J25nB174_p0697c15║上堂：豁開戶牖，當軒者誰？青霄散彩，白日揚輝。丹霞
J25nB174_p0697c16║燒木佛，卻向寒爐添炭；翠薇供羅漢，何似鬧市鼓吹？
J25nB174_p0697c17║馬大師云：「自從胡亂後，三十年不曾少鹽醬。」正是如
J25nB174_p0697c18║蟲禦木，偶爾成文。薛異凡祈嗣，特向靈山飯十方賢
J25nB174_p0697c19║聖，端有感應。會麼？為兒不識承渠力，養子方知父母
J25nB174_p0697c20║恩。
J25nB174_p0697c21║庚寅住棲霞寺上堂。卓拄杖云：「三十年前在此，金陵
J25nB174_p0697c22║撥著達磨腳跟；三十年後在此，攝山刺著法度鼻孔。
J25nB174_p0697c23║直得千佛嶺拶破面門，舍利塔裂開眉睫。智者九旬
J25nB174_p0697c24║談妙，不覺咬斷舌根；素菴半個秤錘，俄然迸出心血。
J25nB174_p0697c25║今日杖人到來，與你諸人喝開向上一竅，振動十方
J25nB174_p0697c26║剎塵，各各眼光爍破古今，聽我全提正令。」遂喝一喝，
J25nB174_p0697c27║下座。
J25nB174_p0697c28║觀音殿上堂：「五臺山上雲蒸飯，佛殿階前狗尿天；剎
J25nB174_p0697c29║竿頭上煎䭔子，三腳猢孫夜𥳽錢。洞山老祖劈腹刳
J25nB174_p0697c30║心，與天下人道破。開口了，合不得；合口了，開不得。獨
J25nB174_p0698a01║有三寸舌，錐殺三世祖師無出氣處。今日不肖兒孫
J25nB174_p0698a02║為他別通一線，貴圖門風遠振，法乳長流。且道如何
J25nB174_p0698a03║通一線去？」卓拄杖云：「震旦雖闊無別路，要假英奇杖
J25nB174_p0698a04║下行。」
J25nB174_p0698a05║結制上堂：「拄杖子與三世諸佛作個同參，至於向上
J25nB174_p0698a06║句、末後句，未免匿怨而友其人，攝山與他作個明證，
J25nB174_p0698a07║以全此結契。直得大唐打鼓，新羅作舞；南山起雲，北
J25nB174_p0698a08║山下雨。無孔鐵鎚走向鑊湯爐炭裏藏身，將謂眾苦
J25nB174_p0698a09║不能到。那知禾莖粟幹上，頭長三尺頸短二寸底漢，
J25nB174_p0698a10║橫按莫邪，不令與聖凡躲跟，要他向荊棘林中轉身，
J25nB174_p0698a11║夜明簾外移步，打破靈床底酒顛漢尚不放過。何故？
J25nB174_p0698a12║今日王令稍嚴，不許攙行奪市。」卓拄杖，下座。
J25nB174_p0698a13║上堂：歸宗斬活蛇，圓通賣死貓，徑山躍鯉魚，淨慈捉
J25nB174_p0698a14║飛彪。各有全機大用，何妨隨處風流？自古祖庭多創
J25nB174_p0698a15║於義學，即彼仙苑嘗插佛標，此山開闢已來，幾經教
J25nB174_p0698a16║觀法席，時節機緣有待，金地仍以手招。秪如今日建
J25nB174_p0698a17║立我洞上宗旨又作麼生？睹影便能微笑去，拈花不
J25nB174_p0698a18║落箭鋒機。
J25nB174_p0698a19║解制上堂：「鐵生銹自食其鐵；珠生光還自照珠。同是
J25nB174_p0698a20║天地所住，何一物自生自滅、一物自生自全？有能辯
J25nB174_p0698a21║得，許他具一隻眼。」僧纔出，師便打曰：「自生自滅漢。」僧
J25nB174_p0698a22║云：「某甲未開口，如何便打？」師云：「你還知這一棒麼？」僧
J25nB174_p0698a23║云：「謝和尚點省。」師又打曰：「賺殺一船人。」僧云：「過在何
J25nB174_p0698a24║處？」師云：「不關汝事，且退三千里外。」師復顧眾云：「攝山
J25nB174_p0698a25║今日失利。」乃擲拄杖云：「且救取這一半。」
J25nB174_p0698a26║壬辰再住金陵天界寺結制上堂。拈拄杖示云：「當機
J25nB174_p0698a27║覿面提，覿面當機疾；驚起鐵崑崙，高聲叫奇絕。何奇
J25nB174_p0698a28║絕？乾峰拄杖，畫斷十方路頭；雲門扇子，打翻法界門
J25nB174_p0698a29║戶。直得南山起雲，北山下雨，三十三天洪波浩渺，大
J25nB174_p0698a30║鵬展翅直取龍吞。若向者裏奪得此拄杖子，則一任
J25nB174_p0698b01║他明頭來明頭打、暗頭來暗頭打、四面八方來旋風
J25nB174_p0698b02║打、虛空來連架打，總不恁麼來時正好和盤翻卻。且
J25nB174_p0698b03║道汝諸人向何處安身立命？」復喝一喝云：「莫怪儂家
J25nB174_p0698b04║多意氣，要君踏轉上頭關。」卓拄杖，下座。
J25nB174_p0698b05║師居毘盧閣方丈，張綠雪、陳旻昭請上堂。以如意畫
J25nB174_p0698b06║圓相云：「會麼？毘盧遮那如來，於此中不動真際與十
J25nB174_p0698b07║方諸佛作一處，而塵塵剎剎天人群生所立，無不即
J25nB174_p0698b08║此一真清淨圓滿莊嚴，無二無二分、無別無斷故。所
J25nB174_p0698b09║以法界莫大於此中，十方無處覓虛空；聖凡莫尊於
J25nB174_p0698b10║此主，法王有師佛有父；古今莫間於此時，感應全憑
J25nB174_p0698b11║有大機。不見我洞山价祖於雲巖老祖處，悟得渠我
J25nB174_p0698b12║一如，權開五位妙協全提；曹山寂祖於寶鏡三昧，悟
J25nB174_p0698b13║得無變異去，去亦不變異，妙唱嘉猷，拔諸邪見；雲居
J25nB174_p0698b14║膺祖於秪這是中，悟得門裏出身，身裏出門，乃知向
J25nB174_p0698b15║上一路，尊貴各別。於是敲唱迥出當時，而立門庭堂
J25nB174_p0698b16║奧，有正偏、君臣、父子、主賓、功位、王種臣種、內紹外紹、
J25nB174_p0698b17║三綱宗、三滲漏、三墮、四禁、十玄門以辨魔揀異，全提
J25nB174_p0698b18║千聖不傳之秘，玅協世出世間之宗。直至山僧久默
J25nB174_p0698b19║斯要，嘗集佛祖宗教大成，會通法界聖凡，而歸於毘
J25nB174_p0698b20║盧之性海也。今日機緣時至，將見六種成就，還有會
J25nB174_p0698b21║得主中主麼？」擊如意云：「大千種滿菩提樹，處處春開
J25nB174_p0698b22║五葉花。」
J25nB174_p0698b23║師誕日棲霞笑峰然首座請上堂。乃擊如意云：「花開
J25nB174_p0698b24║千樹覺，夢斷兩眉清；試問威音事，怡然笑自盈。不見
J25nB174_p0698b25║僧問雲門：『如何是諸佛出身處？』門云：『東山水上行。』又
J25nB174_p0698b26║僧問雪竇，竇云：『千峰寒色，雨滴巖花。』又僧問圓悟，悟
J25nB174_p0698b27║云：『薰風自南來，殿閣生微涼。』秪如此三老古荅話，還
J25nB174_p0698b28║有同別也無？設使問著德山、臨濟，不知作麼生秪對？
J25nB174_p0698b29║他莫是當頭一棒麼？莫是驀面一喝麼？莫是用祖師
J25nB174_p0698b30║巴鼻，宗門牙爪、敲唱雙行麼？噫！也須有個出身活路
J25nB174_p0698c01║始得。設使問著我杖人：『如何是諸佛出身處？』秪云：『逢
J25nB174_p0698c02║人不得錯舉。』或更問：『如何是天界出身處？』秪云：『逢人
J25nB174_p0698c03║但恁麼舉。』或更云：『便恁麼去時如何？』秪云：『三千里外
J25nB174_p0698c04║摘楊花。』呵呵呵！會也麼？孔子不識丘乙己，所以溫故
J25nB174_p0698c05║而知新；上大人以能可知禮，則亦可以為師矣！」復擊
J25nB174_p0698c06║如意，下座。
J25nB174_p0698c07║佛成道日上堂：「知有者其神乎？知幾者其神乎？知時
J25nB174_p0698c08║者其神乎？」震聲喝一喝云：「突出毘盧印，放收諸佛機；
J25nB174_p0698c09║正中誰玅協？今古有同時。孰同時？靈山尊者正狐疑，
J25nB174_p0698c10║夜來忽睹明星現，賺卻眼中這點兒。噫！」
J25nB174_p0698c11║上元解制上堂。拈如意云：「如意子向這裏成最正覺，
J25nB174_p0698c12║卻於十方法界一切處解結。汝等還會麼？這個如意
J25nB174_p0698c13║子無門無毒，無門為選佛之門、無毒是心空之毒。不
J25nB174_p0698c14║見文殊仗劍，能解五百比丘之結心；彌勒騰疑，善啟
J25nB174_p0698c15║十六王子之紹位，更須知日月燈明佛本光瑞。如此
J25nB174_p0698c16║獨有露柱石臺，不動聲色游遍百城煙水；黧奴白牯，
J25nB174_p0698c17║不露爪牙捉敗五十三人。還有知此向上一竅者麼？
J25nB174_p0698c18║慇勤為解丁香結，放出枝頭自在春。」
J25nB174_p0698c19║癸巳住杭州虎跑大慈寺上堂。乃震聲喝云：「頂門好
J25nB174_p0698c20║一椎，還見六種震動麼？達磨不來東土，二祖不去西
J25nB174_p0698c21║天；未曾分皮分髓，骨肉本自完全。熊耳峰前，一花常
J25nB174_p0698c22║開五葉；嵩山壁上，面目誰敢鑽研？一自求心斷臂，便
J25nB174_p0698c23║有密結恩冤，若非者個恩冤，如何見得教外別傳？有
J25nB174_p0698c24║從這裏薦得，則能擒虎頭、收虎尾，第一句下明宗旨。
J25nB174_p0698c25║秪這一句子，有時如斷碑橫古路，使他失後亡前；有
J25nB174_p0698c26║時如忤逆聞雷，使他偷心立死；有時如馳書不到家，
J25nB174_p0698c27║使他叫屈無分；有時如紅旗閃爍，使他驀地迷魂；有
J25nB174_p0698c28║時如巡人犯夜，使他自投法網。且道這句子得恁麼
J25nB174_p0698c29║利害？若不是恁麼利害，又何處見此大闡提漢子，於
J25nB174_p0698c30║五無間中以毒攻毒，救正此佛祖心眼，續不傳慧命？
J25nB174_p0699a01║還有知此落處者麼？識得個中親切句，虎跑泉湧少
J25nB174_p0699a02║林泉。」
J25nB174_p0699a03║師誕日，天愚、石照、石公諸大師偕徐王諸居士請上
J25nB174_p0699a04║堂：古怪老趙州，一百零八歲；當門一個齒，下下都咬
J25nB174_p0699a05║著。不知咬著個甚麼？杖人今年六十二，當門亦一個
J25nB174_p0699a06║齒，下下都咬破，且道咬破個甚麼？雖則年牙不同，卻
J25nB174_p0699a07║也切齒不異。所以千古風流駒過隙，一身歷事如蝟
J25nB174_p0699a08║集；卻憶西來碧眼胡，特地要討此毒喫。此毒喫！六遭
J25nB174_p0699a09║不死還吐出，那知還著於本人，誰能出手為收拾？要
J25nB174_p0699a10║收拾！直須是鐵石心肝、智可及其愚不可及底，乃能
J25nB174_p0699a11║同杖人挈挈波波、東擊西擊，使我少林九鼎浪花新，
J25nB174_p0699a12║千聖宗燈照奕奕。
J25nB174_p0699a13║師至顯聖，愚菴和尚請上堂：「九年別去甚相思，今喜
J25nB174_p0699a14║重逢別是奇；不特同宗深法乳，秪緣一笑未曾施。諸
J25nB174_p0699a15║昆仲！千古關切獨有笑悲，正以三千年前黃面老人
J25nB174_p0699a16║未能發得一笑，至是杖人乃忍俊不禁，特從三吳兩
J25nB174_p0699a17║浙訪我愚菴法兄及諸護法，證據我金針雙鎖、挾路
J25nB174_p0699a18║全該之宗旨，以昔日靈山會上有魔王指佛曰：『瞿曇！
J25nB174_p0699a19║我今沒奈何你，待你滅度後，於你法中為你弟子，披
J25nB174_p0699a20║你之衣破你之法，你又奈我何哉？』世尊不覺痛為悲
J25nB174_p0699a21║泣。杖人曰：大小世尊尚欠悟在。我若見此大發一笑，
J25nB174_p0699a22║教這魔王伎倆俱盡無所逃遁。雖然，秪如世尊這一
J25nB174_p0699a23║哭，還有負墮處也無？杖人這一笑，還有利害處也無？
J25nB174_p0699a24║若於此簡點得出，則知我與法兄諸公明暗交互、敲
J25nB174_p0699a25║唱雙行之密；如簡點不出，儘他魔佛同恩怨，愈見曹
J25nB174_p0699a26║山三墮神。」喝一喝，下座。
J25nB174_p0699a27║能仁百愚禪師請上堂：若人識得心，大地無塵點。當
J25nB174_p0699a28║年許玄度於此捨宅為寺，可謂攪長河為酥酪、變大
J25nB174_p0699a29║地作黃金。近代祁德公於此復古鼎新，可謂拈莖草
J25nB174_p0699a30║而建梵剎、從火宅以現優曇。至於諸尊宿與今堂頭
J25nB174_p0699b01║百愚斯公，於此全提正令大振洪規，開人天之眼目、
J25nB174_p0699b02║揭佛祖之綱宗，又何待更推杖人敷揚家醜、取笑傍
J25nB174_p0699b03║觀？正以法乳相關，見此魔氛蜂起，且喜芒索未搓，鬼
J25nB174_p0699b04║子已先受縛；劍鋒不舉，賊身中自難藏。既如此，則我
J25nB174_p0699b05║輩正好特地觀光，何用運籌決勝？正當恁麼時又作
J25nB174_p0699b06║麼生？相將知己閒談笑，看此山高與水長。
J25nB174_p0699b07║雲門惟岑禪師請上堂：諸佛出身處，石上好栽花；打
J25nB174_p0699b08║鼓普請看，大地舞婆娑。若能於此薦得，則知我西江
J25nB174_p0699b09║東越重興洞上宗風，萬派逆流從斯奔出。故我與愚
J25nB174_p0699b10║菴法兄來此雲門老和尚標宗濬源之地，門堂玅密
J25nB174_p0699b11║法度森嚴，正值堂頭岑公親承祖父之印符，紹述尊
J25nB174_p0699b12║貴之宗旨，自當有重見疊出之機用，又何必增黃金
J25nB174_p0699b13║之色、琢白玉之文哉？
J25nB174_p0699b14║汪本和比部薦先嚴宮保大司農請上堂。問：「世出世
J25nB174_p0699b15║法以孝為先，老雲門以一棒酬恩，汪居士藉大法報
J25nB174_p0699b16║本。二公手眼，請師定當。」師云：「金雞啄破琉璃殼，海門
J25nB174_p0699b17║別有一輪紅。」進云：「恁麼則恩酬罔極，法利冥升也？」師
J25nB174_p0699b18║云：「天上玉樓春正好，人間秪見彩雲飛。」進云：「曹山孝
J25nB174_p0699b19║滿，巴陵供高，不妨一賽兩彩。」師云：「又被拄杖子吞卻
J25nB174_p0699b20║了也。」僧以坐具打圓相云：「大眾還有向這裏透得去
J25nB174_p0699b21║麼？」師云：「也須解翻筋斗始得。」進云：「且喜大慈山上雲
J25nB174_p0699b22║蒸飯；虎跑井底火燒天。」師云：「看汝著得手麼？」僧禮拜。
J25nB174_p0699b23║乃喝一喝云：「擎乾蓋而無私。」卓拄杖云：「持坤輿而有
J25nB174_p0699b24║力。這根源須端的。賢哉汪老大司農，玅有嗣君獨超
J25nB174_p0699b25║軼；濟美既已振家風，克孝又能達唯識。遍謁諸方逞
J25nB174_p0699b26║見知，不辭血戰渠營壁；曾來天界扣吾門，三擊犀牛
J25nB174_p0699b27║眼赫赤。復到虎跑探虎穴，空中寫出飛禽跡；生身不
J25nB174_p0699b28║敢昧恩親，山藤與決真消息。古鏡臺前，毒鼓誰撾？石
J25nB174_p0699b29║頭路滑，看你返躑。」喝一喝，下座。
J25nB174_p0699b30║上堂：偶然垂足，曾非坐久成勞；驀地白椎，切忌喚鐘
J25nB174_p0699c01║作甕。鈯斧子誰能拈去住山？鞭影兒未可掠來試馬。
J25nB174_p0699c02║直下針鍼相似，何如大地火發？雖然！還知天界門下
J25nB174_p0699c03║出身底消息麼？棒頭別有通霄路，看取男兒腳下行。
J25nB174_p0699c04║薦師請上堂：望僊橋上僊何在？白日紅塵看負戴；誰
J25nB174_p0699c05║把虛空烹去渣？澆渠熱血還清快。阿呵呵，且喫茶！趙
J25nB174_p0699c06║老風流知幾多？欲識上禪真歸處，一鉤煙月在松蘿。
J25nB174_p0699c07║慕如禪人請上堂：鬧市滾花毬，擊著玅高頂；笑殺常
J25nB174_p0699c08║不輕，箭穿紅日影。我不敢輕於汝等，東頭買貴西頭
J25nB174_p0699c09║賣賤；汝等皆當作佛，本店交易分文不賒。棒下放收
J25nB174_p0699c10║消息密，恩怨深處起龍蛇。
J25nB174_p0699c11║聞心、德彰二禪人請上堂：有情之本，依智海以為源；
J25nB174_p0699c12║含識之流，即凡心而作佛。好個消息，太煞漏逗了也。
J25nB174_p0699c13║大小老黃龍卻於百尺竿頭弄佛手驢腳，輥出一個
J25nB174_p0699c14║花毬子，直得南斗七、北斗八，使各自生緣至今無著
J25nB174_p0699c15║落處。權借金針，用通玉線；撒手到家人不識，笑看花
J25nB174_p0699c16║鳥滿庭前。
J25nB174_p0699c17║趙居士請上堂：盡大地撮來如粟米大，打鼓普請看，
J25nB174_p0699c18║漆桶不會。秪這些子，便是擒虎頭收虎尾，覿面機鋒
J25nB174_p0699c19║如同電拂，如何又向平地上打喫交，使造物反常、人
J25nB174_p0699c20║民陷溺，性命不知所歸、生死無從出息？到此須有個
J25nB174_p0699c21║不被心境惑亂底手眼始得。從來有道歸明聖，獨有
J25nB174_p0699c22║精誠感地天。
J25nB174_p0699c23║上堂：「南高峰，北高峰，與汝諸人眉毛廝結了也，為甚
J25nB174_p0699c24║麼相逢不相識聻？西子湖，蘇公堤，與汝諸人心眼照
J25nB174_p0699c25║徹了也，為甚麼相見不相知聻？更到大慈山中，還見
J25nB174_p0699c26║寰中老漢苕帚柄東拋西擲麼？汝若不見，天界為汝
J25nB174_p0699c27║點出。」乃卓杖云：「這裏透出虎驟龍驤。」
J25nB174_p0699c28║上堂：「天開日迥，照徹阿誰？透網金鱗激浪，追風良馬
J25nB174_p0699c29║驚鞭。還別有為人處也無？」復舉：「大慈上堂云：『老僧不
J25nB174_p0699c30║解荅話，只解識病。』有僧纔出，便歸方丈。」師云：「杖人只
J25nB174_p0700a01║解荅話，不能識病。有僧纔出，劈脊便打。且道與古人
J25nB174_p0700a02║相去多少？相逢不必盡教知，別有風光動天地。」
J25nB174_p0700a03║上堂：古佛留心不得妙，拄杖拈來忽大笑；彌勒稽首
J25nB174_p0700a04║問威音，擊鼓陞堂徵朕兆。撐向頂𩕳上不前，拄向腳
J25nB174_p0700a05║跟下不後；突然創出此宗，卓爾敲來別調。直指全提，
J25nB174_p0700a06║傍穿曲逗；玉轉珠迴，龍驤虎驟。千聖不能傳，萬靈曾
J25nB174_p0700a07║莫料；古今承此恩威，始終何以報效？噫！嘻嘻！我自與
J25nB174_p0700a08║你同條共命，只覺快活不徹、頭頭巧湊，從此橫拈倒
J25nB174_p0700a09║用，任法界交參，更勿輕易與人通此一竅。
J25nB174_p0700a10║癸巳秋到嘉禾梵受請上堂：「古帆飛影到鴛湖，坐我
J25nB174_p0700a11║同人笑傲圖；何似雲門枷卸漢，東山水上倒騎驢。若
J25nB174_p0700a12║向者末後句子薦得，則知諸佛出身處別有生機一
J25nB174_p0700a13║路。所以德山云：『有言時，踞虎頭，收虎尾，第一句下明
J25nB174_p0700a14║宗旨。』秪如這箇句子，若非我同人，如何得通者消息？
J25nB174_p0700a15║不知我龍門、顯聖二法兄，從何處放了這毒氣，創發
J25nB174_p0700a16║此保社？於屍阤林內掀翻活埋死人；頑石堆頭火葬
J25nB174_p0700a17║無依漢子。拈一莖草建立梵王宮殿，入此門限使他
J25nB174_p0700a18║頓斷偷心；斲枯木樁示現丈六金身，瞻此影光令彼
J25nB174_p0700a19║全機脫穎。不論船來陸來底、不涉程途底，各與三頓
J25nB174_p0700a20║了去；佛到、祖到，無可安排中，也要為他處分。」打圓相
J25nB174_p0700a21║曰：「向者裏出得身者，始能消我同人毒氣，使我此宗
J25nB174_p0700a22║遮天蓋地去也。九萬里鵬從海出，三千年鶴遠空歸。」
J25nB174_p0700a23║偕靈巖儲和尚應朱葵石郡侯於真如寺建塔，請上
J25nB174_p0700a24║堂。喝一喝曰：「向者裏會得，則許他是箇頂天立地漢
J25nB174_p0700a25║子，腳跟下有眼、頂門透尖，迸出胸襟掀翻法界。古佛
J25nB174_p0700a26║今佛分座，儼然賓主交參，正偏玅協；十方分影，敲唱
J25nB174_p0700a27║同時，似拂吹毛、如擊毒鼓，斷他凡聖命根，開我佛祖
J25nB174_p0700a28║正眼。且道這一著子落在阿誰分上？黃檗呼來風凜
J25nB174_p0700a29║凜，裴休應處日團團；長水於佛頂上生波，彩雲向拄
J25nB174_p0700a30║杖頭弄影。於全主即滅處湧出大光明幢，所以三峰
J25nB174_p0700b01║和尚於此提《智證傳》，使覺範老人七花八裂文彩縱
J25nB174_p0700b02║橫，許多人向這裏要死不得死、要活不得活，正是羅
J25nB174_p0700b03║紋結角處乃有追古遺風如龐裴者。朱居士父子一
J25nB174_p0700b04║門，紹述祖先，皆是從佛口生、從法化生，發此重興真
J25nB174_p0700b05║如願力，振起創造機緣，故有印白上人之造端、文節
J25nB174_p0700b06║法師始終成。此更有三箇漢，如常不輕現三頭六臂，
J25nB174_p0700b07║敲磕無限頂門，親見法華一會，諸佛同時驀劄相逢
J25nB174_p0700b08║機輪互換，使現前人人眉光炤破今古去也。還有明
J25nB174_p0700b09║證者麼？杖人適於舟中有一偈子，對眾拈出以似諸
J25nB174_p0700b10║公：『載得鐘聲震水雲，筆尖不點已成文；裴公風度今
J25nB174_p0700b11║猶在，孤鶩殘霞落一群。』」
J25nB174_p0700b12║方荊溪請上堂：「天花處處鳥啣飛，浩蕩春光卻自微；
J25nB174_p0700b13║尼父曾言吾與點，風流千古幾知歸？天不言而時行
J25nB174_p0700b14║物生，將謂藏舟於壑以為固，有力者負之而趨。正在
J25nB174_p0700b15║昧昧，又安知藏天下於天下，有不可得而遯之者乎？
J25nB174_p0700b16║到此須是通身手眼、已曾再三撈摝始得。於指尖頭
J25nB174_p0700b17║彈去迷魂蝴蝶，眉睫上掀落啼血杜鵑；移步荊棘林
J25nB174_p0700b18║中，轉身月明簾外。於有佛住處竿木隨身，無師表時
J25nB174_p0700b19║垢衣垂手；出廛入廛，縱橫異類。還有向這裏能撩起
J25nB174_p0700b20║便行者麼？」乃喝一喝曰：「看腳下。」
J25nB174_p0700b21║五龍坊眾居士請上堂：「有物先天地，呼客灼龜；無形
J25nB174_p0700b22║本寂寥，隔靴搔癢。能為萬象主，垛生招箭；不逐四時
J25nB174_p0700b23║凋，平地喫交。有箇漢於此能抽腦後釘、去眼中屑，許
J25nB174_p0700b24║他與傅大士空手把鋤頭，步行騎水牛。切忌龍淵門
J25nB174_p0700b25║下過，直教打折老驢腰。何故？相逢若不親錐拶，千古
J25nB174_p0700b26║啀喍恨不消。」
J25nB174_p0700b27║息波上座偕王文學、張觀察、項別駕諸紳衿請上堂。
J25nB174_p0700b28║乃振杖曰：「會麼？孔子不夢周公，萬古人昏弗醒；莊生
J25nB174_p0700b29║能化蝴蝶，大千物幻成迷。文殊莫出女子禪，德山不
J25nB174_p0700b30║會巖頭意；大悲菩薩甕裏坐，道士酩酊捧漏卮。原始
J25nB174_p0700c01║返終，天地可測；橫施逆用，鬼神亦疑。看我杖頭指點，
J25nB174_p0700c02║便能突出神奇。是何奇？龍生金鳳子，象趁玉麟兒；太
J25nB174_p0700c03║平曲調從斯唱，振起新豐向上機。」
J25nB174_p0700c04║佛誕日上堂：佛真應身，如井覷驢；黃鶴樓詩，崔顥漫
J25nB174_p0700c05║題。一棒撩空，打出甕中之鱉；誰能垂手？無底籃兒自
J25nB174_p0700c06║提。正當恁麼時，還有撞著至親更問是甚麼人者麼？
J25nB174_p0700c07║於百萬人天中見一箇跳出指天指地，有箇傍觀不
J25nB174_p0700c08║肯，欲處分他者麼？若有，好與一棒；若無，好與一棒。何
J25nB174_p0700c09║故？平分風月曾無異，痛癢還他各自知。如不知，年年
J25nB174_p0700c10║空將惡水澆頭皮。
J25nB174_p0700c11║真如鑄塔頂，文節大師偕朱葵石、曹秋岳諸公請上
J25nB174_p0700c12║堂：清淨本然，云何忽生山河大地？重言不當喫，瑯琊
J25nB174_p0700c13║拽轉長水鼻；吹散九霄雲，天花仍亂墜。插莖草而建
J25nB174_p0700c14║梵王宮，拈一花而傳西祖意；薦取目前機，莫作等閒
J25nB174_p0700c15║戲。《法華》以童子聚沙為塔，漸漸積功德，皆已成佛道。
J25nB174_p0700c16║既云皆已成佛，則漸漸所積即圓頓玅道也。如文與
J25nB174_p0700c17║可，胸中不有成竹，何能疾筆一揮，而枝枝葉葉皆成
J25nB174_p0700c18║竹之清風高節哉？只今現前諸公儼然一會，心中如
J25nB174_p0700c19║不有佛，何能敬禮？如不有塔，何能瞻仰？如不知有向
J25nB174_p0700c20║上事，何能親向上事？不見文大師、朱居士與眾耆宿，
J25nB174_p0700c21║纔創造此七級之機，則咳唾掉臂，無非多寶玲瓏十
J25nB174_p0700c22║方影現；又況有生鐵鑄成底三箇漢子東敲西擊，使
J25nB174_p0700c23║六種震動舍利飛光，凡有見聞誰不平分此風彩？今
J25nB174_p0700c24║日特為開鑄合尖一句作麼生？杖頭點出千花影，箇
J25nB174_p0700c25║箇遮那頂上行。
J25nB174_p0700c26║天寧修千佛閤，靜聞監院暨諸薦紳為張觀察祈嗣
J25nB174_p0700c27║請上堂。問：「莖草重拈，畢竟是誰能出手？」師曰：「天開瑞
J25nB174_p0700c28║象光河嶽，八表飛騰五彩霞。」曰：「若然，則樓閣重重見
J25nB174_p0700c29║至尊。」師曰：「彈指一聲超劫外，剎塵於此各抽身。」曰：「大
J25nB174_p0700c30║千覺海洪波靜，三世閒名不待安。」師曰：「箭穿紅日影，
J25nB174_p0701a01║珠湧海濤深。」曰：「秪如不立峻峭、不居正偏，還有轉機
J25nB174_p0701a02║也無？」師曰：「自己腳跟知落處，自然光彩照人天。」曰：「輕
J25nB174_p0701a03║將一句詩題出，致使清風匝地來。」師曰：「頭頭別有好
J25nB174_p0701a04║生機。」曰：「昔日長沙，今朝和尚。」師微笑，乃擊如意曰：「會
J25nB174_p0701a05║麼？正令全提，驀地憑空霹靂；桃花浪暖，燒尾跳過龍
J25nB174_p0701a06║門。正當恁麼時，難逢此快便。昔長沙岑因秀才問：『弟
J25nB174_p0701a07║子嘗見《千佛名經》，不知此佛居何國土？亦化物也無？』
J25nB174_p0701a08║沙曰：『秀才曾見黃鶴樓崔顥題詩後，還有人題也無？』
J25nB174_p0701a09║才曰：『未有。』沙曰：『得閒題取一篇好。』」杖人曰：「這箇岑大
J25nB174_p0701a10║蟲太煞奇怪，且留一句子與諸佛作出身路好。秪如
J25nB174_p0701a11║今日天寧重修毘盧寶閣，必欲使天下同見法身、同
J25nB174_p0701a12║聞妙法、同得悟入，又何妨別開一路乎？」驀振杖曰：「看
J25nB174_p0701a13║看！雲從龍，風從虎，聖人作而萬物睹；麟現瑞，鳳呈祥，
J25nB174_p0701a14║太平盛事有輝光。所謂諸法性無常，佛種從緣起；一
J25nB174_p0701a15║花開而萬國春，一佛生而千聖喜；金盆捧出活孩兒，
J25nB174_p0701a16║寶閤重重添紫氣。夜明簾外臣，進位以朝君；晝錦堂
J25nB174_p0701a17║前子，轉身而就父。秪此感應道交、天機玅合，豈不使
J25nB174_p0701a18║千佛慧命常續？此主中主還會麼？靈山今日親分囑，
J25nB174_p0701a19║花萼聯輝萬世芳。」
J25nB174_p0701a20║天界覺浪盛禪師語錄卷三