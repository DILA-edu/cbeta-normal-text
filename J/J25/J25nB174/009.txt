J25nB174_p0727b01║天界覺浪盛禪師語錄卷九
J25nB174_p0727b02║
J25nB174_p0727b03║門人　大成　大奇　等編
J25nB174_p0727b04║法語
J25nB174_p0727b05║洞宗標正
J25nB174_p0727b06║師室中因諸門人侍立，有僧出問洞上宗旨，乞和尚
J25nB174_p0727b07║指示，師良久云：「會麼？」曰：「不會。」師曰：「你不如西天外道。」
J25nB174_p0727b08║曰：「某不曾問有言無言？」師云：「卻又似西天外道。」進云：
J25nB174_p0727b09║「惟大慈悲，曲垂方便令我得入。」師云：「雪竇道：『邪正不
J25nB174_p0727b10║分，過由鞭影。』如何是鞭影？」進云：「莫是良久處麼？」師云：
J25nB174_p0727b11║「一翳在眼，空花亂墜。」進云：「外道見箇甚麼便得悟入？」
J25nB174_p0727b12║師云：「劫賊入空房。」進云：「莫是疑根斷絕去麼？」師云：「我
J25nB174_p0727b13║說你不如西天外道。」僧禮拜歸位。師乃顧眾云：「汝等
J25nB174_p0727b14║還知价公始終機緣之妙密乎？公初為沙彌時，念《心
J25nB174_p0727b15║經》至『無眼、耳、鼻、舌、身、意』處，輒自捫其面以問師曰：『我
J25nB174_p0727b16║分明有，何故經言無？』今人讀經能如此觸發天機，即
J25nB174_p0727b17║其師亦可使猛然自討入處乎？從此參方，首謁南泉，
J25nB174_p0727b18║因為馬祖諱辰營齋，泉問眾：『馬祖還來否？』公乃出曰：
J25nB174_p0727b19║『待有伴即來。』南泉是箇通身手眼底漢，也只得道：『此
J25nB174_p0727b20║子雖後生，甚堪雕琢。』公曰：『和尚不得壓良為賤。』正如
J25nB174_p0727b21║虎生三日氣已食牛，尋常輩孰能當其爪牙？嗣于忠
J25nB174_p0727b22║國師無情說法話有省已，向荊棘林中能下足矣！及
J25nB174_p0727b23║辭雲巖。問：『此去有人問：百年後還邈得師真否？如何
J25nB174_p0727b24║秪對？』此正向沒孔鐵鎚重下楔也，不是此老大難酬
J25nB174_p0727b25║他。乃良久云：『秪者是。』殺人刀活人劍不妨利害，若是
J25nB174_p0727b26║德山、臨濟未免以棒喝用事。且道：『良久云：秪者是，還
J25nB174_p0727b27║與棒喝有同別也無？』公既已悟無情說法，到此如何
J25nB174_p0727b28║又開眼尿床沉吟不下？莫是識法者懼，所謂：『承當個
J25nB174_p0727b29║事大須審細麼？』秪者一劄，愈見銀山鐵壁大火聚中
J25nB174_p0727b30║無你進步處、無你躲根處、無你轉身吐氣處。從此所
J25nB174_p0727c01║悟所解底命根不容不斷，但不能向月明簾外㘞地
J25nB174_p0727c02║一聲，跳出身裏之門，而得全機大用奮激不已，忽于
J25nB174_p0727c03║過水睹影乃打失眼睛大悟前旨。正如德山於上座
J25nB174_p0727c04║欲點那個心處不能出脫，乃以『潭不見，龍不現』致個
J25nB174_p0727c05║疑頭，迫得無路無門，忽於吹滅紙燭處乃絕後甦來
J25nB174_p0727c06║大叫曰：『從此天下老和尚欺瞞我不得也。』明眼人試
J25nB174_p0727c07║看价公與德公悟門是何如哉？故公乃作偈自述悟
J25nB174_p0727c08║證與石頭《參同契》之明暗妙協；雲巖所付《寶鏡三昧》
J25nB174_p0727c09║之渠我交參深相符合，即以重離回互而立正偏五
J25nB174_p0727c10║位之宗旨。使公不於此得真正全機大用，何能自云：
J25nB174_p0727c11║『切忌從他覓，迢迢與我疏？』即有悟得自己，若不見人
J25nB174_p0727c12║以妙密鍵鎚，打開九重錦縫、透過百種冤門，則大法
J25nB174_p0727c13║不明觸途成滯，終不能自我作主，折攝法界之群機
J25nB174_p0727c14║也。正以理明而自神動；神動而自天隨，如聖人作而
J25nB174_p0727c15║萬物睹，凡夫視為高遠之事，殊不知萬物皆備于我，
J25nB174_p0727c16║我之聖心一發，則天地萬物皆隨我而全現也。人無
J25nB174_p0727c17║聖心，安得謂之聖人？此价公頓悟真我之大機大用，
J25nB174_p0727c18║故能我今獨自往，而法界皆全彰我之神用，此正以
J25nB174_p0727c19║我能作主，則先天而天不我違，後天而天奉我時也。
J25nB174_p0727c20║知盧舍那佛頓出藏身，則三身四智十方應化皆互
J25nB174_p0727c21║為主伴交參，若但於頭頭上明、物物上顯，不知向上
J25nB174_p0727c22║尊貴一路自別，則不免於處處得逢渠，即認渠為真
J25nB174_p0727c23║我，卻又落在驢前馬後之階下漢，何能作主於法界
J25nB174_p0727c24║攝重重涉入之三昧？又何能處處逢渠即是我，處處
J25nB174_p0727c25║稱尊即我是渠哉？」師說至此，驀呼云：「大眾！正當恁麼
J25nB174_p0727c26║時是個甚麼？畢竟洞山祖面目作麼生？」眾愕然。師云：
J25nB174_p0727c27║「打破鏡來誰炤燭；鶴沖霄漢出銀籠。」眾禮拜。
J25nB174_p0727c28║師曰：「吾洞上之旨不特能會通五宗之秘，即如來一
J25nB174_p0727c29║代時教之始終本末，與儒道九流尊卑體用事理功
J25nB174_p0727c30║位之名分，無有不收攝而闡發者也。此宗無語句，亦
J25nB174_p0728a01║無實法與人，正以明破即不堪，法死則不能活人，舞
J25nB174_p0728a02║吹毛、擊塗毒，無論搆得搆不得，未免喪身失命矣！不
J25nB174_p0728a03║獲已立個正偏、賓主、玄要、人境、暗機、圓相、六義、三關、
J25nB174_p0728a04║九帶、十真等，已是刻畫虛空雕鑿渾沌。但先聖深恐
J25nB174_p0728a05║法久成弊邪異繁興，若不為物作則立此宗旨，則萬
J25nB174_p0728a06║世何從揀別真偽使此法眼妙心不昧滅哉？古人之
J25nB174_p0728a07║立法、立言，正如《大易》之立象、立辭也，使無《大易》之象、
J25nB174_p0728a08║辭，則天下萬世何從而得天地造化之幾微，人物生
J25nB174_p0728a09║死之性命哉？所貴於觀象玩辭而顯仁藏用也。人每
J25nB174_p0728a10║以理為活、數為死，不知理雖活或以意見自用而反
J25nB174_p0728a11║落於怪邪？數雖死，能存法則而可悟其天然。有不得
J25nB174_p0728a12║於象，則求之于辭；有不得于辭，則求之于象。或于言
J25nB174_p0728a13║辭有盡，而得象意無窮，是法住法位，世間相常住，不
J25nB174_p0728a14║于此可悟耶？吾于疊三變五中，見其象畫之奇偶妙
J25nB174_p0728a15║協，乃知偏中至不可以兼中至而重犯兼中到也。何
J25nB174_p0728a16║妨拈出以待神明之者。如太極含四象為五位，即是
J25nB174_p0728a17║河圖、洛書以中五含十，不過一奇一偶之參兩錯綜
J25nB174_p0728a18║而成其中和位育也；六爻之偏正回互者，即奇偶之
J25nB174_p0728a19║兼帶妙協也。蓋萬物無不負陰抱陽，陰不抱陽則孤
J25nB174_p0728a20║而不產，陽不負陰則寡而不生。陰陽偏勝則散亂斷
J25nB174_p0728a21║滅，何以承天命之化育乎？故聖人深幾裁成之，揭其
J25nB174_p0728a22║奇偶之樞機，而變理其太過不及以致中和，則天地
J25nB174_p0728a23║人物各自正其性命，此參贊位育之功能，惟其善用
J25nB174_p0728a24║九六轉變其乾坤造化，所以為至神至妙也。重離如
J25nB174_p0728a25║太極之含四象者；【圖】即五中之十，如荎草之含五味，
J25nB174_p0728a26║金剛杵之具五楞也；【圖】之中一圈為天地人物之心，
J25nB174_p0728a27║即太極，為重離含四卦之兼中到也；【圖】東方一圈即
J25nB174_p0728a28║少陽之正中偏也；【圖】西方一圈即少陰之偏中正也；
J25nB174_p0728a29║【圖】南方一圈即太陽之正中來也；【圖】北方一圈即太
J25nB174_p0728a30║陰之偏中至也。覺範洪公以互卦為回互，以單卦為
J25nB174_p0728b01║互疊，先大過、中孚而後單巽單兌，特一說耳！少陽少
J25nB174_p0728b02║陰體尚未純，但能疊進而未可即變；太陰太陽體已
J25nB174_p0728b03║至純，但能變轉而不可復進。吾洞上借此配喻偏正
J25nB174_p0728b04║回互，以用疊為三、變盡成五，誰得此意象外之深旨
J25nB174_p0728b05║乎？回互者，如教中之回向也，內外上下、因果本末皆
J25nB174_p0728b06║各相含攝之謂也。或回正向偏以理奪事，則無事而
J25nB174_p0728b07║不理，可奪色法以明心也；或回偏向正以事奪理，則
J25nB174_p0728b08║無理而不事，可奪空心以明法也；或回正中事理之
J25nB174_p0728b09║全體而來向全用，則事理俱奪，而可即妙有以成等
J25nB174_p0728b10║正覺也；或回偏中事理之全用而至向全體，則事理
J25nB174_p0728b11║俱不必奪，而可即正覺以成大化權也；或回此正偏
J25nB174_p0728b12║事理之體用向此天然尊貴無著真宗全提法界，則
J25nB174_p0728b13║向上兼中到又何言哉？重離六爻，偏正回互，疊三變
J25nB174_p0728b14║五，天然妙協原非意見所能強為之分合也，此【圖】重
J25nB174_p0728b15║離之偏正混融也，以重離初爻之奇疊上為【圖】；重巽
J25nB174_p0728b16║下斷如正中偏也，以重巽初爻之偶疊上為【圖】；重兌
J25nB174_p0728b17║上缺如偏中正也，以本離疊上成巽、兌為三卦，則不
J25nB174_p0728b18║可更疊矣！更疊之則又成一重離矣！既為重兌【圖】，則
J25nB174_p0728b19║當用變，變則當先從內卦之兌翻轉成巽，合外卦之
J25nB174_p0728b20║兌變為【圖】澤風大過，則四奇在中，兩偶在初，上如坎
J25nB174_p0728b21║中之滿為正中來也；大過既成則又當變【圖】此內卦
J25nB174_p0728b22║之巽為兌，變外之兌為巽以成此【圖】為風澤中孚，則
J25nB174_p0728b23║二偶在中，四奇在初，二五上如離中之虛，為偏中至
J25nB174_p0728b24║也，以四而疊變既盡，則兼到自成中五耳！「或謂：『正來
J25nB174_p0728b25║偏至，聚訟至今，究何決焉？』曰：疊如二少，變如二太，約
J25nB174_p0728b26║幾易簡矣！舉二而參統之，如陰陽之藏太極、如寒暑
J25nB174_p0728b27║之藏天。舉四而中五統之，如太極之含四象、如天之
J25nB174_p0728b28║四時。蓋象數奇偶、費隱、先後可互徵也，吾概舉其綱，
J25nB174_p0728b29║幾而變化在其中矣！正偏兼中，兼何須重舉乎？寂然
J25nB174_p0728b30║不動感而遂通天下之故。所謂感為易體也，吉凶悔
J25nB174_p0728c01║吝生乎動，不有感而動之，則何卦爻之疊變哉？經中
J25nB174_p0728c02║以『應觀法界性，一切由心造』，而心不動則十界聖凡
J25nB174_p0728c03║之名相了不可得，有何四句可離？有何百非可絕？說
J25nB174_p0728c04║個絕代靈心亦強名也，正以十界之機感乃應之。【圖】
J25nB174_p0728c05║正中偏者，以上黑下白為少陰兼少陽也；【圖】偏中正
J25nB174_p0728c06║者，以上白下黑為少陽兼少陰也；【圖】正中來者，以中
J25nB174_p0728c07║黑外白為太陰之全體協太陽來也；【圖】偏中至者，以
J25nB174_p0728c08║中白外黑為太陽之全用協太陰至也；【圖】兼中到者，
J25nB174_p0728c09║以全放全收其黑白而混融之，不可以黑白表顯、名
J25nB174_p0728c10║跡到此俱化，類之不齊，混則知處，不落是非，無敢和
J25nB174_p0728c11║矣！此大總相一真毘盧華藏法界圓融行布，不可得
J25nB174_p0728c12║而互表互遮者也。《大易》以陽為奇、為正、為君、為白；以
J25nB174_p0728c13║陰為偶、為偏、為臣、為黑。吾宗則借奇為陰、為正、為君、
J25nB174_p0728c14║為黑；借偶為陽、為偏、為臣、為白。所謂夜半正明為正
J25nB174_p0728c15║中偏；天曉不露為偏中正，又不當執此以相反其奇
J25nB174_p0728c16║偶也。引而伸之，何處不具掃而置之？原自不壞，此後
J25nB174_p0728c17║之說吾何能限？然寧有逃于中五者哉！祗如八八六
J25nB174_p0728c18║十四卦中，奇即此一奇，偶即此一偶，奇偶太極，即費
J25nB174_p0728c19║即隱，分之則大絕方所，合之則細入無間，就中行布
J25nB174_p0728c20║圓融彌綸一際，死不礙活、活不礙死，孰能分合此中
J25nB174_p0728c21║之奇偶、正偏、渠我、賓主哉？此惟親悟親證，無我無位
J25nB174_p0728c22║之真人，入于剎那際無間三昧者，始能傳受此千聖
J25nB174_p0728c23║不傳之秘旨也。」
J25nB174_p0728c24║洞曹君臣正偏及功勳父子主賓五位參同宗
J25nB174_p0728c25║旨
J25nB174_p0728c26║【圖】正中偏者，即君視臣也。以上黑下白而體尚與用
J25nB174_p0728c27║分方將使合，如堯之聖君乃能求舜之賢良，是勞于
J25nB174_p0728c28║求臣以盡君道，此所謂「妙容雖不動，光燭本無偏」也。
J25nB174_p0728c29║亦謂「君向臣」，亦謂「父垂慈養子」，亦謂「主能接賓」。
J25nB174_p0728c30║【圖】偏中正者，即臣向君也。以外白內黑而用始從體
J25nB174_p0729a01║歸方將得一。如舜之賢臣乃能求堯之聖明也，勤于
J25nB174_p0729a02║事君以盡臣職，此所謂「不墮諸異趣，凝情望聖容」也。
J25nB174_p0729a03║亦謂「臣奉君」，亦謂「子承歡孝父」，亦謂「賓能對主」。
J25nB174_p0729a04║【圖】正中來者，即君御極也。以黑在白中而體已成其
J25nB174_p0729a05║用，如「不顯惟德，百辟其刑」，此所謂「妙德尊寰宇，高明
J25nB174_p0729a06║朗太虛」也，惟我獨尊故。又謂之「功」，無能與比，即篤恭
J25nB174_p0729a07║而天下平，亦謂「父仝業付子」，亦謂「主能作賓。」
J25nB174_p0729a08║【圖】偏中至者，即臣攝政也。以白在黑中而用已成其
J25nB174_p0729a09║體，如「玄德升聞，重華協帝」，此所謂「靈機弘聖道，真智
J25nB174_p0729a10║利群迷」也，率賓歸王故。又謂之「共功同歸至化，即共
J25nB174_p0729a11║樂無為之治」，亦謂「子全身紹父」，亦謂：「賓能為主」。
J25nB174_p0729a12║【圖】兼中到者，即君臣道合也。以黑白渾融而體用一
J25nB174_p0729a13║無分別，如堯舜之揖讓德成，舜先賓能相續為主，而
J25nB174_p0729a14║堯退位又作主中主；堯既不居正位，舜亦不居偏功，
J25nB174_p0729a15║此所謂「渾然無內外，和融上下平」也。亦謂之「功功」，是
J25nB174_p0729a16║無功無不功也。亦謂之「父子恩忘，斧斫不開」，向上尊
J25nB174_p0729a17║貴之正命，食亦不取矣！此秘密藏千聖不傳，豈言所
J25nB174_p0729a18║可盡哉？
J25nB174_p0729a19║示諸學人及眾居士
J25nB174_p0729a20║予昔年常會吾漳戴，今梁觀察及予父弟于維揚舟
J25nB174_p0729a21║中。戴公曰：「聞佛教有超凡入聖之說，師果能親證其
J25nB174_p0729a22║旨乎？」予曰：「須深悟得游戲三昧可也。」公曰：「如何則能
J25nB174_p0729a23║悟？」予曰：「公見夫戲子乎？在臺下即凡，在臺上即聖。」公
J25nB174_p0729a24║曰：「何也？」予曰：「戲子在臺下，人或稱之：『你為人真周公、
J25nB174_p0729a25║孔子。』戲子必大喜；人或毀之：『你為人真仲子、齊人。』戲
J25nB174_p0729a26║子必大怒。及至登臺，則親身為周公、孔子卻不自喜；
J25nB174_p0729a27║儼然仲子、齊人卻不自怒。吁！豈你真能為周、孔，而仲、
J25nB174_p0729a28║齊亦豈你真不足為哉？此何以故？蓋彼臺下以無為
J25nB174_p0729a29║有，故喜怒生；臺上以有為無，故是非泯。以無為有，故
J25nB174_p0729a30║妄執成凡；以有為無，故妄解成聖。然則凡夫墮落與
J25nB174_p0729b01║聖人超脫，只在一念有無之轉機也，而聖凡何曾有
J25nB174_p0729b02║實法？乃迷悟自成其墮超耳！」公大喜曰：「此天下奇論，
J25nB174_p0729b03║讀盡千言萬語，不如臺下臺上一念有無之轉機，而
J25nB174_p0729b04║成聖凡之一語，令人開悟無迷，真痛快斬截也。」予父
J25nB174_p0729b05║存三居士曰：「審如此語，則觀音所以三十二應者，非
J25nB174_p0729b06║獲此如幻解脫法門乎？」予曰：「正是此意，第當局難得
J25nB174_p0729b07║不迷耳，所謂卻來觀世間，猶如夢中事。若主人公心
J25nB174_p0729b08║眼不惺，則未免又為夢幻空花所惑亂也。」予弟季玉
J25nB174_p0729b09║曰：「瑋前日見《林間錄》載王文正公當大拜時，宴會官
J25nB174_p0729b10║僚作戲，公題詩曰：『諸優戲場中，一貴復一賤；心知本
J25nB174_p0729b11║是同，以故無欣厭。』覺範大師曰：『謂此老通身是眼，一
J25nB174_p0729b12║點也瞞他不得。』正符此意。」予笑曰：「吾弟從此為人處
J25nB174_p0729b13║世，須是眼睛鼻孔端正始得。」戴公曰：「善善！決不可少
J25nB174_p0729b14║師末後者一錐劄也。」嗚呼！此予戊午年寓金陵天界，
J25nB174_p0729b15║因戴公挽予過廣陵一番游戲時，吾徒大方、大圓二
J25nB174_p0729b16║子侍側猶能記之，計今二十餘年，戴公與吾父弟皆
J25nB174_p0729b17║作古人，可勝歎哉！我今重新舉似你諸學人及眾居
J25nB174_p0729b18║士，果能忘軀為法，依止叢林參承師友，切不可於名
J25nB174_p0729b19║言相法中妄生分別執取，而起是非、憎愛、冤親、苦樂
J25nB174_p0729b20║之心，以自惑亂其身心性命；亦復惑亂他人之解脫
J25nB174_p0729b21║知見也。予嘗示諸職事曰：「汝等參學，略能參破生滅
J25nB174_p0729b22║妄想之麤跡，則自不為世間名言相法所顛倒也。我
J25nB174_p0729b23║試令你首座今日退席為本堂侍者；即令本堂侍者
J25nB174_p0729b24║立居首座之位。侍者儼然以首座自任；首座安然以
J25nB174_p0729b25║侍者執持，毫無上下彼我之分，庶于解行少有證據。
J25nB174_p0729b26║若纔令悅眾退下作副悅眾；令副悅眾退下作散單，
J25nB174_p0729b27║便如奪了封侯印，心憤憤口悱悱，寧可知識不親覲、
J25nB174_p0729b28║生死不參究，者個體面決不成得，特於半夜捲單而
J25nB174_p0729b29║行，豈真有為法求依止善知識之心者乎？嗚呼！此天
J25nB174_p0729b30║下弄虛頭好名，學人通病，以類推之皆若是也，雖有
J25nB174_p0729c01║醫王亦當拱手矣！凡住叢林之人，毋論事之巨細，皆
J25nB174_p0729c02║痛治偷心求親證，雖群居雜處，能使上下相忘于道
J25nB174_p0729c03║術；凡聖相忘于戲游，何復有生死是非之能惑亂？又
J25nB174_p0729c04║何慮身心性命之不超脫？」伏惟，珍重！
J25nB174_p0729c05║示熊仁者
J25nB174_p0729c06║舉：「雪關大師拈丹霞訪龐居士公案云：『龐公若無後
J25nB174_p0729c07║語，幾乎被靈照喪卻家風。秪如道：「赤土塗牛奶。」意作
J25nB174_p0729c08║麼生？不令蜂蝶誤認隔墻花。』」師云：「雪關師兄蹉過也，
J25nB174_p0729c09║龐公雖是沒牙大蟲，其爪甚利；靈照如鸞鳳沖霄，隱
J25nB174_p0729c10║顯莫測。于丹霞處明露秋光，于龐公處暗藏春色，不
J25nB174_p0729c11║然何處見靈照機捷哉？熊仁者既已貞節自持，復能
J25nB174_p0729c12║參悟自性，若於此淆訛處透得過，始有出身活路也。」
J25nB174_p0729c13║更示之偈曰：「靈照把金針，妙密超今古；丹霞共龐公，
J25nB174_p0729c14║繡出鴛鴦譜。」
J25nB174_p0729c15║示粹如上座
J25nB174_p0729c16║太原孚公常于維揚講《涅槃經》，至三因佛性、三德法
J25nB174_p0729c17║身，正當談鋒縱橫處，座下有禪者失笑。孚公下座便
J25nB174_p0729c18║請問發笑意。禪者曰：「上座秪說得法身邊量事，全未
J25nB174_p0729c19║識自己法身在。」孚云：「便請大德指示？」禪者曰：「若要指
J25nB174_p0729c20║示請暫輟講，且向靜室放下諸緣收心斂念，返己自
J25nB174_p0729c21║炤，當自見之。」孚依教，即於是夜靜坐密觀。至五更，鼓
J25nB174_p0729c22║角聲振動，忽然大悟，乃扣禪者門曰：「大德！我從今日
J25nB174_p0729c23║更不敢扭捏我娘生鼻孔也。」後見雪峰得蒙心印。秪
J25nB174_p0729c24║此一則，便是千古參學做工夫底標準也。天下人誰
J25nB174_p0729c25║不向外馳逐世緣與言語、文字、道理、知見？殊不知饒
J25nB174_p0729c26║你說得天花墜石點頭，皆是光影門頭生死業識，何
J25nB174_p0729c27║曾與本分一毫相干？使太原不遇禪者指點，則盡平
J25nB174_p0729c28║生以豎窮三際橫遍十方為法身佛性也，又安得一
J25nB174_p0729c29║旦回光，便悟「從今更不敢扭捏娘生鼻孔」哉？今上藍
J25nB174_p0729c30║粹如上座，素有參究之志，善能撐持法門第，惜未遇
J25nB174_p0730a01║人與之指點，今特請圓通開示。倘能於此一念旋機，
J25nB174_p0730a02║則上座當追捲席耳聾者，以振起馬祖之向上宗風
J25nB174_p0730a03║也。
J25nB174_p0730a04║示胡調仲居士
J25nB174_p0730a05║李遵勗都尉常問法谷隱，隱舉：「崔相國問徑山：『弟子
J25nB174_p0730a06║出家得否？』山曰：『出家乃大丈夫所為之事，豈將相之
J25nB174_p0730a07║所能？』李公於言下大悟曰：『學道須是鐵漢，著手心頭
J25nB174_p0730a08║便判；直取無上菩提，一切是非莫管。』」後來機鋒迅捷，
J25nB174_p0730a09║與楊大年、慈明圓為方外友，大振臨濟之宗，亦秪因
J25nB174_p0730a10║一言激勵，遂深悟宗旨之妙，又何曾以棒喝機鋒而
J25nB174_p0730a11║指點哉？於此觀之，乃知將相之功名勳業重大，而其
J25nB174_p0730a12║貪欲恩愛愈深，故於生死結縛難得解脫耳！豈真將
J25nB174_p0730a13║相之才不足為出家之利器哉？使李公不深悟世法
J25nB174_p0730a14║之纏與心法之障，安能慨然曰：「須是鐵漢」。而是非莫
J25nB174_p0730a15║管，然則不唯世法之將相是非莫管，即于心法之佛
J25nB174_p0730a16║祖是非亦莫管矣！故佛祖出世秪與人解三種縛，一
J25nB174_p0730a17║凡夫為事縛；聖人為法縛；宗門人為玄妙縛。透此三
J25nB174_p0730a18║種縛，始可與語本分風光向上尊貴也。調仲居士能
J25nB174_p0730a19║以此意時時提撕，則金剛在握，雖佛祖當前不容覿
J25nB174_p0730a20║面也。又何有世情心法，所能當其鋒哉？驀召居士云：
J25nB174_p0730a21║「看劍。」
J25nB174_p0730a22║示諸喫齋及戒殺放生者
J25nB174_p0730a23║一日諸居士來參，師問：「汝諸人來此何為？」曰：「求和尚
J25nB174_p0730a24║慈悲指示出生死路。」師曰：「我不指示你，你不肯行，雖
J25nB174_p0730a25║指示何為？」曰：「和尚未指示，安知弟子輩不能行？」師曰：
J25nB174_p0730a26║「我被人哄得多了，費卻許多老婆舌頭，他何曾行？逢
J25nB174_p0730a27║人皆說：『我曾參某知識來，我曾皈依來。』甚麼相干，卻
J25nB174_p0730a28║反令人謗曰：『行如此事底，豈不是曾參知識者？行如
J25nB174_p0730a29║此事底，豈不是曾皈依知識者？善知識！有甚用處？參
J25nB174_p0730a30║得底到不如我不參不禮底。』此等不是我哄他，卻是
J25nB174_p0730b01║他哄我也。」居士禮拜曰：「即此是大慈悲也，乞細為指
J25nB174_p0730b02║示，必不致哄和尚，孤負和尚也。」師喜見眉宇，曰：「真個
J25nB174_p0730b03║能恁麼，那我且問你：『能喫長素斷殺業否？』」曰：「眾中一
J25nB174_p0730b04║二十人也有喫長素底；也有喫花素底；也有必喫不
J25nB174_p0730b05║得素底；也有決不能斷殺業底，請和尚方便指示。」師
J25nB174_p0730b06║曰：「你不喫長素底，也禮敬三寶否？」曰：「我等現在敬禮。」
J25nB174_p0730b07║師曰：「能信得佛是大慈悲否？」曰：「我誰敢不信？」師曰：「禮
J25nB174_p0730b08║則禮，你恪信不及在，一切眾生皆有佛性，但因殺業
J25nB174_p0730b09║不除，墮落三途為畜生類。佛稱三界大師、四生慈父，
J25nB174_p0730b10║則胎生、卵生、溼生、化生雖則互為父母妻子，佛視之
J25nB174_p0730b11║皆如一子之想，皆有佛性者也。汝等既知禮敬佛，又
J25nB174_p0730b12║去殺佛之子喫佛之肉，及殺自己父母妻子及喫自
J25nB174_p0730b13║身之肉，佛還歡喜也無？喫人之子、禮人之父，其父必
J25nB174_p0730b14║切齒恨之必怨報之；佛不同世人，必須救汝。莫殺害
J25nB174_p0730b15║眾生，即是不殺害諸佛、不殺害父母、不殺害自身也。
J25nB174_p0730b16║豈有殺佛之子與殺父母妻子之人，不墮地獄及輪
J25nB174_p0730b17║迴冤報者乎？一切豬羊、雞鴨、魚鱉、鰍鱔之類，皆是殺
J25nB174_p0730b18║業最重者也。汝等既知人身難得、佛法難逢、知識難
J25nB174_p0730b19║遇，今纔離雞、鵝、鴨等身而得人身，便不肯保全人身，
J25nB174_p0730b20║卻又去喫豬、羊、雞、鴨等身。豬、羊、雞、鴨曰：『你者強惡眾
J25nB174_p0730b21║生，承佛威力纔得個人身，卻便忘卻佛力又來喫我，
J25nB174_p0730b22║教你再打一轉又來作我豬、羊、雞、鴨，不知那強惡眾
J25nB174_p0730b23║生又來喫你也。』只是汝等無六通，徒見他苦不聞他
J25nB174_p0730b24║怨，以強凌弱冤冤相報有何了日？佛菩薩費了千辛
J25nB174_p0730b25║萬苦勸化你誘引你，如醫藥人以你病苦九死之地，
J25nB174_p0730b26║用了許多良藥救得活來，教你不要喫此犯諱忌物，
J25nB174_p0730b27║若再喫則病又返了要死了我救不得了。你今只圖
J25nB174_p0730b28║一時口腹，不圖萬劫冤報，有甚于喫藥忌反病。喫了
J25nB174_p0730b29║一個月藥又返了病，醫生與父母亦恨之欲棄如不
J25nB174_p0730b30║顧也。我佛菩薩費了千生萬劫，苦心救得你脫畜生
J25nB174_p0730c01║身得人身，不肯忌口喫了反藥，則不為自負己靈，其
J25nB174_p0730c02║孤負佛菩薩與父母養育之恩，何劫能酬報哉？儒者
J25nB174_p0730c03║尚云：『寧殺身成仁，無求生害仁。』汝今殺生害仁，殺佛
J25nB174_p0730c04║害身，其生生自殺又誰能救哉？今所謂戒殺者，若非
J25nB174_p0730c05║喫長素，皆非真戒殺也。但自手不操刀以為戒殺，殊
J25nB174_p0730c06║不知假手殺人之罪更甚也？喫素戒殺不名善人，只
J25nB174_p0730c07║喚做不作惡人。如人曰：『我不殺人放火，我不奸淫犯
J25nB174_p0730c08║義。』此但喚做不敢作惡人，何可名善人？若是善人則
J25nB174_p0730c09║自己喫素斷殺，又能勸人喫素斷殺，又能放生布施
J25nB174_p0730c10║救濟饑荒憐愍孤苦、修橋布路造亭施茶、設渡施藥
J25nB174_p0730c11║賑濟死亡、收葬骸骨及念佛度僧、建剎造經種種功
J25nB174_p0730c12║德，與化導惡人同修善事，乃名為善人。汝等殺業未
J25nB174_p0730c13║斷，則此刀兵盜賊夭枉災危，尚免不得躲不過，敢以
J25nB174_p0730c14║禮拜善知識作些小佛事，喫得肉已飽來尋僧說禪，
J25nB174_p0730c15║公然自稱為善人，則閻羅大王異日差牛頭夜叉下
J25nB174_p0730c16║請書，請到刀山劍樹、鑊湯爐炭，與入披毛戴角之類，
J25nB174_p0730c17║皆是此身身行惡而口口稱善之人大有分也。莫怪
J25nB174_p0730c18║山僧惡口，蓋勸人須用殺人言，的的苦口是良藥。如
J25nB174_p0730c19║今天下刀兵不息，殺人遍野流血成河，骸骨如山城
J25nB174_p0730c20║邑如莽，者是何罪使之？皆是殺、淫、盜業使之也。使世
J25nB174_p0730c21║人早能聞我如此斷惡之言戒殺之語，則天下太平
J25nB174_p0730c22║萬民極樂，如蓮花國裏人也。「前年予在淮安見數居
J25nB174_p0730c23║士來參禮，予問：『此是誰？』曰：『是久皈依嵩乳、印蓮二和
J25nB174_p0730c24║尚者，久為道場護法。』予深喜之，與他提起古人公案，
J25nB174_p0730c25║問他父母未生前一著子事，彼不能對，予曰：『說你久
J25nB174_p0730c26║參知識、久護道場，如何問者本分事開口不得？既不
J25nB174_p0730c27║知本分事，又參甚麼知識？護甚麼道場？此中好茶好
J25nB174_p0730c28║齋沒人喫，要你來喫麼？不唧溜漢！恁麼則嵩、印二公
J25nB174_p0730c29║也不得無過？』傍邊一僧曰：『他肯喫好茶好齋還好，他
J25nB174_p0730c30║還要喫鮮奇之貨，山禽野獸、海錯珍異之物也。』予驚
J25nB174_p0731a01║曰：『莫謗他好。』僧曰：『和尚前敢作拔舌業？』予大呵之曰：
J25nB174_p0731a02║『快取紙筆來。我出一擯帖，先將嵩公、印公二人稱和
J25nB174_p0731a03║尚者擯出。如此人不足較也，你為一方知識，如何藏
J25nB174_p0731a04║此殺佛殺父母之人，於此佛道場中破壞佛法乎？』嵩、
J25nB174_p0731a05║印二公大驚，而諸居士乃痛哭流涕深為懺悔曰：『大
J25nB174_p0731a06║慈悲父救我等出此不赦之苦也，從今之後永斷殺
J25nB174_p0731a07║生，永喫長素，更當放生救殺也。』予乃改喜曰：『若是則
J25nB174_p0731a08║超凡入聖全在此一轉機也。天地之大德曰生，生生
J25nB174_p0731a09║不息曰命。成佛成祖是此生機；作聖作賢是此生機；
J25nB174_p0731a10║為父為母，養子育孫是此生機；百工技藝故生意皆
J25nB174_p0731a11║此生機也。捨此生機則皆是死路、皆是殺機。人藏此
J25nB174_p0731a12║殺機，則此身心、意知、家國、天下，乃至文章事業，無往
J25nB174_p0731a13║而非殺機，又何可與天地合德與生民立命哉？汝等
J25nB174_p0731a14║果能充此戒殺放生之心，則生生之意充此如來藏
J25nB174_p0731a15║心，成此一真法界也，何復有餘蘊哉？』於是諸居士痛
J25nB174_p0731a16║哭感泣發誓并乞授三皈五戒，深參究父母未生前
J25nB174_p0731a17║者一著為超凡入聖之本也。」因請侍者書之，以示未
J25nB174_p0731a18║聞。
J25nB174_p0731a19║示笑峰諸禪人
J25nB174_p0731a20║杖人不能學達磨於少林面壁，卻要學孔子集眾聖
J25nB174_p0731a21║大成。學得孔子集眾聖大成，則能傳達磨心法正印；
J25nB174_p0731a22║能傳達磨心法正印，則能集孔子眾聖大成。或時學
J25nB174_p0731a23║達磨則易；或時學孔子則難。至於達磨已於西天雄
J25nB174_p0731a24║辭深辨收伏六宗，特泛重溟來我東震，斥相指心不
J25nB174_p0731a25║顧諱忌，九年面壁六遭服毒，乃得傳此心印然後隻
J25nB174_p0731a26║復西歸，如此則又有難於孔子只轍環於我東土之
J25nB174_p0731a27║天下也。雖然，此土宗風至於二枝五派之後，門庭堂
J25nB174_p0731a28║奧各出異同，不有刪定作述之手眼，安能存此千聖
J25nB174_p0731a29║不傳之真宗旨哉？知此則西天之達磨即東土之孔
J25nB174_p0731a30║子；東土之孔子即西天之達磨也。此世法、出世法之
J25nB174_p0731b01║大關鍵，又孰能窺之哉？會麼？此中別有同條意，留與
J25nB174_p0731b02║古今能擇人。
J25nB174_p0731b03║示室中諸子
J25nB174_p0731b04║善學魯男子之閉戶不納者，則能作柳下惠之坐懷
J25nB174_p0731b05║不亂。今人動輟欲學超佛越祖之談，絕不學了生死
J25nB174_p0731b06║性命之行，真是自暴自棄為背馳之人，深可哀也。杖
J25nB174_p0731b07║人先教人學一乞兒行，然後大事可成。彼乞兒六親
J25nB174_p0731b08║無靠骨肉無情，六根敗缺藝術不能，無所可用於世，
J25nB174_p0731b09║且上無片瓦下無卓錐之祖業根基可賴，求食不得
J25nB174_p0731b10║充饑、求衣不得遮體，到處遭人擯斥，此身無所安生。
J25nB174_p0731b11║雖極苦不傷、至勞無怨，卻也風寒暑溼不能侵、榮辱
J25nB174_p0731b12║得喪無足感。至於功名富貴利欲恩愛，既已不來尋
J25nB174_p0731b13║他，他亦無可繫戀，惟有絲命是存。卻似個避難英雄
J25nB174_p0731b14║潛機奇傑，又似個參禪慕道捨身命學行菩薩行底
J25nB174_p0731b15║漢子，只恐有些子偷心不斷，使能撒手甦來，卻是無
J25nB174_p0731b16║人柰得他何也，又何富貴之所能[泳-永+(瑤-王)]、貧賤之所能移、
J25nB174_p0731b17║威武之所能屈、恩愛之所能奪、與夫生死危疑之所
J25nB174_p0731b18║能變亂其性命哉？能行如此丐兒之行者，則又無事
J25nB174_p0731b19║不可為、無厄不可度、無蘊不可破、無法不可行。末法
J25nB174_p0731b20║之秋，安得有能學此行者，與之入如幻解脫法門哉？
J25nB174_p0731b21║予又當教參學人，先須行三種行，亦不異此。是何三
J25nB174_p0731b22║種？一、奴僕行；二、畜生行；三、糞草行。能行奴僕行則已
J25nB174_p0731b23║歸命於主人，只唯主人之命是從，故難捨能捨、難戒
J25nB174_p0731b24║能戒、難忍能忍、難行能行、難止能止、難入能入。至於
J25nB174_p0731b25║畜生行，又進於無身命之可惜。至於糞草行，又進於
J25nB174_p0731b26║無物我之可忘，所謂以無心意、無受行，自能超出於
J25nB174_p0731b27║聖凡以成大事也。今人有能為法忘軀求了生死，以
J25nB174_p0731b28║證性命者，能取法一二於此行者乎？有能取法此一
J25nB174_p0731b29║二之行，則自不護惜皮毛與貪戀骨髓，自為暴棄之
J25nB174_p0731b30║人也。即為善知識者，亦須別具手眼，勘驗此人與成
J25nB174_p0731c01║就此法。又如看地理之真脈，或穿海過峽、或起伏隱
J25nB174_p0731c02║微、或如草蛇灰線，馬跡蛛絲必要求其真正氣脈，不
J25nB174_p0731c03║可為形勢變亂而失其真龍之結作也。夫如是，豈可
J25nB174_p0731c04║輕易入此法門哉？諸子須著精彩始得。
J25nB174_p0731c05║示某居士
J25nB174_p0731c06║有一居士來參請曰：「某切欲求個出世之路，苦不能
J25nB174_p0731c07║解脫身家之累，乞師指一捷徑？」師曰：「我有個直捷法
J25nB174_p0731c08║子，居士可歸家，將一片大白牌置在桌子上，思量我
J25nB174_p0731c09║此一生必不能解脫者何事？此一生必可為者何事？
J25nB174_p0731c10║寫一行。又思我十年內外三五年中，五倫之內決不
J25nB174_p0731c11║可推委必欲為者？寫一行；又思此一年內此一月中
J25nB174_p0731c12║必欲為者何事？寫一行。又思此一日中朝夕之間必
J25nB174_p0731c13║欲為者？寫一行。又思此一時中忽有不測之禍福危
J25nB174_p0731c14║急之事，我當如何處分？寫一行。又思或一口氣不來，
J25nB174_p0731c15║分付朋友、妻子不及時，與功名富貴勢利恩愛，及文
J25nB174_p0731c16║字道理知見功行皆用不著時，欲如何得個轉身出
J25nB174_p0731c17║路？寫一行。」居士大驚曰：「到恁麼時如何是好？」師曰：「絕
J25nB174_p0731c18║妙最直捷也，又何不好之有？」士再拜，求示一切要言，
J25nB174_p0731c19║師曰：「你但拼了命，便萬事都了，更有甚麼不親切？」士
J25nB174_p0731c20║曰：「者一死卻也難拼。」師曰：「啐！死自然拼卻你，何待汝
J25nB174_p0731c21║去拼卻他？」士不覺通身汗下，禮拜而去。
J25nB174_p0731c22║示韓叔夜居士
J25nB174_p0731c23║初祖達磨西來不為別事，只求一個不自欺不被人
J25nB174_p0731c24║欺底人而已矣！二祖神光初見達磨，更不求西來所
J25nB174_p0731c25║傳底意旨，但曰：「弟子此心不安，請師為我安心。」達磨
J25nB174_p0731c26║亦不教彼參究我西來所傳底意旨，但曰：「將心來為汝
J25nB174_p0731c27║安！」光曰：「覓心了不可得？」磨曰：「為汝安心竟。」光於言下
J25nB174_p0731c28║大悟。異日，磨復問諸門人各言所得，獨神光作禮三
J25nB174_p0731c29║拜依位而立，磨曰：「汝得吾髓。」只此便是達磨與神光
J25nB174_p0731c30║不自欺，亦不被人欺也。使達磨不深見神光真見不
J25nB174_p0732a01║自欺處，雖與曰：「為汝安心竟。」神光安能直下證悟？使
J25nB174_p0732a02║今人亦曰：「我亦覓心了不可得。」心既不可得，則一切
J25nB174_p0732a03║法亦不可得；真如佛性菩提涅槃，乃至一千七百機
J25nB174_p0732a04║綠公案皆不可得。且道此人還真自欺否？若真不自
J25nB174_p0732a05║欺，則不被人欺，亦終不肯欺天下古今也。今居士能
J25nB174_p0732a06║參悟此一則心法，則一千七百皆是不自欺之心法
J25nB174_p0732a07║也，又何佛祖心法之不在我哉？因與立一軒，名曰「在
J25nB174_p0732a08║我」，以自警云。
J25nB174_p0732a09║示潘臺平諸居士
J25nB174_p0732a10║諸公持〈普門品〉，是經有不可思議自在神力，但因以
J25nB174_p0732a11║何心念而求開示悟入，則大士即現如是神力，而為
J25nB174_p0732a12║開示悟入耳！譬如洪鐘大扣大應、小扣小應、不扣不
J25nB174_p0732a13║應；又如寶鏡胡來胡現、漢來漢現、不來不現。而〈普門〉
J25nB174_p0732a14║之隨機感應，又豈菩薩之有大小差別哉？須知經中
J25nB174_p0732a15║所謂：「心念不空過，能滅諸有苦」之旨。若能參透此心
J25nB174_p0732a16║念不空過，則心心寂滅、念念圓常，其十方諸佛三身
J25nB174_p0732a17║四智，諸大菩薩萬德莊嚴，皆向此心念不空過中開
J25nB174_p0732a18║示悟入而圓滿無餘矣！又豈但能滅度解脫此三界
J25nB174_p0732a19║二十五有之苦厄哉？持是經者切要返己自求每日
J25nB174_p0732a20║不致空過、念念不致空過，參究之久，忽然超越世出
J25nB174_p0732a21║世間獲二種殊勝，則佛之知見本來現成，不假外爍
J25nB174_p0732a22║也。
J25nB174_p0732a23║示知白關主
J25nB174_p0732a24║從上佛祖，秪是一個指迷人；一切參學，秪是一個自
J25nB174_p0732a25║求人。是故諸知識更無實法與人，秪教人憤起自求
J25nB174_p0732a26║生死性命之心，一朝瞥然自悟，了無一毫得失於其
J25nB174_p0732a27║間也。譬如失珠之者，日久不知珠為何狀，因問知識
J25nB174_p0732a28║指示，知識曰：「此珠清淨圓照，覺明無礙，更無纖毫損
J25nB174_p0732a29║缺瑕玼，你但能勤而求之，則平生如意受用不盡也。」
J25nB174_p0732a30║其人不知彼之所指，但自心念口言：「此珠有如是清
J25nB174_p0732b01║淨圓照；有如是光明無礙；又且毫無損缺瑕玼。」行住
J25nB174_p0732b02║坐臥、語默動靜，如是想念思惟至於廢寢忘餐，勞精
J25nB174_p0732b03║疲神，重增迷悶終不能獲，反以善知識誑誕，誤賺我
J25nB174_p0732b04║如此參求之法絕無靈驗。遂至退墮不信，此古今參
J25nB174_p0732b05║學之通病也。彼知識秪與你說個形狀，恐你妄認一
J25nB174_p0732b06║切瓦礫土石、泥丸魚目以為此珠，使昭昭心目冷地
J25nB174_p0732b07║尋求，忽然親見則一切言語比況皆無所用也；又何
J25nB174_p0732b08║曾教你口言心念，自障其參求之事哉？故知識又為
J25nB174_p0732b09║此一等執著語言知解之徒不能自求心性下落者，
J25nB174_p0732b10║更說方便曰：「你一切都莫思量、莫念善惡，但於一念
J25nB174_p0732b11║未生之前看畢竟那個是你本來現成的，尋來尋去
J25nB174_p0732b12║自有一朝觸著磕著，乃知元來在者裏也。」其人依舊
J25nB174_p0732b13║不會，雖撥轉那些念頭，不知又走在者絕思量想念
J25nB174_p0732b14║處，何日能得所失之物乎？所以古人不得已而行棒
J25nB174_p0732b15║行喝用格外威神，不知此等又復向他機境七花八
J25nB174_p0732b16║裂，如狂狗逐塊益見癡迷也，又況此自心求自心，借
J25nB174_p0732b17║喻於覓珠與機鋒耳！你能返己自憤，不滯知解自參
J25nB174_p0732b18║自覓，如神光至於覓到了無可得之處，始知本來不
J25nB174_p0732b19║從外得，亦非清淨圓照之所能比況也。又如德山之
J25nB174_p0732b20║於龍潭，所謂：「潭又不見，龍又不現。」忽然吹滅紙燈大
J25nB174_p0732b21║徹悟者；正風穴所謂：「萬古碧潭空界月，再三撈摝始
J25nB174_p0732b22║應知。」也信不吾欺矣！嗚呼！近世參禪人，例皆向古人
J25nB174_p0732b23║冊子上念言念語，謂之參話頭做工夫，至於頭白齒
J25nB174_p0732b24║豁，徒成一個自綑自縛漢，何劫能自解脫哉？知白上
J25nB174_p0732b25║人一向參求師友為發明大事，前已閉關三年，今復
J25nB174_p0732b26║禁足，特使友人懷楮山中求開示參學直捷之旨，并
J25nB174_p0732b27║為諸友警策，子嘉其誠因不惜葛藤，為之敘其近日
J25nB174_p0732b28║參學之弊，使知自憤自力自求自悟，不可執著一切
J25nB174_p0732b29║知解，以自障其悟門也。勉之！
J25nB174_p0732b30║示潤白禪人
J25nB174_p0732c01║參禪別無捷法，秪要吾人於日用動靜好好惡惡中
J25nB174_p0732c02║急切返轉，刀頭向自己主人公現成下落的命根上
J25nB174_p0732c03║剖折一番，看者主人公畢竟在那裏安身立命？還有
J25nB174_p0732c04║生死可依倚也無？還有生死可了脫也無？當時主人
J25nB174_p0732c05║公因甚麼便自迷倒？如今主人公因甚麼便不開悟？
J25nB174_p0732c06║若向者主人公討得一個明白透徹了無一法可得，
J25nB174_p0732c07║則更不疑佛疑祖、疑生疑死，自解作大活計，然後再
J25nB174_p0732c08║參知識亦不過與汝決擇見地之邪正，及機用之殺
J25nB174_p0732c09║活耳！不見五祖演和尚悟道投機頌云：「山前一片閒
J25nB174_p0732c10║田地，叉手叮嚀問祖翁；幾度賣來還自買，為憐松竹
J25nB174_p0732c11║引清風。」使演公不是自參自悟、自到自證，安得自述
J25nB174_p0732c12║明悟如此？今之學者飄蕩塵情昧滅心性，大似迷子
J25nB174_p0732c13║落他鄉，絕無一念思歸故土，安能叮嚀叉手親問祖
J25nB174_p0732c14║翁，而自知現成家業有此松竹清風之可受用哉？潤
J25nB174_p0732c15║白，潤白！你秪今還是在他鄉？還是在故里？你若擬議
J25nB174_p0732c16║尋思，又是萬里崖州去也。
J25nB174_p0732c17║羯磨後示大眾
J25nB174_p0732c18║真如界內，絕生佛之假名；平等性中，無自他之形相。
J25nB174_p0732c19║何以真如平等乃爾？蓋心、佛、眾生三無差別，良繇真
J25nB174_p0732c20║如不守自性，忽起一念淨染之殊。所謂：「身口意清淨，
J25nB174_p0732c21║是名佛出世；身口意染汙，是名佛滅度。」從上佛祖出
J25nB174_p0732c22║世，亦不過欲人守此清淨自心，使無染污而已。不見
J25nB174_p0732c23║南岳參六祖，祖問：「甚麼物恁麼來？」岳云：「說似一物即
J25nB174_p0732c24║不中。」祖云：「還可修證也無？」岳云：「修證即不無，污染則
J25nB174_p0732c25║不得。」祖云：「善哉善哉！即此不污染，是諸佛之所護念。」
J25nB174_p0732c26║南岳既云：「說似一物即不中！」更有何自他、生佛、垢淨、
J25nB174_p0732c27║是非之可擬議？秪此一則公案，便是經、律、論、禪之宗
J25nB174_p0732c28║旨，誰能參悟此宗而會通戒、定、慧之妙旨乎？是故從
J25nB174_p0732c29║上佛祖種種設化，無非欲人護持自己者段清淨靈
J25nB174_p0732c30║心，更無別法為修證也。今人只知受戒，不知發此清
J25nB174_p0733a01║淨戒心，有此清淨戒心，則有此清淨戒相；有此清淨
J25nB174_p0733a02║戒相，則有清淨戒行；有清淨戒行，則有清淨戒德；有
J25nB174_p0733a03║清淨戒德，則有清淨戒性。既有此清淨戒性，則諸根
J25nB174_p0733a04║清淨，則諸塵清淨；諸塵清淨，則諸識清淨；諸識清淨，
J25nB174_p0733a05║則我及法界擴而充之無不清淨矣！又何有罪心而
J25nB174_p0733a06║可得乎？正以世人不能發此戒心，安得了此罪心？有
J25nB174_p0733a07║此罪心則有罪相；有罪相則有罪行；有罪行則有罪
J25nB174_p0733a08║業；有罪業則有罪性。若求此罪心了不可得，又安有
J25nB174_p0733a09║罪業、罪性之可得哉？如達磨大師來我東土，亦未嘗
J25nB174_p0733a10║將西來底禪教我東土人參；東土二祖亦未嘗要參
J25nB174_p0733a11║達磨西來底禪。但云：「我心未寧，乞師為我安心。」達磨
J25nB174_p0733a12║亦不別指一法與彼，但云：「將心來為汝安。」祖云：「覓心
J25nB174_p0733a13║了不可得。」磨曰：「為汝安心竟。」若二祖不親自覓到了
J25nB174_p0733a14║了不可得，又孰能為彼安此心？不惟二祖如此，三祖
J25nB174_p0733a15║求二祖懺罪，亦使他自己覓罪了不可得，乃曰：「為汝
J25nB174_p0733a16║懺罪竟。」我等世人孰求安心如二祖懺罪、如三祖之
J25nB174_p0733a17║親到了不可得之玅密乎？果能如是，則戒、定、慧、解脫、
J25nB174_p0733a18║知見等五分法身曾無差別，又何有頓漸、偏圓之可
J25nB174_p0733a19║異？我等現前大眾，若能以今日如此發露懺罪，而時
J25nB174_p0733a20║時如此發露懺悔，則清淨靈心時時不昧；無染智行
J25nB174_p0733a21║時時現前，是名「佛子受佛戒，即入諸佛位」矣！雖然，直
J25nB174_p0733a22║須知我宗門有頓悟法要，始能如是參、如是持、如是
J25nB174_p0733a23║護念、如是行道，則佛祖法慧常住於世，如日月燈常
J25nB174_p0733a24║相接續永無斷絕也；何可自生分別此為戒、此為定、
J25nB174_p0733a25║此為慧、此為禪之妄相隔越哉？惟大眾善思念之，不
J25nB174_p0733a26║勝奇特，不勝珍重。
J25nB174_p0733a27║示本空禪人
J25nB174_p0733a28║適有僧問杖人：「某甲欲住山去時如何？」杖人以拄杖
J25nB174_p0733a29║於地上畫一畫云：「會麼？」僧云：「不會。」杖人曰：「諸方火葬，
J25nB174_p0733a30║我者裏活埋。」僧禮拜，杖人便打。僧云：「某甲話在。」杖人
J25nB174_p0733b01║云：「你道看。」僧擬議，杖人復打云：「鈍漢！者一柄鋤頭也
J25nB174_p0733b02║不解弄，住甚麼山？」即連棒打出。復有本空禪人持紙
J25nB174_p0733b03║一幅求開示住山，杖人熟視久之，乃書此現成公案，
J25nB174_p0733b04║示之曰：「你若向者一座山子裏會得，許你者裏作、者
J25nB174_p0733b05║裏息、者裏喫、者裏屙；你若不會，不如向十字街頭討
J25nB174_p0733b06║冷飯喫去，撞著一個半個也不見得；不然且向諸方
J25nB174_p0733b07║叢林裏東拶西拶，或觸著磕著也不見得。會麼？咄！」
J25nB174_p0733b08║示陳玉尺居士
J25nB174_p0733b09║古人云：「我宗無語句，亦無一法與人，不得已纔與人
J25nB174_p0733b10║說個本分事，卻是將惡水驀頭澆也，孰能見門前剎
J25nB174_p0733b11║竿即撩起便行？」雖然，佛祖出世，豈無方便激發使人
J25nB174_p0733b12║自悟去？蓋人之所以不悟者，為有物障其悟門耳！何
J25nB174_p0733b13║者是障悟門之物？但能不生異念，則全體光明、全體
J25nB174_p0733b14║透徹，如百千大海不起風波，則徹底澄清無一毫迷
J25nB174_p0733b15║昧。雖然，若執此理猶是偏見一邊，更須會得繁興大
J25nB174_p0733b16║用，舉體全真、曾無異物，一任澄清與不澄清，風浪與
J25nB174_p0733b17║不風浪，元不是他家事，則自無聖凡是非可得染污
J25nB174_p0733b18║此本分也。不染污之旨，又不是絕無一念為不染污，
J25nB174_p0733b19║但不見心外有法、法外有心；凡非他凡，聖非他聖，識
J25nB174_p0733b20║非他識，智非他智。若真達不疑之道，則聖凡、魔佛、淨
J25nB174_p0733b21║染、智識，皆是自心限量之法。故三祖《信心銘》云：「至道
J25nB174_p0733b22║無難，唯嫌揀擇；但莫憎愛，洞然明白。纔有是非，紛然
J25nB174_p0733b23║失心；一心不生，萬法無咎。六塵不惡，還同正覺；迷生
J25nB174_p0733b24║寂亂，悟無好惡。」知得此意，則不特與佛祖把手並行，
J25nB174_p0733b25║亦與大地眾生一時同成正覺。自古及今何曾有一
J25nB174_p0733b26║法非心法？何曾有一心是異心哉？若能體會此意，如
J25nB174_p0733b27║人夢中說夢，及乎憤地得一醒來，或得親友驀地呼
J25nB174_p0733b28║起，則求夢中一法了不可得，夢中一切幻法皆是吾
J25nB174_p0733b29║心之幻法也。知得是吾心幻法，則夢非是夢；不知是
J25nB174_p0733b30║吾心幻法，則覺亦非覺矣！今參學底人，秪要見得一
J25nB174_p0733c01║法是心外之法，則不見一心是法外之心也，又何本
J25nB174_p0733c02║分性命之不開悟，無端生死之不了徹哉？居士能久
J25nB174_p0733c03║久於此親自勘破㘞地醒來，則見大千沙界海中漚，
J25nB174_p0733c04║一切聖賢如電拂矣！雖然尚有向上關捩子直須撥
J25nB174_p0733c05║轉，始能驅耕奪食，異類中行，秉殺活刀開佛祖眼，乃
J25nB174_p0733c06║不墮於聖凡情解。到者裏畢竟作麼生撥得轉向上
J25nB174_p0733c07║關捩子？請君吸盡西江水，倒駕鐵船陸地行。
J25nB174_p0733c08║示石潮寧西堂
J25nB174_p0733c09║吾宗末裔傳至少林金沙太混，若非吾廩山翁于《宗
J25nB174_p0733c10║鏡》書祖披出純精，別行一路，幾千人天冒昧，何能迥
J25nB174_p0733c11║拔今時哉？篤生壽昌老祖，掘出大好山中，掀翻黃龍
J25nB174_p0733c12║頭角，正是胸中迸出，始能遮天蓋地也；及接我東苑
J25nB174_p0733c13║先師，便驀地推下險坑使自跳出，捉敗者老漢莫作
J25nB174_p0733c14║怪；即杖人撞開祖父之門，全是赤身挨白刃，以故生
J25nB174_p0733c15║平不拘拘于三玄甲冑、五位鎗旗，別施符劍八面破
J25nB174_p0733c16║敵。今時之弊正坐在各執名器不能神其殺活，終屬
J25nB174_p0733c17║濁智流轉，不鑑溈仰、雲門、法眼之後因何而自絕乎？
J25nB174_p0733c18║吾子始于太平棒頭得火燒裙帶消息，今復來此烹
J25nB174_p0733c19║煉，自應如九轉神丹變化不測，異日大起吾宗，則皋
J25nB174_p0733c20║鶴之聲光自遠矣！子當慎之。
J25nB174_p0733c21║
J25nB174_p0733c22║
J25nB174_p0733c23║
J25nB174_p0733c24║
J25nB174_p0733c25║
J25nB174_p0733c26║
J25nB174_p0733c27║
J25nB174_p0733c28║
J25nB174_p0733c29║
J25nB174_p0733c30║天界覺浪盛禪師語錄卷九