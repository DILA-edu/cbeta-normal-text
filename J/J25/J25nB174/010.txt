J25nB174_p0734a01║天界覺浪盛禪師語錄卷十
J25nB174_p0734a02║
J25nB174_p0734a03║門人　大成　大奇　等編
J25nB174_p0734a04║頌古
J25nB174_p0734a05║洞山邈師真
J25nB174_p0734a06║洋銅熱鐵家常食，今特拈來供十方；莫怪知恩人少
J25nB174_p0734a07║有，秪今渠我滾如湯。
J25nB174_p0734a08║德山不荅話
J25nB174_p0734a09║死人平地已無數，把火齊驅作夜行；險絕還教吹滅
J25nB174_p0734a10║去，新羅日午打三更。
J25nB174_p0734a11║臨濟思蒿枝
J25nB174_p0734a12║生平別有一深心，撫景觀時自不禁；慷慨悲歌如識
J25nB174_p0734a13║得，何勞琴劍寄知音？
J25nB174_p0734a14║興化擯維那
J25nB174_p0734a15║誰云虎不食其子？爭奈恩冤業在中；椿打爛泥誇好
J25nB174_p0734a16║手，忍心雌伏見飛雄。
J25nB174_p0734a17║三聖透網鱗
J25nB174_p0734a18║瞎驢園後喫荒草，鱉鼻山前吞活人；雙眼突來空日
J25nB174_p0734a19║月，其如一對總無筋。
J25nB174_p0734a20║洞山初喫棒
J25nB174_p0734a21║再三問處涉鉤錐，棒下驚來石火遲；飯袋忽然開口
J25nB174_p0734a22║笑，幾多平地受人欺。
J25nB174_p0734a23║僧問巴陵：「如何是道？」陵曰：「明眼人落井。」
J25nB174_p0734a24║爭雄弓馬最危微，背手能拈囓鏃機；自笑老來忘意
J25nB174_p0734a25║氣，看他雲鳥自閒飛。
J25nB174_p0734a26║僧問巴陵：「如何是吹毛劍？」陵曰：「珊瑚枝枝撐著
J25nB174_p0734a27║月。」
J25nB174_p0734a28║驀劄相逢各展眉，此心千古孰能欺？可憐一句全生
J25nB174_p0734a29║殺，劍挂徐君墓上枝。
J25nB174_p0734a30║僧問巴陵：「如何是提婆宗？」陵曰：「銀碗裏盛雪。」
J25nB174_p0734b01║吾宗無語若為人，東土西天負墮深；明月蘆花閒索
J25nB174_p0734b02║索，臨風何處覓秋砧？
J25nB174_p0734b03║僧問香林：「如何是室內一盞燈？」林曰：「三人證龜
J25nB174_p0734b04║成鱉。」
J25nB174_p0734b05║百城煙水幾間關，誰敢當機更熱瞞？桂子飄香秋色
J25nB174_p0734b06║遠，大家看月賺同參。
J25nB174_p0734b07║臨濟喫棒
J25nB174_p0734b08║打狗迫墻，門路斷絕；翻轉頭來，咬教你徹。
J25nB174_p0734b09║首山荅僧問佛話
J25nB174_p0734b10║新婦騎驢阿家牽，賣盡風流不值錢；多少五陵貴公
J25nB174_p0734b11║子，看渠失卻手中鞭。
J25nB174_p0734b12║問南泉路
J25nB174_p0734b13║拈起鐮兒路太玄，當機何處見南泉？不移半步便歸
J25nB174_p0734b14║得，作麼酬他三十錢？
J25nB174_p0734b15║經首
J25nB174_p0734b16║以字不成八不是，春風拂檻花猶睡；王孫何去未歸
J25nB174_p0734b17║來？芳草凄凄愁滿地。
J25nB174_p0734b18║報恩明和尚問座主：「經云：『一人發真歸元，十方
J25nB174_p0734b19║虛空悉皆消殞。』從上有多少大悟者，天台山嶷
J25nB174_p0734b20║然，如何不消殞？」主無對。師代曰：「和尚更須買草
J25nB174_p0734b21║鞋行腳。」
J25nB174_p0734b22║曾伴浮雲歸晚色，猶陪落日泛秋聲；世間無限丹青
J25nB174_p0734b23║手，一段傷心畫不成。
J25nB174_p0734b24║良遂參麻谷
J25nB174_p0734b25║特地扣人門，呼之忽自悟；歸來舉似人，月上花梢露。
J25nB174_p0734b26║僧問：「那吒太子析骨析肉還父母，然後現本身
J25nB174_p0734b27║為父母說法，如何是那吒本身？」師撫掌三下。又
J25nB174_p0734b28║曰：「天花吹不盡，處處鳥啣飛。」
J25nB174_p0734b29║不假胞胎未是親，曹山一笑起風塵；夜來玉笛從何
J25nB174_p0734b30║發？惱亂深閨夢裏人。
J25nB174_p0734c01║僧問臨濟和尚道：「有一人淪劫在途中不離家
J25nB174_p0734c02║舍；有一人離家舍不在途中。那個合受人天供
J25nB174_p0734c03║養？」師曰：「者小廝兒更要乞蒿枝在，且放過一著。」
J25nB174_p0734c04║無端亦學寫焉鳥，誰要人天供養乎？幸是風顛人不
J25nB174_p0734c05║在，飯床推倒笑狂驢。
J25nB174_p0734c06║僧問南泉：「師歸丈室將何指示？」泉曰：「昨夜三更
J25nB174_p0734c07║失卻牛，天明起來失卻火。」
J25nB174_p0734c08║野老忘機事事閒，柴門雖設未嘗關；偶然拾得無鬚
J25nB174_p0734c09║鎖，依舊拋他途路間。
J25nB174_p0734c10║太陽托浮山接投子公案
J25nB174_p0734c11║虎口翻身也是奇，青鷹夢裏已驚飛；太陽頂履今猶
J25nB174_p0734c12║在，謾向胡僧問故衣。
J25nB174_p0734c13║南院示：「啐啄同時至，僧再來舉似。」風穴曰：「者漢
J25nB174_p0734c14║會也。」
J25nB174_p0734c15║啐啄同時用卻奇，移星換斗許誰知？騎牛海上穿衫
J25nB174_p0734c16║子，十字街頭放鷂兒。
J25nB174_p0734c17║興化到大覺，至言下薦得臨濟於黃檗喫棒的
J25nB174_p0734c18║道理
J25nB174_p0734c19║豪傑無王亦自興，難兄難弟作宗盟；當時法眼誰能
J25nB174_p0734c20║滅？磨出吹毛決不平。
J25nB174_p0734c21║西院因天平漪下四錯，至漪住後自曰：「發足行
J25nB174_p0734c22║腳時，早是錯了。」
J25nB174_p0734c23║天下干戈共戰爭，朝秦暮楚盡求名；不知真命將何
J25nB174_p0734c24║屬？那識真人有主盟。
J25nB174_p0734c25║長沙因秀才問《千佛名經》
J25nB174_p0734c26║飽腹文章半字無，儼然殿試便傳臚；春風得意馬蹄
J25nB174_p0734c27║疾，一日看花滿帝都。
J25nB174_p0734c28║明招到坦長老處，坦曰：「夫參學！一人所在亦須
J25nB174_p0734c29║到，半人所在亦須到。」招便問：「一人所在即不問，
J25nB174_p0734c30║如何是半人所在？」坦無對。後令小師問招，招曰：
J25nB174_p0735a01║「你欲識半人所在麼？也秪是個弄泥團漢。」
J25nB174_p0735a02║陷虎須還有險機，放收誰敢透重圍？憑空弄得泥團
J25nB174_p0735a03║活，瞎漢便生惹是非。
J25nB174_p0735a04║洞山五位
J25nB174_p0735a05║正中偏！良久誰教馬覷鞭？曾悟無情閒說法，沉吟肯
J25nB174_p0735a06║掘井求天。
J25nB174_p0735a07║偏中正！眼光擊破雲巖鏡；我今獨往笑逢渠，背上莖
J25nB174_p0735a08║毛傳正令。
J25nB174_p0735a09║正中來！一位纔彰五位該；夜明簾捲無私照，枯木岩
J25nB174_p0735a10║前花自開。
J25nB174_p0735a11║偏中至！三墮縱橫無變異；類不齊兮混自知，天然的
J25nB174_p0735a12║有真尊貴。
J25nB174_p0735a13║兼中到！主中主也何深奧？拈花微笑喪家風，向上不
J25nB174_p0735a14║傳誰敢道？
J25nB174_p0735a15║世尊
J25nB174_p0735a16║指地指天成賣小，觀星說悟更無慚；平生伎倆至窮
J25nB174_p0735a17║處，冷把花枝對眾看。
J25nB174_p0735a18║達磨
J25nB174_p0735a19║冒命西來已負機，那堪梁殿失便宜？此時不肯空歸
J25nB174_p0735a20║去，雪裏拗他半臂兒。
J25nB174_p0735a21║六祖
J25nB174_p0735a22║應無所住而生心，去去黃梅受苦辛；畢竟一塵無著
J25nB174_p0735a23║處，卻將衣法付何人？
J25nB174_p0735a24║馬祖
J25nB174_p0735a25║牛不打兮徒坐佛，磨磚成鏡果神明；照開心地無門
J25nB174_p0735a26║路，的的從他腳下行。
J25nB174_p0735a27║石頭
J25nB174_p0735a28║南岳高登書不達，天生強項不堪親；翻然更作參同
J25nB174_p0735a29║契，別置青原鈯斧行。
J25nB174_p0735a30║溈山
J25nB174_p0735b01║大雄言下偷心死，踢倒瓶兒嬴了山；驀地忽成頭角
J25nB174_p0735b02║去，故園風月更間關。
J25nB174_p0735b03║臨濟
J25nB174_p0735b04║三頓蒿枝赤肉招，老婆徹困不相饒；惜乎舌上通些
J25nB174_p0735b05║子，脅下還拳恨怎消。
J25nB174_p0735b06║洞山
J25nB174_p0735b07║臨行乞得巖良久，睹影方知不是渠；卻自無中能唱
J25nB174_p0735b08║出，一門偏正孰分疏。
J25nB174_p0735b09║雲門
J25nB174_p0735b10║拼命挨傷睦老鋒，如王氣宇絕中通；再來象骨呈機
J25nB174_p0735b11║變，北斗藏身趣更濃。
J25nB174_p0735b12║法眼
J25nB174_p0735b13║地藏門前百雜碎，大千沙界太森森；唯心唯識天機
J25nB174_p0735b14║泄，誰解鴛鴦見密鍼？
J25nB174_p0735b15║偈
J25nB174_p0735b16║壽昌師翁七旬猶自躬耕呈之
J25nB174_p0735b17║山頭老子年七十，猶似西施未嫁吳；絕世風流人不
J25nB174_p0735b18║見，浣紗溪上獨容與。
J25nB174_p0735b19║僊亭上東苑和尚
J25nB174_p0735b20║袖中些子防閒藥，留待他年毒達磨；試問當年傳底
J25nB174_p0735b21║聻？吳江隔岸越山多。
J25nB174_p0735b22║董巖上博山和尚
J25nB174_p0735b23║相逢休去不妨奇，豎拂輸他第一機；不見門前楊柳
J25nB174_p0735b24║樹，無人問法自依依。
J25nB174_p0735b25║侍東苑和尚觀梅
J25nB174_p0735b26║百花盡放媚春風，獨有梅含幽谷中；不是時來香不
J25nB174_p0735b27║吐，精神雪裏倍喬松。
J25nB174_p0735b28║酬和李太宰（三）
J25nB174_p0735b29║一滴曹源是處生，誰教枯木裏龍鳴？玉鞭敲惺維摩
J25nB174_p0735b30║默，梁八原來親弟兄。
J25nB174_p0735c01║誰培大樹影森森？睦老當年知此音；一掌虎鬚曾捋
J25nB174_p0735c02║得，令人千載憶婆心。
J25nB174_p0735c03║正眼開來心不傳，雞巢棲鳳雪連天；西陵老子輕拈
J25nB174_p0735c04║出，賺卻他家漿水錢。
J25nB174_p0735c05║示石象雲憲副
J25nB174_p0735c06║黃梅石女夜生兒，秪應栽松道者知；驀地相逢惟一
J25nB174_p0735c07║笑，者些消息卻堪疑。
J25nB174_p0735c08║寄懷廬山觀一老宿
J25nB174_p0735c09║五老峰頭一老翁，眉毛如雪貌如童；近來有種難醫
J25nB174_p0735c10║病，寤寐相思是浪公。
J25nB174_p0735c11║送達虛上座歸圓通
J25nB174_p0735c12║圓通笤帚曾安柄，今子重為灑掃之；待到天寒飛雪
J25nB174_p0735c13║下，看他風裏舞楊岐。
J25nB174_p0735c14║送惟心上座主清涼事
J25nB174_p0735c15║清涼久踞金陵勝，曾以顓師一主之；更喜君能承父
J25nB174_p0735c16║業，解鈴須是繫鈴兒。
J25nB174_p0735c17║倚杖羹湖精舍示元蒼上座
J25nB174_p0735c18║絕秀湖山敵畫開，卻奇千里賺吾來；春光媚極憐將
J25nB174_p0735c19║莫，不勝吾其與點哉！
J25nB174_p0735c20║示王以介太史
J25nB174_p0735c21║歐公曾試浮山遠，棋局拈來別有禪；今日儼然相晤
J25nB174_p0735c22║對，當機一著請君先。
J25nB174_p0735c23║榷部蘭陽陶菴陳公過訪
J25nB174_p0735c24║孟子善言乎慎獨，去存二字最幾希；分明指出兩條
J25nB174_p0735c25║路，千古令人不自欺。
J25nB174_p0735c26║登金山示韓居士
J25nB174_p0735c27║拄杖到來無不有，千峰如畫列眉間；為君指點雲中
J25nB174_p0735c28║鳥，幾度飛鳴去復還。
J25nB174_p0735c29║挽寬居禪人
J25nB174_p0735c30║平生不肯真求死，今日死來何所逃？試問死生誰是
J25nB174_p0736a01║主？須知火後一莖茅。
J25nB174_p0736a02║寄蕭伯玉居士
J25nB174_p0736a03║新秋乍洗青山骨，一片孤光冷照人；物外是誰能拂
J25nB174_p0736a04║袖？寥寥千古想丰神。
J25nB174_p0736a05║示朱葵石居士
J25nB174_p0736a06║沒分曉句迥常流，放鶴洲前笑自繇；七佛秪應無覓
J25nB174_p0736a07║處，卻能空手把鋤頭。
J25nB174_p0736a08║荅埽菴諸公過訪（二）
J25nB174_p0736a09║春色招搖煙水中，喜君一棹快如風；龍淵六過何奇
J25nB174_p0736a10║特？不怪參同善脫空。
J25nB174_p0736a11║斫盡絲竿還自尋，於焉笑傲入高林；陸公不是閒敲
J25nB174_p0736a12║唱，呼出瓶鵝別有音。
J25nB174_p0736a13║偕余繼泉諸友觀雪
J25nB174_p0736a14║輕白飄飄一夜寒，千巖盡鎖玉珊珊；誰知妙極天工
J25nB174_p0736a15║巧？莫那微陽炤後看。
J25nB174_p0736a16║榕城有懷
J25nB174_p0736a17║雪嶺遺風八百年，木毬無恙尚欣然；謝郎不在漁船
J25nB174_p0736a18║上，柳線垂垂曲水邊。
J25nB174_p0736a19║初住玄沙
J25nB174_p0736a20║玄沙自是再來儂，象骨先師眼裏瞳；一塵清風寄明
J25nB174_p0736a21║月，秋山朵朵許誰同？
J25nB174_p0736a22║寄榕城曹能始觀察
J25nB174_p0736a23║幾年不見曹居士，手裏數珠奪得無；痛切聲聲親救
J25nB174_p0736a24║我，羅山石上夢誰呼？
J25nB174_p0736a25║答浦城曾心蕊大史
J25nB174_p0736a26║兜率夢搏張運使，象王鼻孔果撩天；無端一拶真贓
J25nB174_p0736a27║露，捉敗香嚴太煞玄。
J25nB174_p0736a28║丙寅小華山除夜
J25nB174_p0736a29║逆旅渾忘是歲除，燒燈細讀古人書；笑他周孔多才
J25nB174_p0736a30║思，強擬乾坤作馬輿。
J25nB174_p0736b01║題李白青山墓
J25nB174_p0736b02║李白奇骨撐青天，此墓秪應埋不得；借斯留待千古
J25nB174_p0736b03║人，看誰喝起清狂色？
J25nB174_p0736b04║寄祖心上座
J25nB174_p0736b05║儼然不食空王俸，一任人看背上毛；賸有風光透金
J25nB174_p0736b06║石，何煩飛鴈唳聲高？
J25nB174_p0736b07║寄古雪哲侍者
J25nB174_p0736b08║新新草薦路亭芳，此日機緣不可忘；珍重少林親切
J25nB174_p0736b09║▆，古人深雪有行藏。
J25nB174_p0736b10║示曹雲上座
J25nB174_p0736b11║兩磚相炤密重重，魔佛無因得號通；黃鶴樓前窺古
J25nB174_p0736b12║鏡，何妨疑殺洞山聰？
J25nB174_p0736b13║示嶸石禪人
J25nB174_p0736b14║無事胸中藏塊石，石中有玉無人識；玄沙踢破指頭
J25nB174_p0736b15║尖，卻笑桃花未端的。
J25nB174_p0736b16║示大印羅繡銘居士
J25nB174_p0736b17║祖師心印鐵牛機，提起能令絕百非；笑殺子韶聞物
J25nB174_p0736b18║格，無端換卻兩莖眉。
J25nB174_p0736b19║示余周生參戎
J25nB174_p0736b20║護生須殺始安居，善用吹毛真闡提；就裏不容他佛
J25nB174_p0736b21║祖，超超獨掃悟中迷。
J25nB174_p0736b22║示夢持禪人
J25nB174_p0736b23║夢裏持來覺乃無，儼然親對又何如？不須打破鏡相
J25nB174_p0736b24║見，拄杖頭頭識得渠。
J25nB174_p0736b25║示曙之禪人
J25nB174_p0736b26║前身你豈是僧繇？造物擒來任放收；面得壁龍天外
J25nB174_p0736b27║去，普門猶在一毫頭。
J25nB174_p0736b28║示彬雅沖禪人
J25nB174_p0736b29║子能見我便焚疏，更不尋他舌頭路；甘受一棒一條
J25nB174_p0736b30║痕，拼此性命求自悟。忽自悟！笑殺德山破落戶。
J25nB174_p0736c01║示張坤含居士
J25nB174_p0736c02║厚能載物體含弘，牝馬之貞以類從；有美足章王化
J25nB174_p0736c03║事，勉哉無負履霜功。
J25nB174_p0736c04║示方睿作居士
J25nB174_p0736c05║蚌含明月兔懷胎，豈許他人妄擬猜？密用潛行神忽
J25nB174_p0736c06║悟，不禁喝采叫奇哉！
J25nB174_p0736c07║示潘中懿居士
J25nB174_p0736c08║欲知格外旋機事，好識薰風殿角生；特地巖花齊結
J25nB174_p0736c09║子，暗香吹向玉樓清。
J25nB174_p0736c10║示法音禪人
J25nB174_p0736c11║與人說破還成謗，何似令人自起疑？不見香嚴燒畫
J25nB174_p0736c12║餅，一朝擊竹豁雙眉。
J25nB174_p0736c13║登廩山禮蘊空祖塔
J25nB174_p0736c14║憶我祖翁王老師，賣身贏得一窮兒；靈光舍利歸何
J25nB174_p0736c15║處？玉兔金烏漫著追。
J25nB174_p0736c16║登峨峰
J25nB174_p0736c17║天下於今仰此峰，峨峨曾出法中龍；化生頭角知多
J25nB174_p0736c18║少，反顧都應拜下風。
J25nB174_p0736c19║鎮衣潭
J25nB174_p0736c20║▆峨峰師翁初入山，見龍湫騰激，因解裏衣包石（鎮之）。
J25nB174_p0736c21║貼肉衣衣怪石頭，重巖之下定傾湫；勝他谷老驅龍
J25nB174_p0736c22║手，因倒慈明冷汗流。
J25nB174_p0736c23║示辛卿居士
J25nB174_p0736c24║你問鄉音我不知，我荅正字你不會；且喜傍無通事
J25nB174_p0736c25║人，兩眼青青獨相對。
J25nB174_p0736c26║示梅惠連居士
J25nB174_p0736c27║古人門裏出身易，身裏出門始是難；試問自憐身命
J25nB174_p0736c28║者，如何透出不顢頇？
J25nB174_p0736c29║示瑞巒鷲禪人
J25nB174_p0736c30║獅子捉兔如搏象，全力精神不汝欺；能自置身爐冶
J25nB174_p0737a01║內，折旋語默盡鉗鎚。
J25nB174_p0737a02║示朱遂初大行
J25nB174_p0737a03║密旨傳來直至今，要須善操沒絃琴；分明一曲超空
J25nB174_p0737a04║劫，引發威音那畔心。
J25nB174_p0737a05║示朱南美宗侯
J25nB174_p0737a06║隨分生涯花藥欄，大圓鏡裏絕躋攀；金毛獅子翻身
J25nB174_p0737a07║去，凜凜風生匝地寒。
J25nB174_p0737a08║示鄧信之居士
J25nB174_p0737a09║紅爐猛燄烹何物？佛祖生緣業在中；凡聖力窮煙火
J25nB174_p0737a10║盡，迴途石馬出紗籠。
J25nB174_p0737a11║示王玄發居士
J25nB174_p0737a12║敲空作響木無聲，害殺相思解不清；昨夜三更江月
J25nB174_p0737a13║上，半窺松影到窗前。
J25nB174_p0737a14║示王子展居士
J25nB174_p0737a15║逢人展手問如何？覿面親呈意孰多？欲得魚龍頻變
J25nB174_p0737a16║化，不妨折筋攪黃河。
J25nB174_p0737a17║寄衡陽漚和法師
J25nB174_p0737a18║博山叢裏瞥雙眉，晤對風前意已奇；十九年來何所
J25nB174_p0737a19║似？一聲秋鴈報相知。
J25nB174_p0737a20║示白花菴夢衡禪人
J25nB174_p0737a21║百城煙水各呈機，指點翻成耳目癡；不識善財何處
J25nB174_p0737a22║去？白花巖上望多時。
J25nB174_p0737a23║示劉受斯明府
J25nB174_p0737a24║楚陵曾作我金湯，賊殺叢中建法幢；且喜各歸全勝
J25nB174_p0737a25║地，鐵船共泛此西江。
J25nB174_p0737a26║示聞生
J25nB174_p0737a27║香嚴畫餅不充饑，一擊俄然忘所知；大展溈山深感
J25nB174_p0737a28║拜，令人咬斷樹頭枝。
J25nB174_p0737a29║示胡蘭石
J25nB174_p0737a30║大悲菩薩通身口，八萬毛端獅子吼；子能一念通咒
J25nB174_p0737b01║心，夜半日輪天地曉。
J25nB174_p0737b02║示宋山眉居士
J25nB174_p0737b03║青山具眼能觀世，千古煙霞孰展眉？卻憶風流蘇伯
J25nB174_p0737b04║子，令人特地想其奇。
J25nB174_p0737b05║寄出泥尹洞庭
J25nB174_p0737b06║天闕山中騎小驢，翻身踏破古西湖；俄於泥裏出頭
J25nB174_p0737b07║看，擦背金剛首肯無。
J25nB174_p0737b08║寄石溪上座
J25nB174_p0737b09║年老心孤博得閒，無人知處即深山；無端倚杖看風
J25nB174_p0737b10║色，千里雲生喜破顏。
J25nB174_p0737b11║送奚籟禪人歸西江
J25nB174_p0737b12║受汝先師遺命來，是何風力卻吹回？如能歸去燒他
J25nB174_p0737b13║尾，快趁龍門變化雷。
J25nB174_p0737b14║送薛更翁往吳門
J25nB174_p0737b15║商皓曾遭漢誘來，何如薛老解差排？將他芻狗輕敲
J25nB174_p0737b16║醒，吠得閻浮夢眼開。
J25nB174_p0737b17║薛更生居士頌予《莊子．天下篇》喜而和之（二）
J25nB174_p0737b18║蝶更藏身化惠施，托孤天下弄支離；春風暗結無端
J25nB174_p0737b19║恨，逗出南華最毒枝。
J25nB174_p0737b20║莊易古今成聚訟，是誰老吏斷曾來？爭如久害相思
J25nB174_p0737b21║病，自嫁親於強用媒。
J25nB174_p0737b22║過中都臨水寺觀聖跡
J25nB174_p0737b23║中都自是潛龍地，大士曾茲示現來；應以帝王身說
J25nB174_p0737b24║法，手提日月向天開。
J25nB174_p0737b25║中秋看月（二）
J25nB174_p0737b26║橋上橫眠無事僧，神前盞子醉何曾？可憐紅爛難扶
J25nB174_p0737b27║客，掘地深埋已不能。
J25nB174_p0737b28║月生雲際事如何？笑殺郎當好大哥；切忌夜行休踏
J25nB174_p0737b29║白，水光如石賺人多。
J25nB174_p0737b30║示滴投曾青藜
J25nB174_p0737c01║不曾做到傷心處，平地喫交徒自嚼；憤極忽逢真毒
J25nB174_p0737c02║手，生平怨恨一時消。
J25nB174_p0737c03║和愚菴和尚游蘭亭
J25nB174_p0737c04║招得奇峰趁棹行，入林飛鳥杖頭鳴；古人神理難磨
J25nB174_p0737c05║處，亭樹俱頹偏有名。
J25nB174_p0737c06║贈西遯祁居士
J25nB174_p0737c07║東海曾聞有一人，能描良久古精神；正當倒瀉逆流
J25nB174_p0737c08║水，洗我嵩山壁外塵。
J25nB174_p0737c09║贈魯青海居士
J25nB174_p0737c10║背觸拳頭驀面釘，可曾透過此關扃；死心灰裏俄相
J25nB174_p0737c11║見，推倒龍峰兩眼青。
J25nB174_p0737c12║壽湛持如公
J25nB174_p0737c13║牛山早有一枝橫，花落花開見幾更？撥轉上頭關捩
J25nB174_p0737c14║子，笑他黃檗點龍睛。
J25nB174_p0737c15║慰張興公悼內
J25nB174_p0737c16║人生難媾是知己，且喜君能得造端；究到兩心無憾
J25nB174_p0737c17║處，何當天地有遺歡？
J25nB174_p0737c18║常山早發
J25nB174_p0737c19║曉山夢雪日初浮，姑射乘風影未修；慚愧問津無吏
J25nB174_p0737c20║隱，荒煙斷岸看西流。
J25nB174_p0737c21║吊桂轂大師
J25nB174_p0737c22║簫曲風吹妙法林，眉毛廝結老知音；夜來鴈叫霜天
J25nB174_p0737c23║冷，誰見冰輪度遠岑？
J25nB174_p0737c24║答三宜和尚
J25nB174_p0737c25║善人與世偏能恕，君子存誠獨慎機；果有春秋之筆
J25nB174_p0737c26║在，何妨萬古見危微？
J25nB174_p0737c27║和譚梁生居士（二）
J25nB174_p0737c28║令行吳越幾多年，誰識皋亭別有天？一棹鴛湖風月
J25nB174_p0737c29║好，故人到處繫吾船。
J25nB174_p0737c30║相忘道術不知年，潛見繇來御此天；訂我宗盟能妙
J25nB174_p0738a01║協，何方不是杖頭禪？
J25nB174_p0738a02║挽慧持上座
J25nB174_p0738a03║幾度看花笑潦倒，俄隨雲去追飛鳥；夜來明月照亭
J25nB174_p0738a04║前，寂寂松陰誰卻掃？
J25nB174_p0738a05║寄金陵焦太史
J25nB174_p0738a06║一鑑孤光萬里同，慇懃遙寄雪眉翁；床頭麈尾應無
J25nB174_p0738a07║恙，為我常揮逸格風。
J25nB174_p0738a08║與梅長公中丞（二）
J25nB174_p0738a09║曾聞三尺定邊夷，此地長城復倚誰？君父於今忘寢
J25nB174_p0738a10║食，比來臣子欲何為？
J25nB174_p0738a11║環中造化正中奇，神道陰符殺活機；仲父桓公齊見
J25nB174_p0738a12║鬼，驀教振起霸之威。
J25nB174_p0738a13║與客譚《易》漫成（二）
J25nB174_p0738a14║朝能潛則夕能亢，原始反終道最微；參透群龍無首
J25nB174_p0738a15║處，許君一貫死生機。
J25nB174_p0738a16║環中之妙絕乘除，天運無端易自虛；獨有神堯能允
J25nB174_p0738a17║執，大哉蕩蕩孰能窺？
J25nB174_p0738a18║題留侯詩示吳大煥冠軍
J25nB174_p0738a19║老父何心獨見知？圯橋遺履試英奇；果然孺子堪承
J25nB174_p0738a20║教，半帙書為王者師。
J25nB174_p0738a21║贈豫章熊銓部
J25nB174_p0738a22║天下方嗟行路難，豈公亦欲弄清寒；如今有道誰能
J25nB174_p0738a23║易？松柏青青雪後看。
J25nB174_p0738a24║九江黃闇齊兵憲過訪
J25nB174_p0738a25║功輔曾親訪白雲，枕邊頌子太尖新；等閒勘破小兒
J25nB174_p0738a26║戲，笑倒風前上大人。
J25nB174_p0738a27║寄薛更生居士
J25nB174_p0738a28║鬧藍偶爾抽身去，卻被狂風吹轉來；笑殺曹山顛酒
J25nB174_p0738a29║漢，靈床打破舞塵埃。
J25nB174_p0738a30║示郭天門居士
J25nB174_p0738b01║提起廬山太儼然，別峰晤對妙難傳；殷勤白紙親相
J25nB174_p0738b02║寄，千里何妨駕鐵船？
J25nB174_p0738b03║鄱湖秋夜放舟，偶追憶心鏡、雪生二子，恨不得
J25nB174_p0738b04║與同觀此景（二）
J25nB174_p0738b05║匡秪是山湖是水，高深之意若為詩；昔年以此酬吾
J25nB174_p0738b06║子，今日親看欲語誰？
J25nB174_p0738b07║人生難得是相知，既得相知苦別離；幸有此心能密
J25nB174_p0738b08║邇，相思深處更神奇。
J25nB174_p0738b09║示陳彬吾居士
J25nB174_p0738b10║離婁有意偏難見，罔象無心卻易逢；悅道當年曾撞
J25nB174_p0738b11║彩，一聲霹靂頂門通。
J25nB174_p0738b12║送研窮上座歸徑山
J25nB174_p0738b13║雙徑風高古木森，孤笻來往意何深？大人峰下鉗鎚
J25nB174_p0738b14║處，好識當年百煉心。
J25nB174_p0738b15║靜虛老僧從無為州三步一拜至太平覲杖人
J25nB174_p0738b16║因示之
J25nB174_p0738b17║步步踏著誰腳跟？拜拜叩著誰頂門？大地法身當震
J25nB174_p0738b18║動，俯仰繇來無別尊。
J25nB174_p0738b19║讀黃元公決命辭之作
J25nB174_p0738b20║學道於今始識渠，從容慷慨兩何如？江南不有公能
J25nB174_p0738b21║死，天下幾無人讀書。
J25nB174_p0738b22║示大輔徐居士能孝以淨業
J25nB174_p0738b23║法界最親惟母子，念頭切處死生穿；好知一句光明
J25nB174_p0738b24║佛，即是金池上品蓮。
J25nB174_p0738b25║示左子忠居士
J25nB174_p0738b26║伏羲當年不識字，雙眸炯炯窺天地；無端畫出一橛
J25nB174_p0738b27║頭，棒喝縱橫無諱忌。
J25nB174_p0738b28║示左子厚居士
J25nB174_p0738b29║斯文無患乎其喪，但得存吾之所天；鳳鳥不來圖不
J25nB174_p0738b30║至，何妨自把孔丘傳？
J25nB174_p0738c01║示密印禪人
J25nB174_p0738c02║古搆凝雲雙樹間，四時花鳥伴幽閒；就中能盡今時
J25nB174_p0738c03║事，何必逃塵向遠山？
J25nB174_p0738c04║示梵文禪人
J25nB174_p0738c05║鬼使來催告寬限，七日再來尋不見；霍光曾賣假銀
J25nB174_p0738c06║城，不識當時誰作券？
J25nB174_p0738c07║示天然禪人
J25nB174_p0738c08║何故風吹到此中？石頭路滑善能從；等閒拈得無痕
J25nB174_p0738c09║斧，不負曾親見浪公。
J25nB174_p0738c10║臨濟喫棒頌示雙炯瞳子
J25nB174_p0738c11║三年含恨不勝愁，狹路冤家卻撞頭；拼去者條窮性
J25nB174_p0738c12║命，生平恩怨一時酬。
J25nB174_p0738c13║辛卯冬祭黃元公居士靈柩（二）
J25nB174_p0738c14║為法奇君認得真，自甘劍刃上翻身；剛剛撞著好題
J25nB174_p0738c15║目，一死獨成千古人。
J25nB174_p0738c16║喫官酒醉臥官街，笑斬春風不用埋；爭奈強𩨜弗肯
J25nB174_p0738c17║臭，未曾觸嘔我同儕。
J25nB174_p0738c18║示思予聞子
J25nB174_p0738c19║接人橋又斷人路，此故英奇未易知；試問三年親近
J25nB174_p0738c20║意，拈來利害莫相欺。
J25nB174_p0738c21║與奇侍者看雨舉古示之
J25nB174_p0738c22║杖人與奇偶看雨，捉敗藥山須自許；打鼓吹笛太誵
J25nB174_p0738c23║誰？賞翫之家休錯舉。
J25nB174_p0738c24║示密傳健禪人
J25nB174_p0738c25║一念精誠子得母，儼然四大性自復；可中旋轉天地
J25nB174_p0738c26║心，浩蕩春歸花簇簇。
J25nB174_p0738c27║示蓮勺璸公歸武林
J25nB174_p0738c28║英雄不作欺人事，真是英雄肯自欺；大死活來投晚
J25nB174_p0738c29║到，吹毛千古用方知。
J25nB174_p0738c30║示奇侍者栽石
J25nB174_p0739a01║當央拋出鐵牛機，東土西天脫骨皮；蚊舌馬蹄無著
J25nB174_p0739a02║處，石中栽得毒花枝。
J25nB174_p0739a03║示王子京兵憲
J25nB174_p0739a04║當陽拋出駭雞犀，手眼通身幾不迷；捉敗老胡無覓
J25nB174_p0739a05║處，一聲嶺外夜猿啼。
J25nB174_p0739a06║示我文禪人
J25nB174_p0739a07║克賓倔強徒法戰，不入保社甘出院；博山嚴令疾風
J25nB174_p0739a08║馳，翻轉面皮如掣電。
J25nB174_p0739a09║示興珠子參
J25nB174_p0739a10║奪得觸背竹篦子，不特放過他妙喜；筆山別有箭鋒
J25nB174_p0739a11║機，一笑千江龍躍起。
J25nB174_p0739a12║因僧問：「二六時中如何參究？」曰：「鑿壁偷光。」僧曰：
J25nB174_p0739a13║「不會。」曰：「傷心題柱。」乃以偈示之（二）
J25nB174_p0739a14║鑿壁偷光有好鄰，男兒迫極自通神；可憐南浦傷心
J25nB174_p0739a15║處，題柱何能得此人？
J25nB174_p0739a16║無書不更思魚鴈，天下之風已可知；試問故人何所
J25nB174_p0739a17║在？一痕月宿乳峰眉。
J25nB174_p0739a18║示石谿
J25nB174_p0739a19║尋思便豎青原拂，直使西天亦奪之；索斧機先曾不
J25nB174_p0739a20║讓，石頭路滑孰能欺？
J25nB174_p0739a21║送麗中法姪歸省嵩乳和尚
J25nB174_p0739a22║諸方鎚拂喜能前，深入蒼龍窟幾旋；吳越春風生兩
J25nB174_p0739a23║袖，海東笑看樹頭鮮。
J25nB174_p0739a24║送千丈英子還閩省親
J25nB174_p0739a25║僊霞是我出身路，子以椿高亦入探；分付謝郎休把
J25nB174_p0739a26║釣，雪峰今已在江南。
J25nB174_p0739a27║壽石照禪師
J25nB174_p0739a28║東山鏡裏擊寒煙，展手雲飛鳥道玄；桂轂香光磨錦
J25nB174_p0739a29║縫，洞巖高捲夜明簾。
J25nB174_p0739a30║壽好木禪師
J25nB174_p0739b01║九日全提意自閒，菊花枝上露珊珊；分明漏逗西江
J25nB174_p0739b02║事，獨許千峰月破顏。
J25nB174_p0739b03║壽南山天愚禪師
J25nB174_p0739b04║立處孤危行處深，白雲為蓋水為琴；南山有句誰收
J25nB174_p0739b05║拾？振古風流只在今。
J25nB174_p0739b06║示禪人（二）
J25nB174_p0739b07║仲尼笑見溫伯雪，目擊道存驢著橛；莊周物化弄不
J25nB174_p0739b08║齊，引得夢來作蝴蝶。
J25nB174_p0739b09║木塔老婆勤掃地，河陽新婦嬾梳頭；是聖是凡誰具
J25nB174_p0739b10║眼？不妨各自逞風流。
J25nB174_p0739b11║付松山補子
J25nB174_p0739b12║臨風勘破迷兒法，堪笑明招更莫逃；迸出獅王真滴
J25nB174_p0739b13║乳，頓教群子盡能哮。
J25nB174_p0739b14║付梅逢忍子
J25nB174_p0739b15║廿年忍俊省皋東，仍似黃梅路上逢；未挂古帆看草
J25nB174_p0739b16║料，桃花浪煖趁雷風。
J25nB174_p0739b17║示松山孝禪人
J25nB174_p0739b18║誰解青山不別求？蕭騷風景有來由；種田博飯渾閒
J25nB174_p0739b19║事，何故琛公豎指頭？
J25nB174_p0739b20║示廉謹可師
J25nB174_p0739b21║管氏掘金渾不顧，華歆拈起視還拋；二人身分既如
J25nB174_p0739b22║此，何故管寧欲絕交？
J25nB174_p0739b23║原人
J25nB174_p0739b24║一點精交成具體，胎完誰教你翻身？出頭便解尋娘
J25nB174_p0739b25║乳，養得堅強無不神。
J25nB174_p0739b26║原才
J25nB174_p0739b27║人生最苦害相思，最苦是無相思病；古今妙絕獨才
J25nB174_p0739b28║情，天地藉斯行正令。
J25nB174_p0739b29║示侍者
J25nB174_p0739b30║白玉駒兒透骨明，黃金索絡四蹄輕；瞥能掣斷追風
J25nB174_p0739c01║去，天下驊驪盡吃驚。
J25nB174_p0739c02║示靜者
J25nB174_p0739c03║淨拭瑤琴擬自彈，焚香更待月來看；幽思一曲難成
J25nB174_p0739c04║調，費盡描摹在指端。
J25nB174_p0739c05║示續宗法師
J25nB174_p0739c06║拈得虛空信手栽，大千種性一時培；可中有點真消
J25nB174_p0739c07║息，賺殺華嚴小善財。
J25nB174_p0739c08║壽春方孩未侍御招，住真歇了禪師道場次韻
J25nB174_p0739c09║環轍不從他歇處，可中誰復破天荒？八公山下遺蹤
J25nB174_p0739c10║在，拱手爭看額有光。卷十終