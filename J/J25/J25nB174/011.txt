J25nB174_p0740a01║天界覺浪盛禪師語錄卷十一
J25nB174_p0740a02║
J25nB174_p0740a03║門人　大成　大奇　等編
J25nB174_p0740a04║贊
J25nB174_p0740a05║釋迦牟尼佛
J25nB174_p0740a06║冤有頭兮債有主，生來作怪噴毒乳；淨梵王宮恩怨
J25nB174_p0740a07║深，一箭射透九鐵鼓。驀然踏破漆桶城，斷貫索穿邪
J25nB174_p0740a08║外虎；雪山打失眼中星，賺殺迷頭幾千古。撒五時之
J25nB174_p0740a09║漫天網，拈末後之不傳弩；多子塔前成浪聞，金襴破
J25nB174_p0740a10║綻待誰補？
J25nB174_p0740a11║接引彌陀佛
J25nB174_p0740a12║釋迦特地拈花，彌陀常自垂手；一等徹困婆心，不知
J25nB174_p0740a13║幾人知有？忽知有！大地草木叢林，箇個作獅子哮吼。
J25nB174_p0740a14║三大士
J25nB174_p0740a15║有者一個不可，無者兩箇恰好，三箇可以同行同住、
J25nB174_p0740a16║同坐同臥、同做些子事、同說些子話。試問做甚麼事？
J25nB174_p0740a17║說甚麼話？噫！你不是我同流，即與你道破，又堪作箇
J25nB174_p0740a18║甚麼？
J25nB174_p0740a19║觀音大士（三）
J25nB174_p0740a20║此是何時？袖手閒坐；一片婆心，堪作甚麼？若能救苦
J25nB174_p0740a21║尋聲是向外馳求，安知掩室面壁非向上墮？畢竟如
J25nB174_p0740a22║何得箇出身，免遭明眼特地勘破？
J25nB174_p0740a23║盞子撲落地，碟子成八片；忙殺小善財，百城尋不見。
J25nB174_p0740a24║者消息，誰能薦？黃鶯啼斷洛伽春，幾點落花浮水面。
J25nB174_p0740a25║枯木崖前下毒火，五臺路上透金塵；赤腳波斯弄明
J25nB174_p0740a26║月，驚得姑姑似婦人（姚門方氏畫）。
J25nB174_p0740a27║文殊大士
J25nB174_p0740a28║終日相見人，習不察其故；無端將刃磨，欲決阿誰事？
J25nB174_p0740a29║黃鶯啼斷樹頭花，擬張彈打又飛去。
J25nB174_p0740a30║尊者閱經
J25nB174_p0740b01║此方教體在音聞，舉世誰能不躲根？卻怪阿難竿倒
J25nB174_p0740b02║後，鴛鴦無處覓針痕。
J25nB174_p0740b03║洗象圖
J25nB174_p0740b04║者白象王，純一無雜；有大威雄，善能蹴踏。何故三五
J25nB174_p0740b05║成群，重新與他洗刷？咦！不是曾經汗血之勞，爭得如
J25nB174_p0740b06║此通身快活。
J25nB174_p0740b07║飲象圖
J25nB174_p0740b08║能負願行之奇，必濟生死之險；鼻孔既由我牽，腳跟
J25nB174_p0740b09║何妨你轉？飲法乳之恩深，勞汗血之報顯。咄！只今是
J25nB174_p0740b10║誰，具得者般手眼？
J25nB174_p0740b11║第一代菩提達磨大師（東土十代祖師）
J25nB174_p0740b12║尊貴天生，王子內紹；透頂神珠，手眼俱照。開佛知見，
J25nB174_p0740b13║救正六宗；雷起蟄飛，日出冰融。聲震竺乾，般若留記；
J25nB174_p0740b14║觀光支那，有大乘器。西來無路，折葦可航；面壁無門，
J25nB174_p0740b15║弔影可藏。命毒不死，千聖寸絲；髓分不得，一花五披。
J25nB174_p0740b16║笑彼蕭梁，後悔何追？蔥嶺熊峰，徒見鞋皮。少室石頭，
J25nB174_p0740b17║萬古冤對；遺恨兒孫，誰敢欺昧？
J25nB174_p0740b18║第二代大祖慧可大師
J25nB174_p0740b19║老胡未來，霜刃先利；光奪神州，骨生秀異。具擇法眼，
J25nB174_p0740b20║獨能識師；立雪斷臂，不惜微肌。幸蒙曰可，求開甘露；
J25nB174_p0740b21║雖欲已安，端在廣度。命之自覓，徹底摝撈；了不見心，
J25nB174_p0740b22║潭月俱拋。善破人夢，如駭雞犀；更令各道，白日誰齊？
J25nB174_p0740b23║三拜歸位，豈敢不對？謂吾得髓，諸子之罪。衣法所繫，
J25nB174_p0740b24║寧弗是競；付囑有在，道不虛行。婬坊酒舍，汝事非干；
J25nB174_p0740b25║且試調笑，或者知慚。花飛鏡中，何債可償？仲侃偶來，
J25nB174_p0740b26║敲空作響。
J25nB174_p0740b27║第三代鑑智僧璨大師
J25nB174_p0740b28║皖公山下，業風俄吹；病不瞑眩，厥藥何施？遇折肱人，
J25nB174_p0740b29║笑而指點；覓罪不得，九重雲卷。日麗中天，光吞萬象；
J25nB174_p0740b30║三寶燦然，光生花上。心珠獨露，明白無瑕；隨照失宗，
J25nB174_p0740c01║門出千差。得旨歸根，現前大用；能徹悟之，自知奉重。
J25nB174_p0740c02║謂吾處得，反成相誣；獅子游行，肯落轍途。不負來機，
J25nB174_p0740c03║此法可續；千聖同銘，無勞更囑。
J25nB174_p0740c04║第四代大醫道信大師
J25nB174_p0740c05║大解脫門，把手不人；平地忽迷，乃悟得失。遇司空老，
J25nB174_p0740c06║一言洞明；攝心無寐，夢縛俱清。戒定發光，群情喝彩；
J25nB174_p0740c07║神衛吉城，賊圍盡解。破頭山上，橫出一枝；牛首求人，
J25nB174_p0740c08║懶虎展眉。路往黃梅，小兒秀異；性空無常，花開種智。
J25nB174_p0740c09║朝廷嚮風，三詔不起；引頸受刃，彌加欽企。真身不滅，
J25nB174_p0740c10║塔戶自開；脅猶不蓆，千古巍巍。
J25nB174_p0740c11║第五代大滿弘忍大師
J25nB174_p0740c12║雙髻峰頭，手眼有在；栽得青松，盤如紫蓋。法道可問，
J25nB174_p0740c13║無賺我老；師既能遲，再來尚早。借宿浣衣，女子首肯；
J25nB174_p0740c14║果育英奇，濁港光耿。驀地相逢，真堪一笑；知是宿緣，
J25nB174_p0740c15║誰能巧湊？東山法門，愈為大闢；七百高僧，以秀首席。
J25nB174_p0740c16║俄有獦獠，根性太利；知心是佛，槽廠安置。米熟將篩，
J25nB174_p0740c17║推倒鏡樹；皮鞋擦了，寒眸獨注。三杖碓頭，時為證悟；
J25nB174_p0740c18║衣缽南行，還令自渡。能者得之，儼然脫穎；花雨紛飛，
J25nB174_p0740c19║塔光永炳。
J25nB174_p0740c20║第六代大鑒慧能大師
J25nB174_p0740c21║大法東流，時節已熟；道無南北，宗有所屬。至人乘願，
J25nB174_p0740c22║隱顯甚奇；如服金剛，終自出之。聞無住心，柴擔忽折；
J25nB174_p0740c23║辭母南行，忍祖獨接。西來衣缽，付之令止；命如懸絲，
J25nB174_p0740c24║爭端必起。大庾嶺上，誰敢輕提？汝反面目，密在何迷？
J25nB174_p0740c25║懷憩會藏，機緣有待；指點風旛，印宗擁戴。曹溪大啟，
J25nB174_p0740c26║山海齊歸；舌本瀾翻，殺活全機。法周震旦，棋布星聯；
J25nB174_p0740c27║首出原岳，兩峰插天。風捲雲飛，以網張取；知解之徒，
J25nB174_p0740c28║空欲高舉。葉落歸根，來時無口；末後牢關，千聖不曉。
J25nB174_p0740c29║第七代江西青原行思禪師
J25nB174_p0740c30║倒剎竿後，此宗甚密；豎義赤旛，多所破立。碧眼試來，
J25nB174_p0741a01║吹毛草創；馴至六傳，聖諦全蕩。廓然無務，更落何階？
J25nB174_p0741a02║如得髓人，獨拔群才。首命分化，雄踞青原；廬陵米價，
J25nB174_p0741a03║震國初傳。曹溪嫡子，特指尋思；箭鋒相拄，不讓於師。
J25nB174_p0741a04║豎起拂兒，東土未有；屈殺西天，移星換斗。荷澤來參，
J25nB174_p0741a05║振身而立；瓦礫精金，無揀得出。從前祖令，誰曾與齊？
J25nB174_p0741a06║意句藏鋒，始此全提。
J25nB174_p0741a07║第八代南岳石頭希遷禪師
J25nB174_p0741a08║室中真子，的是內生；親承顧命，掉臂西行。十影神麟，
J25nB174_p0741a09║超異眾角；獨出青原，瞻風南岳。一書不通，諸聖不慕；
J25nB174_p0741a10║既驚太高，翻然返步。汗血成功，誰賞蓋代？鈯斧住山，
J25nB174_p0741a11║垂足何蓮？夢從祖游，乘龜智海；密契參同，心宗有宰。
J25nB174_p0741a12║惟馬簸箕，知石頭滑；再試隱峰，噓之跌殺。丹霞龐老，
J25nB174_p0741a13║來大寂門；皆歸衡臺，深植靈根。藥山天皇，英英兩展；
J25nB174_p0741a14║嗣出三宗，源高流遠。
J25nB174_p0741a15║第九代澧州藥山惟儼禪師
J25nB174_p0741a16║一代時教，整理腳手；不被法羈，始能掣肘。緊峭南鞋，
J25nB174_p0741a17║錐刺直指；四路不得，蚊子落嘴。血濺馬駒，眉毛搭印；
J25nB174_p0741a18║篾縛鐵牛，皮膚脫盡。恩歸有毒，石上栽花；不許千聖，
J25nB174_p0741a19║閒殺鴉丫。玩弄獅兒，爭游異類；巖蠻無角，那討巴鼻？
J25nB174_p0741a20║各任榮枯，誰獨藏密？立高行深，斫口迥出。
J25nB174_p0741a21║第十代潭州雲巖曇晟禪師
J25nB174_p0741a22║大雄虎子，忽追風來；俗氣不除，一訝眼開。乃驚藥山，
J25nB174_p0741a23║別有長處；折腳鐺兒，出手提去。百丈廿年，心燈不續；
J25nB174_p0741a24║頂上花冠，輪王最獨。禪之深旨，女不繫裙；日夜未眠，
J25nB174_p0741a25║不字成文。默笑同條，生死何別？嚙指把鍼，末後始決。
J25nB174_p0741a26║善來价公，親傳寶鏡；鸞鳳沖霄，不留兆朕。
J25nB174_p0741a27║第一代筠州洞山悟本良价禪師（洞宗）
J25nB174_p0741a28║鶻突元頭命，世必異初心，摸著娘生鼻。虎生三日氣
J25nB174_p0741a29║食牛，牙爪纔開何猛利？探草南泉供馬師，有伴即來
J25nB174_p0741a30║誰敢忌？返竿拔卻無情舌，雲巖拂子寧截鐵；邈得影
J25nB174_p0741b01║兮！眼破光軒笑，銀盆盛白雪。五位縱橫兮！揀類不齊
J25nB174_p0741b02║之滲漏知歸；九重深密兮！續混不得之尊貴自別。二
J25nB174_p0741b03║雄玅協兮！神兩刃之交鋒；秪者兼中兮，透三綱之橫
J25nB174_p0741b04║絕。不傳向上炭奚藏，千聖全收風獨烈。
J25nB174_p0741b05║第二代洪州雲居道膺禪師
J25nB174_p0741b06║噇得翠微羅漢飯，不虛參見作家來；我名向上不能
J25nB174_p0741b07║道，問著祖師罪敢推？思大如何佛不作？火爐汗下眉
J25nB174_p0741b08║毛落；大闡提漢孝難酬，誰能把住渠羊角？喝他諸佛
J25nB174_p0741b09║田庫奴，那不沿盤乞丐乎？寸絲不挂行仍撲，笑倒新
J25nB174_p0741b10║羅老趙驢。游子歸來，朝捶暮打何親切？尊貴迥異，金
J25nB174_p0741b11║鸞玉鳳沒分疏。价公末後獨憐兒，一棒撩出雲巖路。
J25nB174_p0741b12║第三代洪州鳳棲同安丕禪師
J25nB174_p0741b13║鳳棲山中無縫塔，白日吽吽人不襪；金雞玉兔展家
J25nB174_p0741b14║風，客來秪待曾不乏。短販夜行不覺曉，要踢要拳須
J25nB174_p0741b15║自了；孤峰迥秀出煙蘿，江西湖南休亂走。盲頭亂喝，
J25nB174_p0741b16║賊身自迷；和贓捉敗，劍甲安施？藕絲繫得大象，鐵鎖
J25nB174_p0741b17║拴來石牛；乃知佛出不出，不傷王道風流。同安一隻
J25nB174_p0741b18║箭子，腦後看來已過；饒你唱祖師衣，打教蒼天話墮。
J25nB174_p0741b19║第四代洪州鳳棲同安志禪師
J25nB174_p0741b20║向上玅全提，可中肯落草；不是鳳凰兒，卻向那邊討。
J25nB174_p0741b21║多子塔前，是誰宗子能秀？五老峰下，看吾正令斯行。
J25nB174_p0741b22║夜明簾外，臣奉重以排班；萬里歌謠，樂太平之至化。
J25nB174_p0741b23║須是驢漢始得，何殊鷲嶺親承？不落今時機自密，迥
J25nB174_p0741b24║然不換貴天然；標的不乖玄旨在，同安繼世玅難傳。
J25nB174_p0741b25║第五代朗州緣觀禪師
J25nB174_p0741b26║梁老門風，太煞孤峻；資陽水急，白鹿松高。縱能透出
J25nB174_p0741b27║波瀾，更須善騰霄漢。家親作賊；識得無冤。活水果能
J25nB174_p0741b28║神龍；收來袈裟角下。蔥嶺不傳印，胡人謾唱歌；孤舟
J25nB174_p0741b29║曾不犯，海上棹煙波。格外玄機，末後喜逢知己；急索
J25nB174_p0741b30║自肯，當場已邈全真。不辭放出牙關，影子上碑去在。
J25nB174_p0741c01║第六代郢州太陽警玄禪師
J25nB174_p0741c02║置毛義虎，獰風已奪；汗牛撞彩，梁山打破。吳處士畫
J25nB174_p0741c03║點出秦鏡狐疑；夜放烏雞帶雪三句驗盡。諸方浮度，
J25nB174_p0741c04║瑯琊玅協。八子逝兮誰嗣？遠公奇兮代傳。頂相皮鞋
J25nB174_p0741c05║白象藏，異苗翻茂青鷹夢。
J25nB174_p0741c06║第七代舒州投子義青禪師
J25nB174_p0741c07║猛省性自法離，快便浮山一走；三年鞭影悟玄機，狗
J25nB174_p0741c08║口那堪斯一嘔。深契太陽，宗旨洞然，日月繞須彌，能
J25nB174_p0741c09║使鳳宿龍巢，簾捲曹溪風少室！且試鋒於鐵面，美食
J25nB174_p0741c10║不飧；果握手以癩頑，高價已償。唱底誰家曲子？威音
J25nB174_p0741c11║一箭透重關；淮月炤見郢春，入水長人能獨出。
J25nB174_p0741c12║第八代東京天寧芙蓉道楷禪師
J25nB174_p0741c13║佛祖言句家常飯，咬斷為人命根；天子假敕堯舜無，
J25nB174_p0741c14║一拂打開頂眼。衝流度刃，揜耳便行；密用潛機，年尊
J25nB174_p0741c15║得力。卯生日，戌生月！燈來甚奇；食進鹽，行奉馬！僊陀
J25nB174_p0741c16║未俏。道行冠絕，不受寵褒；忤旨再三，寧甘下獄。徙淄
J25nB174_p0741c17║州而不涅；疾受刑而不磷。果能石上插芙蓉，橫身界
J25nB174_p0741c18║外何風彩？
J25nB174_p0741c19║第九代鄧州丹霞子淳禪師
J25nB174_p0741c20║劍州賈子甚奇特，自能徹證芙蓉室；卻笑德山入水
J25nB174_p0741c21║泥，我宗無語眼一隻。丹霞有句可示人，玉女懷胎旨
J25nB174_p0741c22║自深；一任金刀栽剪看，六戶風光別有春。打破形山
J25nB174_p0741c23║寶何處？日午如迷夜沒趣；拄杖頭邊見得親，蘆花明
J25nB174_p0741c24║月何能秘？昇天底事須颺卻，擲地金聲熱碗鳴；石牛
J25nB174_p0741c25║不舉人間步，類不齊兮洗不清。
J25nB174_p0741c26║第十代真州長蘆真歇清了禪師
J25nB174_p0741c27║丹霞遭箇問，空劫鬧何堪？踏著缽盂口，一掌如倒竿。
J25nB174_p0741c28║日照孤峰秀，玅訣不容心；此度難瞞我，紅爐出礦金。
J25nB174_p0741c29║纔抵長蘆，即能繼席；遍主祖庭，聲光赫奕。覓箇如吾
J25nB174_p0741c30║快活人，先師掌下便徹底；啣鐵負鞍徒苦辛，莫怪山
J25nB174_p0742a01║僧敲出髓。是誰桶底忽然脫？一眾失聲無箇活；死款
J25nB174_p0742a02║難翻空作灰，可惜老婆輸棒喝。何如自作舞，老歇較
J25nB174_p0742a03║些兒？隔岸花香村酒美，者樣風流卻也奇！
J25nB174_p0742a04║第十一代明州天童大休宗玨禪師
J25nB174_p0742a05║長蘆漁父迷青眼，奪得鉤錐好斗膽；十字街中問道
J25nB174_p0742a06║人，臨風斫額休招款。劫前運步，ㄚ角童兒吹玉簫於
J25nB174_p0742a07║太白峰頭；世外橫身，蛾眉女子散天花於玲瓏巖畔。
J25nB174_p0742a08║玅契非意，門槌與拍板謾計家風；真證非傳，鏡水并
J25nB174_p0742a09║秦山何妨擊節？白雲向寒巖而斷，驚起膺公一棒之
J25nB174_p0742a10║龍；明月隨夜船而來，釣歸乳竇千層之雪。
J25nB174_p0742a11║第十二代明州雪竇足菴智鑑禪師
J25nB174_p0742a12║小兒生緣太煞奇，母子俄然觸密機；洗瘍伸出劈佛
J25nB174_p0742a13║手，那得囊藏此利錐。長蘆看明月，休公卻傍瞥。就中
J25nB174_p0742a14║置毒果難逃，象山遯跡妖風絕；悟來肚大要吞人，再
J25nB174_p0742a15║試岳林風愈烈。佛祖不奈你何，長汀且分半橛；尊貴
J25nB174_p0742a16║位中收不得，觸處相逢笑不徹。主中主，誰敢別？丙丁
J25nB174_p0742a17║吹滅火燒天，花雨滿城落金屑。
J25nB174_p0742a18║第十三代明州天童長翁如淨禪師
J25nB174_p0742a19║沒來由處有來由，柏子庭前真怨仇；捉敗枯枝俄𨁝
J25nB174_p0742a20║跳，眼睛鼻孔一齊收。便解拈頭去作尾，燒香自首彌
J25nB174_p0742a21║天罪；失卻乳峰陷阱深，短販天童笑若輩。火爐燒殺
J25nB174_p0742a22║鐵臭拳，水牯生卵叫飛鳶；紅日出來天下溼，過橋屎
J25nB174_p0742a23║急活油煎。禹門浪暖頭生角，拋出多年老鼠藥；毒死
J25nB174_p0742a24║春風勾鷓鴣，文殊作怪無錐卓。一款招承供足菴，黃
J25nB174_p0742a25║泉路上好相甘；兒孫各有沖霄志，誇你祖宗寧不慚。
J25nB174_p0742a26║第十四代襄州鹿門覺禪師
J25nB174_p0742a27║初參太白老長翁，聞舉靈雲走下風；莊周劍殺三千
J25nB174_p0742a28║客，從此桃源路不通。誰悟蜘蛛能結網？打得蜻蜓無
J25nB174_p0742a29║伎倆；恰似烏梅咬鐵釘，跂死禪和追影響。不禁叫笑
J25nB174_p0742a30║奇，知燈飯已遲；打破東瓜印，鹿門別有機。大地是經
J25nB174_p0742b01║何玅密？鴨吞螺螄眼突出；不如食我箇油餈，一飽百
J25nB174_p0742b02║饑無復喫。牛角不用有，風流不沾白家酒；兔角不用
J25nB174_p0742b03║無，笑他東壁挂葫蘆。天下無情可恕，那知有理難圖？
J25nB174_p0742b04║第十五代青州普照一辨禪師
J25nB174_p0742b05║大地是經函，乾坤是眼孔。試問如何見得親？卻被牛
J25nB174_p0742b06║皮遮骨董；狗口擬開對鹿門，搖手打翻者漆桶。放步
J25nB174_p0742b07║青州賣布衫，七花八裂不羞慚；通身紅爛膿滴滴，不
J25nB174_p0742b08║啻玄沙得自甘。室中百問細盤詰，正令既行真偽別；
J25nB174_p0742b09║節度全憑密印符，守關有禁誰能越？笑癡狂，弄水月！
J25nB174_p0742b10║莫怪渠儂賺殺人，不到傷心情未瞥。
J25nB174_p0742b11║第十六代磁州大明寶禪師
J25nB174_p0742b12║青州隊裏橫行，索取老胡親的；一箇沒孔鐵鎚，打透
J25nB174_p0742b13║東壁西壁。不識痛癢潑皮，棒折乃驚汗脊；剛剛夜半
J25nB174_p0742b14║枕頭，驀被鍼兒一刺。輪王寶藏，腰帶徒資赤窮；洞上
J25nB174_p0742b15║家私，拳踢許多痛快。風前搆得電光機，虎尾虎頭齊
J25nB174_p0742b16║捉敗；笑他玉犬能夜行，天曉不知誰作怪？
J25nB174_p0742b17║第十七代太原王山體禪師
J25nB174_p0742b18║生臺鳥拾食，拍手便飛去；撫你背一掌，回眸何卓豎？
J25nB174_p0742b19║幸自可憐生，兩兩成孤負；大明塗毒撾，侍者吹毛露。
J25nB174_p0742b20║十載抽單疑只今，諸方來去笑吟吟；非栽頭角減風
J25nB174_p0742b21║彩，參學繇來印契深。異目超宗，師子自有真種；旋機
J25nB174_p0742b22║轉位，尊貴不落階梯。陞座白椎，誰見衝流度刃？東行
J25nB174_p0742b23║西立，已見棺木瞠睛。不是活捉生擒手，爭見王山有
J25nB174_p0742b24║大機。
J25nB174_p0742b25║第十八代磁州大明雪巖滿禪師
J25nB174_p0742b26║普照寶門排闥入，俊年佛法是生冤；不徒千里來相
J25nB174_p0742b27║見，握手驚看下榻前。死灰忽有一粒爆，跪受同參勝
J25nB174_p0742b28║默教；愧殺諸方獅子蟲，一室操戈何怨報？末造王山
J25nB174_p0742b29║聞邈真，能疑言句病誰尋？忽然藥發非歸炭，始悟兼
J25nB174_p0742b30║中意最深。料掉沒交涉，此回不我嫌；夜行曾不到，迥
J25nB174_p0742c01║出月明前。
J25nB174_p0742c02║第十九代燕京報恩萬松行秀禪師
J25nB174_p0742c03║遍謁還趨勝默風，大地自己如何轉？根利那堪令且
J25nB174_p0742c04║遲？玄沙未徹語；俄薦雪巖不點頭，腦後箭誰放？頭上
J25nB174_p0742c05║出角，自能擎雲；手上生牙，正好喫棒。雞飛忽悟，不讓
J25nB174_p0742c06║當鋒；捉敗謝三猛虎，收來岑老大蟲。不怕阿師高笑
J25nB174_p0742c07║我，超超秀出萬山松。
J25nB174_p0742c08║第二十代西京少室雪庭福裕禪師
J25nB174_p0742c09║萬松門下得何消息而來？老大低聲卻向學人納敗。
J25nB174_p0742c10║作家有眼；接人活句。自藏鋒衲子出奇，老賊和贓能
J25nB174_p0742c11║蓋覆；親炙十年還得髓，聖兒果作帝王師。馳驛而火
J25nB174_p0742c12║偽經；賜號而建精剎。面壁一花開五葉，好知官不容
J25nB174_p0742c13║鍼；誰買黃金鑄子期？就裏私通車馬。趙州衫子破，風
J25nB174_p0742c14║流不在著衣多；孝子諱爺名，立雪庭前看血刃。
J25nB174_p0742c15║第二十一代少室靈隱文泰禪師
J25nB174_p0742c16║當機一句試拈來，開口家產被人沒；撫掌其誰奈我
J25nB174_p0742c17║何？風顛箇漢能穎脫。塵剎底事，喝彩示人；笑他覿面
J25nB174_p0742c18║太分明，翻自抱贓而叫屈。僧參纔展具，天網何恢恢？
J25nB174_p0742c19║禹門曾未跳，驀與一聲雷。撐得飯袋子，有頭無尾；可
J25nB174_p0742c20║惜桃花浪，徒自曝腮。
J25nB174_p0742c21║第二十二代西京還源寶應福遇禪師
J25nB174_p0742c22║講壇雄辯如流，靈隱拂子截倒；欲透此事且驢年，面
J25nB174_p0742c23║熱汗下卻也好。切莫向他求，老賊我捉了。西來大意
J25nB174_p0742c24║是何？風送泉聲，笑倒老胡。又甚月移花影？弄假引子
J25nB174_p0742c25║賣私鹽，醴裏蟲兒呼不醒。
J25nB174_p0742c26║第二十三代鄧州香嚴淳拙文才禪師
J25nB174_p0742c27║悟得證道歌，幻化法身句；便作獅子兒，直吞諸佛祖。
J25nB174_p0742c28║及謁還源老古錐，問君不見是阿誰？覿面親呈不回
J25nB174_p0742c29║互，剔起渾家兩道眉。墮坑落塹呵呵笑，秦時𨍏轢還
J25nB174_p0742c30║𨁝跳；勘破白牯與黧奴，熨斗烹茶不同銚。撲落四法
J25nB174_p0743a01║界，拈示不成文；清風伴明月，更與孰相親？鍼不容官，
J25nB174_p0743a02║線能牽馬；善翻公案野狐涎，滿盤者著誰能下？
J25nB174_p0743a03║第二十四代萬安南陽松庭子嚴禪師
J25nB174_p0743a04║參了江月照，卻被松風吹；再謁息菴讓，臨機不見師。
J25nB174_p0743a05║撞開淳拙舖，毒蠱能吞吐；蒼天連叫冤，靈鑰真風度。
J25nB174_p0743a06║五乳獅子兒，哮吼超群去；巖頭何過師？不肯洞德老；
J25nB174_p0743a07║賺殺一船人，煙波誰解討？秦槐不聽法，面壁已遺殃；
J25nB174_p0743a08║左搓箇芒繩，秋草空斷腸。
J25nB174_p0743a09║第二十五代少室凝然了改禪師
J25nB174_p0743a10║香山月印再三撈，還來松庭覓甚碗？路逢死蛇盛將
J25nB174_p0743a11║歸，鹵莽卻來弄擔板；笑裂山僧臭口門，一言獨拔出
J25nB174_p0743a12║行款。久販滯貨，捉月癡猿；句外明宗，大蟲紙裏。得髓
J25nB174_p0743a13║須教三十棒，莫聽千峰啼杜鵑。
J25nB174_p0743a14║第二十六代少室俱空契斌禪師
J25nB174_p0743a15║特扣改翁末指示，老胡未到何碑記？誤得秦槐下喝
J25nB174_p0743a16║來，贓誣還教重失利。乃知趙老勘臺婆，荊棘林中陷
J25nB174_p0743a17║阱多；石頭不通南岳信，禍事誰能奈你何？洞山一宗
J25nB174_p0743a18║機獨玄，烏龜向火劫空前；吉凶曾未兆，切莫亂拋錢。
J25nB174_p0743a19║上堂屈指從頭數，西天四七東二五；算來不出我指
J25nB174_p0743a20║頭，徒向泥中去洗土。罷罷罷，歸歸歸！嬴得嵩山明月
J25nB174_p0743a21║在，杖頭隨處有光輝。
J25nB174_p0743a22║第二十七代西京定國無方可從禪師
J25nB174_p0743a23║龍潭未見龍，超化卻將化；空裏打箇筋斗來詐明道
J25nB174_p0743a24║士；鐵鎚墮天下掠實無掠虛。不打自招笑殺渠，慣用
J25nB174_p0743a25║老人今勘破；何妨收拾者蠻驢？末後關，還透過！百丈
J25nB174_p0743a26║甘為野狐，九峰不肯首座；果能平地生波，許你家中
J25nB174_p0743a27║穩坐。
J25nB174_p0743a28║第二十八代少室月舟文載禪師
J25nB174_p0743a29║夢中撞出風光露，便解撒沙為佛事；驚見提唱善藏
J25nB174_p0743a30║鋒，劈碧巖者是何故？老無方，手段好！嵩山影石冷推
J25nB174_p0743b01║倒；悟得大龍殺活機，山花澗水真神巧；祖庭主鼎久
J25nB174_p0743b02║如絲，泛月千峰看抖擻。
J25nB174_p0743b03║第二十九代北京宗鏡大章宗書禪師
J25nB174_p0743b04║水冷石邊出，風香花裏來；習儒心上判，眼自頂𩕳開。
J25nB174_p0743b05║踏上載月舟，棹得清波別；追上古參同，宗明千聖轍。
J25nB174_p0743b06║天下正偷安，誰砥此狂瀾？先人何付囑？幾希獨把竿。
J25nB174_p0743b07║末上將歸鐘鼓墮，心法分明鏡忽破；無影樹下孰逢
J25nB174_p0743b08║渠？年牙似者騎風過。
J25nB174_p0743b09║第三十代建昌廩山蘊空常忠禪師
J25nB174_p0743b10║早識良知是禍門，遍搜方外無當意；拂衣重到五乳
J25nB174_p0743b11║峰，指我青黯黯處聻！捉敗指東話西老，宗鏡拂開何
J25nB174_p0743b12║皎皎？新豐此道復南行，歸隱廩山誰得討？羅鄧瞻風
J25nB174_p0743b13║喜唱酬，突有冤家來聚頭；宗眼拶之看究竟，峨峰鞭
J25nB174_p0743b14║起吼大牛。一生快活笑不徹，折腳鐺兒還自挈；莫怪
J25nB174_p0743b15║渠儂太陸沉，誰知劍已付豪傑？
J25nB174_p0743b16║第三十一代江西建武壽昌無明慧經禪師（三）
J25nB174_p0743b17║金剛印上出娘胎，此箇經兒帶得來；終始脫如盧行
J25nB174_p0743b18║者，好山何讓樹臺推？西江喝起新豐月，海岳風生趨
J25nB174_p0743b19║下列；策杖重登少室堂，大撾塗毒聲何烈？北去臺山
J25nB174_p0743b20║遇瑞峰，兩相酬唱展斯宗；濟門尚有個知己，渠亦因
J25nB174_p0743b21║之始露蹤。此事不難於自了，管窺天地一何小？寥寥
J25nB174_p0743b22║千聖賴於今，行解相應堪不朽。钁頭舉起識還希，奪
J25nB174_p0743b23║食驅耕別有機；垂足巖前苔路滑，孤峰千古幾能歸？
J25nB174_p0743b24║阿呵呵，者老漢！究竟你生平，喫飯與人一般香，屙屎
J25nB174_p0743b25║與人一般臭，何故滿天下人，箇箇稱玄讚妙？莫是你
J25nB174_p0743b26║于世法出世法別有一竅麼？噫！不是你腳下者箇兒
J25nB174_p0743b27║孫，爭解向你面前發者一笑。
J25nB174_p0743b28║洞上宗風，幸翁振起；惟彼好山，從茲仰止。一把钁頭，
J25nB174_p0743b29║千里活埋；不立門庭，八字打門。嗣有二子，博山東苑；
J25nB174_p0743b30║類之弗齊，隱則愈顯。再繼其後，悟者自知；是真慧日，
J25nB174_p0743c01║出必先輝。我哲侍者，請作斯贊；親筆受之，萬古血汗。
J25nB174_p0743c02║第三十二代建州武夷東苑晦臺元鏡禪師（二）
J25nB174_p0743c03║虎嘯風生龍蟄起，聱頭便掩丹霞耳；高呈知見老龍
J25nB174_p0743c04║峰，推下陷坑飲毒水。驀然撞倒維摩床，仍欲擊彼當
J25nB174_p0743c05║門齒；勘破不值半文錢，和贓捉盡把關子。钁頭不復
J25nB174_p0743c06║能作怪，憐兒打失風流袋；相持正印付全提，具眼天
J25nB174_p0743c07║然應有在。特以同門訪博山，當機不讓自應甘；命根
J25nB174_p0743c08║斷處眉毛豎，三日喝驚秋露寒。武夷奇突難邈狀，汾
J25nB174_p0743c09║陽葉縣差可況；臨行一笑自全提，六六峰頭聲獨放。
J25nB174_p0743c10║造維摩室，覷破佛土皆空；過趙州關，喝倒壽昌作怪。
J25nB174_p0743c11║訪大仰，幾番盤錯阿兄；出東苑，一場漏逗故物。性情
J25nB174_p0743c12║孤僻，事跡疏違；入夷山而折杖，遇浪子而覆舟。遯世
J25nB174_p0743c13║無依，至死絕侶；就地草埋，誰請塔樣？欲見龍眠雲起，
J25nB174_p0743c14║須聽虎嘯風生。
J25nB174_p0743c15║杭州崇先真歇清了禪師（留供皋亭）
J25nB174_p0743c16║秀骨挺雪峨，於天半丰神；拂春曉於眉，端空劫全提。
J25nB174_p0743c17║撩象王鼻孔，丹霞一掌；奮獅子爪牙，路轉生機。句開
J25nB174_p0743c18║活眼，七據緇海寶座；籠雲五捧，紫泥金襴耀日。捲洞
J25nB174_p0743c19║簾於鶴嶺，標宗塔於皋亭；燈傳法界真光，胍接遮那
J25nB174_p0743c20║慧命。
J25nB174_p0743c21║雲棲蓮池宏和尚
J25nB174_p0743c22║者箇老古錐，作用太希奇；全提一句佛，迥出五時機。
J25nB174_p0743c23║如日輪之含炤法界；如獅子之吼破群迷。三乘進修，
J25nB174_p0743c24║漫向此中尋階覓級；千聖心眼，須從者裏八離出微。
J25nB174_p0743c25║噫！誰能於此親見我雲棲？
J25nB174_p0743c26║紫柏達觀大師
J25nB174_p0743c27║有牙如利劍口似血盆之氣概，惜無吹滅紙燭者與
J25nB174_p0743c28║激揚；有肋下築拳面上揮掌之豪雄，惜無徹底痛棒
J25nB174_p0743c29║者與創發。雖則生不逢人，然而道已驚世，至於重開
J25nB174_p0743c30║眼藏為法忘軀，此又誰曾不飲其法乳者乎？咦！
J25nB174_p0744a01║北京遍融大師
J25nB174_p0744a02║個賣柴漢，何似獦獠？五老峰前，話會廟堂之事；千佛
J25nB174_p0744a03║寺裏，歌來斤斧之聲。無彌勒夢震宸宮；有長汀笑掀
J25nB174_p0744a04║華藏。知因果，識罪福！脫卻野狐之皮；速收心，莫犯禁！
J25nB174_p0744a05║放出金毛之吼。兜率天中破布袋，大明國內老婆禪。
J25nB174_p0744a06║曹溪憨山大師
J25nB174_p0744a07║長干拔劍，五髻搖鈴；弄牢山之牙爪，激天闕之雷霆。
J25nB174_p0744a08║蛟龍驚而啟蟄，海岳震而飛腥；民其衣而執戟，冠其
J25nB174_p0744a09║髮以著經。重闢南華，吹風旛之遠影；獨留肉像，配祖
J25nB174_p0744a10║殿之高楹。誰能眼開，作天夢之游戲？公善憨密，發海
J25nB174_p0744a11║印之光清。
J25nB174_p0744a12║華山三昧大師偕香雪見月二公同軸
J25nB174_p0744a13║父子三人，面孔各別；豎亞而出，交光自攝。摩醯首眼
J25nB174_p0744a14║笑縱橫，千華影裏天然協。
J25nB174_p0744a15║雲門散木澄禪師
J25nB174_p0744a16║誰射南方一個兒？濺出新豐枝上血；石傘驚生散木
J25nB174_p0744a17║花，妒殘泰望山頭月。膽懸越門，獅吼禹穴。從斯毒氣
J25nB174_p0744a18║不能藏，千古冤深難與雪。
J25nB174_p0744a19║天童密雲悟禪師
J25nB174_p0744a20║者個老凍膿，還有勘破你生平利害者麼？拈一枝杖
J25nB174_p0744a21║子，幾乎打殺天下人；弄一枝拂子，幾乎賺殺天下人。
J25nB174_p0744a22║今日性命果然落在圓通手裏，也好與劈頭痛棒三
J25nB174_p0744a23║十。且道是打殺伊、是賺殺伊？天下衲子各為伊領去。
J25nB174_p0744a24║聞谷大師
J25nB174_p0744a25║穎脫瓶窯，禿號掌石。鬧藍裏抽條，冷灰中返擲；狹路
J25nB174_p0744a26║曾逢渠，拶教牛上壁。將我鼓山，箭上加尖；柰棄禹門，
J25nB174_p0744a27║跳浪一霹。
J25nB174_p0744a28║顓愚大師
J25nB174_p0744a29║稟童真身，奮大人志；參空印之無文，挈清涼之未墜。
J25nB174_p0744a30║策杖撥天下，兩眼自奇；退步占寰中，四依獨貴。半生
J25nB174_p0744b01║善病以破情，一味平常而得意；末後振作金陵，別有
J25nB174_p0744b02║孤光照世。
J25nB174_p0744b03║三世真（有引）
J25nB174_p0744b04║少林一宗，之有洞上，至我壽昌，此時無此人可乎？
J25nB174_p0744b05║繼有我東苑，而獨有天界，此時無此人可乎？彼此
J25nB174_p0744b06║一時，此三人為何人乎？吾奇子試自視之，如此則
J25nB174_p0744b07║千百年前，千萬世後，更是何人！題曰：
J25nB174_p0744b08║鴆鳥影落水中，魚鱉觸之皆死；毒鼓聲撾耳外，遠近
J25nB174_p0744b09║聞者立亡？你者三個老怪物，無始積毒犯人，此時還
J25nB174_p0744b10║曾有佛祖、邪魔，于名色前殺活裏，別有出身路麼？喝
J25nB174_p0744b11║一喝曰：「收。」（奇侍者請）。
J25nB174_p0744b12║博山無異來禪師
J25nB174_p0744b13║壽昌得箇不肯，急水灘頭拋篙；藥山無藏身處，見人
J25nB174_p0744b14║上樹忽號。黃金弗與增色，打破雪關拴牢；活埋天下
J25nB174_p0744b15║英雄漢，萬里雲霄飛羽毛。誰見毛？鳳凰山上，烈風愈
J25nB174_p0744b16║高。
J25nB174_p0744b17║鼓山永覺賢禪師
J25nB174_p0744b18║大好聖箭，射透石鼓；賺殺太原，幾遭猛虎。如何影弄
J25nB174_p0744b19║鴛湖，驚得木人起舞？為甚麼起舞？只為誤沾著了他
J25nB174_p0744b20║的毒蠱。
J25nB174_p0744b21║見如大師塔院像
J25nB174_p0744b22║鐘聲撞倒金樓月，惹得寶方棒幾折；低頭誓欲去活
J25nB174_p0744b23║埋，卻怪杖人輕漏洩。以故末後於祖庭結此業，到來
J25nB174_p0744b24║人剔眉睫。黃龍角上弄風光；無縫塔前笑不徹。
J25nB174_p0744b25║天童山翁忞禪師
J25nB174_p0744b26║前天童以一棒撼，臨濟復起；後天童以三玄振，太白
J25nB174_p0744b27║高風。棒不透玄，終非所出；玄不透棒，將何所宗？一任
J25nB174_p0744b28║明眼，擇其異同；吾以心交有在，是故獨讓山翁。
J25nB174_p0744b29║愚菴三誼盂禪師（二）
J25nB174_p0744b30║秦望山兮！何高？鑑湖水兮！何闊？鳥飛不度兮！誰獨弄
J25nB174_p0744c01║月吟風？驀地相逢兮！防他一劄。且分付那傍邊的人，
J25nB174_p0744c02║好生看他杖缽。
J25nB174_p0744c03║一向不見，相思煞你；既相見後，煎迫煞我。大似夙世
J25nB174_p0744c04║冤家，的是同人天火，如此痛快風流，那更討個比可。
J25nB174_p0744c05║佛日石雨方禪師
J25nB174_p0744c06║兄從雪峰輥毬來，我往鼓山放箭去。恰直黯淡灘頭
J25nB174_p0744c07║招手一笑，直得船驚目注；旋於南屏徑山又隔角相
J25nB174_p0744c08║思，卻成箇巖頭道底末後句。咄！且放過者一著。
J25nB174_p0744c09║靈巖夫山儲禪師
J25nB174_p0744c10║濟下已仆之宗，決不可無天童；又不可無三峰；更不
J25nB174_p0744c11║可無夫翁。如孤賒易於流弊，須正偏妙乎協中。面門
J25nB174_p0744c12║豎亞機如電，棒眼三玄活似龍；問誰為靈巖知己？莫
J25nB174_p0744c13║不是棲霞老儂。
J25nB174_p0744c14║龍塘遠門柱禪師
J25nB174_p0744c15║初潛石耳，次躍龍門；始終神變，龍塘歸根。續五燈之
J25nB174_p0744c16║後燄，於濟有光；表二桂之中興，而洞愈遠。欲識無位
J25nB174_p0744c17║真人，好知面目何在？
J25nB174_p0744c18║策杖嵩山圖
J25nB174_p0744c19║杖人到嵩山，必有開示嵩山之句；杖人扣祖影，必有
J25nB174_p0744c20║指點祖影之機。如無此句與無此機，則何足以使嵩
J25nB174_p0744c21║山款待？又何足以慰祖影相思？噫！此唯杖人知之、嵩
J25nB174_p0744c22║山知之、祖影知之。此外更有能知斯者，則亦可謂中
J25nB174_p0744c23║天之至奇、千古之至奇。
J25nB174_p0744c24║行素享公壽圖
J25nB174_p0744c25║雙徑巍巍兮！已傳八十七代祖師之慧命；五峰屹屹
J25nB174_p0744c26║兮！應開天下萬世祖庭之宗風；公獨留神於此山之
J25nB174_p0744c27║法席兮！予將與公把臂共登沒量大人之峰，曠視天
J25nB174_p0744c28║地日月之不可終窮。
J25nB174_p0744c29║黃海岸儀部真
J25nB174_p0744c30║者一著子，誰敢當鋒？公能拼命，深入吾宗。入吾宗何
J25nB174_p0745a01║所得？卻又能殺能活，於世法、出世法作白拈賊，咄！
J25nB174_p0745a02║周湛源大將軍真
J25nB174_p0745a03║者大闡提，忽隱忽顯。殺人不眨眼底，能立地成佛；立
J25nB174_p0745a04║地成佛底，能殺人不眨眼。我不看你外貌雄偉作略
J25nB174_p0745a05║神奇，但看你腳跟下一著，能向空劫前瞥地否？瞥地
J25nB174_p0745a06║時如何？橫拈三尺吹毛劍，佛界魔宮蕩不平。
J25nB174_p0745a07║陳大乾居士小像
J25nB174_p0745a08║咄！者是阿那個？曾向《辭賦》中學彭澤游；又向松石上
J25nB174_p0745a09║習懶瓚臥，今于韜光峰頭踢出活埋關；卻來鳥窠樹
J25nB174_p0745a10║下撞著吹毛墮。不勝欣喜不勝愁；馬祖龐公須踏過。
J25nB174_p0745a11║踏得過！始知方寸中，有萬古太平天下。
J25nB174_p0745a12║曾波臣居士小像
J25nB174_p0745a13║不昧本來人，請公高著眼；一枝筆無毫，妙盡諸神變。
J25nB174_p0745a14║覿面正全提，天下誰能薦？試問東海波臣，我面何如
J25nB174_p0745a15║佛面？公與弟子笑軒渠，僧繇寶誌親相見。甚處見？長
J25nB174_p0745a16║鯨一吸海水盡，森森露出珊瑚枝。
J25nB174_p0745a17║姚愚谷居士真
J25nB174_p0745a18║孔子品題其門人曰：「柴也愚；參也魯；師也辟；由也喭；
J25nB174_p0745a19║回也其庶乎！屢空。」蓋空之一字尚未許回以空進於
J25nB174_p0745a20║愚也。龐居士見石頭、馬祖二大師，始悟心空及第歸，
J25nB174_p0745a21║及示于頔亦曰：「但願空諸所有。」愚谷子從子三年學
J25nB174_p0745a22║愚已久，今進之，以心空居士勉之，自當不讓龐公擅
J25nB174_p0745a23║美於前矣！
J25nB174_p0745a24║自題（三十一）
J25nB174_p0745a25║活貓兒叫出怪頭，死馬駒踏出奇腹；劫火中燒出惡
J25nB174_p0745a26║腳，涅槃後迸出蠱毒。者裏識得吾，真擉瞎佛祖眼目。
J25nB174_p0745a27║咄！
J25nB174_p0745a28║若刳眼與人，人卻嫌眼臭，以腳踏之；若剖心與人，人
J25nB174_p0745a29║卻嫌心腥，以狗食之。然則何能以黑豆子換他底眼；
J25nB174_p0745a30║以熱鐵丸博他底心？他既不用你底，你卻要用他底
J25nB174_p0745b01║做甚麼？此話卻似為他閒事長無明，而實是親的的
J25nB174_p0745b02║嘗試、不可傳底妙密。若也會得則途中受用；不會則
J25nB174_p0745b03║切忌平地喫交。
J25nB174_p0745b04║一生從井救人，誰知別有出身？卻是難為親近，要箇
J25nB174_p0745b05║眼裏有筋。鎮州蘿蔔休誇大，拄杖頭防鱉鼻瞋。
J25nB174_p0745b06║描不成兮，我不如渠；畫得似兮，渠不如我。大煞分疏，
J25nB174_p0745b07║反不脫灑；年來隨分納些些，一任天明失卻火。
J25nB174_p0745b08║者漢今年五十九，碌碌求人幾到手；到處空開大臭
J25nB174_p0745b09║口，傍觀何似喪家狗？如此贊罵還可否？或此餘生有
J25nB174_p0745b10║幸，忽朝踏著箇馬簸箕，踢著箇石糞斗，與你播揚打
J25nB174_p0745b11║掃，豈不光我之前巍我之後？
J25nB174_p0745b12║者漢大言不慚放狂無賴，不惜身命為法求人，直得
J25nB174_p0745b13║天不能蓋地不能載，豈大國通都與海岳名勝？在此
J25nB174_p0745b14║纔見推倒剎竿；在彼又聞揚起征旆。忽而登杏壇取
J25nB174_p0745b15║孔子斷貫索穿堯舜文武鼻孔；忽而拈沒影針定古
J25nB174_p0745b16║今宗旨利害；忽而刀兵賊殺中施奪命符；忽而地獄
J25nB174_p0745b17║餓鬼裏繫還魂帶。或疑斯文未喪，雖棲栖遑遑而木
J25nB174_p0745b18║鐸猶存；或喜吾道有憑，即死死生生而金剛愈快。只
J25nB174_p0745b19║此是老不歇心底從前癡頑，不知末梢業緣難避，要
J25nB174_p0745b20║作甚麼奇怪？
J25nB174_p0745b21║夢筆一枝花，賣遍寰中無人著價，初擬持向嵩山問
J25nB174_p0745b22║達磨，看他識得破識不破，不期二十餘年逗遛，於變
J25nB174_p0745b23║幻風波幾成話墮。嵩子問曰：「忽一朝和尚親到面壁
J25nB174_p0745b24║崖前尋伊，如神鳳沖霄了無蹤跡可得，又作麼生？」杖
J25nB174_p0745b25║人大笑曰：「且喜浪公得箇全身安坐。」（門人友蒼嵩請）
J25nB174_p0745b26║江南踏白多年，洒掃幾成破帚；被人描出請題，拶得
J25nB174_p0745b27║慚無措手。昨鬥湊了前後底行跡一篇，又何異乎糞
J25nB174_p0745b28║穢中再加抖擻，立時扯碎焚之，掉轉逼墻狗口，乃爾
J25nB174_p0745b29║大罵你：「者松影廝兒，何不如他掣風顛子，為我打一
J25nB174_p0745b30║箇痛快筋斗？」（松影麟子請）
J25nB174_p0745c01║太平拄杖敲空，地乃與天鬥額；石女夢懷鬼胎，木人
J25nB174_p0745c02║笑歸火宅。燒發英雄腳跟，踏出死生血胍。吹毛不露
J25nB174_p0745c03║刃，殺活古今；塗毒未傳聲，斷送神魄。陷虎機裏是誰
J25nB174_p0745c04║有路通霄？棲鳳林中似箇無弦中的。描者分身影子，
J25nB174_p0745c05║任西乾東震，以如何為我渠拋此沒鉤搭話頭？儘漢
J25nB174_p0745c06║語胡言，作麼生去翻譯？驀呼曰：「肯菴公，好自惜！三千
J25nB174_p0745c07║里外最淆訛，勿讓當鋒鬍更赤。」（張綠雪居士請）
J25nB174_p0745c08║舉起筆自題也不難；拈起棒打退汝諸人也不難；拽
J25nB174_p0745c09║破者軸子便行也不難；每日焚香禮拜者影子也不
J25nB174_p0745c10║難；直饒能體此老志有大機用，建一梵剎如尊正規
J25nB174_p0745c11║莊嚴，將此供養於正宗堂，為創法祖也不難。秪是要
J25nB174_p0745c12║與此老親相見卻也難。噁！好貨定要你相見作麼？即
J25nB174_p0745c13║別有相見處，又堪作甚麼？不能與你相見，又怎生聻？
J25nB174_p0745c14║呵呵呵！秪者些子，便是汝諸人難相見處；便是汝諸
J25nB174_p0745c15║人沒奈何處。可不是難！可不是難！
J25nB174_p0745c16║曾上皖江，逆煙波而弄棹；特登浮渡，呵毒霧而驅風。
J25nB174_p0745c17║去楚之計未成，留吳之意有在。復來姑孰，平陸俄起
J25nB174_p0745c18║骨堆；笑入圜扉，地藏重翻公案。不使兩間道沒，故令
J25nB174_p0745c19║《七論》聲騰；既碩果以天全，亦快心于奇遇。秪此一段，
J25nB174_p0745c20║涵子頗知，別有風規，還須親見。（涵禪人請）
J25nB174_p0745c21║者漢一生自強，故能眼空膽大；有箇沒皮肚皮，所以
J25nB174_p0745c22║見怪不怪。江南將四十年，今得兩椿痛快；笑公可承
J25nB174_p0745c23║我宗，攝山可傳我代。杖人特地開宗，千古慧命斯賴
J25nB174_p0745c24║（棲霞然請）。
J25nB174_p0745c25║廬山三百年毒藪，死貓頭兒忽開口；石耳馬耳峰齊
J25nB174_p0745c26║聾，驚得西江藏北斗。北斗藏，消息別！峨眉飛來一片
J25nB174_p0745c27║雪；拄杖頭上叫蒼天，觸處難逃此血熱（友蒼嵩公請）。
J25nB174_p0745c28║者個沒巴鼻漢，自入楚來搆了天臺、龍湖、黃檗三則
J25nB174_p0745c29║公案，此話雖已大行，尚未有能判斷。末後卓一枝拄
J25nB174_p0745c30║杖，于芝佛院裏贏得湖山怒號春風惱亂。或有個不
J25nB174_p0746a01║惜軀命底，拈掇得起殺活得人，當不使此終成怪誕。
J25nB174_p0746a02║（留供龍湖）
J25nB174_p0746a03║江南三月杜鵑啼，血染梅枝日日迷；不許夜參先捲
J25nB174_p0746a04║席，傳薪獨聽旦時雞。是何雞？天生疾固自棲棲，不妨
J25nB174_p0746a05║有客能歌鳳，笑看河圖出欲齊。（竹關智請）
J25nB174_p0746a06║平生所說的法，是甚顛魚嚼藥；一世所行底事，是甚
J25nB174_p0746a07║急水木杓？想你末梢到尖，不過驢唇馬腳沒巴鼻底，
J25nB174_p0746a08║相逢不妨令他疑著。
J25nB174_p0746a09║大地噇糟自醉，屈指幾個醒人？痛口無禪無師，忍使
J25nB174_p0746a10║千古陸沉。故將毒醫死馬！別有活法如神；莫怪杖頭
J25nB174_p0746a11║高遠，胡天擊出石麟。（門人大英請）
J25nB174_p0746a12║姑孰火燒裙帶香，無驢新婦拖泥走；過橋村酒已親
J25nB174_p0746a13║嘗，拋卻盃兒開笑口。此笑口，驚星斗！皋竿風急閃紅
J25nB174_p0746a14║旗，齊射鵠心看好手。（門人大補請）
J25nB174_p0746a15║瘦笻曾刺遮那血，造論風驚泥缽沙；誰似殷勤奴見
J25nB174_p0746a16║婢？天光日月兩挨磨。今湊拍，還唱歌！喜看披襴能起
J25nB174_p0746a17║舞，何妨習氣震山河？（石潮寧公請）
J25nB174_p0746a18║馬耳石耳齊聽鼓，旻老重來何所補？狼藉天花選聖
J25nB174_p0746a19║場，折半破三誰薦取？者聲▆，好講古！崇先血掌復開
J25nB174_p0746a20║宗，喫痛兒孫應作祖。（相逢忍公請）
J25nB174_p0746a21║霜藤忍俊自相扶，勾引春風啼鷓鴣；一片韶華閒玩
J25nB174_p0746a22║弄，孰能有也孰能無？雙眼碧，似愁胡！不辭絕倒冰枯
J25nB174_p0746a23║處，笑看龍巢生鳳雛。（阿劍別公請）
J25nB174_p0746a24║一向浪行朱雀街，那知踏破皮鞋底；放然赤腳下桐
J25nB174_p0746a25║城，袈裟裏得拭膿紙。無端驚，倒皓布！褌物見主眼卓
J25nB174_p0746a26║豎。（標侍者請）
J25nB174_p0746a27║杖頭喜擊秦時鑽，莫怪相逢俱失算；就中殺活機，戰
J25nB174_p0746a28║陣經久慣。須知我者裏，一點水墨，兩處龍飛，也勝紅
J25nB174_p0746a29║爐金彈，簉破鐵面闍黎。（韶侍者請）
J25nB174_p0746a30║生平許多將謂，就中又或不然；正是時機所逗，斯道
J25nB174_p0746b01║妙乎屢遷。吾嘗於此切，良久固難傳；自笑玄之玄，殷
J25nB174_p0746b02║懃捲起夜明簾。（巨音選公請）
J25nB174_p0746b03║道自天申，機非人卜；比彭不知老至，夢周何惜吾衰？
J25nB174_p0746b04║嵩影正在孚中，皋風已是翔集；多子各能取材，時哉
J25nB174_p0746b05║從容拾級。（維那大龍請）
J25nB174_p0746b06║杖者嘗要箇人向三千里外拔一莖草，來即擲卻；更
J25nB174_p0746b07║命向三千里外取一盃水，來即潑卻。且道是甚麼心
J25nB174_p0746b08║行？若有此人，他自會得。（依杖行者請）
J25nB174_p0746b09║筯莫筴，匙莫挑！春風無故忽抽條；拈來海上辨刀刁，
J25nB174_p0746b10║笑戴草鞋救甚貓？（弟子心戒請）
J25nB174_p0746b11║坡詩之竹萌抱靜節，是創先句；心史之宿火藏永燄，
J25nB174_p0746b12║是慎後句。楚衍子請杖人自題，杖人無善狀何足露
J25nB174_p0746b13║布？將此二語作我與子始終警策不亦可乎？（弟子大衍請）
J25nB174_p0746b14║法界是大家共底，誰能去此獨存彼？不計有利與無
J25nB174_p0746b15║利，一任各自做行市。西天不知東土，屋破看星眠；東
J25nB174_p0746b16║土不見西天，衣穿瘦骨露。爭怪異端並起，葫蘆笑倒
J25nB174_p0746b17║老頑皮；儘教邪法難扶，拄杖擊翻死獦怛。或有覷得
J25nB174_p0746b18║者消息，與他八面受敵。（中塔興越請）
J25nB174_p0746b19║者漢生平癡絕，秪緣病在膏肓。有時選佛會祖；有時
J25nB174_p0746b20║驟帝馳王；有時託孤堯孔；有時別傳老莊；有時千峰
J25nB174_p0746b21║外去；有時異類中行。要有末後一段，疑殺我家令郎。
J25nB174_p0746b22║我不假人以顏色，阿誰特地能描得？饒他良久裏傳
J25nB174_p0746b23║來，未是雙徑真骨血。如何是真骨血？自有人常于此
J25nB174_p0746b24║切。（竺菴成公請）
J25nB174_p0746b25║者漢拈條拄杖子作麼？不惜從井救人；不惜入夜尋
J25nB174_p0746b26║人；不惜破舌告人；不惜刳心示人；不惜深責佛聖托
J25nB174_p0746b27║重人；不惜痛棒古今欺逆人。原來是個多不自量人、
J25nB174_p0746b28║絕不自慚人。何物小廝兒，乃敢大膽師者沒蓋載人？
J25nB174_p0746b29║我也疑你是個不可測識人。（門人蒲菴健請）
J25nB174_p0746b30║天界覺浪盛禪師語錄卷十一