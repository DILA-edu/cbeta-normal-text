J25nB174_p0746c01║天界覺浪盛禪師語錄卷十二
J25nB174_p0746c02║
J25nB174_p0746c03║門人　大成　大奇　等編
J25nB174_p0746c04║佛事
J25nB174_p0746c05║安慈氏像。迎軒坐笑，等一個人；卓卓到來，是誰最親？
J25nB174_p0746c06║無筋底眼，見你乞一文疑為小利；有血底背，當機承
J25nB174_p0746c07║一掌汗下通身。且喜迴途復，妙草綠花新；布袋收歸
J25nB174_p0746c08║三會滿，龍華放出十分春。
J25nB174_p0746c09║安迦葉像。咄！者個尊者卻也怪哉！靈山會上失笑，多
J25nB174_p0746c10║子塔前張乖；雞足山中鈍置，枯木巖裏活埋。今日浪
J25nB174_p0746c11║杖人，推汝出一頭地撥轉天光，令汝看取寒潭龍起，
J25nB174_p0746c12║空劫花開。
J25nB174_p0746c13║挂鐘板。拈揵鎚，示云：「會麼？未入堂前，腳跟下好與一
J25nB174_p0746c14║鎚；既入堂後，頂門上好與一鎚；進前燒香禮拜，兩班
J25nB174_p0746c15║依位而立，腦背後好與一鎚。若向者三鎚下薦得，便
J25nB174_p0746c16║知汝等安身立命去處，更須者裏有個出身活路，方
J25nB174_p0746c17║可到我方丈中喫棒，為汝撥轉向上關捩子，雖然也
J25nB174_p0746c18║須為汝等通個消息。」乃付鎚與維那，擊鐘板一下，復
J25nB174_p0746c19║云：「會麼？千聖不傳真秘旨，當機一震定乾坤。」
J25nB174_p0746c20║博山老和尚像入師表堂。坐久不成勞，機來還湊巧；
J25nB174_p0746c21║儼然良久時，神彩真師表。請你沙老師，移過胡床，踞
J25nB174_p0746c22║斯晝錦，堂中捲起夜明簾子，一雙碧眼靜看，月上花
J25nB174_p0746c23║梢鳥啼春曉，最奇是繞砌金蘭浥露香，盈庭玉樹臨
J25nB174_p0746c24║風皎。想你沙老師，當此時豈不點首笑曰：「不期你者
J25nB174_p0746c25║放浪子，乃能位置得我如此恰好！」
J25nB174_p0746c26║真歇了祖真入師表堂。拈香云：「看！左綿雍氏生祖身，
J25nB174_p0746c27║丹霞淳翁發祖神；萬世兒孫續祖命，今日曹華公供
J25nB174_p0746c28║祖真儀保嗣慧命。正是火有薪而愈傳；法得人而益
J25nB174_p0746c29║遠。秪如顯孝重興，歇祖出現，又作麼生稱慶？多子堂
J25nB174_p0746c30║前分覺徹，千華叢裏擁優曇。」
J25nB174_p0747a01║徑山祖師堂告香：「西天東土與本山八十七個沒孔
J25nB174_p0747a02║鐵鎚，今日還欲向新長老如意子頭上求出氣麼？你
J25nB174_p0747a03║要求我為你出氣，須我後來人登你向上位。」
J25nB174_p0747a04║龍王堂告香：「退己讓人，地步深遠；付囑靈山，內秘外
J25nB174_p0747a05║顯。海底生塵山上魚，萬古宗風因你闡。」
J25nB174_p0747a06║韋馱前告香：「匹夫橫行，聖人所恥；眼光爍破四洲，豈
J25nB174_p0747a07║肯一隅自委？權在手已非一朝，令能行乃見風旨。」
J25nB174_p0747a08║國一欽禪師像：「牛頭一枝，賴師拔起；無法可傳，遇徑
J25nB174_p0747a09║則止。試巾子山人喝石，以救佛法之危；見代宗皇帝
J25nB174_p0747a10║立身，而啟龍顏大喜。點開馬祖圓機，惑亂天下無已。」
J25nB174_p0747a11║無上忠禪師塔：「國一宗風，因公大振；白日雷轟，獅子
J25nB174_p0747a12║奮迅。兩賜紫衣天子尊；千古常光無上印。秪今印在
J25nB174_p0747a13║那裏？」彈指云：「者裏看取。」
J25nB174_p0747a14║大慧杲禪師塔：「眉間挂劍，血濺梵天；平地骨堆，千古
J25nB174_p0747a15║含冤。瞎臨濟小廝兒法眼，吐圓悟老巴子狐涎；今朝
J25nB174_p0747a16║撞著對頭頂門，痛與加尖。咄！」
J25nB174_p0747a17║元叟端禪師塔：「者破坐具，能展能收；三十痛棒，迥出
J25nB174_p0747a18║常流。兩被金襴，眼睛突出；重振妙喜宗風，高縣雙徑
J25nB174_p0747a19║佛日。」
J25nB174_p0747a20║達觀可大師塔：「舍己求人，忘軀為法；剖正眼藏，照十
J25nB174_p0747a21║方剎。無影樹下誰同船？鵬摶峰前逢老達。相逢時如
J25nB174_p0747a22║何？以手捉云：『鼻孔拈來阿剌剌。』」
J25nB174_p0747a23║鳥窠道林禪師塔：「類不齊，混知處，凡聖位中留不住，
J25nB174_p0747a24║隨緣寄跡鳥窠，賺殺鬼家活計。白侍郎到者裏始驚，
J25nB174_p0747a25║坐鎮江山有薪火之危；通侍者十八年乃悟，欲參諸
J25nB174_p0747a26║方求佛法之意。悟個甚麼聻？布毛拈起一吹，三藏十
J25nB174_p0747a27║二部千七百公案，都被無影樹頭風吹去。吹到那裏
J25nB174_p0747a28║去？」以如意指塔云：「高著眼。」
J25nB174_p0747a29║寶方師翁像前上供：「南泉為馬祖作供，洞山謂：『待有
J25nB174_p0747a30║伴時即來。』某甲為寶方設齋，我翁卻不待請而自至。
J25nB174_p0747b01║且道我翁如何得恁麼不惜眉毛聻？獨不聞不是冤
J25nB174_p0747b02║家不聚頭？秪如我翁儼然親臨，應將何物以為供養？」
J25nB174_p0747b03║乃作拜云：「謝翁降重，無可袛待。」
J25nB174_p0747b04║先祖忌辰塔前上供。拈香示云：「會麼？二十年前我先
J25nB174_p0747b05║祖以者個指示諸人，雲巖路相次欲絕；正當今日我
J25nB174_p0747b06║法孫以者個指示先祖，洞上水灼然逆流。且道先後
J25nB174_p0747b07║壽昌恁麼指示，還知有也無？噫！年年此日難欺昧，須
J25nB174_p0747b08║是知恩解報恩。」
J25nB174_p0747b09║東苑老和尚訃至設奠舉哀：「獅子遊行，更無伴侶；毒
J25nB174_p0747b10║龍擾海，無不匿閉。者個沒面目漢，死去見閻羅，只應
J25nB174_p0747b11║翻亂地獄無安措處，直饒佛祖異類中，爭奈恣意僻
J25nB174_p0747b12║性，無一個人近傍得他，亦可謂自苦自窮誰能代替？
J25nB174_p0747b13║咦！賴有此個拄杖子，放他不過在。」于是擗地大叫曰：
J25nB174_p0747b14║「蒼天蒼天！徒添冤酷。」
J25nB174_p0747b15║東苑和尚忌辰燒香：「庚午七月十三，東苑先師入滅
J25nB174_p0747b16║武夷六六峰前，長笑一聲而別。如今一十九年，誰見
J25nB174_p0747b17║鼻孔遼天？不肖當陽拈出，賺殺東土西天。且道為甚
J25nB174_p0747b18║麼如此？兒孫別有真奇特，肯把親親作話傳。」
J25nB174_p0747b19║忌辰。拈香禮畢乃召云：「看者個老聱頭，的是傷心江
J25nB174_p0747b20║上客，不遇故鄉人。昔在東苑退茹時，有一等人視彼
J25nB174_p0747b21║青黯黯處，疑有一大毒物而畏避之，至於風吹草動
J25nB174_p0747b22║亦能斷送人命根。無端撞著不肖逆子，輕輕將生平
J25nB174_p0747b23║底鶻突奪去，直得忍氣吞聲，以至不肖四十年來亦
J25nB174_p0747b24║未敢輕試，然又賺殺多少射覆之徒？今於博山堂上
J25nB174_p0747b25║正當揭出，始不負此隱微也。」乃彈指云：「見麼？飲光不
J25nB174_p0747b26║是酒顛漢，毒氣難消舞不休。」
J25nB174_p0747b27║雲棲蓮池和尚忌辰：「臘盡𥕥脫，蓮出冰池；三千里外，
J25nB174_p0747b28║驚悟何奇？東昌譙鼓穿心過，擲戟焚香笑大機。轉身
J25nB174_p0747b29║一步，指日西馳；集佛學大成，啟禪關密椎。當機一個
J25nB174_p0747b30║鐵餕餡，嚼斷六方長舌；臨行一句莫作怪，拈起千古
J25nB174_p0747c01║全提。今日博山堂前重開生面，誰於栴檀篆上親見
J25nB174_p0747c02║寒眉？」
J25nB174_p0747c03║峰頂養菴和尚忌辰：「昔年峰頂親逢，今日博山作忌；
J25nB174_p0747c04║不啻梅花枝上笑春風，茶銚爐邊增意氣。至於黑白
J25nB174_p0747c05║圈子誰敢描摹？無縫鎖門豈容觸諱？推原此當當常
J25nB174_p0747c06║有因；稟明斯歷歷是何位？鐘聲驚起七條飛，旃檀穿
J25nB174_p0747c07║卻木叉鼻。」
J25nB174_p0747c08║壽昌老祖百歲忌辰。拈香云：「見麼？百年冤對不開交，
J25nB174_p0747c09║今日分明還自招；應是業緣無避處，焦瘡仍著艾頭
J25nB174_p0747c10║燒。」乃炷云：「艾頭燒！轉使萬世兒孫恨不消。」
J25nB174_p0747c11║嵩乳和尚起龕：「棲鳳嶺雲飛，臥龍江月露；白日不移
J25nB174_p0747c12║輪，青山常舉步。本自有來由，不是無緣故；不見愛才
J25nB174_p0747c13║人，取之必以度。恭惟菩提堂上嵩乳密和尚，泗洲阿
J25nB174_p0747c14║個唐柴頭，穿得淮平牛鼻孔；蔣八鎦季是何人？出格
J25nB174_p0747c15║隨鄉不打哄。嗥亭杖者，原與同條。新豐苗裔，抽劫外
J25nB174_p0747c16║之靈枝；大好風光，運寰中之寶鏡。如公初入諸方棘
J25nB174_p0747c17║藪，踏斷沒耳草鞋；末登博嶠鐵門，死盡偷心活路。故
J25nB174_p0747c18║能急水灘頭，奪竹篙而跳出；裂石崖裏，藏古錦以春
J25nB174_p0747c19║歸。晚香吹萬里之海天；碩果結上林之笑傲。秪如者
J25nB174_p0747c20║一笑落在何處？咄、咄！多子塔前親看取。」
J25nB174_p0747c21║石冷舉火。召云：「石冷！你今一口氣不來也，畢竟向何
J25nB174_p0747c22║處去？咦！突然撒手令人驚，咬斷繩頭別路行；翻憶當
J25nB174_p0747c23║年閒喫棒，於今痛快此生平。杖人作麼生助你轉身
J25nB174_p0747c24║吐氣？」擲炬云：「大火流金曾不換，千峰秋色月初清。」
J25nB174_p0747c25║龍門峻上座靈骨入蓮華寺塔：「擊石鼓毒，斷偷心棒！
J25nB174_p0747c26║石頭驚銷，駿骨重磨；寶劍光射，棲霞斂鍔。蓮華薪傳
J25nB174_p0747c27║沒縫藏，機太速遊刃應神。還有知上座轉身處麼？坐
J25nB174_p0747c28║斷威音開別眼，密移爻象看飛龍。」
J25nB174_p0747c29║雜著
J25nB174_p0747c30║安禪警語
J25nB174_p0748a01║從上諸祖凡有一言一動，無非直指人心見性成佛，
J25nB174_p0748a02║曾不肯將文字、名相、義理、知見與修證地位、參究工
J25nB174_p0748a03║程以昧滅人本來現前面目也。使人能直下領悟此
J25nB174_p0748a04║本來清淨之心要，不生一念分別、是非、聖凡、善惡，又
J25nB174_p0748a05║何有生死迷亂、苦樂顛倒之幻惑哉？因人根思有利
J25nB174_p0748a06║鈍，或直下便明、或良久而悟、或參究而入、或困苦而
J25nB174_p0748a07║知、或積久而豁然、或窮極而頓省，此特機緣時節遲
J25nB174_p0748a08║速不齊耳！如人父子、夫婦、兄弟、朋友原自親密，偶遭
J25nB174_p0748a09║賊亂一時失散，或跟隨而不離、或暫別而即會、或經
J25nB174_p0748a10║日月年歲而逢；或有意而反乖、或無意而偏合，此皆
J25nB174_p0748a11║不可刻定相見之時。雖不可刻定相見之時，然此求
J25nB174_p0748a12║見之心決不能暫止，乃終有會遇日也。又如一丈夫
J25nB174_p0748a13║有妻無子，乃娶一妾，周年即生一子聰慧有福相，妻
J25nB174_p0748a14║心生嫉妒，見其子如毒物，每思加害。夫諭之曰：「你但
J25nB174_p0748a15║不生分別，此子即汝親子，異日養生送死皆得他力。」
J25nB174_p0748a16║其妻亦自恨，偶聞人言：「有能稱禮觀音菩薩者，求男
J25nB174_p0748a17║得男。」遂如其言至誠稱禮甚切，然妒心愈深。一夜忽
J25nB174_p0748a18║夢生一子奇特倍勝，及長養成人連登科第，乃以勢
J25nB174_p0748a19║利陰謀殺妾及子。而親子為顯官偶遭橫事，親子逃
J25nB174_p0748a20║去，丈夫憂痛而死，妒婦亦拋家奔走，饑寒困苦至為
J25nB174_p0748a21║乞丐只欲覓子。偶到一大河畔，見子在小舟上，即跳
J25nB174_p0748a22║上舟，其子驚墮水中，婦隨跳水救子，流急水深奮踴
J25nB174_p0748a23║不上，乃大叫：「觀世音菩薩！」驚破夢魂通身流汗還復
J25nB174_p0748a24║大叫，其夫與妾及子驚奔來前，婦良久神定，追憶夢
J25nB174_p0748a25║中事及平日恩愛，妒嫉命根一時迸斷，乃自悲喜感
J25nB174_p0748a26║悔曰：「我悟也、我悟也！」且拜丈夫曰：「因我有分別心、妒
J25nB174_p0748a27║嫉心，故不信你直指之言，若非夢裏到苦極處，投於
J25nB174_p0748a28║生死海中大叫菩薩驚醒夢魂，爭得我頓悟此無分
J25nB174_p0748a29║別之父子骨肉團圞哉？」嗚呼！佛祖豈不欲人直下頓
J25nB174_p0748a30║明本心？正以眾生無始無明業識結習在心不能頓
J25nB174_p0748b01║斷，若非百千方便煆煉其心，使之自追自拶、自撞自
J25nB174_p0748b02║苦，至於懸崖撒手絕後重甦，孰能於生死殺活中得
J25nB174_p0748b03║其全機大用乎？今參禪人既不能直下悟此無分別
J25nB174_p0748b04║之心，則當參究佛祖言句話頭，如生冤家相似；不能
J25nB174_p0748b05║直下殺其所憎，必須直往救其所愛，使此憎愛之極
J25nB174_p0748b06║奮斷命根，則㘞地一聲驚回大夢，不亦痛快平生哉！
J25nB174_p0748b07║祖堂懷白、湛持二公嘗立禪期，約諸同志參究本分
J25nB174_p0748b08║大事，為金陵樹一祖庭標幟。聞予於靈谷結制，特入
J25nB174_p0748b09║山設供茶次。湛公問予：「古人如高峰參悟履歷及學
J25nB174_p0748b10║人參究用心之旨皆扣關擊節。」并欲予一語警策以
J25nB174_p0748b11║發初機。予因引高峰打破拖死屍之疑，以至日間浩
J25nB174_p0748b12║浩作得主；睡夢中作得主；無夢無想不知那個是主
J25nB174_p0748b13║人公，至於自己無可奈何處，忽於枕子墮地作聲乃
J25nB174_p0748b14║廓然大悟，自謂：「泗州見大聖，遠客還故鄉；元來只是
J25nB174_p0748b15║舊時人，不改舊時行履處。」如此一則公案，何異妒婦
J25nB174_p0748b16║之夢中見子悲痛呼號，直至拼命入水驚破夢魂，始
J25nB174_p0748b17║乃大悟不復分別嫉妒，而還其本來親愛之道邪？因
J25nB174_p0748b18║聊書此，以為拋枕驚睡云。
J25nB174_p0748b19║武夷山東苑晦臺鏡老和尚行狀
J25nB174_p0748b20║師諱元鏡，字晦臺，別號湛靈，閩建陽馮氏子，父天載、
J25nB174_p0748b21║母吳氏，生於萬曆丁丑六月念五日。師生而穎拔有
J25nB174_p0748b22║英俠氣。年七歲，習書、歌、詩，篤于孝友，聞名利事輒厭
J25nB174_p0748b23║棄之。年二十一，慕姚江良知之學，因謁趙豫齋居士，
J25nB174_p0748b24║乃開發以性命根本，更指見董巖古心法師，機緣相
J25nB174_p0748b25║契，知有《法華》開示悟入佛之知見一事。及甲辰年，再
J25nB174_p0748b26║參虎嘯麗空禪師祝髮，深究《楞嚴》知見無見之旨。稍
J25nB174_p0748b27║有入處弗能決擇，遂謁寶方，無明和尚呵為墮大嶮
J25nB174_p0748b28║坑。師歸，乃晝夜參尋，看《五燈會元》諸淆訛公案，幾至
J25nB174_p0748b29║死絕。一日細看《維摩詰經》，至「此室何以空無侍者？」維
J25nB174_p0748b30║摩詰言：「諸佛國土，亦復皆空。」豁然大徹；復于解行不
J25nB174_p0748c01║相應處忽起諸疑，又因閱《圓覺經．隨順覺性章》，乃一
J25nB174_p0748c02║切疑情永拔，再閱諸祖機緣勢如破竹矣！是年庚戌，
J25nB174_p0748c03║重九口復往江西參無明和尚于壽昌，纔相見，禮畢
J25nB174_p0748c04║便問曰：「元鏡特以此事求和尚印證。」昌曰：「如何是此
J25nB174_p0748c05║事？」師彈指。昌曰：「猶可疑在。」師拂袖便出。復呈偈曰：「識
J25nB174_p0748c06║破不值半文錢，可憐摸索幾多年；宗流盡是欺心漢，
J25nB174_p0748c07║說甚祖師別是禪？」昌看曰：「識得破果然不值錢。」乃令
J25nB174_p0748c08║且去著。明日茶次，昌曰：「昨日公案尚未銷繳。」師曰：「請
J25nB174_p0748c09║和尚再舉看。」昌曰：「你且道何處是趙州勘破婆子處？」
J25nB174_p0748c10║師厲聲曰：「和尚莫作怪。」昌大笑曰：「參禪要到者一著
J25nB174_p0748c11║子，始不受人牢籠也。」師禮拜，昌因囑曰：「子從此直去
J25nB174_p0748c12║深隱，自有機緣成就，你若強出為人，便可惜也。」即付
J25nB174_p0748c13║偈曰：「正印相持時刻慎，逢人惟勘印其心；不依軌範
J25nB174_p0748c14║通消息，秪驗生機是志真。上下來因無忽略，始終去
J25nB174_p0748c15║就有誠明；天然未具通方眼，決勿私饒冒感承。」復曰：
J25nB174_p0748c16║「向後逢人，不得草草。」師禮拜而退。乙卯年，博山大師
J25nB174_p0748c17║入閩大仰開堂，師特訪之，相見次，山曰：「禮佛著。」師端
J25nB174_p0748c18║立。山又曰：「禮佛著。」師把住曰：「那個是佛？」山曰：「者是那
J25nB174_p0748c19║裏來的？」師拓開曰：「者是那裏來的？」山就坐，師大笑便
J25nB174_p0748c20║出。少頃曰：「雖然如是，不可草草。」復具威儀相見，茶次，
J25nB174_p0748c21║山曰：「聞師兄親見壽昌，且道壽昌和尚當年命根斷
J25nB174_p0748c22║在什麼處所？」師劈面一掌曰：「在什麼處所。」山起身，師
J25nB174_p0748c23║掉首而出。山乃曰：「可惜侍者不在，寄下三十棒。」山即
J25nB174_p0748c24║日上堂，師將出眾，山即呼曰：「晦臺誰叫你？」師出震聲
J25nB174_p0748c25║一喝。山曰：「好喫棒！」師曰：「此是宿食，不必拈出，且道當
J25nB174_p0748c26║時馬祖一喝，百丈三日耳聾，是那三日？」山曰：「秋風多
J25nB174_p0748c27║帶殺，秋露愈加寒。」師拂袖歸眾。山曰：「你只學得一個
J25nB174_p0748c28║走。」師不顧。丙辰年，不肖道盛因董巖謁博山大師，受
J25nB174_p0748c29║具後，特往江西參壽昌和尚，道經書林訪故人余繼
J25nB174_p0748c30║泉，偕入東苑見師，師因問曰：「子在董巖，曾聞博山拈
J25nB174_p0749a01║提《維摩經》否？」盛曰：「曾聞。」師曰：「彌勒得一生受記作麼
J25nB174_p0749a02║生？」盛曰：「大有人疑著。」師曰：「你又恁麼去？」盛異之。向火
J25nB174_p0749a03║次，因舉：「僧問古尊宿：『劫火洞然，者個壞不壞？』有云：『壞。』
J25nB174_p0749a04║有云：『不壞。』此意如何？」師曰：「你又恁麼來？」盛乃折節過
J25nB174_p0749a05║冬。時方病勞苦，雙目幾瞎，且欲死，師與繼泉親調藥
J25nB174_p0749a06║餌為救療之。有間，師輒細究盛平生參證處及徵詰
J25nB174_p0749a07║五家門堂差別之旨，盛恣意披其所見，師感歎曰：「不
J25nB174_p0749a08║期子乃能深入此秘密法門，吾壽昌者枝慧命，屬子
J25nB174_p0749a09║去也！」因即付壽昌源流并書偈云：「道盛群英祖，德尊
J25nB174_p0749a10║萬古師；欽承諸聖旨，啟我永懷思。」盛拜受。明年，即隨
J25nB174_p0749a11║師往慶壽昌師翁七十歲，翁特勘驗而印記之，亦自
J25nB174_p0749a12║深喜末年得此托囑。復示師偈曰：「信知自有那一著，
J25nB174_p0749a13║直俟機緣純湊泊；不假思議聖凡安，樂忘斟酌受用
J25nB174_p0749a14║寬廓。」翁明年正月示寂，師向因書林余繼泉居士延
J25nB174_p0749a15║居東苑靜室，間亦來往武夷虎嘯，城高繼泉弟太學
J25nB174_p0749a16║猶龍率諸檀護曰：「壽昌既沒，則東苑當出世矣！」時，庚
J25nB174_p0749a17║申冬，力請師于一枝菴開堂，師強起就一枝開法，解
J25nB174_p0749a18║期即辭歸隱武夷誓不出山。師搆室于最孤絕處，名
J25nB174_p0749a19║「石屏巖。」常隨採汲行者二三人而已。間有衲子撥草
J25nB174_p0749a20║參求者，師佯為不采，如癡如狂自歌自詠。或有逼拶
J25nB174_p0749a21║不得已者，師喝曰：「你者禿廝失了魂，在者裏作麼？」又
J25nB174_p0749a22║策杖絕險處蹲坐。僧曰：「和尚在者裏作甚麼？」師召曰：
J25nB174_p0749a23║「你上來我與你說。」衲子疑訝，望崖而退。師每多病，至
J25nB174_p0749a24║庚午年忽疾作。時，二行者在側曰：「和尚臞瘦不食，病
J25nB174_p0749a25║甚危也，有何施主弟子，有何親友鄰人，可速呼來分
J25nB174_p0749a26║付後事？」師曰：「我從來無親友可分付。」行者驚曰：「我等
J25nB174_p0749a27║如何區處？」師指靜室前石屏巖下曰：「此處可以埋我，
J25nB174_p0749a28║要不必如何若何！」行者曰：「設使死了，埋了又作麼生
J25nB174_p0749a29║分發？」師大嘯一聲曰：「恰好也。」再問已蛻去矣！時當七
J25nB174_p0749a30║月十三日子夜。行者乃走建陽尋親友為安厝後事。
J25nB174_p0749b01║不肖在浦城聞訃，乃驚起，即奔石屏巖，則師已示寂
J25nB174_p0749b02║三月，瘞于所指之石巖下矣。師世壽五十四，僧臘二
J25nB174_p0749b03║十六，有《語錄》一卷，《山居詩集》一卷。盛見師全身雖已
J25nB174_p0749b04║安土，然未及造塔，因作祭文云：「嗚呼，吾師乎！吾師乎！
J25nB174_p0749b05║惟師生平奇崛，腦後見腮，處俗而惡發癡迷；居僧而
J25nB174_p0749b06║毒侵狂騃。嘗於壽昌門下擊碎驪龍之珠；還於博山
J25nB174_p0749b07║社中拗折羚羊之角。我昔親逢異路，勒回十影神駒；
J25nB174_p0749b08║幸能獨步層霄，翀起九苞瑞鳳。故師五十四載，凡聖
J25nB174_p0749b09║莫窺其涯。垂手入廛，混勞侶而愈峻；轉身出類，棲巖
J25nB174_p0749b10║壑而彌孤。迄今秋首告寂武夷，舉目了無寸親，侍側
J25nB174_p0749b11║徒有二士，臨行長嘯一聲，驚惺千峰，就地草埋。三月
J25nB174_p0749b12║訃聞，小子隨即奔命，四顧孑然，木落泉枯，雲飛鳥沒。
J25nB174_p0749b13║山中狐鼠競爭殘食之餘；野外豺狼強據空巖之穴。
J25nB174_p0749b14║所恨未獲茶毘，永作千燈慧照；終當銘塔，遠彰萬古
J25nB174_p0749b15║徽猷。嗚呼！大法機緣不易酬，再來完此未了案。如斯
J25nB174_p0749b16║告奠，伏惟尚饗！」祭奠畢，即書此文于寶舟靜室，復囑
J25nB174_p0749b17║之曰：「兄為我守護師塔，吾當策杖中原一行，俟後歸
J25nB174_p0749b18║來完此大事。」因即述其大略，為吾師始終之實狀云。
J25nB174_p0749b19║崇禎庚午長至日書于武夷虎嘯洞。
J25nB174_p0749b20║武夷石屏巖塔地記
J25nB174_p0749b21║吾師東苑和尚，向隱武夷石屏巖，為人孤峻，衲子無
J25nB174_p0749b22║能親依，獨二行者服勤。庚午七月欲示寂，先指石屏
J25nB174_p0749b23║下地曰：「我死須葬於此。」俄，大嘯一聲而逝。行者走於
J25nB174_p0749b24║建陽報其姪甥輩，遂厝師於指處。三月後，盛於建州
J25nB174_p0749b25║始聞訃，及奔至山，行者亦去矣。盛登穴禮拜觀之，雖
J25nB174_p0749b26║不知堪輿亦覺奇異，遂作奠章并托人守護，自以時
J25nB174_p0749b27║機未至，當以行道始不負祖父付囑也。庚辰，黃元公
J25nB174_p0749b28║與盛擬遷靈骨於壽昌。及同到山，見三十六峰之秀，
J25nB174_p0749b29║九曲來朝之奇，公乃驚曰：「此殆天授也。」雖為天下三
J25nB174_p0749b30║十六洞天之僊地，既有三教峰，而大隱屏為朱文公
J25nB174_p0749c01║得；今石屏之逆龍為東苑和尚得，豈非山靈之有待
J25nB174_p0749c02║乎？因相與作祭文以表之。武夷從來無宗門人，今得
J25nB174_p0749c03║先和尚靈塔在此，則武夷開山第一祖也。公後更為
J25nB174_p0749c04║塔銘，特揭明之。不期時世多變，至太平時乃托建州
J25nB174_p0749c05║太守吳公、崇安令殷公為先師造窣堵波及塔院，又
J25nB174_p0749c06║為兵火所焚。前年因余繼泉嫡孫興標者，相從於博
J25nB174_p0749c07║山剃落，命往重搆石屏塔院，僅為草屋，彼偶於先師
J25nB174_p0749c08║族姪處得《石屏放閒集》；又於彼俗家得《玉函秘要》，有
J25nB174_p0749c09║涅槃和尚鈐記曰：「武夷久作神僊府，更應興王崇世
J25nB174_p0749c10║儒；三教中峰能迥拔，西坤逆有臥龍居。」曰：「此中當歷
J25nB174_p0749c11║世出諸聖祖在逆龍為最奇也。」乃詫異此地與彼鈐
J25nB174_p0749c12║記券合，特持於夢筆，盛甚怪之。風水之理甚微，雖有
J25nB174_p0749c13║稱贊者，皆浮誇之辭未足信也。況世間功名美器，造
J25nB174_p0749c14║物不與人全，余何人敢掠天之功謬為己有，不亦重
J25nB174_p0749c15║損其德乎？即今有司馬頭陀指百丈溈山為萬世祖
J25nB174_p0749c16║庭；而涅槃和尚指雪峰為千古法窟，與武夷為三教
J25nB174_p0749c17║聖地，亦必於後世始信其說。如九曲龍潭之出趙王，
J25nB174_p0749c18║與大隱屏之出文公，此雖可信，而西坤之宅何敢據
J25nB174_p0749c19║為必在此邪？涅槃即曹山寂祖同胞弟，國歡文矩禪
J25nB174_p0749c20║師之別名，以其有《涅槃秘要》行世故也。盛不肖，不能
J25nB174_p0749c21║親守師塔罪莫此大，今特命敏之訥子歸武夷，以奉
J25nB174_p0749c22║祀石屏先師塔，乃引前事以鼓其志趣，使始終堅密
J25nB174_p0749c23║成就祖庭，安知後世不以成驗？為此記之，不謬以遺，
J25nB174_p0749c24║厥遠嗣哉！己亥春日，不肖盛書於皋亭鶴飛處。
J25nB174_p0749c25║自敘年紀略
J25nB174_p0749c26║杖人自萬曆壬辰生於閩浦城張氏九九山房，至庚
J25nB174_p0749c27║戌十九歲，見大父歸寂有感，走慶源求孤舟和尚出
J25nB174_p0749c28║世，是冬獲歸，迫極，聞貓叫有省。辛亥，走書林瑞巖，求
J25nB174_p0749c29║識源和尚剃落，冬復捉歸。壬子春，乃就本邑隨師住
J25nB174_p0749c30║夢筆山。癸丑春，誓死閉關，因見百丈再參公案，頓徹
J25nB174_p0750a01║馬祖機用，有《夢筆集》。丙辰，參博山和尚於董巖受具，
J25nB174_p0750a02║有機語。是冬病于書林，遇東苑和尚投機有囑。丁巳
J25nB174_p0750a03║春，到江西慶壽昌和尚七十壽，親承密印，有機緣。冬
J25nB174_p0750a04║往金陵，因待興寓雞鳴。戊午春，因優曇無方寓報恩，
J25nB174_p0750a05║因僧錄襲明寓天界南菴，會焦漪園太史諸公，有問
J25nB174_p0750a06║答。因戴今梁觀察邀到廣陵，會父弟，勒歸閩。己未春，
J25nB174_p0750a07║因福州曹觀察、陳侍御、林都諫諸公延于羅山結社，
J25nB174_p0750a08║秋寓玄沙，冬因獅林欲偕隱九座，到國懽翠林留結
J25nB174_p0750a09║制。庚申春返建州，柯氏諸公延主雲際山。辛酉，赴看
J25nB174_p0750a10║東苑和尚開法僊亭及歸武夷。壬戌，偕黃心鏡省博
J25nB174_p0750a11║山和尚，會諸友度歲。癸亥春遇孤舟和尚，隨往峰頂
J25nB174_p0750a12║禮養菴和尚，及歸龍泉西寺度夏。甲子，寓柯督學家，
J25nB174_p0750a13║會漳泉諸公譚經濟。乙丑，寓斗峰閱藏，因楊樗若孝
J25nB174_p0750a14║廉延于龍巖。丙寅，歸夢筆會雲門湛和尚及爾密諸
J25nB174_p0750a15║友，有唱和詩。丁卯，值父弟死，襄事。戊辰，因王大光寓
J25nB174_p0750a16║光孝，及黃華會諸孝廉文學論佛聖奧義。己巳，欲隱
J25nB174_p0750a17║匡山，為雪生諸子留建不果，有《筆華影》、《揮鞭影》。庚午
J25nB174_p0750a18║於夢筆值金粟密和尚，應黃檗因費隱諸友有書往
J25nB174_p0750a19║返敲激；秋，東苑、博山二師相繼滅度；冬，奔至武夷居
J25nB174_p0750a20║虎嘯洞，作《千燈熱》、《西來草》。辛未春，因崇安藍崑石、彭
J25nB174_p0750a21║本之二公延于別業，遭大病復歸夢筆，乃作《壽昌法
J25nB174_p0750a22║印記》。壬申，擬往嵩少，初到武林會黃元公不值，寓宗
J25nB174_p0750a23║鏡堂晤吳惺陽諸公，有《西湖草》；因宗印挽上徑山靜
J25nB174_p0750a24║室，作三古詩三百首，有《雙徑草》；因大石來，同往金陵
J25nB174_p0750a25║寓鐵佛碧峰，會鴻臚顧惺而諸公作〈碧峰贊〉，有《白門
J25nB174_p0750a26║草》；因遇友人澹然拉到楚黃天臺會耿九一、喬梓，及
J25nB174_p0750a27║守開法印，求授戒結制，有《植聖草》、《臺山草》。癸酉秋到
J25nB174_p0750a28║麻城，因不違支浮、公楫諸公留新禪會梅中丞，及允
J25nB174_p0750a29║中請到白臬作〈道一塔銘〉，及寓鷲山有《楚山草》。甲戌
J25nB174_p0750a30║春，往穎州寓圓通，會張、李、王、甯、劉、韓諸縉紳，及鹿門
J25nB174_p0750b01║法師留結制，有《穎水草》。乙亥春，擬應壽州方侍御藂
J25nB174_p0750b02║桂之席，遇流寇大亂破穎州諸城，因偕鹿門到霍丘
J25nB174_p0750b03║化城，作《三互別傳》，擬寒吟夏，因修竹請至六安齊頭
J25nB174_p0750b04║山，復因商城汪太僕諸公請于北禪開戒說法；秋，因
J25nB174_p0750b05║心融同大運延主龍湖會，李冢宰、梅中丞、陳司寇、周
J25nB174_p0750b06║司馬諸公請寶筏開堂，有錄；作〈宗門盟〉。值寇亂，以直
J25nB174_p0750b07║延於黃檗結制，有錄。丙子秋，辭往江西掃壽昌先祖
J25nB174_p0750b08║塔，因闃然諸公請主其席。丁丑秋，應新城黃元公諸
J25nB174_p0750b09║護法請于各大剎說法，有錄；冬，鄧太史、涂司寇諸公
J25nB174_p0750b10║請主福船山結制，有錄。戊寅秋，因黃元公偕李冢宰
J25nB174_p0750b11║及江西諸護法請主匡廬圓通，作《尊正規》、《五燈熱》諸
J25nB174_p0750b12║錄，於南康歸宗、九江能仁，皆有法語著作。己卯夏，往
J25nB174_p0750b13║楚慰李冢宰，建芝佛上院，遇寇，與諸公定守禦策法，
J25nB174_p0750b14║有《西陵別錄》；冬，因蘄州荊王請于內庭，為世子宮眷
J25nB174_p0750b15║授記說法以歸匡廬。庚辰夏，應劉尚寶諸公泰定法
J25nB174_p0750b16║席，建安王請上藍開法，有《洪都語錄》，及于臨川因陶
J25nB174_p0750b17║明府諸公留于天寧淨名說法，有錄；秋，應閩僊亭檀
J25nB174_p0750b18║越余公及黃巖期，有錄；結冬於董巖淨名菴，有《建陽
J25nB174_p0750b19║語錄》。辛巳春，應鼓山請結制，作《會祖規鑑》，有語錄；冬
J25nB174_p0750b20║歸福船壽昌過五十歲。壬午夏，寓南昌饒淨念金粟
J25nB174_p0750b21║園，有錄；冬歸圓通。癸未夏，寇破武昌，因王稚公侍御、
J25nB174_p0750b22║何養純副總，同到金陵寓長干寺會三昧師、契玄諸
J25nB174_p0750b23║公，喬王諸司禮及陳侍御，請于報恩大殿上堂，復延
J25nB174_p0750b24║于西華門選聖林，因王福山諸大司禮、魏國眾宰官，
J25nB174_p0750b25║及印海容源，延于靈谷結制，有錄，及李小有諸公所
J25nB174_p0750b26║集。癸甲，全提。甲申春，車高諸司禮延于興善印吾處
J25nB174_p0750b27║結制，有《金陵錄》，忽遭國變遇新聖登極天下奠安，阮
J25nB174_p0750b28║圓海、蔡明藩諸公及湛之法侶，延于祖堂結制及論
J25nB174_p0750b29║學，有錄；秋，因姚愚谷到西湖寓鳳林寺上堂，往雲棲
J25nB174_p0750b30║掃塔，有普說，因余未也方子、九江道闍邦玉諸公延
J25nB174_p0750c01║主黃山光明，時以徑山有故，徐大玉、吳若谷諸公會
J25nB174_p0750c02║餘杭鄒明府及吳江諸護法請主此席；是冬，杖人年
J25nB174_p0750c03║五十三歲也。因諸子問歷履事，昔在福船已與黃元
J25nB174_p0750c04║公備述之矣！今復敘其歲月，以作年紀之略，按諸語
J25nB174_p0750c05║錄，則得其詳也。吾嘗云：「人遇行事每自畏逆怕難，及
J25nB174_p0750c06║述行狀，求一逆境難事以表習險心亨，不能得也。予
J25nB174_p0750c07║所處逆順之微不可暴舉，若以全機大用殺活聖凡
J25nB174_p0750c08║比吾於古人，則笑殺鐵崑崙矣！末後一著尚看下文。
J25nB174_p0750c09║珍重珍重。」
J25nB174_p0750c10║附塔銘
J25nB174_p0750c11║傳洞上正宗三十三世攝山棲霞覺浪大禪師
J25nB174_p0750c12║塔銘（并序）
J25nB174_p0750c13║宗門自世尊拈花、迦葉微笑，遂開西天四七、東土二
J25nB174_p0750c14║三之祖。曹溪一滴，思、讓分流，厥後五宗岳峙而二桂
J25nB174_p0750c15║獨昌，洞、濟代興互有隆替。至明嘉靖間，其道寥寥幾
J25nB174_p0750c16║不聞矣！先輩歎之。壽昌崛起好山，不獨挽洞山於逆
J25nB174_p0750c17║流，實乃揭心燈於再朗，東南宗風蔚起，豈不賴此老
J25nB174_p0750c18║人乎？昌得博山，大震海內；東苑山隱，武夷得之。吾師
J25nB174_p0750c19║覺浪大和尚，師出偉然龍象杖鍚，所到雷厲風馳，世
J25nB174_p0750c20║出世間無不攝化，宗說兼備言行雙律，真法海津梁
J25nB174_p0750c21║人天正眼，可謂金聲玉振道光德輝者也，嗚呼至哉！
J25nB174_p0750c22║按狀，師諱「道盛」，號「覺浪」，別號「杖人」，閩浦張氏子，父存
J25nB174_p0750c23║三居士。師生而穎異，幼習舉子業，年十五入贅，十九
J25nB174_p0750c24║因大父坐亡有疑，遂生出塵想。求慶源孤舟榕公出
J25nB174_p0750c25║家不果，疑益切，偶於街次聞貓墮聲有省。因瑞巖識
J25nB174_p0750c26║公過浦，密求剃落，棲邑之夢筆山誓死揜關，讀高峰
J25nB174_p0750c27║枕子語若相印合，復於倒剎竿等句有疑，迷悶成病，
J25nB174_p0750c28║乃取古人未悟既悟機緣返復參勘。一日，閱百丈再
J25nB174_p0750c29║參語，不覺輾然曰：「者馬駒亦復蹋殺天下萬世人也。」
J25nB174_p0750c30║及見壽昌頌臨濟：「三頓棒頭開正眼，何嘗傳得祖師
J25nB174_p0751a01║心」語，大叫曰：「此時尚有若而人乎？我當往嗣之。」始出
J25nB174_p0751a02║崸之董巖，從博山和尚受具，問從上佛祖行履，不契，
J25nB174_p0751a03║辭往壽昌；道經書林，見東苑和尚投機，遂折節過冬，
J25nB174_p0751a04║因一病瀕死，苑親調藥療之。有間，苑究其生平參悟
J25nB174_p0751a05║及五家堂奧之旨，大驚曰：「不期子深入此秘密法門，
J25nB174_p0751a06║吾壽昌者枝慧命，屬子流布去也。」因付壽昌源流并
J25nB174_p0751a07║贈一偈，師拜受，遂隨苑禮壽昌和尚，重重參證，昌頷
J25nB174_p0751a08║之，自是荷擔大法當仁不讓。初下金陵與焦太史、周
J25nB174_p0751a09║海門、曾金簡諸公游，大有敲擊，諸公重之。未幾壽昌
J25nB174_p0751a10║示寂，東苑說法書林，師歸省覲，曹能始諸公請師於
J25nB174_p0751a11║興化開堂，師時年二十八，而提唱卓然古德也。期罷，
J25nB174_p0751a12║復上博山與山問荅，雷轟電掣，山奇之，殆所謂智過
J25nB174_p0751a13║於師者邪！雲門湛和尚入閩，留夢筆三宿，論法門近
J25nB174_p0751a14║事多激揚，門歎之。金粟密雲和尚過浦，師投書有「源
J25nB174_p0751a15║流拂子，濫付非人」之語，密回書云：「上人何處見老僧
J25nB174_p0751a16║濫付？且盡大地誰是非人者？試指看。若指不出，自合
J25nB174_p0751a17║縣梁縊死夢筆山中。」師睹大笑曰：「焦磚打著連底凍
J25nB174_p0751a18║也。」併刻其言行世。未幾，密公住天童，《父子》、《闢妄》諸書
J25nB174_p0751a19║出，海內始訝之。東苑、博山兩和尚一年相繼入滅，師
J25nB174_p0751a20║得訃大痛，有風穴深憂之感，乃一杖復出閩，殷殷為
J25nB174_p0751a21║法求人楖栗橫擔席不暇暖，四方啟請狎主名剎。如
J25nB174_p0751a22║楚之李太宰、梅中丞、陳司寇、周司馬諸公請住龍湖；
J25nB174_p0751a23║蘄州荊王、豫章建安皆延說法內庭；江右黃元公、司
J25nB174_p0751a24║理鄧太史、涂司寇諸公，請主壽昌福船及匡廬圓通；
J25nB174_p0751a25║如金陵魏上國及王喬司禮、倪樸菴、陳旻昭、蔡二白、
J25nB174_p0751a26║李小有諸公，請主靈谷天界報恩祖堂；如虎林姚愚
J25nB174_p0751a27║谷、方子凡及徐太史諸公請住鳳林。徑山特為雲門
J25nB174_p0751a28║湛和尚入祖堂，請雪嶠大師歸千指，法筵勝會得未
J25nB174_p0751a29║曾有，十千高步萬里香花，未足以喻其旺化也。師乙
J25nB174_p0751a30║酉離金陵，丁亥復還天界應太平請會，有嫉師者以
J25nB174_p0751b01║《原道論》下師獄，師不辯，居圜一載，著《金剛》諸書見意。
J25nB174_p0751b02║陳太宰遣人省師索偈，師書〈問予何事棲碧山〉詩遺
J25nB174_p0751b03║之。太宰嘉歎不已，謂其：「蒙難不驚，視生死如游戲，雖
J25nB174_p0751b04║大慧、覺範諸公不是過也。」事解，金陵諸護法請主攝
J25nB174_p0751b05║山棲霞，師欣然有逸老計。未幾，受博山請，命笑峰然
J25nB174_p0751b06║公代座，及囑無可智公高座掩關，二公棄縉紳而游
J25nB174_p0751b07║師門久矣！師過嘉禾譚埽菴，諸公延師天寧、龍湖各
J25nB174_p0751b08║剎說法，因睹費隱容公《嚴統》，復還天界修《傳燈正宗》
J25nB174_p0751b09║以衛大法。及博山夢筆出，陳匏菴諸公請主皋亭；崇
J25nB174_p0751b10║先聞竺菴成公重興壽昌，推雙峰存公住持，特為上
J25nB174_p0751b11║堂舉揚，未幾吉州李梅公、劉平田諸公請主青原，師
J25nB174_p0751b12║命笑峰然公住持。誕日上堂，歷敘生平浩然長歎，有
J25nB174_p0751b13║「法界不容吾自委，敢推婁至與威音」之語。時，師年已
J25nB174_p0751b14║六十六，目睹法門衰落，能無中痛乎？谷語輪公監院
J25nB174_p0751b15║念師年老，復持金陵諸護法書請歸天界，故晚稱「天
J25nB174_p0751b16║界和尚」。師因報恩大藏板朽，命松影麟公募修，囑石
J25nB174_p0751b17║溪杲公較刻。休夏，毘盧閣偶示微恙，命移鍚禪堂舊
J25nB174_p0751b18║方丈。一日旦起禮佛畢，特開示大眾，回寢室飲茹如
J25nB174_p0751b19║常。亭午，取紙筆作〈五位頌〉，至偏中至云：「萬象指頭明
J25nB174_p0751b20║卓異，縱擒不換機何利？」擲筆而逝。供堂中三日始入
J25nB174_p0751b21║龕，顏色不變觀者如堵。陳旻昭侍御、周凝圖司空請
J25nB174_p0751b22║三誼和尚掩龕；江南宰官居士及衲子善信，無不悲
J25nB174_p0751b23║號如失慈乳；海內士大夫同諸方知識，作詩製誄千
J25nB174_p0751b24║里赴唁，感歎法門梁水之摧也。師生明萬曆壬辰十
J25nB174_p0751b25║二月十六，示寂清順治己亥九月初七，世壽六十有
J25nB174_p0751b26║八，僧臘四十有九。嗣法弟子二十七人，記莂居士四
J25nB174_p0751b27║人，往來問道及歸依縉紳、孝廉、文學若干人，得戒剃
J25nB174_p0751b28║度弟子不可數計。師說法四十餘年，坐道場五十餘
J25nB174_p0751b29║處，著作百餘種，皆載師《全錄》。將奉師龕建塔，竺菴成
J25nB174_p0751b30║公與眾三卜皆得棲霞，遂全身歸葬千佛嶺下之右。
J25nB174_p0751c01║延庚挹辛既竣，竺公述師行狀，丐余年友、陳旻昭為
J25nB174_p0751c02║塔上銘，以旻昭數十年金湯，從師患難流離，知師之
J25nB174_p0751c03║詳無出其右者。會旻昭即世，稿未就，乃命餘謨卒業。
J25nB174_p0751c04║謨憶五歲時隨先老父宮諭公，禮博山和尚於皖城，
J25nB174_p0751c05║迨乙酉，京師南還，矢心白業，始隨先府君謁師金陵。
J25nB174_p0751c06║戊子，居廬復謁師，於余中丞濟生菴述先君臨終夢
J25nB174_p0751c07║幻泡影一空依舊▆，天明，鏡語師為陞堂，及後謁師
J25nB174_p0751c08║皋亭，晨夕參叩屢多機籌，自謂疑團終古破。師時贈
J25nB174_p0751c09║偈，有「奪卻南泉老爪牙」之句，則謨於師數世淵源法
J25nB174_p0751c10║乳之仁，可謂不淺矣！且與旻昭為一人交，不敢以不
J25nB174_p0751c11║嫻辭。竊觀唐宋以來舉揚宗風代不乏人，其間儒、佛
J25nB174_p0751c12║兼總者惟明教嵩、覺範洪，然猶不無二岐。若師則易、
J25nB174_p0751c13║象、詩、書，乃至老莊、諸子百家并世諦文字，偶一拈提
J25nB174_p0751c14║言言妙諦。謨嘗服膺「真儒必不闢佛，真佛必不非儒」
J25nB174_p0751c15║二語以為名言，然前此諸儒崖異，未免角立門庭，即
J25nB174_p0751c16║宗主高自標詡多輕外典，自姚江倡學以後，龍溪海
J25nB174_p0751c17║門諸公始不諱言佛，若以儒說談宗，上下千年獨我
J25nB174_p0751c18║師一人而已，蓋東魯、西竺兩聖人，此心此理之同，不
J25nB174_p0751c19║容終秘者也。至於師之陞堂入室，大機大用殺活縱
J25nB174_p0751c20║奪，如金翅鳥直取龍吞；如大將搴旗探囊取級，故衲
J25nB174_p0751c21║子即久參宿學亦多望崖而退，彼以師夢筆非人之
J25nB174_p0751c22║辭，為兩家方枘者，安知古人當機作用，別有出身路
J25nB174_p0751c23║邪？故師《揀魔辯異》、《拓述》、《傳燈正宗》諸書，源流所繫筆
J25nB174_p0751c24║削謹嚴，然不肯輕遺一真參實悟之士，至語及濟宗
J25nB174_p0751c25║出世諸老，未嘗不極力推轂，豈末法詬諍我見崢嶸
J25nB174_p0751c26║之輩所能窺其涯涘哉？竺公之狀師曰：「師雖嗣法洞
J25nB174_p0751c27║宗，五宗並舉；主盟佛教，三教並弘，非阿私其所好，蓋
J25nB174_p0751c28║實錄云。」謹依狀，序其大概，合十稽首，敬為銘曰：靈鷲
J25nB174_p0751c29║拈花，首傳葉祖；少林溟泛，始闢東土。五葉二株，天撐
J25nB174_p0751c30║地拄；幾危之間，豈不握吐？卓哉洞曹！聲振寰宇；突出
J25nB174_p0752a01║好山，壁立風雨。博山東苑，兄龍弟虎；吾師嗣之，一麟
J25nB174_p0752a02║獨武。開正法眼，滴師子乳；如大火聚，如塗毒鼓。觸之
J25nB174_p0752a03║魂飛，聞者毛豎；杖鍚至處，海岳驚舞。法幢雲興，肅規
J25nB174_p0752a04║凜矩；重興寶鏡，新鑱鈯斧。揀異辯魔，鍼聾鎞瞽；全提
J25nB174_p0752a05║向上，驗主中主。橫擔楖栗，高揮玉麈；吳楚閩秦，緇素
J25nB174_p0752a06║爭睹。五十餘剎，慈心嬰撫；金湯霞簇，法流川組。道扶
J25nB174_p0752a07║聖教，名正燈譜；宗集竺震，文憲鄒魯。臨難不避，遇嫉
J25nB174_p0752a08║弗怒；流水桃花，蕭蕭起舞。垂老益堅，憫世益苦；適然
J25nB174_p0752a09║譚笑，坐脫鳳塢。雙樹潛輝，金河影栩；兩閒哀恃，百靈
J25nB174_p0752a10║泣怙。屴崱繖峰，六朝僊府；千佛環坐，儼同玄圃。浩浩
J25nB174_p0752a11║長江，亭亭窣堵；我師高風，千古萬古。菩薩戒弟子大
J25nB174_p0752a12║印，皖城劉餘謨頓首拜撰。
J25nB174_p0752a13║住棲霞嗣法門人南岳大成立石
J25nB174_p0752a14║諸山嗣法門人併記莂居士
J25nB174_p0752a15║青原大然　虎跑大璸　壽昌大存
J25nB174_p0752a16║　　大峻　壽昌大浩　廩山大智
J25nB174_p0752a17║崇先大奇　天目大聞　弘濟大健
J25nB174_p0752a18║洞庭大燈　仰山大英　福山大寧
J25nB174_p0752a19║　　大別　興國大忍　枝山大選
J25nB174_p0752a20║明招大補　蒲澗大韶　青原大權
J25nB174_p0752a21║天界大璽　報恩大麟　大量
J25nB174_p0752a22║普濟大龍　祖堂大杲　黃檗大嵩
J25nB174_p0752a23║上塔大文　　　大玉　安隱大充
J25nB174_p0752a24║李公長庚　陳公丹衷　凌公世韶
J25nB174_p0752a25║毛公大斧
J25nB174_p0752a26║
J25nB174_p0752a27║
J25nB174_p0752a28║
J25nB174_p0752a29║
J25nB174_p0752a30║天界覺浪盛禪師語錄卷十二（終）