J26nB177_p0001a01║序
J26nB177_p0001a02║嘗聞古人有言：「馬大師位下出八十四員善知識，真
J26nB177_p0001a03║得法髓者不過數人，其餘盡是唱導之師。」余頗疑之，
J26nB177_p0001a04║以為馬祖弟子皆大冶精金，安有彼此？況擔荷大法
J26nB177_p0001a05║豈是易事？能以所得唱導後學，則佛祖慧命可續，更
J26nB177_p0001a06║何他求？既乃始省黃梅五祖已有北宗一支，雖毫釐
J26nB177_p0001a07║之差且至千里，故曰：「智過於師，方堪傳授。」印空、印水、
J26nB177_p0001a08║印泥則不同矣。所以天童中興臨濟，惟雙桂破山和
J26nB177_p0001a09║尚洵今日之百丈歸宗也。其入處斬絕，不涉廉纖，又
J26nB177_p0001a10║得密老人與之扣擊，似黃檗之於滹沱，全提正令，不
J26nB177_p0001a11║放一鍼出路。宜其開法嘉興東塔，後旋返蜀鄉，坐道
J26nB177_p0001a12║場一十有四。凡三十七年中，秉吹毛慧劍，倒用橫拈，
J26nB177_p0001a13║咳唾掉臂，無非向上提持。如塗毒鼓，聞者沾其氣息
J26nB177_p0001a14║無不喪身失命，即王公勢要亦皆頫首屈服。化導所
J26nB177_p0001a15║至，寧復知解所能測識哉？今語錄具在，將使天下後
J26nB177_p0001a16║世觸著、磕著，悉與斷卻命根，豈止一時？昔歲丁酉，昭
J26nB177_p0001a17║覺醉師至禾，曾刻本師語錄十二卷行世，時和尚固
J26nB177_p0001a18║無恙也，又十載而圓寂，則初刻為未全。茲玉泉正師
J26nB177_p0001a19║裒集全稿，付梓入藏，問敘於博思和尚。昔年住福城
J26nB177_p0001a20║時，余年猶少，聞衲子群言：「和尚說法迥出尋常。」而余
J26nB177_p0001a21║竟以塵緣所繫，不及一領法誨，以至老而無聞，寧堪
J26nB177_p0001a22║作弁首之序？但吾里東塔為和尚開法第一道場，古
J26nB177_p0001a23║新清白師當日親炙左右，每向余稱述一言半句，不
J26nB177_p0001a24║覺想梅生液。余雖愚鈍，實深信之。兩師不遠數千里，
J26nB177_p0001a25║與古新協力了本師公案，區區縱不能道其萬一，烏
J26nB177_p0001a26║可以不言？正如掉棒打月，何所不可？
J26nB177_p0001a27║康熙庚申，佛生日，檇李約庵道人施博拜撰
J26nB177_p0001a28║
J26nB177_p0001a29║
J26nB177_p0001a30║
J26nB177_p0001b01║敘
J26nB177_p0001b02║破山大師道化之盛，平生所開法會凡十有四處。其
J26nB177_p0001b03║最先在吾禾之福城，於時師年甫三十，方得法於金
J26nB177_p0001b04║粟即受斯請。予嘗同友人周子貞可數往參謁，媿初
J26nB177_p0001b05║學無所契，但見有知解之宗徒、心性之禪說，竊疑其
J26nB177_p0001b06║非，以落艸之談相質，師每笑而然之。此事迄今遠矣，
J26nB177_p0001b07║尚能記憶之也。自師之入蜀，隨阻寇亂，彼此不相聞
J26nB177_p0001b08║久，及乎陽平通道門人丈雪攜師語錄來禾中授梓，
J26nB177_p0001b09║予當分守川北。丈雪以所刻成書，付其徒竹石偕予
J26nB177_p0001b10║行，予抵川，而師在金城仍見阻，懷三十餘年之別，有
J26nB177_p0001b11║重歎焉。予嘗聞蜀人言師折伏呂督，師大器，不啻宋
J26nB177_p0001b12║悅公之於無盡，十三家之賊殺師不得反信奉。師為
J26nB177_p0001b13║之止殺，將頭臨刃，七難不渝，有古德之風，而兇威自
J26nB177_p0001b14║戢，其道力似尤過之也。師念不忘吾禾，常有東行之
J26nB177_p0001b15║約，因三峽未開，望夔州而返。以後譚姚二家俱效順，
J26nB177_p0001b16║吾友沈子子相令新寧，適鄰其地，得數禮覲師。師語
J26nB177_p0001b17║及禾中道侶，每為惓惓，不數年而師竟示寂去，由是
J26nB177_p0001b18║予繼見之望絕矣。予前在保寧，屢晤其門人離指云：
J26nB177_p0001b19║「丈雪刻行之書芟逸頗多，師意猶見少。」今師歿十餘
J26nB177_p0001b20║載，門人蓮月從荊門來禾，復彙刻全錄共二十卷，實
J26nB177_p0001b21║承師之志。蓮月請予言為弁，予與師多舊緣，不敢辭。
J26nB177_p0001b22║且今宗門敝壞，聰明者濫于文詞、樸實者流于義學，
J26nB177_p0001b23║竊謂非師之大用大機不足以振起，二十卷之刻良
J26nB177_p0001b24║不厭多，不然，則諸方之著述已日夥矣，此又何求益
J26nB177_p0001b25║也？
J26nB177_p0001b26║康熙十九年，四月望後五日，檇李王庭拜題。
J26nB177_p0001b27║
J26nB177_p0001b28║
J26nB177_p0001b29║
J26nB177_p0001b30║
J26nB177_p0001c01║破山禪師語錄目錄
J26nB177_p0001c02║序文二
J26nB177_p0001c03║第一卷
J26nB177_p0001c04║上堂一
J26nB177_p0001c05║第二卷
J26nB177_p0001c06║上堂二
J26nB177_p0001c07║第三卷
J26nB177_p0001c08║上堂三
J26nB177_p0001c09║第四卷
J26nB177_p0001c10║上堂四
J26nB177_p0001c11║第五卷
J26nB177_p0001c12║上堂五
J26nB177_p0001c13║小參一
J26nB177_p0001c14║第六卷
J26nB177_p0001c15║小參二
J26nB177_p0001c16║第七卷
J26nB177_p0001c17║機緣
J26nB177_p0001c18║第八卷
J26nB177_p0001c19║法語一
J26nB177_p0001c20║第九卷
J26nB177_p0001c21║法語二
J26nB177_p0001c22║第十卷
J26nB177_p0001c23║法語三
J26nB177_p0001c24║第十一卷
J26nB177_p0001c25║法語四
J26nB177_p0001c26║第十二卷
J26nB177_p0001c27║書問
J26nB177_p0001c28║第十三卷
J26nB177_p0001c29║拈古
J26nB177_p0001c30║頌古
J26nB177_p0002a01║聯芳偈
J26nB177_p0002a02║第十四卷
J26nB177_p0002a03║示偈（七言四句）
J26nB177_p0002a04║第十五卷
J26nB177_p0002a05║示偈二（七言四句）
J26nB177_p0002a06║第十六卷
J26nB177_p0002a07║示偈三（七言四句　五言四句）
J26nB177_p0002a08║第十七卷
J26nB177_p0002a09║佛祖讚
J26nB177_p0002a10║自讚
J26nB177_p0002a11║第十八卷
J26nB177_p0002a12║雜偈（七言八句　五言八句）
J26nB177_p0002a13║第十九卷
J26nB177_p0002a14║雜偈
J26nB177_p0002a15║坐禪箴
J26nB177_p0002a16║十二時歌
J26nB177_p0002a17║牧牛圖頌
J26nB177_p0002a18║題小像
J26nB177_p0002a19║題行樂圖
J26nB177_p0002a20║萬峰景
J26nB177_p0002a21║第二十卷
J26nB177_p0002a22║序
J26nB177_p0002a23║疏
J26nB177_p0002a24║銘
J26nB177_p0002a25║偶言
J26nB177_p0002a26║佛事
J26nB177_p0002a27║行狀
J26nB177_p0002a28║年譜（附）
J26nB177_p0002a29║塔銘（附）
J26nB177_p0002a30║破山禪師語錄目錄（終）
J26nB177_p0002b01║破山禪師語錄卷第一
J26nB177_p0002b02║當陽玉泉嗣法門人印正等編
J26nB177_p0002b03║上堂一
J26nB177_p0002b04║住嘉興府東塔廣福禪寺，師在苕谿福山受請，崇禎
J26nB177_p0002b05║二年八月一日入院。至佛殿，以坐具拂一拂，云：「八字
J26nB177_p0002b06║打開，當陽拋出，坐斷報化佛頭底人，正好不向佛求、
J26nB177_p0002b07║不向法求、不向僧求，常禮如是。」便拜。
J26nB177_p0002b08║伽藍堂，云：「前三三，後三三，俱在者裏。弘護今日被山
J26nB177_p0002b09║僧一瓣香觸碎鼻孔，莫怪山僧粗糙。」
J26nB177_p0002b10║祖堂，云：「一華開五葉，至今狼籍不少，更要起模做樣
J26nB177_p0002b11║作麼？咄！」
J26nB177_p0002b12║眾請陞座，拈香云：「此瓣香喫盡國王水土，養成一肚
J26nB177_p0002b13║豪氣，放之則彌六合，卷之退藏於密，爇向爐中，恭為
J26nB177_p0002b14║今上皇帝祝嚴聖壽，萬歲萬歲萬萬歲。」次拈香云：「此
J26nB177_p0002b15║瓣香奉為闔朝文武、天下官僚、本山請主、護法居士，
J26nB177_p0002b16║惟冀同明般若，共證菩提。」又拈香云：「此瓣香斧斫不
J26nB177_p0002b17║開、刀劈不破，雨灑風吹遂成乾屎橛，此是第一回拈
J26nB177_p0002b18║出，供養見住金粟山廣慧禪寺傳曹谿正脈第三十
J26nB177_p0002b19║四世密雲和尚，用酬法乳之恩。」就座，維那白槌，云：「法
J26nB177_p0002b20║筵龍象眾，當觀第一義。」師云：「香已拈了，更要山僧說
J26nB177_p0002b21║箇什麼？」時和石孫居士稽首請垂語，師云：「山僧素志
J26nB177_p0002b22║本欲深棲巖竇，隱遯過時，不意撞夥鐵面皮居士，善
J26nB177_p0002b23║具辣手，慣會拏雲，將山僧拽入者保社，開張臭口，說
J26nB177_p0002b24║幾句燥脾胃話以光法門。山僧自揣愚劣，不會打葛
J26nB177_p0002b25║藤，只好舉則古人住院因緣以塞來命。昔日圓通禪
J26nB177_p0002b26║師入院，云：『圓通不開生藥舖，單單只賣死貓頭，不知
J26nB177_p0002b27║那箇無思算，喫著通身冷汗流。』者老漢住院還有箇
J26nB177_p0002b28║死貓頭賣弄腥羶，遂引蒼蠅成群作隊。山僧今日到
J26nB177_p0002b29║院，也無死貓頭賣，亦無生藥鋪開。」以兩手作擎瓶勢，
J26nB177_p0002b30║云：「單單只有者箇，大眾且道：者箇是什麼？」眾無對，師
J26nB177_p0002c01║高聲云：「曹山好顛酒。」復云：「破山喫著曹山酒，醉得通
J26nB177_p0002c02║身俱是口，瞎禿光兒罵上天，又來拈棒打顛狗。山僧
J26nB177_p0002c03║恁麼告報，非是壓良為賤，抑且法爾如然。未審眾中
J26nB177_p0002c04║還有傍不甘底衲僧麼？出來相見。如無，更與諸人重
J26nB177_p0002c05║下註腳去也。」驀拈拄杖卓一卓，云：「還知麼？知，則途中
J26nB177_p0002c06║受用；不知，則世諦流布。」喝一喝。復白槌云：「諦觀法王
J26nB177_p0002c07║法，法王法如是。」下座。
J26nB177_p0002c08║開爐，上堂。𨍏轢嚴居士問：「大悲千隻手，那隻是正手？」
J26nB177_p0002c09║師云：「四稜著地。」進云：「大悲千隻眼，那隻是正眼？」師云：
J26nB177_p0002c10║「八面玲瓏。」進云：「手眼不勞重舉似，單傳意旨是如何？」
J26nB177_p0002c11║師震威喝一喝。進云：「雙手劈開生死路，一眼覷破是
J26nB177_p0002c12║非關。」師便打。進云：「瞎。」師云：「瞎瞎。」士禮拜，師乃云：「新開
J26nB177_p0002c13║爐韝辣鉗錘，正打傍敲下下隨，本是幾團零落鐵，一
J26nB177_p0002c14║回入火一回奇。大眾還有一回奇底也未？」一僧出眾，
J26nB177_p0002c15║喝一喝，師云：「好喝。」僧無語。師云：「此奇未足盡善，看木
J26nB177_p0002c16║上座為汝諸人弄奇去也。」以拄杖擲地，鼓掌呵呵，云：
J26nB177_p0002c17║「也大奇，也大奇。」
J26nB177_p0002c18║孫弘祚、弘福為薦祖簡肅尚書請陞座。師云：「一念普
J26nB177_p0002c19║觀無量劫，非去非來亦非住，如是了知三世事，超諸
J26nB177_p0002c20║方便成十力。」以拄杖卓一卓，喝一喝，云：「也甚奇怪，山
J26nB177_p0002c21║僧適才舉首上場詩，引得簡肅孫公跳在山僧拄杖
J26nB177_p0002c22║頭上，現大人相，出廣長舌，道山僧眼華不少，被山僧
J26nB177_p0002c23║一喝，依然向山僧拄杖頭邊默默隱去。山僧所見如
J26nB177_p0002c24║是，未審諸人同見也無？若也同見，便見三世諸佛、歷
J26nB177_p0002c25║代祖師、并及人人生身父母、歷劫宗親，全體如是來、
J26nB177_p0002c26║全體如是去、全體如是住；其或未然，更聽山僧與尚
J26nB177_p0002c27║書題額去也。」以拄杖劃一劃，云：「昔日君王為柱石，今
J26nB177_p0002c28║朝佛法作金湯。」
J26nB177_p0002c29║上堂，師云：「天得一以清；地得一以寧；君王得一，天下
J26nB177_p0002c30║太平；衲僧得一，海眾雲臻。雖然總之是一，爭奈緇素
J26nB177_p0003a01║分明。舉其緇也，兵隨印轉；舉其素也，將逐符行；直饒
J26nB177_p0003a02║不緇不素，未是輥芥投鍼。大眾！正恁麼時，如何是鍼
J26nB177_p0003a03║芥相投句？龍得水時添意氣，虎逢山勢長威獰。」
J26nB177_p0003a04║上堂，師云：「今朝正值臘月八，釋迦原是小悉達，經行
J26nB177_p0003a05║忽地面仰天，撞著明星刺眼瞎。阿㖿阿㖿，相救相救。」
J26nB177_p0003a06║卓拄杖，云：「幸爾還有者箇在，不然終是扶籬傍壁漢。」
J26nB177_p0003a07║金粟專使送法衣至，上堂，師云：「大庾嶺頭提不起，雞
J26nB177_p0003a08║足山前成滯貨，山僧今日獲一披，如雲普覆華王座。
J26nB177_p0003a09║大眾記取：三十年後切不可動著。何也？動著則禍生。」
J26nB177_p0003a10║望日，上堂，師云：「天上月正圓，人間道月半，撞著閻羅
J26nB177_p0003a11║王，便把飯錢算。咄！休打算，且待山僧細細與你從頭
J26nB177_p0003a12║判。天上月正圓，陝府鐵牛頭角攢；人▆▆月半，嘉州
J26nB177_p0003a13║大象皮毛換。撞著閻羅王，大蟲被犬傷，便把飯錢算。
J26nB177_p0003a14║兩箇五百是一貫，不管三七廿一、二五一十，挨排算
J26nB177_p0003a15║到臘月三十日秖算得一半，設或完全，直待驢年。」喝
J26nB177_p0003a16║一喝，卓拄杖下座。
J26nB177_p0003a17║歲旦，上堂，僧問：「新年百草頭，早已露公案，舊時底春
J26nB177_p0003a18║風，華放滿園香。如何是不涉新舊句？」師豎拂，云：「是新？
J26nB177_p0003a19║是舊？」進云：「密密無蹤跡，相逢帶喜顏。」師云：「閒言語。」僧
J26nB177_p0003a20║禮拜，師乃云：「爆竹一聲，蒼天兩字，艸木昆蟲，全彰意
J26nB177_p0003a21║氣。柳眼拖不價之金，梅梢吐不瑕之玉，龍兒鳳子齊
J26nB177_p0003a22║歌舜德堯仁，癩狗泥豬同和祖風佛日。導群倩而越
J26nB177_p0003a23║死超生，普萬有而豐衣足食。大眾！正當恁麼時，還有
J26nB177_p0003a24║不威而嚴、無為而化者麼？」良久，云：「東風吹出林間去，
J26nB177_p0003a25║引得遊蜂攘舊新。」
J26nB177_p0003a26║元宵，上堂，師云：「今朝正月十五，處處敲鑼擂鼓，將謂
J26nB177_p0003a27║移苦為樂，誰知翻樂為苦？一念此界他方，卻被風隔
J26nB177_p0003a28║雨阻。放出鐵鷂流星，打殺街頭石虎，引得彌勒呵呵，
J26nB177_p0003a29║笑到日輪當午。大眾且道：他笑箇什麼？心生大懽喜，
J26nB177_p0003a30║自知作佛祖。」
J26nB177_p0003b01║解制，上堂，師云：「東風解凍，百艸萌芽，行腳衲僧，似粟
J26nB177_p0003b02║如麻。拖泥帶水兮，艸鞋獰似虎；溷俗和光兮，拄杖活
J26nB177_p0003b03║如龍。向有佛處不可住，無佛處急走過，方稱英俊衲
J26nB177_p0003b04║家。切不可向萬里無寸艸處去，虛度生涯。大眾！且如
J26nB177_p0003b05║今日臨行慶賞一句作麼生道？摘楊華，摘楊華。」
J26nB177_p0003b06║浴佛，上堂，師云：「山僧偶患腹瀉，撒屎不成屎橛，將此
J26nB177_p0003b07║塗污諸人，諸人鼻孔未徹。徹不徹，一條白棒當頭楔。
J26nB177_p0003b08║雖然如是，怎奈事無一向，今遇釋迦老子誕辰，不無
J26nB177_p0003b09║也要應箇時節。大眾且道：應時應節一句作麼生道？
J26nB177_p0003b10║時破浪在。」眾鼓掌作聲，師拈起拄杖，云：「還要第二杓
J26nB177_p0003b11║惡水麼？」卓一卓，下座。
J26nB177_p0003b12║丘檀越送銅鍋至，上堂，師云：「存曾丘方伯不識好惡，
J26nB177_p0003b13║布施一口大鍋，要山僧煮鐵釘飯、炊木樝羹，供養盡
J26nB177_p0003b14║大地人箇箇咬嚼。山僧今日開此無遮大會，豈肯私
J26nB177_p0003b15║瞞？普欲是天、是人，是僧、是俗，受此食者盡教同福同
J26nB177_p0003b16║壽、同證同得，功超五果、行越三賢。未如是者，且向碗
J26nB177_p0003b17║底箸頭豁開兩眼，切莫瞌睡，將木樝羹、鐵釘飯細細
J26nB177_p0003b18║咬嚼，看是什麼滋味？參。」
J26nB177_p0003b19║金居士生日，請上堂，師云：「時當毒熱渾如火，逼得通
J26nB177_p0003b20║身白汗流，只為諸人不肯薦，山僧特地一場愁。咄！愁
J26nB177_p0003b21║箇什麼？莫是衣不足身、食不足口麼？若是衣不足身，
J26nB177_p0003b22║不蠶而衣者有也；食不足口，不耕而食者有也。但世
J26nB177_p0003b23║間名利、富貴榮辱，種種亦復如是，何足致愁？單單只
J26nB177_p0003b24║愁生死交謝、寒暑迭遷，有物流動，捨死趣生、捨生趣
J26nB177_p0003b25║死，如旋火輪無有休息，所以愁耳。今日幸我金居士
J26nB177_p0003b26║誕期，營齋供眾，強山僧舉揚箇事。然居士本意惟求
J26nB177_p0003b27║壽命比南山、福德如東海，不若將此馳求之心用在
J26nB177_p0003b28║生死際頭，求得生死二字脫然無累，方知壽命福德
J26nB177_p0003b29║盡未來際不曾增、盡未來際不曾減，盡未來際不曾
J26nB177_p0003b30║生、盡未來際不曾滅，淨裸裸絕承當，赤灑灑無回互。」
J26nB177_p0003c01║驀拈拄杖，卓一卓，云：「還委悉麼？體取本來堅密身，永
J26nB177_p0003c02║證金剛無量壽。」
J26nB177_p0003c03║上堂，師云：「昨日盆傾大雨，今朝杲日麗天，帶累人衣
J26nB177_p0003c04║乍乾乍溼，哄得艸鞋增價增錢。忽地乾坤一色，宇宙
J26nB177_p0003c05║同源，為復是佛祖誕生？為復是神僊脫陰？問取拄杖
J26nB177_p0003c06║子，拄杖子道：『是我敬雲施居士八十老母高陞壽域，
J26nB177_p0003c07║所以有如是無量無邊不可說不可說華藏莊嚴海，
J26nB177_p0003c08║一一流出無量無邊不可說不可說福德智慧門，一
J26nB177_p0003c09║一含容無量無邊不可說不可說壽命聚，一一聚中
J26nB177_p0003c10║或現大身、或現小身，或現男形、或現女形，凡有所為
J26nB177_p0003c11║悉皆現之。』山僧聞已，入是三昧，洞見十方，無障無礙。」
J26nB177_p0003c12║驀拈拄杖，卓一卓，召大眾云：「還見麼？眼窺海屋添籌
J26nB177_p0003c13║處，悟取中間不老人。」
J26nB177_p0003c14║𨍏轢嚴居士送大悲菩薩進院，請上堂，嚴問：「千僧拱
J26nB177_p0003c15║侍，法海波騰，風恬浪靜即不問，如何是興波作浪事？」
J26nB177_p0003c16║師震威一喝。進云：「今朝大士歸禪院，手眼憑師為點
J26nB177_p0003c17║明。」師云：「瞎。」進云：「轉大士為羅剎則易，化羅剎為大士
J26nB177_p0003c18║則難，非難非易一句作速道來。」師云：「截斷葛藤。」進云：
J26nB177_p0003c19║「依然日午打三更。」師豎拄杖，士拂袖歸眾，師乃云：「福
J26nB177_p0003c20║城東際煙水漲，大塔廟前樓閣開，千手大悲捫不住，
J26nB177_p0003c21║無端放出善財來。大眾且道：善財來作甚麼？隨行蹋
J26nB177_p0003c22║斷流水聲，縱觀瀉出飛禽跡。」
J26nB177_p0003c23║克彬禪人為師祖送靈骨入塔，請上堂，僧問：「生滅去
J26nB177_p0003c24║來即不問，如何是密師安身處？」師云：「主山前，案山後。」
J26nB177_p0003c25║僧禮拜，師乃云：「一葉落，天下秋；一塵起，大地收。所以
J26nB177_p0003c26║道因緣和合，虛妄有生；因緣別離，虛妄名滅。殊不知
J26nB177_p0003c27║我密化上座性真常中求于去來迷悟生死涅槃了
J26nB177_p0003c28║無所得。既無所得，且道伊即今在甚麼處安身立命？」
J26nB177_p0003c29║驀拈拄杖，卓一卓，云：「還委悉麼？不離當處常湛然，覓
J26nB177_p0003c30║則知君不可見。」
J26nB177_p0004a01║上堂，師云：「秋風起，秋夜長，未歸客，思故鄉。阿誰是未
J26nB177_p0004a02║歸客？莫是三賢十聖是未歸客麼？西天四七、東土二
J26nB177_p0004a03║三是未歸客麼？今日現前大眾，若僧、若俗，是未歸客
J26nB177_p0004a04║麼？若然歸者，掉臂不顧；其或未然，且漫躊躕，切不可
J26nB177_p0004a05║終日塵勞汩汩、業識忙忙，蹉跎過日。急須緊繫芒鞋，
J26nB177_p0004a06║牢縛裙褲，慎勿思前算後、思後算前，中途懈退；必要
J26nB177_p0004a07║猛著精彩，驀直歸到故鄉田地方始住腳。」乃拈拄杖，
J26nB177_p0004a08║卓一卓，云：「還有恁麼人麼？」良久，云：「來到寶山須採寶，
J26nB177_p0004a09║莫教赤手又空回。」
J26nB177_p0004a10║受印開，為僧上堂，師云：「金鋤削盡千峰雪，露出天涯
J26nB177_p0004a11║星月孤，照得世間人廓徹，都來依樣畫葫蘆。大眾還
J26nB177_p0004a12║有依樣畫得者麼？有則不妨好手手中呈好手，紅心
J26nB177_p0004a13║心裏中紅心；其或未然，山僧自畫去也。」以拄杖打圓
J26nB177_p0004a14║相於中，擲地云：「層落落，影團團，千古萬古與人看。」
J26nB177_p0004a15║開爐，上堂，師云：「盡空盡界惡爐鞴，人與非人俱在內，
J26nB177_p0004a16║烈火猛煙恆熾然，鍛生煉死渾無礙。放行則瓦礫生
J26nB177_p0004a17║光，把住則黃金失色，正當此際，三緣未就、二俱不了，
J26nB177_p0004a18║檀那添煤添炭與之助力、山僧扇風扇火與之激揚，
J26nB177_p0004a19║大眾還有當爐不避者麼？出來與山僧拄杖子相見。」
J26nB177_p0004a20║卓一卓，云：「有麼？有麼？」一僧不出眾，連喝兩喝，師云：「焦
J26nB177_p0004a21║頭爛額，似粟如麻。」
J26nB177_p0004a22║佛成道日，上堂，問：「當時雲門為甚麼要打殺釋迦老
J26nB177_p0004a23║子與狗子喫？」師云：「智眼難容俗漢。」進云：「倘有人打和
J26nB177_p0004a24║尚，又作麼生？」師和聲便打。進云：「者一棒是打雲門？是
J26nB177_p0004a25║打某甲？」師云：「任你卜度。」僧喝一喝，師復打。僧禮拜，師
J26nB177_p0004a26║乃云：「昨夜釋迦老子打翻漆桶，帶累多少人頭破腦
J26nB177_p0004a27║裂；今日山僧忍俊不禁也，只好是看孔著楔。」拈拄杖
J26nB177_p0004a28║向空畫此[○@(、/(、*、))]，云：「會麼？於此會得，說什麼麻三斤、乾屎
J26nB177_p0004a29║橛？要休便休，要歇便歇。所以道：無邊剎海，自他不隔
J26nB177_p0004a30║於毫端；十世古今，始終不離於當念。其或未然，更聽
J26nB177_p0004b01║山僧曲引旁通去也。」復舉：「世尊初出母胎，一手指天，
J26nB177_p0004b02║一手指地，云：『天上天下，惟吾獨尊。』及至雪山苦行六
J26nB177_p0004b03║年，睹星悟道，亦云：『盡大地眾生一時成佛了也。』據山
J26nB177_p0004b04║僧判斷，世尊一口兩舌，處處惹人情見，引得雲門大
J26nB177_p0004b05║師道：『我當時若見，一棒打殺與狗子喫，貴圖天下太
J26nB177_p0004b06║平。』然雲門大師只解騎虎頭，不解捉虎尾，遞相鈍置。
J26nB177_p0004b07║山僧當時若聞此語，只消掩耳而出。何也？佛之一字，
J26nB177_p0004b08║吾不喜聞。」喝一喝，卓拄杖下座。
J26nB177_p0004b09║上堂，師云：「柴米油鹽事事空，客來無計可融通，山僧
J26nB177_p0004b10║昨夜動饑火，燒得須彌走芥中。大眾還救取得麼？試
J26nB177_p0004b11║救取看。」時象崖維那舞坐具，云：「和尚會麼？」喝一喝，便
J26nB177_p0004b12║出，師云：「只好救取一半，然那一半還須山僧自救取。
J26nB177_p0004b13║何故？輸得自己，贏得他人。」
J26nB177_p0004b14║歲旦，上堂，僧問：「黃道初開，彩雲彌布，如何是新年頭
J26nB177_p0004b15║佛法？」師云：「恰好。」進云：「和尚還有為人處也無？」師云：「有。」
J26nB177_p0004b16║僧喝一喝，師正色噓一聲。問：「天雨寶華，空現寶色；地
J26nB177_p0004b17║隱山河，芥含塵剎。如何是芥含塵剎句？」師驀頭一棒。
J26nB177_p0004b18║僧喝一喝，師又打。僧連喝，師連打，云：「胡喝亂喝作麼？」
J26nB177_p0004b19║僧禮拜，師云：「掠虛漢。」問：「新年原是舊年人，如何是新
J26nB177_p0004b20║年人？」師云：「搽胭抹粉。」進云：「如何是舊年人？」師云：「灰頭
J26nB177_p0004b21║土面。」進云：「新舊相去幾何？」師云：「看取上頭註腳。」問：「舊
J26nB177_p0004b22║歲已去，新歲到來，新舊二歲了然不涉時如何？」師以
J26nB177_p0004b23║手向面摸兩摸，云：「會麼？」進云：「也要和尚相委悉。」師云：
J26nB177_p0004b24║「為汝兩次不薦，委悉箇甚麼？」問：「舊歲新年即不問，如
J26nB177_p0004b25║何是春到梅華撲鼻香？」師云：「你鼻孔為什麼被他換
J26nB177_p0004b26║卻？」進云：「還在。」師云：「在什麼處？」僧喝，師打，云：「且道是賞
J26nB177_p0004b27║你？是罰你？」僧無語，師乃云：「今朝新年頭，昨日舊年尾，
J26nB177_p0004b28║頭尾與舊新，總較者些子。」遂呈拄杖，云：「大眾且道：者
J26nB177_p0004b29║些子又作麼生較？」良久，以拄杖擲地，云：「從今拋擲在
J26nB177_p0004b30║春風，一任華開與華落。」
J26nB177_p0004c01║師誕日，上堂，問：「清白池前蒼古柏，拈得彌盧作壽山。
J26nB177_p0004c02║今日拈來，和尚如何受用？」師云：「子丑寅卯辰巳午，甲
J26nB177_p0004c03║乙丙丁莫莽鹵。」僧禮拜，師乃云：「三十五前一著子，本
J26nB177_p0004c04║無生也本無死，釋迦狼籍雪山頭，彌勒收歸布袋裏。」
J26nB177_p0004c05║驀拈拄杖，云：「今日落在山僧手裏，逢人切莫錯舉。」
J26nB177_p0004c06║師剃髮上堂，云：「山僧昨日髮髼鬆，誰料今朝頭顱禿？
J26nB177_p0004c07║箇事分明本現成，大都只是人輕忽。不輕忽，咄！咄！咄！
J26nB177_p0004c08║六六原來三十六。」卓拄杖，下座。
J26nB177_p0004c09║浴佛，上堂，師云：「問底也問四月八，荅底也荅四月八，
J26nB177_p0004c10║兩兩三三沒傝𠎷，都盧只逞口頭滑，引得釋迦老子
J26nB177_p0004c11║一時惡發，指天指地，獨尊己大，卻被雲門一棒要打
J26nB177_p0004c12║殺，撞著琅琊，道箇『將此深心奉塵剎』。今日山僧不解
J26nB177_p0004c13║明中抽橫骨、暗中坐舌頭，只好輕輕道箇『活驚殺，活
J26nB177_p0004c14║笑殺』。大眾且道：驚箇什麼？笑箇什麼？試簡點看。簡點
J26nB177_p0004c15║得出，強中更有強中手，惡人還有惡人磨。」
J26nB177_p0004c16║上堂，僧問：「海乾日出時如何？」師便打。僧喝，師又打。僧
J26nB177_p0004c17║又喝，師云：「三喝四喝後如何？」僧無語，師云：「掠虛漢。」僧
J26nB177_p0004c18║禮拜，師乃云：「古佛與露柱相交，逢人且說三分話；金
J26nB177_p0004c19║剛與泥人揩背，未可全拋一片心。正恁麼時，是誰境
J26nB177_p0004c20║界？」靠拄杖云：「默默自知田地穩，騰騰誰謂肚皮憨？」復
J26nB177_p0004c21║舉：「東印土國王請齋，一眾俱誦經，惟二十七祖般若
J26nB177_p0004c22║多羅尊者默默晏坐。王問尊者：『何不誦經？』者曰：『貧道
J26nB177_p0004c23║入息不居陰界、出息不涉眾緣，常轉如是經百千萬
J26nB177_p0004c24║億卷。』山僧看來：本是一卷不斷頭經，卻被尊者話為
J26nB177_p0004c25║兩段，致使無人信受奉行。今日我翼乾沈大檀越來
J26nB177_p0004c26║山請陞座，山僧自忖口門窄，盡力道不出箇元字腳，
J26nB177_p0004c27║只好將遠祖者卷不斷頭經，拈向人天眾前下箇註
J26nB177_p0004c28║腳。」以拄杖卓一卓，云：「還會麼？下文繁長，付在來日。」
J26nB177_p0004c29║上堂，師云：「六月炎天傾大雨，聲聲㘞地啟無生，洞知
J26nB177_p0004c30║五十年前事，滿目飛埃不是塵。如是，則截瓊枝而寸
J26nB177_p0005a01║寸是玉、析旃檀而片片皆香，其體也奚四山之可恃、
J26nB177_p0005a02║其用也非五色之能媒。正恁麼時，不涉體用一句作
J26nB177_p0005a03║麼生道？」卓拄杖，云：「有時扶過斷橋水，依舊伴歸明月
J26nB177_p0005a04║村。」復卓拄杖，下座。
J26nB177_p0005a05║解夏，上堂，師云：「休夏自恣，千古同規。諸佛懽喜，眾生
J26nB177_p0005a06║皺眉，喜者甚喜，悲者甚悲。」以拄杖卓一卓，云：「惟我木
J26nB177_p0005a07║上座迥出悲喜之外，終日閒閒，倚墻靠壁。今日卻被
J26nB177_p0005a08║山僧握在手中，收之則撐天拄地，放之則七縱八橫，
J26nB177_p0005a09║發大機、顯大用，佛來也與一頓、魔來也與一頓，現前
J26nB177_p0005a10║若僧、若俗，若男、若女來也與一頓，過去七世父母、歷
J26nB177_p0005a11║劫宗親，有主、無主，乃貴、乃賤來也與一頓。」復卓拄杖
J26nB177_p0005a12║三下，云：「大眾且道：山僧何故如此聻？只因聖制告圓，
J26nB177_p0005a13║大家做箇滿散。」喝一喝，下座。
J26nB177_p0005a14║地藏菩薩誕日，上堂，師豎拄杖，云：「大眾見麼？有眼必
J26nB177_p0005a15║見。」卓一卓，云：「聞麼？有耳必聞。如是聞見分明，所以山
J26nB177_p0005a16║僧陞座為汝諸人證據。且道聞箇什麼？見箇什麼？莫
J26nB177_p0005a17║是地藏菩薩捨其尊貴而降卑小，為汝四眾發大誓
J26nB177_p0005a18║云：『眾生度盡，方證菩提；地獄未空，誓不成佛。』麼？雖然
J26nB177_p0005a19║汗馬功高，要且不是衲僧巴鼻。」以拄杖敲香几，云：「不
J26nB177_p0005a20║若山僧今日更為諸人翻案去也。眾生度盡，不證菩
J26nB177_p0005a21║提；地獄已空，誓不成佛。山僧恁麼告報，還知落處麼？」
J26nB177_p0005a22║卓拄杖，下座。
J26nB177_p0005a23║孫起伯建大悲閣，請上堂，師云：「山僧住此二三秋，拄
J26nB177_p0005a24║杖芒鞋未徹頭，千手大悲來摸索，一莖艸上現瓊樓。
J26nB177_p0005a25║如是則塵塵垂手，剎剎現身。垂一手，則千手萬手俱
J26nB177_p0005a26║備；舒一目，則千目萬目皆然。其慈也，與三世諸佛同；
J26nB177_p0005a27║其悲也，與一切眾生共。玉殿瓊樓因念而感，雲路丹
J26nB177_p0005a28║霄隨心而至。」時𨍏轢居士問：「古殿藏僧棒，巍樓顯法
J26nB177_p0005a29║幢，法幢今大顯，棒頭旨未明。請師垂慈，傍通一線。」師
J26nB177_p0005a30║驀頭打一棒，云：「棒頭有眼。」進云：「謝師指示。」師云：「血滴
J26nB177_p0005b01║滴地。」卓拄杖，下座。
J26nB177_p0005b02║結制，上堂，師驀拈拄杖，卓一卓，喝一喝，云：「會麼？若也
J26nB177_p0005b03║會得，便知結制從此結、解制從此解，結解本同源，桑
J26nB177_p0005b04║田變滄海；其或未然，更聽山僧為汝諸人說偈註破。
J26nB177_p0005b05║福城結制三冬，惟有今年最兇，捉敗五湖衲子，兼收
J26nB177_p0005b06║四海獰龍。佛祖尚未預數，人天豈立上風？會得棒頭
J26nB177_p0005b07║喝下，管教及第心空。」喝一喝，卓拄杖，下座。
J26nB177_p0005b08║淨心禪人為師祖覺然入塔，請上堂，僧問：「昨夜紫霞
J26nB177_p0005b09║朝北闕，今朝瑞氣向南開，且道靈骨入塔是何作用？」
J26nB177_p0005b10║師云：「魚行水濁，鳥飛毛落。」問：「諸行無常即不問，覺公
J26nB177_p0005b11║去後歸何處？」師云：「東西不管，南北不收。」進云：「死去生
J26nB177_p0005b12║來不依本分，過在甚麼處？」師云：「腳跟下好與三十棒。」
J26nB177_p0005b13║僧禮拜，師乃云：「颯颯腥風撲面來，肩頭酸處▆難開，
J26nB177_p0005b14║分明一具黃金骨，東擲西拋經幾回？莫是一為無量、
J26nB177_p0005b15║無量為一得麼？且喜沒交涉。莫是小中現大、大中現
J26nB177_p0005b16║小得麼？且喜沒交涉。莫是菩提涅槃真如佛性得麼？
J26nB177_p0005b17║且喜沒交涉。莫是山河大地明暗塞空得麼？且喜沒
J26nB177_p0005b18║交涉。莫是四大本空、五蘊非有得麼？且喜沒交涉。既
J26nB177_p0005b19║然未得，且道作麼生是覺然上座底黃金骨？」喝一喝。
J26nB177_p0005b20║云：「百骸俱潰散，一物鎮長靈。」
J26nB177_p0005b21║上堂，僧問：「虛空無背面，八面絕玲瓏，向什麼處安身
J26nB177_p0005b22║立命？」師云：「懷州牛喫禾，益州馬腹脹。」問：「衲僧共住學
J26nB177_p0005b23║無為，誰是心空及第者？」師便打。僧喝一喝，師復打。僧
J26nB177_p0005b24║連喝，師連打。僧禮拜，師乃云：「十五日已前，為人膿滴
J26nB177_p0005b25║滴地；十五日已後，為人血滴滴地；正當十五日，為人
J26nB177_p0005b26║乾暴暴地。朝打三千，暮打八百，畢竟落處如何？黃狗
J26nB177_p0005b27║喫食，黑狗遭殃。」
J26nB177_p0005b28║清白知客為受業師覺凡入塔，請上堂，師云：「纖塵不
J26nB177_p0005b29║染，淨裸裸地絕承當；寸絲不挂，赤條條地無回互。所
J26nB177_p0005b30║以道：和合妄生、和合妄死，既生死都盧是妄，安有罣
J26nB177_p0005c01║礙染污而著其間哉？今辰覺凡定公數門人請山僧
J26nB177_p0005c02║為伊陞座露布葛藤，翻是無罣礙處立罣礙、無染污
J26nB177_p0005c03║處成染污矣。何故？我王庫內無如是刀。大眾！且頓超
J26nB177_p0005c04║一句作麼生道？南北東西收不得，天堂地獄孰能該？」
J26nB177_p0005c05║佛成道，解制，上堂，師云：「一點明星刺眼開，輝天鑑地
J26nB177_p0005c06║嘆奇哉，當時想是無禪客，若有和聲打落腮。大眾且
J26nB177_p0005c07║道：釋迦老子有什麼過，要和聲打落腮？試簡點看。若
J26nB177_p0005c08║簡點得出，不枉在者裏朝參暮請之勤、長期短限之
J26nB177_p0005c09║逼；其或未然，連山僧龜毛拂兔角杖只好擲向福城
J26nB177_p0005c10║東際又東際去。何也？為眾竭力，禍出私門。」擲杖，下座。
J26nB177_p0005c11║師誕日，上堂，僧問：「世尊生時指天指地，和尚生時有
J26nB177_p0005c12║何祥瑞？」師云：「七縱八橫。」進云：「慶賞一句又作麼生道？」
J26nB177_p0005c13║師便打。僧撫掌呵呵，云：「別有曇華一朵新。」便拜，師云：
J26nB177_p0005c14║「莫眼華。」問：「三十六年前行棒行喝，三十六年後度人
J26nB177_p0005c15║已畢，正當三十六年以何為人？」師便驀頭一棒。僧喝，
J26nB177_p0005c16║師連打兩棒。僧禮拜，師乃云：「山僧久不陞座，想是舌
J26nB177_p0005c17║頭爛卻，四眾與吾慶生，震威痛下一喝。」乃喝一喝，云：
J26nB177_p0005c18║「大眾且道，者一喝落在什麼處？」時四維上座以兩手
J26nB177_p0005c19║掩耳，師復喝兩喝，下座。
J26nB177_p0005c20║結夏，上堂，師云：「東塔今年結夏，老牛老馬歸舍，雖無
J26nB177_p0005c21║水艸供看，且有鞭繩惡辣。未審眾中還有擎頭戴角
J26nB177_p0005c22║者麼？試出來𨁝跳看。」時象崖西堂以兩手作擎空勢，
J26nB177_p0005c23║師云：「且喜出來，相共拖犁拽耙。」下座。
J26nB177_p0005c24║解夏，上堂，師云：「今朝七月十五，處處追宗薦祖，山僧
J26nB177_p0005c25║總不恁麼，單牧一頭水牯。所謂：法無定相，隨遇即宗。
J26nB177_p0005c26║以一事明，則千差萬別無不明；以一理契，則萬別千
J26nB177_p0005c27║差無不契。然而事也、理也，無不從此法界流出，究竟
J26nB177_p0005c28║還歸此法界。所以道：實際理地不受一塵，佛事門頭
J26nB177_p0005c29║不捨一法。大眾！正與麼時，德山棒、臨濟喝，麻三斤、乾
J26nB177_p0005c30║屎橛，庭前柏樹子、青州布衫重七斤，還當得鬼神茶
J26nB177_p0006a01║飯麼？還當得本分艸料麼？試辯別看。若辯別得出，一
J26nB177_p0006a02║任擎頭戴角，宇宙縱橫；其或未然，莫將學解生知解，
J26nB177_p0006a03║剔起眉毛子細看。」
J26nB177_p0006a04║辭院，上堂，師云：「山僧肚裏亂如麻，伎倆無能盡爪牙，
J26nB177_p0006a05║千日禪期今日畢，杖頭卓處活龍蛇。」遂卓一卓，云：「還
J26nB177_p0006a06║有現躍飛騰者麼？」眾無出，師以拄杖橫眉，云：「楖栗橫
J26nB177_p0006a07║擔不顧人，直入千峰萬峰去。」
J26nB177_p0006a08║破山禪師語錄卷第一
J26nB177_p0006a09║（嗣法門人蜀渝州治平寺照衣敬刻
J26nB177_p0006a10║破山和尚語錄第一卷　玉陽堆藍弘禮禪人對
J26nB177_p0006a11║　秀水謝禎仙書　嘉興倪天章刊）
J26nB177_p0006a12║（康熙庚申歲孟春月嘉禾楞嚴寺般若坊藏板）