J26nB177_p0011a01║破山禪師語錄卷第三
J26nB177_p0011a02║當陽玉泉嗣法門人印正等編
J26nB177_p0011a03║上堂三
J26nB177_p0011a04║住順慶府渠縣祥符禪寺，師在栖靈受請，拈帖示眾
J26nB177_p0011a05║云：「三張白紙，便謂千里同風；一箇圓相，欽師卻被馬
J26nB177_p0011a06║師惑。栖靈者裏，車不橫推、理無曲斷，請維那剖露。」
J26nB177_p0011a07║山門，云：「昔日聞公遠祖從此出，今朝不肖兒孫從此
J26nB177_p0011a08║入。雖然出入不同，要且門庭不別。大眾且道那裏是
J26nB177_p0011a09║不別處？」以杖指云：「十方婆伽梵，一路涅槃門。」
J26nB177_p0011a10║佛殿，云：「堂堂坐斷千差路，密密疏通萬別疑，信手拈
J26nB177_p0011a11║來無不是，當陽拋出大家知。雖然如是，也要公驗分
J26nB177_p0011a12║明。」展具三拜。
J26nB177_p0011a13║方丈，云：「據此室，行此令，勿問船來、陸來，只要頭正尾
J26nB177_p0011a14║正。」喝一喝。
J26nB177_p0011a15║指法座，云：「八萬四千獅子座，此當為第一。縱廣正等
J26nB177_p0011a16║八萬四千由旬，此座非大；於中坐者，其身非小。以如
J26nB177_p0011a17║是座坐如是人，以如是人坐如是座。大眾還見麼？舉
J26nB177_p0011a18║頭天外望，誰是我般人？」遂陞座，拈香云：「此瓣香端為
J26nB177_p0011a19║今上皇帝祝嚴聖躬萬歲萬歲萬萬歲，伏願皇風共
J26nB177_p0011a20║山川而並扇，法輪同日月以齊推。」次拈香云：「此瓣香
J26nB177_p0011a21║奉為文武卿相、闔郡縉紳，伏願借當世而修出世，即
J26nB177_p0011a22║凡心以證聖心。」末拈香云：「此瓣香從東過西、從西過
J26nB177_p0011a23║東，撞著一箇老布衲，一椎粉碎，此是第五回拈出，供
J26nB177_p0011a24║養見住浙江寧波府天童山密雲老和尚，以酬法乳
J26nB177_p0011a25║之恩。」斂衣趺坐。上首白椎竟，師云：「古岸灘頭擲釣臺，
J26nB177_p0011a26║絲綸初展去還來，清波浮定有無意，負餌金鱗夢眼
J26nB177_p0011a27║開。」以杖作釣勢，云：「有麼？有麼？」時有僧出眾，禮拜起，喝
J26nB177_p0011a28║一喝，拂袖而退。師云：「領取鉤頭意，莫認定盤星。」良久
J26nB177_p0011a29║復云：「毛吞巨海，萬頃風濤鬧括括；芥納須彌，十方世
J26nB177_p0011a30║界淨裸裸。以大圓覺為我伽藍，四生六道盡集其中，
J26nB177_p0011b01║行住坐臥、屈伸俯仰、迎賓待客、屙屎放尿、拈匙放筯、
J26nB177_p0011b02║動靜忙閒，無不承此恩力。所以道：佛子住此地，則是
J26nB177_p0011b03║佛受用，常在於其中，經行及坐臥。夫如是會，人人悟
J26nB177_p0011b04║證平常，箇箇七穿八穴，不待啐地折嚗地斷，如紅爐
J26nB177_p0011b05║點雪、冷灰嚗豆。正與麼時，祝聖開堂一句作麼生道？
J26nB177_p0011b06║鵰弓已挂狼煙息，萬里謳歌賀太平。」
J26nB177_p0011b07║上堂，師云：「年年臘月八，黑豆解生芽，水母因無眼，求
J26nB177_p0011b08║食須仗蝦。明星射腦蓋，捏目便生華，此道如何會？瞿
J26nB177_p0011b09║曇是釋迦。」
J26nB177_p0011b10║上堂，師云：「今日強登曲彔木，圓音一吼震山谷，人非
J26nB177_p0011b11║人等驀相逢，彈指頓超煩惱窟。如是，則知顯教圓寂
J26nB177_p0011b12║正堂禪師不離煩惱而證解脫、不離生死以般涅槃，
J26nB177_p0011b13║來山僧拄杖頭上倒駕慈航，現無邊神變，道兩句苦
J26nB177_p0011b14║辭去也。大眾還聞否？且道是那兩句聻？耳邊多少閒
J26nB177_p0011b15║題目，賺我光陰十萬程。」
J26nB177_p0011b16║上堂，師云：「天地未始，父母未生，渾忘物我，撥擲渠誰？」
J26nB177_p0011b17║以拂子畫一畫，復畫此○，云：「自此一畫一圈而分兩
J26nB177_p0011b18║儀、四象、八卦、六爻，以至吉凶否泰，交會岐殊，妙辨懸
J26nB177_p0011b19║河，無出此一圈一畫之中。」復畫○云：「若也從此薦得，
J26nB177_p0011b20║改禾莖為粟柄，易短壽作長齡；其或未然，有限身心
J26nB177_p0011b21║時不待，無情寒暑日相催。」
J26nB177_p0011b22║上堂，師云：「今朝臘盡與年窮，處處人燒松火蓬，惟有
J26nB177_p0011b23║此間一種別，冷清清地鬧叢叢。」復舉：「秀才問趙州：『佛
J26nB177_p0011b24║滿一切眾生願是否？』州云：『是。』曰：『弟子要和尚手中拄
J26nB177_p0011b25║杖，可與否？』州云：『君子不奪人所好。』曰：『我不是君子。』州
J26nB177_p0011b26║云：『老僧亦非佛。』」師云：「秀才雖有定亂之謀，且無安邦
J26nB177_p0011b27║之計。趙州探竿在手，影艸隨身，不妨奇特中顯奇特、
J26nB177_p0011b28║好手中呈好手，將謂本分翻為分外。山僧正眼看來，
J26nB177_p0011b29║纔啟口處好與三十棒。何也？祥符門下賞罰分明。」
J26nB177_p0011b30║追嚴，上堂，師云：「元宵正月半，日月燈明現，即此為亡
J26nB177_p0011c01║靈，本光破諸暗。盞子撲落地，碟子成七片，露柱撞燈
J26nB177_p0011c02║籠，山門騎佛殿。此意是如何？吾道一以貫。」
J26nB177_p0011c03║師誕日，上堂，僧問：「和尚跳出生死圈，如何今日又降
J26nB177_p0011c04║誕？」師云：「大好疑著。」僧禮拜，師乃云：「突出難難難辦別，
J26nB177_p0011c05║擬之易易易承當，一聲㘞地盡生死。」下座，云：「諸仁者
J26nB177_p0011c06║請續後句。」
J26nB177_p0011c07║上堂，僧問：「月未圓時如何？」師云：「合。」進云：「月正圓時如
J26nB177_p0011c08║何？」師云：「恰。」進云：「星月不現時如何？」師云：「劄。」僧禮拜，師
J26nB177_p0011c09║乃云：「蓮胎未質，梅蕊不萌，洞空劫之本有，盡今時之
J26nB177_p0011c10║自得，人人常光現前，箇箇壁立萬仞，只僥海屋添籌、
J26nB177_p0011c11║南山增算，猶是化門邊事。不涉延促一句作麼生道？
J26nB177_p0011c12║一谿紅白桃李樹，四野青黃菜麥田。」
J26nB177_p0011c13║上堂，僧問：「是法非思量分別之所能解，為甚麼唯佛
J26nB177_p0011c14║與佛乃能知之？」師云：「知音不必頻頻舉，八兩原來是
J26nB177_p0011c15║半斤。」僧禮拜，師乃云：「施主強請陞座，多說不如少說，
J26nB177_p0011c16║少說不如不說。何以故？是法不可示，言詞相寂滅。」復
J26nB177_p0011c17║舉：「藥山久不陞座，院主白云：『大眾久思和尚示誨。』山
J26nB177_p0011c18║曰：『打鐘著。』眾纔集，山便下座歸方丈。主隨後，問曰：『和
J26nB177_p0011c19║尚既許為大眾說法，為甚麼一言不措？』山曰：『經有經
J26nB177_p0011c20║師，論有論師，爭怪得老僧？』」師召大眾云：「昔日藥山，今
J26nB177_p0011c21║朝祥符，且道是同？是別？」良久復云：「旱地雷聲，晴天霹
J26nB177_p0011c22║靂，兩箇古錐都來是賊。」
J26nB177_p0011c23║上堂，師云：「止止，不須說，葛藤遍野不為多；我法妙難
J26nB177_p0011c24║思，絆著幾箇便賣弄。諸憎上慢者，冬瓜直儱侗，瓠子
J26nB177_p0011c25║曲彎彎。聞必不敬信，只緣無眼、耳、鼻、舌、身、意。山僧恁
J26nB177_p0011c26║麼判斷，且道釋迦老子還向什麼處轉身吐氣？只怕
J26nB177_p0011c27║眾生不是佛，是佛何愁不解語？」
J26nB177_p0011c28║上堂，值驢鳴，師云：「平地起孤堆，虛空墮地走，撞著瞎
J26nB177_p0011c29║驢鳴，將謂獅子吼。」震威喝一喝，下座。
J26nB177_p0011c30║追嚴上堂，師云：「春日晴，黃鶯鳴，聲聲韻出觀音門，有
J26nB177_p0012a01║人向此活機括，剎剎塵塵現勝身。如是，則我等持滿
J26nB177_p0012a02║公先慈余氏不離當處而遍沙界，不歷僧祗以獲法
J26nB177_p0012a03║身，來山僧拄杖頭上現一行三昧去也。」卓拄杖，召大
J26nB177_p0012a04║眾云：「還聞麼？若將耳聽終難會，眼底聞聲方始知。」
J26nB177_p0012a05║上堂，僧問：「青天白日，昭昭靈靈，睡著時，主人公在甚
J26nB177_p0012a06║麼處？」師云：「向前來與汝道。」僧遂進前一步，師云：「是甚
J26nB177_p0012a07║麼？」進云：「不離當處。」師笑云：「大好睡著在。」僧禮拜，師乃
J26nB177_p0012a08║云：「雲凝覺春盡，雨過知華殘，了達覺知處，恁忙亦是
J26nB177_p0012a09║閒。大眾！忙閒即且置，試道覺知處如何了達？」良久，云：
J26nB177_p0012a10║「不遇春風華不開，華開又被風吹落。」
J26nB177_p0012a11║解制，上堂，師云：「今朝三月十，百日禪期畢，衲子問如
J26nB177_p0012a12║何，棒頭驀面擲。曼殊前後三，長慶蒲團七，即此罷爐
J26nB177_p0012a13║鎚，幾人成大器？」以拄杖擲地，云：「祥符解開布袋，放出
J26nB177_p0012a14║出群角虎，不會獅子翻身，箇箇解打口鼓。」以手拍口，
J26nB177_p0012a15║云：「鼕鼕。」
J26nB177_p0012a16║住順慶府大竹縣無際禪寺，山門，云：「門庭施設不如
J26nB177_p0012a17║破山，入理深談猶較無際百步。」以拄杖卓一卓，便入
J26nB177_p0012a18║佛殿，云：「若向者裏禮拜，眼裏撒沙；不向者裏禮拜，佛
J26nB177_p0012a19║頭著糞。試問諸仁者：且道禮拜底是？不禮拜底是？」遂
J26nB177_p0012a20║展具，云：「不禮，各白稱尊；禮，則互相恭敬。」便拜。
J26nB177_p0012a21║方丈，云：「入門棒，入門喝，痛施惡辣鉗鎚。有時語，有時
J26nB177_p0012a22║默，全彰本分艸料。忽遇一箇半箇瞎驢，且作麼生管
J26nB177_p0012a23║待？」喝一喝。
J26nB177_p0012a24║指法座，云：「千聖向此證知，一眾從茲開悟，人人立地
J26nB177_p0012a25║頂天，箇箇眼橫鼻直，還見有路可上也無？」遂陞座。拈
J26nB177_p0012a26║香祝聖畢，末拈香云：「此瓣香三登九上，撥艸瞻風，受
J26nB177_p0012a27║盡苦辛，一期印可，第六回拈出，供養天童山密雲老
J26nB177_p0012a28║人，以酬法乳之恩。」斂衣敷坐。上首白椎竟，師云：「鳳山
J26nB177_p0012a29║挺秀，燕水迢遙，鶴不停機，龍難湊泊，就中有現躍飛
J26nB177_p0012a30║騰者麼？」一僧出眾喝一喝，師云：「跛鱉盲龜亂𨁝跳。」僧
J26nB177_p0012b01║無語，師云：「不信道。」問：「今日結制聚喧喧，心光照透境
J26nB177_p0012b02║相還。心光照透即不問，心境雙忘事若何？」師云：「十字
J26nB177_p0012b03║街頭親見父。」進云：「心境未忘時如何？」師徵云：「汝喚什
J26nB177_p0012b04║麼作境？」僧佇思，師噓一聲。僧禮拜，師乃云：「一機透徹，
J26nB177_p0012b05║千途萬轍同歸；一道坦然，十聖三賢齊赴。火不待日
J26nB177_p0012b06║而熱，風不待月而涼。鶴脛自長，鳧脛自短。只饒未露
J26nB177_p0012b07║已前薦得，猶是半提，且全提正令一句作麼生道？橫
J26nB177_p0012b08║按莫邪全正令，太平寰宇斬癡頑。」
J26nB177_p0012b09║上堂，師云：「如何是祖師西來意？庭前柏樹子，覷著則
J26nB177_p0012b10║眼瞎。如何是祖師西來意？神前酒臺盤，喫著則口啞。
J26nB177_p0012b11║如何是祖師西來意？簷前雨滴聲，聽著則耳聾。大眾
J26nB177_p0012b12║會麼？字經三寫，烏焉成馬。」
J26nB177_p0012b13║上堂，師云：「若以問荅是禪，禪非問荅；若以坐臥是禪，
J26nB177_p0012b14║禪非坐臥；若以動靜是禪，禪非動靜；若以取捨是禪，
J26nB177_p0012b15║禪非取捨；若以語默是禪，禪非語默。正恁麼時，如何
J26nB177_p0012b16║是禪聻？泥牛耕破波心月，木馬嘶回劫外風。」復舉：「梁
J26nB177_p0012b17║武帝前因為樵夫上山斫柴，次忽值猛雨，投破寺躲，
J26nB177_p0012b18║見佛亦被雨灑，即以自戴笠蓋佛，後報為王，是以不
J26nB177_p0012b19║迷本因，五里一菴、十里一寺。又感初祖達磨航海而
J26nB177_p0012b20║來，迎內供養。一日問曰：『朕造寺度僧，未審有何功德？』
J26nB177_p0012b21║磨云：『實無功德。』武帝自此開悟，悔昔所作盡是有為
J26nB177_p0012b22║功用。今日山僧看來，一佛一祖，鼻孔各別。一箇是荷
J26nB177_p0012b23║葉團，團團似鏡；一箇是菱角尖，尖尖似錐。」
J26nB177_p0012b24║上堂，師云：「有問有荅，踏著秤錘原是鐵；無問無荅，鼻
J26nB177_p0012b25║孔依然搭上唇。且道問底是？不問底是？」良久，卓拄杖
J26nB177_p0012b26║一下，云：「參。」
J26nB177_p0012b27║浴佛上堂，師云：「年年四月八，處處浴悉達，者裏不恁
J26nB177_p0012b28║麼，焚香活燒殺。何以故？是法平等，無有高下。」復舉：「世
J26nB177_p0012b29║尊初生，一手指天，一手指地，便道：『天上天下，惟吾獨
J26nB177_p0012b30║尊。』後雲門大師道：『我當時若見，一棒打殺與狗子喫，
J26nB177_p0012c01║貴圖天下太平。』」師云：「一佛一祖，手眼各別。一箇意在
J26nB177_p0012c02║東南，一箇志向西北。無際今日各與三十棒。何故如
J26nB177_p0012c03║此？山僧棒頭有眼。」
J26nB177_p0012c04║上堂，師云：「今日陞座無他，為裔宇張居士求嗣，特特
J26nB177_p0012c05║舉揚宗教，續佛祖慧命即續人間宗嗣。所以道：不孝
J26nB177_p0012c06║有三，無後為大。以生死涅槃也是一大、山川社稷也
J26nB177_p0012c07║是一大、田園屋宅也是一大、妻財子祿也是一大，然
J26nB177_p0012c08║而大之一字總是無人替得，故曰為大。山僧另有極
J26nB177_p0012c09║小小事亦無人替得，試問諸人如何是極小小事聻？」
J26nB177_p0012c10║良久，云：「只有屎尿是箇小事，也要各人自去始得。」
J26nB177_p0012c11║上堂，僧問：「昔日長者金磚布地，今日李居士營齋供
J26nB177_p0012c12║眾，其功是同？是別？」師云：「鼻孔原來下頭大。」進云：「何不
J26nB177_p0012c13║直截道一句？」師驀頭一棒。僧禮拜，師乃云：「自我達磨
J26nB177_p0012c14║初祖觀東震旦國有大乘根器，特特航海而來，直指
J26nB177_p0012c15║人心，見性成佛，以言句露者箇消息，易引人情識，乖
J26nB177_p0012c16║戾直指之旨。後出臨濟大師以棒喝接機，杜絕情識，
J26nB177_p0012c17║如擊石火、似閃電光直下，令人無回避處。如將梵位
J26nB177_p0012c18║直授凡庸，更不如何若何，是謂之知痛癢。近來去聖
J26nB177_p0012c19║時遙情竇日鑿，又將棒喝處穿鑿不少，以打處云痛，
J26nB177_p0012c20║切審痛底是誰？可憐生，不獨不會吾祖棒喝之旨，且
J26nB177_p0012c21║不會鼻祖西來之意也。然而鼻祖以言句定旨，蓋疏
J26nB177_p0012c22║通執心執性之謂；後以棒喝定旨，蓋疏通嚼言嚼句
J26nB177_p0012c23║之謂，豈是以打處痛處云知痛癢也耶？若如是會，則
J26nB177_p0012c24║吾祖者條棒早已拗折了也，西來大意早已抹殺了
J26nB177_p0012c25║也，又安繼於今日哉？」復豎拄杖召大眾，云：「還會麼？千
J26nB177_p0012c26║鈞之弩不為鼷鼠而發機。」
J26nB177_p0012c27║追嚴，上堂，師云：「苦雨盆傾下，愛河長欲波，魚龍沉巨
J26nB177_p0012c28║浸，孤兔隱湥坡。竹杖落塵少，芒鞋增價多，亡靈承此
J26nB177_p0012c29║力，彼岸忽經過。所以道：處生死流，驪珠獨耀於滄海；
J26nB177_p0012c30║踞涅槃岸，桂輪孤朗於碧天。正恁麼時，不涉二途一
J26nB177_p0013a01║句作麼生道？隨順世緣無罣礙，涅槃生死等空華。」
J26nB177_p0013a02║上堂，師豎拄杖云：「者箇事，明歷歷、黑桼桼，十聖三賢
J26nB177_p0013a03║從此熱瞞、歷代祖師從此悟證、一切眾生從此摸索
J26nB177_p0013a04║不著。所以香嚴道：昔年貧未是貧，今年貧始是貧。昔
J26nB177_p0013a05║年貧，猶有卓錐之地；今年貧，錐也無。」復卓拄杖，云：「大
J26nB177_p0013a06║眾且道如何是無底道理？」喝一喝，下座。
J26nB177_p0013a07║上堂，僧問：「何火無煙而自明？」師云：「解打鼓。」進云：「何水
J26nB177_p0013a08║無魚而蛟住？」師云：「解打鼓。」進云：「何鏡非銅而光輝？」師
J26nB177_p0013a09║云：「解打鼓。」進云：「頭頭盡是虛靈趣，物物全彰觸處真。」
J26nB177_p0013a10║師喝一喝。僧禮拜，師乃云：「學道之人不識真，只為從
J26nB177_p0013a11║前認識神，無量劫來生死本，癡人認作本來人。此是
J26nB177_p0013a12║古人一首上場詩，山僧今日拈來，人天眾前下箇註
J26nB177_p0013a13║腳，殊不知識神與本來人相去不遠，只在就中辨別。
J26nB177_p0013a14║若也辨別得出，處處綠楊堪繫馬，家家有路透長安；
J26nB177_p0013a15║其或未然，山僧更為諸人曲引旁通去也。」復舉：「仰山
J26nB177_p0013a16║參中邑禪師，問曰：『如何得見性去？』邑云：『譬如一室有
J26nB177_p0013a17║六窗，內有一獼猴，外有獼猴。從東邊喚猩猩，獼猴即
J26nB177_p0013a18║應。如是，六窗俱喚，六處俱應。』仰云：『和尚譬喻無不明
J26nB177_p0013a19║了，只如內獼猴睡著時，外獼猴作麼生相見？』邑下禪
J26nB177_p0013a20║床把住山，云：『猩猩！我與汝相見了也。』」師云：「雖是饑逢
J26nB177_p0013a21║美食、渴遇甘霖，不無齷嘴黏牙。若是破山門下，又且
J26nB177_p0013a22║不然，待開口時，和聲便打。何故聻？殊相劣形同幻質，
J26nB177_p0013a23║呼驢喚馬總虛名。」
J26nB177_p0013a24║辭眾，上堂，師云：「漲水蝦蟆日夜催，道人不薦渾忘歸，
J26nB177_p0013a25║今朝解了忙閒結，嚴艸谿頭絕是非。如是，則知隨處
J26nB177_p0013a26║作主，遇緣即宗，以一機透則無機而不透，以一理明
J26nB177_p0013a27║則無理而不明。透、不透之機關行超佛祖，明、不明之
J26nB177_p0013a28║理趣位越人天。」以拄杖畫此【圖】，云：「還透者箇麼？還明
J26nB177_p0013a29║者箇麼？若明得者箇、透得者箇，不枉檀信慇懃、山僧
J26nB177_p0013a30║銳志。」復呈拄杖云：「會麼？嚴艸谿頭休住腳，五巔山下
J26nB177_p0013b01║莫橫身。」下座。
J26nB177_p0013b02║住瀘州江安縣蟠龍禪寺，三門，云：「千聖共游，一眾履
J26nB177_p0013b03║歷，進進出出，路頭不識。」以杖卓一卓，喝一喝，召大眾
J26nB177_p0013b04║云：「還識麼？棒頭喝下皆消息，帶水拖泥即指歸。」
J26nB177_p0013b05║佛殿，云：「有佛處不可住，無佛處急走過。今日忤逆兒
J26nB177_p0013b06║孫，一瓣香禮三拜，行到水盡山窮，只得將錯就錯。」
J26nB177_p0013b07║方丈，云：「佛耶？祖耶？據此證此，我亦如是，別無所指。仁
J26nB177_p0013b08║者珍重，莫要龍頭蛇尾。咄！」
J26nB177_p0013b09║眾護法請開爐，師指法座，云：「毒鼓初撾，慈航倒駕。渡
J26nB177_p0013b10║之者，浪靜風恬；耳之者，魂銷魄散。今日新蟠龍拈一
J26nB177_p0013b11║瓣返魂香去也，眾中還有惜取鼻孔者麼？」遂陞座。拈
J26nB177_p0013b12║香祝聖畢，維那白椎，云：「法筵龍象眾，當觀第一義。」師
J26nB177_p0013b13║云：「第一義觀，則落二落三；不觀，則落七落八。釋迦到
J26nB177_p0013b14║此計窮力極，謂之如來禪；達磨到此攔腮劈脊，謂之
J26nB177_p0013b15║祖師禪。雖然作用不同，要且瓦是泥做。山僧到此，口
J26nB177_p0013b16║似磉盤，眼如掣電，拈出幾句，聊酬所請。諸方此日同
J26nB177_p0013b17║開爐，惟有蟠龍意致殊，不向此中求鍛煉，冷冰冰地
J26nB177_p0013b18║自如如。」喝一喝，下座。
J26nB177_p0013b19║上堂，師云：「閉門打睡，接上上機；顧鑑頻呻，曲為中下。
J26nB177_p0013b20║據此看來，山僧有口只好挂在壁上。若以拈椎豎拂
J26nB177_p0013b21║為禪，病在持捉；若以裝聾賣啞為禪，病在口耳；若以
J26nB177_p0013b22║欬嗽涕唾為禪，病在音韻；若以揚眉瞬目為禪，病在
J26nB177_p0013b23║顧視；若以手舞足蹈為禪，病在𨁝跳。既然未是，且道
J26nB177_p0013b24║如何是禪？冬瓜直儱侗，匏子曲彎彎。」
J26nB177_p0013b25║上堂，僧問：「掬水月在手，未審水乾波盡，月歸何處？」師
J26nB177_p0013b26║驀頭一棒。僧喝一喝，師連打兩棒。問：「金出礦時如何？」
J26nB177_p0013b27║師云：「嚇殺人。」進云：「恁麼則橫身踊躍？」師云：「死逼逼地。」
J26nB177_p0013b28║問：「父母未生前，如何是學人面目？」師云：「雨打梨華蛺
J26nB177_p0013b29║蝶飛，風吹椏絮毛毬走。」進云：「原來，原來。」師驀頭兩棒。
J26nB177_p0013b30║僧禮拜，師乃云：「一點雨，一點溼，居士設齋和尚喫，試
J26nB177_p0013c01║問就中意若何？摩訶般若波羅密。」
J26nB177_p0013c02║上堂，僧問：「蝦蟆丘蚓尚解逃禪，跛鱉盲龜卻能知有，
J26nB177_p0013c03║為甚靈利衲僧反道不會？」師云：「箍桶漢。」僧喝一喝，師
J26nB177_p0013c04║云：「如法箍。」進云：「只得恩深轉無語，懷抱自分明。」師打
J26nB177_p0013c05║云：「閒言語。」問：「二十年前，葛藤遍地，滿眼生塵。如何是
J26nB177_p0013c06║不生塵處？」師云：「趙州道底。」進云：「又是什麼光景？」師云：
J26nB177_p0013c07║「薦取下句註腳。」僧禮拜，師乃云：「凜凜朔風吹敝廬，人
J26nB177_p0013c08║人凍裂箇皮膚，就中有點天然別，分付梅華樹幾株。
J26nB177_p0013c09║如是，則知寒暑迭遷、生死交謝，有物於中流動，未獲
J26nB177_p0013c10║天地同根、萬物一體。」卓拄杖，召大眾云：「還委悉麼？」維
J26nB177_p0013c11║那云：「委悉則不堪。」師喝一喝，下座。
J26nB177_p0013c12║上堂，僧問：「堂前露柱久懷胎，長下嬰兒頗俊哉，為復
J26nB177_p0013c13║是神通妙用？法爾如然？」師云：「橫開不在春枝上。」進云：
J26nB177_p0013c14║「未解語言先作賦，一操便取狀元來。」師云：「別有風流
J26nB177_p0013c15║一段奇。」問：「若論此事，三賢膽顫，十地魂驚，未審利害
J26nB177_p0013c16║在什麼處？」師云：「腳跟下豎去橫來。」問：「大地山河歸一
J26nB177_p0013c17║點，萬派乾坤一竅中。即今一竅在什麼處？」師云：「腦後
J26nB177_p0013c18║見腮，不與往來。」僧禮拜，師喝一喝，乃云：「今朝十一月
J26nB177_p0013c19║初一，衲子齊來討巴鼻，厲色震威喝一喝，喫驚打怪
J26nB177_p0013c20║聾兩耳。昔人擬作觀音門，今又翻為鶖子智，只此告
J26nB177_p0013c21║報與諸人，惟要諸人信得及。信得及，無孔鐵錘當面
J26nB177_p0013c22║擲，不須擬議更尋思，信去羊腸驀直去。」
J26nB177_p0013c23║上堂，師云：「終日病魔廝結，嬾饒三寸綿舌，強登曲彔
J26nB177_p0013c24║木床，一味喝風棒月。」遂喝一喝，卓拄杖，云：「若向者裏
J26nB177_p0013c25║會得了，鬼神覷不破之機，超生死不相干之地；其或
J26nB177_p0013c26║未然，更聽葛藤。」復舉：「臨濟行乞，遇一婆子，濟指缽云：
J26nB177_p0013c27║『家常添缽。』婆子即轉身，掩卻門，云：『太無厭生。』」師云：「臨
J26nB177_p0013c28║濟素是當仁不讓於師，尚男不和女鬥。今日山僧者
J26nB177_p0013c29║裏也不行乞，施主也不掩門，日日喫齋喫茶，只是當
J26nB177_p0013c30║不得太無厭生。」
J26nB177_p0014a01║上堂，僧問：「今日國令更嚴，不許拋沙撒土。」師云：「山大
J26nB177_p0014a02║多狐兔，水滿足魚龍。」問：「水明老蚌懷胎後，雲重蒼龍
J26nB177_p0014a03║退骨時。老蚌懷胎即不問，蒼龍退骨時如何？」師云：「也
J26nB177_p0014a04║是蠟人向火。」進云：「不是巨靈手，怎敢望華山？」師云：「不
J26nB177_p0014a05║薦當陽句，從來念詩章。」進云：「可惜連城壁，從勞獻楚
J26nB177_p0014a06║君。」師正色噓一聲。進云：「杜撰宗師，如麻似粟。」師云：「只
J26nB177_p0014a07║有你一箇。」問：「盡大地是沙門一隻眼，未審人人在何
J26nB177_p0014a08║處下腳？」師云：「腳跟下好與三十棒。」僧禮拜，師乃云：「石
J26nB177_p0014a09║頭瓦塊亂商量，癩狗泥豬罵上堂，翠竹黃華纔側耳，
J26nB177_p0014a10║冬瓜瓠子便承當。此四句內，有一句能縱、能奪、能殺、
J26nB177_p0014a11║能活，有人簡點得出，一生參學事畢。」
J26nB177_p0014a12║上堂，師云：「雲門一字關，臨濟三玄要，溈仰擅門庭，曹
J26nB177_p0014a13║洞別堂奧，法眼道不知，觸著便𨁝跳，惟有蟠龍無賸
J26nB177_p0014a14║言，饅頭開口呵呵笑。大眾且道：他笑箇甚麼？心生大
J26nB177_p0014a15║懽喜，自知當作佛。」
J26nB177_p0014a16║上堂，師云：「一聞千悟，拗折弓箭，放下屠刀；九上三登，
J26nB177_p0014a17║拋卻甑箄，典當布單。更有牢籠不住、呼喚不回者，又
J26nB177_p0014a18║作麼生指示？」良久，云：「過蟻難尋穴，歸禽易見巢。」
J26nB177_p0014a19║上堂，師云：「日用事無別，踏著秤錘原是鐵。唯吾自偶
J26nB177_p0014a20║諧，十字街頭㼾磚。頭頭非取捨，雞寒上樹。物物弗張
J26nB177_p0014a21║乖，鴨寒下水。朱紫誰為號？一任鑽龜打瓦。丘山絕點
J26nB177_p0014a22║埃，惟有者裏瞞不得。神通並妙用，火官頭上風車子，
J26nB177_p0014a23║運水與搬柴，貓兒尾上繫研錘。龐居士恁麼道、新蟠
J26nB177_p0014a24║龍恁麼拈，非是與古人鬥勝，要且路見不平。眾中有
J26nB177_p0014a25║具眼者，試於此中緇素看。」
J26nB177_p0014a26║上堂，僧問：「山高不露頂，雲深不知歸時如何？」師云：「遠
J26nB177_p0014a27║岫雲封壁，平谿水結瀰。」進云：「未審意旨如何？」師卓拄
J26nB177_p0014a28║杖一下，云：「向者裏薦取。」問：「冷心不動月澄潭，鴛鴦繡
J26nB177_p0014a29║出白雲間。且道鴛鴦繡出時如何？」師云：「不把金鍼度
J26nB177_p0014a30║與人。」問：「靈雲見桃華得悟，因甚玄沙不肯？」師云：「為伊
J26nB177_p0014b01║眼華。」進云：「未審意旨如何？」師云：「瞎漢。」僧禮拜，師乃云：
J26nB177_p0014b02║「山僧今日上堂來，步步泥蹤點法臺，徹夜不妨霜與
J26nB177_p0014b03║雪，西園猶放碧桃開。」驀呈拄杖，召大眾云：「見麼？若也
J26nB177_p0014b04║向此見得徹去，能銷億劫顛倒想，不歷僧祗獲法身；
J26nB177_p0014b05║其或未然，有寒暑兮促君壽，有鬼神兮妒君福。」
J26nB177_p0014b06║歲旦上堂，僧問：「相逢著眼，流水行雲；脫胎神化，嬰兒
J26nB177_p0014b07║漸長。流水行雲即不問，嬰兒漸長事如何？」師云：「長長
J26nB177_p0014b08║一箇矮子。」問：「百華競秀，妙德家風；一亙晴空，普賢境
J26nB177_p0014b09║界。百華競秀即不問，一亙晴空事若何？」師云：「爍天爍
J26nB177_p0014b10║地。」問：「金蓮照奕千家樂，玉露回光萬象新。即今合是
J26nB177_p0014b11║甚麼人境界？」師云：「看取腳跟下。」僧禮拜，師乃云：「輕煙
J26nB177_p0014b12║薄霧鼓風濤，吹徹梅華白樹梢，珍重諸人惜鼻孔，清
J26nB177_p0014b13║香不對野狐飄。」擲拄杖，云：「狼籍不少。」下座。
J26nB177_p0014b14║上堂，眾禮三拜，師云：「者裏倒身三拜，少林分骨分髓。
J26nB177_p0014b15║今朝正眼看來，也是搓巴兜鬼。」喝一喝，下座。
J26nB177_p0014b16║再住萬峰，開爐，上堂，師云：「萬峰今年結制，柴米事事
J26nB177_p0014b17║不濟，不惟凍殺餓殺，且受冷句熱句，珍重四海高流，
J26nB177_p0014b18║薦取衲僧巴鼻。大眾且道：衲僧巴鼻如何薦取？」有僧
J26nB177_p0014b19║不出眾鼓掌呵呵，師云：「南山起雲，北山下雨。」
J26nB177_p0014b20║佛成道日上堂，師云：「一年一度口吧吧，說盡甜瓜併
J26nB177_p0014b21║苦瓜，汝等諸人不解薦，毛頭星現眼添沙。」
J26nB177_p0014b22║解制，上堂，師云：「天關纔轉，地軸始回，山川獻天然圖
J26nB177_p0014b23║畫，艸木吐本地風光，換卻天下人眼睛，透徹衲僧家
J26nB177_p0014b24║巴鼻。活情、無情之真機，頑石尚應加額；忘學、無學之
J26nB177_p0014b25║妙術，爛柯且自點胸。所以道：萬象之中獨露身，為人
J26nB177_p0014b26║自肯乃方親，昔年謬向途中覓，今日方知火裏水。」復
J26nB177_p0014b27║召大眾，云：「今日春寰鄭居士來山，為諸人辦自肯齋，
J26nB177_p0014b28║未審眾中還有自肯者麼？」時離指舞坐具出法堂，師
J26nB177_p0014b29║云：「放出萬峰雲五色，甘霖指日灑蠶叢。」
J26nB177_p0014b30║開爐，上堂，師云：「爐開八載，風散四維，焦頭爛額者幾
J26nB177_p0014c01║退幾屈，鐵眼銅睛者百煉百輝。等須彌而為炭，不足
J26nB177_p0014c02║其燒；變滄海以為田，不足其用。正值年荒世亂，力極
J26nB177_p0014c03║計窮，未審眾中有當爐不避火者麼？試出來與山僧
J26nB177_p0014c04║相見。如無，從茲打箇驢年結，動靜忙閒解不開。」
J26nB177_p0014c05║佛成道日，上堂，問：「一句了然超百億，不須門外覓三
J26nB177_p0014c06║車。三車即不問，如何是一句？」師云：「鯨吞海水盡，露出
J26nB177_p0014c07║珊瑚枝。」僧禮拜，師乃云：「昨夜毛頭星作怪，釋迦老子
J26nB177_p0014c08║漆桶快，餘光分胤後兒孫，箇箇頂𩕳沒一塊。」召大眾，
J26nB177_p0014c09║云：「各各伸手摸摸看看，是那裏沒一塊？若也摸著，便
J26nB177_p0014c10║與釋迦老子同一眼見、同一耳聞、同一受用，當下無
J26nB177_p0014c11║生死可怖、無涅槃可證、無男女可形、無凡聖可隔，淨
J26nB177_p0014c12║裸裸絕承當、赤灑灑無回互；其或未然，且向三條椂
J26nB177_p0014c13║下七尺單前默默披衣自看始得。」
J26nB177_p0014c14║上堂，問：「天下有道則見，無道則隱。隱即不問，如何是
J26nB177_p0014c15║有道則見？」師云：「四海五湖王化裏。」進云：「三千禮樂憑
J26nB177_p0014c16║師舉，五百英雄盡讓誰？」師卓拄杖一下。進云：「慣從五
J26nB177_p0014c17║鳳樓前過，手握金鞭賀太平。」師云：「從來此處念詩章。」
J26nB177_p0014c18║問：「今日掀翻獅子窟，一聲哮吼震山谷，寥寥大地絕
J26nB177_p0014c19║遮欄，孰箇當頭把得住？」師云：「香煙堆裏現全身。」僧喝
J26nB177_p0014c20║一喝，師打一棒。進云：「也不得放過。」師噓一聲。問：「螣蛇
J26nB177_p0014c21║纏足，露布繞身，未審作麼生解？」師云：「頭上漫漫，足下
J26nB177_p0014c22║漫漫。」進云：「水不洗水，金不博金去也。」師云：「兩重公案。」
J26nB177_p0014c23║僧禮拜，師乃云：「即心即佛，拖人落水；非心非佛，落水
J26nB177_p0014c24║拖人；不是心、不是佛、不是物，木人把板雲中拍，石女
J26nB177_p0014c25║含笙井底吹。此三句內，有一句全暗全明、雙收雙放，
J26nB177_p0014c26║若人簡點得出，一生參學事畢。」
J26nB177_p0014c27║破山禪師語錄卷第三
J26nB177_p0014c28║（嗣法門人　蜀北果州真如寺海液　蜀東巴
J26nB177_p0014c29║州清涼硐印嵩同刻
J26nB177_p0014c30║破山和尚語錄第三卷　堆藍弘禮禪人對
J26nB177_p0014c31║　秀水謝穎仙書　嘉興倪天章刊）
J26nB177_p0014c32║（康熙庚申歲孟春月，嘉禾楞嚴寺般若坊藏板）