J26nB177_p0015a01║破山禪師語錄卷第四
J26nB177_p0015a02║當陽玉泉嗣法門人印正等編
J26nB177_p0015a03║上堂四
J26nB177_p0015a04║住夔州府開縣大寧禪寺，入院，三門，云：「十方無壁落，
J26nB177_p0015a05║四面亦無門，教山僧從何處入？」以拄杖畫此㊇，云：「從
J26nB177_p0015a06║者裏八字打開。」
J26nB177_p0015a07║方丈，云：「即此用、離此用，主賓互換；胡來現、漢來現，妍
J26nB177_p0015a08║醜自分。新長老忍俊不禁，一任鑽龜打瓦。」
J26nB177_p0015a09║檀越徐道臣請開堂，至法座，云：「就地登空易，從空放
J26nB177_p0015a10║下難，難易齊屏卻，直透上頭關。新大寧直透上頭關
J26nB177_p0015a11║去也，大眾還見麼？若有路可上，更高人也行。」遂陞座，
J26nB177_p0015a12║拈香云：「此瓣香聲傳社稷，價重山河，端為祝嚴
J26nB177_p0015a13║今上皇帝聖躬萬歲萬歲萬萬歲。伏願堯風鼓鼓，吹
J26nB177_p0015a14║內霧邊雲立散；舜日輝輝，照深幽遠暗長明。」復拈香
J26nB177_p0015a15║云：「此瓣香奉為乃文乃武闔國公卿，伏願不忘囑累，
J26nB177_p0015a16║恆為佛法之金湯，直下承當，永作人天之眼目。」末拈
J26nB177_p0015a17║香云：「此瓣香供養浙江寧波府天童山密雲和尚，用
J26nB177_p0015a18║酬法乳之恩，伏願一朝印可承慈蔭，九處拈來始適
J26nB177_p0015a19║殷。」斂衣趺坐。上首白椎竟，師云：「森嚴爐鞴、惡辣鉗錘，
J26nB177_p0015a20║鍛聖煉賢於剎那際、超生越死於頃刻間，固非神通
J26nB177_p0015a21║妙用，本是法爾如然。未審眾中有具銅頭鐵額者麼？
J26nB177_p0015a22║試出來與山僧相見。」一僧出眾，禮拜起，以坐具拂一
J26nB177_p0015a23║拂，展兩手，師云：「官潭子向汝道破了也。」僧舞坐具，繞
J26nB177_p0015a24║一匝歸位，師云：「掠虛漢。」問：「學人寂寂，請和尚歷歷。」師
J26nB177_p0015a25║卓拄杖一下。僧喝一喝，師云：「汝者一喝，濟得甚麼邊
J26nB177_p0015a26║事？」進云：「露一絲是陷虎之機，隱一跡則無聲無臭。」師
J26nB177_p0015a27║喝云：「閒言語。」僧禮拜，師乃云：「山棒濟喝點，開三要三
J26nB177_p0015a28║玄；河馬洛龜印，破無聲無臭。斷臂而覓安心，覆舟以
J26nB177_p0015a29║獲真子，傳傳有據，授授無私，不惟祖道之重拈，且補
J26nB177_p0015a30║皇圖之再振。當恁麼時，報國大寧一句作麼生道？兩
J26nB177_p0015b01║江風浪交頭合，一洗干戈瘴癘開。」
J26nB177_p0015b02║上堂，僧問：「寶劍拂開天地靜，金刀纔舉斗牛寒。」師云：
J26nB177_p0015b03║「禍事，禍事。」進云：「恁麼則磧裏征人三十萬，一時回首
J26nB177_p0015b04║月中看？」師豎柱杖，云：「遼天赫奕。」進云：「萬邦有道歸王
J26nB177_p0015b05║化，一直無私賀大寧。」師便打。復舉：「僧問巴陵：『祖意、教
J26nB177_p0015b06║意，是同？是別？』陵云：『雞寒上樹，鴨寒下水。』」師云：「雖然如
J26nB177_p0015b07║是，雞肚不知鴨肚事，遂為禪教之分。大寧則不然，若
J26nB177_p0015b08║有人問：『祖意、教意，是同？是別？』只向他道：『水向石邊流
J26nB177_p0015b09║出冷，風從華裏過來香。』」
J26nB177_p0015b10║上堂，師云：「盛山臨水年年在，東土西方豈變遷？即死
J26nB177_p0015b11║即生即解脫，非男非女非因緣。舉心蹉過娘生面，動
J26nB177_p0015b12║念乖張空劫前，圓具圓修登九品，德池波湧綻金蓮。
J26nB177_p0015b13║所以道：無邊剎海，自他不隔於毫端，十世古今，始終
J26nB177_p0015b14║不離於當念，如鴈過長空，影還沉水。正恁麼時，且傳
J26nB177_p0015b15║夫人獨脫一句作麼生道？生，則決定生；去，則實不去。」
J26nB177_p0015b16║上堂，師云：「十五日已前，說法機不及；十五日已後，說
J26nB177_p0015b17║法機太過；正當十五日，說法機如掣電、語似轟雷。試
J26nB177_p0015b18║問春鰲李先生會也未？若也會得，便會孔子道：『天何
J26nB177_p0015b19║言哉？四時行焉、百物生焉，天何言哉？』所以道：大音希
J26nB177_p0015b20║聲，大巧若拙。無言為至言，無說乃真說。其或未然，更
J26nB177_p0015b21║聽一偈：跳出火坑順且疾，臨終正念真端的，西方即
J26nB177_p0015b22║在箇中圓，不用徒勞向外覓。」
J26nB177_p0015b23║住大竹縣佛恩禪寺豎大佛殿，眾檀越請上堂，僧問：
J26nB177_p0015b24║「如何是佛恩境？」師云：「長長短短千株樹。」進云：「如何是
J26nB177_p0015b25║境中人？」師云：「落落零零幾箇僧。」進云：「人境已蒙師指
J26nB177_p0015b26║示，如何是臨濟當陽一句？」師豎拂子，云：「會麼？」進云：「恁
J26nB177_p0015b27║麼則知恩有地去也？」師震威喝一喝。問：「古人拈一莖
J26nB177_p0015b28║艸建梵剎，竟新佛恩今日又作麼生？」師云：「八方有道
J26nB177_p0015b29║歸王化，四海謳歌賀太平。」進云：「石華山畔金聲振，驚
J26nB177_p0015b30║起丹林雙鳳兒。」師不理。僧禮拜，師乃云：「佛恩殿上雙
J26nB177_p0015c01║獅踞地，大持堂前孤鴻唳天，二水逢源，一山挺翠。高
J26nB177_p0015c02║也，明也，悠也，久也，廣不替之宗風；奇哉，俊哉，善哉，偉
J26nB177_p0015c03║哉，多非遙之桂月。因如是地產如是人，因如是人行
J26nB177_p0015c04║如是事，非但地勝人賢，要且名成實就。大眾且道：新
J26nB177_p0015c05║佛恩眉毛還在麼？」卓拄杖，云：「千千龍象從茲止，萬萬
J26nB177_p0015c06║獅麟自此歸。」
J26nB177_p0015c07║天童悟和尚忌日，寶曇禪人設供，請上堂，師云：「七月
J26nB177_p0015c08║七巧，雲集秋風秋露及秋雨，乍寒乍熱透皮毛，欲脫
J26nB177_p0015c09║欲穿徹骨髓。所以道：熱則普天匝地熱，寒則普天匝
J26nB177_p0015c10║地寒。熱則熱殺闍黎，寒則寒殺闍黎。若如此會，得寒
J26nB177_p0015c11║暑不能遷、生死不能易。正當恁麼時，且獨脫一句作
J26nB177_p0015c12║麼生道？勞煩大眾同到先師真前露布者箇消息。」下
J26nB177_p0015c13║座，詣真前拈香云：「戒香、定香、慧香、解脫香、解脫知見
J26nB177_p0015c14║香，觸碎吾師肉鼻孔，管教遍界不能藏。」
J26nB177_p0015c15║住開縣龍城山紫雲禪寺，解制，上堂，師云：「年年七月
J26nB177_p0015c16║十五，處處追宗薦祖，箇裏眾僧自恣，都來足蹈手舞。
J26nB177_p0015c17║為復是妙用現前？為復是業風飄鼓？今朝聖制告圓，
J26nB177_p0015c18║試為老僧分析看。若分析得出，大蟲原來是老虎；其
J26nB177_p0015c19║或未然，將拄杖一時打散，亦是蒼天中更添冤苦。」
J26nB177_p0015c20║住開縣鴉城山栖鳳禪院，結制，上堂，僧問：「世亂年久，
J26nB177_p0015c21║群魔即恢即復，如何是太平消息？」師豎拂，云：「會麼？」進
J26nB177_p0015c22║云：「四海總歸王化裏，全提正令亦奚為。」師云：「閒言語。」
J26nB177_p0015c23║僧喝一喝，師云：「此喝落在什麼處？」僧擬開口，師震威
J26nB177_p0015c24║喝一喝。僧禮拜，師乃云：「七月十五，龍城解制罷座；八
J26nB177_p0015c25║月十五，鴉城結制陞座。雖是兩彩一賽，要且不離者
J26nB177_p0015c26║箇。」以拂打圓相，云：「佛子住此地則是佛受用，常在於
J26nB177_p0015c27║其中經行及坐臥。」復舉：「馬祖與百丈、西堂、南泉玩月
J26nB177_p0015c28║次，祖曰：『正與麼時如何？』丈曰：『正好修行。』堂曰：『正好供
J26nB177_p0015c29║養。』泉拂袖便行。祖曰：『經歸藏，禪歸海，惟有普願獨超
J26nB177_p0015c30║物外。』」師高聲云：「馬大師板齒生毛，分星撥兩，恁麼判
J26nB177_p0016a01║斷總是第二月。且道如何是第一月？留待夜來江上
J26nB177_p0016a02║落，照人無復冷秋秋。」
J26nB177_p0016a03║解制，上堂，一僧出以手掩師口，師打一拂，僧遂走，云：
J26nB177_p0016a04║「怪了。」師拽杖打出，乃云：「本明徹闍黎前為老僧送別
J26nB177_p0016a05║偈云：『吾師拄杖欲翻雲。』老僧道：『拗折了也。』『鳥道騰騰
J26nB177_p0016a06║盡伴行。』老僧道：『一有多種，二無兩般。』『閨閣縱然無一
J26nB177_p0016a07║物。』老僧道：『轉秘轉多。』『阿誰擔荷破沙盆？』老僧道：『且喜
J26nB177_p0016a08║有箇徹闍黎。』老僧拈也拈了、斷也斷了，不惟我師從
J26nB177_p0016a09║互相唱和，且是聖制告圓，亦有兩句壓韻而已。栖鳳
J26nB177_p0016a10║今朝散水雲，縱橫逆順任教行，破沙盆是正法眼，莫
J26nB177_p0016a11║逐腥羶污卻盆。」震威喝一喝，下座。
J26nB177_p0016a12║住夔州府萬縣太白巖萬福寺，總戎譚任卿生日，請
J26nB177_p0016a13║陞座，僧問：「離相離名接上上根，立機立境曲為中下，
J26nB177_p0016a14║置此兩途，還有為人處也無？」師云：「問得老僧口啞。」進
J26nB177_p0016a15║云：「燄地火光扶日出，倚天長劍逼人寒。」師震威喝一
J26nB177_p0016a16║喝。問：「收放不停時如何？」師云：「好與汝三十棒。」進云：「過
J26nB177_p0016a17║在甚麼處？」師云：「是甚麼所在，許汝覓過？」問：「祖佛即不
J26nB177_p0016a18║問，覿面相呈事如何？」師云：「兩眼對兩眼。」問：「無生一句，
J26nB177_p0016a19║鬼神不知，因甚被諸人覷破？」師云：「汝卻被拄杖子覷
J26nB177_p0016a20║破。」僧禮拜，師乃云：「六月一毒熱極，渾身上下汗如雨，
J26nB177_p0016a21║各人返手試摸之，看是如何箇道理？今朝是我任卿
J26nB177_p0016a22║譚總戎高陞壽域，老僧登曲彔木床讚揚不及。欲讚
J26nB177_p0016a23║壽比南山，南山尚有崩倒；欲讚福如東海，東海尚有
J26nB177_p0016a24║枯竭。正恁麼時，同於金剛不朽一句作麼生道？萬福
J26nB177_p0016a25║堂齋萬壑僧，千金石鼓千秋水。」喝一喝，下座。
J26nB177_p0016a26║總戎譚虞卿生日請陞座，師云：「初伏尾，中伏頭，熱得
J26nB177_p0016a27║通身冷汗流，惟有中心箇樹子，無分寒暑自悠悠。如
J26nB177_p0016a28║是，則知我譚公過去世六月二十五本不生，未來世
J26nB177_p0016a29║六月二十五本不滅，現在世六月二十五本不住。淨
J26nB177_p0016a30║裸裸，絕承當；赤灑灑，無回互。所以道：一念普觀無量
J26nB177_p0016b01║劫，非去非來亦非住，如是了知三世事，超諸方便成
J26nB177_p0016b02║十力。況華封有三多之祝，老僧亦有三際之譚，都盧
J26nB177_p0016b03║在者裏，還委悉麼？」良久，▆云：「八角磨盤空裏走，無鬚
J26nB177_p0016b04║鎖子兩頭搖。」
J26nB177_p0016b05║慕義侯士心譚護法起華嚴經，請陞座，師云：「奇哉奇
J26nB177_p0016b06║哉更奇哉，一點明星是禍胎，今日拈來光宇宙，眾生
J26nB177_p0016b07║夢眼一齊開。若未如是，且聽葛藤說經意畢。」下座。
J26nB177_p0016b08║解制，上堂，僧問：「大地平如掌，長空一色秋，曾無佛子
J26nB177_p0016b09║跡，只見水牯牛時如何？」師驀頭一棒。進云：「翻身嫌地
J26nB177_p0016b10║窄，舉步憾天低。」師云：「閒言語。」僧禮拜，師乃云：「結制解
J26nB177_p0016b11║制，千古常規；長期短期，一朝方便。向舉起處承當，猶
J26nB177_p0016b12║是不唧溜漢；不向舉起處承當，含元殿裏覓長安。老
J26nB177_p0016b13║僧年邁，要覓箇四稜著地者相繼住持，令老僧偷安
J26nB177_p0016b14║兩日，有麼？有麼？」時數僧齊下一喝，西堂云：「任從滄海
J26nB177_p0016b15║變，終不與師通。」師云：「既無怒起，木上座一時趕散。」
J26nB177_p0016b16║住夔州府梁山縣金城禪寺，順治九年十一月初一
J26nB177_p0016b17║日，聖瑞姚總戎、天錫姚明經暨闔郡眾檀越請開堂，
J26nB177_p0016b18║指法座云：「此寶華王座，二十年前也曾七上八下，今
J26nB177_p0016b19║日復陞此座，一任百匝千重。大眾！老僧撥轉今昔關
J26nB177_p0016b20║頭去也，還見麼？」遂陞座，拈香云：「此瓣香自治而亂、自
J26nB177_p0016b21║亂而治，非木石而不能全其體、非水火而莫能發其
J26nB177_p0016b22║用，爇向爐中祝嚴
J26nB177_p0016b23║今上皇帝聖躬萬歲萬歲萬萬歲。此一瓣香非口所
J26nB177_p0016b24║宣、非心所測，從月明簾外得來，荊棘林中拈出，奉為
J26nB177_p0016b25║在位宰官、當山請主，伏願始作春秋之關鎖，終為東
J26nB177_p0016b26║北之界墻。」末拈香云：「此瓣香三登九上，七穴八穿，觸
J26nB177_p0016b27║碎鼻孔歸來，第十三回拈出，供養天童山景德堂上
J26nB177_p0016b28║密雲先師，用酬法乳。」維那白椎，云：「法筵龍象眾，當觀
J26nB177_p0016b29║第一義。」師云：「第一義作麼生觀？若以眼觀，觀處即瞎；
J26nB177_p0016b30║若以心緣，緣處即乖。既不以眼見、心緣，試出來與老
J26nB177_p0016c01║僧話會看。」時二僧出眾，跳一跳，喝一喝，師云：「還有麼？」
J26nB177_p0016c02║二僧無語，師以拄杖卓一卓，云：「木上座與諸人話會
J26nB177_p0016c03║去也，委悉麼？杖頭日月光天德，照破山河煙霧開。」
J26nB177_p0016c04║佛成道日上堂，師云：「獨踞金城第一峰，滿天星斗現
J26nB177_p0016c05║穹窿，老僧高著青蓮眼，看得眾生與佛同。榮寰趙居
J26nB177_p0016c06║士追嚴飯僧，欲與佛同一成道、同一受用。所以道：火
J26nB177_p0016c07║不待日而熱、風不待月而涼，鶴脛自長、鳧脛自短，松
J26nB177_p0016c08║直棘曲、鵠白烏玄，本自現成，何假修證？大眾！正恁麼
J26nB177_p0016c09║時，修證即不無染污，即不得一句作麼生道？一點明
J26nB177_p0016c10║星當午現，九蓮華果自芳妍。」
J26nB177_p0016c11║上元日上堂，僧問：「吾有一物，無頭無尾，常在動用中，
J26nB177_p0016c12║乞師一接。」師云：「你眼瞎。」僧喝，師便打。問：「入門便棒，相
J26nB177_p0016c13║見便喝，不知有過？無過？」師打云：「是甚麼所在，還來覓
J26nB177_p0016c14║過？」問：「如何是行腳事？」師云：「面面相看口如木。」問：「正月
J26nB177_p0016c15║中旬是上元，請問和尚：如何是缺？如何是圓？」師以拄
J26nB177_p0016c16║杖畫此○，云：「且道是缺？是圓？」問：「如何是學人生處？」師
J26nB177_p0016c17║卓杖一下。進云：「如何是死處？」師亦卓杖一下。進云：「如
J26nB177_p0016c18║何是不生不死處？」師復卓杖一下。問：「如何是金城境？」
J26nB177_p0016c19║師云：「城小規模大。」進云：「如何是境中人？」師云：「僧貧世
J26nB177_p0016c20║界寬。」進云：「人境與和尚差多少？」師豎拄杖，云：「拄杖頭
J26nB177_p0016c21║上薦取。」僧禮拜，師乃云：「年年正月半，處處燈光現，箇
J26nB177_p0016c22║裏卻無明，阿誰將眼見？」復以拄杖畫此○，云：「委悉麼？
J26nB177_p0016c23║我見燈明佛，本光瑞如此。」
J26nB177_p0016c24║師誕日，明宇彭居士請上堂，師拈拄杖卓一卓，召大
J26nB177_p0016c25║眾云：「會麼？者箇與老僧同壽，從無始來正月二十一
J26nB177_p0016c26║日、乃至盡未來際正月二十一日，算數譬喻不可說
J26nB177_p0016c27║不可思議福德海壽命聚。不獨老僧如是，三世諸佛
J26nB177_p0016c28║亦如是，歷代祖師亦如是，天下老和尚亦如是，一切
J26nB177_p0016c29║有情、無情亦如是。」復卓拄杖下座。
J26nB177_p0016c30║解制，上堂，師云：「老僧閒坐困眠，不覺過了三月，爾等
J26nB177_p0017a01║朝參暮請，恍惚又是一期。釋迦老子尚有三七思惟，
J26nB177_p0017a02║達磨初祖況乃九年面壁，今日侯府西崑譚護法為
J26nB177_p0017a03║汝諸人設放參解制齋，且道參作麼生放？制作麼生
J26nB177_p0017a04║解？還委悉麼？試看春風吹野綠，應教龍象任縱橫。」
J26nB177_p0017a05║住夔州府梁山縣雙桂福國禪院，順治十七年十月
J26nB177_p0017a06║十五日，邑侯飛雲彭護法請開堂，師接疏云：「大清定
J26nB177_p0017a07║鼎，揚文耀武，於斯時雙桂開爐，鍛聖煉賢。於此日雖
J26nB177_p0017a08║是公驗分明，卻請維那宣過。」
J26nB177_p0017a09║陞座，師拈香云：「此一瓣香，非木非香，無聲無臭，爇向
J26nB177_p0017a10║爐中端為祝嚴
J26nB177_p0017a11║今上皇帝聖躬萬歲萬歲萬萬歲，伏願壽山福海彌
J26nB177_p0017a12║高彌深，皇圖帝都至堅至固。」次拈香云：「奉為滿朝百
J26nB177_p0017a13║辟、臨筵郡侯，伏願長為王室股肱。」又拈香云：「六六代
J26nB177_p0017a14║相傳，四四處經手，供養天童山景德堂上密雲先師，
J26nB177_p0017a15║用酬法乳。」斂衣敷座。上首白椎竟，僧問：「如何是十五
J26nB177_p0017a16║日已前事？」師云：「前不搆村。」進云：「如何是十五日已後
J26nB177_p0017a17║事？」師云：「後不抵店。」進云：「正當十五日時如何？」師云：「退
J26nB177_p0017a18║身三步禮拜著。」問：「天產靈芝為甚麼不抽枝發幹？」師
J26nB177_p0017a19║以拂子打圓相，云：「生也，生也。」問：「紅爐大鞴就裏添炭
J26nB177_p0017a20║時如何？」師云：「焦頭爛額，似粟如麻。」僧禮拜，師乃云：「今
J26nB177_p0017a21║年雙桂開堂，箇箇腳忙手忙，山上工頭喊號，堂前執
J26nB177_p0017a22║事敲梆，芒鞋東穿西脫，索扛論短爭長，務要同心協
J26nB177_p0017a23║力，都來直下承當。未審眾中還有承當者麼？」時數僧
J26nB177_p0017a24║齊下一喝，師笑云：「未在。既無，老僧因齋慶讚去也。」復
J26nB177_p0017a25║舉：「龐居士將百萬家財傾向湘江去，參石頭遷禪師，
J26nB177_p0017a26║問：『不與萬法為侶者是甚麼人？』頭以手掩居士口，士
J26nB177_p0017a27║遂悟。據山僧看來：此老雖與彭公同里，其實機用各
J26nB177_p0017a28║別。與其傾向湘江，不若我彭公將來飯僧請法，寧不
J26nB177_p0017a29║出龐老一頭地也。雖然如是，刁刀相似，魚魯參差，若
J26nB177_p0017a30║向此中會得，古今無二道、聖賢無兩心。如擲劍揮空，
J26nB177_p0017b01║勿論及之不及，貴承當而不貴推托也。還委悉麼？處
J26nB177_p0017b02║處綠楊堪繫馬，家家有路透長安。」下座。
J26nB177_p0017b03║上堂，僧問：「如杲日照空時如何？」師云：「若不同床睡，焉
J26nB177_p0017b04║知蓆底穿？」進云：「幾回出世、幾建叢林，和尚分中成得
J26nB177_p0017b05║什麼邊事？」師云：「直教人腳跟下豎去橫來。」進云：「有一
J26nB177_p0017b06║人不落凡聖，和尚如何接他？」師震威喝一喝。僧禮拜，
J26nB177_p0017b07║師乃云：「寒盡隴頭梅欲放，穿人鼻孔令人忙，看他無
J26nB177_p0017b08║限癡男女，都把光陰喪北邙。時宇黃居士到室中，欲
J26nB177_p0017b09║老僧露布者箇消息，然而者箇消息在胎為身、處世
J26nB177_p0017b10║為人、在眼曰見、在耳曰聞、在鼻辨香、在口談論、在手
J26nB177_p0017b11║執捉、在足運奔，老僧舉此告報諸人，諸人還委悉麼？
J26nB177_p0017b12║還鄉盡是兒孫事，祖父從來不出門。」
J26nB177_p0017b13║梁山縣令曾勝幢受菩薩戒，師接疏云：「隔壁告狀，遍
J26nB177_p0017b14║地葛藤，覿面相呈，漫天露布。即此用、離此用，賣弄不
J26nB177_p0017b15║少；蘇州有、常州有，短販太多。雖是公驗分明，不妨維
J26nB177_p0017b16║那宣過。」陞座，云：「數十年來道不同，而今慚愧起家風，
J26nB177_p0017b17║相逢沒甚閒言語，一棒當頭絕己躬。」說戒。下座。
J26nB177_p0017b18║梁山姚總戎謝夫人請陞座，師云：「金城砦上牢籠不
J26nB177_p0017b19║住，雙桂堂前呼喚不回，本是箇無面目漢，卻來箇裏
J26nB177_p0017b20║合水和泥。今鎮府謝夫人得得來山，飯僧請法，更祈
J26nB177_p0017b21║福壽康寧，勤王報國。正與麼時，且報國一句作麼生
J26nB177_p0017b22║道？雕弓已挂狼煙息，萬里謳歌賀太平。」下座。
J26nB177_p0017b23║檀越請上堂，僧問：「獅子王談吐三千，雙桂堂拈出一
J26nB177_p0017b24║句。三千即不問，一句意如何？」師云：「汝眼瞎。」進云：「曉月
J26nB177_p0017b25║暫飛千樹裏，秋河隔在數峰西。」師云：「沒交涉。」問：「日間
J26nB177_p0017b26║浩浩裏作得主，夢寐裏作得主，無夢無想時主在何
J26nB177_p0017b27║處？」師云：「正好朝打三千，暮打八百。」進云：「太湖三萬六
J26nB177_p0017b28║千頃，月在波心說向誰？」師云：「痛癢也不識。」僧禮拜，師
J26nB177_p0017b29║乃云：「天王賜與華屋，要因門入。仁者大破慳囊，本為
J26nB177_p0017b30║誰將？所以道：實際理地不受一塵，佛事門頭不捨一
J26nB177_p0017c01║法。不捨一法，千峰勢到嶽邊止；不受一塵，萬派聲歸
J26nB177_p0017c02║海上消。人人悟證平常，箇箇圓機活潑。」復舉：「東印土
J26nB177_p0017c03║國王飯僧，一眾俱轉經，惟二十七祖般若多羅尊者
J26nB177_p0017c04║默然晏坐。王問尊者：『何不轉經？』祖曰：『貧道入息不居
J26nB177_p0017c05║陰界，出息不涉眾緣，常轉如是經百千萬億卷。』」師云：
J26nB177_p0017c06║「大小尊者也只在葛藤裏輥，今日若有人如是問老
J26nB177_p0017c07║僧，惟痛與棒、熱與喝，不惟光揚祖道，要且不致寂寥。
J26nB177_p0017c08║大眾且道：尊者與老僧是同？是別？」良久，云：「饒伊講得
J26nB177_p0017c09║千經論，總落禪家第二機。」
J26nB177_p0017c10║永熙禪人受戒，上堂，師云：「金城砦上塵埃不到，雙桂
J26nB177_p0017c11║堂前泥水甚多，且道老僧純清絕點底是？拖泥帶水
J26nB177_p0017c12║底是？若向此中薦得，無戒不持、無生不度；其或未然，
J26nB177_p0017c13║更聽葛藤。」說戒。下座。
J26nB177_p0017c14║解制，聖瑞姚護法請上堂，僧問：「聖制告圓，慶賞一句
J26nB177_p0017c15║作麼生道？」師云：「各與三十棒。」僧擬進語，師震威喝一
J26nB177_p0017c16║喝。僧禮拜，師乃云：「千日禪期今日已，如龍如象如獅
J26nB177_p0017c17║子，忽然返擲奮全威，大地烽煙從此止。如是，則我姚
J26nB177_p0017c18║將軍一片忠肝義膽，老僧今日因齋慶讚。所以道：施
J26nB177_p0017c19║主一粒米，重如須彌山，若然不了道，披毛帶角還。已
J26nB177_p0017c20║如是者，日食斗金非分外；未如是者，時餐粒米也難
J26nB177_p0017c21║消。」以拄杖卓一卓，云：「知恩者少，負恩者多。」
J26nB177_p0017c22║涪侯劉夫人印貞請陞座，僧問：「三乘教典已成糟粕，
J26nB177_p0017c23║五家宗旨亦是筌蹄。宗教即不問，如何是法身向上
J26nB177_p0017c24║事？」師云：「腳跟下薦取。」進云：「還有奇特事麼？」師云：「不顧
J26nB177_p0017c25║腳跟三尺水，只貪縱步上高岑。」進云：「若不桶底開兩
J26nB177_p0017c26║眼，何能大地任縱橫？」師云：「閒言語。」問：「和尚陞座度盡
J26nB177_p0017c27║眾生，即今侯府向甚處去也？」師云：「接饑枝上垂金果，
J26nB177_p0017c28║消渴泉中湧碧流。」一僧向前作揖，又作女人拜云：「恭
J26nB177_p0017c29║賀和尚萬福。」手呈白紙，中畫一圓相，云：「學人投書，請
J26nB177_p0017c30║和尚目。」師云：「見怪不怪，其怪自壞。」僧禮拜，師乃云：「雙
J26nB177_p0018a01║桂三年今復爐，重添柴炭費工夫，鎔成冷脆熱焦鐵，
J26nB177_p0018a02║打把虛空掘洞鋤。今日鋤柄在手，大破天荒，重開基
J26nB177_p0018a03║業，幸誥命劉夫人男譚天晟來山，飯僧請法，奉薦正
J26nB177_p0018a04║一品光祿大夫西崑譚侯府夙具扶正熱腸，精忠血
J26nB177_p0018a05║性，滿腔肝膽，萬世聲名一旦狼藉，四海五湖冤深莫
J26nB177_p0018a06║雪，老僧忍俊不禁為伊雪卻。所以道：一切智智清淨，
J26nB177_p0018a07║無二、無二分，無別、無斷故。如此，則正心誠意治國齊
J26nB177_p0018a08║家，捨生趣死、捨死趣生，無不從此法界流出，究竟還
J26nB177_p0018a09║歸此法界，恁麼告報也是路見不平。」以拄杖作鋤勢，
J26nB177_p0018a10║云：「掘出中原乾淨土，從新復整舊規模。」
J26nB177_p0018a11║上元上堂，師云：「正月十五日已前為人，不遇春風華
J26nB177_p0018a12║不開；十五日已後為人，華開又被風吹落；今日正當
J26nB177_p0018a13║十五日，且道開底是？落底是？」良久，卓拄杖一下，云：「謾
J26nB177_p0018a14║道春歸無覓處，誰知轉入此中來？」
J26nB177_p0018a15║薦嚴上堂，師云：「法界網裂，其維不張，擊塗毒鼓，灑甘
J26nB177_p0018a16║露漿。飲之者醉、耳之者狂，都盧到老僧拄杖頭上脫
J26nB177_p0018a17║體全彰。把住也，黃金失色；放行也，瓦礫生光。正恁麼
J26nB177_p0018a18║時，且道把住是？放行是？」良久，云：「若是不經惡辣手，除
J26nB177_p0018a19║非身帶返魂香。」
J26nB177_p0018a20║湛源禪人為師除禫，請上堂，師云：「今朝冬月一，乍雨
J26nB177_p0018a21║洗天地，惟有者些兒，不隨晴雨易。如是，則我湛源師
J26nB177_p0018a22║承一喝禪師，三周來我山中營齋供眾，強老僧登座
J26nB177_p0018a23║對眾舉揚。老僧觀彼久遠猶若今日一生一死，寧能
J26nB177_p0018a24║易哉？所以道：有物先天地，無形本寂寥，能為萬象主，
J26nB177_p0018a25║不逐四時凋。古德恁麼道，老僧恁麼拈，未審是中還
J26nB177_p0018a26║有優劣也無？如無，且道萬象主即今在甚麼處？體取
J26nB177_p0018a27║蓮華不染心，法身常住寂光土。」
J26nB177_p0018a28║上堂，師云：「今日是我松雲法孫自戊子年別去，直至
J26nB177_p0018a29║而今庚子年歸來，一去一來不覺十有三載，特特來
J26nB177_p0018a30║山供老僧新成衣，請老僧登新法堂，說新佛法。若語、
J26nB177_p0018b01║若默，俱是舊底，教老僧如何啟口？」良久，卓拄杖一下，
J26nB177_p0018b02║云：「諦聽，諦聽。」下座。
J26nB177_p0018b03║上堂，僧問：「達磨西來所為何事？」師云：「為汝不薦。」進云：
J26nB177_p0018b04║「薦後如何？」師云：「好喫老僧三十棒。」問：「閉門打睡接上
J26nB177_p0018b05║上，機顧鑑嚬呻屈為中下，今日陞座有何施設？」師云：
J26nB177_p0018b06║「合取狗口。」問：「古德云：『六人成大器。』因甚只付五人？」師
J26nB177_p0018b07║云：「一有多種，二無兩般。」僧禮拜，師乃云：「遠公沽酒延
J26nB177_p0018b08║陶潛，佛印燒豬待子瞻，此是一賓一主作用，只是太
J26nB177_p0018b09║費力生，要且未徹向上關捩。老僧不用造作安排，隨
J26nB177_p0018b10║家豐儉聽其自然。且道與先德還有同異麼？」良久，云：
J26nB177_p0018b11║「若達本來非皂白，不妨隨處徹根源。」
J26nB177_p0018b12║解制，上堂，僧問：「前三日一場喧鬧，向甚麼處去也？」師
J26nB177_p0018b13║云：「佛法大有，只是咳嗽。」進云：「恁麼則偃息干戈，擺手
J26nB177_p0018b14║歸朝去也？」師云：「腳跟下猶好喫棒在。」僧禮拜，師乃云：
J26nB177_p0018b15║「從上先德解制有云：『出門、不出門，俱是艸漫漫地。』老
J26nB177_p0018b16║僧者裏則不然，出門、不出門，俱是一場懡㦬。何以故？
J26nB177_p0018b17║舉頭天外看，誰是我般人？」
J26nB177_p0018b18║語嵩法孫同徒嵩目省覲，請陞座，僧問：「學人已到者
J26nB177_p0018b19║裏，請老和尚道道。」師豎拂，云：「會麼？」進云：「仍舊道不出。」
J26nB177_p0018b20║師云：「刺瞎闍黎眼睛。」僧禮拜，師乃云：「年經六十五，作
J26nB177_p0018b21║事多莽鹵，旋爇返魂香，來撾塗毒鼓，聲吞鱉鼻蛇，氣
J26nB177_p0018b22║壓藍田虎。」以拂子打圓相，云：「拈出箇胡餅，能超佛與
J26nB177_p0018b23║祖。雖然如是，大小雙桂未諳時勢。何以故？甜瓜徹蒂
J26nB177_p0018b24║甜，苦瓠連根苦，種艸雖固然，同坑無異土。」
J26nB177_p0018b25║漢中府靜明寺嬾石法孫請陞座，僧問：「真心無住，住
J26nB177_p0018b26║則成妄。如何是無住根本？」師云：「老老大大還說者箇
J26nB177_p0018b27║語話。」進云：「和尚又作麼生？」師震威喝一喝。問：「穿衣喫
J26nB177_p0018b28║飯即不問，屙屎放尿事如何？」師云：「大面原來是奤子。」
J26nB177_p0018b29║僧禮拜，師乃云：「古有僧問先德：『如何是諸佛出身處？』
J26nB177_p0018b30║荅云：『東山水上行。』又有僧問：『如何是諸佛出身處？』荅
J26nB177_p0018c01║云：『西河火裏坐。』又有僧問：『如何是諸佛出身處？』荅云：
J26nB177_p0018c02║『熏風自南來，殿閣生微涼。』此三大老荅話，未審還有
J26nB177_p0018c03║優劣也無？若有優劣，試為老僧指出看；如無，老僧自
J26nB177_p0018c04║道：去也、咄也，是三人證龜成鱉。」
J26nB177_p0018c05║昭覺丈雪門人請陞座，僧問：「未離兜率，已降皇宮，意
J26nB177_p0018c06║旨如何？」師云：「生也，生也。」進云：「生箇甚麼？」師震威喝一
J26nB177_p0018c07║喝。僧禮拜，師乃云：「初出母胎得自由，指天指地賣風
J26nB177_p0018c08║流，是非只為多開口，煩惱皆因強出頭。冷逼丹霞燒
J26nB177_p0018c09║木佛，饑逢王膳憶金牛，老僧此日無他說，冤報冤來
J26nB177_p0018c10║仇報仇。」下座。
J26nB177_p0018c11║密雲悟和尚忌日設供，捧盒至影堂前陡然跌碎，師
J26nB177_p0018c12║拈香云：「吾師忌日卻逢巧，處處瞻風併撥艸，殃及兒
J26nB177_p0018c13║孫直至今，含冤負屈轉煩惱。且道與阿誰煩惱？」良久，
J26nB177_p0018c14║云：「惱恨春歸不再來，忽然撲地驚華鳥。」
J26nB177_p0018c15║薦嚴上堂，僧問：「抱璞相投，乞師一決。」師云：「向前來與
J26nB177_p0018c16║汝決。」僧遶一匝，師笑云：「且道老僧笑箇甚麼？」僧罔措，
J26nB177_p0018c17║師乃云：「年年七月十五，處處追宗薦祖，老僧又且不
J26nB177_p0018c18║然，逢人只打口鼓。」以手拍口，云：「會麼？」時有僧喝一喝，
J26nB177_p0018c19║師云：「甜瓜徹蒂甜，苦瓠連根苦。」
J26nB177_p0018c20║上堂，僧問：「虛空百雜碎廓徹，意旨如何？」師云：「合取狗
J26nB177_p0018c21║口。」僧喝，師正色叱之。問：「正令全提即不問，如何是雪
J26nB177_p0018c22║點紅爐底人？」師云：「汝不是者箇人。」進云：「隨緣放曠去
J26nB177_p0018c23║也。」師喝一喝，僧亦喝一喝，師云：「我也喝，你也喝，未審
J26nB177_p0018c24║那箇喝底是？」僧以坐具拂一拂，歸位，師云：「七棒對十
J26nB177_p0018c25║三。」僧問：「一百日畫地為牢，今日被學人蹋破了也。」師
J26nB177_p0018c26║云：「墮坑落塹。」進云：「者箇是盡大地牢籠不著底。」師云：
J26nB177_p0018c27║「性命也不顧。」僧禮拜，師乃云：「今辰老僧舉神光二祖
J26nB177_p0018c28║三拜初祖，云得皮得髓，大眾雲集三拜，且道得箇甚
J26nB177_p0018c29║麼？眾齊下一喝，老僧謂合取狗口。然而遠祖恁麼道，
J26nB177_p0018c30║老僧恁麼拈，未審還有勝負也無？若有，不妨對眾舉
J26nB177_p0019a01║似；如無，老僧自道去也。」以拄杖卓一卓，云：「還委悉麼？
J26nB177_p0019a02║遲機只為分皮髓，賺我雲山千萬重。」
J26nB177_p0019a03║明宇李居士為男發善拖白請上堂，師云：「佛光主照
J26nB177_p0019a04║十餘秋，轉重令輕得自繇，今日空門留不住，青雲得
J26nB177_p0019a05║路占鼇頭。」咄一聲，云：「去。」
J26nB177_p0019a06║現雲龍居士祈嗣請上堂，師云：「適逢雙桂飄香，必得
J26nB177_p0019a07║麒麟之子。強欲老僧上堂，上堂道箇讖語，龍吟虎嘯
J26nB177_p0019a08║之年，畢竟華開碓嘴。」咄一聲，下座。
J26nB177_p0019a09║上堂，師云：「老僧六十六，尚欠人天福，雖有兩菜園，了
J26nB177_p0019a10║無箇蘆菔。且道此意是如何？大的扯住小的哭，問你
J26nB177_p0019a11║哭甚麼？人心多返復。」
J26nB177_p0019a12║解制，上堂，僧問：「結制已久，埋沒學人，今日出頭，作麼
J26nB177_p0019a13║勘驗？」師震威喝一喝。進云：「龍得水時添意氣，虎逢山
J26nB177_p0019a14║勢長威獰。」師云：「好與汝三十棒。」僧禮拜，師乃云：「今朝
J26nB177_p0019a15║二十有五，放出一群猛虎，不會鷂子翻身，只解氣吞
J26nB177_p0019a16║佛祖。敢問大眾以何為據？」良久，云：「子丑寅卯辰巳午，
J26nB177_p0019a17║甲乙丙丁莫莽鹵。」擲拄杖，下座。
J26nB177_p0019a18║破山禪師語錄卷第四
J26nB177_p0019a19║（嗣法門人果州印豁　合州龍游山寂壽同刻
J26nB177_p0019a20║破山和尚語錄第四卷　堆藍弘禮禪人對
J26nB177_p0019a21║　秀水謝穎仙書　嘉興倪天章刊）
J26nB177_p0019a22║（康熙庚申歲孟春月，嘉禾楞嚴寺般若坊識）