J26nB177_p0019b01║破山禪師語錄卷第五
J26nB177_p0019b02║當陽玉泉嗣法門人印正等編
J26nB177_p0019b03║上堂五
J26nB177_p0019b04║上堂，僧問：「無影坡前曾相見，今朝特地忘卻面，和尚
J26nB177_p0019b05║還記得麼？」師震威喝一喝。問：「未到雙桂有一話頭，今
J26nB177_p0019b06║已忘卻，請師荅話。」師云：「鼠口終無象牙。」僧喝一喝，師
J26nB177_p0019b07║不理。僧歸眾，師乃云：「剛纔九夏又三冬，衲子齊來叩
J26nB177_p0019b08║己躬，拄地撐天拄杖子，顛拈倒弄活如龍。且道朝打
J26nB177_p0019b09║三千、暮打八百，還濟得甚麼邊事？」以拄杖卓一卓，云：
J26nB177_p0019b10║「不獨登山兼打狗，偏能扶弱不扶強。」
J26nB177_p0019b11║三谿魏居士請師上堂說法，師固辭。次蚤上堂，師高
J26nB177_p0019b12║聲召云：「魏居士。」士應諾，師云：「老僧為汝上堂了也。」士
J26nB177_p0019b13║禮拜，師便下座。
J26nB177_p0019b14║治宇楊居士為子拖白請上堂，師云：「天上月正圓，人
J26nB177_p0019b15║間道月半。咬破卻囫圇，囫圇成兩片，飯甑兩頭空，吾
J26nB177_p0019b16║道一以貫。諸仁者！向此薦得，一生參學事畢；其或未
J26nB177_p0019b17║然，請光桂出來拖白去。」桂出眾作禮胡跪，師云：「自從
J26nB177_p0019b18║昔日與今朝，光陰漸漸不相饒，與麼趕出三門去，福
J26nB177_p0019b19║海深而壽山高。」
J26nB177_p0019b20║追嚴上堂，師云：「兜率皇宮去復來，如如不動實悠哉，
J26nB177_p0019b21║阿僧祇口難稱讚，一任凡胎與聖胎。所以道：處生死
J26nB177_p0019b22║流，驪珠獨耀於滄海；踞涅槃岸，桂輪孤朗於碧天。未
J26nB177_p0019b23║離兜率，已降皇宮；未出母胎，度人已畢。正當恁麼時，
J26nB177_p0019b24║且道玉臺張居士夫婦來山營齋供眾，追嚴報本一
J26nB177_p0019b25║句作麼生道？父母愛之，喜而不忘；父母惡之，勞而不
J26nB177_p0019b26║怨。不怨不忘今頓脫，西方上品綻金蓮。」
J26nB177_p0019b27║施主請上堂，僧問：「有佛處不得住，無佛處急走過，是
J26nB177_p0019b28║何人境界？」師云：「好與三十棒。」僧擬測，師噓一聲。印達
J26nB177_p0019b29║問：「氣聚時，主人公當堂；氣散時，主人公向甚麼處安
J26nB177_p0019b30║身？」師云：「天晴日頭出，雨落地下溼。」達禮拜，師乃云：「連
J26nB177_p0019c01║連兩日陞堂，箇箇腳忙手忙。田裏秧深上節，山中麥
J26nB177_p0019c02║老將黃，工夫覺得無隙，食祿知其有方，但願檀那福
J26nB177_p0019c03║壽，與同地久天長。」
J26nB177_p0019c04║峨眉山萬年寺紫芝法孫請陞座，僧問：「香飄雙桂，月
J26nB177_p0019c05║朗中天，如何是祖孫相見一句？」師云：「分明月在峨眉
J26nB177_p0019c06║上，看到峨眉卻又遲。」進云：「恁麼則團圓在此際，流輝
J26nB177_p0019c07║不計秋？」師震威喝一喝。僧禮拜，師乃云：「雙桂堂前雙
J26nB177_p0019c08║桂香，蜂喧蝶攘動悲傷，想來熟我餘生夢，飛上峨眉
J26nB177_p0019c09║添道光。」擲拄杖，下座。
J26nB177_p0019c10║上堂，師云：「滴水滴凍庭際之人覓心不得，打雨打風
J26nB177_p0019c11║杖頭之機忍俊不禁，忘形骸於方外，究性命於箇中，
J26nB177_p0019c12║鼓兩片皮、弄三寸舌，千言萬語，無非要人解黏去縛，
J26nB177_p0019c13║敲枷打鎖，豈料事無一向？又且不然，今日君如陳公
J26nB177_p0019c14║夫人袁氏為男禳關寄名印鳳來山營齋供眾，入如
J26nB177_p0019c15║來室，披如來衣，頂如來冠，帶如來鎖，得一身繫縛者，
J26nB177_p0019c16║改禾莖而為粟柄，易短壽以作長齡。雖是雙放雙收，
J26nB177_p0019c17║猶是半明半暗。正恁麼時，且道解脫底是？繫縛底是？」
J26nB177_p0019c18║以拄杖卓一卓，云：「還委悉麼？薦取杖頭聲盡處，印龍
J26nB177_p0019c19║印鳳日呈祥。」
J26nB177_p0019c20║開罏，上堂，師云：「鉗錘爐鞴不如初，十日親來九日疏，
J26nB177_p0019c21║將謂胡鬚箇箇赤，誰知更有赤鬚胡？」復舉：「王常侍謁
J26nB177_p0019c22║臨濟大師，攜手至禪堂，問：『眾僧在此看經麼？』濟曰：『不
J26nB177_p0019c23║看經。』曰：『參禪麼？』曰：『不參禪。』曰：『既不看經、又不參禪，在
J26nB177_p0019c24║此作麼？』曰：『惟要作佛。』王曰：『金屑雖貴，落眼成翳。』濟云：
J26nB177_p0019c25║『將謂你是箇俗漢。』」師云：「即如我夔州府經歷司盧檀
J26nB177_p0019c26║越特特來山，也不如是葛藤，遇茶喫茶、遇飯喫飯，難
J26nB177_p0019c27║道也是箇俗漢？」召大眾，云：「試看：今之俗漢、古之俗漢，
J26nB177_p0019c28║是同？是別？若道是同，不應點罰『金屑雖貴，落眼成翳』；
J26nB177_p0019c29║若道是別，只見錐頭利，不見鑿頭方。正與麼時，都盧
J26nB177_p0019c30║一狀領過，還委悉麼？」一僧云：「夜深不向蘆華宿。」又一
J26nB177_p0020a01║僧云：「不離當處常湛然，覓則知君不可見。」師云：「只是
J26nB177_p0020a02║不歸歸便得，五湖煙景有誰爭？」下座。
J26nB177_p0020a03║梁山林縣令請陞座，師云：「天得一以清；地得一以寧；
J26nB177_p0020a04║君王得一，天下太平；諸侯得一，海晏河清。老僧今朝
J26nB177_p0020a05║得箇初一，且道堪作甚麼？有水皆含月，無山不帶雲。」
J26nB177_p0020a06║復舉：「鼓山赴閩王請雪峰上堂，云：『雪峰門下好矢聖
J26nB177_p0020a07║箭，射入九重城裏去也。』太原孚上座云：『也待某甲勘
J26nB177_p0020a08║驗過始得。』趕至中途，問曰：『師兄往那裏去？』曰：『九重城
J26nB177_p0020a09║裏去。』曰：『忽遇四兵圍繞時如何？』曰：『他家自有通霄路。』
J26nB177_p0020a10║曰：『恁麼則離宮失殿去也？』曰：『何處不稱尊？』孚上座拂
J26nB177_p0020a11║袖便回，舉似雪峰云：『好矢聖箭中途折卻了也。』峰云：
J26nB177_p0020a12║『他有後語在。』曰：『老凍膿猶有鄉情在。』」師云：「此則公案
J26nB177_p0020a13║商量者最多，錯會者不少，都去折箭處卜度，殊不知
J26nB177_p0020a14║鼓山折箭則且置，雪峰上堂是甚麼心行？還委悉麼？」
J26nB177_p0020a15║時有僧云：「道泰不傳天子令，時清休唱太平歌。」師卓
J26nB177_p0020a16║拄杖一下，云：「一箭落雙鵰。」
J26nB177_p0020a17║天童悟和尚忌日，師拈香云：「一瓣香，兩手舉，雙桂堂
J26nB177_p0020a18║前經幾幾，萬里鵬程去復來，一天明月照巴水。」
J26nB177_p0020a19║解制，上堂，師云：「千出醜，萬出醜，學冠天人開大口，吐
J26nB177_p0020a20║霧吞雲立上風，蘇州有也常州有。大眾會麼？如會得，
J26nB177_p0020a21║老僧分半院與汝住；其或未然，一任東奔西走。」
J26nB177_p0020a22║總督四川培之李護法薦慈請就重慶府官衙陞座，
J26nB177_p0020a23║師云：「過去事已過去，未來事猶未來，且道即今事又
J26nB177_p0020a24║作麼生？兩頭坐斷，中間莫位。若於此會，得淨裸裸絕
J26nB177_p0020a25║承當，赤灑灑無回互，便見得今日所薦誥封一品太
J26nB177_p0020a26║夫人，齊家治國，純孝精忠，凜凜孤光不遷不變，即穢
J26nB177_p0020a27║邦而生淨土，即煩惱以證菩提。其或未然，更聽一偈：
J26nB177_p0020a28║訃音正報凱音時，兩處相將不早遲，快我蓮池添上
J26nB177_p0020a29║客，全人忠孝令人思。」下座。
J26nB177_p0020a30║浴佛，上堂，師云：「指天指地及周行，臭口初開引禍生，
J26nB177_p0020b01║一棒翻加人我病，九龍惡水太無情。敢問大眾：還知
J26nB177_p0020b02║此中利害處麼？」有僧喝一喝，師云：「將此身心奉塵剎，
J26nB177_p0020b03║是則名為報佛恩。」
J26nB177_p0020b04║上堂，師云：「惡辣鉗錘大鞴爐，純鋼煉就箇頭顱衝，鋒
J26nB177_p0020b05║破敵與麼去，四海氛煙盡淨除。如是，則知長春周居
J26nB177_p0020b06║士來山飯僧請法，上祈國泰民安，下祈光前裕後，人
J26nB177_p0020b07║人悟證平常，箇箇剋期取辦，早遂忠孝之懷，以全自
J26nB177_p0020b08║他之益。所以道：求道如鑽火，逢煙未可休，直待金星
J26nB177_p0020b09║現，燒然始到頭。老僧如是告報，未審眾中還有得金
J26nB177_p0020b10║星現者麼？如無，因齋慶讚去也。」以拂子打圓相，云：「但
J26nB177_p0020b11║存方寸修陰騭，自有麒麟應馬前。」
J26nB177_p0020b12║天童悟和尚忌日，師拈香云：「七月七，吾師涅槃日。老
J26nB177_p0020b13║僧一瓣香，觸碎諸人鼻。」遂炷香，復云：「若道是瓣香，入
J26nB177_p0020b14║地獄如箭射；若道不是香，入地獄如箭射。正恁麼時，
J26nB177_p0020b15║且道還是香底是？不是香底是？請著一語看。」自代云：
J26nB177_p0020b16║「禍不入慎家之門。」
J26nB177_p0020b17║辭眾上堂，師云：「初開劫運久開爐，七十年來志不輸，
J26nB177_p0020b18║每見隙駒難度尾，嘗聞老蚌易生珠。三餐三道束腰
J26nB177_p0020b19║篾，一箇一張護口符，今日功圓并行滿，同瞻佛日與
J26nB177_p0020b20║皇圖。」下座。
J26nB177_p0020b21║小參一
J26nB177_p0020b22║小參，師云：「臨濟在黃檗三度問佛法的的大意，三度
J26nB177_p0020b23║被打，於中放不過處氣悶殺人，指參大愚輕輕點破，
J26nB177_p0020b24║忽地𡎺拳揮掌，誰當其鋒？方是知痛癢漢。今兄弟家
J26nB177_p0020b25║被我棒頭打著，不根其旨，亂去卜度，言知痛癢，目在
J26nB177_p0020b26║打處痛處，單看痛底，是誰可憐生，將我祖者條棒委
J26nB177_p0020b27║屈。如是，若以打處言知痛癢者，古德有言：『未跨船舷，
J26nB177_p0020b28║早與三十棒了也；未動腳跟，早喫棒了也；未開口前，
J26nB177_p0020b29║早與三十棒了也。』且道者箇痛癢又作麼生？知之難
J26nB177_p0020b30║道也，好去打處痛處云知痛癢耶？所謂知痛癢者，言
J26nB177_p0020c01║識法者懼凡在言語上、機境中識得根源處謂是知
J26nB177_p0020c02║痛癢漢。所以黃檗參馬祖，不料祖遷化，遂參百丈，問
J26nB177_p0020c03║曰：『馬大師生前有何言句示人？』丈自舉參馬祖因緣：
J26nB177_p0020c04║『我被他一喝，只得耳聾三日。』檗當下吐舌，丈曰：『子莫
J26nB177_p0020c05║承嗣馬祖去。』檗云：『今日因師舉，得見馬祖大機之用，
J26nB177_p0020c06║我若承嗣伊則喪我兒孫。』丈云：『智與師齊，減師半德；
J26nB177_p0020c07║智過於師，方堪傳授。』兄弟！你看者箇榜樣還是從打
J26nB177_p0020c08║處痛處參究知痛癢耶？不從打處痛處參究知痛癢
J26nB177_p0020c09║耶？還是從喝處耳聾處知痛癢耶？不從喝處耳聾處
J26nB177_p0020c10║知痛癢耶？試卜度看。今日不禁口業分疏長短，蓋緣
J26nB177_p0020c11║我輩做禿居士，不識好惡，錯會猶甚者下底註腳耳。
J26nB177_p0020c12║還有一等不惟不達此意，反生毀謗，此輩難怪其愚。
J26nB177_p0020c13║豈不聞真銀不通世用，真人難以應跡，真言不無逆
J26nB177_p0020c14║耳？古德云：『我若一向舉揚宗教，法堂前艸深一丈。』良
J26nB177_p0020c15║有以也。珍重珍重。」
J26nB177_p0020c16║示眾，云：「古人道三朝一七剋期取證，你們在堂七日
J26nB177_p0020c17║矣，曾取證也未？」一眾無語，師云：「八十翁翁入場屋，真
J26nB177_p0020c18║誠不是小兒嬉，而今爾輩不得自繇者，其過有三：一
J26nB177_p0020c19║者、自恃聰明，法法頭頭一覽便會，及至臨機目瞪口
J26nB177_p0020c20║呿，過在依他作解，塞自悟門。二者、硬赳赳地盡力主
J26nB177_p0020c21║張，逢人便逞口頭滑，以為千了百當，及至遇一智人
J26nB177_p0020c22║面前卻云『不會。』過在見識不清，意志恍惚。三者、領一
J26nB177_p0020c23║話頭當座靠山相似，總不信人長言短語，只以自謂
J26nB177_p0020c24║是做工夫者，見別人喧喧鬧鬧，恨不得深藏遠邃，世
J26nB177_p0020c25║不面人，及至搬弄數十年來依然是箇村夫俗子，過
J26nB177_p0020c26║在執著，取勝易便信受。如是種種說心、說性、說常、說
J26nB177_p0020c27║斷、說道理、說玄妙，自契自證者，盡是野狐精見解，須
J26nB177_p0020c28║向三千里外盡淨吐，卻方來東塔門下喫痛棒也。」
J26nB177_p0020c29║示眾，云：「言無展事，句不投機，承言者喪，滯句者迷。此
J26nB177_p0020c30║是古人板齒生毛，痛為今時分星撥兩下底註腳。山
J26nB177_p0021a01║僧曾恁麼分疏一上，始得不承言、不滯句，活鱍鱍地
J26nB177_p0021a02║如珠走盤。大眾且道：山僧恰古人處還有商量也無？」
J26nB177_p0021a03║眾無語，師顧視左右，云：「赤眼撞著火柴頭。」
J26nB177_p0021a04║示眾，云：「佛佛出世唯為一大事因緣，即開示悟入四
J26nB177_p0021a05║種知見，要之一佛知見道故。然而佛知見者即正知
J26nB177_p0021a06║見也，此正知見即人人不妄、不邪，不偏、不倚者是也。
J26nB177_p0021a07║蓋謂此正知見，雖人人皆具，不無從幼而老習染不
J26nB177_p0021a08║正，故吾佛一人與我和你做箇通事舍人，以種種言
J26nB177_p0021a09║教無數方便引導眾生，令離諸著而已，其實與聖人
J26nB177_p0021a10║何與？而人不根其旨，起惑造業，如物墮地，重處先墜，
J26nB177_p0021a11║或作善、或作惡，隨業飄鼓，可作男形、可作女形、可作
J26nB177_p0021a12║非男非女形，可作無足、多足形，可作人非人等形，可
J26nB177_p0021a13║作牛、羊、象、馬形，可作鱗甲羽毛形，可作情與無情形，
J26nB177_p0021a14║如是等無量無邊不可說不可說阿僧祗劫捨身受
J26nB177_p0021a15║身，輪迴不息，只因一念錯現，出萬般形也。即物而推，
J26nB177_p0021a16║此一香爐本是泥水合成，良工造出，人欲惜之，千年
J26nB177_p0021a17║萬載遂成寶器，無價可評，舉世貴重；若一旦不惜損
J26nB177_p0021a18║之壞之，不但不貴於世，且亦復難歸於泥水也。而人
J26nB177_p0021a19║既得人身，迷不知修省，與此器物復何異哉？所以道：
J26nB177_p0021a20║一失人身八萬劫，幾時等得出頭來？縱出頭來，生處
J26nB177_p0021a21║邊地，下賤、癡、聾、瘖、啞、六根不具，為人奴婢，受他驅役，
J26nB177_p0021a22║安得親覲大善知識，得聞正法，策進趣操，悟佛知見、
J26nB177_p0021a23║入佛知見也耶？山僧今日對眾葛藤如此，也是棒打
J26nB177_p0021a24║石人頭，嚗嚗論實事。」
J26nB177_p0021a25║小參，師遶禪床一匝，云：「會麼？於此會得，便會釋迦老
J26nB177_p0021a26║人初出母胎，周行七步，目顧四方，一手指天，一手指
J26nB177_p0021a27║地，云：『天上天下，惟吾獨尊。』我儂今夜又且不然，既是
J26nB177_p0021a28║周行一匝，何止七步？似超釋迦老人一頭地也。何則？
J26nB177_p0021a29║天上天下箇箇獨尊。所以道：男兒自有衝天志，不向
J26nB177_p0021a30║他人行處行。其或未悉，更聽葛藤。」復云：「者箇消息也
J26nB177_p0021b01║不在言端語端說得，華簇簇、錦攢攢，以當了事惟貴。
J26nB177_p0021b02║二六時中觸處生疑，有疑不決，千沒奈何、萬沒奈何，
J26nB177_p0021b03║便是好處。然而此際或發一問、或示一機，自合搆汝
J26nB177_p0021b04║到那不疑之地，始信從前恍恍惚惚、是是非非都盧
J26nB177_p0021b05║拋向他鄉外里去也，自然頭頭上現、物物上彰，復何
J26nB177_p0021b06║難易而可較哉？寧不聞昔有一僧問巖頭：『起滅不停
J26nB177_p0021b07║時如何？』頭咄云：『是誰起滅？』其僧乃悟。而悟處便是不
J26nB177_p0021b08║疑，不疑則是千了百當，猶香嚴之擊竹、靈雲之桃華，
J26nB177_p0021b09║盡向聲色裏廓徹，如汝諸人眼底耳底，豈無如是聲
J26nB177_p0021b10║色？因何不悟觸？若面墻蓋為只要在別人嘴角頭喫
J26nB177_p0021b11║些涕唾餬過日子，縱得飽參，智過鶖子，學辯懸河，亦
J26nB177_p0021b12║濟得甚邊事？汝看釋迦老人道：『唯佛與佛乃能知之。』
J26nB177_p0021b13║且道他知箇甚麼？」眾無對，師以兩手掩面，云：「慚惶，慚
J26nB177_p0021b14║惶。莫要夜長夢多。」時有僧不出眾高聲云：「和尚莫瞞
J26nB177_p0021b15║人好。」師云：「是你瞞我。」
J26nB177_p0021b16║小參，師云：「者箇活鱍鱍處阿誰不具？那在遣昏敵散、
J26nB177_p0021b17║瞠眉努目、起蚤睡晚、長期短限以了平生？所以佛祖
J26nB177_p0021b18║無他，只在動靜忙閒、𡎺著磕著處發明者箇活鱍路
J26nB177_p0021b19║頭。不見三祖信心銘曰：『至道無難，唯嫌揀擇，但莫憎
J26nB177_p0021b20║愛，洞然明白。』你們厭喧求靜、得失取捨、死死生生、凡
J26nB177_p0021b21║凡聖聖，總是揀擇。正恁麼時，如何是不揀擇底句？」師
J26nB177_p0021b22║良久顧視左右，云：「只待來年蠶麥熟，羅侯羅兒與一
J26nB177_p0021b23║文。」復舉：「玄沙與保福擇菜次，偶論佛法，不覺失聲一
J26nB177_p0021b24║笑，玄沙責云：『汝者一笑，損了許多利益。何也？暫時不
J26nB177_p0021b25║在如同死人。』保福自此確志不群，後果聲名千古。我
J26nB177_p0021b26║儂者裏又且不然，每見兩堂雲水，終日鼓掌呵呵，也
J26nB177_p0021b27║無許多損益，似乎超古人一頭地也。似則也似，是則
J26nB177_p0021b28║未是，恁麼說話也是爛泥中有刺。兄弟家既辦沖霄
J26nB177_p0021b29║氣宇，來者裏同甘澹泊，秖欲究明生死，那有閒情作
J26nB177_p0021b30║戲，得不太喪天日乎？其中縱有過量者，亦不可將人
J26nB177_p0021c01║品不立，愈有高著愈要小心，豈不聞『如臨深淵，如履
J26nB177_p0021c02║薄冰』？聖人尚爾，我安不然？必要尊乎其事，後勝於前，
J26nB177_p0021c03║令人信而不誣也。苟圖活計，假衒雌黃，東去打一掌、
J26nB177_p0021c04║西去築一拳，不惟自屎不覺臭，亦壞自己聲名。我儂
J26nB177_p0021c05║非是有意尊大，來兄弟前作箇狀頭，終日口喃喃告
J26nB177_p0021c06║訴，無非只要大家當件事做。所以玄沙𡎺指，香嚴擊
J26nB177_p0021c07║竹，靈雲見桃華，遇境逢緣，千了百當，不是造作安排，
J26nB177_p0021c08║亦非偶然，特地只是一味胸頭礙膺處廝結不開，方
J26nB177_p0021c09║有見色明心、聞聲悟道之局。不是爾輩今日三、明日
J26nB177_p0021c10║四，說時似有、不說似無，放參止靜，隨境飄流，徒溷日
J26nB177_p0021c11║子。我出家行腳秖三十年，所作所為靡不受盡，雖依
J26nB177_p0021c12║金粟老人往返六載，只得一箇老和尚暗識我敗闕
J26nB177_p0021c13║處，其餘盡把我作箇泥豬癩狗看待，終日憎嫌、終日
J26nB177_p0021c14║障礙，耳邊每聞盲龜跛鱉浩浩商量那箇孤硬、那箇
J26nB177_p0021c15║柔弱，再不說起自己長短闊狹。「兄弟！爾我者裏切莫
J26nB177_p0021c16║學者般種草了無結果之日，在我者裏只說者裏話。
J26nB177_p0021c17║雖然兒時做處，老來知羞，定不是泥龍石虎空獲其
J26nB177_p0021c18║狀，但凡不倒斷處必也頻頻請問、數數提撕，當信時
J26nB177_p0021c19║不待人，剎那異世。兄弟肯依我儂結箇驢年道友，何
J26nB177_p0021c20║愁碓嘴不生華？」時西堂率眾一齊禮拜，師走起，合掌
J26nB177_p0021c21║云：「道泰不傳天子敕，鋼刀奚取我儂頭。」
J26nB177_p0021c22║對靈，小參，師豎起拄杖，云：「者箇物，上拄天，下拄地，常
J26nB177_p0021c23║在動用中，動用中收不得。既動用中收不得，且道濱
J26nB177_p0021c24║源程居士即今在甚麼處安身立命？」以拄杖卓一卓，
J26nB177_p0021c25║云：「濱源居士被山僧拄杖接引來也，汝等諸人還見
J26nB177_p0021c26║麼？若也見得，便見伊安身立命處，便見胎生、卵生、溼
J26nB177_p0021c27║生、化生，有色、無色，有想、無想，非有想非無想，一切眾
J26nB177_p0021c28║生安身立命處；其或未見，更聽山僧與濱源居士收
J26nB177_p0021c29║因結果去也。」復以拄杖卓一下，云：「還委悉麼？擊碎惡
J26nB177_p0021c30║魔諸苦趣，端然證入妙蓮心。」
J26nB177_p0022a01║對靈，小參，師云：「山河大地，明暗塞空，時人不識，強覓
J26nB177_p0022a02║西東。存曾丘公一生一死，恁麼來、恁麼去，還悟也無？
J26nB177_p0022a03║悟，則見山是山、見水是水、見明是明、見暗是暗、見塞
J26nB177_p0022a04║是塞、見空是空、見君是君、見臣是臣、見父是父、見子
J26nB177_p0022a05║是子、見兄是兄、見弟是弟、見男是男、見女是女；倘若
J26nB177_p0022a06║未悟，見山不是山、見水不是水、見明不是明、見暗不
J26nB177_p0022a07║是暗、見塞不是塞、見空不是空、見君不是君、見臣不
J26nB177_p0022a08║是臣、見父不是父、見子不是子、見兄不是兄、見弟不
J26nB177_p0022a09║是弟、見男不是男、見女不是女。總之，夢幻空華徒勞
J26nB177_p0022a10║把捉。丘公向山僧拄杖頭上七縱八橫，口喃喃地所
J26nB177_p0022a11║供如此，還委悉麼？」以拄杖卓一卓，云：「即此見聞如幻
J26nB177_p0022a12║翳，回觀三界若空華。」
J26nB177_p0022a13║對靈，小參，師云：「雨落地下溼，過蟻難尋穴；天晴日頭
J26nB177_p0022a14║出，歸禽易見巢。正當不晴不雨之際、非難非易之時，
J26nB177_p0022a15║且道安任居士令先室孺人在甚麼處安身立命？」以
J26nB177_p0022a16║拄杖卓一卓，云：「還會麼？若於此會得，當下便是恩愛
J26nB177_p0022a17║盡，而生死盡、煩惱斷，而佛道成；若於此不會，且向山
J26nB177_p0022a18║僧拄杖頭上著隻眼好。諸仁者！只如山僧拄杖頭上
J26nB177_p0022a19║作麼生著眼聻？極樂娑婆都屏卻，棒頭喝下悟無生。」
J26nB177_p0022a20║喝一喝，復卓拄杖，下座。
J26nB177_p0022a21║對靈，小參，師云：「臘末春初萬象新，拖金垂柳弄啼鶯，
J26nB177_p0022a22║乃聲乃色難遮覆，韻出令人悟本真。如是，則我廣耆
J26nB177_p0022a23║孫夫人素所念佛持經，操家訓子，還悟得本真也無？
J26nB177_p0022a24║若也悟得，始知今日生死亦如是、苦樂亦如是、男女
J26nB177_p0022a25║亦如是、恩愛亦如是、哀樂亦如是，乃至一切榮辱種
J26nB177_p0022a26║種亦皆如是。」拈起拄杖，云：「既爾如是，且道即今安身
J26nB177_p0022a27║立命一句作麼生道？」復卓拄杖，云：「還委悉麼？超聲越
J26nB177_p0022a28║色隨他去，鳥笑華吟自在身。」
J26nB177_p0022a29║對靈，小參，師云：「世、出世法渾無取捨，舉古舉今了無
J26nB177_p0022a30║延促，點燈籠而撞露柱、騎佛殿以跨山門者，其誰得
J26nB177_p0022b01║歟？昔龐居士家財百萬，志慕大道，盡情傾向湘江，深
J26nB177_p0022b02║心內典，學識貫通，曾有偈云：『有男不婚，有女不嫁，大
J26nB177_p0022b03║家團圞頭，共說無生話。』不覺報緣逮盡，告其女靈照
J26nB177_p0022b04║曰：『視日當午，疾來報我。』靈照應諾，見日當午去哄父
J26nB177_p0022b05║曰：『日已過矣。』父出戶，行到簷頭視日，其女坐父座，端
J26nB177_p0022b06║然而逝。父回見之曰：『我女敏捷，倒先我一著。』龐老更
J26nB177_p0022b07║延七日亦去。其子務農田中，聞之，卓鋤立化。單單只
J26nB177_p0022b08║賸得龐婆一人，遂將夫兒骨骸茶毘畢，乃云：『者夥不
J26nB177_p0022b09║唧溜漢都做模做樣，令人簡點，我若去時即不然。』以
J26nB177_p0022b10║手指石即裂，隱身石中不見。山僧據此看來，龐婆雖
J26nB177_p0022b11║有纖塵不立之手段，而無萬法為侶之襟懷，不若我
J26nB177_p0022b12║和石孫居士不下龐老之列，曾向妻兒老小翻龐老
J26nB177_p0022b13║案云：『有男須婚，有女須嫁，也不團圞頭，無生豈有話？』
J26nB177_p0022b14║故令先正黃夫人暗會機宜，符合斯旨，脫灑灑地男
J26nB177_p0022b15║也不顧、女也不憐、夫也不辭、孫也不戀，孤迥迥、峭巍
J26nB177_p0022b16║巍，高出龐婆一頭地去也。汝等諸人還知去處麼？若
J26nB177_p0022b17║也知得，塵塵盡是寶王剎，剎剎無非選佛場；倘未如
J26nB177_p0022b18║是，更聽山僧一偈：頓然了卻兒孫債，忽地拋開夫婦
J26nB177_p0022b19║情，撒手便行渾不戀，曷同婆去石藏身？」
J26nB177_p0022b20║示眾，云：「即心即佛，頭上安頭；非心非佛，斬頭覓活。所
J26nB177_p0022b21║以道：恁麼也不得、不恁麼也不得，恁麼、不恁麼總不
J26nB177_p0022b22║得。既總不得，則生死即涅槃，煩惱即解脫。雖然如是，
J26nB177_p0022b23║幾片白雲橫谷口，許多歸鳥盡迷巢。」
J26nB177_p0022b24║到嘉善縣大勝寺，眾居士請益念佛參禪法要，師曰：
J26nB177_p0022b25║「參禪與念佛、殺人併劫物，善惡總繇之，惟是一心做。
J26nB177_p0022b26║世人悟一心，不入二岐路，天堂尚偶然，地獄豈悠固？
J26nB177_p0022b27║只因取捨中，生起輪迴處。」豎拄杖，云：「試看山僧拄杖
J26nB177_p0022b28║子，本無迷也本無悟。」
J26nB177_p0022b29║金陵觀音菴小參，師云：「觀音菴內打鼓，文殊院裏上
J26nB177_p0022b30║堂，塵說、剎說、熾說，無人向此承當。幸我姑蘇葉居士
J26nB177_p0022c01║為父鑑韋春秋五十來此營齋供眾，請山僧向人天
J26nB177_p0022c02║眾前播兩片皮，露者消息。擬欲說心、說性、說常、說斷，
J26nB177_p0022c03║自有三乘十二分教詮註不休，亦是座主露布了也。
J26nB177_p0022c04║雖然如是，畢竟山僧說些甚麼？天地玄黃，宇宙洪荒，
J26nB177_p0022c05║日月盈昃，辰宿列張。」
J26nB177_p0022c06║小參，師云：「『諸行無常，是生滅法，生滅滅已，寂滅為樂。』
J26nB177_p0022c07║此四句是我釋迦老人涅槃時所說，文略義周，包括
J26nB177_p0022c08║一代時教也。既謂諸行無常，以何為常？莫是生滅滅
J26nB177_p0022c09║已是常耶？寂滅為樂是常耶？若以生滅滅已是常，又
J26nB177_p0022c10║同有作有為之諸行，則是頭上安頭也。若以寂滅為
J26nB177_p0022c11║樂是常，又同無作無為之定性，則是斬頭覓活也。殊
J26nB177_p0022c12║不知即寂滅而不妨熾然生滅、即生滅而不妨靈然
J26nB177_p0022c13║寂滅，然寂滅者，一剎那間無生相可得、一剎那間無
J26nB177_p0022c14║滅相可得，故曰寂滅。就中轉凡成聖，異世同風無逾
J26nB177_p0022c15║於此。所謂三世諸佛之所證，證此也；一切眾生之所
J26nB177_p0022c16║迷，迷此也。故寂滅之樂非天上人間之樂可喻。即今
J26nB177_p0022c17║祥符本寺圓寂玉菴禪師圓修圓證此箇消息，今夜
J26nB177_p0022c18║不妨舉似大眾，貴圖大家知。還知麼？不萌艸解藏香
J26nB177_p0022c19║象，無底籃能盛活蛇。」
J26nB177_p0022c20║示眾，云：「山僧連日病倦，不能依時及節為眾打葛藤。
J26nB177_p0022c21║今因眾居士乞開示，生死關頭一著子，然而者著子
J26nB177_p0022c22║千聖共遊只爭迷悟，迷則為凡、悟則成聖，有何難易
J26nB177_p0022c23║而可較哉？昔龐居士捨了百萬家財學出世法，一日
J26nB177_p0022c24║對妻云：『難難難，十石油麻樹上攤。』妻云：『易易易，跳下
J26nB177_p0022c25║床來腳踏地。』女靈照云：『也不難，也不易，明明百艸頭，
J26nB177_p0022c26║明明祖師意。』諸兄弟！汝看此三人出手眼處如鼎三
J26nB177_p0022c27║足，缺一不可。渠謂明明百艸頭，非推之使易也；明明
J26nB177_p0022c28║祖師意，非推之使難也，無非只在就裏一著上悟徹。
J26nB177_p0022c29║「又如我達磨初祖觀得此土有大乘根器，特特航海
J26nB177_p0022c30║而來，遇見梁武帝，帝素所好佛教，嘗對四眾講演，獨
J26nB177_p0023a01║談第一義諦以為極則，所以問達磨大師云：『如何是
J26nB177_p0023a02║聖諦第一義？』磨云：『廓然無聖。』帝曰：『對朕者誰？』磨云：『不
J26nB177_p0023a03║識。』帝不契，吾祖自此折蘆渡江，面壁少室。後慧可大
J26nB177_p0023a04║師立雪斷臂，問及安心之旨，謂之教外別傳，直指人
J26nB177_p0023a05║心，見性成佛。據可大師問：『某甲心未寧，乞師安心。』祖
J26nB177_p0023a06║曰：『將心來與汝安。』大師道：『覓心了不可得。』祖云：『與汝
J26nB177_p0023a07║安心竟。』何曾直指箇心來？六祖謂道箇直早已曲了，
J26nB177_p0023a08║蓋證人人本具、各各不無者著子耳，非有箇別關頭、
J26nB177_p0023a09║別岐路使人分心取捨、分心欣厭。就是佛祖樹此多
J26nB177_p0023a10║門，到家是一，念佛念此心也、持咒護此心也、參禪悟
J26nB177_p0023a11║此心也、看教辯此心也。此心無始已來習氣薰染，障
J26nB177_p0023a12║蔽本明，不得受用，故勞佛祖示一機、一境、一言、一句，
J26nB177_p0023a13║要人當下冰釋生死關頭，不入輪迴六道受胎微形，
J26nB177_p0023a14║只得與爾我做箇通事舍人，非是渠有不了之局。」以
J26nB177_p0023a15║如意舉起，召大眾云：「只此一物喚作甚麼？喚作如意
J26nB177_p0023a16║則觸、不喚作如意則背，不可有語、不可無語，畢竟喚
J26nB177_p0023a17║作甚麼？倘眾中有會得者，與山僧通箇消息；如未會
J26nB177_p0023a18║得……」以如意擲地，云：「依舊。」
J26nB177_p0023a19║示眾，云：「打底不是坐，參底不是禪，快活日子不過，遂
J26nB177_p0023a20║日思想成顛。所謂離心意識參、絕凡聖路學。爾輩所
J26nB177_p0023a21║參不能徹悟者，為是冬瓜禪一味儱侗也。進堂來將
J26nB177_p0023a22║近一月，不肯自叩己躬下事，只管東聽西聽、胡思亂
J26nB177_p0023a23║想，法法頭頭沒處著落，遂爾和身放下，又成黃秧木，
J26nB177_p0023a24║禪死墩墩地也。山僧不忍坐視，舉則古人機緣與諸
J26nB177_p0023a25║兄弟作箇啞謎猜猜。昔鼓山赴閩王請雪峰上堂，云：
J26nB177_p0023a26║『好一矢聖箭，射入九重城裏去也。』時太原孚上座云：
J26nB177_p0023a27║『待某甲勘驗過始得。』趕至中途，問：『師兄往那裏去？』山
J26nB177_p0023a28║云：『九重城裏去。』孚云：『忽遇四兵圍繞時如何？』山云：『他
J26nB177_p0023a29║家自有通霄路。』孚云：『恁麼則離宮失殿去也？』山云：『何
J26nB177_p0023a30║處不稱尊？』孚拂袖而歸，舉似雪峰云：『好矢聖箭，中途
J26nB177_p0023b01║折卻了也。』峰云：『他有後語在。』孚云：『老凍儂猶有鄉情
J26nB177_p0023b02║在。』」師召大眾云：「且道那裏是鼓山折箭處？試猜猜看，
J26nB177_p0023b03║猜得著，到方丈裏通箇消息。」
J26nB177_p0023b04║示眾，云：「凡初做工夫切不可忙舉話頭，念來念去念
J26nB177_p0023b05║得疲勞厭倦，便打退鼓，謂是禪道佛法沒靈驗。所以
J26nB177_p0023b06║古人道：『休去，歇去，寒灰枯木去，古廟香爐去，一條白
J26nB177_p0023b07║練去，然後發大疑情。』此疑情者，或是經教有所未明、
J26nB177_p0023b08║公案有所未透，即此不明不透處便是本參話頭，頓
J26nB177_p0023b09║在面前微著眼覷，忽地裏覷破素所礙、所疑者，則不
J26nB177_p0023b10║倒斷而自倒斷也，曷足著著問人哉？然而雖是為初
J26nB177_p0023b11║機說，其久經鍛煉者未必不繇此也。還會麼？不因樵
J26nB177_p0023b12║子徑，爭到葛洪家？」
J26nB177_p0023b13║示眾，云：「風也大，雨也大，嚴寒施主請說法，不說如何
J26nB177_p0023b14║併若何，人人薦取腳跟下。大眾且道：腳跟下作麼生
J26nB177_p0023b15║薦取聻？平地喫交，石頭路滑。」
J26nB177_p0023b16║破山禪師全錄卷五
J26nB177_p0023b17║（嗣法門人　蜀東渝州華嚴德玉　蜀北▆州
J26nB177_p0023b18║報恩印國　渠州白衣禪院通葦　大林禪院
J26nB177_p0023b19║慶曆　蓬溪蓮蓬山八闈禪院海奎同刻
J26nB177_p0023b20║破山和尚語錄第五卷　堆藍弘禮禪人對
J26nB177_p0023b21║　秀水謝穎仙書　嘉興倪天章刊）
J26nB177_p0023b22║（康熙庚申孟春月吉，嘉禾楞嚴寺般若坊藏板）