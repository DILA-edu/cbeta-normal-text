J26nB177_p0023c01║破山禪師語錄卷第六
J26nB177_p0023c02║當陽玉泉嗣法門人印正等編
J26nB177_p0023c03║小參二
J26nB177_p0023c04║小參，僧問：「弟子初入堂，乞師開示。」師云：「那裏是你初
J26nB177_p0023c05║入處？」僧無語，師云：「父母未生已前、一念未舉已前，是
J26nB177_p0023c06║你初處。若是會得元初本體，其來成佛舊矣。」問：「十二
J26nB177_p0023c07║時中那裏是學人安身立命處？」師云：「前山後山。」僧頓
J26nB177_p0023c08║足云：「在者裏。」師震威喝一喝，僧亦喝，師云：「你也喝，我
J26nB177_p0023c09║也喝，還是那箇底是？」僧無語，師乃云：「問荅繇興乃扣
J26nB177_p0023c10║機語也，所謂問在荅處、荅在問處，賓則始終賓、主則
J26nB177_p0023c11║始終主，有時賓主互換，當面熱瞞。所以石頭遷禪師
J26nB177_p0023c12║云：『明中有暗，勿以暗相睹；暗中有明，勿以明相遇。明
J26nB177_p0023c13║暗不相差，秖如前後步。』據此以之為問荅、以之為抑
J26nB177_p0023c14║揚、以之為縱奪、以之為機鋒，機不活則見理未圓，鋒
J26nB177_p0023c15║不利則神悟未徹，水乳相投、箭鋒相拄非偶然事也。
J26nB177_p0023c16║「昔日南嶽讓禪師初參六祖，祖問：『在甚處來？』曰：『嵩山
J26nB177_p0023c17║來。』祖云：『甚麼物？恁麼來？』讓不契，仍歸嵩山八年，一日
J26nB177_p0023c18║有箇會處，復來叩六祖，祖云：『甚麼物？恁麼來？』曰：『說似
J26nB177_p0023c19║一物即不中。』祖云：『還有修證也無？』曰：『修證即不無，染
J26nB177_p0023c20║污即不得。』祖云：『汝既如是，吾亦如是，善自護持。』然此
J26nB177_p0023c21║事定不是今日一箇問頭、明日一箇問頭、再一日一
J26nB177_p0023c22║箇問頭，徒弄口唇以資談柄，必是工夫做到那極則
J26nB177_p0023c23║處，轉不得身、吐不得氣，出一言、發一問，討箇分曉，始
J26nB177_p0023c24║適其志。「又有一等抱守靜工，未得活鱍，將謂千了百
J26nB177_p0023c25║當以為自得。卻問雪峰：『古澗寒泉時如何？』峰云：『瞪目
J26nB177_p0023c26║不見底。』曰：『飲者如何？』峰云：『不從口入。』此僧不悟，更參
J26nB177_p0023c27║趙州。州問：『在甚處來？』曰：『雪峰來。』州云：『雪峰有何言句？』
J26nB177_p0023c28║僧理前話，州云：『既不從口入，難道從鼻孔裏入？』此僧
J26nB177_p0023c29║一釣便上，遂問：『古澗寒泉時如何？』州云：『苦。』曰：『飲者如
J26nB177_p0023c30║何？』州云：『死。』僧後歸雪峰，舉此話，峰焚香，禮趙州為古
J26nB177_p0024a01║佛，自此三年不荅話。」師云：「此則公案評量者極多，錯
J26nB177_p0024a02║會者不少，都去勝負得失上較人長短，不惟埋沒先
J26nB177_p0024a03║聖，抑且辜負己靈。殊不知南院曾禮雪峰為古佛，而
J26nB177_p0024a04║雪峰今禮趙州為古佛，亦是貧兒思舊債，就中淆訛，
J26nB177_p0024a05║只為雪峰三年不荅話處令人難得著眼。山僧簡點
J26nB177_p0024a06║二老初荅話處，一箇是順水推舟、一箇是逆風把舵，
J26nB177_p0024a07║其相維持，不外於是。眾中有具慚愧者，向雪峰三年
J26nB177_p0024a08║不荅話處著得隻眼，日食斗金非分外；其或未然，時
J26nB177_p0024a09║餐粒米也難消。」
J26nB177_p0024a10║示眾，云：「一向倚墻靠壁、承虛接響以當了事，古人不
J26nB177_p0024a11║應有言『如無手人行拳，無舌人解語』也。所謂絕後再
J26nB177_p0024a12║甦，方始欺君不得，豈非為心意識穿鑿卜度耶？損法
J26nB177_p0024a13║財、滅功德，最惡無過心意識。既謂無手人行拳、無舌
J26nB177_p0024a14║人解語，且道無手人作麼生行得拳？無舌人作麼生
J26nB177_p0024a15║解得語？以是言之，大端教人大死一回，自薦自家境
J26nB177_p0024a16║界，非借別人鼻孔出氣。如是，則知教外別傳一派好
J26nB177_p0024a17║消息盡從者裏流出，寧假墻壁影響邊熱瞞我也。」
J26nB177_p0024a18║示眾，云：「十五日已前為人，佛所護念；十五日已後為
J26nB177_p0024a19║人，魔所攝持。正當十五日，是佛底是？魔底是？試道看。
J26nB177_p0024a20║如無，莫將閒學解，埋沒祖師心。」
J26nB177_p0024a21║示眾，云：「參禪無秘訣，只要生死切，生死苟切頭，頭自
J26nB177_p0024a22║是平帖。如聞報賊來相似，各各胸次中忽起驚疑怖
J26nB177_p0024a23║懼，使之逃、動之竄，畢竟到那千里萬里無殃之地，不
J26nB177_p0024a24║自平帖而自平帖矣。是以參禪之法與此不別，急於
J26nB177_p0024a25║生死關頭討箇活路，自然出言吐氣定國安邦。」
J26nB177_p0024a26║示眾，云：「三世諸佛說不到處，月似彎弓，少雨多風；歷
J26nB177_p0024a27║代祖師行不到處，五里一箇亭，十里一箇舖。明上座
J26nB177_p0024a28║者裏總不恁麼，中和峰頂雲漫漫，萬松關下水潺潺。」
J26nB177_p0024a29║示眾，云：「若到親切處，莫將問來問。既莫將問來問，安
J26nB177_p0024a30║知親切處？明上座又且不然，若到親切處，須將問來
J26nB177_p0024b01║問。何故？從苗辨地，因語識人。」
J26nB177_p0024b02║示眾，云：「結制、解制，固是千古常規，只以百日千日便
J26nB177_p0024b03║盡終始也。惟此學道一事，非同一說便休，但初念有
J26nB177_p0024b04║所未契處，痛與生死二字切之又切，便是結制。只待
J26nB177_p0024b05║將素所疑所礙物豁然冰釋，到那不疑之地，便是解
J26nB177_p0024b06║制之日也。豈以長期短限而遂終始耶？然而天下叢
J26nB177_p0024b07║林喧喧浩浩，以禮義者習禮義、以道德者習道德、以
J26nB177_p0024b08║冤恨者習冤恨，肆口雜談，驅賢養愚，莫之返耳。還委
J26nB177_p0024b09║悉結解之意麼？啼得血流無用處，不如緘口過殘春。」
J26nB177_p0024b10║示眾，云：「夜夜抱佛眠，朝朝還共起，大家坐喫茶，幾箇
J26nB177_p0024b11║打溼嘴？」復左右顧視，云：「有麼？有麼？」時西堂將茶驀面
J26nB177_p0024b12║與師一潑，師走起問訊，云：「大眾謝茶。」便歸方丈。
J26nB177_p0024b13║示眾，云：「淨頭今夜設茶，大似井底推車。會得，如麻似
J26nB177_p0024b14║粟；不會，似粟如麻。未審眾中有會得者麼？」時有僧不
J26nB177_p0024b15║出眾喝一喝，師云：「再喝一喝看。」僧無語，師卓杖云：「莫
J26nB177_p0024b16║道明上座向人天眾前撒土撒沙。」
J26nB177_p0024b17║示眾，云：「居士設茶不是好心，山僧生日不是好生，帶
J26nB177_p0024b18║累諸人頭破腦裂，不是少喜便是多嗔。試問眾中還
J26nB177_p0024b19║有不喜不嗔者麼？」時象崖西堂取果子，對師一擲，師
J26nB177_p0024b20║搖頭，崖仍取果又擲，云：「猶嫌少麼？」師云：「知音不必頻
J26nB177_p0024b21║頻舉，達者須教暗裏驚。」
J26nB177_p0024b22║示眾，云：「小盡二十九，大盡有三十，內外諸禪和，齊來
J26nB177_p0024b23║討巴鼻，一條短杖藜，打得血滴滴。」
J26nB177_p0024b24║示眾，云：「雲門餅，趙州茶，一番施設一番嘉。有人就裏
J26nB177_p0024b25║能如是喫著，通身是爪牙。未審眾中還有恁麼人麼？
J26nB177_p0024b26║試出來吞吐看。如無，待山僧自吞吐去也。」舉茶杯，云：
J26nB177_p0024b27║「會麼？一杯兩杯不濟渴，七箇八箇卻知飽。」
J26nB177_p0024b28║示眾，云：「施主設茶請法，山僧微笑不荅，各人肚裏明
J26nB177_p0024b29║白，何用之乎者也？所以道：是法不可示，言詞相寂滅，
J26nB177_p0024b30║無言為至言，無說乃真說。雖然不說，不妨熾然而說
J26nB177_p0024c01║塵、說剎、說熾然、說無間歇，天地從此位，萬物從此育。
J26nB177_p0024c02║會得，途中受用；不會，世諦流布。」顧視左右，云：「若向此
J26nB177_p0024c03║中會得，管教生死心息。」
J26nB177_p0024c04║示眾，云：「喫茶說茶話，今古無此例，為道本平常，逢人
J26nB177_p0024c05║直教徹。幾能打溼嘴？幾能叫渴煞？都盧到者裏，驀面
J26nB177_p0024c06║痛與摑。何以故？破山門下，有賞有罰。」
J26nB177_p0024c07║示眾，云：「初一十五，常住設茶，謂之考功茶。考，謂考其
J26nB177_p0024c08║虛偽而得其實落之功也。」時有僧問：「父母未生前本
J26nB177_p0024c09║來面目即不問，如何是某甲安身立命處？」師叱云：「何
J26nB177_p0024c10║問之顛倒耶？問亦有宗，荅亦攸同。古有僧做工夫到
J26nB177_p0024c11║純清絕點處，問先德曰：『皓月當空時如何？』先德云：『猶
J26nB177_p0024c12║是階下漢。』曰：『請師接上階。』先德云：『月落後來相見，即
J26nB177_p0024c13║此為後人榜樣。』而人不達此意，以明白如皓月是究
J26nB177_p0024c14║竟處，殊不知猶是階下漢者，正是點罰未濟處。所謂
J26nB177_p0024c15║月落後來相見者，以黑月為極則，然而黑白亦是對
J26nB177_p0024c16║待邊事，非究竟謂也。即先德有云：『明中有暗，勿以暗
J26nB177_p0024c17║相睹；暗中有明，勿以明相遇；明暗不相差，秖如前後
J26nB177_p0024c18║步。』此真得就中消息也。爾輩在此一月來也亦如是
J26nB177_p0024c19║口吻，不獨上辜先聖、自負己靈，且日用所需出自艱
J26nB177_p0024c20║苦，當深思之。」
J26nB177_p0024c21║示眾，云：「咬定牙關捏定拳，非思量處自瀟然，諸人箇
J26nB177_p0024c22║裏合如是，誰懼閻羅算飯錢？大眾還有恁麼人麼？」良
J26nB177_p0024c23║久，復云：「箇箇腳跟點地，驢前馬後；人人鼻孔遼天，馬
J26nB177_p0024c24║後驢前。堂中坐底心冷，門外立底腿酸，參。」
J26nB177_p0024c25║示眾，云：「初做工夫，於行住坐臥四威儀內遇境生疑，
J26nB177_p0024c26║逢緣理會處稍知分曉則不必疑，此是先德入門最
J26nB177_p0024c27║要緊處。若久做工夫者，似是而非，終是恍惚，惟理障
J26nB177_p0024c28║難除，當機有依倚，臨事覺沾滯，總未大徹大悟之過
J26nB177_p0024c29║也。然而徹悟處非在方冊子上印證來的、諸方知識
J26nB177_p0024c30║口角頭許可來的，所謂把手牽人行不得，為人自肯
J26nB177_p0025a01║乃方親。蓋學道一事如登萬仞之山，且萬仞山猶有
J26nB177_p0025a02║形段、猶有程限，必期可到；然而此道無形段，非期月
J26nB177_p0025a03║程限而可必者。故古聖云：『佛道長遠，久受勤苦乃可
J26nB177_p0025a04║得成。』須立遠大之志，將我日用尋常穿衣喫飯、迎賓
J26nB177_p0025a05║待客、屙屎放尿，看是阿誰主張？貼體理會去。老僧前
J26nB177_p0025a06║所謂遇境生疑、逢緣理會者是也。靈雲見桃華、香嚴
J26nB177_p0025a07║擊竹，人非不見聞，因何不悟？此今人、古人非根器別，
J26nB177_p0025a08║在人用工夫切不切耳。若切，剎那頃尚是鈍漢；不切，
J26nB177_p0025a09║縱經塵劫猶未夢著在。僧問趙州：『萬法歸一，一歸何
J26nB177_p0025a10║處？』趙州荅云：『我在青州來做領布衫，重七斤。』眾兄弟
J26nB177_p0025a11║看他問處、荅處是何道理？此是漫天說價，不妨就地
J26nB177_p0025a12║還錢，須是當家種草始解翻騰者也。若是裁長補短、
J26nB177_p0025a13║較重論輕，雖是新奇亦成滯貨。老僧如是告報，未審
J26nB177_p0025a14║諸人還委悉麼？莫教錯過眼前事，無限春光不再來。」
J26nB177_p0025a15║示眾，師入禪堂坐次，維那云：「有問話者出眾問話。」師
J26nB177_p0025a16║驀拈鐘槌，舉起云：「者箇棒棒見血。」良久，眾無出，師云：
J26nB177_p0025a17║「打退不如嚇退好。」復舉：「秘魔禪師終日擎一鐵叉，凡
J26nB177_p0025a18║有衲子來參便一叉叉住，云：『道得也叉下死，道不得
J26nB177_p0025a19║也叉下死，速道速道。』如此數年，罕有契其機者。後一
J26nB177_p0025a20║納子先去將叉藏過，詣前作禮，秘拈叉不見，其僧呵
J26nB177_p0025a21║呵云：『原來見解只如此。』據我儂判斷，秘魔原只在乂
J26nB177_p0025a22║上作活計，者箇衲僧也善班門弄斧。今日我儂手中
J26nB177_p0025a23║鐘槌亦是借底，倘有討去時，豈不是猢猻入布袋？雖
J26nB177_p0025a24║然如是。」驀豎拳，云：「還有者箇不從人借。若論者箇，人
J26nB177_p0025a25║人本有，各各不無，只緣一向被生言熟語縛定，不得
J26nB177_p0025a26║自繇，甚是恍惚。欲做做他不上、欲放放他不下，遇喜
J26nB177_p0025a27║被喜縛、遇怒被怒縛、遇哀被哀縛、遇樂被樂縛、遇聖
J26nB177_p0025a28║被聖縛、遇凡被凡縛、遇生死被生死縛、遇涅槃被涅
J26nB177_p0025a29║槃縛，總之聖解凡情一向認為實法。殊不知聖解凡
J26nB177_p0025a30║情本一靈玅，活鱍鱍地不見有生、有死，有凡、有聖；死
J26nB177_p0025b01║逼逼地亦不見有生、有死，有凡、有聖。者點靈妙所在，
J26nB177_p0025b02║向汝諸人說來總是無用，須是各人二六時中自去
J26nB177_p0025b03║看破始得。所謂從緣悟入，永不退失。我儂此說亦是
J26nB177_p0025b04║隨宜方便。何謂也？有一向用心苦苦切切無計奈何
J26nB177_p0025b05║者，忽間便覺安穩。如人負擔上山，到了十里、二十里，
J26nB177_p0025b06║亦復不知還有多少里數到家，忽遇一人向伊道：『好
J26nB177_p0025b07║了，好了，秖有一里半里便是家了。』其人雖未到家，便
J26nB177_p0025b08║覺胸頭肩上輕了一輕。「我在學地時甚是快活、甚是
J26nB177_p0025b09║自在，不料做了今世後世人之師範亦如做學者時
J26nB177_p0025b10║愈難。願眾兄弟各各發大心、奮大志，盡此一期將胸
J26nB177_p0025b11║中者點恍惚處冰消瓦解，遍界光揚祖道，得不慶快
J26nB177_p0025b12║平生者哉？「是則雖是，還有一種疑處，一發向汝諸人
J26nB177_p0025b13║說破。自古聖人悟道者甚多，出世利生者間有幾人
J26nB177_p0025b14║而已？定不是必要開堂說法方為了事。豈不聞古人
J26nB177_p0025b15║道：『群華若有霑春日，根在深巖也著開。』然開堂說法，
J26nB177_p0025b16║一要福緣偶湊，夙生願力不期然而然者，永無他患。
J26nB177_p0025b17║我儂雖在者裏，無奈一眾所推亦是牽強，所以是是
J26nB177_p0025b18║非非、煩煩惱惱，幾欲尋把茅蓋頭以作逸老完事。蓋
J26nB177_p0025b19║緣金粟老人之囑猶然未了，只得在此鼓兩片皮，遭
J26nB177_p0025b20║人簡點，欲棄眾則棄諸佛也。雖然一番絡索，也是棒
J26nB177_p0025b21║打石人頭，嚗嚗論實事。珍重，珍重。」
J26nB177_p0025b22║示眾，師入禪堂，僧問：「子啐母啄時如何？」師云：「哩羅哩
J26nB177_p0025b23║羅。」僧禮拜，師乃云：「打起精神莫放寬，一錐錐定只教
J26nB177_p0025b24║穿，若無疋馬單刀力，一月工夫又枉然。」問：「如何是疋
J26nB177_p0025b25║馬單刀句？」師驀面一掌，便歸方丈。
J26nB177_p0025b26║示眾，云：「老僧欲睡，侍者舉今日為大眾入室因緣，老
J26nB177_p0025b27║僧復為大眾頌出：兩堂雲水求入室，一碗殘茶當面
J26nB177_p0025b28║擲，逐塊韓盧腳底忙，尿床鬼子胸頭急。對賓不涉有
J26nB177_p0025b29║無機，覿面相呈殺活句，非但山僧獨恁麼，大都佛祖
J26nB177_p0025b30║亦如是。」
J26nB177_p0025c01║示眾，云：「者箇事相從者百，不如信向者一二；信向者
J26nB177_p0025c02║百，不如徹證者一二；徹證者百，不如當此惡世行道
J26nB177_p0025c03║者一二。然而行道者雖得一二，及乎究竟諦當處尚
J26nB177_p0025c04║未及古人履歷。近代且無上古叢林、上古師法、上古
J26nB177_p0025c05║機會，吾儕入蜀經今十載，雖叢林禮法不如上古，風
J26nB177_p0025c06║俗漸移，稍通一線與人信、與人行，但久近之間不恒
J26nB177_p0025c07║篤信此道，大約自辜本心，立志不善，往往詐明頭我
J26nB177_p0025c08║是參禪者、我是學道者，把句古人語蘊在胸中，謂是
J26nB177_p0025c09║本參話頭，及至登門歷戶，有語無語盡逐落華流水，
J26nB177_p0025c10║拋擲腦後。故終身而無成者，其病在心志之不善，非
J26nB177_p0025c11║禪道之不靈也。若是一定有話頭與人參、有實法與
J26nB177_p0025c12║人會，則達磨初祖不知擔幾許話頭來，迄今也是有
J26nB177_p0025c13║盡。山僧每對學人言遇境生疑、逢緣理會，甚是捷當、
J26nB177_p0025c14║甚是至要，胡不聞酒樓和尚聞客人唱曲，云：『你若無
J26nB177_p0025c15║心我便休。』忽然大悟？遠公社十八高賢內有一高賢
J26nB177_p0025c16║棄妻出家，夜夢與原妻行不淨行，自揣彼又不曾來、
J26nB177_p0025c17║我又不曾去，因何而有此事？致疑，不待天明忽然大
J26nB177_p0025c18║豁。此從上先德如此悟證，難道定是參話頭、做工夫
J26nB177_p0025c19║得耶？凡是遇境逢緣處即是觸發，忽一觸發便是大
J26nB177_p0025c20║疑，有大疑必有大悟。疑乃悟之因也，不疑則不悟。既
J26nB177_p0025c21║是眾中信根稍具，即此不可蹉過。珍重。」
J26nB177_p0025c22║小參，若也禪人請師示真實義，師驀豎拂子，云：「若論
J26nB177_p0025c23║真實義，向此會去。即我釋迦老子初出母胎時，一手
J26nB177_p0025c24║指天，一手指地，周行七步，目顧四方，『天上天下，唯吾
J26nB177_p0025c25║獨尊。』乃至成道後說法四十九年，露布一代時教亦
J26nB177_p0025c26║此註腳。所以道：『唯我一人而能救護，我為法王，於法
J26nB177_p0025c27║自在，如我所得法，微妙最第一。』然而者一『我』字的體
J26nB177_p0025c28║露頭露面了也，切莫推在聖賢分上，即人人動止施
J26nB177_p0025c29║為非我而誰？」復揮拂一下，云：「珍重，珍重。」
J26nB177_p0025c30║小參，僧問：「大道只在目前，要且目前難睹。既在目前，
J26nB177_p0026a01║為甚麼難睹？」師舉起念珠，云：「是甚麼？」進云：「念珠。」師云：
J26nB177_p0026a02║「未夢見在。」進云：「和尚作麼生？」師云：「你眼瞎。」僧禮拜，師
J26nB177_p0026a03║乃云：「者件事如金屎法相似，不會如金，會者如屎。所
J26nB177_p0026a04║以當時有一僧問古德：『如何是佛？』德云：『我欲向汝道，
J26nB177_p0026a05║只恐汝不信。』僧云：『和尚誠言，安敢不信？』德云：『即汝便
J26nB177_p0026a06║是。』其僧悟去。如高峰大師在學地時，盡平生伎倆一
J26nB177_p0026a07║一搬弄話頭換了多少，初淨寺掩關、立死限學禪、排
J26nB177_p0026a08║昏擯散無不經驗過來，只是胸中沒箇灑落處。後因
J26nB177_p0026a09║夢寐之際忽然舉起『萬法歸一，一歸何處？』似有疑情
J26nB177_p0026a10║結搆，偶於壁間見五祖演真贊曰：『百年三萬六千朝，
J26nB177_p0026a11║反覆元來是者漢。』便有少分相應，就去與人機鋒轉
J26nB177_p0026a12║語，卻被雪巖欽問著：『汝日間浩浩裏作得主麼？』曰：『作
J26nB177_p0026a13║得主。』『夢寐中作得主麼？』曰：『作得主。』『正睡著無夢時，主
J26nB177_p0026a14║在甚麼處？』峰無對，欽曰：『我也不要你參禪、不要你學
J26nB177_p0026a15║道，但只饑來喫飯、困來打眠，畢竟要曉得者著子方
J26nB177_p0026a16║休。』峰自此仍是五年，一日推枕子墮地，豁狀大悟，方
J26nB177_p0026a17║曉前非。而今兄弟家豈不如古人耶？斯時也有利者、
J26nB177_p0026a18║也有鈍者，適纔者一隊即當漢齊來問話，一箇豎拳、
J26nB177_p0026a19║一箇彈指，似古人乎？不似古人乎？似則也是、是則未
J26nB177_p0026a20║似，一箇是冬瓜直儱侗、一箇似瓠子曲彎彎，雖道目
J26nB177_p0026a21║前無法，意在目前，只如我與眾同處一堂，同一眼見、
J26nB177_p0026a22║同一耳聞、同一寂靜，只是各人肚裏明白。所謂如人
J26nB177_p0026a23║飲水，冷暖自知，就是三世諸佛、歷代祖師、天下老和
J26nB177_p0026a24║尚遞相出興千方百計，無非只要各人曉得。如《法華
J26nB177_p0026a25║經》云：『若人曉了此，諸佛世之師。』」
J26nB177_p0026a26║追嚴小參，師云：「『百千三昧、無量妙義，盡向一毫頭識
J26nB177_p0026a27║得根源』，此是從上先德開門見山之語也，山僧今日
J26nB177_p0026a28║舉似，鄒方晉奉薦先嚴鈞衡老居士還識也未？若也
J26nB177_p0026a29║識得，回觀三際浩然大均，變西方而為東土、易東土
J26nB177_p0026a30║以作西方，鼻孔摩觸家風，髑髏橫干宇宙，三世諸佛
J26nB177_p0026b01║得之如水投水，歷代祖師悟處似空合空。所以先聖
J26nB177_p0026b02║道：『在眼曰見，在耳曰聞。』」驀豎拂，云：「見麼？」喝一喝，云：「聞
J26nB177_p0026b03║麼？若於見聞處薦，認賊為子；不於見聞處薦，將子作
J26nB177_p0026b04║賊。恁麼也不得、不恁麼也不得，且道如何即得？」復豎
J26nB177_p0026b05║拂子，喝一喝，云：「即此見聞非見聞，休將子賊較疏親，
J26nB177_p0026b06║耳邊多少閒題目，賺我光陰十萬程。」
J26nB177_p0026b07║示眾，云：「箇箇眼橫鼻直，人人鼻直眼橫，若還取我求
J26nB177_p0026b08║實，依舊可憐一生。所以道：百姓日用而不知，良可悲。
J26nB177_p0026b09║夫佛祖方便固多，要之不出兩種，則禪、佛是也。信得
J26nB177_p0026b10║參禪，及立志參禪；信得念佛，及立志念佛。雖頓漸不
J26nB177_p0026b11║同，出生死心一也。苟生死心破，何容眼上更添眉、矢
J26nB177_p0026b12║上更加尖矣？時寒勿勞久立，珍重。」
J26nB177_p0026b13║小參，僧問：「如何是悟中迷？」師云：「錢串井繩。」進云：「如何
J26nB177_p0026b14║是迷中悟？」師云：「笊籬木杓。」僧禮拜，師乃云：「錢串井繩、
J26nB177_p0026b15║笊籬木杓，迷悟兩關，聖凡一著。」驀呈拄杖，云：「莫是者
J26nB177_p0026b16║一著麼？不遇春風華不開，華開又被風吹落。」
J26nB177_p0026b17║示眾，云：「藥山久不陞座，陞座一場懡㦬；老僧久不落
J26nB177_p0026b18║堂，落堂一場敗闕。且道敗闕的是？懡㦬的是？若向此
J26nB177_p0026b19║處會得，大家敗闕、大家懡㦬；其或未然，老僧為汝諸
J26nB177_p0026b20║人下箇註腳去也。」以拂子打圓相，云：「是法不可示，言
J26nB177_p0026b21║詞相寂滅。」
J26nB177_p0026b22║對靈小參，師云：「宋門陳氏薦夫主，強欲山僧打口鼓。
J26nB177_p0026b23║見者、聞者罪性空，西方、東土何須數。數不數？甜者甜
J26nB177_p0026b24║兮苦者苦。宋居士還會否？不因誤殺李將軍，誰解藍
J26nB177_p0026b25║田射石虎？」
J26nB177_p0026b26║示眾，云：「學道勿論久近，參方不參方、見人不見人，只
J26nB177_p0026b27║要識法者懼，不在快口嗔資談柄鬥百艸機多一句
J26nB177_p0026b28║為勝也。上古雖有施設，應病與藥也，近日執藥而成
J26nB177_p0026b29║病也，總不是本分家作用。若是箇漢徹法源底，在言
J26nB177_p0026b30║句，言句中痛快；在棒喝，棒喝中痛快。本一活物，何拘
J26nB177_p0026c01║彼此？為我濟北老古錐，見人在言句中不根其旨，獨
J26nB177_p0026c02║以棒喝接機，無容湊泊，如擊石火、似閃電光，當下要
J26nB177_p0026c03║人瞥地。」說及此，大休法師至，師起身云：「道也好箇消
J26nB177_p0026c04║息。何也？葛藤有話無人說，付與隔林幽鳥啼。」
J26nB177_p0026c05║除夕示眾，師云：「年盡月盡日盡時盡，滿盤果子喫盡，
J26nB177_p0026c06║禪和肚內屎腸子都抖盡，只有明上座一句『茶令未
J26nB177_p0026c07║盡』試舉與大眾，切不可道著除歲，道著者喫茶。春宵
J26nB177_p0026c08║一刻值千金，寸金難買寸光陰，暫時不在如同死人。」
J26nB177_p0026c09║各人照顧話頭時，一眾不契，西堂含璞出眾，向前展
J26nB177_p0026c10║兩手，云：「既一切都盡，更要某甲道箇甚麼？」師云：「卻被
J26nB177_p0026c11║闍黎勘破。」
J26nB177_p0026c12║示眾，師云：「斬新條，行新令，萬峰佛法無少賸，拈來放
J26nB177_p0026c13║去絕遮攔，向背卷舒無底蘊，引得天下衲僧來乞命。
J26nB177_p0026c14║今夜是明上座拄杖子一捺捺定大眾，還有爬得起
J26nB177_p0026c15║來的麼？試出來，轉身吐氣看。」
J26nB177_p0026c16║示眾，師云：「今夜永覺上座設茶，欲病僧茶話也，是將
J26nB177_p0026c17║蝦釣鱉，益人人己躬下一段大事。是我先佛說起與
J26nB177_p0026c18║我輩做箇通事舍人一般，亦是大家瞌睡相似，畢竟
J26nB177_p0026c19║有箇先醒者。然先醒者非獨自醒，逐箇教之令醒。所
J26nB177_p0026c20║以經云：『舍利弗當知，我本立誓願，欲令一切眾如我
J26nB177_p0026c21║等無異。』極容易事而翻為難事，又不得不從難處做
J26nB177_p0026c22║去。若是有形段事則可易做，唯此事大而無外、細而
J26nB177_p0026c23║無內，沒撈摸、沒巴鼻，欲下手則無處下手、欲用心則
J26nB177_p0026c24║無處用心，到此惟證乃知。不爾，疑生、疑死、疑佛、疑祖，
J26nB177_p0026c25║者些恍惚處，實為命根不斷。還委悉麼？不愁劍戟如
J26nB177_p0026c26║星下，唯恐藕絲絆殺人。」
J26nB177_p0026c27║示眾，師云：「自當年一華五葉，二株嫩桂昌昌已來，竟
J26nB177_p0026c28║無餘華鬥麗，今夜明上座不忍杜口去也，亦說兩句
J26nB177_p0026c29║聊為點景。且道是那兩句聻？荷盡了無擎雨蓋，菊殘
J26nB177_p0026c30║猶有傲霜枝。」
J26nB177_p0027a01║壽山上座為薦師弟請小參，師云：「默然，默然。今日周
J26nB177_p0027a02║年，爾我口業，改綻金蓮，銜冤一世，抱恨九泉，我為汝
J26nB177_p0027a03║正、汝為我圓，彼此相雪，孰聖？孰賢？」舉拂子，云：「今日向
J26nB177_p0027a04║山僧拂子頭上薦取，人人腳跟點地，箇箇鼻孔遼天，
J26nB177_p0027a05║只為聞香逐臭，沒卻半邊。大眾且道：那半邊在甚麼
J26nB177_p0027a06║處？」以拂子打圓相云：「還委悉麼？猿抱子歸青嶂裏，鳥
J26nB177_p0027a07║銜華落碧巖前。」
J26nB177_p0027a08║為允愚馮詮曹對靈小參，師云：「癸酉年萬峰山頭別
J26nB177_p0027a09║去，乙巳年金城寨上歸來，風塵不覺幾經灰，夢眼從
J26nB177_p0027a10║茲大打開。仰勞大眾念《彌陀經》一卷，以資冥福。」
J26nB177_p0027a11║拙之禪人歸山，請小參，師云：「出蜀江南經五秋，忘身
J26nB177_p0027a12║為法便回頭，而今幸落老僧手，點破癡心得自由。天
J26nB177_p0027a13║鏡、拙之二禪人自辛丑年去，乙巳年歸，存亡固別，道
J26nB177_p0027a14║念本同，此真良朋善友也。」復舉：「法眼與修山主結伴
J26nB177_p0027a15║參方，行腳途中值雨，投地藏宿。時地藏問曰：『眾禪客
J26nB177_p0027a16║從何方來？』法眼曰：『南方來。』曰：『南方近日佛法如何？』曰：
J26nB177_p0027a17║『商量浩浩地。』曰：『何如我者裏種田博飯喫？』曰：『爭奈三
J26nB177_p0027a18║界何？』曰：『喚甚麼作三界？』法眼無語。次早辭行，藏曰：『明
J26nB177_p0027a19║教有云：「三界唯心，萬法唯識。」』乃指庭前一片石，云：『且
J26nB177_p0027a20║道者片石在汝心內？在汝心外？』法眼曰：『在我心內。』藏
J26nB177_p0027a21║曰：『行腳人著甚來由安片石在心中走？』法眼至中途
J26nB177_p0027a22║有疑，轉歸地藏住，求決此事。今拙之攜天鏡靈骨歸，
J26nB177_p0027a23║請老僧撥轉埋卻，不亦與古人較之天淵也耶？試問：
J26nB177_p0027a24║古今雖異，行腳是同。且道如何是同處？仰煩大眾同
J26nB177_p0027a25║送涅槃山上與伊據款結案。」遂拽杖行，至山安厝畢，
J26nB177_p0027a26║復云：「不致鴉腸狗腹，今乃塞壑填溝，時有松風皓月，
J26nB177_p0027a27║常來作伴為儔。」
J26nB177_p0027a28║翠竹山端、常二禪人薦師祖請小參，僧問：「如何是超
J26nB177_p0027a29║宗薦祖事？」師豎拂子云：「會麼？」僧云：「枝上生枝。」師云：「眼
J26nB177_p0027a30║華作麼？」僧禮拜，師乃云：「青山崔嵬，綠水徘徊，雖有出
J26nB177_p0027b01║沒，本無去來。今日智端、智常為師祖普天除禪，強老
J26nB177_p0027b02║僧登曲彔木，弄鬼眼睛，說常、無常法。」遂喝一喝，召大
J26nB177_p0027b03║眾，云：「聞麼？若聞此喝是有，即常義。」良久，云：「大眾還聞
J26nB177_p0027b04║麼？喝久聲消，此是無聞，即無常義。所謂諸行無常，是
J26nB177_p0027b05║生滅法，生滅滅已，寂滅為樂。若於此薦得，滿盤餚饌、
J26nB177_p0027b06║百味珍饈他亦不受，況水月道場、空華佛事耶？正恁
J26nB177_p0027b07║麼時，且道他不受處作麼生委悉？不離當處常湛然，
J26nB177_p0027b08║覓則知君不可見。」下座。
J26nB177_p0027b09║慕義侯士心譚護法追慈，請對靈小參，師云：「山水年
J26nB177_p0027b10║年在，人煙歲歲更，應知更改處，便是不改人。如是，則
J26nB177_p0027b11║譚護法奉薦先慈龔夫人盡未來際不曾生、盡未來
J26nB177_p0027b12║際不曾滅，一道常光現前，古今三世不別。試問諸仁
J26nB177_p0027b13║者：且道不別處如何委悉？」良久，云：「但觀來去無來去，
J26nB177_p0027b14║永證金剛堅密身。」
J26nB177_p0027b15║中秋示眾，云：「時臨冷澹中秋節，四海禪和心未歇，雲
J26nB177_p0027b16║集齊來覓指歸，一人一餅一輪月，有時暗中有明，有
J26nB177_p0027b17║時明中有暗，且道作麼生吞吐？」
J26nB177_p0027b18║除夕示眾，師云：「雙桂今年除夕，人天濟濟密密，別無
J26nB177_p0027b19║禪道可將，箇箇眼橫鼻直。」
J26nB177_p0027b20║師入堂坐次，時維那指一僧詣前作禮乞開示，師驀
J26nB177_p0027b21║頭一蹋，云：「為汝諸人開示了也。」便出，歸方丈。
J26nB177_p0027b22║師入堂，僧問「色不異空，空不異色」之旨，師云：「此空即
J26nB177_p0027b23║觀自在菩薩行深般若波羅密多時照見五蘊皆空
J26nB177_p0027b24║之空也，色即五蘊之色也。言不異者，即色即空、即空
J26nB177_p0027b25║即色，則法法頭頭誠莫二之真空真色也，非同二乘
J26nB177_p0027b26║執空偏空之空。凡夫認色、實色之色，此二者有執，認
J26nB177_p0027b27║之人存偏實之法，的非豁然時深達五蘊本來自空
J26nB177_p0027b28║之空為則也。所謂空中無色，無受、想、行、識，無眼、耳、鼻、
J26nB177_p0027b29║舌、身、意，無色、聲、香、味、觸、法，則無十八界能執認之人
J26nB177_p0027b30║也。無無明亦無無明盡，乃至無老死亦無老死盡，無
J26nB177_p0027c01║苦、集、滅、道，則無四諦十二因緣所偏實之法也。無智
J26nB177_p0027c02║亦無得，則無修證階級之位次也。以無所得故，總釋
J26nB177_p0027c03║豁然時當體全空處，非但菩薩唯然，即三世諸佛亦
J26nB177_p0027c04║同此也。還委悉色空之旨麼？」眾禮拜，師復云：「有智主
J26nB177_p0027c05║人，二俱不取。」
J26nB177_p0027c06║覃總府牟夫人請開示，師云：「者箇事人人本具，不可
J26nB177_p0027c07║以男女相拘、聖凡見隔，淨裸裸、赤灑灑，無可把，渾無
J26nB177_p0027c08║一物當情。如過獨木橋相似，一直向前，不可左顧右
J26nB177_p0027c09║盻。若作一念，萬念遂生，不惟到彼岸不得，要且初舉
J26nB177_p0027c10║步尚生無限怯弱也。然而佛祖種種法門不出頓、漸
J26nB177_p0027c11║兩途，亦是當機信、不信故。若是信得及、把得住，漸亦
J26nB177_p0027c12║頓也，即日用茶裏、飯裏事物當情處一看看破是箇
J26nB177_p0027c13║甚麼道理，一不作道理解、一不作玄妙會，如人飲水，
J26nB177_p0027c14║冷煖自知。工夫如此做去，久久自覺從前得力、不得
J26nB177_p0027c15║力，別有一段光景，向人吐露不得。當此之際，正是名
J26nB177_p0027c16║字不足以載、言論不足以辯，惟證者方知也。」
J26nB177_p0027c17║破山禪師語錄卷第六
J26nB177_p0027c18║（嗣法門人蜀東渝州印萬　鐵鳳山印純同刻
J26nB177_p0027c19║破山和尚語錄第六卷　堆藍弘禮禪人對
J26nB177_p0027c20║　秀水謝文英書　嘉興倪天章刊）
J26nB177_p0027c21║（康熙庚申歲孟春月，嘉郡楞嚴般若坊藏板）