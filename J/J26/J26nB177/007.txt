J26nB177_p0028a01║破山禪師語錄卷第七
J26nB177_p0028a02║當陽玉泉嗣法門人印正等編
J26nB177_p0028a03║問荅機緣
J26nB177_p0028a04║僧問：「佛未出世、祖未西來，未審者箇在甚麼處？」師拈
J26nB177_p0028a05║拄杖歸方丈。
J26nB177_p0028a06║僧問：「承聞和尚有言：『佛耶？祖耶？據此證此。』且道據箇
J26nB177_p0028a07║甚麼？證箇甚麼？」師驀拈拄杖，打云：「會麼？」僧佇思，師連
J26nB177_p0028a08║棒打出。
J26nB177_p0028a09║僧問：「不可無心得、不可有心求，不可言語造、不可寂
J26nB177_p0028a10║默通，正恁麼時如何？」師云：「你在那裏得者消息來？」僧
J26nB177_p0028a11║擬測，師噓一聲。僧禮拜，師驀頭一蹋。
J26nB177_p0028a12║僧問：「三世諸佛不知有狸奴，白牯卻知有，未審有何
J26nB177_p0028a13║差別？」師云：「飯袋子，你知箇甚麼？」進云：「不知。」師云：「不知，
J26nB177_p0028a14║位同諸佛。」
J26nB177_p0028a15║僧問：「有無即不問，如何是狗子佛性？」師劈面一掌，云：
J26nB177_p0028a16║「是甚麼？」進云：「學人不會。」師云：「一掌一握血。」
J26nB177_p0028a17║僧問：「喚作竹篦則觸，不喚作竹篦則背，畢竟喚作甚
J26nB177_p0028a18║麼？」師驀口一拳，云：「還作觸、背得麼？」
J26nB177_p0028a19║僧問：「臨濟叱三聖瞎驢是甚麼意？」師便掌，僧亦掌，師
J26nB177_p0028a20║云：「我掌自有意，你掌是甚麼意？」僧復掌，師連掌打出
J26nB177_p0028a21║門外，云：「與你相打耶？」僧禮拜，師驀頭一蹋。僧起，擬開
J26nB177_p0028a22║口，師咄云：「何方瞎驢來者裏討艸料喫？」
J26nB177_p0028a23║僧問：「作家相見事如何？」師連咳嗽兩聲。進云：「猶未在。」
J26nB177_p0028a24║師打云：「大好作家相見。」
J26nB177_p0028a25║僧問：「萬峰堂內有僧否？」師拈杖，云：「向前來與汝道。」進
J26nB177_p0028a26║云：「執杖者誰？」師驀頭打一棒，僧無語，師連棒打出。
J26nB177_p0028a27║僧問：「魯論云：『不患人之不己知，患不知人也。』如何是
J26nB177_p0028a28║患不知人處？」師云：「你知我是凡？是聖？」僧無語，師云：「患
J26nB177_p0028a29║不知人也。」
J26nB177_p0028a30║僧問：「『登山涉水，不涉程途』一句作麼生道？」師云：「腳跟
J26nB177_p0028b01║下好與三十棒。」進云：「學人有甚麼過？」師云：「者是甚麼
J26nB177_p0028b02║所在，說有過、無過？」僧喝一喝，師云：「猶嫌少在。」
J26nB177_p0028b03║僧問：「靈樹封盒子意如何？」師云：「且道裏許是甚麼？」進
J26nB177_p0028b04║云：「不封盒子意如何？」師云：「任從滄海變，終不與君通。」
J26nB177_p0028b05║僧問：「門裏出身易，門外轉身難。難易即不問，如何是
J26nB177_p0028b06║轉身句？」師云：「六月炎天冰似火。」進云：「不會。」師云：「冷熱
J26nB177_p0028b07║也不知。」進云：「知箇甚麼？」師驀頭打一棒。
J26nB177_p0028b08║僧問：「和尚未生時如何？」師云：「冰糖出在福建。」進云：「已
J26nB177_p0028b09║生後如何？」師云：「地頭貨也不識。」
J26nB177_p0028b10║僧問：「世尊為一切眾生開方便門、設一代時教，如何
J26nB177_p0028b11║向和尚者裏半字用不著？」師云：「你說底是甚麼？」
J26nB177_p0028b12║僧問：「還丹一粒，點鐵成金；至理一言，轉凡成聖。至理
J26nB177_p0028b13║不言，可成聖否？」師云：「你喚甚麼作至理？」僧轉身繞一
J26nB177_p0028b14║匝，師云：「掠虛漢。」
J26nB177_p0028b15║僧問：「此事如一箇鐵丸子，吞也吞不下、吐也吐不出，
J26nB177_p0028b16║吞吐不得，又作麼生？」師打一棒，云：「者是吞？是吐？」僧無
J26nB177_p0028b17║語，師又打一棒。
J26nB177_p0028b18║僧問：「四大之中如何作主？」師作聽不清勢，僧復舉前
J26nB177_p0028b19║問，師驀而一掌，云：「你欠靈利。」
J26nB177_p0028b20║僧問：「迷者迷、醒者醒，如何是獨脫一句？」師云：「八角磨
J26nB177_p0028b21║盤空裏走。」進云：「不會。」師云：「不會則參。」進云：「參箇甚麼？」
J26nB177_p0028b22║師云：「八角磨盤空裏走。」
J26nB177_p0028b23║僧問：「學人終日喫飯不曾咬著一粒米時如何？」師云：
J26nB177_p0028b24║「一箇斑鳩九隻鳥。」
J26nB177_p0028b25║僧問：「有苦有樂，途路中事；無苦無樂，亦是途路中事。
J26nB177_p0028b26║如何是到家消息？」師驀口一拳。僧禮拜，師與一蹋。僧
J26nB177_p0028b27║歸位，師云：「適纔苦樂到那裏去了？」僧便喝，師休去。
J26nB177_p0028b28║僧問：「如何是鼓山折箭處？」師便打一棒，僧禮拜，師云：
J26nB177_p0028b29║「見箇甚麼道理？」進云：「不會。」師云：「棒頭有眼明如日。」
J26nB177_p0028b30║僧問：「盡大地是法身，和尚在何處安身立命？」師云：「金
J26nB177_p0028c01║剛與泥神揩背。」僧禮拜，師云：「見箇甚麼？」僧鳴指一下，
J26nB177_p0028c02║師噓一聲。
J26nB177_p0028c03║僧問：「和尚起期，還是為人？為己？」師云：「一箇瓜子兩瓣
J26nB177_p0028c04║殼。」進云：「沒滋味。」師噓一聲。
J26nB177_p0028c05║僧問：「達磨西來，為甚麼又隻履西去？」師云：「長安雖樂，
J26nB177_p0028c06║不是久居。」
J26nB177_p0028c07║僧問：「一雨普潤，未審還有潤不到處麼？」師云：「有。」進云：
J26nB177_p0028c08║「如何是潤不到處？」師云：「就是你者箇焦芽敗種。」
J26nB177_p0028c09║僧問：「盡大地是沙門一隻眼。」師云：「看腳下。」進云：「意旨
J26nB177_p0028c10║如何？」師云：「瞎。」
J26nB177_p0028c11║僧問：「黑白未分時如何？」師云：「汝禮拜的是甚麼？」僧又
J26nB177_p0028c12║別問，師叱云：「兩重公案。」僧又問：「進前逢短岸，退後值
J26nB177_p0028c13║深坑，如何是轉身處？」師拈拄杖向腳跟直打出。
J26nB177_p0028c14║僧問：「十年瞻仰，日應萬機，是何人境界？」師云：「非公境
J26nB177_p0028c15║界。」進云：「一口吸盡西海浪，翻身高出蜀峰頭。」師驀頭
J26nB177_p0028c16║一棒，進云：「謝師證盟。」師復打，僧喝一喝便出，師休去。
J26nB177_p0028c17║酆林耆宿號碧海問：「佛佛出世為一大事因緣，如何
J26nB177_p0028c18║是某甲一大事？」師曰：「請坐。」碧惟立不坐，師曰：「且小事
J26nB177_p0028c19║尚不堪，說甚麼大事？」碧罔措，師曰：「好與三十棒。」碧便
J26nB177_p0028c20║禮拜，師曰：「是會禮拜？不會禮拜？」碧復禮拜，云：「謝師證
J26nB177_p0028c21║盟。」師笑曰：「證盟箇甚麼？」碧擬開口，師曰：「你不會我意，
J26nB177_p0028c22║要摘葉尋枝我不能也，你且將『唯佛與佛乃能知之』
J26nB177_p0028c23║看他知箇甚麼。」
J26nB177_p0028c24║僧問：「若能轉物，即同如來。學人轉物，同箇甚麼？」師驀
J26nB177_p0028c25║頭打一棒，僧喝，師連打兩棒。
J26nB177_p0028c26║僧問：「如何是空劫已前消息？」師云：「描不成，畫不就。」僧
J26nB177_p0028c27║禮拜，云：「謝師指示。」師云：「指示箇甚麼？」僧撫掌一下，師
J26nB177_p0028c28║震威喝一喝。僧擬議，師直棒打出。
J26nB177_p0028c29║居士問：「道本無言，因言顯道。且道言底是？默底是？」師
J26nB177_p0028c30║驀頭打一棒，云：「是言？是默？」士無語，師連打兩棒。士出，
J26nB177_p0029a01║少頃復向師前立，師云：「且將你家茶飯問你，百姓日
J26nB177_p0029a02║用而不知，不知箇甚麼？」士擬開口，師復打一棒。
J26nB177_p0029a03║居士問：「父母未生前根塵不染時如何？」師云：「既是父
J26nB177_p0029a04║母未生前，還有甚麼根塵對待？」士云：「到此則千聖也
J26nB177_p0029a05║不識。」師云：「既不識，何以名聖？」士禮拜云：「謝指示。」師云：
J26nB177_p0029a06║「假雞聲韻難謾我，未可模糊放過關。」
J26nB177_p0029a07║萬居士問：「弟子姓萬，未審父母未生前姓甚麼？」師云：
J26nB177_p0029a08║「我向者裏道不出。」士禮拜，師云：「汝且道：我荅你也未？」
J26nB177_p0029a09║士云：「不會。」師云：「不會還姓萬？」
J26nB177_p0029a10║居士問：「不是心、不是佛、不是物，畢竟是箇甚麼？」師云：
J26nB177_p0029a11║「百華叢裏過，片葉不沾身。」士擬測，師驀面打一掌。士
J26nB177_p0029a12║云：「痛。」師復打兩掌，士云：「痛痛。」師云：「稍知痛癢。」士禮拜，
J26nB177_p0029a13║師驀頭一蹋。
J26nB177_p0029a14║居士問：「和尚是活佛，如何拜死佛？」師拈拄杖，云：「且道
J26nB177_p0029a15║者箇是死？是活？」士佇思，師云：「擬議思量，白雲萬里。」
J26nB177_p0029a16║朱婆子問：「弟子念佛的是誰？乞師指箇落處。」師云：「你
J26nB177_p0029a17║者一問從甚處來？」進云：「朝夕不離。」師云：「不離箇甚麼？」
J26nB177_p0029a18║婆轉身繞一匝，云：「不離者箇。」師云：「也是赤土塗牛奶。」
J26nB177_p0029a19║伯玄徐居士問：「如何是佛祖向上事？」師云：「腳跟下薦
J26nB177_p0029a20║取。」進云：「此是向下，如何是向上事？」師云：「不顧腳跟三
J26nB177_p0029a21║尺水，只貪縱步上高岑。」士大悅。
J26nB177_p0029a22║朱婆子問：「弟子現是女身，未知父母未生前是男？是
J26nB177_p0029a23║女？」師卓拄杖，云：「還識者箇麼？」進云：「無去無來。」師云：「是
J26nB177_p0029a24║甚麼所在，說來、說去，說男、說女？」進云：「即今如何抵敵？」
J26nB177_p0029a25║師云：「好與三十棒。」
J26nB177_p0029a26║徐居士問：「聞金粟老和尚耑人送法衣與老師是否？」
J26nB177_p0029a27║師云：「是。」進云：「老師可付與弟子得麼？」師云：「得即得，只
J26nB177_p0029a28║是要會衣線下事，汝可會麼？」士云：「不會。」師云：「不得，不
J26nB177_p0029a29║得。」士禮拜，師云：「汝見箇甚麼道理便禮拜？」士罔措，師
J26nB177_p0029a30║劈面一唾，歸方丈。
J26nB177_p0029b01║僧問：「承師有言：『獅子哮吼，百獸爪牙蘇。』若是獅子兒
J26nB177_p0029b02║聞得，又作麼生？」師云：「同類是同類。」僧禮拜，師云：「切莫
J26nB177_p0029b03║逐塊。」僧便出。
J26nB177_p0029b04║吳居士問：「如何方契本來人？」師云：「待烏石峰點頭，即
J26nB177_p0029b05║向你道。」進云：「烏石峰點頭也，請師向我道。」師云：「道即
J26nB177_p0029b06║不無，你喚甚麼作烏石峰？」
J26nB177_p0029b07║僧問：「如何是臨濟下事？」師震威喝一喝，僧亦喝一喝，
J26nB177_p0029b08║師云：「你也喝，我也喝，是甚麼意旨？」僧云：「得人一牛，還
J26nB177_p0029b09║人一馬。」師笑云：「你得恁麼饒舌。」翌日，僧上方丈作禮，
J26nB177_p0029b10║云：「昨日臨濟大師到法堂上來，是某甲一頓痛棒打
J26nB177_p0029b11║出三門外去也。」師云：「你昨日喝的是甚麼？」僧復喝一
J26nB177_p0029b12║喝，師云：「你只有者一喝。」僧拂袖而出，師隨後打一棒。
J26nB177_p0029b13║僧問：「千七百則公案即不問，如何是學人底真消息？」
J26nB177_p0029b14║師拈起棒，云：「汝道老僧者是那一則？」僧便喝一喝，師
J26nB177_p0029b15║亦喝一喝。僧又喝，師打一棒。
J26nB177_p0029b16║僧問：「覿面相呈，請師荅話。」師作聽不清勢，僧云：「謝師
J26nB177_p0029b17║荅話。」師云：「你道我荅你是甚麼話？」僧便拜。師指椅云：
J26nB177_p0029b18║「坐。」僧云：「放過即不可。」又拜一拜而出，師呵呵一笑。
J26nB177_p0029b19║僧問：「一口吸盡西江水時如何？」師云：「近前來向汝道。」
J26nB177_p0029b20║僧佇思，師云：「立地死漢。」進云：「相隨來也。」師云：「甚麼物？
J26nB177_p0029b21║恁麼來？」僧無語，師正色訶之，連棒打出。
J26nB177_p0029b22║僧問：「如何是父母未生前消息？」師云：「金剛與泥神揩
J26nB177_p0029b23║背。」進云：「如何是已生後消息？」師云：「烏龜撞著石點頭。」
J26nB177_p0029b24║進云：「未生已生即且置，一口氣不來，向甚麼處安身
J26nB177_p0029b25║立命？」師云：「主山前，案山後。」
J26nB177_p0029b26║僧問：「博山和尚誕日，有僧問：『和尚壽年多少？』山云：『平
J26nB177_p0029b27║天華甲子，數到劫雲初。』如何是劫雲初？」師良久云：「會
J26nB177_p0029b28║麼？」進云：「不會。」師云：「數不完，記不盡。」
J26nB177_p0029b29║僧參便云：「有一事相借問得否？」師云：「只怕鼠口無象
J26nB177_p0029b30║牙。」僧擬測，師驀拈拄杖，僧以頭就之，師云：「我偏不打
J26nB177_p0029c01║你。」僧云：「棒頭有眼。」師云：「且道眼在甚麼處？」僧豎起拳，
J26nB177_p0029c02║師劈拳打，云：「還有麼？」僧云：「撲破泥團子，透出青山外。」
J26nB177_p0029c03║師徵云：「如何是你透底道理？」僧擬議，師驀頭打一棒。
J26nB177_p0029c04║僧云：「好。」師連打，云：「是甚麼所在，說好、不好？」直打出。
J26nB177_p0029c05║禪石戒子問：「本來清淨時如何？」師云：「如何是你清淨
J26nB177_p0029c06║處？」進云：「碧潭明月現。」師云：「拿糞箕笤帚來。」石作禮，師
J26nB177_p0029c07║云：「爾輩行住坐臥切不可稍放此箇關頭，畢竟我何
J26nB177_p0029c08║處不清淨？若清淨，不應更拿箕帚來參。」
J26nB177_p0029c09║僧參，不作禮便云：「作禮底是？不作禮底是？」師喝云：「者
J26nB177_p0029c10║野狐精在那裏中毒來？」僧無語，傍僧云：「在昭覺來。」師
J26nB177_p0029c11║云：「且道老僧荅你底是？不荅你底是？」僧罔測，師痛訶
J26nB177_p0029c12║一上，僧禮謝而出。
J26nB177_p0029c13║居士問：「水窮山盡，如何是轉身處？」師云：「布袋裏老鴉。」
J26nB177_p0029c14║士禮拜，師云：「會得禮拜？不會禮拜？」士擬測，師云：「去。」
J26nB177_p0029c15║居士問：「三界唯心，萬法唯識，如何是心？如何是識？」師
J26nB177_p0029c16║舉數珠，云：「且道者箇是甚麼？」士應諾，師云：「胡荅應。」
J26nB177_p0029c17║僧問：「有句無句，如藤倚樹。樹倒藤枯，句歸何處？」師云：
J26nB177_p0029c18║「待樹倒時向你道。」僧佇立，師云：「葉森森地何嘗倒？」僧
J26nB177_p0029c19║出。次日，僧復問：「樹倒藤枯時如何？」師云：「好一堆柴。」進
J26nB177_p0029c20║云：「恁麼則三冬燒不盡？」師云：「始終是一堆笨柴。」僧喝
J26nB177_p0029c21║一喝，師云：「冷灰爆豆。」復示偈云：「藤枯樹倒一堆柴，槁
J26nB177_p0029c22║木死灰何道哉？幸有絕甦能爆豆，當陽一喝吼如雷。」
J26nB177_p0029c23║勘辯機緣
J26nB177_p0029c24║清谿首座告辭，師云：「鐵蛇橫古路，汝向甚麼處去？」谿
J26nB177_p0029c25║拂袖而出，復呈偈云：「鐵蛇橫古路，縮尾藏頭遭屈負；
J26nB177_p0029c26║十萬八千程，奔南走北太勞生。嚴正令，截葛藤，猶然
J26nB177_p0029c27║錯認定盤星，眉底雙開寒碧眼，無私一亙賀昇平。」師
J26nB177_p0029c28║云：「且喜不負中他毒氣。」
J26nB177_p0029c29║萬竹禪人告辭，師豎起拳云：「道是拳，放開又是掌；道
J26nB177_p0029c30║是掌，捏聚又是拳。且道掌是？拳是？速道，速道。」竹喝一
J26nB177_p0030a01║喝，師云：「三喝四喝後又作麼生？」竹無語，師示偈云：「拳
J26nB177_p0030a02║頭巴掌活當機，活得當機指日歸，縱奪抑揚關不住，
J26nB177_p0030a03║無毛鷂子拍天飛。竹去，志自止。」
J26nB177_p0030a04║僧辭行，師云：「一言相契則住、一言不契則行，且道是
J26nB177_p0030a05║那一言？」僧進語：「不恰。」師訶云：「深痛汝輩下語。」云：「某去
J26nB177_p0030a06║也，某去也，何故爭之不足，讓之有餘？」師又曰：「心印從
J26nB177_p0030a07║來訶瞎驢，深錐痛劄自如如，雖云去也沒交涉，爭不
J26nB177_p0030a08║足兮讓有餘。」
J26nB177_p0030a09║僧告辭，師云：「鐵蛇橫古路，你向那裏去？」進云：「橫行豎
J26nB177_p0030a10║去。」師云：「喪身失命了也。」僧無語，遂不去。
J26nB177_p0030a11║無著上座參，禮拜起云：「久聞和尚道風，拈棒此方打
J26nB177_p0030a12║人，只是人都不知痛癢。」師云：「今日卻遇一箇，只是皮
J26nB177_p0030a13║下無血。」著云：「三千里外已知痛癢了。」師徵云：「那裏是
J26nB177_p0030a14║上座知痛癢處？」著將扇子置桌上，師云：「艸賊大敗。」
J26nB177_p0030a15║座主參，師即客司相見，主復至方丈作禮，師云：「已相
J26nB177_p0030a16║見了。」主云：「先是人情，此是佛禮。」師云：「人情、佛禮，是同？
J26nB177_p0030a17║是別？」主云：「是同。」師云：「既同，何必多此起倒？」主無語，師
J26nB177_p0030a18║云：「平日所習何業？」主云：「只解牧牛。」師云：「牛在甚麼處？」
J26nB177_p0030a19║主云：「牛在山中。」師云：「還我牛來。」主喝一喝，師云：「恁麼
J26nB177_p0030a20║卻犯苗稼也？」主強辯，師叱云：「一等是箇𠎦牛。」
J26nB177_p0030a21║僧忍微參，合掌云：「不遠千里而來，單單只有者箇便
J26nB177_p0030a22║拜。」師云：「且道者箇是甚麼？」僧罔測，師震威喝一喝。僧
J26nB177_p0030a23║復拜，云：「者箇是甚麼？」師驀頭一蹋。傍僧云：「是和尚鄉
J26nB177_p0030a24║里。」師云：「早知是老僧鄉里，何不蹋他兩蹋？不然還道
J26nB177_p0030a25║老僧有鄉情在。」
J26nB177_p0030a26║僧參禮拜畢，以手自點胸，師云：「是甚麼？」僧拂袖便出，
J26nB177_p0030a27║師噓一聲。
J26nB177_p0030a28║僧到室中呈偈，師拈拄杖，云：「將老僧者箇說一偈看。」
J26nB177_p0030a29║僧擬議，師便打出。
J26nB177_p0030a30║無漏禪人再參，呈偈云：「越國曾遭一蹋來，幾年忍痛
J26nB177_p0030b01║口難開，而今覿體酬三拜，笑殺當時滿面哀。」師惟默
J26nB177_p0030b02║顧，漏作禮云：「自離和尚，於本分上未嘗懈怠，看百丈
J26nB177_p0030b03║扭鼻因緣稍有會處。」師徵云：「還從扭鼻處會？野鴨飛
J26nB177_p0030b04║處會？」漏即作鴨聲、痛聲，師頷之，乃示以偈曰：「萬峰冷
J26nB177_p0030b05║眼覷離微，黑白分岐誰解歸？珍重鴨兒飛過去，痛聲
J26nB177_p0030b06║猶落箭鋒機。」
J26nB177_p0030b07║覺城禪人參，夜來一宿，翌日進方丈作禮，傍僧曰：「昨
J26nB177_p0030b08║夜有臭蟲否？」覺云：「睡著了，總不知道。」師曰：「還是臭蟲
J26nB177_p0030b09║嘴不利？」覺云：「縱咬亦不打理。」師云：「是睡著了不打理？
J26nB177_p0030b10║是醒在不打理？」覺云：「總不打理。」師奉餅於前，覺不暇
J26nB177_p0030b11║顧，師云：「果睡著了在。」覺云：「乞和尚覺醒。」師云：「若要我
J26nB177_p0030b12║覺醒，亦是節外生枝。」覺遂服膺，敘沿途之艱，師問：「瓦
J26nB177_p0030b13║礫荊棘曾向汝說甚麼來？」覺云：「若有說，亦是節外生
J26nB177_p0030b14║枝。」師笑云：「教得孩兒解罵爺。」復示偈云：「癩肉頑皮總
J26nB177_p0030b15║不知，任隨蟲嘴利如錐，惟留一處堪分曉，茶餅誘人
J26nB177_p0030b16║笑虎谿。」
J26nB177_p0030b17║覺城禪人臨行時呈素所參狗子無佛性話，師云：「還
J26nB177_p0030b18║是以有無見趙州？不以有無見趙州？」覺云：「不以有無
J26nB177_p0030b19║見趙州。」師云：「作麼生見？」覺云：「乞和尚指示。」師驀口一
J26nB177_p0030b20║拳，覺鳴指一下，師云：「還嫌少麼？」覺禮拜，師驀頭一蹋，
J26nB177_p0030b21║覺佇思，師云：「漆桶不快。」遂歸方丈。
J26nB177_p0030b22║師同二三子坐至午夜，一眾猶不退，師云：「舉一不得
J26nB177_p0030b23║舉二，放過一著落在第二。且道一如何舉？」時覺城上
J26nB177_p0030b24║座荅云：「錯。」師云：「錯，錯。天下知音能幾箇？」
J26nB177_p0030b25║僧侍立次，師曰：「唯佛與佛乃能知之，且道知箇甚麼？」
J26nB177_p0030b26║僧向桌上三拳，師云：「因甚如此？」僧云：「冤對兩相逢，全
J26nB177_p0030b27║身秘不住。」師便掌，僧禮拜，師劈頭一蹋。
J26nB177_p0030b28║元霄，師翹足向火，僧耶湘作禮，云：「請和尚觀燈。」師云：
J26nB177_p0030b29║「莫眼華。」湘拍開師腳，云：「看腳下。」師云：「者是老僧底，如
J26nB177_p0030b30║何是你底？」湘拂袖歸堂，師云：「若得再來便好。」傍僧人
J26nB177_p0030c01║堂石湘，湘不至，僧再召，湘復至，師便連棒打。湘佇立，
J26nB177_p0030c02║師云：「何不攜柄鋤頭掘去腳下？」湘拂袖而出。
J26nB177_p0030c03║居士問：「雞卜卵二十日，鵝卜卵四十日，此理如何？」師
J26nB177_p0030c04║云：「此是殼內語？殼外語？」士云：「我也是聽來底，乞師指
J26nB177_p0030c05║示。」師云：「待汝向者類來即與汝道。」士無語，師云：「陸亙
J26nB177_p0030c06║大夫問南泉：『我家缾內養一隻鵝，鵝長滿缾，欲出鵝，
J26nB177_p0030c07║不可損我缾、壞我鵝，如何得出？』泉即呼大夫，大夫應
J26nB177_p0030c08║諾，泉云：『鵝出缾矣。』大夫從此開悟。適纔居士所問正
J26nB177_p0030c09║類於此，如工夫到此，則知貧道語話也。」
J26nB177_p0030c10║師室中請兩序茶，前席無人敢坐，有客僧水月云：「我
J26nB177_p0030c11║不是數內。」便坐。傍有士云：「坐即數內也。」師云：「初生犢
J26nB177_p0030c12║兒不怕虎。」僧遂顧外，云：「簷上有塊瓦要落。」師云：「為甚
J26nB177_p0030c13║被物轉？」僧云：「是我轉物？是物轉我？」師云：「試分析看。」僧
J26nB177_p0030c14║無語，師云：「有先鋒，無殿後。」
J26nB177_p0030c15║師過金陵濟生菴，時有月潭座主問：「如人靜坐不用
J26nB177_p0030c16║工，何年及第悟心空？請問和尚：畢竟用甚麼工？」師豎
J26nB177_p0030c17║拳，云：「只要悟得者箇。」主云：「者箇各人都有。」師云：「你有，
J26nB177_p0030c18║何不伸出？」主云：「伸出則成兩箇。」師云：「那裏是你一箇？」
J26nB177_p0030c19║主豎起拳，師云：「卻成兩箇。」主云：「莫眼華。」師云：「是你眼
J26nB177_p0030c20║華。」主云：「原無一箇、兩箇。」師云：「一等是箇座主見解。」
J26nB177_p0030c21║善長馮公問：「『近日多執坐』者是甚麼意？」師云：「顏子三
J26nB177_p0030c22║月不違仁，且道如何是不違處？」公擬測，師云：「四威儀
J26nB177_p0030c23║中以坐為上，非執死坐為究竟。六祖所謂：不貴你禪
J26nB177_p0030c24║定解脫，單單只要你當下見性。然見性之說非執于
J26nB177_p0030c25║坐、非執于不坐，不坐則不能深入至理、執坐亦不能
J26nB177_p0030c26║通達至道。蓋坐參之法非顏子不善其伎倆，渠謂『仰
J26nB177_p0030c27║之彌高，鑽之彌堅，瞻之在前，忽焉在後』者，其用心若
J26nB177_p0030c28║是，非以三月定限，而愚同土木也。」士乃點首。
J26nB177_p0030c29║雲集，眾作禮三拜，師云：「神光二祖倒身三拜，初祖云：
J26nB177_p0030c30║『得髓。』今朝一眾倒身三拜，且道得箇甚麼？」時數僧齊
J26nB177_p0031a01║下一喝，師云：「只是不歸歸便得，五湖煙景有誰爭？」
J26nB177_p0031a02║師患腹瀉，秋水西堂問：「和尚安否？」師云：「日裏三餐粥，
J26nB177_p0031a03║夜間一覺眠。」堂云：「如此則大安也。」師云：「汝既如是，何
J26nB177_p0031a04║必來問？」堂云：「也須問過始得。」師云：「情知汝者箇見解，
J26nB177_p0031a05║何為老僧擔慮？」堂云：「和尚為天下人擔慮。」師云：「莫謗
J26nB177_p0031a06║老僧好。」堂佇思，時久，師云：「老僧抖盡屎腸子為汝道，
J26nB177_p0031a07║汝不去，又替老僧不得。」堂禮拜，師云：「見神？見鬼？」堂仍
J26nB177_p0031a08║佇思，師叱云：「死漢去。」
J26nB177_p0031a09║師不安，維那問云：「和尚尊候如何？」師云：「七七八八。」那
J26nB177_p0031a10║便出，傍僧問云：「七七八八還是好耶？不好耶？」師云：「一
J26nB177_p0031a11║任你卜度。」
J26nB177_p0031a12║玉川胡居士參，師云：「爾輩只好服平胃散，狼虎藥未
J26nB177_p0031a13║敢下口在。」士云：「莫道狼虎藥，鐵饅頭一任拈出。」師舉
J26nB177_p0031a14║拳云：「試吞吐看。」士向桌上一掌，師云：「只算半箇居士。」
J26nB177_p0031a15║德宇羅居士參，師一把搊住鬚，云：「速道，速道。」士佇思，
J26nB177_p0031a16║師拓開，云：「向者裏薦得無生、無死，無佛、無祖，浩然大
J26nB177_p0031a17║均，千聖無可奈何，纖細莫能為則。」士又聞師開示禪
J26nB177_p0031a18║者參「誰」字話，復到榻前問：「知痛癢者是誰弟子？問和
J26nB177_p0031a19║尚者復誰？未審是誰識誰？乞和尚端的處道一句。」師
J26nB177_p0031a20║云：「兩頭三面漢。」士無語，師云：「我教單看『誰』字者，令遇
J26nB177_p0031a21║境逢緣勿使間斷故也。如靈雲見桃華而省、香嚴擊
J26nB177_p0031a22║竹而悟者，盡是平常用心綿密，向聲色中千了百當，
J26nB177_p0031a23║苟有間斷、稍不綿密，則逐色隨聲，渾無決處。所貴者
J26nB177_p0031a24║在疑，此疑便是日用喜怒上逼迫不過處、逆順中打
J26nB177_p0031a25║攪不開時，卻是好消息也。到此，人都忽略，再望鬼逼、
J26nB177_p0031a26║酒樓之類愈不可及耳。」
J26nB177_p0031a27║和石孫居士問：「那吒太子析骨還父、割肉還母，又為
J26nB177_p0031a28║父母說法，未審如何說得？」師召居士，士應諾，師云：「會
J26nB177_p0031a29║麼？」士佇思，師云：「黏皮帶骨漢。」士歸。次日，呈頌：「骨肉是
J26nB177_p0031a30║何法？因析名為說，剖斷生死根，父母立解脫。身相既
J26nB177_p0031b01║不存，誰為說法者？通體悉皆真，不假廣長舌。」師看畢，
J26nB177_p0031b02║書頌復之云：「叫一聲，應一聲，忿怒那吒覿面呈，逐色
J26nB177_p0031b03║隨聲情未瞥，黏皮帶骨句來親。句來親，落藤華鳥不
J26nB177_p0031b04║知春。」師又舉大梅與龐居士語詰之，士呈頌云：「是、非，
J26nB177_p0031b05║心、佛原無二，梅子熟時味自賒，百雜碎來還吐核，江
J26nB177_p0031b06║南五月發梅華。」師接來，擲地，復索云：「還有麼？」士擬議，
J26nB177_p0031b07║師云：「總是閒言語。」
J26nB177_p0031b08║石帆岳司馬問：「法臘多少？」師豎一拳，岳頓然赤色，曰：
J26nB177_p0031b09║「我東南水窟地方，人民老實，莫在者裏惑亂人。」師曰：
J26nB177_p0031b10║「貧道行腳十五年，今日惑亂著一箇。」岳曰：「惑亂我則
J26nB177_p0031b11║可，只恐惑亂愚人。」師曰：「阿誰是愚人？」岳瞪目視之，曰：
J26nB177_p0031b12║「我也是路見不平，見你年幼，未是你做底時節。」師曰：
J26nB177_p0031b13║「釋迦老子初生便言：『天上天下，惟吾獨尊。』難道也是
J26nB177_p0031b14║年幼未是時節麼？」岳曰：「所以雲門要一棒打殺？我今
J26nB177_p0031b15║日一棒打殺你，且作麼生？」師作怕勢曰：「貧道性命幾
J26nB177_p0031b16║乎喪在門下。」岳躍然拜別。
J26nB177_p0031b17║棘生白居士問：「如何是我父母未生前本來面目？」師
J26nB177_p0031b18║云：「名不得，狀不得。」士擬開口，師震威喝一喝。士云：「者
J26nB177_p0031b19║一喝喝那箇？」師又喝一喝。士云：「弟子曾問天童密雲
J26nB177_p0031b20║老人：『父母未生前本來面目？』老人便打一棒。又問：『父
J26nB177_p0031b21║母已生後如何？』老人又打一棒。又問：『生與未生時相
J26nB177_p0031b22║去多少？』老人以拄杖劃一劃，云：『秖隔一條線。』」師云：「者
J26nB177_p0031b23║老漢龍頭蛇尾，當斷不斷，反招其亂。何不更與一棒，
J26nB177_p0031b24║截斷腳頭，免到東塔門下索取路債？雖然如是，且道
J26nB177_p0031b25║者一棒是賞伊？罰伊？」士亦無語。良久又問：「古人道：『有
J26nB177_p0031b26║時打一棒，有時打三棒。』一棒且置，三棒意旨如何？」師
J26nB177_p0031b27║云：「為汝皮下無血。」又，喫餅，次師云：「居士喫飽些，免到
J26nB177_p0031b28║第二家又喫。」士云：「弟子要在者裏住幾日。」師云：「住幾
J26nB177_p0031b29║日，還了我餅錢去。」士云：「不知餅作麼價？」師笑云：「喫多
J26nB177_p0031b30║少？」士豎一指，師將茶驀面一潑，士面作色，師云：「汝見
J26nB177_p0031c01║諸方老宿則易，要見笑面虎尤難。」
J26nB177_p0031c02║爾赤馮居士舉子湖狗子話乞開示，師云：「子細。」士有
J26nB177_p0031c03║省，頌曰：「子湖隻狗恁鍥厲，開口咬人莫回避，取卻兩
J26nB177_p0031c04║頭并中間，沒頭沒尾殊怪異。須子細，直饒驚出汗渾
J26nB177_p0031c05║身，那時來契棒頭意。」呈師看，師對虛舟姚居士云：「昨
J26nB177_p0031c06║夜馮居士被子湖狗子咬一口了。」
J26nB177_p0031c07║師避秦，石柱司東川呂相國督師到司，馳書請師就
J26nB177_p0031c08║署中相見，師至呂出，師云：「你是呂相公麼？」呂曰：「不敢。」
J26nB177_p0031c09║師云：「父母未生前還姓甚麼？」呂擬議，師便打一棒。呂
J26nB177_p0031c10║怒色，師復打一棒。呂趨進，師呵呵大笑，云：「將謂將謂，
J26nB177_p0031c11║原來原來。」司主馬公問其故，師曰：「父母未生前句子，
J26nB177_p0031c12║等閒棒著發無明，猛然省得非他物，十八女兒不繫
J26nB177_p0031c13║裙。」呂復請師至，掩門大張威令相勘，師又說偈曰：「無
J26nB177_p0031c14║端平地起孤堆，駭得虛空顛倒走，痛打金毛人不識，
J26nB177_p0031c15║幾乎翻作跳墻狗。」呂送歸三教寺，眾請問何故，師曰：
J26nB177_p0031c16║「五年未剖荊山玉，忽得渠來秘不住，拄杖麻繩密密
J26nB177_p0031c17║通，雷門布鼓明明露。泥豬癩狗打驚慞，跛鱉盲龜生
J26nB177_p0031c18║恐怖，獻與楚王人不識，只當一箇大蘆菔。」後呂有省，
J26nB177_p0031c19║呈偈通弟子書，師乃付偈并拂子一枚。
J26nB177_p0031c20║師與元陽張道人坐次，話及病中有不死底，師徵云：
J26nB177_p0031c21║「有箇不死底在甚麼處？」張云：「遠則咫尺，近則千里。」師
J26nB177_p0031c22║呵呵一笑。
J26nB177_p0031c23║夔州府尹拙谿熊公過梁山，請師署中相見，以酒延
J26nB177_p0031c24║師，師豎起拳云：「者是箇拳頭。」放開云：「卻是巴掌。且道
J26nB177_p0031c25║巴掌是？拳頭是？向此處道得一句，老僧即喫。」熊曰：「二
J26nB177_p0031c26║俱不是。」師云：「又落斷見外道了也。」熊復下數語，師云：
J26nB177_p0031c27║「待老僧豎搖頭則可，橫搖頭未在。」熊取扇乞偈，師書
J26nB177_p0031c28║云：「食祿由來各有方，老僧雙桂君瞿塘，相逢沒甚好
J26nB177_p0031c29║消息，巴掌拳頭慎勿忘。」熊亦書扇復之曰：「不向金城
J26nB177_p0031c30║問上方，期瞻飛錫下瞿塘，慚依木槿榮朝色，試傍蓮
J26nB177_p0032a01║華覓晚香。天籟靜聞聲有住，清機醒發戲逢場，從師
J26nB177_p0032a02║直指山窮路，登彼岸時舟已忘。」次期請師同下夔建
J26nB177_p0032a03║叢林，師意待秋涼，熊索竹杖為憑，師與之。
J26nB177_p0032a04║石年曹居士問：「動、靜二相了然不生，是我安身立命
J26nB177_p0032a05║處否？」師云：「汝後面是甚麼？」士纔後顧，師云：「是動？是靜？」
J26nB177_p0032a06║士復擬議，師云：「舉心則錯，動念即乖也。」士恍悟其旨。
J26nB177_p0032a07║士看大慧語錄，見「三腳驢子弄蹄行」之句有疑，復入
J26nB177_p0032a08║室中請益，師頌云：「三腳驢子弄蹄行，格外提持達本
J26nB177_p0032a09║真，就裏若隨名相轉，菩薩依舊是聲聞。」士遂躍然，云：
J26nB177_p0032a10║「真三腳驢子也。有時放之則彌六合，卷之則退藏於
J26nB177_p0032a11║密。」至夜，偶談及心經，問：「如何是深般若？」師云：「深對淺
J26nB177_p0032a12║言，知淺則深意明矣。如凡夫認色為實色、二乘執空
J26nB177_p0032a13║為偏空，俱是淺意。且就淺而推之，色因空有，空由色
J26nB177_p0032a14║生，則色、空不二，是為深般若矣。後文總是此中註解
J26nB177_p0032a15║耳。」士禮謝而退。
J26nB177_p0032a16║破山禪師語錄卷第七
J26nB177_p0032a17║（嗣法門人　蜀北果州東寺性定　蜀東古梁
J26nB177_p0032a18║州水月禪院性毓　蜀北閬州南部當陽寺惟
J26nB177_p0032a19║朗　間州寶峰洪慧　射洪金鼇山清果禪院
J26nB177_p0032a20║通法同刻
J26nB177_p0032a21║破山和尚語錄第七卷　堆藍弘禮禪人對
J26nB177_p0032a22║　秀水謝文英書　嘉興倪天章刊）
J26nB177_p0032a23║（康熙庚申孟春月吉旦，嘉禾楞嚴寺般若坊藏板）