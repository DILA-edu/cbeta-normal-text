J26nB177_p0032b01║破山禪師語錄卷第八
J26nB177_p0032b02║當陽玉泉嗣法門人印正等編
J26nB177_p0032b03║法語一
J26nB177_p0032b04║示象崖西堂
J26nB177_p0032b05║金風遍野之時，萬木凋零之際，破道人閒坐林中，正
J26nB177_p0032b06║起歸鄉之念，忽值象崖長老稽首於前，曰：「歸閩掩關
J26nB177_p0032b07║索法語。」時破道人曰：「以虛空為關，行住坐臥也在裏
J26nB177_p0032b08║許、著衣喫飯也在裏許、屙屎放尿也在裏許、迎賓待
J26nB177_p0032b09║客也在裏許。只到千日事畢，猢猻伎倆、鬼家活計都
J26nB177_p0032b10║盧拋向威音那邊，又那邊方買艸鞋，尋山問水覓著
J26nB177_p0032b11║破道人，了汝後頭一段公案。」
J26nB177_p0032b12║示問津禪人
J26nB177_p0032b13║行腳衲子，杖挑日月，蹋遍雲山，到一處，見一人，問一
J26nB177_p0032b14║機，轉一語，看人動靜、識人好惡。放下蒲團，拗折拄杖，
J26nB177_p0032b15║三十年、二十年具，如王氣宇，口吞乾坤，方去孤峰頂
J26nB177_p0032b16║上盤結艸菴，呵佛罵祖也。
J26nB177_p0032b17║示萍止禪人
J26nB177_p0032b18║歇狂子參方行腳，眼高四海氣壓諸方，與祖佛結死
J26nB177_p0032b19║生冤家，與人天分邪正眼目，惟萍止禪人在破山拄
J26nB177_p0032b20║杖頭邊薦取「誰縛汝」三字，則一生參學事畢矣。
J26nB177_p0032b21║示空外禪人
J26nB177_p0032b22║天地間為人，到出家地步極是快活，無榮可與、無辱
J26nB177_p0032b23║可與，天子不臣、諸侯不友，虎鹿為鄰、松竹為伴，眼界
J26nB177_p0032b24║自清，不同俗塵，通身徹底，惟一天真。天真之趣，華笑
J26nB177_p0032b25║鳥鳴，不須別覓，動靜中存。雖然如是，只有崖前石虎
J26nB177_p0032b26║未肯點頭在。
J26nB177_p0032b27║示淑雲禪人
J26nB177_p0032b28║淑雲子曾向三峰觸背關頭橫行直撞，挨拶些子氣
J26nB177_p0032b29║息吐向福城棒頭喝下，自謂千了百當，一日告辭病
J26nB177_p0032b30║叟，合掌受渠三拜，待渠遍參諸方，再來痛與瞎禿光
J26nB177_p0032c01║兒一頓好罵也。
J26nB177_p0032c02║示息知禪人
J26nB177_p0032c03║知之一字，眾禍之門；知之一字，眾妙之門。此「知」字是
J26nB177_p0032c04║一粒巴豆丸，是佛也▆他一下、是魔也○他一下。若
J26nB177_p0032c05║於此處見得徹，則良知自現前矣，烏用推之使息？故
J26nB177_p0032c06║所以《法華》道：「諸佛智慧甚深無量，其智慧門難解難
J26nB177_p0032c07║入，一切聲聞、辟支佛所不能知者是也。」蓋上人猶未
J26nB177_p0032c08║知之，安以息而息之者耶？若以息知為無，知是一死
J26nB177_p0032c09║知，則同聲聞輩，不復更有眾妙之門，而入眾禍之門
J26nB177_p0032c10║也，莫把者一「知」字隻眼定奪。越生死、超凡聖，只在一
J26nB177_p0032c11║「知」字上千了百當。所謂唯佛與佛乃能知之，試問上
J26nB177_p0032c12║人：且道他知箇甚麼？參。
J26nB177_p0032c13║示方知禪人
J26nB177_p0032c14║邇來參學之士自不辨箇端正鼻孔，直管向那香臭
J26nB177_p0032c15║邊噉些氣味便休，殊不知香臭邊最是利害，所謂己
J26nB177_p0032c16║眼本正，因師故邪是也。即云住山者，其益有二：一者、
J26nB177_p0032c17║為大事不明，以山中靜僻宜可易辦；二者、為大事已
J26nB177_p0032c18║明，自揣力薄，不能接物利生，只好誅茅蓋頭，獨善其
J26nB177_p0032c19║身耳。若是破山門下恁麼說話，好與三十拄杖，還須
J26nB177_p0032c20║領到三門外自打始得。
J26nB177_p0032c21║示清白禪人
J26nB177_p0032c22║參學漢，須了辦，不可沉吟將日算。剔起眉毛著力看
J26nB177_p0032c23║看，渠定不隨方便。渠是誰兮？真恁麼，有時位坐空王
J26nB177_p0032c24║殿，勉旃。
J26nB177_p0032c25║示破浪禪人
J26nB177_p0032c26║學道人心須專，志須固，不被境風所動，以一念萬年、
J26nB177_p0032c27║萬年一念消之也。任是魔來、佛來，逆來、順來，亦直就
J26nB177_p0032c28║中分曉，當下便是平沉。自此捨一具骨，負舂汲水三
J26nB177_p0032c29║十年、二十年，肩頭腳底苦胼重生，方到破山門下喫
J26nB177_p0032c30║棒也。勉旃，勉旃。
J26nB177_p0033a01║示翠融禪人
J26nB177_p0033a02║腳跟下七縱八橫，頂門上兩頭三處，無非只要箇中
J26nB177_p0033a03║分析得來，頭頭皆我捨身命處也。且道融禪人曾恁
J26nB177_p0033a04║麼一回也未？若恁麼，艸鞋蹋破，穩坐長安；苟未如是，
J26nB177_p0033a05║含元殿裏切莫迷頭認影。
J26nB177_p0033a06║示琢璞禪人
J26nB177_p0033a07║者箇事須真參實悟，法法頭頭無一絲毫不從本地
J26nB177_p0033a08║風光上廓徹，方作人中之龍象也。然以琢璞號之，以
J26nB177_p0033a09║石中有玉，玉必琢而成器焉。成器，則知人中龍象、石
J26nB177_p0033a10║中之玉不相異耳。
J26nB177_p0033a11║示雲影禪人
J26nB177_p0033a12║雲影禪人欲索法語，隨身舉動頂戴，予曰：「既謂舉動，
J26nB177_p0033a13║又如何頂戴？」雲影云：「頂戴不礙舉動，舉動不礙頂戴。」
J26nB177_p0033a14║予曰：「如何是汝不礙處？」雲佇思，予曰：「試將此處從日
J26nB177_p0033a15║用尋常中討得箇分曉，到山野處喫痛棒也。」
J26nB177_p0033a16║示知止禪人
J26nB177_p0033a17║參、學二門志在恒遠，將敵生死話頭貼在額上，行也
J26nB177_p0033a18║如是參、坐也如是參，茶裏飯裏，一動一靜，參不透便
J26nB177_p0033a19║學，學不圓便參，畢竟有箇倒斷也。
J26nB177_p0033a20║示遍拙禪人
J26nB177_p0033a21║樹下墳間，一食一宿，味盡甜辛酸苦，到處播弄唇皮，
J26nB177_p0033a22║與佛祖捃拾餘機，是我法門中龍象事也。
J26nB177_p0033a23║示慈援禪人
J26nB177_p0033a24║慈援上人請法於予，予不禁口業，與上人惡言惡語
J26nB177_p0033a25║說一絡索，惟要上人會取父母未生前本來面目，直
J26nB177_p0033a26║下提撕，壁立千仞，烈烈轟轟，單刀直入，不見有死、有
J26nB177_p0033a27║生，有凡、有聖，有俗、有僧，一道常光現前，古今三世不
J26nB177_p0033a28║別。真到恁麼田地、真獲如是威光，快買艸鞋遍參知
J26nB177_p0033a29║識，向他門頭戶底保養聖胎，聽緣行道，方不辜負生
J26nB177_p0033a30║平志也。勉之。
J26nB177_p0033b01║示恆範禪人
J26nB177_p0033b02║禪和子樹精進幢、披忍辱鎧，無論凡之與聖、智之與
J26nB177_p0033b03║愚、勞之與逸、生之與死，單單貴稟此心此志，將者些
J26nB177_p0033b04║子恍惚處要明白、要究竟，決了終身之志，豈可浩浩
J26nB177_p0033b05║來天地間，辜人負己，作一場虛生浪死人哉？若如此，
J26nB177_p0033b06║則銅枷鐵鎖、鋒刀劍戟，無時不在、無時不臨，欲逃無
J26nB177_p0033b07║地、欲竄無門，正所謂毫釐繫念三塗業因，瞥爾情生
J26nB177_p0033b08║萬劫羈鎖。果是箇漢，向未舉念之先一覷破去，再來
J26nB177_p0033b09║東塔門下索取艸鞋錢亦未遲在。
J26nB177_p0033b10║示參白禪人
J26nB177_p0033b11║禪和子志於行腳，涉水登山，瞻風撥艸，飲餿茶、喫臭
J26nB177_p0033b12║飯，栖雲堂、臥霜榻，受種種苦辛，只為各人衣線下一
J26nB177_p0033b13║點恍惚處。然而者點恍惚，欲從自決，則頭上安頭；欲
J26nB177_p0033b14║從人決，則斬頭覓活。如是二邊互起互倒，渾無決者，
J26nB177_p0033b15║故曰恍惚。所以溈山問仰山云：「子之所得，還是自性
J26nB177_p0033b16║得？從人得？」仰云：「雖是自性宗通，亦假稟受師承。」吾觀
J26nB177_p0033b17║二老酬酢良有深意，定不是從自己乾爆爆地不假
J26nB177_p0033b18║他人，亦不是向他人水漉漉地不假自己，鍼芥相投，
J26nB177_p0033b19║水乳相合，啐啄同時，師資緣合、的非一日而契之者
J26nB177_p0033b20║也。偶一僧問：「和尚眉毛還在麼？」予便打一掌，云：「山僧
J26nB177_p0033b21║因病筆，許多葛藤、爾更躊躕，漆桶子依然不快。」
J26nB177_p0033b22║示隱輝侍者
J26nB177_p0033b23║佛祖以心印心之法，無論智之與愚、凡之與聖、僧之
J26nB177_p0033b24║與俗、男之與女，貴在知有箇事，畢竟不從人得。須是
J26nB177_p0033b25║猛著精彩，壁立萬仞，契取不疑之處，方買艸鞋遍參
J26nB177_p0033b26║知識，遭人唾罵也。
J26nB177_p0033b27║示默融禪人
J26nB177_p0033b28║禪和子為生死行腳，切忌石頭路滑，轉盻則蹉過腳
J26nB177_p0033b29║跟，直前則撞斷眉目，畢竟作麼生？看腳下。咄！
J26nB177_p0033b30║示應如禪人
J26nB177_p0033c01║參禪打坐透露鼻祖家風，勿論根器利鈍，都盧將「生
J26nB177_p0033c02║死」二字貼在額頭上，行也如是參、坐也如是參，參來
J26nB177_p0033c03║參去，參到心識不行、言思路絕處，把「生死」二字向早
J26nB177_p0033c04║晨淨面時一摸摸掉，永不疑生、疑死、疑聖、疑凡，橫身
J26nB177_p0033c05║天外，舉步大方，奮獅子威，潛行密用，鼓老婆舌，開道
J26nB177_p0033c06║群迷，庶不枉他方行腳，蹋遍雲山，處處欠艸鞋帳也。
J26nB177_p0033c07║示妙旨禪人
J26nB177_p0033c08║近日一夥禿居士走入空門，東去聽兩句、西去聽兩
J26nB177_p0033c09║句陳爛葛藤，便去張家村、李家巷賣口頭饒婆舌，魔
J26nB177_p0033c10║魅人家男女。逢一智人面前，口如扁擔、眼似流星，者
J26nB177_p0033c11║等種艸不但將金博寶，連自本恐難便宜。豈如我妙
J26nB177_p0033c12║旨禪人，初遊講肆便知者鼓笛總不恁麼打？披枷帶
J26nB177_p0033c13║鎖走到萬峰門下，纔開臭口問及常住真心，萬峰信
J26nB177_p0033c14║口道箇：「今夜有客，不能為汝說。」臨行辭去住山，聊書
J26nB177_p0033c15║影響以嘉其志，待伊異日漆桶子破，蹋著秤錘，不可
J26nB177_p0033c16║謂是鵝卵石也。勉旃，勉旃。
J26nB177_p0033c17║示圓融禪人
J26nB177_p0033c18║蹋荊棘，破風塵，畢竟以生死為急務。若或不爾，縱是
J26nB177_p0033c19║一副鐵心肝，只恐三日風、四日雨，終不免要生銹也。
J26nB177_p0033c20║示聞修禪人
J26nB177_p0033c21║割愛辭親，負衝天意氣，把將「生死」二字貼在額頭上，
J26nB177_p0033c22║行也如是參、坐也如是參，參來參去，參到心識不行
J26nB177_p0033c23║處、如槁木寒灰之際，只有一念，怖生死之心靈靈蠢
J26nB177_p0033c24║蠢、欲了未了、恍恍惚惚、當斷不斷，凝然似有物礙，此
J26nB177_p0033c25║是聖解凡情縛脫兩橛之所使然也，就中急討巴鼻，
J26nB177_p0033c26║始有少分相應；卜度長短，則雲月是同谿山各異耳。
J26nB177_p0033c27║示巔石禪人
J26nB177_p0033c28║孤峰絕頂，結箇團標，坐視雲漢。雖然其力未充氣吞
J26nB177_p0033c29║海宇，有時拈華弄月，笑傲山林，何拘金剛圈跳不得、
J26nB177_p0033c30║栗棘蓬吞不得，復來中慶門下討甚麼碗？咄！
J26nB177_p0034a01║示字水禪人
J26nB177_p0034a02║字水拙公同吾川北人也，正所謂同條生不同條死。
J26nB177_p0034a03║渠往南遊歷諸講肆，而滑口頭露布有年，聞吾儕豎
J26nB177_p0034a04║剎竿江南福城，而又歸蜀萬峰，則兩慕之心始適於
J26nB177_p0034a05║是，躍然頂笠而來，泛識門墻，無非聚一夥禿居士相
J26nB177_p0034a06║習打鬧其志，疑信半著，又經一載，自去黑山鬼窟搬
J26nB177_p0034a07║弄幾番，稍通口氣，聆予遷中慶而特特破家散宅來
J26nB177_p0034a08║入者箇保社，著予腳手大放憨睡。饑餐渴飲盡是本
J26nB177_p0034a09║地風光，咳唾掉臂全彰殺活機柄。迴視，十年前殘羹
J26nB177_p0034a10║餿飯、糞袋糟囊，悔何可及？予以憫念未息，走北奔南，
J26nB177_p0034a11║缽袋子無著落處，拙公亦可代擔。第慮力猶未充，且
J26nB177_p0034a12║付法語佳志，異日撞頭磕額，兩手分付，一任東賣西
J26nB177_p0034a13║弄，出吾儕醜也。勉旃，勉旃。
J26nB177_p0034a14║示百拙禪人
J26nB177_p0034a15║禪和子擔囊負缽，入一叢林、進一保社，只以此事為
J26nB177_p0034a16║懷，更無別般伎倆，方是人中之龍、獸中之獅也，故以
J26nB177_p0034a17║龍象獅子稱之。然而龍象、獅子形威不同，爪牙皆一
J26nB177_p0034a18║也。只此一處同，則知佛祖大機大用通身是、遍身是，
J26nB177_p0034a19║豈虛語哉？
J26nB177_p0034a20║示離指禪人
J26nB177_p0034a21║法道秋晚，祖風正替，望爾輩如急水灘頭撐篙，只得
J26nB177_p0034a22║拌命著力，安云住山取適偷安為志？臨行，欲吾儕惠
J26nB177_p0034a23║艸鞋錢，只得信筆記箇帳在壁頭上也，待異日共爾
J26nB177_p0034a24║打算，呵呵。
J26nB177_p0034a25║示汝水禪人
J26nB177_p0034a26║長連床上一句話頭，鐵壁銀山直教粉碎。毋問魔來？
J26nB177_p0034a27║佛來？天來？龍來？神來？鬼來？即此一覷覷破。
J26nB177_p0034a28║示重雅禪人
J26nB177_p0034a29║重雅禪人入室請益，余微笑不語，伊佇立，疑情不釋，
J26nB177_p0034a30║予遂造口業，大訶曰：「你是那處欠少？還嫌些甚麼？試
J26nB177_p0034b01║說看。」伊仍不釋，予曰：「穿衣喫飯處、迎賓待客處、屙屎
J26nB177_p0034b02║放尿處，一切時、一切處，看是阿誰分上欠少？惡禿不
J26nB177_p0034b03║薦，待到何時？余在他方老宿處，如蚊子上鐵牛也。」
J26nB177_p0034b04║示掌如禪人
J26nB177_p0034b05║為僧一番，畢竟坐一所在，聽講幾句經文，坐幾日枯
J26nB177_p0034b06║禪，若行、若坐，自是有一段光景、一分下落。買艸鞋行
J26nB177_p0034b07║腳，窮山涉水，登人門戶，喫人茶飯，辯是論非，從前知
J26nB177_p0034b08║非，是我錯過好光景、好時節，始信東瓜直儱侗，瓠子
J26nB177_p0034b09║曲彎彎。
J26nB177_p0034b10║示華仲李孝廉父太初老居士
J26nB177_p0034b11║人子之心誰箇不有？惟華仲公向我天童老和尚拳
J26nB177_p0034b12║頭巴掌邊深知痛癢，欲作大法船，載三宗九族高登
J26nB177_p0034b13║彼岸，先為七十老父太初老大人請法語。山僧遙空
J26nB177_p0034b14║合掌，試問大人：耄耋時所見與孩孺時所見為同？為
J26nB177_p0034b15║異？如不異，即知變滅中原不變滅，即知大人悟取金
J26nB177_p0034b16║剛不壞身也。
J26nB177_p0034b17║示月江藏主
J26nB177_p0034b18║昔有一婆子請古德轉藏經，德遶禪床一匝，云：「與汝
J26nB177_p0034b19║轉經竟。」婆云：「比來請轉全藏，如何只轉半藏？」試將此
J26nB177_p0034b20║則公案參取看，如何是一藏？如何是半藏？
J26nB177_p0034b21║示丈雪禪人
J26nB177_p0034b22║辭親割愛，浪跡江湖，披一絲、挂一綹，赤條條地，眼空
J26nB177_p0034b23║諸方，將謂有幾箇面目露遼天鼻孔？及至行腳遍來
J26nB177_p0034b24║親見佛恩，仍是痛罵痛打，連者一點氣息尚容不得，
J26nB177_p0034b25║雲瓢雪笠、霜飯冰茶，復吞復吐，只令冷心腸一副賣
J26nB177_p0034b26║弄與人，豬嫌狗不欲，始到佛恩門下抱贓叫屈。
J26nB177_p0034b27║示梵埜行者
J26nB177_p0034b28║橫寫順寫，無一箇元字腳寫得著；長篇短篇，無一言
J26nB177_p0034b29║盡者張紙。只有者寫說不到處是箇甚麼？咄！也是烏
J26nB177_p0034b30║龜向火。
J26nB177_p0034c01║示素微禪人
J26nB177_p0034c02║擔囊負缽入一叢林、進一保社，必以生死為急務，看
J26nB177_p0034c03║生從何來？死從何去？勿論歲月，以徹為期，忽地裏撞
J26nB177_p0034c04║著箇漢，問渠行腳事如何，面面相看口如木。
J26nB177_p0034c05║示法空戒子
J26nB177_p0034c06║乘急戒緩、戒急乘緩，無出一信得及、把得住，以歲月
J26nB177_p0034c07║期，料不得盡形命而已。非但以戒執身、以乘運心，務
J26nB177_p0034c08║要在緩急處著力，忽地裏覷破，始知廣額屠兒放下
J26nB177_p0034c09║屠刀頓然成佛，猶是不唧溜漢。勉之。
J26nB177_p0034c10║示含光禪人
J26nB177_p0034c11║懸崖撒手，未敢承當，絕後再甦，欺君不得，此乃啟迪
J26nB177_p0034c12║後昆不可得少為足之謂。畢竟要透頂透底、大休大
J26nB177_p0034c13║歇一番，永無退轉，非是以口耳之學百機百巧攢華
J26nB177_p0034c14║簇錦便謂是向上關捩也。
J26nB177_p0034c15║示大石徐居士
J26nB177_p0034c16║但凡有事直頭虛應，空閒時，或坐、或行，痛念此身終
J26nB177_p0034c17║歸敗壞，惟有怖生死心昭然如此，只是不知下落何
J26nB177_p0034c18║處，即將此心默默提持。不是心、不是佛、不是物，畢竟
J26nB177_p0034c19║是箇什麼？參來參去，自合有箇倒斷處也。
J26nB177_p0034c20║示景山趙居士
J26nB177_p0034c21║參禪、念佛二門，究竟生死為極。了知生死，別無禪參、
J26nB177_p0034c22║別無佛念。有佛念，則是生死中佛；有禪參，則是生死
J26nB177_p0034c23║中禪。於是二中間未夢見生死在。還知麼？生從何來，
J26nB177_p0034c24║死從何去？參。
J26nB177_p0034c25║示唯心禪人
J26nB177_p0034c26║法法頭頭，不離當處，舉念即覺便是放身捨命之時
J26nB177_p0034c27║節也。而人不悟，強去節外生枝，數番顛倒，及至臨頭
J26nB177_p0034c28║一場無益，蓋是自生分別，非怨聖賢有所未說也。
J26nB177_p0034c29║示玉寰向居士
J26nB177_p0034c30║學道無論智愚，秖貴信得及、把得住。萬年一念、一念
J26nB177_p0035a01║萬年，只將怖生死心孜孜切切，看箇無夢時主人公
J26nB177_p0035a02║在甚麼處？忽地裏築著、磕著、薦取者，一著子明白成
J26nB177_p0035a03║佛、成仙亦同是夢，始知朝聞夕死之道也。
J26nB177_p0035a04║示紹儀何居士
J26nB177_p0035a05║做工夫如急水灘頭撐篙相似，撐得一篙，退卻十篙，
J26nB177_p0035a06║拌命捨死撐去，撐得無可用力處，撥轉船頭，處處皆
J26nB177_p0035a07║岸也。勉之。
J26nB177_p0035a08║示獻南張居士
J26nB177_p0035a09║終日向文不加點處卒難下手一畫未有時，真宗默
J26nB177_p0035a10║契始於無說無形之際，則河馬負圖、洛龜呈書，稍露
J26nB177_p0035a11║一著子，是我獻南張公一刀兩段也。呵呵！
J26nB177_p0035a12║示渭陽金居士
J26nB177_p0035a13║六道中已知是人，堂堂相貌、堂堂體裁、堂堂作事，無
J26nB177_p0035a14║一法不周、無一法不具，如是具足而不會是法者，乃
J26nB177_p0035a15║人中之土木也。汝所云：「即此不會他，離此不會他。」之
J26nB177_p0035a16║二語，貧道詰之曰：「離即且置，試道他是何物？」不覺汝
J26nB177_p0035a17║真獅子兒，便解哮吼了也。咄咄！勉之。
J26nB177_p0035a18║示佛掌侯居士
J26nB177_p0035a19║人迷生死中，不識生死之苦，若鳥不識空、魚不識水。
J26nB177_p0035a20║然猛出是者，即在當念觸一事、遇一境、生一計，便是
J26nB177_p0035a21║好消息、好時節、好意思。人多於此忽略、於此蹉過、於
J26nB177_p0035a22║此自棄，如鳥、空，魚、水不相別也。是以病僧見是輩痛
J26nB177_p0035a23║與棒、熱與喝、佛與掌，令人頓出生死窠臼，不留一元
J26nB177_p0035a24║字腳，教人如何若何招萬劫繫驢橛之禍。故號佛掌。
J26nB177_p0035a25║示耀泉丁居士
J26nB177_p0035a26║者箇事，如雲長刀、方天戟，非大力量者安能荷之？我
J26nB177_p0035a27║耀泉居士身雖在家而秉是刀，不怕不勝生死魔軍、
J26nB177_p0035a28║勦滅聖凡窠臼也。
J26nB177_p0035a29║示念中程居士
J26nB177_p0035a30║在家學出世法，若火中生蓮、驢中生驥，最難行而行
J26nB177_p0035b01║之、最難斷而斷之、最難忍而忍之、最難棄而棄之，非
J26nB177_p0035b02║純鋼肩頭、生鐵肝膽必不能擔荷。既荷是法，做買、做
J26nB177_p0035b03║賣，識貴、識賤，遇喜、遇怒，動聲、動色，豈是法外別有主
J26nB177_p0035b04║宰乎？主宰是法外物乎？但不曾二六時中融會得來，
J26nB177_p0035b05║竟認為兩橛耳。若是皮下有血漢子一聞千悟，直下
J26nB177_p0035b06║頓了，在買賣而買賣、在貴賤而貴賤、在喜怒而喜怒、
J26nB177_p0035b07║在聲色而聲色，烏用欣厭而二其心哉？所以即生死
J26nB177_p0035b08║而般涅槃、即塵勞而作佛事，良有以也。既無如是氣
J26nB177_p0035b09║岸、無如是威光、無如是受用，且將本參話頭密密舉
J26nB177_p0035b10║起，諦審諦思：如何是我本來面目？背脊直豎，兩眼微
J26nB177_p0035b11║開，頻頻參究，痛錐痛劄，歲久歲深自合有箇倒斷處
J26nB177_p0035b12║也。勉之。
J26nB177_p0035b13║示荊獻羅居士
J26nB177_p0035b14║居士參禪貴圖契悟佛祖機關、徹透今時露布，與衲
J26nB177_p0035b15║僧家同，長連床上行住坐臥了此餘生。畢竟巴鼻處，
J26nB177_p0035b16║請著眼看，是箇甚麼？參。
J26nB177_p0035b17║示起予曹居士
J26nB177_p0035b18║盡生平伎倆，搬弄種種法門，無逾參究一門，甚是捷
J26nB177_p0035b19║當。以念佛底是誰畢竟薦取「誰」字下落，則種種門、種
J26nB177_p0035b20║種法皆我一道也。勉旃，勉旃。
J26nB177_p0035b21║示楫吾楊居士
J26nB177_p0035b22║學道人須具頂天立地底風骨，則現形應物自合與
J26nB177_p0035b23║理符契，然後靜慮身心，日益日損畢竟，逐一事、執一
J26nB177_p0035b24║法，參透生死關頭，同千聖一箇鼻孔出氣，始不負共
J26nB177_p0035b25║山野聚頭打口鼓子也。勉之。
J26nB177_p0035b26║示近宸張居士
J26nB177_p0035b27║第一、纔上蒲團，眼當平視，休去、歇去、一條白練去、古
J26nB177_p0035b28║廟香爐去，則身安道隆也，即佛曰初善。第二、行住坐
J26nB177_p0035b29║臥惟一話頭，頓在面前，如澄潭秋月觸波瀾而不散，
J26nB177_p0035b30║然後發大疑情也，即佛曰中善。第三、從舉起處承當，
J26nB177_p0035c01║言句下頓了，如擲劍揮空，勿論及之不及，貴承當，不
J26nB177_p0035c02║貴推托也，即佛曰後善。
J26nB177_p0035c03║示仁伯馬居士
J26nB177_p0035c04║參禪、學道貴在生死心切，二六時中不可間斷，行時
J26nB177_p0035c05║且道行的是誰？住時且道住的是誰？坐時且道坐的
J26nB177_p0035c06║是誰？臥時且道臥的是誰？畢竟誰作主宰？忽地裏覷
J26nB177_p0035c07║破者著，八字打開，縱橫無礙，始知張拙秀才道：隨順
J26nB177_p0035c08║世緣無罣礙，涅槃生死等空華。
J26nB177_p0035c09║示從之馬居士
J26nB177_p0035c10║人生天地間，赤條條無可把，尚不沾滯，竟無一法當
J26nB177_p0035c11║情，只體取正睡著時主人公在甚麼處？但凡有事直
J26nB177_p0035c12║頭虛應，正應物時亦不是別物。如此參去，勿論歲月，
J26nB177_p0035c13║以徹為期，終不得甕中走出鱉也。
J26nB177_p0035c14║示道標呂居士
J26nB177_p0035c15║學道人志須遠大，一切時中只將怖生死底心刻刻
J26nB177_p0035c16║在念，看箇不是心、不是佛、不是物，是箇甚麼？不拘歲
J26nB177_p0035c17║月，以徹為度。然所徹者，不是別有箇物，只在不疑生、
J26nB177_p0035c18║不疑死，則法法頭頭無不是子放身捨命處也。
J26nB177_p0035c19║示文靖馬居士
J26nB177_p0035c20║學道貴乎明心見性，則為究竟處也。然而做工夫必
J26nB177_p0035c21║須先發三種心：一者、信心，信自心是佛故；二者、精進
J26nB177_p0035c22║心，遇境不退故；三者、發遠大堅固心，畢竟克果故。如
J26nB177_p0035c23║是具此三心，期生死不相干之地、了鬼神覷不破之
J26nB177_p0035c24║機，必此而得也。就中素所信、所疑，或念佛、或誦經，日
J26nB177_p0035c25║有定課，此是漸入之門，及以念佛至一心不亂，淨念
J26nB177_p0035c26║相繼為則也。參誦，有經義不明、語關未透處，是話頭、
J26nB177_p0035c27║是巴鼻，不可終日因循，即在行住坐臥、茶裏飯裏無
J26nB177_p0035c28║容間斷，把作一件最要緊事做，以恆心為主，不出一
J26nB177_p0035c29║動一靜，忽地裏觸發，如貧得寶、如暗得燈、如饑得食，
J26nB177_p0035c30║始信佛祖不欺人也。
J26nB177_p0036a01║示恆初禪人
J26nB177_p0036a02║修行戒為本，參禪悟為極，惟此二門，餘則方便多門
J26nB177_p0036a03║也。畢竟如何得入？驢揀乾處尿，羊擇溼處屙。
J26nB177_p0036a04║示蓮月禪人
J26nB177_p0036a05║雪笠雲瓢，登山涉水，凝然一片行腳苦志，始可得到
J26nB177_p0036a06║故鄉田地。然而故鄉田地，古德曾疑，忽一日觸發乃
J26nB177_p0036a07║云：「山前一片閒田地，叉手叮嚀問主翁，幾度賣來還
J26nB177_p0036a08║自買？為憐松竹引清風。」老僧無別指示，即此書為爾
J26nB177_p0036a09║等薦取閒田地一著。勉之。
J26nB177_p0036a10║示靈隱禪人
J26nB177_p0036a11║參話頭、做工夫，只要信得及、把得住，莫被境風所鼓、
J26nB177_p0036a12║腳跟不定，自此從迷入迷，甘赴死門者何限？況爾等
J26nB177_p0036a13║英資出類，如何因循終日？難道禪有揀擇、道有嫌疑？
J26nB177_p0036a14║可惜不在日用裏體取。試問：如何是日用事無別，惟
J26nB177_p0036a15║吾自偶諧？此處著隻眼好。
J26nB177_p0036a16║示雲幻禪人
J26nB177_p0036a17║老僧年來不打者鼓笛久矣，終日對幾箇俗漢子，和
J26nB177_p0036a18║其光，同其塵，以了此事，豈知爾等頂笠腰包，始事象
J26nB177_p0036a19║崖？吾徒因棄世得得到老僧處，究竟此段因緣，老僧
J26nB177_p0036a20║只得向一毫頭上與子徹去。試問者一毫頭上如何
J26nB177_p0036a21║徹耶？咄！子的自家寶藏不守，沿門乞食作麼？
J26nB177_p0036a22║示繡石禪人
J26nB177_p0036a23║打口鼓子，說禪、說道都是我衲僧家習氣，未是本分
J26nB177_p0036a24║作家。若是本分作家，如愚、如訥，隱隱地自是與人不
J26nB177_p0036a25║同。又不可不識一丁，裝作如是，愈加不本分，所謂本
J26nB177_p0036a26║色住山人，亦無刀斧痕。
J26nB177_p0036a27║破山禪師語錄卷第八
J26nB177_p0036a28║（嗣法門人　蜀龍安府獅子院性道　古果州
J26nB177_p0036a29║盛山▆佛巖印顯甲▆同刻
J26nB177_p0036a30║破山和尚語錄第八卷　堆藍弘禮禪人對
J26nB177_p0036a31║　秀水謝文英書　倪君亮子天章刊）
J26nB177_p0036a32║（康熙庚申年孟春月，禾郡楞嚴寺般若坊附疏）