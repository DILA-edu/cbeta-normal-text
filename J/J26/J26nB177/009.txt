J26nB177_p0036b01║破山禪師語錄卷第九
J26nB177_p0036b02║當陽玉泉嗣法門人印正等編
J26nB177_p0036b03║法語二
J26nB177_p0036b04║示雲嶠禪人
J26nB177_p0036b05║禪和子有志行腳，痛以生死為念。到一善知識處，或
J26nB177_p0036b06║請益、或發一問，正要體取話頭來歷。忽然會得此箇
J26nB177_p0036b07║話頭，即知生從何來、死從何去，明得生處，死處亦然。
J26nB177_p0036b08║那時節㘞地一聲，始信茶條拄杖新行腳，葛葉蒲團
J26nB177_p0036b09║舊話頭。
J26nB177_p0036b10║示指元禪人
J26nB177_p0036b11║割愛辭親，遠塵離俗，入一叢林，進一保社，必要具參
J26nB177_p0036b12║方眼，識人好惡，一動、一靜，一喜、一怒，看是甚麼道理？
J26nB177_p0036b13║若識得，自是與尋常人不同，雖然不是舊時人，直改
J26nB177_p0036b14║舊時行履處。
J26nB177_p0036b15║示覺幻禪人
J26nB177_p0036b16║覺幻禪人來老僧拄杖頭邊，尚未知其下落，一旦乞
J26nB177_p0036b17║法語，老僧試問：「前向汝腳跟下直打出，是撥轉汝耶？
J26nB177_p0036b18║是要汝轉身吐氣耶？汝若向此知落處，則不被短岸
J26nB177_p0036b19║深坑之所陷，可以淨裸裸絕承當，赤灑灑無回互；其
J26nB177_p0036b20║或未然，莫將閒學解埋沒祖師心。」
J26nB177_p0036b21║示太平禪人
J26nB177_p0036b22║出家人堂堂僧相，不行一事、不奉佛敕、不受師教，乃
J26nB177_p0036b23║形同沙門未得法同沙門也。上人奉受三事，心體力
J26nB177_p0036b24║任，而又到老僧處，且形同、法同，只有一事不同，試問
J26nB177_p0036b25║是那一事？
J26nB177_p0036b26║示佛生禪人
J26nB177_p0036b27║禪道、佛道不是細事，惟在人人任之耳。如擲劍揮空，
J26nB177_p0036b28║勿論及之不及，貴承當，不貴推托。此承當非承當佛
J26nB177_p0036b29║祖也，正在不疑佛、不疑祖。佛有一代時教、祖有千百
J26nB177_p0036b30║則公案，每每試將一經一教全提半提看，到那不疑
J26nB177_p0036c01║之地，始可喫老僧痛棒，與老僧說禪。
J26nB177_p0036c02║示徹空戒子
J26nB177_p0036c03║聖賢設化種種法門皆治心之法，參禪不過參此心
J26nB177_p0036c04║也、念佛不過念此心也、持戒不過護此心也，此心若
J26nB177_p0036c05║寂，更有何處起惑作業？但有念起即覺，然而覺處忽
J26nB177_p0036c06║猛省得來，㘞地一聲，始知秤錘原是鐵。
J26nB177_p0036c07║示上提戒子
J26nB177_p0036c08║無上菩提心地戒，只在當人一念未生已前，看者念
J26nB177_p0036c09║從何處起來，忽看得三際頓空、諸惡無跡，正是戒之
J26nB177_p0036c10║本體。㘞！只恐眾生不是佛，是佛何愁不解語？
J26nB177_p0036c11║示湛林禪人
J26nB177_p0036c12║世變之後，祖燈秋晚，老僧隨遇安身，忽湛林禪人從
J26nB177_p0036c13║梁山來，欲老僧歸。索法語，老僧無別指示，只向渠道
J26nB177_p0036c14║箇：「不是心、不是佛、不是物，老僧不是善知識，汝亦不
J26nB177_p0036c15║是學人。」若諦當不出，看取從前註腳。
J26nB177_p0036c16║示慧心禪人
J26nB177_p0036c17║慧心禪人久依吾住，欲求法語隨處受持，吾儕每見
J26nB177_p0036c18║諸方只欲人納降款，深可痛惜。吾儕應病與藥，直教
J26nB177_p0036c19║遇境生疑、逢緣理會，無處不是話頭也。勉之。
J26nB177_p0036c20║示水月禪人
J26nB177_p0036c21║只因一句隨他語，萬里千山走衲僧。爾輩若會此一
J26nB177_p0036c22║句，未曾舉步，大地盡周其；或未然，且將千里遠行始
J26nB177_p0036c23║于初步分曉得，到老僧處喫棒。
J26nB177_p0036c24║示昇所冉居士
J26nB177_p0036c25║參禪、念佛本是一箇道理，念佛念此心也、參禪參此
J26nB177_p0036c26║心也。心外無法、法外無心，只此一心，別無岐路。一心
J26nB177_p0036c27║不生，萬法無咎，試問如何是汝一心？默默自知田地
J26nB177_p0036c28║穩，騰騰誰謂肚皮憨？士作禮問：「參禪與念佛，是同？是
J26nB177_p0036c29║別？」師云：「同則總同，別則總別。」士禮謝，師偈云：「參禪與
J26nB177_p0036c30║念佛，頓、漸兩條路，勿問別與同，到家驀直去。」
J26nB177_p0037a01║示問一禪者
J26nB177_p0037a02║問一得一，倚墻靠壁，墻崩壁倒，一歸何處？老僧試問
J26nB177_p0037a03║一之道理，荅則是、不荅亦是。一縱一奪，龜哥眼赤。
J26nB177_p0037a04║示戒如禪人
J26nB177_p0037a05║求道不求字，終須成大器；求字不求道，投其人所好，
J26nB177_p0037a06║此非學道人，莫令諸方笑。
J26nB177_p0037a07║示秀玄禪者
J26nB177_p0037a08║寫字便成勞，不知為甚的，學人不努力，空費者張紙。
J26nB177_p0037a09║教學如何努力薦取？屋北鹿獨宿，谿西雞齊啼。
J26nB177_p0037a10║示六聰禪者
J26nB177_p0037a11║橫寫豎寫，尚莫能盡者張紙；多說少說，且安排者管
J26nB177_p0037a12║筆。然而筆舌不得處，與老僧道將一句來。
J26nB177_p0037a13║示六一禪人
J26nB177_p0037a14║鏡華水月，泄漏天機；艸木文章，全彰意氣。露不盡鋒
J26nB177_p0037a15║鋩，只向空中一點；參無學妙旨，且從靜地理會。若理
J26nB177_p0037a16║會得，不枉過雙桂堂，坐臥經行，拾些粥飯氣息。
J26nB177_p0037a17║示寄凡禪人
J26nB177_p0037a18║做箇禪和子，到一處、出一言、吐一語稍有衲僧氣息，
J26nB177_p0037a19║善知識痛下鍼錐，必要究竟實處討教分曉，不負出
J26nB177_p0037a20║家行腳之苦志也。試問：未舉念前，且道是箇甚麼道
J26nB177_p0037a21║理？還委悉麼？艸鞋忽地破，露出腳跟來。
J26nB177_p0037a22║示習儀火頭
J26nB177_p0037a23║變生作熟，非水、火莫能致。然而水、火正在生剋，以既
J26nB177_p0037a24║濟、未濟而別之也。即人之一身外，則器界所共一氣
J26nB177_p0037a25║分。如何是一氣分？天地與我同根，萬物與我一體。
J26nB177_p0037a26║示禪源禪人
J26nB177_p0037a27║出家志在參學，參不透必學、學不圓必參，此兩者亦
J26nB177_p0037a28║不可偏廢。若獨學而不參，秖益見聞；若獨參而不學，
J26nB177_p0037a29║愈益我慢。正在不偏廢處，頭頭要了、法法要明，則不
J26nB177_p0037a30║負出家之志也。
J26nB177_p0037b01║示知我戒子
J26nB177_p0037b02║數聞知我禪客久於此道稍有符合，隨處豎一剎竿，
J26nB177_p0037b03║與諸仁者一食一宿，結佛祖冤家，只須覓箇還飯錢
J26nB177_p0037b04║者。勉之。
J26nB177_p0037b05║示深省戒子
J26nB177_p0037b06║戒品初登務要穩密，誠恐日就月將情念濃厚，只去
J26nB177_p0037b07║圖口體、攻章句，錯過當頭一著，窮究到底不清。老僧
J26nB177_p0037b08║非是成閒管，亦是憐兒不覺醜，向爾等道箇秦時𨍏
J26nB177_p0037b09║轢鑽，試參看。
J26nB177_p0037b10║示燕石戒子
J26nB177_p0037b11║佛說波羅提木叉是名十重四十八輕，此戒差等，大
J26nB177_p0037b12║小乘是也。若論本，總歸一心。一心不生，萬法無咎。無
J26nB177_p0037b13║戒不持、無心不一，此乃真圓大戒總持也。
J26nB177_p0037b14║示慧白靜主
J26nB177_p0037b15║苦行頭陀，破衣破衲，行一行、作一務，志要與生死為
J26nB177_p0037b16║念。試將生從何來、死從何去處著隻眼，看是甚麼道
J26nB177_p0037b17║理。忽地裏覷破，㘞地一聲，甕中何嘗走卻鱉？
J26nB177_p0037b18║示象含禪人
J26nB177_p0037b19║老僧歸打者鼓笛，正欲人知音接拍，唯我象含禪人
J26nB177_p0037b20║稍知影響。老僧安居補後堂，看老病憫而療生，則慈
J26nB177_p0037b21║心無盡。老僧試問汝：以慈憫心為慈心耶？以殺人心
J26nB177_p0037b22║為慈心耶？且參看。
J26nB177_p0037b23║示蒼然禪人
J26nB177_p0037b24║出家行腳志在雄猛，要一念萬年、萬年一念，只將生
J26nB177_p0037b25║死為急務，一切動靜看是阿誰主張？忽省得來，只在
J26nB177_p0037b26║者裏。且道者裏是甚麼所在？參。
J26nB177_p0037b27║示非一禪人
J26nB177_p0037b28║明一非一，此一尚非形於口吻，何為一耶？何為非耶？
J26nB177_p0037b29║所非何物？所一何物？殊不知欲、非欲一者，又復何物？
J26nB177_p0037b30║試定奪看。
J26nB177_p0037c01║示白崖禪者
J26nB177_p0037c02║老僧年邁，歸高梁，居田里，種田博飯，只知有溫飽，尚
J26nB177_p0037c03║莫知禪何物、道何物。此子係吾徒僧，可之剃染，欲老
J26nB177_p0037c04║僧法語，則老僧呵呵大笑云：「大蟲褁紙帽。」
J26nB177_p0037c05║示參之傳秘禪者
J26nB177_p0037c06║傳秘禪者，乃吾徒默石之孫也。自小而大尚具一段
J26nB177_p0037c07║英資，幸師猶存，值大變後攜來見老僧，且老僧憫祖
J26nB177_p0037c08║脈之衰替，若以一言策之、勵之，恐機之所莫堪，稍將
J26nB177_p0037c09║一○○○○○。此處薦得，到破山門下喫棒有日也。
J26nB177_p0037c10║示唯然禪人
J26nB177_p0037c11║為學日增、為道日損，即如切如磋、如琢如磨之謂。此
J26nB177_p0037c12║是聖訓，老僧則不然也。此道非物也，就物比擬是人
J26nB177_p0037c13║本分事，然而日用中遇境生疑、逢緣理會，忽然猛省，
J26nB177_p0037c14║罵老僧有日在。
J26nB177_p0037c15║示機樞黃成衣
J26nB177_p0037c16║打不得坐，坐不得禪，禪非坐臥，坐臥即禪。此老僧素
J26nB177_p0037c17║分為汝輩畫蛇添足，正恐汝輩打在無事甲裏，意欲
J26nB177_p0037c18║直下薦取鍼鋒上消息。會麼？
J26nB177_p0037c19║示相宇曾居士
J26nB177_p0037c20║相宇曾居士索法語，老僧信筆書數語以佳其志，盡
J26nB177_p0037c21║謂生死事大，無常迅速。此大謂生不知來處、死不知
J26nB177_p0037c22║去處，況無人代得。此速謂入息雖存，出息難保，尚莫
J26nB177_p0037c23║能知。若悟此語，忙也忙不著、閒也閒不著，始識老僧，
J26nB177_p0037c24║亦識自己。
J26nB177_p0037c25║示曇郁禪人
J26nB177_p0037c26║老僧寫字覺倦，又有發青來叩法語，老僧欲罵莫能、
J26nB177_p0037c27║欲讚莫能，只得向伊道箇米裏有蟲。
J26nB177_p0037c28║示若無禪人
J26nB177_p0037c29║參禪打坐是我衲僧家本分事也，豈假以文章學問
J26nB177_p0037c30║巧妙尖新，說鐸鐸句、弄套套語？誇會誇能，以資談柄；
J26nB177_p0038a01║揚眉瞬目，以當機鋒？若爾，誠然是韓盧逐塊。若真獅
J26nB177_p0038a02║子兒，只要喫人。然喫人者，正是直截根源，不同逐塊。
J26nB177_p0038a03║近來多見禪者初不務此，先去學滿一肚皮，然後去
J26nB177_p0038a04║學禪。殊不知禪何意也？本要離名字相、離心緣相、離
J26nB177_p0038a05║四句絕百非，豈是隨邪逐惡，不根其旨，妄將魚目作
J26nB177_p0038a06║明珠、磁石為至寶，到處去逞驢唇馬嘴，棒風喝雲以
J26nB177_p0038a07║為極？則▆▆此箇葛藤為點禪病，倘禪若無病，何用
J26nB177_p0038a08║參為？即汝便是，尚涉廉纖。如將梵位直授凡庸，亦如
J26nB177_p0038a09║擲劍揮空，勿論及之不及，只貴承當也。
J26nB177_p0038a10║示空如戒子
J26nB177_p0038a11║持戒但束身，非身無所束，正是衲戒消息；而人不會，
J26nB177_p0038a12║都在者三頂衣、一口缽上名之為戒。若此，不獨上辜
J26nB177_p0038a13║諸聖，抑且下負己靈。試問：如何纔是手把豬頭持淨
J26nB177_p0038a14║戒，衣包狗骨入婬房？
J26nB177_p0038a15║示松谿禪人
J26nB177_p0038a16║松溪呈紙一幅乞開示，老僧曰：「如許之年還在問路，
J26nB177_p0038a17║然而路頭不在別處，只在自己腳跟下。此腳跟下且
J26nB177_p0038a18║荊棘、且石頭，橫來豎去，築著磕著，是阿誰主張？若此
J26nB177_p0038a19║處覷得破，舉足無非是道場。」
J26nB177_p0038a20║示冰白主人
J26nB177_p0038a21║此道言論不足以辯、名字不足以載，唯在人體認之
J26nB177_p0038a22║耳。如擲劍揮空，勿論及之不及。若達此，可以位天地、
J26nB177_p0038a23║生萬物、感鬼神、知禍福。畢竟以何為鑑？夢裏明明有
J26nB177_p0038a24║六趣，覺後空空無大千。
J26nB177_p0038a25║示若愚戒子
J26nB177_p0038a26║戒為菩提種子，逢雨露而茂盛，植高遠而縹緲，故以
J26nB177_p0038a27║戒生定，以定發慧，圓此三無漏學，不辜負出家一事。
J26nB177_p0038a28║所謂：「唯此一事實，餘二則非真」，試問如何是實的一
J26nB177_p0038a29║事？速道速道。
J26nB177_p0038a30║示灰一行者
J26nB177_p0038b01║無口人解罵、無手人解打，俱是一般作用。若悟此，有
J26nB177_p0038b02║手、有口者多所不及。何謂？豈不聞無用為大用？理則
J26nB177_p0038b03║然也。
J26nB177_p0038b04║示語莊禪人
J26nB177_p0038b05║行腳衲僧須具行腳眼，到一處腰包不解，討教箇眼
J26nB177_p0038b06║腦或正、或不正，始歇下蒲團，萬年一念、一念萬年，始
J26nB177_p0038b07║終如一，把就中大事精確明悉，則不辜負買艸鞋一
J26nB177_p0038b08║番行腳也。
J26nB177_p0038b09║示佛冤法孫
J26nB177_p0038b10║做箇禪和子最要苦得喫不得，然後可談就中事。若
J26nB177_p0038b11║是只圖粉飾箇模樣，內外不相應，乃形同沙門，未得
J26nB177_p0038b12║法同沙門也。然而苦非是以擔山填海勞其觔骨、餓
J26nB177_p0038b13║其體膚，不過是二六時中；此生死之心未覷破，終是
J26nB177_p0038b14║為礙。如何是怖生死心㘞？是誰縛汝？
J26nB177_p0038b15║示碧浪禪者
J26nB177_p0038b16║擔囊負缽入一叢林、進一保社，聽人處分，究竟自不
J26nB177_p0038b17║知肩頭腳底早已不唧溜，肯從自己分中體取肩頭
J26nB177_p0038b18║上輕重、腳底下高低，撞著磕著處會得來。嘻！此事不
J26nB177_p0038b19║在別處，只在者裏。
J26nB177_p0038b20║示寒瀑禪人
J26nB177_p0038b21║流離苦世，將謂老僧殘羹餿飯盡傾無賸，豈料忍饑
J26nB177_p0038b22║廝渴輩東尋西覓，稍得全半法語？災木出老僧醜也，
J26nB177_p0038b23║則老僧又悲又喜，幸老僧愚徒雪公收為弟子，刊老
J26nB177_p0038b24║僧全錄善書，手筆點畫頗精，然而老僧布施一金又
J26nB177_p0038b25║不如布施一言以佳其志俟。異日相撞時，奉上三十
J26nB177_p0038b26║棒。且道是賞伊？罰伊？
J26nB177_p0038b27║示佛語禪人
J26nB177_p0038b28║禪道佛法，非是前人不了殃及後人，即當喜怒哀樂
J26nB177_p0038b29║處、行住坐臥時，看是阿誰主宰，忽地裏覷破，伸手原
J26nB177_p0038b30║在縮手裏。
J26nB177_p0038c01║示徹骨禪人
J26nB177_p0038c02║雪笠雲瓢，放身天地，東語西話，朝參暮請，是我衲僧
J26nB177_p0038c03║本分事。然雖如是，要且不是祖師西來意。
J26nB177_p0038c04║示谷音禪人
J26nB177_p0038c05║立雪斷臂，不知有寒；衝風破暑，不知有熱。此正是為
J26nB177_p0038c06║道忘軀，非木石謂也。有谷音禪人欲老僧法語，只向
J26nB177_p0038c07║伊道：「莫妄想。」
J26nB177_p0038c08║示月宗禪人
J26nB177_p0038c09║打口鼓子說禪說道，播弄腥羶快，驢唇馬觜道短論
J26nB177_p0038c10║長者，是無意話，總沒交涉。只在日用尋常一動一靜
J26nB177_p0038c11║看是阿誰主張，即此看破㘞，原來是箇謝三孃。
J26nB177_p0038c12║示本空禪人
J26nB177_p0038c13║做箇出格禪者，先須立志不群，將生死為急務，但有
J26nB177_p0038c14║言句，畢竟猛著精彩，看是甚麼道理。
J26nB177_p0038c15║示大參禪者
J26nB177_p0038c16║者箇事無影響、無形段，惟要信得及。然而要大，大而
J26nB177_p0038c17║無外；要細，細而無內。既無內外邊表，何處可容得者
J26nB177_p0038c18║一「參」字？試諦當看。
J26nB177_p0038c19║示心目禪人
J26nB177_p0038c20║蹋遍雲山，只欠腳頭債；吸盡西江，尚塞咽喉孔。千般
J26nB177_p0038c21║伎倆，無奈胸中一點疑何。
J26nB177_p0038c22║示返聞禪人
J26nB177_p0038c23║「性」之一字何加聞耶？然而聞者何物？性者何物？此二
J26nB177_p0038c24║者一而已矣。如何是一的道理？參。
J26nB177_p0038c25║示均鬱禪人
J26nB177_p0038c26║參禪學道固是本分事，且道禪作麼生參？道作麼生？
J26nB177_p0038c27║學禪非耳目口鼻做模做樣，道非手舞足蹈左之右
J26nB177_p0038c28║之，畢竟作麼生？喝一喝，截斷葛藤。
J26nB177_p0038c29║示蔡夫人
J26nB177_p0038c30║參禪本要了生死，生死了時卻放參，欲了須知下手
J26nB177_p0039a01║處，揚眉瞬目剎那間。不隨喜怒哀樂轉、不被貪瞋癡
J26nB177_p0039a02║愛瞞，不著聖凡情見解、不忘行住坐臥，看眼耳鼻舌
J26nB177_p0039a03║身意識，六門六賊緊牢關，即此便是真精進、即此便
J26nB177_p0039a04║是脫危安。如是了知法界性，水是兮水山是山。
J26nB177_p0039a05║示燈鯨王善人
J26nB177_p0039a06║有福人作福只嫌福少，作業人作業只嫌業少，然而
J26nB177_p0039a07║罪福由人唯在一心，一心不生，萬法無咎。且道如何
J26nB177_p0039a08║是一心不生道理？試參看，若參得出，即往無垢世界
J26nB177_p0039a09║頓然成佛。勉之。
J26nB177_p0039a10║示發輝蔡善人
J26nB177_p0039a11║念佛、參禪，頓漸有異，到家一也。然而初用心處，志在
J26nB177_p0039a12║行住坐臥無絲毫間斷，孜孜切切將怖生死心體取
J26nB177_p0039a13║念佛的是誰，單在「誰」字上著力，歲久月深，築著磕著，
J26nB177_p0039a14║▆▆此箇道理，始知念佛一聲，漱口三日。
J26nB177_p0039a15║示越凡禪人
J26nB177_p0039a16║學出世法、做出格人，先要立志遠大，自有日新日益
J26nB177_p0039a17║工夫，百尺竿頭不愁進步。且道如何是百尺竿頭消
J26nB177_p0039a18║息？屋北鹿獨宿，谿西雞齊啼。
J26nB177_p0039a19║示仁燭禪人
J26nB177_p0039a20║暑氣逼人，夾背汗出，意推「寒則寒殺闍黎、熱則熱殺
J26nB177_p0039a21║闍黎」。者箇關頭若覷得破，不獨敵生死，任是八寒八
J26nB177_p0039a22║熱地獄亦化為八德蓮池也。老僧試問：寒熱不到處，
J26nB177_p0039a23║與我道將一句來。
J26nB177_p0039a24║示四一禪人
J26nB177_p0039a25║學道人勢必學到那無抵止處方可，是學人放身捨
J26nB177_p0039a26║命的消息，且道無抵止處作麼生話會？
J26nB177_p0039a27║示書雲法孫
J26nB177_p0039a28║人人盡道成佛成祖最難履歷。老僧不愁履歷，只愁
J26nB177_p0039a29║人心不恆。若恆，可以成褫不遠矣。
J26nB177_p0039a30║示繼祿禪人
J26nB177_p0039b01║自到老僧雙桂堂，二六時中，行亦如是、住亦如是、坐
J26nB177_p0039b02║亦如是、臥亦如是，忽地裏築著、磕著，看是阿誰？若從
J26nB177_p0039b03║此徹去東西、不管南北，不收橫行直撞、咳唾掉臂，無
J26nB177_p0039b04║不是西來大意，庭前柏樹子、麻三斤、乾屎橛、青州布
J26nB177_p0039b05║衫重七斤總成賸語也。勉之。
J26nB177_p0039b06║示允一禪人
J26nB177_p0039b07║行腳住世先要立定腳跟，不被八風所鼓。任是佛來、
J26nB177_p0039b08║魔來，逆來順受，始是當家種草，住箇院子，作得些福、
J26nB177_p0039b09║利得些人，卻來喫棒有分。
J26nB177_p0039b10║示聞思禪人
J26nB177_p0039b11║住靜者，所靜何事？然避喧求靜豈是靜？山中水流風
J26nB177_p0039b12║動、鵲噪鴉鳴非聲而何？山華埜艸、谿澗溝壑非色而
J26nB177_p0039b13║何？然而聲色前不物。若理會得，真住靜者；苟圖其安，
J26nB177_p0039b14║則不靜也。
J26nB177_p0039b15║示體然禪人
J26nB177_p0039b16║禪和子到老僧處，且不禪、且不道，獨要幾箇字、幾句
J26nB177_p0039b17║話。然逐塊之流，老僧只得與伊書箇護身符子，隨帶
J26nB177_p0039b18║行腳，俟異日漆桶子快，始還飯錢也。
J26nB177_p0039b19║示古拙禪人
J26nB177_p0039b20║自歷祖已來，婆心不歇，東征西遊，所為何事？只為人
J26nB177_p0039b21║人腳跟下一段不了底事，要假兒孫腳下行。古拙禪
J26nB177_p0039b22║人行腳苦志歷有年矣，來參老僧，尚未住腳，但不知
J26nB177_p0039b23║腳跟下艸鞋錢可還否？欲老僧法語，老僧只得書兩
J26nB177_p0039b24║句以嘉其志：肯將肩上蒲團放，誰怕路中滑石頭？
J26nB177_p0039b25║示映夔禪者
J26nB177_p0039b26║行腳到老僧處，問禪問道、說古說今，都盧是一番戲
J26nB177_p0039b27║具，只有一句不戲，且道是那一句？八角磨盤空裏走。
J26nB177_p0039b28║示伯符法孫
J26nB177_p0039b29║伯符長老行住坐臥只以口頭三昧說長道短，終日
J26nB177_p0039b30║賣弄自家寶藏，幸喜遇著箇漢，收拾在囊橐中，氣也
J26nB177_p0039c01║出不得，只待龍天推出，蓋天蓋地，與一切生靈濟饑
J26nB177_p0039c02║濟渴也。勉之。
J26nB177_p0039c03║示秀峰禪人
J26nB177_p0039c04║學道如饑渴思飲食，極則美，足則厭。若是半饑半飽，
J26nB177_p0039c05║不惟不就食，要且酥酪醍醐翻成毒藥也。
J26nB177_p0039c06║示水心法孫
J26nB177_p0039c07║水心長老乃吾曾孫，喫痛棒有年，竟不知藏處何地。
J26nB177_p0039c08║一日忽來萬松峰頭見吾一面，雖不吐一辭，痛棒痕
J26nB177_p0039c09║又在癢也。
J26nB177_p0039c10║示道雅典座
J26nB177_p0039c11║堂內坐禪，堂外禪坐，雪峰飯頭，溈山典座。此語是古
J26nB177_p0039c12║人垂訓爾。若依之行之，無戒不持、無生不度，不修萬
J26nB177_p0039c13║行而萬行備足，何復言歟？何復言歟？
J26nB177_p0039c14║示非外禪人
J26nB177_p0039c15║行腳二十二年，艸鞋猶未蹋破，幾乎露出腳跟，且欲
J26nB177_p0039c16║歸家穩坐，為求老僧法語，不覺寫一絡索。試問渠兮
J26nB177_p0039c17║若何？漫言一番參學。
J26nB177_p0039c18║示百城禪人
J26nB177_p0039c19║長慶七破蒲團，疏山一錢壽塔，雙桂從來不識，無問
J26nB177_p0039c20║周由者也。且道箇裏還有佛法也無？窗明山吐月，榻
J26nB177_p0039c21║冷室眠雲。
J26nB177_p0039c22║示易菴禪人
J26nB177_p0039c23║易菴禪人雪笠雲瓢，棄儒就釋，從荊棘叢中走出，來
J26nB177_p0039c24║我雙桂堂中今將一載矣，老僧因公出萬邑，寓太白
J26nB177_p0039c25║崖，休夏共打口鼓子，說冬瓜禪，遍地皆是，只恐作儱
J26nB177_p0039c26║侗會也。一日呈紙一幅乞法語，老僧不得不從儱侗
J26nB177_p0039c27║中露箇消息。酸虀甕裏多蚊蚋，破驢脊上足蒼蠅。
J26nB177_p0039c28║示印觀江夫人
J26nB177_p0039c29║世、出世法總是一法，此生、彼生盡是一生。此生不悟，
J26nB177_p0039c30║何方求度？若悟此生，佛祖正因以觀，觀者是名正觀。
J26nB177_p0040a01║觀世無生，熾然生生，生生不已，誰復生死？如是者三，
J26nB177_p0040a02║其樂也安。
J26nB177_p0040a03║示去玷禪者
J26nB177_p0040a04║達法如是，法法如是。所以道：我為法王，於法自在，唯
J26nB177_p0040a05║我一人而能救護。此所謂法如是故。然而此法亦非
J26nB177_p0040a06║青黃紫綠，亦無形影、亦無抵止，只在當人一念未生
J26nB177_p0040a07║已前一覷覷破，㘞地一聲，始知飯是米做、瓦是泥燒。
J26nB177_p0040a08║示波雲禪者
J26nB177_p0040a09║為僧有為僧之事、為俗有為俗之事，如是僧、俗雖殊，
J26nB177_p0040a10║其道一也。然而「道」之一字卒難體認，在俗有俗之體
J26nB177_p0040a11║認、在僧有僧之體認，各各體認分曉，看是箇甚麼道
J26nB177_p0040a12║理？若僧、若俗不二，一句作麼生委悉？糞多茄子大，地
J26nB177_p0040a13║壯菜根麤。
J26nB177_p0040a14║示玄白禪人
J26nB177_p0040a15║行腳住山，其用心是一，欲究其一則無不一也。然法
J26nB177_p0040a16║法頭頭固是多種，則方便亦多門也。總之，一有多種，
J26nB177_p0040a17║二無兩般。試問爾輩：如何是一？
J26nB177_p0040a18║示紫芝禪者
J26nB177_p0040a19║出家一段氣岸，天子不臣、諸侯不友，是一尊貴，法須
J26nB177_p0040a20║要尊貴人，如獅子乳玻璃盞盛者是也。雖然如是，要
J26nB177_p0040a21║且不是祖師西來意，且道如何是祖師西來意？一棒
J26nB177_p0040a22║一條痕，一掌一握血。
J26nB177_p0040a23║示陳善人
J26nB177_p0040a24║人生大夢中，大夢誰先覺？夢覺亦是幻，誰縛欲誰脫？
J26nB177_p0040a25║但於二六時諦審誰一著，忽地覷破，渠渠誰無兩箇？
J26nB177_p0040a26║若要執取一，依然當面錯錯錯。咄！
J26nB177_p0040a27║破山禪師語錄卷第九
J26nB177_p0040a28║（三世法孫　楚武攸　金城山合梅　雪濟峰
J26nB177_p0040a29║合敏同刻
J26nB177_p0040a30║破山和尚語錄第九卷　堆藍弘禮禪人對
J26nB177_p0040a31║　秀水謝文英書　倪君亮子天章刊）
J26nB177_p0040a32║（康熙庚申年孟春月，嘉禾楞嚴寺般若坊附藏）