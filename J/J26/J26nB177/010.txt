J26nB177_p0040b01║破山禪師語錄卷第十
J26nB177_p0040b02║當陽玉泉嗣法門人印正等編
J26nB177_p0040b03║法語三
J26nB177_p0040b04║示秋水西堂
J26nB177_p0040b05║老僧過忠南相值之後，經今數年又來高梁，雙桂相
J26nB177_p0040b06║從，共守寂寥。一日呈卷，欲老僧法語，老僧只得向義
J26nB177_p0040b07║虎弄爪牙，話墻壁邊影響耳。試問：「十方無壁落，四面
J26nB177_p0040b08║亦無門」，且道何為墻壁？何為影響？若向者裏道得，早
J26nB177_p0040b09║在堂奧中打坐打眠，橫行直撞了。呵呵。
J26nB177_p0040b10║示惺月禪者
J26nB177_p0040b11║出家行腳遍參知識聽人處分，要先定自己腳跟，後
J26nB177_p0040b12║得一言半句，蘊在八識田中永為道種，看是甚麼道
J26nB177_p0040b13║理。若一句透，千句萬句一時透，亦不在語句中以心
J26nB177_p0040b14║意識卜度，恐落偏計，妄想魔攝，不自主張，誤用此心。
J26nB177_p0040b15║畢竟要透生死不疑之地，方到老僧處喫痛棒也。
J26nB177_p0040b16║示電影禪者
J26nB177_p0040b17║參禪打坐是我衲僧本分，殊不知翻為分外也。何故？
J26nB177_p0040b18║不是先聖不了，以及後人不問如何若何以資談柄。
J26nB177_p0040b19║且道畢竟如何？即汝便是。
J26nB177_p0040b20║示曇華禪人
J26nB177_p0040b21║老僧暫止太白巖，適逢諸開士相席打令，欲老僧鼓
J26nB177_p0040b22║兩片皮、弄三寸舌，說禪說道。此是爾輩習氣不忘，致
J26nB177_p0040b23║令吾儕亦習氣也，卻對諸開士道兩句語，一任作禪
J26nB177_p0040b24║會也可、作道會也可。且道是那兩句聻？猿抱子歸青
J26nB177_p0040b25║嶂裏，鳥銜華落碧巖前。
J26nB177_p0040b26║示心玄禪者
J26nB177_p0040b27║初辦行腳，先要立志不群。若與人行，必有為我師者，
J26nB177_p0040b28║可同志同行，終有出格氣岸。
J26nB177_p0040b29║示伴石禪者
J26nB177_p0040b30║若人識得心，大地無寸土。若人識得心，未為究竟處。
J26nB177_p0040c01║此二者孰是？孰非？試定當看。
J26nB177_p0040c02║示同初禪人
J26nB177_p0040c03║老僧靜坐室中，忽有箇漢白老僧曰：「昨夜聽得巡照
J26nB177_p0040c04║者謂雞對阿誰語，似有入處。」老僧曰：「如何是汝入處？」
J26nB177_p0040c05║伊作雞叫一聲，老僧謂：「人道不做，又入扁毛之類也。」
J26nB177_p0040c06║即書以示之。
J26nB177_p0040c07║示祥微茶頭
J26nB177_p0040c08║雙桂茶、趙州茶，相去幾許？雖然久近不同，要且茶味
J26nB177_p0040c09║不別，噁瞞老僧不得。
J26nB177_p0040c10║示源遠行者
J26nB177_p0040c11║六度萬行，苦行第一，不憚勤勞、不思榮辱，一直向前，
J26nB177_p0040c12║莫推乾滑，一動一靜處審是阿誰？行亦如是、住亦如
J26nB177_p0040c13║是、坐亦如是、臥亦如是，忽地覷破，始知八萬行門一
J26nB177_p0040c14║時滿足也。勉之。
J26nB177_p0040c15║示明重程居士
J26nB177_p0040c16║老僧隱太白巖將半載，忽居士稽首于前乞法語，老
J26nB177_p0040c17║僧信筆書兩句塞責。何也？亦是擔枷過狀，把髻投衙。
J26nB177_p0040c18║示靜修禪人
J26nB177_p0040c19║老老大大，何不覓箇住處？試問如何是住處？山前一
J26nB177_p0040c20║片閒田地，叉手叮嚀問主公。
J26nB177_p0040c21║示光慧行者
J26nB177_p0040c22║六度萬行，苦行一也。然而出家固是天子不臣、諸侯
J26nB177_p0040c23║不友，是貴重之人行貴重之法，則形同法同也。試問
J26nB177_p0040c24║爾：日逐上山，見華開華落，生滅宛然，洞知我有限身
J26nB177_p0040c25║心同於生滅，急早知我生滅中有箇不生滅者，且道
J26nB177_p0040c26║是誰？忽地裏覷破，始知冒雨衝風去，披星戴月歸，不
J26nB177_p0040c27║知身有苦，惟慮行門虧。
J26nB177_p0040c28║示南之行者
J26nB177_p0040c29║任一節事，行一種行，要實心實意，從頭至尾始終如
J26nB177_p0040c30║一，方不負出家一番。雖然，也要肩頭腳底知箇落處。
J26nB177_p0041a01║示牟廣文
J26nB177_p0041a02║靈光獨耀，迥脫根塵，遠離妄緣，即如如佛。如是，則知
J26nB177_p0041a03║居士久在法門，只是未得，暴地一下、大笑一聲。徹頭
J26nB177_p0041a04║徹尾處著隻眼好。
J26nB177_p0041a05║示虞卿譚總戎
J26nB177_p0041a06║酷暑臨行，毒熱之甚，一言一句盡出枯腸，露布如許
J26nB177_p0041a07║葛藤，只要人人徹頭徹尾，箇箇撐天拄地，做箇忠臣
J26nB177_p0041a08║義士，不負世上走來一回。虞卿譚公具如是氣岸、行
J26nB177_p0041a09║如是威猛，非將士之能，安可育吾蜀東風化？古德道：
J26nB177_p0041a10║「見義不為非勇士，臨危不變始驚群」，此之謂也。
J26nB177_p0041a11║示若愚禪人
J26nB177_p0041a12║壁山巔上獨步大方，如是雄猛，巍峨低昂，是我若愚
J26nB177_p0041a13║禪人得大自在處也。然雖如是，要且不是祖師西來
J26nB177_p0041a14║大意。正恁麼時，且道如何即是萬仞峰頭獨足立？
J26nB177_p0041a15║示耶湘禪人
J26nB177_p0041a16║衲僧家具一段氣岸，莫貪溫飽，將就人處分便吐出
J26nB177_p0041a17║許多習氣來。說禪說道，鼓掌轟拳，濫膺人恭敬，此是
J26nB177_p0041a18║最惡俗、最不濟頭底漢，縱有行過佛祖、學冠天人，疑
J26nB177_p0041a19║而不信。若是真正道流，逢人遇物，如愚、如訥，只要胸
J26nB177_p0041a20║中平帖，莫管人信我、疑我有時，不負我苦志，老僧自
J26nB177_p0041a21║合與你打算火帳也。勉之。
J26nB177_p0041a22║示古城禪人
J26nB177_p0041a23║古城山中偷嬾三十年，忽到老僧雙桂堂相席打令，
J26nB177_p0041a24║一日動機欲歸里，呈卷乞老僧法語，老僧謂行腳一
J26nB177_p0041a25║番須具參方眼，始得不被石頭路滑、荊棘刺礙，一任
J26nB177_p0041a26║橫行直撞，到處開大口、說大話，吞佛祖氣宇，亦不辜
J26nB177_p0041a27║負與老僧相晤。然雖如是，要且不是祖師西來意。試
J26nB177_p0041a28║問：古城子腳跟下穩當否？日用處嚴密否？若果到恁
J26nB177_p0041a29║麼時，再來老僧處喫痛棒也。
J26nB177_p0041a30║示大用禪者
J26nB177_p0041b01║出家近賢良，如倚松之葛勢聳千尋。若只是自住箇
J26nB177_p0041b02║所在，即同俗人，癡癡終日有甚麼用處？不若二六時
J26nB177_p0041b03║中莫打在無事甲裏，把將話頭蘊在胸中，行住坐臥
J26nB177_p0041b04║處看是阿誰。若識得，不枉行腳一番苦志也。
J26nB177_p0041b05║示大徹禪者
J26nB177_p0041b06║玄沙不過嶺，保福不渡江，知是者般事便休。今大徹
J26nB177_p0041b07║歸來穩坐，真是徹也。此是老僧未面過譽如是，未知
J26nB177_p0041b08║果向此承當否？異日再勘驗過始得。
J26nB177_p0041b09║示心見禪者
J26nB177_p0041b10║心與見二物也，心是見乎？見是心乎？心不可為見，見
J26nB177_p0041b11║不可為心，況三際求心尚不可得，何處更容見耶？若
J26nB177_p0041b12║達心見不二，則頭頭上現、物物上彰，此即心見也。試
J26nB177_p0041b13║問：如何是不二？參。
J26nB177_p0041b14║示貫生禪者
J26nB177_p0041b15║貫生者，吾道一以貫之之義也。若達一，無所不一；若
J26nB177_p0041b16║達道，精粗無不道，亦是貫之之義也。爾可達否？爾可
J26nB177_p0041b17║貫否？試為老僧分析看。
J26nB177_p0041b18║示雲影禪人
J26nB177_p0041b19║老僧鼓笛久未動著，終日顛三倒四，不知有禪參、有
J26nB177_p0041b20║道學，忽地撞著箇漢，來老僧者裏覓禪、覓道，老僧當
J26nB177_p0041b21║面一咄，云：「此禪耶？道耶？試為老僧分析看。若分析得
J26nB177_p0041b22║出，始信雞寒上樹、鴨寒下水。」勉之。
J26nB177_p0041b23║示參微禪人
J26nB177_p0041b24║學道參禪務要心直口快，以一事實，處處皆實；以一
J26nB177_p0041b25║事明，處處皆明。安得以「生死」二字不明于其間耶？試
J26nB177_p0041b26║問賢徒：還明生死事否？且生死事作麼生明？咄！
J26nB177_p0041b27║示明哲禪者
J26nB177_p0041b28║出家人志要堅、心要猛，將平素所疑所礙之語頓在
J26nB177_p0041b29║面前看是甚麼道理，忽地裏得箇休歇處，正好向人
J26nB177_p0041b30║天眾中埋著頭行一行，俟功圓行滿時，自是出人一
J26nB177_p0041c01║頭地也。
J26nB177_p0041c02║示拙之禪者
J26nB177_p0041c03║曾有張拙秀才參真歇了禪師，真問：「姓甚名誰？」才曰：
J26nB177_p0041c04║「姓張名拙。」歇云：「巧尚不可得，拙自何來？」才便悟旨。試
J26nB177_p0041c05║將此語看看是何道理可稱拙之之謂也？
J26nB177_p0041c06║示徹也行者
J26nB177_p0041c07║既到出家田地，千自由、百自由，一心辨道千古聲名。
J26nB177_p0041c08║處於眾中，先要去高、去慢低心，于一切學得箇好人，
J26nB177_p0041c09║把此事做到徹頭處，亦不辜負出家受師教育也。
J26nB177_p0041c10║示明暉禪人
J26nB177_p0041c11║數千里來，未審沿途石頭瓦塊向汝說法否？若說，且
J26nB177_p0041c12║道說箇甚麼？若未曾說，即同石頭瓦塊。試定當看。
J26nB177_p0041c13║示雲石禪者
J26nB177_p0041c14║「自從胡亂後三十年不少鹽醬」，此話出自馬祖之口，
J26nB177_p0041c15║又出自老僧之手，且道口說底是？手寫底是？試道看。
J26nB177_p0041c16║示唯唯沙彌
J26nB177_p0041c17║參禪打坐非是死坐，當須要參。且參畢竟參箇甚麼？
J26nB177_p0041c18║二六時中默默體取未動念已前看是何道理？參到
J26nB177_p0041c19║情忘念絕處，築著、磕著，不是你，是阿誰？
J26nB177_p0041c20║示九彥禪人
J26nB177_p0041c21║人之利鈍，教之半滿，總之機教不相扣也。若真有不
J26nB177_p0041c22║群之志，勿論歲月，以徹為期，已上九仞之山，只欠一
J26nB177_p0041c23║簣土耳。
J26nB177_p0041c24║示惺幻禪宿
J26nB177_p0041c25║臨江山水秀麗，產人多奇，有志攻章句，大覺一笑亭，
J26nB177_p0041c26║尚遺一笑艸也。牛首惺幻公志在行腳，曾參博山、雲
J26nB177_p0041c27║門、南海諸處，叩及人人生死際頭一段極要緊，不從
J26nB177_p0041c28║人得一著子，只在日用茶裏飯裏忽地覷破，㘞地一
J26nB177_p0041c29║聲，原來喫瓔珞粥的不是你，呵呵。
J26nB177_p0041c30║示凌虛禪人
J26nB177_p0042a01║古之學者行解相應，行事實，出言吐語無不實也；今
J26nB177_p0042a02║之學者行說不一，行在一邊，說在一邊。故于此道隔
J26nB177_p0042a03║絕，如山與水不相交涉，水勝山崩、山勝水洩。人用工
J26nB177_p0042a04║夫亦猶是耳，但看何者功勝，餘盡隨之勝也。勉之。
J26nB177_p0042a05║示印璽戒子
J26nB177_p0042a06║持戒但束身，非身無所束正是戒體，然而六度萬行
J26nB177_p0042a07║無不從此而修、從此而證，故曰修證即不無、染污即
J26nB177_p0042a08║不得也。試問不染污者復是何物？參看。
J26nB177_p0042a09║示頃仁禪人
J26nB177_p0042a10║印良吾徒，其志如龍，其勢如虎，人莫知其為何如哉。
J26nB177_p0042a11║且老僧不敢張其勢、動其威，只得向他道：「佛也如何？
J26nB177_p0042a12║魔也如何？」
J26nB177_p0042a13║示若鏡禪人
J26nB177_p0042a14║山之高者，無出我蜀峨峰，天下第一也。且山中居者，
J26nB177_p0042a15║不析言之。若鏡禪人來參，老僧得一休歇，不獨若鏡
J26nB177_p0042a16║為喻，且光照無私，但不知果。若是乎，老僧書以佳志
J26nB177_p0042a17║俟，異日來痛喫吾棒也。
J26nB177_p0042a18║示爾獰禪人
J26nB177_p0042a19║雲遊萬里，影落長空，飄飄落落，若蓬萊之僊、似靈峰
J26nB177_p0042a20║之佛，與世味全淡、與人情甚疏，正是道人行履處。老
J26nB177_p0042a21║僧漫書如此，吾徒寶之。
J26nB177_p0042a22║示太和禪人
J26nB177_p0042a23║參禪人無巧拙，一句話頭如鐵橛，瞠起眉毛捏定拳，
J26nB177_p0042a24║牙關咬著只教徹，但莫尋思務別綠，驢年難悟真妙
J26nB177_p0042a25║訣。如此猛力，只與麼管教，佛祖也難惑。
J26nB177_p0042a26║示慈雲禪人
J26nB177_p0042a27║住世操家雖是小還俗，況學道人無分彼此，即世法、
J26nB177_p0042a28║即出世法。所以道：治世語言、資生業等皆與實相不
J26nB177_p0042a29║相違背。試問爾等：且道世法與出世法作麼生是不
J26nB177_p0042a30║相違底道理？參取看。
J26nB177_p0042b01║示先開上人
J26nB177_p0042b02║人人欲老僧法語，殊不知法語非浪言，實實落落，要
J26nB177_p0042b03║當件事做，但看言中有響、意裏無隙處參取是箇甚
J26nB177_p0042b04║麼道理，亦不枉老僧舉筆露布如許葛藤。咦！看腳下。
J26nB177_p0042b05║示省一禪者
J26nB177_p0042b06║上古行一麤行即有契悟，近日每每萬行中種種之
J26nB177_p0042b07║苦一無契會者，誰之過歟？總為不在道心上著腳。若
J26nB177_p0042b08║肯在此中著腳，何愁碓嘴不生華也？
J26nB177_p0042b09║示心安禪者
J26nB177_p0042b10║出家人志須堅、念須猛，行一步有一步境界，莫圖口
J26nB177_p0042b11║體難過日子便生退屈，以一念萬年、萬年一念，只要
J26nB177_p0042b12║漆桶子快。
J26nB177_p0042b13║示冰若禪者
J26nB177_p0042b14║住山行腳自有來由，本不為別事，總是就中生死不
J26nB177_p0042b15║明，向那不明處體究生之來處、死之去處。若明得，即
J26nB177_p0042b16║是腳跟不動已遍大千，蒲團不坐已圓聖智也。
J26nB177_p0042b17║示一默禪者
J26nB177_p0042b18║參禪學道固是一番事業，務要立定腳跟，然後日有
J26nB177_p0042b19║所進，則不枉辦行腳。見人印可是與非，自是不著著
J26nB177_p0042b20║問人也。勉之。
J26nB177_p0042b21║示知圓禪人
J26nB177_p0042b22║打坐參禪貴要腳跟立定，莫被境風所鼓，東去西去，
J26nB177_p0042b23║溷過光陰；左之右之，徒勞氣力。只在動靜忙閒處著
J26nB177_p0042b24║得隻眼，始知和尚元是人做。
J26nB177_p0042b25║示世美冉居士
J26nB177_p0042b26║世美冉居士兩度來參老僧，意欲老僧法語。欲淺說，
J26nB177_p0042b27║恐落世諦；欲深說，恐汝不信。試問居士何如？士只研
J26nB177_p0042b28║墨不語，老僧只得露布葛藤一上。吾道雖不文字亦
J26nB177_p0042b29║文字。如人迷路，東西莫辨、南北不分處，腳下遲疑，不
J26nB177_p0042b30║敢舉步，忽得箇滑石子喫一交，呵呵一笑而已。
J26nB177_p0042c01║示印廣張居士
J26nB177_p0042c02║印廣印達夫婦呈諸色珍物，請老僧露布葛藤。想先
J26nB177_p0042c03║代垂示不可枚舉，曾有一外道見須菩提，問曰：「尊者
J26nB177_p0042c04║解空第一是否？」者曰：「是。」外道云：「既如是，將爾眼睛珠
J26nB177_p0042c05║布施與我。」尊者曰：「來取去。」外道云：「你底物只可你與
J26nB177_p0042c06║我取來。」時尊者自取一珠送與外道，外道遂接之，遠
J26nB177_p0042c07║遠一擲。尊者見其外道將眼珠擲于無用之地，大聲
J26nB177_p0042c08║嘆曰：「我難捨中能捨與你，你如何將我不值灰土？」外
J26nB177_p0042c09║道怡然曰：「我將謂你得大解脫，你捨心猶未忘在。」據
J26nB177_p0042c10║老僧看來，我張居士想覷破此關則不來也，不獨捨
J26nB177_p0042c11║心頓忘，且忘往來之形跡也。
J26nB177_p0042c12║示印常郭居士
J26nB177_p0042c13║大道體寬忙甚麼？大道體寬閒甚麼？如是，則知忙閒
J26nB177_p0042c14║皆道務，要二六時中理會以何為道。然而此道非名
J26nB177_p0042c15║言可到，一直信到底、悟到底，忽得徹法源底，不倒斷
J26nB177_p0042c16║處自是倒斷也。勉之。
J26nB177_p0042c17║示印樂善人
J26nB177_p0042c18║既是坤道，當要盡禮，事夫君之禮、教兒女之禮、敬賓
J26nB177_p0042c19║客之禮，法法頭頭無不是道。如此固然，但未識日用
J26nB177_p0042c20║尋常作主是何物？試參看。
J26nB177_p0042c21║示印我徐居士
J26nB177_p0042c22║元亨利貞，乾之德也；常樂我淨，佛之德也。專一氣而
J26nB177_p0042c23║致柔，悟一心而成道，老僧起名「印常」、「印樂」、「印我」、「印淨」
J26nB177_p0042c24║者此也。欲老僧名，先要名稱其實，二六時中看是何
J26nB177_p0042c25║道理。若一覷覷破，始信世、出世法不是兩箇道理。
J26nB177_p0042c26║示印淨善人
J26nB177_p0042c27║道不屬知、又不屬不知，知之一字眾妙之門、又知之
J26nB177_p0042c28║一字眾禍之門。若達此不二，即成佛作祖亦不貴。何
J26nB177_p0042c29║也？智眼中容不得一物。勉之。
J26nB177_p0042c30║示印直王居士
J26nB177_p0043a01║吾祖出世，以直心直道為人，老僧故以「印直」名之者，
J26nB177_p0043a02║意在是也。然雖如是，要且莫將冬瓜印子印卻。且道
J26nB177_p0043a03║如何是印底道理？直底道理？試辨別看。辨別得，擲箇
J26nB177_p0043a04║消息來。
J26nB177_p0043a05║示印香王善人
J26nB177_p0043a06║大道不分男女，秖緣不別乎道，然而「道」之一字乃強
J26nB177_p0043a07║名耳，只在動靜中識者箇是誰，在動靜不著動靜、在
J26nB177_p0043a08║喜怒不著喜怒，此真解脫香，則不負老僧命名也。
J26nB177_p0043a09║示印通張居士
J26nB177_p0043a10║百千法門，無量妙義，只向一毫頭上識得根源也，故
J26nB177_p0043a11║名之曰「印通」。此通非只圖妙義種種法門，即自身五
J26nB177_p0043a12║眼六通毫無留礙，如耳根圓通亦如是也。
J26nB177_p0043a13║示印仙魏善人
J26nB177_p0043a14║三教聖賢勿分彼此，佛何如、儒何如、仙何如，但以仙
J26nB177_p0043a15║名之，即儒、佛亦在其中矣。雖然如是，要且不是各人
J26nB177_p0043a16║了生死極則處。且如何是汝了處？汝若了得，不須著
J26nB177_p0043a17║著問人也。
J26nB177_p0043a18║示印志居士
J26nB177_p0043a19║為人向性命中從事者，一切世務千了百當，心不與
J26nB177_p0043a20║境對，此是沒巴鼻，但到者箇境界，連佛也不要做。
J26nB177_p0043a21║示印桂劉居士
J26nB177_p0043a22║學道勿論在家、出家，貴要信得及、把得住，看我從無
J26nB177_p0043a23║始已來者箇本來面目是何形段，忽地裏覷破，㘞地
J26nB177_p0043a24║一聲，只落得呵呵一笑。
J26nB177_p0043a25║示印善涂居士
J26nB177_p0043a26║人人本具，箇箇不無，只是迷背日深，無明煩惱作障，
J26nB177_p0043a27║不能復其本明，不得真實受用。如磨鏡法相似，去了
J26nB177_p0043a28║一層又有一層，麤中有細、細中有微、微中有密，直待
J26nB177_p0043a29║垢盡明現，到那無下手處，一段光明埋沒不得，此是
J26nB177_p0043a30║真受用、真快活。試問居士：曾恁麼一回也未？如果恁
J26nB177_p0043b01║麼，亦不枉在雙桂門下喫幾日淡飯也。勉之。
J26nB177_p0043b02║示印春牛居士
J26nB177_p0043b03║明了其家所歸道路，當知家在何處，即一動一靜是
J26nB177_p0043b04║家，而何非家？而何若諦當？得出腳下的是何物也？
J26nB177_p0043b05║示印見陳梅菴居士
J26nB177_p0043b06║人生天地間，富與貴人之所欲、貧與賤人之所惡，然
J26nB177_p0043b07║而富貴不能淫、貧賤不能移，始是出格大丈夫。如我
J26nB177_p0043b08║釋迦老子富有四海、榮啟萬乘，一旦棄之，入雪山六
J26nB177_p0043b09║年苦行，睹明星悟道，為人天師，豈非從富貴中出世
J26nB177_p0043b10║度人耶？今我陳居士夫婦發大乘心，請禮老僧指點
J26nB177_p0043b11║出世之路，只得向伊道：不是心、不是佛、不是物，且道
J26nB177_p0043b12║是箇甚麼？於二六時中參取看。若會得時，擲箇消息
J26nB177_p0043b13║老僧拄杖頭也。
J26nB177_p0043b14║示寂高沙彌
J26nB177_p0043b15║小小沙彌當立志，朝參暮請求深慧，休將頑戲溷時
J26nB177_p0043b16║光，漫把工夫稍小易。動靜忙閒莫放過，焚香掃地休
J26nB177_p0043b17║擬議，如常學到我之年，畢竟佛門成大器。
J26nB177_p0043b18║示發力劉居士
J26nB177_p0043b19║既能喫齋，已行佛事。欲老僧法名，立大丈夫志。老僧
J26nB177_p0043b20║慮其力所未堪，漫莫與人同鼻孔出氣。
J26nB177_p0043b21║示發機陳道者
J26nB177_p0043b22║老僧預世安貧自守，今日不作來日計，以本分事為
J26nB177_p0043b23║人，痛與棒、熱與喝，直下頓了生死，勿論貴賤賢愚，但
J26nB177_p0043b24║有是心者亦復如是。欲老僧起名斷除煩惱，只得向
J26nB177_p0043b25║筆尖頭上說法也。
J26nB177_p0043b26║示鳳臺毛居士
J26nB177_p0043b27║學道參禪不在別處，只在吾人方寸中默默理會，看
J26nB177_p0043b28║見聞覺知者是阿誰主張，忽地裏覷破，㘞地一聲，原
J26nB177_p0043b29║來伸手就在縮手裏。勉之。
J26nB177_p0043b30║示去慵上人
J26nB177_p0043c01║平山勝概，巴水豐隆，其實地靈人傑也。雖生亂世，始
J26nB177_p0043c02║終無患，復啟此山，如龍得水。試問營營終日還識得
J26nB177_p0043c03║此忙閒否？
J26nB177_p0043c04║示禪源戒子
J26nB177_p0043c05║老僧取號「禪源」者，深有意焉。此禪出自何來？為我鼻
J26nB177_p0043c06║祖西來示一大意，外息諸緣，內心無喘，身如墻壁，可
J26nB177_p0043c07║以入道。今得吾戒、習吾訓，若依此參，終成大器。
J26nB177_p0043c08║示心空禪人
J26nB177_p0043c09║既為佛子，當報佛恩，所行佛行。然而佛行者何？只在
J26nB177_p0043c10║閒忙動靜處著隻眼，看是甚麼。
J26nB177_p0043c11║示真空戒子
J26nB177_p0043c12║受戒之後務要堅遠大志，以生死為極，則二六時中
J26nB177_p0043c13║看生從何來、死從何去。若會得生之來處，死處亦明，
J26nB177_p0043c14║忽然情忘見絕，即是真持戒、真了生死人也。勉之。
J26nB177_p0043c15║示明睿禪人
J26nB177_p0043c16║竹陽葉氏之子，與吾同鄉，從亂而治，出家固善，務要
J26nB177_p0043c17║學出世法，死心蹋地看箇話頭，始不負出家之志也。
J26nB177_p0043c18║且道阿誰拖你者死屍來？
J26nB177_p0043c19║示明宗沙彌
J26nB177_p0043c20║小沙彌須勤學，莫圖受用生嬾惰，早晚佛前植正因，
J26nB177_p0043c21║師承喚處要斟酌，忽然知得此中意，便是一生真快
J26nB177_p0043c22║活。
J26nB177_p0043c23║示恆圓禪人
J26nB177_p0043c24║只因一句隨他語，萬里千山走衲僧。且道者一句作
J26nB177_p0043c25║麼生會？若是會得者一語，便歇下腳頭，歸家穩坐；若
J26nB177_p0043c26║會不得，且向二六時中猛著精彩，看是阿誰主張？忽
J26nB177_p0043c27║地裏會得，㘞地一聲，其來成佛舊矣。勉之。
J26nB177_p0043c28║示天峰禪者
J26nB177_p0043c29║既為佛子，當報佛恩，然而報恩之事卒難言之。若體
J26nB177_p0043c30║取得如何是佛，報恩在其中矣。
J26nB177_p0044a01║示石林沙彌
J26nB177_p0044a02║既是當家種艸，二六時中切莫偷安學嬾，打起精神，
J26nB177_p0044a03║看我早晚事奉師承，但憑誰力？參之。
J26nB177_p0044a04║示六也沙彌
J26nB177_p0044a05║妙年英姿，切不可學嬾貪睡，溷過日子，只須向忙裏
J26nB177_p0044a06║偷閑，以日繼夜、以月繼年，或學、或參，執此兩事，學不
J26nB177_p0044a07║圓參，參不透不可以志退屈，畢竟此事為賢？為聖？非
J26nB177_p0044a08║虛語也。教中所說句句實語，亦非狂誑虛謬之談，來
J26nB177_p0044a09║哄世間眾生者，但二六時中四威儀裏看是阿誰主
J26nB177_p0044a10║張，忽地裏覷破，一生參學事畢。
J26nB177_p0044a11║示海玉李居士
J26nB177_p0044a12║為人在世，賢愚雖是一定之理，然賢者未必全賢，愚
J26nB177_p0044a13║者未必全愚，在一念回光返省，頓然成佛無疑矣。
J26nB177_p0044a14║示太宇蕭居士
J26nB177_p0044a15║學道如登萬仞山，一步是一步工夫，及至登極頂而
J26nB177_p0044a16║小天下，始信不離腳跟下。若向此理會得，一念不生
J26nB177_p0044a17║全體現，十方無處不毘盧。
J26nB177_p0044a18║示亨我王居士
J26nB177_p0044a19║老僧不善書，忽得山人王居士苦索其書，只得書一
J26nB177_p0044a20║絡索，曰：「猴愁摟搜頭，狗走抖擻口。」試參之。
J26nB177_p0044a21║示東也侍者
J26nB177_p0044a22║禪和子漫沉吟，行腳終須到碧岑，行到碧岑轉身處，
J26nB177_p0044a23║左之右之無回互，遠望天涯星月孤，蒲團坐上嘴盧
J26nB177_p0044a24║都，我此攜瓢化飯喫，人人道我不爭氣，喫飽齁鼾一
J26nB177_p0044a25║覺眠，何愁佛祖開因緣？只此了然無一物，千聖出頭
J26nB177_p0044a26║只咄咄，老僧不問若如何，與子一篇長露布。
J26nB177_p0044a27║破山禪師語錄卷第十
J26nB177_p0044a28║（襄州洞山三世孫發海　辰州黔陽廣福山三
J26nB177_p0044a29║世孫發傳同刻
J26nB177_p0044a30║破山和尚語錄第十卷　堆藍弘禮禪人對
J26nB177_p0044a31║　秀水謝文英書　嘉興倪天章刊）
J26nB177_p0044a32║（康熙庚申年孟春月吉旦，禾郡楞嚴寺般若坊藏板）