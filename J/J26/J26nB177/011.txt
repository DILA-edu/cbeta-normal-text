J26nB177_p0044b01║破山禪師語錄卷第十一
J26nB177_p0044b02║當陽玉泉嗣法門人印正等編
J26nB177_p0044b03║法語四
J26nB177_p0044b04║示本一禪人
J26nB177_p0044b05║數年來不欲與人書法語，其法語猶多，世人竟不知
J26nB177_p0044b06║是策進語，急欲要人更進步，到那無抵止處自解轉
J26nB177_p0044b07║身。喫老僧棒、受老僧喝，則不被諸方熱瞞，始知老僧
J26nB177_p0044b08║棒喝落處也。
J26nB177_p0044b09║示遍慈飯頭
J26nB177_p0044b10║無上妙道，在人久受勤苦乃可得成。然雖如是，先要
J26nB177_p0044b11║在變生作熟處具得隻眼，始知飯是米做。
J26nB177_p0044b12║示瀛洲禪者
J26nB177_p0044b13║天地間且莫成佛作祖，但得本分為人即超佛祖也。
J26nB177_p0044b14║然雖如此，誠恐日就月將，如何保任？
J26nB177_p0044b15║示雲拙禪人
J26nB177_p0044b16║參禪行腳是我衲僧家本分事，雖然如是，要且不識
J26nB177_p0044b17║西來大意作何話會。試問爾輩可會否？若會得，一種
J26nB177_p0044b18║是英靈者；若不會，向二六時中將箇話頭蘊在眉毛
J26nB177_p0044b19║睫上看是箇甚麼道理，忽地裏覷破時，正好到老僧
J26nB177_p0044b20║處喫一頓痛棒也。勉之。
J26nB177_p0044b21║示正一禪者
J26nB177_p0044b22║參方行腳先要具參方眼，見人好惡、知人動靜，始稱
J26nB177_p0044b23║為英俊衲子，知是者般事便休；若或未然，二六時中
J26nB177_p0044b24║不可虛度歲月，或在一機一境要知箇落處始得。
J26nB177_p0044b25║示靈碧禪者
J26nB177_p0044b26║發足參方，遠塵離俗，所圖何事？惟要痛念生死，看生
J26nB177_p0044b27║從何來、死從何去。若識生之來處，死處亦會，則不枉
J26nB177_p0044b28║千山萬水艸鞋行腳，步步蹋實地，不疑佛、不疑祖、自
J26nB177_p0044b29║己亦不疑，此真上根利智人行履也。
J26nB177_p0044b30║示驀直禪人
J26nB177_p0044c01║參禪學道，先要有出群之志，生死心既切，一日自是
J26nB177_p0044c02║與一日不同。正如日新之益，愈切愈有親切。然所切
J26nB177_p0044c03║之念，只看日用動靜是誰著力，參。
J26nB177_p0044c04║示六吉禪者
J26nB177_p0044c05║觀山翫水，負缽擔囊，以為行腳則非也。必須痛念生
J26nB177_p0044c06║死，求一決擇，覓訪一方一境明眼知識叩其關頭，得
J26nB177_p0044c07║轉身吐氣時始稱行腳矣。
J26nB177_p0044c08║示些些行者
J26nB177_p0044c09║割愛辭親，志立遠大，究竟成佛作祖，畢竟以怖生死
J26nB177_p0044c10║心重，所作所為自是如願如志，不著著問人也。且道
J26nB177_p0044c11║如何是怖生死心？試參看。
J26nB177_p0044c12║示伴雲禪人
J26nB177_p0044c13║昔佛降生王宮，來此娑婆世界八千返尚莫能盡眾
J26nB177_p0044c14║生界，而諸弟子受佛敕轉化無窮亦不能盡者，其說
J26nB177_p0044c15║有二：一者、行無緣慈，二者、行平等慈。故二不能盡。惟
J26nB177_p0044c16║始初一念未起時，看是一？是二？參。
J26nB177_p0044c17║示湛旋禪者
J26nB177_p0044c18║參禪打坐貴要明心見性，不徒死坐以為究竟。四威
J26nB177_p0044c19║儀中以坐為上，然坐裏默默體究，看我者一念從何
J26nB177_p0044c20║處起？忽地裏覷破，始知就地登高易，從空放下難。
J26nB177_p0044c21║示寂光禪人
J26nB177_p0044c22║萬竹山中已是三載，學得一箇癡獃，有時𨁝跳出去，
J26nB177_p0044c23║跨鶴乘雲自來，欲待老僧懸讖，頻看碓嘴華開。
J26nB177_p0044c24║示卓爾禪人
J26nB177_p0044c25║為法昔有神光，為人不若船子，人法況有所長，今昔
J26nB177_p0044c26║豈無至理？若如是會，卻較些子；其或不然，腳跟下薦
J26nB177_p0044c27║取。
J26nB177_p0044c28║示聖意禪人
J26nB177_p0044c29║老僧行徑只令人疑，不令人信。信，一時也；疑，永劫不
J26nB177_p0044c30║忘也。然而信乃入道之漸，疑乃悟道之因，不疑則不
J26nB177_p0045a01║悟。試問：以何為道？以何為悟？以何為疑？急參去。
J26nB177_p0045a02║示引之禪者
J26nB177_p0045a03║水中有乳，人莫之見，在鵝王擇之矣。如爾之見地，阿
J26nB177_p0045a04║誰知之？在人教之始成大器，亦猶擇乳鵝王也。
J26nB177_p0045a05║示西來禪宿
J26nB177_p0045a06║學道人立地處要穩密，不被境風鼓動亂卻道心。試
J26nB177_p0045a07║問：如何是道心？不是心、不是佛、不是物，即此真道心。
J26nB177_p0045a08║若會得來，與老僧通箇消息。
J26nB177_p0045a09║示雲南法空上人
J26nB177_p0045a10║雞足之下帶一粒粟撒遍大千，亦能殺人、亦能活人，
J26nB177_p0045a11║當暴日而愈毒、著疏雨而愈芳，德澤恩輝付千鍾而
J26nB177_p0045a12║無盡、忠肝義膽盈萬斛而有餘。可以語大，而大也盡
J26nB177_p0045a13║涯涘而莫見乎邊表；可以語細，而細也控微密而莫
J26nB177_p0045a14║審乎中藏。變生作熟，足饑人之飽餐；點鐵成金，稅窮
J26nB177_p0045a15║子之價值。感其夢也，惟豎一指，復其問也，驀口一築，
J26nB177_p0045a16║孰能疑之？悟之？雲南子！參之，則不負大迦葉發一微
J26nB177_p0045a17║笑也。
J26nB177_p0045a18║示叵得印安禪人
J26nB177_p0045a19║世稱之為跛鱉，此何說耶？是人之難能處爾能之，即
J26nB177_p0045a20║無用為大用也。數年來固識之，欲老僧更法名者，養
J26nB177_p0045a21║子之緣熟矣。勉之。
J26nB177_p0045a22║示厥中戒子
J26nB177_p0045a23║持戒、犯戒兩種，猶來鏡上塵。若得垢淨光生，始知執
J26nB177_p0045a24║手抱身心月淨，吻唇唼舌戒珠圓。
J26nB177_p0045a25║示雲倚行者
J26nB177_p0045a26║肩頭腳底知輕識重者、拈匙放筯提起放倒者、屙屎
J26nB177_p0045a27║撒尿撩裙縛褲者，如是種種不勝枚舉，且道是誰？參。
J26nB177_p0045a28║示繼竹禪人
J26nB177_p0045a29║偶坐間，忽繼竹呈卷索法語，老僧非吝慈，從上老古
J26nB177_p0045a30║錐出一言、吐一語，急欲要人務本分事。我衲僧本分
J26nB177_p0045b01║一著貴脫生死，每每禪家流都去尋章摘句，華簇簇、
J26nB177_p0045b02║錦簇簇，以當生平，并不說起生之來處、死之去處，是
J26nB177_p0045b03║何道理？倘若會得，伸手原在縮手裏。
J26nB177_p0045b04║示自若禪人
J26nB177_p0045b05║吾鄉有僧號自若，從亂而治，幸免此大劫運。來參老
J26nB177_p0045b06║僧，蒲團幾破，未知與此道何若？如果有相應處，試為
J26nB177_p0045b07║老僧道將一句來。
J26nB177_p0045b08║示獨吼禪人
J26nB177_p0045b09║如來一音說法，眾生隨類得解。法無定旨，機無前後，
J26nB177_p0045b10║總在就裏諦當，法法頭頭無不從此一音演出。若會
J26nB177_p0045b11║一音，萬籟俱靜。此音不在別處，即在昭昭然心目之
J26nB177_p0045b12║間、晃晃然色塵之內，若體取得，一生參學事畢。
J26nB177_p0045b13║示語之禪人
J26nB177_p0045b14║既為佛子，當報佛恩。然佛恩者何？先佛捨萬乘之榮
J26nB177_p0045b15║所為何事？諦審此事，不在別處，只在日用尋常見聞
J26nB177_p0045b16║覺知處討箇分曉，佛恩、師恩、親恩，一時報畢。
J26nB177_p0045b17║示策眉禪人
J26nB177_p0045b18║學道無分老少，只要信得及。此信非從外來，即是日
J26nB177_p0045b19║用穿衣喫飯、迎賓待客、屙屎放尿、一動一靜處看是
J26nB177_p0045b20║阿誰主張，所謂「尋牛須訪跡，學道貴無心」是也。
J26nB177_p0045b21║示悟一禪者
J26nB177_p0045b22║學道如登萬仞山，行一步是一步境界，畢竟要亡身
J26nB177_p0045b23║捨命，一直到頂。萬萬不得至時，莫生恐怖退屈，自有
J26nB177_p0045b24║到頂時也。
J26nB177_p0045b25║示我非禪者
J26nB177_p0045b26║既到出家地步，無榮無辱，穿現成、喫現成，百事不干
J26nB177_p0045b27║懷，行住坐臥莫放過話頭，或參念佛是誰，只看「誰」字
J26nB177_p0045b28║下落，忽地覷破，一生參學事畢。
J26nB177_p0045b29║示寅水行者
J26nB177_p0045b30║同善知識住，行善知識事，日久歲深，漸以成褫不遠
J26nB177_p0045c01║矣。若只是計溫飽圖過日子，豈能搆得佛祖地位？秖
J26nB177_p0045c02║做箇光頭百姓耳。
J26nB177_p0045c03║示惺若禪者
J26nB177_p0045c04║老僧病得，此子治藥，臨行乞法語，只得書幾字佳志。
J26nB177_p0045c05║試問：未動念、未舉筆前是甚麼消息？速道速道。
J26nB177_p0045c06║示深居禪人
J26nB177_p0045c07║人有南北，佛性本同，只要腳跟穩當，不被境風所鼓，
J26nB177_p0045c08║日益日損，漸有成器。恐念頭不真，隨邪逐惡，朝三暮
J26nB177_p0045c09║四，唐喪光陰，虛溷日子，縱有行如普賢、功超彌勒，終
J26nB177_p0045c10║是忘家浪子。
J26nB177_p0045c11║示圓虛禪人
J26nB177_p0045c12║既到為僧田地，千自由、百自由，若住、若行，何人關礙？
J26nB177_p0045c13║只是就中穿衣喫飯、迎賓待客處分曉得，不疑佛、不
J26nB177_p0045c14║疑祖，便是放身捨命之時也。
J26nB177_p0045c15║示吳孝廉
J26nB177_p0045c16║做工夫、參話頭，雖是先德權巧方便，多令人鈍置，終
J26nB177_p0045c17║其身尚莫能頓了、直下無疑也。試問二六時中作主
J26nB177_p0045c18║宰者是誰？參之。
J26nB177_p0045c19║示印道黃居士
J26nB177_p0045c20║世、出世法，一法所印。凡心、聖心，總歸一心。若得一心
J26nB177_p0045c21║不生，萬法無咎。且道如何是一底道理？參。
J26nB177_p0045c22║示宜城伯龍淵王居士
J26nB177_p0045c23║大手段人從戎馬中走出，是真豪傑、真為生死人，但
J26nB177_p0045c24║未知平素入道機緣何處得來？從人得？自性得？雖是
J26nB177_p0045c25║自性宗通，亦假稟受師承。爾師三際已過世矣，今來
J26nB177_p0045c26║欲老僧法語，只得露布一上，試問還殺人否？
J26nB177_p0045c27║示石砫司官馬嵩山
J26nB177_p0045c28║處豪貴家，視名利如浮雲。淡酒色如猛虎，遠之又遠、
J26nB177_p0045c29║棄之又棄，浩浩蕩蕩，飄然物外，氣宇如王，得法法頭
J26nB177_p0045c30║頭適心適意，自然出古聖先賢一頭地也。
J26nB177_p0046a01║示玄旨禪者
J26nB177_p0046a02║道屬修，不可不修；禪須悟，不可不悟。則知禪道要人
J26nB177_p0046a03║修悟也。且道如何下手？正在疑處即是悟處。
J26nB177_p0046a04║示山明禪者
J26nB177_p0046a05║既出家為佛子，當報佛恩，萬魔不能入、千聖不能留。
J26nB177_p0046a06║且道魔的是？佛的是？若于此會得，亦不負出家，千了
J26nB177_p0046a07║百當，潔白漢子也。勉之。
J26nB177_p0046a08║示塔坡禪者
J26nB177_p0046a09║老僧曾住此山，經今不覺十有四載，忽過平山，雖聞
J26nB177_p0046a10║賢孫宦門子弟，而一旦出塵，忝為吾門覺城之高足。
J26nB177_p0046a11║寄紙一幅欲老僧法語，老僧合掌向渠道：「誰縛汝」三
J26nB177_p0046a12║字參之可也。
J26nB177_p0046a13║示再三禪人
J26nB177_p0046a14║三思而行，再思可矣，此是聖訓，仁者號之，有意存焉。
J26nB177_p0046a15║然我釋迦老子道：「惟此一事實，餘二則非真。」尚有一
J26nB177_p0046a16║在。僧問趙州：「萬法歸一，一歸何處？」州云：「我在青州做
J26nB177_p0046a17║領布衫，重七斤。」一佛、一祖，且道意在何處？試參看。
J26nB177_p0046a18║示紫蓮禪者
J26nB177_p0046a19║學不言之道，非筆舌盡之也；悟無影之禪；非手足蹈
J26nB177_p0046a20║之也。然而學悟雖殊，究竟到家一也。且如何是到家
J26nB177_p0046a21║的消息？道道。
J26nB177_p0046a22║示發盛行者
J26nB177_p0046a23║自出家來，重行輕務無所不到，福雖有而欠慧。若明
J26nB177_p0046a24║福慧兩全，急須猛著，精彩透露者一著子。
J26nB177_p0046a25║示萬仞禪者
J26nB177_p0046a26║茂年英資正好努力，四威儀內看是阿誰主張。若向
J26nB177_p0046a27║此會得，還鄉盡是兒孫事，祖父從來不出門。
J26nB177_p0046a28║示如岳禪人
J26nB177_p0046a29║老僧曾避亂於石砫三教寺，得聚首有年，不意出忠
J26nB177_p0046a30║南，過高梁，復建雙桂堂居之。一日忽見如岳禪人來
J26nB177_p0046b01║參，老僧遂同居一載，每每叩其所以，深有得者，老僧
J26nB177_p0046b02║命主書記。一日持卷欲老僧書法語，只得向伊道：「也
J26nB177_p0046b03║是蠟人向火。」勉之。
J26nB177_p0046b04║示可度禪人
J26nB177_p0046b05║老僧種田博飯喫，一日可度禪人來參，問老僧曰：「如
J26nB177_p0046b06║何是雙桂堂前舊主人？」老僧云：「還不識麼？」可禮拜云：
J26nB177_p0046b07║「也須問過始得。」老僧驀頭一蹋。若識老僧一蹋，不惟
J26nB177_p0046b08║舊主人，況無始無明，頓然了悟。
J26nB177_p0046b09║示玉林上人
J26nB177_p0046b10║數年來者鼓笛久未打，忽到天城，小行腳過磐城，值
J26nB177_p0046b11║玉林上人欲老僧書數語嘉志，老僧只對伊道：「過蟻
J26nB177_p0046b12║難尋穴，歸禽易見巢。」
J26nB177_p0046b13║示恒玄戒子
J26nB177_p0046b14║受菩薩大戒，所行菩薩事即入諸佛位矣。既爾如是，
J26nB177_p0046b15║且道何為菩薩事耶？但有利益，無不興崇。試問爾輩：
J26nB177_p0046b16║說得行得否？其或未然，待獅子峰點頭即向汝道。
J26nB177_p0046b17║示脩柴頭
J26nB177_p0046b18║萬行中，苦行是第一行也。然而諸行是無常法，何足
J26nB177_p0046b19║要為？老僧只對伊道：不願柴開，只願斧脫也。
J26nB177_p0046b20║示印宗禪人
J26nB177_p0046b21║春光明媚之際，正好伸腳打眠。忽到來新衲僧，說其
J26nB177_p0046b22║故曾中甚麼人毒來，遂參萬法歸一，未審一歸何處。
J26nB177_p0046b23║老僧徵曰：「且道何為萬？何為一？」試辨別看。
J26nB177_p0046b24║示知微禪人
J26nB177_p0046b25║橫寫豎寫，只用一張紙；千說萬說，不用一箇舌。且道
J26nB177_p0046b26║寫、說不到處是甚麼一段光景？試道看。
J26nB177_p0046b27║示已純戒子
J26nB177_p0046b28║得授諸佛戒，即入諸佛位，既是諸佛子，利益諸眾生。
J26nB177_p0046b29║然而自利、利他之謂，從五戒至菩薩戒一一俱要皎
J26nB177_p0046b30║如冰霜，無絲毫過犯始可入此沙門，得近大僧，參生
J26nB177_p0046c01║從何來、死從何去，忽地裏漆桶子快，付一笑而已。
J26nB177_p0046c02║示朴存禪人
J26nB177_p0046c03║以老朴實，故曰朴存。在平都山上曾與吾共住，尚未
J26nB177_p0046c04║語一言。老僧到雙桂堂，又來共住。一往一來，且道沿
J26nB177_p0046c05║途荊棘對汝說箇甚麼？若知，則不負老僧寫法語；若
J26nB177_p0046c06║不知，只待蹋破艸鞋，劃開腳指，鼓掌呵呵，笑到日輪
J26nB177_p0046c07║當午亦未休歇。
J26nB177_p0046c08║示又甦禪者
J26nB177_p0046c09║為人到那死心蹋地尚不能惺悟，肯就中分曉極省
J26nB177_p0046c10║力、極易得理會體取者，不動、不靜，不增、不減，平平常
J26nB177_p0046c11║常似有物在，者物不必別覓，只在見聞覺知一切處
J26nB177_p0046c12║識得便休。何以故？尋牛須訪跡，學道貴無心。
J26nB177_p0046c13║示旨一禪者
J26nB177_p0046c14║參禪、學教，二法門有深、有淺，然深者禪、淺者教，但形
J26nB177_p0046c15║言語即麤相分皆教也。若達教之了義，即禪亦是如
J26nB177_p0046c16║來禪，非祖師禪也。古香嚴所謂「昔年貧未是貧，今日
J26nB177_p0046c17║貧始是貧。昔年猶有卓錐地，今日錐也無。」仰山曰：「如
J26nB177_p0046c18║來禪許師弟會，祖師禪未夢見在。」嚴復曰：「吾有一機，
J26nB177_p0046c19║瞬目視伊，若人不會，別喚沙彌。」仰山曰：「且喜師弟會
J26nB177_p0046c20║祖師禪也。」如來禪、祖師禪自此分也。若會得此，禪道
J26nB177_p0046c21║亦在其中，不須著著問人，自是有倒斷處耳。
J26nB177_p0046c22║示印真劉夫人
J26nB177_p0046c23║天地間人只欲貴而不欲賤，殊不知貴亦如是，蓋生
J26nB177_p0046c24║死貴賤如夢、如幻、如影也，直是就中隱隱濃濃一點
J26nB177_p0046c25║靈光不昧，與生死際頭一點用不著，者要分曉得明
J26nB177_p0046c26║白。且道者著子分曉處作麼話會？試參看。
J26nB177_p0046c27║示含章張夫人
J26nB177_p0046c28║此事只要信得及、把得住，二六時中，茶裏、飯裏，一切
J26nB177_p0046c29║處看是阿誰主張。此處看得破，當下無生死可怖，直
J26nB177_p0046c30║到那不疑之地，亦無男女相拘、亦無聖凡見隔，淨盡
J26nB177_p0047a01║無餘，正好作福以作資糧，漫道老僧又在打妄想也。
J26nB177_p0047a02║示尼發聞
J26nB177_p0047a03║道本無言，因言論道。然而「道」之一字猶是強立，且所
J26nB177_p0047a04║學非朝夕，志在恒遠，則不期然而然，自是與道符合，
J26nB177_p0047a05║契取本來面目也。
J26nB177_p0047a06║示尼佛然
J26nB177_p0047a07║此佛然者，乃吾鄉人也，幸出俗為尼，有志於道，來老
J26nB177_p0047a08║僧處受具足戒，臨行欲老僧法語，非老僧吝慈，誠恐
J26nB177_p0047a09║道力未堅，況有夫君兒子為累。若必欲老僧一言嘉
J26nB177_p0047a10║志，老僧何敢辭之？只有兩句現成公案。何也？三醉岳
J26nB177_p0047a11║陽人不識，一朝迥出萬人頭。
J26nB177_p0047a12║示尼性空
J26nB177_p0047a13║出家為尼，務要形端影直，既是千不能、萬不能，正好
J26nB177_p0047a14║靜地裏討箇分曉，看是阿誰。行住坐臥中畢竟是誰
J26nB177_p0047a15║主張？忽地看破，始信師姑原是女人做。
J26nB177_p0047a16║示尼惺惺
J26nB177_p0047a17║人生天地間，若賢、若愚，所貴忠孝有節，即是聖賢不
J26nB177_p0047a18║墜之命脈也。試問：二六時中存心向道，覷破此箇關
J26nB177_p0047a19║頭，佛也不要做，何況賢良節乎！勉之。
J26nB177_p0047a20║示尼若蓮
J26nB177_p0047a21║百華中惟蓮華為最，所喻大道坦平，令一切人行履
J26nB177_p0047a22║得若蓮華出自污泥而不染者是也，即成佛克果不
J26nB177_p0047a23║二也。勉之。
J26nB177_p0047a24║示尼見微戒子
J26nB177_p0047a25║持戒之人不上天堂，犯戒之人不落地獄。若向此處
J26nB177_p0047a26║理會得，無戒不持、無生不度，即此是真持戒者。勉之。
J26nB177_p0047a27║示尼聞修
J26nB177_p0047a28║從聞思修入三摩地，初於聞中入流忘所，所入既寂，
J26nB177_p0047a29║動、靜二相了然不生。且道如何是不生處？
J26nB177_p0047a30║示光著禪人
J26nB177_p0047b01║者夥禿兒子不識好惡，到老僧處且不求道、且不問
J26nB177_p0047b02║禪，只要求字。殊不知一字一句深錐痛劄，要人解、要
J26nB177_p0047b03║人悟；人多以字作障，竟不以字作解。只看老僧未舉
J26nB177_p0047b04║筆前是甚麼字？若悟此，始信西來大意何關文字。
J26nB177_p0047b05║示禹若禪者
J26nB177_p0047b06║欲老僧法語佳志，恐當機直下，卒難承當。試問：爾志
J26nB177_p0047b07║為何？若為生死，且生不知來處、死不知去處，為老僧
J26nB177_p0047b08║道將一句來。
J26nB177_p0047b09║示澄月禪人
J26nB177_p0047b10║人生天地間，一切好惡靡所不見，然而見之有餘，只
J26nB177_p0047b11║在目前一機一境端確其念，如澄潭秋月，觸波瀾不
J26nB177_p0047b12║散者，即澄月吾徒得之矣。
J26nB177_p0047b13║示祥雲行者
J26nB177_p0047b14║六度萬行，隨行一行，不枉空門中走一回。凡有輕重
J26nB177_p0047b15║雜務不可躲，乾巧妙奇言不可易信，只知自己有箇
J26nB177_p0047b16║無窮寶藏，若不自守，沿門乞食告窮，此是自暴自棄
J26nB177_p0047b17║也。試問如何是汝無窮寶藏？咄！參。
J26nB177_p0047b18║示智初禪人
J26nB177_p0047b19║為僧一番，不行腳幾日、不識人好惡、不知人賢愚，空
J26nB177_p0047b20║過一生，甘付死門，歷恒沙劫不得出頭，真可憐憫者。
J26nB177_p0047b21║必須親近一善知識，究明大事，方得出離生死也。
J26nB177_p0047b22║示光徹行者
J26nB177_p0047b23║碓觜開華，磨盤開口，說向人知，轉不唧溜。咄！若是箇
J26nB177_p0047b24║人，莫落人後。
J26nB177_p0047b25║示脫塵禪人
J26nB177_p0047b26║神光二祖初見達磨大師，某心未寧，乞師安心，大師
J26nB177_p0047b27║云：「將心來與汝安。」「覓心了不可得。」「與汝安心竟。」試問
J26nB177_p0047b28║爾等：曾恁麼一回也未？若恁麼，何用取我求實？
J26nB177_p0047b29║示等持禪人
J26nB177_p0047b30║具足住山氣岸，痛與「生死」二字如遠蛇虎，畢竟步步
J26nB177_p0047c01║蹋在潔白地上，左窺右盼，并無舉心動念生恐怖處，
J26nB177_p0047c02║即此定當到家消息，一棒打折驢腰，莫言不道。
J26nB177_p0047c03║示瞿止禪者
J26nB177_p0047c04║北道來者禪不參、道不學，只要老僧寫篇語句、寫幾
J26nB177_p0047c05║箇字以當生平，誠然是邯鄲學步，自醜不知。老僧萬
J26nB177_p0047c06║不得已，厚著面皮說兩句以了來意：棒打石人頭，嚗
J26nB177_p0047c07║嚗論實事。
J26nB177_p0047c08║示含明禪人
J26nB177_p0047c09║儒宗尚要十年窗下九載熬油，況我釋門亦要六度
J26nB177_p0047c10║萬行，始可不負為人來天地間走一回，作箇出格漢
J26nB177_p0047c11║子。若然如是，一般苦志徹頭徹尾，自有一段氣岸也。
J26nB177_p0047c12║試問：此徹頭徹尾在甚麼處下手？即二六時中一切
J26nB177_p0047c13║見聞覺知處看是何物？參看。
J26nB177_p0047c14║示發秀沙彌
J26nB177_p0047c15║小小沙彌立大志，其中深染聖賢習，有時吐霧復吞
J26nB177_p0047c16║雲，獨出群峰愈壁立。愈壁立，哮吼一聲天地寂。
J26nB177_p0047c17║破山禪師語錄卷第十一
J26nB177_p0047c18║（三世孫楚鼎州中邑發徹　武攸蟠龍合選
J26nB177_p0047c19║　蜀芙蓉草堂滄水　夔州開元印尚　內江發通同刻
J26nB177_p0047c20║破山和尚語錄第十一卷　堆藍弘禮禪人對
J26nB177_p0047c21║　秀水謝文英書　倪君亮子倪天章刊）
J26nB177_p0047c22║（康熙庚申歲仲春月吉旦，禾郡楞嚴般若坊藏板）