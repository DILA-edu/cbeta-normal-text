J26nB177_p0053a01║破山禪師語錄卷第十三
J26nB177_p0053a02║當陽玉泉嗣法門人印正等編
J26nB177_p0053a03║拈古　頌古
J26nB177_p0053a04║舉世尊一日陞座，文殊白槌云：「諦觀法王法，法王法
J26nB177_p0053a05║如是。」世尊便下座。拈曰：
J26nB177_p0053a06║「大小世尊便恁麼去，也是泥裏洗土塊。」頌曰：
J26nB177_p0053a07║「寒梅迥迥欲高吐，卻被東風折倒樹，一旦馨香特
J26nB177_p0053a08║地埋，遊蜂竟不知何處。」
J26nB177_p0053a09║舉梁武帝問達磨：「如何是聖諦第一義？」磨云：「廓然無
J26nB177_p0053a10║聖。」帝云：「對朕者誰？」磨云：「不識。」帝不契。拈曰：
J26nB177_p0053a11║「佛心天子，解死不解活；壁觀婆羅門，解放不解收。
J26nB177_p0053a12║故將第一義諦置在今時，無人舉著。」頌曰：
J26nB177_p0053a13║「廓然無聖逕庭關，鐵額獰龍到此難，欲獲驪珠擎
J26nB177_p0053a14║在握，須教大海幾回乾？」
J26nB177_p0053a15║舉六祖大師云：「不思善、不思惡，阿那箇是明上座本
J26nB177_p0053a16║來面目？」明即悟入。拈曰：
J26nB177_p0053a17║「者獦獠漢也解恁麼鼓粥飯氣，明上座鼻孔幸爾
J26nB177_p0053a18║遼天，不然則忍饑歸去。」頌曰：
J26nB177_p0053a19║「善耶？惡耶？之乎也者。本來面目，風吹雨灑。咄！」
J26nB177_p0053a20║舉僧問趙州：「狗子還有佛性也無？」州云：「有。」曰：「既有，因
J26nB177_p0053a21║甚撞入者箇皮袋？」州云：「為他知而故犯。」又僧同前問，
J26nB177_p0053a22║州云：「無。」曰：「一切眾生皆有佛性，因甚道無？」州云：「為他
J26nB177_p0053a23║有業識在。」拈曰：
J26nB177_p0053a24║「趙州古佛，廣長舌上善擺鎗旗，美則美矣，只是有
J26nB177_p0053a25║些驢糞氣。」頌曰：
J26nB177_p0053a26║「狗子佛性有，蟭螟眼裏翻筋斗；狗子佛性無，汪洋
J26nB177_p0053a27║水上捺葫蘆。趙州老，田厙奴，裂破舌頭定有無，當
J26nB177_p0053a28║時若遇獰龍客，一摑攔腮莫教麤。」
J26nB177_p0053a29║舉南泉兩堂爭貓，泉拈起貓云：「道得即不斬，道不得
J26nB177_p0053a30║即斬卻。」眾無語，泉便斬之。趙州外歸，泉舉前話，州脫
J26nB177_p0053b01║艸鞋頂頭上出，泉云：「子若在，卻救得貓兒。」拈曰：
J26nB177_p0053b02║「王老師有獨超物外之懸記，卻被一箇貓兒一迷
J26nB177_p0053b03║迷倒，不遇趙州肘後靈符，幾乎蘿蔔頭遍地。」頌曰：
J26nB177_p0053b04║「揮霹靂手，奪虎口食，千古作家，天然有幾？華貓刀
J26nB177_p0053b05║斷兮，血盈海底；艸鞋頭戴兮，氣衝天際。咦！大小南
J26nB177_p0053b06║泉弄死貓，膿膿滴滴惹蠅蚋。」
J26nB177_p0053b07║舉肅宗帝問忠國師：「百年後所須何物？」師云：「與老僧
J26nB177_p0053b08║造箇無縫塔。」帝曰：「請師塔樣。」師良久，云：「會麼？」帝云：「不
J26nB177_p0053b09║會。」師云：「吾有付法弟子耽源卻諳此事。」云云。拈曰：
J26nB177_p0053b10║「老大國師，猶作者箇去就，幸爾是箇慈悲天子，不
J26nB177_p0053b11║然連根拔起，倒卓空中，未為分外。」頌曰：
J26nB177_p0053b12║「四稜著地影團圞，擬欲描兮隔萬山，後被耽源開
J26nB177_p0053b13║一縫，至今泥水亂翻翻。」
J26nB177_p0053b14║舉僧問趙州：「萬法歸一，一歸何處？」州云：「我在青州做
J26nB177_p0053b15║領布衫，重七斤。」拈曰：
J26nB177_p0053b16║「謾天說價，就地還錢，須具大方手眼，始解翻騰者
J26nB177_p0053b17║也。若是裁長補短、較重論輕，總是新奇，亦成滯貨。」
J26nB177_p0053b18║頌曰：
J26nB177_p0053b19║「百尺竿頭進一步，蹋翻海底蒼龍窟，活驚活笑癩
J26nB177_p0053b20║頭黿，咬住波斯尋屎骨。」
J26nB177_p0053b21║舉趙州行腳到上菴主處，問云：「有麼？有麼？」主豎起拳
J26nB177_p0053b22║頭，州云：「水淺不是泊船處。」便去。又到下菴主處，亦同
J26nB177_p0053b23║前問，主亦豎起拳頭，州云：「能縱能奪，能殺能活。」便禮
J26nB177_p0053b24║拜。拈曰：
J26nB177_p0053b25║「趙州八十行腳，步步拖泥帶水，專要污人門戶，惹
J26nB177_p0053b26║是招非。大眾且道：那裏是他招惹是非處？」眾無語，
J26nB177_p0053b27║復合掌云：「我不敢輕於汝等，汝等皆當作佛。」頌曰：
J26nB177_p0053b28║「艸王閫外樹千秋，蕩蕩山河得自由，忽遇單刀直
J26nB177_p0053b29║入者，干戈勇銳莫能休。旗鼓大張兮，暗引機謀；沉
J26nB177_p0053b30║陸私通兮，明賣風流。誰知趙老生涯活，二虎雙雙
J26nB177_p0053c01║一箭收。」
J26nB177_p0053c02║舉婆子供養一菴主，經二十年，一日，令女子抱定云：
J26nB177_p0053c03║「正恁麼時如何？」主曰：「枯木倚寒巖，三冬無暖氣。」女子
J26nB177_p0053c04║歸，舉似婆。婆曰：「我二十年秖供養一箇俗漢。」遂遣出，
J26nB177_p0053c05║燒卻菴。拈曰：
J26nB177_p0053c06║「大唐國裏少者僧與婆子不得。何也？暗含春色，明
J26nB177_p0053c07║露秋光。」頌曰：
J26nB177_p0053c08║「落華流水漫同調，和者應須著眼高，莫被陽春轉
J26nB177_p0053c09║新律，當頭錯過好風騷。」
J26nB177_p0053c10║舉雪巖欽詰高峰：「無夢無想，主人公在什麼處？」峰苦
J26nB177_p0053c11║志五年，推枕子墮地，大悟。拈曰：
J26nB177_p0053c12║「日間浩浩，夢裏如如，且道是主人公？不是主人公？
J26nB177_p0053c13║試簡點看。」復鼓掌呵呵，云：「也是逼牯牛生兒。」頌曰：
J26nB177_p0053c14║「無夢無想，劈面便掌，主人公惺惺著，莫學猢猻弄
J26nB177_p0053c15║伎倆。」
J26nB177_p0053c16║舉三聖問雪峰：「透網金鱗，未審以何為食？」峰曰：「待汝
J26nB177_p0053c17║出網來向汝道。」聖云：「一千五百人善知識，話頭也不
J26nB177_p0053c18║識。」峰云：「老僧住持事繁。」拈曰：
J26nB177_p0053c19║「將謂淵源不別，誰知網網非同？雖弗能去甲披鱗，
J26nB177_p0053c20║也惹一場氣悶。」頌曰：
J26nB177_p0053c21║「搖頭擺尾饑難禁，逐浪飄飄被網羅，擬欲翻身遊
J26nB177_p0053c22║巨壑，誰知甲下更乾波？」
J26nB177_p0053c23║舉九峰在石霜作侍者，霜遷化，眾請堂中第一座接
J26nB177_p0053c24║續住持，峰不肯。拈曰：
J26nB177_p0053c25║「逢強即弱，遇柔則剛，所以觀世音菩薩將錢買餬
J26nB177_p0053c26║餅，放下手卻是饅頭。」頌曰：
J26nB177_p0053c27║「碧珠簾外白雲封，非比尋常一色功，撞著盲龜並
J26nB177_p0053c28║跛鱉，出頭來顯勢崢嶸。擬動步，便西東，千古萬古
J26nB177_p0053c29║有奇風。」
J26nB177_p0053c30║舉仰山問中邑：「如何得見佛性去？」邑曰：「譬如一室有
J26nB177_p0054a01║六窗，內獼猴叫，外獼猴應。如是，六窗俱叫，六處俱應。」
J26nB177_p0054a02║山云：「和尚譬喻無不明了，秖如內獼猴瞌睡時，外獼
J26nB177_p0054a03║猴作麼生相見？」邑下禪床把住云：「猩猩！我與汝相見
J26nB177_p0054a04║了也。」拈曰：
J26nB177_p0054a05║「大小中邑，錯下名言，又喚作佛性、又喚作獼猴。」復
J26nB177_p0054a06║鼓掌呵呵，云：「是何言歟？」頌曰：
J26nB177_p0054a07║「腳跟點地鼻遼天，一任獼猴內外喧，喚作猩猩留
J26nB177_p0054a08║不住，阿誰共與打鞦韆？」
J26nB177_p0054a09║舉南泉示眾云：「不是心、不是佛、不是物，畢竟是箇甚
J26nB177_p0054a10║麼？」拈曰：
J26nB177_p0054a11║「酒逢知己飲，詩向會人吟，王老師恁麼賣弄，也是
J26nB177_p0054a12║赤土畫簸箕。」頌曰：
J26nB177_p0054a13║「擊塗毒鼓，灑甘露漿，不是心也體之堂堂、不是佛
J26nB177_p0054a14║也相之光光、不是物也用之昂昂，飲之者醉，耳之
J26nB177_p0054a15║者狂。咦！幾欲不遭良將手，除非身帶返魂香。」
J26nB177_p0054a16║舉馬大師不安，院主問：「和尚近日尊候如何？」大師云：
J26nB177_p0054a17║「日面佛，月面佛。」拈曰：
J26nB177_p0054a18║「人之將死，其言也善，可惜飯袋子不知時節。」頌曰：
J26nB177_p0054a19║「高枕繩床舒兩足，夢鼾鼾地渾無物，卒然院主問
J26nB177_p0054a20║如何，日面佛兮月面佛。」
J26nB177_p0054a21║舉靈雲見桃華悟入，述偈云：「三十年來尋劍客，幾回
J26nB177_p0054a22║葉落又抽枝，自從一見桃華後，只至如今更不疑。」玄
J26nB177_p0054a23║沙聞云：「諦當甚諦當，敢保老兄猶未徹在。」拈曰：
J26nB177_p0054a24║「一翳在眼，空華亂墜，不是玄沙善用金錍，幾乎成
J26nB177_p0054a25║箇瞎漢。」頌曰：
J26nB177_p0054a26║「香滿枝頭，華滿谿流，靈雲一見，撫掌輕酬。咦！誰知
J26nB177_p0054a27║更有桃園客，不放春風逸兩眸。」
J26nB177_p0054a28║舉鹽官一日喚侍者：「與我將犀牛扇子來。」者云：「扇子
J26nB177_p0054a29║破也。」官云：「扇子既破，還我犀牛來。」侍者無對。拈曰：
J26nB177_p0054a30║「侍者太煞不靈利，活卓卓箇牛兒，不解穿卻鼻孔。」
J26nB177_p0054b01║頌曰：
J26nB177_p0054b02║「咄！老面皮詢之，扇破覓牛兒，可憐不是當家子，辜
J26nB177_p0054b03║負蒼蒼兩道眉。」
J26nB177_p0054b04║舉溈山問香嚴：「我聞你在百丈先師處問一荅十、問
J26nB177_p0054b05║十荅百，此是汝之聰明學解，但向父母未生前道將
J26nB177_p0054b06║一句看。」嚴進數語，不恰。歸白巖三年，一日，拾瓦礫擊
J26nB177_p0054b07║竹作聲，豁然大悟，述偈呈溈山，山然之，仰山不肯，仍
J26nB177_p0054b08║呈數偈酬荅，仰亦然之。拈曰：
J26nB177_p0054b09║「溈山教人上樹，仰山逼人落水，大似一條拄杖兩
J26nB177_p0054b10║人扶，不是瓦礫荊棘，向香嚴露頭露面了也。易分
J26nB177_p0054b11║雪裏粉，難辨墨中煤。」頌曰：
J26nB177_p0054b12║「日前巧計百端，卻被溈山折合，三年死志白巖，一
J26nB177_p0054b13║擊疏通者著。呵呵！象被雷驚華入牙，犀因玩月紋
J26nB177_p0054b14║生角。」
J26nB177_p0054b15║舉瑞巖問巖頭：「如何是本常理？」頭云：「動也。」曰：「動後何
J26nB177_p0054b16║如？」頭云：「不見本常理。」巖佇思。頭云：「肯，則迥脫根塵；不
J26nB177_p0054b17║肯，永沉生死。」巖即悟入。拈曰：
J26nB177_p0054b18║「將金博金，瓦罐不離井上破；以楔出楔，水母何曾
J26nB177_p0054b19║離得蝦？縱使瑞巖漆桶子快，也是君子可人。」頌曰：
J26nB177_p0054b20║「本常理，無見聞，有何生死與根塵？肯兮不肯向吾
J26nB177_p0054b21║道，劈脊還他三十藤。」
J26nB177_p0054b22║舉船子問夾山：「垂鉤千尺，意在深潭；離鉤三寸，子何
J26nB177_p0054b23║不道？」山擬開口，子便打山落水，山纔起，子云：「道道。」山
J26nB177_p0054b24║擬開口，子又打，山豁然大悟，乃點頭三下。拈曰：
J26nB177_p0054b25║「老不歇心，少不努力，誠為是難。只饒將身命棄於
J26nB177_p0054b26║水底，換箇做羹湯飯主顧，猶是掩耳偷鈴。」頌曰：
J26nB177_p0054b27║「艇橫渡口，月朗波沉，輕風浪裏，罕遇金鱗。垂鉤千
J26nB177_p0054b28║尺兮，難吞易吐；離鉤三寸兮，易吐難吞。老華亭，老
J26nB177_p0054b29║華亭，三十年來求負命，者回點首遂慇懃。」
J26nB177_p0054b30║舉臨濟將示滅，囑三聖：「吾遷化後，不得滅卻吾正法
J26nB177_p0054c01║眼藏。」聖云：「爭敢滅卻和尚正法眼藏？」濟云：「忽有人問
J26nB177_p0054c02║汝，作麼生抵對？」聖便喝，濟云：「誰知吾正法眼藏向者
J26nB177_p0054c03║瞎驢邊滅卻？」拈曰：
J26nB177_p0054c04║「每每事從叮囑生，臨濟將蜜果子翻作苦葫蘆，騙
J26nB177_p0054c05║三聖入瞎驢隊裏氣悶一上，方復人身。」頌曰：
J26nB177_p0054c06║「一喝如雷震太虛，大方獨步那能拘？正法眼藏分
J26nB177_p0054c07║明也，莫道渠儂果瞎驢。」
J26nB177_p0054c08║舉臨濟問黃蘗佛法的的大意，如是三度問，三度被
J26nB177_p0054c09║打，不契，指參大愚。拈曰：
J26nB177_p0054c10║「頑皮癩肉，那知痛癢？不是大愚與他刀刀見血，焉
J26nB177_p0054c11║解奪轉鎗旗惡聲播世？」頌曰：
J26nB177_p0054c12║「三頓痛棒，未深相委，轉參大愚，徹骨徹髓。挐龍捉
J26nB177_p0054c13║虎兮○，呵佛罵祖兮○，從茲殃及兒孫，代代冤家
J26nB177_p0054c14║到底。」
J26nB177_p0054c15║舉陸亙大夫問南泉：「肇法師也甚奇怪，解道天地與
J26nB177_p0054c16║我同根、萬物與我一體。」泉指庭前牡丹華云：「時人見
J26nB177_p0054c17║此一株華如夢相似。」拈曰：
J26nB177_p0054c18║「見境生情，托物比興，不妨就路還家，有何不可？若
J26nB177_p0054c19║然如是，卻被牡丹華笑殺。何也？橫開不在春枝上，
J26nB177_p0054c20║別有風流一段奇。」頌曰：
J26nB177_p0054c21║「古木林中枯槁者，鷓鴣啼出華悠悠，香風幾陣過
J26nB177_p0054c22║東壁，換卻許多人鼻頭。」
J26nB177_p0054c23║四喝。
J26nB177_p0054c24║一喝金剛寶劍揮，髑髏遍地血星飛，當時有箇賣
J26nB177_p0054c25║糟漢，聞著從教吐舌歸。
J26nB177_p0054c26║一喝金毛獅子吼，狐狸野干盡飛走，獨行獨距大
J26nB177_p0054c27║雄峰，百億文殊難下手。
J26nB177_p0054c28║一喝竿頭探影艸，長長短短知分曉，傾湫倒嶽迅
J26nB177_p0054c29║雷機，擬議不來空自惱。
J26nB177_p0054c30║一喝不作一喝用，白拈賊慣偷糟甕，平民陷殺不
J26nB177_p0055a01║為冤，大抵門風千古重。
J26nB177_p0055a02║法華舉訪瑯琊覺相見因緣。
J26nB177_p0055a03║主賓驀劄地相逢，宛似雙獅距爪籠，莫道米中無
J26nB177_p0055a04║有飯，那堪石上更栽松？珠走盤兮可羨？盤走珠兮
J26nB177_p0055a05║莫窮？腳去拳來雖互換，妙圓樞口轉靈通。
J26nB177_p0055a06║殃掘行乞，遇產難，長者云：「瞿曇弟子當有何法可救？」
J26nB177_p0055a07║掘云：「我初入道，未知此法，待回問世尊。」云云。頌曰：
J26nB177_p0055a08║「魚行水濁，鳥飛毛落，多口阿師，無繩討縛。呵呵！堪
J26nB177_p0055a09║笑釋迦老人，向葛藤窩裏露些圭角。」
J26nB177_p0055a10║吾常於此切。
J26nB177_p0055a11║吾常於此切，萬里一條鐵，忽得太平時，紅爐飛片
J26nB177_p0055a12║雪。呵呵！堪笑曹洞雪峰，三人證龜成鱉。
J26nB177_p0055a13║世尊拈華迦葉微笑。
J26nB177_p0055a14║特地拈華猶自可，微微冷笑笑藏刀，人天百萬悚
J26nB177_p0055a15║然失，此道從來聲價高。
J26nB177_p0055a16║臨濟行化。
J26nB177_p0055a17║家常添缽，太無厭生，兩箇八兩，原是一斤。咦！曾憶
J26nB177_p0055a18║大蟲褁紙帽，須知好笑又驚人。
J26nB177_p0055a19║南泉斬貓。
J26nB177_p0055a20║刀下貓兒卻活來，一聲痛快一聲哀，艸鞋也解生
J26nB177_p0055a21║涯別，𨁝跳令人夢眼開。
J26nB177_p0055a22║月光童子。
J26nB177_p0055a23║通身是，遍身是，激水童兒非遊戲。動靜莫作等閒
J26nB177_p0055a24║看，殺活須教箇瓦礫。
J26nB177_p0055a25║趙州勘破婆子。
J26nB177_p0055a26║一錯過，二勘破，盡向阿婆圈裏坐。咦！別有胡笳一
J26nB177_p0055a27║韻長，流來千古無人和。
J26nB177_p0055a28║我為法王，於法自在。
J26nB177_p0055a29║法王法令皆由我，我且不然誰是誰？試問誰家鬼
J26nB177_p0055a30║活計？布籃挑水上須彌。
J26nB177_p0055b01║鼓山赴閩王請。
J26nB177_p0055b02║雪峰心行太無端，兩箇憨雕一箭穿，將謂通霄還
J26nB177_p0055b03║有路，豈知毒發自翩躚？
J26nB177_p0055b04║聯芳偈
J26nB177_p0055b05║付空外大逵禪人
J26nB177_p0055b06║破山鼓笛從君打，疑殺承噓接響人，三泖渡頭橫獨
J26nB177_p0055b07║棹，華亭公案又重新。
J26nB177_p0055b08║付四維普寬禪人
J26nB177_p0055b09║曾聞教外有單傳，撥艸瞻風得悄然，珍重蜀南箇義
J26nB177_p0055b10║虎，爪牙漫莫露人前。
J26nB177_p0055b11║付象崖性珽禪人
J26nB177_p0055b12║宮商一韻落胡笳，和者還須風月家，鱉鼻蛇頭分付
J26nB177_p0055b13║汝，顛拈倒弄任周遮。
J26nB177_p0055b14║付含璞淨燦禪人
J26nB177_p0055b15║萬峰角虎距川東，赫奕威獰迥不同，任是四來狐兔
J26nB177_p0055b16║客，全身盡喪爪牙中。
J26nB177_p0055b17║付靈筏印昌禪人
J26nB177_p0055b18║萬峰出箇小蝦蟆，喫著砒霜便當茶，此去深山開毒
J26nB177_p0055b19║口，放些毒氣毒三巴。
J26nB177_p0055b20║付破雪道璽禪人
J26nB177_p0055b21║幾度愁腸欲話誰？一簾風月弄寒梅，歸來不覺枝頭
J26nB177_p0055b22║白，惺人鼻孔任雷垂。
J26nB177_p0055b23║付字水圓拙禪人
J26nB177_p0055b24║火爐頭句親分付，撥著令人一爆煙，散徹九龍風月
J26nB177_p0055b25║冷，依然別是鷓鴣天。
J26nB177_p0055b26║付破浪海舟禪人
J26nB177_p0055b27║冤有頭兮債有主，箇中消息誰為伍？艸鞋蹋遍始應
J26nB177_p0055b28║知，隨處任君打口鼓。
J26nB177_p0055b29║付竺微智泰禪人
J26nB177_p0055b30║放出江南赤梢鯉，搖頭擺尾風雲際，有時騰躍碧波
J26nB177_p0055c01║中，攪得魚龍箇鱉地。
J26nB177_p0055c02║付無漏印涵禪人
J26nB177_p0055c03║去去來來怨艸鞋，其聲瞥爾貫吾儕，缽囊兩手親分
J26nB177_p0055c04║付，一任山城飯舖開。
J26nB177_p0055c05║付體宗道寧禪人
J26nB177_p0055c06║六年執役輔叢林，一旦殷勤遂此心，分付火爐頭句
J26nB177_p0055c07║子，等閒撥著便知音。
J26nB177_p0055c08║付離指方示禪人
J26nB177_p0055c09║久默無暇舉似人，相逢有則絕疏親，驀拈坐具法堂
J26nB177_p0055c10║舞，撲地聲驚龜畫城。
J26nB177_p0055c11║付尼足如瀾禪人
J26nB177_p0055c12║偶聞高洞十和尚，且道渠儂第幾人？雖不同生共鼻
J26nB177_p0055c13║孔，本來面目自分明。
J26nB177_p0055c14║付本明圓徹禪人
J26nB177_p0055c15║驀劄相逢也便休，一聲㘞地令人愁，裝風抵對聾兩
J26nB177_p0055c16║耳，笑殺鎮州蘿蔔頭。
J26nB177_p0055c17║付雪臂印巒禪人
J26nB177_p0055c18║楚水巴山意可圖，何如箇裏弄神駒？有時返擲尋芳
J26nB177_p0055c19║艸，蹋折一華五葉蘆。
J26nB177_p0055c20║付圓明德印禪人
J26nB177_p0055c21║千松日韻誰知音？一旦沖霄杰鳳林，不許緡蠻覓所
J26nB177_p0055c22║止，惟留嬴鶴對巢吟。
J26nB177_p0055c23║付敏樹如相禪人
J26nB177_p0055c24║一度華開一度嘶，幾乎鼻孔落依俙，今朝觸碎歸山
J26nB177_p0055c25║去，瞎馬瞎驢臭罵伊。
J26nB177_p0055c26║付淡竹行密禪人
J26nB177_p0055c27║心麤膽大氣如王，到處逢人打一場，惟有佛恩分外
J26nB177_p0055c28║別，裝聾賣啞歇疏狂。
J26nB177_p0055c29║付孤石真憲禪人
J26nB177_p0055c30║米裏有蟲飯有沙，蛀人肝膽飲人牙，老僧匙箸輕挑
J26nB177_p0056a01║撥，便解和盤逸興賒。
J26nB177_p0056a02║付燕居德申禪人
J26nB177_p0056a03║萬峰客作已多年，一世眼高期浪傳，分付冬瓜與瓠
J26nB177_p0056a04║子，大都種艸自天然。
J26nB177_p0056a05║付丈雪通醉禪人
J26nB177_p0056a06║現身惡世可深藏，莫逐周胡嚴李張，只待兔冰蛇吐
J26nB177_p0056a07║火，始拈柏子祝吾香。
J26nB177_p0056a08║付蒼松印鶴禪人
J26nB177_p0056a09║忽地相逢伎倆窮，當年中毒今復逢，鋒鋩不犯悄然
J26nB177_p0056a10║去，聖箭一枝射九重。
J26nB177_p0056a11║付壽山性福禪人
J26nB177_p0056a12║毒中天童今始甦，機緣有待漫糊塗，頻頻拈出膠盆
J26nB177_p0056a13║子，刺腦南濱星月孤。
J26nB177_p0056a14║付竹帆印波禪人
J26nB177_p0056a15║千里特來呈舊面，一朝取食到鉤頭，分身更囑逢橋
J26nB177_p0056a16║止，莫向桑谿覓飲牛。
J26nB177_p0056a17║付默石道悟禪人
J26nB177_p0056a18║法法從來無法法，無無法法亦無無，老僧今付無無
J26nB177_p0056a19║法，石鼓輕敲聲五湖。
J26nB177_p0056a20║付覺城明柱禪人
J26nB177_p0056a21║喝聲未絕掌連轟，勝過楊岐栗棘蓬，任是難吞而易
J26nB177_p0056a22║吐，從教江海釣獰龍。
J26nB177_p0056a23║付東川呂相國
J26nB177_p0056a24║黃檗室中三頓棒，大愚肋下便還拳，老僧撞著呂公
J26nB177_p0056a25║縛，祖代冤流如是傳。
J26nB177_p0056a26║付雪眉方坤禪人
J26nB177_p0056a27║數載殷勤立遠志，臨行云怨路頭遙，老僧無別相分
J26nB177_p0056a28║付，城市山林接俊豪。
J26nB177_p0056a29║付蓮月印正禪人
J26nB177_p0056a30║喫人涕唾弄精魂，一喝從教海嶽昏，濟北家私何所
J26nB177_p0056b01║似？舌頭無骨眼生筋。
J26nB177_p0056b02║付靈隱印文禪人
J26nB177_p0056b03║憶替鳥窠吹布毛，而今特地覺風高，老僧翻藉慈明
J26nB177_p0056b04║口，罵徹淵鱗上九霄。
J26nB177_p0056b05║付西瞿印望禪人
J26nB177_p0056b06║萬里無雲誰肯住？一聲呼喚不抬眸，鳳凰頭上白拈
J26nB177_p0056b07║賊，偷得杭州作汴州。
J26nB177_p0056b08║付石龍印雪禪人
J26nB177_p0056b09║古人皮履繼宗風，老破僧鞋又不同，分付闍黎行腳
J26nB177_p0056b10║去，雲山蹋遍始稱雄。
J26nB177_p0056b11║付慧覺照衣禪人
J26nB177_p0056b12║惟佛與佛乃能知，比若天高無物齊，大有慧公親薦
J26nB177_p0056b13║得，捕風捉影任拈提。
J26nB177_p0056b14║付靈木印綬禪人
J26nB177_p0056b15║幾將底事扣金城，一旦無疑拂袖行，川北川南藏不
J26nB177_p0056b16║住，逢壬杓卜聽虛聲。
J26nB177_p0056b17║付僧可印實禪人
J26nB177_p0056b18║師徒廿載亂離居，兩地烽煙意致殊，寄柄西來箇拂
J26nB177_p0056b19║子，闍黎將去指迷途。
J26nB177_p0056b20║付三際如通禪人
J26nB177_p0056b21║木鵝汎上錦江灘，勢欲翀霄力未堪，忽地烽煙消宇
J26nB177_p0056b22║宙，五湖四海鼓波瀾。
J26nB177_p0056b23║付雲幻印宸禪人
J26nB177_p0056b24║雙桂堂前雙眼開，幾人鼻孔著穿來？有時高桂枝頭
J26nB177_p0056b25║上，香遍天涯莫妄猜。
J26nB177_p0056b26║付普天印圓禪人
J26nB177_p0056b27║七十年來不歇心，老當益壯亞叢林，而今不負時初
J26nB177_p0056b28║勉，況有餘機盡陸沉？
J26nB177_p0056b29║付密行寂忍禪人
J26nB177_p0056b30║蚊子喁喁上鐵牛，無容下嘴處難酬，紛紛一夏歸山
J26nB177_p0056c01║去，遇虎逢龍攜出頭。
J26nB177_p0056c02║付大吼印傳禪人
J26nB177_p0056c03║群獅隊裏幾經來？大吼聲驚獸膽灰，自此收威斂爪
J26nB177_p0056c04║去，人天指日鼓風雷。
J26nB177_p0056c05║付本源海液禪人
J26nB177_p0056c06║三登九上徹根源，徹得根源非偶然，分付闍黎珍重
J26nB177_p0056c07║去，逢盧遇簡共相傳。
J26nB177_p0056c08║付碧觀印嵩禪人
J26nB177_p0056c09║未分玉石始為奇，剖出令人深重之，一段清光玷不
J26nB177_p0056c10║住，瑚璉豈敢並傳持？
J26nB177_p0056c11║付象含寂定禪人
J26nB177_p0056c12║老僧再復高梁山，意欲尋人人更難，幸得闍黎珍重
J26nB177_p0056c13║去，因緣秖在剎那間。
J26nB177_p0056c14║付月宗印星禪人
J26nB177_p0056c15║耳聾惟豎指頭禪，一任時人胡亂攢，卜度不知飯米
J26nB177_p0056c16║做，強分裕後與光前。
J26nB177_p0056c17║付寂光印豁禪人
J26nB177_p0056c18║坐破蒲團不記年，硬如生鐵軟如綿，三冬九夏寒溫
J26nB177_p0056c19║事，漫莫逢人吐一言。
J26nB177_p0056c20║付易菴印師禪人
J26nB177_p0056c21║截流香象斂全威，任世任時堪所依，四隅八荒藏不
J26nB177_p0056c22║住，始伸牙爪活頑機。
J26nB177_p0056c23║付古城印堅禪人
J26nB177_p0056c24║憐梅久萼病深山，一度華開一度歡，汝笑東風真不
J26nB177_p0056c25║際，東風笑我醉闌干。
J26nB177_p0056c26║付清谿道昶禪人
J26nB177_p0056c27║羊腸古路鐵蛇橫，縱步遭他一口吞，喜得艸鞋獰似
J26nB177_p0056c28║虎，蹋翻海嶽任升沉。
J26nB177_p0056c29║付耶湘印𠁼禪人
J26nB177_p0056c30║連連痛棒徹人魂，追到懸崖撒手行，不顧深坑並▆
J26nB177_p0057a01║岸，瞎驢撲滅上元燈。
J26nB177_p0057a02║付聖可德玉禪人
J26nB177_p0057a03║捏拳展掌露家私，撒手逍遙一並齊，橫骨暗抽容易
J26nB177_p0057a04║得，舌頭明墮少人知。
J26nB177_p0057a05║付快雪印國禪人
J26nB177_p0057a06║怒雷轟出無文印，意氣全彰雙桂前，日日吞雲吐霧
J26nB177_p0057a07║去，休將鼻孔漫遼天。
J26nB177_p0057a08║付石幢寂壽禪人
J26nB177_p0057a09║源頭一滴自曹谿，派派分流莫與齊，四海五湖關不
J26nB177_p0057a10║住，傾湫倒嶽任施為。
J26nB177_p0057a11║付秋水智能禪人
J26nB177_p0057a12║義虎從來無別知，枝枝葉葉自相隨，漫道西山亮座
J26nB177_p0057a13║主，雖然隱顯不同時。
J26nB177_p0057a14║付無私海源禪人
J26nB177_p0057a15║無文密印印真機，卻印真機何所疑，莫道丙丁云是
J26nB177_p0057a16║火，丑寅恐落是依俙。
J26nB177_p0057a17║付百城印著禪人
J26nB177_p0057a18║疑機不遂此何時？老大關頭誰箇知？不是老僧輕觸
J26nB177_p0057a19║逆，從來佛法不饒伊。
J26nB177_p0057a20║付萬竹通葦禪人
J26nB177_p0057a21║一箇拳頭一活機，誰知兩載不如斯？而今分付歸山
J26nB177_p0057a22║去，有日還同北雁飛。
J26nB177_p0057a23║付遺聞如幻禪人
J26nB177_p0057a24║二十年來志不輸，眉毛廝結口盧都，驀頭劈面迎風
J26nB177_p0057a25║掌，生死無明當下蘇。
J26nB177_p0057a26║付兩生真從禪人
J26nB177_p0057a27║東家中毒西家發，豈料西家毒更深？白棒頂𩕳開正
J26nB177_p0057a28║眼，乾坤爍破血淋淋。
J26nB177_p0057a29║付直指性歸禪人
J26nB177_p0057a30║飯罷貪涼繞砌行，抬眸忽見野情生，小池石上開雙
J26nB177_p0057b01║菊，泄漏茫茫宇宙春。
J26nB177_p0057b02║付六岫海奎禪人
J26nB177_p0057b03║鼴鼠飲河量頗過，小中現大大如何？從來箇事無抵
J26nB177_p0057b04║止，一任曹源泛碧波。
J26nB177_p0057b05║付九彥慶曆禪人
J26nB177_p0057b06║白牛露地穩眠時，雲影天光逐漸隨，水艸不須重打
J26nB177_p0057b07║算，崢嶸頭角任施為。
J26nB177_p0057b08║付勝幢印鎧禪人
J26nB177_p0057b09║餓虎巖前嘯一聲，威獰雄踞惡風生，有時展步泥沙
J26nB177_p0057b10║上，狐兔見之肝膽傾。
J26nB177_p0057b11║付唯旃印道禪人
J26nB177_p0057b12║兔瑞歷朝因守株，烽煙頓靜入皇都，雖然榮耀不勝
J26nB177_p0057b13║喜，且喜聲名播五湖。
J26nB177_p0057b14║付中天照朗禪人
J26nB177_p0057b15║龍翔天際怒風雷，驚起叢中萬木回，發榦抽枝與麼
J26nB177_p0057b16║去，榮枯自是繼將來。
J26nB177_p0057b17║付三止印昇禪人
J26nB177_p0057b18║鐵蛇古路久眠時，撞著人來毒氣施，若是命根猶未
J26nB177_p0057b19║斷，除非癩肉與頑皮。
J26nB177_p0057b20║付千松印萬禪人
J26nB177_p0057b21║良馬已隨鞭影馳，追風千里合如斯，將來國債可須
J26nB177_p0057b22║爾，沒箇人兒偷去騎。
J26nB177_p0057b23║付深省德純禪人
J26nB177_p0057b24║契不契兮只一言，一言縱奪自翛然，而今觸碎泥團
J26nB177_p0057b25║去，漫莫逢人弄倒顛。
J26nB177_p0057b26║付禦木印章禪人
J26nB177_p0057b27║梅華衣也應當時，惟有馨香飄納谿，今日重逢無異
J26nB177_p0057b28║說，好生將去指愚迷。
J26nB177_p0057b29║付凝真性定禪人
J26nB177_p0057b30║聖解凡情沒兩般，但能盡處自翛然，而今鼻孔遼天
J26nB177_p0057c01║去，不逐驢前並馬前。
J26nB177_p0057c02║付慈門性毓禪人
J26nB177_p0057c03║義虎離窩三十年，重逢愈覺爪牙銛，贈伊一柄鐵如
J26nB177_p0057c04║意，將去尖山打聖賢。
J26nB177_p0057c05║付忍微性道禪人
J26nB177_p0057c06║鱉鼻蛇頭著一錐，痛聲大作忍乎微，而今毒氣猶如
J26nB177_p0057c07║勝，癩狗泥豬任指揮。
J26nB177_p0057c08║付耕雲澄鑑禪人
J26nB177_p0057c09║行盡山窮與水窮，轉身依舊落牢籠，艸鞋路債錢還
J26nB177_p0057c10║畢，褁米深山制毒龍。
J26nB177_p0057c11║付古拙印可禪人
J26nB177_p0057c12║抱拙年深伎倆窮，艸息息地喪家風，雖然未稱挐雲
J26nB177_p0057c13║手，強逼生蛇欲化龍。
J26nB177_p0057c14║付當臺印森禪人
J26nB177_p0057c15║三冬九夏冷心腸，一旦忙然思故鄉，此去若逢丁鄭
J26nB177_p0057c16║李，始將吾醜播諸方。
J26nB177_p0057c17║付卓爾普文禪人
J26nB177_p0057c18║就路還家始是奇，免教帶水與拖泥，須知兩口一無
J26nB177_p0057c19║舌，纔得指東又話西。
J26nB177_p0057c20║付含光真玉禪人
J26nB177_p0057c21║老不歇心來杖頭，深錐痛劄始知休，臨行與柄龜毛
J26nB177_p0057c22║拂，將去川南指聖流。
J26nB177_p0057c23║付四不行弘禪人
J26nB177_p0057c24║四不從來法定否，一枝秀發驚霜叟，有時搖落不知
J26nB177_p0057c25║春，千古萬古何枯杇？
J26nB177_p0057c26║付雪嶠印水禪人
J26nB177_p0057c27║正法眼藏瞎驢滅，此中嫉忌都教徹，三冬九夏與麼
J26nB177_p0057c28║過，薦取當年白拈賊。
J26nB177_p0057c29║付九昭惟朗禪人
J26nB177_p0057c30║非但老僧心太孤，世間草木也榮枯，雖開幾朵來生
J26nB177_p0058a01║色，密印昌昌讖祖符。
J26nB177_p0058a02║付竺意普傳禪人
J26nB177_p0058a03║年年雙桂飄香遠，惟有今年華亦無，秀氣不知何所
J26nB177_p0058a04║拔，眉州因此出三蘇。
J26nB177_p0058a05║付寶峰洪慧禪人
J26nB177_p0058a06║楷瓢曲阜到高梁，聲價文風流派長，落澗甘霖掬半
J26nB177_p0058a07║杓，逢寅逢丙灑蒼桑。
J26nB177_p0058a08║付穎初印顯禪人
J26nB177_p0058a09║幾來雙桂冷煙浮，一旦冰心始徹頭，再伴老僧三五
J26nB177_p0058a10║載，深懷毒氣毒迷流。
J26nB177_p0058a11║付不會通法禪人
J26nB177_p0058a12║得吾眼也覷浮沉，淺則淺兮深則深，莫學瞎驢▆大
J26nB177_p0058a13║隊，破沙盆句對誰吟？
J26nB177_p0058a14║付蒼峨德海禪人
J26nB177_p0058a15║得吾耳也聽疏鐘，聲落聲洪絕異同，分付闍黎珍重
J26nB177_p0058a16║去，五湖四海攪魚龍。
J26nB177_p0058a17║付嘯宗印密禪人
J26nB177_p0058a18║得吾鼻也缺中交，一吸一呼透九霄，帝釋宮中觸碎
J26nB177_p0058a19║了，唯香唯臭任飄飄。
J26nB177_p0058a20║付指北通鑑禪人
J26nB177_p0058a21║得吾舌也苦言詮，能說長篇與短篇，言滿天下無口
J26nB177_p0058a22║過，軟如鐵石硬如綿。
J26nB177_p0058a23║付靈源印淵禪人
J26nB177_p0058a24║得吾身也曾禪床，老大蘇公手腳忙，雖是詞窮腰解
J26nB177_p0058a25║王，高風千古有誰長。
J26nB177_p0058a26║付如岳覺無禪人
J26nB177_p0058a27║得吾意也守幽閒，覿面何如隔萬山？放去孤危尋不
J26nB177_p0058a28║見，收來只在剎那間。
J26nB177_p0058a29║破山禪師語錄卷第十三
J26nB177_p0058a30║（康熙庚申年仲春月吉旦禾郡楞嚴寺般若堂藏
J26nB177_p0058a31║板　　　嘉興倪君亮子天章刊）