J26nB177_p0058b01║破山禪師語錄卷第十四
J26nB177_p0058b02║當陽玉泉嗣法門人印正等編
J26nB177_p0058b03║示偈一
J26nB177_p0058b04║示融一禪人
J26nB177_p0058b05║人無遠計，德無全合。水和泥，了飯錢，不意當年濟北
J26nB177_p0058b06║老，大愚脅下任還拳。
J26nB177_p0058b07║示須石禪人
J26nB177_p0058b08║深山不隱隱谿口，相共漁樵雪一蓑，雖未登臺作釣
J26nB177_p0058b09║叟，魚龍莫敢往來過。
J26nB177_p0058b10║示蕊蓮禪人
J26nB177_p0058b11║箇事從來不可把，頭頭物物任瀟灑，百千三昧問將
J26nB177_p0058b12║來，老大麤拳驀口打。
J26nB177_p0058b13║示慧理禪人
J26nB177_p0058b14║東塔眉毛不易窺，長長短短涉離微，有時㪬瞎狸奴
J26nB177_p0058b15║眼，不許黃頭問路歸。
J26nB177_p0058b16║示達愚禪人
J26nB177_p0058b17║鼻祖西來謂別傳，賺人特地起𦆆纖，已知濟北風顛
J26nB177_p0058b18║漢，拄杖頭邊自豁然。
J26nB177_p0058b19║示靜涵禪人
J26nB177_p0058b20║山橫五六路羊腸，驀直去來荊棘昂，忽地與君通一
J26nB177_p0058b21║線，艸鞋腳底盡生光。
J26nB177_p0058b22║示毒風禪人
J26nB177_p0058b23║幾度曾遭義虎來，縱然有口也難開，老僧不是閑相
J26nB177_p0058b24║識，痛棒當頭百念灰。
J26nB177_p0058b25║示威力禪人
J26nB177_p0058b26║當年行腳怨路滑，而今行腳怨自家，一口沙糖一口
J26nB177_p0058b27║屎，橫拈拄杖遍天涯。
J26nB177_p0058b28║示剔眉禪人居山
J26nB177_p0058b29║行腳居山各有時，莫將容易縛茅茨，人來不是輕回
J26nB177_p0058b30║話，急欲當機剔起眉。
J26nB177_p0058c01║示渙如上人
J26nB177_p0058c02║幾度扶笻過小橋，為尋知識共雲飄，偶然談及無生
J26nB177_p0058c03║句，亂墜空華破六鼇。
J26nB177_p0058c04║示里巷禪人
J26nB177_p0058c05║蹋破芒鞋伎倆窮，倒身應笑少林宗，遲機只為分皮
J26nB177_p0058c06║髓，賺我雲山千萬重。
J26nB177_p0058c07║示靈隱禪人
J26nB177_p0058c08║末後如何吐露渠？攔腮劈脊痛嗟噓，機前薦得非三
J26nB177_p0058c09║聖，錯恨當年訶瞎驢。
J26nB177_p0058c10║示自若侍者
J26nB177_p0058c11║三度尋師三度打，一番呼喚一番新，有時摸著牛兒
J26nB177_p0058c12║也，騎向街頭滿世驚。
J26nB177_p0058c13║示朗愚侍者
J26nB177_p0058c14║二六時中豎起眉，直教覷破話頭疑，師承喚處急須
J26nB177_p0058c15║薦，莫待隨聲逐色迷。
J26nB177_p0058c16║示得元關主
J26nB177_p0058c17║箇裏工夫勿論休，惟憑捏定死蛇頭，只遭一口通身
J26nB177_p0058c18║徹，毒氣賁賁射斗牛。
J26nB177_p0058c19║示述明典座
J26nB177_p0058c20║變生作熟承誰力？土面灰頭只自知，染就通身油膩
J26nB177_p0058c21║氣，放收不下溈山師。
J26nB177_p0058c22║示牛山見斯禪人
J26nB177_p0058c23║來到牛山不見牛，煙雲影裏恣優游，鼻頭拽轉渾無
J26nB177_p0058c24║事，拍手童兒始自由。
J26nB177_p0058c25║示純一禪人
J26nB177_p0058c26║立地死漢幾時活？夢眼開兮始行腳，蹋遍雲山應自
J26nB177_p0058c27║知，艸鞋不問腳頭闊。
J26nB177_p0058c28║示直指菴了塵主人
J26nB177_p0058c29║鼻祖曾來此岸頭，家風賣盡冷如秋，兒孫幸得霑春
J26nB177_p0058c30║力，五葉一華開未休。
J26nB177_p0059a01║示正元禪人
J26nB177_p0059a02║喫緊工夫在己躬，何須華浪待春風？灼然是箇金鱗
J26nB177_p0059a03║子，安到龍門掌握中。（時師住龍門）
J26nB177_p0059a04║示文光禪人
J26nB177_p0059a05║禪客豫章來錦江，艸鞋錢盡可承當，老僧拄杖對君
J26nB177_p0059a06║說，血滴滴時雪上霜。
J26nB177_p0059a07║示玉光禪人
J26nB177_p0059a08║萬峰山裏去逃禪，蛇虎相忘一枕眠，彼此了無生死
J26nB177_p0059a09║夢，更容何夢夢驢年？
J26nB177_p0059a10║示無漏禪人
J26nB177_p0059a11║福城一蹋絕荊棘，負痛應知丈扭鼻，野鴨不曾飛去
J26nB177_p0059a12║來，空將羅網張天地。
J26nB177_p0059a13║示興渭成居士
J26nB177_p0059a14║就中一句要君知，待客迎賓箇是誰？忽地蹋翻滑石
J26nB177_p0059a15║子，頭頭物物不須疑。
J26nB177_p0059a16║示成居士
J26nB177_p0059a17║不將色見與聲求，箇裏如何始徹頭？試問耳聞及目
J26nB177_p0059a18║睹，谿聲山色自悠悠。
J26nB177_p0059a19║示茂瞿向居士
J26nB177_p0059a20║五龍谿詠有聯詩，沒箇人來讀斷時，怒起老僧施一
J26nB177_p0059a21║喝，與君決破死生疑。
J26nB177_p0059a22║示瑞環陳居士
J26nB177_p0059a23║僊儒業滿陳君志，下手工夫眼最明，惟恐乘雲跨鶴
J26nB177_p0059a24║去，題詩留伴老僧行。
J26nB177_p0059a25║示君實蒲居士
J26nB177_p0059a26║茶酒筵中興不同，一般喫到淡和濃，各人肚飽尋歸
J26nB177_p0059a27║處，笑指谿山落日紅。
J26nB177_p0059a28║示繪先黃居士
J26nB177_p0059a29║汝非三十年前事，戒酒除葷骨不凡，更向箇中知痛
J26nB177_p0059a30║癢，棒頭喝下長優曇。
J26nB177_p0059b01║示棘生白居士
J26nB177_p0059b02║吾將水艸按牛頭，一度生懽一度愁，只待芒繩爛卻
J26nB177_p0059b03║鼻，蘆華明月任沉浮。
J26nB177_p0059b04║示鐵壁黃居士
J26nB177_p0059b05║身如鐵壁意如山，一點迷雲任往還，㘞地聲開星月
J26nB177_p0059b06║朗，照來明暗不相干。
J26nB177_p0059b07║示桂宇張居士
J26nB177_p0059b08║指君父母未生前，面目本來如儼然，青則青兮白則
J26nB177_p0059b09║白，更無一處不生妍。
J26nB177_p0059b10║示心宇胡居士
J26nB177_p0059b11║鼻祖西來意若何？一江星月鼓風波，蘆華未向枝頭
J26nB177_p0059b12║洩，已到魚龍脊上過。
J26nB177_p0059b13║示德宇萬居士
J26nB177_p0059b14║觸背關頭一點疑，直教透過始應知，聲前不許容無
J26nB177_p0059b15║物，處處逢渠卻是誰？
J26nB177_p0059b16║示瑞華李居士
J26nB177_p0059b17║先入玄門後釋門，二家活計不須論，就中若也知端
J26nB177_p0059b18║的，鼻孔依然搭上唇。
J26nB177_p0059b19║示玉所班居士
J26nB177_p0059b20║阿誰拖汝死屍來？口不開兮眼不開，為要與些酸子
J26nB177_p0059b21║話，石頭瓦礫笑吾儕。
J26nB177_p0059b22║示仁吾陳居士
J26nB177_p0059b23║金剛會裏金剛種，萬億佛前結下來，更把話頭空四
J26nB177_p0059b24║相，任從馬腹與驢胎。
J26nB177_p0059b25║示聘吾黃居士
J26nB177_p0059b26║白業紅塵盡不開，道人無事只閒閒，老僧覿面無閒
J26nB177_p0059b27║話，幾箇金剛圈跳難？
J26nB177_p0059b28║示廓宇黃居士禮峨眉
J26nB177_p0059b29║艸鞋得得上峨眉，為睹賢師白象兒，覿面已知成妄
J26nB177_p0059b30║想，原來輸與萬峰騎。
J26nB177_p0059c01║示誾所班居士禮法華
J26nB177_p0059c02║萬仞崖前禮法華，一行一字白牛車，生公昔日曾拈
J26nB177_p0059c03║此，頑石點頭始到家。
J26nB177_p0059c04║示周居士
J26nB177_p0059c05║生死不明發一問，山僧只對不明明，有時明得不明
J26nB177_p0059c06║處，半夜烏雞雪上行。
J26nB177_p0059c07║示默石禪人（師示眾說偈，命眾續後句，凡有續者，師復聯而示之，此紀其七。）
J26nB177_p0059c08║生死已盡，還續甚麼？雖有見諦，啞人哩囉。咦！更向烏
J26nB177_p0059c09║龜前作揖，不妨拍手笑呵呵。
J26nB177_p0059c10║示唯心禪人
J26nB177_p0059c11║山水依然是故鄉，草鞋錢盡可承當，祖翁一片閒田
J26nB177_p0059c12║地，幾度耕來幾度荒。
J26nB177_p0059c13║示心融禪人
J26nB177_p0059c14║露出摩醯眼放光，破沙盆是雪加霜，此回不遇盧醫
J26nB177_p0059c15║手，金屑依然成翳瘡。
J26nB177_p0059c16║示師中禪人
J26nB177_p0059c17║者點靈光不覆藏，輝天鑑地露堂堂，老僧不識狸奴
J26nB177_p0059c18║面，誤認師姑是阿孃。
J26nB177_p0059c19║示大疑禪人
J26nB177_p0059c20║萬古長輝不夜光，兩眉中處盡全彰，貧兒不識在衣
J26nB177_p0059c21║裏，乞食沿門道短長。
J26nB177_p0059c22║示南詢禪人
J26nB177_p0059c23║惟有清風明月長，驚人無事下禪床，孃生面孔纔輕
J26nB177_p0059c24║觸，幾點寒梅白曉窗。
J26nB177_p0059c25║示遍拙禪人
J26nB177_p0059c26║瓦礫石頭皆放光，無遍無正絕商量，有時變作崖前
J26nB177_p0059c27║虎，威距峨眉白象王。
J26nB177_p0059c28║示雪臂巒禪人
J26nB177_p0059c29║破衲頭陀不會詩，顛拈倒弄自呈癡，筆尖點盡天中
J26nB177_p0059c30║影，豈許馬師笑簸箕？
J26nB177_p0060a01║猗猗翠竹任疏狂，落節招人截短長，養就雄才堪敵
J26nB177_p0060a02║國，算來無處可承當。
J26nB177_p0060a03║示唯也禪人
J26nB177_p0060a04║堪笑今時逐塊流，妄將水艸按牛頭，老僧不是成閒
J26nB177_p0060a05║管，恐擬真金溷作鋀。
J26nB177_p0060a06║示蒼松禪人
J26nB177_p0060a07║毒中當年一禍胎，而今拽杖走雲崖，忽然撞著瞎驢
J26nB177_p0060a08║也，劈脊攔腮夢眼開。
J26nB177_p0060a09║示壽山禪人
J26nB177_p0060a10║乘雲忽地步孤峰，快得杖藜卻化龍，盡夜怒雷風雨
J26nB177_p0060a11║作，曉來紅日又當空。
J26nB177_p0060a12║示靈隱禪人
J26nB177_p0060a13║靈隱山中靈隱堂，為人不徹露鋒鋩，老僧非是成閒
J26nB177_p0060a14║管，總要渠儂得所長。
J26nB177_p0060a15║示慧心禪人
J26nB177_p0060a16║道人無事隱江干，夜月當空心膽寒，不識就中端的
J26nB177_p0060a17║旨，揮毫珍重莫瞞頇。
J26nB177_p0060a18║行腳住山心未了，卻來者裏落荒艸，艸深無處覓龍
J26nB177_p0060a19║蛇，無奈我家中毒早。
J26nB177_p0060a20║秖有一張無用紙，卻來教我寫新詩，忽然想得無交
J26nB177_p0060a21║涉，也是心空及第兒。
J26nB177_p0060a22║示靈木禪人
J26nB177_p0060a23║推蓬月下弄鉤竿，負命金鱗任往還，若得煙輕風浪
J26nB177_p0060a24║盡，始敲漁火過巴關。
J26nB177_p0060a25║示微言關主
J26nB177_p0060a26║曾將伎倆弄關頭，今對老僧無所酬，古德尚遺磚鏡
J26nB177_p0060a27║喻，車牛不活打車牛。
J26nB177_p0060a28║示靜虛禪人
J26nB177_p0060a29║拳頭巴掌活當機，活得當機覓指歸，滿肚荒荊不解
J26nB177_p0060a30║薦，疑心疑性落依俙。
J26nB177_p0060b01║示心田戒子
J26nB177_p0060b02║老僧不戒戒初機，正欲初機入理微，皎若冰霜佛所
J26nB177_p0060b03║印，菩提心地戒光飛。
J26nB177_p0060b04║示無著禪人居山
J26nB177_p0060b05║鋤頭高閣白雲中，不掘西來便掘東，翻出玄沙枯榾
J26nB177_p0060b06║柮，劃開腳指笑虛空。
J26nB177_p0060b07║示六疑禪人
J26nB177_p0060b08║疑盡淨兮釋六疑，竿頭進步少人知，有時識得玄沙
J26nB177_p0060b09║虎，便是西河師子兒。
J26nB177_p0060b10║示復源沙彌
J26nB177_p0060b11║學道英資在少年，身強力健道心堅，豁然得見自家
J26nB177_p0060b12║底，始信如來不妄言。
J26nB177_p0060b13║示悅可禪人
J26nB177_p0060b14║一重山又一重山，竹杖芒鞋不得閒，送往迎來無別
J26nB177_p0060b15║旨，都盧只為鐵蛇關。
J26nB177_p0060b16║示悅心禪者
J26nB177_p0060b17║山重重處水重重，就裏渾無一竅通，惟有天涯雲路
J26nB177_p0060b18║別，時時縹緲帶長虹。
J26nB177_p0060b19║示不我禪人
J26nB177_p0060b20║與吾相住不曾疏，總為江山間隔殊，若得就中分不
J26nB177_p0060b21║隔，何天令我不毘盧？
J26nB177_p0060b22║示大慈禪人
J26nB177_p0060b23║相伴吾儕數十年，钁頭邊事可如前，一鋤曲蟺兩頭
J26nB177_p0060b24║動，試問那頭便豁然。
J26nB177_p0060b25║示半偈飯頭
J26nB177_p0060b26║幾度不知飯熟否，一回喫到肚皮空，飽餐只賸些些
J26nB177_p0060b27║意，留與山童瞌睡濃。
J26nB177_p0060b28║示龍淵禪者
J26nB177_p0060b29║獨坐蒲團歲月悠，牢牢捏定死蛇頭，有時毒氣一聲
J26nB177_p0060b30║發，衝倒東山石牯牛。
J26nB177_p0060c01║示得中施居士
J26nB177_p0060c02║與君覿面痛加掌，打破虛空沒伎倆，撒手只教血濺
J26nB177_p0060c03║天，饅頭鐵餡令人想。
J26nB177_p0060c04║示唯然禪人
J26nB177_p0060c05║唯佛與佛皆印道，應知此道絕言詮，老僧到此云不
J26nB177_p0060c06║識，試問達磨傳不傳？
J26nB177_p0060c07║示崑源孫居士
J26nB177_p0060c08║不見一法即如來，扇頭驀豎何其獃？根源徹處翻迷
J26nB177_p0060c09║跡，夢眼重重撥不開。
J26nB177_p0060c10║示無宗禪人
J26nB177_p0060c11║火爐頭句口頻開，為我同門久措懷，分袂留題標梵
J26nB177_p0060c12║閣，風雲無日不徘徊。
J26nB177_p0060c13║示梅熟禪人
J26nB177_p0060c14║梅子熟兮堪正味，隨風飄落濫泥地，拾來顆顆甚馨
J26nB177_p0060c15║香，只恐逢人百雜碎。
J26nB177_p0060c16║示快雪禪人
J26nB177_p0060c17║雙桂堂中住兩年，腳跟未穩強參前，老僧不問路頭
J26nB177_p0060c18║事，瓦塊石峰解荅禪。
J26nB177_p0060c19║示心宗知客
J26nB177_p0060c20║沿途荊棘說來麼？腳下芒鞋笑口多，驀直路頭須照
J26nB177_p0060c21║管，到家終不問如何。
J26nB177_p0060c22║老僧一墨盡渠勞，始信千山雲霧高，珍重腳頭腳底
J26nB177_p0060c23║下，艸鞋破處恨聲號。
J26nB177_p0060c24║示仁安禪宿
J26nB177_p0060c25║七十七翁病復蘇，純鋼打就箇頭盧，有時撞破天邊
J26nB177_p0060c26║月，大地風光何處無？
J26nB177_p0060c27║示道雅典座
J26nB177_p0060c28║殷勤事眾福如山，漫莫將心當等閒，非是老僧妄註
J26nB177_p0060c29║腳，六年苦行得人難。
J26nB177_p0060c30║示了宗禪人
J26nB177_p0061a01║無吾宗嗣無可了，了得如如向上宗，試問箇中何可
J26nB177_p0061a02║了？不勞彈指笑虛空。
J26nB177_p0061a03║示東也禪者
J26nB177_p0061a04║此來忽地遇東風，得意濃時便轉蓬，若還風力不到
J26nB177_p0061a05║處，生死存亡不異宗。
J26nB177_p0061a06║示空如監院
J26nB177_p0061a07║漫道空空空如也，于中有箇不空者，試將返境入空
J26nB177_p0061a08║時，亦是鑽龜並打瓦。
J26nB177_p0061a09║示瑞雲禪者
J26nB177_p0061a10║扶笻直上翠微巔，滿目風聲颯颯然，路上許多荊棘
J26nB177_p0061a11║刺，與君說出我逃禪。
J26nB177_p0061a12║示二隱禪人
J26nB177_p0061a13║佛祖機鋒動靜中，開田拽石不他宗，雖然種艸一般
J26nB177_p0061a14║別，受用初無有異同。
J26nB177_p0061a15║示空谷禪人
J26nB177_p0061a16║萬籟傳聲應谷響，千崖靈竅日嘶風，若將耳聽誠難
J26nB177_p0061a17║會，始信巫山十二峰。
J26nB177_p0061a18║示印中趙居士
J26nB177_p0061a19║東西南北杳無際，若有纖毫即是塵，兩眼相逢對兩
J26nB177_p0061a20║眼，箇中誰是出頭人？
J26nB177_p0061a21║示雙谿楊居士
J26nB177_p0061a22║曹源一滴落雙谿，問是三家村阿誰？珍重清風握在
J26nB177_p0061a23║手，東搖西擲任施為。
J26nB177_p0061a24║示觀生行者
J26nB177_p0061a25║變生作熟為人勤，業盡福增覺道成，始信凡情情斷
J26nB177_p0061a26║處，別無聖解與渠論。
J26nB177_p0061a27║示易菴西堂
J26nB177_p0061a28║萬竹山中無賸言，擬開口處便還拳，連連打徹自家
J26nB177_p0061a29║底，勝過諸方五味禪。
J26nB177_p0061a30║相逢不謂道和難，只在工夫密密間，非是老僧慳吝
J26nB177_p0061b01║法，棒頭落處月星寒。
J26nB177_p0061b02║示石幢首座
J26nB177_p0061b03║禪堂四面盡皆田，夜夜蝦蟆宇宙喧，子細聽來無別
J26nB177_p0061b04║語，聲聲啼破葛藤禪。
J26nB177_p0061b05║示勒石禪宿
J26nB177_p0061b06║老不歇心心不歇，打坐坐禪禪不徹，擬欲深山埋著
J26nB177_p0061b07║頭，只恐撞破天邊月。
J26nB177_p0061b08║雙桂堂中坐一夏，無端惹得老僧罵，從教鼻孔自遼
J26nB177_p0061b09║天，嗅落枝頭華雨下。
J26nB177_p0061b10║示明璽禪者
J26nB177_p0061b11║學道如撐逆水舟，愈撐愈退不回頭，機關用盡渾無
J26nB177_p0061b12║得，撥轉從教直直流。
J26nB177_p0061b13║示觀宇禪人
J26nB177_p0061b14║善法堂前擬聖流，凄涼蜀地祖燈秋，閑拈拄杖敲霜
J26nB177_p0061b15║月，萬朵青山嘯點頭。
J26nB177_p0061b16║示惺幻禪宿
J26nB177_p0061b17║牛首山中老比丘，洞明己事到竿頭，應知艸足牛淳
J26nB177_p0061b18║也，露地眠雲不計秋。
J26nB177_p0061b19║示雲嶠禪人
J26nB177_p0061b20║欲向高梁未得來，而今夢眼醒卻開，急將一句活頭
J26nB177_p0061b21║語，痛為賢徒莫亂猜。
J26nB177_p0061b22║示繼竹法孫
J26nB177_p0061b23║雖是少年有大志，進堂出入非容易，忽然蹋得艸鞋
J26nB177_p0061b24║穿，始信腳跟得點地。
J26nB177_p0061b25║示燕石法孫
J26nB177_p0061b26║相逢相別十餘秋，未恰老僧拄杖頭，試問何時知痛
J26nB177_p0061b27║癢？白雲天際任風流。
J26nB177_p0061b28║示吼雪禪人
J26nB177_p0061b29║相逢相別十餘年，箇裏如何得悄然？今日扇頭書一
J26nB177_p0061b30║語，雪華飄落梅華前。
J26nB177_p0061c01║示當臺禪人
J26nB177_p0061c02║中道機開誰箇知？如人飲水自相宜，老僧非是閒錐
J26nB177_p0061c03║劄，不惜憐兒老面皮。
J26nB177_p0061c04║倒拈祖印印森森，萬壑千崖定腳跟，珍重隨緣堪挂
J26nB177_p0061c05║錫，漫教獨覺惹人爭。
J26nB177_p0061c06║示四聰禪人
J26nB177_p0061c07║天然種艸不須論，動靜渾忘物外人，今日臨行書一
J26nB177_p0061c08║偈，何殊箇裏絕疏親？
J26nB177_p0061c09║示笑白禪人
J26nB177_p0061c10║名山高出有名人，隨處相將淡世情，惟有破山伎倆
J26nB177_p0061c11║別，頭頭物物是嘉珍。
J26nB177_p0061c12║示大素禪人
J26nB177_p0061c13║曾聞山上佛現鳥，聲到耳邊不復聞，始信返聞聞自
J26nB177_p0061c14║性，普賢白象獨為尊。
J26nB177_p0061c15║示洞初禪人
J26nB177_p0061c16║佛現鳥聲日日啼，人人頑聽力猶疲，相逢漫道前村
J26nB177_p0061c17║好，尚有前村隔遠谿。
J26nB177_p0061c18║示雲嶠監院
J26nB177_p0061c19║曾聞古德輔叢林，逆順機緣無易心，自此任教肝膽
J26nB177_p0061c20║碎，終身相繼意深深。
J26nB177_p0061c21║示策眉禪宿
J26nB177_p0061c22║適到老僧方丈中，開言吐語盡同風，剛剛只有無情
J26nB177_p0061c23║棒，要打山前老凍儂。
J26nB177_p0061c24║示無息禪人
J26nB177_p0061c25║沿途荊棘對渠說，只是渠儂總不知，始信玄沙不過
J26nB177_p0061c26║嶺，腳跟未動正相宜。
J26nB177_p0061c27║示再三禪人
J26nB177_p0061c28║三番四復到吾堂，搜盡枯腸念未忘，珍重沙灘滑石
J26nB177_p0061c29║子，有時腳底放毫光。
J26nB177_p0061c30║示隱玄禪者
J26nB177_p0062a01║艸鞋莫問石頭滑，行到山窮與水窮，試聽崖前猛虎
J26nB177_p0062a02║過，一聲哮吼盡家風。
J26nB177_p0062a03║示宏悌葉孝子割股愈親
J26nB177_p0062a04║割股愈親雖丈夫，愈親豈在臭皮膚？聖賢命脈合如
J26nB177_p0062a05║是，大道幾乎溷小途。
J26nB177_p0062a06║示秋水西堂
J26nB177_p0062a07║老僧示病卻沉屙，一日三時問者多，惟有闍黎高著
J26nB177_p0062a08║眼，佛頭潑糞是如何？
J26nB177_p0062a09║示密旨法孫
J26nB177_p0062a10║沿途荊棘萬千言，說盡清涼枯木禪，只好往來留箇
J26nB177_p0062a11║跡，漫將口耳誤相傳。
J26nB177_p0062a12║示朴存禪人
J26nB177_p0062a13║往往來來遇老僧，拳頭巴掌未曾伸，試將此語對君
J26nB177_p0062a14║說，痛癢何如徹死生？
J26nB177_p0062a15║示懋弼火頭
J26nB177_p0062a16║勞筋苦骨壞僧衣，飯熟羹濃住火歸，撒手不知身力
J26nB177_p0062a17║倦，只愁沒箇火星飛。
J26nB177_p0062a18║示明暉禪人
J26nB177_p0062a19║來來去去路頭長，帶累艸鞋腳下忙，忽地蹋翻滑石
J26nB177_p0062a20║子，轉身依舊看斜陽。
J26nB177_p0062a21║示慈容上人
J26nB177_p0062a22║萬般無如出家好，出家決定沒煩惱，縱有機境不相
J26nB177_p0062a23║投，渾如晴空一電埽。
J26nB177_p0062a24║示唯唯禪人
J26nB177_p0062a25║舉筆欲拈新句子，依然還落舊家風，若將短杖探溝
J26nB177_p0062a26║壑，疑是深雲起臥龍。
J26nB177_p0062a27║示穎凡禪人
J26nB177_p0062a28║一箇蒲團一座山，經行坐臥得心安，㲯毿破衲蒙頭
J26nB177_p0062a29║睡，一任佛來天地間。
J26nB177_p0062a30║示九彥禪人
J26nB177_p0062b01║萬竹山中百日期，蒲團坐破猛提撕，忽然驚起梁間
J26nB177_p0062b02║燕，痛語喃喃釋所疑。
J26nB177_p0062b03║示無私維那
J26nB177_p0062b04║竹林忽出參天筍，勢欲吞雲吐霧來，逐雨隨風多變
J26nB177_p0062b05║態，渾然如醉聽春雷。
J26nB177_p0062b06║示淡月行人
J26nB177_p0062b07║老牛耕破妙高峰，不許和犁當一工，今日白雲橫谷
J26nB177_p0062b08║口，藤華野鳥鬧叢叢。
J26nB177_p0062b09║示四可禪人
J26nB177_p0062b10║老僧力倦與神疲，書字無心筆筆奇，珍重帶歸他日
J26nB177_p0062b11║後，石頭瓦塊尚生疑。
J26nB177_p0062b12║示先開禪者
J26nB177_p0062b13║一隊芒鞋獰似虎，遼天拄杖活如龍，相逢漫道雲遊
J26nB177_p0062b14║者，箇裏機關迥不同。
J26nB177_p0062b15║示機樞禪人
J26nB177_p0062b16║與吾相伴幾經秋，眼老昏華不濟頭，只得為君通一
J26nB177_p0062b17║線，南山雲起北山憂。
J26nB177_p0062b18║老僧棕履舊家風，一世眼高不與同，今日送君歸故
J26nB177_p0062b19║里，蹋翻波底日輪紅。
J26nB177_p0062b20║示伴石禪者
J26nB177_p0062b21║忽起一番行腳事，蒲團拄杖並芒鞋，前途蹋破極頑
J26nB177_p0062b22║石，開口呵呵笑我儕。
J26nB177_p0062b23║示心源禪者
J26nB177_p0062b24║曹谿一片墜腰石，千古令人想不來，珍重心源如是
J26nB177_p0062b25║作，管教碓觜覺華開。
J26nB177_p0062b26║示南枝禪人
J26nB177_p0062b27║從來臨濟白拈賊，偷人鼻孔喫人血，無端鼓起大波
J26nB177_p0062b28║瀾，魚龍攪動只教徹。
J26nB177_p0062b29║示常然禪人
J26nB177_p0062b30║忽然行腳來三教，撞著盲龜開眼睛，木孔值浮天地
J26nB177_p0062c01║外，棒頭消息恰山僧。
J26nB177_p0062c02║示心止禪人
J26nB177_p0062c03║香爐山上香爐峰，日有煙雲繞碧空，珍重上天惜鼻
J26nB177_p0062c04║孔，莫教觸碎與人同。
J26nB177_p0062c05║示盡浪沙彌
J26nB177_p0062c06║勤習沙彌莫等閒，相隨野叟過梁山，應知別有天然
J26nB177_p0062c07║樂，鐘鼓明明示汝安。
J26nB177_p0062c08║示拈笑禪人
J26nB177_p0062c09║參禪學道須年少，色力方剛堪可了，任是楊岐栗棘
J26nB177_p0062c10║蓬，吞來數數不知飽。
J26nB177_p0062c11║大道無門沒奈何，任人穿鑿定干戈，有時摸著乾坤
J26nB177_p0062c12║眼，山不開華水不波。
J26nB177_p0062c13║示本空禪人
J26nB177_p0062c14║動亦如如靜亦如，漫言肘後有真符，老僧試問渠儂
J26nB177_p0062c15║也，荅我須教一字無。
J26nB177_p0062c16║示三堅禪者
J26nB177_p0062c17║艸鞋只怨路頭長，行盡終無腳放光，惟有枯椿爛榾
J26nB177_p0062c18║柮，與人劃血自承當。
J26nB177_p0062c19║示五空圊頭
J26nB177_p0062c20║箇事從來沒覆藏，頓開衣線露堂堂，韶陽老子曾拈
J26nB177_p0062c21║出，只是時人逐臭香。
J26nB177_p0062c22║示天鏡侍者
J26nB177_p0062c23║籬菊開時霜正濃，一枝傲出嶺頭松，渾然不怕經寒
J26nB177_p0062c24║暑，吐霧吞雲勢若龍。
J26nB177_p0062c25║示尼西宗關主
J26nB177_p0062c26║一半信兮一半疑，三生六十劫還遲，此回若不開心
J26nB177_p0062c27║眼，難效當年尼總持。
J26nB177_p0062c28║示尼一喝
J26nB177_p0062c29║如何可是沙彌行？向道師姑莫養兒，拄杖昔年曾觸
J26nB177_p0062c30║忤，及今懷滿肚皮疑。
J26nB177_p0063a01║幽居常在菜園沱，卻勝中天一大峨，白象有時輸與
J26nB177_p0063a02║你，莫將騎去惑檀那。
J26nB177_p0063a03║示尼湛源
J26nB177_p0063a04║一回相見一回新，錦水灘頭釣箇鱗，若也吞雲吐霧
J26nB177_p0063a05║去，尚通消息與山僧。
J26nB177_p0063a06║示尼天然
J26nB177_p0063a07║圓頂方袍大丈夫，威儀動靜體如如，時時摸著衣線
J26nB177_p0063a08║下，不枉空門續祖圖。
J26nB177_p0063a09║示尼惺默
J26nB177_p0063a10║惺惺寂寂寂惺惺，默默無言始識真，若到語默不到
J26nB177_p0063a11║處，始知箇裏即無生。
J26nB177_p0063a12║示尼惺凡
J26nB177_p0063a13║了知世道皆了也，即此了凡即聖因，看盡世間凡與
J26nB177_p0063a14║聖，都盧別是一家春。
J26nB177_p0063a15║示尼自惺
J26nB177_p0063a16║若道自惺惺何物？阿誰知是箇中人？經行坐臥渾無
J26nB177_p0063a17║事，只在當人一念真。
J26nB177_p0063a18║示尼若玉
J26nB177_p0063a19║承送老僧一隊鞋，半隨赤腳半塵埃，有時踏破腳跟
J26nB177_p0063a20║露，始信機鋒不亂來。
J26nB177_p0063a21║示尼林菴主
J26nB177_p0063a22║曾問祖師蜜蜜意，腕頭掐捏甚分明，時人不解當陽
J26nB177_p0063a23║薦，錯向籬邊打葛藤。
J26nB177_p0063a24║示尼佛然
J26nB177_p0063a25║肝膽從來不可別，為忠為孝盡於期，老僧為贈臨行
J26nB177_p0063a26║句，拄杖頭邊箇是誰？
J26nB177_p0063a27║示印空善人
J26nB177_p0063a28║八歲龍女尚成佛，而今人道豈難為？若然就裏知端
J26nB177_p0063a29║的，華笑鳥吟不較遲。
J26nB177_p0063a30║示發閒善人
J26nB177_p0063b01║鳥吟華笑不他宗，只在工夫日用中，忽地蹋翻波是
J26nB177_p0063b02║水，了知色色總成空。
J26nB177_p0063b03║示祖聯善人
J26nB177_p0063b04║生死關頭一點疑，終朝念念猛提撕，情忘識盡生荊
J26nB177_p0063b05║棘，刺殺山頭老古錐。
J26nB177_p0063b06║示天階秦居士
J26nB177_p0063b07║問君讀盡幾車書？握管文成似有餘。我已搖鞭君信
J26nB177_p0063b08║否？歸家應笑倒騎驢。
J26nB177_p0063b09║示劍白黃居士
J26nB177_p0063b10║高梁拔劍出營東，猛烈巍峨氣岸雄，得勝歸來分野
J26nB177_p0063b11║戍，惟留玉帶振吾宗。
J26nB177_p0063b12║示桂生秦居士
J26nB177_p0063b13║歲除忽索扇頭詩，滿肚荒荊得句遲，幸有一枝梅伎
J26nB177_p0063b14║倆，和風送與桂翁知。
J26nB177_p0063b15║示一吾曹居士
J26nB177_p0063b16║差別階級賢聖位，都盧一法即無為，拈來試問參玄
J26nB177_p0063b17║者，眼上生毛兩道眉。
J26nB177_p0063b18║示慶吾陳居士
J26nB177_p0063b19║治亂未定道初行，引得時人生愛憎，狗肉饅頭君既
J26nB177_p0063b20║喫，莫教污我破沙盆。
J26nB177_p0063b21║示榮所胡居士
J26nB177_p0063b22║山後山前幾箇松，飛飛拂拂鼓熏風，常臨耳畔通消
J26nB177_p0063b23║息，只是無人達此宗。
J26nB177_p0063b24║示紹泉周居士
J26nB177_p0063b25║鐵面閻羅難摸索，銅頭衲子豈能窺？箇中一點真消
J26nB177_p0063b26║息，拈向君前漏洩機。
J26nB177_p0063b27║破山禪師語錄卷第十四
J26nB177_p0063b28║（辰州浦峰四世法孫性炅　沅州明山四世法
J26nB177_p0063b29║孫惟梁同刻
J26nB177_p0063b30║破山和尚語錄第十四卷　堆藍弘禮禪人對
J26nB177_p0063b31║　秀水謝文英書　倪君亮子天章刊）
J26nB177_p0063b32║（康熙庚申年仲春日，嘉禾楞嚴般若坊附藏流通）