J26nB177_p0063c01║破山禪師語錄卷第十五
J26nB177_p0063c02║當陽玉泉嗣法門人印正等編
J26nB177_p0063c03║示偈二
J26nB177_p0063c04║示猊曹禪人
J26nB177_p0063c05║漫道沿途無法說，石頭瓦塊弄精魂，相將只恐迷來
J26nB177_p0063c06║路，腳下無疑意最親。
J26nB177_p0063c07║示厥中禪人
J26nB177_p0063c08║相共老僧十數年，半隨雲水半隨緣，而今試問如何
J26nB177_p0063c09║也？驀口痛遭一大拳。
J26nB177_p0063c10║東西不變厥乎中，左右四方煙雨濃，試問前村牛卜
J26nB177_p0063c11║卵，忽然生出活如龍。
J26nB177_p0063c12║示蒼然禪人
J26nB177_p0063c13║獅子峰前獅子兒，全威踞地爪牙齊，有時返擲一聲
J26nB177_p0063c14║吼，百獸聞之盡皺眉。
J26nB177_p0063c15║示三笑上人
J26nB177_p0063c16║幾曾駐錫赤牛城，一度加鞭一度淳，試看人牛俱不
J26nB177_p0063c17║見，煙雲影裏任縱橫。
J26nB177_p0063c18║示蓮之禪人
J26nB177_p0063c19║覿面與君箇話頭，即離雙放又雙收，有時𨁝跳上天
J26nB177_p0063c20║去，逼得通身冷汗流。
J26nB177_p0063c21║示九昭禪人
J26nB177_p0063c22║特地來茲共寂寥，忽將底事動吟豪，始知不負新行
J26nB177_p0063c23║腳，他日雲山去吼哮。
J26nB177_p0063c24║示松虛上人
J26nB177_p0063c25║昔日平西話別來，而今雙桂學癡獃，有時漆桶從前
J26nB177_p0063c26║快，夢眼重重盡放開。
J26nB177_p0063c27║示慧融行者
J26nB177_p0063c28║幾向叢林行行來，肩頭腳底始知回，若然輕重得分
J26nB177_p0063c29║曉，萬里晴空聽一雷。
J26nB177_p0063c30║示輝乾禪者
J26nB177_p0064a01║世出世間無兩法，修行惟在道心堅，若然聖解不須
J26nB177_p0064a02║立，也要凡情脫得圓。
J26nB177_p0064a03║示光藻沙彌
J26nB177_p0064a04║小小沙彌要勤學，休將嬾墮生輕薄，有時發奮步青
J26nB177_p0064a05║雲，獨取驪龍頭上角。
J26nB177_p0064a06║示月痕禪者
J26nB177_p0064a07║去去來來怨艸鞋，羊腸古路誠悠哉，此回若不開心
J26nB177_p0064a08║眼，瓦礫石頭亦禍胎。
J26nB177_p0064a09║示碧𪻱禪者
J26nB177_p0064a10║逼得生蛇欲化龍，何愁無處不春風？有時驚動須彌
J26nB177_p0064a11║走，四海五湖盡不通。
J26nB177_p0064a12║示居山清月禪人
J26nB177_p0064a13║一瓢一衲住名山，萬苦千辛要耐煩，他日道場開了
J26nB177_p0064a14║後，普賢為汝敘溫寒。
J26nB177_p0064a15║示心宗監院
J26nB177_p0064a16║已分半院居三載，共守寂寥始六時，淨業參禪無異
J26nB177_p0064a17║路，歸根去作天人師。
J26nB177_p0064a18║示大奇禪人
J26nB177_p0064a19║雙桂堂前無賸言，教人活計只開田，生涯就裏天然
J26nB177_p0064a20║別，種艸生生續正傳。
J26nB177_p0064a21║示月樵禪人
J26nB177_p0064a22║走盡諸方參盡禪，適來杖底叩三玄，有時裂破孃生
J26nB177_p0064a23║面，始信鼻頭在口邊。
J26nB177_p0064a24║示體心禪人
J26nB177_p0064a25║安貧樂道足生涯，艸不逢春木不華，若是上林黃鳥
J26nB177_p0064a26║叫，應知箇裏活龍蛇。
J26nB177_p0064a27║示正祿禪人
J26nB177_p0064a28║發意來參雙桂禪，腳頭腳底艸鞋穿，有時蹋破極頑
J26nB177_p0064a29║石，漫道生公不現前。
J26nB177_p0064a30║示居山天竺禪人
J26nB177_p0064b01║老僧策杖過山來，惟見佛音吼似雷，若是主人能善
J26nB177_p0064b02║聽，管教夢眼一時開。
J26nB177_p0064b03║示印善居士
J26nB177_p0064b04║世出世間無別法，所圖一味道心堅，忙閒動靜開心
J26nB177_p0064b05║眼，任是牛皮也著穿。
J26nB177_p0064b06║示懷德飯頭
J26nB177_p0064b07║煮熟金牛飯未曾，一回火候一回新，來來往往參禪
J26nB177_p0064b08║客，饑飽何如舉似人？
J26nB177_p0064b09║示靈源禪人
J26nB177_p0064b10║行一程時又一程，腳頭腳底水雲生，忽然蹋破極頑
J26nB177_p0064b11║石，拍手呵呵笑不禁。
J26nB177_p0064b12║示本來禪人
J26nB177_p0064b13║萬竹山中且學獃，逢人漫果將心灰，有時摸著孃生
J26nB177_p0064b14║鼻，始信吾儕曾說來。
J26nB177_p0064b15║示太和禪人
J26nB177_p0064b16║幾來雙桂坐枯禪，未破蒲團鞋也穿，露出腳跟猶且
J26nB177_p0064b17║可，漫教蹋碎箇疑團。
J26nB177_p0064b18║示碧雲禪者
J26nB177_p0064b19║學道渾如急水流，漫將文字在口頭，有時吐卻天涯
J26nB177_p0064b20║外，一任魚龍破浪遊。
J26nB177_p0064b21║示止止禪人
J26nB177_p0064b22║一生嬾病教誰解？萬里清風秖自知，珍重時時常在
J26nB177_p0064b23║握，卷舒一任合其宜。
J26nB177_p0064b24║示若也禪人
J26nB177_p0064b25║高梁發足上峨眉，兩處山山莫與齊，此去艸鞋開毒
J26nB177_p0064b26║口，毒人行腳笑怡怡。
J26nB177_p0064b27║示扆𫧍上人
J26nB177_p0064b28║三峽錦江峰十二，尚飛一座冷泉亭，不知曾中何人
J26nB177_p0064b29║毒，吐霧吞雲宇宙昏。
J26nB177_p0064b30║示美石禪人
J26nB177_p0064c01║適來蜀地又思楚，行到楚中思甚麼？惟有老僧拄杖
J26nB177_p0064c02║子，撐天拄地念摩訶。
J26nB177_p0064c03║示不違火頭
J26nB177_p0064c04║只愁沒箇火星飛，日日關柴入影微，撥著不知煙是
J26nB177_p0064c05║火，從來佛祖悟榮歸。
J26nB177_p0064c06║示默識行者
J26nB177_p0064c07║擔囊負缽到叢林，切莫上辜雲水心，腳下艸鞋蹋露
J26nB177_p0064c08║骨，始知肝膽對人傾。
J26nB177_p0064c09║示世美胡居士
J26nB177_p0064c10║幾度行茲幾度傷，歸期卻也遇天荒，老僧此夕無他
J26nB177_p0064c11║贈，返棹池州鶴夢長。
J26nB177_p0064c12║示玄初莊主
J26nB177_p0064c13║雙桂堂中一隻虎，有時踞地獅兒吼，兩來不問勝和
J26nB177_p0064c14║輸，千古令人翻觔斗。
J26nB177_p0064c15║示玉若圊頭
J26nB177_p0064c16║一帚能教天地潔，千年不許落塵埃，重重分付只教
J26nB177_p0064c17║徹，漫莫和塵掃下來。
J26nB177_p0064c18║示星北禪者
J26nB177_p0064c19║少年學道莫因循，終日滔滔勿外論，但到計窮力盡
J26nB177_p0064c20║處，始知佛法不容情。
J26nB177_p0064c21║示寶峰禪人
J26nB177_p0064c22║覿面渝城尚未知，忽然迥脫得相宜，始知箇裏新行
J26nB177_p0064c23║腳，不負艸鞋磨腳皮。
J26nB177_p0064c24║示發重居士
J26nB177_p0064c25║聖賢一語利如刀，恩愛從前定不饒，只待胸中消息
J26nB177_p0064c26║盡，始知佛祖道風高。
J26nB177_p0064c27║示正如和居士
J26nB177_p0064c28║不是心兮不是佛，不是物兮是甚麼？偶然蹋著者些
J26nB177_p0064c29║子，大地山河無彼我。
J26nB177_p0064c30║示別傳書記
J26nB177_p0065a01║雙桂堂中坐一期，工夫無間猛提撕，有時扭卻孃生
J26nB177_p0065a02║鼻，吸露吟風更不疑。
J26nB177_p0065a03║示西性禪者
J26nB177_p0065a04║撥開荊棘到山中，不覺寒威起臥龍，牙爪雖然不具
J26nB177_p0065a05║足，將來吐霧躍長空。
J26nB177_p0065a06║示蒼峨禪人
J26nB177_p0065a07║雙桂堂中坐幾年，蒲團七破非偶然，莫將學解為知
J26nB177_p0065a08║解，始信天龍一指禪。
J26nB177_p0065a09║示涂居士
J26nB177_p0065a10║頑石堆堆尚點頭，安知爾不曉春秋？老僧只此堪說
J26nB177_p0065a11║法，試問曾敲煙雨浮。
J26nB177_p0065a12║示常參典座
J26nB177_p0065a13║廚前灶後家常參，一飽無餘莫放憨，任是金牛來笑
J26nB177_p0065a14║我，踢翻飯桶語喃喃。
J26nB177_p0065a15║示清虛上人
J26nB177_p0065a16║雙桂堂中飯眾齋，一回得飽一回來，從今莫問禪和
J26nB177_p0065a17║道，自此歸菴養聖胎。
J26nB177_p0065a18║示博達法孫
J26nB177_p0065a19║幾曾音問寄林丘，始信望中煙雨浮，今日與伊擲句
J26nB177_p0065a20║子，亦將春艸按牛頭。
J26nB177_p0065a21║示不會禪人
J26nB177_p0065a22║散期正好做工夫，漫謂禪堂規矩無，坐臥經行只者
J26nB177_p0065a23║箇，原來始是赤鬚鬍。
J26nB177_p0065a24║示真修上人
J26nB177_p0065a25║五龍山裏五條龍，獨有一條來萬峰，且去天邊行雨
J26nB177_p0065a26║澤，他年自是得雲從。
J26nB177_p0065a27║示水月禪人
J26nB177_p0065a28║頂笠腰包雙桂來，禪參無驗學詩才，老僧白棒忙收
J26nB177_p0065a29║拾，不打癡頑亦是獃。
J26nB177_p0065a30║示涵之禪人
J26nB177_p0065b01║四來不問禪和道，一定要求字與詩，可惜芒鞋蹋斷
J26nB177_p0065b02║鼻，依然腳下長頑皮。
J26nB177_p0065b03║示非外禪人
J26nB177_p0065b04║箇事從來在者裏，非空非內亦非外，若人向此開雙
J26nB177_p0065b05║眼，任是刀山渾不礙。
J26nB177_p0065b06║示居山見愚禪人
J26nB177_p0065b07║避喧求靜方為靜，風動水流又若何？倘得鬧中能作
J26nB177_p0065b08║主，亦同我佛住娑婆。
J26nB177_p0065b09║示決菴禪者
J26nB177_p0065b10║楚雲飛上巴山頂，一片東來一片西，忽地作風又作
J26nB177_p0065b11║雨，苦人帶水與拖泥。
J26nB177_p0065b12║示晉山禪者
J26nB177_p0065b13║南北東西雖有別，當仁千里卻同風，老僧非是長于
J26nB177_p0065b14║舌，筆底如春起臥龍。
J26nB177_p0065b15║示常先沙彌
J26nB177_p0065b16║沙彌小小初行腳，蹋倒東山並泰嶽，四海五湖任麼
J26nB177_p0065b17║遊，身心煉得同雲鶴。
J26nB177_p0065b18║示如岳禪人
J26nB177_p0065b19║昔日相逢今日來，兩回有口也慵開，臨行書箇住山
J26nB177_p0065b20║偈，歲久年年深成禍胎。
J26nB177_p0065b21║示息之禪人
J26nB177_p0065b22║嘗聞雲水是家鄉，道脈相將流派長，珍重竹陽行腳
J26nB177_p0065b23║士，谿山切莫錯時光。
J26nB177_p0065b24║示佛旨水頭
J26nB177_p0065b25║肩頭腳底事如何？腰繫一根爛麻索，漆桶有時得快
J26nB177_p0065b26║來，雲山蹋遍露行腳。
J26nB177_p0065b27║示心師禪人
J26nB177_p0065b28║澄清絕點性如之，一道天然只自知，今日老僧無別
J26nB177_p0065b29║贈，更添渠號即心師。
J26nB177_p0065b30║示汝密沙彌
J26nB177_p0065c01║道冠天人何不惺？東三西四即遲遲，從今始識來時
J26nB177_p0065c02║路，蹋破芒鞋弗自疑。
J26nB177_p0065c03║示鏡南沙彌
J26nB177_p0065c04║出家務要學沙彌，勤習須教發大疑，忽得腳跟絲線
J26nB177_p0065c05║斷，釋迦原是小廝兒。
J26nB177_p0065c06║示源初禪者
J26nB177_p0065c07║終身供養無一字，意欲老僧打葛藤，不是拳頭並巴
J26nB177_p0065c08║掌，原來一棒一條痕。
J26nB177_p0065c09║示慧圓戒子
J26nB177_p0065c10║入道初機只恁麼，無容毫髮莫蹉跎，但將衣法行持
J26nB177_p0065c11║去，自有交光互網羅。
J26nB177_p0065c12║示冰源戒子
J26nB177_p0065c13║得吾戒也受吾學，動靜忙閒無繫縛，只此便是了死
J26nB177_p0065c14║生，任他佛祖尚難摸。
J26nB177_p0065c15║示繼初禪人
J26nB177_p0065c16║意欲老僧名與號，老僧直示不明名，從來佛祖尚難
J26nB177_p0065c17║識，今日如何舉似人？
J26nB177_p0065c18║示歸宗禪人
J26nB177_p0065c19║斬蛇手段有歸宗，殺活從教繼祖風，今日老僧重說
J26nB177_p0065c20║破，他年漫莫與人同。
J26nB177_p0065c21║示智林禪人
J26nB177_p0065c22║未曾覿面一番去，教我如何指示渠？長憶當年保福
J26nB177_p0065c23║輩，隔江招手悟猶遲。
J26nB177_p0065c24║示恒一上人
J26nB177_p0065c25║自出家來本幻栖，看空身世孰如之？蒲團竹椅松堂
J26nB177_p0065c26║坐，一任流光東復西。
J26nB177_p0065c27║示泐石禪宿
J26nB177_p0065c28║雙桂堂中坐一夏，無端惹得老僧罵，從教鼻孔自遼
J26nB177_p0065c29║天，嗅落枝頭華雨下。
J26nB177_p0065c30║示摩雲禪者
J26nB177_p0066a01║鵬搏萬里勢摩雲，飛落有時還自尊，群鳥任他較勝
J26nB177_p0066a02║劣，南溟終不比其倫。
J26nB177_p0066a03║示紹吾嚴居士
J26nB177_p0066a04║行腳多年志已灰，萬峰山裏把頭埋，相逢只有無情
J26nB177_p0066a05║棒，打得時人夢眼開。
J26nB177_p0066a06║示守山禪人
J26nB177_p0066a07║東風昨夜吹空雲，迥迥銀蟾出海門，照地照天還照
J26nB177_p0066a08║物，山僧獨指照禪人。
J26nB177_p0066a09║示明川張居士
J26nB177_p0066a10║話頭一句始牢關，坐臥經行只此參，參到情忘心絕
J26nB177_p0066a11║處，白雲依舊覆青山。
J26nB177_p0066a12║示棟林李居士
J26nB177_p0066a13║裁長補短趙州衫，溽暑祁寒身上穿，伎倆若將星子
J26nB177_p0066a14║定，七斤猶未盡風寒。
J26nB177_p0066a15║示磐石余居士
J26nB177_p0066a16║目前萬物自瀟灑，不必空空空是也，擬欲分心取捨
J26nB177_p0066a17║中，麤拳劈口通通打。
J26nB177_p0066a18║示收飯行者
J26nB177_p0066a19║不避風霜揀易難，肩頭活計日關關，兩盛珠飯銀光
J26nB177_p0066a20║爍，幾箇男兒解飽參？
J26nB177_p0066a21║示卉木禪人
J26nB177_p0066a22║種田漢，勤苦耕，鋤頭到處是佳珍，披星戴月如何契？
J26nB177_p0066a23║散淡風顛佛祖親。
J26nB177_p0066a24║示月相侍者
J26nB177_p0066a25║叫一聲，應一聲，師承喚處要知音，曾憶鳥窠囑侍者，
J26nB177_p0066a26║布毛吹起續傳燈。
J26nB177_p0066a27║示德雲侍者
J26nB177_p0066a28║侍者三喚，如是成現，德雲德雲，回頭轉面。呵呵，不負
J26nB177_p0066a29║千古下一朝相見。
J26nB177_p0066a30║復石帆岳司馬
J26nB177_p0066b01║一覺長伸休問道，三餐茶飯嬾參禪，破山不是閒相
J26nB177_p0066b02║識，拄杖挑來箇箇圓。
J26nB177_p0066b03║復青城陳居士韻
J26nB177_p0066b04║老僧白棒久生塵，試問當機熟未曾？只恐鐵鞋逢滑
J26nB177_p0066b05║路，冤家撞著對頭人。
J26nB177_p0066b06║華嚴法界有誰知？幸我維摩提一提，畏憶佛魔相比
J26nB177_p0066b07║並，鳳巢終不許雞栖。
J26nB177_p0066b08║復華仲李居士
J26nB177_p0066b09║聞如鐵壁與銀山，透了一關又一關，逼得西湖顛倒
J26nB177_p0066b10║走，那來枕子著其間？
J26nB177_p0066b11║將謂渠儂笑枕子，誰知枕子笑渠儂？都盧拋向西湖
J26nB177_p0066b12║裏，春枕梅華夏枕風。
J26nB177_p0066b13║復于硎郎居士來韻
J26nB177_p0066b14║逆順道行行有時，有時行道道如之，老僧何用機關
J26nB177_p0066b15║眼？賢聖從來毋自欺。
J26nB177_p0066b16║老僧行徑令人猜，舉世人為皆妄來，試問妄來何罪
J26nB177_p0066b17║福？人人箇箇覺華開。
J26nB177_p0066b18║髮之長短有何時？可去可留安用疑？疑則別參君且
J26nB177_p0066b19║信，始知信處有誰知？
J26nB177_p0066b20║復黃居士來韻（道號六解）
J26nB177_p0066b21║六解還從一結來，就中知結解徐開，華巾綰結分明
J26nB177_p0066b22║示，反惹今人胡亂猜。
J26nB177_p0066b23║婆心佛祖甚殷勤，百計千方豁己靈，四十九年除糞
J26nB177_p0066b24║具，而今翻作臭糟缾。
J26nB177_p0066b25║復鱗伯吳居士
J26nB177_p0066b26║良晤君兮話亂離，半言肝膽半言詩，偷心未敢窺前
J26nB177_p0066b27║哲，恐我相將學賣肥。
J26nB177_p0066b28║流落天涯十載餘，老將安枕欲何居？怪行索隱皆荊
J26nB177_p0066b29║棘，惟有同塵即敝廬。
J26nB177_p0066b30║復蟾賓鄧文學
J26nB177_p0066c01║偶撐短棹到蘆煙，攪動魚龍浪拍天，纔把絲綸輕一
J26nB177_p0066c02║擲，吞鉤盡是口頭禪。
J26nB177_p0066c03║難兄難弟吐華詩，試問幽人知弗知？不覺春秋將七
J26nB177_p0066c04║十，還來江上共攢眉。
J26nB177_p0066c05║復梅生鄧居士
J26nB177_p0066c06║不覺相違五六秋，已知藥病自相投，老僧筆力尚如
J26nB177_p0066c07║此，未信如何始徹頭？
J26nB177_p0066c08║復焦山寄雲主人
J26nB177_p0066c09║病僧終日只偷安，無意和人下釣竿，果是獰龍翻碧
J26nB177_p0066c10║浪，斷然不肯困澄潭。
J26nB177_p0066c11║復破浪禪人
J26nB177_p0066c12║梅華雪子兢峰頭，開落渾然春信浮，觸到面門須著
J26nB177_p0066c13║眼，莫教穿過臭髑髏。
J26nB177_p0066c14║堪憐爾我是同鄉，略露鄉情偈兩行，莫道歸家心便
J26nB177_p0066c15║了，蓬州谿口路羊腸。
J26nB177_p0066c16║復淡竹上座
J26nB177_p0066c17║千般伎倆到吾儕，一袖懷歸語似雷，珍重闍黎惺兩
J26nB177_p0066c18║耳，莫將啞謎隔山猜。
J26nB177_p0066c19║復燕居上座
J26nB177_p0066c20║無端平地起風波，惱殺孤漁沒奈何，擬把絲綸輕一
J26nB177_p0066c21║擲，吞吞吐吐復來麼？
J26nB177_p0066c22║惡聲大發太心孤，險似當陽捋虎鬚，分付一枚蜜果
J26nB177_p0066c23║子，逢人漫道苦葫蘆。
J26nB177_p0066c24║復萍石關主
J26nB177_p0066c25║若箇團標若箇關，其中住者漫偷安，閑將死句拈活
J26nB177_p0066c26║句，月影山光任自看。
J26nB177_p0066c27║復覺城禪人
J26nB177_p0066c28║伎倆不將筆舌盡，封來愈覺露多文，老僧目過▆回
J26nB177_p0066c29║覆，一任闍黎意縱橫。
J26nB177_p0066c30║復怡聞禪人
J26nB177_p0067a01║者裏何容是與非？阿誰打瓦並鑽龜？老僧性命幾乎
J26nB177_p0067a02║喪，只為留眉接鈍機。
J26nB177_p0067a03║復隱初禪人
J26nB177_p0067a04║龍蛇隊裏溷龍蛇，現躍飛騰不作家，既具吞雲吐霧
J26nB177_p0067a05║口，何妨露爪與張牙？
J26nB177_p0067a06║復維那辭執事
J26nB177_p0067a07║爾之執事向吾辭，吾欲辭兮卻向誰？爾我者條窮性
J26nB177_p0067a08║命，不知還活幾多時？
J26nB177_p0067a09║復塔坡法孫
J26nB177_p0067a10║三過錦江心未悄，一鳴白鹿覺風高，老蘇騷骨今猶
J26nB177_p0067a11║在，蜜感時人來見招。
J26nB177_p0067a12║復以門修知客
J26nB177_p0067a13║堪笑逃禪小苾芻，風霜纔冷自榮枯，將期別有陽春
J26nB177_p0067a14║日，誰道翻加氣息無？
J26nB177_p0067a15║號象崖西堂
J26nB177_p0067a16║象骨崖前拄杖拋，艸悤打折瞎驢腰，有時鱉鼻蛇吞
J26nB177_p0067a17║卻，吐向鳥窠吹布毛。
J26nB177_p0067a18║號靈筏禪人
J26nB177_p0067a19║苦海常常駕鐵船，經風經浪渺無邊，有時度盡驢和
J26nB177_p0067a20║馬，又去虛空接聖賢。
J26nB177_p0067a21║號雪臂禪人
J26nB177_p0067a22║萬里勞勞八翠巒，竟將底事叩三玄，老僧不問西來
J26nB177_p0067a23║意，直指神光雪臂傳。
J26nB177_p0067a24║號丈雪禪人
J26nB177_p0067a25║劃斷蒼崖倒碧岑，紛紛珠玉對誰傾？擬將缽袋橫攔
J26nB177_p0067a26║住，只恐蟠龍丈雪冰。
J26nB177_p0067a27║號非如禪人
J26nB177_p0067a28║巧尚無兮拙亦無，無無頓盡卻非如，老僧信意拈來
J26nB177_p0067a29║贈，千古芳名載祖圖。
J26nB177_p0067a30║號念空禪人
J26nB177_p0067b01║念空空處更空空，方可臨行路路通，若有絲毫空不
J26nB177_p0067b02║去，牛頭馬面捉如風。
J26nB177_p0067b03║號嘯宗禪人
J26nB177_p0067b04║蜀山蜀水萬千重，行盡空教杖化龍，遲機只為分皮
J26nB177_p0067b05║髓，而今堪笑少林宗。
J26nB177_p0067b06║號時雨禪人
J26nB177_p0067b07║萬籟榮枯周復始，其中一點需時雨，根頭潤透葉森
J26nB177_p0067b08║森，引動熏風忽地起。
J26nB177_p0067b09║號指南寂法禪人
J26nB177_p0067b10║寂法無言始一關，到來誰易復誰難？而今不問禪和
J26nB177_p0067b11║道，即此安心是指南。
J26nB177_p0067b12║號石傘禪人
J26nB177_p0067b13║雲門慣把驗龍蛇，今日遭逢箇作家，兩手握來晴雨
J26nB177_p0067b14║處，撐開半滿蓋天涯。
J26nB177_p0067b15║號梅林禪人
J26nB177_p0067b16║天然貴異壓群芳，幾受風塵幾受霜？忽地一枝開劫
J26nB177_p0067b17║外，滿腔馥郁任馨香。
J26nB177_p0067b18║號平谿禪人
J26nB177_p0067b19║曹源一滴自平谿，派派分來莫與齊，獨有鏡公親薦
J26nB177_p0067b20║得，傾湫倒嶽任施為。
J26nB177_p0067b21║號天樹禪人
J26nB177_p0067b22║地生畢竟非天樹，天樹華開勢若王，眾鳥飛騰栖是
J26nB177_p0067b23║處，儼然放出如來光。
J26nB177_p0067b24║號爾赤馮居士
J26nB177_p0067b25║試看奇哉石上蓮，根頭迥出劫初前，非青非白亦非
J26nB177_p0067b26║赤，那許瞿曇信手拈？
J26nB177_p0067b27║不向今時與劫前，超然迥出石中蓮，者回落在山僧
J26nB177_p0067b28║手，舉起令人笑破顏。
J26nB177_p0067b29║號若崖華柱禪人
J26nB177_p0067b30║天王華屋與華柱，只要尋門堪可入，幸得老僧別號
J26nB177_p0067c01║之，堂堂一竅若崖窟。
J26nB177_p0067c02║號慶雲禪人
J26nB177_p0067c03║試問雲根印在谷，有時出沒任奔騰，秖能惠澤潤枯
J26nB177_p0067c04║槁，不許隨龍帶縱橫。
J26nB177_p0067c05║贈流長蘇居士
J26nB177_p0067c06║同在靈山付囑來，君為宰相護吾儕，法幢建立文峰
J26nB177_p0067c07║下，舉措令人夢眼開。
J26nB177_p0067c08║贈高梁田邑侯
J26nB177_p0067c09║嘗聞否極泰來時，天假仁風安亂離，泉石已經霑雨
J26nB177_p0067c10║露，雷轟口豎道傍碑。
J26nB177_p0067c11║贈松影律主
J26nB177_p0067c12║虎錫輕飛南北遊，瞻風撥艸嬾同儔，歸來結箇茅茨
J26nB177_p0067c13║住，又被人天引出頭。
J26nB177_p0067c14║贈正彌律主
J26nB177_p0067c15║虎錫龍盂跨海東，威獰獨踞振宗風，一聲咆吼西郊
J26nB177_p0067c16║外，驚起群靈俯握中。
J26nB177_p0067c17║贈山居念一禪人
J26nB177_p0067c18║佛印山頭結箇菴，不容腳跡到人間，柴門雖是無封
J26nB177_p0067c19║鎖，常有雲來把住關。
J26nB177_p0067c20║贈山居不二禪人
J26nB177_p0067c21║村居足有好生涯，水演頻伽風弄華，碌碌道人何所
J26nB177_p0067c22║事？飽參後更一杯茶。
J26nB177_p0067c23║贈心蓮院主開接眾堂
J26nB177_p0067c24║空門無法不包羅，誰是誰非肯恁麼？指向飯籮開隻
J26nB177_p0067c25║眼，叢林自此接禪和。
J26nB177_p0067c26║贈行可住持
J26nB177_p0067c27║喜君位入雜華林，祖祖相傳只此心，大小住持人事
J26nB177_p0067c28║畢，倒提海印意深深。
J26nB177_p0067c29║贈石年曹居士
J26nB177_p0067c30║點頭曾憶生公法，壁立天涯勢卓然，始信八風吹不
J26nB177_p0068a01║動，維摩堪好作同年。
J26nB177_p0068a02║贈蒼松上座
J26nB177_p0068a03║麤拳驀築掌連轟，大結冤家佛祖同，此恨橫胸機峻
J26nB177_p0068a04║峭，鉤竿隨處攪魚龍。
J26nB177_p0068a05║贈偕之劉居士
J26nB177_p0068a06║老僧出沒路多岐，石塊不疑瓦塊疑，喜得狀元騎馬
J26nB177_p0068a07║過，鏗鏘聲落鳳凰池。
J26nB177_p0068a08║贈蓮月上座
J26nB177_p0068a09║省覲老僧策杖來，沿途荊棘口頻開，十年缽袋阿誰
J26nB177_p0068a10║補？深喜而今成禍胎。
J26nB177_p0068a11║贈東林黃居士
J26nB177_p0068a12║十二巫山路嶮巇，腳跟下事阿誰知？扶危蹋破峨眉
J26nB177_p0068a13║月，白象終輸夫子騎。
J26nB177_p0068a14║獨坐山齋沒伎倆，揮毫對子說無生，烏龍拄杖來吞
J26nB177_p0068a15║卻，逆吐黃河徹底清。
J26nB177_p0068a16║贈顯餘上人書經
J26nB177_p0068a17║白馬駝來只一滴，摩騰費盡紙千張，何如更有雙桐
J26nB177_p0068a18║士？鎮日揮毫放墨光。
J26nB177_p0068a19║贈鑑吾居士出家
J26nB177_p0068a20║頓脫樊籠到我家，無拘無束混龍蛇，有朝忽地風雲
J26nB177_p0068a21║合，一任當空露爪牙。
J26nB177_p0068a22║贈靈隱上座
J26nB177_p0068a23║道行川楚自曹源，發脈無分後與前，任是銅頭鐵額
J26nB177_p0068a24║漢，須教喪命爪牙邊。
J26nB177_p0068a25║贈廖縉書生
J26nB177_p0068a26║小小書生膽志奇，出言協語有深思，從吾雙桂堂前
J26nB177_p0068a27║過，不獨偷香折一枝。
J26nB177_p0068a28║贈隱初上座
J26nB177_p0068a29║八十人過最後機，志堅愈遠埋愈微，驢年尚未安名
J26nB177_p0068a30║色，誰敢當前著眼窺？
J26nB177_p0068b01║贈三笑上人
J26nB177_p0068b02║閒坐無詩伎倆窮，毫揮有則振家風，老僧欲寫天邊
J26nB177_p0068b03║月，恐落池中驚臥龍。
J26nB177_p0068b04║贈忘我侍者
J26nB177_p0068b05║昔日鳥窠吹布毛，今朝雙桂墨香飄，兩重公案齊拈
J26nB177_p0068b06║出，益爾巾缾聲價高。
J26nB177_p0068b07║贈蜀眉姜孝廉（持在雙桂剎變）
J26nB177_p0068b08║做官做佛兩忘情，是箇無依出格人，今日已經雙桂
J26nB177_p0068b09║手，鋒刀掃盡絕紅塵。
J26nB177_p0068b10║贈龍丘陳撫憲
J26nB177_p0068b11║因邪打正道相親，布服糲羹不改仁，只恐風雷轟日
J26nB177_p0068b12║腳，夢崖頑石也生情。
J26nB177_p0068b13║贈御錫陳居士
J26nB177_p0068b14║祝融密密汗征鞍，逸興引鞭榮任還，觸目尖山雲五
J26nB177_p0068b15║色，甘霖指日灑邊關。
J26nB177_p0068b16║贈小山于將軍
J26nB177_p0068b17║城開王化松雙栽，為鼓風濤引鶴來，近日如何枯不
J26nB177_p0068b18║並？獨參天地靜氛埃。
J26nB177_p0068b19║結義樓頭松雨株，一枯一茂意何如？可知伎倆天然
J26nB177_p0068b20║別，日鼓風濤聽嶽呼。
J26nB177_p0068b21║贈魁寰段總戎
J26nB177_p0068b22║平西杰出箇英雄，志量過人迥不同，烈性嬾撾塗毒
J26nB177_p0068b23║鼓，時來蕭寺聽疏鐘。
J26nB177_p0068b24║贈公旦文文學
J26nB177_p0068b25║亂離之後逢知己，知己之情何日已？徐子為君寫艸
J26nB177_p0068b26║蟲，徹吾病處較些子。
J26nB177_p0068b27║贈任卿譚元戎
J26nB177_p0068b28║夜宿天城景物幽，風濤聲徹水雲頭，耳邊聽久無消
J26nB177_p0068b29║息，夢入深深何去留？
J26nB177_p0068b30║贈雲幻上座
J26nB177_p0068c01║獅子窟中獅子兒，漫將牙爪對人施，有時戮瞎狸奴
J26nB177_p0068c02║眼，哮吼一聲天地威。
J26nB177_p0068c03║贈靜也江居士
J26nB177_p0068c04║二十八年彈指間，童顏殊覺已蒼顏，喜君曾作煙霞
J26nB177_p0068c05║侶，錯縱風塵為我閒。
J26nB177_p0068c06║贈薜總戎
J26nB177_p0068c07║鞭牛鞭馬各成功，做了將軍又務農，大抵合時春興
J26nB177_p0068c08║好，就中更不與人同。
J26nB177_p0068c09║贈三祐陳童子
J26nB177_p0068c10║忠臣之子苦飄零，國運何時得太平？有日上蒼開隻
J26nB177_p0068c11║眼，任教頑石也生情。
J26nB177_p0068c12║贈亦峻劉文學
J26nB177_p0068c13║既從釋也又從儒，二教何嘗病有無？已具蟾宮折桂
J26nB177_p0068c14║手，莫同蛙步止泥途。
J26nB177_p0068c15║贈鳳寰楊副戎
J26nB177_p0068c16║李白桃紅自一村，蜂喧蝶攘舞嘉，門幽人本不貪幽
J26nB177_p0068c17║趣，趣亦存兮人亦存。
J26nB177_p0068c18║贈鑑玄禪人
J26nB177_p0068c19║奇山異水是僧居，柏木沱邊結艸廬，淡飯黃虀隨分
J26nB177_p0068c20║過，天然有目報皇都。
J26nB177_p0068c21║贈印良禪人
J26nB177_p0068c22║同與老僧數十秋，幾番患難孰能酬？淵澄清淨傳心
J26nB177_p0068c23║印，四海鯨鱗任爾收。
J26nB177_p0068c24║贈幽之侍者
J26nB177_p0068c25║變生作熟爾勤勞，有日風雲聚會高，始信獅林無異
J26nB177_p0068c26║獸，恐將谿水汎全潮。
J26nB177_p0068c27║破山禪師語錄卷第十五
J26nB177_p0068c28║（四世法孫　潭州白鹿寺性慧　辰州龍山常
J26nB177_p0068c29║杲　▆峿寺海藏　雲棲山海定　曲州磚鏡
J26nB177_p0068c30║堂憨石修觀同刻
J26nB177_p0068c31║破山和尚語錄第十五卷　堆藍弘禮禪人對
J26nB177_p0068c32║　秀水謝文英書　倪君亮子天章刊）
J26nB177_p0068c33║（康熙庚申年仲春月吉旦，禾郡楞嚴般若坊藏板）