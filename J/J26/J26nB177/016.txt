J26nB177_p0069a01║破山禪師語錄卷第十六
J26nB177_p0069a02║當陽玉泉嗣法門人印正等編
J26nB177_p0069a03║示偈三
J26nB177_p0069a04║送善菴禪人歸五臺
J26nB177_p0069a05║柳眼臨風匝匝開，意分南北幾經來，一回艸履錢還
J26nB177_p0069a06║足，恨不如飛到五臺。
J26nB177_p0069a07║送微言禪人歸楚
J26nB177_p0069a08║長連床上幾經秋，忽地翻身活話頭，走起欲拈行腳
J26nB177_p0069a09║事，艸鞋先到楚雲樓。
J26nB177_p0069a10║送百拙書記歸閩
J26nB177_p0069a11║驢年結下苦冤家，今日相逢興不賒，且去鼓山時喝
J26nB177_p0069a12║水，快來只此驗龍蛇。
J26nB177_p0069a13║送含璞禪人歸秋林
J26nB177_p0069a14║紫胡狗子睡沉沉，賊打籬笆解轉身，此去再來吞佛
J26nB177_p0069a15║祖，莫耽影響吠秋林。
J26nB177_p0069a16║送死心禪友住山
J26nB177_p0069a17║與君同處又同參，廝結眉毛不忍刪，付箇火爐頭句
J26nB177_p0069a18║子，有時撥著也心甘。
J26nB177_p0069a19║送丈雪上座南遊
J26nB177_p0069a20║雪骨冰肌誰箇知？臨行相贈扇頭詩，清風贏得還歸
J26nB177_p0069a21║握，漫莫逢人露一絲。
J26nB177_p0069a22║送體宗上座歸方山
J26nB177_p0069a23║此番相別真惆悵，一箇西來一箇東，珍重瀘陽雲水
J26nB177_p0069a24║客，相從漫莫與人同。
J26nB177_p0069a25║送燕居上座病歸楞伽
J26nB177_p0069a26║瓢笠新新逐暑行，相忘到處可容身，不因病斷膏肓
J26nB177_p0069a27║骨，孰向楞伽問水雲？
J26nB177_p0069a28║送觀止法師歸黃龍寺
J26nB177_p0069a29║數年著意此竿頭，一日輕拋未易收，擬把南溟較尺
J26nB177_p0069a30║水，黃龍奚肯類泥鰍？
J26nB177_p0069b01║送六融禪人
J26nB177_p0069b02║六融融處更融融，廓落無涯天地空，恁麼海山風月
J26nB177_p0069b03║去，艸鞋腳底活如龍。
J26nB177_p0069b04║送無隱禪人歸里
J26nB177_p0069b05║百艸頭邊春信萌，老身必也付歸笻，前途撞著高低
J26nB177_p0069b06║路，履歷無疑似萬峰。
J26nB177_p0069b07║送大休法師歸巴江
J26nB177_p0069b08║不覺歸兮悵水雲，巴江講案久生塵，可分半座同行
J26nB177_p0069b09║化，為信當機熟未曾。
J26nB177_p0069b10║送薝蔔禪友行腳
J26nB177_p0069b11║肩荷長長箇蒺藜，煙山煙水去尋師，石頭踢破孃生
J26nB177_p0069b12║腳，帶累芒鞋喫苦皮。
J26nB177_p0069b13║送悟玄上座住大樹堂
J26nB177_p0069b14║新秋紅葉滿天飛，珍重闍黎衣缽歸，大樹堂前開飯
J26nB177_p0069b15║眾，四來狐兔盡收威。
J26nB177_p0069b16║送丈雪上座之江南
J26nB177_p0069b17║辭我江南走一走，江南機熟許何久？佳音不敢自囊
J26nB177_p0069b18║藏，露布些來看果否？
J26nB177_p0069b19║送彼岸禪人住山
J26nB177_p0069b20║此去深山學逸叟，逢人罵徹始▆▆，任他千佛出人
J26nB177_p0069b21║間，衲被蒙頭不知有。
J26nB177_p0069b22║送禦木禪人歸里
J26nB177_p0069b23║久擲江干隻眼龜，值逢浮木尚依俙，而今斂爪歸瀘
J26nB177_p0069b24║合，但聽風雷活鈍機。
J26nB177_p0069b25║送耕雲禪人歸里
J26nB177_p0069b26║瓢笠孤征毒熱時，此回行腳欲何之？想來故國雲煙
J26nB177_p0069b27║杳，望子榮歸路不迷。
J26nB177_p0069b28║送含光禪人歸里
J26nB177_p0069b29║二十五年頃一過，相逢對理葛藤窩，此回歸到瀘陽
J26nB177_p0069b30║去，漫莫逢人唱哩囉。
J26nB177_p0069c01║送覺城上座歸平都山
J26nB177_p0069c02║十二年來夢一場，顛三倒四溷時光，而今覺得平山
J26nB177_p0069c03║好，分付闍黎去舉揚。
J26nB177_p0069c04║送斷峰禪友歸黃山
J26nB177_p0069c05║痛喫烏藤咄咄歸，逢人漫把惡風吹，沙鐺土灶埋深
J26nB177_p0069c06║澗，活煮清泉接鈍機。
J26nB177_p0069c07║送蓮月上座歸九青山
J26nB177_p0069c08║一回相晤一回新，媿我爐錘生愛憎，珍重闍黎千里
J26nB177_p0069c09║驥，揚鞭蹋碎嶺頭雲。
J26nB177_p0069c10║送幻融禪人結茅
J26nB177_p0069c11║計窮力極如何歇？刈把山茅打箇結，動靜忙閒解不
J26nB177_p0069c12║開，此中正是安身訣。
J26nB177_p0069c13║送靈隱上座之楚
J26nB177_p0069c14║傑出巫山十二峰，遼天杖底攪魚龍，楚雲望斷堪收
J26nB177_p0069c15║餌，漫笑華亭推破蓬。
J26nB177_p0069c16║送別枕石法孫
J26nB177_p0069c17║但行吾道即親覲，何必千辛萬苦來？愍及扇頭書小
J26nB177_p0069c18║偈，好生將去展襟懷。
J26nB177_p0069c19║送別紫芝法孫
J26nB177_p0069c20║相逢相別意匆匆，幸遇巫山十二峰，帶著峨眉星月
J26nB177_p0069c21║走，照人肝膽啟吾宗。
J26nB177_p0069c22║送隱初上座住大寧寺
J26nB177_p0069c23║濤聲萬派自曹谿，分布只教絕所疑，漫道老僧那半
J26nB177_p0069c24║院，盛山法乳任施為。
J26nB177_p0069c25║送耳毒法孫歸寶蓮
J26nB177_p0069c26║百里乘駒破暑來，引鞭逐動寶蓮開，老僧沒卻半邊
J26nB177_p0069c27║鼻，珍重吾孫袖帶回。
J26nB177_p0069c28║送石雲禪人之江南
J26nB177_p0069c29║吾孫瓢笠到江南，祖脈依俙血未乾，珍重臨行端的
J26nB177_p0069c30║句，麥寒寒處水寒寒。
J26nB177_p0070a01║送語之法孫荷師靈骨之峨眉入塔
J26nB177_p0070a02║荷師靈骨上峨眉，始信承當足此宜，氣傲不隨風雨
J26nB177_p0070a03║落，時時親覲普賢師。
J26nB177_p0070a04║送指月之川北
J26nB177_p0070a05║艸鞋只怨路頭長，箇樣如何歸故鄉？珍重道傍荊棘
J26nB177_p0070a06║刺，漫教撦破爾衣裳。
J26nB177_p0070a07║送天吼法孫
J26nB177_p0070a08║世亂攜鋤住白華，半融芋子半融茶，客來管待般般
J26nB177_p0070a09║具，始信風流出當家。
J26nB177_p0070a10║送話石禪人
J26nB177_p0070a11║擬將程限記歸工，蹉過巫山十二峰，幾箇玲瓏幾箇
J26nB177_p0070a12║怪，吞雲吐霧不他宗。
J26nB177_p0070a13║送聽雪法孫歸牛山
J26nB177_p0070a14║老僧遺物尚存之，始信龍天作護持，今日重逢為證
J26nB177_p0070a15║據，牛山法道任施為。
J26nB177_p0070a16║送朴存禪人歸里
J26nB177_p0070a17║昔年曾住平都山，今日相逢扭鼻酸，珍重持歸作供
J26nB177_p0070a18║養，漫將脫去與人看。
J26nB177_p0070a19║送印璋吳居士歸渝州
J26nB177_p0070a20║數載相逢一旦別，獨憐爾我風塵客，錦江曲去奪高
J26nB177_p0070a21║標，掉棒只打波心月。
J26nB177_p0070a22║送順空禪宿
J26nB177_p0070a23║留君不住送君行，馬首雲霜逐漸輕，索我歸家端的
J26nB177_p0070a24║句，揚鞭處處柳條青。
J26nB177_p0070a25║別我劬樊居士
J26nB177_p0070a26║三顧高巖心未悄，九年面壁意如何？須知此調人難
J26nB177_p0070a27║和，接拍新新唱楚歌。
J26nB177_p0070a28║別秉素牟居士
J26nB177_p0070a29║為尋知己汎扁舟，密意風帆孰與酬？共建法幢拈未
J26nB177_p0070a30║了，點頭石笑祖燈秋。
J26nB177_p0070b01║別首四譚居士
J26nB177_p0070b02║幾回良晤老維摩，一默榮歸信我何？今日與君開半
J26nB177_p0070b03║道，他年有願復來過。
J26nB177_p0070b04║別行素牟居士
J26nB177_p0070b05║差別無為最上談，策君語默轉身難，忽然人報茶來
J26nB177_p0070b06║喫，暗笑癡蠅度紙關。
J26nB177_p0070b07║別昭慶松雲主人
J26nB177_p0070b08║幾番行腳幾番來，走破孃生鐵艸鞋，將謂此間多住
J26nB177_p0070b09║住，誰知柱杖吼如雷？
J26nB177_p0070b10║別太石長老
J26nB177_p0070b11║吾儕終日著袈裟，伎倆無能盡爪牙，卻被闍黎分半
J26nB177_p0070b12║座，共拈一朵合歡華。
J26nB177_p0070b13║別君一院主
J26nB177_p0070b14║瞎驢隊裏幾經來，糞氣坌身成禍胎，莫道自心還自
J26nB177_p0070b15║了，盧能米熟要師篩。
J26nB177_p0070b16║別悟心長老
J26nB177_p0070b17║悟徹心頭一點疑，能為可作天人師，破沙盆是正法
J26nB177_p0070b18║眼，鄧傘丫非汝住持。
J26nB177_p0070b19║別文字牛居士
J26nB177_p0070b20║忽然良晤在渝城，久熟機緣豈讓人？臨別墨華香宇
J26nB177_p0070b21║宙，等閑不與世同春。
J26nB177_p0070b22║寄東川呂相國
J26nB177_p0070b23║老僧行徑惹人疑，不作將三就兩時，桃李也隨肝膽
J26nB177_p0070b24║露，難兄難弟吐華詩。
J26nB177_p0070b25║寄遠離毛總制
J26nB177_p0070b26║賣弄曹山酒一壺，顛三倒四醉糢糊，閒神野鬼纔驚
J26nB177_p0070b27║散，瓠子冬瓜逐隊扶。
J26nB177_p0070b28║寄林一牟將軍
J26nB177_p0070b29║人戶門前滑石版，幾能起跌幾能遠？老僧曾向此經
J26nB177_p0070b30║過，雖覺深深猶淺淺。
J26nB177_p0070c01║寄玉光禪人
J26nB177_p0070c02║抱恨歸家豎法幢，酬師漫可自拈香，天池近日多些
J26nB177_p0070c03║子，為等闍黎代舉揚。
J26nB177_p0070c04║寄破雪關主
J26nB177_p0070c05║三月桃華謝復開，靈雲見也念都灰，叮嚀囑付三巴
J26nB177_p0070c06║子，漫寄關頭一著來。
J26nB177_p0070c07║寄離指上座
J26nB177_p0070c08║十載相聞喫一驚，片言堪可話三更，師徒衷曲終難
J26nB177_p0070c09║盡，付與歸笻上碧岑。
J26nB177_p0070c10║翛然滿室無他物，養成一具傲物骨，老僧只此達知
J26nB177_p0070c11║音，試問如何三五六？
J26nB177_p0070c12║寄淡竹上座
J26nB177_p0070c13║自從離亂不相聞，忽見人來報喜音，始信吾徒安靜
J26nB177_p0070c14║處，一聲白鹿振叢林。
J26nB177_p0070c15║寄雪臂上座（時師目語嵩語錄）
J26nB177_p0070c16║馬度虛名播蜀南，老僧何日得乘鞍？令徒如是加鞭
J26nB177_p0070c17║策，試問巒公閒不閒？
J26nB177_p0070c18║寄慧覺上座
J26nB177_p0070c19║七載無音一旦來，始知臭口對人開，龍天且具風霜
J26nB177_p0070c20║眼，爍破乾坤笑我儕。
J26nB177_p0070c21║寄聖可上座
J26nB177_p0070c22║見山忘道是偷安，見道忘山非等閑，珍重闍黎恩聖
J26nB177_p0070c23║可，漫將滴水當波瀾。
J26nB177_p0070c24║寄六岫上座
J26nB177_p0070c25║兩聞慮我老空山，我慮空山非等閑，況子八關關不
J26nB177_p0070c26║住，又餘蛙步走江南。
J26nB177_p0070c27║寄鄒元戎
J26nB177_p0070c28║東北生靈瘴癘消，挺然傑出箇英豪，老僧說法堪依
J26nB177_p0070c29║賴，為旭為霖破寂寥。
J26nB177_p0070c30║寄龍門涌泉禪人
J26nB177_p0071a01║一回相見一回新，拄杖權為荅話人，試問髑髏前見
J26nB177_p0071a02║鬼，始知就裏有冤親。
J26nB177_p0071a03║寄炎雪禪友
J26nB177_p0071a04║自在桃華嶺畔別，渾然如醉薜蘿中，通身長出參天
J26nB177_p0071a05║棘，刺殺山頭瞌睡翁。
J26nB177_p0071a06║寄嬾石法孫
J26nB177_p0071a07║夢眼何如不放開，癡癡蠢蠢臥江隈，老天恨煞雲縹
J26nB177_p0071a08║緲，無片高飛到我來。
J26nB177_p0071a09║雲無一片到吾儕，今日何多散漫開，想是谷幽原不
J26nB177_p0071a10║定，流來不盡復流來。
J26nB177_p0071a11║寄伯符法孫
J26nB177_p0071a12║自從記莂靈山頭，一字無聞已六秋，今日龍天推送
J26nB177_p0071a13║出，令吾懽喜令吾憂。
J26nB177_p0071a14║師子貨中師子吼，群英一見翻觔斗，忽然輥出混天
J26nB177_p0071a15║毬，一應邪魔皆拱手。
J26nB177_p0071a16║寄居山聞初禪人
J26nB177_p0071a17║數載雲封不見來，一朝春迅吼如雷，已知在養子牙
J26nB177_p0071a18║爪，不覺蒼龍出瀑崖。
J26nB177_p0071a19║寄養玄譚向化侯
J26nB177_p0071a20║吾蜀巫山十二峰，勢參天地有誰同？而今與國堅關
J26nB177_p0071a21║鎖，日吐風雲益外中。
J26nB177_p0071a22║寄忠路敦源覃司君
J26nB177_p0071a23║不覺相違十載餘，世情更變人情疏，而今記得當年
J26nB177_p0071a24║事，李子機緣熟也無？
J26nB177_p0071a25║寄素菴田居士
J26nB177_p0071a26║瓢笠放身天地走，相逢沒箇逃禪叟，錦江覺得多金
J26nB177_p0071a27║鱗，試釣不知機熟否？
J26nB177_p0071a28║寄教宗禪宿
J26nB177_p0071a29║寄與深山老比丘，終朝活計火爐頭，嬾贊曾來煨芋
J26nB177_p0071a30║艿，高風千古孰為儔？
J26nB177_p0071b01║寄萬壽寺主人
J26nB177_p0071b02║老僧來到沒人陪，幸有當門楊柳垂，只見楊華開又
J26nB177_p0071b03║落，不知春夢幾時回？
J26nB177_p0071b04║寄蓮月上座
J26nB177_p0071b05║住山行道要應時，莫學將三就兩而，了得箇中渾不
J26nB177_p0071b06║顧，打風打雨尚遲遲。
J26nB177_p0071b07║壽夔州拙谿熊太守
J26nB177_p0071b08║野衲瓢囊無特物，單單一箇死貓頭，拈來獻上瞿塘
J26nB177_p0071b09║主，壽與波濤曉夜流。
J26nB177_p0071b10║壽壽伯涂兵憲
J26nB177_p0071b11║我與先生隔一宿，先生長我十餘春，漫將此語論延
J26nB177_p0071b12║促，見也觀河悟未曾。
J26nB177_p0071b13║壽淡如劉居士
J26nB177_p0071b14║受生長生與無生，孰箇生生足可論？就裏若知端的
J26nB177_p0071b15║意，黃華翠竹一般春。
J26nB177_p0071b16║壽節也黃孝廉
J26nB177_p0071b17║百年三萬六千春，一度禾香一度新，大結霜華輸王
J26nB177_p0071b18║粒，榖臺滿載許誰爭？
J26nB177_p0071b19║壽榮寰趙居士
J26nB177_p0071b20║年年四七經華祝，惟有今年預祝何？想是榮催桃李
J26nB177_p0071b21║熟，千枝萬顆益三多。
J26nB177_p0071b22║壽乾德張居士
J26nB177_p0071b23║春光初度始為奇，梅柳前村野鳥啼，聽得壽圖添新
J26nB177_p0071b24║句，聲聲惟道與天齊。
J26nB177_p0071b25║壽雪臂上座
J26nB177_p0071b26║吾徒母難渾忘期，野衲誘人未足奇，拄杖驢前開正
J26nB177_p0071b27║眼，莫將艸料亂離支。
J26nB177_p0071b28║壽蒼松上座
J26nB177_p0071b29║滑石風高與壽齊，挺然獨露小谿西，往來狐兔皆驚
J26nB177_p0071b30║異，幾箇惺惺幾箇疑？
J26nB177_p0071c01║茅菴靜坐觀山河，華笑龍吟鳥助歌，就裏不隨聲色
J26nB177_p0071c02║者，等同仁壽薦來麼？
J26nB177_p0071c03║壽石砫嵩山馬司君
J26nB177_p0071c04║彈丸之土聲天下，千古阿誰敢擬價？惟有將軍骨不
J26nB177_p0071c05║凡，雕弓高向蟠桃射。
J26nB177_p0071c06║壽丈林上座
J26nB177_p0071c07║禪喜菴中逸老禪，與同修竹作同年，同年況有風晴
J26nB177_p0071c08║興，贏得心虛節更堅。
J26nB177_p0071c09║壽心修禪人
J26nB177_p0071c10║絕頂孤峰結把茅，了知半世諸塵勞，無生自有無生
J26nB177_p0071c11║句，水月空華伴寂寥。
J26nB177_p0071c12║壽九彥禪人
J26nB177_p0071c13║萬竹山中不老禪，與同鹿鶴日蹁躚，風雲日日閒來
J26nB177_p0071c14║往，時韻千秋繞法筵。
J26nB177_p0071c15║壽繼竹法孫
J26nB177_p0071c16║一年一度動寒威，報道隴頭春信歸，想是賢孫添壽
J26nB177_p0071c17║日，普天匝地放光輝。
J26nB177_p0071c18║壽世知上人
J26nB177_p0071c19║通身是病通身藥，藥病除時壽亦長，試問知公薦得
J26nB177_p0071c20║否？與同鹿鶴漫較量。
J26nB177_p0071c21║壽可度禪人
J26nB177_p0071c22║眼前物物何曾改？不改應知法法如，了得箇中不改
J26nB177_p0071c23║者，河沙難盡箇頭驢。
J26nB177_p0071c24║壽笑宇唐居士
J26nB177_p0071c25║山水年年笑宇宙，時人不薦生情竇，震威喝徹老維
J26nB177_p0071c26║摩，永證金剛無量壽。
J26nB177_p0071c27║壽天池居士七十
J26nB177_p0071c28║箇事從來無數目，誰將七十更為題？庭前秖種一枝
J26nB177_p0071c29║柏，嚴霜凜凜愈加奇。
J26nB177_p0071c30║壽敬之呂居士
J26nB177_p0072a01║六十七年彈指中，急須莫把念頭鬆，牙關咬定只教
J26nB177_p0072a02║徹，不徹依然昧己躬。
J26nB177_p0072a03║壽合江馮居士
J26nB177_p0072a04║人人不覺老春秋，對鏡方知白了頭，試看村前龍澗
J26nB177_p0072a05║水，無分今古壽長流。
J26nB177_p0072a06║壽達吾馮居士
J26nB177_p0072a07║石梁橋是古今傳，活水湍流豈變遷？君壽與之風月
J26nB177_p0072a08║老，半瀰江海半瀰天。
J26nB177_p0072a09║壽泰寰張居士
J26nB177_p0072a10║蟠桃核自種驢年，不逐春秋風雨便，就裏有仁能合
J26nB177_p0072a11║掌，壽令拄地與撐天。
J26nB177_p0072a12║壽總戎袁聯宇
J26nB177_p0072a13║威名久蜀東，浩氣何雄雄？問我千秋旨，荅君山海同。
J26nB177_p0072a14║壽燦碧楊居士
J26nB177_p0072a15║菊華此日綻，根自種驢年，壽量不思議，傲霜氣骨堅。
J26nB177_p0072a16║壽昇所冉居士
J26nB177_p0072a17║倚杖看龍城，煙雲巖畔起，君同不稍異，所異非君矣。
J26nB177_p0072a18║壽瑞岐楊居士
J26nB177_p0072a19║父子孫三代，完人尚幾家？年年逢此日，壽算過河沙。
J26nB177_p0072a20║壽瑞亭張居士
J26nB177_p0072a21║生也者裏躲，死也者裏躲，薦得者裏時，神僊不如我。
J26nB177_p0072a22║壽紹籌范總戎
J26nB177_p0072a23║益君福祿壽，符合天地人，如此長生術，任從蓂莢更。
J26nB177_p0072a24║壽道之胡總戎
J26nB177_p0072a25║忠南多傑者，雲漢了無依，試看江上柳，年年拂釣磯。
J26nB177_p0072a26║壽光大卉生行者
J26nB177_p0072a27║蹇大得生日，年年冬與春，雖然有更變，鏡樹識無生。
J26nB177_p0072a28║壽乾素徐居士
J26nB177_p0072a29║君壽比南山，南山尚崩倒，就中不倒者，同與君不老。
J26nB177_p0072a30║壽龍城上座
J26nB177_p0072b01║幾箇極頑石，老高堆上頭，況同仁者壽？溷沌過春秋。
J26nB177_p0072b02║示清白禪人
J26nB177_p0072b03║細細山頭雨，飄飄不見蹤，有時風送樹，和葉落庭中。
J26nB177_p0072b04║山中不得閒，共隨雲雨住，艸鞋腳底忙，踏破青苔路。
J26nB177_p0072b05║示湛林禪人
J26nB177_p0072b06║遠意來頻頻，索我痛開口，欲對達磨禪，曹山好顛酒。
J26nB177_p0072b07║示禪石禪人
J26nB177_p0072b08║其性堅且永，其機若禪石，坐破蒲團時，透露箇消息。
J26nB177_p0072b09║示完篤座主
J26nB177_p0072b10║曹山好顛酒，到口絕承當，醉醒合如是，磨磚鏡放光。
J26nB177_p0072b11║示禪木禪者
J26nB177_p0072b12║試問驢年事，驢年尚未窮，擬將筆舌盡，驢糞卻生蟲。
J26nB177_p0072b13║示若愚監院
J26nB177_p0072b14║期期盡竭力，處眾德猶寬，欲繼葉縣省，豈將常住慳？
J26nB177_p0072b15║示見雅禪者
J26nB177_p0072b16║白雲有深旨，來招我心師，幾度長空舞，笑聲落虎溪。
J26nB177_p0072b17║示語嵩禪人
J26nB177_p0072b18║鼓笛恁麼打，知音幾箇隨，調高人寡和，接拍獨君歸。
J26nB177_p0072b19║示引之禪者
J26nB177_p0072b20║力耕與筆耕，此道可相親，只見田中稻，誰知古佛心？
J26nB177_p0072b21║示習儀戒子
J26nB177_p0072b22║既受諸佛戒，即同諸佛子，老僧亦於中，況復如何耳？
J26nB177_p0072b23║示止止禪人
J26nB177_p0072b24║枯腸欲搜盡，無字與人書，若識無無處，無無要亦無。
J26nB177_p0072b25║示葦東禪人
J26nB177_p0072b26║一葦向東來，十問九不開，如何得的確？九年成禍胎。
J26nB177_p0072b27║示不我禪人
J26nB177_p0072b28║三生六十劫，夢眼幾回開？撞著燈籠笑，露柱卻懷胎。
J26nB177_p0072b29║人來問我禪，開口只一咄，此是何意旨？笑中常帶哭。
J26nB177_p0072b30║示牛目禪者
J26nB177_p0072c01║牛山幸有目，爍破四天下，何啻得如之？無人敢擬價。
J26nB177_p0072c02║示岫木禪者
J26nB177_p0072c03║說起新句子，呵呵笑不休，笑中藏利害，漫莫此輕浮。
J26nB177_p0072c04║笑裏且藏刀，知之在爾曹，爾曹若不會，辜負我揮毫。
J26nB177_p0072c05║示參微戒子
J26nB177_p0072c06║特來受吾戒，吾戒非淺學，珍重戒法嚴，是名無繫縛。
J26nB177_p0072c07║示完谷禪者
J26nB177_p0072c08║遠遠懷瓣香，來吾雙桂堂，臨行贈一偈，歇腳便承當。
J26nB177_p0072c09║示古拙禪人
J26nB177_p0072c10║幾來雙桂苦，行腳一番新，罵徹尿床漢，如何更問津？
J26nB177_p0072c11║雙桂堂前行，蹋翻幾片雲，指頭沒半箇，卻與世人驚。
J26nB177_p0072c12║示若鏡禪者
J26nB177_p0072c13║蹋翻艸鞋來，欲尋歸路急，難參雙桂禪，白紙書黑字。
J26nB177_p0072c14║萬竹山中坐，蒲團能幾破？試參枯木禪，只見空華墮。
J26nB177_p0072c15║示佛語法孫
J26nB177_p0072c16║相見易得好，久住難為人，我已拈來贈，任君天下行。
J26nB177_p0072c17║示谷崖法孫
J26nB177_p0072c18║谷崖可深隱，雲散覺天清，適得一輪照，山河艸木新。
J26nB177_p0072c19║示忘我禪人
J26nB177_p0072c20║父母未生前，如羊伴虎眠，不知此利害，妄想當參禪。
J26nB177_p0072c21║父母未生前，本來無面目，時人若不薦，開口還一咄。
J26nB177_p0072c22║示大奇禪人
J26nB177_p0072c23║來參雙桂禪，夜板不成眠，更有奇特處，種丘晚穀田。
J26nB177_p0072c24║示發用上人
J26nB177_p0072c25║達本原不二，隨業露多名，本來無一物，發用滿乾坤。
J26nB177_p0072c26║示燕樵禪者
J26nB177_p0072c27║程途經萬里，底事卻如何？欲到含元殿，長安從此過。
J26nB177_p0072c28║示爾獰禪人
J26nB177_p0072c29║住山須忘道，見道卻忘山，若道忘機處，鳥魚任往還。
J26nB177_p0072c30║示四聰禪者
J26nB177_p0073a01║來吾雙桂堂，佛法可商量，試問歸家句，峨眉佛放光。
J26nB177_p0073a02║示心空碗頭
J26nB177_p0073a03║雙桂行門滿，急欲老僧書，莫道乾坤窄，其如聲五湖。
J26nB177_p0073a04║示鳳臺毛居士
J26nB177_p0073a05║試問主人公，相逢驀面掌，可知痛癢否？不識隔霄壞。
J26nB177_p0073a06║示白崖禪人
J26nB177_p0073a07║山中住幾許，道念卻何如？只見華開落，興同木石居。
J26nB177_p0073a08║示寶月禪人
J26nB177_p0073a09║冒險來雙桂，得聞一葉香，此回歸寶月，照徹永無殃。
J26nB177_p0073a10║示燕巢禪者
J26nB177_p0073a11║來參雙桂禪，箇裏沒中邊，始信老僧事，驀頭痛與拳。
J26nB177_p0073a12║示懷素禪者
J26nB177_p0073a13║萬竹山中坐，高節要心虛，若了其中旨，法法與人殊。
J26nB177_p0073a14║示戈文禪者
J26nB177_p0073a15║峨眉山頂月，迥迥照十方，始信前賢說，馬駒聲遍揚。
J26nB177_p0073a16║示曇雲禪者
J26nB177_p0073a17║來我雙桂堂，對渠無法說，一條短杖黎，與爾堪行腳。
J26nB177_p0073a18║示九昭禪人
J26nB177_p0073a19║不識高梁路，行來甚寂寥，禪參無意味，知此卻風高。
J26nB177_p0073a20║示玄暉戒子
J26nB177_p0073a21║來參雙桂禪，如羊伴虎眠，有時遭一口，怨聲萬萬年。
J26nB177_p0073a22║示昌昌禪者
J26nB177_p0073a23║來參雙桂禪，領眾開荒田，機用一般別，他全你不全。
J26nB177_p0073a24║示紹宗法孫
J26nB177_p0073a25║瓢笠來雙桂，征衣尚未乾，歸程卜在即，令我復心酸。
J26nB177_p0073a26║示耶湘禪人
J26nB177_p0073a27║白棒沒人情，聞風便退去，有時知痛癢，始信大乘器。
J26nB177_p0073a28║示繼竹禪者
J26nB177_p0073a29║試看庭前竹，心虛節更堅，不隨風雨變，蒼翠到驢年。
J26nB177_p0073a30║示竺意禪人
J26nB177_p0073b01║雙桂禪堂窄，難容四海人，一朝得瞥地，千古為冤親。
J26nB177_p0073b02║示萬一禪者
J26nB177_p0073b03║欲參雙桂禪，猛力開荒田，佛法亦如是，何愁不現前？
J26nB177_p0073b04║示靈碧行者
J26nB177_p0073b05║磨墨真心苦，求書沒奈何，老僧纔舉筆，已是葛藤窩。
J26nB177_p0073b06║示見若禪人
J26nB177_p0073b07║獨坐小樓中，看雲起石峰，握之不可得，是竅皆玲瓏。
J26nB177_p0073b08║示徹天知客
J26nB177_p0073b09║乍入此禪期，高賓罕盡知，迎來送出去，且道是阿誰？
J26nB177_p0073b10║示現知禪者
J26nB177_p0073b11║來參雙桂禪，語默俱悄然，忽地驀頭打，其如痛癢前。
J26nB177_p0073b12║示物外禪者
J26nB177_p0073b13║物外有諸方，諸方多意氣，不學文字禪，方得大成器。
J26nB177_p0073b14║示徹也莊頭
J26nB177_p0073b15║不知身是苦，以苦欲捨之，試問其中妙，插鍬尒已知。
J26nB177_p0073b16║示意玄戒子
J26nB177_p0073b17║為道歷千山，艸鞋錢孰還？有時逢滑石，管取腳頭寬。
J26nB177_p0073b18║示本一禪人
J26nB177_p0073b19║涉水與登山，徒勞將自瞞，豁然腳底下，踏破艸鞋穿。
J26nB177_p0073b20║示默念莊主
J26nB177_p0073b21║做就莊家活，田園五穀豐，諸方禪衲子，共享太平風。
J26nB177_p0073b22║示無私禪人
J26nB177_p0073b23║一葉飄秋落，千山雲覆藏，我家渾不戀，即此兩相忘。
J26nB177_p0073b24║學道從來別，天涯星月孤，早知天盡處，雲霧起江湖。
J26nB177_p0073b25║示世美胡居士
J26nB177_p0073b26║遠來索我書，不以文章賦，但可得其全，天下始有悟。
J26nB177_p0073b27║示見吾李居士刺股愈親
J26nB177_p0073b28║毀形盡忠孝，忠孝終不妙，即此嬰重心，公然合至道。
J26nB177_p0073b29║示李居士
J26nB177_p0073b30║索我臨行句，當頭一棒親，痛聲情未瞥，忽見本來人。
J26nB177_p0073c01║示張文學
J26nB177_p0073c02║偶共嵩呼語，相期別有時，且將乾屎橛，分付與君持。
J26nB177_p0073c03║示付衣成居士
J26nB177_p0073c04║跳出金剛圈，吞得栗棘蓬，破山門下過，莫道不相逢。
J26nB177_p0073c05║示見宇熊居士
J26nB177_p0073c06║竹杖行山去，雲山撥轉頭，要知腳底下，黃葉滿空浮。
J26nB177_p0073c07║示桂寰彭居士
J26nB177_p0073c08║居家人應佛，出家人非佛，究竟是與非？不知佛何物。
J26nB177_p0073c09║示尼心源
J26nB177_p0073c10║精進持禁戒，猶如護明珠，若然知動靜，真是大丈夫。
J26nB177_p0073c11║示玉亭鄧居士
J26nB177_p0073c12║偶面忽然別，情濃境亦濃，天城山水渺，卻與老僧同。
J26nB177_p0073c13║示見宇李居士
J26nB177_p0073c14║同來雙桂堂，歸去各飄香，穿透世人鼻，無人自感傷。
J26nB177_p0073c15║送蓮月門人歸渝州
J26nB177_p0073c16║說起臨行句，山頭萬木新，和煙折一手，相送杖頭春。
J26nB177_p0073c17║破山禪師語錄卷十六
J26nB177_p0073c18║（四世孫　楚澧州　龍潭明初　慈利道林明
J26nB177_p0073c19║善　鼎州大龍光膺　蜀新寧牛山真櫺　萬
J26nB177_p0073c20║州百福山天圓寺廣徹　潭州西峰益聞同刻
J26nB177_p0073c21║破山和尚語錄第十六卷　堆藍弘禮禪人對
J26nB177_p0073c22║　秀水謝文英書　倪君亮子天章刊）
J26nB177_p0073c23║（康熙庚申年季春月，嘉禾楞嚴般若坊附藏流通）