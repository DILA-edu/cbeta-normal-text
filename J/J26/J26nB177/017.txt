J26nB177_p0074a01║破山禪師語錄卷第十七
J26nB177_p0074a02║當陽玉泉嗣法門人印正等編
J26nB177_p0074a03║佛祖讚
J26nB177_p0074a04║釋迦老人
J26nB177_p0074a05║冷坐六年，頓空三際，號釋迦文，說波羅蜜。咄！不知老
J26nB177_p0074a06║面皮厚了多少，來借山僧鼻孔出氣？
J26nB177_p0074a07║不坐潔白地上，慣要落草盤桓，說去說來，末後自了，
J26nB177_p0074a08║自是瞿曇。
J26nB177_p0074a09║彌勒大士
J26nB177_p0074a10║者箇彌勒，似同活賊，立向人前，不勝懽悅。打開布袋
J26nB177_p0074a11║曰：「有收有放。」露出胸襟頭，無巧無拙。本欲善取一文，
J26nB177_p0074a12║誰料強生枝節？呵呵！施者、受者意如何？總是當他笑
J26nB177_p0074a13║臉不得。
J26nB177_p0074a14║著甚麼急？討甚麼碗？擬欲奉承一棒，只是伸手不打
J26nB177_p0074a15║笑臉。
J26nB177_p0074a16║觀音大士
J26nB177_p0074a17║觀音大士，獨坐崖中，手執如意，其窟玲瓏。曾有悲願，
J26nB177_p0074a18║無剎不融，欲人所感，現應非同。三十二相，一目圓通，
J26nB177_p0074a19║全身普現，豈止血書？流遍塵剎，音徹五湖。噫！想是多
J26nB177_p0074a20║生願力，與人供、與人圖。
J26nB177_p0074a21║玲瓏巖畔，紫竹林中，淨缾楊柳，鸚鵡鳴空。如是謂之
J26nB177_p0074a22║觀音，普天匝地雄雄。
J26nB177_p0074a23║鸚鵡如是白，竹又如是紫，獨坐普陀巖，善應諸方耳。
J26nB177_p0074a24║蓮華洋兮波騰徹底；梵音洞兮潮聲不已。呵呵！堪笑
J26nB177_p0074a25║願力來，送上麒麟子。
J26nB177_p0074a26║普賢大士
J26nB177_p0074a27║萬行莊嚴，獨標西蜀，主峨眉山，光國王土，有情、無情，
J26nB177_p0074a28║今度、當度。拈出白象，鼻卷華舞。馨香射人，如塗毒鼓。
J26nB177_p0074a29║耳者膽喪，睹者目瞽。何其普賢圭角太露？
J26nB177_p0074a30║三大士
J26nB177_p0074b01║文殊騎獅，普賢駕象，釋迦老人端坐其上。雙松所倚，
J26nB177_p0074b02║韋馱相向，離三而一，一不成兩，號令人天，時時瞻仰。
J26nB177_p0074b03║咦！也是一番牓樣。
J26nB177_p0074b04║伏虎尊者駕象普賢
J26nB177_p0074b05║伏虎尊者，尚解虎鬥。▆勢在錫，果不唧溜。若降虎威，
J26nB177_p0074b06║目觀乎後。呵呵！堪笑▆象普賢，共尊者一並漏逗。
J26nB177_p0074b07║羅漢
J26nB177_p0074b08║天然椅上，古缾古爐。▆有何物，樹也珊瑚。黑面碧眼，
J26nB177_p0074b09║手卷經書。咦！雍雍胡跪蒲團上，讀斷海函一字無。
J26nB177_p0074b10║過海羅漢
J26nB177_p0074b11║十六尊者，各逞奇能。振錫兮則虎嘯；捧缽兮則龍吟；
J26nB177_p0074b12║持杖兮攪長河為酥酪；揮麈兮變大地作黃金。一任
J26nB177_p0074b13║水鬼之伎倆，難寫羅漢之應真。
J26nB177_p0074b14║降龍羅漢
J26nB177_p0074b15║明珠光相耀長空，非白非青非綠紅，引得毒龍降缽
J26nB177_p0074b16║內，莫言尊者弄神通。
J26nB177_p0074b17║達磨大師
J26nB177_p0074b18║者漢西來，虛頭賣弄，逢人駕蘆，遇水珍重，面壁嵩山，
J26nB177_p0074b19║心安骨董。咦！任從天下縱橫，一切魚龍擾動。
J26nB177_p0074b20║毛頭毛腦，嬾剃鬚髮，撥無因果，不會佛法。形狀古古
J26nB177_p0074b21║怪怪，言語兜兜荅荅，者箇慘怪東西，如何畫得相恰？
J26nB177_p0074b22║呵呵！若面羊皮鼓，不打自響，是甚麼？鼕鼕。
J26nB177_p0074b23║握杖達磨
J26nB177_p0074b24║者箇老漢，全無計算，前不搆村，後不抵店。握條拄杖，
J26nB177_p0074b25║橫打豎打。千古瞎驢，東賺西賺。
J26nB177_p0074b26║南嶽讓和尚
J26nB177_p0074b27║甚麼物也恁麼來？八載遲疑一念灰，修證不無染不
J26nB177_p0074b28║得，倒提磚鏡碧塵埃。
J26nB177_p0074b29║馬祖一和尚
J26nB177_p0074b30║車牛俱打意何如？逐動金剛禪忽蘇，三十年來無賸
J26nB177_p0074c01║物，獨餘鹽醬滿江湖。
J26nB177_p0074c02║百丈海和尚
J26nB177_p0074c03║摩天野鴨與麼飛，觸著鼻頭哭笑歸，次日法堂來卷
J26nB177_p0074c04║蓆，欲人無說發人機。
J26nB177_p0074c05║黃檗運和尚
J26nB177_p0074c06║昆蟲艸木皆如夢，一聽春雷蟄戶開，走者走兮秀者
J26nB177_p0074c07║秀，黃鸝休向舌邊裁。
J26nB177_p0074c08║臨濟玄和尚
J26nB177_p0074c09║東家中毒西家發，不覺西家毒更深，轟掌築拳秘不
J26nB177_p0074c10║住，風顛從此播叢林。
J26nB177_p0074c11║昭覺勤和尚
J26nB177_p0074c12║三佛之中一佛強，滅吾宗者乃承當，西來祖意庭前
J26nB177_p0074c13║柏，影逐金雞啼過墻。
J26nB177_p0074c14║虎丘隆和尚
J26nB177_p0074c15║見猶離見非真見，頭上安頭便豁然，柔易試看磕睡
J26nB177_p0074c16║虎，爪牙終是露人前。
J26nB177_p0074c17║東明旵和尚
J26nB177_p0074c18║豎枯脊梁涌扶桑，爍破乾坤不覆藏，影落安谿三十
J26nB177_p0074c19║載，魚龍濟濟任奔忙。
J26nB177_p0074c20║天童悟和尚
J26nB177_p0074c21║遠續曹谿，近嗣龍池，年將九九，鬚髮銀絲。婆心不歇，
J26nB177_p0074c22║示外威儀，脫於紙上，命不肖題。欲讚欲罵、且信且疑，
J26nB177_p0074c23║付之以焚，真報吾師。
J26nB177_p0074c24║相違數十年，一見生懊惱，誰脫於紙上？吾將禿筆掃。
J26nB177_p0074c25║非題亦非讚，是歹亦是好，都盧付一棒，此棒豈艸艸？
J26nB177_p0074c26║咦！痛癢今朝識兒孫，原是賣柴蔣三老。
J26nB177_p0074c27║吾師貌古，渾若猛虎，不露爪牙，超佛越祖。咦！遍地兒
J26nB177_p0074c28║孫，都打者鼓。
J26nB177_p0074c29║謂是吾師真，認真還是假，真假俱不立，痛棒驀頭打。
J26nB177_p0074c30║觸著堆柴近目前，情無情也俱翛然，纖塵不許輕回
J26nB177_p0075a01║話，連喝和聲驀豎拳。
J26nB177_p0075a02║四六年來影復逢，儼然如在稠人中，一瞻一禮酬三
J26nB177_p0075a03║拜，皮髓應教落下風。
J26nB177_p0075a04║老漢七十七，其年終天地，一條白棒頭，千古令人憶。
J26nB177_p0075a05║噫！為人切處太心孤，與佛祖昂昂出氣。
J26nB177_p0075a06║徑山雪嶠和尚
J26nB177_p0075a07║者箇毛頭瞎禿，僧又不僧、俗又不俗，坐斷雙▆雙▆，
J26nB177_p0075a08║道通天池天目，有時喝風棒月，有時神出鬼沒。我昔
J26nB177_p0075a09║曾遭魔魅，至今冤入髓骨。不打六十年前鼓笛，且向
J26nB177_p0075a10║語風居裏作箇古佛。
J26nB177_p0075a11║自讚
J26nB177_p0075a12║石蓮馮居士請讚
J26nB177_p0075a13║者箇病和尚，生來古怪樣，撞著李次公，十畫有九相。
J26nB177_p0075a14║髮際髼髼鬆鬆，眼界空空蕩蕩，住止東塔街頭，遊戲
J26nB177_p0075a15║南海岸上，肚裏無滴墨水，慣要興波作浪。蹋出虛空
J26nB177_p0075a16║骨髓，橫按一條拄杖，任他魔佛人天，都來喫頓痛棒。
J26nB177_p0075a17║阿呵呵！莫道破山本分艸料不成供養。
J26nB177_p0075a18║念中程居士請讚
J26nB177_p0075a19║身服藍衣，面如黃蠟。無心世間，有志林下。問是阿誰？
J26nB177_p0075a20║破山老衲。
J26nB177_p0075a21║侍橋程居士請讚
J26nB177_p0075a22║舌長口窄，語淺義深，說處難曉，令人易惺。莫是箇乾
J26nB177_p0075a23║屎橛、荊棘林？嗅者腦裂，視者刺睛，無端惱殺丹青。咦！
J26nB177_p0075a24║畫虎畫皮難畫骨，知人知面不知心。
J26nB177_p0075a25║東川呂居士請讚
J26nB177_p0075a26║燕額虎鬚，碧眼螺髮，身披紫衣，拽杖抬捺。呵呵！堪笑
J26nB177_p0075a27║四川川老蜀，原來是箇破布衲。
J26nB177_p0075a28║二祖雪臂門人請讚
J26nB177_p0075a29║者箇臭糟缾，逢人覿面呈，氣昌流俗輩，顛態風魔僧。
J26nB177_p0075a30║棒喝如掣電，機鋒若弄雲，兒孫請我讚，千古留罵名。
J26nB177_p0075b01║昭覺丈雪門人請讚
J26nB177_p0075b02║推不向前、拽不退後，畫又不成、描又不就，惱殺丹青，
J26nB177_p0075b03║出吾百醜。呵呵！且道是誰？破山病叟。
J26nB177_p0075b04║蒼松首座請讚
J26nB177_p0075b05║兩浙喫交，三巴絕倒，崖居穴處，食木衣艸。苦志出頭，
J26nB177_p0075b06║任人天保，打翻觔斗，以老賣老。咦！是甚麼活跳蚤？
J26nB177_p0075b07║德山竹帆門人請讚
J26nB177_p0075b08║看此老，沒帳算，一條拄杖全身現，有時特地攪魚龍，
J26nB177_p0075b09║鼓起波濤逼霄漢。本是竹陽一野夫，逢人只向他道
J26nB177_p0075b10║箇，莫惡少、莫閒賤。
J26nB177_p0075b11║默石門人請讚
J26nB177_p0075b12║咄咄咄兮明四喝，棒棒棒兮透三玄。一任人卜，我是
J26nB177_p0075b13║神通妙用；一任人卜，我是法爾如然。
J26nB177_p0075b14║開縣令萬鼎臣請讚
J26nB177_p0075b15║白紙渾無像，何須更圖狀？若人體任之，即是破和尚。
J26nB177_p0075b16║空如監寺請讚
J26nB177_p0075b17║萬峰山上曾住，雙桂堂前任時，可謂法無定相，翻轉
J26nB177_p0075b18║今昔面皮。咦！幸有遼天拄杖，亦可指人悟、亦可發人
J26nB177_p0075b19║疑。
J26nB177_p0075b20║玉泉蓮月門人請讚
J26nB177_p0075b21║者箇川老蜀，渾無奇特處，問禪禪不知、問教教非熟，
J26nB177_p0075b22║嬾散三十年，人天忽推出，握條短杖藜，打佛兼打祖。
J26nB177_p0075b23║天樹禪人請讚
J26nB177_p0075b24║髫年傑出，三巴三峽；做箇禪和，沒傝沒𠎷。錯過春秋，
J26nB177_p0075b25║五十有餘，住持已滿，十大名剎。噫！原來熟處難忘，只
J26nB177_p0075b26║得將七將八。
J26nB177_p0075b27║天柱禪人請讚
J26nB177_p0075b28║謂是老僧像，全然都不相，若將作影響，欲讚返成謗。
J26nB177_p0075b29║噫嘻！堪笑者阿師，握條大白棒。
J26nB177_p0075b30║天池禪人請讚
J26nB177_p0075c01║婆心為人，握條拄杖，東打西打，天謗人謗。呵呵！堪笑
J26nB177_p0075c02║不知痛癢，都來依葫蘆畫樣。
J26nB177_p0075c03║常明禪人請讚
J26nB177_p0075c04║道是老僧面目，全然無甚可述，不如翻轉面皮，天下
J26nB177_p0075c05║浩然獨步。
J26nB177_p0075c06║月朗禪人請讚
J26nB177_p0075c07║即字即像，留來供養；離字離像，人天榜樣；字像俱非，
J26nB177_p0075c08║破山和尚。
J26nB177_p0075c09║靈隱門人請讚
J26nB177_p0075c10║年經六十九，作事不唧溜，撞著惡金毛，遭他咬一口。
J26nB177_p0075c11║莫是萬峰中破山病叟，現身雙桂堂，面南看北斗。咄！
J26nB177_p0075c12║師林禪人請讚
J26nB177_p0075c13║千出醜，萬出醜，無奈兒孫繼其後。一日三度瞻禮，不
J26nB177_p0075c14║惟有益，返惹人咒。咄！
J26nB177_p0075c15║心朴禪人請讚
J26nB177_p0075c16║名欽四海，道重天下，人若問著，驀頭便打。呵呵！堪笑
J26nB177_p0075c17║胡椒老鼠，毒氣恁麼惡辣。
J26nB177_p0075c18║可可禪人請讚
J26nB177_p0075c19║身披法服，道出尋常，手持白拂，儼如放光。噫！未審此
J26nB177_p0075c20║中說何法？當機拄杖著忙。
J26nB177_p0075c21║雲幻侍者請讚
J26nB177_p0075c22║棒不打人，塵生一尺，縱然有眼，倚墻靠壁。噫！任教拄
J26nB177_p0075c23║地與撐天，還借拂子頭出氣。
J26nB177_p0075c24║丈林門人請讚
J26nB177_p0075c25║曹山酒，臨濟棒，惟有老僧更倔強，撞著泰山石敢當，
J26nB177_p0075c26║逢人痛與一頓棒。咦！試問何人？破山和尚。
J26nB177_p0075c27║大吼門人請讚
J26nB177_p0075c28║種自渝城，姓標蹇氏，大竹生長，枝葉遍地。嘻嘻！笑殺
J26nB177_p0075c29║尒與我，同坑土無異。
J26nB177_p0075c30║本源門人請讚
J26nB177_p0076a01║天上天丁，舉世無比，入廛垂手，逆行有幾？呵呵！堪笑
J26nB177_p0076a02║三巴國內，難著渠萬竹山前，與人煩惱、與人懽喜。
J26nB177_p0076a03║壁觀門人請讚
J26nB177_p0076a04║一手執杖，一手撫膝，試問如何？有所不必。咦！條條直
J26nB177_p0076a05║直儼然是，覿面逢人道不識
J26nB177_p0076a06║水月禪人請讚
J26nB177_p0076a07║年經七十，污人紙筆，畫又不相，描亦不似。道行江北
J26nB177_p0076a08║江南，禪通山間水際。呵呵！堪笑不唧溜的老漢解說
J26nB177_p0076a09║波羅蜜。咄！
J26nB177_p0076a10║印水監寺請讚
J26nB177_p0076a11║曹谿水源，天童木本，雙桂飄香，四海難隱。呵呵！堪笑
J26nB177_p0076a12║天人師與一切冤親平等。
J26nB177_p0076a13║寂光門人請讚
J26nB177_p0076a14║無名無像先天兆，有是有非後覺知，不涉有無真面
J26nB177_p0076a15║目，永遺代代天人師。
J26nB177_p0076a16║靜行禪人請讚
J26nB177_p0076a17║棒頭有眼，爍破天下，撞著箇人，一戮便瞎。耳其聲兮
J26nB177_p0076a18║似恰，窺共色兮惡煞。呵呵！堪笑雙桂老凍儂，逢人一
J26nB177_p0076a19║味鞭撻。
J26nB177_p0076a20║參之侍者請讚
J26nB177_p0076a21║髼鬆螺髮，妙年青姿，握條拄杖，打人祖師，若知痛癢，
J26nB177_p0076a22║相繼承之。呵呵！堪笑世人，何其太癡？
J26nB177_p0076a23║本空禪人請讚
J26nB177_p0076a24║者箇老和尚，顛倒渾無然，一任佛與祖，都盧喫頓棒。
J26nB177_p0076a25║噫！自從胡亂後，三十年不少鹽醬。
J26nB177_p0076a26║易菴西堂請讚
J26nB177_p0076a27║千古一杖，萬年一念，魔佛俱非，誰通一線？咦！也是矢
J26nB177_p0076a28║上加尖，空中掣電。
J26nB177_p0076a29║耶湘書記請讚
J26nB177_p0076a30║破頭山上喫交，福城東際開口，揚聲只教痛煞，沒箇
J26nB177_p0076b01║人來對偶。噫嘻！也是蝦跳不出斗。
J26nB177_p0076b02║雲拙禪人請讚
J26nB177_p0076b03║曾住破頭山，尪贏甚不堪，口唇猶剝棗，病面若藏柑。
J26nB177_p0076b04║榾柮火供暖，㲯毿衣避寒，龍天推出世，留與在人間。
J26nB177_p0076b05║石幢首座請讚
J26nB177_p0076b06║萬竹山中打坐，雙桂堂前鼓舌，一任鑽龜打瓦，總教
J26nB177_p0076b07║痛快不徹。咦！逢人一棒一條痕，機下一掌一握血。
J26nB177_p0076b08║天竺禪人請讚
J26nB177_p0076b09║白棒打人，鮮血遍地，要知痛癢，始識其意。呵呵！堪笑
J26nB177_p0076b10║臨濟兒孫，倒有些惡辣氣息。
J26nB177_p0076b11║無私維時請讚
J26nB177_p0076b12║年老六十有三，口頭終日喃喃，說些沒滋味話，與人
J26nB177_p0076b13║放曠打憨。噫！手持一柄拂子，試問諸人好參。
J26nB177_p0076b14║百城門人請讚
J26nB177_p0076b15║握杖不打人，知是機不濟，始信頑石頭，顛三並倒四。
J26nB177_p0076b16║謂是吾之真，況無衲僧氣？呵呵！堪笑川老蜀，魔宮虎
J26nB177_p0076b17║穴游戲。
J26nB177_p0076b18║六岫首座請讚
J26nB177_p0076b19║年登八八，返倒瀟灑，竭力為人，人不知也。秖握一條
J26nB177_p0076b20║白棒，付與天下兒孫，撞著佛也是打、魔也是打。
J26nB177_p0076b21║三止禪人請讚
J26nB177_p0076b22║握杖為人，人多生障，直條條地，絕其伎倆，且道是誰？
J26nB177_p0076b23║破山和尚。
J26nB177_p0076b24║深省門人請讚
J26nB177_p0076b25║者箇老凍儂，隨處得自在，揮麈山石間，說法俱無礙。
J26nB177_p0076b26║有時看雲去雲來，有時看華開華落。咦！一任四海五
J26nB177_p0076b27║湖，卻把老僧勘破。
J26nB177_p0076b28║禦木門人請讚
J26nB177_p0076b29║本是四川川老蜀，逢人驀面震威咄，不知此意是何
J26nB177_p0076b30║如？山自青兮水自綠。
J26nB177_p0076c01║忍微門人請讚
J26nB177_p0076c02║得粒金粟，撒遍天下，一雨二露，三冬九夏。果蜀華吳，
J26nB177_p0076c03║滅梁生大，若聖若凡，沒傝沒𠎷。有時高高峰頂立，超
J26nB177_p0076c04║佛越祖；有時深深水底行，痛打臭罵。率性撥轉蘆頭，
J26nB177_p0076c05║慈航倒駕。呵呵！如此行徑，反增聲價。
J26nB177_p0076c06║耕雲門人請讚
J26nB177_p0076c07║萬峰活埋，雙桂飄香，一般意味，千古難藏。狂蜂亂舞，
J26nB177_p0076c08║粉蝶伏墻，一條拄杖，驀頭便打，唯要人人點首皈降。
J26nB177_p0076c09║當臺門人請讚
J26nB177_p0076c10║打又不嗔，罵又不喜，一日九拜，活活咒死，老僧薄福，
J26nB177_p0076c11║與世人作箇綱紀。
J26nB177_p0076c12║雲嶠監院請讚
J26nB177_p0076c13║遠繼曹谿，近嗣龍池，破山末後，好老面皮。咦！漫道源
J26nB177_p0076c14║遠不絕，永作人天之師。
J26nB177_p0076c15║穎初首座請讚
J26nB177_p0076c16║一又不成，二又不像，惱殺丹青，百古百樣。未知是誰？
J26nB177_p0076c17║破山和尚。
J26nB177_p0076c18║笑宗門人請讚
J26nB177_p0076c19║本是竹陽老僧，為人一味甘貧，杖頭有▆子氣，終▆
J26nB177_p0076c20║只想打人。咦！也是路見不平。
J26nB177_p0076c21║指北知客請讚
J26nB177_p0076c22║華開檇李，果熟蠶叢，驀劄撞著，電卷雷轟。咦！子去江
J26nB177_p0076c23║南歸來，與吾金剛圈栗棘蓬。
J26nB177_p0076c24║西來禪人請讚
J26nB177_p0076c25║手持白拂，身靠幽石，東土婆心，西來大意，擬欲讚謗，
J26nB177_p0076c26║翻成賸跡。咦！也是餬餅裏呷汁。
J26nB177_p0076c27║朴存禪人請讚
J26nB177_p0076c28║惱煞丹青，出吾百醜，眼橫鼻直，河目海口。咄！說出幾
J26nB177_p0076c29║句毒死人話，一任禪和南奔北走。
J26nB177_p0076c30║兩石上座請讚
J26nB177_p0077a01║口似磉盤，眼如掣電，手持白拂，當機浪卷。左拂兮佛
J26nB177_p0077a02║也不前，右拂兮魔亦不見，任渠搬盡伎倆，且向第二
J26nB177_p0077a03║頭侍者邊挺身自薦。
J26nB177_p0077a04║立雪禪人請讚
J26nB177_p0077a05║是相是真，罵亦不嗔；是真是相，讚亦成謗；讚謗俱非，
J26nB177_p0077a06║泯絕真妄。如是平等轉大法輪，至令信者、疑者無復
J26nB177_p0077a07║以此為憑。
J26nB177_p0077a08║伯符法孫請讚
J26nB177_p0077a09║欲吾真字，即吾真像。字像俱非，冥然何狀？
J26nB177_p0077a10║石雲禪人請讚
J26nB177_p0077a11║年方六十有二，作法顛三倒四，說是破山和尚，偏然
J26nB177_p0077a12║到底不識。
J26nB177_p0077a13║紫芝法孫請讚
J26nB177_p0077a14║頭髮髼鬆，揮麈談空，山巔水際，行止如龍。道是破山
J26nB177_p0077a15║和尚，也是喚甕作鐘。
J26nB177_p0077a16║密旨禪人請讚
J26nB177_p0077a17║萬竹山中，雙桂堂前，捉摸不住，孰聖孰賢？若道是破
J26nB177_p0077a18║山和尚，夢到驢年。
J26nB177_p0077a19║燕石法孫請讚
J26nB177_p0077a20║將吾字兮作吾像，即此乃為真俱養。若道老僧返顛
J26nB177_p0077a21║倒，劈脊痛打三十棒。
J26nB177_p0077a22║身靠幽石，手持白拂，無法可說，但觀瀑布。左右侍者，
J26nB177_p0077a23║拄杖如意，適全其用，不拘文字。呵呵！堪笑者破山病
J26nB177_p0077a24║叟，令人嘻、令人戲。
J26nB177_p0077a25║三璧法孫請讚
J26nB177_p0077a26║生不逢時，處於惡世，棒不打人，倚墻靠壁，只用三寸
J26nB177_p0077a27║綿軟舌，說去說來沒蹤跡。咦！也是糊餅裏呷汁。
J26nB177_p0077a28║牛目法孫請讚
J26nB177_p0077a29║惡性頭陀，非佛非魔，握條拄杖，如何若何？驀直打人，
J26nB177_p0077a30║機扣禪和。咦！也是平地生波。
J26nB177_p0077b01║徹靈禪人請讚
J26nB177_p0077b02║拈塵說法，人莫之曉，慈悲之故，只得落艸。咦！拄杖靠
J26nB177_p0077b03║背，虛空笑倒。
J26nB177_p0077b04║法印禪人請讚
J26nB177_p0077b05║數十年來，說法行道，經歷艱險，無顛無倒。呵呵！堪笑
J26nB177_p0077b06║拂子亂拂，拄杖一棒棒倒。
J26nB177_p0077b07║發印禪人請讚
J26nB177_p0077b08║字像從來沒兩般，兒孫滿地得安然，幾將欲入蒼龍
J26nB177_p0077b09║窟，只恐時人去妄傳。
J26nB177_p0077b10║靜浪禪人請讚
J26nB177_p0077b11║遊戲山林，回觀山谷，握條拄杖，逢人便咄，打著箇漢，
J26nB177_p0077b12║指條活路。嘻嘻！惱殺丹青，寫吾皮、露吾骨。
J26nB177_p0077b13║發榮居士請讚
J26nB177_p0077b14║握杖山水間，以之恣遊戲，看來人世中，幾箇空名利？
J26nB177_p0077b15║珍重老維摩，供養亦如是。
J26nB177_p0077b16║修福禪人請讚
J26nB177_p0077b17║道真必是假，道假必是真，真假俱不立，且道是何人？
J26nB177_p0077b18║咦！也是髑髏裏眼睛。
J26nB177_p0077b19║湛宇禪人請讚
J26nB177_p0077b20║者箇毛頭毛腦，佛法有所不曉，握條白棒為人，端要
J26nB177_p0077b21║驚蛇打艸。
J26nB177_p0077b22║繼六禪人請讚
J26nB177_p0077b23║坐盤陀石，手執麈拂，細思量起，口說不出。噫！也是鎮
J26nB177_p0077b24║州蘆菔。
J26nB177_p0077b25║見南禪人請讚
J26nB177_p0077b26║靈山發脈，曹谿始嗣，流派馬駒，道昌臨濟。噫嘻！至我
J26nB177_p0077b27║天童，兒孫遍地。
J26nB177_p0077b28║天鏡侍者請讚
J26nB177_p0077b29║打人棒頭，撐天拄地，正見撥開，光徹三際。咄！雖然沒
J26nB177_p0077b30║甚恩威，返道有些虎勢。
J26nB177_p0077c01║守一禪人請讚
J26nB177_p0077c02║物外諸身，諸身物外，一條杖藜，周遍法界。噫嘻！堪笑
J26nB177_p0077c03║老凍儂，猶有鄉情在。
J26nB177_p0077c04║本來禪人請讚
J26nB177_p0077c05║徹骨為人無一物，打風打雨令人怖，有時立在妙高
J26nB177_p0077c06║峰，四面八方沒回互。
J26nB177_p0077c07║何善人請讚
J26nB177_p0077c08║竹陽百姓，臨濟遠孫，二諦融一，一非所存。致令見者、
J26nB177_p0077c09║聞者、供養者，直教棒下薦取無生。
J26nB177_p0077c10║海玉李居士請讚
J26nB177_p0077c11║年經七十，常住在世，鬚髮皓然，眼橫鼻直。呵呵！堪笑
J26nB177_p0077c12║此老翁，連自猶不識。
J26nB177_p0077c13║大奇禪人請讚
J26nB177_p0077c14║無像之相，是名真相，但著點染，已成別樣。若得不別，
J26nB177_p0077c15║不在丹青筆上。
J26nB177_p0077c16║洞源禪人請讚
J26nB177_p0077c17║者箇禿物，穿紅穿綠，惡貫人天，來觀瀑布，任是高山
J26nB177_p0077c18║流水、華木石竹，一段風光盡向拄杖頭邊獨露。
J26nB177_p0077c19║本一禪人請讚
J26nB177_p0077c20║握杖閒行山間林下，看雲飛，看雨灑，逍遙物外。何人
J26nB177_p0077c21║問者？莫道破山，老宿開口便打。
J26nB177_p0077c22║尒獰禪人請讚
J26nB177_p0077c23║六十甲子，牢籠不住；四十僧臘，打擾不開。又值年荒
J26nB177_p0077c24║世亂，只得學箇癡獃。咦！拄杖頭邊出佛祖，震威一喝
J26nB177_p0077c25║吼如雷。
J26nB177_p0077c26║彼岸禪人請讚
J26nB177_p0077c27║江南江北，幾曾行腳？天上天下，惡聲已播。見者、聞者、
J26nB177_p0077c28║供養者，快得安隱，即得解脫。
J26nB177_p0077c29║心空禪人請讚
J26nB177_p0077c30║生處竹陽，出世高梁，六十有五，經幾相忘，忽然撞著，
J26nB177_p0078a01║丹青寫吾骨格、供吾衣裳。
J26nB177_p0078a02║忘我侍者請讚
J26nB177_p0078a03║如汝髼頭，無是髼頭；若無是者，無二髼頭。呵呵！談笑
J26nB177_p0078a04║遍天下，沒人與我同流。
J26nB177_p0078a05║渭陽金居士請讚
J26nB177_p0078a06║烏髮碧眼，燕額虎鬚，為人切處，拄杖不離，打得徹骨
J26nB177_p0078a07║徹髓，莫教分肉分皮。咄！
J26nB177_p0078a08║繡石禪人請讚
J26nB177_p0078a09║圓頂方袍，嗣祖英豪，墮在其數，一世眼高。呵呵！堪笑
J26nB177_p0078a10║錦江理沒，卻來高梁震威一喝。
J26nB177_p0078a11║悟玄禪人請讚
J26nB177_p0078a12║者箇老和尚，生來沒勾當，逢人不說禪，開口便成謗。
J26nB177_p0078a13║圭角太露兮，日就月將；形神最妙兮，百般五樣。呵呵！
J26nB177_p0078a14║笑煞天下人，不識破和尚。
J26nB177_p0078a15║月如禪人請讚
J26nB177_p0078a16║口若磉盤，說法無聲，逢著便棒，何疏何親？咄！也是弄
J26nB177_p0078a17║鬼眼睛。
J26nB177_p0078a18║凌虛禪人請讚
J26nB177_p0078a19║體吾真，識吾面，一切聖凡如閃電。呵呵！笑倒老維那，
J26nB177_p0078a20║一下鉗鎚兩處薦。
J26nB177_p0078a21║東也侍者請讚
J26nB177_p0078a22║若現半身、若現全身，拄杖在手，勿論疏親。咦！魚龍眨
J26nB177_p0078a23║眼，鬼神喫驚。
J26nB177_p0078a24║昌昌禪人請讚
J26nB177_p0078a25║遊戲山林，看華開落，已知生滅，無得無說。咦！也是一
J26nB177_p0078a26║番行腳。
J26nB177_p0078a27║雲谷禪人請讚
J26nB177_p0078a28║嬾散自若，志耽丘壑，以何為人？拂子當頭一劃。
J26nB177_p0078a29║明暉禪人請讚
J26nB177_p0078a30║為僧不習威儀，端要敲骨打髓。手握一條白棒，逢人
J26nB177_p0078b01║直打到底，雖然當下不徹，過身卻了生死。咦！
J26nB177_p0078b02║湧泉禪人請讚
J26nB177_p0078b03║握條白棒，不順人情，逢佛遇祖，一並施行。咄！始知不
J26nB177_p0078b04║枉為臨濟兒孫。
J26nB177_p0078b05║南溟禪人請讚
J26nB177_p0078b06║出世三十三，名剎五處五，佛法總不知，只解打口鼓。
J26nB177_p0078b07║破山禪師語錄卷第十七
J26nB177_p0078b08║（荊州善信　姚君之　詹洪耀　王元海　熊
J26nB177_p0078b09║洪璧　樊發仁　胡養讓　于發修同刻
J26nB177_p0078b10║破山和尚語錄第十七卷　堆藍性同禪人對
J26nB177_p0078b11║　秀水謝文英穎仙書　倪君亮子天章刊）
J26nB177_p0078b12║（康熙庚申年季春月，嘉禾楞嚴般若坊附藏流通）