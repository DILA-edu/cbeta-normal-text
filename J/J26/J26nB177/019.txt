J26nB177_p0083b01║破山禪師語錄卷第十九
J26nB177_p0083b02║當陽玉泉嗣法門人印正等編
J26nB177_p0083b03║雜偈二
J26nB177_p0083b04║遊靈谷寺
J26nB177_p0083b05║偶來靈谷法堂上，坐聽松聲遞遠鐘，莫是誌公時說
J26nB177_p0083b06║法？廣長舌底露機鋒。
J26nB177_p0083b07║過七佛菴
J26nB177_p0083b08║拄杖敲開七佛頭，濃濃法乳四泓流，崖前石虎多驚
J26nB177_p0083b09║怪，吼起獰龍逐浪遊。
J26nB177_p0083b10║宿閱藏菴
J26nB177_p0083b11║半是街頭半是山，鬧叢叢地自閑▆，夜深欲坐無燈
J26nB177_p0083b12║火，便把殘經對月看。
J26nB177_p0083b13║金陵靜心禪師請題指月軒
J26nB177_p0083b14║幾句閑言話滿天，中無一句可君前，法堂艸長深千
J26nB177_p0083b15║尺，未敢題詩指月軒。
J26nB177_p0083b16║永慶寺
J26nB177_p0083b17║踢倒須彌鏡影空，逢人徒鼓舌尖紅，黃鸝不識吾師
J26nB177_p0083b18║意，叫落庭前一樹風。
J26nB177_p0083b19║崖艇
J26nB177_p0083b20║孤艇危崖款乃聲，而今滿載未通津，天僊橋自牢關
J26nB177_p0083b21║鎖，直至驢年不放行。
J26nB177_p0083b22║圓津禪人請題推蓬室
J26nB177_p0083b23║船子推蓬數十秋，一朝取食到鉤頭，煙波不許人偷
J26nB177_p0083b24║住，帶月和魚卻覆舟。
J26nB177_p0083b25║佛恩寺除夕
J26nB177_p0083b26║二十餘年山海遊，歸來特地一場愁，兒孫伎倆驢年
J26nB177_p0083b27║盡，難盡佛恩深莫酬。
J26nB177_p0083b28║宿三臺寺
J26nB177_p0083b29║夜宿三臺景物幽，夢魂深入古谿頭，魚龍不許淹留
J26nB177_p0083b30║住，放出波心月滿樓。
J26nB177_p0083c01║寓三教寺
J26nB177_p0083c02║為月開門笑滿山，光樓聲發骨毛寒，老僧無別營清
J26nB177_p0083c03║供，待客惟將竹數竿。
J26nB177_p0083c04║大覺寺
J26nB177_p0083c05║大覺堂前無夢人，眼光炯炯射眉橫，有時爍破四天
J26nB177_p0083c06║下，更許誰來打葛藤？
J26nB177_p0083c07║天福菴
J26nB177_p0083c08║天福精藍傍石開，藤華幽鳥任徘徊，此中結就西方
J26nB177_p0083c09║境，更不如何雜念來。
J26nB177_p0083c10║白兔亭
J26nB177_p0083c11║奇異山川忽地靈，雲巢月窟復誰新？於中白兔今何
J26nB177_p0083c12║在？笑指崖前瀑布聲。
J26nB177_p0083c13║三過蟠龍洞值雨
J26nB177_p0083c14║艸鞋三過路頭窮，只見蒼崖不見龍，轉盻和雲飛杖
J26nB177_p0083c15║底，打風打雨躍長空。
J26nB177_p0083c16║中慶寺水口
J26nB177_p0083c17║雲樹千重山鎖之，中分一派透曹谿，艸鞋也解騎香
J26nB177_p0083c18║象，截流直上翠微西。
J26nB177_p0083c19║雪獅子
J26nB177_p0083c20║平空降下雪獅兒，牙爪雖伸未喫時，引得白拈賊智
J26nB177_p0083c21║起，連更曉夜要偷騎。
J26nB177_p0083c22║木魚
J26nB177_p0083c23║鱗甲通身解吼哮，皈依三寶勿辭勞，連經棒打如何
J26nB177_p0083c24║說？只為頑皮困寂寥。
J26nB177_p0083c25║鐘
J26nB177_p0083c26║晨昏走起一聲鐘，下下聽來徹底空，惟有棒頭緩急
J26nB177_p0083c27║處，阿誰向此悟圓通？
J26nB177_p0083c28║燕
J26nB177_p0083c29║去年東住今年西，只為翀霄幾箇兒，養得兒肥母卻
J26nB177_p0083c30║瘦，高飛不憶臥巢時。
J26nB177_p0084a01║燕語喃喃來上堂，隨邪逐惡肆顛狂，也知法大機難
J26nB177_p0084a02║荷，血口徒將挂短墻。
J26nB177_p0084a03║拄杖
J26nB177_p0084a04║直條條地性忠良，遇險逢危善主張，歷盡千山與萬
J26nB177_p0084a05║水，偏能扶弱不扶強。
J26nB177_p0084a06║佛手中柑
J26nB177_p0084a07║莫道無情不說法，無情卻又有多知，踊身高七多羅
J26nB177_p0084a08║樹，也解捏拳誑小兒。
J26nB177_p0084a09║竹
J26nB177_p0084a10║月明簾外打之遶，荊棘林中走出頭，拄地撐天應有
J26nB177_p0084a11║節，雄風猛雨亦無愁。
J26nB177_p0084a12║出土獰芽洞劫前，離披晴雨勢參天，有時作舞風雲
J26nB177_p0084a13║際，贏得心虛節更堅。
J26nB177_p0084a14║竹鞭
J26nB177_p0084a15║盤根錯節老山林，不守煙霞逐陸沉，落在老僧惡辣
J26nB177_p0084a16║手，追風千里聽鞭音。
J26nB177_p0084a17║移新荷
J26nB177_p0084a18║種自污泥開白蓮，就中無染是天然，應知濁世多賢
J26nB177_p0084a19║哲，豈在隨方又逐圓？
J26nB177_p0084a20║即事
J26nB177_p0084a21║源頭一滴向東流，汎漲聲驚客夢浮，不是橋梁關鎖
J26nB177_p0084a22║住，彌天彌地孰為儔？
J26nB177_p0084a23║偶成
J26nB177_p0084a24║茅屋深林人罕知，悄然做首蒲團詩，念來句句無平
J26nB177_p0084a25║仄，引得冬瓜瓠子疑。
J26nB177_p0084a26║昨夜胡人來說夢，一天星月照長空，翻身挨得枕頭
J26nB177_p0084a27║走，疑是繩床化毒龍。
J26nB177_p0084a28║過瀘陽
J26nB177_p0084a29║竹杖肩輿入市廛，大驚小怪亂言傳，雖無道況垂千
J26nB177_p0084a30║古，卻有禪名播萬年。
J26nB177_p0084b01║留別
J26nB177_p0084b02║相逢相別遠桃谿，拄杖頭邊雨淚垂，點點盡成萍水
J26nB177_p0084b03║意，不知何處又同期。
J26nB177_p0084b04║自別巫山十二峰，杖頭腳底意重重，分明為了兒孫
J26nB177_p0084b05║債，拈得三巴飽肚中。
J26nB177_p0084b06║世變口占
J26nB177_p0084b07║生不逢時業障多，無端將我老身磨，若能空得無何
J26nB177_p0084b08║有，隨處披襟唱哩囉。
J26nB177_p0084b09║夢中占
J26nB177_p0084b10║夢裏人來問道，驀頭痛與一拳，不知他醒？我醒？惟見
J26nB177_p0084b11║血痕現前。
J26nB177_p0084b12║師被蜈蚣螫口占
J26nB177_p0084b13║小小蜈蚣百隻臂，大悲千手亦如是，雖然示現不同
J26nB177_p0084b14║途，總要令人中毒氣。
J26nB177_p0084b15║眾乞開示，師拈梨子示之，眾不契，遂占此。
J26nB177_p0084b16║雲水紛紛覓指歸，病僧倏倏頓開扉，目前無賸閒家
J26nB177_p0084b17║具，惟有酸梨接鈍機。
J26nB177_p0084b18║眾備禮儀，進方丈為師慶生，師拈拄杖一時打
J26nB177_p0084b19║散，以偈復之。
J26nB177_p0084b20║滿堂雲水亂紛紛，竟為吾儕引禍根，怒起茶條惡辣
J26nB177_p0084b21║辣，為人開口說無生。
J26nB177_p0084b22║癸巳冬，師謂能事畢矣，欲建活埋菴于佛香寺
J26nB177_p0084b23║之後，時二三子請題，師信筆書之。
J26nB177_p0084b24║韜名晦跡隱山阿，雲任高飛鳥任過，堪笑諸方水火
J26nB177_p0084b25║葬，無能奈我活埋何？
J26nB177_p0084b26║和會稽女郎三首
J26nB177_p0084b27║英姿一旦破風塵，把筆三行淚滿身，題罷墨華香宇
J26nB177_p0084b28║宙，等閑不與世同春。
J26nB177_p0084b29║肩戈荷戟征途遊，虎穴臬巢歲月悠，可惜不從忠烈
J26nB177_p0084b30║死，空將淚墨染墻頭。
J26nB177_p0084c01║錯節盤根問阿誰？撐天拄地復何悲？分明一具風流
J26nB177_p0084c02║骨，留與風流人淚垂。
J26nB177_p0084c03║上天童悟和尚塔前
J26nB177_p0084c04║師逝江南十載餘，烽煙不息阻征途，汗顏擬則機緣
J26nB177_p0084c05║去，恐我同門罵瞎驢。
J26nB177_p0084c06║師至泖橋寺，冰鏡上人乞偈。
J26nB177_p0084c07║偶來泖上鼓玄風，吹起波濤瀰望中，跛鱉盲龜俱浸
J26nB177_p0084c08║殺，唯拋一縷釣獰龍。
J26nB177_p0084c09║次秋潭大師題茂敘孫居士嘯竹亭韻
J26nB177_p0084c10║獨為逃禪遠世尋，雙谿橋去水雲深，想君共我同流
J26nB177_p0084c11║也，日坐蒲團嘯竹林。
J26nB177_p0084c12║無意時時把念消，有來買石得雲饒，前村幾箇籬笆
J26nB177_p0084c13║竹，節節枝枝長過橋。
J26nB177_p0084c14║美人卷（呂相國請題）
J26nB177_p0084c15║古卷呈來索筆書，毫端說法令人蘇，圖成一具風流
J26nB177_p0084c16║骨，時與老僧圓戒珠。
J26nB177_p0084c17║一陽李將軍請為小青龍說法
J26nB177_p0084c18║現躍飛騰久蜀東，功成名遂可行空，老僧降在缽盂
J26nB177_p0084c19║裏，靜聽君王指日封。
J26nB177_p0084c20║含輝王居士請題牡丹、梅、竹、蒲萄四畫
J26nB177_p0084c21║豐隆富貴天然別，錦繡叢中第一苗，不逐四時風雨
J26nB177_p0084c22║▆，▆然突出眾英豪。
J26nB177_p0084c23║嚴霜寒盡露春色，六出香飄傲雪前，落得幾枝撐破
J26nB177_p0084c24║月，清光點點映池邊。
J26nB177_p0084c25║風晴雨露倒斜陰，話盡節堅虛內心，拄地撐天赤骨
J26nB177_p0084c26║聿，任教枝上葉森森。
J26nB177_p0084c27║枯藤茂葉垂多子，引得鴉穿並鼠侵，珍重主人生愛
J26nB177_p0084c28║惜，錦堂顆顆復生生。
J26nB177_p0084c29║天錫姚文學請題畫蕙
J26nB177_p0084c30║華開幽谷正芳芬，引得遊蜂亂碧岑，媿我詩人無措
J26nB177_p0085a01║手，隨風飄落野情生。
J26nB177_p0085a02║圓知禪人請題血書《華嚴經》
J26nB177_p0085a03║海墨能書我佛經，如何不滿上人心？金刀斷舌血流
J26nB177_p0085a04║筆，寫盡河沙數轉深。船子捨身為法，夾山掩耳知音，
J26nB177_p0085a05║不如梵禪客舌尖上轉根本法輪。
J26nB177_p0085a06║寄均一契友
J26nB177_p0085a07║聞君結箇尖頭屋，坐臥經行煨榾柮，撥火星飛品字
J26nB177_p0085a08║爐，溈山公案重拈出。噫！你也呵呵，我也咄咄。
J26nB177_p0085a09║號塊雪禪人
J26nB177_p0085a10║凝凝塊雪，靡同眾例，儼若銀山，宛如珂月。清光爍爍
J26nB177_p0085a11║兮梅分餘襲，寒威凜凜兮柏轉奇色。龐公曾問泉禪
J26nB177_p0085a12║客，當下聞風而結舌。
J26nB177_p0085a13║號白山禪人
J26nB177_p0085a14║卉木叢林幾墮淚，了無一地可生根，衲僧腳底纔輕
J26nB177_p0085a15║觸，瓦礫石頭皆動瞋。呵呵！白山白山，其惟公親。
J26nB177_p0085a16║贈紹光禪宿建塔
J26nB177_p0085a17║四野青黃菜麥田，中通一竅自天然，吾師法性皆充
J26nB177_p0085a18║滿，永胤兒孫續祖傳。
J26nB177_p0085a19║訪悠也上座
J26nB177_p0085a20║白雲深處老僧多，笑月吟風只恁麼，非我安心欺佛
J26nB177_p0085a21║祖，從來不打葛藤窩。
J26nB177_p0085a22║訪西林鏡宗主人
J26nB177_p0085a23║斂衣赤腳過西林，步步泥蹤蹋翠岑，獨有鏡公善著
J26nB177_p0085a24║便，一瓢惡水洗煙塵。
J26nB177_p0085a25║雖愚王春元赴京會試，舟中著險，請偈復去。
J26nB177_p0085a26║浩渺洪波始徹機，雲雷相送入龍扉，涌身躍出長安
J26nB177_p0085a27║道，已是心空及第歸。
J26nB177_p0085a28║瑞虞蕭居士為母誕請偈
J26nB177_p0085a29║千古蟠桃味異常，等閑不與世人嘗，裏頭仁自驢年
J26nB177_p0085a30║種，一度華開一度香。
J26nB177_p0085b01║訪遍周上人
J26nB177_p0085b02║貪幽獨坐小齋中，話及當年有異同，拄杖到山開正
J26nB177_p0085b03║眼，依然還是舊家風。
J26nB177_p0085b04║示心所曹居士
J26nB177_p0085b05║一腳蹋破髑髏，豁開頂門正眼，洞徹虎穴魔宮，了知
J26nB177_p0085b06║佛心祖膽。呵呵！任君天下縱橫行，莫道破山門庭半
J26nB177_p0085b07║開半掩。
J26nB177_p0085b08║敬樓孫居士七十請偈
J26nB177_p0085b09║七十年前未有身，就中孰肯契無生？知君已得桃園
J26nB177_p0085b10║令，莫道重陽菊不春。
J26nB177_p0085b11║安然上座入山呈偈，師拈此復之。
J26nB177_p0085b12║畢竟如何是本意？腳跟點地鼻遼天，萬峰自不行周
J26nB177_p0085b13║禮，時把芒鞋顛倒穿。
J26nB177_p0085b14║與拱北羅居士坐話
J26nB177_p0085b15║子期善聽伯牙琴，流水高山共此心，古調試將今日
J26nB177_p0085b16║操，坐中能得幾知音？
J26nB177_p0085b17║現儒楊居士元霄獻燈請題
J26nB177_p0085b18║一機纔動萬機隨，出入縱橫任所之，只為就中三昧
J26nB177_p0085b19║火，令人生出許多疑。
J26nB177_p0085b20║目光秀上人倣陳艸蟲
J26nB177_p0085b21║正言艸蟲光秀放，其中秀氣過天壤，有時撞著鐵崑
J26nB177_p0085b22║崙，千古令人無限想。
J26nB177_p0085b23║警眾
J26nB177_p0085b24║堪笑時人筆硯禪，攢華簇錦露𦆆纖，若然可當生平
J26nB177_p0085b25║事，七破蒲團是浪傳。
J26nB177_p0085b26║弔西崑譚涪侯
J26nB177_p0085b27║蜀東山水起王侯，惱恨灘高不讓流，委盡一身全故
J26nB177_p0085b28║國，忠魂千古自悠悠。
J26nB177_p0085b29║弔首四譚銓曹
J26nB177_p0085b30║五十餘年極樂邦，何須更去覓西方？蓮華迥出污泥
J26nB177_p0085c01║外，狼籍枝頭多少香？
J26nB177_p0085c02║弔蒼松門人
J26nB177_p0085c03║秖望蒼松鶴夢長，誰期巢冷自乖張？頻揩淚眼空惆
J26nB177_p0085c04║悵，依舊收歸破缽囊。
J26nB177_p0085c05║弔耳毒法孫
J26nB177_p0085c06║大哉法道繼兒孫，水有源頭木有根，一旦不知誰薄
J26nB177_p0085c07║命，獨留孤雁淚荒村。
J26nB177_p0085c08║重晤本明上座
J26nB177_p0085c09║干戈隊裏幾經秋，恐我師徒難聚頭，今日相逢舒一
J26nB177_p0085c10║笑，兩城煙水共悠悠。
J26nB177_p0085c11║重晤蓮月上座並目語錄
J26nB177_p0085c12║一別剛十載，道行天下聞，足徵平素志，處處不人情。
J26nB177_p0085c13║寓公高居士西園看新荷
J26nB177_p0085c14║久在淤泥裏，堆堆出水奇，風生魚性悅，挨落香滿池。
J26nB177_p0085c15║突出清波外，香風莫可論，鼻尖情未瞥，空付買舟人。
J26nB177_p0085c16║何處來奇種？孤標出污泥，自知較一半，信口曰芙蕖。
J26nB177_p0085c17║坐禪箴
J26nB177_p0085c18║赤肉團，強名心，似物非物於中靈，達者承當剎那頃，
J26nB177_p0085c19║一失空教十萬程。最微密、極精明，日用尋常當念存，
J26nB177_p0085c20║靜無跡，種有聲，擬取卻成兩箇人。終日獃獃坐石窟，
J26nB177_p0085c21║蒲團幾破成癡兀，但看庭前柏與松，迥然獨露傲霜
J26nB177_p0085c22║骨。
J26nB177_p0085c23║學道四箴
J26nB177_p0085c24║念佛一聲，漱口三日；若不佛念，如水浸石。
J26nB177_p0085c25║打魚念經，經且是路；若不修行，如風過樹。
J26nB177_p0085c26║戒急乘緩，乘急戒緩；若不持犯，如雞卜卵。
J26nB177_p0085c27║一句話頭，擊塗毒鼓；若不因循，如貓捕鼠。
J26nB177_p0085c28║病中十二時歌
J26nB177_p0085c29║病到子，熱退寒微起。取被加，誰覺誰生死？
J26nB177_p0085c30║病到丑，曉雞盡開口。聲縱橫，幾穿人耳右。
J26nB177_p0086a01║病到寅，窗光射枕頻。眠不住，起聽烏鴉聲。
J26nB177_p0086a02║病到卯，瓔珞粥熟了。滿缽盛，只要肚皮飽。
J26nB177_p0086a03║病到辰，斗室漫經行。鞋蹋破，露出箇腳跟。
J26nB177_p0086a04║病到巳，焚香打鼓笛。誰知音？拍拍令如是。
J26nB177_p0086a05║病到午，坐究拈八苦。法安閒，何用強張主？
J26nB177_p0086a06║病到未，無米飯炊至。任飽餐，一種沒意味。
J26nB177_p0086a07║病到申，烹茶活命根。渴可解，漫道趙州賓。
J26nB177_p0086a08║病到酉，落日驚霜叟。擬欲惺，蝦跳不出斗。
J26nB177_p0086a09║病到戌，黑風來迷目。度紙燈，照破無明窟。
J26nB177_p0086a10║病到亥，衲被蒙頭蓋。忽醒來，齁鼾何處在？
J26nB177_p0086a11║頌普明禪師牧牛圖并次韻
J26nB177_p0086a12║頭角崢嶸便吼哮，奔兢煙水路迢遙，牧童艸料渾無
J26nB177_p0086a13║戀，孰肯平田犯稼苗？
J26nB177_p0086a14║牛兒鼻孔被繩穿，放去收來不假鞭，擬向東西兩處
J26nB177_p0086a15║觸，一回入艸一回牽。
J26nB177_p0086a16║年深日久嬾奔馳，雲影谿光逐漸隨，任是上林華鳥
J26nB177_p0086a17║過，聲聲難喚牧兒疲。
J26nB177_p0086a18║計窮力極喚回頭，漫把鞭繩閒放柔，七縱八擒縛樹
J26nB177_p0086a19║下，山童猶未肯停留。
J26nB177_p0086a20║山間林下水谿邊，一飽無餘慶快然，撒手童兒歸路
J26nB177_p0086a21║晚，牛相隨去渾忘牽。
J26nB177_p0086a22║穩眠露地自如如，陽燄空華何所拘？松韻山頭弄鐵
J26nB177_p0086a23║笛，輕輕吹醒樂無餘。
J26nB177_p0086a24║南北東西任運中，腳頭腳底艸茸茸，飽餐只賸些些
J26nB177_p0086a25║意，留與山童瞌睡濃。
J26nB177_p0086a26║雲牛一片白其中，那有雌黃與異同？就裏欲分纖細
J26nB177_p0086a27║子，騰騰任運復西東。
J26nB177_p0086a28║牧童鼓掌自閒閒，始信牛蹤沒此間，遂得殷勤漫且
J26nB177_p0086a29║喜，猶存星月照幽關。
J26nB177_p0086a30║人牛頓盡絕形蹤，浩浩光吞宇宙空，明月蘆華來問
J26nB177_p0086b01║的，東風吹起自叢叢。
J26nB177_p0086b02║題梵儀上人小像
J26nB177_p0086b03║手持麈尾，身靠幽石，雖不在焉，儼然如是。呵呵！也不
J26nB177_p0086b04║向伯牙處知音，只愛打宗門中鼓笛。
J26nB177_p0086b05║題行圓珠上座小像
J26nB177_p0086b06║坐維摩床，披忍辱鎧，持塵為人，無人喝采。呵呵！堪笑
J26nB177_p0086b07║丹青，恨不與渠描出箇瀟瀟灑灑。
J26nB177_p0086b08║題不二禪人小像
J26nB177_p0086b09║長松之下，瀟瀟灑灑，問是阿誰？不二道者。呵呵！經風
J26nB177_p0086b10║經雨老春秋，然自不知幾年也。
J26nB177_p0086b11║題茂敘孫居士像
J26nB177_p0086b12║者漢痛快，攜僧物外，欲談佛書，指聽天籟，悟是音聲，
J26nB177_p0086b13║開茲情解。口耶？耳耶？無在、不在。咦！嘻嘻！雄心漫作冷
J26nB177_p0086b14║灰然，健足且完山水債。
J26nB177_p0086b15║題超然居士像
J26nB177_p0086b16║咄哉，賢士！曰之超然，優游物外，心性乃恬，可惜不曾
J26nB177_p0086b17║遇毒手，至今猶欠艸鞋錢，赤雙腳走，方又不方、圓又
J26nB177_p0086b18║不圓，鈍置在紙畫上山水間，孤獨獨地守到驢年。
J26nB177_p0086b19║題西橋陳居士像
J26nB177_p0086b20║紅塵堆裏藏身，白法門中著腳，賺去賺來，一生臨危，
J26nB177_p0086b21║無得無說。復震威喝一喝，云：「低聲低聲，切不可驚醒
J26nB177_p0086b22║我孤松下底羸鶴。」
J26nB177_p0086b23║題良玉施居士像
J26nB177_p0086b24║若道是假，眉目分明；若道是真，動靜不形。真既真不
J26nB177_p0086b25║得、假又假不成，真假俱不立，畢竟是何人？呵呵！堪笑
J26nB177_p0086b26║本源自性天真佛，只為脂粉難脫身。
J26nB177_p0086b27║題君錫程居士像
J26nB177_p0086b28║一株松下一堆石，獨坐其中消白日，真箇渠儂得自
J26nB177_p0086b29║由，卷舒畢竟無蹤跡。
J26nB177_p0086b30║題育吾金居士像
J26nB177_p0086c01║松雲密密飛來去，來去無心無巴鼻，只此分身兩處
J26nB177_p0086c02║看，盤阤石上多兄弟。
J26nB177_p0086c03║題念中程居士像
J26nB177_p0086c04║者箇怪樣，畫來到相，蒲團坐穿，一味倔強。
J26nB177_p0086c05║題默臺凌居士像
J26nB177_p0086c06║髭鬚眉目儼然爾，是箇赤窮好漢子，獨坐靜聞山石
J26nB177_p0086c07║中，一聲野鶴松濤起。
J26nB177_p0086c08║題瀛台吳居士像
J26nB177_p0086c09║是一卻成二，道二仍不是，放下兩頭機，松鍼錐滿地。
J26nB177_p0086c10║問取老人意若何？吾知壽命等幽石。
J26nB177_p0086c11║題象崖門人像
J26nB177_p0086c12║描亦不成，畫亦不就，說是吾徒，恐非唧溜。呵呵！堪笑
J26nB177_p0086c13║落於人天，痛與兒孫作箇領袖。
J26nB177_p0086c14║題永真上人像
J26nB177_p0086c15║手握金扇，缾插桃華，始得渠力，香遍天涯。靈雲見而
J26nB177_p0086c16║不疑兮，笑倒玄沙；鹽官索而有意兮，惱殺渠家；拈此
J26nB177_p0086c17║二物而格真兮，知音可嘉。咦！卷舒密密全生殺，開落
J26nB177_p0086c18║明明示正邪。
J26nB177_p0086c19║題碧虛禪宿行樂圖
J26nB177_p0086c20║行住坐臥，人之威儀；松竹梅石，世之秀氣。器、界、根、身，
J26nB177_p0086c21║萬法歸一。爾鼻兮，香金爐；爾足兮，蹋頑石；爾耳兮，聲
J26nB177_p0086c22║幽松；爾手兮，執如意。尚餘梅與竹，堅節而素質。呵呵！
J26nB177_p0086c23║堪笑爾碧虛堂堂乎若是。
J26nB177_p0086c24║頭戴棕笠，腳繫芒鞋，握條鋤柄，聲震如雷。祖翁田地
J26nB177_p0086c25║兮，何愁不辦？狐兔窠窟兮，誰懼不摧？有時向三家村
J26nB177_p0086c26║裏刈茅鏟艸，有時向萬壑雲中誅藥採萊，有時向孤
J26nB177_p0086c27║峰頂上穵孔尋蛇打，有時向浩渺波中淘沙聚塔來，
J26nB177_p0086c28║說甚麼佛、魔、孔、老？論甚麼化、溼、卵、胎？咦！都盧到者漢
J26nB177_p0086c29║手裏，一坑活埋。
J26nB177_p0086c30║題空外門人行樂圖
J26nB177_p0087a01║真空物外，物外真空，有口如啞，有耳如聾。問渠似木
J26nB177_p0087a02║雕泥塑，打伊若電拂雷轟。今日卻知些須痛癢，列在
J26nB177_p0087a03║獅子群中。咦！青松雲樹，參前參後；白棒麤拳，打雨打
J26nB177_p0087a04║風。
J26nB177_p0087a05║題慧林上人行樂圖
J26nB177_p0087a06║嬾散自若，志耽丘壑，茶烹松柏，粥煮瓔珞。有漏笊籬，
J26nB177_p0087a07║無漏木杓，半生參方，始遂行腳。行腳之事，慧公蹋著，
J26nB177_p0087a08║走破鐵鞋，歸家穩坐。
J26nB177_p0087a09║題敬雲施居士行樂圖
J26nB177_p0087a10║手攜竹杖，頭頂箬笠，就塵勞中，作諸佛事。一日卻來
J26nB177_p0087a11║山邊水際，悟徹源頭不隔咫尺，欲予書讚，無可呈似，
J26nB177_p0087a12║只好將錯就錯，借伊杖頭出氣。
J26nB177_p0087a13║題屺瞻趙居士行樂圖
J26nB177_p0087a14║華屋裏，幽松下，同雲鶴，任瀟灑。咄！問是君子儒？小人
J26nB177_p0087a15║儒？總不出者箇之乎也者。
J26nB177_p0087a16║題華仲李居士行樂圖
J26nB177_p0087a17║一具傲物骨，老高堆世上，為人直稜稜，行事空蕩蕩。
J26nB177_p0087a18║咦！莫是訶佛罵祖之流，做箇出格在家和尚。
J26nB177_p0087a19║題玉可張居士行樂圖
J26nB177_p0087a20║山邊水際暫跏趺，風送華聲落畫圖，兩耳圓通忽悟
J26nB177_p0087a21║得，呼童叉手罷琴書。
J26nB177_p0087a22║題洪宇黃居士行樂圖
J26nB177_p0087a23║迥迥孤孤出小松，其中坐者亦於同，四時不怕經寒
J26nB177_p0087a24║暑，誰肯低頭立下風？
J26nB177_p0087a25║題廣生費居士行樂圖
J26nB177_p0087a26║聲和響順，形直影端，罵之、讚之，亦無兩般。阿呵呵！堪
J26nB177_p0087a27║笑七十餘歲底老漢興同龜鶴齊年。
J26nB177_p0087a28║題華宇吳居士金蘭文會圖
J26nB177_p0087a29║八箇弟兄，兩箇姊妹，共遊林園，各逞習氣，有者向華
J26nB177_p0087a30║柳岸上賞不盡底風流、有者向茶酒甕頭飲不盡底
J26nB177_p0087b01║滋味、有者向黑白盤中搬不盡底伎倆、有者向竹石
J26nB177_p0087b02║山間談不盡底妙義。咄！到此勿論僧俗、男女、愚之與
J26nB177_p0087b03║智，總是一番戲具。
J26nB177_p0087b04║題古淑沈居士行樂圖
J26nB177_p0087b05║山有奇峰，峰有奇松，松濤日吼，音穿洞口。古淑坐中，
J26nB177_p0087b06║悟耳圓通，手持竹杖，經行沼上。看白鷺鶿，疑是雪飛；
J26nB177_p0087b07║以杖逐魚，渾忘我殊。疑此、信此，非人不爾；夢之、覺之，
J26nB177_p0087b08║吾何汝師？
J26nB177_p0087b09║題棧道圖
J26nB177_p0087b10║山山有雲，樹樹有鳥，谿谿有橋，路路有艸，唯我蜀道
J26nB177_p0087b11║之更難，人馬平空而縹緲。
J26nB177_p0087b12║題非非禪人自謂息息關
J26nB177_p0087b13║息息關，息息關，雲底月，水底山，風自鼓，波自瀾，人自
J26nB177_p0087b14║鬧，心自閒，看華落，看鳥還。非非老，莫顢頇，莫顢頇。
J26nB177_p0087b15║題去凡嚴居士自謂𨍏轢道人
J26nB177_p0087b16║與世人交，獸心人面；與衲子交，人心獸面。出其言也，
J26nB177_p0087b17║驅雷掣電；發其機也，當鋒拄箭，擬非莫非，欲辯莫辯。
J26nB177_p0087b18║者箇慘怪東西，如何形容得善？呵呵！大清國裏難著
J26nB177_p0087b19║渠，甘作秦時𨍏轢鑽。
J26nB177_p0087b20║號敏樹門人
J26nB177_p0087b21║堪笑陳蒲鞋，記濟為大樹，蓋蔭天下人，其根深於土。
J26nB177_p0087b22║土因地道殊，則產人亦異。斯人叩我前，取我授懸記，
J26nB177_p0087b23║信口而號之，敏樹亦如是。
J26nB177_p0087b24║號語豆李孝廉
J26nB177_p0087b25║萬籟有聲皆語也，而語風、語雨、語木皆聲之應響也，
J26nB177_p0087b26║則未契聲前，不物為何物也？昔古德見僧看經，即語
J26nB177_p0087b27║曰：「數黑豆作麼？」曰：「黑豆換人眼睛珠。」又，善財參遍處，
J26nB177_p0087b28║黑豆未生芽。凡聖人示教乃豆耳，故以語豆號之，令
J26nB177_p0087b29║天下人從生至生、從劫至劫，計窮力極，數莫能盡。
J26nB177_p0087b30║萬峰景
J26nB177_p0087c01║寶石坡
J26nB177_p0087c02║萬壑千崖盡薜蘿，中通一徑插天窩，隨明隨暗隨時
J26nB177_p0087c03║鑑，是故稱石寶石坡。
J26nB177_p0087c04║金鵝池
J26nB177_p0087c05║山頂有池天自開，無清無濁無塵埃，絲毫不放人間
J26nB177_p0087c06║去，留與金鵝飛往來。
J26nB177_p0087c07║響山子
J26nB177_p0087c08║響山獨不為誰響，人去人來驗伎倆，輕重須教腳下
J26nB177_p0087c09║裁，知音幾箇行高上。
J26nB177_p0087c10║天龍峰
J26nB177_p0087c11║天龍高出萬峰中，耀日騰輝迥不同，四海波濤無處
J26nB177_p0087c12║覓，源頭向此為開通。
J26nB177_p0087c13║大歇場
J26nB177_p0087c14║一條驀直山巔路，到頂分明大歇場，多少往來尋劍
J26nB177_p0087c15║客，不知幾箇肯承當？
J26nB177_p0087c16║蒲峽口
J26nB177_p0087c17║兩岸藤華封峽口，中流一派水聲香，茄瓢也解生天
J26nB177_p0087c18║耳，攛下池中掬起嘗。
J26nB177_p0087c19║馬鞍石
J26nB177_p0087c20║路傍有石名馬鞍，不許人來騎上山，留與老僧標境
J26nB177_p0087c21║致，太平永不借征番。
J26nB177_p0087c22║滑石板
J26nB177_p0087c23║千尋滑石鎖深谿，一片油苔長渺濔，珍重往來高著
J26nB177_p0087c24║眼，莫教沿路生狐疑。
J26nB177_p0087c25║涼水井
J26nB177_p0087c26║高原平地不思住，卻住山腰大路傍，為要與人濟熱
J26nB177_p0087c27║惱，千金難換冷心腸。
J26nB177_p0087c28║虎跳丫
J26nB177_p0087c29║連節峰中通一竅，雲煙未敢私籠罩，有時徹底浪桃
J26nB177_p0087c30║華，贏得龍遊並虎跳。
J26nB177_p0088a01║飛雲石
J26nB177_p0088a02║頑石如雲挂碧空，半隨煙雨半隨風，天然竅裏分清
J26nB177_p0088a03║濁，不許時人話淡濃。
J26nB177_p0088a04║虎兒崖
J26nB177_p0088a05║崖穴深幽別有奇，亦藏猛虎亦藏獅，眼窺宇宙人無
J26nB177_p0088a06║數，能得幾來偷去騎？
J26nB177_p0088a07║長松嶺
J26nB177_p0088a08║一畝長松堪繫鶴，數竿修竹可留僧，道人已是深山
J26nB177_p0088a09║客，俗駕如梭不到門。
J26nB177_p0088a10║琴案山
J26nB177_p0088a11║天然琴案迥崖山，終日風雲不倦彈，靜聽箇中何曲
J26nB177_p0088a12║調？聲聲韻出萬年懽。
J26nB177_p0088a13║寶石坡，金鵝池，響山消息勿狐疑，大歇場中選佛祖，
J26nB177_p0088a14║太平寺裏喝獅兒。
J26nB177_p0088a15║天上坐，痛快居，竹籬茆舍四窗虛，其中盡是白雲父，
J26nB177_p0088a16║來去無蹤意自如。
J26nB177_p0088a17║破山禪師語錄卷第十九
J26nB177_p0088a18║（中州信善符雲臺　韓慧深　劉發清　蔡應
J26nB177_p0088a19║龍　江陵信善陳明性　朱妙圓　馮發德同
J26nB177_p0088a20║刻
J26nB177_p0088a21║破山和尚語錄第十九卷　清谿發泰禪人對
J26nB177_p0088a22║　秀水謝文英書　倪君亮子天章雲望刊）
J26nB177_p0088a23║（康熙庚申年季春月，嘉禾楞嚴般若坊附藏流通）