J26nB177_p0088b01║破山禪師語錄卷第二十
J26nB177_p0088b02║當陽玉泉嗣法門人印正等編
J26nB177_p0088b03║雜著
J26nB177_p0088b04║臨濟三十四世語錄序（白山布公集成請序）
J26nB177_p0088b05║三十四箇老古錐，被忤逆兒孫一串穿卻鼻孔，拽向
J26nB177_p0088b06║十字街頭，要人著價，白山布公痛以龜毛繩、兔角杖
J26nB177_p0088b07║恨命捆打一頓，然後不作貴、不作賤，且諸人作麼生
J26nB177_p0088b08║著價？出來道道看。
J26nB177_p0088b09║先覺宗乘序
J26nB177_p0088b10║碧眼胡僧遙觀東震旦國有大乘根器，特特航海而
J26nB177_p0088b11║來，不覺被瓦礫荊棘之繁、瓊枝日細、鼬貍鼷鼠之糞
J26nB177_p0088b12║淨器時污，只得飲氣吞聲、九年特地，始得焦芽而漸
J26nB177_p0088b13║茂、穢器而漸潔，點點甘霖、源源獅乳，滴一器而傳一
J26nB177_p0088b14║器、潤一枝而接一枝，滿大地而有餘、盈滄海而無賸。
J26nB177_p0088b15║是以海昌黎眉居士不隨瓦礫、荊棘、鼬貍、鼷鼠一夥
J26nB177_p0088b16║人腳跟所轉，彙是書目——先覺宗乘。予遊兩淛時獲是
J26nB177_p0088b17║書，歸蜀擲案頭，塵埋二三載。一日忽開縣本來黎公
J26nB177_p0088b18║過訪，予深器之，想與者一夥人同也。以是書囑梓，公
J26nB177_p0088b19║唯唯任之，索予數言為序。予愧細根穢器，與者夥人
J26nB177_p0088b20║廝唾廝罵也。
J26nB177_p0088b21║風穴雲峨禪師語錄序
J26nB177_p0088b22║雲峨喜公蜀人也，始從老僧棒頭喝下深中此毒，自
J26nB177_p0088b23║覺與眾不群，買艸鞋行腳至吳越參諸方，眼高一世，
J26nB177_p0088b24║道逗群機，毒氣一時陡發。幸吾弟林野劈頭一劑消
J26nB177_p0088b25║道解毒湯，渴可解、毒可散，自毒既瘥，便能毒人。但著
J26nB177_p0088b26║毒者，直教命根頓斷，不復更轉別症，返陰復陽，雜毒
J26nB177_p0088b27║入心也。欲老僧隻字片言以冠其首，愧鈍根不文，只
J26nB177_p0088b28║得向佛頭著糞，一任罵我、一任笑我。
J26nB177_p0088b29║絕知禪人請題持金剛經序
J26nB177_p0088b30║嘗聞受持、禮拜、書寫、供養皆六種法師，然而老僧則
J26nB177_p0088c01║不然也。若六種持經之益，不若向一言一句處理會
J26nB177_p0088c02║得，其益愈多。試向我釋迦老人收衣缽洗足已敷座
J26nB177_p0088c03║而坐處著隻眼，知須菩提讚歎希有，益我持經之功
J26nB177_p0088c04║亦至不思議，百分千分萬億分不及其一者，是阿誰
J26nB177_p0088c05║得之耶？
J26nB177_p0088c06║寂聞程居士請題鳩友結社
J26nB177_p0088c07║斯社中人，堅其心、確其志，復何所為？曰名耶？曰利耶？
J26nB177_p0088c08║名高而累己，利廣而害身，諦知名利場中罕有一人
J26nB177_p0088c09║半人而遠是窠臼，動經塵劫，入生入死、改頭改面，不
J26nB177_p0088c10║知幾千劫數始可出頭，猶且不知向上關捩。因我▆
J26nB177_p0088c11║聞子布巾葛服，真慨龐老餘風，在貧道處朝參暮請，
J26nB177_p0088c12║每喫痛棒熱喝，意欲就塵勞而作佛事，鳩諸精進善
J26nB177_p0088c13║侶同結是社，遞相束斂、遞相警策，有時語、有時默，究
J26nB177_p0088c14║竟徹頭徹尾處稍知痛癢，與三世諸佛把臂共行。歷
J26nB177_p0088c15║代祖師挨身有分，亦不枉來東塔門下借路經過。
J26nB177_p0088c16║棘生白居士請題山居詩序
J26nB177_p0088c17║鼻祖西來，不立文字、不離文字，皆直指斯道，無可不
J26nB177_p0088c18║可而已。然道在人弘，或拈鎚豎拂、或棒喝交馳、或歌
J26nB177_p0088c19║詠偈頌、或資生業等，即無機處發機、無用處顯用，猶
J26nB177_p0088c20║驅耕夫之牛、奪機人之食也。吾子棘生從通州來，又
J26nB177_p0088c21║即塵勞而善作佛事，樹赤旗於擒縱之際、撾毒鼓於
J26nB177_p0088c22║殺活之間，如是雄猛、如是勇銳傑出，生死關頭作山
J26nB177_p0088c23║居詩三十首，言言句句悉是太平中風味，予器之，題
J26nB177_p0088c24║片言以佳志焉。
J26nB177_p0088c25║而敕錢居士請題聽竹樓詩序
J26nB177_p0088c26║香嚴擊竹而敕聽竹，竹之有聲愈擊愈出，聽之有耳，
J26nB177_p0088c27║愈聽愈悟。是聲滿樓、是竹滿地，詩從中流，不屬文字。
J26nB177_p0088c28║呵呵！乃教外之別傳，非三乘之所及。
J26nB177_p0088c29║開禪堂緣起
J26nB177_p0088c30║蓋聞佛法無主，要假人弘，得人則興、失人則廢，所以
J26nB177_p0089a01║達人不可無也。是人也，非生而知之者也。吾教建叢
J26nB177_p0089a02║林、立規矩，意在養育賢才，陶鑄後學，繼往開來，如日
J26nB177_p0089a03║月昭示乎天下也。奈何海內叢林悉忘此意，予不得
J26nB177_p0089a04║不犯天下所忌，敢以古今興廢試一論之。上古叢林
J26nB177_p0089a05║聚眾朝夕激揚，使悟本心，冀各為一方眼目，輾轉傳
J26nB177_p0089a06║化，續佛慧燈，故古時穎脫者不知其數。此佛法得人，
J26nB177_p0089a07║所以興也。邇來叢林雖在，古法盡忘，招賢弘教，杳絕
J26nB177_p0089a08║無聞，自愚愚人，輾轉蒙昧，致使初學有志者無處栖
J26nB177_p0089a09║泊、無人薰陶，蹉跎白首，不知佛義。此佛法失人，所以
J26nB177_p0089a10║廢也。不思叢林者何所取義？如來無量劫中修行難
J26nB177_p0089a11║得無上菩提，演布三藏，欲後人講誦參討，自見本心。
J26nB177_p0089a12║古人知此，所以建禪堂安學者身心，使用力於此，即
J26nB177_p0089a13║知是中代出高人，如林內具諸棟木，故以叢林立號。
J26nB177_p0089a14║豈如今日驅賢養愚，忘本逐末，以了叢林之事？此非
J26nB177_p0089a15║木之叢，實艸之叢也。況諸施中，法施為最。如來為法
J26nB177_p0089a16║降生，為佛子者不知本末先後，謂之倒置，致佛日不
J26nB177_p0089a17║明者，誰之咎與？故知達人必出叢林。興廢關乎主者，
J26nB177_p0089a18║唯主人權柄在手，指呼是從，蒞是位不行是道，佛祖
J26nB177_p0089a19║寧不皺眉耶？明自參學以來，經歷多載，見今思古，每
J26nB177_p0089a20║自傷歎，何今古相反若是？古亦人也、今亦人也，古人
J26nB177_p0089a21║何增？今人何減？特因昧本忘恩，不思不行而已。若海
J26nB177_p0089a22║內叢林一一皆能體佛心而行佛事，則天下咸成佛
J26nB177_p0089a23║國，何今古之間然？況今教、禪、律人各執一邊，互相矛
J26nB177_p0089a24║盾，鮮窺大全，豈知無上妙道出於口為教、運於心為
J26nB177_p0089a25║禪、軌乎身為律，三法本一人行，今乃分疆自畫，去佛
J26nB177_p0089a26║法遠矣。明不揣薄劣，憂佛道之不行、慮人心之忘古，
J26nB177_p0089a27║欲於通津大郡建一學業叢林，集有志緇流究性相
J26nB177_p0089a28║之深詮、窮離文之妙旨，破目前之堅礙、消歷劫之固
J26nB177_p0089a29║執，融五教十玄於毛孔之中、會六相五宗於揚眉之
J26nB177_p0089a30║處，通變自在迥異常情。達磨不向東來、釋迦未曾出
J26nB177_p0089b01║世，以斯先覺復教後覺，內外典籍貴以貫融，罷參者
J26nB177_p0089b02║休心無事、初進者勵志向前，不計歲月，以徹為期，圓
J26nB177_p0089b03║性達人，必從此出。心包法界，體合真空。即一切、非一
J26nB177_p0089b04║切，雖度生而無生可度；佛即我、我即佛，雖成佛而無
J26nB177_p0089b05║佛可成。佛法之興，安有涯量？故曰：「佛法興，莫先於得
J26nB177_p0089b06║人；得人，莫先整叢林以教後學。」捨此而欲佛法興者，
J26nB177_p0089b07║吾莫知之也。由是觀之：無賢主則不出達人，無達人
J26nB177_p0089b08║則不興佛法，反覆推尋，主人為最，此位任大，毋自抑
J26nB177_p0089b09║小，宜去高去慢，虛心待物，視此身為天下學人之父
J26nB177_p0089b10║母，視天下學人皆我一家之子弟。內則為之聚糧、辦
J26nB177_p0089b11║衣、供油，以資其歲月朝夕之需；外則為之請出世名
J26nB177_p0089b12║宿，以作模範，薰之陶之，日益日損，方不失為主人之
J26nB177_p0089b13║實。雖然，明更有說焉。如來昔以佛法付囑國王大臣，
J26nB177_p0089b14║誠有見於末法之弊，非主持世道者不能弘揚吾教。
J26nB177_p0089b15║願今舉世宰官達士，世道既平，亦宜傍興佛法。蓋三
J26nB177_p0089b16║寶乃世間福田，下得一種，收得一斛。諺云：「山中無老
J26nB177_p0089b17║僧，朝中無宰相。」安知滿朝文武非昔修行苦行僧耶？
J26nB177_p0089b18║惟冀不忘前因，各出手眼，共報佛恩，使天下叢林俱
J26nB177_p0089b19║興佛法，賢者進而愚者化，佛教則煥然一新，王道亦
J26nB177_p0089b20║不教而善，此二教兼化並行而不悖也。願與同志共
J26nB177_p0089b21║遵之，無負靈山之付囑也已。
J26nB177_p0089b22║題復生柏
J26nB177_p0089b23║萬峰山去邑二十里，此山居眾山之上，乃萬峰圍繞，
J26nB177_p0089b24║四龍拱峙，則雲霧煙波無時不啟人耳目，就中十里
J26nB177_p0089b25║許一平如掌，建梵剎曰「太平」，係田氏捨地，心海法師
J26nB177_p0089b26║開山，予與之同參，而師以法愛請予居也。一日同二
J26nB177_p0089b27║三子遊寺前之東，見柏樹四株，同一枯椿上各生出
J26nB177_p0089b28║一枝，已成材，被無知者伐其一，尚存三，予名之曰「復
J26nB177_p0089b29║生柏」。且群木之復生，則松柏之不復生似超群木之
J26nB177_p0089b30║上也。況松柏不復生而生之者，不但上上，而更奇異
J26nB177_p0089c01║之最最耳，猶絕後再甦。然自我朝遠歷唐宋，不下枯
J26nB177_p0089c02║木復生為喻，且本不生而生之者，孰以難喻難而易
J26nB177_p0089c03║喻易哉？誠迥難易之外，別有千枝萬葉蓋蔭今世後
J26nB177_p0089c04║世者，莫若斯也。偈曰：人亦傑兮地亦靈，枯椿柏樹弄
J26nB177_p0089c05║精魂，枝頭泄盡箇消息，不到驢年始復生。
J26nB177_p0089c06║宕渠黃龍寺碑文
J26nB177_p0089c07║自鷲嶺分燈，而冷光熱燄莫可勝記，則幢幢列剎相
J26nB177_p0089c08║望者，無越黃龍第一也。是寺去城北二十里，建我朝
J26nB177_p0089c09║隆慶年間，興而復廢，遞至天啟三年頃，出觀止法師，
J26nB177_p0089c10║於是作獅子吼，地搖六震，道逗群機，若合符節，則殿
J26nB177_p0089c11║閣堂宇煥然一新，咸乘師之疇昔願輪所致也。而固
J26nB177_p0089c12║慮法久生弊，始問記於予。且予幼未經學，不識一丁，
J26nB177_p0089c13║敢以鼠尾續貂？只可向冷冷孤光處撥燄、寥寥疏影
J26nB177_p0089c14║時洞機，聊瀉滴墨以災劫石，永同金剛常住不朽之
J26nB177_p0089c15║記云。
J26nB177_p0089c16║募盂蘭盆疏
J26nB177_p0089c17║竊聞蘭盆一事是我釋迦老人金口親宣，教誡世人
J26nB177_p0089c18║年年七月十五煮合羅飯，飯自恣僧，謂解倒懸，致令
J26nB177_p0089c19║存歿宗親離苦得樂、雪罪增福也。故往往設之，有訛
J26nB177_p0089c20║謬、有淺深。從淺者，簡也、要也，以一色一香而合羅，不
J26nB177_p0089c21║薄乎，以為少也；從深者，廣也、勝也，以百珍百寶而合
J26nB177_p0089c22║羅，不厚乎，以為多也。則淺、深之作法一法也，厚薄之
J26nB177_p0089c23║竭誠一誠也。以厚而不誠，縱百珍百寶不及一香一
J26nB177_p0089c24║色；以薄以誠，即一香一色而過百珍百寶。第我縣中
J26nB177_p0089c25║仁人君子隨力隨分，厚薄淺深悉從斯舉，而圓成法
J26nB177_p0089c26║食之合羅、厚薄之合羅、淺深之合羅，則凡聖之未有
J26nB177_p0089c27║合羅者。試請雷老先生筆下倒斷，未有阿誰不向此
J26nB177_p0089c28║中合羅也？
J26nB177_p0089c29║募茶疏
J26nB177_p0089c30║周檀越因病渴喫茶、喫茶愈加病渴者，信知茶味毒
J26nB177_p0090a01║過砒霜，是以汎汎之流終日喫茶而不知茶味何若，
J26nB177_p0090a02║亦復不知施主心行何若。果有四來者，害是病、患是
J26nB177_p0090a03║渴，霑一滴、飲一瓢，豈不從斯陡發熱惱而頓獲清涼
J26nB177_p0090a04║者哉？如周檀越善識茶味而告知病叟，病叟信筆露
J26nB177_p0090a05║布，如許葛藤都盧付與，正如程居士手裏一刀兩段
J26nB177_p0090a06║也。呵呵！
J26nB177_p0090a07║化薑
J26nB177_p0090a08║東塔長老別無奇特，淡飯黃虀，隨緣遣日，口貪滋味，
J26nB177_p0090a09║推人助力。呵呵！十字街頭撞著箇賣生薑漢，成就我
J26nB177_p0090a10║些惡辣氣息。
J26nB177_p0090a11║五雲山塔銘
J26nB177_p0090a12║五雲山者祖方斗寶蓋，疊嶂重巒雄雄而來，垂兩寺，
J26nB177_p0090a13║曰三教三臺，皆南濱名勝道場也。而三臺住持碧虛
J26nB177_p0090a14║尚公係安岳尹氏子也，從幼出家，瓢笠斯地，自捐衣
J26nB177_p0090a15║缽建彌陀殿，志攻淨業歷有年矣。每見妖氛遍作，終
J26nB177_p0090a16║不免三災禍也。復卜五雲山中建普同壽塔，面拱玉
J26nB177_p0090a17║屏，石砫雪谿，環繞溶溶，勝概一目覽焉。然地直人宜，
J26nB177_p0090a18║則靈傑又不可逮也，生焉、歸焉，則四方六和又庶幾
J26nB177_p0090a19║不虛也。一日忽問序於老夫，而老夫愧鈍根不文，但
J26nB177_p0090a20║以實境實事露布，而序之銘曰：
J26nB177_p0090a21║五雲之峰，高標普同，人天眼目，佛祖遺風。
J26nB177_p0090a22║素蓄衣缽，浩功立充，雪螺結頂，拳石砌空。
J26nB177_p0090a23║岑閣南倚，古樹東蓬，梅岡發秀，野圃叢叢。
J26nB177_p0090a24║幽谷荅響，遠水溶溶，泉涌左右，聲吼外中。
J26nB177_p0090a25║存歿居者，耳根圓通，金剛不朽，共入吾宗。
J26nB177_p0090a26║敘也銘也，山水莫窮。
J26nB177_p0090a27║偶言
J26nB177_p0090a28║康熙甲辰九月，下東平定，李總制旋師，凱音方唱，訃
J26nB177_p0090a29║音倏至。李耑田差官至雙桂請師說法以薦，師以李
J26nB177_p0090a30║前屢請未赴，今不可辭，十月三日乃告眾上渝。弔慰
J26nB177_p0090b01║事畢，告辭，李曰：「大和尚宜住大府城，何得區區辭之？
J26nB177_p0090b02║待開奠後乃治葷席敘謝。」師云：「齋乃山僧常分，非為
J26nB177_p0090b03║令先慈齋也。昔戊子年曾寓李一陽營中，見殺業太
J26nB177_p0090b04║甚，力為感化。李曰：『和尚喫肉，我即不殺人。』乃一時事
J26nB177_p0090b05║也，後亦有譏議者。山僧對李道：『要得和尚不喫肉，除
J26nB177_p0090b06║是將軍不殺人。將軍不殺人，以德忠君父；和尚不喫
J26nB177_p0090b07║肉，以戒報佛祖。老僧纔喫數片肉，尚惹眾將軍生厭；
J26nB177_p0090b08║眾將軍終日殺人，上天豈無厭耶？』李遂出示止之。經
J26nB177_p0090b09║今不覺十有六載，天下大定，國家無事，眾將軍已封
J26nB177_p0090b10║刀，殺業已盡，山僧豈可無因而再喫肉耶？況大柱國
J26nB177_p0090b11║深荷重任，且喜忠孝兩全，當清心林下，猶其遲也。」李
J26nB177_p0090b12║曰：「今日方知和尚行徑。」師遂辭歸。
J26nB177_p0090b13║松谷禪人乃忠南聚雲吹萬徒也，持聚雲小參紙一
J26nB177_p0090b14║幅，中有數言，謂：「從上古人，單教明心見性便是的當。」
J26nB177_p0090b15║次叱五家宗旨污卻古人面目，為自屎不覺臭。又叱
J26nB177_p0090b16║今時授受有據，明眼行道者妄行棒喝等事。病僧披
J26nB177_p0090b17║覽過，不覺痛淚如雨，孰料老胡絕望之日近矣？嗚呼！
J26nB177_p0090b18║此害不細，不得不饒舌以救將來。蓋法本無弊，羊、鹿、
J26nB177_p0090b19║牛之器不一也。渠謂「明心見性」為當，試問心是何形？
J26nB177_p0090b20║性是何物？若以心、性是無，則不應言飯是米做；心、性
J26nB177_p0090b21║是有，則法法頭頭不外于是。信夫飯出于米，米豈外
J26nB177_p0090b22║飯乎？法出于心，心豈外法乎？如是，則知米、飯，心、法一
J26nB177_p0090b23║也。達一而不外五家者，明矣。而又謂行棒、行喝以至
J26nB177_p0090b24║五位君臣者盡是窠臼，是分別、是取捨，敢保渠未夢
J26nB177_p0090b25║見也。若夢見，必不謂棒者拄杖子也。如是，古人不應
J26nB177_p0090b26║曰：「先照後用，先用後照。照用同時，照用不同時。」又云：
J26nB177_p0090b27║「喚作拄杖子則觸，不喚作拄杖子則背。」又云：「你有拄
J26nB177_p0090b28║杖子，與你拄杖子；你無拄杖子，奪你拄杖子。」又，僧參
J26nB177_p0090b29║一老宿，入門便棒，進云：「打豈慈悲耶？」忿然欲去，老宿
J26nB177_p0090b30║云：「你作打會耶？」其僧乃悟。上古目為道具，在人持捉
J26nB177_p0090c01║非止一端，有持木叉者、有持竹篦者、有持弓箭者、有
J26nB177_p0090c02║持刀劍者，難道盡是六祖擊碓頭三下始當？時擊碓
J26nB177_p0090c03║頭三下乃杖，非弓、箭、刀、劍之種種。渠謂是窠臼、是分
J26nB177_p0090c04║別、是取捨，則古人大機大用，脫羅籠、出窠臼，虎驟龍
J26nB177_p0090c05║驤，星馳電激，轉天關、回地軸，負衝天意，氣用格外，提
J26nB177_p0090c06║持悉成賸語也。又謂拂者，先儒談經麈尾也。如是，則
J26nB177_p0090c07║百丈再參馬祖，祖不應，舉起拂子，丈云：「即此用，離此
J26nB177_p0090c08║用。」祖挂拂舊處，祖又問丈曰：「子已後將何為人？」丈取
J26nB177_p0090c09║拂子舉起，祖曰：「即此用，離此用。」丈挂拂子，祖便喝，丈
J26nB177_p0090c10║大悟。儒之所用麈尾意有辯別，然麈鹿在群鹿中居
J26nB177_p0090c11║尊，以尾東拂則群鹿隨之于東、以尾西拂則群鹿隨
J26nB177_p0090c12║之于西，故儒者用表指揮群徒亦猶是也。然而儒家
J26nB177_p0090c13║用、祖家用尚隔天淵，寧溷同一意也耶？又謂喝者，咄
J26nB177_p0090c14║咄聲也。如是，古人不應有言：「我有時一喝如金剛王
J26nB177_p0090c15║寶劍，有時一喝如踞地獅子，有時一喝如探竿影艸，
J26nB177_p0090c16║有時一喝不作一喝用。」又云：「一喝分賓主。」又云：「一喝
J26nB177_p0090c17║分五教。」難道也是馬祖一喝始當？時百丈被喝，耳聾
J26nB177_p0090c18║三日；其餘一喝，分賓主五教。寶劍、獅子、探竿者，何耶？
J26nB177_p0090c19║又謂圓相者，馬鳴所現日輪也。如是，古人不應變為
J26nB177_p0090c20║九十七種。目為圓相暗機，義海、字海，意語、默論，種種
J26nB177_p0090c21║不一者，難道也是馬祖送道欽書始當？時只有馬鳴
J26nB177_p0090c22║所現日輪，何得又有各樣差別者？何耶？如渠實未夢
J26nB177_p0090c23║見，自是弄精魂漢，何冤先代為窠臼？為分別？為取捨？
J26nB177_p0090c24║悲夫先代立意，各從悟證處百計千方，直指迷流，圓
J26nB177_p0090c25║契此事，不可執一而無餘、執餘而無一。所謂一有多
J26nB177_p0090c26║種，二無兩般者是也。渠意以一而不餘，餘則為窠臼，
J26nB177_p0090c27║為分別、為取捨，正是一眼之龜值浮木孔，千聖尚訶，
J26nB177_p0090c28║安用病僧今日如是口業耶？只因渠是獅子身中蟲，
J26nB177_p0090c29║反喫獅子身中肉，恐將來者去聖時遙，中渠毒藥，而
J26nB177_p0090c30║上辜先聖，下負己靈，切以是而告諸云。
J26nB177_p0091a01║佛事
J26nB177_p0091a02║為乘空禪人下火
J26nB177_p0091a03║師以火炬打圓相，云：「乘空上座！會麼？此是一把無明
J26nB177_p0091a04║火，光前絕後赤裸裸，放出些來滿太虛，教伊驀地難
J26nB177_p0091a05║推躲。」攛下火炬，云：「咦！」
J26nB177_p0091a06║為受菴禪人下火
J26nB177_p0091a07║師以火炬指面，云：「者漢恁麼自在，向今世門頭洞明
J26nB177_p0091a08║劫外，雖有聲色睹聞，更無一點留礙，只饒撩起便行，
J26nB177_p0091a09║猶欠官錢私債，未審眾中可有人替彼了得者麼？」顧
J26nB177_p0091a10║視左右，云：「如無，待山僧替彼降下丙丁童子，與伊了
J26nB177_p0091a11║卻。」攛下火炬，云：「烈燄光中休眨眼，寒冰冷地莫存身。」
J26nB177_p0091a12║為味玄禪人下火
J26nB177_p0091a13║師以火炬打圓相，云：「味上座！會麼？於此會得，便見來
J26nB177_p0091a14║無影、去無蹤，來時清風送明月、去時明月送清風。」攛
J26nB177_p0091a15║下火炬，云：「從茲赤骨冰心去，自在靈光獨湛然。」
J26nB177_p0091a16║為念修禪人下火
J26nB177_p0091a17║師以火炬舉起，喝一喝，云：「看看。」攛下火炬，鼓掌，呵呵
J26nB177_p0091a18║大笑，云：「只是無人著眼。」
J26nB177_p0091a19║為恆超禪人下火
J26nB177_p0091a20║師舉起火炬，云：「恆超恆超，自秉吹毛，佛來不讓，祖來
J26nB177_p0091a21║不僥。今日落在山僧手裏，與伊一把無明火，管教骨
J26nB177_p0091a22║爛皮焦。」攛下火炬，云：「脫體頓超塵象外，靈光一點步
J26nB177_p0091a23║青霄。咄！」
J26nB177_p0091a24║為半偈禪人下火
J26nB177_p0091a25║師舉起火炬，喝一喝，云：「向道無眼、耳、鼻、舌、身、意，無色、
J26nB177_p0091a26║聲、香、味、觸、法。正當此際，淨裸裸，絕承當；赤灑灑，無回
J26nB177_p0091a27║互。是我半偈禪人親證親得底時節。大眾且道：他證
J26nB177_p0091a28║得箇甚麼？」以火炬攛下，云：「要識真金火裏看。」
J26nB177_p0091a29║為本無圊頭下火
J26nB177_p0091a30║師舉起火炬，云：「雨灑灑，風飄飄，涅槃山上寂寥寥。分
J26nB177_p0091b01║付空中主火者，放鬆一著燄頭高。」攛下火炬，云：「急著
J26nB177_p0091b02║眼覷，莫要燎卻眉毛。」
J26nB177_p0091b03║為敏言禪人下火
J26nB177_p0091b04║師舉起火炬，云：「性火真空，性空真火，南北西東，無可
J26nB177_p0091b05║不可。燒盡髑髏人不知，無根樹子華朵朵。」攛下火炬，
J26nB177_p0091b06║云：「咦！」
J26nB177_p0091b07║為悟圓禪人下火
J26nB177_p0091b08║師舉起火炬，云：「一二三四五，金木水火土，箇中會得
J26nB177_p0091b09║來，隨處打口鼓。咄咄咄！逢人切莫莽鹵。」攛下火炬便
J26nB177_p0091b10║行。
J26nB177_p0091b11║為寶蓮行人下火
J26nB177_p0091b12║師舉起火炬，云：「細雨紛紛落翠微，涅槃山上冷凄凄，
J26nB177_p0091b13║爐煨品字松根火，燒出摩天鐵鷂飛。」以火炬遶一匝，
J26nB177_p0091b14║云：「大眾還見麼？九霄雲外，卓卓巍巍。」攛下火炬，云：「咦！」
J26nB177_p0091b15║為無我庫頭下火
J26nB177_p0091b16║師舉起火炬，云：「觀汝風塵卻有身，契之法性本無我，
J26nB177_p0091b17║也曾幾跳金剛圈，今日當爐不避火。咦！光前絕後，蓮
J26nB177_p0091b18║開朵朵。」擲火炬便行。
J26nB177_p0091b19║為含平禪人下火
J26nB177_p0091b20║師舉起火炬，云：「含平含平，捨死趣生，撒手去處，火燄
J26nB177_p0091b21║騰騰。」攛下火，云：「大眾舉阿彌陀佛送伊一程。」
J26nB177_p0091b22║為慧光行人下火
J26nB177_p0091b23║師舉火炬，云：「一生破活計，苦守到今日，付與火柴頭，
J26nB177_p0091b24║燒乾髑髏汁。」攛下火，云：「箇箇圓成，人人本具，慧光慧
J26nB177_p0091b25║光，何用取我求實？」喝一喝。
J26nB177_p0091b26║為慧宗禪人下火
J26nB177_p0091b27║師云：「生從何來？馬腹驢胎。死從何去？刀山火聚。」喝一
J26nB177_p0091b28║喝，云：「卻被山僧一喝，都盧冰消瓦解了也。」以火炬打
J26nB177_p0091b29║圓相，於中擲下，云：「南海岸，東塔頭，千古萬古孰為儔？」
J26nB177_p0091b30║為樂安行人下火
J26nB177_p0091c01║「樂安樂安，志已超凡，去投水火，光射谿山。」以火炬打
J26nB177_p0091c02║圓相，云：「大眾見麼？始信去來無罣礙，方知生死不相
J26nB177_p0091c03║干。」遂下火。
J26nB177_p0091c04║為心通碓頭下火
J26nB177_p0091c05║「曹谿贈塊墜腰石，老宿記條蛀米蟲，惟有心通無所
J26nB177_p0091c06║得，臨行端坐火蓮中。雖然如是，要且行門不別。」以火
J26nB177_p0091c07║炬打圓相，云：「心通心通，還會不別處麼？艸鞋走破千
J26nB177_p0091c08║差路，腳底終無一線通。」攛下火炬，喝一喝。
J26nB177_p0091c09║送尼淨空靈骨入塔
J26nB177_p0091c10║師云：「皮膚脫落盡，惟有真實在，內外與中邊，無障亦
J26nB177_p0091c11║無礙。咄！信手安在無縫塔裏，永同金剛不壞。」
J26nB177_p0091c12║為靜林禪師移骨塔
J26nB177_p0091c13║「黃金一具骨，久蘊此山中，只為人希識，移來別過峰。
J26nB177_p0091c14║如是，則層層落落，卓卓巍巍，四方八面，無所覷窺。」以
J26nB177_p0091c15║拄杖擊塔頂數下，云：「靜林師！靜林師！塞卻頂門者一
J26nB177_p0091c16║竅，青松翠柏日皈依。」
J26nB177_p0091c17║為覺凡監院舉龕
J26nB177_p0091c18║「覺凡覺凡，通身破殘，早知是苦，出入何難？」以拄杖擊
J26nB177_p0091c19║龕數下，云：「拄杖頻敲開隻眼，一聲佛送涅槃山。」遂引
J26nB177_p0091c20║至火場，舉火炬，云：「山僧示汝爛酸梨，向道相逢不識
J26nB177_p0091c21║渠，今日幡然變堆火，燒得渠儂沒面皮。」遂下火。
J26nB177_p0091c22║為皂林覺知監院下火
J26nB177_p0091c23║師舉起火炬，云：「苦骨勞筋住皂林，老婆真箇老婆心，
J26nB177_p0091c24║火神昨夜通消息，燒破闍黎鐵面門。」攛下火，喝一喝。
J26nB177_p0091c25║為發慧優婆夷舉龕
J26nB177_p0091c26║師以杖擊龕，云：「者箇模樣，一生倔強，撞著老僧，痛與
J26nB177_p0091c27║頓棒。發慧！發慧！還委悉痛癢也無？不然且隨老僧到
J26nB177_p0091c28║火場裏鍛煉一上。」遂引行至火場，舉火炬，云：「發慧發
J26nB177_p0091c29║慧，女身男志，持戒參禪，正因修習。不用棺材，惟需火
J26nB177_p0091c30║炬，性命今日落在山僧手裏，要來便來，要去便去。」以
J26nB177_p0092a01║火炬打圓相，召大眾，云：「箇箇翻轉面皮看，發慧頓入
J26nB177_p0092a02║火光三昧。」遂火。
J26nB177_p0092a03║為月井禪人舉龕
J26nB177_p0092a04║師云：「一氣不來，東倒西歪，大眾齊舉一聲佛號，直送
J26nB177_p0092a05║百寶蓮胎。」遂導至火場，舉起火炬，云：「隔墻見角，已知
J26nB177_p0092a06║是牛；隔山見煙，已知是火。性火真空，性空真火，驀劄
J26nB177_p0092a07║相逢，無處容躲。咄！老僧無別相為，助汝者一把火。」遂
J26nB177_p0092a08║下火。
J26nB177_p0092a09║為行首行人下火
J26nB177_p0092a10║師舉火炬云：「行首行首，出家未久，妄念忽生，東奔西
J26nB177_p0092a11║走。老僧助汝一把火，燒得汝氣沖牛斗。」喝一喝。
J26nB177_p0092a12║為無隱侍者下火
J26nB177_p0092a13║師云：「無隱老侍者，終身尚不捨，欲吾火柴頭，燒破髑
J26nB177_p0092a14║髏也。」以火炬打圓相，云：「颯颯真風滿地生，紛紛舍利
J26nB177_p0092a15║如雨瀉。」
J26nB177_p0092a16║為林菴禪人下火
J26nB177_p0092a17║「林菴林菴，苦志住山，掘折鉏柄，覓吾指南。咦！老僧助
J26nB177_p0092a18║汝一把無明火，燒得汝頭上漫漫、腳下漫漫。」
J26nB177_p0092a19║為廓虛禪人下火
J26nB177_p0092a20║師云：「廓虛廓虛，出沒無拘，撒手便去，火光自如。咦！大
J26nB177_p0092a21║眾同念《彌陀經》一卷，助伊東擂西馳。」
J26nB177_p0092a22║為可可禪人下火
J26nB177_p0092a23║師以火炬打圓相，云：「可可印六，印六可可，富順開華，
J26nB177_p0092a24║梁山結果，返覆追尋，無可不可。咦！老僧助汝一把火，
J26nB177_p0092a25║燒得汝光爍爍、淨裸裸。」
J26nB177_p0092a26║為空如知事下火
J26nB177_p0092a27║師以火炬打圓相，云：「空如空如，會麼？生年六十五，僧
J26nB177_p0092a28║臘十有六，功行圓滿時，震威咄一咄。今日落在老僧
J26nB177_p0092a29║手裏，與汝據款結案，乘願往生，安養國土。」遂攛下火
J26nB177_p0092a30║便行。
J26nB177_p0092b01║破山明和尚行狀
J26nB177_p0092b02║住郢州當陽玉泉嗣法門人印正撰述
J26nB177_p0092b03║師諱海明，號破山，萬曆丁酉歲生蜀北果州之大竹，
J26nB177_p0092b04║先籍渝州蹇氏忠定公裔。十九歲，詣本郡佛恩寺大
J26nB177_p0092b05║持老宿脫白，旋聽慧然法師講《楞嚴經》。師問常住真
J26nB177_p0092b06║心，然種種開示師不決疑，於是出蜀，住楚之破頭山
J26nB177_p0092b07║三載，只是胸中廝結不開，必欲明此事，乃依高峰妙
J26nB177_p0092b08║祖，七日為限，剋期取證法子。一日發極，到懸巖上立
J26nB177_p0092b09║定，自誓云：「悟、不悟，性命在今日矣。」立定既久，眼前惟
J26nB177_p0092b10║見一平世界，信步經行，不覺墮於巖下，至夜有省，天
J26nB177_p0092b11║明，高聲叫云：「屈，屈。」落山參諸方，罕可師意，上徑山參
J26nB177_p0092b12║雪嶠和尚，雪問：「你是那裏人？」師曰：「西蜀又過西。」雪云：
J26nB177_p0092b13║「我徑山八十一代禪師也有幾箇是你四川人，獨四
J26nB177_p0092b14║川人最是惡賴。」師叉手前云：「合蒙高鑑。」因崑山來數
J26nB177_p0092b15║衲子，至夜喫茶，雪舉木香爐云：「看看是箇甚麼？」師便
J26nB177_p0092b16║奪來，作撲碎勢，雪連忙兩手托住，師喝一喝便出。癸
J26nB177_p0092b17║亥冬，參顯聖湛然和尚，師問：「紅臉是關公，笑臉是彌
J26nB177_p0092b18║勒，未審此二老出身處，請師決一決。」湛云：「你看我麻
J26nB177_p0092b19║臉是甚麼？」師曰：「不審，不審。」湛云：「你圖口快。」師曰：「蒼天，
J26nB177_p0092b20║蒼天。」又，晚參次，師作禮起曰：「學人得箇小休歇，來禮
J26nB177_p0092b21║謝和尚。」湛合掌云：「爭得底？」師曰：「婆婆原是小新婦。」湛
J26nB177_p0092b22║云：「前三、後三相見，又作麼生？」師曰：「滾鍋不是養魚池。」
J26nB177_p0092b23║湛云：「白鷺下田千點雪，黃鸝上樹一枝華。」師曰：「和尚
J26nB177_p0092b24║不顧性命，冷熱也不知。」湛曰：「好箇冷熱也不知。」越明
J26nB177_p0092b25║年，補維那職，受具足戒，時師二十七歲也。甲子春，聞
J26nB177_p0092b26║天台密雲悟和尚赴金粟請，師懷香詣金粟參悟。悟
J26nB177_p0092b27║問：「那裏來？」師曰：「雲門。」悟云：「幾時起身？」師曰：「東山紅日
J26nB177_p0092b28║出。」悟云：「東山紅日出，與汝甚麼相干？」師曰：「老老大大，
J26nB177_p0092b29║猶有者箇語話。」悟云：「我既如此，你者許多絡索又是
J26nB177_p0092b30║那裏來？」師喝一喝便出。次日，同石車和尚進方丈，悟
J26nB177_p0092c01║命坐裏首，師曰：「昨日走得，今日走不得了。」悟云：「作賊
J26nB177_p0092c02║人心虛。」師云：「是賊識賊。」悟頷之。少頃，悟翹一足，云：「喚
J26nB177_p0092c03║作腳則觸，不喚作腳則背，你喚作甚麼？」師曰：「婆婆原
J26nB177_p0092c04║是小新婦。」悟云：「饒你道得是，我只不肯你。」師曰：「用肯
J26nB177_p0092c05║作麼？」便出。一日，猛雨轟雷，悟出堂示眾，云：「假饒雷來
J26nB177_p0092c06║打我，汝等如何支遣？」一眾下語不恰，師曰：「要遣作麼？」
J26nB177_p0092c07║悟便歸方丈。悟一日落堂，眾集久之，悟惟默然，師問：
J26nB177_p0092c08║「正恁麼時如何？」悟云：「你可到恁麼地否？」師震威一喝，
J26nB177_p0092c09║悟便打。師連喝兩喝，悟云：「你再喝兩喝看。」師推倒禪
J26nB177_p0092c10║床，拂袖便行，悟追上，驀頭一棒。師曰：「恁麼為人，要瞎
J26nB177_p0092c11║卻天下人眼在。」悟舉三聖因緣未畢，師又喝一喝。悟
J26nB177_p0092c12║咦一聲，出法堂去。至夜，師進方丈，作禮云：「今日觸忤
J26nB177_p0092c13║和尚。」悟云：「屈打你。」師喝一喝便出。悟趕至門外，云：「我
J26nB177_p0092c14║倒不恁麼，你倒恁麼。」悟室中延茶，師赴稍遲，悟藏過
J26nB177_p0092c15║茶杯，云：「你來遲了，茶杯也沒有。」師將悟前茶杯舉起，
J26nB177_p0092c16║云：「者不是？」悟笑之，乃出其杯，命西堂職。一日，與悟相
J26nB177_p0092c17║遇，悟云：「好新鞋，與汝踏些泥。」師倒與悟一踏，傍僧云：
J26nB177_p0092c18║「和尚也好頑。」悟云：「雙獅距爪，你作頑會。」師入室，悟向
J26nB177_p0092c19║師面連打兩噴嚏，師與一推，悟拈拄杖出方丈，師曰：
J26nB177_p0092c20║「者老賊又恁麼去也。」侍者寮留師喫茶，悟復來，顧師，
J26nB177_p0092c21║師曰：「者老賊又恁麼來也？」悟便臥侍者榻上，師便向
J26nB177_p0092c22║悟背撫一掌，云：「裝死賣活作麼？」便出。叢林公論：「當仁
J26nB177_p0092c23║不讓於師，惟師有之。」丁卯春，悟書曹谿正脈來源一
J26nB177_p0092c24║紙付師，師受之，辭悟，出山，寓苕谿福山。崇禎己巳秋，
J26nB177_p0092c25║受嘉禾東塔請，入院闡揚全提正令，龍象扣擊，聲譽
J26nB177_p0092c26║日隆。庚午，金粟悟和尚專使送法衣至，師上堂，云：「大
J26nB177_p0092c27║庾嶺頭提不起，雞足山前成滯貨，山僧今日獲一披，
J26nB177_p0092c28║如雲普覆華王座。」師於此剎樹赤幟三年，凡垂手接
J26nB177_p0092c29║人機鋒迅捷，遠近觀光罔不悅服，道風遂大振於江
J26nB177_p0092c30║南矣。然師又欲唱道於故鄉，還蜀抵夔，萬有馮銓部
J26nB177_p0093a01║郎中伯井延師於梁山萬峰卓錫焉。蓋西川自宋圓
J26nB177_p0093a02║悟大隨，而後少室綱宗久矣絕響，人皆習為講誦。師
J26nB177_p0093a03║一提最上極則之事，遠近瞻風，心懷畏愛，道望又於
J26nB177_p0093a04║是乎大著矣。及遷中慶後，則有開之栖靈、大寧、紫雲、
J26nB177_p0093a05║栖鳳，宕渠之祥符，大竹之無際、佛恩，敘瀘之蟠龍，南
J26nB177_p0093a06║浦之萬福，至若金城、雙桂，皆師逸老最久最盛之地
J26nB177_p0093a07║也。住祥符則有江南飽參歸來，均一老宿蘇薦紳流，
J26nB177_p0093a08║長大開道場，高敷床座，叢林體裁無事不備。大寧則
J26nB177_p0093a09║有徐居士道臣，先蟠龍之請而不獲先蟠龍行事，遂
J26nB177_p0093a10║捨身官潭子，師蟠龍解制，即於大寧建禪期，與徐公
J26nB177_p0093a11║說法，以酬為法懇切之願也。蟠龍則有牟吏部尚書
J26nB177_p0093a12║郎秉素奉差金陵，遇朝宗和尚，告以天童衣缽正在
J26nB177_p0093a13║破山，歸鄉與樊總制我劬肅簡，迎師於蟠龍，大振法
J26nB177_p0093a14║道，風勵初學，朝夕咨決，甚愜積懷。萬福則有譚兵部
J26nB177_p0093a15║首四，闔族講武，累世談兵，雖當大亂之際，無敢侵梁
J26nB177_p0093a16║萬之疆，安居在陣雲，闡化亦如治世。末後雙桂又以
J26nB177_p0093a17║昔年師住萬峰德化所洽，懷慕不忘，闔郡紳士重瞻
J26nB177_p0093a18║玉毫，再領慈誨。師法雨均霑，燐火頓息，斯時參徒常
J26nB177_p0093a19║百餘人，烽煙雖未靖、蜀道猶未通，冒險乘危，不惜性
J26nB177_p0093a20║命，問山尋水瓢笠同來者又不足以相容。姚公爰卜
J26nB177_p0093a21║一山，有老桂二株，乃舊紳別墅，又古時黌宮，竹樹平
J26nB177_p0093a22║野，雲月曲谿，靈氣鍾焉，師葺茅安眾，以終餘年。初非
J26nB177_p0093a23║有意建叢林也，越三五年而佛殿法堂高華宏壯，僧
J26nB177_p0093a24║寮廊廡百度皆完，法幢高豎，爐鞴弘開，朝參暮請之
J26nB177_p0093a25║眾盈萬指而有餘，得非法門之大盛哉。甲辰秋，師因
J26nB177_p0093a26║三峽重開，以書三喚印正住持雙桂，欲買舟往天童
J26nB177_p0093a27║埽悟和尚塔。適李總制培之請，上渝州說法薦親，應
J26nB177_p0093a28║酬煩重，歸山之後，衰頹日增。越丙午春，上堂，辭眾，以
J26nB177_p0093a29║眼、耳、鼻、舌、身、意分作六偈，付授六人，趺坐而逝。經旬，
J26nB177_p0093a30║顏貌如生，門人遵治命，殮以木直，裰塔於本院後山。
J26nB177_p0093b01║世壽七十，僧臘四十三，開堂一十有四剎，說法三十
J26nB177_p0093b02║有七年，嗣法弟子八十七人。凡師開法席處，眾集如
J26nB177_p0093b03║雲，久參、初進，絕不以詞色稍為寬假，惟拈白棒，據令
J26nB177_p0093b04║而行，如獅子哮吼，百獸一聞罔不膽喪。復不問來機
J26nB177_p0093b05║利鈍、器量淺深，皆施本分鉗鎚。若擬議而不能頓領、
J26nB177_p0093b06║並倔𠎦而妄為低昂，必以痛棒棒到底，直要逼得生
J26nB177_p0093b07║蛇化龍。況尋常語默談笑，皆是陷虎之機，縱有強記
J26nB177_p0093b08║座主辯似縣河，一當椎拂之下即結舌藏鋒。嗣是有
J26nB177_p0093b09║志道流收入爐錘之內，錦官年來盡罷講席，知有教
J26nB177_p0093b10║外別傳、正法眼藏、不立文字之旨也。蜀人僉曰：「圓悟
J26nB177_p0093b11║大師復起於今日矣。」豈獨衲僧輩下頂門之鎚？即王
J26nB177_p0093b12║侯公卿、宰官貴要亦不順人情，深錐痛劄，赤手提持，
J26nB177_p0093b13║俾知法門烜赫，不涉世智辯聰，直教根本無明當下
J26nB177_p0093b14║灰息。如李一陽屯兵涪陵，威怒最甚。師入營中，力為
J26nB177_p0093b15║感化，李乃出令止殺。師說法最猛，化物最慈，劍鋒上
J26nB177_p0093b16║著足、虎口裏橫身皆所不惜。自劫運更變來，經歷七
J26nB177_p0093b17║次大難，未嘗以之介懷，緣師識情斷盡，了無怖畏，戎
J26nB177_p0093b18║馬場中隨直攝化。師行腳江南時已稱奇衲子，及後
J26nB177_p0093b19║謙光導物，又善協輿情，由是遠近慕道欽風，名聞四
J26nB177_p0093b20║海焉。孝廉馮百祥夢師授以墨圖扇，即舉似師，師曰：
J26nB177_p0093b21║「此文墨之盛也，今料必中，令祖事佛，福蔭於公。」後果
J26nB177_p0093b22║如所言，此又寤寐中信敬而悅服者。然則師之機權
J26nB177_p0093b23║超越佛祖、師之作用冠絕古今，行藏語笑、細事大綱，
J26nB177_p0093b24║若見、若聞，卒莫能殫。惟述當日參叩機緣與後開堂
J26nB177_p0093b25║說法實事，俾天下後世景仰其風度者亦如親炙云。
J26nB177_p0093b26║康熙癸丑年孟夏月，門人印正謹狀。
J26nB177_p0093b27║破山禪師語錄卷第二十（終）
J26nB177_p0093b28║（三世法孫　宜都善谿道束　江陵福昌發宗
J26nB177_p0093b29║　堆藍發慧　竹園通聞　襄州道乾　沔州克
J26nB177_p0093b30║誨同刻
J26nB177_p0093b31║破山和尚語錄第二十卷　堆藍沙彌光▆對
J26nB177_p0093b32║　秀水謝穎仙文英書　倪君亮子天章雲望刊）
J26nB177_p0093b33║（康熙庚申年季春月，嘉禾楞嚴般若坊附藏流通）
J26nB177_p0093c01║雙相破山禪師年譜序
J26nB177_p0093c02║竊觀西來之旨，自諸祖而下惟馬大師為最盛，然後
J26nB177_p0093c03║若非滹沱老驅耕奪食，勦絕知見，直指一宗，其不流
J26nB177_p0093c04║為教綱理窟者幾希。近得天童密老人單拈白棒中
J26nB177_p0093c05║興濟上，又得雙桂破山和尚為嫡子，參究猛厲認真，
J26nB177_p0093c06║向懸崖絕壁撒手翻身，故其尋常純用劍刃上事，任
J26nB177_p0093c07║他魔來、佛來，總不眨眼，一齊按下。雖有通身手眼，不
J26nB177_p0093c08║覺心膽俱碎，無近傍處，嗚呼至矣。至於逆行順行、神
J26nB177_p0093c09║出鬼沒，更非常情所測度，豈與夫枯樁上尋奇妙者
J26nB177_p0093c10║可同日語哉？法孫竹浪、野月二上人奉師丈雪和尚
J26nB177_p0093c11║之命來禾刊老和尚年譜塔銘，補入語錄，因以示余，
J26nB177_p0093c12║隨喜一過，慶快平生，輒綴數語以序云爾。
J26nB177_p0093c13║康熙庚戌重陽日，檇李約菴道人施博拜題。
J26nB177_p0093c14║
J26nB177_p0093c15║
J26nB177_p0093c16║
J26nB177_p0093c17║
J26nB177_p0093c18║
J26nB177_p0093c19║
J26nB177_p0093c20║
J26nB177_p0093c21║雙桂破山明禪師年譜
J26nB177_p0093c22║嗣法門人二祖印巒輯
J26nB177_p0093c23║平山印綬編
J26nB177_p0093c24║明萬曆二十五年丁酉。
J26nB177_p0093c25║師生於四川順慶府大竹縣，姓蹇氏，本渝州忠定
J26nB177_p0093c26║公後裔，父諱弘，母徐氏，娠師十有五月始誕，眉目
J26nB177_p0093c27║挺秀，父母色喜，是年正月二十一日午時也。
J26nB177_p0093c28║二十六年戊戌。
J26nB177_p0093c29║二十七年己亥。
J26nB177_p0093c30║二十八年庚子。
J26nB177_p0094a01║師四歲，形貌端正，七處平滿，秖是終日不語。父母
J26nB177_p0094a02║疑其不慧，憂之。師嘗語人曰：「父母謂我孩孺時發
J26nB177_p0094a03║言最遲。」
J26nB177_p0094a04║二十九年辛丑。
J26nB177_p0094a05║三十年壬寅。
J26nB177_p0094a06║三十一年癸卯。
J26nB177_p0094a07║師七歲，有鄰士誦《金剛經》，至「若以色見我、以音聲
J26nB177_p0094a08║求我，是人行邪道，不能見如來」，師隨聲學誦，父母
J26nB177_p0094a09║驚且喜曰：「我子說話了也。」識者曰：「此兒不可測。」
J26nB177_p0094a10║三十二年甲辰。
J26nB177_p0094a11║師八歲，入鄉校，不以詩書為事，但喜多書上字。先
J26nB177_p0094a12║生每加督課，而師仍書如故。
J26nB177_p0094a13║三十三年乙巳。
J26nB177_p0094a14║三十四年丙午。
J26nB177_p0094a15║師十歲，偶遇一僧，為說世、出世間法，聞之甚喜，自
J26nB177_p0094a16║此恒覓佛書，雖未深諳經意，然心中恍恍，若有契
J26nB177_p0094a17║焉。
J26nB177_p0094a18║三十五年丁未。
J26nB177_p0094a19║三十六年戊申。
J26nB177_p0094a20║三十七年己酉。
J26nB177_p0094a21║師十三歲，納室▆氏，人情世事略不經心，父母責
J26nB177_p0094a22║之曰：「汝不理家務，他日不知成箇甚麼人？」師曰：「看
J26nB177_p0094a23║那泥塑木雕的佛尚有許多人供養，何況男子志
J26nB177_p0094a24║在四方，烏可限定耶？」
J26nB177_p0094a25║三十八年庚戌。
J26nB177_p0094a26║師十四歲，父母相繼而背，師偕兄哀痛迫切，盡殯
J26nB177_p0094a27║葬之禮，嗣後每以出塵之念白兄，兄不許，師志終
J26nB177_p0094a28║亦不改。
J26nB177_p0094a29║三十九年辛亥。
J26nB177_p0094a30║四十年壬子。
J26nB177_p0094b01║四十一年癸丑。
J26nB177_p0094b02║四十二年甲寅。
J26nB177_p0094b03║師十八歲，時常嬰病，自覺世間俱屬無常幻境，乃
J26nB177_p0094b04║遠陟名山大川。一日忽歸，遂將妻室安置畢。兄以
J26nB177_p0094b05║師為不肖，視如路人。師愈喜遊歷，更不思歸，後嘗
J26nB177_p0094b06║語侍者曰：「我在家時已作行腳僧了。」
J26nB177_p0094b07║四十三年乙卯。
J26nB177_p0094b08║師十九歲，詣本郡佛恩寺，禮大持律主為師，持視
J26nB177_p0094b09║師志氣軒昂，英姿出類，命名海明，號旭東，如日輪
J26nB177_p0094b10║東昇，照天照地之意。按師行實云：我十九歲時於
J26nB177_p0094b11║壁間見誌公禪師勸世歌，予讀至「身世皆空」處，不
J26nB177_p0094b12║覺墮淚。至夜獲一夢，如四山相逼，中間秖有一路，
J26nB177_p0094b13║一僧對予頌偈云：「欲脫娑婆出苦纏，急須精進莫
J26nB177_p0094b14║貪眠，聲聲只把彌陀念，自有蓮華托上天。」
J26nB177_p0094b15║四十四年丙辰。
J26nB177_p0094b16║師二十歲，持圓寂。聞延福寺慧然法師講《楞嚴經》，
J26nB177_p0094b17║往彼聽受，至「一切眾生皆由不知常住真心、性淨
J26nB177_p0094b18║明體，用諸妄想，此想不真，故有輪轉」，自謂：「我出家
J26nB177_p0094b19║原為生死，生死豈不是輪轉意？若不受輪轉，畢竟
J26nB177_p0094b20║要知常住真心；知常住真心，則不受輪轉。」遂將楞
J26nB177_p0094b21║嚴十卷熟讀，於「七處徵心，八還辨見」文中恍有入
J26nB177_p0094b22║處，詣室請益，法師但以因緣開示，不能決疑，呈偈
J26nB177_p0094b23║云：「我為生死來出家，何須更算海中沙？無常殺鬼
J26nB177_p0094b24║卒然至，錦繡文章亂似麻。」於是瓢笠出蜀。
J26nB177_p0094b25║四十五年丁巳。
J26nB177_p0094b26║師二十一歲，荊南遇一禪客同行，抵蘄水吳王廟，
J26nB177_p0094b27║患痢疾，同行別去，無人相顧。偶有居士張稜溪者，
J26nB177_p0094b28║見師雖病，眼光射人，遂延至家中，以藥調理三月
J26nB177_p0094b29║餘，病愈乃辭謝。
J26nB177_p0094b30║四十六年戊午。
J26nB177_p0094c01║四十七年己未。
J26nB177_p0094c02║師二十三歲，住黃梅破頭山三載。按行實云：每看
J26nB177_p0094c03║古人言句，如銀山鐵壁，誓願住山，力究此事。行至
J26nB177_p0094c04║黃梅破頭山，見泉石幽深，遂縛茅屋：「若不明此事，
J26nB177_p0094c05║終不落此山。」於是艸衣木食一生，伎倆搬盡，只是
J26nB177_p0094c06║者些無意味底語疑不自決，乃依《高峰錄》以七日
J26nB177_p0094c07║為限，剋期取證。做了四五日，行路似雲浮空，亦不
J26nB177_p0094c08║驚、亦不怖。一日發急，到懸崖上立定，自云：「悟、不悟，
J26nB177_p0094c09║性命在今日。」渾然人境雙忘，眼前惟見一平世界，
J26nB177_p0094c10║更無坑坎，舉足經行，不覺墮於巖下，跌損一足。至
J26nB177_p0094c11║夜，負痛有省，高聲云：「屈，屈。」有士進前問師云：「腳痛
J26nB177_p0094c12║麼？」師劈面掌，云：「非公境界。」
J26nB177_p0094c13║四十八年庚申，即
J26nB177_p0094c14║泰昌元年。
J26nB177_p0094c15║天啟元年辛酉。
J26nB177_p0094c16║二年壬戌。
J26nB177_p0094c17║師二十六歲，參憨山、博山、聞谷、雪嶠諸大師。按行
J26nB177_p0094c18║實云：予問憨山大師：「教中道，汝身、汝心皆是妙明
J26nB177_p0094c19║真心中所現物，如何是妙明真心？」大師云：「一切智
J26nB177_p0094c20║清淨，無二、無二分，無別、無斷故。」予曰：「當時世尊何
J26nB177_p0094c21║不與阿難如此說破？只教將心微細揣摩。」大師云：
J26nB177_p0094c22║「要他自理會。」予曰：「理會即不無，要且不是祖師西
J26nB177_p0094c23║來意。」拂袖便行。參博山無異大師，問：「學人從偏位
J26nB177_p0094c24║中來，請和尚向正位中接。」大師默然，予出云：「老大
J26nB177_p0094c25║一箇善知識，被我一問，秖得口啞。」傍僧云：「還是你
J26nB177_p0094c26║不識和尚意。」予掌云：「者掌要方丈和尚喫。」入浙中
J26nB177_p0094c27║參雪嶠大師，問：「你是那裏人？」予曰：「西蜀又過西。」大
J26nB177_p0094c28║師云：「我徑山八十一代祖師，也有幾箇是你四川
J26nB177_p0094c29║人，惟四川人最惡癩。」予叉手前云：「合蒙高鑑。」大師
J26nB177_p0094c30║遂留之。
J26nB177_p0095a01║三年癸亥。
J26nB177_p0095a02║師二十七歲，參湛然和尚，是年圓具。按行實云：予
J26nB177_p0095a03║在顯聖，問：「紅臉是關公，笑臉是彌勒，未審二老出
J26nB177_p0095a04║身處，請師決一決。」師云：「你看我麻臉是甚麼？」予曰：
J26nB177_p0095a05║「不審。」師曰：「你圖口快。」予曰：「蒼天，蒼天。」後於座下頓
J26nB177_p0095a06║圓大戒，補維那職。
J26nB177_p0095a07║四年甲子。
J26nB177_p0095a08║師二十八歲，參金粟密雲悟和尚，作染牛頌。按行
J26nB177_p0095a09║實云：予在杭州西山病月餘，聞天台密雲和尚赴
J26nB177_p0095a10║金粟請，予抱病過金粟。師問：「那裏來？」予曰：「雲門。」師
J26nB177_p0095a11║云：「幾時起身？」予曰：「東山紅日出。」師云：「東山紅日出，
J26nB177_p0095a12║與汝甚麼相干？」予曰：「老老大大猶有者箇語話。」師
J26nB177_p0095a13║云：「我既如此，你者許絡索又是那裏來？」予震威一
J26nB177_p0095a14║喝便出。師一日坐齋堂，顧予云：「他們都作染牛頌，
J26nB177_p0095a15║你如何不頌？」予曰：「頌到有一首，只是鋪堂事忙，未
J26nB177_p0095a16║暇呈似。」師云：「試呈出看。」予詣師前，畫一圓相，於中
J26nB177_p0095a17║書一牛字。師云：「此是古人的。」予一喝便行。
J26nB177_p0095a18║五年乙丑。
J26nB177_p0095a19║師二十九歲，再參湛然和尚於海鹽天寧寺。按行
J26nB177_p0095a20║實云：予在天寧一期畢，辭師歸蜀。師云：「全靠爾輩
J26nB177_p0095a21║光揚法門，箇箇似你都去住山，那箇是應得的？」予
J26nB177_p0095a22║曰：「學人病軀難理常住事。」師云：「我有天華、顯聖兩
J26nB177_p0095a23║箇叢林，難道養你者箇病人不活？金粟老密只管
J26nB177_p0095a24║東打西打，我替他擔盡干計，我老漢只用三寸綿
J26nB177_p0095a25║軟舌，尚被人寫帖送我。你們要習，還習我洞上宗
J26nB177_p0095a26║好。」予曰：「和尚但放心，學人固是他家種艸，正好拈
J26nB177_p0095a27║條白棒，不順人情，打出禍來，大家受用。」
J26nB177_p0095a28║六年丙寅。
J26nB177_p0095a29║師三十歲，復上金粟，主維那西堂事，命造方丈。按
J26nB177_p0095a30║行實云：再參金粟，作禮次，師云：「堂中少箇打磬的，
J26nB177_p0095b01║送你進堂去。」予曰：「量才補職。」師云：「正是量才補職。」
J26nB177_p0095b02║予主其事。師一日落堂，惟默然，予問：「正恁麼時如
J26nB177_p0095b03║何？」師云：「你可到恁麼地否？」予震威一喝，師便打。予
J26nB177_p0095b04║復兩喝，師云：「你再喝兩喝看。」予掀倒禪床，拂袖便
J26nB177_p0095b05║行。師追上前，驀頭一棒。予曰：「恁麼為人，瞎卻天下
J26nB177_p0095b06║人眼在。」師舉三聖因緣未畢，予又一喝，師咦一聲，
J26nB177_p0095b07║出法堂去。至夜，予叩方丈，作禮云：「今日觸忤和尚。」
J26nB177_p0095b08║師云：「屈打你。」予一喝便行，師趕至門外，云：「我到不
J26nB177_p0095b09║恁麼，你到恁麼。」後補西堂，一日相撞，師云：「好新鞋，
J26nB177_p0095b10║與汝蹋些泥。」予倒與師一蹋，師休去，旁僧云：「和尚
J26nB177_p0095b11║也好頑。」師云：「雙獅距爪，你作頑會。」復為承當造方
J26nB177_p0095b12║丈，緣淺，過杭州，寓昭慶竹院房，掩關，師每以書招
J26nB177_p0095b13║出。造完方丈，是冬，眾盈五百，師乃命予與五峰分
J26nB177_p0095b14║攝兩堂。
J26nB177_p0095b15║七年丁卯。
J26nB177_p0095b16║崇禎元年戊辰。
J26nB177_p0095b17║師三十二歲，悟和尚書曹谿正脈來源一紙并信
J26nB177_p0095b18║金付師，及莫春寓苕溪福山。越明年夏，受嘉禾東
J26nB177_p0095b19║塔廣福禪寺之請。
J26nB177_p0095b20║二年己巳。
J26nB177_p0095b21║師三十三歲，八月初一日入院，方伯元履丘公并
J26nB177_p0095b22║孫和石茂錫起伯諸護法、縉紳居士請開堂演法
J26nB177_p0095b23║寺，即清涼國師之講席，向無提持教外別傳者，於
J26nB177_p0095b24║是建立天童宗旨，開選佛場，自師始焉。是年，石帆
J26nB177_p0095b25║岳司馬相訪，問：「法臘多少？」師豎一拳，岳頓然面赤，
J26nB177_p0095b26║曰：「我東南水方人民老實，莫在者裏惑亂人。」師云：
J26nB177_p0095b27║「貧道行腳十五年，今日惑亂著一箇。」岳曰：「惑亂我
J26nB177_p0095b28║則可，只恐惑亂愚人。」師云：「阿誰是愚人？」岳瞪目視
J26nB177_p0095b29║之，曰：「我也是路見不平，見你年幼，未是你做的時
J26nB177_p0095b30║節。」師云：「釋迦老子初出母胎，指天指地，難道也是
J26nB177_p0095c01║年幼，未是時節麼？」岳曰：「所以雲門要一棒打殺，我
J26nB177_p0095c02║今日一棒打殺你，且作麼生？」師作怕勢，云：「貧道性
J26nB177_p0095c03║命幾乎喪在門下。」岳躍然拜別。
J26nB177_p0095c04║三年庚午。
J26nB177_p0095c05║師三十四歲，為𨍏轢嚴居士送大悲像入院上堂。
J26nB177_p0095c06║少司成埽菴譚居士請題紫柏大師像，通金粟悟
J26nB177_p0095c07║和尚法嗣書，悟和尚耑使送法衣至東塔。按：師上
J26nB177_p0095c08║堂云：「大庾嶺頭提不起，雞足山前成滯貨，衲僧今
J26nB177_p0095c09║日獲一披，如雲普覆華王座。」
J26nB177_p0095c10║四年辛未。
J26nB177_p0095c11║師三十五歲，題雪嶠大師像，題和石孫居士行樂
J26nB177_p0095c12║圖，復子穀蔡居士書，題金粟悟和尚贊，示空外逵
J26nB177_p0095c13║四維寬法語。起伯孫居士建大悲閣，請師上堂，云：
J26nB177_p0095c14║「山僧住此二三秋，拄杖芒鞋未徹頭，千手大悲來
J26nB177_p0095c15║摸索，一莖艸上現瓊樓。」翻刻《指月錄》流通海內。
J26nB177_p0095c16║五年壬申。
J26nB177_p0095c17║師三十六歲，買舟上天童省覲悟和尚，過顯聖，掃
J26nB177_p0095c18║湛然得戒和尚塔。既歸，結夏，上堂，云：「東塔今年結
J26nB177_p0095c19║夏，老牛老馬歸舍，雖無水艸供看，且喜鞭繩惡辣。」
J26nB177_p0095c20║是秋，師欲還蜀，復上天童辭悟和尚。出山到寧波，
J26nB177_p0095c21║慈谿爾赤馮居士延至家中請益，馮▆▆▆▆▆
J26nB177_p0095c22║術，師力為拯拔，示以正知見，闔宅感悟。復請上堂，
J26nB177_p0095c23║及歸，辭眾。按：辭眾，上堂，云：「楖栗橫擔不顧人，直入
J26nB177_p0095c24║千峰萬峰去。」辭通郡紳衿，遂抵金陵，石衲余公於
J26nB177_p0095c25║集生菴請小參，示準提菴琢璞公法語，為報恩寺
J26nB177_p0095c26║淨心上人題指月軒。遊靈谷寺，題偈云：「偶來靈谷
J26nB177_p0095c27║法堂上，坐聽松聲遞遠鐘，莫是誌公時說法，廣長
J26nB177_p0095c28║舌底露機鋒。」及到夔之萬縣，寓廣濟寺，高梁紳士
J26nB177_p0095c29║壽北涂公、中憲瀑崖高公、古良甫叔度昆仲迎師
J26nB177_p0095c30║至萬年寺，虛白公虛席延留，旦夕問道。
J26nB177_p0096a01║六年癸酉。
J26nB177_p0096a02║師三十七歲，梁山邑侯費公、馮司列善長、胡玉川
J26nB177_p0096a03║居士、心海法師請住萬峰太平禪寺。師四月入院，
J26nB177_p0096a04║蜀人久未響此音，師一演唱，有志正因之士遠近
J26nB177_p0096a05║趨風，爰開闢叢林制度，立九旬安居風規，為眾提
J26nB177_p0096a06║持搥拂不輟，衲子獲益，互相激揚，山還水聚，道化
J26nB177_p0096a07║日隆，乃有題十景之句、製先覺宗乘序。歸太竹，掃
J26nB177_p0096a08║大持薙染師塔，復還萬峰。
J26nB177_p0096a09║七年甲戌。
J26nB177_p0096a10║師三十八歲，是年佛殿僧堂百廢俱舉，廊廡階砌
J26nB177_p0096a11║堊墁一新，至冬落成。按：師上堂，云：「復古太平寺，悽
J26nB177_p0096a12║然感廢興，寒灰八百載，破衲兩三僧。黠鼠居香積，
J26nB177_p0096a13║妖狐吹佛燈，黃金重布地，不識有誰能？」與雪灘陳
J26nB177_p0096a14║太史書，復江陰馮縣令善長書，象崖珽首座初受
J26nB177_p0096a15║蟠龍請，師以書勉之。靈筏昌久親椎拂，師示以偈
J26nB177_p0096a16║云：「有時度盡驢和馬，又去虛空接聖賢。」冬十一月
J26nB177_p0096a17║受中慶請。
J26nB177_p0096a18║八年乙亥。
J26nB177_p0096a19║師三十九歲，春三月，維豐朱公、登伯馮公請住中
J26nB177_p0096a20║慶禪寺，四方翕聚，鍛煉既嚴，省發亦眾，遇境逢緣，
J26nB177_p0096a21║轉加策進。故入院上堂，云：「山僧向南方走一回，拾
J26nB177_p0096a22║得幾箇金剛圈、一籃栗棘蓬，今日對人天眾前不
J26nB177_p0096a23║辭拈出，與諸人共相吞跳。」以拄杖打圓相，云：「者是
J26nB177_p0096a24║金剛圈，試跳看。」復豎拄杖，云：「者是栗棘蓬，試吞看。」
J26nB177_p0096a25║（云云）。是年，悟和尚七秩，師修啟耑使上天童慶祝。
J26nB177_p0096a26║復瀑崖高公問道書，復無際凌虛公書，復昭覺惟
J26nB177_p0096a27║一公書。
J26nB177_p0096a28║九年丙子。
J26nB177_p0096a29║師四十歲，緇素嚮化，眾多事繁，立體宗寧為監寺，
J26nB177_p0096a30║及師誕辰，萬指圍繞。復宕渠流長蘇公問道書，復
J26nB177_p0096b01║雪門璨別峰璽字水拙書。是冬受開縣栖靈請。
J26nB177_p0096b02║十年丁丑。
J26nB177_p0096b03║師四十一歲，秋八月，住栖靈。冬十月結制，制中為
J26nB177_p0096b04║眾提撕，略無倦色。按：病起上堂，云：「病僧為病極，說
J26nB177_p0096b05║法乖法式，靜地念摩訶，尋聲入福慧。」復云：「二十年
J26nB177_p0096b06║來經藥餌，不知此疾是膏肓。」復破浪舟偈云：「梅華
J26nB177_p0096b07║雪子競峰頭，開落渾然春信浮，觸到面門須著眼，
J26nB177_p0096b08║莫教穿過臭髑髏。」示竹微奉離指示法語。
J26nB177_p0096b09║十一年戊寅。
J26nB177_p0096b10║師四十二歲，冬十二月，檀越蘇流長請住渠縣祥
J26nB177_p0096b11║符禪寺。先是君一老宿與蘇公闔郡紳士商確已
J26nB177_p0096b12║定，欲建禪期，須行南方體裁。及師入院，百度整齊，
J26nB177_p0096b13║遂立君一公為監寺，總理院務，衲子四來，率多氣
J26nB177_p0096b14║岸。按：解制，上堂，云：「祥符解開布袋，放出一群猛虎，
J26nB177_p0096b15║不會獅子翻身，箇箇解打口鼓。」蜀都自此咸欽法
J26nB177_p0096b16║化之盛矣。
J26nB177_p0096b17║十二年己卯。
J26nB177_p0096b18║師四十三歲，春二月，王兵馬太乙、李居士鳳山請
J26nB177_p0096b19║住廣安大竹縣無際寺。師初慮故里人愚朴，難向
J26nB177_p0096b20║佛頭著糞，先復王公書云：「貧道垂髫時，視鄉黨中
J26nB177_p0096b21║人多脂粉氣。今門下欲貧道唱還鄉曲，想是鵝王
J26nB177_p0096b22║擇乳，素非鴨類耳。」至四月，師與眾同赴結夏安居，
J26nB177_p0096b23║龍象蹴蹋展佛祖機用，一郡欣所未聞，後欲以梓
J26nB177_p0096b24║里之情延師久住，時萬峰眾護法以太平開拓有
J26nB177_p0096b25║年，宜永標赤幟，不可虛席也，乃強迎歸萬峰。
J26nB177_p0096b26║十三年庚辰。
J26nB177_p0096b27║師四十四歲，是冬，重整爐鞴，痛施鉗鎚，英靈泉湧，
J26nB177_p0096b28║氣吞諸方。忽一僧從聚雲來，將吹萬上堂語呈似，
J26nB177_p0096b29║師看畢，太息久之，乃普告大眾云：「聚雲釘樁搖櫓，
J26nB177_p0096b30║妄擬祖庭，反謂嫡悟嫡據者為非，自甘嗣遠嗣死
J26nB177_p0096c01║者卻是，甚至穿鑿識案，謾惑無識之輩，紐捏枝派，
J26nB177_p0096c02║冒籍有宗之門。不知大慧門下有九十四人，迄今
J26nB177_p0096c03║五百年來久無影響，而聚雲輩焚香發誓，結五十
J26nB177_p0096c04║三人撾鼓陞堂，一旦嗣之，不知斯輩得何據乎？試
J26nB177_p0096c05║問聚雲輩：夢眼何故不開？活的不嗣，而反嗣死無
J26nB177_p0096c06║對證者。何不索性做箇過量人？獨擅嘉聲亦得，而
J26nB177_p0096c07║乃刺腦入膠盆耶？既謂漢月致書，識聚雲為大慧
J26nB177_p0096c08║種艸，則何不效黃檗、不嗣馬祖，而竟嗣百丈？今聚
J26nB177_p0096c09║雲反嗣大慧而不嗣漢月，較之古人之智天淵矣。」
J26nB177_p0096c10║遂作佛道聲價以闢吹萬遠嗣大慧之妄。十二月，
J26nB177_p0096c11║開縣徐檀越通碧特修大寧佇候，復有敘府牟吏
J26nB177_p0096c12║部尚書秉素、樊督臺我劬二護法耑啟，延師蜀南
J26nB177_p0096c13║闡化。師以先受大寧之請為卻，而牟慕道之心甚
J26nB177_p0096c14║切，更不相讓。越明春，重遣員役輿師，遂南行矣。
J26nB177_p0096c15║十四年辛巳。
J26nB177_p0096c16║師四十五歲，二月過酆邑，覺城柱迎師入平都山，
J26nB177_p0096c17║與紳士同請益并祈法語。及抵敘州，緇素馳逐瞻
J26nB177_p0096c18║仰。師曾有偈云：「拄杖肩輿入市廛，大驚小怪亂言
J26nB177_p0096c19║傳，雖無道況垂千古，卻有禪名播萬年。」牟遂延於
J26nB177_p0096c20║佛蓮禪院，日夕咨決心疑，滿慰夙願。以牟昔年奉
J26nB177_p0096c21║差金陵，南中士大夫結社集生菴，牟得與同參。後
J26nB177_p0096c22║因王程期迫，依依難別，朝宗和尚告曰：「天童衣缽
J26nB177_p0096c23║正在破山，歸而求之，何用他覓？」今入師籌室，方知
J26nB177_p0096c24║朝宗和尚恩大難酬。厥後師蟠龍開爐，峨嵋瓦屋
J26nB177_p0096c25║僧侶雲臻，久參、初進，一皆覿面提持。按：是期上堂，
J26nB177_p0096c26║云：「凜凜朔風吹敝廬，人人凍裂箇皮膚，就中有點
J26nB177_p0096c27║天然別，分付梅華樹幾株？」時牟與樊喜法席之盛，
J26nB177_p0096c28║得未曾有。
J26nB177_p0096c29║十五年壬午。
J26nB177_p0096c30║師四十六歲，春初於蟠龍解制，即放舟東下，過開
J26nB177_p0097a01║縣，應徐公之請，而徐公已謝世矣。自師南上時，致
J26nB177_p0097a02║書相報，徐公適於官潭舟中開函，不能速就思緒，
J26nB177_p0097a03║便投身水中。徐公本浙人也，原親覲天童悟和尚，
J26nB177_p0097a04║起法名曰通碧，客於開縣有年，故慕道之篤如此，
J26nB177_p0097a05║四方聞者皆謂徐公真為法忘軀人也。師為彼小
J26nB177_p0097a06║參，云：「西津壩即西方境，官潭子是白蓮池。」時大眾
J26nB177_p0097a07║感歎，欲久住大寧，共酬徐公之願，伊闔宅不廢初
J26nB177_p0097a08║志，一一傾心大開法席，乃安徐公位於禪堂之側。
J26nB177_p0097a09║與眾同事作十二時歌，撰黃龍寺碑文。
J26nB177_p0097a10║十六年癸未。
J26nB177_p0097a11║師四十七歲，壬午冬，師在大寧聞亂風漸起，乃歸
J26nB177_p0097a12║大竹之佛恩，以佛恩山深可避故也。此時人多風
J26nB177_p0097a13║鶴之驚，大眾親師已久，依依不忍離其翼贊。叢林
J26nB177_p0097a14║擔荷大任者則有雪臂巒、敏樹相、澹竹密、孤石憲、
J26nB177_p0097a15║燕居申、丈雪醉，三吳等重為修葺，安眾待時。按《佛
J26nB177_p0097a16║恩錄》云：「千千龍鳳從茲止，萬萬獅麟自此歸。」即豎
J26nB177_p0097a17║大殿日上堂語也。是冬，烽煙四告，師謂眾曰：「汝等
J26nB177_p0097a18║遠避，老僧聽天安命。」群賊入寺，見師形貌奇偉，誤
J26nB177_p0097a19║認為達州唐進士，欲加苦拷，師慈心善導，為說山
J26nB177_p0097a20║中道人行履，賊皆釋疑散去。即有偈十首，其一曰：
J26nB177_p0097a21║「鬚短髮長近俗容，安名立姓謂唐公，于中幸有一
J26nB177_p0097a22║星別，說法聲同意不同。」時眾皆遠遯，惟雪臂巒一
J26nB177_p0097a23║人不離左右，雖與難亦無怨也。厥後眾方歸，強師
J26nB177_p0097a24║過萬峰，抵佛香，建活埋菴。
J26nB177_p0097a25║大清龍飛順治元年，甲申，時蜀中未通，尚沿崇禎十
J26nB177_p0097a26║七年。
J26nB177_p0097a27║師四十八歲，春三月，蜀江北岸遍地干戈，惟南岸
J26nB177_p0097a28║山谿險危，兼有土兵禦侮，耑使馳書達石砫司秦
J26nB177_p0097a29║總戎良玉夫人處，秦即差官同永貞上人過忠州
J26nB177_p0097a30║迎入石砫之三教寺，風土人情更覺淳厚，可為安
J26nB177_p0097b01║居之地。
J26nB177_p0097b02║二年乙酉以至丙申年止，蜀中尚沿明號。
J26nB177_p0097b03║師四十九歲，彼司之人嚮沾法化，信敬有加，初為
J26nB177_p0097b04║隱遯計而瓢笠追隨，復成法席。示壽山福、蒼松鶴、
J26nB177_p0097b05║竹帆波、覺城柱、默石悟法語，示馬宣慰嵩山偈，復
J26nB177_p0097b06║黃銓部郎六解書。
J26nB177_p0097b07║三年丙戌。
J26nB177_p0097b08║師五十歲，春正月，師誕辰，緇素同慶，皆以世禮尊
J26nB177_p0097b09║之，師亦怡然大快。時故舊紳士或耑書慰問、或親
J26nB177_p0097b10║炙座前，如秉素牟公以古人懸艸履於門上為問，
J26nB177_p0097b11║師復之最詳。與王相公春石書，與田兵憲素▆書。
J26nB177_p0097b12║四年丁亥。
J26nB177_p0097b13║師五十一歲，是春，近宸張公請住天祐寺，師於佛
J26nB177_p0097b14║誕日入院，冬建禪期。蓋張公以司人未聞西來密
J26nB177_p0097b15║旨，堅請曲垂開示，提醒人心。鄰有三台寺，碧虛老
J26nB177_p0097b16║宿事師最切，自造壽塔，乞師作銘，并乞題行樂圖，
J26nB177_p0097b17║云：「行住坐臥，人之威儀；松竹梅石，山之秀氣。器界
J26nB177_p0097b18║根身，萬法歸一。爾鼻兮，香金爐；爾足兮，蹋頑石；爾
J26nB177_p0097b19║耳兮，聲幽松；爾手兮，執如意。尚餘竹與梅，堅節而
J26nB177_p0097b20║素質。呵呵！堪笑爾碧虛，堂堂乎若是。」
J26nB177_p0097b21║五年戊子。
J26nB177_p0097b22║師五十二歲，兵戈紛起，民不能耕，所遭饑饉。有骨
J26nB177_p0097b23║力衲子同甘寂寥，勇銳辦道，師亦彌加提策，即有
J26nB177_p0097b24║客相訪，隨家豐儉而已。示石年曹公偈云：「為月開
J26nB177_p0097b25║門笑遠山，光樓聲發骨毛寒，老僧無別營清供，待
J26nB177_p0097b26║客惟將竹數竿。」
J26nB177_p0097b27║六年己丑。
J26nB177_p0097b28║師五十三歲，嵩山馬宣慰請師為祖覃太夫人良
J26nB177_p0097b29║玉對靈小參，三教主人常然公為師永貞長老請
J26nB177_p0097b30║對靈小參，復侍佇黃公書，示厥中侍僧法語。二月，
J26nB177_p0097c01║東川呂相國耑書迎入司中一晤，初以老病為辭，
J26nB177_p0097c02║呂因軍務所羈，不能趨榻，強請再三，師乃策杖而
J26nB177_p0097c03║往。一見，便把住問云：「你是呂相國麼？」呂曰：「不敢。」師
J26nB177_p0097c04║云：「父母未生前姓甚麼？」呂擬議，師便棒。呂大怒，師
J26nB177_p0097c05║復打。呂趨進，師笑云：「將謂將謂，原來原來。」遂說偈
J26nB177_p0097c06║云：「無端平地起孤堆，嚇得虛空顛倒走，痛打金毛
J26nB177_p0097c07║人不識，幾乎翻作跳墻狗。」呂出諍論，以勢相加，師
J26nB177_p0097c08║又說偈云：「父母未生前句子，等閑棒著發無明，猛
J26nB177_p0097c09║然省得非他物，十八女兒不繫裙。」呂乃省，送歸三
J26nB177_p0097c10║教。後通書云：「承施棒喝，卻得透脫一陣黑風黑雨，
J26nB177_p0097c11║原自天朗日晴，只恐一夥盲人不識此段因緣耳。」
J26nB177_p0097c12║師復書云：「昨與閣下彈丸地上相逢，此奇緣也，勢
J26nB177_p0097c13║不可不斗膽，果符素心，漆桶子快；不然，老僧與閣
J26nB177_p0097c14║下咫尺天涯矣。承命敝檀越堅留三教，因天祐人
J26nB177_p0097c15║來接歸，聊具瓢拂機緣偈語以悉鄙衷。」呂耑書謝
J26nB177_p0097c16║云：「遠承切念，親囑慈旨，從今拜教多矣。他年天台
J26nB177_p0097c17║山上，幸以隻手相攜。」（云云）五月，石司亦有烽煙侵
J26nB177_p0097c18║境，呂耑使請師過渝之彭水，師欲上峨嵋逸老，辭
J26nB177_p0097c19║呂出江。
J26nB177_p0097c20║七年庚寅。
J26nB177_p0097c21║師五十四歲，時立陽李總戎屯兵涪陵特營精舍，
J26nB177_p0097c22║堅延憩錫，師以間關險阻暫允其情，後李事師如
J26nB177_p0097c23║弟子禮。師嘗謂李曰：「上帝好生，宜護惜殘黎。」李即
J26nB177_p0097c24║出令，不許誤殺一人，迄今蜀東頌德不已。小山于
J26nB177_p0097c25║總戎聞師直心導物，未親法音，延至黃化城署中，
J26nB177_p0097c26║頻頻請示佛祖因緣，師一一隨機獎勸，或說罪福、
J26nB177_p0097c27║受報、好醜，皆以不殺為至德。于心感悟，乞垂法語，
J26nB177_p0097c28║并請題雙松，偈云：「城開黃化松雙栽，為鼓風濤引
J26nB177_p0097c29║鶴來，近日如何枯不併？獨參天地靖氛埃。」方欲久
J26nB177_p0097c30║沾慈誨，而李復延歸涪陵。
J26nB177_p0098a01║八年辛卯。
J26nB177_p0098a02║師五十五歲，是秋，張兵與于李相戰，師復入南濱，
J26nB177_p0098a03║進梨水。忠路司覃公諱敦源者，延住福田寺，禮遇
J26nB177_p0098a04║甚優，有「苦李昔拈今熟也」之句，蓋覃曾親師椎拂，
J26nB177_p0098a05║故契合如斯。鐵鶴寺象崖法嗣訃音至，師悼以偈
J26nB177_p0098a06║曰：「遙聞鐵鶴已沖霄，留下空巢期寂寥，瓢笠思隨
J26nB177_p0098a07║雲水散，風帆義逐雨華飄。念年鼓粥終初志，十處
J26nB177_p0098a08║開堂始稱豪，同汎錦江三峽上，豈知爾去益吾勞？」
J26nB177_p0098a09║是冬，萬縣首四譚公以北岸地方烽煙大息，懸佇
J26nB177_p0098a10║歸里，猶慕景星，耑使延師出江，重布當年法化。
J26nB177_p0098a11║九年壬辰。
J26nB177_p0098a12║師五十六歲，是春，率眾還，南浦譚公迎於太白崖
J26nB177_p0098a13║萬年寺居焉，見愚賢菴玉環、續長等，獲瞻師面，如
J26nB177_p0098a14║隔世重逢，左右給侍最為精勤。首四譚公每邀譚
J26nB177_p0098a15║爵臺士心、西崑兩大護法與師終日劇談，共慰多
J26nB177_p0098a16║年積慕之懷。請題太白崖詩，云：「太白危巖坐，舞華
J26nB177_p0098a17║飄杖黎，穿人鼻孔句，為我省詩脾。調古噴寒玉，風
J26nB177_p0098a18║高長紫芝，詞壇騷骨在，付與林鳥啼。」緇素方謀久
J26nB177_p0098a19║住之策，本明徹、西瞿望亦緣別師有年，議諸檀越
J26nB177_p0098a20║梅、王、冉、徐、楊等請師過開縣休夏。及到龍城，見聞
J26nB177_p0098a21║者莫不合掌加額，咸稱古佛重來。與本明偈云：「干
J26nB177_p0098a22║戈隊裏幾經秋，恐我師徒難聚頭，今日相逢舒一
J26nB177_p0098a23║笑，兩城煙水自悠悠。」四月一日，於紫雲寺安居一
J26nB177_p0098a24║期畢，范、楊二檀越請於栖鳳結制，師陞座，云：「紫雲
J26nB177_p0098a25║解座，栖鳳陞座，雖是兩彩一賽，要且不離者箇。」以
J26nB177_p0098a26║拂子打○云：「佛子住此地，則同佛受用，常在於其
J26nB177_p0098a27║中，經行及坐臥。」至冬，高梁聖瑞姚護法請住金城
J26nB177_p0098a28║寺，乃為眾開爐，舊日參隨衲子同聚法筵，大振頹
J26nB177_p0098a29║綱，宛如昨日。
J26nB177_p0098a30║十年癸巳。
J26nB177_p0098b01║師五十七歲，聖瑞姚公請於師，曰：「和尚門墻高大、
J26nB177_p0098b02║龍象甚多，非大道場不能海納山容。弟子卜得一
J26nB177_p0098b03║山，俗傳古之黌宮，尚有老桂二株，局面恢弘，可建
J26nB177_p0098b04║一大梵剎，乃屈杖履一遊。」師覽云：「此山較之，千二
J26nB177_p0098b05║百五十人同居，猶其少者也。」是秋，鳩工採木，於佛
J26nB177_p0098b06║成道日豎大殿、方丈、僧堂三十餘楹，即名之曰「雙
J26nB177_p0098b07║桂堂」，遂結冬安眾，頓成大觀。
J26nB177_p0098b08║十一年甲午。
J26nB177_p0098b09║師五十八歲，丈雪醉自夜郎來省覲，師命上天童
J26nB177_p0098b10║代掃悟和尚塔，每告醉曰：「老僧欲詣先老和尚塔
J26nB177_p0098b11║前拈一瓣香，奈年來荒亂，道路荊蓁，汝不辭勞，可
J26nB177_p0098b12║先為老僧一往。」遂書送行，偈曰：「雪骨冰肌誰箇知？
J26nB177_p0098b13║臨行相贈扇頭詩，清風贏得還歸握，漫莫逢人露
J26nB177_p0098b14║一絲。」并送法孫佛冤法語。
J26nB177_p0098b15║十二年乙未。
J26nB177_p0098b16║師五十九歲，得法弟子分化四方。凡乘▆▆▆者，
J26nB177_p0098b17║聞師嚴峻之風，咸欲親承棒喝。奈川原曠絕，兵燹
J26nB177_p0098b18║之後，百里無人。其負笈來從，有樹下宿者、有塚間
J26nB177_p0098b19║宿者、有溪畔巖穴而宿者，皆冒險乘危，甚至官司
J26nB177_p0098b20║嫌疑而鞫問者。如斯道路，楚水秦關猶霧擁雲臻。
J26nB177_p0098b21║是冬，立靈木綬空如禪為監寺，心宗、慧心為副寺，
J26nB177_p0098b22║清溪為首座，本如為維那，道雅為典座，松溪為直
J26nB177_p0098b23║歲，卓爾、朴存、燕石、繼竹為知客，雲幻聖可參之西
J26nB177_p0098b24║缽，忘我東也為侍司，分領其事，規約整齊，雙桂道
J26nB177_p0098b25║風大振遐邇矣。謝銓部郎沛之、曾邑侯勝幢入山
J26nB177_p0098b26║問道，答田司李維敘書，答牟將軍麟玉書，復趙孝
J26nB177_p0098b27║廉羽鐄書，復法孫語嵩裔書。
J26nB177_p0098b28║十三年丙申。
J26nB177_p0098b29║師六十歲，復李制臺培之書，復方太史神生書，復
J26nB177_p0098b30║文督學君山來韻，為馮明經砥中薦先考列司善
J26nB177_p0098c01║長對靈小參。是年，凡嗣法門人、遠近學侶皆集座
J26nB177_p0098c02║下，同慶大年，雖遐陬僻壤，莫不繪師像而瞻禮焉。
J26nB177_p0098c03║十四年丁酉。
J26nB177_p0098c04║師六十一歲，關南平西親藩福晉耑使齎信香、法
J26nB177_p0098c05║衣、并法被、爐奩、華幔、茵褥，凡法座之可嚴飾者無
J26nB177_p0098c06║不備焉，請上堂說法，請題自真贊及法語以歸。緣
J26nB177_p0098c07║法孫懶石聆住漢中府靜明寺，與藩府相近故，特
J26nB177_p0098c08║來請法也。
J26nB177_p0098c09║十五年戊戌。
J26nB177_p0098c10║師六十二歲，慕義譚侯府士心薦先慈請說法，師
J26nB177_p0098c11║命靈木緩理院務，同眾至天城對靈小參。譚感謝，
J26nB177_p0098c12║請於太白巖萬年寺休夏，尋受請結制。師暇時偕
J26nB177_p0098c13║諸公遊天生橋、流杯池、岑公洞，勝蹟名蹤，皆有乘
J26nB177_p0098c14║興之句。是冬，歸雙桂。時丈雪醉住嘉禾青蓮寺，東
J26nB177_p0098c15║塔監院清白常勤，舊房僧慈霖洽，同紳士金太師
J26nB177_p0098c16║之俊、譚司業貞默、朱郡侯茂時、汪進士挺、王方伯
J26nB177_p0098c17║庭、文學施博翁、天麟法姪嚴大參等，修公啟，請再
J26nB177_p0098c18║住東塔。師因巫峽烽煙未盡，猶多阻滯，以稍遲趨
J26nB177_p0098c19║命復之。復徑山法弟費隱和尚書，示再三法語，示
J26nB177_p0098c20║鐵印法語，示野月法語。
J26nB177_p0098c21║十六年己亥。
J26nB177_p0098c22║師六十三歲，李制臺出師夔關，耑書問道，師復最
J26nB177_p0098c23║詳，更贈以偈，有「重開巴國蘇民困，再造夔門起世
J26nB177_p0098c24║賢」之句，李覽大悅，志擬旋師，躬親法座。後巫峽屯
J26nB177_p0098c25║兵六載，屢裁問答之書。
J26nB177_p0098c26║十七年庚子。
J26nB177_p0098c27║師六十四歲，峨嵋諸剎名宿思聆法音，欲究此事。
J26nB177_p0098c28║有法孫紫芝住峨嵋之萬年寺，眾與商確，專趨法
J26nB177_p0098c29║座，啟師逸老峨嵋。師辭以衰病，不能跋涉。後峨嵋
J26nB177_p0098c30║高志之輩皆接踵而來，朝夕磨礪，師施以本色鉗
J26nB177_p0099a01║錘，均有深省。
J26nB177_p0099a02║十八年辛丑。
J26nB177_p0099a03║師六十五歲，法堂告成，廊廡畢備，復建一楹於法
J26nB177_p0099a04║堂之左隅，題曰「寢堂」。凡斲木拽石、挑磚運瓦，皆僧
J26nB177_p0099a05║侶躬為之，猶有力行而恐後者。制臺李嘗問使：「雙
J26nB177_p0099a06║桂叢林體制，僧徒功行何如？」使對：「以梵宇巍峨，寮
J26nB177_p0099a07║舍恬靜，其中皆真誠學道之士，約萬有餘指。」李乃
J26nB177_p0099a08║大書「燈傳無盡」四字額之。
J26nB177_p0099a09║康熙元年壬寅。
J26nB177_p0099a10║師六十六歲，為靈隱文題自真贊，為兩生從題自
J26nB177_p0099a11║真贊，為法孫憨月燕石題自真贊，復白刺史完初
J26nB177_p0099a12║來韻。師與白酬答最契，有「惆悵離騷壇未冷，平都
J26nB177_p0099a13║山又墨花生」之句。是年師歸故里，重修度親菴，安
J26nB177_p0099a14║眾學道，與眾說法，用報親恩。蓋此菴建於崇禎末
J26nB177_p0099a15║年，以世亂未及落成，今特為修理，亦不負度親初
J26nB177_p0099a16║志云。
J26nB177_p0099a17║二年癸卯。
J26nB177_p0099a18║師六十七歲，為印貞劉夫人薦夫君譚西崑上堂，
J26nB177_p0099a19║為梁山縣令飛雲彭公入山飯眾上堂，為襄陽于
J26nB177_p0099a20║元戎小山題平寇伯彥侯曾公像贊，復重夔鎮程
J26nB177_p0099a21║元戎萬夫書，復忠南汝止高副使書，復遵義余太
J26nB177_p0099a22║守君維書，示譚虞卿任卿兩總戎法語，題天童悟
J26nB177_p0099a23║和尚真贊，復風穴雲峨法姪書。
J26nB177_p0099a24║三年甲辰。
J26nB177_p0099a25║師六十八歲，是秋，巫山已定，楚蜀道通，師有天童
J26nB177_p0099a26║之行，速於急湍，乃發書渝城，喚蓮月正歸。書云：「雙
J26nB177_p0099a27║桂常住，汝當來接手，以代一臂之勞，令老僧往天
J26nB177_p0099a28║童掃塔，報師恩德，不忘遞代相承也。萬望垂憐，至
J26nB177_p0099a29║祝至祝。」正趨座右。時制臺李凱旋太夫人訃音倏
J26nB177_p0099a30║至，即差員役進雙桂請師薦親，前歸巴渝，以候杖
J26nB177_p0099b01║臨。師命雲嶠水監院、蓮月正領眾，乃過長壽縣，及
J26nB177_p0099b02║抵渝城，緇素爭先拜於街市，乃至屠兒亦皆稽首。
J26nB177_p0099b03║李延寓觀音寺，於官衙設座，請師為母說法。李跪
J26nB177_p0099b04║聽母位之側，蓋思親之切而尊法之至也。示李制
J26nB177_p0099b05║臺楊夫人法語，示子李雯法語，示秉儒牛公偈，示
J26nB177_p0099b06║寶峰慧偈。後李欲留住崇因寺，師不勝應酬，辭歸
J26nB177_p0099b07║雙桂，道途風雨，每有寒暑之恙，掃塔之行自茲未
J26nB177_p0099b08║果。
J26nB177_p0099b09║四年乙巳。
J26nB177_p0099b10║師六十九歲，丈雪醉中興昭覺，張撫臺坤育、鄭提
J26nB177_p0099b11║臺西雲、郎藩臺鈞衡、李臬臺息六、郭道臺餘菴、冀
J26nB177_p0099b12║府尹蓑翁入山問道，醉以師平素行業、動靜體裁、
J26nB177_p0099b13║出詞吐氣迅捷鋒鋩，言於眾宰官皆懷企慕，迺力
J26nB177_p0099b14║修昭覺，各通請書，師以老病辭謝。時澹竹密自成
J26nB177_p0099b15║都艸堂特趨慶祝。於佛成道日，師命秉拂上堂，以
J26nB177_p0099b16║法衣、拄杖、爐拂等總付代勞。夔州邢府尹拙溪入
J26nB177_p0099b17║山問道，師示以偈：「食祿元來各有方，老僧雙桂君
J26nB177_p0099b18║瞿唐，相逢沒甚好消息，拳頭巴掌絕商量。」新寧沈
J26nB177_p0099b19║縣令廷勱入山問道。是冬，南北學者及得益弟子
J26nB177_p0099b20║連袂而來，趨歸如市，師命眾執事竭力開爐，彌加
J26nB177_p0099b21║整飭，迺普告大眾曰：「今年不惜眉毛，重打口鼓，向
J26nB177_p0099b22║後更不說禪、亦不說戒。爾等欲參禪、受戒，不可後
J26nB177_p0099b23║也。」眾謂師年尊謝事之說，而不知已無意於世矣。
J26nB177_p0099b24║五年丙午。
J26nB177_p0099b25║師七十歲，正月十五日，將眼、耳、鼻、舌、身、意分成六
J26nB177_p0099b26║偈，付囑六人，以終生平之事。越廿一日，師誕辰，遠
J26nB177_p0099b27║近士大夫、當道宰官、及入爐鞴久近弟子左右環
J26nB177_p0099b28║擁，莫不懷香瞻戀，共慶大旬。自此謝絕人事，閒居
J26nB177_p0099b29║寢堂。至三月初十日，師示微恙，落堂告眾云：「老僧
J26nB177_p0099b30║年經七十，四大漸頹，報緣將盡。」眾等白言：「耑人請
J26nB177_p0099c01║醫。」師云：「不可，人生去來，原屬平常，何必貪壽？但率
J26nB177_p0099c02║眾修塔，乃是真孝。老僧行徑雖異諸方，然去亦不
J26nB177_p0099c03║同故套。從上有坐脫立亡者、有拈拂豎指者、有奇
J26nB177_p0099c04║言妙句驚世駭俗者，老僧若入涅槃，秪是起居如
J26nB177_p0099c05║故，候時至則瓜熟蔕落，自然之道也。至於叢林風
J26nB177_p0099c06║規，確守為上，亦如老僧住世無二，勉之。所有竹杖、
J26nB177_p0099c07║瓢笠、道具之類分與舊契，尚存衣缽之餘可付丈
J26nB177_p0099c08║雪醉修昭覺祖庭。」至十六日午時別眾，眾皆潸然。
J26nB177_p0099c09║師卻就寢，少頃復坐，指燭顧眾而逝。僧俗弔慰，哀
J26nB177_p0099c10║聲震地。丈雪醉至，欲舁棺至昭覺建塔，眾皆力爭，
J26nB177_p0099c11║遂塔全身於本寺萬竹山之前，仍公舉雲嶠水為
J26nB177_p0099c12║監院，眾執事如舊。丈雪醉負衣缽爪髮，塔於昭覺
J26nB177_p0099c13║影堂之側。師建法幢凡十有五，陞堂語要、普說小
J26nB177_p0099c14║參、機緣法語、拈頌偈贊、書問雜著，先是丈雪醉編
J26nB177_p0099c15║成十二卷，離為二冊，刊入嘉禾楞嚴藏室流通。其
J26nB177_p0099c16║有後錄、如記錄，參之秘所集，亦刊行以壽於世矣。
J26nB177_p0099c17║剃度弟子印開等凡百餘人，嗣法弟子八十七人，
J26nB177_p0099c18║南北分化，各振家聲，或輔弼叢林，深養厚蓄、或誘
J26nB177_p0099c19║一郡、或導一國、或居止不定，訶佛罵祖，雖未付授
J26nB177_p0099c20║而昭昭然大有光明者，又未可枚舉也。若夫宰官
J26nB177_p0099c21║紳士，有入山問道者、有久入參請者、有隨緣理會
J26nB177_p0099c22║而漸漸發悟者、有親受鉗錘而處處露鋒鋩者、有
J26nB177_p0099c23║同事攝化而弘護法道者，亦莫能盡述。師根性猛
J26nB177_p0099c24║利，天資高強，工夫急切，徹悟淵深，行腳扣擊，當鋒
J26nB177_p0099c25║已少其人。出身作用接物端如掣電，所以自東塔
J26nB177_p0099c26║開法，至于西川十五名藍，驅耕奪食，皆是利害腳
J26nB177_p0099c27║手，鍛生煉死，無非惡辣鉗錘。凜凜威光，如嵒壁千
J26nB177_p0099c28║仞；赫赫聲譽，似雷震九天。縱逢劍戟武夫，瞻德容
J26nB177_p0099c29║而斂其暴怒；即遇王公宰輔，欽法令而小其威權。
J26nB177_p0099c30║晚年隨鄉入俗，謙光應機，笑裏有刀、泥裏有刺，或
J26nB177_p0100a01║語、或默，或喜、或嗔，皆莫辨其可否，直令人懷疑而
J26nB177_p0100a02║發悟。差殊品彙，教澤均沾，一知半解，雖士庶亦有
J26nB177_p0100a03║焉。故示寂時，毋論遠近、貴賤、緇素，輓詞哀聲盈門
J26nB177_p0100a04║而追慕不已耳。今敬述平生出處大略，攷全錄歲
J26nB177_p0100a05║月而編次之，以為後世取則云。
J26nB177_p0100a06║
J26nB177_p0100a07║
J26nB177_p0100a08║
J26nB177_p0100a09║
J26nB177_p0100a10║破山明禪師年譜（終）
J26nB177_p0100a11║破山明禪師塔銘
J26nB177_p0100a12║敕封徵仕郎、翰林院庶吉士、癸酉科孝廉巴縣劉道
J26nB177_p0100a13║開撰文
J26nB177_p0100a14║賜進士及第內弘文院編修遂寧縣李仙根篆額
J26nB177_p0100a15║賜進士出身徵仕郎、禮科給事中、前吏兵工左右給
J26nB177_p0100a16║事中、翰林院庶吉士、廣東道監察御史劉如漢書
J26nB177_p0100a17║丹
J26nB177_p0100a18║原夫江漢炳靈、岷峨毓秀，山川間氣，聖賢篤生。自少
J26nB177_p0100a19║林西來、曹溪纘緒，而南嶽一馬首誕什邡，是則宗門
J26nB177_p0100a20║之盛，實吾蜀人啟之也。自時厥後，代有名宿，莫不家
J26nB177_p0100a21║敷智蕊、戶燦心燈。求其得髓弘宗，圓機應世，王公欽
J26nB177_p0100a22║範，走卒知名，本衛法之苦心，運大人之作用，逆順莫
J26nB177_p0100a23║測，遊戲無方，不得不推我萬峰老人矣。師諱海明，號
J26nB177_p0100a24║破山，俗籍順慶之大竹，元勛奕葉，相傳蹇忠定之裔
J26nB177_p0100a25║孫；古佛因緣，共說昭覺勤之轉世。生含異質，幼挺奇
J26nB177_p0100a26║標，堯眉舜目，幾符智者之姿，龜背鶴形，不讓純陽之
J26nB177_p0100a27║表。亦娶妻而生子，同耶輸與羅睺。行年十九，忽厭塵
J26nB177_p0100a28║凡，薙髮出家，挑包行腳。偶聽慧然法師講《楞嚴經》，至
J26nB177_p0100a29║「一切眾生皆由不知常住真心、性淨明體，用諸妄想，
J26nB177_p0100a30║此想不真，故有輪轉」，遂終日疑悶，乃閱古人公案，如
J26nB177_p0100b01║銅山鐵壁，無隙可入，於是孤身出蜀，見數耆宿不能
J26nB177_p0100b02║決疑。俄住楚之破頭山，刻期取證，以七日為限，逼拶
J26nB177_p0100b03║至極，經行萬丈懸崖，自誓云：「悟、不悟，性命在今日了。」
J26nB177_p0100b04║時交午未，忽見銀色世界一平如掌，信步舉足，不覺
J26nB177_p0100b05║墮於崖下，竟將左足跌損，從前礙膺之物泮然冰釋，
J26nB177_p0100b06║高聲叫云：「屈，屈。」自此出山南行，參數員尊宿，末後至
J26nB177_p0100b07║金粟，機鋒上下，才辯縱橫，粟書源流一紙，加以信金
J26nB177_p0100b08║一緘，秖受下山暫住苕溪。己巳秋，嘉禾紳衿請住東
J26nB177_p0100b09║塔，遠近學者歸之如雲，粟聆之曰：「華開檇李，果熟蠶
J26nB177_p0100b10║叢。」癸酉春回蜀，卓錫於萬峰古剎，學者歸之，亦如東
J26nB177_p0100b11║塔之眾也，有「黠鼠窺香積，妖狐吹佛燈」之句，蓋鰓鰓
J26nB177_p0100b12║乎有今日狂禪之慮矣。師主萬峰凡十餘年，甲申以
J26nB177_p0100b13║來，刀兵橫起，殺人如麻，有李鷂子者殘忍好殺。師寓
J26nB177_p0100b14║營中，和光同塵，委曲開導。李一日勸師食肉，師曰：「公
J26nB177_p0100b15║不殺人，我便食肉。」李笑而從命，於是暴怒之下多所
J26nB177_p0100b16║全活。昔人以澄公之於二石，如海翁狎鷗，師不但狎
J26nB177_p0100b17║也、而且化之矣。拯溺不規行，捄焚無揖讓，此之謂也。
J26nB177_p0100b18║然自此人目師為酒肉僧，反有藉師為口實者，師以
J26nB177_p0100b19║救生為衛法之苦心，甚不得已也。壬辰癸巳間，蜀難
J26nB177_p0100b20║漸平，師回梁山之金城寨。去寨半里，有舊紳別墅，尚
J26nB177_p0100b21║餘老桂二株，師葺而居之。顏其堂曰「雙桂」，門曰「福國」，
J26nB177_p0100b22║麤成叢林，而四方學者至復如歸。師隨其一知半解
J26nB177_p0100b23║輒有付囑焉，或疑其付法太濫，而不知師於此又有
J26nB177_p0100b24║深心也。蓋佛法下衰，狂禪滿地，倘一味峻拒，彼必折
J26nB177_p0100b25║而趨邪。師以傳法為衛法之苦心，甚不得已者也。師
J26nB177_p0100b26║之名，上自朝廷、下及委巷，近而中夏、遠而外國，罔不
J26nB177_p0100b27║聞知。總制李公奠安全蜀，數遣使迎，師皆力辭。甲辰
J26nB177_p0100b28║秋再使敦請，師不得已，飛錫臨渝，盤桓九旬，相得甚
J26nB177_p0100b29║歡。李公享師以牢醴，師閣箸曰：「山野昔遇惡魔而開
J26nB177_p0100b30║齋，今逢善友而止葷，從茲不御酒肉矣。」遂辭而歸。丙
J26nB177_p0100c01║午正月廿一日，壽臻古稀，道俗集慶者萬有餘指。至
J26nB177_p0100c02║三月初十日，師示微恙，預申沒後之約，不用茶毘內
J26nB177_p0100c03║棺外槨，便服入殮窆如俗人禮。是月十六日亥時，盥
J26nB177_p0100c04║漱搭衣，以手指燭，端坐而化，壽七十，坐臘五十九。坐
J26nB177_p0100c05║道場語錄一十二卷，入嘉禾紫柏院，流通海內焉。時
J26nB177_p0100c06║有得法弟子丈雪醉公將塔師全身於梁之艮龍山
J26nB177_p0100c07║麓，影堂設於成都之昭覺，走書請銘於不佞，道開矍
J26nB177_p0100c08║然曰：「予何言？師之道德在天下，天下之人能言之也；
J26nB177_p0100c09║操履在叢林，叢林之人能言之也。必欲予言，亦言其
J26nB177_p0100c10║甚不得已之苦心耳。夫甚不得已之苦心，是馬祖之
J26nB177_p0100c11║所難也；馬祖之所難而師易之，雖謂師為什邡之跨
J26nB177_p0100c12║灶可也。」爰系之銘，銘曰：
J26nB177_p0100c13║坤維禪宿，肇自馬祖，臨濟溈仰，兩燈並譜。
J26nB177_p0100c14║濟下兒孫，楊岐獨盛，傳至天童，枝端派正。
J26nB177_p0100c15║萬峰崛起，忠定後裔，矯矯人豪，堂堂法器。
J26nB177_p0100c16║十九辭家，廿七圓戒，不屑蹄涔，直操溟澥。
J26nB177_p0100c17║金粟老子，眼明手毒，一瓢惡水，洗腸換骨。
J26nB177_p0100c18║再振滹沱，旁起四宗，花開檇李，果熟蠶叢。
J26nB177_p0100c19║九坐道場，單提心印，魔與魔民，一戰而勝。
J26nB177_p0100c20║烹佛鍛祖，補天立極，師於祖庭，實有勛惠。
J26nB177_p0100c21║劫遭離亂，殺人無算，處劍戟林，如家常飯。
J26nB177_p0100c22║遊戲神通，飲酒食肉，長鯨吸川，燒豬果服。
J26nB177_p0100c23║但爾諸方，不當學我，伊尹之志，有之則可。
J26nB177_p0100c24║酒肉破戒，濫付招毀，原師之心，大不得已。
J26nB177_p0100c25║天子聞名，王侯願交，黃麻不羨，青山逍遙。
J26nB177_p0100c26║行年七十，化緣已畢，雙林、雙桂，是一？是二？
J26nB177_p0100c27║無偈可留、無法可說，獅子頻呻，指燭而滅。
J26nB177_p0100c28║遺令官斂，法同縉紳，身後一著，猶是逆行。
J26nB177_p0100c29║艮龍之麓，窣堵堅好，八部天人，香花圍繞。
J26nB177_p0100c30║隻履已西，幻殼斯藏，我銘貞石，萬祀垂芳。
J26nB177_p0101a01║破山明禪師塔銘（終）　　　　　　　板附楞嚴
J26nB177_p0101a02║
J26nB177_p0101a03║
J26nB177_p0101a04║（浙江湖州府尹副）
J26nB177_p0101a05║（曹溪正脈三十七世法孫徹巖
J26nB177_p0101a06║捐貲敬刊）
J26nB177_p0101a07║（破山老人年譜補入語錄流通
J26nB177_p0101a08║海宇）
J26nB177_p0101a09║（法孫　正生對　常奇書）
J26nB177_p0101a10║（康熙庚戌冬日，嘉禾楞嚴寺識）