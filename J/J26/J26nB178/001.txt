J26nB178_p0103a01║金粟費大師語錄序
J26nB178_p0103a02║佛祖之道，待其人而後行，將以光先覺、啟後昆，建正
J26nB178_p0103a03║摧邪、扶衰拯溺，此不唯其言而已也。二十年來，濟宗
J26nB178_p0103a04║大盛，踞曲盝床唱無生曲者列剎相望，而溯厥亨衢
J26nB178_p0103a05║實自天童老人闢之。老人以堅剛之骨荷擔斯道，重
J26nB178_p0103a06║以德業純備，故龍象闐駢得人為最。出其門者，縱橫
J26nB178_p0103a07║展演，各不相襲，各自建立法幢，而金粟費大師尤為
J26nB178_p0103a08║烜赫。大師說法利生十有餘年，每垂片語，皆足為人
J26nB178_p0103a09║解粘釋縛，今學者彙之成集，冀遍覆大千，俾來際不
J26nB178_p0103a10║泯。余受而讀之，大都刊華就實，覿面全提，機關秪在
J26nB178_p0103a11║臨時運用，毫無擬議，是以孤光絕響久而益新，衣被
J26nB178_p0103a12║禪林、振耀寰寓，自非頂門眼正，何繇肘後符靈，倘僅
J26nB178_p0103a13║求諸語言文字中，是舍魚兔而問筌蹄也。且大師昔
J26nB178_p0103a14║年遍歷諸方，博通教理，今觀其提唱，未嘗輒援契經
J26nB178_p0103a15║隻字，況於外典！蓋純拈向上、流自胸襟，決不肯以一
J26nB178_p0103a16║滴惡水塗污學人，即有時鉗鎚所被，如奔流度刃、電
J26nB178_p0103a17║激雷訇，凜乎可畏，而其會下朝參暮聚，倍加親附，依
J26nB178_p0103a18║法而住，不忍遠離，以故英靈輩出，激揚酬唱，崛起未
J26nB178_p0103a19║艾，所謂師窟無異獸、旃林無雜樹，俄頃之化，其陶鑄
J26nB178_p0103a20║神也。嗚呼！天童往矣，得大師而益著，人能弘道，詎不
J26nB178_p0103a21║信夫？學者而無意滹沱之傳則已，如其有意讀斯錄
J26nB178_p0103a22║者，幸毋交臂而失之也。
J26nB178_p0103a23║崇禎癸未春仲烏程唐世濟頓首譔
J26nB178_p0103a24║
J26nB178_p0103a25║
J26nB178_p0103a26║
J26nB178_p0103a27║
J26nB178_p0103a28║
J26nB178_p0103a29║
J26nB178_p0103a30║
J26nB178_p0103b01║費隱禪師語錄目次
J26nB178_p0103b02║卷一
J26nB178_p0103b03║上堂
J26nB178_p0103b04║卷二
J26nB178_p0103b05║上堂
J26nB178_p0103b06║卷三
J26nB178_p0103b07║上堂
J26nB178_p0103b08║卷四
J26nB178_p0103b09║上堂
J26nB178_p0103b10║卷五
J26nB178_p0103b11║上堂
J26nB178_p0103b12║卷六
J26nB178_p0103b13║上堂
J26nB178_p0103b14║卷七
J26nB178_p0103b15║上堂
J26nB178_p0103b16║卷八
J26nB178_p0103b17║上堂
J26nB178_p0103b18║卷九
J26nB178_p0103b19║上堂
J26nB178_p0103b20║卷十
J26nB178_p0103b21║小參
J26nB178_p0103b22║入室
J26nB178_p0103b23║卷十一
J26nB178_p0103b24║法語
J26nB178_p0103b25║偈
J26nB178_p0103b26║書問
J26nB178_p0103b27║卷十二
J26nB178_p0103b28║問答機緣
J26nB178_p0103b29║拈古
J26nB178_p0103b30║卷十三
J26nB178_p0103c01║頌古
J26nB178_p0103c02║判古
J26nB178_p0103c03║贊
J26nB178_p0103c04║卷十四
J26nB178_p0103c05║雜著
J26nB178_p0103c06║小佛事
J26nB178_p0103c07║卷十五
J26nB178_p0103c08║紀年錄
J26nB178_p0103c09║
J26nB178_p0103c10║
J26nB178_p0103c11║
J26nB178_p0103c12║
J26nB178_p0103c13║
J26nB178_p0103c14║
J26nB178_p0103c15║
J26nB178_p0103c16║
J26nB178_p0103c17║
J26nB178_p0103c18║
J26nB178_p0103c19║
J26nB178_p0103c20║
J26nB178_p0103c21║
J26nB178_p0103c22║
J26nB178_p0103c23║
J26nB178_p0103c24║
J26nB178_p0103c25║
J26nB178_p0103c26║
J26nB178_p0103c27║
J26nB178_p0103c28║
J26nB178_p0103c29║
J26nB178_p0103c30║
J26nB178_p0104a01║費隱禪師語錄卷第一
J26nB178_p0104a02║嗣法門人隆琦等編
J26nB178_p0104a03║上堂一
J26nB178_p0104a04║崇禎六年四月初七日，紳衿林朝龍、薛秉鉉、林正立、
J26nB178_p0104a05║夏春暉、龔士龍，請師住福建福州府福清縣黃檗山
J26nB178_p0104a06║萬福禪寺，於十月初五日入院，至山門云：「盡大地是
J26nB178_p0104a07║個解脫門，且道從何處入？」良久云：「從腳跟下入。」便進。
J26nB178_p0104a08║佛殿，云：「過去已過去，未來猶未來，現在作麼生坐斷？
J26nB178_p0104a09║主人公向何處出氣？容上座到者裏，即得大展三拜。」
J26nB178_p0104a10║伽藍堂，拈香云：「叢林藩籬，佛法金湯，自受靈山付囑，
J26nB178_p0104a11║直至而今不忘，且道以何為驗？看燒者一瓣香。」
J26nB178_p0104a12║祖師堂，云：「西天四七，東土二三，盡在者裏，日午打三
J26nB178_p0104a13║更。」乃舉香云：「今日不肖兒孫到來，一時捉敗。」便燒。
J26nB178_p0104a14║方丈，云：「釋迦在者裏掩室，維摩在者裏默然，古今天
J26nB178_p0104a15║下老和尚在者裏橫說豎說，容上座在者裏作麼生
J26nB178_p0104a16║施設？一棒一條痕，一掌一握血。」遂據坐。
J26nB178_p0104a17║當日，眾請上堂，師至座前拈山門疏云：「披歷佛祖肝
J26nB178_p0104a18║膽，提掇衲僧性命，盡在個裏，山僧不敢囊藏被蓋，特
J26nB178_p0104a19║向人前拈出，仰煩維那對眾宣讀。」維那宣疏畢，師指
J26nB178_p0104a20║法座云：「寶華王座為眾兄弟顯本分事了也，既若眼
J26nB178_p0104a21║見耳聞，便可休機罷釣；設或未然，容上座錦上鋪華
J26nB178_p0104a22║去也。」遂陞，拈香云：「者一瓣香，如天普蓋、似地普擎，爇
J26nB178_p0104a23║向爐中，端為祝延
J26nB178_p0104a24║今上皇帝聖壽，萬歲！萬歲！萬萬歲！恭願皇圖綿鞏固
J26nB178_p0104a25║之休、峻命衍綦隆之運。者一瓣香，包羅今古，統御人
J26nB178_p0104a26║寰，爇向爐中，奉為滿朝文武、天下官僚，并及福清縣
J26nB178_p0104a27║主、諸位高官，恭願福祿同滄海，壽筭等喬松。者一瓣
J26nB178_p0104a28║香，最初到處尋覓不得到手，一旦到手，便乃當陽披
J26nB178_p0104a29║露，不可指目末後，遇著個沒眼睛老和尚伸手一捏，
J26nB178_p0104a30║直得脫白無光。爇向爐中，專為現住浙江寧波府鄞
J26nB178_p0104b01║縣天童禪寺傳曹溪正脈三十四世本師密雲悟老
J26nB178_p0104b02║和尚，用酬法乳之恩。」遂斂衣就坐。僧問：「昔從黃檗去，
J26nB178_p0104b03║今向黃檗來，作麼生道個無來去底事。」師便喝。進云：
J26nB178_p0104b04║「砂盆雖破，家風猶在。」師云：「與闍黎無干。」問：「未離馬峰，
J26nB178_p0104b05║遍界風光騰瑞彩，纔跨猊座，眉間劍氣爍鋒鋩。黃檗
J26nB178_p0104b06║門庭即不問，祝聖報恩事若何？」師云：「天長地久。」進云：
J26nB178_p0104b07║「恁麼則一句了然超百億。」便禮拜，師噓一噓。問：「一線
J26nB178_p0104b08║陽春曲，繇來和者稀，如何是陽春曲？」師云：「眉毛八尺
J26nB178_p0104b09║長。」僧禮拜，師云：「何不再進後語？」僧歸位，問：「黃檗祖庭
J26nB178_p0104b10║久寂寥，蹉跎虛度幾春秋，今日蒙師呈此令，臨濟家
J26nB178_p0104b11║風事若何。」師便打，進云：「恁麼則昔日臨濟、今朝和尚。」
J26nB178_p0104b12║師云：「汝增我不得。」乃云：「全機展演，一道提持，蓋古覆
J26nB178_p0104b13║今，超聲越色，突出報化佛頭，拽脫娘生鼻孔，向此辨
J26nB178_p0104b14║的得去，便可施大機、發大用，與銅頭鐵額敲枷打鎖，
J26nB178_p0104b15║超宗異目碎骨取髓，天上人間解粘去縛，佛祖場中
J26nB178_p0104b16║抽釘拔楔，所以道：『縱橫無礙，殺活自繇，我為法王，於
J26nB178_p0104b17║法自在。』正當恁麼時，安家定業一句作麼生道？」拈拄
J26nB178_p0104b18║杖按膝，云：「橫按莫邪全正令，太平寰宇斬癡頑。」復舉：
J26nB178_p0104b19║世尊初生，一手指天，一手指地，目顧四方，周行七步，
J26nB178_p0104b20║云：「天上天下唯我獨尊。」後來雲門文偃禪師云：「我當
J26nB178_p0104b21║時若見，一棒打殺與狗子喫，卻貴圖天下太平。」師云：
J26nB178_p0104b22║「世尊衍鐵牛機，雲門明格外句，雖則各露風規，要且
J26nB178_p0104b23║未合本據。且道如何是本據底意？天上有星皆拱北，
J26nB178_p0104b24║人間無水不朝東。」以拄杖卓一卓。上首復白槌云：「諦
J26nB178_p0104b25║觀法王法，法王法如是。」下座。（謝詞不錄）
J26nB178_p0104b26║開爐結制，上堂云：「紅爐猛燄，當前不可湊泊，鉗鎚運
J26nB178_p0104b27║動，貴乎直下翻身，透出威音那畔，嘗在鬧市門前，間
J26nB178_p0104b28║著劈頭便棒，徹底更無廉纖，因甚致得金烹大冶，玉
J26nB178_p0104b29║出藍田。」復云：「九十日中間，結住布袋口，日用卓卓然，
J26nB178_p0104b30║從新自抖擻，拶透頂門關，能為獅子吼，大地悉平沉，
J26nB178_p0104c01║百獸都奔走，堪入臨濟門，白棒劈脊摟。如何是獅子
J26nB178_p0104c02║吼？」乃喝一喝云：「薦取攙先一著子，發機不落諸人後。」
J26nB178_p0104c03║下座。
J26nB178_p0104c04║上堂：「十五日已前，回首俱陳跡，十五日已後，未來望
J26nB178_p0104c05║莫及，正當十五日，頭頭呈露，物物披真，衲僧門下，一
J26nB178_p0104c06║一現成，九年面壁，未解作活，六載雪山，徒受苦辛，爭
J26nB178_p0104c07║似明州憨布袋，逢人無事笑吟吟。」拈拄杖下座。
J26nB178_p0104c08║上堂，僧問：「高步毘盧頂，截斷威音喉，婢視釋迦，奴呼
J26nB178_p0104c09║彌勒，此人面目如何？」師云：「半邊鼻孔。」進云：「若然，即今
J26nB178_p0104c10║來也，請和尚答話。」師便打。進云：「忽若道個須彌山，又
J26nB178_p0104c11║作麼生？」師云：「推倒了也。」問：「如何是奪人不奪境？」師云：
J26nB178_p0104c12║「打教髑髏穿。」「如何是奪境不奪人？」師云：「掀翻坐具地。」
J26nB178_p0104c13║「如何是人境兩俱奪？」師云：「一并收下。」「如何是人境俱
J26nB178_p0104c14║不奪？」師云：「任汝𨁝跳。」乃云：「聲前薦取，斬釘截鐵，未免
J26nB178_p0104c15║猶有者個在，周遮不省，多諸饒舌，不知何劫出頭時。
J26nB178_p0104c16║若是靈根夙種底漢，那邊不管、者頭不拘，高高地立，
J26nB178_p0104c17║不與諸緣作對，不與萬法為侶，然亦者邊人，未明向
J26nB178_p0104c18║上事。若明向上事，不慕諸聖、不重己靈，百億部洲走
J26nB178_p0104c19║馬，三十三天著跌，此又無窠臼立窠臼，無得失成得
J26nB178_p0104c20║失。」驀拈拄杖云：「不若向者裏承當，信得及、見得徹，得
J26nB178_p0104c21║失一時打破、窠臼頓爾鏟除，堂堂用無岸畔，歷歷迥
J26nB178_p0104c22║絕階梯，三世諸佛直得退步，歷代祖師未免藏鋒，明
J26nB178_p0104c23║眼衲僧轉身無路，現前大眾便合休機，且道正當恁
J26nB178_p0104c24║麼時，超宗越格一句作麼生道？千峰勢到嶽邊止，萬
J26nB178_p0104c25║派聲歸海上消。」以拄杖卓一卓，下座。
J26nB178_p0104c26║上堂，僧問：「不要尋思作解，秪要單刀直入，不顧危亡
J26nB178_p0104c27║得失，正恁麼時，又作麼生？」師云：「腳下七華八裂。」問：「如
J26nB178_p0104c28║何是賓中主？」師云：「腰有數文錢。」「如何是主中賓？」師云：
J26nB178_p0104c29║「得錢隨手使。」「如何是賓中賓？」師云：「長年走路程。」「如何
J26nB178_p0104c30║是主中主？」師云：「終日不出戶。」進云：「賓主已蒙師指示，
J26nB178_p0105a01║賓忘主不忘事若何？」師便打。進云：「截斷兩頭去也。」師
J26nB178_p0105a02║云：「腳下還有葛藤在。」問：「法座未登，乾坤坐斷，輪槌影
J26nB178_p0105a03║落，殺活全彰。去此二途，請道一句。」師云：「眉毛插天。」進
J26nB178_p0105a04║云：「水歸巨海波濤靜，雲到蒼梧氣象閒。」師云：「闍黎分
J26nB178_p0105a05║上什麼交涉。」問：「打著昔年舊痛處，于今猶恨棒頭輕，
J26nB178_p0105a06║請師末後一頓。」師打云：「舊瘡瘢上著艾。」進云：「恁麼則
J26nB178_p0105a07║徹骨徹髓去也。」師云：「如何是徹底意？」僧一喝，師云：「喝
J26nB178_p0105a08║後聻？」進云：「時清休唱太平歌。」師云：「秪引一半。」乃云：「物
J26nB178_p0105a09║中作主，高超物表，機下開眼，照在機先，然後發一機
J26nB178_p0105a10║而千機萬機通透，乘一境而千境萬境齊彰，有炤有
J26nB178_p0105a11║用，有權有實，有賓有主，有放有收，如天普蓋、似地普
J26nB178_p0105a12║擎，萬象該羅、千差一貫，四方自在、八面受敵，直得盡
J26nB178_p0105a13║閻浮提所有草木，一一草木具無量舌相，一一舌相
J26nB178_p0105a14║興無量辨難，不能挫其當鋒；遍虛空界所有勝身，具
J26nB178_p0105a15║無量神通，一一神通顯無量妙用，亦不能動其元本。
J26nB178_p0105a16║所以塵說剎說熾然說，神用妙用恒沙用，都來在衲
J26nB178_p0105a17║僧分上皆用不著。且道，衲僧有什麼長處？莫怪從前
J26nB178_p0105a18║多意氣，他家曾謁聖明君。」下座。
J26nB178_p0105a19║居士夏春暉、龔士龍等請上堂。僧問：「身居學海，意出
J26nB178_p0105a20║雲霄，花無戀影之心，境不留人之跡，正恁麼時是何
J26nB178_p0105a21║境界？」師云：「獨步大方。」進云：「如何是黃檗境？」師云：「十二
J26nB178_p0105a22║峰高。」「如何是境中人？」師云：「頂天立地。」「如何是人中意？」
J26nB178_p0105a23║師云：「自家薦取。」進云：「人境已蒙師指示，人亡境寂事
J26nB178_p0105a24║如何？」師云：「頂門霹靂。」乃云：「眉橫錦繡披一念，於古今
J26nB178_p0105a25║目機銖兩，融古今於一念，非彼非此、非遠非近，即廛
J26nB178_p0105a26║離廛、居世出世，遊歷宗家舉揚佛事，道骨參天仁風
J26nB178_p0105a27║洽爾，人天贊之有分、緇白誦固無窮，然而更要信得
J26nB178_p0105a28║當人自己分上有一段描不成畫不就底奇特事，佛
J26nB178_p0105a29║祖窮之不到、人天贊猶莫及，坐斷要津、不通階級。所
J26nB178_p0105a30║以發明奇特事須是恁麼人，要是恁麼人方明奇特
J26nB178_p0105b01║事。既若發明得去，則與山僧拄杖子同條合命。且拄
J26nB178_p0105b02║杖子初無多少奇特，秪是風標獨立、斬釘截鐵，喚作
J26nB178_p0105b03║山僧拄杖子，卻是現前眾居士，喚作現前眾居士，卻
J26nB178_p0105b04║是山僧拄杖子，無二無二分，無別無斷故。正恁麼時，
J26nB178_p0105b05║歸根復本一句作麼生道？萬物盡資和氣力，靈苗豈
J26nB178_p0105b06║藉四時推。」以拄杖卓一卓，下座。
J26nB178_p0105b07║上堂，驀拈拄杖云：「覿面提持個一著，當人要在親領
J26nB178_p0105b08║略，轉身移步若能行，荊棘林中活卓卓。」遂舉臺山婆
J26nB178_p0105b09║子話畢，師云：「據者婆子，一手用錐、一手用鉤，雖則光
J26nB178_p0105b10║利一時，究竟勞而無功。者僧不著草鞋，赤腳行路固
J26nB178_p0105b11║自快便，不識泥中有刺。趙州因水和麵，背地揉個鬼
J26nB178_p0105b12║面，致人生疑，難免明眼者笑。後來又有玄覺徵云：『前
J26nB178_p0105b13║來僧也恁麼道，趙州去也恁麼道，什麼處是勘破婆
J26nB178_p0105b14║子處？』」師云：「不妨是賊識賊，據者四個不唧瀏漢，若到
J26nB178_p0105b15║山僧門下，都與三十棒。何以如此？要見賞罰分明。」便
J26nB178_p0105b16║下座。
J26nB178_p0105b17║聖節上堂，拈香云：「者一瓣香，最尊無比、最高無上，爇
J26nB178_p0105b18║向爐中，端為奉祝
J26nB178_p0105b19║今上皇帝今日御誕，萬福駢臻，伏願
J26nB178_p0105b20║聖壽與天地同久，聖明共日月齊光。」問：「香爇金爐誠
J26nB178_p0105b21║一瓣，祝聖一句作麼生？」師云：「嘗將日月為天眼。」進云：
J26nB178_p0105b22║「山河大地同秋月，法性凝然湛海清。」師云：「好把須彌
J26nB178_p0105b23║作壽山。」進云：「人人行化日，個個闡宗風。」師云：「好個消
J26nB178_p0105b24║息。」進云：「卻被和尚道著。」師云：「卻不恁麼。」僧一喝，歸位，
J26nB178_p0105b25║師乃云：「大哉！
J26nB178_p0105b26║聖君今日降宸，多方休慶，萬海康寧，步步優曇生，面
J26nB178_p0105b27║面祥雲應，演無為之化，行不言之令，若貴若賤，均蒙
J26nB178_p0105b28║陶鑄，或隱或顯，咸叨福蔭，佛法賴以綱持，人心得以
J26nB178_p0105b29║歸正，所謂雲從龍，風從虎，聖人作而萬物睹，覆載之
J26nB178_p0105b30║恩不易酬，炤臨之德忠難盡，僧眾丹心報我
J26nB178_p0105c01║皇，壽嶽穹窿千萬仞。」下座。
J26nB178_p0105c02║上堂，問：「今日居士請陞堂，畢竟說什超方底句。」師云：
J26nB178_p0105c03║「拋出栗棘蓬。」進云：「說底既蒙師指示，龍吟霧起事如
J26nB178_p0105c04║何？」師云：「今日念七。」乃云：「祖師門下不形露布，據令行
J26nB178_p0105c05║持惟敲毒鼓，若是伶俐衲僧，三千里外聞恁麼道，便
J26nB178_p0105c06║乃騰躍而去，不妨慶快；倘乎進前，要人鼓兩片皮、掉
J26nB178_p0105c07║三寸舌，者也周繇，分明斷送窮命。然而如何得活？放
J26nB178_p0105c08║曠嘗如癡兀人，他家自有通人愛。」便下座。
J26nB178_p0105c09║上堂：「冬至一陽生，君子道長、小人道消，衲僧分上，須
J26nB178_p0105c10║向無陰陽地上拶一句，將來蓋天、蓋地、蓋陰、蓋陽、蓋
J26nB178_p0105c11║寒、蓋暑、蓋人、蓋物，覿面全提，不露龜紋，略開爪縫便
J26nB178_p0105c12║道：『天是天，地是地，陰是陰，陽是陽，寒是寒，暑是暑，人
J26nB178_p0105c13║是人，物是物。』秪要人回光返炤究本尋源，眼不自見，
J26nB178_p0105c14║耳不自聞，鼻不自嗅，舌不自嘗，身不自觸，意不自覺，
J26nB178_p0105c15║便知天不是天，地不是地，陰不是陰，陽不是陽，寒不
J26nB178_p0105c16║是寒，暑不是暑，人不是人，物不是物，全體豁然獨露、
J26nB178_p0105c17║見聞闃爾無寄，然後拈一莖草作丈六金身，以丈六
J26nB178_p0105c18║金身作一莖草，擲大千於方外，納須彌於芥子，不是
J26nB178_p0105c19║神通妙用，亦非法爾如然，要且不從別處傳來，秪在
J26nB178_p0105c20║當人無陰陽地上流出。且無陰陽地上一句作麼生
J26nB178_p0105c21║道？」拋拄杖云：「撲落非他物，縱橫不是塵。」復舉：「僧問古
J26nB178_p0105c22║德云：『如何是冬來意？』古德云：『京中出大黃。』山僧有一
J26nB178_p0105c23║偈略為表揚：有問冬來意，京中出大黃，頭頭渾坐斷，
J26nB178_p0105c24║獨露句超方。今日忽有人問山僧，如何是冬來意？山
J26nB178_p0105c25║僧便答道：朔風凜凜。且道與古人相去多少？」便下座。
J26nB178_p0105c26║上堂，兩僧並出擬問，師云：「一得一失。」僧罔措，師便打。
J26nB178_p0105c27║問：「雪嶺六年，埋沒本來眼，悟星子夜，鈍置天下人，釋
J26nB178_p0105c28║迦老子捉敗了也，和尚如何出氣？」師云：「想汝也跳不
J26nB178_p0105c29║出。」僧一喝，師便打，乃云：「臘八午夜，一天星刺破瞿曇
J26nB178_p0105c30║眼裏睛，透漏頂門關上竅，方知滿目是真人，故云：『奇
J26nB178_p0106a01║哉！大地眾生皆具有如來智慧德相，良繇妄想執著
J26nB178_p0106a02║而不證得。』卻又拗直作曲，未免話作兩橛，致人真與
J26nB178_p0106a03║妄相持、執與證相背，生情取捨，依舊輪迴。今日曇域
J26nB178_p0106a04║上座設齋，山僧因齋慶讚，不唯拗曲作直，亦是據款
J26nB178_p0106a05║結案。」驀拈拄杖云：「人人萬仞壁立，個個眼橫鼻直，都
J26nB178_p0106a06║教如此承當，參學無事不畢。」卓拄杖，下座。
J26nB178_p0106a07║元旦上堂，拈香祝
J26nB178_p0106a08║聖畢，問答不錄，師云：「天得一以清，地得一以寧，君王
J26nB178_p0106a09║得一以治天下平，今日正是君王得一天下平底時
J26nB178_p0106a10║節，故無論域中海外四方八表，莫不朝拱無為，草木
J26nB178_p0106a11║叢林山川溪谷悉皆擁抱瑞氣，遍界含靈共沐恩光，
J26nB178_p0106a12║野外衲僧均蒙至化，直是堯風永扇、舜日高明，到處
J26nB178_p0106a13║村歌社舞，隨方禮樂文明，戶戶納慶迎祥，人人歡顏
J26nB178_p0106a14║悅色，固無敢昧赤忠，咸皆知恩有地。秪如報恩祝
J26nB178_p0106a15║聖一句作麼道？瑞瓣檀燒金鼎上，仰祝皇躬億萬年。」
J26nB178_p0106a16║下座。
J26nB178_p0106a17║春日上堂，僧問：「物有榮枯，歲有新舊，如何是不變遷
J26nB178_p0106a18║境界？」師云：「八八六十四。」問：「等閒識得東風面，萬紫千
J26nB178_p0106a19║紅總是春，如何是春？」師云：「百草頭上見端倪。」乃云：「溪
J26nB178_p0106a20║河解凍，草木初醒，四野燒痕漸綠，滿園麥色逐青，路
J26nB178_p0106a21║上佳人作舞，林間好鳥弄音，拂拂和風襲面，融融旭
J26nB178_p0106a22║日鋪金，會則途中受用，不會世諦傳新。如何是途中
J26nB178_p0106a23║受用底意？」驀豎拳，云：「不知是什麼。」便下座。
J26nB178_p0106a24║解制，居士葉進晟、進昱請上堂。問：「滿堂香煙馥郁，四
J26nB178_p0106a25║海衲子奇逢，今日法筵之中，如何是解制之譚？」師云：
J26nB178_p0106a26║「山門八字開。」進云：「不解不結一句又作麼生？」師云：「鼻
J26nB178_p0106a27║孔仍舊。」乃云：「有解有結，特地乖張；非結非解，無繩自
J26nB178_p0106a28║縛；有既不拘，無亦不管，亦是墮坑落塹。直須離四句、
J26nB178_p0106a29║絕百非，撥得一線路去，始知當陽一著，個個圓成向
J26nB178_p0106a30║上，全機人人具足，便可卸其枷杻、罷卻干戈，天下橫
J26nB178_p0106b01║行、大方獨步，處處為祥為瑞、在在顯奇顯特，永使正
J26nB178_p0106b02║宗流傳，堪報佛祖恩德。秪如今日功圓行滿一句作
J26nB178_p0106b03║麼生道？有水皆含月，無山不帶雲。」卓拄杖，下座。
J26nB178_p0106b04║上堂：「一種平懷，還他無事禪客，多般施設，須是通方
J26nB178_p0106b05║作者，把住時水泄不通，放行也八面玲瓏。且道從上
J26nB178_p0106b06║曾有恁麼人麼？試舉看。」遂舉女子出定話畢，師判云：
J26nB178_p0106b07║「世尊敲鎖鑰，女子動關捩，文殊與罔明遭他岐路，使
J26nB178_p0106b08║人多不會，所以說道理者多，明端的者少。聊為頌出：
J26nB178_p0106b09║牢關把住擊難開，略放繩頭任你來，堪笑婆娘關捩
J26nB178_p0106b10║子，等閒做處惹人猜。」
J26nB178_p0106b11║上堂，問：「融日昭明，獨曜人天正眼，和風淡蕩，直扇佛
J26nB178_p0106b12║祖肝腸，正當恁麼時，幾個知音者？」師云：「捲簾當白晝。」
J26nB178_p0106b13║進云：「四海浪平龍睡穩，九天雲靜鶴飛高。」師云：「移榻
J26nB178_p0106b14║對青山。」乃云：「衲僧分上無字可吐，驀露一機見聞莫
J26nB178_p0106b15║睹，雪峰輥毬、玄沙看虎、睦州擔板、禾山打鼓、魯祖面
J26nB178_p0106b16║壁、雲門道普，看來一隊老古錐，五五分明二十五，若
J26nB178_p0106b17║道是向上，未免如糞土，若道屬露布，咬嚼辭難吐。畢
J26nB178_p0106b18║竟意旨如何？試玉須經火，求珠不離泥。」卓拄杖，下座。
J26nB178_p0106b19║四月八日上堂：「最初一句明揭正眼，現在一機直示
J26nB178_p0106b20║根繇，黃金殿上作主，紅塵堆裏出頭，要人覿面領略，
J26nB178_p0106b21║更莫向外別求，所以指天指地，人天標格；唯我獨尊，
J26nB178_p0106b22║全體自由。如是，則個個丰姿瀟灑，人人徹底風流，取
J26nB178_p0106b23║新羅國與占波鬥，額拽南贍部作北俱盧洲，固是當
J26nB178_p0106b24║人之常分，更不假借于他籌。雲門小廝兒謾云打殺
J26nB178_p0106b25║諸方老凍儂徒用錐鉤，者個風頭極是孤硬，一隊蠅
J26nB178_p0106b26║子何處鑽偷。」遂喝一喝，卓拄杖，下座。
J26nB178_p0106b27║上堂，良久云：「聲前一句子，欲要大家知。」便下座。
J26nB178_p0106b28║生日製法衣，送請上堂，僧問：「大廋嶺頭提不起，和尚
J26nB178_p0106b29║如何得此衣？」師云：「信受奉持。」進云：「昔日靈山付囑，今
J26nB178_p0106b30║朝黃檗重拈，未審分付阿誰？」師云：「闍黎證明。」乃云：「靈
J26nB178_p0106c01║山會上迦葉親承，少室峰前神光面稟，所以師師授
J26nB178_p0106c02║受，祖祖相傳，以至天下老和尚莫不以此為個表信，
J26nB178_p0106c03║且信又作麼生表？」提袈裟角示云：「若向者裏信得及
J26nB178_p0106c04║去，點紅綴紫顯成格外風光，鋪花織錦正是太平春
J26nB178_p0106c05║象。若聖若凡都在者領袈裟，地上信手拈來，千丈盧
J26nB178_p0106c06║舍那身披之不短，丈六老比丘僧搭亦非長，雖然長
J26nB178_p0106c07║短無殊，要且離言思想。山僧如此舉揚，一任人天瞻
J26nB178_p0106c08║仰。」復提袈裟角。示云：「還會麼？薦取當人元本物，至真
J26nB178_p0106c09║壽量自延長。」下座。
J26nB178_p0106c10║上堂，「萬安城裏善女人，黃檗山中請陞座，不說分明
J26nB178_p0106c11║違所請，說則特地成話墮，爭似自家達本源，亙古歷
J26nB178_p0106c12║今秪者個，秪者個透本來宗，師姑原是女人做。」復舉：
J26nB178_p0106c13║「昔有僧智通，在歸宗會下，忽一夜，連叫曰：『我大悟也。』
J26nB178_p0106c14║眾駭之。明日，宗上堂曰：『昨夜大悟底僧出來。』智通出
J26nB178_p0106c15║曰：『某甲。』宗曰：『汝見甚麼道理，便言大悟？試說看。』通曰：
J26nB178_p0106c16║『師姑原是女人做。』宗異之。」師云：「者僧悟得自己，不從
J26nB178_p0106c17║他覓，黜生死流，裂愛見網，不妨氣概驚群，風光凜冽。
J26nB178_p0106c18║山僧恁麼批判，汝諸人分上還甘麼？若也甘去，三條
J26nB178_p0106c19║椽下七尺單前一任無事；若也不甘，畢竟意旨如何？
J26nB178_p0106c20║試道看。」一僧拍掌，又一僧云：「道過了也。」師皆不諾，下
J26nB178_p0106c21║座。
J26nB178_p0106c22║秋日上堂，一僧拂坐具，云：「一葉落也天下秋，如何是
J26nB178_p0106c23║今日為人句？」師云：「蟋蟀鳴幽砌。」進云：「覿面歷然今古
J26nB178_p0106c24║煥。」師云：「悠然見遠山。」乃云：「秋風起，秋雲飛，他鄉客思
J26nB178_p0106c25║故歸，思到故家田地穩，面門獨耀示全機。既爾，則此
J26nB178_p0106c26║界他生，無越初念得失，去來不隔條線。所以道：一塵
J26nB178_p0106c27║起，大地收，一葉落，天下秋。契入者個行戶，始信古人
J26nB178_p0106c28║謂：若論佛法，自有時節因緣，時節若至，如忘忽憶，如
J26nB178_p0106c29║迷忽悟，覿體絕承當，當陽無背向，歷落栗棘蓬，拋拾
J26nB178_p0106c30║金剛圈，直得須彌岌崿、大海波騰、露柱攢眉、燈籠起
J26nB178_p0107a01║舞。」喝一喝，云：「若不喝住，幾乎打葛藤無有了時也。且
J26nB178_p0107a02║忽憶忽悟一句作麼生道？眼空宇宙渾無物，大座當
J26nB178_p0107a03║軒孰敢窺。」下座。
J26nB178_p0107a04║迎薰薛居士請上堂，僧問：「如何是道不盡底句？」師云：
J26nB178_p0107a05║「面前大案山。」僧喝，師云：「腳跟未點地。」乃云：「現成三昧，
J26nB178_p0107a06║書案頭十分顯露；本有風光，枕蓆邊百匝千重。及乎
J26nB178_p0107a07║越戶庭出福州入黃檗，分明彼此心眼相炤，各證據
J26nB178_p0107a08║而已，更命山僧登于此座，說個什麼即得，未免借古
J26nB178_p0107a09║人鼻孔為薛居士出氣。釋迦老子云：『未離兜率已降
J26nB178_p0107a10║王宮，未出母胎度人已畢。』釋迦大似布袋盛錐，固自
J26nB178_p0107a11║藏鋒不得。又雪峰祖師云：『望州亭與汝相見了也，烏
J26nB178_p0107a12║石嶺與汝相見了也，僧堂前與汝相見了也。』然三處
J26nB178_p0107a13║既皆相見，秪如雪峰未出世時又作麼生體悉？若向
J26nB178_p0107a14║者裏透脫得去，則知山僧與薛居士空劫之前早已
J26nB178_p0107a15║眉毛廝結，威音那畔亦曾握手共行。且道有何憑準？」
J26nB178_p0107a16║良久云：「識得舊時真面貌，相逢相見總無偏。」卓拄杖，
J26nB178_p0107a17║下座。
J26nB178_p0107a18║中秋上堂，「中秋時節不寒不熱，透體清涼，遍界朗徹，
J26nB178_p0107a19║清風明月古猶今，流水高山無間歇，人人合知有，不
J26nB178_p0107a20║用多饒舌。」復舉：「盤山云：『心月孤圓，光吞萬象，光非炤
J26nB178_p0107a21║境，境亦非存，光境俱忘，復是何物？』盤山大似喫官酒、
J26nB178_p0107a22║臥官街，當地死、當地埋。洞山云：『光境未忘復是何物？
J26nB178_p0107a23║也是風頭撥剌、夢裏惺惺。』大慧云：『白鷺下田千點雪，
J26nB178_p0107a24║黃鸝樹上一枝花。』縱救得來，未免平地上死人無數。
J26nB178_p0107a25║又我本師密雲老人云：『孟八郎漢又恁麼去也。』點掇
J26nB178_p0107a26║即不堪。還有不涉古人前輩舊轍底麼？」遂舉拳作鵓
J26nB178_p0107a27║鳩鳴，云：「谷谷孤。」便下座。
J26nB178_p0107a28║上堂，「言先定奪機不脫灑，句下精通多成管見，慈悲
J26nB178_p0107a29║林裏駐腳，事涉殊途，純如界內安身，理非究竟，佛祖
J26nB178_p0107a30║禪道故是生冤家，玄妙知解值甚破草鞋。到者裏，從
J26nB178_p0107b01║前無可寶惜，直下脫體風流。且離功就位一句作麼
J26nB178_p0107b02║生道？騰身一擲太虛外，鼻孔依然搭上唇。」卓拄杖，下
J26nB178_p0107b03║座。
J26nB178_p0107b04║上堂，僧問：「鐵牛之機即不問，如何是祖師心印？」師云：
J26nB178_p0107b05║「螺螄吞大象。」進云：「恁麼則坐斷千差去也。」師便打，僧
J26nB178_p0107b06║轉身云：「四顧無人。」師云：「顢頇作麼？」乃云：「十五日已前，
J26nB178_p0107b07║千手挽不來，十五日已後，千眼望莫及，正當十五日，
J26nB178_p0107b08║有心沒處覓，所以恁麼也不得，不恁麼也不得，恁麼
J26nB178_p0107b09║不恁麼總不得。」以拄杖卓一卓，云：「向者裏轉一機通
J26nB178_p0107b10║一路，則知十五日已前也如是，十五日已後也如是，
J26nB178_p0107b11║正當十五日亦復如如是，所以恁麼也得，不恁麼也
J26nB178_p0107b12║得，恁麼與不恁麼總得。且道意旨如何？一擘華山分
J26nB178_p0107b13║兩路，萬年流水不知春。」復舉：「臨濟栽松次，黃檗云：『深
J26nB178_p0107b14║山裏栽許多松作麼？』濟云：『一與山門作境致，二與後
J26nB178_p0107b15║人作標榜。』以钁頭築地三下，檗云：『雖然如是，子已喫
J26nB178_p0107b16║吾三十棒了也。』濟又築地三下，噓兩聲，檗云：『吾宗到
J26nB178_p0107b17║汝，大興於世。』」師云：「山僧偶有一頌，說似大眾：拶著當
J26nB178_p0107b18║頭便舉伊，分明覿面展全機，饒伊據令如雷急，更撥
J26nB178_p0107b19║些兒獨步歸。」下座。
J26nB178_p0107b20║重陽上堂，「今朝九月初九，衲僧要脫窠臼，眼開不用
J26nB178_p0107b21║登高，平步大觀宇宙，秪如五臺山上雲蒸飯，佛殿階
J26nB178_p0107b22║前狗尿天，是什麼香臭？者裏剖析得出，彈指圓成八
J26nB178_p0107b23║萬門，門門不必頻根究。還會麼？山河大地，明暗色空，
J26nB178_p0107b24║一一仍舊。」喝一喝，云：「又是從頭灸。」下座。
J26nB178_p0107b25║上堂，「向上一著，千差坐斷，信手拈來，當陽顯煥。」遂舉
J26nB178_p0107b26║拂子云：「還見麼？」又擊香几，云：「還聞麼？既見則孤明歷
J26nB178_p0107b27║歷，既聞則聲聲不亂，歷復歷、亂不亂，大道縱橫通一
J26nB178_p0107b28║貫，僧俗根源固本如，當人莫作差異看。且作麼生說
J26nB178_p0107b29║個不差異底意？丈夫立地自堂堂，覿面全真沒涯岸。」
J26nB178_p0107b30║喝一喝，卓拄杖，下座。
J26nB178_p0107c01║上堂，僧舉坐具，云：「覿面離披無過者意，當陽殺活不
J26nB178_p0107c02║外此機，和尚還見麼？」師云：「放下著。」問：「舉一不得舉二，
J26nB178_p0107c03║今朝是一，便請和尚舉。」師拈拄杖，云：「會麼？」進云：「慣得
J26nB178_p0107c04║其便。」師便打，乃云：「今朝初一，好個消息，若還不會，又
J26nB178_p0107c05║是明日，所以道舉一不得舉二，放過一著落在第二。
J26nB178_p0107c06║山僧舉一了也，是汝諸人如何委悉？」便下座。
J26nB178_p0107c07║開爐，僧玄生請上堂，拈拄杖卓一卓，云：「者裏是個爐
J26nB178_p0107c08║鞴，還有當爐不避火者麼？出來與山僧相見。」問：「靈山
J26nB178_p0107c09║拈起一枝花，趙州指出庭前柏，從上傳來的的旨，大
J26nB178_p0107c10║地山河俱漏泄。正恁麼時，連年結制作什麼？」師云：「要
J26nB178_p0107c11║汝舌頭自斷。」乃云：「就地開大爐鞴，信手用惡鉗鎚，任
J26nB178_p0107c12║是超佛越祖，頂門更與一錐。所以若聖若凡、若智若
J26nB178_p0107c13║愚，都向者個爐鎚上煆煉淨盡，無復遺餘。試問匠首，
J26nB178_p0107c14║者個爐鎚從什麼處得來？」遂舉拳，云：「還會麼？」復云：「虛
J26nB178_p0107c15║玄大道無生即生，騰騰任運、任運騰騰，伸腳踏倒當
J26nB178_p0107c16║年聖僧，釋迦沒處出氣，達磨又往西天。」喝一喝云：「猛
J26nB178_p0107c17║火著油煎。」下座。
J26nB178_p0107c18║上堂，問：「一句迥然開祖胄，三玄戈甲振叢林，埋兵掉
J26nB178_p0107c19║鬥即不問，單刀直入是如何？」師便打，進云：「狼煙掃盡
J26nB178_p0107c20║乾坤靜，壯士長征奏凱歸。」師云：「未是猛漢。」乃云：「今朝
J26nB178_p0107c21║十月十五，日輪正是當午，孤明爍破太虛，更無絲雲
J26nB178_p0107c22║點污，頂門普歷光輝，從本不涉迷悟。」喝一喝，下座。
J26nB178_p0107c23║上堂，「當頭便棒，全行正令，一語酬機，旁通消息，賓主
J26nB178_p0107c24║和會處流傳的旨，殺活齊彰時佛祖不容，去住風標，
J26nB178_p0107c25║獨立收放，不拖泥水。且流傳的旨一句作麼生道？一
J26nB178_p0107c26║條拄杖黑如漆，是聖是凡劈脊摟。」復舉：「臨濟祖師將
J26nB178_p0107c27║終，示眾云：『吾滅後不得滅卻吾正法眼藏。』事因叮囑
J26nB178_p0107c28║起。三聖出云：『爭敢滅卻和尚正法眼藏。』攔頭把柁。臨
J26nB178_p0107c29║濟云：『已後有人問汝，作麼對他？』鉤到不疑之地。三聖
J26nB178_p0107c30║便喝。盡大地人亡鋒結舌。臨濟云：『誰知吾正法眼藏，
J26nB178_p0108a01║向者瞎驢邊滅卻。』蛇口佛心。臨濟尋常，如鐵牛踞地，
J26nB178_p0108a02║無敢摩其鋒角；末後被個不孝之子，直推向萬丈深
J26nB178_p0108a03║坑，至今翻身不得。還有相扶者麼？」舉拂云：「芍藥花開
J26nB178_p0108a04║菩薩面，棕櫚葉散夜叉頭。」喝一喝，下座。
J26nB178_p0108a05║臘八上堂，「今朝正是釋迦老子眼睛突出底時節，然
J26nB178_p0108a06║眼睛既突出也，則眼不自見亦不他見，既無自他之
J26nB178_p0108a07║見，則無差別之殊，亦無男女相現，如是則個個常光
J26nB178_p0108a08║獨露，人人脫塵離念。秪如眼端上一句作麼生道？三
J26nB178_p0108a09║要印開朱點窄，未容擬議主賓分。」復舉：「楞嚴經云：『見
J26nB178_p0108a10║見之時，見非是見，見猶離見，見不能及。』」師云：「黃面瞿
J26nB178_p0108a11║曇說到者裏似乎極頭，但猶欠個轉身，未免致人失
J26nB178_p0108a12║措。且作麼生說個轉身底意？是處是慈氏，無門無善
J26nB178_p0108a13║財。」下座。
J26nB178_p0108a14║歲旦上堂，拈香祝
J26nB178_p0108a15║聖畢，按拄杖云：「斬新條、行新令，衲僧不許拶前近，直
J26nB178_p0108a16║須如眼處聞聲、耳中見色，方與他覿體相稱，張公喫
J26nB178_p0108a17║酒李公顛，繁興永處那伽定。」卓拄杖，下座。
J26nB178_p0108a18║天晴上堂，僧問：「細草抽芽，萬物發生，當人笑顏不開，
J26nB178_p0108a19║和尚作麼生道？」師云：「旭日發生鋪地錦。」進云：「某甲未
J26nB178_p0108a20║夢見在。」師便打云：「嬰兒垂髮白如絲。」乃云：「廓然天地
J26nB178_p0108a21║清如洗，散盡陰雲見古臺，物物頭頭全體露，衲僧正
J26nB178_p0108a22║眼自應開。」下座。
J26nB178_p0108a23║解制上堂，「豁開戶牖，當軒者誰？獨超萬象，歷落諸物。
J26nB178_p0108a24║恁麼會得，則無制可結，亦無制可解，九十日前全體
J26nB178_p0108a25║如是來，九十日中全體如是住，九十日後全體如是
J26nB178_p0108a26║去，直得淨裸裸、赤灑灑、沒可把，稱提十分光彩，隨用
J26nB178_p0108a27║千差截斷。且正當恁麼時，超方獨步一句作麼生道？
J26nB178_p0108a28║出群須是英靈漢，敵勝還他獅子兒。」下座。
J26nB178_p0108a29║久雨上堂，「淫雨不晴，大地黯黑，衲僧無處搏量，且學
J26nB178_p0108a30║維摩一默，直待天官正驗來，遍界明明是者賊。咄！」便
J26nB178_p0108b01║下座。
J26nB178_p0108b02║結冬開爐請上堂，僧問：「自從鏟斷葛藤窠，曾向三爐
J26nB178_p0108b03║親煆過，今日純剛為一塊，請師重振舊規模。」師云：「弄
J26nB178_p0108b04║泥團漢。」問：「如何是結制本分事？」師云：「點過冷地坐。」僧
J26nB178_p0108b05║云：「恁麼答話未在。」師云：「汝又作麼生？」僧擬開口，師便
J26nB178_p0108b06║打，乃云：「黃檗今日結制，不依修證舊例，顯發莫大威
J26nB178_p0108b07║光，免得諸人鈍置。所以道：以大圓覺為我伽藍，身心
J26nB178_p0108b08║安居平等性智，放去則八面玲瓏，收來則四稜蹋地，
J26nB178_p0108b09║若也不收不放，直下如紅爐火聚，將欲如何若何，早
J26nB178_p0108b10║已喪身失命。還會麼？圓覺伽藍渾我體，虛空爐鞴自
J26nB178_p0108b11║鎔中。」下座。
J26nB178_p0108b12║上堂，西堂亙信問：「寶座纔登，百匝千圍，未出方丈，還
J26nB178_p0108b13║有為人也無？」師云：「截斷汝舌頭。」進云：「恁麼則兩重公
J26nB178_p0108b14║案。」師云：「斬釘又截鐵。」進云：「風行草偃一句，作麼生道？」
J26nB178_p0108b15║師云：「闍黎自領去。」信喝一喝歸位，師乃云：「問話且置，
J26nB178_p0108b16║直饒問如雲興、答似瓶瀉，於當人己躬事殊覺轉遠，
J26nB178_p0108b17║所以言無展事，語不投機，承言者喪，滯句者迷。若要
J26nB178_p0108b18║不承言、不滯句，秪要當人略迴光相著眼自看。且正
J26nB178_p0108b19║當恁麼時，契證一句作麼生道？從來千聖不相識，造
J26nB178_p0108b20║次凡流豈可明。」卓拄杖，下座。
J26nB178_p0108b21║冬至上堂，僧問：「一句不涉陰陽，請師道。」師云：「石頭生
J26nB178_p0108b22║煖氣。」進云：「謝師指示。」師云：「大地冷湫湫。」乃云：「今年此
J26nB178_p0108b23║日是冬至，衲子須當明祖意，柏樹庭前翠又青，歷盡
J26nB178_p0108b24║陰陽無變異。」以拂子畫十此相，下座。
J26nB178_p0108b25║上堂，師驀豎拂子云：「三世諸佛總在者裏，歷代祖師
J26nB178_p0108b26║亦在者裏，天下老和尚也在者裏，乃至四生九有十
J26nB178_p0108b27║二髏生都在者裏。既都在者裏，則者裏喚作三世諸
J26nB178_p0108b28║佛不得，喚作歷代祖師不得，喚作天下老和尚不得。
J26nB178_p0108b29║既都喚他不得，則者裏堂皇闊略不是邊隅，籠罩聲
J26nB178_p0108b30║色、迥絕見知，眼見則瞎、耳聽則聾、鼻嗅則爛、舌嘗則
J26nB178_p0108c01║縮、身觸則背、意覺則迷，從教三世諸佛、歷代祖師、天
J26nB178_p0108c02║下老和尚，乃至四生九有十二類生，都無影響，毘盧
J26nB178_p0108c03║頂上坐臥，須彌腳下翻身，十字縱橫不可攔。攩若是
J26nB178_p0108c04║出格底漢，聞恁麼道，便與山僧一槌粉碎，不妨痛快。
J26nB178_p0108c05║若向言中取則、句裏尋思，又是墮坑落塹，不能超群
J26nB178_p0108c06║越隊。正當恁麼時，還有出格底漢麼？」時，西堂亙信遂
J26nB178_p0108c07║走出堂，師云：「未是俊俏。」又云：「還有麼？」時，一眾俱喝，師
J26nB178_p0108c08║云：「山僧失利。」下座。
J26nB178_p0108c09║上堂，「年年此日臘月八，盡說釋迦悟奇特，黃檗乘時
J26nB178_p0108c10║驗眾人，星前底意瞥不瞥？苟瞥也，一度拈來一度新；
J26nB178_p0108c11║若不瞥，一回飲水一回噎。秪如不依倚一句作麼生
J26nB178_p0108c12║道？風光本有非差別，遍界明明是者賊。」喝一喝，下座。
J26nB178_p0108c13║上堂，「個事人人自現成，無勞肯綮動修因，波吒路上
J26nB178_p0108c14║多差互，覿體承當是本人。」卓拄杖，下座。
J26nB178_p0108c15║解制上堂，「打開門戶，全體顯露，突出聲色，迥無遮護，
J26nB178_p0108c16║問著當頭即打伊，正令全提超佛祖，若將鼻孔被人
J26nB178_p0108c17║穿，莫怨山僧不分付。」便下座。
J26nB178_p0108c18║上堂，「個事本來人人具足，秪緣不悟向外馳逐，驀念
J26nB178_p0108c19║返本還元，凡情聖解頓絕，一亙孤光逼太阿，千手大
J26nB178_p0108c20║悲難指目。所以當初青原行思禪師往參六祖，問曰：
J26nB178_p0108c21║『當何所務即不落階級？』祖云：『汝曾作什麼來？』原云：『聖
J26nB178_p0108c22║諦亦不為。』祖云：『落何階級？』原云：『聖諦尚不為，何階級
J26nB178_p0108c23║之有？』祖深器之。故學道人要在二六時中迴光返炤，
J26nB178_p0108c24║至于真妄不立、聖凡無寄，脫體了然，不被物轉，便與
J26nB178_p0108c25║他古人把臂共行，頓繇自在。且正當恁麼時，橫身宇
J26nB178_p0108c26║宙一句作麼生道？龍袖拂開全體現，象王行處絕狐
J26nB178_p0108c27║蹤。」卓拄杖，下座。
J26nB178_p0108c28║上堂，「大道之體，迥然獨露，萬象平吞，千機頓赴，譬喻
J26nB178_p0108c29║雪覆千山，孤峰不異；春回四野，草木匪虧。完全固、無
J26nB178_p0108c30║沁漏，透脫八面玲瓏，從教倒騎牛兮入佛殿，驅露柱
J26nB178_p0109a01║也出山門火，燄裏安身，不妨清涼徹骨，虛空中走馬，
J26nB178_p0109a02║卻在平實地上。為復是本來如然？為復是功夫造就？」
J26nB178_p0109a03║驀拈拄杖，云：「棒頭點出一毫端，脫體超方不覆藏。」復
J26nB178_p0109a04║舉：「昔日兩僧參法眼禪師。師云：烏龜撞壁。法眼以手
J26nB178_p0109a05║指簾，起模畫樣。兩僧遂去捲簾，逐塊不少。法眼云：『一
J26nB178_p0109a06║得一失。』鉤頭有餌。再為一頌：撥動當前那一機，蝶飛
J26nB178_p0109a07║蜂噪亂香枝，涼風忽陣飄殘露，撲面寒生杳不知。」下
J26nB178_p0109a08║座。
J26nB178_p0109a09║上堂，問：「一腔風雨落花天，喬木聲聲喚杜鵑，說法堂
J26nB178_p0109a10║中龍象擁，請師一句利人天。」師云：「清風敲翠竹。」進云：
J26nB178_p0109a11║「不是官商曲調，亦非教外別傳，再請師和。」師云：「明月
J26nB178_p0109a12║挂蒼松。」進云：「恁麼則獅子窟中產俊猊，鸑鷟迸出丹
J26nB178_p0109a13║山穴。」師云：「正好朝打三千暮打八百。」僧隨喝云：「這老
J26nB178_p0109a14║漢瞞人不少在。」師云：「且莫杓卜聽虛聲。」乃云：「佛法多
J26nB178_p0109a15║時口懶開，從他日炙與風吹，今朝施主相催逼，又向
J26nB178_p0109a16║人前舉一回。且作麼生？」舉遂驀豎拂子云：「者個若是，
J26nB178_p0109a17║則頭上安頭；者個不是，則斬頭覓活。捨此二途又作
J26nB178_p0109a18║麼委悉？」復以拂子打十字相，云：「太湖三萬六千頃，月
J26nB178_p0109a19║在波心說向誰。」下座。
J26nB178_p0109a20║辭眾上堂，「大道絕中邊，不分前後際，至真非內外，誰
J26nB178_p0109a21║論去來蹤。覓去來蹤不得，總十方是個坐具，地求前
J26nB178_p0109a22║後際無有，藏大千於一粒粟中，全此全彼、全內全外，
J26nB178_p0109a23║來也循途合轍、去猶據本歸宗，所以道：去去實不去，
J26nB178_p0109a24║途中好善為，來來實不來，路上莫虧危。既知者個端
J26nB178_p0109a25║的，時節到來自合開交。且臨行一句作麼生道？」以拄
J26nB178_p0109a26║杖架肩云：「楖栗橫擔不顧人，直入千峰萬峰去。」下座
J26nB178_p0109a27║便行。
J26nB178_p0109a28║
J26nB178_p0109a29║
J26nB178_p0109a30║費隱禪師語錄卷第一終