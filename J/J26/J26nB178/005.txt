J26nB178_p0126c01║費隱禪師語錄卷第五
J26nB178_p0126c02║嗣法門人隆琦等編
J26nB178_p0126c03║上堂五
J26nB178_p0126c04║元旦上堂，拈香祝聖畢，云：「天開地辟，日朗月明，彌今
J26nB178_p0126c05║亙古，孰舊孰新，衲僧行履，覿體全真，臨時應用，手眼
J26nB178_p0126c06║現成，拈一莖草為瓊樓玉殿，指丈六身作淨地金塵，
J26nB178_p0126c07║豎拂拈槌於無事之世，拏雲擭霧于格外之天，搔首
J26nB178_p0126c08║笑春風，春風何太忙，舉步踏白雲，白雲又浮逼，爭似
J26nB178_p0126c09║衲僧家，襟懷多自得，灑灑落落，何榮何辱。且道造踐
J26nB178_p0126c10║在甚麼處？莫怪從前多意氣，他家曾踏上頭關。」便下
J26nB178_p0126c11║座。
J26nB178_p0126c12║上堂，「佛法至要，如何指蹤，電光弗及，石火罔通，莫將
J26nB178_p0126c13║眼見，休把耳聞，薦取當陽第一著，居塵不染越樊籠。」
J26nB178_p0126c14║復舉：「當時龐居士頌云：『有男不婚，有女不嫁，大家團
J26nB178_p0126c15║圞頭，共說無生話。』後來又有楊無為居士云：『男大須
J26nB178_p0126c16║婚，女大須嫁，討甚閒工夫，更說無生話。』據古時二居
J26nB178_p0126c17║士識見，大似徐六擔板，各見一邊。殊不知透脫無生，
J26nB178_p0126c18║處處瀟灑，不論婚未婚，豈關嫁不嫁？磨盤八角走虛
J26nB178_p0126c19║空，泥牛哮吼石人怕，還有一句聻？」遂喝一喝便下座。
J26nB178_p0126c20║解制上堂，「真風遍普大地，何曾沁漏玄機，纔動四海，
J26nB178_p0126c21║便見知音，綴春花於無影樹頭，織古錦成不文之象，
J26nB178_p0126c22║縱橫交錯，鐵牛吼少室之風，左按右提，驪龍喫德山
J26nB178_p0126c23║之棒。臨濟三玄三要，誰謂錦上添花？曹洞五位君臣，
J26nB178_p0126c24║亦是銀山鼓浪。雖則任運絕緣，誰識清虛含炤？所以
J26nB178_p0126c25║宏智覺云：『一段真風會也麼，綿綿化母理機梭，織成
J26nB178_p0126c26║古錦含春象，無奈東君漏洩何。』山僧今日為汝諸人
J26nB178_p0126c27║解制去也，莫怪不惜眉毛好。」喝一喝下座。
J26nB178_p0126c28║上堂，僧問：「陽和天氣物咸新，鐵樹花開劫外春，末後
J26nB178_p0126c29║最初俱不問，即今一句若為親？」師云：「橫三豎四。」進云：
J26nB178_p0126c30║「恁麼則寒松一色千年別，野老拈花萬國春。」師云：「坐
J26nB178_p0127a01║七走八。」進云：「雲面揭開紅日眼，山眉愁斷白花香。」師
J26nB178_p0127a02║云：「咬他矢橛作麼？」僧擬議，師便喝，僧亦喝，師云：「敗闕
J26nB178_p0127a03║不少。」乃云：「山中何所有，嶺上多白雲，只可自怡悅，不
J26nB178_p0127a04║堪持贈君，古人大似慳吝，不肯供眾，爭似悅生上座，
J26nB178_p0127a05║從松江親持三四片雲，得得來到天童寺裏，薄切活
J26nB178_p0127a06║烹，與數百衲僧橫咬豎嚼，都教飽齁齁地，不教成佛
J26nB178_p0127a07║作祖，祗要龍象歡喜。所以山僧今日，更不牽扯從上
J26nB178_p0127a08║葛藤，亦不拈弄今時草木，還他日用應緣，騰騰任運，
J26nB178_p0127a09║灑灑落落，不敢拗直作曲，蓋他在先師會裏住過，是
J26nB178_p0127a10║汝諸人，也須說個多謝始得。雖然如是，祗如一片白
J26nB178_p0127a11║雲橫谷口，幾多歸鳥自迷巢，又作麼生？」乃展手云：「收。」
J26nB178_p0127a12║便下座。
J26nB178_p0127a13║雪竇石和尚至，上堂，僧問：「乾矢橛、柏樹子拈向一邊，
J26nB178_p0127a14║化外來賓如何相見？」師云：「箭鋒相拄。」進云：「古人道：打
J26nB178_p0127a15║鼓弄琵琶，風流出當家。祗如沒絃琴、無腔曲，作麼彈
J26nB178_p0127a16║唱？」師拍手云：「還聽得麼？」進云：「虛空著彩、草木增妍，為
J26nB178_p0127a17║復神通妙用？為復法爾如然？」師云：「照顧腳下。」進云：「雖
J26nB178_p0127a18║然缽盂峰和盤托出，爭奈不堪供養。」師云：「更捩轉鼻
J26nB178_p0127a19║孔始得。」進云：「播揚家醜某甲之過。」師便喝，僧禮拜退，
J26nB178_p0127a20║乃云：「諸方誰我憶，雪竇甚堪誇，昨日忽然到，松關現
J26nB178_p0127a21║彩霞，忙掃六月雪，呼童快煮茶，共喫三五碗，醉得眼
J26nB178_p0127a22║迷麻，將謂是同門兄弟，元來係宿世冤家，海會禪人
J26nB178_p0127a23║欲出氣，須向獰龍頭上抓，是即是，卻被拄杖子覷破。
J26nB178_p0127a24║且道覷破個什麼？人情相看，切莫眼花。呵呵。」便下座。
J26nB178_p0127a25║上堂，居士問：「世尊拈花示眾，今朝和尚陞堂，未審是
J26nB178_p0127a26║同是別？」師打一棒云：「且道是同是別聻？」進云：「千燈入
J26nB178_p0127a27║室光無二，萬派歸源水不分。」師云：「轉身一句又作麼
J26nB178_p0127a28║生？」士便禮拜，師云：「山僧亦不受。」乃云：「山雲常冉冉，溪
J26nB178_p0127a29║水自潺潺，大法熾然說，利益到人間。」驀豎拂云：「拂子
J26nB178_p0127a30║出廣長舌相，遍覆三千大千世界，令諸有情見者聞
J26nB178_p0127b01║者念者思者，皆得無盡解脫法門於彈指頃，不斷煩
J26nB178_p0127b02║惱即證菩提，未離生死便登涅槃，頓同佛體不由蹊
J26nB178_p0127b03║徑，洞達根源豈歷階梯，與教外別傳單提直指一隊
J26nB178_p0127b04║老古錐，把臂共行於荊棘林中，橫拈豎放灑脫自在，
J26nB178_p0127b05║作此一周佛事已竟。」遂喝一喝云：「卻被山僧一喝，跳
J26nB178_p0127b06║上三十三天去也。還信得及麼？」又喝一喝下座。
J26nB178_p0127b07║大士誕辰，磊齋姚居士、兩函董居士到山，上堂云：「看
J26nB178_p0127b08║來觀音大士多般捏怪，今朝是耳聾眼瞎之日，又能
J26nB178_p0127b09║興雲布雨彌滿世間，令一切人，撐眉的撐眉、努目的
J26nB178_p0127b10║努目、騰空者騰空、躄地者躄地，長街短巷，花紅柳綠，
J26nB178_p0127b11║荒草堆頭，綠水溪畔，皆是他出沒之處，大似春眠不
J26nB178_p0127b12║覺曉，處處聞啼鳥，夜來風雨聲，花落知多少。山僧好
J26nB178_p0127b13║與三十拄杖，不特賞罰分明，要見令不虛行。何故如
J26nB178_p0127b14║此？丈夫自有沖天志，不向如來行處行。秪如二鄉紳
J26nB178_p0127b15║探勝山中，又如何相待？可知禮也上大人，莫道抑聖
J26nB178_p0127b16║揚凡，且喜獨步上方。正當恁麼時一句又作麼生？乘
J26nB178_p0127b17║時拽杖看流水，便好和雲畫作圖。」下座。
J26nB178_p0127b18║上堂，問：「涅槃心易曉，差別智難明，如何是易曉底涅
J26nB178_p0127b19║槃心？」師云：「日輪當空照。」進云：「相識滿天下，知音能幾
J26nB178_p0127b20║人？」師云：「闍黎自道了也。」進云：「如何是難明差別智？」師
J26nB178_p0127b21║云：「七差八錯。」進云：「山花開似錦，澗水湛如藍。」師云：「是
J26nB178_p0127b22║個甚麼聻？」進云：「不是弄潮客，焉知有淺深。」師云：「與汝
J26nB178_p0127b23║三十棒。」僧禮拜，師乃云：「興化千餘里，如何到此間，一
J26nB178_p0127b24║航不涉水，頃刻詣松關。時人多不會，此意許誰諳？通
J26nB178_p0127b25║方之士一舉便知，固執之人未免躊躕，山僧不妨更
J26nB178_p0127b26║添個註腳，遍虛空是條拄杖，盡太地只一毛端，橫來
J26nB178_p0127b27║豎去呵呵笑，喝月棒風匹等閒。忽有個漢發嗔出來，
J26nB178_p0127b28║道：天童老漢何得為蛇添足？者裏卻正色對云：爭怪
J26nB178_p0127b29║得老僧。」便下座。
J26nB178_p0127b30║上堂，僧問：「菴提遮云：『明知生是不生、死是不死，因甚
J26nB178_p0127c01║麼卻被生死之所流轉？』」師云：「鞏縣茶瓶接嘴時。」進云：
J26nB178_p0127c02║「何故文殊道個其力未充？」師云：「雲居羅漢披襟處。」乃
J26nB178_p0127c03║云：「雲澹澹、樹青青，牧童遙指處，春色滿林新，無盡意
J26nB178_p0127c04║菩薩于百草頭上化度有情，亡者同出沒，生底共徘
J26nB178_p0127c05║徊，一去無消息，再三喚不回。且道現在何處？無生國
J26nB178_p0127c06║裏，惺惺一任惺惺，瞌睡不妨瞌睡，劫火莫能侵，自受
J26nB178_p0127c07║用三昧。正當此際，阿誰證明？山花野鳥多含笑，明月
J26nB178_p0127c08║清風潑地來。」喝一喝下座。
J26nB178_p0127c09║佛誕日上堂，僧問：「三通鼓罷，四眾臨筵，學人上來，請
J26nB178_p0127c10║師說法。」師云：「無耳人能聞。」進云：「恁麼則棒頭迸出獅
J26nB178_p0127c11║子眼，香象奔騰失卻威。」師云：「怪你不得。」乃云：「誰知四
J26nB178_p0127c12║月八，當人降誕時，休云黃面老，成佛獨是伊。所以不
J26nB178_p0127c13║可高推聖境、甘處下分，個個具固有風光，人人有向
J26nB178_p0127c14║上一路，只要透脫悟機，便能超方無礙，攝大千界於
J26nB178_p0127c15║微塵，縱微塵為一大千，隨流得妙，動合淵源，如一滴
J26nB178_p0127c16║水含大海性，似一金毛見全獅子，奮迅時天上天下
J26nB178_p0127c17║唯我獨尊，哮吼也狐狼野干消聲絕跡，有如是氣概，
J26nB178_p0127c18║具莫大威力，還信得及麼？」以手撫掌云：「一曲兩曲無
J26nB178_p0127c19║人會，雨過夜塘春水深。」下座。
J26nB178_p0127c20║請上堂，僧問：「達磨西來直指人心見性成佛，如何是
J26nB178_p0127c21║直指？」師云：「鷓鴣啼處百花新。」進云：「如何是見性？」師云：
J26nB178_p0127c22║「狼籍枝頭多少春？」遂以拂子左右擊一擊云：「從上諸
J26nB178_p0127c23║佛從此出，一切祖師從此出，天下老古錐從此出，今
J26nB178_p0127c24║日齋主王氏亦從此出，故曰：『一切諸佛及諸佛阿耨
J26nB178_p0127c25║多羅三藐三菩提法，皆從此經出。』若識得此經，則壽
J26nB178_p0127c26║筭彌衍、福德難窮，自古至今，山高水重，仙母獻桃無
J26nB178_p0127c27║盡樂，還他受用主人公。」復舉：「當時六祖大師，聞《金剛
J26nB178_p0127c28║經》『應無所住而生其心』忽然得悟，且道意旨如何？海
J26nB178_p0127c29║闊從魚躍，天高任鳥飛。此兩轉語，大似相體裁衣、量
J26nB178_p0127c30║水打碓，領得十成，分明不會。何故如此？豈不見道：應
J26nB178_p0128a01║無所住而生其心。」乃呵呵，便下座。
J26nB178_p0128a02║上堂，僧問：「昔日劉鐵磨到溈山，為復是不守本分？為
J26nB178_p0128a03║復是鼻孔遼天？」師云：「不妨被汝道著。」進云：「溈山云：『老
J26nB178_p0128a04║牸牛汝來也。』還是探竿影草？還是深辨來機？」師云：「是
J26nB178_p0128a05║他不謹慎。」進云：「鐵磨云：『明日臺山大會齋，和尚還去
J26nB178_p0128a06║麼？』還是借路經過，還是妄通消息？」師云：「好與一頓。」進
J26nB178_p0128a07║云：「溈山放身作臥，還是遭他毒手？還是放過一著？」師
J26nB178_p0128a08║云：「一任放夜。」進云：「鐵磨便行，是見機而作？是各守封
J26nB178_p0128a09║疆？」師云：「不妨掉臂。」進云：「今日忽有個過量人來，和尚
J26nB178_p0128a10║又作麼生相見？」師便喝。進云：「恁麼則針線相投去也。」
J26nB178_p0128a11║師云：「且喜沒交涉。」乃云：「水流風動是西祖意，鵲噪鴉
J26nB178_p0128a12║鳴為般若門，入得此門透得祖意，更說甚麼生未生，
J26nB178_p0128a13║又論何等壽不壽，直得毛吞巨海、芥納須彌，念念不
J26nB178_p0128a14║生，全體顯現。故曰：『萬象之中獨露身，惟人自肯乃方
J26nB178_p0128a15║親。昔年謬向途中覓，今日看來火裏冰。』菴主還曾恁
J26nB178_p0128a16║麼一回也未？若也恁麼一回，則與從上佛祖眉毛廝
J26nB178_p0128a17║結，亦與天下老古錐同鼻出氣。其或未然，悟取父母
J26nB178_p0128a18║未生前，是則名為做生日。」復云：「險。」卓拄杖下座。
J26nB178_p0128a19║上堂，僧問：「青山綠水事如何？」師云：「風不來樹不搖。」進
J26nB178_p0128a20║云：「水中望見人又作麼生？」師云：「田雞不跳草不動。」僧
J26nB178_p0128a21║擬議，師云：「活變也沒有。」乃云：「父母生育我，將何得報
J26nB178_p0128a22║恩，回頭腦後看，凡聖一毛吞。所以諸佛非我道，誰是
J26nB178_p0128a23║最道者？父母非我親，誰是最親者？向這裏分曉得去，
J26nB178_p0128a24║則橫身三界，獨步十方，百億部州打鼓，三十三天上
J26nB178_p0128a25║堂，三十三天打鼓，百億部州上堂，說其自他不隔，父
J26nB178_p0128a26║母只在眼前。」更云：「物我非殊，我今即是父母，雖即不
J26nB178_p0128a27║得捨之，莫能拈一莖草，笑無邊春風，咳一聲嗽，攝難
J26nB178_p0128a28║盡法門，半把柳絲，收不得和煙，搭在玉闌干。且灑落
J26nB178_p0128a29║一句又作麼生道？南來一線薰風起，殿閣廓開透體
J26nB178_p0128a30║涼。」喝一喝下座。
J26nB178_p0128b01║定海張鎮臺請上堂，問：「滿空慈雲靄靄，連日法雨淋
J26nB178_p0128b02║淋，天童殿上拈拄杖，寶華王座登何極？」師云：「天高群
J26nB178_p0128b03║象正。」進云：「了知春色無高下，自是花枝有短長。」師云：
J26nB178_p0128b04║「海闊百川朝。」乃云：「震法雷、擊法鼓，布慈雲兮灑甘露，
J26nB178_p0128b05║龍象蹴踏潤無邊，三乘五性皆惺悟。」遂舉拂子云：「慈
J26nB178_p0128b06║雲布也。」又以拂子左右拂一拂云：「甘露灑也。在會大
J26nB178_p0128b07║眾自能眼開心悟，然後起同體之悲提拔三有，興無
J26nB178_p0128b08║緣之慈覆陰一切，或現威權攝伏魔軍，或示婆心垂
J26nB178_p0128b09║憐赤子，直得海晏河清，風高日朗。萬物皆資和氣力，
J26nB178_p0128b10║英雄豈藉四時推。」遂召大眾云：「還委悉麼？」乃喝一喝
J26nB178_p0128b11║下座。
J26nB178_p0128b12║居士羅夢章請上堂，僧問：「道場今古即不問，茲日重
J26nB178_p0128b13║新事若何？」師云：「山色長年秀。」進云：「恁麼則龍得水時
J26nB178_p0128b14║添意氣，虎逢山色長威獰。」師云：「溪聲徹夜聞。」僧拈布
J26nB178_p0128b15║毛吹一吹，師云：「少賣弄。」僧一喝，師云：「好與一頓。」遂乃
J26nB178_p0128b16║震聲一喝云：「十方無壁落，四面亦無門，會得其中意，
J26nB178_p0128b17║差殊一指吞。」以拂子左右擊一擊云：「若向者裏轉得
J26nB178_p0128b18║身去又吐得氣來，則知法海波瀾闊，魚龍變化多，縱
J26nB178_p0128b19║橫非有礙，不學老維摩。且道是什麼境界？不道諸人
J26nB178_p0128b20║不得，只是不肯承當。」又喝一喝，復舉：「教中道『三界惟
J26nB178_p0128b21║心，萬法惟識』，惟識惟心，眼聲耳色，者個說話大似眼
J26nB178_p0128b22║裏著釘、腦門中楔，好喫三十拄杖。且道教外別傳又
J26nB178_p0128b23║如何設施？拗折泥龍角，打殺赤斑蛇，透脫超方外，施
J26nB178_p0128b24║機更不差。」乃以拄杖作射勢云：「看箭。」復喝一喝下座。
J26nB178_p0128b25║開爐上堂，僧問：「百丈撥寒灰，直得溈山燒鼻孔，丹霞
J26nB178_p0128b26║焚木佛，累他院主墮鬚眉。有個羅籠不肯住，呼喚不
J26nB178_p0128b27║回頭，和尚作麼生？」師云：「且居門外。」進云：「切莫壓良為
J26nB178_p0128b28║賤。」師云：「爭怪得老僧。」僧一喝，師云：「好與一棒。」乃云：「東
J26nB178_p0128b29║單者東坐，西單者西坐，大家團圞頭，圍爐共向火，火
J26nB178_p0128b30║焰為三世諸佛說法，水底金烏天上日，三世諸佛立
J26nB178_p0128c01║地聽，眼中瞳子面前人，笑領德山痛棒，不嗔臨濟熱
J26nB178_p0128c02║喝，五宗差別如風吹水自然成紋，三藏玄微似鏡炤
J26nB178_p0128c03║象了無妍醜。然後橫拈豎放左按右提，指火爐為大
J26nB178_p0128c04║千沙界，縱橫無礙，喚諸佛作博地凡夫，與奪自由。不
J26nB178_p0128c05║是壓良為賤，亦非抑人揚己。何以？大似蓮花不著水，
J26nB178_p0128c06║清香透白令人思。」下座。
J26nB178_p0128c07║上堂，僧問：「一切公案即不問，天童佛法是如何？」師云：
J26nB178_p0128c08║「雲起面前。」山問：「文殊是七佛之師，為什麼出不得女
J26nB178_p0128c09║子之定？」師云：「機關在他手裏。」進云：「罔明是下方菩薩，
J26nB178_p0128c10║為甚麼卻出得女子之定？」師云：「機關亦在他手裏。」乃
J26nB178_p0128c11║云：「庭桂已放、籬菊將黃，西來祖意遍界芬芳，會得則
J26nB178_p0128c12║頭頭是道，不會則業識茫茫。何以？依草附木，分明不
J26nB178_p0128c13║能，了手當陽薦取，還他脫體超方。所以道：是即龍女
J26nB178_p0128c14║頓成佛，非即善星生陷墜，是非不到處，當喫三十棒。」
J26nB178_p0128c15║下座。
J26nB178_p0128c16║上堂，問：「昔日僧問雲門：『如何是雲門一曲？』門云：『臘月
J26nB178_p0128c17║二十五。』今朝是臘月初五，如何是天童一曲？」師云：「點。」
J26nB178_p0128c18║僧云：「恁麼答話，是何曲調？」師云：「是汝不解聽。」乃云：「彤
J26nB178_p0128c19║雲凍欲死，梅玉破雪開，時節既然至，春風潑地來，信
J26nB178_p0128c20║手拈來無不是，社舞村歌任偶諧，咄！咄！」下座。
J26nB178_p0128c21║上堂，「積念天童已有年，此番特到了前緣，本來一著
J26nB178_p0128c22║完全具，男女無分個個圓。佛祖機關更透得，回頭任
J26nB178_p0128c23║你笑青天。」復舉：「當時趙州禪師路逢一婆子，問云：『到
J26nB178_p0128c24║那裏去？』婆云：『偷趙州筍去。』州云：『忽遇趙州，又作麼生？』
J26nB178_p0128c25║婆便打，州遂休去。」師云：「婆子靈珠在握，照用同時，致
J26nB178_p0128c26║許大趙州只得暗地裏去。若是山僧當時做趙州遇
J26nB178_p0128c27║婆子問云：『到那裏去？』婆子云：『偷趙州筍去。』山僧便云：
J26nB178_p0128c28║『惜取眉毛好。』他若擬議，便與一推云：『白拈賊，捉敗了
J26nB178_p0128c29║也。』且道與古人相去多少？只如得意一句又作麼生
J26nB178_p0128c30║道？徐行踏斷水流聲，縱觀寫出飛禽跡。」下座。
J26nB178_p0129a01║雲臺蔡居士請上堂，問：「第一義諦如何？」師云：「說甚麼？」
J26nB178_p0129a02║僧云：「某甲不識。」師云：「善問者不答。」進云：「某甲不曉。」師
J26nB178_p0129a03║云：「善答者不問。」僧一喝，師云：「元來元來。」乃云：「佛法新
J26nB178_p0129a04║年頭，許誰道有無，民安堯舜日，四海樂無虞。如何是
J26nB178_p0129a05║佛？連書幾個空中咄。如何是法？惡水好將驀頭潑。野
J26nB178_p0129a06║鳥鳴如絃，山花秀似錦，祖意百草頭，何人發深省？踏
J26nB178_p0129a07║著秤鎚是鐵，彩霞遍界飛騰，忽地相逢老作家，勘來
J26nB178_p0129a08║猶恐悟胡曾。且道畢竟如何？寄語雲臺蔡居士，好來
J26nB178_p0129a09║此會了無生。」復云：「逢人切莫錯舉。」卓拄杖下座。
J26nB178_p0129a10║上堂，「春風多解凍，春雨灑枯荄，衲子寒侵極，今朝笑
J26nB178_p0129a11║眼開，積劫疑雲頓破，三冬徒撥冷灰，自此打翻玄窟
J26nB178_p0129a12║宅，超然何處得愁來。雖然如是，切莫恁麼去。咄！咄！」便
J26nB178_p0129a13║下座。
J26nB178_p0129a14║上堂，僧問：「天童天下巨名藍，海眾雲臻乞指南，拈卻
J26nB178_p0129a15║趙州柏樹子，楊岐栗棘若為參。」師云：「令汝吞吐不下。」
J26nB178_p0129a16║進云：「恁麼則一句無私旨，千古共弘揚。」師云：「又恁麼
J26nB178_p0129a17║去也」。進云：「楊岐宗旨蒙師指，今日陞堂又若何？」師云：
J26nB178_p0129a18║「大眾笑你。」僧禮拜起一喝，師云：「上座腳下浮逼逼地。」
J26nB178_p0129a19║乃云：「白雲冉冉、流水潺潺，風草纖纖動，幽鳥語喃喃，
J26nB178_p0129a20║了無分外法，許透祖師關。如何是祖師關？」以拂子打
J26nB178_p0129a21║乂此相，云：「是甚麼？」遂舉：「當時楊岐禪師問慈明和尚
J26nB178_p0129a22║云：『幽鳥語喃喃，辭雲入亂峰時如何？』慈明云：『我行荒
J26nB178_p0129a23║草裏，汝又入深村。』楊岐云：『官不容鍼，更借一問。』慈明
J26nB178_p0129a24║便喝，楊岐云：『好喝。』慈明又喝，楊岐亦喝，慈明連喝兩
J26nB178_p0129a25║喝，楊岐禮拜，慈明云：『此事是個人方能擔荷。』楊岐拂
J26nB178_p0129a26║衲便行。」師云：「據楊岐用栗棘蓬，慈明使金剛圈，一拋
J26nB178_p0129a27║一擲，有照有用、有放有收，千百世後令人吞吐不下。
J26nB178_p0129a28║還會麼？一條拄杖兩人扶，打雨敲風勢不孤。還有恁
J26nB178_p0129a29║麼人麼？請出來與老僧相見。」一僧不出位喝，師云：「不
J26nB178_p0129a30║是宮商調，徒勞側耳聽。」下座。
J26nB178_p0129b01║四月八日請上堂，僧問：「時值清和景，鶯鳴嫩綠陰，瞿
J26nB178_p0129b02║曇真面目，漏洩滿山林，正當恁麼時，請師慶讚看。」師
J26nB178_p0129b03║云：「眉目八字分。」進云：「忽逢雲門大師到來，又作麼生？」
J26nB178_p0129b04║師云：「不妨痛快。」進云：「恁麼則人天肅爾承恩力，今古
J26nB178_p0129b05║如然令轉新。」師云：「一任流通。」隨問眾云：「都道今日是
J26nB178_p0129b06║釋迦老子降誕之辰，且道釋迦即今在什麼處？現前
J26nB178_p0129b07║大眾試道一句看。」眾俱喝，師云：「不是者個消息。」乃云：
J26nB178_p0129b08║「釋迦老子承夙願力，示金輪王種，纔出頭來便露些
J26nB178_p0129b09║兒，以一手指天一手指地，週行七步，目顧四方云：『天
J26nB178_p0129b10║上天下惟我獨尊。』不特能覿體承當，抑且能轉身吐
J26nB178_p0129b11║氣。」遂拍香几云：「就向個中透脫得去，則天上人間自
J26nB178_p0129b12║由自在，更說甚麼涅槃生死，又論什麼塵勞煩惱。當
J26nB178_p0129b13║恁麼時意旨如何？千里塵氛俱掃盡，金剛寶劍逼人
J26nB178_p0129b14║寒。」復舉：「當時臨濟大師示眾云：『我有時一喝如金剛
J26nB178_p0129b15║王寶劍，有時一喝如踞地獅子，有時一喝如探竿影
J26nB178_p0129b16║草，有時一喝不作一喝用。』據臨濟老人格外提持開
J26nB178_p0129b17║人眼目，不比他宗別派說心說性帶水拖泥。山僧今
J26nB178_p0129b18║日向錦裏鋪花、矢上加尖去也，一喝如金剛王寶劍，
J26nB178_p0129b19║爍迦羅眼難親薦；一喝如踞地獅子，千妖百怪都驚
J26nB178_p0129b20║戰；一喝如探竿影草，龍蛇陣上須勘驗；一喝不作一
J26nB178_p0129b21║喝用，早已突頭露面了也。山僧註已註了，說已說破，
J26nB178_p0129b22║而今亦施一喝。」乃震聲一喝云：「且道是金剛王寶劍
J26nB178_p0129b23║耶？是踞地獅子耶？是探竿影草耶？是一喝不作一喝
J26nB178_p0129b24║用耶？是汝諸人若向者裏檢點得出，則與臨濟大師
J26nB178_p0129b25║把臂共行。其或未然，依稀似曲纔堪聽，又被風吹別
J26nB178_p0129b26║調中。」復喝一喝，下座。
J26nB178_p0129b27║請上堂，「春城煙水諸善士，擊鼓敲鐘請上堂，爭奈老
J26nB178_p0129b28║僧無法說，還當薦取好風光，玲瓏巖畔猿啼樹，太白
J26nB178_p0129b29║峰頭雲覆篁，遠見近聞豁惺眼，圓通門啟悟多方，南
J26nB178_p0129b30║天台，北五臺，拽來與老僧拄杖子相見，且道是第幾
J26nB178_p0129c01║機？」一僧便喝，師云：「未在。」僧云：「落二落三。」師云：「自道了
J26nB178_p0129c02║也。」便下座。
J26nB178_p0129c03║請上堂，僧問：「夏臨春盡日初晴，無限樵歌應和聲，忽
J26nB178_p0129c04║遇不涉陰陽者，法王正令若何行？」師便喝，進云：「臨濟
J26nB178_p0129c05║儼然宗風在，德山威德若何存？」師云：「當面又蹉過。」僧
J26nB178_p0129c06║一喝，師云：「學我來。」僧又喝兩喝，師云：「真個是。」乃云：「三
J26nB178_p0129c07║春已盡、孟夏初臨，祖庭的意如何指陳？山峨峨、水盈
J26nB178_p0129c08║盈，綠影浸虛碧，薰風醉殺人，不識更問慈溪水，千古
J26nB178_p0129c09║無心動太清。正當恁麼時，受用一句作麼生道？從今
J26nB178_p0129c10║步得松關月，笑眼常開衣帶新。」喝一喝，下座。
J26nB178_p0129c11║寧波府正堂韋諱克振誕日請師就衙內上堂，僧問：
J26nB178_p0129c12║「桂從風裏香偏遠，月到秋中色倍明，當道堂堂二千
J26nB178_p0129c13║石，請師說法最殷勤。某甲法即不問，只如慶祝遐齡
J26nB178_p0129c14║一句作麼生道？」師云：「公庭多瑞氣。」進云：「恁麼則不騫
J26nB178_p0129c15║不崩閒歲月，允文允武貫乾坤。」師云：「言親意更切。」進
J26nB178_p0129c16║云：「丹桂延齡師已指，黃梅祖意又如何？」師云：「又要錦
J26nB178_p0129c17║上再鋪花。」問：「獅王出窟踞堂皇，風虎雲龍駢驟驤，惟
J26nB178_p0129c18║有鐵牛無動定，一時千載永垂芳。」師云：「點。」僧擬議，師
J26nB178_p0129c19║云：「動也。」進云：「世出世間灼然有緇有素，佛法王法端
J26nB178_p0129c20║的是同是別？」師云：「一任分身兩處看。」進云：「然則昔日
J26nB178_p0129c21║牧主與今朝黃堂共成一貫。」師云：「須是他自道始得。」
J26nB178_p0129c22║進云：「今朝和尚、當年遠祖不隔毫釐。」師云：「不勞註腳。」
J26nB178_p0129c23║進云：「當臺一鏡明如日。千古晴空絕是非。」師云：「大眾
J26nB178_p0129c24║證明。」問：「金爐瑞靄、玉燭輝煌，慈雲普覆於庭階，法雨
J26nB178_p0129c25║繽紛於大野，今日韋太守請師高陞此座，且道因齋
J26nB178_p0129c26║慶讚一句作麼生？」師云：「落霞孤鶩齊飛。」進云：「可謂選
J26nB178_p0129c27║佛場中曾喝采，今日當陽奪錦標。」師云：「秋水長天一
J26nB178_p0129c28║色。」進云：「恁麼則一人有慶，萬民賴之。」師云：「分明記取。」
J26nB178_p0129c29║乃云：「從上佛祖以妙明心印，囑託國王、大臣、宰官、居
J26nB178_p0129c30║士隆重護持，故三千大千世界國土州府，無處不是
J26nB178_p0130a01║宗奉三寶者，所以佛法流傳我土數千餘年不損秋
J26nB178_p0130a02║毫，良有以焉。今日屬太尊壽誕良辰，特請山僧就此
J26nB178_p0130a03║衙內上堂，亦以妙明心印略指一上。且道如何是妙
J26nB178_p0130a04║明心印？」遂以拄杖卓一卓，云：「靈靈不昧、了了常知，非
J26nB178_p0130a05║生因之所生，乃了因之所了，日用應緣如圓寶鏡，君
J26nB178_p0130a06║王得此無為致治天下太平，官員得此為國愛民布
J26nB178_p0130a07║德垂恩，庶民得此孝順父母教訓子孫，各守本分不
J26nB178_p0130a08║作非為。衲僧得此行解相應續佛慧命，直指人心見
J26nB178_p0130a09║性成佛諸佛得此慈悲喜捨，廣度群品；菩薩得此願
J26nB178_p0130a10║行六度不休不息；緣覺得此修證還滅十二因緣；聲
J26nB178_p0130a11║聞得此知苦斷集慕滅修道。故曰：『過去諸如來，斯門
J26nB178_p0130a12║已成就，未來諸菩薩，當依如是住，現在修學人，今各
J26nB178_p0130a13║入圓明。』三世既然平等，聖凡必也不異，蓋凡夫與聖
J26nB178_p0130a14║人名字雖然有殊，其實本體毫忽無間，如官長印信，
J26nB178_p0130a15║一印印定前後無差，二六時中見聞覺知神契於此，
J26nB178_p0130a16║則虛而靈、寂而妙，不求福德而福德自臻，不祈壽筭
J26nB178_p0130a17║而壽筭遐齡，但得本，莫愁末，如淨琉璃含寶月。然則
J26nB178_p0130a18║盡虛空遍法界，無一法不是真機，無一物不為妙用，
J26nB178_p0130a19║拈來無不是用處，莫生疑，縱橫無礙、與奪臨時，收放
J26nB178_p0130a20║機用更不由他。如是則益信國王、大臣、宰官、居士利
J26nB178_p0130a21║用無窮，皆是妙明心印中之所流出，曠劫至今不曾
J26nB178_p0130a22║捨離。正當恁麼時，據本歸宗一句作麼生道？」復舉：「當
J26nB178_p0130a23║時李翱太守嚮藥山玄化，屢請不赴，一日躬謁，因藥
J26nB178_p0130a24║山看經執卷不顧，侍者云：『太守在此。』守褊性急云：『見
J26nB178_p0130a25║面不如聞名。』拂袖而出，藥山曰：『太守何得貴耳賤目？』
J26nB178_p0130a26║守回拱謝，問曰：『如何是道？』藥山以手指上下曰：『會麼？』
J26nB178_p0130a27║守曰：『不會。』藥山曰：『雲在青天水在瓶。』守欣愜作禮而
J26nB178_p0130a28║述偈曰：『鍊得身形似鶴形，千株松下兩函經，我來問
J26nB178_p0130a29║道無餘說，雲在青天水在瓶。』據李翱問得甚妙，藥山
J26nB178_p0130a30║答得更奇，一主一賓激揚個事，千百年後猶令人啟
J26nB178_p0130b01║發悟由，可謂法門一時盛事。秪如今日太尊忽若問
J26nB178_p0130b02║山僧：『如何是道？』即答云：『日坐公堂應萬機，分明都是
J26nB178_p0130b03║自家底。』且道與古人答處親疏相去多少？試分析看。」
J26nB178_p0130b04║遂喝一喝，卓拄杖下座。
J26nB178_p0130b05║順治六年九月初八日，松江府紳衿王元瑞、曹勳、莊
J26nB178_p0130b06║元禎、張安茂、單恂、周茂源、陳麟等請住超果寺開堂，
J26nB178_p0130b07║於十月二十七日入院，至
J26nB178_p0130b08║山門云：「玄文玉作笥，真境妙為門，老僧從此入，衣裓，
J26nB178_p0130b09║盛天香。正當入門，為人一句作麼生道？彈指不勞頻
J26nB178_p0130b10║斂念，重重樓閣應時開。」喝一喝便入。
J26nB178_p0130b11║佛殿，云：「釋迦已過去，彌勒猶未來，現在法柄在阿誰
J26nB178_p0130b12║手裏？三泖水沿門，九峰霞照寺，頻唱無生曲，是人增
J26nB178_p0130b13║意氣。如何是無生曲？」以坐具作拈笛勢，遂禮拜。
J26nB178_p0130b14║伽藍堂，云：「降魔杵、摧邪劍，憑君拈弄，演法脈、闡宗風，
J26nB178_p0130b15║還我主持。海眾雲集，慧命在斯，仰賴神護，望勿差池。」
J26nB178_p0130b16║祖師堂，云：「西歸一隻履，大地人挂齒，始祖大宗師，去
J26nB178_p0130b17║得不乾淨，帶累二三，單傳五宗，並峙今日，敬燒一把
J26nB178_p0130b18║清香，平空要與出氣。」
J26nB178_p0130b19║方丈，云：「辨龍蛇句，明縱奪機，坐此室、行此令，正是其
J26nB178_p0130b20║時，凡是英靈衲子，頂門都與一錐。」遂喝一喝，據坐。
J26nB178_p0130b21║當日眾請上堂，師至座前拈請啟云：「弘揚正法眼藏，
J26nB178_p0130b22║贊弼教外別傳，須是諸鄉紳大護法始得，恐大眾欲
J26nB178_p0130b23║聞、仰煩書記對眾宣讀。」宣疏畢，師指法座云：「毘盧高
J26nB178_p0130b24║座，人人有志上頭行，山僧今日又向人天眾前潑水
J26nB178_p0130b25║撒沙去也。」遂陞拈香云：「者一瓣香，洪蒙未判之先，陰
J26nB178_p0130b26║陽未動之際，爇向爐中，端為祝延
J26nB178_p0130b27║今上皇帝萬歲！萬歲！萬萬歲！者一瓣香，齊兩儀、合四
J26nB178_p0130b28║象，爇向爐中，奉為滿朝文武天下官僚普同供養。者
J26nB178_p0130b29║一瓣香，積代簪纓、奕世金玉，爇向爐中，奉為合府鄉
J26nB178_p0130b30║紳、本山護法，伏願屏翰禪林多意氣，匡扶祖道永聯
J26nB178_p0130c01║芳。者一瓣香，恩深無語、懷抱分明，次第六回拈出，爇
J26nB178_p0130c02║向爐中，專為傳曹溪正脈三十四世中興天童本師
J26nB178_p0130c03║密雲悟老和尚，用酬法乳之恩。」遂斂衣就座。上首白
J26nB178_p0130c04║槌云：「法筵龍象眾，當觀第一義。」師云：「還有恁麼人麼？
J26nB178_p0130c05║請出來與老凍儂相見。」僧問：「本欲藏身萬仞山，乘風
J26nB178_p0130c06║吹逼到雲間，擒麟打鳳尋常事，一句當陽試道看？」師
J26nB178_p0130c07║便喝，進云：「恁麼則分明揭露無私句，朝野熙怡樂太
J26nB178_p0130c08║平。」師云：「卻也相當。」進云：「等閑當宇宙，萬古仰為宗。」師
J26nB178_p0130c09║云：「切莫隨他去。」進云：「古今眼目天然在，條令新行孰
J26nB178_p0130c10║敢當。」師便喝。問：「雲間獅子吼，龍象總來迎，如何是接
J26nB178_p0130c11║物利生一句？」師舉拂子。進云：「如是則天童宗旨曾拈
J26nB178_p0130c12║弄，超果門庭又一新。」師云：「汝分上又作麼生？」僧云：「大
J26nB178_p0130c13║眾共知。」師云：「知汝敗闕。」僧一喝，師云：「大似學來。」進云：
J26nB178_p0130c14║「八字打開全剖露，分明遍界雨花香。」師云：「落二三頭。」
J26nB178_p0130c15║乃云：「靈源不昧，萬古徽猷，入此門來，莫存知解。知解
J26nB178_p0130c16║既不存也，則泛瓊波游玉浪，不妨作個透網金麟，佛
J26nB178_p0130c17║祖當前，掉臂不顧，人天在座，鼓鬣相看，笑指格外春
J26nB178_p0130c18║光，默提向上巴鼻，拋栗棘蓬、擲膠盆子，一句當天，八
J26nB178_p0130c19║萬門開，直得三乘五性、八教四儀，都教旋本還元、休
J26nB178_p0130c20║機息見。不特迴狂瀾、起既倒，亦且建法幢、立宗旨，靈
J26nB178_p0130c21║山一胍儼然未散，少室九年宛爾在目，追回船子家
J26nB178_p0130c22║風，笑看雨花瑞彩。到者裏分明不涉階梯，直下頓超
J26nB178_p0130c23║覺地。正當恁麼時，轉身利生一句作麼生道？釣竿斫
J26nB178_p0130c24║盡重栽竹，不計工程得便休。」復舉：「當時船子和尚問
J26nB178_p0130c25║夾山云：『垂絲千尺，意在深潭，離鉤三寸，子何不道？』夾
J26nB178_p0130c26║山纔擬議，被船子打落水中，夾山纔上船，船子云：『道，
J26nB178_p0130c27║道。』夾山擬開口，船子又打，夾山豁然大悟，乃點頭三
J26nB178_p0130c28║下，船子云：『竿頭絲線從君弄，不犯清波意自殊。』」師云：
J26nB178_p0130c29║「據船子和尚，深錐痛劄，用格外提持，夾山全身拶入，
J26nB178_p0130c30║誠不顧性命，所以眼睛突於腦後，虛空於是點頭，師
J26nB178_p0131a01║資道契實非偶然。聊為頌出：離鉤三寸如何道，擬議
J26nB178_p0131a02║驀施三兩橈，脫殼烏龜飛碧漢，相逢不用更嘮忉。」遂
J26nB178_p0131a03║喝一喝。上首復白椎云：「諦觀法王法，法王法如是。」下
J26nB178_p0131a04║座。
J26nB178_p0131a05║立兩序上堂，僧問：「動絃別曲，本分龜鑑，舉一明三，衲
J26nB178_p0131a06║僧手眼。忽有個過量人來，和尚又作麼生？」師云：「誰信
J26nB178_p0131a07║你。」進云：「自從踏著曹溪路，拍拍原來總是歌。」師云：「瞞
J26nB178_p0131a08║大眾即得。」僧擬議，師便喝，僧亦喝，師云：「隨我來。」問：「達
J26nB178_p0131a09║磨西來別傳教外，師臨雲間當示何法？」師云：「山僧不
J26nB178_p0131a10║識字。」進云：「恁麼則太平無事日，塞外絕風塵。」師云：「糊
J26nB178_p0131a11║塗作麼？」僧禮拜，師乃云：「行行藥樹，濟濟慈舟，接人天
J26nB178_p0131a12║到彼岸，點苦聚，了生死，須是深依叢林抱道宿衲，纔
J26nB178_p0131a13║能勝任其職。所以首座首其人天眼目，西堂主其識
J26nB178_p0131a14║見學業，監院監其禪林大小，維那持其法席紀綱，書
J26nB178_p0131a15║記書其玉牒玄文，庫司掌其錢穀出入，知藏知其用
J26nB178_p0131a16║心博究，典座司其上方妙供，知客待其方來賓朋，直
J26nB178_p0131a17║歲直其一切庶務，知浴浴其無位真人，侍者侍其主
J26nB178_p0131a18║法左右。總而言之，大小必盡規矩，高低都得方圓，如
J26nB178_p0131a19║衣之有領、網之有綱，提綱挈領，衣網齊備。禪林頭首
J26nB178_p0131a20║亦復如是，然而更要盡其心用其力，不可有頭無尾、
J26nB178_p0131a21║有始無終，弛隳規繩致不雅觀。但看貓有歃血之功，
J26nB178_p0131a22║虎有起屍之德，本色道流為法即是為人，為人即是
J26nB178_p0131a23║為己，人法雙美聲名震矣、禪林可興。豈不見道：妙舞
J26nB178_p0131a24║應須誇遍拍，三臺宜更大家推。」卓拄杖下座。
J26nB178_p0131a25║開爐結制，雲臺蔡居士請上堂，僧問：「太白峰前呵佛
J26nB178_p0131a26║祖，雲間超果棒人天，大開爐鞴即不問，轉凡成聖請
J26nB178_p0131a27║師宣。」師云：「八八六十四。」進云：「恁麼則恒為選佛場中
J26nB178_p0131a28║主，個個心空及第歸。」師云：「且緩緩。」進云：「好觀鷲嶺千
J26nB178_p0131a29║峰秀，湧出曹溪一派清。」師云：「鼻孔謾遼天。」僧云：「謝和
J26nB178_p0131a30║尚答話。」師便喝。問：「機前負荷廉纖絕，離見離聞出蓋
J26nB178_p0131b01║纏，九旬禁足猶且止，向上一著請師道。」師云：「拂子𨁝
J26nB178_p0131b02║跳上三十三天。」進云：「恁麼則石牛常吼真空外，木馬
J26nB178_p0131b03║嘶時月隱山。」師云：「露柱證明。」進云：「即今大眾共見去
J26nB178_p0131b04║也。」師云：「腳跟下一句作麼生道？」僧擬議，師便喝，僧亦
J26nB178_p0131b05║喝，師云：「鼓粥飯氣作麼？」問：「峨嵋山頂忽澄泉，何處清
J26nB178_p0131b06║風作浪顛，九曲長溪無關礙，永教寒月挂眉尖。」師云：
J26nB178_p0131b07║「面皮厚多少。」進云：「釋迦與學人同也不同？」師云：「不要
J26nB178_p0131b08║妄承當。」進云：「喚應十方無蹤跡，放他十指見親顏。」師
J26nB178_p0131b09║便喝，僧隨喝，師云：「亂統。」問：「炎炎赤日雪花飛，萬象森
J26nB178_p0131b10║羅具大機，不是天中行倒令，分明做出令人疑。忽有
J26nB178_p0131b11║個不擬不議底漢子來，還許他有佛法也無？」師云：「猶
J26nB178_p0131b12║在山門外。」進云：「者老漢未會末後句在。」師與一棒，僧
J26nB178_p0131b13║云：「呵呵！」大笑去也，師不理，乃云：「教外別傳直指之道，
J26nB178_p0131b14║上自　國王大臣宰官居士，下及庶民百姓一切眾
J26nB178_p0131b15║生，無一不該無一不攝，譬喻廣大虛空包含森羅萬
J26nB178_p0131b16║象，森羅萬象不背廣大虛空，曠劫至今不變不易，盡
J26nB178_p0131b17║未來際不易不變。是則一念萬年，萬年一念，毫端剎
J26nB178_p0131b18║境、剎境毫端，完全統備一大陀羅尼門，所以為大道，
J26nB178_p0131b19║所以為公案，所以為如來藏，所以為真如性，所以為
J26nB178_p0131b20║妙明心，所以為本分事，無得無失、不二不二平等平
J26nB178_p0131b21║等，日用恒常，契機自得，則與三世諸佛把手共行，歷
J26nB178_p0131b22║代祖師一鼻出氣，腳下踢出無邊栗棘蓬，手中彈出
J26nB178_p0131b23║許多玄妙曲，隨緣赴感靡不周遍。其有根器不等、機
J26nB178_p0131b24║思遲鈍者，就向三條椽下七尺單前，晝夜六時，眉毛
J26nB178_p0131b25║撕結，通身遍身，將山河大地明暗色空輥作一個話
J26nB178_p0131b26║頭，窮究參看是個什麼意旨。參之又參，看之又看，看
J26nB178_p0131b27║到無可看，參到無可參，逼拶到結角羅紋處，忽然突
J26nB178_p0131b28║出眼睛來，㘞！元來教外別傳直指之道得恁麼近，本
J26nB178_p0131b29║分事得恁麼現成，妙明心得恁麼靈通，真如性得恁
J26nB178_p0131b30║麼不變，如來藏得恁麼含藏，公案得恁麼無私，大道
J26nB178_p0131c01║得恁麼廣大，事事歸宗，頭頭合轍。如何是佛？乾矢橛。
J26nB178_p0131c02║如何是道？透長安。如何是佛法的的大意？便與三頓
J26nB178_p0131c03║棒。大用現前不存軌則，豈不為最上圓頓之法門者
J26nB178_p0131c04║乎？正當恁麼時，推功就位一句作麼生道？畢竟水須
J26nB178_p0131c05║朝海去，到頭雲定覓山歸。」喝一喝，卓拄杖下座。
J26nB178_p0131c06║立座元秉拂上堂，師遂舉：「世尊拈花，萬古長如白練
J26nB178_p0131c07║飛，迦葉微笑，一條界破青山色。阿難問迦葉云：『世尊
J26nB178_p0131c08║付金襴袈裟外別傳個甚麼？』貧兒思舊債。迦葉答云：
J26nB178_p0131c09║『倒卻門前剎竿著。』富者捏空拳。神光立雪覓心，海枯
J26nB178_p0131c10║終見底，人死不知心。達磨云：『與汝安心竟。』一箭中紅
J26nB178_p0131c11║心，大地無寸土。六祖云：『什麼物？恁麼來？』半含半吐令
J26nB178_p0131c12║人猜。南嶽云：『說似一物即不中。』信手拈來呈舊面。馬
J26nB178_p0131c13║祖震威一喝，雷轟霹靂電光飛。百丈三日耳聾，推倒
J26nB178_p0131c14║須彌海水乾。黃檗痛施三頓棒，焦磚打著連底凍。臨
J26nB178_p0131c15║濟云：『元來黃檗佛法無多子。』嚼碎通紅火一團。興化
J26nB178_p0131c16║云：『悟得先師在黃檗處喫棒的道理。』珊瑚枕上兩行
J26nB178_p0131c17║淚，半是思君半恨君。南院云：『赤肉團上壁立千仞，未
J26nB178_p0131c18║證據者看看。』火蛇燒面令人驚。風穴云：『佛祖心印狀
J26nB178_p0131c19║似鐵牛之機，去即印住，住即印破。』大蟲裏紙帽，驚人
J26nB178_p0131c20║又好笑。風穴云：『正恁麼時，是說不說？』拋出金圈看變
J26nB178_p0131c21║動。首山拂衲便出堂，百尺竿頭撒手歸。汾陽云：『萬古
J26nB178_p0131c22║碧潭空界月，再三撈摝始應知。』不是苦心人不知。慈
J26nB178_p0131c23║明云：『悟得臨濟道出常情。』臘月扇子過新羅。楊岐云：
J26nB178_p0131c24║『知是般事便休，自是不歸歸便得。』五湖煙景有誰爭。
J26nB178_p0131c25║白雲端云：『渠愛人笑，汝怕人笑。』斑鳩樹上啼，意在深
J26nB178_p0131c26║麻裏。五祖演云：『從茲出得一身白汗。』得明下，載清風，
J26nB178_p0131c27║夜靜水寒魚不食，滿船空載月明歸。圓悟云：『少年一
J26nB178_p0131c28║段風流事，只許佳人獨自知。』描不成兮畫不就。虎丘
J26nB178_p0131c29║隆云：『竹密不妨流水過，山高豈礙白雲飛。』明瞞猶自
J26nB178_p0131c30║可，暗箭更難當。應菴華云：『懸羊頭賣狗肉。』相識滿天
J26nB178_p0132a01║下，知心能幾人。密菴傑云：『如何是正法眼？』答云：破沙
J26nB178_p0132a02║盆，餧驢餧馬傳千古，正眼觀來不值錢。更有二十代
J26nB178_p0132a03║祖不及備舉，然從上師資道合、機語投契，如函合蓋、
J26nB178_p0132a04║似箭拄鋒，謂之曹溪源流單傳的派，今日被山僧用
J26nB178_p0132a05║斷貫索一串將來，逐個花擘一上，將謂是克家兒孫，
J26nB178_p0132a06║元來是敗產子弟。在會有明眼衲僧，自然不甘，何妨
J26nB178_p0132a07║問取秉拂座元。」便下座。
J26nB178_p0132a08║
J26nB178_p0132a09║
J26nB178_p0132a10║費隱禪師語錄卷第五終