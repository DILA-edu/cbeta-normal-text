J26nB178_p0149a01║費隱禪師語錄卷第九
J26nB178_p0149a02║嗣法門人隆琦等編
J26nB178_p0149a03║上堂九
J26nB178_p0149a04║開爐結制，居士徐敏吾祈壽，同黃啟愚、蘇于九設齋
J26nB178_p0149a05║請上堂，問：「爐鞴宏開，七尺烏藤點鐵成金，法幢肇建，
J26nB178_p0149a06║一枝白拂轉凡成聖，如何是直指向上一路？」師云：「者
J26nB178_p0149a07║是順硃填墨來。」進云：「既是吞盡十方，因甚寸草不納？」
J26nB178_p0149a08║師云：「為甚不領前話？」進云：「若然者，人人頂𩕳上放大
J26nB178_p0149a09║寶光，個個腳跟下縱橫十字。」師云：「料掉沒交涉。」進云：
J26nB178_p0149a10║「土宿夜遊南贍部，泥牛腳下火星飛。」師云：「㗭唎唦。」進
J26nB178_p0149a11║云：「鐵花生碓嘴，遍界發馨香。」師云：「轉遠了也。」進云：「謝
J26nB178_p0149a12║師答話。」師云：「救得差一半。」問：「衲僧家舉一明三，目機
J26nB178_p0149a13║銖兩，因甚今日又畫地為牢？」師云：「是你帶累。」進云：「設
J26nB178_p0149a14║有不甘衲子，掀倒禪床、喝散大眾又如何？」師云：「老僧
J26nB178_p0149a15║不曾登座。」僧喝，師云：「亂喝作麼？」進云：「曾踏上頭關捩
J26nB178_p0149a16║子，休將鸞鳳作烏雞。」師云：「不要詐明頭。」問：「號令人天
J26nB178_p0149a17║須是作家宗匠，主張法席唯憑本色高人，從上宗乘
J26nB178_p0149a18║即不問，臨機一句事如何？」師打云：「金剛手裏掀天棒。」
J26nB178_p0149a19║進云：「即今一棒，與臨濟是同是別？」師云：「你試卜度看。」
J26nB178_p0149a20║僧便喝，師云：「連棒打退始得。」進云：「等閒一句無私語，
J26nB178_p0149a21║千古傳聞似怒雷。」師云：「低聲低聲。」問：「堯峰孤迥，八面
J26nB178_p0149a22║風光，四眾雲臻，師登寶座，靈山一會，何似今日，如何
J26nB178_p0149a23║是今日事？」師云：「描畫不成。」進云：「紅爐煆出無多子，一
J26nB178_p0149a24║輪明月掌握中。」師云：「又落筆墨來。」進云：「也要和尚證
J26nB178_p0149a25║明。」師云：「昧卻當機一著。」進云：「玉兔挨開碧海門。」拂袖
J26nB178_p0149a26║歸位。師云：「太不領話。」問：「轉天關，盡在舌尖定當，迴地
J26nB178_p0149a27║軸，全憑掌上分明。去此二途，和尚如何接人？」師云：「老
J26nB178_p0149a28║僧無舌又無手。」進云：「一言超影象，不墮古人風。」師云：
J26nB178_p0149a29║「猶有舌頭在。」僧喝，師云：「那裏學來。」進云：「恁麼則好手
J26nB178_p0149a30║手中呈好手，紅心心裏中紅心。」師云：「是你眼花。」進云：
J26nB178_p0149b01║「某甲禮拜去。」師云：「老僧全不受。」問：「拈起也龍吟虎嘯，
J26nB178_p0149b02║放下也月白風清，不拈不放，如何施設？」師云：「須彌山。」
J26nB178_p0149b03║進云：「恁麼則孤峰絕頂垂綸坐，不風流處也風流。」師
J26nB178_p0149b04║云：「被你註腳。」進云：「臨機一句，縱奪得妙。」師便打，僧無
J26nB178_p0149b05║語，師云：「墮也墮也。」僧云：「破也破也。」師云：「自招其禍。」問：
J26nB178_p0149b06║「飄飄葉落樹頭空，昔日今朝事不同，唯有山中楖栗
J26nB178_p0149b07║子，頂天立地振家風。者箇且止，如何是和尚家風？」師
J26nB178_p0149b08║云：「無鹽又無米。」進云：「恁麼則威音那畔登猊座，獅子
J26nB178_p0149b09║逍遙直入時。」師云：「那有閒氣力。」進云：「有意氣時增意
J26nB178_p0149b10║氣。」師云：「老僧忍饑不暇。」問：「凡聖交參即不問，霜風拂
J26nB178_p0149b11║面意如何？」師云：「寒。」進云：「如是則人人頂天立地也。」師
J26nB178_p0149b12║云：「與你沒交涉。」進云：「雲開見日，獨耀乾坤。」師云：「白雲
J26nB178_p0149b13║迷卻。」乃云：「狸奴白牯結同參，泥捏金剛肯指南，驀會
J26nB178_p0149b14║其中端的意，無心碗子笑瞿曇。於是了知百千三昧
J26nB178_p0149b15║無量玅義，未是平等性智，三千大千世界及無量無
J26nB178_p0149b16║邊香水海，亦非圓覺，伽藍蓋三千大千猶屬事障，無
J26nB178_p0149b17║量玅義亦係理障，事障理障並遣，人空法空頓除，翻
J26nB178_p0149b18║身格外，手眼多殊，等閒拈一莖草，便是佛祖鉗錘，信
J26nB178_p0149b19║手畫一圓相，亦為大開爐韝，從教人天于此鍛鍊，龍
J26nB178_p0149b20║象在此鉗錘，身心透脫，任運無為。且作麼生鉗錘？又
J26nB178_p0149b21║如何鍛鍊？有時奪人不奪境，有時奪境不奪人，有時
J26nB178_p0149b22║人境兩俱奪，有時人境俱不奪。奪人不奪境也，覿體
J26nB178_p0149b23║承當須喫棒；奪境不奪人也，造到玄玅俱捋下；人境
J26nB178_p0149b24║兩俱奪，纖悉不存；人境俱不奪，天下太平。受得者番
J26nB178_p0149b25║毒手，則披三種衣、居三眼國，敲空作響、擊木無聲，南
J26nB178_p0149b26║山舉足北山行，纔見得臨濟宗風自來迥別，堯峰手
J26nB178_p0149b27║眼亦是不差。正當恁麼時，迥脫羅籠一句作麼生道？
J26nB178_p0149b28║海底泥牛啣月走，巖前石虎抱兒眠。」復云：「居士欲齋
J26nB178_p0149b29║一藏僧，敬來此會禮金仙，更祈壽筭多彌衍，願與須
J26nB178_p0149b30║彌岫比肩。」乃高聲云：「大眾與他證明始得。」乃卓拄杖，
J26nB178_p0149c01║下座。
J26nB178_p0149c02║常熟鄉紳喜賡王居士到山，師上堂，僧問：「打鳳羅龍
J26nB178_p0149c03║敲骨取髓即不無，今日事作麼生？」師云：「無星秤子稱
J26nB178_p0149c04║不起。」進云：「承言者喪、滯句者迷，如何是不借借？」師云：
J26nB178_p0149c05║「不妨超超。」進云：「恁麼又爭得？」師云：「誰是其人？」進云：「黃
J26nB178_p0149c06║金自有黃金價，終不和沙賣與人。」師云：「汝猶賣弄。」僧
J26nB178_p0149c07║喝一喝，禮拜，師云：「醜。」問：「山深路僻車馬應稀，居士得
J26nB178_p0149c08║得到山，未審有何垂示？」師云：「絃音一曲向人彈。」進云：
J26nB178_p0149c09║「昔時王常侍，今日王喜翁，是同是別？」師云：「汝辨別看。」
J26nB178_p0149c10║進云：「王常侍云：者一堂僧，又不看經又不習禪。還成
J26nB178_p0149c11║褫伊？還不成褫伊？」師云：「一字不著畫。」進云：「只如臨濟
J26nB178_p0149c12║云：總教伊成佛去。又作麼生？」師云：「亦好三十棒。」進云：
J26nB178_p0149c13║「金屑雖貴，落眼成翳。是承當？不是承當？」師云：「問取闍
J26nB178_p0149c14║黎。」進云：「佛教儒宗一肩擔荷。」師云：「阿師莫踏兩頭船。」
J26nB178_p0149c15║有僧出眾，豎拳云：「不得喚作拳頭，畢竟喚作什麼？」師
J26nB178_p0149c16║云：「露。」進云：「萬象恒談無晝夜，靈山一會古今傳。」師云：
J26nB178_p0149c17║「曲安註腳。」乃云：「正心君子、樂道宰官，長慕西來大意，
J26nB178_p0149c18║立志欲透禪關，老僧在于虞山駐錫，常來聚首，物外
J26nB178_p0149c19║盤桓，而今既應堯峰之席，亦來垂顧，不懼時寒，如天
J26nB178_p0149c20║降瑞，一寺同歡。更須曉得，老僧與王居士會心在乎
J26nB178_p0149c21║物表，符契貴其默參，所以今日更無機用語言，正是
J26nB178_p0149c22║相見又無事，不來還憶君。記得春間在虞山，言其萬
J26nB178_p0149c23║物從四象生，四象從兩儀生，兩儀從太極生，太極從
J26nB178_p0149c24║無極生，只如無極從何處生？喜翁居士答云：『到者裏
J26nB178_p0149c25║卻不會。』老僧將居士手臂一捏，云：『向者裏薦取。』居士
J26nB178_p0149c26║彼時亦唯唯而去，今日人天眾前輒為舉似去也。」便
J26nB178_p0149c27║下座。
J26nB178_p0149c28║沈府太夫人設齋，請上堂，僧五始問：「昔日德山托缽
J26nB178_p0149c29║下法堂，雪峰云：『鐘未鳴，鼓未響，托缽向什麼處去？』此
J26nB178_p0149c30║意如何？」師云：「一任傍敲。」進云：「德山老漢低頭歸方丈，
J26nB178_p0150a01║又作麼生？」師云：「壁立萬仞。」進云：「只如舉似巖頭，頭云：
J26nB178_p0150a02║大小德山未會末後句。恁麼道，還是肯語不肯語？」師
J26nB178_p0150a03║云：「家富小兒嬌。」進云：「巖頭密啟其意，未審密啟箇甚
J26nB178_p0150a04║麼意？」師云：「無風荷葉動，決定有魚行。」進云：「至來日上
J26nB178_p0150a05║堂，果與尋常不同。那裏見他不同處？」師云：「杷柄在他
J26nB178_p0150a06║手。」進云：「巖頭道：雖然，也只得三年活。向甚麼處定當？」
J26nB178_p0150a07║師云：「且信一半。」進云：「德山果三年而逝。與巖頭前話
J26nB178_p0150a08║相去多少？」師云：「赤眼偶遇火柴頭。」進云：「若無舉鼎拔
J26nB178_p0150a09║山力，千里烏騅不易騎。」師云：「在汝自念，干他甚麼事？」
J26nB178_p0150a10║進云：「只如堯峰今日缺供，大眾持缽出山，與德山持
J26nB178_p0150a11║缽相去多少？」師云：「一采兩賽。」進云：「恁麼則古今無異
J26nB178_p0150a12║轍也。」師云：「任汝合將來。」進云：「知音不在頻頻舉，作者
J26nB178_p0150a13║須知暗裏驚。」師云：「老僧耳聾。」僧云：「且放過一著。」師便
J26nB178_p0150a14║喝，乃云：「此道無窮際，如何契得全，心空了何法，寂爾
J26nB178_p0150a15║一長天。分明一念，不涉其年，山上鯉魚啣月走，不勞
J26nB178_p0150a16║野老更安筌。檀信設齋奚樣福，火裏花開朵朵蓮。」遂
J26nB178_p0150a17║喝一喝，下座。
J26nB178_p0150a18║上堂，僧問：「世尊拈花意旨如何？」師云：「突出難辨。」「迦葉
J26nB178_p0150a19║微笑意旨如何？」師云：「看破了也。」「即今老和尚獨踞猊
J26nB178_p0150a20║座，龍象如雲，未審眾中更有阿誰解笑？」師云：「獨汝不
J26nB178_p0150a21║唧溜。」進云：「丈夫自有沖天志，不向他人行處行。」師云：
J26nB178_p0150a22║「強出頭來，堪作什麼？」僧云：「難瞞作者。」師云：「不知掩彩。」
J26nB178_p0150a23║問：「金果乍香群鳥集，冰壺發燄幾人知。」師云：「汝還信
J26nB178_p0150a24║得及麼？」進云：「鴛鴦繡出從君看，不把金針度與人。」師
J26nB178_p0150a25║云：「誰許你賣弄。」問：「淨裸裸赤洒洒，且道是什麼人境
J26nB178_p0150a26║界？」師云：「正好打。」進云：「盡大地是荊棘林，透過此關能
J26nB178_p0150a27║有幾人？」師云：「獨汝過不得。」乃云：「有問有答，撩鉤搭索，
J26nB178_p0150a28║無問無答，填溝塞壑。援引機緣，灶邊木杓，施棒用喝，
J26nB178_p0150a29║秦時𨍏轢。總不恁麼來，多苦少樂，更不恁麼去，千差
J26nB178_p0150a30║萬錯。無面目人開眼笑，沒隙太虛飛一鑿。」遂拋拄杖
J26nB178_p0150b01║云：「看！看！」復舉：「昔日世尊敕阿難云：『食時將至，汝應入
J26nB178_p0150b02║城持缽去。』阿難應諾，世尊云：『汝既持缽，當依過去七
J26nB178_p0150b03║佛儀式。』阿難云：『如何是七佛儀式？』世尊召阿難，阿難
J26nB178_p0150b04║應諾，世尊云：『持缽去。』據世尊，向急忙中抉箇眼目，要
J26nB178_p0150b05║人諦信衣缽有源，不致世諦流布，可謂恩大難酬。爭
J26nB178_p0150b06║如堯峰寺中諸位上座托缽入城、駕一舟航時，大兵
J26nB178_p0150b07║往來被衙役封鎖不能挽回，幸得　撫臺道尊及府
J26nB178_p0150b08║縣諸位官長各批文發回，可謂一缽含藏天地寬，龍
J26nB178_p0150b09║天陰助送將還，衲僧應有超方句，七佛機玄亦透關。
J26nB178_p0150b10║雖然據款結案，亦須信得托缽功高，不是等閒。合寺
J26nB178_p0150b11║大眾，更當信取始得。」便下座。
J26nB178_p0150b12║初一日，武林㞾龍菴性然禪德請上堂，僧問：「若論佛
J26nB178_p0150b13║法，自有時節因緣，如何是時節？」師云：「胡地冬抽筍。」進
J26nB178_p0150b14║云：「滴水滴凍去也。」師云：「節外又生枝。」乃云：「日日日是
J26nB178_p0150b15║好日，大道縱橫明歷歷，于此透過頂門關，熾然說法
J26nB178_p0150b16║不干舌，碗子撲落地，拈來卻是碟，且道意旨如何？笑
J26nB178_p0150b17║殺東村王打鐵。」便下座。
J26nB178_p0150b18║脫塵上座領松江居士周本源、王君英等請上堂，師
J26nB178_p0150b19║陞座云：「雲從龍，風從虎，意旨如何？若答得相當，老僧
J26nB178_p0150b20║上堂已畢。其或不然，老僧自拈也。雲從龍，風從虎，箇
J26nB178_p0150b21║箇有心向上路，堯峰寺裏覿面提，眼不聾兮耳不瞽，
J26nB178_p0150b22║驀爾翻身格外行，方信禾山解打鼓，聲光落落見端
J26nB178_p0150b23║倪，博地凡夫成佛祖。」復舉：「當時龐居士問馬大師云：
J26nB178_p0150b24║『不昧本來人，請師高著眼。』馬祖直上覷，龐居士云：『一
J26nB178_p0150b25║種沒絃琴，唯師彈得玅。』馬祖直下覷，龐居士便禮拜，
J26nB178_p0150b26║馬祖乃歸方丈，龐居士云：『適來弄巧成拙。』據馬大師
J26nB178_p0150b27║直上覷而又直下覷，大似持缽不得詐道不饑，龐居
J26nB178_p0150b28║士云：『一種沒絃琴，唯師彈得玅。』可謂外揚家醜，檢點
J26nB178_p0150b29║將來，二俱失利。今日忽有人問老僧云：『不昧本來人，
J26nB178_p0150b30║請師高著眼。』老僧但答云：『徐行踏斷流水聲，縱觀寫
J26nB178_p0150c01║出飛禽跡。』此語有兩負門，若檢點得出，不妨伶俐。」卓
J26nB178_p0150c02║拄杖云：「去。」罷歸方丈，有僧問話，師打侍者云：「他說什
J26nB178_p0150c03║麼？」其僧猶進語，侍者亦打僧，師云：「喫酒索錢。」
J26nB178_p0150c04║臘八，卓然上座領惟友王居士請上堂，僧問：「風雲際
J26nB178_p0150c05║會龍象交參即不問，如何是昭昭靈靈邊事？」師云：「觸
J26nB178_p0150c06║著磕著。」進云：「如何是夢中主？」師云：「老僧不曾睡。」進云：
J26nB178_p0150c07║「無夢無想主人公，畢竟作麼生？」師云：「老僧不識。」進云：
J26nB178_p0150c08║「只如枕子墮地，與睹明星相去幾何？」師云：「盞子撲落
J26nB178_p0150c09║地，碟子成七片。」進云：「恁麼則將此身心奉塵剎，是則
J26nB178_p0150c10║名為報佛恩。」師云：「與你分上無交涉，▆▆▆要大眾
J26nB178_p0150c11║證明始得。」師乃云：「悟道釋迦去不回，叢林歲歲食香
J26nB178_p0150c12║糜，咸言多少奇特處，誰識奇中更有奇？只如釋迦未
J26nB178_p0150c13║出世時，未到雪山時，未睹明星時，以至明星未出現
J26nB178_p0150c14║時，者一著子落在什麼處？」遂以拄杖卓一卓，云：「若向
J26nB178_p0150c15║者裏見得徹透得明，則人人指天指地，箇箇點胸點
J26nB178_p0150c16║肋，譬如壯士不借他力，獅子遊行不求伴侶。所以道：
J26nB178_p0150c17║釋迦未降生，達磨未西來，佛法遍天下，談玄口不開。
J26nB178_p0150c18║如是則釋迦睹星悟道已落第二頭，後來拈花示眾
J26nB178_p0150c19║亦落第三首，乃至施設教網撈摝人天，大段多種周
J26nB178_p0150c20║遮。故昔日米和尚問仰山禪師云：『今時人還假悟否？』
J26nB178_p0150c21║仰云：『悟則不無，爭奈落第二頭何？』據仰山，可謂焦磚
J26nB178_p0150c22║打著連底凍，直截提持更無委曲。雖然如是，老僧亦
J26nB178_p0150c23║合喫空王一棒。何故聻？從前汗馬無人識，只要重論
J26nB178_p0150c24║蓋代功。」便下座。
J26nB178_p0150c25║台宗乾三法師俗姓管，到寺相訪師，上堂，僧問：「把斷
J26nB178_p0150c26║四時節令，收回劫外春風即不問。」以手策眉毛云：「且
J26nB178_p0150c27║道者箇喚作什麼字？」師云：「一任頷下生。」僧又將腳畫
J26nB178_p0150c28║圓相，自立其中，云：「者箇是什麼義？」師云：「自己塗卻了
J26nB178_p0150c29║也。」進云：「有一人氣吞佛祖、眼蓋乾坤，到來且安在何
J26nB178_p0150c30║處？」師云：「朝打三千，暮打八百。」僧舉坐具云：「坐具空中
J26nB178_p0151a01║吼，千峰盡點頭。」師云：「死活也不知。」進云：「觀音崖聽無
J26nB178_p0151a02║生法，湖水呵呵笑不休。」師云：「從新露布。」乃云：「海內聞
J26nB178_p0151a03║名數十年，未曾覿面共談禪，今朝來到堯峰寺，議論
J26nB178_p0151a04║風生亦透天。然而教中玄玅理致科目名相，猶如人
J26nB178_p0151a05║家廳堂柱礎門庭戶牖，歷然不紊自成家法。但突出
J26nB178_p0151a06║頭地一句作麼生道？翻身擲過太虛外，一任眉毛頷
J26nB178_p0151a07║下生。」喝一喝，便下座。
J26nB178_p0151a08║無傾張居士為尊夫人五十歲壽設齋，請上堂，僧問：
J26nB178_p0151a09║「無雲生嶺上，有月落波心，翠巖與石霜，前後一樣語，
J26nB178_p0151a10║得失在什麼處？」師云：「何妨移星換斗。」進云：「莫是言中
J26nB178_p0151a11║有響、句裏無私麼？」師云：「汝檢點他不著。」進云：「今日有
J26nB178_p0151a12║人問和尚：如何是佛法大意？又作麼生？」師舉拂云：「一
J26nB178_p0151a13║拂三千界。」乃云：「人生乃何始，歲歲見生朝，青春五十
J26nB178_p0151a14║載，瑞氣發靈苗，菩提心弗昧，般若智彌昭，受用莫大
J26nB178_p0151a15║風光世法、佛法逍遙；龜齡鶴算，止屬外篇，松壽柏年，
J26nB178_p0151a16║亦非內紹。且如何是莫大風光？但看堯峰峰頂月，清
J26nB178_p0151a17║光何處不通宵。」復舉：「當時有僧問古德云：『如何是佛？』
J26nB178_p0151a18║古德答云：『即汝便是。』僧云：『如何保任？』古德云：『一翳在
J26nB178_p0151a19║目，空花亂墜。』據古德答語，放去較危、收來太速，一時
J26nB178_p0151a20║機語不勝徑庭。老僧今日亦有一偈舉似大眾：即心
J26nB178_p0151a21║是佛人人具，箇箇應須紹佛燈，信得靈山曾受囑，塵
J26nB178_p0151a22║勞之內入無生。還信得及麼？」遂卓拄杖，下座。
J26nB178_p0151a23║元旦知浴慈光上座領平湖善護菴一音菴主請上
J26nB178_p0151a24║堂，師陞座，拈香祝
J26nB178_p0151a25║聖畢，乃云：「昨夜火盆竹爆開，簇新日月碧天來，蒼生
J26nB178_p0151a26║仰望無窮意，五穀豐登大快哉，更語年頭新佛法，燈
J26nB178_p0151a27║籠露柱共徘徊。」驀拈拄杖，云：「拄杖子𨁝跳三千大千
J26nB178_p0151a28║世界，直得觀音起舞，彌勒翻身，龍女獻珠，善財合掌，
J26nB178_p0151a29║拄杖子且云：『天人群生類，皆承此恩力。』」復舉：「當時僧
J26nB178_p0151a30║問九峰虔禪師云：『祖祖相傳，復傳何事？』九峰云：『釋迦
J26nB178_p0151b01║慳，迦葉富。』僧云：『如何是釋迦慳？』峰云：『無物與人。』僧云：
J26nB178_p0151b02║『如何是迦葉富？』峰云：『國內孟嘗君。』僧云：『畢竟相傳底
J26nB178_p0151b03║事作麼生？』峰云：『百歲老人分夜燈。』據九峰，一語之下
J26nB178_p0151b04║明緇素，一語之下定差別，一語之下啟道脈；若論祖
J26nB178_p0151b05║祖相傳底事，分明未在。今日若有人問山僧云：『如何
J26nB178_p0151b06║是祖祖相傳底事？』山僧但答云：『天下太平，萬民樂業。』
J26nB178_p0151b07║若云：『恁麼答話，未夢見在？』山僧便與一棒云：『不妨疑
J26nB178_p0151b08║著。』」遂下座。
J26nB178_p0151b09║爾服同澗月二上座，領嘉定居士陸君留、張雲臺等
J26nB178_p0151b10║請上堂，僧問：「麟栖鳳舞現千年之瑞氣，大人相現作
J26nB178_p0151b11║萬古之津梁，如何是大人相？」師云：「一拳拳倒黃鶴樓。」
J26nB178_p0151b12║進云：「銀山透玉筍，鐵壁長新蓮，是如來受用？是維摩
J26nB178_p0151b13║受用？」師云：「一踢踢翻鸚鵡洲。」進云：「沒絃琴奏須彌舞，
J26nB178_p0151b14║大闡洪音滿帝都。」師云：「是何言歟？」進云：「赤條條地空
J26nB178_p0151b15║三界，縱橫無處不稱尊。」師云：「未是放身處。」僧以手點
J26nB178_p0151b16║空，云：「當軒指出春風面，為瑞為祥遍界春。」師云：「轉轉
J26nB178_p0151b17║錯看。」問：「昔日韓文公參大顛和尚云：『弟子軍州事繁，
J26nB178_p0151b18║佛法省要處，乞師一語。』顛良久，意旨如何？」師云：「放憨。」
J26nB178_p0151b19║進云：「三平侍者在傍敲禪床三下，顛云：『作麼？』平云：『先
J26nB178_p0151b20║以定動，後以智拔。』意旨如何？」師云：「私通車馬。」進云：「韓
J26nB178_p0151b21║文公云：『和尚門庭高聳，弟子在侍者邊得箇消息。』且
J26nB178_p0151b22║道他得箇甚麼消息？」師云：「窺覷許他。」進云：「只如老和
J26nB178_p0151b23║尚門庭高聳，眾居士得得到山，且道在那裏得箇消
J26nB178_p0151b24║息？」師云：「看棒落處。」問：「把住則乾坤失色，放行則瓦礫
J26nB178_p0151b25║生光，正恁麼時，把住即是？放行即是？」師云：「絞。」進云：「水
J26nB178_p0151b26║窮山盡處，風起月明時。」師云：「雨下階前濕。」進云：「坐斷
J26nB178_p0151b27║千差猶點額，密移一步看飛龍。」師云：「風來樹有聲。」僧
J26nB178_p0151b28║喝，師云：「顢頇。」乃云：「嘉定縣是老僧舊遊之地，合城善
J26nB178_p0151b29║友與老僧夙有因緣道契，老僧繼席天童，亦曾天童
J26nB178_p0151b30║設齋，在徑山開法，亦到徑山獻供，於福嚴興造，亦曾
J26nB178_p0151c01║贊助，而今在此堯峰建立法幢，亦復如是，更請老僧
J26nB178_p0151c02║上堂為人說法，可謂財法二施，等無差別。且法又作
J26nB178_p0151c03║麼生說？祖師門下，只有明心見性、成佛作祖之法門。
J26nB178_p0151c04║只如心又作麼生明？過去心不可得，未來心不可得，
J26nB178_p0151c05║現在心不可得。性又作麼生見？性無形段、性非色相
J26nB178_p0151c06║性無邊表，如大圓寶鏡，非內非外，佛祖與博地凡夫
J26nB178_p0151c07║一體，凡夫亦與佛祖無異，非勝非劣、非得非失。古人
J26nB178_p0151c08║要人有箇入路，別提持云：『不是心，不是佛，不是物，且
J26nB178_p0151c09║道是箇甚麼？』蓋心有分別故、佛有知覺故、物有對待、
J26nB178_p0151c10║故。三者透脫得去，則當陽披露，直下顯揚。現前若有
J26nB178_p0151c11║英靈衲子、俊俏禪和出來云：『者老漢說心說性，成得
J26nB178_p0151c12║甚麼邊事？』老僧更說一偈，略為鞭影：硬如綿帛軟如
J26nB178_p0151c13║鐵，等閒咬著見重牙，頂門忽具摩醯眼，不動腳跟駕
J26nB178_p0151c14║白車。還會得麼？」便下座。
J26nB178_p0151c15║解制，知浴慈光上座領法淨菴主請上堂，僧問：「和尚
J26nB178_p0151c16║陞座鐘鼓齊鳴，若聞聲即著有句，若不聞即著無句，
J26nB178_p0151c17║去此二途請道。」師云：「瞎。」進云：「忽有無耳人，還聞聲否？」
J26nB178_p0151c18║師云：「汝不是無耳。」進云：「若將耳聽終難會，眼裏聞聲
J26nB178_p0151c19║始得知。」師云：「元來。」問：「當陽一著眾眼難瞞，末後一機
J26nB178_p0151c20║千聖端的，拈卻兩頭中間不立，如何進步一竿頭？」師
J26nB178_p0151c21║云：「踏翻船子。」進云：「樞輪轉處難迴互，又作麼生？」師云：
J26nB178_p0151c22║「如何是你樞輪？」進云：「無根兮得活，離地兮不到。」師云：
J26nB178_p0151c23║「照顧眉鬚。」問：「庭前殘雪已消盡，門外春風撲面來，會
J26nB178_p0151c24║得箇中消息子，當陽一句在其中。如何是其中意？」師
J26nB178_p0151c25║云：「舌頭在口。」「如何是當陽句？」師云：「八面玲瓏。」進云：「意
J26nB178_p0151c26║句已蒙師指示，主賓分袂又如何？」師云：「闍黎自闍黎，
J26nB178_p0151c27║老僧自老僧。」進云：「可謂獅子座前獅子子，爪牙未露
J26nB178_p0151c28║已翻身。」師云：「沒你分。」進云：「明知肯許潛龍意，免向灘
J26nB178_p0151c29║頭借水波。」師云：「且喜埋沒。」問：「解開布袋放群獅，踏遍
J26nB178_p0151c30║溪山得自由。如何是得自由句？」師云：「緊俏草鞋。」進云：
J26nB178_p0152a01║「長笑一聲天地窄，崢嶸牙爪露人前。」師云：「未得自在。」
J26nB178_p0152a02║僧拂坐具云：「到處得縱橫。」師云：「羞不識。」問：「際會風雲
J26nB178_p0152a03║即不問，超方獨步事如何？」師云：「快走。」進云：「龍得水時
J26nB178_p0152a04║添意氣，虎逢山勢長威獰。」師云：「別人道過。」進云：「爭奈
J26nB178_p0152a05║學人何？」師云：「救不得。」乃云：「結制也踞虎頭，解制也收
J26nB178_p0152a06║虎尾，不解不結第一句下明宗旨。宗旨既明也，南天
J26nB178_p0152a07║台、北五臺，去底去、來底來，中途遇著別寶波斯，驀指
J26nB178_p0152a08║衣下神珠，照天燭地，不受塵埋。老僧不動腳跟，眼觀
J26nB178_p0152a09║宇宙一似崖柴，拄杖肩挑千嶂月，從教四海動風雷。」
J26nB178_p0152a10║復舉：「臨濟祖師云：『有一人常在途中不離家舍，有一
J26nB178_p0152a11║人離家舍不在途中，且道二人那箇合受人天供養？』
J26nB178_p0152a12║據臨濟祖師，心跨兩頭遽成二見，非特不能受人天
J26nB178_p0152a13║供養，即時中滴水也消受不得。老僧者裏所見不同，
J26nB178_p0152a14║若在途中超宗異目，若在家裏透脫自在，其或回頭
J26nB178_p0152a15║轉腦，不免墮坑落塹。且道意旨如何？雜花林裏過，一
J26nB178_p0152a16║葉不沾身。」卓拄杖，下座。
J26nB178_p0152a17║順治丁酉春，師在堯峰，眾護法請師再住福嚴寺，於
J26nB178_p0152a18║立夏後三日入院。即日居士黃耳鉉、蔡辰生、鍾玉音，
J26nB178_p0152a19║設齋請上堂，師登座，拈香畢，乃云：「宗乘廣大法門，須
J26nB178_p0152a20║是大力量人徹底承當，若承當得也，則堪共建此大
J26nB178_p0152a21║法幢、立大宗旨，與諸人天開大眼目、明正知見，然後
J26nB178_p0152a22║信知儒釋不二、凡聖無差，靈光透脫、機用宏大，不孤
J26nB178_p0152a23║靈山受囑，堪為禪宗種草。只如今日重振規模一句
J26nB178_p0152a24║又作麼生道？昔日殿樓應托起，家珍運出莫遲疑。」下
J26nB178_p0152a25║座。
J26nB178_p0152a26║居士曹樂山、徐愛泉、王慕塘請上堂，師陞座，舉拂子
J26nB178_p0152a27║云：「如何是西來意？桑青麥又黃。若向者裏薦取，則祖
J26nB178_p0152a28║道芬芳；其或未然，則世諦流布。所以云：道遠乎哉？觸
J26nB178_p0152a29║事而真。聖遠乎哉？體之則神。折旋俯仰無非是劫外
J26nB178_p0152a30║風光，行住坐臥不離心性本源，衣下神珠常顯煥，摩
J26nB178_p0152b01║醯正眼廓週沙。」復舉：「昔日僧問雲門文偃祖師云：『如
J26nB178_p0152b02║何是和尚家風？』偃祖答云：『有讀書人來報。』今日忽有
J26nB178_p0152b03║人問老僧：『如何是福嚴家風？』但答云：『且喜鍾解元來
J26nB178_p0152b04║遊法社（是日鍾翁到會）。』更述一偈以見大意：金榜題名最上
J26nB178_p0152b05║頭，香風吹起到天遊，佛燈多賴玉人撥，照耀乾坤永
J26nB178_p0152b06║不休。」便下座。
J26nB178_p0152b07║請上堂，僧問：「福嚴勝地重增氣，萬象森羅盡發輝，古
J26nB178_p0152b08║佛再來興舊剎，尋常顯現玉麒麟。如何是玉麒麟？」師
J26nB178_p0152b09║云：「不許描畫。」進云：「恁麼則騰空自在，遍界全彰。」師云：
J26nB178_p0152b10║「汝睹他腳跟不著。」乃云：「佛祖之道具在博地凡夫，其
J26nB178_p0152b11║猶明珠在於濁水是水皆清，亦如寶鏡架於長空無
J26nB178_p0152b12║物不照，即染有無累之功，即聖有涉凡之德故。僧問
J26nB178_p0152b13║歸宗禪師云：『如何是佛？』禪師答云：『即汝便是。』又僧問
J26nB178_p0152b14║法眼：『如何是學人自己？』眼答云：『丙丁童子來求火。』若
J26nB178_p0152b15║向此兩轉語分曉諦當，則在凡不減、處聖靡增，直下
J26nB178_p0152b16║脫塵離念，亦見隨流合妙。只如凡聖同根一句作麼
J26nB178_p0152b17║生道？蕩蕩一條官驛路，晨昏曾不禁人行。」復舉：「洞山
J26nB178_p0152b18║不安，僧問：『和尚病，還有不病者麼？』山曰：『有。』曰：『不病者
J26nB178_p0152b19║還看和尚否？』山曰：『老僧看他有分。』曰：『和尚看他時如
J26nB178_p0152b20║何？』山曰：『老僧看他時，則不見有病。』據洞山，以病與自
J26nB178_p0152b21║己分作兩箇，未免令人檢點。今陸居士既然有病，當
J26nB178_p0152b22║了其即病非病，則主人公時時現前，便與古人把手
J26nB178_p0152b23║共行，灑灑落落、快快活活，更無疑矣。再說一偈表明
J26nB178_p0152b24║其意：即病非病天地廣，非病即病乾坤闊，能向兩般
J26nB178_p0152b25║俱透過，五欲塵勞成解脫。」乃卓拄杖，下座。
J26nB178_p0152b26║雲間茂生張居士請上堂，師登座云：「栗棘蓬與金剛
J26nB178_p0152b27║圈，阿誰跳兮阿誰吞，唯有英靈奇特子，橫三豎四自
J26nB178_p0152b28║超方，拄杖擊碎虛空髓，出言吐語響瑯瑯，居士欲知
J26nB178_p0152b29║西祖意，亦須格外肯承當，所謂見義勇為，見賢思齊，
J26nB178_p0152b30║最上懸崖能撒手，西江吸盡杳無痕，寄語茂生諸居
J26nB178_p0152c01║士，等閒莫蹉好時光。」即下座。
J26nB178_p0152c02║孝廉徐昌治同治喪孝子升貞等，請為亡過光祿寺
J26nB178_p0152c03║型唐翁對靈小參，師陞座云：「夫道也，非遠非近、無方
J26nB178_p0152c04║無所，惟博厚君子識見精明、休心體合，日用尋常多
J26nB178_p0152c05║見自得。型翁老居士與山僧，一門三代相契，每相逢
J26nB178_p0152c06║聚首之時，多談此道，以知深契無修無證、非得非失
J26nB178_p0152c07║之大本宗源。古賢所謂君子深造之以道，欲其自得
J26nB178_p0152c08║之也。今年正值九秩大誕之時，山僧不遠數百里特
J26nB178_p0152c09║來祝慶，不意先臥病在床連綿半箇餘月，雖有苦痛
J26nB178_p0152c10║之狀，然亦不曾向外馳求，以見盡道之意。於前晚四
J26nB178_p0152c11║鼓時候，忽啟手足倏爾長往，可謂死生同一際，去來
J26nB178_p0152c12║亦一時。死生既同一際，則死猶生，去來既共一時，則
J26nB178_p0152c13║去亦猶來，且道型翁即今在什麼處？欲識先生真面
J26nB178_p0152c14║目，清風明月樂徘徊。」
J26nB178_p0152c15║順治丁酉仲夏，師在福嚴寺，徑山僧同眾護法請師
J26nB178_p0152c16║再住徑山興聖萬壽禪寺，即日設齋請陞座，僧問：「語
J26nB178_p0152c17║溪法令正初行，野水鯨波杖底生，坐看魚龍競變化，
J26nB178_p0152c18║詎知雙徑又重迎。正恁麼時，如何是不負來機一句？」
J26nB178_p0152c19║師云：「隨處起清風。」進云：「來機既赴，祖庭生色，如何是
J26nB178_p0152c20║開鑿人天一句？」師云：「與汝頂門一錐。」進云：「如是則學
J26nB178_p0152c21║人不動腳跟，深沾法乳了也。」師云：「自納敗闕。」乃云：「有
J26nB178_p0152c22║往必有復，有去必有來，此是世間尋常之理。山僧昔
J26nB178_p0152c23║年於徑山開法四載，山門庶務悉有頭緒，曾修《五燈
J26nB178_p0152c24║嚴統》一書，因諸方有異同之見，乃風吹出山，迄今又
J26nB178_p0152c25║覺三載矣。茲蒙　撫臺陳大檀越批文，准合寺眾僧
J26nB178_p0152c26║及各護法鄉紳重復修其書啟，敦請山僧依舊到彼
J26nB178_p0152c27║弘揚法化。此雖轉折之事，其實亦為美舉，合山境物
J26nB178_p0152c28║多賴光新。　撫臺功德高大如天、博厚似地，朝持暮
J26nB178_p0152c29║誦，無能報其萬一，唯祝官星長耀、祿位彌堅，佛光有
J26nB178_p0152c30║靈，必不虛照。但山僧望七之年，精神不逮，常住事業
J26nB178_p0153a01║不敢承領，一切契券山場庶務，仍憑監院及眾耆舊
J26nB178_p0153a02║掌管。山僧雖然允其再請歸山，唯一心一意與十方
J26nB178_p0153a03║衲子主盟斯道，以圓昔日舊時公案，除此之外，更無
J26nB178_p0153a04║他志，況此福嚴寺基業亦大不能釋手，諺云：有頭必
J26nB178_p0153a05║定有尾，有始豈復無終？在寺衲僧凡發心出力相助
J26nB178_p0153a06║者，切勿懈怠，只如有感必應一句又作麼生道？幸得
J26nB178_p0153a07║天臺垂雨露，山川草木盡敷榮。」復舉：「宋時有胡文定
J26nB178_p0153a08║公曾參上封秀禪師，契悟之後作頌一首，發明南泉
J26nB178_p0153a09║和尚斬貓公案云：『手握乾坤殺活機，縱橫施設在臨
J26nB178_p0153a10║時，玉堂兔馬非龍象，大用堂堂總不知。』據胡定公，具
J26nB178_p0153a11║正法眼藏、明差別智門，只此一頌，深契南泉機用，千
J26nB178_p0153a12║百年後為宰官眼目。且昔年　秦撫臺公斷，而今
J26nB178_p0153a13║　陳中丞批文，不妨兩彩一賽，更說小偈以表明之：一
J26nB178_p0153a14║手抬兮一手搦，十分佳話播皇州，衲僧一任傳消息，
J26nB178_p0153a15║鳳舞鵬騰兩徑遊。」卓拄杖，下座。
J26nB178_p0153a16║性然禪德引何奉山、繆敬宇兩居士請上堂，師登座，
J26nB178_p0153a17║云：「錢塘江上浪如銀，淨明清眾行門深，佛祖家風於
J26nB178_p0153a18║是見，不知那箇是知音。幸有信從兩居士，設齋到此
J26nB178_p0153a19║扣談心。」遂拍香几云：「心不是佛，智不是道，透脫翻身，
J26nB178_p0153a20║了無迷悟，日用頭頭不染塵，管教灑落無窮好。如是
J26nB178_p0153a21║則淨明院與維摩法門不異，現前眾與賢聖非差，肯
J26nB178_p0153a22║向當陽開隻眼，方知此道廓週沙。」復舉：「當時有僧問
J26nB178_p0153a23║古德云：『如何是學人自己？』古德答云：『丙丁童子來求
J26nB178_p0153a24║火。』據古德答一轉語，當頭指點要人啟悟，珊瑚林裏
J26nB178_p0153a25║起清風，八面玲瓏非草草。還會麼？現成公案，不須別
J26nB178_p0153a26║討。」喝一喝，便下座。
J26nB178_p0153a27║靈源菴監院克先上座，引檀越黃若美等請上堂，師
J26nB178_p0153a28║登座，云：「還有問話者麼？請出來作箇探竿。」僧達真出
J26nB178_p0153a29║問云：「和尚從杭州來，還知蘇州信麼？」師云：「昨日向汝
J26nB178_p0153a30║道了也。」僧云：「恁麼則有星皆拱北，無水不朝東。」師云：
J26nB178_p0153b01║「不是如此消息。」僧一喝，師云：「郎當不少。」乃云：「夫道也，
J26nB178_p0153b02║本乎無言，然亦因言以顯其道。無言也，寂寂爾，湛湛
J26nB178_p0153b03║焉，上下四維覓其形段了不可得；因言顯道也，隨緣
J26nB178_p0153b04║赴感，接物利生，現成自性，本來成佛，煩惱不外菩提，
J26nB178_p0153b05║無明即是佛性。了得如斯天性佛，青蓮火裏透天香。」
J26nB178_p0153b06║行崇菴主七十歲請上堂，僧問：「雨落地下濕，天晴日
J26nB178_p0153b07║頭出，明甚麼邊事？」師云：「時分不相應。」進云：「個個眼橫
J26nB178_p0153b08║鼻直，人人腳跟踏地，還許他受用也無？」師云：「自分曉
J26nB178_p0153b09║始得。」進云：「山河大地呈正眼，十方世界現全身。」師云：
J26nB178_p0153b10║「一腳踏破。」乃云：「七十年來夢裡春，根身器界是浮塵，
J26nB178_p0153b11║了得身心原是佛，微塵剎土現全真。所以道：一處真，
J26nB178_p0153b12║處處真，塵塵盡是本來人，真實說時聲不現，正體堂
J26nB178_p0153b13║堂沒卻身。既沒卻身，今日事又作麼生？記得有人從
J26nB178_p0153b14║北京來，一路覓個人參附子了不可得，問著心肝脾
J26nB178_p0153b15║胃杳然不知。雖然如是，鉤到不疑之地，也須實證、實
J26nB178_p0153b16║悟始得。」復舉：「當時世尊在忉利天為母說法，將欲下
J26nB178_p0153b17║界時，諸比丘出城迎接，有蓮花色比丘尼越眾大僧
J26nB178_p0153b18║而往前迎，世尊見云：『蓮花色比丘尼，汝何得越大僧
J26nB178_p0153b19║而來見我？汝雖見吾色身，不見吾法身。須菩提雖在
J26nB178_p0153b20║巖中宴坐，卻見吾法身。』蓮花色比丘尼無語。惜乎，比
J26nB178_p0153b21║丘尼當面蹉過。當時老僧若做比丘尼，便問云：『世尊
J26nB178_p0153b22║除色身外，向何處以見法身？』若下得此一問，管教世
J26nB178_p0153b23║尊結舌有分，千百世作女眾英標豈不快哉！更作一
J26nB178_p0153b24║頌：法身色身兩舉揚，個裡誰能作主張，唯有超宗異
J26nB178_p0153b25║目者，騰騰任運見風光。」卓拄杖，下座。
J26nB178_p0153b26║居士楊修之、金常白請上堂，居士問：「十年不見，面目
J26nB178_p0153b27║儼然，特特問訊和尚如何？」師云：「老僧近日有病。」士云：
J26nB178_p0153b28║「且喜堂頭老漢憂悲苦惱半點也無。」師云：「何不領前
J26nB178_p0153b29║話。」士云：「謝教。」師云：「前話如何？」乃云：「佛祖之道，直指人
J26nB178_p0153b30║心，見性成佛，性若一見，心華發明，炤十方剎，如優曇
J26nB178_p0153c01║缽花時一顯現，若僧若俗靡不歡喜多生稱贊。清蒲
J26nB178_p0153c02║眾居士插草為標，興崇佛宇，建功立業，當有壯觀，往
J26nB178_p0153c03║來衲僧，在彼寄宿，如入香林，是身皆香，滿眼滿耳無
J26nB178_p0153c04║非是自得之意，且道以何為驗？談玄說妙恒沙數，那
J26nB178_p0153c05║個男兒摸壁行？」復舉：「當時南嶽讓禪師初參六祖大
J26nB178_p0153c06║師時，六祖云：『什麼物恁麼來？』南嶽讓彼時無語，過六
J26nB178_p0153c07║年忽對六祖云：『說似一物即不中。』六祖云：『還假修證
J26nB178_p0153c08║也無？』南嶽讓云：『修證則不無，污染即不得。』六祖云：『即
J26nB178_p0153c09║此不污染，便是諸佛之所護念。汝既如是，吾亦如是。』
J26nB178_p0153c10║據南嶽讓云說似一物即不中，又云污染即不得，分
J26nB178_p0153c11║明描不成兮畫不就，脫體見風光，何從立窠臼。會得
J26nB178_p0153c12║如斯過量人，雷轟電掣當白晝。還會得麼？」遂卓拄，杖
J26nB178_p0153c13║下座。
J26nB178_p0153c14║宗達禪德引孝廉陸集生、居士周公禮請上堂，師云：
J26nB178_p0153c15║「還有問話者麼？請出來與老僧相見。」僧問：「師為法王，
J26nB178_p0153c16║於法自在，建法幢、立宗旨，為眾為己？為己即且置，如
J26nB178_p0153c17║何是為眾一句？」師云：「今日接闍黎。」進云：「有問有答，盡
J26nB178_p0153c18║落今時，格外玄機，請師一指。」師云：「腦後看。」進云：「出群
J26nB178_p0153c19║須是英靈漢，法戰還他獅子兒。」師云：「闍黎未到恁麼
J26nB178_p0153c20║田地。」進云：「和尚不得壓良為賤。」師云：「話不虛傳。」問：「龍
J26nB178_p0153c21║吟霧起，虎嘯風生，是衲僧家尋常茶飯，入廛垂手，一
J26nB178_p0153c22║句作麼生道？」師云：「與汝三十棒。」僧禮拜云：「全體獨露
J26nB178_p0153c23║去也。」師云：「如何是全體顯用？」僧喝一喝，師云：「又是兩
J26nB178_p0153c24║個。」僧云：「親言出親口。」師云：「贓證現在。」乃云：「昔年曾到
J26nB178_p0153c25║此，今日又復來，闡揚正法眼，一任笑盈腮。佛法禪道，
J26nB178_p0153c26║現成公案，真如佛性，固有風光，向此體貼得去，則不
J26nB178_p0153c27║唯隨處作主，亦且遇緣即宗。是僧是俗，莫不含其妙
J26nB178_p0153c28║光，個個具透脫一路。譬如春風，了無向背，是樹皆花；
J26nB178_p0153c29║朗月當空，無心炤物，是水皆現。所以道有水皆含月，
J26nB178_p0153c30║無山不帶雲。只要履踐分明，更莫墮偏落臼，豈不見
J26nB178_p0154a01║道：果熟猿兼重，山遙路不迷。」復舉：「當時雲蓋問石霜
J26nB178_p0154a02║云：『萬戶俱閉即不問，萬戶俱開時如何？』石霜云：『堂中
J26nB178_p0154a03║事作麼生？』雲蓋曰：『無人接得渠。』石霜曰：『道也太殺道，
J26nB178_p0154a04║也只道得八成。』雲蓋曰：『未審和尚作麼生道？』石霜曰：
J26nB178_p0154a05║『無人識得渠。』據兩轉語，一轉語人天不昧，一轉語絕
J26nB178_p0154a06║無朕跡，親疏如吳越，契悟任當人。且道意旨如何？踏
J26nB178_p0154a07║破草鞋無覓處，得來全不費工夫。」卓拄杖，下座。
J26nB178_p0154a08║玄津菴監院福生上座，引居士唐安之、高仲元等，請
J26nB178_p0154a09║上堂，逵夫西堂問：「達磨施手眼於梁王殿上，太無面
J26nB178_p0154a10║目，普化搖木鐸於十字街頭，可殺風流。二俱闡揚宗
J26nB178_p0154a11║風，請問相較幾許？」師云：「會得八八六十四。」進云：「恁麼
J26nB178_p0154a12║則須彌南畔把手共行。」師云：「汝不是同伴。」進云：「要且
J26nB178_p0154a13║瞞某甲不得。」師云：「一任汝瞞盰。」進云：「何得重瞞某甲？」
J26nB178_p0154a14║師云：「老僧罪過。」逵一喝，師云：「你者一喝落在甚麼處？」
J26nB178_p0154a15║逵云：「某甲罪過。」師云：「知即得。」問：「截斷千聖機，不遊祖
J26nB178_p0154a16║師窟，向上玄機請師舉唱。」師云：「火裡蝍蟟啣月走。」進
J26nB178_p0154a17║云：「千山勢到嶽邊止，萬派聲歸海上消。」師云：「者猶是
J26nB178_p0154a18║第二頭。」進云：「放生橋上獅子吼，九峰三泖盡光輝。」師
J26nB178_p0154a19║云：「那個證明？」進云：「大眾現在。」師云：「老僧耳聾。」問：「法雷
J26nB178_p0154a20║忽震，衲僧眼底聞聲，獅子遊戲，摩詰耳邊見色。如何
J26nB178_p0154a21║是眼底聞聲？」師云：「耳裡不瞎。」進云：「如何是耳邊見色？」
J26nB178_p0154a22║師云：「眼中不聾。」進云：「聞聲見色蒙師舉，鳳子龍孫是
J26nB178_p0154a23║若何？」師云：「誰是其人？」進云：「恁麼則露柱懷胎生鳳子，
J26nB178_p0154a24║龍門點額姓名揚。」師云：「錯安註腳。」進云：「學人退身三
J26nB178_p0154a25║步。」師云：「只得如此安之。」唐居士問：「傅大士偈云：『空手
J26nB178_p0154a26║把鋤頭。』阿誰著力？」師云：「騎牛倒上樓。」「士云：『步行騎水
J26nB178_p0154a27║牛。』是腳踏兩頭船？」師云：「眼在東南，意在西北。」「士云：『人
J26nB178_p0154a28║從橋上過。』是何消息？」師云：「點。」「士云：『橋流水不流。』卻是
J26nB178_p0154a29║眼花？」師云：「且信一半。」「士云：『復有一偈，無情最是曹溪
J26nB178_p0154a30║水，日日菴前漫漫流。』今日請師高著眼，日紅初上九
J26nB178_p0154b01║峰頭。」師云：「自信得及始得。」乃云：「天地是天地，日月是
J26nB178_p0154b02║日月，青山是青山，流水是流水，是法住法位，世間相
J26nB178_p0154b03║常住。會得是法住法位，則明得祖師西來意，悟得祖
J26nB178_p0154b04║師西來意，則刮龜毛於鐵牛背上，結空花於無影樹
J26nB178_p0154b05║頭，三腳蝦蟆跳入井，脫殼烏龜飛上天，則天地日月
J26nB178_p0154b06║青山流水，亦迥脫無依了無名字，較他一等抱橋柱
J26nB178_p0154b07║澡洗、把纜放舟，超過幾多倍矣。」復舉：「當時有蜆子和
J26nB178_p0154b08║尚，終日沿江取蜆子喫以過日夜，入白馬廟紙錢爐
J26nB178_p0154b09║裡歇宿時，有華嚴靜禪師疑他，不知是凡是聖？一夜
J26nB178_p0154b10║先到紙錢爐中歇宿，其蜆子和尚將夜由由而來，華
J26nB178_p0154b11║嚴靜遽索手便問云：『如何是祖師西來意？』蜆子和尚
J26nB178_p0154b12║信口答云：『神前酒臺盤。』華嚴靜方信其為過量人。現
J26nB178_p0154b13║前設齋居士亦須信其為出格之人，不然撥無因果
J26nB178_p0154b14║斷佛慧命，不可不信。今以一偈發明之：閃電光中下
J26nB178_p0154b15║一椎，劈空突出大須彌，分明月在梅花上，看到梅花
J26nB178_p0154b16║早已遲。現前大眾還須信得恁麼消息麼？」便下座。
J26nB178_p0154b17║禮部朗師唐居士追薦請上堂，僧問：「聞香平步登天
J26nB178_p0154b18║府，丹桂連根帶月攀，獨占萬人頭角上，龍門光耀紫
J26nB178_p0154b19║衣還。如何是三元及第一句？」師云：「桃花浪裡現消息。」
J26nB178_p0154b20║僧以手打一圓相點三點，師云：「汝作如此證據。」進云：
J26nB178_p0154b21║「名標金鳳闕，垂手御街行。」師云：「誰是其伴？」進云：「從茲
J26nB178_p0154b22║當作調羹手，撥轉如來正法輪。」師云：「不為分外。」進云：
J26nB178_p0154b23║「恩沾宇宙承皇化，鐵筆花開五色蓮。」師云：「瑞氣逼人。」
J26nB178_p0154b24║問：「薦亡一句，曲垂方便，正當恁麼時，如何是直截提
J26nB178_p0154b25║攜？」師云：「先德自流芳。」進云：「可謂得人輕借力，便是轉
J26nB178_p0154b26║身時。」師云：「孝子更光施。」進云：「爭奈知恩者少。」師云：「你
J26nB178_p0154b27║又作麼生？」僧以臥具一拂歸位，師云：「懡㦬去。」問：「有一
J26nB178_p0154b28║人與日月齊明，今古同壽，有一人明超日月，壽邁古
J26nB178_p0154b29║今，請問和尚此二人是何意旨？」師云：「鐵疾藜子無面
J26nB178_p0154b30║目，有眼目人知見淺。」進云：「如是將甚麼樂更自由？」師
J26nB178_p0154c01║云：「猶不信道。」進云：「山窮水盡去也。」師云：「闍黎試到到
J26nB178_p0154c02║看。」進云：「野鶴不凋千歲翮，青松常帶萬年枝。」師云：「又
J26nB178_p0154c03║恁麼解？」問：「大護法為薦父母一句即且置，二靈相見
J26nB178_p0154c04║是如何？」師云：「靈光相炤。」進云：「薦取去也。」師云：「謝你證
J26nB178_p0154c05║明。」僧云：「代主人禮謝和尚。」師云：「起勞起勞。」乃云：「宗親
J26nB178_p0154c06║父母恩如海，雖然逝久亦當思，慎終追遠聖賢事，鼓
J26nB178_p0154c07║吹仁風道有餘。所以孝為百行之先，孝是人間第一。
J26nB178_p0154c08║況佛經云：『大孝釋迦尊，累劫報親恩。』以此觀之，世出
J26nB178_p0154c09║世間靡不以孝為本。朗師翁既發科發甲，正是現宰
J26nB178_p0154c10║官身為眾生說法之時，猶肯累歲敬修懺摩以資冥
J26nB178_p0154c11║福，益見木有本、水有源，大理大義須臾不能忘也。且
J26nB178_p0154c12║道宗親父母即今在甚麼處？分明只在頂𩕳上，返炤
J26nB178_p0154c13║回光即現前。」復舉：「昔日有人見死魚浮水上，問僧云：
J26nB178_p0154c14║『魚豈不是以水為命？』僧曰：『是人。』曰：『為甚麼卻死在水
J26nB178_p0154c15║中？』僧無對。後天龍機代云：『是伊為甚麼不向岸上死？』
J26nB178_p0154c16║據天龍一轉語，不唯令人明心見性，亦且使他了生
J26nB178_p0154c17║脫死。莫謂生靈與人異，須知人物性無差。」卓拄杖，下
J26nB178_p0154c18║座。
J26nB178_p0154c19║佛殿上梁射侯曹居士為太夫人祝壽請上堂，僧問：
J26nB178_p0154c20║「梵剎中興光揚祖道，斬新條令一句作麼生道？」師云：
J26nB178_p0154c21║「棒打石人頭。」進云：「有意氣時添意氣，不風流處也風
J26nB178_p0154c22║流。」師云：「爆爆論實事。」問：「虛空為殿，日月為燈，天童境
J26nB178_p0154c23║界，今日福嚴，重新殿宇，再睹光明，是同是別？」師云：「山
J26nB178_p0154c24║門八字開，任你著眼看。」進云：「恁麼則皇圖鞏固，帝道
J26nB178_p0154c25║遐昌。」師云：「人人共相歡。」乃云：「豎大佛殿、上大法梁、慶
J26nB178_p0154c26║大福壽，吉星賁臨，彌多瑞氣，四方安靖，天下太平。更
J26nB178_p0154c27║願曹太夫人壽如佛殿堂皇闊略，壽如法梁瞻仰彌
J26nB178_p0154c28║高，壽如法海深廣莫測，而於二六時中，明取綱宗，悟
J26nB178_p0154c29║其大義。大義悟也，正知見現前，綱宗明也，利益人天，
J26nB178_p0154c30║此心此性，與佛祖無異，所願所行，與聖賢不差，菩提
J26nB178_p0155a01║心永遠不昧，廣度人世世不休，出塵造詣，不是等閒。
J26nB178_p0155a02║只如今日堂搆相承一句作麼生道？殿閣樓臺既豎
J26nB178_p0155a03║起，光明剎土應時開。」復舉：「當時南院慧顒和尚因僧
J26nB178_p0155a04║問古殿重興事如何，院云：『明堂瓦插簷。』僧云：『恁麼則
J26nB178_p0155a05║莊嚴畢備也。』院云：『斬草蛇頭落』據古人，得之於心，應
J26nB178_p0155a06║機發用，縱奪可觀。今日忽有人問老僧：『古殿重興事
J26nB178_p0155a07║如何？』答云：『無根樹子插天高。』更云：『恁麼則莊嚴畢備
J26nB178_p0155a08║也。』答云：『更須大瓦蓋將來。』且道與古人相去多少？」卓
J26nB178_p0155a09║拄杖，下座。
J26nB178_p0155a10║新歲，本鄉居士黃耳鉉、蔡辰生、錢希一請上堂，僧出
J26nB178_p0155a11║問：「福嚴慧嚴即不問，如何是五燈嚴統？」師云：「話已傳
J26nB178_p0155a12║天下。」進云：「建法幢、立宗綱，須是和尚始得。」師云：「且信
J26nB178_p0155a13║一半。」進云：「恁麼則新殿懸日月，古剎現山河。」師云：「莫
J26nB178_p0155a14║嘮叨。」問：「放生會啟萬物蒙恩，忽遇無頭尾底來，和尚
J26nB178_p0155a15║還接濟也無？」師云：「鼻孔任我扭捏。」進云：「爭奈大悲院
J26nB178_p0155a16║裡不見救脫菩薩。」師云：「是汝不信。」僧一喝便歸位，師
J26nB178_p0155a17║云：「顢頇。」問：「千尺浪裡檣倒帆眠，舟子向何處安身立
J26nB178_p0155a18║命？」師云：「汝自喪身也。」進云：「直得無依無倚，六通自在
J26nB178_p0155a19║去也。」師云：「誰信汝。」進云：「碗邊玄印翻三藏，舌上青蓮
J26nB178_p0155a20║論五宗。」師云：「且謾賣弄。」進云：「低聲低聲。」師云：「瞞老僧
J26nB178_p0155a21║不得。」問：「曲新調別，還他過量者知，入塵垂手一句又
J26nB178_p0155a22║作麼生？」師云：「闍黎且禮拜。」進云：「如是則一標纔插起，
J26nB178_p0155a23║四眾悉皈依。」師云：「任汝之吒。」僧回顧云：「且喜年樂歲
J26nB178_p0155a24║豐，鼓腹謳歌。」師云：「且謾謾。」問：「貪觀天上月，忘卻室中
J26nB178_p0155a25║燈，坐守室中燈，孤負天上月。正當燈月齊明，作麼生
J26nB178_p0155a26║得恰好去？」師云：「一任齊觀。」僧畫一圓相云：「且道喚作
J26nB178_p0155a27║燈即是？喚作月即是？」師云：「隨汝顛倒。」僧又畫一圓相
J26nB178_p0155a28║即抹殺云：「到者裡又作麼生？」師云：「你又打之遶。」乃云：
J26nB178_p0155a29║「佛祖相傳正法眼，光明炤耀古猶今，儒門君子亦歸
J26nB178_p0155a30║信，即以凡心見佛心。佛祖之心，慈悲喜捨，柔和善順，
J26nB178_p0155b01║但有利益無不興崇。所以山僧在此興建佛殿，列位
J26nB178_p0155b02║居士周全幹辦亦靡所不至，今也佛殿已成，重復發
J26nB178_p0155b03║心，向此殿上逐月啟禮懺念佛放生之會，如此積功
J26nB178_p0155b04║累德，甚是希有。餘且未論，即放一生救一生靈性命，
J26nB178_p0155b05║禮一佛除無邊罪障，深佩諸佛化儀，多弘菩薩願力。
J26nB178_p0155b06║既然如是，只如善緣嘉慶一句作麼生道？蓮華池裡
J26nB178_p0155b07║魚騰躍，家家應見起祥雲。」卓拄杖，下座。
J26nB178_p0155b08║仲璘徐居士祈嗣請上堂，僧問：「麒麟有種從天降，貴
J26nB178_p0155b09║胤多生長者家。多生即不問，如何是天上麒麟種？」師
J26nB178_p0155b10║云：「春來樹放花。」進云：「生也生也。」師云：「難得恁麼道。」進
J26nB178_p0155b11║云：「繼宗元是麒麟種，出類還他獅子兒。」師云：「冬不寒，
J26nB178_p0155b12║臘後看。」僧喝一喝，師云：「何太亂統。」問：「雲門云：『聞聲悟
J26nB178_p0155b13║道，見色明心。觀音大士將錢買餬餅，放下來卻是饅
J26nB178_p0155b14║頭。』即不問，請師直道。」師云：「東壁打西壁。」僧喝一喝，師
J26nB178_p0155b15║云：「話也不識。」乃云：「是心是佛，是心作佛，佛心離念，根
J26nB178_p0155b16║塵清淨，然後興無緣慈，起同體悲，招感一切有情，求
J26nB178_p0155b17║子嗣者得子嗣，求長壽者得長壽，懺罪罪滅，祈福福
J26nB178_p0155b18║生，有感必應，發願自成。然而更須力究佛祖西來的
J26nB178_p0155b19║的大意，專心致意，一旦豁然，則即在塵勞優游自在。
J26nB178_p0155b20║到恁麼時，圓明了知不因心念一句作麼生道？譬喻
J26nB178_p0155b21║東風無背面，蒼松秀柏滿林青。」遂卓拄杖，下座。
J26nB178_p0155b22║
J26nB178_p0155b23║
J26nB178_p0155b24║
J26nB178_p0155b25║
J26nB178_p0155b26║
J26nB178_p0155b27║
J26nB178_p0155b28║
J26nB178_p0155b29║
J26nB178_p0155b30║費隱禪師語錄卷第九終