J26nB178_p0174a01║費隱禪師語錄卷第十三
J26nB178_p0174a02║嗣法門人隆琦等編
J26nB178_p0174a03║頌古
J26nB178_p0174a04║世尊初生，一手指天，一手指地，周行七步，目顧
J26nB178_p0174a05║四方曰：「天上天下唯我獨尊。」
J26nB178_p0174a06║剛剛突出娘生面，便向人前謾指蹤，怪道雲門要打
J26nB178_p0174a07║殺，丈夫誰不鎮寰中。
J26nB178_p0174a08║世尊未離兜率已降王宮，未出母胎度人已畢。
J26nB178_p0174a09║活脫當陽第一機，騰今耀古廓玄微，瞿曇悟此超方
J26nB178_p0174a10║便，個個都教撒手歸。
J26nB178_p0174a11║西堂、百丈、南泉隨馬祖翫月次，祖問曰：「正當恁
J26nB178_p0174a12║麼時如何？」堂曰：「正好供養。」丈曰：「正好修行。」泉拂
J26nB178_p0174a13║袖便行。祖曰：「經歸藏，禪歸海，唯有普願獨超物
J26nB178_p0174a14║外。」
J26nB178_p0174a15║藏山於澤壑藏舟，天下無藏貫九流，兩手撒開隨步
J26nB178_p0174a16║樂，騰騰三界不拘留。
J26nB178_p0174a17║馬祖陞堂眾纔集，百丈捲卻席子，祖便下座。
J26nB178_p0174a18║陞堂捲卻席子，當陽許會端倪，衝開碧落松千尺，截
J26nB178_p0174a19║斷紅塵水一溪。
J26nB178_p0174a20║百丈再參馬祖，侍立次，祖視繩床角拂子，師曰：
J26nB178_p0174a21║「即此用，離此用。」祖曰：「汝向後開兩片皮，將何為
J26nB178_p0174a22║人？」師取拂子豎起，祖曰：「即此用，離此用。」師挂拂
J26nB178_p0174a23║子於舊處，祖振威一喝，師直得三日耳聾。
J26nB178_p0174a24║顧後瞻前西復東，振威一喝絕行蹤，分明逼塞虛空
J26nB178_p0174a25║也，饒舌安名三日聾。
J26nB178_p0174a26║南泉云：「馬祖說即心即佛，王老師不恁麼說，不
J26nB178_p0174a27║是心，不是佛，不是物。」
J26nB178_p0174a28║不是心，不是佛，不是物，分明有意云何述，進前擬欲
J26nB178_p0174a29║求話會，白棒當頭直打出。
J26nB178_p0174a30║南泉因兩堂爭貓兒，遂提起白眾曰：「道得即救
J26nB178_p0174b01║取貓兒，道不得即斬卻也。」眾無對，泉便斬之。趙
J26nB178_p0174b02║州自外至，泉舉前話示之，州乃脫履戴頭上而
J26nB178_p0174b03║出，泉曰：「子若在，即救得貓兒也。」
J26nB178_p0174b04║覿面相提會也無，兩堂雲水嘴盧都，貓兒直斬求知
J26nB178_p0174b05║己，趙老呈機是範模。
J26nB178_p0174b06║臨濟問黃檗：「如何是佛法的的大意？」檗便打，如
J26nB178_p0174b07║是三問三度被打皆不契，遂辭檗行腳去，檗指
J26nB178_p0174b08║往大愚。師至大愚，愚曰：「那裏來？」師曰：「黃檗來。」愚
J26nB178_p0174b09║曰：「黃檗有何言句？」師曰：「某甲三度問佛法的的
J26nB178_p0174b10║大意，三度被打，未審有過無過？」愚曰：「黃檗恁麼
J26nB178_p0174b11║老婆，為汝得徹困，猶來這裏覓過在。」師於言下
J26nB178_p0174b12║大悟曰：「元來黃檗佛法無多子。」愚搊住曰：「者尿
J26nB178_p0174b13║床鬼子，適來道有過無過，如今卻道佛法無多
J26nB178_p0174b14║子。汝見箇什麼道理，速道速道。」師於大愚肋下
J26nB178_p0174b15║築三拳，愚拓開曰：「汝師黃檗，非干我事。」師還黃
J26nB178_p0174b16║檗，檗曰：「返何速乎？」師曰：「秪為老婆心切。」檗曰：「有
J26nB178_p0174b17║何言句？」師舉前話，檗曰：「者大愚饒舌，待見與他
J26nB178_p0174b18║一頓。」師曰：「說甚待見，即今便打。」遂打檗一掌，檗
J26nB178_p0174b19║吟吟大笑。
J26nB178_p0174b20║黃檗山中喫棒來，高安一撥笑顏開，翻身虎口超方
J26nB178_p0174b21║外，發用施機猛似雷。
J26nB178_p0174b22║透過禹門三汲浪，身在雲霄總不知，忽被春風吹一
J26nB178_p0174b23║線，飛騰萬里孰能羈。
J26nB178_p0174b24║臨濟半夏上黃檗，住數日乃辭，檗曰：「汝破夏來，
J26nB178_p0174b25║何不終夏去？」濟曰：「某甲暫來禮拜和尚。」檗便打
J26nB178_p0174b26║趁令去，濟行數里，疑此事卻回。終夏後又辭，檗
J26nB178_p0174b27║曰：「甚處去？」濟曰：「不是河南便是河北。」檗便打，濟
J26nB178_p0174b28║約住與一掌，檗大笑，乃喚侍者將百丈先師禪
J26nB178_p0174b29║板几案來，濟曰：「侍者將火來。」
J26nB178_p0174b30║一棒當頭殺活行，翻身便去不多爭，途中不肯閒輕
J26nB178_p0174c01║放，重復歸來意氣獰。
J26nB178_p0174c02║臨濟到鳳林，林曰：「有事相借問得麼？」濟曰：「何得
J26nB178_p0174c03║剜肉作瘡？」林曰：「海月澄無影，遊魚獨自迷。」濟曰：
J26nB178_p0174c04║「海月既無影，遊魚何得迷？」林曰：「觀風知浪起，翫
J26nB178_p0174c05║水野帆飄。」濟曰：「孤蟾獨耀江山靜，長笑一聲天
J26nB178_p0174c06║地秋。」林曰：「任張三寸揮天地，一句臨機試道看。」
J26nB178_p0174c07║濟曰：「路逢劍客須呈劍，不是詩人不獻詩。」林便
J26nB178_p0174c08║休。
J26nB178_p0174c09║作家相見不尋常，語脈往來自有方，敲磕當陽風骨
J26nB178_p0174c10║露，令人千古見風光。
J26nB178_p0174c11║臨濟曰：「夫為法者不避喪身失命，我於黃檗先
J26nB178_p0174c12║師處，三度問佛法的的大意，三度被打，如蒿枝
J26nB178_p0174c13║拂相似，如今更思一頓，誰為下手？」時有僧出曰：
J26nB178_p0174c14║「某甲下手。」師度與拄杖，僧擬接，師便打。
J26nB178_p0174c15║憶得當年中毒來，懷抱何曾一打開，今日人前弄牙
J26nB178_p0174c16║爪，擒龍捉虎活生埋。
J26nB178_p0174c17║麻谷問臨濟：「十二面觀音那個是正面？」臨濟下
J26nB178_p0174c18║禪床擒住曰：「十二面觀音甚處去也，速道速道。」
J26nB178_p0174c19║谷轉身擬坐，臨濟便打，谷接住棒，相捉歸方丈。
J26nB178_p0174c20║等閒借問曷為奇，賓主激揚似不知，拳踢相隨一場
J26nB178_p0174c21║鬧，觀音正面付阿誰。
J26nB178_p0174c22║臨濟示眾云：「有一人論劫在途中不離家舍，有
J26nB178_p0174c23║一人嘗離家舍不在途中，且道那箇合受人天
J26nB178_p0174c24║供養？」
J26nB178_p0174c25║左手攀花右手空，要人於此定妖風，海門闊大誰能
J26nB178_p0174c26║躍，攪浪潑天是大龍。
J26nB178_p0174c27║臨濟上堂次，兩堂首座相見，同時下喝，僧問：「還
J26nB178_p0174c28║有賓主也？」無濟云：「賓主歷然。」復召眾云：「要會臨
J26nB178_p0174c29║濟賓主句，問取堂中二首座。」
J26nB178_p0174c30║八兩半觔總一般，如何特地鼓疑端，機關撥動先能
J26nB178_p0175a01║委，猛虎林中好往還。
J26nB178_p0175a02║臨濟與王常侍到僧堂，王問：「者一堂僧還看經
J26nB178_p0175a03║否？」曰：「不看經。」王曰：「還習禪否？」曰：「不習禪。」王曰：「既
J26nB178_p0175a04║不看經又不習禪，畢竟作個什麼？」曰：「總教伊成
J26nB178_p0175a05║佛作祖去。」王曰：「金屑雖貴，落眼成翳。」曰：「我將謂
J26nB178_p0175a06║汝是箇俗漢。」
J26nB178_p0175a07║丈夫氣宇自衝昂，佛字將來何處藏，不是王公具隻
J26nB178_p0175a08║眼，個中消息也郎當。
J26nB178_p0175a09║臨濟將終，謂眾曰：「吾滅後，不得滅卻吾正法眼
J26nB178_p0175a10║藏。」三聖出曰：「爭敢滅卻和尚正法眼藏。」師曰：「已
J26nB178_p0175a11║後有人問你，向他道甚麼？」聖便喝，師曰：「誰知吾
J26nB178_p0175a12║正法眼藏向者瞎驢邊滅卻。」
J26nB178_p0175a13║將入棺材氣未斷，猶念家私要子知，突出逆兒親手
J26nB178_p0175a14║撒，門閭從此喪無遺。
J26nB178_p0175a15║高沙彌住菴，一日雨中來看藥山，山曰：「汝來也。」
J26nB178_p0175a16║師曰：「是。」山曰：「可煞濕。」師曰：「不打者鼓笛。」雲巖曰：
J26nB178_p0175a17║「皮也無，打甚麼鼓。」道吾曰：「鼓也無，打什麼皮。」師
J26nB178_p0175a18║曰：「今日大好一場曲調。」
J26nB178_p0175a19║藥山當頭一點，沙彌驀提古鏡，雲巖披精見光，道吾
J26nB178_p0175a20║歷明睹面，左轉右旋共路行，一場曲調看針線。
J26nB178_p0175a21║慈明禪師冬日牓僧堂作此字【圖】，
J26nB178_p0175a22║其下注曰：「若人識得，不離四威儀。」
J26nB178_p0175a23║幾畫做成似字樣，不是仄聲不是平，字義不諳來賣
J26nB178_p0175a24║卜，惹多風雨落前庭。
J26nB178_p0175a25║慈明問谷泉云：「白雲橫谷口，道人何處來？」泉左
J26nB178_p0175a26║右顧視曰：「夜來何處火，燒出古人墳？」明曰：「未在，
J26nB178_p0175a27║更道。」泉作虎聲，明以坐具便摵，泉接住推明置
J26nB178_p0175a28║禪床上，明卻作虎聲，泉大笑曰：「我見七十餘員
J26nB178_p0175a29║善知識，今日始遇作家。」
J26nB178_p0175a30║好看兩虎上高山，頭角低昂不等閑，照用相將多意
J26nB178_p0175b01║氣，清風明月動琅玗。
J26nB178_p0175b02║慈明禪師室中插劍一口，以草鞋一對、水一盆
J26nB178_p0175b03║置在劍邊，每見人入室，即曰：「看看。」有至劍邊擬
J26nB178_p0175b04║議者，師曰：「險喪身失命了也。」便喝出。
J26nB178_p0175b05║機關驀露無人識，壒𡒁堆頭狼藉深，收拾囊錐歸去
J26nB178_p0175b06║好，打翻海水莫嫌貧。
J26nB178_p0175b07║僧問浮山遠禪師云：「如何是佛？」遠云：「大者如兄，
J26nB178_p0175b08║小者如弟。」
J26nB178_p0175b09║尊卑上下各安然，體段誰知不解遷，撒手休攀雲外
J26nB178_p0175b10║樹，石頭土塊亦能言。
J26nB178_p0175b11║僧問：「師唱誰家曲，宗風嗣阿誰？」浮山遠云：「八十
J26nB178_p0175b12║翁翁輥繡毬。」曰：「恁麼則一句迥然開祖胄，三玄
J26nB178_p0175b13║戈甲振叢林。」遠曰：「李陵元是漢朝臣。」
J26nB178_p0175b14║不死老兒慣作偷，千方百計足機籌，等閒手腳遭人
J26nB178_p0175b15║識，獨步翻身上玉樓。
J26nB178_p0175b16║僧問太子院道一禪師云：「如何是佛？」一云：「賣扇
J26nB178_p0175b17║老婆手遮日。」
J26nB178_p0175b18║縱橫滿目是羅衣，透脫之人那肯披，本色還他活潑
J26nB178_p0175b19║用，有錢不使許誰知。
J26nB178_p0175b20║巖頭作渡次，一日因一婆子抱個兒來，乃曰：「呈
J26nB178_p0175b21║橈舞棹即不問，且道婆手中兒什處得來頭？」便
J26nB178_p0175b22║打婆曰：「婆生七子，六個不遇知音，秪者一個也
J26nB178_p0175b23║不消得。」便拋向水中。
J26nB178_p0175b24║抱個孩兒問作家，當頭一打意無差，兒郎即得隨拋
J26nB178_p0175b25║卻，萬里山河獨步跨。
J26nB178_p0175b26║靈雲見桃花悟道偈云：「三十年來尋劍客，幾回
J26nB178_p0175b27║落葉又抽枝，自從一見桃花後，直至而今更不
J26nB178_p0175b28║疑。」玄沙云：「諦當甚諦當，敢保老兄未徹在。」
J26nB178_p0175b29║楊子江頭楊柳春，楊花愁殺渡江人，數聲羌笛離亭
J26nB178_p0175b30║晚，君向瀟湘我向秦。
J26nB178_p0175c01║雲門示眾云：「拄杖子化為龍，吞卻乾坤了也，山
J26nB178_p0175c02║河大地從何處得來？」
J26nB178_p0175c03║一根拄杖化為龍，大地山河一口吞，頭角直衝霄漢
J26nB178_p0175c04║外，拏雲攫霧雨傾盆。
J26nB178_p0175c05║玄沙普請斫柴見一虎，僧曰：「和尚虎。」師曰：「是汝
J26nB178_p0175c06║虎。」
J26nB178_p0175c07║一虎生獰獨振威，直云是汝露風規，一聲咆哮驚天
J26nB178_p0175c08║地，百獸林中我獨歸。
J26nB178_p0175c09║雪竇南遊首造智門即伸問曰：「不起一念，云何
J26nB178_p0175c10║有過？」門召師近前，師纔近前，門以拂子驀口打，
J26nB178_p0175c11║師擬開口，門又打，師豁然開悟。
J26nB178_p0175c12║驀口打，虛空怕，擬思量，牛拽耙，翻身跳出北斗藏，臨
J26nB178_p0175c13║濟當年罵普化。
J26nB178_p0175c14║趙州因僧問如何是趙州，州云：「東門、西門、南門、
J26nB178_p0175c15║北門。」
J26nB178_p0175c16║問既有主，答亦歸宗，四座城門今猶古，門門有路自
J26nB178_p0175c17║來通。
J26nB178_p0175c18║五祖演禪師於一亭上夜話，及歸燈已滅，師暗
J26nB178_p0175c19║中曰：「各人下一轉語。」佛鑑曰：「彩鳳舞丹霄。」佛眼
J26nB178_p0175c20║曰：「鐵蛇橫古路。」佛果曰：「看腳下。」師曰：「滅吾宗者
J26nB178_p0175c21║乃克勤爾。」
J26nB178_p0175c22║暗裏相將各自猜，見神見鬼動人哀，最憐夜半窺門
J26nB178_p0175c23║賊，卻被狗兒斷送回。
J26nB178_p0175c24║南泉一日不赴堂，侍者請赴堂，師云：「我今日庄
J26nB178_p0175c25║上喫油餈飽。」者曰：「和尚不曾出入。」師云：「汝去問
J26nB178_p0175c26║庄主。」者方出門，忽見庄主歸謝和尚到庄喫油
J26nB178_p0175c27║餈。
J26nB178_p0175c28║半坐虛堂半擲鉤，竿頭手眼許誰酬，話端既落人間
J26nB178_p0175c29║口，一任春風逐水流。
J26nB178_p0175c30║昔婆子供養一僧，一日令女抱定云：「正當與麼
J26nB178_p0176a01║時如何？」僧云：「枯木倚寒巖，三冬無煖氣。」女舉似
J26nB178_p0176a02║婆，婆云：「我二十年供養個俗漢。」遂遣出，燒卻菴。
J26nB178_p0176a03║從前將謂曉全機，一撥原來是別枝，燒卻茅菴明手
J26nB178_p0176a04║眼，話流千古要人知。
J26nB178_p0176a05║頌德山托缽話
J26nB178_p0176a06║驀拶便回似無對，旁敲欲探語鋒長，將謂兒曹別有
J26nB178_p0176a07║意，隨呼密啟以供贓，自此翻雲并覆雨，臨機照用合
J26nB178_p0176a08║宮商。巖頭老，少賣弄，倒跨爺顛擾禪眾，雖活三年言
J26nB178_p0176a09║似讖，如蟲禦木何輕重。咄咄。
J26nB178_p0176a10║判古（因僧請）
J26nB178_p0176a11║玄則禪師開堂日，李王與法眼俱在會，僧問：「龍
J26nB178_p0176a12║吟霧起，虎嘯風生，學人知是出世邊事，到此為
J26nB178_p0176a13║甚麼不會？」師曰：「會取好。」僧舉頭看師，又看法眼，
J26nB178_p0176a14║乃抽身入眾，法眼與李王當時失色。法眼歸方
J26nB178_p0176a15║丈，令侍者喚問話僧至，法眼曰：「上座適來問底
J26nB178_p0176a16║話，許你具眼，人天眾前何不禮拜蓋覆卻？」法眼
J26nB178_p0176a17║摵一坐具，其僧三日後吐光而終。
J26nB178_p0176a18║師云：「據者僧所問底話，言中露骨、句裏藏鋒，所以法
J26nB178_p0176a19║眼許他問話具眼。玄則不辨來風，識他不破，故以實
J26nB178_p0176a20║意酬對，以致此僧不服顧盻歸眾，可謂蹉過當機，一
J26nB178_p0176a21║場氣悶。然而此僧亦是有前無後，待法眼云：『適來問
J26nB178_p0176a22║話許你具眼，人天眾前何不禮拜蓋覆卻？』便云：『謝和
J26nB178_p0176a23║尚證明。』遂禮拜。不妨有出身之路，免被法眼摵一摵
J26nB178_p0176a24║入於黃泉之下。雖然如是，若對山僧云：『龍吟霧起，虎
J26nB178_p0176a25║嘯風生，學人知是出世邊事，到此為什麼不會？』山僧
J26nB178_p0176a26║但云：『少賣弄。』他若擬議，便與打出，要見臨濟門風自
J26nB178_p0176a27║別。」
J26nB178_p0176a28║興教坦禪師受請陞座，有雪竇化主省宗出問：
J26nB178_p0176a29║「諸佛未出世，人人鼻孔遼天，出世後為什麼杳
J26nB178_p0176a30║無消息？」坦曰：「雞足峰前風悄然。」宗曰：「未在，更道。」
J26nB178_p0176b01║坦曰：「大雪滿長安。」宗曰：「誰人知此意，令我憶南
J26nB178_p0176b02║泉。」拂袖歸眾，更不禮拜。坦曰：「新興教今日失利。」
J26nB178_p0176b03║便歸方丈，令人請宗至，坦曰：「適來錯抵對一轉
J26nB178_p0176b04║語，人天眾前何不禮拜蓋覆卻。」宗曰：「大丈夫膝
J26nB178_p0176b05║下有黃金，爭肯禮拜無眼長老。」坦曰：「我別有語
J26nB178_p0176b06║在。」宗乃理前語至未在更道處，坦曰：「我有三十
J26nB178_p0176b07║棒，寄你打雪竇。」宗乃禮拜。
J26nB178_p0176b08║師云：「據省宗發個反常問頭，以明心行之句，興教答
J26nB178_p0176b09║雞足峰前風悄然一轉語，將風恬浪靜之意以答杳
J26nB178_p0176b10║無消息庶幾相應，其實猶未明省宗句裏有藏機之
J26nB178_p0176b11║問，故省宗又云：『未在更道。』興教又答云：『大雪滿長安。』
J26nB178_p0176b12║則愈見不明省宗最初問頭心行，不能覿面為渠斬
J26nB178_p0176b13║截，故落在無事甲裏，遂成無用死禪。省宗是個明眼
J26nB178_p0176b14║衲僧，知他答話落虛，故云：『誰人知此意，令我憶南泉。』
J26nB178_p0176b15║拂袖歸眾。興教見他不禮拜，纔知自己失其機用，故
J26nB178_p0176b16║乃云：『新興教今日失利。』可謂自知較一半，遂喚省宗
J26nB178_p0176b17║云：『適纔山僧錯答一轉語，人天眾前何不禮拜蓋覆
J26nB178_p0176b18║卻？』而省宗明眼衲僧終是不變，且英氣挺特，乃謂：『丈
J26nB178_p0176b19║夫膝下有黃金，不拜無眼長老。』興教見省宗氣概逼
J26nB178_p0176b20║人，遂別轉機用云：『吾別有語在。』宗乃理前話至未在
J26nB178_p0176b21║更道處，興教云：『我有三十棒，寄汝打雪竇。』省宗到此
J26nB178_p0176b22║纔禮拜，以見興教能發機用，折得自己句裏有藏機
J26nB178_p0176b23║之意也。雖然如是，若問山僧：『諸佛未出世，人人鼻孔
J26nB178_p0176b24║遼天，出世後為什麼杳無消息？』便與一棒云：『且道是
J26nB178_p0176b25║賞你是罰你？』他若擬議，即與推出，不惟免得許多曲
J26nB178_p0176b26║折，亦令後人於此不疑。」
J26nB178_p0176b27║守廓到鹿門，一日後架見楚和尚與數僧道話
J26nB178_p0176b28║次，鹿門下來問楚和尚：「你終日披披搭搭作甚
J26nB178_p0176b29║麼？」楚云：「和尚見某甲披披搭搭那？」鹿門便喝，楚
J26nB178_p0176b30║亦喝，兩家總休去。守廓云：「諸上座！你看者兩個
J26nB178_p0176c01║瞎漢。」隨後便喝。鹿門歸方丈，卻令侍者請守廓
J26nB178_p0176c02║上來云：「老僧適來共楚闍黎賓主相見，什麼處
J26nB178_p0176c03║敗闕？」守廓云：「轉見病深。」鹿門云：「老僧自見興化
J26nB178_p0176c04║來便會也。」守廓云：「和尚到興化時，某甲為侍者，
J26nB178_p0176c05║記得與麼時語。」鹿門云：「請舉看。」守廓遂舉，興化
J26nB178_p0176c06║問：「和尚甚處來？」和尚云：「遊五臺山來。」興化云：「還
J26nB178_p0176c07║見文殊麼？」和尚便喝，興化云：「我問你還見文殊，
J26nB178_p0176c08║又惡發作什麼？」和尚又喝，興化不語，和尚作禮。
J26nB178_p0176c09║興化至明日教某甲喚和尚待問，和尚早去也，
J26nB178_p0176c10║興化上堂云：「你看者個僧，擔條斷貫索向南去
J26nB178_p0176c11║也，已後也道見興化來。」守廓云：「今日公案恰似
J26nB178_p0176c12║與麼時底。」鹿門云：「興化當時為甚無語？」守廓云：
J26nB178_p0176c13║「知和尚不會賓主句，所以不語。明日教某甲喚
J26nB178_p0176c14║和尚擬待持論，和尚早去了也。」鹿門明日特為
J26nB178_p0176c15║煎茶，晚參告眾云云（詳載《宗門統要》）。
J26nB178_p0176c16║師云：「據鹿門入一叢林出一保社，賓主相逢，只用一
J26nB178_p0176c17║喝兩喝，以為了事。觀他與楚闍黎對喝，更不別轉機
J26nB178_p0176c18║語，故遭守廓簡責。又昔因興化問他甚處來，鹿門云：
J26nB178_p0176c19║『遊五臺來。』興化云：『還見文殊麼？』鹿門便喝，興化云：『我
J26nB178_p0176c20║問你還見文殊，又惡發作什麼？』鹿門又喝，興化不語。
J26nB178_p0176c21║後守廓述興化上堂語話，乃知鹿門不會賓主句。據
J26nB178_p0176c22║此則賓主相逢，自有言句往來，或機或拶，合是有收
J26nB178_p0176c23║有放，不是一味喝了又喝，只作儱侗顢頇，更無上下
J26nB178_p0176c24║進退。就如臨濟會中有僧出禮拜，濟便喝，僧云：『老和
J26nB178_p0176c25║尚莫探頭好。』濟云：『落在什麼處？』僧便喝，濟便打。又僧
J26nB178_p0176c26║問：『如何是佛法大意？』濟便喝，僧禮拜，濟云：『汝道好喝
J26nB178_p0176c27║也無？』僧云：『草賊大敗。』濟云：『過在什麼處？』僧云：『再犯不
J26nB178_p0176c28║容。』濟便喝。據臨濟此兩則機緣，則賓主相見自是有
J26nB178_p0176c29║收有放，亦見有炤有用，不是喝了又喝，儱侗顢頇，便
J26nB178_p0176c30║堪為種草。然而山僧不妨別轉機語，如興化問：『甚處
J26nB178_p0177a01║來？』答云：『遊五臺來。』興化云：『還見文殊麼？』但云：『和尚萬
J26nB178_p0177a02║福。』如興化云：『恁麼則何曾到五臺來？』但云：『五臺不離
J26nB178_p0177a03║者裏。』興化若拈棒，不妨便喝。若如此做次，則亦見賓
J26nB178_p0177a04║主相逢，而有言句往來，非同喝了又喝而無機變者
J26nB178_p0177a05║比。又代鹿門，如興化問：『還見文殊麼？』鹿門便喝，興化
J26nB178_p0177a06║云：『我問你還見文殊，又惡發作什麼？』鹿門云：『某甲罪
J26nB178_p0177a07║過。』如此應對，未論契與不契，亦見有放有收。當時鹿
J26nB178_p0177a08║門若會如是做次，則免守廓點破，亦何用煎茶告眾
J26nB178_p0177a09║來。雖然如是，興化亦不無放過，爭似當時見鹿門儱
J26nB178_p0177a10║侗用喝，便與捉敗點發，使渠知恩有地，于法嗣中又
J26nB178_p0177a11║添一人，豈不為之盛事。只默忍坐觀，縱更上堂亦何
J26nB178_p0177a12║補於事？」遂喝一喝。眾擬議，師云：「蹉過了也不知。」
J26nB178_p0177a13║贊
J26nB178_p0177a14║觀音
J26nB178_p0177a15║眼觀色，耳聞聲，三十二應共浮沉，秪因識破中心樹，
J26nB178_p0177a16║萬別千差總是真。咄。
J26nB178_p0177a17║自贊
J26nB178_p0177a18║者個阿師，萬千無狀，不分皂白，問著便棒，任其佛來
J26nB178_p0177a19║祖來，當前總不輕放，如此惡賴為人，天上人間無兩。
J26nB178_p0177a20║咄。
J26nB178_p0177a21║天童老和尚贊
J26nB178_p0177a22║道大德備，虛空莫比，平等攝機，明月炤水，奪驪龍珠，
J26nB178_p0177a23║擊鳳凰髓，六踞叢林，大明普會，起臨濟綱宗，作萬世
J26nB178_p0177a24║勝軌。
J26nB178_p0177a25║自贊（隱元琦請）
J26nB178_p0177a26║者個禿丁極其倔𠎦，行過量機、用格外棒，殺活縱橫
J26nB178_p0177a27║孰能攔攩，指點當人端倪之上，突出逆兒覷破來，了
J26nB178_p0177a28║無一物可名狀，脫體全彰非聖凡，誰云天下之榜樣。
J26nB178_p0177a29║自贊（子穀蔡居士等描留鎮金粟常住永遠供養請題）
J26nB178_p0177a30║坐斷千差者古錐，撐天拄地自孤危，彌今亙古非他
J26nB178_p0177b01║力，離相絕名更是誰。喝下頓將佛祖滅，棒頭累把聖
J26nB178_p0177b02║凡欺，突為金粟山頭主，一任人天正眼窺。
J26nB178_p0177b03║達磨（子穀蔡居士請）
J26nB178_p0177b04║誰識老臊胡，技窮無可賣，一葉半江行，清風明月賽。
J26nB178_p0177b05║平窺底意沒多般，半是神通半捏怪，等閒錯足在波
J26nB178_p0177b06║心，難洗人間筆墨債。
J26nB178_p0177b07║達觀大師像贊（鑑圓禪人乞）
J26nB178_p0177b08║突出叢林老古錐，聲名流布響如雷，一生獨坐朝官
J26nB178_p0177b09║上，不懼風波撒手回。
J26nB178_p0177b10║自贊（朗真璣請）
J26nB178_p0177b11║者個村和尚，為人極無狀，來問未開言，早已當頭棒，
J26nB178_p0177b12║不將佛法揚，多把慧命喪，如此滅宗枝，那堪留供養。
J26nB178_p0177b13║自贊（閩中寧德縣白漚上座請）
J26nB178_p0177b14║不說禪亦不說道，秪要當機悟取好，不悟便將棒打
J26nB178_p0177b15║伊，免教特地別尋討，寧德白漚描我真，我懷書出應
J26nB178_p0177b16║知到。
J26nB178_p0177b17║自贊（三笑密請）
J26nB178_p0177b18║五百銅頭鐵額漢，相親相近個村僧，擎拳鼓掌呵呵
J26nB178_p0177b19║笑，不識如何繼祖燈。揭露現成人易會，談玄說妙我
J26nB178_p0177b20║無能，禪人三笑傍窺覷，摹去從伊徹骨憎。
J26nB178_p0177b21║泰宇趙居士乞題三十二應觀音
J26nB178_p0177b22║一體分形三十二，神頭鬼面許多般，人天賺殺無窮
J26nB178_p0177b23║數，都道慈悲不等閒。
J26nB178_p0177b24║天童老和尚贊（悟原禪人請）
J26nB178_p0177b25║巍巍堂堂，煒煒煌煌，一條白棒，直指無方，見相聞名
J26nB178_p0177b26║咸仰重，剎塵何處不風光。
J26nB178_p0177b27║天童老和尚贊（玉可張居士請）
J26nB178_p0177b28║單傳之道，起伏莫紀，四序推移，周而復始，冷數百年，
J26nB178_p0177b29║吾師蹶起，丕振綱宗，道冠天宇。夫是其誰？密雲老子。
J26nB178_p0177b30║自贊（柴立己請）
J26nB178_p0177c01║貪嗔癡具足，戒定慧全無，不解順摩捋，秪會倒騎驢，
J26nB178_p0177c02║從上法門皆滅卻，聲名那許落江湖，柴禪應有生機
J26nB178_p0177c03║變，炤用臨時莫道無。
J26nB178_p0177c04║題自像（古淵成請）
J26nB178_p0177c05║一生臭惡名，諸方久露布，過橋便折橋，得路即填路，
J26nB178_p0177c06║輒爾動金錍，等閒吞佛祖，惱亂老叢林，賤汝如糞土，
J26nB178_p0177c07║濟家那有者兒孫，秪應打殺去餵虎。
J26nB178_p0177c08║大慧杲禪師（日至詹居士索題）
J26nB178_p0177c09║者位尊慈，多少奇特，說法縱橫，雷轟電掣，如此為人，
J26nB178_p0177c10║千古一傑。
J26nB178_p0177c11║自贊（靈機觀請）
J26nB178_p0177c12║靈機在握，隨方展拓，契之者一脈疏通，昧之者千差
J26nB178_p0177c13║穿鑿，疑信相參在此間，規持待汝超方作。
J26nB178_p0177c14║老和尚贊（僧請）
J26nB178_p0177c15║三十年來，宗風大震，端居寰海，全提正令，中興濟道，
J26nB178_p0177c16║百世龜鏡。
J26nB178_p0177c17║自贊（亙信彌請）
J26nB178_p0177c18║瞎驢不會禪，白棒每掀天，若無信荷人，都道是風顛。
J26nB178_p0177c19║開堂四處十餘載，鼻孔年來沒半邊，且道那半邊在
J26nB178_p0177c20║甚麼處？問取羅山子，自然為汝拈。
J26nB178_p0177c21║自贊（百癡元請）
J26nB178_p0177c22║天下浪鳴，是者古錐，愛吐無義語，慣用惡鉗鎚，都教
J26nB178_p0177c23║怨入骨髓，任他道我大癡。
J26nB178_p0177c24║諸祖圖贊（顓封陸居士請）
J26nB178_p0177c25║超方一隊老臊胡，鼻孔遼天不可模，打殺還他咸慶
J26nB178_p0177c26║快，免教相上費分疏。
J26nB178_p0177c27║天童老和尚贊（從心師乞）
J26nB178_p0177c28║生平骨格硬如鐵，白棒一條當風揭，惡虎獰龍心膽
J26nB178_p0177c29║空，銀山鐵壁俱迸裂，全提向上弗留情，夙學初機都
J26nB178_p0177c30║教徹，從師參見不能忘，供養長年把香爇。
J26nB178_p0178a01║題金粟常住供養老和尚大像
J26nB178_p0178a02║天下咸知我老師尊，遠接曹溪之水，中興濟北之源，
J26nB178_p0178a03║於一毫端現六寶剎，坐微塵裏轉大法輪，驅馳猊象，
J26nB178_p0178a04║鉗鎚固自活潑，辨驗蛇龍，手眼尤見明圓，機為當人
J26nB178_p0178a05║直指，道契列祖單傳，德被遐邇、名達紫垣，三十餘載
J26nB178_p0178a06║大豎宗旛，慣用吹毛利劍，不管親冤，恒居三昧深海，
J26nB178_p0178a07║獨育鰲鯤，金粟峰頭曾鼓浪，萬年香火賴師恩。
J26nB178_p0178a08║題天童供養老和尚大像
J26nB178_p0178a09║臨濟中興，天童崛起，危樓崇殿梵王宮，行滿功圓只
J26nB178_p0178a10║一紀，道力難思天下知，德光遠炤幽明喜，龍象交參
J26nB178_p0178a11║用大機，聖凡駢集唯直指，洞聞天眷降田衣，請演綱
J26nB178_p0178a12║宗播朝市，七眾視如三界尊，四生依怙猶一子，單傳
J26nB178_p0178a13║正脈悟圓深，閱古較今難比擬，普天匝地大宗師，太
J26nB178_p0178a14║白峰高任仰止。
J26nB178_p0178a15║自贊
J26nB178_p0178a16║形如野鶴沖霄漢，性似閒雲動太虛，去住了然無掛
J26nB178_p0178a17║礙，魔宮佛界豈能拘，有人問我行藏處，一一分明舉
J26nB178_p0178a18║似渠。
J26nB178_p0178a19║正法書記描師像并自己同一山水圖乞題
J26nB178_p0178a20║擔荷教外單傳，流通正法眼藏，冤家驀面相逢，一任
J26nB178_p0178a21║人天瞻仰，今朝攜手上高山，遇虎逢獅莫輕放。
J26nB178_p0178a22║自贊（穎正端上座乞）
J26nB178_p0178a23║五十餘年老面皮，傲霜耐雪似寒枝，機如閃電超方
J26nB178_p0178a24║見，用似雷轟截眾疑，獅象當前不放過，龍蛇走到豈
J26nB178_p0178a25║容依，鉗鎚惡辣誰能受，穎正描吾合自知。
J26nB178_p0178a26║題五十三應真馴伏靈禽異獸總畫軸
J26nB178_p0178a27║五十三人似老虫，何時跳出梵王宮，降龍伏虎調狂
J26nB178_p0178a28║象，駕海騰雲冒險風。各現夜叉瞋面目，都偷佛祖小
J26nB178_p0178a29║神通，厲禽多係慈心攝，猛獸全憑忍力▆。那些關吏
J26nB178_p0178a30║應須透，妖怪免收掌握中，根境不形千歲定，見思斷
J26nB178_p0178b01║盡萬緣空。身存後有超三界，理墮偏空一色蒙，筋斗
J26nB178_p0178b02║翻來參棒喝，別傳消息莫從容。
J26nB178_p0178b03║自贊（蓮如禪人乞）
J26nB178_p0178b04║五處住持活脫脫，單拈白棒指青天，令人直下無思
J26nB178_p0178b05║著，灑落猶如水裏蓮，弗涉妙，不談玄，饑來喫飯困來
J26nB178_p0178b06║眠，有人問我西來意，劈面還他一老拳。
J26nB178_p0178b07║老和尚贊（為泰菴吳居士）
J26nB178_p0178b08║仰其道兮泰山之隆，挹其德兮滄海之洪，說法無礙
J26nB178_p0178b09║兮盤珠圓走，施機迅捷兮寶劍橫空，朝野思皈星繞
J26nB178_p0178b10║月，素緇奔湊水朝宗，深契單傳西祖意，陶埏八極見
J26nB178_p0178b11║真風，此道金繩誰可任，法孫賴有泰菴公。
J26nB178_p0178b12║題雲門湛和尚小像
J26nB178_p0178b13║虛空為口，須彌作舌，橫說豎說，了無間歇。若人識得
J26nB178_p0178b14║老師心，一任雷轟與電掣，我亦當年親座下，耳聞眼
J26nB178_p0178b15║見資饒舌。
J26nB178_p0178b16║自贊（龍華韜明上座乞）
J26nB178_p0178b17║誰識老漢，全無伎倆，指點當機，單提白棒，透過千差
J26nB178_p0178b18║萬別來，一毫拈出超群象，分明底意若何宣，活潑猶
J26nB178_p0178b19║如風行浪，汝今主席在龍華，應憶吾宗浩蕩蕩。
J26nB178_p0178b20║題初祖像
J26nB178_p0178b21║獨坐九年，壁立萬仞，凜凜孤風，何人敢近。懸機底意
J26nB178_p0178b22║許誰知，神光看破狼籍甚，歸家唱個還鄉曲，震旦從
J26nB178_p0178b23║教作話柄。
J26nB178_p0178b24║自贊（天水廣請）
J26nB178_p0178b25║我相無相，如何供養，妙用神通，描之不上。爭似丹青
J26nB178_p0178b26║未舉時，卻與吾儂無二樣，不知問取東禪廣，免得逢
J26nB178_p0178b27║人又喫棒。
J26nB178_p0178b28║天童老和尚贊（善納禪人乞）
J26nB178_p0178b29║打風打雨，一條白棒，呵佛呵祖，多方伎倆。惡虎獰龍
J26nB178_p0178b30║立下風，施機發用超群上，若人不識是阿誰，報道密
J26nB178_p0178c01║雲老和尚。
J26nB178_p0178c02║先師密老和尚贊（不知禪人乞）
J26nB178_p0178c03║百世聞我師，聲名震若雷，棒頭生孝子，慧焰起寒灰，
J26nB178_p0178c04║中興臨濟道，雪裏一枝梅，禪者不知須著眼，長年莫
J26nB178_p0178c05║被薄風吹。
J26nB178_p0178c06║自贊（古碧維那乞）
J26nB178_p0178c07║老漢無面目，不用上紙墨，圓同太虛空，僧繇難描邈，
J26nB178_p0178c08║維那古碧應自知，分明六六三十六。
J26nB178_p0178c09║自贊（機來陳居士乞）
J26nB178_p0178c10║如意指揮向上事，當陽顯露不容猜，潑天潑地超今
J26nB178_p0178c11║古，妙用須知機上來，透得機前活脫脫，文章自許達
J26nB178_p0178c12║天階。
J26nB178_p0178c13║自贊（振玉禪人乞）
J26nB178_p0178c14║者個老禿奴，禪道多不會，枉作人天師，尚無少慚愧，
J26nB178_p0178c15║呵佛罵祖師，以犯彌天罪，振玉應自知，莫受他瞞昧，
J26nB178_p0178c16║攤向壁角頭，一任風吹碎。
J26nB178_p0178c17║自贊（方淡禪人乞）
J26nB178_p0178c18║者個和尚，心直口快，不近人情，到處無礙。忤逆之兒
J26nB178_p0178c19║痛打伊，凜凜嚴風傳後代，方淡禪人莫別求，只者些
J26nB178_p0178c20║兒道亦在。
J26nB178_p0178c21║題三際法師像（朝徹上座乞▆係雙瞽）
J26nB178_p0178c22║靈光長獨耀，迥脫色塵根，照了無塵際，不因暗相昏，
J26nB178_p0178c23║圓通親契證，現量括乾坤，三藏十二部，敷演亦末論，
J26nB178_p0178c24║左右逢源妙，高低普應門，人多贊閒伎，我喜會玄源，
J26nB178_p0178c25║指出老師真面目，彌今亙古儼然存。
J26nB178_p0178c26║題覲周徐居士行樂圖
J26nB178_p0178c27║全身擔荷佛法，覿體承當自己，格物以明大義，著書
J26nB178_p0178c28║發揮玄旨，禪翁多與把臂，法幢到處扶起，東海儒林
J26nB178_p0178c29║一丈夫，樂哉受用誰能比。
J26nB178_p0178c30║草衣文殊贊
J26nB178_p0179a01║許大文殊著草衣，令人愧殺莫能支，雖然現出神通
J26nB178_p0179a02║相，世上爭傳亦好思。阿呵呵，身邊自有金獅子，為甚
J26nB178_p0179a03║而今不解騎，換卻時人雙眼目，相逢不識起多疑。咄！
J26nB178_p0179a04║去習上座乞題聞谷大師像
J26nB178_p0179a05║日用常趺坐，接人多落草，善說如來禪，義理無不到。
J26nB178_p0179a06║戒律嚴身似秋月，清涼眾僧之熱惱，讚歎宗門向上
J26nB178_p0179a07║事，到頭未肯全擔荷。雖然如是，莫謗他好。
J26nB178_p0179a08║中峰遠祖贊（有引）
J26nB178_p0179a09║己丑冬，通容在超果開法，至新春一百二十日事
J26nB178_p0179a10║畢，小崑山素本上座特延隨喜此山，因知承上源
J26nB178_p0179a11║流第十一世遠祖中峰本祖師亦在此山弘法，遂
J26nB178_p0179a12║得瞻禮畫像。後二日即往虎丘掃隆遠祖塔，并應
J26nB178_p0179a13║崇德福嚴寺之請。然通容向有修《五燈嚴統》之志，
J26nB178_p0179a14║未得從事。今夏承雲間眾鄉紳尺素相招，到此以
J26nB178_p0179a15║了前願，故于八月二十二日又至此院，坐月餘，修
J26nB178_p0179a16║續此書二十五卷亦已閣筆，素本上座索題本遠
J26nB178_p0179a17║祖像讚，遂合掌曰：
J26nB178_p0179a18║「我祖當年法海龍，文章三昧莫能窮，等閒傾出珠千
J26nB178_p0179a19║斛，照映人間悟己躬，句句醍醐最上味，機機楖栗起
J26nB178_p0179a20║宗風，幻住門庭今猶在，兒孫雖遠喜追從，三泖九峰
J26nB178_p0179a21║真面目，古今受用許誰同。」
J26nB178_p0179a22║古風西堂乞自贊
J26nB178_p0179a23║蕭蕭疏疏，灑灑落落，說禪說道，無造無作。信口道，信
J26nB178_p0179a24║手拈，如海之深，如空之廣，東西南北，更無捉摸，挽回
J26nB178_p0179a25║古風與世看，大似秦時個𨍏轢。咄！咄！
J26nB178_p0179a26║白漢上座乞贊行樂圖
J26nB178_p0179a27║千歲老松，萬般奇石，適興偶來，坐消白日，得意滿懷，
J26nB178_p0179a28║不可稱述，流水高山在目前，書記白公親寫出。呵！
J26nB178_p0179a29║雲浪西堂乞自贊
J26nB178_p0179a30║生平坐地，更無住著，主持法門，機用活卓，照用臨時
J26nB178_p0179b01║不亂施，西堂雲浪知作略。
J26nB178_p0179b02║自贊（公衡西堂乞）
J26nB178_p0179b03║汝心最慈，汝性最剛，臨時斷事，更無覆藏，正直非私，
J26nB178_p0179b04║衡秤相當，猶有接人掣電機，西堂上座任舉揚。
J26nB178_p0179b05║樅堂上座乞自贊
J26nB178_p0179b06║百萬松杉雙徑杳，三千樓閣五峰寒，老僧陞座為何
J26nB178_p0179b07║事，正令提持宇宙寬。龍象遠來施白棒，人天在會驗
J26nB178_p0179b08║真參，樅堂禪者傍觀笑，描到廣南示眾看。雖然如是，
J26nB178_p0179b09║不可與者老凍儂換卻眼睛。可也。呵呵！
J26nB178_p0179b10║贊魚籃觀音
J26nB178_p0179b11║不釣獰龍只釣魚，魚中消息許誰知，等閒看破無多
J26nB178_p0179b12║子，跳出龍門上上機。
J26nB178_p0179b13║師與雲臺蔡居士同坐山水圖自題
J26nB178_p0179b14║老漢出世，多住名藍，孤光獨運，玄妙不談，利生接物，
J26nB178_p0179b15║一體同觀。雲臺蔡居士，皈信亦來參，山水同看樂不
J26nB178_p0179b16║盡，徘徊無厭語喃喃。
J26nB178_p0179b17║乞題祖鄰菴老師像
J26nB178_p0179b18║者位阿師，積德有年，尋常講教，亦久參禪，何時俄寂
J26nB178_p0179b19║滅，撒手笑青天，山靈當呵護，緇素更思瞻，雙徑棲遲
J26nB178_p0179b20║三十載，慈風悲月祖為鄰，且道即今在什麼處。呵！
J26nB178_p0179b21║自贊
J26nB178_p0179b22║老漢從來沒面目，大坐當軒似虎伏，問著些兒不近
J26nB178_p0179b23║情，棒喝橫施如電拂，一任諸方怒眼觀，讚何榮兮毀
J26nB178_p0179b24║何辱，老邁垂機猶未休，釣竿砍盡重栽竹。咄！咄！
J26nB178_p0179b25║題老和尚像贊
J26nB178_p0179b26║沒量大人相，人天普供養，道德冠寰中，機用超比量。
J26nB178_p0179b27║棒頭指點性靈開，正脈流通天下廣，耀古騰今萬世
J26nB178_p0179b28║師，霜風凜冽人追仰。
J26nB178_p0179b29║題大悲像贊
J26nB178_p0179b30║大悲老漢現全身，手眼多般密似林，有一眾生不得
J26nB178_p0179c01║度，何稱無畏願洪深。急薦取，莫沉吟，覿面全提不用
J26nB178_p0179c02║尋。
J26nB178_p0179c03║正聞上座乞題離山禪德像
J26nB178_p0179c04║為人肯教子孫賢，日用嚴持卓卓然，撒手臨行光脫
J26nB178_p0179c05║脫，更衣沐浴臥長天。傍人更索伽陀句，直罵野狐亂
J26nB178_p0179c06║吐涎，如斯梗概超時輩，僧史之中亦可傳。
J26nB178_p0179c07║自贊（獨冠監院乞）
J26nB178_p0179c08║汝在吾邊亦有年，而今欲了住山緣，描吾影像懸堂
J26nB178_p0179c09║上，一任人天共仰瞻。老漢生平別無好，單拈白棒打
J26nB178_p0179c10║荒草，蛇龍變化看飛騰，當陽端的誰知道？既為監院
J26nB178_p0179c11║自應知，對人舉似不可蹉。咄！咄！
J26nB178_p0179c12║自贊（劍門西堂請）
J26nB178_p0179c13║咄哉阿師，心直口快，胸無藏蓄半秋毫，談吐不懼人
J26nB178_p0179c14║招怪，展演佛祖機，縱橫更無礙，大似利劍掛眉間，凜
J26nB178_p0179c15║凜威光多風彩。咄！咄！
J26nB178_p0179c16║自贊（百峰西堂請）
J26nB178_p0179c17║機動如林鳥，心閒似水魚，騰騰如是也，任運樂如如，
J26nB178_p0179c18║問著當頭棒，大用孰能拘，百峰西堂當看破，莫道老
J26nB178_p0179c19║僧是瞎驢。
J26nB178_p0179c20║天童密先老和尚像讚（離言首座請題）
J26nB178_p0179c21║太白峰高千萬仞，天童大剎海天寬，二事若比先師
J26nB178_p0179c22║德，相似北兮又缺南。分明千古大人相，凜凜風光鎮
J26nB178_p0179c23║宇寰，緇素那個不追仰，德化無邊思議難，古佛降生
J26nB178_p0179c24║在今世，瞻之仰之如泰山。法孫離言趨座下，描畫虛
J26nB178_p0179c25║空與眾看，終日焚香并禮拜，可許此心見一斑。咦！
J26nB178_p0179c26║自讚（離言首座請）
J26nB178_p0179c27║頂天立地在人間，擔荷單傳不等閒，接引群機非別
J26nB178_p0179c28║事，只欲當人契本顏。首座離公在會久，風前路透動
J26nB178_p0179c29║機關，而今欲報無私德，太虛沒縫若何攀，不如打殺
J26nB178_p0179c30║與狗喫，堪報吾恩似可歡。呵呵！
J26nB178_p0180a01║自讚（絳雪西堂請）
J26nB178_p0180a02║年近從心逸老人，住持十處現全身，逆兒受囑無餘
J26nB178_p0180a03║事，要契當機道脈新，縫雪瑩公曾中毒，翻身獨步入
J26nB178_p0180a04║嶙峋。且墾田。井賣薪，隨緣應運樂天真，不計久長如
J26nB178_p0180a05║此過，龍天側眼看光春，老僧鼻孔如何也，任從舉似
J26nB178_p0180a06║莫因循。咄！咄！
J26nB178_p0180a07║
J26nB178_p0180a08║
J26nB178_p0180a09║
J26nB178_p0180a10║費隱禪師語錄卷第十三終