J26nB178_p0180b01║費隱禪師語錄卷第十四
J26nB178_p0180b02║嗣法門人隆琦等編
J26nB178_p0180b03║雜著
J26nB178_p0180b04║題血書華嚴經（楚文禪人乞）
J26nB178_p0180b05║法界無邊量，分明在一身，毛孔無窮盡，心思不可論，
J26nB178_p0180b06║彼此多交攝，自他共一真，滴血收華藏，全經是血林，
J26nB178_p0180b07║一字一法門，一筆一佛身，染淨同時顯，聖凡不二因，
J26nB178_p0180b08║遮那純妙體，秪在剎那成。雖然如是，父母未生已前
J26nB178_p0180b09║此身未具，者一部微塵經卷畢竟在甚麼處？不妨向
J26nB178_p0180b10║者裏尋個分曉去。
J26nB178_p0180b11║跋天衣上座華嚴經
J26nB178_p0180b12║華嚴智境，重重無盡、無盡重重，不可說香水海，毛頭
J26nB178_p0180b13║許華藏界，佛身廣大、菩薩無邊，神通莫測、智慧難窮，
J26nB178_p0180b14║盡被天衣上座，筆尖頭上放出墨光，一時收攝，罄無
J26nB178_p0180b15║不盡，從前至後，自始至終，從內至外，一一筆遍歷華
J26nB178_p0180b16║藏界，一一墨點出佛功德，義星朗耀於長空，文海浩
J26nB178_p0180b17║瀚於意地，虛窗淨几，不異于寂滅之場，斗室匡床，豈
J26nB178_p0180b18║隔于妙善法堂，含毫吮墨，正是廣長舌相，展紙舒軸，
J26nB178_p0180b19║莫非放光震地，風動雲行，正明其六相大義，鳥啼花
J26nB178_p0180b20║落，尤顯于十玄妙門。理法界，事法界，乃至事事法界，
J26nB178_p0180b21║捨此又向何處歸宗？理無礙，事無礙，至於事事無礙，
J26nB178_p0180b22║離他更說什麼端的？直是大中現小、小中現大，一為
J26nB178_p0180b23║無量、無量為一，於一毫端現寶王剎，坐微塵裏轉大
J26nB178_p0180b24║法輪，時時與遮那相見，念念被普賢把臂，可謂當人
J26nB178_p0180b25║自己成就，慧身不由他悟，只要信得及，透得徹，便作
J26nB178_p0180b26║佛之長子，亦為世之津梁。雖然如是，縱到恁麼田地，
J26nB178_p0180b27║猶是法界量邊，若要出法界量邊，須向祖師門下別
J26nB178_p0180b28║覓棒喫始可。
J26nB178_p0180b29║題雪浪法師墨蹟
J26nB178_p0180b30║雪浪法師，千古傑雄，談經義，勝前人，瀾翻貝葉新新
J26nB178_p0180c01║旨，唾吐註文舊舊塵，天下聲騰雷灌耳，京師僧擁火
J26nB178_p0180c02║傳薪，況能書法超群輩，金畫銀鉤妙入神，活動宛如
J26nB178_p0180c03║源水瀉，端方堪比玉華新，光輝映目多琳聚，晉代流
J26nB178_p0180c04║芳有▆真。
J26nB178_p0180c05║金剛經跋
J26nB178_p0180c06║此經無住為宗，真空為體，破疑為用，熟酥為教相。然
J26nB178_p0180c07║無住者，不住有無對待之法，如旋火輪，如水長逝，無
J26nB178_p0180c08║暫停息，以見此般若之性，亙古恒存，熾然不息，無容
J26nB178_p0180c09║人涉途路、受波吒、落窠臼。若涉途路、受波吒、落窠臼，
J26nB178_p0180c10║則非契此般若之性也。真空者，十法界中四聖六凡，
J26nB178_p0180c11║千差萬別不出依正二報、根塵識三，六三十八當體
J26nB178_p0180c12║全空，無有一法可當情，以見此般若之性徹底真空，
J26nB178_p0180c13║無容人別作解會也。破疑者，如須菩提在會當機，頻
J26nB178_p0180c14║頻發問、種種生疑，計二十七，而世尊悉皆按下，都與
J26nB178_p0180c15║決破，如金剛寶劍不容人擬議觸犯，所謂對有有壞、
J26nB178_p0180c16║遇空空敗，總教人直下信入到真空無住之法為究
J26nB178_p0180c17║竟也。熟酥者，蓋世尊自出世來，住世四十九年，說法
J26nB178_p0180c18║三百餘會，從阿含小教，方等並談，至此般若會上，諸
J26nB178_p0180c19║大弟子根機淘汰纔得純熟，堪歸實相無上甚深妙
J26nB178_p0180c20║法。然則此經具有此四重大義，故自古至今，傳布人
J26nB178_p0180c21║間、流通四海，若緇若素、若男若女，咸肯書寫讀誦，受
J26nB178_p0180c22║持解義，乃至刊刻印行，皆是宿種善根而來，以能信
J26nB178_p0180c23║受此法，如乳之變酥，酥之變熟，更無疑惑者矣。且此
J26nB178_p0180c24║經古德常稱為句句鐵橛子，令人豁落見聞、悟旨發
J26nB178_p0180c25║機，所以六祖大師一聞「應無所住」，便悟得，菩提本無
J26nB178_p0180c26║樹，明鏡亦非臺，本來無一物，何處惹塵埃。更有古德
J26nB178_p0180c27║忽聞「應如是知、如是見、如是信解，不生法相」，亦皆開
J26nB178_p0180c28║悟。溯上若在家，若出家，受持讀誦，信解悟入者亦不
J26nB178_p0180c29║勝屈指，可見此經是傳佛祖之慧命，是眾生入道之
J26nB178_p0180c30║增上緣，以無我相、無人相、無眾生相、無壽者相，故能
J26nB178_p0181a01║普令十二類生悉皆悟入無餘涅槃。蓋以般若無住
J26nB178_p0181a02║故、般若實相故、般若破疑故。如是則重谷陸居士具
J26nB178_p0181a03║有宿根，荷負此法，刊刻流通，印行布施，亦是要人悟
J26nB178_p0181a04║入此無住之真宗，傳佛祖之慧命，乃作自利利他，於
J26nB178_p0181a05║塵勞網中做個金剛漢子。雖然如是，更須分曉佛未
J26nB178_p0181a06║開口、祖未西來，者一著子透脫得灑灑落落，不依佛、
J26nB178_p0181a07║不依法、不依賢聖僧，纔有自由自在分。不然，依經解
J26nB178_p0181a08║義，三世佛冤，離經一字，即同魔說。請向于此著一隻
J26nB178_p0181a09║眼，可也。試決之，陸居士以為何如。
J26nB178_p0181a10║一化上座募裝大悲菩薩像并供器等乞偈為
J26nB178_p0181a11║引
J26nB178_p0181a12║千手千眼大悲佛，接引眾生無窮極，眾生攝在一光
J26nB178_p0181a13║中，感應道交難思憶。不知此光起何處，推窮無虛亦
J26nB178_p0181a14║無實，如環無端密且圓，六根互用猶如一。一根返源
J26nB178_p0181a15║六解脫，圓通普應無差慝，如斯神用不思議，永為眾
J26nB178_p0181a16║生作利益。所以繼公發大心，募眾檀那裝像立。像既
J26nB178_p0181a17║裝嚴供亦然，供具莊嚴非等匹，道場成就赫赫然，最
J26nB178_p0181a18║勝因緣人追繹。正念攝心入聖林，從聞思修莫放逸，
J26nB178_p0181a19║世間多少奇男子，遭此良因財勿惜。
J26nB178_p0181a20║小佛事
J26nB178_p0181a21║為亡僧舉火，云：「性火真空，性空真火，如是了然，超佛
J26nB178_p0181a22║越祖，信步迢迢脫體行，大千界內無生路。」
J26nB178_p0181a23║祗園請為比丘尼慈庵起龕，以拄杖擊云：「衲僧家要
J26nB178_p0181a24║住即住，要行即行，騰騰任運，任運騰騰，隨緣脫灑，八
J26nB178_p0181a25║面風生。」又擊一擊云：「好隨我來。」遂以拄杖引之而出，
J26nB178_p0181a26║舉火云：「會得來無所從去、無所至底人，則入水不濕、
J26nB178_p0181a27║入火不燒，天上人間自在逍遙。秪如煙消火滅一句
J26nB178_p0181a28║作麼生道？透脫眼光非殼漏，不妨隨處示全真。」
J26nB178_p0181a29║為覺心禪人舉火，云：「皮袋一靈，一靈皮袋，薦取當機，
J26nB178_p0181a30║處處無礙。更問覺心何處是？火光洞徹大千界。」
J26nB178_p0181b01║為繼賢舉火，云：「衲僧家正要向火燄裏橫身，三世諸
J26nB178_p0181b02║佛近不得，歷代祖師傍不得，即近傍不得處，要且透
J26nB178_p0181b03║體清涼，所謂般若如大火聚，四門皆不可入。又云般
J26nB178_p0181b04║若如清涼池，四面皆可入。且道端的在甚麼處？火裏
J26nB178_p0181b05║蓮花開劫外，陰陽不涉笑春風。」
J26nB178_p0181b06║挂板，師舉椎云：「叢林耳目，人天號令，衲子參差，一椎
J26nB178_p0181b07║打正。且道以何為驗？」遂擊板一下云：「急急如律令。」
J26nB178_p0181b08║挂板，「鐘板既然挂起，法幢早已建立，衲子縱有千差，
J26nB178_p0181b09║據令自然條直。點即便到一句又作麼生？」遂擊板云：
J26nB178_p0181b10║「大家在者裏。」
J26nB178_p0181b11║挂板，云：「雲從龍，風從虎，衲子依棲，有本可據，一聲玉
J26nB178_p0181b12║板震山林，鐵額銅頭諳落處，試點出看。」遂擊板一下。
J26nB178_p0181b13║為亡僧解如舉火，云：「解如解如，受用不虛（此僧久病，臨逝乃索
J26nB178_p0181b14║飯喫，至一飽坐脫），生來死去，無欠無餘。助汝殷勤一把火，任
J26nB178_p0181b15║從隨處倒騎驢。」
J26nB178_p0181b16║師為耆舊映虛老師舉火，云：「老師平素護惜叢林，如
J26nB178_p0181b17║惜眼珠，深信因果，天清月朗，德行甚可讚揚，威儀尤
J26nB178_p0181b18║見孔昭，曾扣諸方作家來，臨終故能多分曉，早晨沐
J26nB178_p0181b19║浴更衣禮佛，夜間趺坐脫然自了，耆舊之中第一人，
J26nB178_p0181b20║禪海之眾亦希少。我今舉火特表揚，天上人間作師
J26nB178_p0181b21║表。」遂燒。
J26nB178_p0181b22║澄若、心如二禪座，請為優婆夷胡氏法名性汝入塔，
J26nB178_p0181b23║師以拄杖擊香几云：「不肯人間埋荒草，特來世外覓
J26nB178_p0181b24║棲真，旃檀林裏香風遠，吹動靈苗茂且新，芥納須彌
J26nB178_p0181b25║多自在，千山圍繞涅槃城。」又以拄杖敲几云：「即此便
J26nB178_p0181b26║是真常真樂真我真淨，入不二門，居不動地。雖然如
J26nB178_p0181b27║是，更有末後一句，須是自悟始得。」良久云：「鳥棲無影
J26nB178_p0181b28║樹，花發不萌枝。」
J26nB178_p0181b29║舉火，云：「日出天明，日落天暗，明暗兩忘，寂光顯煥，莫
J26nB178_p0181b30║是天明禪德安身立命之處麼？其或未然，老僧再為
J26nB178_p0181c01║汝點過。」遂燒，云：「性火真空，性空真火，根身器界融通，
J26nB178_p0181c02║便明無上大道，靈明廓徹絕週遮，任運騰騰當安樂。」
J26nB178_p0181c03║乃擲火炬，散。
J26nB178_p0181c04║孝徒非幻、本明等，送令先師蓮如上座靈骨入塔，請
J26nB178_p0181c05║師舉骨，云：「藏身處沒蹤跡，沒蹤跡處莫藏身，兩邊俱
J26nB178_p0181c06║不住，風光格外新，翠竹蒼松長作伴，清風明月許為
J26nB178_p0181c07║鄰，明眼之人多自得，萬年流水不知春。」遂送入。
J26nB178_p0181c08║破休上座請為令師送靈骨入塔，師提骨云：「大眾還
J26nB178_p0181c09║知麼，離山禪德在生親近天童先師，而今死後到此
J26nB178_p0181c10║徑山入塔，可謂頭正尾正。且道他安身立命在什麼
J26nB178_p0181c11║處？」遂送骨入，云：「劫外乾坤大，壺中日月長，頻吹無孔
J26nB178_p0181c12║笛，曲調別官商。老僧恁麼舉，一任子孫揚。雖然如是，
J26nB178_p0181c13║更有轉身一句，須是他出頭來親道始得。」又以拄杖
J26nB178_p0181c14║擊香几三下。
J26nB178_p0181c15║送開愚耆舊靈骨入塔，提骨云：「叢林耆舊，持戒闍黎，
J26nB178_p0181c16║為眾心切，始終不移。病久知行天正午，了然清淨契
J26nB178_p0181c17║無為，普同受用如天地，亙古彌今樂自怡。雖然如是，
J26nB178_p0181c18║收因結果一句又作麼生道？」遂入塔，云：「突出威音那
J26nB178_p0181c19║畔行。」
J26nB178_p0181c20║請為隱安耆舊舉火，云：「當人個事，無去無來，休心離
J26nB178_p0181c21║念，寂滅自諧。火光爍破娘生面，身世兩空絕點埃，更
J26nB178_p0181c22║有超方向上路，臘月蓮花觸處開。」
J26nB178_p0181c23║炳文上座請為令師完初禪德入塔，師提骨云：「白雲
J26nB178_p0181c24║為蓋，流水作琴，清明耳目，亙古彌今。從上聖賢同住
J26nB178_p0181c25║處，清風明月樂禪心，今日老僧親證據，無縫塔鎖萬
J26nB178_p0181c26║年春。」便入。
J26nB178_p0181c27║忍可上座請為令師祖覺幻老師入塔，師提骨云：「覺
J26nB178_p0181c28║幻老師在生出入先師之門，為人器骨古勁，先師甚
J26nB178_p0181c29║取焉。向在嘉禾勸化一方，歸寂以來將二十年，幸得
J26nB178_p0181c30║令孫忍可上座送此入塔，可謂生不離大眾，死不離
J26nB178_p0182a01║大眾，無水不朝東，有星皆拱北，同住涅槃城，共受無
J26nB178_p0182a02║生法。如何是無生法？滿目高山青潑黛，春秋不涉自
J26nB178_p0182a03║忘年。」便送入。
J26nB178_p0182a04║請為清印禪德送靈骨入塔，師提骨云：「清印老師年
J26nB178_p0182a05║高有德，叢林聞望，于真際庵示寂多年，令徒澗月上
J26nB178_p0182a06║座特送徑山，入此普同。然既到普同底時節，則根塵
J26nB178_p0182a07║不偶，六識無依，了無蹤跡，迥脫離微。且無住為本一
J26nB178_p0182a08║句作麼生道？到頭霜夜月，任運落前溪。」
J26nB178_p0182a09║
J26nB178_p0182a10║費隱禪師語錄卷第十四終
J26nB178_p0182a11║
J26nB178_p0182a12║
J26nB178_p0182a13║
J26nB178_p0182a14║
J26nB178_p0182a15║
J26nB178_p0182a16║
J26nB178_p0182a17║
J26nB178_p0182a18║
J26nB178_p0182a19║
J26nB178_p0182a20║
J26nB178_p0182a21║
J26nB178_p0182a22║
J26nB178_p0182a23║
J26nB178_p0182a24║
J26nB178_p0182a25║
J26nB178_p0182a26║
J26nB178_p0182a27║
J26nB178_p0182a28║
J26nB178_p0182a29║
J26nB178_p0182a30║
J26nB178_p0182b01║福嚴費隱容禪師紀年錄卷上
J26nB178_p0182b02║嗣法門人資福行觀山陰王谷仝集
J26nB178_p0182b03║鹽官徐昌治　董行證較
J26nB178_p0182b04║繼主法席門人行宗　行古重訂刻
J26nB178_p0182b05║明神宗皇帝萬曆二十一年癸巳
J26nB178_p0182b06║師諱通容，號費隱，閩之福清江陰里何氏子，其先
J26nB178_p0182b07║瞻陽望族也。父某，母翁氏俱有令德。生于癸巳五
J26nB178_p0182b08║月二十四日戌時。少孤，童年即脫白，不復憶覽，揆
J26nB178_p0182b09║之辰，逮黃檗開法，之次年，遣徒至故里，為先人營
J26nB178_p0182b10║窀穸，詢師所生庚甲于親族從母，具道家廟龕屏
J26nB178_p0182b11║後有伊父手識存焉。稽之洵然，自是及門緇素始
J26nB178_p0182b12║慶有據。中多瑞應，師云：「宗門不重此。」遂不復紀。
J26nB178_p0182b13║二十二年甲午
J26nB178_p0182b14║二十三年乙未
J26nB178_p0182b15║二十四年丙申
J26nB178_p0182b16║二十五年丁酉
J26nB178_p0182b17║二十六年戊戌
J26nB178_p0182b18║師六歲，入鄉校授讀，至孟子止，自後口中喃喃，儼
J26nB178_p0182b19║若偈頌，識者知其為出世之器。嘗月夜兄攜抱遊
J26nB178_p0182b20║歷鄰居，因指月云：「何故月亦隨我各家來遊，我欲
J26nB178_p0182b21║究其原。」伯仲聞之皆笑。
J26nB178_p0182b22║二十七年乙亥
J26nB178_p0182b23║師七歲，喪父，嘗同母哭於柩所。
J26nB178_p0182b24║二十八年庚子
J26nB178_p0182b25║師八歲，英異絕倫，與群兒戲拔木之巨者以角勝，
J26nB178_p0182b26║見者異之。故師後遇英俊角立者稍不循法，必力
J26nB178_p0182b27║摧之，少時拔木為之兆矣。
J26nB178_p0182b28║二十九年辛丑
J26nB178_p0182b29║師九歲，與眾童稚聚嬉，問童云：「山峰峭拔，何等人
J26nB178_p0182b30║斧削的？澗石壘磈，何等人逐來的？」又云：「天者等高，
J26nB178_p0182c01║忽然跌下，作麼樣處？」童皆無對，師默然疑之。
J26nB178_p0182c02║三十年壬寅
J26nB178_p0182c03║師十歲，兄行商三載，母孤守，至是年窶甚。蓋親兄
J26nB178_p0182c04║六人皆成立婚娶畢，五晜前後相繼歿，只存一兄，
J26nB178_p0182c05║出外為治生計。
J26nB178_p0182c06║三十一年癸卯
J26nB178_p0182c07║三十二年甲辰
J26nB178_p0182c08║師十二歲，母死，慟哭仆地。葬畢，依伯叔撫養。
J26nB178_p0182c09║三十三年乙巳
J26nB178_p0182c10║師十三歲，寄膳于伯叔，十日為度，周而復始，師每
J26nB178_p0182c11║代樵薪之役。
J26nB178_p0182c12║三十四年丙午
J26nB178_p0182c13║師十四歲，自二親逝後，家業漸替，諸父因星家言
J26nB178_p0182c14║師命不宜處俗，乃備香儀，擇吉送師于三寶寺，慧
J26nB178_p0182c15║山老師剃度，躬親眾務，無間晷刻。
J26nB178_p0182c16║三十五年丁未
J26nB178_p0182c17║師十五歲，習諸經業，晨夕不輟，多禮觀音願文，是
J26nB178_p0182c18║冬隨慧山師遷居福州華林寺。
J26nB178_p0182c19║三十六年戊申
J26nB178_p0182c20║師十六歲，與青林道友共住，朝暮盤桓禪門中事，
J26nB178_p0182c21║時同遊名勝，登鼓山喝水巖，口占云：「巖上草色肥，
J26nB178_p0182c22║巖下水流急，策杖上巖顛，山空人獨立。」時輩稱異。
J26nB178_p0182c23║三十七年己酉
J26nB178_p0182c24║師十七歲，建寧水災，浮屍于河。師見之悲痛，因念
J26nB178_p0182c25║人命無常，每攝心趺坐同禪寂云。
J26nB178_p0182c26║三十八年庚戌
J26nB178_p0182c27║師十八歲，會青林延浙東湛然和尚至寺度夏，師
J26nB178_p0182c28║參請，湛示狗子無佛性話。先是師見湛談禪，亦覓
J26nB178_p0182c29║《頓悟要論》私閱，湛適見，笑語人曰：「這小後生看此
J26nB178_p0182c30║等書，不知他作麼生解？」師不顧，覽不釋手。
J26nB178_p0183a01║三十九年辛亥
J26nB178_p0183a02║師十九歲，每與青林對機會無話墮，林對眾云：「此
J26nB178_p0183a03║公譬如畫龍，若一點睛，便當飛去。」師聞青林談及
J26nB178_p0183a04║雲門，有僧指南墮指參禪，不覺發憤，遂起參訪之
J26nB178_p0183a05║志，不白師友而去。初往江西信州博山路，經董巖，
J26nB178_p0183a06║遇普輝者謂師曰：「子欲參博山，請自乃師始。」師如
J26nB178_p0183a07║其言竟，謁壽昌和尚，舉所看狗子無佛性話請決，
J26nB178_p0183a08║昌云：「任汝恁麼看。」于是朝夕參此話，旬餘值昌陞
J26nB178_p0183a09║座，見一僧出眾對機，愈益鼓勵，不遑寢食，至五鼓
J26nB178_p0183a10║身世俱空，話頭脫落，排闥入方丈，云：「今日看破和
J26nB178_p0183a11║尚家風了也。」昌云：「你有甚麼見處？」師便喝，昌云：「是
J26nB178_p0183a12║事不恁麼。」師遶一匝，昌云：「秪如世尊拈花意旨如
J26nB178_p0183a13║何？」師拂袖便出。於是日用自作主宰，不起知見。一
J26nB178_p0183a14║日負畚器從昌至田中，舉古人道：「空手把鋤頭，和
J26nB178_p0183a15║尚為什麼又有手把鋤？」昌云：「你見麼？」師便拋擔歸
J26nB178_p0183a16║寺。後黃海岸司理杭州時，移師書，有先壽昌極口
J26nB178_p0183a17║稱師根性猛利，蓋指此也。時有元著關主自負有
J26nB178_p0183a18║見，問師如何是無縫塔，師拍手一下，著云：「汝不學
J26nB178_p0183a19║老實些。」師云：「念關主年老，放汝三十棒。」著忿而呵
J26nB178_p0183a20║叱，師遂辭去。
J26nB178_p0183a21║四十年壬子
J26nB178_p0183a22║師二十歲，由光澤縣往博山憩天龍菴，適博山和
J26nB178_p0183a23║尚亦寓此，師一見便問：「步來，車來？」山云：「汝管我作
J26nB178_p0183a24║麼？」師云：「不涉途路要和尚道。」山不理，師又問：「至道
J26nB178_p0183a25║無難，惟嫌揀擇是如何？」山云：「我行路辛苦，不能為
J26nB178_p0183a26║汝說。」師云：「和尚今日被藕絲牽倒了也。」便退，茶次
J26nB178_p0183a27║又問：「師唱誰家曲，宗風嗣阿誰？」山云：「汝那裏學者
J26nB178_p0183a28║虛頭來？」師將山連座一推幾乎倒地，山與眾俱駭
J26nB178_p0183a29║笑，師云：「大眾門外漢，笑箇什麼？」夜分，山遣侍者邀
J26nB178_p0183a30║師徵決所自，師述見壽昌和尚因緣，山云：「一個棺
J26nB178_p0183b01║材，兩個死漢。」師求指決，山即教參話頭，隨至博山
J26nB178_p0183b02║住三月。復參湛和尚于雲門，湛一見便問：「汝是華
J26nB178_p0183b03║林寺底？」師一喝，湛云：「我卻老實問汝。」師便人事，湛
J26nB178_p0183b04║問：「汝從那裏來？」師豎扇，湛舉德山托缽話徵云：「德
J26nB178_p0183b05║山因甚不會末後句？」師一喝，湛云：「莫掠虛好。」師云：
J26nB178_p0183b06║「今日親見和尚。」遲明進方丈，湛云：「我在華林時，汝
J26nB178_p0183b07║尚小，如今那裏來者些伎倆？」師作舞而出，湛舉夾
J26nB178_p0183b08║山荅境話，法眼道：「我二十年秪作境會，如何是他
J26nB178_p0183b09║不作境會的意？」師以手掩湛口，湛便休。一日，湛舉
J26nB178_p0183b10║凌行婆見浮杯公案徵云：「如何是他語不知偏正，
J26nB178_p0183b11║理不識倒邪處？」師隨下語不愜，至四五日種種呈
J26nB178_p0183b12║伎，湛皆不肯，忽憶靈雲見桃花悟道，玄沙卻云：「諦
J26nB178_p0183b13║當甚諦，當敢保老兄未徹在。」凌行婆亦如是也。舉
J26nB178_p0183b14║似湛，湛向傍人云：「此子會也。」師作禮退。
J26nB178_p0183b15║四十一年癸丑
J26nB178_p0183b16║師二十一歲，與湛和尚論牧牛話不契，往天台住
J26nB178_p0183b17║黃經洞獨居七日，脅不至席，因無水棄去。途遇指
J26nB178_p0183b18║南師，同過苕水見古卓師，卓問：「有句無句如藤倚
J26nB178_p0183b19║樹是如何？」師云：「一盲引眾盲。」卓問：「樹倒藤枯句歸
J26nB178_p0183b20║何處聻？」師云：「相牽入火坑。」一日卓舉東坡悟道偈
J26nB178_p0183b21║云：「溪聲便是廣長舌，山色無非清淨身，夜來八萬
J26nB178_p0183b22║四千偈，他日如何舉似人。」問西堂鏡宗云：「此菴為
J26nB178_p0183b23║甚卻道是門外漢？」宗云：「東坡認聲色邊事。」卓即肯
J26nB178_p0183b24║之，師云：「東坡既認聲色邊事，他後二句云『夜來八
J26nB178_p0183b25║萬四千偈，他日如何舉似人』，又是什麼意旨？」宗無
J26nB178_p0183b26║語，師遂過雙髻，見雪庭老師問：「久嚮雪庭，到來秪
J26nB178_p0183b27║見日頭。」荅語不契，復回雲門。值越中梅墅坐不語，
J26nB178_p0183b28║期湛和尚領眾，師作偈呈湛云：「禪非坐，坐非禪，個
J26nB178_p0183b29║中端的本來圓」云云。湛亦荅曰：「禪非坐，坐非禪，開
J26nB178_p0183b30║口須知落兩邊」云云之偈。一晚湛問：「興化打克賓，
J26nB178_p0183c01║汝道如何？」師云：「老婆心切。」湛云：「克賓是什麼心行？」
J26nB178_p0183c02║師籌度間，湛云：「快道出來，臨濟一宗在汝手裏。」師
J26nB178_p0183c03║忽猛省云：「克賓是克家真子。」湛云：「者些是臨濟宗
J26nB178_p0183c04║旨，汝要曉得。」湛赴紹興寶林寺講席，師隨聽習。
J26nB178_p0183c05║四十二年甲寅
J26nB178_p0183c06║師二十二歲，終寶林法華期，于己分中自覺不切，
J26nB178_p0183c07║遂同僧中虛，往天台天柱峰住靜數月，適克柔、離
J26nB178_p0183c08║我二禪者至，云：「湛然和尚在徑山圓通殿開堂。」偕
J26nB178_p0183c09║往親近，問：「如何是徑山的的大意？」湛便打，師以兩
J26nB178_p0183c10║手頭上合掌而出。解期，湛赴嘉興東塔，師隨行充
J26nB178_p0183c11║茶頭，一晚小參，師問：「如何是超然不借借？」湛云：「我
J26nB178_p0183c12║聽不清，汝再問。」師便喝，湛云：「這是借。」師又喝，湛云：
J26nB178_p0183c13║「亦是借。」師云：「喝散大眾去也。」
J26nB178_p0183c14║四十三年乙卯
J26nB178_p0183c15║師二十三歲充行堂，後隨湛和尚石佛聽講《法華》，
J26nB178_p0183c16║至第二卷，會得實相之理要須悟證不在言說，遂
J26nB178_p0183c17║同友頑石再參壽昌和尚。時饑饉道途艱苦，見昌
J26nB178_p0183c18║纔作禮，便問：「黑白未分時如何？」昌云：「非是思量得
J26nB178_p0183c19║到。」師遂禮拜，昌云：「汝都在者裏過日麼？」師云：「且喜
J26nB178_p0183c20║沒交涉。」昌乃休。次日師呈偈頌二十餘首，昌云：「這
J26nB178_p0183c21║也不消得，汝者後生具有夙根，但向蒲團討飯喫，
J26nB178_p0183c22║二十年管教有出頭日子在。」一日頑石頌楊岐新
J26nB178_p0183c23║婦騎驢話，師與品騭，石索師頌云：「新婦騎驢阿家
J26nB178_p0183c24║牽，者般消息許誰占，眉間掛劍揮天地，不生嫌處
J26nB178_p0183c25║也生嫌。」石持似昌，昌以為當，石始歎服。時梅菴與
J26nB178_p0183c26║師同寮晝持不語戒，夜就師請益，普茶次，頑石云：
J26nB178_p0183c27║「請和尚說茶話。」昌云：「茶中本無話，因請舉則有，有
J26nB178_p0183c28║則總不是，無亦不可守。」石云：「請和尚再道一句。」昌
J26nB178_p0183c29║云：「天上人間，無如者因。」顧師云：「且道老僧意旨如
J26nB178_p0183c30║何？」師云：「某甲卻不聞。」昌休去。昌誕日上堂，末句云：
J26nB178_p0184a01║「如何是不涉廉纖一句？」師在眾中云：「請和尚歸方
J26nB178_p0184a02║丈。」嗣至廬山石門，見憨山大師問：「古人道離心意
J26nB178_p0184a03║識參，絕凡聖路學，意旨如何？」山云：「待汝離卻心意
J26nB178_p0184a04║識向汝道。」師便喝，山云：「這個後生弄嘴。」師云：「要且
J26nB178_p0184a05║無人證明。」山不理，師便出，至皖公山訪瑞白禪師，
J26nB178_p0184a06║遂與度歲。
J26nB178_p0184a07║四十四年丙辰
J26nB178_p0184a08║師二十四歲，自皖公山過金陵，見古潭禪德。師甫
J26nB178_p0184a09║至，潭即避去，隨到吉祥寺，逢離我師，適患目留月
J26nB178_p0184a10║餘，又至東塔同麥浪禪師往埭頭陸菴度夏。浪多
J26nB178_p0184a11║涉義理，師每抑之，不合而去。至蕭山，值湛然和尚
J26nB178_p0184a12║講《楞嚴》，師與會，隨即受具。
J26nB178_p0184a13║四十五年丁巳
J26nB178_p0184a14║師二十五歲作偈見志，云：「吾年二十五，氣海吞佛
J26nB178_p0184a15║祖，不過古人關，豈踏今時路。」師過東塔，湛然和尚
J26nB178_p0184a16║講《楞嚴》，時閩僧定林，眾前稱師曰：「推倒無異，喝散
J26nB178_p0184a17║憨山。」師應聲曰：「天下衲僧做一擔擔。」眾俱稱賞，然
J26nB178_p0184a18║終以師去來不常，不留意教乘，俱輕視之。師發憤
J26nB178_p0184a19║云：「區區教理何難講演，大丈夫豈落人後乎？」鬻行
J26nB178_p0184a20║腳具，請經習之，隨湛赴海鹽天寧寺，講期散歸，顯
J26nB178_p0184a21║聖講《法華》、《楞嚴》，師俱與覆講。
J26nB178_p0184a22║四十六年戊午
J26nB178_p0184a23║師二十六歲，春，湛然和尚講《涅槃》，孝廉馬成允云：
J26nB178_p0184a24║「教乘不出寂然不動、感而遂通兩語。」師徵云：「開口
J26nB178_p0184a25║成雙橛，無言落二三，意旨如何？」允擬議，師便喝，允
J26nB178_p0184a26║云：「開口自然成雙橛。」師云：「俗漢。」便歸堂。時有同參
J26nB178_p0184a27║覺師于雲門講《唯識論》，一元師講四書，師亦涉聽。
J26nB178_p0184a28║四十七年己未
J26nB178_p0184a29║師二十七歲，湛然和尚講《楞嚴合論》，立師為西堂，
J26nB178_p0184a30║付大衣命代座。又講《華嚴》于大善寺，亦命代座，師
J26nB178_p0184b01║座下詰難辨駁，日夕靡間。湛對眾稱云：「若不是我，
J26nB178_p0184b02║似汝者樣魔頭，實難支遣。」是年師著《心經斲輪解》，
J26nB178_p0184b03║按師行繇云：「最初在根本上參究，看教自覺容易，
J26nB178_p0184b04║此時漸發聰穎，所有經籍隨看隨記，亦隨講演津
J26nB178_p0184b05║津不輟云。」
J26nB178_p0184b06║四十八年庚申
J26nB178_p0184b07║光宗皇帝泰昌元年
J26nB178_p0184b08║師二十八歲，龍居慧文法師，蘇州化城一雨法師，
J26nB178_p0184b09║先後講《楞嚴》，師俱與聽，出《心經斲輪解》就正，雨云：
J26nB178_p0184b10║「不惟見理圓妙，亦且文字鮮明。」遂舉師覆講，師衣
J26nB178_p0184b11║敝眾多忽之，覆講後皆肅然起敬。嗣至杭州得宗
J26nB178_p0184b12║法師處聽《唯識論》。
J26nB178_p0184b13║熹宗皇帝天啟元年辛酉
J26nB178_p0184b14║師二十九歲，於諸法師處日相請益，詰難辨駁不
J26nB178_p0184b15║異雲門，學問義理繇此日進，但自覺本分上不甚
J26nB178_p0184b16║相應，請益于湛和尚未甚得力，趺坐自傷，不覺泣
J26nB178_p0184b17║下，遂發憤思遍參焉。
J26nB178_p0184b18║二年壬戌
J26nB178_p0184b19║師三十歲，值僧慧輪持密雲老和尚《龍池錄》、《頌古》
J26nB178_p0184b20║二冊至，師展閱畢，歎曰：「者老漢有大過人處，必能
J26nB178_p0184b21║為我了事。」欲往參而未果。一日僧至雲門，傳密和
J26nB178_p0184b22║尚自江西來，將往天台暫憩吼山。師冒雨往見，便
J26nB178_p0184b23║問：「覿面相提事若何？」密便打，師云：「錯。」密又打，師盡
J26nB178_p0184b24║力一喝，密秪打，師秖喝，至第七打，師頭顱幾裂，所
J26nB178_p0184b25║有伎倆知解一時冰釋，乃對密云：「我識汝是臨濟
J26nB178_p0184b26║兒孫，請坐。」密坐定，師翻身將密拄杖打密三下，乃
J26nB178_p0184b27║云：「汝佛法元來如此。」持拄杖便行。密云：「且來且來。」
J26nB178_p0184b28║師不顧，密隨步奪回拄杖打一下，師云：「看破了也。」
J26nB178_p0184b29║一宿而返。
J26nB178_p0184b30║三年癸亥
J26nB178_p0184c01║師三十一歲，在姚江陳賢嶺掩關，自是日用現前，
J26nB178_p0184c02║覺從前知見如布袋盛錐子，一一敗露，無一句得
J26nB178_p0184c03║力，乃取所著《金剛合論》及《頌古》、《水鹽集》等書悉焚
J26nB178_p0184c04║之，旋觀傳燈諸祖鉗鎚，默然契合，遂集《祖庭鉗鎚
J26nB178_p0184c05║錄》一卷，後有門人孝廉王谷作序。師又著《頌古》一
J26nB178_p0184c06║冊，覺從前所憶公案，會意迥別，因評論諸方，謂被
J26nB178_p0184c07║夾雜拖帶擔閣半生，感密老和尚法乳之恩，乃脩
J26nB178_p0184c08║通法嗣書，并錄頌古遺，徒馳天台通玄上之。密老
J26nB178_p0184c09║和尚復書云：「從上師資投契皆出偶然，如上人問
J26nB178_p0184c10║不帶枝葉，老僧荅本分，未嘗一辭措于上人，分上
J26nB178_p0184c11║契不契，不期然而然，豈有意乎？其錄頌二端，大約
J26nB178_p0184c12║不錯，未免小不妥耳。」書尾又云：「不發回，俟上人出
J26nB178_p0184c13║關了來。」師閱書即出關往見，密問：「薰風自南來，殿
J26nB178_p0184c14║角生微涼，汝作麼生會？」師云：「水向石邊流出冷，風
J26nB178_p0184c15║從花裏過來香。」密云：「離此又作麼生？」師云：「放和尚
J26nB178_p0184c16║三十棒。」密云：「除卻棒，又作麼生？」師便喝，密云：「喝後
J26nB178_p0184c17║聻？」師云：「更要重說偈言。」密休去。師別老和尚歸閩，
J26nB178_p0184c18║路經高明會無盡法師，盡不為意，師指盡手中數
J26nB178_p0184c19║珠辨四悉檀義，盡愕然，師又問：「據天台判法華為
J26nB178_p0184c20║圓教，約圓教則無方便與不方便，為什麼猶有方
J26nB178_p0184c21║便品？」盡云：「方便者乃秘密也。」師云：「既是秘密，為甚
J26nB178_p0184c22║不安為秘密品，卻安為方便品？」盡無對，眾失色，師
J26nB178_p0184c23║拂衣去。
J26nB178_p0184c24║四年甲子
J26nB178_p0184c25║師三十二歲，歸閩，姚江張客卿嘗扣關參請，是年
J26nB178_p0184c26║卿領鄉薦以書通候，師復書勉勵之。上博山和尚
J26nB178_p0184c27║書，其略云：「夫人出世主張宗門，須是通方眼目，具
J26nB178_p0184c28║嚴大手段，始不負達摩西來單傳直指之風，而亦
J26nB178_p0184c29║不昧此道堂皇闊略不是邊隅，故撥火明道、開田
J26nB178_p0184c30║說法，乃至亂草邊、钁頭下，皆有舉揚此道者，豈例
J26nB178_p0185a01║授以死工夫為然哉？」山不荅。時青林掩關于石林
J26nB178_p0185a02║菴，師訪之，甫至關前便云：「汝在裏頭作什麼？」林咄
J26nB178_p0185a03║一咄，師云：「汝者一咄未有主在。」林未及對，師遂一
J26nB178_p0185a04║拳擊碎關門便行，林由此驚異。師嗣至，復詰林云：
J26nB178_p0185a05║「汝參甚麼話頭？」林云：「參三不是話。」師云：「是誰之語？」
J26nB178_p0185a06║林云：「南泉。」師云：「南泉未出世時又作麼生？」林擬議，
J26nB178_p0185a07║師便打，林罔措，師便行。自是遍歷雪峰、玄沙、靈雲
J26nB178_p0185a08║諸古坊覓地縛菴，無恰意者。按師行由云：日用知
J26nB178_p0185a09║非，從前不守本分處始覺微薄、推門落臼，因語識
J26nB178_p0185a10║人，從上古人公案，默會更覺不同。從前所作頌又
J26nB178_p0185a11║用不得，遂焚之。
J26nB178_p0185a12║五年乙丑
J26nB178_p0185a13║師三十三歲，至茶洋山搆菴，棲止山最僻遠，勢險
J26nB178_p0185a14║峻，人跡罕至，日則種蔬樵採，夜則脅不至席，時聞
J26nB178_p0185a15║山魈虎狼之聲，如是住三年。
J26nB178_p0185a16║六年丙寅
J26nB178_p0185a17║師三十四歲，見僧曹源駁漢月藏禪師與密老和
J26nB178_p0185a18║尚相見機緣，作《辨謬論》一冊，此時師雖居巖谷，名
J26nB178_p0185a19║震諸方焉。
J26nB178_p0185a20║七年丁卯
J26nB178_p0185a21║師三十五歲，春，密老和尚寄手札與師云：「老僧上
J26nB178_p0185a22║年五月赴嘉興金粟之請，雖僧眾聚首，而老僧年
J26nB178_p0185a23║邁不及蚤暮與人提持，上人可一出以助我，亦可
J26nB178_p0185a24║了彼此未完公案耳。」師復書云：「大丈夫兒豈因一
J26nB178_p0185a25║幅紙波波挈挈不自休息乎？」因不出嶺。是年移居
J26nB178_p0185a26║鼓山，編茆曰別峰菴，復住三載。
J26nB178_p0185a27║思宗皇帝崇禎元年戊辰
J26nB178_p0185a28║師三十六歲，偶閱博山禪師信地說禪門警語，著
J26nB178_p0185a29║《禪門金錍》一書。
J26nB178_p0185a30║二年己巳
J26nB178_p0185b01║師三十七歲，住別峰，密老和尚命僧淳輝來召，漢
J26nB178_p0185b02║月禪師附書寄候送所著述諸書，師閱之，見其出
J26nB178_p0185b03║世拈香于本師外，復拈寂音高峰等香，作書規之。
J26nB178_p0185b04║隨出嶺至金粟，命為西堂，師辭免，乞進侍司寮。一
J26nB178_p0185b05║晚，密老和尚索頌薰風自南來，師頌云：「匝匝薰風，
J26nB178_p0185b06║正令機通，身觸著，冷無依，分明一句離情謂，教我
J26nB178_p0185b07║如何舉似伊。咄！須著眼，莫遲疑，好看當人額下眉。」
J26nB178_p0185b08║密云：「描也被汝描成，畫也被汝畫就。秪如描也描
J26nB178_p0185b09║不成，畫也畫不就，汝又作麼生？」師便出。一日檀信
J26nB178_p0185b10║設齋請老和尚上堂，師問：「檀信敬持無米飯，前來
J26nB178_p0185b11║供養十方僧，如何是應供一句？」密云：「此去杭州一
J26nB178_p0185b12║百五。」師云：「應供一句蒙師指，今日陞堂事若何？」密
J26nB178_p0185b13║云：「露也，露也。敗也，敗也。」師云：「大眾證明，某甲禮拜。」
J26nB178_p0185b14║密云：「還不知羞。」師便喝，密云：「再喝一喝看。」師便出。
J26nB178_p0185b15║三年庚午
J26nB178_p0185b16║師三十八歲，春，歸閩道，經延平大木溪，師偶立船
J26nB178_p0185b17║首，遇舟相撞，墮入溪底，自念此是放身命處，頃之
J26nB178_p0185b18║浮起，眾挽上船。至閩居半載餘，福清緇素欲請密
J26nB178_p0185b19║老和尚住持黃檗山，懇師介紹。師同僧隆瑞、居士
J26nB178_p0185b20║林杰夫等抵金粟躬邀，密許之。是冬，師就職西堂。
J26nB178_p0185b21║王大含、谷參老和尚其友王金如囑云：「如見老人
J26nB178_p0185b22║相契固善，否則當見費隱禪師，此人為老人得法
J26nB178_p0185b23║弟子，要渠啟迪。」谷參老和尚不契，遂謁師，師痛下
J26nB178_p0185b24║鉗鎚，五日內有省，機緣載全錄中。臘八上堂，師問
J26nB178_p0185b25║「世尊睹明星意旨如何？」密云：「瞎。」師云：「將謂和尚忘
J26nB178_p0185b26║卻了也。」密云：「漆桶不快。」師便喝，密拈棒，師云：「元來
J26nB178_p0185b27║元來。」便禮拜，密云：「元來元來。」除夜小參，師問：「古人
J26nB178_p0185b28║烹露地白牛分歲，和尚今晚如何折合？」尚便打，師
J26nB178_p0185b29║云：「恁麼則年窮歲盡去也。」密云：「汝又恁麼去也。」師
J26nB178_p0185b30║禮拜云：「謝師指示。」
J26nB178_p0185c01║四年辛未
J26nB178_p0185c02║師三十九歲，是春隨密老和尚赴黃檗席，初上堂
J26nB178_p0185c03║云：「隻葉片舟泛海中，乘風來到福城東，洪波浩浩
J26nB178_p0185c04║無餘事，只作拋綸擲釣翁。還有衝浪金鱗麼？出來
J26nB178_p0185c05║相見。」師以坐具覆頂云：「會麼？」密打云：「一釣便上。」師
J26nB178_p0185c06║一喝歸眾。又上堂，師問：「黃檗痛施三頓棒，臨濟家
J26nB178_p0185c07║風自此興，今日吾師登此座，擬將何法接何人？」密
J26nB178_p0185c08║云：「放汝三十棒。」師云：「請師再道一句。」密云：「猶不知
J26nB178_p0185c09║羞。」師禮拜。是年七月望日，密取來源拂子并袈裟
J26nB178_p0185c10║一頂，當眾付與，師拜受之。八月朔，密歸金粟，師送
J26nB178_p0185c11║至浦城，密止之，乃辭去。蔡恪恭請師上馬峰，師即
J26nB178_p0185c12║允赴，于時衲子雲從漸成叢席。
J26nB178_p0185c13║五年壬申
J26nB178_p0185c14║師四十歲，住馬峰，寧波阿育王迎密老和尚，密許
J26nB178_p0185c15║之，金粟諸檀復堅留不已，密乃以書召師代主金
J26nB178_p0185c16║粟，師固辭，密復與師書云：「行脩齎書至，知吾徒弗
J26nB178_p0185c17║領金粟事，更善足見吾徒死心住山，但當眾不拘
J26nB178_p0185c18║多寡，于日用間須用本分一著子，則自然利己利
J26nB178_p0185c19║人，古人所謂於深山钁頭邊，覓一個半個報佛祖
J26nB178_p0185c20║恩是也。」又書云：「吾徒此時正宜住山，不可欲速妄
J26nB178_p0185c21║動，且得人不在多，唯務得一人半人真正本色衲
J26nB178_p0185c22║子，以報佛祖之恩，是吾所望。茲因時輝回閩，特寄
J26nB178_p0185c23║佛果祖、應菴祖兩刻，吾徒當依二祖垂訓以煆學
J26nB178_p0185c24║者，得相繼綿遠，是吾徒之正事也。」
J26nB178_p0185c25║六年癸酉
J26nB178_p0185c26║師四十一歲，住馬峰三載，福清紳士請師主席黃
J26nB178_p0185c27║檗，十月十五日入院，衲子雲臻，上堂拈香，云：「者一
J26nB178_p0185c28║瓣香，最初到處尋覓不得到手，一旦到手便乃當
J26nB178_p0185c29║陽披露不可指目，末後遇著個沒眼睛老和尚伸
J26nB178_p0185c30║手一捏，直得脫白無光，爇向爐中，專為本師密老
J26nB178_p0186a01║和尚用酬法乳之恩。」西堂隱元問：「一線陽春曲，繇
J26nB178_p0186a02║來和者稀。如何是陽春曲？」師云：「眉毛八尺長。」元禮
J26nB178_p0186a03║拜，師云：「何不再進一語？」元歸位，師休去。
J26nB178_p0186a04║七年甲戌
J26nB178_p0186a05║師四十二歲，住黃檗，隱元琦在座下，一日頌百丈
J26nB178_p0186a06║三日耳聾話，呈師云：「一聲塗毒聞皆喪，遍地骷髏
J26nB178_p0186a07║沒處藏，三寸舌伸安國劍，千秋凜凜白如霜。」師閱
J26nB178_p0186a08║竟，遂陞座，拈拂子云：「正恁麼時，容道者一枝拂子
J26nB178_p0186a09║囑付表揚。」琦拜受。邑侯費中立、侍御林心弘、孝廉
J26nB178_p0186a10║林無念入山，立問：「許多高足到山，老師個個都打
J26nB178_p0186a11║發去。」師云：「人人本具。」又問：「看語錄不知意旨作麼
J26nB178_p0186a12║生？」師云：「知與不知是個什麼？」又問：「令徒中有幾個
J26nB178_p0186a13║得意底？」師云：「縱目所睹。」無念問：「和尚還看文字麼？」
J26nB178_p0186a14║師云：「隨分。」念云：「宗門不立文字，為什麼又看？」師舉
J26nB178_p0186a15║拂子云：「者個且道是文字內文字外？」念舉茶鍾，師
J26nB178_p0186a16║默然。心弘問：「貴教中說輪迴，還是有是無？」師云：「存
J26nB178_p0186a17║乎其人。」弘云：「如是則無輪迴也。」師云：「信之則有，不
J26nB178_p0186a18║信則無。」弘聞師提誨，翻然信向。師因寺基水脈迅
J26nB178_p0186a19║直，築壩以截奔流成大池沼，值常住儉乏，盡出缽
J26nB178_p0186a20║資供眾，惟以衲子為念，不留長物，又置法產若干
J26nB178_p0186a21║畝，永作飯僧業，著《黃檗勘語》一卷，廣文上官憲作
J26nB178_p0186a22║序。又著《曹溪源流頌》一卷，刻《虎丘隆祖錄》、《白雲端
J26nB178_p0186a23║祖錄》、《三教平心論》，書法語一則，示隱元琦。
J26nB178_p0186a24║八年乙亥
J26nB178_p0186a25║師四十三歲，命朗真璣、百癡元脩《黃檗志》。亙信彌
J26nB178_p0186a26║入室，師問：「世尊拈花意旨如何？」信豎拳，師云：「即今
J26nB178_p0186a27║事作麼生？」信云：「早間普請，下午入室。」師云：「放汝三
J26nB178_p0186a28║十棒。」又問朗真：「世尊初生意旨如何？」真作指天指
J26nB178_p0186a29║地勢，師云：「上他釣了也。」真一喝，師云：「蓋覆了也。」真
J26nB178_p0186a30║禮拜云：「謝和尚入室。」師頷之。冬付亙信彌。
J26nB178_p0186b01║九年丙子
J26nB178_p0186b02║師四十四歲，春辭黃檗，過建寧地藏院，結夏西甌。
J26nB178_p0186b03║李猶龍謁師問：「生死就在輪迴處麼？」師便掌，龍擬
J26nB178_p0186b04║進語，師震威一喝，少頃龍起揖云：「有意旨在。」師云：
J26nB178_p0186b05║「是什麼意旨？」龍對師呵呵大笑，師復與一掌，龍笑
J26nB178_p0186b06║而去。是秋，僧清宇請住蓮峰，外翰上官憲、紳士劉
J26nB178_p0186b07║雲子、李猶龍皆依座下，朝夕咨詢。漳紳顏壯其，見
J26nB178_p0186b08║師語錄，肅啟請舉揚大法。葉泰交乞題亡父讚并
J26nB178_p0186b09║師像讚。西人創天主教毀佛，師著《原道闢邪》一卷。
J26nB178_p0186b10║十年丁丑
J26nB178_p0186b11║師四十五歲，是年春師往天童省覲密老和尚，密
J26nB178_p0186b12║上法堂，親撾鼓告眾曰：「老僧昔年黃檗付衣拂與
J26nB178_p0186b13║費隱，已出世為人，今來省覲老僧，舉伊為座元，大
J26nB178_p0186b14║似降尊就卑。雖然，若謂降尊就卑，正是眼搭[睊-月+虫]。且
J26nB178_p0186b15║既不可喚作降尊就卑，又喚作什麼？煩大眾齊送
J26nB178_p0186b16║歸位。」時眾萬指，或有請益，師唯以佛法提綱，靡不
J26nB178_p0186b17║欽服。杭州司理黃海岸，具柬儀書問十二則呈師，
J26nB178_p0186b18║師荅復之。顏壯其具啟相邀，師復書云：「前訂孟夏
J26nB178_p0186b19║赴命面奉麈談，不意本師堅留，首眾不能如願。門
J26nB178_p0186b20║下理學真儒留意禪宗，雖未覿面，自神契千里，把
J26nB178_p0186b21║袂傾吐當有時節。」是秋，溫州縉紳緇素請師住法
J26nB178_p0186b22║通，乃辭下山，合寺相送。中秋日進院，禪流景從，司
J26nB178_p0186b23║理賀公九邵晉謁師，麈談終日，公蹶然起，曰：「自己
J26nB178_p0186b24║分中如何得搆？」師云：「須自承當。」公曰：「作麼生承當？」
J26nB178_p0186b25║師云：「自古至今，更非第二人。」公擬議，師云：「擬議即
J26nB178_p0186b26║蹉過。」公歎服而別。時薦紳邵金門、周印宗、陳三有
J26nB178_p0186b27║輩，相依參請，殆無虛日。王大含谷作師語錄序。付
J26nB178_p0186b28║朗真璣，并示法語五則。示居士楊臺臣、繆昌之、夏
J26nB178_p0186b29║欽仲法語各一篇。
J26nB178_p0186b30║十一年戊寅
J26nB178_p0186c01║師四十六歲，春，嘉禾郡守鄭公瑄司理、文公德翼、
J26nB178_p0186c02║鹽官令朱公應熊，及杭嘉兩郡紳衿，請師主席金
J26nB178_p0186c03║粟廣慧寺，師允之。七月，師自法通至武林，暫憩報
J26nB178_p0186c04║國院，諸紳士請上堂，王大含邀師遊西湖，賦詩以
J26nB178_p0186c05║紀勝。二十九日師進院，雨集，至上堂時即霽，孝廉
J26nB178_p0186c06║徐公覲周云：「金粟忽沾法雨，較勝缽龍說法，大放
J26nB178_p0186c07║光明，重開天眼。」王大含亦賦詩志慶云：「一條拄杖
J26nB178_p0186c08║極其貧，招得行人競問津，堅請豈徒今夕事，相傳
J26nB178_p0186c09║猶記昔時人。慈霖自是同天注，法曜還應與日新，
J26nB178_p0186c10║何用上倉垂此象，卻將好意惹他嗔。」是時衲子幾
J26nB178_p0186c11║萬指，師以佛果、應菴、禹門三祖及天童老和尚四
J26nB178_p0186c12║家明訓約束之，孳孳靡懈，命西堂百癡元節取《清
J26nB178_p0186c13║規》集《兩序須知》，以便執事遵守。江陰黃介子自敘
J26nB178_p0186c14║曾到天童，師云：「曾住幾時？」黃云：「七八日。」師云：「還得
J26nB178_p0186c15║天童意旨麼？」黃云：「不得。」師云：「既不得，莫是蹉過麼？」
J26nB178_p0186c16║黃云：「若有得則真蹉過。」師云：「今日識得居士也。」董
J26nB178_p0186c17║爾潛居士行證來參，歷有機緣，載全錄。臘月，有巨
J26nB178_p0186c18║室于寺後山巔營葬，鄰眾往拒之，葬主具詞干及
J26nB178_p0186c19║寺內，師對眾云：「住持之體，福共受，禍獨當，汝等勿
J26nB178_p0186c20║得動念，我自赴質給諫。」乾颺虞公留止，師云：「我祖
J26nB178_p0186c21║師門下人，斷不籍勢以自衛。」師至縣，徐公覲周云：
J26nB178_p0186c22║「大宗匠何必作如此去就。」師云：「獨不聞素患難行
J26nB178_p0186c23║乎患難乎？」徐躍然曰：「和尚所見甚正。」宰延見于賓
J26nB178_p0186c24║館時，虞公謂宰曰：「和尚昨者即欲飄然長邁矣，某
J26nB178_p0186c25║等留之乃止。」師曰：「我佛祖兒孫了生脫死，若竟去
J26nB178_p0186c26║是為逃生死也，余豈然哉。」宰堅請師回寺，乃歸。示
J26nB178_p0186c27║蔣通權偈。復孝廉唐祈遠問道書。錢爾敕請題像
J26nB178_p0186c28║贊。金粟檀護自蔡子穀而外，如吳磊菴、徐型堂覲
J26nB178_p0186c29║周、伯元君載、張扶搖、許元忠、董久徵爾立、吳稚仙、
J26nB178_p0186c30║弘度伯載仲木、祝仲基、沈水臣、陸韜穎、張方儒皆
J26nB178_p0187a01║往來咨扣，法社肅如于斯為盛。是歲建船坊六楹、
J26nB178_p0187a02║寮三楹，脩延壽堂及普同塔。
J26nB178_p0187a03║十二年己卯
J26nB178_p0187a04║師四十七歲，春，付百癡元，示法語。又付三笑密、玄
J26nB178_p0187a05║密定。復隱元琦書略云：「上座既主席黃檗，當以煆
J26nB178_p0187a06║煉衲子為懷，須臾不可放過，惟左敲右激挑剔成
J26nB178_p0187a07║材，使法系直與虛空相終始，永遠聯芳不致斷絕，
J26nB178_p0187a08║是老僧之素望也。其餘皆因行掉臂，若捨重就輕，
J26nB178_p0187a09║恐不得其人，有忽從上來事，須極力砥勉之。」為沈
J26nB178_p0187a10║水臣題雪山像贊。復錢而介問道書。兩題天童密
J26nB178_p0187a11║老和尚真贊。刻《靈源筆語》一冊。天王殿災，為重建
J26nB178_p0187a12║之，子穀蔡居士題額曰：「密雲彌布。」
J26nB178_p0187a13║十三年庚辰
J26nB178_p0187a14║師四十八歲，春，付孤雲鑑、古淵成。時僧眾輻輳，歲
J26nB178_p0187a15║儉不給，師持缽至海寧縣，陳彥升太史偕弟次升，
J26nB178_p0187a16║特請于慶善禪院上堂，歸赴董爾立，爾潛請為表
J26nB178_p0187a17║弟查玄生對靈小參。子穀蔡居士請題密老和尚
J26nB178_p0187a18║真贊。答工部金門邵問道書。作同門石車乘和尚
J26nB178_p0187a19║像贊。復漳州曾心空居士問道書。彙刻《破邪集》，徐
J26nB178_p0187a20║覲周作序捐貲。又著《闢謬》一卷，置河東地若干畝。
J26nB178_p0187a21║十四年辛巳
J26nB178_p0187a22║師四十九歲，春，付本充盛、柴立己，彥升陳公參請
J26nB178_p0187a23║問云：「如某墮在官身，如何得相應去？」師云：「即在官
J26nB178_p0187a24║身上保國保民，無有不相應者。」公云：「者些子恐當
J26nB178_p0187a25║不得。」師云：「又不肯承當，將謂別有那？」邑侯劉公堯
J26nB178_p0187a26║珍，鄉紳徐公光治、昌治，同貞錢公啟鴻，入山參禮。
J26nB178_p0187a27║夏，付空巖坦秋持缽。當湖馮子近居士呈十八問，
J26nB178_p0187a28║師答之。嗣至魏塘寓慈雲寺，孝廉周君謨侍茶次，
J26nB178_p0187a29║論及格物，師拈一果云：「者個是物，你作麼生格？」周
J26nB178_p0187a30║云：「放下著。」師云：「又撥過一邊。」周云：「者老漢將謂別
J26nB178_p0187b01║有。」師云：「如何是汝不別有的意？」周驀豎一拳，師云：
J26nB178_p0187b02║「不得喚作拳頭，又作麼生？」周擬進語，師便掌，周當
J26nB178_p0187b03║下釋然。唐祈遠參，自陳看三不是公案，師驀豎拳
J26nB178_p0187b04║云：「者個喚作什麼？」遠擬進語，師便掌。次日請上堂，
J26nB178_p0187b05║有「不是心，不是佛，不是物，當陽突出虛空骨，丈夫
J26nB178_p0187b06║猛利便承當，踢碎從前閒窠窟」之語，遠于是冬閉
J26nB178_p0187b07║關擇木堂。其父總憲存憶公，呈偈云：「遠從康祖到
J26nB178_p0187b08║天童，歲歲人天擁梵宮，今日斬新圖舊令，看師赤
J26nB178_p0187b09║手振宗風。」密老和尚離天童，祁公季超迎于家園，
J26nB178_p0187b10║師至越省覲，時寧國詹曰至求法語，師書示之，又
J26nB178_p0187b11║為題布袋和尚、大慧禪師二贊。冬付蒼霞桴。本寺
J26nB178_p0187b12║南房求歸，常住購其業。
J26nB178_p0187b13║十五年壬午
J26nB178_p0187b14║師五十歲，春，付斷眉敏、課虛真、韜明宗。五月師誕
J26nB178_p0187b15║日上堂，有「老漢五十年赤條條」之語，孝廉王大含
J26nB178_p0187b16║自越來祝壽，命居擇木堂。六月付大含谷。七月念
J26nB178_p0187b17║二日，密老和尚訃至，師撤位挂真舉哀，指真云：「佛
J26nB178_p0187b18║祖源流，曹溪正脈，綿遠相傳，至我老和尚三十四
J26nB178_p0187b19║世，六興巨剎，海眾同居，一條白棒撐天拄地，直指
J26nB178_p0187b20║當人本命元辰，契其旨者既多，會其元者綦盛，三
J26nB178_p0187b21║十年來道滿天下，一代化儀周全完備，本懷既罄，
J26nB178_p0187b22║遽爾歸真，誰謂法眼滅、法河乾、法梁折，直是超古
J26nB178_p0187b23║越今、光前裕後，眼目爍破四天下，百世無能踰之
J26nB178_p0187b24║者。既爾，今日又一場特地作什麼？拘尸城畔聊通
J26nB178_p0187b25║信，要與人天普共知。」便舉哀，就地寢者百日。率王
J26nB178_p0187b26║谷上通玄治喪，當眾燒遺拂，磨圖章，以杜承虛接
J26nB178_p0187b27║響之弊。公舉林野奇和尚繼席通玄，著斥狂解。十
J26nB178_p0187b28║一月木陳、石奇二和尚躬至金粟，請師繼席天童，
J26nB178_p0187b29║師堅辭之。及密老和尚龕至天童，師特詣禮龕脩
J26nB178_p0187b30║供。
J26nB178_p0187c01║十六年癸未
J26nB178_p0187c02║師五十一歲，正月往天童，恭送密老和尚靈龕入
J26nB178_p0187c03║塔，題楚文禪人血書華嚴經，到東明禮三遠祖塔，
J26nB178_p0187c04║孤雲鑑請于本寺上堂，龍池眾職事持陽羡護法
J26nB178_p0187c05║書，請師繼席禹門，師推舉萬如和尚應之。水臣沈
J26nB178_p0187c06║居士、本淨禪人各請題密老和尚真贊。復紳士閔
J26nB178_p0187c07║念脩、張雲上、錢聖月問道書。司理黃元公自陳得
J26nB178_p0187c08║力于壽昌，師亦復之。建密老和尚衣缽塔于金粟，
J26nB178_p0187c09║唐存憶都憲作銘勒石付。又度舟天水、廣雲、浪全。
J26nB178_p0187c10║十七年甲申
J26nB178_p0187c11║弘光皇帝改元
J26nB178_p0187c12║師五十二歲，春閔念脩請師為母夫人對靈小參，
J26nB178_p0187c13║遊道場山，黃檗隱元琦、百山百癡元來省覲，舉為
J26nB178_p0187c14║立僧秉拂。刻《五祖演錄》、《金粟寺志》。付尚綬權。
J26nB178_p0187c15║思宗皇帝大行，師撒正位，罄散缽貲。通玄林野和尚
J26nB178_p0187c16║過訪，師請上堂，先為引座，款接歡愜，著《闢謬說》。冬
J26nB178_p0187c17║脩大雄殿，裝人天師像。𨍏轢嚴居士來參，請師上
J26nB178_p0187c18║堂，有機緣相契。納徐覲周施田一十八畝。
J26nB178_p0187c19║
J26nB178_p0187c20║福嚴費隱容禪師紀年錄卷上終
J26nB178_p0187c21║
J26nB178_p0187c22║
J26nB178_p0187c23║
J26nB178_p0187c24║
J26nB178_p0187c25║
J26nB178_p0187c26║
J26nB178_p0187c27║
J26nB178_p0187c28║
J26nB178_p0187c29║
J26nB178_p0187c30║
J26nB178_p0188a01║福嚴費隱容禪師紀年錄卷下
J26nB178_p0188a02║嗣法門人資福行觀山陰王谷仝集
J26nB178_p0188a03║鹽官徐昌治　董行證較
J26nB178_p0188a04║繼主法席門人行宗　行古重訂梓
J26nB178_p0188a05║大清順治皇帝二年乙酉
J26nB178_p0188a06║師五十三歲，梓《密老和尚全錄》一十二卷，付靈機
J26nB178_p0188a07║觀。居士嚴𨍏轢大參，值國變，烽煙四起，師撤正位，
J26nB178_p0188a08║蒲團地坐，僧眾驚惶，勸師他適，師厲聲曰：「汝等若
J26nB178_p0188a09║畏死，即束裝他往，不可亂我清聽。」眾心始安，為孝
J26nB178_p0188a10║廉正法弘薙染。秋，僧天空請師退居天目，師策杖
J26nB178_p0188a11║遍遊，尋返金粟。跋天衣耆宿手書華嚴經。東明孤
J26nB178_p0188a12║雲鑑來省覲，舉為立僧秉拂。武林徐道真建禪院
J26nB178_p0188a13║于黃鶴峰，請師退居，顏其院曰「直指」。
J26nB178_p0188a14║三年丙戌
J26nB178_p0188a15║師五十四歲，至直指，徐道真居士請上堂，歸付靈
J26nB178_p0188a16║嶽，古時古淵成出住天目昭明，師與偈，有「自古居
J26nB178_p0188a17║山無別策，法幢久豎要心堅」之句。夏開半月池于
J26nB178_p0188a18║山門外。秋四明韋郡守、慈谿時邑侯、定海朱邑侯
J26nB178_p0188a19║同合郡縉紳及天童兩序，致書請師住天童，師固
J26nB178_p0188a20║辭，眾哀懇不已，允之。招孤雲鑑為立僧領眾金粟，
J26nB178_p0188a21║迨天童催啟再至，師即上堂辭眾，穎正、端正、法弘
J26nB178_p0188a22║並受記莂。師就道過長安鎮，于覺王寺上堂。至甬
J26nB178_p0188a23║東，十月十一日入院。先是明州亢旱日久，迨師至
J26nB178_p0188a24║甘霖大沛，入院之辰，朗霽如初，俱謂師道力所致。
J26nB178_p0188a25║即日陞座，子穀蔡居士有「龍神呵護顯神通，水湧
J26nB178_p0188a26║風從新日紅」之問，龍象圍繞千五百餘，師懸密老
J26nB178_p0188a27║和尚像於法堂，每晨鳴鼓率眾敬禮，三年無間。掃
J26nB178_p0188a28║合山祖塔，至小天童宋宏智祖師塔院，見牆壁傾
J26nB178_p0188a29║頹，碑殘像毀，作二偈志感，有「護塔影堂誰拆盡，頓
J26nB178_p0188a30║令群鶴起悲哀」之句。定海總鎮王公之綱，題「人天
J26nB178_p0188b01║選佛場」額于法堂，入山問道，師提持嶄巀致渠篤
J26nB178_p0188b02║信，是歲付離言法、千峰立。
J26nB178_p0188b03║四年丁亥
J26nB178_p0188b04║師五十五歲，時眾千餘，皆諸方角立之士，參扣激
J26nB178_p0188b05║揚，宗風大振，參戎吳公岱慕道皈依，巡道孫公枝
J26nB178_p0188b06║秀贈「最上一乘」之額，偕總督張公杰入山問道。先
J26nB178_p0188b07║是宏智祖師塔院香火田一頃，久被侵沒，是夕張
J26nB178_p0188b08║公夢入破寺，見老僧受食，覺而異之，明旦質之師，
J26nB178_p0188b09║師云：「但有東谷祖師像在，廢頹殆甚。」張躍馬往觀，
J26nB178_p0188b10║儼如夢境，即捐俸恢復院產，咸謂報應龍天之句
J26nB178_p0188b11║預讖焉。本山房僧舊遺鹽丁，歷年科稅為患，師致
J26nB178_p0188b12║書當道，立為蠲免，復建隱蓋亭于清關橋外，題曰：
J26nB178_p0188b13║「鎖翠初老和尚壘築萬工，池堤數百丈，俾眾川水
J26nB178_p0188b14║有所匯歸。」後又傾圮，師復興之，復案山若干畝，重
J26nB178_p0188b15║建幻智菴、普同塔院，塑天王像於山門，鹽官檀護
J26nB178_p0188b16║因金粟虛席▆請還山，師遂渡錢塘以慰眾望，立
J26nB178_p0188b17║正法弘為西堂，付太白雪，復入天童。
J26nB178_p0188b18║五年戊子
J26nB178_p0188b19║師五十六歲，罄捐缽貲鼎新密老和尚塔，豎塔銘、
J26nB178_p0188b20║道行二碑，砌月臺明堂，鋪兩廳磚地，脩山門階圾，
J26nB178_p0188b21║復後山地若干畝。
J26nB178_p0188b22║六年己丑
J26nB178_p0188b23║師五十七歲，元旦上供，于密老和尚影堂，孝思悽
J26nB178_p0188b24║愴，供饌蠲潔，一眾感惻。復宏智祖師故產若干畝，
J26nB178_p0188b25║重建塔院，脩覺雲外岫等塔。秋，師因徐氏毀塔造
J26nB178_p0188b26║墳，欲為清理，徐訐訟於官，師即曳杖渡江，竟抵皋
J26nB178_p0188b27║亭直指菴。四明當道及鄉紳合書，敦請還山，師力
J26nB178_p0188b28║辭之。時語溪檀護及舊住，請師住福嚴，雲間當道
J26nB178_p0188b29║護法又請開法超果，師先允雲間請，故兩辭之，赴
J26nB178_p0188b30║超果應期，萬指雲集，華亭繆邑侯、上海高邑侯、詞
J26nB178_p0188c01║林曹公峨雪等，慕師高風，設禮問道，四眾求示偈
J26nB178_p0188c02║贊詩銘者日無寧晷，師隨至隨荅，應酬無倦。室中
J26nB178_p0188c03║垂示云：「衣帶下一線清風，意旨如何？」紛紛酬語，無
J26nB178_p0188c04║中的者，道衡相居士乞示，師示偈云：「道若得其衡，
J26nB178_p0188c05║綱宗眼目正，不然亂如麻，應笑東坡秤。」并荅其十
J26nB178_p0188c06║問。道閑、扈止二法師，謁師于茶菴，以蹣菴一喝分
J26nB178_p0188c07║五教話辨難，師為析之，領解心服。莊公榿菴、張公
J26nB178_p0188c08║子固、朱公匏菴等，俱以偈問道，師一一酬之。三題
J26nB178_p0188c09║密老人真讚，及自題像讚，具載全錄。《超果錄》成，峨
J26nB178_p0188c10║雪為之序。
J26nB178_p0188c11║七年庚寅
J26nB178_p0188c12║師五十八歲，春超果解制，付讓菴潛、劍眉謙、古風
J26nB178_p0188c13║然，遂辭超果院。韜明宗請蒞龍華，上海宰高公延
J26nB178_p0188c14║師內署，設齋致敬，懇為少子薙髮摩頂。嗣至清浦
J26nB178_p0188c15║玄津菴慈門寺上堂。過嘉定，緇素騰踏中流幾覆。
J26nB178_p0188c16║過婁東，詞林吳公梅村等，請師於寧海寺上堂，四
J26nB178_p0188c17║眾奔湊，法座幾陷。至虎丘掃隆祖塔時，申公青門、
J26nB178_p0188c18║姜公如農、周公子佩昆季皆追隨，佩為父忠介公
J26nB178_p0188c19║乞題贊，有「獨許先生翻佞海，罕逢時輩照龍河」之
J26nB178_p0188c20║句。時福嚴覆請，至福嚴真歇了禪師道場，殿宇傾
J26nB178_p0188c21║圮殆盡，師至芟刈草萊蔚興堂構。清江檀度、金陵
J26nB178_p0188c22║圓覺相繼請，師俱辭之。是夏，付漚天朗至鹽官。題
J26nB178_p0188c23║覲周徐居士像，有「全身擔荷佛法，覿體承當自己」
J26nB178_p0188c24║之句。秋，雲間鄉紳單公狷菴等，請師至小崑山，主
J26nB178_p0188c25║刻《五燈嚴統》，先是洞下遠門柱公集《五燈續略》，以
J26nB178_p0188c26║青原居南嶽前，師依原本先南嶽次青原，至天皇、
J26nB178_p0188c27║天王二派，悉照藏經丘符二碑一嗣，馬祖一嗣，石
J26nB178_p0188c28║頭而雪峰、德山，以至雪竇，總列南嶽下，至於承虛
J26nB178_p0188c29║接響者直筆削去，崛起遙嗣者列之，未詳正續，凡
J26nB178_p0188c30║二十五卷。八月，孝廉張公謀遠乞題父像，有「孔門
J26nB178_p0189a01║深領略，格物見真傳」之句。素本禪人乞題中峰本
J26nB178_p0189a02║遠祖像，及雪浪法師墨跡。去習禪人乞題聞谷大
J26nB178_p0189a03║師像贊。嗣泛泖湖登塔賦詩，有「人影入空天眼小，
J26nB178_p0189a04║練光照野日輪孤」之句。付士材李居士中梓如意
J26nB178_p0189a05║一柄。未幾歸福嚴，付逵夫、明蓮、如淨、性空。臻蘇杭，
J26nB178_p0189a06║當道紳士請師住徑山，內翰范公周撰疏，其略云：
J26nB178_p0189a07║「脈接廣慧微傳，心握曹溪正印，敲風打雨，任教擊
J26nB178_p0189a08║碎玉麟，喫飯穿衣，是處倒騎鐵馬。」大司空豈凡金
J26nB178_p0189a09║公疏云：「徹地通天，百萬魔嬈戢影，拖泥帶水，大千
J26nB178_p0189a10║世界知恩。」師允其請，於十一月二十七日入院。徑
J26nB178_p0189a11║山雖為祖庭，奈法席久虛，荒亂相仍，僧規彫獘，百
J26nB178_p0189a12║廢未舉。師住後駢聚數千指，肅整清規，興復古制，
J26nB178_p0189a13║驅頑植德，煥然改觀。時諸方混濫，師獨卓立孤峰，
J26nB178_p0189a14║法道賴以砥柱，四方品行超越者咸趨向焉。
J26nB178_p0189a15║八年辛卯
J26nB178_p0189a16║師五十九歲，付鐵舟濟。時值饑饉，師居徑山最峻
J26nB178_p0189a17║僻，跋涉不易，而僧供罔缺，兵革縱橫，而叢社奠安，
J26nB178_p0189a18║皆師道力所致。于室中垂五問：一、水既無筋，為什
J26nB178_p0189a19║麼長流不斷；二、佛祖公案猶空中紙鷂，向何處收
J26nB178_p0189a20║取線索；三、鵬搏峰與晏坐峰相交，且道說個什麼；
J26nB178_p0189a21║四、風扇大野，畢竟作何形色；五、望江亭上垂機，誰
J26nB178_p0189a22║是知音。一時酬語，罕契機者。以偈寄候檇李譚公
J26nB178_p0189a23║埽菴，有「筆騰水月三千頃，舌吐河沙萬斛奇」之句。
J26nB178_p0189a24║徑山晏坐峰乃大殿左脈下，即張九成所建無垢
J26nB178_p0189a25║軒，前主僧因事券質房，僧師贖歸常住，重榜無垢
J26nB178_p0189a26║軒于室，古蹟復顯，山無樵採之累。秋，往雲間，過虎
J26nB178_p0189a27║林，詞林韋念莪公請師於慧雲寺上堂，為父中憲
J26nB178_p0189a28║中子寅祝壽。過檇李，譚公埽菴謁師於白蓮寺，問
J26nB178_p0189a29║及《五燈嚴統》云：「目今法門混雜，當以出類拔萃者
J26nB178_p0189a30║載之，若止論相承，似不足取。」師告以從上來源俱
J26nB178_p0189b01║有統系，若無根瑞草，智者弗貴耳。次日延師至家，
J26nB178_p0189b02║論議彌愜，歎曰：「師真宗門中一人也。」至吳江，中書
J26nB178_p0189b03║周公永言等，請師於接待寺上堂，有「大家齊出超
J26nB178_p0189b04║方手，撥轉徑山舊法輪」之句。至吳門靈巖，繼起儲
J26nB178_p0189b05║法侄托護法請師入山，師云：「姑蘇地屬衝要，往來
J26nB178_p0189b06║不免，奚必周旋中禮，惟不忌祖德，弘揚祖道為望
J26nB178_p0189b07║耳。」詰朝復耑頭首職事敦請，師策杖已過鹿城矣。
J26nB178_p0189b08║吳中章美字拙生，自號藥樹頭陀，獨歸向於師，是
J26nB178_p0189b09║秋即世，師以偈挽之，有「筆走龍蛇光閃電，文騰山
J26nB178_p0189b10║海燦驪珠」之句。至雲間，理刻《嚴統》。還山，經福嚴，以
J26nB178_p0189b11║偈示晦之簡。過禹杭，邑侯費公躬至法喜寺參扣，
J26nB178_p0189b12║王子尚、子淑等請益，師作書并二偈致之。和孝廉
J26nB178_p0189b13║何公義兆南湖藝花詩，寄懷周公安仁詩。冬，徐覲
J26nB178_p0189b14║周七秩，師作偈贈祝。祖堂混雜，賓主不分，師建列
J26nB178_p0189b15║祖堂于殿右，以祠本山歷代開法住持，凡八十一
J26nB178_p0189b16║代；建方來名宿堂於殿左，以奉諸方觀光流寓者；
J26nB178_p0189b17║建方丈於不動軒後，凡五楹，祖席規模大略具備。
J26nB178_p0189b18║臘月，為古燈傳薙染，示以偈。宋無準範禪師為徑
J26nB178_p0189b19║山四十二代住持，嗣臨濟二十四世孫，師七世祖，
J26nB178_p0189b20║暮年退居張堰，接待雲水，頃成叢席，規制壯麗，
J26nB178_p0189b21║仁宗皇帝御書賜額「萬年正續」，示寂後全身塔於
J26nB178_p0189b22║寺傍。師欲修塔祀掃，故址湮沒，徘徊傷悼，作偈志
J26nB178_p0189b23║感。徑山一席積衰既久，兼以兵燹交訌，師獨不避
J26nB178_p0189b24║艱險，權衡靜鎮，寬嚴並濟，竭力主持，魔外因而冰
J26nB178_p0189b25║釋，祖制得以重煥云。
J26nB178_p0189b26║九年壬辰
J26nB178_p0189b27║師六十歲，以《嚴統》事過鹽官，會徐覲周居士，舊時
J26nB178_p0189b28║檀信輸委雲填。五月念四日，師誕辰，道俗祝慶者
J26nB178_p0189b29║幾二千眾，雲間諸紳同峨雪曹公作文稱賀，餘杭
J26nB178_p0189b30║令費公有「千尋碧藕床間錫，萬歲冰桃缽裏金」之
J26nB178_p0189c01║句，毘陵殿元楊公廷鑑貽詩，有「五峰今日高天下，
J26nB178_p0189c02║萬指都教拜下風」之句，師並酬以偈。七月，付公衡
J26nB178_p0189c03║仁雲谷中。八月，往宜興龍池，掃幻有老和尚塔，題
J26nB178_p0189c04║偈，有「咸知靈骨藏幽石，誰識真風遍遠垓」之句，塔
J26nB178_p0189c05║製儉約，規模樸稚，用示典型，（先老和尚置田）若干畝，永給
J26nB178_p0189c06║祭掃之需。歸途，孤雲鑑請過溧陽，總臺馬公偕緇
J26nB178_p0189c07║素於萬古寺請上堂，執禮甚恭。過太倉，大方公同
J26nB178_p0189c08║檀護請師於禪燈菴上堂。過嘉定，朝徹公同護法
J26nB178_p0189c09║請師於真際菴上堂，掩骼菴龍文法侄孫請上堂。
J26nB178_p0189c10║旋往松江，雲臺蔡公七秩，就本宅請師上堂，留於
J26nB178_p0189c11║別館者旬日，以所寫同遊山水圖乞讚，凡名公碩
J26nB178_p0189c12║德薦紳先生鱗集參請。為涵所張公題密老和尚
J26nB178_p0189c13║像讚。超果寺監院知一請上堂。八月，東甌內翰林
J26nB178_p0189c14║可任名增志到山參訪，值師未歸，乃留詩「本為參
J26nB178_p0189c15║承雙徑山，機緣恰兆乳峰間」云云。師回山，依韻寄
J26nB178_p0189c16║復，有「五峰插漢憑瀟洒，列祖懸機任過關」之句。師
J26nB178_p0189c17║慨末法混濫，著《禪宗漁樵集》，黃檗隱元琦欲赴扶
J26nB178_p0189c18║桑請，師念重溟深阻，作書止之。師住福嚴甫三月，
J26nB178_p0189c19║起荒落之墟而整飭之，創東西兩樓各七楹，齋堂
J26nB178_p0189c20║庖湢各五楹，所須用器亦少備，至是赴徑山請，乃
J26nB178_p0189c21║命監院普成公總理焉。徑山舊置山田於上高地，
J26nB178_p0189c22║方各五十餘畝，嘯聚後賣主佃戶搆結不已，無所
J26nB178_p0189c23║得息，徒為輸餉；師不責償，竟還其業，致書費令公
J26nB178_p0189c24║查收入冊，數載陰霾一旦廓清。時有司以僧綱職，
J26nB178_p0189c25║強各房僧任之，房僧艱其役，師致書令公免之。師
J26nB178_p0189c26║見本寺人境參差，欲清其弊，乃云：「山僧從今亦不
J26nB178_p0189c27║受剃染徒眾，汝等當有矜式。」時合山肅然稟型。列
J26nB178_p0189c28║祖、名宿二堂，方丈俱告成，師作記以紀其事，語載
J26nB178_p0189c29║《徑山隨應錄》中。
J26nB178_p0189c30║十年癸巳
J26nB178_p0190a01║師六十一歲，因諸方闡揚寶鏡三昧，重離六爻偏
J26nB178_p0190a02║正回互，疊（而為）三變盡成五，多顯晦不全，遂畫卦爻
J26nB178_p0190a03║及黑白圈以彰偏正五位，所述簡要，令人易覽，具
J26nB178_p0190a04║載全錄中。二月，四明大慈寺眾護法請書至，師力
J26nB178_p0190a05║辭之。為松源房忍生作家乘序，并製嚴統序。二月，
J26nB178_p0190a06║孤雲鑑乞修東明旵、海舟慈、寶峰瑄三遠祖塔偈。
J26nB178_p0190a07║三月，題密老和尚像讚。閏六月，《五燈嚴統》成，按太
J26nB178_p0190a08║史曹峨雪書：嚴統真如，耀闇室以日月，飲渴人以
J26nB178_p0190a09║沆瀣，敢不盥手齋心服膺慈寶云云。本山舊志紊
J26nB178_p0190a10║亂訛雜，師命古燈傳重修，計八卷。八月，師往武林
J26nB178_p0190a11║寓報國院，時織造監雙泉盧公搆精藍於西湖，曰
J26nB178_p0190a12║盧舍菴，延師齋，供茶次，盧云：「請和尚提攜。」師舉茶
J26nB178_p0190a13║鍾云：「請喫茶。」盧云：「已喫了。」師云：「是什麼滋味？」盧云：
J26nB178_p0190a14║「一心念佛。」師云：「恁麼則有二法矣。」盧唯唯喜甚，遂
J26nB178_p0190a15║書二偈以贈。復請師泛湖，台州道玉齋耿公，寧波
J26nB178_p0190a16║郡守子寅韋公，皆同追隨探幽訪勝，劇談移日，適
J26nB178_p0190a17║值中秋，作詩以紀其事。還徑山，十月朔付獨冠敬、
J26nB178_p0190a18║百峰高。十一月，雲臺蔡公請為二親對靈小參，及
J26nB178_p0190a19║示諸偈頌，載全錄中。
J26nB178_p0190a20║十一年甲午
J26nB178_p0190a21║師六十二歲，春作《解惑篇》，并答吳越諸縉紳書，以
J26nB178_p0190a22║息群囂。四月，師拽杖辭五峰，作三吳法喜之遊，至
J26nB178_p0190a23║吳門客周子佩家，子佩忠介公長嗣也。靈巖繼起
J26nB178_p0190a24║禪師先令首座原直來候，次日維躬候于寓所，讚
J26nB178_p0190a25║《嚴統》之刻至公至正，矢心護板歸靈巖，語溪鄉紳
J26nB178_p0190a26║曹遠思、華亭給諫許霞城暨法幢幟禪師俱加調
J26nB178_p0190a27║護，檇李譚掃菴誚興訟者，有「此事從無立語言，鼠
J26nB178_p0190a28║牙雀角豈堪論」之句，并請師題憨大師像讚。七月
J26nB178_p0190a29║山東韓天樞請為亡侄雲間司理對靈小參。虛舟
J26nB178_p0190a30║省參隨有年，復覲師于超果，乃付之。九月，撥棹琴
J26nB178_p0190b01║川，憩資福院，廣文子發駱公、縉紳嚴子張、王孟衍
J26nB178_p0190b02║諸公請上堂，子張尤機契，欣若宿好。虞山監院性
J26nB178_p0190b03║空偕紳士請上堂，師舉昔日馮濟川三不得話拈
J26nB178_p0190b04║掇著語時，子張于座下忽有省，呈偈四首以通所
J26nB178_p0190b05║見，師依韻復之。遊興福寺，師口占二律。冬十月，師
J26nB178_p0190b06║過武林，杭紹紳衿因《嚴統》紛紛各有所袒，師惟將
J26nB178_p0190b07║天王、天皇兩派所載書二十餘種隨出以示，且云：
J26nB178_p0190b08║「立義不當，板從公劈，考覈無憑，書從損益，何必以
J26nB178_p0190b09║有司勢力相傾奪耶？」眾默然，獨方伯梓木趙公讚
J26nB178_p0190b10║歎之，道信姜公、仲嘉張公幹旋之，遂送《嚴統》板于
J26nB178_p0190b11║靈巖，而存與毀師不復加意矣。華亭沈太史繹堂
J26nB178_p0190b12║邂逅武林法道，盤桓甚樂，師贈以詩。姑蘇子佩周
J26nB178_p0190b13║公偕堯峰僧詣省城請師主席，師不允。臘月始抵
J26nB178_p0190b14║金閶，至普安院度歲，偶遊虎丘感而作偈。琴川眾
J26nB178_p0190b15║紳光甫孫公、喜賡王公、景之趙公、南陔蔣公、裔興
J26nB178_p0190b16║歸公、薪傳邵公等，以虞山維摩請師退休，允之。
J26nB178_p0190b17║十二年乙未
J26nB178_p0190b18║師六十三歲，大旱，雪竇石奇和尚專使慰問。琴川
J26nB178_p0190b19║眾紳促，師即應請，師先宿山之普福菴，二月二十
J26nB178_p0190b20║四日入維摩，緇素相迎，道路盈塞，邑之紳衿參訪
J26nB178_p0190b21║問道，絡繹無間。佛誕日，嚴子張懷香趨座下受優
J26nB178_p0190b22║婆塞戒，師摩頂記莂名曰行達，號髻珠，翼旦與眾
J26nB178_p0190b23║茶次，師驀舉拳問云：「不得說是說非，試道一句看。」
J26nB178_p0190b24║髻掩耳云：「弟子不聞。」師曰：「不聞處與世尊拈花是
J26nB178_p0190b25║同是別？」髻云：「和尚作麼也說同說別？」師曰：「如何是
J26nB178_p0190b26║無同無別底意旨？」髻驀豎拳，師曰：「迦葉微笑意
J26nB178_p0190b27║旨如何？」髻云：「迦葉惱他。」師頷之，觀其日用，有自持
J26nB178_p0190b28║獨任之標，不愧先達，遂付如意并偈以表信。三峰
J26nB178_p0190b29║豁堂嵒公，師法侄孫也，以書偈見意，師依韻復之。
J26nB178_p0190b30║贈南陔蔣公詩。刑部喜賡王公，法幢幟禪師門人
J26nB178_p0190c01║也，幢以書導公皈師，故弘護甚力，一日茶次，論及
J26nB178_p0190c02║萬物生于兩儀，兩儀生于太極，太極生于無極，師
J26nB178_p0190c03║遽曰：「無極生於何處？」賡曰：「到者裏卻不會。」師將賡
J26nB178_p0190c04║手臂一捏云：「者個聻？」賡有所契，遂發心遍閱宗乘，
J26nB178_p0190c05║值賡六秩，師贈以偈。薊僧漢萍公嘗參先天童，後
J26nB178_p0190c06║栖燕之翠微寺，以笑巖祖塔頹廢，欲移隧于翠微
J26nB178_p0190c07║之麓，郵商于師，師手復之。先是黃檗隱元琦應扶
J26nB178_p0190c08║桑長琦請，是年五月遣僧齎書儀省覲，師手書慰
J26nB178_p0190c09║之。復雪竇石奇和尚書。六月，髻珠請師別業觀荷，
J26nB178_p0190c10║師依韻和。詠琬公許居士為亡父乞師授幽冥戒，
J26nB178_p0190c11║并題密老和尚像讚。司理孝若孫公、儀部薪傳邵
J26nB178_p0190c12║公北上來別，師各贈以偈，并賦髻珠別業賞桂詩。
J26nB178_p0190c13║鹽城大機公，齎邑侯賈公，眾紳孫公榘、李公逢春、
J26nB178_p0190c14║張公樹屏、孫公一致諸啟，請師住永寧；三昧寺監
J26nB178_p0190c15║院爾玉偕眾紳士，齎巡道宮公繼蘭、分司楊公胤
J26nB178_p0190c16║昌、醎宰丁公同昇書詣請，皆未之應。九月，平湖比
J26nB178_p0190c17║丘尼法淨皓來省覲，皓素皈依座下，有機緣相契，
J26nB178_p0190c18║往來問道甚久，付如意表信。大梅法幢幟禪師專
J26nB178_p0190c19║使致香儀設供，以法通相請啟，略云：板一離而雨
J26nB178_p0190c20║沛真，有動夫龍天，書即燬而話行，亦何傷于日月。
J26nB178_p0190c21║師復辭之。十月，道場山木陳和尚以魯繭白鏹遣
J26nB178_p0190c22║法嗣大城耑候。十一月，付慧朗鏡、古碧湛。復孟衍
J26nB178_p0190c23║王居士問道書。十二月，蘇公有根同僧齎紳士書，
J26nB178_p0190c24║請師再住徑山，師辭之。
J26nB178_p0190c25║十三年丙申
J26nB178_p0190c26║師六十四歲，正月，淨慈寺無生公來，述三宜和尚
J26nB178_p0190c27║為《嚴統》事托某備申其意，願與和尚面陳懺悔，師
J26nB178_p0190c28║示答，語存別錄。付具足備、天則琛。二月，鹽官覲周
J26nB178_p0190c29║徐居士來省覲，周于天童、金粟、徑山諸禪席，靡不
J26nB178_p0190c30║追隨，嚮往究心，本分機緣相契，付如意一柄表信。
J26nB178_p0191a01║三月，師赴鹽城請，舟次金山，登覽賦二絕，以志勝
J26nB178_p0191a02║概。四月四日進永寧院。佛誕日，鹽宰賈公、外翰劉
J26nB178_p0191a03║公、總戎孫公，及諸紳虔請上堂，遂于此開戒三旬。
J26nB178_p0191a04║劉一齋名若審，博綜內典，往來甚密，設七問，師立
J26nB178_p0191a05║答之。王筠長名之楨，射陽人，望也皈依，執弟子禮，
J26nB178_p0191a06║嘗持宋丞相陸秀夫傳乞語跋之，作宋份臣蔬枰
J26nB178_p0191a07║詩一章。吳門縉紳內翰子美沈公、繹堂沈公甲傍、
J26nB178_p0191a08║陸公文衡、申公繼揆、繆公慧遠、金公世渼，暨眾檀
J26nB178_p0191a09║護，敦請住堯峰，師受請。五月，辭眾返棹。先是興化
J26nB178_p0191a10║育長者黎太沖延師至家菴，祖孫父子殷勤叩道，
J26nB178_p0191a11║出所著《頌古》一冊乞鑒定求序，師見其端莊鄭重，
J26nB178_p0191a12║于本分相契，欣然作序。復托菴僧岷山公過鹽城，
J26nB178_p0191a13║致請，再過其家，以本分砥勵，三日而別，還虞嶺。趙
J26nB178_p0191a14║公景之兩致書問道，師並答之。復嶺南左轄曹鑒
J26nB178_p0191a15║躬問候請益書。九月朔，師進堯峰院，萬指繞座，薦
J26nB178_p0191a16║紳顧松交、姚文初、趙明遠、沈匡來、周子佩、文孫符，
J26nB178_p0191a17║及琴川檀信，帆檣交映、緇素駢闐。初八日，三宜和
J26nB178_p0191a18║尚造謁盤桓，自陳懺悔之意，靈巖繼起禪師同張
J26nB178_p0191a19║司農有譽到寺躬賀。次日入城，中輿公請瑞光上
J26nB178_p0191a20║堂，聽法者凡數千指，并答候三宜和尚。暨剖石禪
J26nB178_p0191a21║師設供，掃萬峰、寶藏二祖塔。十月起期，龍象雲臻、
J26nB178_p0191a22║檀度響從，冠于今昔，分五堂安禪眾，舉龍華韜明
J26nB178_p0191a23║宗、資福天水廣為秉拂首座，東蓮古峰然為秉拂
J26nB178_p0191a24║西堂，宗風大振。仲冬，苕溪孝廉嚴三求公來參，應
J26nB178_p0191a25║接機契，師遂撾鼓上堂，以揚其德。喜賡王公復來
J26nB178_p0191a26║參於此道，甚有染指，亦上堂表揚之。臘月，吳門乾
J26nB178_p0191a27║三法師素以才華自負，後披剃博覽教乘、淹貫台
J26nB178_p0191a28║教，受無盡大師衣，氣概頗異，不通名字，到寺見師，
J26nB178_p0191a29║師與談論，窮辨一晝夜，見其所蘊理致不謬，且云：
J26nB178_p0191a30║「和尚當今為宗門第一人，故來相見。」次日上堂接
J26nB178_p0191b01║引之，又以宗乘中事追拶，機緣并上堂語載錄中。
J26nB178_p0191b02║十四年丁酉
J26nB178_p0191b03║師六十五歲，正月，復乾三法師辨詰宗教書中句。
J26nB178_p0191b04║語水紳衿托僧持書，請師再住福嚴，師允之。先是
J26nB178_p0191b05║堯峰常住累年搆訟，以致蕭索逋負，師入院後，眾
J26nB178_p0191b06║廢畢舉，千眾日用所須之外，償宿逋動以千計，叢
J26nB178_p0191b07║林少有生色，解制乃拽杖往虞山謝，維摩院事憑
J26nB178_p0191b08║眾請天則琛主之。趙景之素傾信，師提持處皆有
J26nB178_p0191b09║契合，師書偈并復柬表揚之，遂起程。道經吳門，眾
J26nB178_p0191b10║紳猶致書挽歸堯峰，師不復答。過檇李，譚埽菴、嚴
J26nB178_p0191b11║𨍏轢、施易修、徐忠可、敬可、翁震公共送至福嚴，而
J26nB178_p0191b12║語溪諸檀護亦遠來相邀，名公巨卿共相際會，誠
J26nB178_p0191b13║一時盛典也。立夏後三日入院，黃耳鉉、蔡辰生、鍾
J26nB178_p0191b14║玉音請上堂，語云：「宗門廣大，須是大力量人徹底
J26nB178_p0191b15║承當，若承當得也，則堪共建大法幢、立大宗旨，與
J26nB178_p0191b16║諸人天開大眼目、明正知見，然後知儒釋不二、凡
J26nB178_p0191b17║聖無差，靈光透脫、機用宏大，不孤靈山受囑、堪為
J26nB178_p0191b18║禪宗種草。只如今日重振規模一句又作麼生道？
J26nB178_p0191b19║昔日殿樓應托起，家珍運出莫遲疑。」四月，往鹽官
J26nB178_p0191b20║賀型塘徐光祿九袞，酬酢甫數日，而型公不祿，其
J26nB178_p0191b21║弟覲周請師對靈，按師小參結句云：「欲識先生真
J26nB178_p0191b22║面目，清風明月樂徘徊。」是時覲周施供捐助不遺
J26nB178_p0191b23║餘力。鮮之胡居士，明達士也，見師留連款語用慰
J26nB178_p0191b24║契闊。五月，射侯曹公、序遠思、廣玉音、鍾朗、耳鉉、黃
J26nB178_p0191b25║公三貢，皆詣寺聽法。時徑山眾僧齎撫臺啟及當
J26nB178_p0191b26║道鄉紳書，請師還山，梅勒額真吳公為師書方丈
J26nB178_p0191b27║之扁，師堅辭不赴，往江干購木以興佛殿，寓于泥
J26nB178_p0191b28║龍菴。淨慈法侄孫豁堂請泛遊西湖，師賦詩云：「空
J26nB178_p0191b29║中樓閣水中天，上下參差日月懸，樹色綺聯隨杖
J26nB178_p0191b30║履，波光不斷蕩蘭船，六橋鎖玉天開畫，兩岸流霞
J26nB178_p0191c01║地隱仙，自我二人行樂後，遊魚飛鳥樂聞禪。」次日
J26nB178_p0191c02║趙賓王請遊湖，亦賦詩，存別錄。隨移寓于西竺菴，
J26nB178_p0191c03║平湖邑侯朱鶴門到寓參謁，相得甚歡。雲間蔡雲
J26nB178_p0191c04║臺居士皈師有年，久作內護，殷勤誠篤，言信行從，
J26nB178_p0191c05║師多以般若力熏陶之，四月八日無病而逝，師躬
J26nB178_p0191c06║詣其家弔慰。青浦朱家鎮信道公迎請上堂，語備
J26nB178_p0191c07║于錄內。八月初八日經始佛殿，廣九丈二尺、縱六
J26nB178_p0191c08║丈六尺、高五丈，十月念八日上梁，遠近鄉民俱金
J26nB178_p0191c09║鼓喧騰、燈燭輝煌以相助，曹公射侯隨太夫人即
J26nB178_p0191c10║日設齋請上堂，法語載錄中。烏城唐朗師，屬止法
J26nB178_p0191c11║猶子，到福嚴薦親請師上堂，閩中亙信彌修書以
J26nB178_p0191c12║龜山請師退居，黃檗慧門法孫亦專使請師歸萬
J26nB178_p0191c13║福逸老，師皆未之許。
J26nB178_p0191c14║十五年戊戌
J26nB178_p0191c15║師六十六歲，正月，邑侯李公名震，到寺相見，談道
J26nB178_p0191c16║竟日，建方丈樓于法堂之右，共五楹，高三丈廣四
J26nB178_p0191c17║十肘，左右側樓各三楹，高二丈四肘廣十四肘，又
J26nB178_p0191c18║搆祖堂一所，在方丈之左，高二丈二肘深三丈餘
J26nB178_p0191c19║廣一丈四肘，以祀開山以來之祖。二月，餉部常公
J26nB178_p0191c20║上京復　命，舟過石門，躬詣福嚴，勸師往徑山，巡
J26nB178_p0191c21║道范公發書托邑宰李公留師住福嚴，李述范意
J26nB178_p0191c22║且示原書，師修簡專人入徑山，力辭慰眾。三月杪
J26nB178_p0191c23║師禮密老和尚法衣塔于金粟已，而登舟里山，過
J26nB178_p0191c24║鹽官訪舊覽勝，題詠具別集。四月，還福嚴，常熟眾
J26nB178_p0191c25║紳各修啟請師復赴虞山，師卻之。六月，重葺佛殿，
J26nB178_p0191c26║至中元後工始竣，是月付忍生凌。九月，海虞邵公
J26nB178_p0191c27║世茂造謁，論道劇懽而別。十月，復海虞喜賡王居
J26nB178_p0191c28║士問道書，付古笠泰、紫巖順。時獨耀性日參師，呈
J26nB178_p0191c29║詩偈一冊，師有「性天杲日無雲翳，炤耀乾坤廓頂
J26nB178_p0191c30║門，撥轉禪和關捩子，多般手眼豈能論」之偈。十二
J26nB178_p0192a01║月，造禪堂五楹，高二丈七尺廣七丈縱廣六丈。
J26nB178_p0192a02║十六年己亥
J26nB178_p0192a03║師六十七歲，正月，付正聞乾、絳雪瑩。時邑侯李公
J26nB178_p0192a04║詣寺問道。四月，毘陵陽羡諸紳陳公于鼎、史公可
J26nB178_p0192a05║程、徐公𢡟曙、周公正儒、路公邁、史公夏隆、周公季
J26nB178_p0192a06║琬、蔣公曜、湯公原清、戴公元韶、路公序，以龍池山
J26nB178_p0192a07║禹門寺敦請主席，師以福嚴興造事未竣辭之。五
J26nB178_p0192a08║月，興天王殿，高三丈廣五丈縱四丈，左右護房各
J26nB178_p0192a09║五楹，廣四丈縱二丈有奇。八月，邑薦紳同令君至
J26nB178_p0192a10║寺作法喜遊，各有題詠，師亦賡和相贈。十一月，常
J26nB178_p0192a11║熟蘇鄉紳以珀珠一串相貽，師對使云：「此貴重之
J26nB178_p0192a12║物存之丈室，或開後來爭端，若將售人，又恐孤負
J26nB178_p0192a13║信施，老僧素無玩好。」堅謝不受。
J26nB178_p0192a14║十七年庚子
J26nB178_p0192a15║師六十八歲，正月望旦解制，書一偈，與堂主安永。
J26nB178_p0192a16║歸建昌，末旬徑山梵輪師以大安寺常住積業文
J26nB178_p0192a17║簿，至福嚴面送，請師退居逸老，師固辭不受，著《竹
J26nB178_p0192a18║樓直筆》一篇，以規靈巖儲公。五月，譚公埽菴以書
J26nB178_p0192a19║延住嘉禾福城東塔寺，詞甚誠切，師辭之。六月，金
J26nB178_p0192a20║陵兵垣劉公海門，同弟內翰潛柱公造謁，坐次與
J26nB178_p0192a21║師推讓，傍云：「兩居士俱在道。」師云：「如何是道？」士云：
J26nB178_p0192a22║「請和尚上坐。」師云：「這是老僧分上事，居士分上又
J26nB178_p0192a23║作麼生？」士云：「我輩只在兩邊。」師云：「恁麼則相見了
J26nB178_p0192a24║也。」乃就坐，兩公皆歡悅，信宿而別。七月，天童木陳
J26nB178_p0192a25║和尚應　召還山，維舟詣寺躬候，用敘契闊，云是
J26nB178_p0192a26║冬搆庫樓四楹，及給供寮、田寮、圃寮、閒住寮共十
J26nB178_p0192a27║餘楹，積薪寮七楹，福嚴自唐以來，邑人以壯麗著
J26nB178_p0192a28║稱，明熹宗間遭舞馬之變，迄
J26nB178_p0192a29║大清順治丁酉，師應請後，殿宇樓閣、齋堂寮舍、器用
J26nB178_p0192a30║產業，不四載而畢備，師于此寺誠有自夙緣矣。是
J26nB178_p0192b01║冬，刻《天童密老和尚語錄》十二卷，年譜一冊，將原
J26nB178_p0192b02║刻舊板送嘉興楞嚴寺經坊。師于密老和尚語錄，
J26nB178_p0192b03║凡四經壽梓，常言一飯之頃不敢忘本，師惟以本
J26nB178_p0192b04║師法道自任，即此一事足稱善為流通、典型後學，
J26nB178_p0192b05║其他固未易殫述也。十月，雪竇和尚至福嚴，劇談
J26nB178_p0192b06║法門大事，五鼓始息，鶺鴒之誼，于斯為盛。
J26nB178_p0192b07║十八年辛丑
J26nB178_p0192b08║師六十九歲，為法求人，老而不倦，惟以提宗接物
J26nB178_p0192b09║為己任，學徒日親，縉紳人士問道參請無虛日。正
J26nB178_p0192b10║月，檀護曹射侯遠思、子巖呂本仁等請上堂，語存
J26nB178_p0192b11║錄中。為絳雪瑩作自真贊。時千峰立、逵夫明公衡
J26nB178_p0192b12║仁、正聞乾、虛舟省、靈機觀，俱來省覲，師款接甚歡。
J26nB178_p0192b13║三月，示微疾，古笠泰、天水廣來禮覲，勸進藥餌，師
J26nB178_p0192b14║笑卻之。離言法從越州來，師留之以首眾，為法題
J26nB178_p0192b15║天童密老和尚贊，并題師自真贊。嗣後韜明宗、靈
J26nB178_p0192b16║嶽古、百癡元、天則琛、性空臻、董爾潛證、獨耀日，各
J26nB178_p0192b17║以問疾至。答括蒼太守周公問道書。手答法幢幟
J26nB178_p0192b18║法侄書。付劍龍志、法樹蔭、石菴琈、聽梅經、蓮谷澗、
J26nB178_p0192b19║法觀會、達言信、白嵩俊、董爾潛證，師命侍者出道
J26nB178_p0192b20║具散眾。二十一日，遣公衡仁往徑山取所題像，訂
J26nB178_p0192b21║往返期七日，仁曰：「恐為雨阻。」師曰：「遲則不逮矣。」命
J26nB178_p0192b22║製龕，誡勿布漆，以便茶毘。雪竇石奇和尚專使問
J26nB178_p0192b23║疾，師復書，略云：「弟以疾勢沉重，已命出道具散眾，
J26nB178_p0192b24║茲惟安枕以待時至，法門大概吾兄坐鎮之」云云。
J26nB178_p0192b25║遣人往雲間禾水，召百癡元、韜明宗、千峰立同豫
J26nB178_p0192b26║後事，然叢林諸務以及參扣問道、問疾者，尚照攝
J26nB178_p0192b27║無遺。二十九日清晨，始命頭首職事理常住事，諭
J26nB178_p0192b28║之曰：「今日內外諸務不必再白。」午刻呼行廣、行觀、
J26nB178_p0192b29║行法、行仁、行志、行蔭、行琈、行澗、行會、如信、董行證，
J26nB178_p0192b30║及兩序列榻前，手書遺囑，顧視微笑右脅而逝。按
J26nB178_p0192c01║師遺囑云：「老僧死後，不可出訃音及受諸方弔奠，
J26nB178_p0192c02║即從火化，煩普成上座引火，火消灰飛，吾之後事
J26nB178_p0192c03║即完，免占人間地，免累世間財，行狀亦不須，脩塔
J26nB178_p0192c04║銘亦不須，用古來尊宿多不重此等文字，更不可
J26nB178_p0192c05║喧動人耳目，故曰：生如寄，死如歸，喧動何益乎？所
J26nB178_p0192c06║請住持繼席，當酌量而行，推有德望者居之，不拘
J26nB178_p0192c07║諸方之人并法嗣之徒。又不可開喪立神位、被麻
J26nB178_p0192c08║戴白，以破佛制」云云。時蓋三月二十九日未時也。
J26nB178_p0192c09║嗚呼痛哉！謹遵遺命，闍維于天中山北，煙光所及，
J26nB178_p0192c10║舍利如雨，頂骨齒牙俱不壞，五色燦然光耀奪目，
J26nB178_p0192c11║合山大眾咸頂禮虔禱，得舍利無筭。諸檀護并及
J26nB178_p0192c12║門弟子傷悼既久，思所以善後而無傷先志，各請
J26nB178_p0192c13║建塔于福嚴徑山諸處，乃卜之像前，三卜而皆屬
J26nB178_p0192c14║黃檗壽塔。僉議皆定八月十六日，門人行元、行古、
J26nB178_p0192c15║行法等，自福嚴奉靈骨舍利，恭送至閩之福清縣
J26nB178_p0192c16║黃檗山，十月二十六日辰時進塔，塔坐亥向巳，在
J26nB178_p0192c17║萬福寺西隅天柱峰之麓，即師初開法地也。嗣法
J26nB178_p0192c18║弟子隆琦等六十四人，他如與偈示語及參叩有
J26nB178_p0192c19║得者名公巨儒，指不勝屈，要皆身入爐鞴染指法
J26nB178_p0192c20║味，厚德邃養，得大受用者也。師擔荷天童重任，至
J26nB178_p0192c21║敬至孝，行道三十餘載，表冠諸方，麾斥八極，直心
J26nB178_p0192c22║直行，虛公無我，奪食驅耕，鉗鎚毒辣，機用全提，稍
J26nB178_p0192c23║有枝葉差互，痛與彈斥，學徒參扣，日臻玄奧，拒之
J26nB178_p0192c24║益來，懲之益親，如獅子捉象捉兔，俱用全力擒縱
J26nB178_p0192c25║自繇，惟以衲僧為性命，上自宸扆公卿，下逮閭閻
J26nB178_p0192c26║負販，情與無情莫不尊仰，即平時受指摘而毀且
J26nB178_p0192c27║忌者，亦鉗啄結舌歎息追悔而不自已。其所攝化，
J26nB178_p0192c28║委積如雲，誠心樂施，惟恐或後，此皆法雨廣潤，慈
J26nB178_p0192c29║雲弘被之大較也。嗚呼師之道大故攝者眾，師之
J26nB178_p0192c30║門竣故登者難，師之法嚴故聞者懾，師之德尊故
J26nB178_p0193a01║詒者遠，非筆舌所能繪其萬一，謹按歲月時日，約
J26nB178_p0193a02║略編次，庶天下後世當有標準云爾。師世壽六十
J26nB178_p0193a03║九，法臘五十六，自四十一歲開法黃檗，歷遷蓮峰、
J26nB178_p0193a04║法通、金粟、天童、超果、徑山、維摩、堯峰，最後示寂福
J26nB178_p0193a05║嚴。十坐名剎，力挽頹宗，說法語錄四冊十四卷，及
J26nB178_p0193a06║《祖庭鉗鎚錄》、《心經斲輪解》、《漁樵集》、《挂瓢集》、《別集》並
J26nB178_p0193a07║行于世。
J26nB178_p0193a08║　嗣法門人隆琦　行璣　行彌　行元　行密
J26nB178_p0193a09║　　　　　行定　行鑑　行成　行盛　行巳
J26nB178_p0193a10║　　　　　行宗　行敏　行真　寂坦　寂桴
J26nB178_p0193a11║　　　　　行舟　行廣　規權　大全　行觀
J26nB178_p0193a12║　　　　　行古　行宏　行端　行雪　行法
J26nB178_p0193a13║　　　　　行立　行謙　行然　行潛　行朗
J26nB178_p0193a14║　　　　　行淨　行明　行臻　行濟　行仁
J26nB178_p0193a15║　　　　　行中　行敬　行高　行鏡　行湛
J26nB178_p0193a16║　　　　　行琛　行備　行省　行凌　寂泰
J26nB178_p0193a17║　　　　　元順　寂乾　湛瑩　寂定　行志
J26nB178_p0193a18║　　　　　行蔭　行琈　智經　行澗　行會
J26nB178_p0193a19║　　　　　如信　行俊等
J26nB178_p0193a20║　　　居士王谷　嚴大參　李中梓　嚴行達
J26nB178_p0193a21║　　　　徐昌治　董行證　尼行皓仝稽首刊行
J26nB178_p0193a22║
J26nB178_p0193a23║
J26nB178_p0193a24║
J26nB178_p0193a25║（石門縣曹門太夫人程氏法名行寧，同
J26nB178_p0193a26║平湖縣嗣法弟子尼行皓，共奉貲敬刻
J26nB178_p0193a27║福嚴費老和尚紀年錄壹冊，共全錄流通，
J26nB178_p0193a28║以惠後學，伏願法道遐昌、山河永靖者）
J26nB178_p0193a29║
J26nB178_p0193a30║
J26nB178_p0193a31║
J26nB178_p0193a32║嚴費隱容禪師紀年錄卷下終