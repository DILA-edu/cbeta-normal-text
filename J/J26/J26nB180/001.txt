J26nB180_p0287a01║弘覺忞禪師北遊集卷第一
J26nB180_p0287a02║門人真樸編次
J26nB180_p0287a03║住大內萬善殿語錄
J26nB180_p0287a04║順治十六年十月十五日，奉旨開堂結冬，
J26nB180_p0287a05║聖駕親臨，特差內院官李世昌、張嘉謨、雷先聲執香
J26nB180_p0287a06║迎師至座前，師云：「兜率上升，天王敷座。不見道：名稱
J26nB180_p0287a07║如來聞十方，諸吉祥中最無上，昔曾處此摩尼殿，是
J26nB180_p0287a08║故此處最吉祥。」以手指云：「大眾看看，百萬億欄楯階
J26nB180_p0287a09║陛、百萬億天繒妙寶、百萬億香光雲網、百萬億殊勝
J26nB180_p0287a10║莊嚴，一一皆由我皇積劫修行百萬億阿僧祇善根
J26nB180_p0287a11║功德所共成就，於一念間於此殿中一時顯現了也。
J26nB180_p0287a12║還見麼？」遂陞拈香：「此一瓣香，不自天生、非從人得，一
J26nB180_p0287a13║本諸佛菩薩大慈薰種、大悲植根、大喜大舍之所灌
J26nB180_p0287a14║溉滋培、大願大力之所暢茂條達，然後斷之以金剛
J26nB180_p0287a15║智斧，析之以方便慧刀，爇向爐中，結而為蓋，則覆被
J26nB180_p0287a16║大千；散而為雲，則潤流沙界。端為祝延
J26nB180_p0287a17║今上皇帝聖躬，萬歲萬歲萬萬歲，伏願功超三后，道
J26nB180_p0287a18║貫百王，舞干羽而格有苗，八荒順化；垂衣裳而朝萬
J26nB180_p0287a19║國，天下歸仁。」復拈云：「此一瓣香，毘藍園裏收來，無憂
J26nB180_p0287a20║樹下將出，爇向爐中，奉為昭聖慈壽恭簡安懿章慶
J26nB180_p0287a21║皇太后、次及內宮皇后，伏願壽同山固、福與天齊，濬
J26nB180_p0287a22║發長祥，克昌厥後。」上首白椎云：「法筵龍象眾，當觀第
J26nB180_p0287a23║一義。」師展拂云：「倒騎鐵馬入重城，敕下傳聞六國清，
J26nB180_p0287a24║手握金鞭問歸客，夜深誰共御街行？還有同途合轍
J26nB180_p0287a25║者麼？不妨攜手上高臺。」問：「今日奉旨開堂，當說何法？」
J26nB180_p0287a26║師云：「金風吹玉管，那箇是知音？」進云：「大中天子曾輕
J26nB180_p0287a27║觸，三度親遭弄爪牙。此是後人頌黃檗為人處。即今
J26nB180_p0287a28║御駕親臨，和尚作麼生相為？」師云：「香煙堆裏好生觀。」
J26nB180_p0287a29║進云：「只如現前大眾，那箇知恩？」師打云：「你須領取者
J26nB180_p0287a30║一頓。」進云：「還有報恩者麼？」師云：「大家齊著力。」進云：「恁
J26nB180_p0287b01║麼則華封三祝，不獨唐堯。」師云：「速禮三拜著。」進云：「某
J26nB180_p0287b02║甲亦得橫趨金殿過，身惹御爐香。」便禮拜。問：「飛錫一
J26nB180_p0287b03║聲天地動，爐煙起處遍乾坤，為國開堂於此日，未知
J26nB180_p0287b04║將底答皇恩？」師云：「須彌有頂低垂日。」進云：「師將少室
J26nB180_p0287b05║真消息，祝讚當今有道君。」師云：「兜率無根下戴鼇。」進
J26nB180_p0287b06║云：「但見皇風成一片，不知何處有封疆？」師云：「不勞重
J26nB180_p0287b07║說偈言。」進云：「琉璃殿長珊瑚樹，瑪瑙階生碧玉華。」師
J26nB180_p0287b08║云：「閒言語。」僧禮拜。問：「靈山憶別已多年，一會相逢尚
J26nB180_p0287b09║儼然，龍象駿奔咸鶴望，請垂一語利人天。」師云：「八角
J26nB180_p0287b10║磨盤空裏走。」進云：「一句迥然開祖胄，千秋法運喜重
J26nB180_p0287b11║新。」師云：「未盡贊揚。」進云：「但願舜日與佛日同輝，慧天
J26nB180_p0287b12║與堯天共朗。」師云：「不妨道著。」進云：「從此堯天光不夜，
J26nB180_p0287b13║真風普扇十洲春。」師云：「篷底月明歸載去，劫前風韻
J26nB180_p0287b14║落誰家？」僧喝，師云：「皇帝面前，何得下喝？」進云：「莫怪渠
J26nB180_p0287b15║儂多意氣，他家曾謁聖明君。」師以杖推下。問：「遠頒睿
J26nB180_p0287b16║旨，留供闕庭，特命開堂，將何酬答？」師云：「惟憑一滴曹
J26nB180_p0287b17║谿水，遍界為霖報我皇。」進云：「萬方瞻此日，九土沐洪
J26nB180_p0287b18║恩。」師云：「大地山河齊點首，同呼萬歲聖明君。」進云：「昔
J26nB180_p0287b19║日趙州因燕、趙二王至，州據坐云：『上等人來，禪床上
J26nB180_p0287b20║接。』即今聖駕親臨，和尚又如何施設？」師云：「適來拈香
J26nB180_p0287b21║祝聖已竟。」進云：「如是，則光揚大法全在斯時。」師云：「窣
J26nB180_p0287b22║堵那吒掌上擎。」進云：「昔日靈山親晤後，現登佛位示
J26nB180_p0287b23║金輪。」師云：「且喜闍黎共證明。」問：「太白遙遙降紫泥，高
J26nB180_p0287b24║飛法錫到龍墀，安禪大內親承供，報答皇恩句倩誰？」
J26nB180_p0287b25║師云：「金香爐下鐵崑崙。」進云：「過去五佛開三顯一，不
J26nB180_p0287b26║知顯那一義？」師便打。進云：「即今棒喝交馳，又顯何事？」
J26nB180_p0287b27║師復打。進云：「謝師指示。」師云：「你曾夢見也未？」進云：「慈
J26nB180_p0287b28║風蕩蕩播今古，遍界歌謠祝聖君。」師云：「學語之流，一
J26nB180_p0287b29║札千行。」乃云：「靈山密旨，千聖同宣；少室真宗，萬靈共
J26nB180_p0287b30║證。其奈依稀越國者多，彷彿揚州者眾，正如入京朝
J26nB180_p0287c01║聖主，纔到潼關即便休，所以不睹廣大門風，焉知威
J26nB180_p0287c02║德自在？」拈拄杖卓一下，云：「若向者裏一蹋，鴻門洞開
J26nB180_p0287c03║兩扇，則可謂腳跟不動，身入帝鄉，造託非他，盡蹋御
J26nB180_p0287c04║園春色，欽承有自，無違咫尺天顏。諸仁者！宣德門前
J26nB180_p0287c05║且無曲徑，含元殿上覓甚長安？然則把定乾坤，奚煩
J26nB180_p0287c06║顧佇，流通正眼，端在茲辰。何故？欣逢聖主隆吾道，千
J26nB180_p0287c07║載難忘此一時。」復云：「制結皇家，禪安大內，地爐掘深
J26nB180_p0287c08║深之炕，獸炭燒燄燄之煤。欽差內院三員、正副監司
J26nB180_p0287c09║兩位，禁城把斷，密不通風，閶闔牢關，水無滲渫。如此
J26nB180_p0287c10║嚴切，為汝諸人。諸人合作麼生即得？若非皮骨通身
J26nB180_p0287c11║換，難報我皇護念恩。」白椎云：「諦觀法王法，法王法如
J26nB180_p0287c12║如是。」卓拄杖下座。
J26nB180_p0287c13║舉：「大覺昇長老旅菴月西堂立，僧上堂問：『綸音既奉，
J26nB180_p0287c14║寶座隨陞，祝聖伽陀，驚聞舉唱。大暢玄風即不問，如
J26nB180_p0287c15║何是向上一路？』」師云：「駱駝尾上弔冬瓜。」進云：「向上一
J26nB180_p0287c16║路，千聖不傳，雞足山中，等箇甚麼？」師豎起拂子，云：「專
J26nB180_p0287c17║待流通此事來。」進云：「向上一路，千聖不言，多子塔前，
J26nB180_p0287c18║合談何事？」師便喝。進云：「祇如今日和尚陞堂，特為分
J26nB180_p0287c19║座，作麼生是為人一句？」師云：「問取座元天岸昇。」進云：
J26nB180_p0287c20║「與麼則一滴曹源續遠流去也。」師云：「誰知正法眼，滅
J26nB180_p0287c21║卻瞎驢邊。」僧一喝，師云：「好一喝。」僧拂袖歸眾。乃云：「昔
J26nB180_p0287c22║年北海曾分座，今日攜登萬歲臺，幸有任公竿在手，
J26nB180_p0287c23║不煩船子竹重栽。衲僧巴鼻從施展，佛祖牢關任打
J26nB180_p0287c24║開，接得滹沱嗣斷際，鐵牛生下玉麟來。」復舉：「乾峰示
J26nB180_p0287c25║眾云：『舉一不得舉二，放過一著，落在第二。』」師云：「乾峰
J26nB180_p0287c26║老子雖是握節當胸，未免死守善道。若是萬善，舉一
J26nB180_p0287c27║不妨舉二。栴檀林內栴檀、師子堀中師子，一不放過、
J26nB180_p0287c28║二非落節，萬里無雲萬里天，千江有水千江月。祇如
J26nB180_p0287c29║雲門出眾云：『昨日有人從天台來，卻往徑山去。』乾峰
J26nB180_p0287c30║呼典座：『來日不得普請。』要且如何論量？又作麼生諮
J26nB180_p0288a01║參？分付西堂月旅菴。」
J26nB180_p0288a02║上堂，問：「朔風颯颯，卉木蕭蕭，應時雪曲則不問，雲門
J26nB180_p0288a03║三句請師宣。」師云：「昨夜三更半，石人鬥禮拜。」進云：「大
J26nB180_p0288a04║千籠不住，沙界絕遮欄，如何是函蓋乾坤句？」師云：「恆。」
J26nB180_p0288a05║進云：「聲色俱不到，語默總無干，如何是截斷眾流句？」
J26nB180_p0288a06║師云：「弢。」進云：「有水皆含月，無山不帶雲，如何是隨波
J26nB180_p0288a07║逐浪句？」師云：「曳。」進云：「更有一句，請師拈出。」師便打。進
J26nB180_p0288a08║云：「恁麼則千山勢到嶽邊止，萬派聲歸海上消？」師復
J26nB180_p0288a09║打，云：「收。」進云：「今日恰是某甲錯問。」師云：「犬吠虛聲切，
J26nB180_p0288a10║愚人望太陽。」問：「春冬易過，四序如流，龍華三會且休
J26nB180_p0288a11║題，佛在祇園事若何？」師卓拄杖，云：「能為萬象主，豈逐
J26nB180_p0288a12║四時凋？」進云：「今朝和尚萬善陞堂，又作麼生？」師云：「人
J26nB180_p0288a13║天大眾共圍繞。」進云：「如何是肉眼？」師打云：「者無明塊
J26nB180_p0288a14║頭。」「如何是天眼？」師云：「仰面看取。」「如何是慧眼？」師云：「辨
J26nB180_p0288a15║得你了也。」「如何是法眼？」師云：「鐵蛇鑽不入。」「如何是佛
J26nB180_p0288a16║眼？」師云：「摩醯首羅有三隻。」進云：「恁麼則白雲盡處是
J26nB180_p0288a17║青山，行人更在青山外。」師云：「甚處去也？」一僧出云：「請
J26nB180_p0288a18║和尚手中棒喫。」師云：「且待三十年後著。」進云：「知音不
J26nB180_p0288a19║用頻頻舉，達者須知暗裏驚。」師云：「你因甚刺腦入膠
J26nB180_p0288a20║盆？」乃云：「栴檀樓閣白牛車，曉日光籠五色霞，誰向東
J26nB180_p0288a21║風歌一曲？御園開遍牡丹華。有般漢，祇憑箇蓋色騎
J26nB180_p0288a22║聲者句子，道我千差坐斷、萬別一途，死獦狚地硬自
J26nB180_p0288a23║差排，為人舉覺，誑他閭閻即得。若欲出頭天外，獨步
J26nB180_p0288a24║大方，法隨法行，法幢隨處建立，必須手眼通身，高低
J26nB180_p0288a25║普應。遇川廣人與他說川廣底話、遇閩浙人與他說
J26nB180_p0288a26║閩浙底話、遇江淮人與他說江淮底話、遇長安人與
J26nB180_p0288a27║他說長安底話，方可謂之：『我為法王，於法自在。』何故？
J26nB180_p0288a28║人居大國方為貴，水到滄溟徹底清。」
J26nB180_p0288a29║至節上堂，拈香祝聖：「此一瓣香，先為佛心天子，次為
J26nB180_p0288a30║國太摩耶，伏願常居鳳闕，永鎮龍樓，覺了自心，超步
J26nB180_p0288b01║毘盧，寶頂義成，一切頓圓，調御十身。」問：「祖印高提於
J26nB180_p0288b02║五鳳樓前，已見聲光浩浩，門風遠播於千秋世外，應
J26nB180_p0288b03║知規步綿綿。灰飛律管陽初復，榜出僧堂意若何？」師
J26nB180_p0288b04║云：「夜來天子拜南郊。」進云：「若人識得，不離四威儀中，
J26nB180_p0288b05║現前大眾箇箇活潑潑地，還收得此意麼？」師云：「朝打
J26nB180_p0288b06║三千，暮打八百。」進云：「前村深雪裏，昨夜一枝開。」師云：
J26nB180_p0288b07║「是什麼消息？」進云：「報道來年春更好。」師云：「羅睺羅兒
J26nB180_p0288b08║與一文。」乃云：「夜來天子拜南郊，雲物交章瑞氣饒，林
J26nB180_p0288b09║下慶逢何以祝？千祥願共集今朝。一、願皇帝萬歲，二、
J26nB180_p0288b10║願國母千春，三、願內宮皇后早生太子，四、願文武官
J26nB180_p0288b11║僚高增祿位，五、願風調雨順，國泰民安，六、願天下太
J26nB180_p0288b12║平，干戈永息。有般禪和子便道：山僧樁樁咒願，只是
J26nB180_p0288b13║為了朝廷一家，於諸現前大眾豪無顧念之心。阿呵
J26nB180_p0288b14║呵，若論現前大眾，非但山僧，直饒三世諸佛也無他
J26nB180_p0288b15║著力分。何故？形山共有天真寶，萬象光吞自本來，佛
J26nB180_p0288b16║祖尚然侵不得，陰陽何事解相催？傲殘臘雪衣千綴，
J26nB180_p0288b17║貯盡山雲缽一枚，寵辱無驚神自王，天宮地府任徘
J26nB180_p0288b18║徊。」
J26nB180_p0288b19║上堂，問：「天上星同月，人間河與山，星月河山歸一統，
J26nB180_p0288b20║祇如王子未登殿時如何？」師云：「端拱深宮內。」「王子正
J26nB180_p0288b21║登殿時如何？」師云：「諸國盡來朝。」「王子登殿後如何？」師
J26nB180_p0288b22║云：「天下太平，萬民樂業。」進云：「恁麼則自從一箭收功
J26nB180_p0288b23║後，萬載千秋帝業隆。」師云：「不是闍黎分上事。」問：「普天
J26nB180_p0288b24║匝地祥雲起，靉靆繽紛瑞氣騰。瑞氣騰空則且置，如
J26nB180_p0288b25║何是萬善境？」師云：「華雨晝飄龍座暖，天風時送御爐
J26nB180_p0288b26║香。」「如何是境中人？」師云：「芒鞋蹋上黃金闕，竹杖敲開
J26nB180_p0288b27║帝里門。」僧擬進語，師云：「何不問人中意？」進云：「前問已
J26nB180_p0288b28║蒙師指示，向上還有事也無？」師云：「你且向下會取。」「如
J26nB180_p0288b29║何是向上事？」師云：「剎竿頭上風車子。」進云：「恁麼則天
J26nB180_p0288b30║共白雲曉，水和明月流。」師云：「站過者邊著。」進云：「竹密
J26nB180_p0288c01║不妨流水過，山高豈礙白雲飛。」師云：「念話杜家。」問：「作
J26nB180_p0288c02║麼與和尚相見即得不犯於鋒芒？」師云：「禮拜了退。」僧
J26nB180_p0288c03║作禮，云：「犯。」師便打。問：「向上一路即不問，千聖不傳事
J26nB180_p0288c04║若何？」師擊拂云：「驀。」進云：「恁麼則金風吹玉管，那箇是
J26nB180_p0288c05║知音？」師云：「引不著。」進云：「他家自有通霄路，不向他人
J26nB180_p0288c06║行處行。」師云：「亂走作麼？」僧一喝，師便打，乃云：「諸佛無
J26nB180_p0288c07║有法，佛於何有說？但隨其自心，謂說如是法。灼然是
J26nB180_p0288c08║真語者、實語者、如語者、不異語者。敢問大眾，祇如『三
J26nB180_p0288c09║腳驢子弄蹄行』，『我在青州做領布衫，重七斤』，『扇子𨁝
J26nB180_p0288c10║跳上三十三天，築著帝釋鼻孔，東海鯉魚打一棒，雨
J26nB180_p0288c11║似盆傾』，如是之說，且道是自心所謂耶？不是自心所
J26nB180_p0288c12║謂耶？道是則謗心，道非又謗經，畢竟如何即得？河裏
J26nB180_p0288c13║失錢河裏摝。參！」
J26nB180_p0288c14║上堂，問：「達磨西來一字無，全憑心地用工夫。既然心
J26nB180_p0288c15║地用工夫，如何過去心不可得？」師云：「昨日小盡二十
J26nB180_p0288c16║九。」「如何現在心又不可得？」師云：「今朝臘月剛初一。」「如
J26nB180_p0288c17║何未來心不可得？」師云：「過後五日向你道。」進云：「三心
J26nB180_p0288c18║既不可得，老和尚又教大眾參箇甚麼？」師云：「教你向
J26nB180_p0288c19║三心不可得處參。」進云：「恁麼則久旱逢甘雨，他鄉遇
J26nB180_p0288c20║故知。」師云：「依然乾燥燥地在。」問：「擿大千於方外，納須
J26nB180_p0288c21║彌於芥中，龍象交參即不問，五家宗旨請師通。」師云：
J26nB180_p0288c22║「逐一問將來，棒下翻身去，風光遍界騰。」「如何是臨濟
J26nB180_p0288c23║宗？」師云：「金剛杵打鐵山摧，星移斗轉乾坤黑，稍有絲
J26nB180_p0288c24║豪實不存。」「如何是雲門宗？」師云：「五鳳樓前舞纛旂，將
J26nB180_p0288c25║謂少林消息斷，桃華依舊笑春風。」「如何是曹洞宗？」師
J26nB180_p0288c26║云：「問取三宜和尚去，兩口無一舌，此是吾宗旨。」「如何
J26nB180_p0288c27║是溈仰宗？」師云：「紅線兩條穿海嶽，三界唯心，萬法唯
J26nB180_p0288c28║識。」「如何是法眼宗？」師云：「零秋風動萬家砧。」進云：「五家
J26nB180_p0288c29║宗旨蒙師指示，末後一句請師速道。」師便喝。進云：「再
J26nB180_p0288c30║請一喝。」師打云：「你尚未知落處在。」僧禮拜歸位。問：「君
J26nB180_p0289a01║王有道干戈息，四海人民賀太平。如何是君？」師云：「當
J26nB180_p0289a02║今皇帝萬萬歲。」「如何是臣？」師云：「鵷鷺班聯拱玉宸。」「如
J26nB180_p0289a03║何是君視臣？」師云：「蓋之如天，容之如地。」「如何是臣向
J26nB180_p0289a04║君？」師云：「歸仰如日就如雲。」「如何是君臣道合？」師云：「元
J26nB180_p0289a05║首明哉，股肱良哉。」進云：「五位君臣蒙師指，再求一句
J26nB180_p0289a06║報君恩。」師云：「國王長壽，天下太平。」問：「理事無礙，體用
J26nB180_p0289a07║全彰。體用全彰則不問，如何是理法界？」師云：「九德陶
J26nB180_p0289a08║鎔空有象。」「如何是事法界？」師云：「五色光先入紫宸。」「如
J26nB180_p0289a09║何是理事無礙法界？」師云：「佛殿走出山門外，僧堂撞
J26nB180_p0289a10║入廚庫裏。」「如何是事事無礙法界？」師舉起拂子，復放
J26nB180_p0289a11║下，云：「與你熟商量。」進云：「恁麼則天上有星皆拱北，盤
J26nB180_p0289a12║內無鍼不指南。」師云：「是什麼道理？」僧禮拜，云：「家家有
J26nB180_p0289a13║路透長安。」師云：「轉使楊朱泣路隅。」乃舉：「馬王請石門
J26nB180_p0289a14║蘊和尚住夾山，鑾駕出接，便問：『如何是西來大道？』蘊
J26nB180_p0289a15║云：『御駕六龍千古秀，玉街排仗出金門。』神鼎諲禪師
J26nB180_p0289a16║拈云：『一等是祇對人王大哥三昧寬廓。何也？與麼祇
J26nB180_p0289a17║對，又不負西來大意，又善能回互，其中理事樅然。』有
J26nB180_p0289a18║問神鼎：『如何是西來大道？』對云：『行。且道與古人是同
J26nB180_p0289a19║是別？』」師云：「若據山僧看來，一人有身而無用、一人有
J26nB180_p0289a20║用而無身。有用無身者，理上偏枯；有身無用者，事上
J26nB180_p0289a21║不足。若是山僧，又且不然，有問：『如何是西來大道？』但
J26nB180_p0289a22║云：『等閒蹋著來時路，好道堂堂信步歸。』大眾！堂堂好
J26nB180_p0289a23║道即且止，如何是來時路？」卓拄杖云：「宮眷法從人等，
J26nB180_p0289a24║至此下車馬
J26nB180_p0289a25║成道。」上堂，問：「曠大劫來成佛久，雪山又道悟明星。敢
J26nB180_p0289a26║問此理如何？」師云：「今日方知本現成。」進云：「道離言說，
J26nB180_p0289a27║和尚今朝上堂，且道說箇甚麼？」師云：「塵剎共宣無間
J26nB180_p0289a28║歇。」進云：「大哉，聖人！千古一轍。」師云：「怎麼見得？」進云：「天
J26nB180_p0289a29║上無雙月，人間只一僧。」師云：「且莫塗汙山僧好。」問：「雪
J26nB180_p0289a30║山夜半睹明星，正覺今朝道始成。如何是正覺山前
J26nB180_p0289b01║事？」師云：「秋壟此時驅健犢。」進云：「如何是出世因緣事？」
J26nB180_p0289b02║師云：「道山何日跨歸鸞？」進云：「今朝事作麼生？」師云：「看
J26nB180_p0289b03║腳下。」進云：「千江有水千江月，萬里無雲萬里天。」師云：
J26nB180_p0289b04║「虧你念得熟。」問：「昨夜睹明星，今朝佛成道，如何又說
J26nB180_p0289b05║『未出母胎，度人已畢』？」師云：「近北始知黃葉落。」進云：「吾
J26nB180_p0289b06║師應召遊京國，萬善陞堂事若何？」師云：「向南空見白
J26nB180_p0289b07║雲多。」進云：「皇恩普覆三千界，法雨周流萬國中。」師云：
J26nB180_p0289b08║「只你猶欠水艸。」僧一喝，師云：「一任𨁝跳。」乃舉起拂子，
J26nB180_p0289b09║云：「大眾見麼？若也見得徹去，可謂心同虛空界，示等
J26nB180_p0289b10║虛空法，證得虛空時，無是無非法；其或未然，拂子不
J26nB180_p0289b11║免打葛藤，謾你諸人去也。」復舉起云：「即此是如來智
J26nB180_p0289b12║慧德相，即此是正法眼藏涅槃妙心，即此是實相無
J26nB180_p0289b13║相微妙法門。是故靈山以此而末後拈華，飲光以此
J26nB180_p0289b14║而破顏微笑，西天東土歷代祖師以此而直指人心
J26nB180_p0289b15║見性成佛，天下老和尚以此而建大法幢宣大法要，
J26nB180_p0289b16║山僧以此而開鑿人天續佛慧命，諸人以此而晝夜
J26nB180_p0289b17║六門放大光明。大眾既是同彼同此、同見同聞，因甚
J26nB180_p0289b18║釋迦悟去，諸人不悟？」擿下拂子云：「只為分明極，反令
J26nB180_p0289b19║所得遲。」
J26nB180_p0289b20║上堂，一僧纔出，師約住云：「三臺應合大家催，敲唱還
J26nB180_p0289b21║須妙辨才，埽卻葛藤陳舊案，生機一路問將來。如何
J26nB180_p0289b22║是生機一路？」僧喝，師便打。僧擬議，師喝下。又一僧出，
J26nB180_p0289b23║師云：「夸父但追紅日走，陳摶偏占白雲眠，你為甚刺
J26nB180_p0289b24║腦入膠盆？」僧擬議，師喝下。又一僧出，師云：「西風蓬島
J26nB180_p0289b25║仙鄉遠，夜雪藍關客路長，你蹋破多少艸鞋到者裏？」
J26nB180_p0289b26║僧擬議，師又喝下，乃云：「諸人總被葛藤絆倒，幸值皇
J26nB180_p0289b27║帝在上，不可冷了壇場。山僧不免令拄杖雲興普慧
J26nB180_p0289b28║之問，更令拂子缾潟普賢之酬，作一場佛事看。」敕拄
J26nB180_p0289b29║杖出班問話。移拄杖向前云：「來也來也。」問：「我觀仁者
J26nB180_p0289b30║廉纖不少，因甚諸方付法必將仁者傳持？」答：「指揮如
J26nB180_p0289c01║意天華落，收放同時妙體彰。」「如何是妙體彰底事？」答：
J26nB180_p0289c02║「動容揚古路，不墮悄然機。」「適蒙和尚教問話，唯願仁
J26nB180_p0289c03║者不吝慈悲。」答：「如上人者，恐難酬對。」「世、出世間，何者
J26nB180_p0289c04║為尊？何者為貴？」答：「人中天子，法中王。」「如何是人中天
J26nB180_p0289c05║子？」答：「四海皆臣妾，萬方拱紫宸。」「如何是法中王？」答：「常
J26nB180_p0289c06║以法財施一切。」「人王、法王，相去多少？」答：「日月兩輪交
J26nB180_p0289c07║互炤。」「人王尊耶？法王尊耶？」答：「若在人王，人王中尊；若
J26nB180_p0289c08║在法王，法王中尊。」「人王見法王時如何？」答：「帝青倒影
J26nB180_p0289c09║浮春殿。」「法王見人王時如何？」答：「太白流光入夜池。」「人
J26nB180_p0289c10║王、法王相見，合談何事？」答：「入到桃源舊遊處，一層峰
J26nB180_p0289c11║鎖一層峰。」「昔日梁武帝初見達磨，便問：『如何是聖諦
J26nB180_p0289c12║第一義？』磨云：『廓然無聖。』意旨如何？」答：「炤膽寒光沉碧
J26nB180_p0289c13║漢。」「帝云：『對朕者誰？』磨云：『不識。』又作麼生？」答：「潑天滄海
J26nB180_p0289c14║浸須彌。」「叢林盡道達磨不諳時機，故遭武帝攙出，未
J26nB180_p0289c15║知是否？」答：「掀翻海嶽求知己，為報時流莫浪猜。」「爭奈
J26nB180_p0289c16║獨自凄凄暗渡江？」答：「少室巖前金鳳舞，卻憐嫩桂影
J26nB180_p0289c17║婆娑。」「今日皇上設問仁者：『如何是聖諦第一義？』合作
J26nB180_p0289c18║麼生致對？」答：「首出庶物，萬國咸寧。」「『對朕者誰？』又且如
J26nB180_p0289c19║何？」答：「萬歲臺前，焉敢造次？」「如斯祇對，還契他聖意也
J26nB180_p0289c20║無？」答：「應知天鑑自高垂。」「恁麼則九年冷坐無人識，內
J26nB180_p0289c21║苑今開五葉華。」答：「來年更有新條在，漏渫春光卒未
J26nB180_p0289c22║休。」「為是生人福業？為是法運當興？」答：「吾道欣逢真聖
J26nB180_p0289c23║主，風雲嘉會際昌期。」「祇如諸方知識，合作麼生報答
J26nB180_p0289c24║即得不辜皇恩？」答：「閒把一枝無孔笛，為君吹出太平
J26nB180_p0289c25║歌。」「善哉，仁者！機能活千古，傳持信有由。」答：「堊斲鼻端
J26nB180_p0289c26║非匠石，運斤爭顯郢人高。」「輕輕躡足龍門過，惹得清
J26nB180_p0289c27║風動地生。」答：「須知遠煙浪，別有好商量。」「遠煙浪且置，
J26nB180_p0289c28║願聞好商量。」答：「任從滄海變，終不為君通。」「可謂昔日
J26nB180_p0289c29║普賢，今朝仁者。」答：「休將鶴唳誤作鶯啼。」乃喝一喝，云：
J26nB180_p0289c30║「不是山僧喝住，看者兩箇漢打葛藤有甚了期？所以
J26nB180_p0290a01║雪竇明覺和尚云：『一問一答，總未有事在。假饒盡大
J26nB180_p0290a02║地乾坤艸木叢林盡為衲僧，異口同音各致百千問
J26nB180_p0290a03║難，不消老僧彈指一下，便乃高低普應，前後無差。』大
J26nB180_p0290a04║愚芝和尚云：『翠巖即不然，盡乾坤大地微塵化為衲
J26nB180_p0290a05║僧，各致一問，問問各別，但向伊道：「你許多衲僧皮下
J26nB180_p0290a06║還有血麼？」』今日山僧又復不然，盡空法界無邊國土
J26nB180_p0290a07║俱抹為塵，盡此塵點衲僧各致百千問難，總與劈脊
J26nB180_p0290a08║便棒，若知棒頭落處，管取恆沙疑義一時瓦解冰消。
J26nB180_p0290a09║大眾莫道山僧扶他拄杖子好。」擿拄杖下座。
J26nB180_p0290a10║除夕小參：「休去歇去、冷湫湫去、滴水滴凍去、純清絕
J26nB180_p0290a11║點去、一念萬年去、寒灰枯木去、古廟香爐去、一條白
J26nB180_p0290a12║練去、長安城裏臘月三十日到來去。前九句即不問
J26nB180_p0290a13║諸人，後一句你道如何？千門掩斷金貂客，萬事收歸
J26nB180_p0290a14║大道杯。說到此間亭子裏韋天聞得，驀地出來道：『長
J26nB180_p0290a15║老！長老！你從南遠來安禪大內，不見你爐頭熱鬧，逼
J26nB180_p0290a16║得幾箇生蛇化龍，倒說與麼扯長冷話，幾時得他心
J26nB180_p0290a17║眼廓徹去？』山僧被伊搔著癢處，不覺謾成山偈一首：
J26nB180_p0290a18║老我憨憨坐釣磯，金鉤不曲巨鼇稀，相看賴有海門
J26nB180_p0290a19║月，鐵笛邀同舴艋歸。他道：『長老！你一發獃了，臘月三
J26nB180_p0290a20║十夜，那裏討得月來？』」乃喝一喝，云：「你自被箇須彌山
J26nB180_p0290a21║子遮卻眼睛，無端錯怪他人作麼？」復舉：「玄沙出嶺，因
J26nB180_p0290a22║築破腳指，大悟，回見雪峰，峰曰：『子何不遍參去？』沙曰：
J26nB180_p0290a23║『達磨不來東土，二祖不往西天。』後來梁山觀悟道，又
J26nB180_p0290a24║有頌曰：『參道喜明無說句，通玄不是意中猜，超今異
J26nB180_p0290a25║古終難況，幸感西胡特地來。』且作麼生和會好？還知
J26nB180_p0290a26║麼？玄沙據虎頭，梁山收虎尾，你道中間底復屬阿誰？
J26nB180_p0290a27║來年更有新條在，惱亂春風卒未休。」
J26nB180_p0290a28║元旦上堂，拈香祝聖：「此一瓣香，金為枝、玉為葉，天同
J26nB180_p0290a29║蓋、地同擎，爇向爐中，端為祝延今上聖躬萬歲萬歲
J26nB180_p0290a30║萬萬歲，伏願得一居貞函三御極，蘿圖鞏固，等劫石
J26nB180_p0290b01║而彌堅，寶曆常新，空芥城而不盡。更祈聖母皇太后、
J26nB180_p0290b02║次及內宮皇后德思齊而思媚，男斯百而斯千，如盛
J26nB180_p0290b03║至之川流，多受福祉，類升恆之日月，萬有千春。」乃云：
J26nB180_p0290b04║「一二三，風卷蟭螟過海南，三二一，上下四維無等匹。
J26nB180_p0290b05║地天得一故清寧，一得我皇天下式，唯有衲僧得處
J26nB180_p0290b06║奇，衲僧得一天難測。驪龍頷下抉明珠，猛虎頭邊揮
J26nB180_p0290b07║玉尺，佛祖看成鹿夢蕉，浮幢視等蟬委翼。手攜席帽
J26nB180_p0290b08║出長安，頭戴華巾離少室，一箇閒人天地間，清風匝
J26nB180_p0290b09║地有何極？」
J26nB180_p0290b10║上元日上堂，問：「十五日已前，欲借一問，得麼？」師云：「但
J26nB180_p0290b11║向十五日已前問將來。」進云：「五九盡日又逢春時如
J26nB180_p0290b12║何？」師云：「清風來未已。」進云：「十五日已後請師答話。」師
J26nB180_p0290b13║云：「明月炤重城。」進云：「冬到寒食一百五，學人恁麼道，
J26nB180_p0290b14║和尚又作麼生？」師云：「許你與麼道。」進云：「正當十五日，
J26nB180_p0290b15║又如何話會？」師云：「千燈光炤夜，萬樹火燒空。」進云：「欲
J26nB180_p0290b16║得祖風不墜，委在明眼宗師，瑯琊五種禪病，更冀法
J26nB180_p0290b17║檀點破。」師云：「我者裏一病也無，點破箇甚麼？」進云：「又
J26nB180_p0290b18║道不得向萬里無寸艸處去。」師云：「放下腳來看。」進云：
J26nB180_p0290b19║「二、不得孤峰獨宿時，如何？」師云：「隨緣觀自在。」進云：「三、
J26nB180_p0290b20║不得張弓架箭時，如何？」師云：「且喜天下太平。」進云：「四、
J26nB180_p0290b21║不得物外安身時，如何？」師云：「觸處任方圜。」進云：「五、不
J26nB180_p0290b22║得滯於生殺，又作麼生判斷？」師喝一喝，云：「是生？是殺？」
J26nB180_p0290b23║進云：「一處有滯，自救難為；五處若通，方名導師。只如
J26nB180_p0290b24║諸方說法，還有不滯一處者麼？」師云：「上座曾到諸方
J26nB180_p0290b25║也未？」進云：「畢竟將什麼接物利生？」師豎拂，云：「將者箇。」
J26nB180_p0290b26║僧一喝，師云：「臨濟兒孫猶在。」進云：「非但此眾洞開心
J26nB180_p0290b27║目，直使諸方打翻藥爐去也。」師云：「坐斷十方，何處出
J26nB180_p0290b28║氣？」僧禮拜。師乃云：「心月孤圜，光吞萬象；心燈晃耀，萬
J26nB180_p0290b29║古長今。所以燈不自炤，炤必因心；月不自明，明以心
J26nB180_p0290b30║顯。叵怪寒山子，吾心似秋月，碧潭空皎潔。又怪漳州
J26nB180_p0290c01║權，吾心似燈籠，著火內外紅。斯皆不達境唯心起，種
J26nB180_p0290c02║種分別之說也。老萬善莫別有長處麼？吾心非月亦
J26nB180_p0290c03║非燈，攪不渾兮止不澄，曠大劫來無別異，輝天鑑地
J26nB180_p0290c04║自光騰。」
J26nB180_p0290c05║解冬上堂，問答不錄，乃云：「去年十月十五日開爐，諸
J26nB180_p0290c06║人在裏許，山僧不在裏許。今歲正月廿五百日期完，
J26nB180_p0290c07║諸人不在裏許，山僧卻在裏許。何故？山僧以十世古
J26nB180_p0290c08║今為旦暮，無邊剎海為禪床，真如實際為尼師壇，十
J26nB180_p0290c09║方三世諸佛菩薩為鄰對單，盡空法界聲聞、緣覺為
J26nB180_p0290c10║麤糲行童，含靈抱識一切有情之類為公案話頭，於
J26nB180_p0290c11║中行亦禪、坐亦禪，語默動靜體安然。然則正當今日
J26nB180_p0290c12║卻要禮辭闕庭，復歸林下，又作麼生？金蕊銀絲承玉
J26nB180_p0290c13║露，高僧不坐鳳凰臺。」復舉：「丹霞淳示眾：『乾坤之內、宇
J26nB180_p0290c14║宙之間，中有一寶，秘在形山。肇法師恁麼道，祇解指
J26nB180_p0290c15║蹤話跡，且不能拈示於人。丹霞今日劈開宇宙，打破
J26nB180_p0290c16║形山，為諸人拈出，具眼者辨取。』遂以拄杖卓一下，云：
J26nB180_p0290c17║『還見麼？鷺鷥立雪非同色，明月蘆華不似他。』」師云：「丹
J26nB180_p0290c18║霞雖然與麼拈出，也則是明珠暗投，豈免按劍相顧？
J26nB180_p0290c19║爭似山僧今日。」擿下拄杖云：「海神知貴不知價，留與
J26nB180_p0290c20║人間光炤夜。」
J26nB180_p0290c21║上因師還山，駕幸萬善殿話別，仍傳旨請師上堂，問：
J26nB180_p0290c22║「安居大內，密不通風，得旨還南，光生泉石。把住即不
J26nB180_p0290c23║問，如何是放行一句？」師云：「七通八達。」進云：「恁麼則一
J26nB180_p0290c24║月印千江，去來無朕跡。」師云：「一任縱橫。」進云：「既沾新
J26nB180_p0290c25║雨露，擺手出長安。」師云：「只許你一半。」問：「百尺竿頭進
J26nB180_p0290c26║步，千尋崖底翻身，絕後再甦底人如何行履？」師云：「五
J26nB180_p0290c27║鳳樓前聽玉漏，須彌頂上擊金鐘。」進云：「與麼則遇緣
J26nB180_p0290c28║即宗，隨處建立去也。」師云：「新羅天子𨁝跳上梵天。」僧
J26nB180_p0290c29║便喝，師亦喝。進云：「厲風不鳴條，驟雨不破塊，坐享無
J26nB180_p0290c30║為底人如何受用？」師云：「八方齊入貢，萬國盡來朝。」進
J26nB180_p0291a01║云：「十萬江山稱佛國，百千香火祝堯天。」師云：「不妨被
J26nB180_p0291a02║闍黎道著。」進云：「皇情特重，馳驛還山，報恩一句，請師
J26nB180_p0291a03║速道。」師云：「無計上酬天子德，心香一炷滿山樓。」進云：
J26nB180_p0291a04║「握手臨岐，如何話會？」師云：「車如流水馬如龍。」進云：「可
J26nB180_p0291a05║謂風力扶帆行不櫂，笛聲邀月下滄州。」師云：「四海浪
J26nB180_p0291a06║平龍睡穩，九天雲淨鶴飛高。」進云：「祇如五千里外，作
J26nB180_p0291a07║麼生與紫宸相見？」師云：「春寒秋熱，不間一絲。」進云：「野
J26nB180_p0291a08║色更無山隔斷，天光直與水相通。」師云：「私事不得官
J26nB180_p0291a09║酬。」乃云：「長安門外有一人，樞機竭盡，入作無從者，過
J26nB180_p0291a10║在望上心高，不自知有故也。長安門裏復有一人，玄
J26nB180_p0291a11║辨徒呈，出身無路者，過在鳳縈金網，莫克翀霄故也。
J26nB180_p0291a12║諸仁者！苟能上無攀仰、下絕己躬，道奧深臻，玄關不
J26nB180_p0291a13║住，縱步威音王劫外，踢翻鸚鵡月洲前，則出為毘盧
J26nB180_p0291a14║之師，入作法身之主，又何須借路還家？自然回途得
J26nB180_p0291a15║妙，然後法隨法行、法幢隨處建立，更有何過？正當恁
J26nB180_p0291a16║麼時如何？四海五湖皇化裏，杖頭八面起清風。」卓拄
J26nB180_p0291a17║杖下座。
J26nB180_p0291a18║
J26nB180_p0291a19║
J26nB180_p0291a20║弘覺忞禪師北遊集卷第一