J26nB180_p0291b01║弘覺忞禪師北遊集卷第二
J26nB180_p0291b02║門人真樸編次
J26nB180_p0291b03║奏對機緣
J26nB180_p0291b04║九月十七日至天津，天使入奏，上命備車馬迎師。二
J26nB180_p0291b05║十二日午刻進萬善殿，駕隨到，召師進見，傳諭免禮
J26nB180_p0291b06║賜坐。師云：「山林野逸，特蒙寵召，夙生何幸，得睹天顏。」
J26nB180_p0291b07║上慰勞畢，乃問師年臘，得法元由，師詳敘始末。復云：
J26nB180_p0291b08║「老和尚最初開堂何處？」師云：「繼席天童。」上云：「同門昆
J26nB180_p0291b09║季有幾何人？」師云：「十二位。」上云：「老和尚第幾？」師云：「忝
J26nB180_p0291b10║居第八。」上復問同門名號，師一一宣畢。上問：「老和尚
J26nB180_p0291b11║得法弟子幾人？」師云：「二十五人。」上問：「得法隨侍幾位？」
J26nB180_p0291b12║師云：「六人。」上傳召隨侍進見，逐一問名畢，遂傳諭：「朕
J26nB180_p0291b13║敦請老和尚遠來，本為弘揚佛法，況天氣嚴寒，且結
J26nB180_p0291b14║冬制，俟春日還山何如？」師良久云：「遵旨。」即諭萬善、愍
J26nB180_p0291b15║忠、廣濟三處結冬，仍諭：「上堂日命諸禪者進萬善殿
J26nB180_p0291b16║裏聽法。」次日辰時，上攜學士王熙、馮溥、曹本榮、狀元
J26nB180_p0291b17║孫承恩、徐元文至方丈賜坐，上命學士問：「老和尚來
J26nB180_p0291b18║自天童，如何是天童得力句？」師云：「奉皇上詔書，特特
J26nB180_p0291b19║到此。」問：「如何是正法眼藏？」師豎拳云：「突出難辨。」又問：
J26nB180_p0291b20║「如何是觀自在？」師鼓掌云：「還聞麼？」復問：「大學之道，在
J26nB180_p0291b21║明明德。朱子云：『明，明之也。』如何是明之底道理？」師云：
J26nB180_p0291b22║「問取朱文公去。」士皆無語，上發笑。上問：「老和尚幾歲
J26nB180_p0291b23║上參見天童先和尚？」師云：「三十一歲。」上云：「初參何人？」
J26nB180_p0291b24║師云：「打初行腳，曾見黃檗無念和尚。」上云：「無念和尚
J26nB180_p0291b25║誰之法嗣？」師云：「念師於七尖峰大休和尚言句下起
J26nB180_p0291b26║疑得悟，實未見休也。」上云：「是甚言句？」師云：「僧問：『如何
J26nB180_p0291b27║是祖師西來意？』休云：『黃瓜茄子。』」上云：「老和尚因甚機
J26nB180_p0291b28║緣悟道？」師云：「長疑產難因緣，後來有箇會處。」學士云：
J26nB180_p0291b29║「大慧也從此打失布袋，者公案畢竟作麼生？」師云：「明
J26nB180_p0291b30║破即不堪。」又問：「女子出定公案，請老和尚下一轉語。」
J26nB180_p0291c01║師云：「任從滄海變，終不為君通。」士云：「婆子請趙州轉
J26nB180_p0291c02║藏經，只轉得半藏，那半藏作麼生轉？」師云：「學士起身
J26nB180_p0291c03║禮拜皇上著。」又問：「發心參禪即是善，如何又說不思
J26nB180_p0291c04║善、不思惡？既善惡都不思，當何處著力？」師云：「善惡總
J26nB180_p0291c05║從心生，心若不生，善惡何著？」士沈吟，師震威一喝。上
J26nB180_p0291c06║云：「纔涉思惟，總成意識邊事。」師云：「大哉，王言。」上問：「如
J26nB180_p0291c07║何是悟後底事？」師云：「待皇上悟後即知。」學士進云：「悟
J26nB180_p0291c08║即不問。」師云：「問即不悟。」上首肯。上問：「有禪師教人參
J26nB180_p0291c09║『念佛底是誰？』作麼生參？」師云：「畢竟念佛底是誰？但恁
J26nB180_p0291c10║麼看。」上提起案頭數珠，云：「和尚喚者箇作甚麼？」師云：
J26nB180_p0291c11║「請陛下放下著。」上放下數珠，師云：「是甚麼？」上問：「參禪
J26nB180_p0291c12║悟後，人還有喜怒哀樂也無？」師云：「逆之則怒，順之則
J26nB180_p0291c13║歡。」上欣然。復云：「大都此事甚難。」師云：「也不難。不見龐
J26nB180_p0291c14║公云：『難難，十石油麻樹上攤。』龐婆云：『易易，百艸頭上
J26nB180_p0291c15║祖師意。』靈炤云：『也不難，也不易，饑來喫飯困來睡。』」上
J26nB180_p0291c16║云：「卻是靈炤超過龐公？」師云：「非父不生其子。」上問：「壽
J26nB180_p0291c17║昌無明和尚、雲門湛然和尚，曾參見何人？果是真實
J26nB180_p0291c18║悟道善知識麼？」師云：「二老悟不由師，特印心於曹洞
J26nB180_p0291c19║宗人，而知真行卓無可遺議者。」即舉：「壽昌偈云：『冒雨
J26nB180_p0291c20║衝風去，披星帶月歸，不知身是苦，唯慮行門虧。』至若
J26nB180_p0291c21║湛師則雲流天空，事過即忘，尤稱無心道人。」上嘉羨
J26nB180_p0291c22║不已。復諭學士：「不須更問公案，但請老和尚開示做
J26nB180_p0291c23║工夫。」士問：「做工夫只是多間斷。」師云：「間斷、不間斷不
J26nB180_p0291c24║要管，若是怕間斷，即加一番隔礙，但遇事來即應，事
J26nB180_p0291c25║後即單提正念。如王臨宇，秉靈鋒寶劍，凜凜神威，一
J26nB180_p0291c26║切魔外誰敢近傍？做工夫須是恁麼始得。」士問：「做工
J26nB180_p0291c27║夫還是看甚麼話頭？」師云：「話頭之說無有定法，但是
J26nB180_p0291c28║去不得處便是話頭。古人於後學初機無處著力，不
J26nB180_p0291c29║得已教他看一無意味話，如『萬法歸一，一歸何處？』之
J26nB180_p0291c30║類，著令咬嚼不破，橫不得、豎不得。如一座鐵壁銀山
J26nB180_p0292a01║頓在面前，孜孜沒沒，廢寢忘餐；有朝一日撞透銀山
J26nB180_p0292a02║鐵壁，方是得力處。」士云：「如何得到廢寢忘餐底田地？」
J26nB180_p0292a03║師云：「廢寢忘餐非是勉強，如學士有一急切事在心，
J26nB180_p0292a04║不知不覺廢寢忘餐，蓋欲罷自不能耳。」又問：「世情濃
J26nB180_p0292a05║厚，如何得輕去？」師云：「道念若重，則世念自輕。譬如秤
J26nB180_p0292a06║物，一般頭重則尾輕，頭輕則尾重矣。」上笑云：「朕向亦
J26nB180_p0292a07║曾如此過來，用心真切，則世緣不覺自輕。」士云：「我輩
J26nB180_p0292a08║措大家多學文字，未免涉理障，恐難悟入。」師云：「即文
J26nB180_p0292a09║字亦須有箇悟頭，方始超卓。如東坡是五祖戒後身，
J26nB180_p0292a10║故下筆清空靈妙，但轉過頭來卻於己事生疏，然亦
J26nB180_p0292a11║暫時岐路。」因舉：「溈山與寒拾相見機緣，拾云：『休休，他
J26nB180_p0292a12║三生曾做國王來，一總忘卻了也。』古人多有隔陰之
J26nB180_p0292a13║迷，唯皇上果位中人，雖現身為生民主，而念念不忘
J26nB180_p0292a14║此事，誠過古人遠矣。」上問：「有箇雪嶠和尚，聞渠真率
J26nB180_p0292a15║不事事，末後示寂甚超脫，老和尚可知其人及曾親
J26nB180_p0292a16║近否？」師云：「先法叔住開先時曾受西堂之職，及示寂
J26nB180_p0292a17║雲門遺命主其後事。」乃述：「雪老人于丁亥年八月十
J26nB180_p0292a18║九日示微疾，次日封鐘版，親書一紙示眾云：『小兒曹！
J26nB180_p0292a19║生死路上須逍遙，皎月冰霜曉，喫杯茶，坐脫去了。』至
J26nB180_p0292a20║二十六日酉時果索茶飲，口唱雪華飛之句，奄然坐
J26nB180_p0292a21║逝。然近代如林皋和尚之陞堂告眾、若菴和尚之預
J26nB180_p0292a22║定逝期，其事詳載塔銘，皆忞所撰，則又不止一雪嶠
J26nB180_p0292a23║老人也。」上云：「學道須是恁麼方好？」師云：「此中亦有淆
J26nB180_p0292a24║訛，如真點胸乃一代大知識，臨示寂展轉痛苦。侍者
J26nB180_p0292a25║云：『和尚終日訶佛罵祖，而今卻恁般漏逗。』真云：『你作
J26nB180_p0292a26║者般見解。』遂起身趺坐而逝。古來尊宿如此不一，儘
J26nB180_p0292a27║有人不識修行、不聞佛法，也能預知時至，無疾而終。
J26nB180_p0292a28║所以此事貴在眼明，眼若不明，即坐脫立亡未足多
J26nB180_p0292a29║也。」上問：「先天童和尚示滅如何？」師云：「示現微疾，臨期
J26nB180_p0292a30║按行工築，歸方丈，吉祥而逝。」上問：「有箇熊開元，曾見
J26nB180_p0292b01║老和尚否？」師云：「曾見。」上云：「渠出家參禪有悟處麼？」師
J26nB180_p0292b02║云：「覺得胸次未能灑然，但人品極是高卓，數為靈嵒
J26nB180_p0292b03║分衛供眾。」上問：「靈嵒何人？」師云：「法姪弘儲漢月藏和
J26nB180_p0292b04║尚之嗣。」是日自辰至午，坐譚十餘刻方始回宮。十月
J26nB180_p0292b05║十五日，敘譚餘事，別記。十月二十八日，敘譚餘事，別
J26nB180_p0292b06║記。十月二十九日，敘譚餘事，別記。臘月十五日，敘譚
J26nB180_p0292b07║餘事，別記。庚子年正月初二日，敘譚餘事，別記。正月
J26nB180_p0292b08║初三日，敘譚餘事，別記。正月十一日，敘譚餘事，別記。
J26nB180_p0292b09║三月十五日，駕至方丈，上云：「者幾日在宮中多看語
J26nB180_p0292b10║錄，見有上堂、晚參、小參、示眾之不同，何也？」師云：「先德
J26nB180_p0292b11║叢林，凡遇為國開堂及至節、元旦，皆陞座拈香祝聖，
J26nB180_p0292b12║其餘三八朔朢垂示俱名上堂。所謂晚參者，古來學
J26nB180_p0292b13║者朝參暮請，善知識亦為之暮而陞堂，即上堂之異
J26nB180_p0292b14║名也。小參者，所謂家教是也，與示眾均名，隨宜開導。
J26nB180_p0292b15║雖立名不同，要皆時時刻刻以此事提撕學者耳。」上
J26nB180_p0292b16║乃命學士王熙問：「『有句無句，如藤倚樹』，意旨如何？」師
J26nB180_p0292b17║云：「有句無句且置，樹倒藤枯，畢竟何歸何處？」士云：「求
J26nB180_p0292b18║老和尚分明開導。」師云：「事不如此。欲求老僧分明開
J26nB180_p0292b19║導，即誤賺居士了也。」上隨問：「『向上一路，千聖不傳』，如
J26nB180_p0292b20║何是不傳底事？」師良久，問上云：「陛下會麼？」上云：「不會。」
J26nB180_p0292b21║師云：「只者不會底是箇甚麼？是何境界？作何體段？皇
J26nB180_p0292b22║上但恁麼翻覆自看，看來看去，忽若桶子底脫，自然
J26nB180_p0292b23║了辦。」上云：「求老和尚更下一語看。」師云：「無毛鐵鷂過
J26nB180_p0292b24║新羅。」上又問：「如何做工夫始得與此事相應？」䒢溪進
J26nB180_p0292b25║云：「皇上當謝絕諸緣，閉門靜坐，饑來喫飯，困來打眠，
J26nB180_p0292b26║如大死人相似始得。」師云：「此語在我禪和家即得，皇
J26nB180_p0292b27║上日應萬幾，若一日稍不勵精，則諸務叢脞矣。」上云：
J26nB180_p0292b28║「畢竟如何用心即得？」師云：「先德有言：『但能於心無事、
J26nB180_p0292b29║于事無心，則虛而靈、寂而妙。』皇上但遇大小事務，不
J26nB180_p0292b30║妨隨時支應，事後返觀向來酬應底，畢竟從甚麼處
J26nB180_p0292c01║起？從甚麼處滅？刻刻提撕，念念不舍，自然打成一片，
J26nB180_p0292c02║事事無礙。」上云：「恐有間斷時如何？」師云：「參禪無別訣，
J26nB180_p0292c03║只要生死切。皇上！果生死切時，如孝子器卻父母，即
J26nB180_p0292c04║欲不哀痛不可得也。」上云：「生死心切，誠如老和尚所
J26nB180_p0292c05║說，但見聞覺知昔人所訶，今欲用心參禪，未免落他
J26nB180_p0292c06║見聞覺知。」師云：「譬如大火聚，觸之即燎人，然道火何
J26nB180_p0292c07║曾燒卻口？不見古人道：『即此見聞非見聞，無餘聲色
J26nB180_p0292c08║可呈君』，箇中若了全無事，體用何妨分不分？」上云：「參
J26nB180_p0292c09║禪悟道後還入輪迴麼？」師云：「唯悟明生死底人正可
J26nB180_p0292c10║入他輪迴。譬如皇上尊居黃閣，忞與群臣何由得望
J26nB180_p0292c11║恩光？皇上唯屈尊就卑，故忞等乃得共天語聞法要。
J26nB180_p0292c12║所以八地菩薩當證真之後如夢斯覺，上無佛道可
J26nB180_p0292c13║成、下無眾生可度，即欲入般涅槃，十方諸佛同聲勸
J26nB180_p0292c14║請：『善男子！爾雖證此法門，然而眾生沒在諸苦。我諸
J26nB180_p0292c15║佛等不以證此便為究竟，不妨示如幻之法門、覺如
J26nB180_p0292c16║夢之眾生。』從此起大功行，較前所修日劫相倍焉。」上
J26nB180_p0292c17║復問：「老莊悟處，與佛祖為同？為別？」師云：「此中大有淆
J26nB180_p0292c18║訛，佛祖明心見性，老莊所說未免心外有法，所以古
J26nB180_p0292c19║人判他為無因，濫同外道。」上云：「孔孟之學又且如何？」
J26nB180_p0292c20║師云：「中庸說心性而歸之天命，與老莊所見大段皆
J26nB180_p0292c21║同。然佛祖隨機示現，或為外道、或為天人。遠公有言：
J26nB180_p0292c22║『諸王君子不知為誰？』如陛下身為帝王，乾乾留心此
J26nB180_p0292c23║道，即不可以帝王定陛下品位也。非但帝王，即如來
J26nB180_p0292c24║示現成佛，亦是脫珍御服、著敝垢衣，佛亦不住佛位
J26nB180_p0292c25║也。」上歡然首肯。師云：「忞望七之年，耳目昏重，不便常
J26nB180_p0292c26║侍天顏，兼之近有執侍僧從天童來，言山中大眾望
J26nB180_p0292c27║忞不回，俱有散去之意，恐叢林荒廢，乞皇上速賜還
J26nB180_p0292c28║山。」上云：「趨風日久，得承謦欬，何忍遽令老和尚別去？」
J26nB180_p0292c29║語畢潸然。師云：「忞受天恩，兼之皇情眷注，亦何忍遠
J26nB180_p0292c30║離？但前所奏請皆萬不得已。」上云：「老和尚到處利生，
J26nB180_p0293a01║京師禪道佛法寂然無聞者百有餘年，須得老和尚
J26nB180_p0293a02║久久闡揚，始有向往之者。老和尚即不久留，亦須三
J26nB180_p0293a03║年。」師云：「忞道德涼儉，曷能副上盛心？皇上以佛心天
J26nB180_p0293a04║子徵書四出詔求四海知識，此風遍聞，天下億兆蒼
J26nB180_p0293a05║生莫不知有參禪學道之事。皇上已為他下了般若
J26nB180_p0293a06║種子，即不能當下行持，譬如丈夫食少金剛，要當穿
J26nB180_p0293a07║皮而出，況般若正因乎？」上云：「朕亦不敢強留，違老和
J26nB180_p0293a08║尚意，畢竟寬住幾時，得以時時請益可也。」是日自午
J26nB180_p0293a09║至酉方始回宮。三月十六日，敘譚餘事，別記。三月二
J26nB180_p0293a10║十三日，敘譚餘事，別記。三月二十四日，敘譚餘事，別
J26nB180_p0293a11║記。四月初一日巳時，上攜兩學士至方丈，命學士王
J26nB180_p0293a12║熙問：「如何是『三界唯心，萬法唯識』？」師云：「一字兩頭垂。」
J26nB180_p0293a13║上問：「三教歸一，一歸何處？」師云：「大家在者裏。」學士復
J26nB180_p0293a14║問：「善知識既是佛祖兒孫，因甚卻要殺佛殺祖？」師云：
J26nB180_p0293a15║「有了你沒了我，有了我沒了你。」上以手指點云：「中庸
J26nB180_p0293a16║道：『天命之謂性』，作麼生是性？」師云：「不離皇上舉手處。」
J26nB180_p0293a17║復問：「僧問雪峰古澗寒泉話，與趙州所答為同？為別？」
J26nB180_p0293a18║師云：「二俱作家，二俱瞎漢。」師因進云：「忞時常出醜上
J26nB180_p0293a19║前，今日拈則公案，亦請皇上下語。」乃舉婆子燒菴因
J26nB180_p0293a20║緣畢，遂云：「設抱定皇上云，正恁麼時如何？作麼生下
J26nB180_p0293a21║一語，免得婆子趁出燒卻菴？」上云：「朕從來不曾留心，
J26nB180_p0293a22║焉敢在老和尚面前指東道西？」師云：「乞皇上畢竟下
J26nB180_p0293a23║一語。」上又推辭，師云：「皇上既下不得，決須發起勇猛
J26nB180_p0293a24║心，著實參究，究到無可究處，忽然㘞地一聲，自然七
J26nB180_p0293a25║通八達，得大自在。」時上極為稱善，復敘餘事，及暮回
J26nB180_p0293a26║宮，漏下三鼓，尤命內臣傳語抄錄婆子機緣，入宮詳
J26nB180_p0293a27║加體究。四月初六日，敘譚餘事，別記。四月二十三日，
J26nB180_p0293a28║敘譚餘事，別記。四月二十九日，敘譚餘事，別記。五月
J26nB180_p0293a29║初七日，敘譚餘事，別記。五月初八日，敘譚餘事，別記。
J26nB180_p0293a30║五月初九日，從晨抵暮，二次至方丈，敘譚餘事，別記。
J26nB180_p0293b01║五月十三日，從晨抵暮，二次至方丈，敘譚餘事，別記。
J26nB180_p0293b02║五月十四日，從晨抵暮，二次至方丈，敘譚餘事，別記。
J26nB180_p0293b03║上一日問：「南泉斬貓，意旨如何？」師云：「直逼生蛇立化
J26nB180_p0293b04║龍。」上云：「趙州當日頂艸鞋出去，南泉許為救得貓兒。
J26nB180_p0293b05║若問老和尚，合作麼生下語？」師云：「老凍儂為他閒事
J26nB180_p0293b06║長無明作麼？」上一日手書「大學之道，在明明德」，拈起
J26nB180_p0293b07║示師曰：「請老和尚下一轉語。」師云：「日輪正卓午。」上一
J26nB180_p0293b08║日問：「梁武帝見達磨，問：『如何是聖諦第一義？』磨云：『廓
J26nB180_p0293b09║然無聖。』意旨如何？」師云：「綿包特石。」上云：「帝曰：『對朕者
J26nB180_p0293b10║誰？』磨云：『不識。』又作磨生？」師云：「鐵裏泥團。」上云：「今問老
J26nB180_p0293b11║和尚：如何是聖諦第一義？」師云：「天無二日，民無二王。」
J26nB180_p0293b12║上云：「對朕者誰聻？」師云：「即日恭惟皇上聖躬萬福。」上
J26nB180_p0293b13║一日展視雪嶠老人真，其自贊有云：「者漢奇怪。」隨云：
J26nB180_p0293b14║「請老和尚下語。」師云：「賣弄不少。」上一日慨歎：「場屋中
J26nB180_p0293b15║士子多有學寡而成名、才高而淹抑者，如新狀元徐
J26nB180_p0293b16║元文業師尤侗，極善作文字，僅以鄉貢選推官，在九
J26nB180_p0293b17║王攝政時，復為按臣參黜，豈非時命大謬之故耶？」師
J26nB180_p0293b18║云：「忞聞之：君相能造命士之有才，患皇上不知耳。上
J26nB180_p0293b19║既知矣，何難擢之高位？」上曰：「亦有此念。」因命侍臣取
J26nB180_p0293b20║其文集來，內有「臨去秋波，那一轉時藝」，上與師，讀至
J26nB180_p0293b21║篇末，云：「更請諸公下一轉語看。」上忽掩卷，曰：「請老和
J26nB180_p0293b22║尚下。」師云：「不是山僧境界。」時昇首座在席，上曰：「天岸
J26nB180_p0293b23║何如？」昇曰：「不風流處也風流。」上為大笑。
J26nB180_p0293b24║
J26nB180_p0293b25║
J26nB180_p0293b26║
J26nB180_p0293b27║
J26nB180_p0293b28║
J26nB180_p0293b29║
J26nB180_p0293b30║弘覺忞禪師北遊集卷第二