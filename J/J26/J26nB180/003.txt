J26nB180_p0293c01║弘覺忞禪師北遊集卷第三
J26nB180_p0293c02║門人真樸編次
J26nB180_p0293c03║奏對別記上
J26nB180_p0293c04║上一日同師坐次，侍臣抱書一束，約十餘本，置
J26nB180_p0293c05║　上前。上因語師曰：「此朕讀過底書，請老和尚看看。」師
J26nB180_p0293c06║細簡一遍，皆左𠬢莊騷、先秦、兩漢、唐宋八大家以及
J26nB180_p0293c07║元明撰著，無不畢備，至末一本有二百篇制藝，則洪
J26nB180_p0293c08║武開科以來鄉會程文。師曰：「此八股頭文字，
J26nB180_p0293c09║　皇上讀他何用？」　上曰：「老和尚顧不知那，朕要覆試
J26nB180_p0293c10║進士文章，如𠬢大成、孫承恩、徐元文三科狀元，皆朕
J26nB180_p0293c11║親自擢取的，是敝門生也。」師曰：「狀元本稱天子門生，
J26nB180_p0293c12║今又出自　陛下房中，則是親上加親矣。」
J26nB180_p0293c13║　上為大笑。
J26nB180_p0293c14║上一日語師：「朕極不幸，五歲時先太宗早已晏駕。皇
J26nB180_p0293c15║太后生朕，一身又極嬌養，無人教訓，坐此失學。年至
J26nB180_p0293c16║十四，九王薨，方始親政。閱諸臣奏章茫然不解，由是
J26nB180_p0293c17║發憤讀書，每晨牌至午，理軍國大事外即讀至晚。然
J26nB180_p0293c18║頑心尚在，多不能記逮，五更起讀，天宇空明始能背
J26nB180_p0293c19║誦。」師曰：「如五百言一篇文字，　皇上要幾遍可背？」上
J26nB180_p0293c20║曰：「六七遍亦強記得來，然半月十日即忘殺矣。朕書
J26nB180_p0293c21║皆誦至五十遍，如經四則已背溫七次，計前後諸書
J26nB180_p0293c22║讀了九年，曾經歐血。從老和尚來後始不苦讀，今唯
J26nB180_p0293c23║廣覽而已。」師曰：「帝王之學貴在正心誠意，明倫察物，
J26nB180_p0293c24║正不必如經生家區區呫嗶為也。」　上曰：「朕觀前代
J26nB180_p0293c25║帝王，如唐之太宗亦少年雅能，武戡亂、文經邦。今朕
J26nB180_p0293c26║年齒不少，徒置身臣民之上，是以不敢自懷安佚耳。」
J26nB180_p0293c27║師曰：　「陛下虛懷好學，如此將來不難軼湯駕禹，恐
J26nB180_p0293c28║文皇未足當我皇也。」　上又曰：「朕向來讀底書，多虧
J26nB180_p0293c29║了曹化淳，為時常習他語音，遂成了夸話。老和尚可
J26nB180_p0293c30║曉得夸麼？」師曰：「道忞聞得，到了山東、北京都叫做夸
J26nB180_p0294a01║子。」　上曰：「北京城裏又叫做奤子，曹化淳是裏八府
J26nB180_p0294a02║人，故名夸也。」師曰：「忞實不知。」
J26nB180_p0294a03║上亟稱狀元徐元文：「年少而才高學博，朕親試『天將
J26nB180_p0294a04║以天子為木鐸』之文、蓮華荷葉蕅之對，及孚齋說瀛
J26nB180_p0294a05║臺賦，莫不妙有奇思。」師曰：「此鳳鳴岡、河出圖之瑞也，
J26nB180_p0294a06║易稱聖人作而萬物睹。有我　皇聖人在上，故元文
J26nB180_p0294a07║出而瑞世耳。」　上曰：「御河之南有臺，明稱南臺，朕今
J26nB180_p0294a08║改之，所謂瀛臺也。宮城之北有山，明稱煤山，朕今改
J26nB180_p0294a09║之，所謂景山也，煤山即崇禎帝投繯之所。」語畢潸然。
J26nB180_p0294a10║復歔欷歎息，曰：「崇禎帝亦英主，惜乎！有君而無臣，不
J26nB180_p0294a11║幸為李闖窘迫，畢命于此，殊為可恨。然明制過于文
J26nB180_p0294a12║法太嚴，下情上閼，睽隔不通，未免有壅蔽之患耳。我
J26nB180_p0294a13║朝則不拘大小臣工，一概寬之文法，從容召對，使常
J26nB180_p0294a14║陛見，既才略可以盡知，且因以覘其人之詐與誠、忠
J26nB180_p0294a15║與佞也。」師曰：「我　皇御下可謂唯聖人為能通天下
J26nB180_p0294a16║之情。明庭反是，固及于亡，即先帝亦口舌喜怒進退
J26nB180_p0294a17║臣工，殊乏知人之鑑。」　上曰：「知人則哲，自古為難者
J26nB180_p0294a18║也，怪他不得。第崇禎帝極聰明，卻不信有佛法，將宮
J26nB180_p0294a19║中累葉所崇事象，設命人使麻繩鐵索拖曳而出，其
J26nB180_p0294a20║媟瀆神明如此，若我朝于三寶決不敢少有輕忽也。」
J26nB180_p0294a21║師曰：「國家尊崇象教，使忞與天下緇侶得安泉石，真
J26nB180_p0294a22║殫躬莫報　皇恩矣。」
J26nB180_p0294a23║上一日言及新進士：「當朕考選翰林時，有剃去髭髯
J26nB180_p0294a24║假充年少以希入選者，不數日髭鬚仍出，則面如墨
J26nB180_p0294a25║塗。有嘲之以西湖詩曰：『刪即刪兮留不留，鬚鬍抱怨
J26nB180_p0294a26║幾時休？冷風吹得通身戰，卻把常州作滿州。』此翰林
J26nB180_p0294a27║蓋毘陵籍也。」師曰：「進士周漁係廣陵人，滿面髭鬚不
J26nB180_p0294a28║剃而亦選得翰林，何也？」　上笑曰：「如周漁之髭鬚方
J26nB180_p0294a29║可稱『將謂鬍鬚赤，更有赤鬚鬍』者矣。第朕于翰林，不
J26nB180_p0294a30║過就其才品高雅者選之，豈有偏比？其間偶有一二
J26nB180_p0294b01║少年選入，彼遂以此迎合朕意耳。老和尚相周漁，豈
J26nB180_p0294b02║不才品高雅者？」師曰：「誠如　聖諭。」上曰：「老和尚何從
J26nB180_p0294b03║識周漁？」師曰：「忞居昭陽時曾及門問道，蓋親近牧雲
J26nB180_p0294b04║弟之門人完白者為既久，故其人亦頗有見處。」
J26nB180_p0294b05║上遂使學士以孔顏樂處問漁，漁答云：「滿座春風。」又
J26nB180_p0294b06║以「向上一事，千聖不傳」為問，答云：「我者裏用者閒家
J26nB180_p0294b07║具不著。」　上大喜，特召至孚齋賜坐與茶，命作孚齋
J26nB180_p0294b08║說，為刊布中外焉。
J26nB180_p0294b09║上出狩昌平回，為言：「明之諸陵，規模弘敝，工費浩繁，
J26nB180_p0294b10║當日用金非數百萬不可，其中龍神結聚，堂局周正，
J26nB180_p0294b11║唯長陵最佳。可惜朕去遲了，數百年合抱蒼松翠柏
J26nB180_p0294b12║砍伐幾盡，朕已特下嚴旨仍加護植矣。但崇禎帝陵
J26nB180_p0294b13║寢湫隘不堪合，朕自捐金修葺，奈國用匱乏，思諭明
J26nB180_p0294b14║臣共襄厥事。」師曰：「伐陵斷脈，古今通弊。以元世祖之
J26nB180_p0294b15║仁明，不能忘情于宋世六陵，乃　皇上不唯覆護之，
J26nB180_p0294b16║反加崇飾焉。此至仁至聖之美政，真足為萬世有天
J26nB180_p0294b17║下者師法也。」
J26nB180_p0294b18║上一日問師：「老和尚幾年上住天童？」師曰：「道忞于崇
J26nB180_p0294b19║禎十六年癸未春，住持天童。初意只展三年廬墓之
J26nB180_p0294b20║思，四眾勉請開法，至順治三年心器畢，將有他山之
J26nB180_p0294b21║行，為魯國主起義越州，江于阻塞。是秋明師潰，大兵
J26nB180_p0294b22║渡江，時寧波新任知府韋，忞適忘其名矣。」　上曰：「韋
J26nB180_p0294b23║克振也，其子韋成賢亦上科翰林，今補江寧督糧道
J26nB180_p0294b24║去了。」師曰：「因韋知府請忞齋，始得謝事詣郡庭，屬以
J26nB180_p0294b25║費隱容兄使請繼席焉。」　上曰：「老和尚門下亦有宰
J26nB180_p0294b26║官嗣法者麼？」師曰：「只有舉人張立廉，亦崑山世家子，
J26nB180_p0294b27║幼掇科名，一上公車即杜門學道，垂二十年矣，與上
J26nB180_p0294b28║科進士葉有恆為中表弟兄也。」　上曰：「崑山進士只
J26nB180_p0294b29║有葉方恆，其弟方藹現登探華及第，蓋老和尚錯記
J26nB180_p0294b30║為葉有恆耳。」師曰：「慚媿。　皇上日應萬幾，于疏逖新
J26nB180_p0294c01║進之臣尚然簡在帝心，乃忞老昏健忘如此，揆諸
J26nB180_p0294c02║　天聰，豈不雲泥相隔哉？」
J26nB180_p0294c03║上一日與師評論古今名臣宿將，摘瑕指瑜纖悉無
J26nB180_p0294c04║遺。師因問　上：「廿一𠬢想經，　御覽多矣。」　上曰：「間
J26nB180_p0294c05║嘗寓目，百不記一。若《資治通鑑》則朝夕在案，不時展
J26nB180_p0294c06║觀也。」師曰：「宋臣李綱、明臣劉大夏，精忠練達，誠如聖
J26nB180_p0294c07║鑒。然宋明兩代享國靈長，多由大臣輔弼之力，如趙
J26nB180_p0294c08║普之逢君、張居正之攬權姑置不論，至若韓琦之調
J26nB180_p0294c09║停兩宮、梁儲之迎立世廟，不可謂非精忠練達者。」
J26nB180_p0294c10║上曰：「老和尚許二臣精忠練達，所謂其智可及也；朕
J26nB180_p0294c11║許二臣精忠練達，所謂其愚不可及也，即老和尚罪
J26nB180_p0294c12║居正攬權是矣。彼時主少國疑，使居正不朝綱獨握，
J26nB180_p0294c13║則道傍築室，誰秉其成？亦未可以攬權罪居正也。」師
J26nB180_p0294c14║曰：　「聖智淵深，誠非凡見可測矣。」
J26nB180_p0294c15║上一日問先老和尚及師語錄雜著，師合并進呈，
J26nB180_p0294c16║　上逐部繙揭至師語錄，問：「『山翁』莫是老和尚別號麼？」
J26nB180_p0294c17║師曰：「不敢。」又問：「老和尚原號『木陳』，此何意義？」師曰：「本
J26nB180_p0294c18║婺州山名，趙州門下有從朗禪師者住此，忞景慕趙
J26nB180_p0294c19║州高風，竊比門弟子，為私淑諸人耳。」　上曰：「文集名
J26nB180_p0294c20║『布水臺』，何也？」師曰：「廬山有瀑布，遊人題詠最多，李青
J26nB180_p0294c21║蓮所謂『銀河倒挂三石梁』者是也。旁有峰筍，削與瀑
J26nB180_p0294c22║齊，上平如砥，可坐十數人，故名布水臺。瀑之上為黃
J26nB180_p0294c23║嵒寺，蒙山道明、歸宗智常咸居于此。忞出家開先住
J26nB180_p0294c24║靜黃嵒，文集因遂託其名。」　上復展閱，見其中有薦
J26nB180_p0294c25║嚴毅宗烈皇帝疏，　上曰：「毅宗莫不是崇禎帝麼？」師
J26nB180_p0294c26║曰：「然。」　上曰：「本朝諡思宗，非毅宗也。」師曰：「忞僻遠疏
J26nB180_p0294c27║虞，聞江南諡如此，而不知本朝有別諡也。」　上曰：「此
J26nB180_p0294c28║亦何妨？」復披簡見禪燈世譜，　上曰：「此書老和尚集
J26nB180_p0294c29║得極好，便于查考。」展閱至終，復語師曰：「幻有傳和尚
J26nB180_p0294c30║下因甚不載雪大師？」師曰：「本有名字在磬山前，即先
J26nB180_p0295a01║師豎龍池碑，亦載于法嗣之列，而雪師自謂上嗣雲
J26nB180_p0295a02║門，肆罵先師，乃始刊去其名。」　上曰：「後來因甚又拈
J26nB180_p0295a03║龍池香？」師曰：「先師入塔時，雪師以弔慰至天童，見叢
J26nB180_p0295a04║林之盛、禪眾之多，深為感慨，因書扇頭送忞同參唯
J26nB180_p0295a05║一潤者，潤數其侍者曰：『大師老矣，今天童圓逝，座下
J26nB180_p0295a06║英靈如我唯一者奚啻萬千。何不住箇院子，總與收
J26nB180_p0295a07║拾？門下終日作詩寫字，成得甚麼邊事？』大師聞之，笑
J26nB180_p0295a08║曰：『唯一到也說得是，老僧便去討箇院子住，只是你
J26nB180_p0295a09║們不要哄我。』潤曰：『哄即不哄，但要大師撥轉船頭，拈
J26nB180_p0295a10║龍池香，乃頭正尾正。若遠扳雲門，我輩決不肯做那
J26nB180_p0295a11║無尾巴底猢猻。』大師曰：『是是。老僧出山就上龍池埽
J26nB180_p0295a12║塔，撥轉船頭去。』自後住東塔，雲門遂拈龍池香焉。」
J26nB180_p0295a13║　上笑曰：「雪大師到底心如赤子，不謾訶風罵雨，顛了
J26nB180_p0295a14║一生。」
J26nB180_p0295a15║上一日問師：「漢月在先和尚付法弟子中是第幾位？」
J26nB180_p0295a16║師曰：「五峰學兄下即漢月藏兄也。」　上曰：「聞得後來
J26nB180_p0295a17║先老和尚復有書闢其謬妄，是否？」師曰：「語載《總直說》
J26nB180_p0295a18║中，誠有此事。」　上曰：「果爾，則見地全乖，先和尚當日
J26nB180_p0295a19║何必付他？」師曰：「漢月藏兄未見先師時已匡徒領眾，
J26nB180_p0295a20║所以先師在廬山即見其語錄，曾謂侍僧曰：『此人聰
J26nB180_p0295a21║明不亞博山，第語欠師承在。』緣藏兄負性堅剛，兼之
J26nB180_p0295a22║造道英銳，在學地中本有悟處，但才高意廣，未免師
J26nB180_p0295a23║心自用，喜于鑿空見奇，故其失也流為支離怪誕，如
J26nB180_p0295a24║判六祖本來無一物為墮空落外者是也。」　上曰：「先
J26nB180_p0295a25║老和尚何不教訓他？」師曰：「先師亦幾次移書規誡，藏
J26nB180_p0295a26║兄反往往于提唱語中雌黃先師。故先師發明從上
J26nB180_p0295a27║綱宗徵其謬妄，乃有數萬言闢書與前後三錄之說。」
J26nB180_p0295a28║䒢溪進曰：「即磬山先老人亦為藏公有《復問》萬餘言，
J26nB180_p0295a29║現在行森袱中。」　上命笻溪持來，時青州大覺在坐，
J26nB180_p0295a30║上曰：「天岸可為朕朗誦一遍。」至中間，　上不覺勃然
J26nB180_p0295b01║變色，誦畢，　上曰：「此真法門跋扈之夫也。」因述《笑譚》
J26nB180_p0295b02║有嘲人妄自尊大者云：「一村學究每言開天闢地以
J26nB180_p0295b03║來祇有五箇聖人。或問為誰？村學究數曰：『盤古、伏羲、
J26nB180_p0295b04║周公、孔子。』或曰：『第五位聖人又是那箇？』村學究笑而
J26nB180_p0295b05║不荅，或曰：『莫不是老先生麼？』村學究拱手，曰：『不敢。』便
J26nB180_p0295b06║是者般樣人。」眾皆大笑。
J26nB180_p0295b07║上一日語師：「昨在宮看先和尚語錄，見《總直說》中有
J26nB180_p0295b08║『辯天三說』，道理固極于透頂透底，更無餘地可臻矣。
J26nB180_p0295b09║即文字亦排山倒海，遮障不得，使人讀之胸次豁然，
J26nB180_p0295b10║雲披月現。朕向亦有意與他辯折一番，今見先和尚
J26nB180_p0295b11║此書，雖聖人復起，不易斯言，故已命閣臣馮銓及詞
J26nB180_p0295b12║臣製序，將謀剞劂，宣示中外，使天下愚民不為左道
J26nB180_p0295b13║所惑。」師曰：　「皇上此舉功流萬世，奚啻出民水火之
J26nB180_p0295b14║中。顧先師大義微言，何幸折衷我　皇聖人哉？」
J26nB180_p0295b15║　上遂問師：「天主教書，老和尚曾看過麼？」師曰：「崇禎末
J26nB180_p0295b16║年，廣閩盛行其說，有同參唯一潤者從福建回，持有
J26nB180_p0295b17║此書，因而獲睹。」　上曰：「湯若望曾將進御，朕亦備知
J26nB180_p0295b18║其詳，意天下古今荒唐悠謬之說無踰此書，何緣惑
J26nB180_p0295b19║世反從其教？真不可解。」師曰：「此含生之所以出沒三
J26nB180_p0295b20║途如遊園觀，蓋邪見為之糾纏也。」
J26nB180_p0295b21║上一日問師：「聞具德為一麤行僧痛打一頓，真有此
J26nB180_p0295b22║事否？」師曰：「有之。」　上曰：「者僧何處人？見甚麼道理，敢
J26nB180_p0295b23║打善知識？」師曰：「聞是河南固始人，科頭赤腳，到處叢
J26nB180_p0295b24║林行杜多苦行，便以己方人，見知識過，如為神農之
J26nB180_p0295b25║言者，責滕君厲民自養底意思故。非但靈隱，即報恩
J26nB180_p0295b26║和尚亦思痛下一番毒手，因伺候兩月不得其便乃
J26nB180_p0295b27║止。」　上曰：「老和尚曾著他手麼？」師云：「道忞在維揚，曾
J26nB180_p0295b28║來會下住了數日，幸而得免，想叨　皇上威靈故耳。」
J26nB180_p0295b29║上為大笑。
J26nB180_p0295b30║上一日問師：「明季狀元楊廷鑑，老和尚可曾與他相
J26nB180_p0295c01║會麼？」師曰：「道忞昔年過毘陵，叨承供養。」　上曰：「他與
J26nB180_p0295c02║我朝狀元呂宮為兩聯襟，一箇人家生兩女，嫁了兩
J26nB180_p0295c03║箇狀元，亦是人間希有之事。今廷鑑子又入翰林，年
J26nB180_p0295c04║甚少而才學亦高。」師曰：「三十年來江南科第之盛獨
J26nB180_p0295c05║數毘陵，至兩婿皆狀元，恐古今罕有也。」
J26nB180_p0295c06║上一日持一韻本示師曰：「此詞曲家所用之韻，與沈
J26nB180_p0295c07║約詩韻大不相同。」師為展閱一過，　上曰：「北京說話
J26nB180_p0295c08║獨遺入聲韻，蓋凡遇入聲字眼，皆翻作平、上、去聲耳。」
J26nB180_p0295c09║於是，　上親以喉、脣、齒、舌、鼻之音調為平、上、去、入之
J26nB180_p0295c10║韻與師聽之。又言：「西廂亦有南北調之不同，老和尚
J26nB180_p0295c11║可曾看過麼？」師曰：「少年曾繙閱，至於南北西廂，忞實
J26nB180_p0295c12║未辦也。」　上曰：「老和尚看此詞何如？」師曰：「風情韻致
J26nB180_p0295c13║皆從男女居室上體貼出來，故非諸詞所逮也。」師乃
J26nB180_p0295c14║問　上：「紅拂記曾經　御覽否？」　上曰：「紅拂詞妙，而
J26nB180_p0295c15║道白不佳。」師曰：「何如？」　上曰：「不合用四六詞，反覺頭
J26nB180_p0295c16║巾氣，使人聽之生趣索然矣。」師曰：「敬服　聖論。」
J26nB180_p0295c17║上曰：「蘇州有箇金若寀，老和尚可知其人麼？」師曰：「聞
J26nB180_p0295c18║有箇金聖歎，未知是否？」　上曰：「正是其人，他曾批評
J26nB180_p0295c19║得有《西廂》、《水滸傳》，議論儘有遐思，未免太生穿鑿想，
J26nB180_p0295c20║是才高而見僻者。」師曰：「與明朝李贄所謂卓吾子者
J26nB180_p0295c21║同一派頭耳。」
J26nB180_p0295c22║上一日語師：「朕前者因海氛之警，將親統六師屆于
J26nB180_p0295c23║南徐，會江寧捷至中止。若果南行，當親入天童見老
J26nB180_p0295c24║和尚，不須法錫遠來也。」師曰：「父召無諾，君命召不俟
J26nB180_p0295c25║駕而行，以　皇上君父之命臨，忞艸莽之臣敢憚修
J26nB180_p0295c26║途，第慚愚拙，無由克副　宸衷耳。」　上曰：「鄭成功真
J26nB180_p0295c27║箇起義，興復明朝，此亦好事，朕豈怪他？緣順治初年
J26nB180_p0295c28║曾經投順，今復入海。楊波則是在清、在明均為叛賊，
J26nB180_p0295c29║此朕所以饒他不得。」師曰：「聞渠父芝龍在京，不知存
J26nB180_p0295c30║沒何如？」　上曰：「收禁在城，亦是沒帳算底人，就教他
J26nB180_p0296a01║下海濟得甚事？打死不如放生，故著人好好養活他
J26nB180_p0296a02║一生罷了。」師合掌曰：「我　皇真天覆地載之量也。」
J26nB180_p0296a03║上一日語師：「適纔為雲南獻俘，朕特臨軒召問，蓋明
J26nB180_p0296a04║朝國公姓桑名某者，本義王孫，可望將領，投了李定
J26nB180_p0296a05║國故。義王失勢，歸順我朝頃，定國敗逃，此人落竄民
J26nB180_p0296a06║間，為遊徼偵獲，并妻孥七八口杻械至京。朕熟視其
J26nB180_p0296a07║人亦是箇漢，及詳細問他，則慷慨陳詞，殊無悚戁之
J26nB180_p0296a08║意，乃命解其束縛，與他散官一員，俾隨朕駕。」師曰：「此
J26nB180_p0296a09║人有一千箇死字在項，賴我　皇起白骨而肉之，然
J26nB180_p0296a10║復宜何縻軀而報聖恩也？」　上曰：「天下之大，似此等
J26nB180_p0296a11║輩奚啻萬千，必欲依罪議刑，將不勝其誅戮矣。太上
J26nB180_p0296a12║以好生為德，只當買雀放生也好。」師曰：　「皇上深仁
J26nB180_p0296a13║厚澤如此，豈直令他反側子自安，從此窮荒絕漠盡
J26nB180_p0296a14║入版章矣。」
J26nB180_p0296a15║上一日早朝後見師，曰：「今晨有官赴巡撫任辭朝者，
J26nB180_p0296a16║其人才略儘好，朕慮他過用其才，因面諭之：『你才足
J26nB180_p0296a17║辦此方事，但隨力隨分任運做去便了；若更加豪末
J26nB180_p0296a18║其間，則生事害民，非國家與你之福也。』」師曰：「大哉王
J26nB180_p0296a19║言！昔曹參治齊用此道也，人謂其善黃老術，不知即
J26nB180_p0296a20║三代牧民之法也。忞見處處地方清靜寧一，後遂不
J26nB180_p0296a21║靜寧者。皆官更擾之耳，我　皇此訓足垂萬世。」
J26nB180_p0296a22║上一日問師：「曹洞下近來有甚麼人？」師曰：「儘有說法
J26nB180_p0296a23║主導一方者，如雲門下弁山之子百愚，曾繼道忞住
J26nB180_p0296a24║大能仁寺，可稱善說法要，座下常有數百眾，即學問
J26nB180_p0296a25║行解亦色色俱佳。」　上曰：「何處人？名甚麼？」師曰：「名淨
J26nB180_p0296a26║斯，河南人。又石雨和尚亦雲門下，有天愚、遠門輩一
J26nB180_p0296a27║般好門人。」　上曰：「聞三宜亦曹洞宗。」師曰：「百愚輩即
J26nB180_p0296a28║其姪也。」　上曰：「聞他常講經，既稱宗師，當提持向上事，
J26nB180_p0296a29║講經卻不相宜。」師曰：「始于雲門湛和尚以堠卒出家，
J26nB180_p0296a30║信得此事，銳于參禪，雖浩然打徹，卻一丁不識，因親
J26nB180_p0296b01║依雲棲始得宗說俱通。後來出世念學者根器不同，
J26nB180_p0296b02║庶幾多方淘汰，可以廣利群品，故禪餘亦為講說。三
J26nB180_p0296b03║和尚初依缾匋，聞谷大師業通經論，洎參湛師，開悟
J26nB180_p0296b04║後廣歷南北宗教，後出住顯聖，亦間為學者譚經，此
J26nB180_p0296b05║雲門家法也。」　上曰：「有箇覺浪亦是曹洞宗，聞其善
J26nB180_p0296b06║作文字，是否？」師曰：「浪和尚又出壽昌之後，下筆千言，
J26nB180_p0296b07║思如涌泉，但稍欠精練耳。至若持論超邁，皆發前人
J26nB180_p0296b08║之所未發。如哀公問社章，往多說壞宰我，他卻別生
J26nB180_p0296b09║議論，謂孔子與宰我同一鼻孔出氣，總為有國有家
J26nB180_p0296b10║者垂一鑒戒，見得一箇天下，數百年之內倏爾為夏、
J26nB180_p0296b11║倏爾為殷、倏爾為周，金甌易缺，寶曆難長，使人惴惴
J26nB180_p0296b12║焉，不勝天命靡常之懼。」　上曰：「下文卻難消釋。」師曰：
J26nB180_p0296b13║「他說孔子底話，正是雪上加霜之意。謂夏后殷周者，
J26nB180_p0296b14║還是成遂既往底事，不必理論他了，只是後來底人
J26nB180_p0296b15║當思祈天永命，不要蹈他覆轍，此意須於言外見之。」
J26nB180_p0296b16║　上曰：「卻違了朱註。」師曰：「他正謂朱子強解，所以翻案
J26nB180_p0296b17║見奇。」　上曰：「我朝制舉凡中式文字要遵朱註，蓋文
J26nB180_p0296b18║運與國運相關，自天啟年來倍叛經傳，好尚子書，刱
J26nB180_p0296b19║為一種荒唐悠謬之說，互相染習，由是乖僻中于人
J26nB180_p0296b20║心，國隨以亡。今朕深懲此蔽、力還正始，不拘鄉會小
J26nB180_p0296b21║考，文字過五百言，試官參罰，諸士退革。」師曰：
J26nB180_p0296b22║　「皇上如斯維士風即是培國脈，天下將還淳返樸，再
J26nB180_p0296b23║見熙和之象矣。」
J26nB180_p0296b24║上一日命近侍李國柱持一黃篋傳旨，命師起字，師
J26nB180_p0296b25║恭議覺王、義成二字進之。　上旋命中使宣傳諭師
J26nB180_p0296b26║曰：「此乃諸佛洪名，朕何人敢當此字？願老和尚勿以
J26nB180_p0296b27║天子視朕，當如門弟子旅菴相待可也。」師乃更議慧
J26nB180_p0296b28║橐、山臆字，面進之。　上以慧橐自名，山臆作字，刻玉
J26nB180_p0296b29║為章，用之書畫焉。嗣後復命師起號，欲以菴字為準，
J26nB180_p0296b30║師議穆菴、亹菴、簡菴、幻菴……十二號進呈，　上用幻菴
J26nB180_p0296c01║二字。又命師起堂名，師議得師蕘，復著說以進，由是
J26nB180_p0296c02║上益擊節嘉歎，以為極謙卑、又極尊光，卻移在他處
J26nB180_p0296c03║不得，蓋非有天下者不可擅用也。
J26nB180_p0296c04║上一日語師：「經生家唐器一世光陰，只為得幾篇腐
J26nB180_p0296c05║爛時文于己躬下，性命二字全不留心，殊可閔傷。朕
J26nB180_p0296c06║于鄉會兩場，必命出理學題目也，教他思索一番，與
J26nB180_p0296c07║他種箇因也得。」師曰：「此　皇上佛菩薩度盡眾生心
J26nB180_p0296c08║也，然性命關頭，須當人信得己躬下有恁般大事方
J26nB180_p0296c09║可留心，若只向文字上理會，任他千般思、萬般索，只
J26nB180_p0296c10║打向得名場流轉。今　皇上但縣一格，有人悟得祖
J26nB180_p0296c11║師禪定，與他今科狀元，自然箇箇留心。」　上曰：「老和
J26nB180_p0296c12║尚說得極是。」
J26nB180_p0296c13║上一日語師：「韓愈是唐朝最不信有佛法底人，故其
J26nB180_p0296c14║《原道》一篇語多支離，卻有李翱一箇好門生，于性命
J26nB180_p0296c15║之學反極通透。」師曰：「他曾經藥山點化過來，故贈藥
J26nB180_p0296c16║山有『鍊得身形似鶴形，千株松下兩函經，我來問道
J26nB180_p0296c17║無餘事，雲在青天水在缾』之偈。」　上曰：「李翱有《復性》
J26nB180_p0296c18║四篇，老和尚曾看過麼？」師曰：「忞向未見。」　上命侍臣
J26nB180_p0296c19║李國柱取其書來，與師同誦，既畢，師曰：「宋杭州佛日
J26nB180_p0296c20║寺有禪師名契嵩者，曾著《輔教編》及《傳法正宗記》，以
J26nB180_p0296c21║萬言書達　御覽，仁宗為歎賞中宵，錫以明教禪師
J26nB180_p0296c22║之號。忞常疑其文字高古，卻非先秦兩漢之體，而不
J26nB180_p0296c23║知其祖述李翱也。然翱之通透性學，真難逃
J26nB180_p0296c24║　聖鑒矣。」
J26nB180_p0296c25║上一日問師在俗名姓，師曰：「道忞俗姓林，名蒞。」
J26nB180_p0296c26║　上曰：「昆仲可有幾人？」師曰：「祇有胞兄一人。」　上曰：「甚
J26nB180_p0296c27║麼名字？」師曰：「兄名涵，字元孺。」　上曰：「與老和尚別來
J26nB180_p0296c28║幾載不相見矣？」師曰：「去歲五月，兄涵攜姪輩數人來
J26nB180_p0296c29║天童看道忞，適赴召上京，只住得一箇月。」　上曰：「子
J26nB180_p0296c30║姪兄弟亦有在仕途者麼？」師曰：「堂姪于達僅以歲貢，
J26nB180_p0297a01║現作本省羅定州教官。」　上曰：「聞得廣東比北方人
J26nB180_p0297a02║尤不信向三寶，老和尚少年因甚出家？」師曰：「道忞因
J26nB180_p0297a03║見目連傳，痛念生死，遂發心修行。」䒢溪進曰：「老和尚
J26nB180_p0297a04║未棄俗時，敝省最鄙薄僧家，以為遊手好閒，極不堪
J26nB180_p0297a05║齒錄底人。近三十年來，則世家公子、舉監生員亦多
J26nB180_p0297a06║有出家者，浙直素稱佛地，覺似不如廣東矣。」
J26nB180_p0297a07║　上曰：「老和尚乘願而來，引導此方，固非偶然也。」師曰：
J26nB180_p0297a08║「時節因緣如此，忞何與焉？」　上復曰：「老和尚法諱不
J26nB180_p0297a09║襲龍池派，何也？」師曰：「道忞在先師門下未曾更名，尤
J26nB180_p0297a10║仍受業師派。」　上曰：「受業派如何？」師曰：「受業先師出
J26nB180_p0297a11║家維揚，法名上智下明，派從西山戒壇分去底有二
J26nB180_p0297a12║十四字，所謂『佛法能仁智慧，本來自性圓明』者是也。
J26nB180_p0297a13║然道忞不從慧而從道者，緣受業先師住廬山開先
J26nB180_p0297a14║寺時，又演為『佛道興隆，有開必先，傳燈紹祖，以永萬
J26nB180_p0297a15║年』一十六字。今忞以開先屬了別家，復演為二十八
J26nB180_p0297a16║字曰『道本玄成佛祖先，明於杲日麗中天，靈源廣潤
J26nB180_p0297a17║慈風溥，炤世真燈萬古縣』。道字宗開先，本字溯戒壇，
J26nB180_p0297a18║以志不忘水木根源之意耳。」　上曰：「老和尚可將此
J26nB180_p0297a19║派寫與朕。」師即寫呈，　上命侍臣收藏宮內。
J26nB180_p0297a20║弘覺忞禪師北遊集卷第三