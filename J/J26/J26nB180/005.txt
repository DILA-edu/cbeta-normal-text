J26nB180_p0301a01║弘覺忞禪師北遊集卷第五
J26nB180_p0301a02║門人真樸編次
J26nB180_p0301a03║偈
J26nB180_p0301a04║見聖謠三章
J26nB180_p0301a05║曾聞護國頌仁王，何幸勉勉見我皇？論道至忘天子
J26nB180_p0301a06║貴，平拈公案細商量。
J26nB180_p0301a07║嚴陵加足不稱臣，光武包荒為故人，喝下疏僧承顧
J26nB180_p0301a08║笑，千秋法社詠皇仁。
J26nB180_p0301a09║豁達雅方漢祖雄，御人以禮法堯躬，鉤章擬欲歌明
J26nB180_p0301a10║德，浩浩如天歎莫窮。
J26nB180_p0301a11║上問孔顏樂處，荅云：「一箇閒人天地間。」因成四韻：
J26nB180_p0301a12║孔顏樂處意何長？自得吾真萬慮忘，一箇閒身天地
J26nB180_p0301a13║內，半瓢風月枕肱旁。階前秋艸橫千古，眉底青眸貫
J26nB180_p0301a14║百王，春雨乍滋霜又落，笑看人世電飛光。
J26nB180_p0301a15║上賜御畫山水圖（有序）
J26nB180_p0301a16║己亥閏三月
J26nB180_p0301a17║上傳敕天童，召忞赴京，命即萬善殿安禪結制。
J26nB180_p0301a18║上不時出宮就見，忘其位貌，待若賓朋，間於論道
J26nB180_p0301a19║之餘，抵掌而譚天下之事，則靡不周知曲盡。一
J26nB180_p0301a20║日出數軸示忞曰：「此朕數年前遣病時作也。」遂
J26nB180_p0301a21║以山水一、蒲桃一賜忞焉。墨光澹蕩，筆意瀟疏，
J26nB180_p0301a22║殆騷人韻士揣摩半生而未臻其閫者，
J26nB180_p0301a23║上獨優為之。昔班固作漢書，稱昭帝十四能知上
J26nB180_p0301a24║官桀之詐。
J26nB180_p0301a25║今上十四，總攬乾綱，肅清海甸，不假霍光之輔，一
J26nB180_p0301a26║皆出自宸斷，尚以萬幾餘暇博綜帝典王謨，旁
J26nB180_p0301a27║及百氏家言，既承精一之傳，復探西來大意，至
J26nB180_p0301a28║若詩文小技、筆墨餘長，猶善且美若此，竊謂中
J26nB180_p0301a29║古帝王未有聰明睿智如
J26nB180_p0301a30║今上者也。忞艸莽，餘生得奉天顏已屬厚幸，乃皇
J26nB180_p0301b01║皇手澤輒以見遺，他日持歸，藏之太白名山，顧
J26nB180_p0301b02║不成禪叢千秋佳話哉？敬拜手颺言為識其歲
J26nB180_p0301b03║月云爾。
J26nB180_p0301b04║一幅吳綾御墨鮮，半含秋水半春煙，崩騰瀑布疑匡
J26nB180_p0301b05║阜，澹遠村墟似輞川。寵賚固非龍惱缽，手遺全勝始
J26nB180_p0301b06║豐田，名山歸奉天龍護，佳話應知百祀傳。
J26nB180_p0301b07║上語及先師，每廑生不同時之歎，因出處士曾鯨
J26nB180_p0301b08║所繪道影，喜動龍顏，遂命供奉王國彩臨摹二
J26nB180_p0301b09║幅，備極莊嚴，賜藏天童，其原本留宮供養。
J26nB180_p0301b10║異世奚殷聖主虔，道兮師大德師全，空生寫就趺巖
J26nB180_p0301b11║石，瑞相摹成下二天。彷聽雷音宣寶座，儼驚法雨灑
J26nB180_p0301b12║當前，通身兩處分朝野，不盡真燈耀帝乾。
J26nB180_p0301b13║上詢先師語錄，因偕直說進呈，御覽徹宵，豁然神
J26nB180_p0301b14║契，即日依忞疏請，賜同大藏流通。
J26nB180_p0301b15║微言師亦遠，睿智獨明真，既發終宵歎，旋教曠典新。
J26nB180_p0301b16║琅函光吐月，玉軸曉生春，大義昭星日，昏衢息夜燐。
J26nB180_p0301b17║上詰：「天童何義？」為述其由，兼請寺額。
J26nB180_p0301b18║上下弘法，圓照真覺，法慶諸顏，俾忞自定。乃遵首
J26nB180_p0301b19║二字焉。
J26nB180_p0301b20║名山希寵錫，聖主尚勞謙，兩字從高揭，諸顏聽自拈。
J26nB180_p0301b21║瑤章侵玉漢，天樂動危檐，太白標弘法，名同實共兼。
J26nB180_p0301b22║上問：「祖山初見何人？」云：「天童先老和尚。」
J26nB180_p0301b23║上忽動容，因問：「有何機緣？」云：「以功夫不切實，為叩，
J26nB180_p0301b24║蒙賜痛棒，云：『有甚麼不切實？』」
J26nB180_p0301b25║上曰：「適生晚暮，恨不及見此老耳。」忞曰：「四海五湖
J26nB180_p0301b26║皇化裏，先師亦安能出得
J26nB180_p0301b27║陛下大威光也。」
J26nB180_p0301b28║上曰：「得三五年，有箇會處當自見渠。」忞曰：「誠如天
J26nB180_p0301b29║言。」
J26nB180_p0301b30║皇封彌浩浩，函蓋廣于天，當宁來何暮？先師往豈前？
J26nB180_p0301c01║瞥而親薦得，一會自儼然，今古無畦岸，天言信不愆。
J26nB180_p0301c02║上所居師蕘，堂門書「生死事大」，壁書「莫道老來方
J26nB180_p0301c03║學道，孤墳盡是少年人」之句。為語忞曰：「每對此
J26nB180_p0301c04║輒萬緣寢削。」因進曰：「少年讀李卓吾『纔等待，便
J26nB180_p0301c05║千萬億劫了也。』即日出家。」
J26nB180_p0301c06║上曰：「亦請老和尚大書，用以自警。」
J26nB180_p0301c07║君王方鼎盛，怛化切斯須，緣以大人覺，益之良士瞿。
J26nB180_p0301c08║情封千界落，心月一輪孤，不住無生地，蓬瀛詎所圖。
J26nB180_p0301c09║上命供奉王國彩重摹幻質留供闕庭，適駕臨方
J26nB180_p0301c10║丈，御覽一過為添數筆，遂覺生肖宛然。
J26nB180_p0301c11║馘黃項槁貌支離，任是僧繇巧聚眉，底費九重親手
J26nB180_p0301c12║澤，為留七眾好風規。三毛幸已仍加頰，四面何勞更
J26nB180_p0301c13║顯奇？堪笑古錐成骨董，萬年凌閣永傳持。
J26nB180_p0301c14║上念忞將別去，後會難期，自簡宣紙數十幅，命作
J26nB180_p0301c15║大小行楷留宮。
J26nB180_p0301c16║上亦劈「窠書敬佛」四大字賜忞，謂彼此展視有同
J26nB180_p0301c17║面晤云。
J26nB180_p0301c18║惜別君王重，多愁會晤難，何由能縮地？長此共盤桓。
J26nB180_p0301c19║託意存千古，留思寄卷端，正虞風雨夕，未易等閒看。
J26nB180_p0301c20║上于乾清宮所祀關壯繆，親示良工雕刻黃金鎧
J26nB180_p0301c21║甲，寶玉爛然，蓋經三年而始就者，因忞歸太白，
J26nB180_p0301c22║賜作山門護法。
J26nB180_p0301c23║帝重關夫子，肖形百寶裝，海山憐去轍，歸護敕維匡。
J26nB180_p0301c24║漢主猶堪託，髡徒豈足襄？名藍標太白，千載倚金湯。
J26nB180_p0301c25║上于庚子孟春爰下罪己之言，一切修禳諸事敕
J26nB180_p0301c26║俱停止，特于四月八日嚴修水陸道場九晝夜，
J26nB180_p0301c27║以忞生遐陬未之或見也。
J26nB180_p0301c28║慚受天恩渥，驚聞佛事開，在資心意廣，不惜大官財。
J26nB180_p0301c29║僊梵凌空際，天真降九垓，為僧今半百，恍誤蹋瑤臺。
J26nB180_p0301c30║上于四月二十七日命遊南苑，觀新建德壽寺，敕
J26nB180_p0302a01║近臣就玄靈宮寢殿設齋管待，極其隆渥。
J26nB180_p0302a02║南苑策遊，騎駿奔走，侍臣宮庭排盛燕，山海列名珍，
J26nB180_p0302a03║飽德誠無盡，酬章媿莫陳，願歌天保詠，回祝向丹宸。
J26nB180_p0302a04║上再擇夏五既望，聽忞徂征，尤不忍遽離，如是促
J26nB180_p0302a05║席晤譚于風晨雨夕者旬有餘日，無倦怠之意
J26nB180_p0302a06║焉。
J26nB180_p0302a07║征帆驚遂挂，離思浩無涯，風雨晨兼夕，乘與遣復排。
J26nB180_p0302a08║寧云忘勢位，直己外形骸，我后誠高朗，微躬若措懷。
J26nB180_p0302a09║上亟稱內臣張斐然與供奉虞世瓔，一學顏歐、一
J26nB180_p0302a10║學鍾王，皆妙得其家風。因拈案頭敕書展視曰：
J26nB180_p0302a11║「此張斐然筆也。」遂命天岸昇子朗誦其文，至忞
J26nB180_p0302a12║法名，
J26nB180_p0302a13║上曰：「不當犯諱，但為國體所屈。」忞曰：「君臣之分無
J26nB180_p0302a14║所逃也。」
J26nB180_p0302a15║上曰：「心殊不安。」
J26nB180_p0302a16║幻質同殊劣，虛名等聖凡，馬牛呼不惜，君國體何巉？
J26nB180_p0302a17║盛世尊耆德，天王式艸嵒，山林叨履戴，寧越蓋與函。
J26nB180_p0302a18║上敕門人本昇，久居山東，開發四眾，仍賜所居大
J26nB180_p0302a19║覺院為法慶寺，命侍臣出帑金五百兩，俾歸住
J26nB180_p0302a20║持，勗以勉之。
J26nB180_p0302a21║祖風揚北海，帝敕在而躬，炳煥奎章揭，霈滂德施隆。
J26nB180_p0302a22║大迻齊魯俗，深鑿智愚瞳，勿謂欽承小，厥聲天語哅。
J26nB180_p0302a23║上留門人本月、本皙在京開法，為存法思之念也，
J26nB180_p0302a24║臨行規訓二子。
J26nB180_p0302a25║宸慮何覃厚？風雲藉爾征，因憐舐犢意，遂展及烏情。
J26nB180_p0302a26║奮志酬先德，殫躬報聖明，毋為耽晏逸，鎩羽負生平。
J26nB180_p0302a27║上問忞：「幾時再來晤朕？」忞云：「待皇上三十，或狗馬
J26nB180_p0302a28║未填溝壑，當來敬致封祝。」
J26nB180_p0302a29║上云：「老和尚定與趙州齊年。」忞云：「審如
J26nB180_p0302a30║慈旨，尚得恭慶我皇八十也。」時學士曹本榮在側，
J26nB180_p0302b01║進曰：
J26nB180_p0302b02║「皇上固然萬壽無疆，我師亦合寶掌千齡。」忞曰：「果
J26nB180_p0302b03║爾，則忞當百度來京矣。」
J26nB180_p0302b04║上為大笑。
J26nB180_p0302b05║逝水嗟難復，朝宗詎所艱，趙州如可匹，寶掌不須扳。
J26nB180_p0302b06║六度登黃閣，千回覲聖顏，坐添長壽考，金口自宣頒。
J26nB180_p0302b07║上于十五日淩晨單騎御萬善門，敕忞乘馬並轡
J26nB180_p0302b08║而行，親送百餘步已回輦矣，復馳至北苑門握
J26nB180_p0302b09║手而別。
J26nB180_p0302b10║艸莽臣何德？皇情眷若琛，分攜重握手，回榮復言心。
J26nB180_p0302b11║愁豈關山遠？悲因媿感深，生平珠玉淚，一瀉百壺斟。
J26nB180_p0302b12║贈普慈、印心二天使
J26nB180_p0302b13║宸衷嗜道邁前王，奉御每監內道場，不為聖神求法
J26nB180_p0302b14║匠，勞勞誰問越山長？
J26nB180_p0302b15║對御譚禪妙有鋒，語當箭拄卻從容，恩波湛湛沐偏
J26nB180_p0302b16║厚，常在君王顧鑒中。
J26nB180_p0302b17║贈靜香周觀察（諱荃）
J26nB180_p0302b18║鮮烹大國藝通神，小技詩文畫可人，休怪毘耶能慧
J26nB180_p0302b19║巧，大千手擲若陶輪。
J26nB180_p0302b20║過淮河弔金龍四大王
J26nB180_p0302b21║丹心只擬挽天河，洗淨乾坤穢濁多，靈爽千秋殊未
J26nB180_p0302b22║化，肯憑險惡作風波。
J26nB180_p0302b23║贈別山普應禪師
J26nB180_p0302b24║金錫半生縣帝闕，師名兩度受皇恩，祇將鼻孔聞聲
J26nB180_p0302b25║息，日轉真經百億番。
J26nB180_p0302b26║贈祖山地姪禪師
J26nB180_p0302b27║傳得金車無底缽，編蒲仍打睦州鞋，那堪錫寄黃金
J26nB180_p0302b28║闕，溫清依然日挂懷。
J26nB180_p0302b29║贈憨璞聰孫明覺禪師
J26nB180_p0302b30║延平劍氣干牛斗，況更磨礱在帝旁？殺活從伊顛倒
J26nB180_p0302c01║用，當鋒不犯一豪芒。
J26nB180_p0302c02║贈玄水杲孫禪師
J26nB180_p0302c03║禹門浪裏擎頭角，衝破長天萬里風，騰蹋試行師子
J26nB180_p0302c04║步，無端弄入帝王宮。
J26nB180_p0302c05║東來堂霓菴公王于朝罷時間從問道，終日無倦
J26nB180_p0302c06║容，短章以贈，嘉其好善忘勢、敏而嗜學，有賢士之
J26nB180_p0302c07║風，無貴人之習焉。
J26nB180_p0302c08║帝子寵來必肆奢，翩翩誰得似君嘉？菲躬動若同寒
J26nB180_p0302c09║素，超俗思將類島霞。學富淮南匪假託，藝方松雪自
J26nB180_p0302c10║名家，幾回臨漪亭邊過，忘卻西窗日又斜。
J26nB180_p0302c11║贈慶雲李欽差
J26nB180_p0302c12║三朝歷事股肱臣，鵷鷺班常近紫宸，夙福信由多劫
J26nB180_p0302c13║種，報來麟趾更振振。
J26nB180_p0302c14║贈範宇張欽差
J26nB180_p0302c15║少壯從龍佐闢疆，忠勤事事得君王，法門護念猶無
J26nB180_p0302c16║倦，囑受靈山信不忘。
J26nB180_p0302c17║贈春雨雷欽差
J26nB180_p0302c18║殷憂王事知忠愛，清白傳家驗後昌，桂馥蘭馨方楚
J26nB180_p0302c19║楚，三槐應蚤植君堂。
J26nB180_p0302c20║贈鄰襄沈居士
J26nB180_p0302c21║焚香阿閣日垂簾，三藏承恩許貫淹，塵內有經親剖
J26nB180_p0302c22║出，何須破句讀楞嚴？
J26nB180_p0302c23║贈湘南徐居士
J26nB180_p0302c24║長侍君王賜澡修，聞思放赦罕餘留，從參活潑玲瓏
J26nB180_p0302c25║句，不看諸方死話頭。
J26nB180_p0302c26║贈普濟上人
J26nB180_p0302c27║當年博施病陶唐，普濟何緣眾口揚？久隱西山稱逸
J26nB180_p0302c28║士，今開藥室號醫王。補虛只用參苓散，導滯還加蔻
J26nB180_p0302c29║朴湯，起死應知有活法，一回汗出自清涼。
J26nB180_p0302c30║為成茂、成幹、李大君、少君，製字孟祥、仲謀賦贈。
J26nB180_p0303a01║人言將相都無種，我愛孟祥有父風，飛鳥固然今已
J26nB180_p0303a02║盡，良弓留待射天熊。
J26nB180_p0303a03║鳳生鸑鷟虎生彪，生子如君一仲謀，記取他年麟閣
J26nB180_p0303a04║上，絳侯題後亞夫侯。
J26nB180_p0303a05║讀皞如曹居士申酉丙戌奏啟賦感
J26nB180_p0303a06║劻勷謾說奉丹宸，百六災思在甲申，九廟明禋誠已
J26nB180_p0303a07║矣，二陵歸寢待誰陳？義憐埋主毀家士，忠憶藏肝剖
J26nB180_p0303a08║脅臣，殘局留君還了卻，不妨長道未亡人。
J26nB180_p0303a09║題血書華嚴經（有序）
J26nB180_p0303a10║海虞行虛禪人瀝血書雜華大典，用藏四大名
J26nB180_p0303a11║山，茲部首先卒業，因匍匐來京，擬上清涼，安置
J26nB180_p0303a12║金剛堀內，丐余題跋。由是合十指爪，宣說伽陀，
J26nB180_p0303a13║敬書于左。
J26nB180_p0303a14║真法供須身命酬，紅蓮舌剖太經流，法門無盡毛端
J26nB180_p0303a15║揭，海墨難書一滴收。金色吐吞華藏晝，紫豪掩映百
J26nB180_p0303a16║城秋，懷來五頂三千里，珍重天龍護似眸。
J26nB180_p0303a17║題白團扇
J26nB180_p0303a18║宛如秋月影團團，動著清風透體寒，八萬毛頭開孔
J26nB180_p0303a19║竅，雪庭誰更覓心安？
J26nB180_p0303a20║題別山普應禪師所畫白菜
J26nB180_p0303a21║何意呈身在玉堂？淩秋幾度傲冰霜？自憐碧藻堪同
J26nB180_p0303a22║潔，未肯時饈遠遜香。澹泊能明君子志，麤疏不入貴
J26nB180_p0303a23║人腸，平懷一種天然趣，細嚼方知道味長。
J26nB180_p0303a24║次韻留別春平吳上谷
J26nB180_p0303a25║著手胸頭便了知，前身金粟更何疑？心空膴仕休官
J26nB180_p0303a26║日，智決烏臺選佛時。勞侶不妨俾給侍，尼乾且喚是
J26nB180_p0303a27║吾師，風流乞遍歌姬院，下士從教謗復嗤。
J26nB180_p0303a28║無家客欲擬何歸？為有林泉得便依，山采蕨炊纓絡
J26nB180_p0303a29║粥，池栽荷補水田衣。頑心友石秋同冷，野杖聯雲曉
J26nB180_p0303a30║共飛，篆縷消來清晝永，更驅萬象話玄微。
J26nB180_p0303b01║奉　旨還山，留別別山普應禪師。
J26nB180_p0303b02║再四陛辭俞復留，吐殘榴火上官舟，不堪回首君恩
J26nB180_p0303b03║重，難割永懷道誼綢。歸意盛長方似夏，離情黲黮蚤
J26nB180_p0303b04║如秋，願言保愛珍明德，日對堯眉踰趙州。
J26nB180_p0303b05║越鳥翩翩向故山，歸飛獨恨暌宸顏，固慚八載葵傾
J26nB180_p0303b06║日，尚羨嚴城晝揜關。多嗜利名叢物議，誰膺寵錫等
J26nB180_p0303b07║雲閒？回天不藉揮戈力，法社殷憂未可刪。
J26nB180_p0303b08║禮辭寶祖塔，留別守塔潭湘禪人。
J26nB180_p0303b09║南望故山北望祠，心縣祖寢更凄其，園陵幸藉長居
J26nB180_p0303b10║守，墓木猶煩力護持。縱直艱虞須保愛，莫因枯淡便
J26nB180_p0303b11║依違，秋霜乍降蘆華白，鴈足音書好寄知。
J26nB180_p0303b12║登舟南邁有感而作
J26nB180_p0303b13║從別九閽後，傷心已百端，憫茲弱者肉，猒彼虎而冠。
J26nB180_p0303b14║聖主憂民切，黔黎見德難，為詢金紫客，因孰國委官？
J26nB180_p0303b15║舟至臨清，十月不雨矣，水涸塗見，長年束手無策。
J26nB180_p0303b16║時護送天使欲遂棄舟，余示以九重德意、關帝威
J26nB180_p0303b17║靈，果而河水驟滿。抵東昌，大雨，由是獲濟。
J26nB180_p0303b18║大川稱利涉，水涸櫂為亭，卒地潮生浦，俄然漢起霆。
J26nB180_p0303b19║雨沾天子澤，威顯帝君靈，萬國通輸運，皇心亦載寧。
J26nB180_p0303b20║過分水龍王廟，讀永樂朝開河宋尚書禮公碑碣。
J26nB180_p0303b21║大禹功成後，嘉君著令猷，力排南旺水，分接萬川流。
J26nB180_p0303b22║裕國非當世，福民歷萬秋，往來簫鼓客，請一問祠頭。
J26nB180_p0303b23║贊
J26nB180_p0303b24║血書曼殊大士贊
J26nB180_p0303b25║非心非色謾疑猜，權號文殊妙辯才，襯足紅蓮隨地
J26nB180_p0303b26║涌，印空寶座自天開。狻猊聲吼千魔怖，智劍芒寒萬
J26nB180_p0303b27║聖摧，透體紫霞光飲日，儼從金色界中來。
J26nB180_p0303b28║普賢大士贊
J26nB180_p0303b29║萬行分披願海重，象王行處疾驅風，身雲彌布難思
J26nB180_p0303b30║界，毛孔中含一太空。智似文殊稍共轍，慧如普眼謾
J26nB180_p0303c01║舒瞳，百城參見吾師後，春盡落華滿地紅。
J26nB180_p0303c02║達磨大士贊（二首）
J26nB180_p0303c03║鳳凰臺上遭攙出，少室嵒前受毒深，行道不辭獰惡
J26nB180_p0303c04║世，為人徹底祖師心。
J26nB180_p0303c05║面皮鐵作石為肝，九載憨憨著壁觀，究竟心原無可
J26nB180_p0303c06║覓，何曾有法為人安？
J26nB180_p0303c07║紫柏尊者達觀可禪師贊
J26nB180_p0303c08║秉慧劍、操智橦，金剛燄、般若鋒，開覺路，復禪叢，流藏
J26nB180_p0303c09║典，惠顓蒙，精貫日，氣吞虹，佛幢震，魔膽㤝，道大難容
J26nB180_p0303c10║堪忍世，千秋法社想英風。
J26nB180_p0303c11║敕賜天童密雲悟和尚真，奉
J26nB180_p0303c12║旨題贊（有序）。
J26nB180_p0303c13║己亥菊月，忞被召至京師，留住內萬善殿。
J26nB180_p0303c14║上一日備問先師勤至，乃出處士曾鯨所畫頂相
J26nB180_p0303c15║進呈。
J26nB180_p0303c16║上自展觀，命學士王熙讀先師自題贊及忞制贊，
J26nB180_p0303c17║動容久之，然後詔近臣收進內宮臨摹。一日語
J26nB180_p0303c18║忞曰：「先和尚道影傳寫極工，所題贊果是真筆
J26nB180_p0303c19║否？」忞曰：「的係先師七十五歲時書也。」
J26nB180_p0303c20║上曰：「朕已命工臨下二幅。」忞因進曰：「如原寫當
J26nB180_p0303c21║聖意，可留存大內，願賜忞摹本還山，俾先師叨
J26nB180_p0303c22║皇恩光被當不朽耳。」至十月之晦，依原本臨摹者
J26nB180_p0303c23║裝潢始就，其一幅則沈香龍座備極莊嚴，于元
J26nB180_p0303c24║正三日畢工。
J26nB180_p0303c25║上皆親送至萬善方丈，展挂示忞，并召忞門弟子
J26nB180_p0303c26║俱來隨喜。于時
J26nB180_p0303c27║皇情極為歡說，指所畫衣褶曰：「此皆朕手自著墨
J26nB180_p0303c28║也。」復一日展示學士王熙、曹本榮，因謂忞曰：「即
J26nB180_p0303c29║請老和尚題贊于上。」忞曰：「謹遵慈旨。於乎！先師
J26nB180_p0303c30║自壬午入滅，迨今十有八年，尤能道契人主，致
J26nB180_p0304a01║人主景懷若此。使與
J26nB180_p0304a02║上生同一時，對揚休命，其遇合之隆又不知當何
J26nB180_p0304a03║如者？雖然先師之道誠大矣、德誠備矣，而
J26nB180_p0304a04║今上嗜道好德之心亦萬世而旦暮遇之也。昔神
J26nB180_p0304a05║廟手書金剛經為汗所漬，思欲易之，詔問達觀
J26nB180_p0304a06║可師，可曰：『御汗一滴，萬世津梁。』竊謂此段因緣
J26nB180_p0304a07║為法津梁，光于有昔，故特表而出之，以示後之
J26nB180_p0304a08║來者。」
J26nB180_p0304a09║大法身縣只一絲，拔山有力等閒持，鋒亡佛祖提綱
J26nB180_p0304a10║日，舌結天魔妙辯時。毛孔散為千聖眼，道標留作帝
J26nB180_p0304a11║王師，從茲太白歸藏後，殃累兒孫曷盡期？
J26nB180_p0304a12║敕賜別山慧善普應禪師真贊
J26nB180_p0304a13║百城罷訪入煙蘿，宗說滔滔似決河，缽洗禁池傾白
J26nB180_p0304a14║月，經翻古洞涌金波。飲人以德同慈嫗，荷法唯公絕
J26nB180_p0304a15║比阿，道影師名重疊賜，袈裟沐盡御香多。
J26nB180_p0304a16║慶雲李公畫相贊
J26nB180_p0304a17║諸艱歷試倍流離，壯志如山屹不迻，恭謹真堪追萬
J26nB180_p0304a18║石，勛名未肯亞驃騎。曾無肺腑藏私怨，只有丹誠報
J26nB180_p0304a19║主知，衣錦還歸行晝裏，長安共說好男兒。
J26nB180_p0304a20║春雨雷金吾畫相贊
J26nB180_p0304a21║丰神奕奕貌桓桓，氣自干霄劍自寒，閒跨征鞍平樂
J26nB180_p0304a22║浪，笑淩夜雪獵三韓。亞夫勛業能嗣武，太尉家聲正
J26nB180_p0304a23║未闌，最喜昔人長健羨，金吾仍作父時官。
J26nB180_p0304a24║
J26nB180_p0304a25║
J26nB180_p0304a26║
J26nB180_p0304a27║
J26nB180_p0304a28║
J26nB180_p0304a29║
J26nB180_p0304a30║弘覺忞禪師北遊集卷第五