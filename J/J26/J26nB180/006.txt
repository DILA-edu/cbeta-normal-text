J26nB180_p0304b01║弘覺忞禪師北遊集卷第六
J26nB180_p0304b02║門人真樸編次
J26nB180_p0304b03║雜著
J26nB180_p0304b04║參禪要語
J26nB180_p0304b05║此事如天普蓋、似地普擎，翕也纖塵不立，張也橫亙
J26nB180_p0304b06║十方，爍迦明辨無由，佛祖侵欺不得，一切平等，浩然
J26nB180_p0304b07║大均，說智、說愚不得，說迷、說悟不得，說理、說事不得，
J26nB180_p0304b08║說如、說異不得。所以道：靈光獨耀，迥脫根塵，體露真
J26nB180_p0304b09║常，不拘文字，心性無染，本自圓成，但離妄想，即如如
J26nB180_p0304b10║佛。于此見得，不用回頭轉腦，罕遇奇逢，最省心力。倘
J26nB180_p0304b11║或承當不下，便須著意參究，但不可以有心求、不可
J26nB180_p0304b12║以無心得，非語言所造、非寂滅可通、非思慮能知、非
J26nB180_p0304b13║見聞可覓，然則要且如何趨向？如何著力？第一先須
J26nB180_p0304b14║發決定信，信者信得當人有此一大事因緣，可以了
J26nB180_p0304b15║脫生死、可以超凡越聖、可以入塵勞而不被塵勞所
J26nB180_p0304b16║拘、可以住境緣而不被境緣所縛，一信永信，決定無
J26nB180_p0304b17║移。具此信力，方可于一切處參、一切時究。畢竟參究
J26nB180_p0304b18║箇甚麼？日昨
J26nB180_p0304b19║上問：「『向上一路，千聖不傳』，如何是不傳底事？」忞良久，
J26nB180_p0304b20║問　上云：「陛下會麼？」
J26nB180_p0304b21║上云：「不會。」忞云：「祇者不會底，畢竟是箇甚麼？是何面
J26nB180_p0304b22║目？是何體段？但恁麼回光返照，痛自鞭逼，刻刻提撕、
J26nB180_p0304b23║念念省察，日久歲深自有相應時節。然
J26nB180_p0304b24║皇上日應萬幾，不能謝絕諸緣，但事來則應、事過即
J26nB180_p0304b25║休，除軍國大事外，凡緣務可省者即省之，切不可一
J26nB180_p0304b26║暴十寒、不可思前算後、不可猒喧求靜、不可除妄覓
J26nB180_p0304b27║真，于中或暫得輕安、或昏沈攪擾，或聖境現前、或倦
J26nB180_p0304b28║勞思逸生，一念退舍不得著、一豪顧戀不得著、一念
J26nB180_p0304b29║歡喜不得著、一念護惜不得，纔有所著，便成窠臼。直
J26nB180_p0304b30║須如王秉劍，壁立千仞，魔外精靈一時俱斬。或有時
J26nB180_p0304c01║目前虛豁豁地，不見有身、不見有心、不見有山河大
J26nB180_p0304c02║地，切忌此處歇腳，快須蹋步向前，不覺不知築著磕
J26nB180_p0304c03║著，如忘忽記、如暗得燈、如平地得寶、如遠出歸家，洞
J26nB180_p0304c04║見本地風光，百匝千重頭頭顯露，色空明暗法法全
J26nB180_p0304c05║彰，方知本性圓明，本來清淨、本自具足、本自現成、本
J26nB180_p0304c06║無迷悟、本無得失。然或悟境不忘，謂之見地不脫，此
J26nB180_p0304c07║病猶深，直須平平帖帖放曠自如，饑餐渴飲不資餘
J26nB180_p0304c08║力，將前所知所證拋在糞埽堆頭，依然只是舊時人，
J26nB180_p0304c09║不改舊時行屨處。自此安邦定國，海晏河清，端拱無
J26nB180_p0304c10║為垂衣而治，方名了事丈夫也。」
J26nB180_p0304c11║師蕘說
J26nB180_p0304c12║曰：「稽古帝王之見於詩書者，必堯舜為首稱。蓋堯之
J26nB180_p0304c13║巍煥則天，舜之恭已無為而民自化，政治之隆斯為
J26nB180_p0304c14║尚矣。然孔子復稱舜為大智，顧不揭其聰明天縱者，
J26nB180_p0304c15║奚若濬哲生知者，奚若直曰舜好問而好察邇言焉。
J26nB180_p0304c16║邇言者何？即詩所謂『先民有言，詢于芻蕘』，書所謂『芻
J26nB180_p0304c17║蕘必采，工瞽必詢』者是也。
J26nB180_p0304c18║「今上踞菩薩位，現帝王身，無師智、自然智蓋已積劫
J26nB180_p0304c19║圓成，故能總握乾綱於幼沖之年，又安天下于細旃
J26nB180_p0304c20║之上，日應萬幾直如庖丁之解牛，于游刃之間無不
J26nB180_p0304c21║恢恢乎其有餘地者，尤復敦兮若樸、渾兮若濁，眾人
J26nB180_p0304c22║皆有以，我獨頑且鄙為心，此豈昭昭察察苛細矜能
J26nB180_p0304c23║之士足以管窺萬一？乃謙光導物，不恥下詢而問字
J26nB180_p0304c24║于忞。雖泰山不讓土壤、江海不擇細流，抑輕塵足嶽、
J26nB180_p0304c25║滴水汪洋，忞將何自而上裨山海之高深，唯是仰體
J26nB180_p0304c26║宸衷不自聖神與谷王善下之義。謹采詩書所謂敬
J26nB180_p0304c27║獻二言曰『師蕘』云者，敢謂下下人有上上智？誠以芻
J26nB180_p0304c28║蕘固民之至賤而識之，最卑者也尚可為師，則凡茲
J26nB180_p0304c29║後先疏附奔走禦侮之藹藹。王多吉士，我皇有不廣，
J26nB180_p0304c30║乃忠集、乃益虛懷而翕受之乎，彼人之好我者又何
J26nB180_p0305a01║所顧忌？固靳夫嘉謀嘉猷之入告我后哉，虛懷以集
J26nB180_p0305a02║忠告，則我皇無心思，而眾人之心思皆心思矣。翕受
J26nB180_p0305a03║以聽謀猷，則我皇無耳目，而眾人之耳目皆耳目矣。
J26nB180_p0305a04║眾人之耳目皆耳目故，耳目斯能及遠；眾人之心思
J26nB180_p0305a05║皆心思，故心思可以窮神。窮神極遠，故無幽弗燭、無
J26nB180_p0305a06║逖弗周。舉九州萬國之情形，無告顛連之赤子，日昭
J26nB180_p0305a07║昭于袞扆之前，悉綱之紀之、經之綸之，勞來而匡直
J26nB180_p0305a08║之，輔翼而振得之，俾咸適其所宜，各正其性命，將見
J26nB180_p0305a09║巍煥則天之勛業可奏，于恭已無為之治也何有。於
J26nB180_p0305a10║乎！帝賚良弼乃在版築之傳，巖釣訪渭濱而得鷹揚
J26nB180_p0305a11║之呂尚，安知市井魚鹽之內、芻蕘雉兔之間，無名世
J26nB180_p0305a12║興王之佐哉，則又不得不為我皇三致意焉。」
J26nB180_p0305a13║敕建南苑德壽寺記
J26nB180_p0305a14║諸佛以一大事因緣故出現於世，所以設教利生，無
J26nB180_p0305a15║非開覺群迷，俾明自性而已。自性明，則塵勞息；塵勞
J26nB180_p0305a16║息，則法界純真；法界純真，則超然無寄。故初祖之對
J26nB180_p0305a17║武帝曰：「淨智妙圓，體自空寂。如是功德不以世求。」然
J26nB180_p0305a18║迷途未復、覺路方遙，苟不導修福嚴則沒在諸苦，曷
J26nB180_p0305a19║由自振？此覺帝之揚靈火宅，凡以利樂夫人天者至
J26nB180_p0305a20║悉也。乃後世過舉，匱國窮民，專求祜祐於靈祠象設
J26nB180_p0305a21║福之修，且不勝其怨之叢。自蕭梁差跌以來，為世儒
J26nB180_p0305a22║口實，不知幾千萬喙矣。天祚有清，我
J26nB180_p0305a23║皇應運，爰以幼沖之年總攬乾綱，削平四海，幅員之
J26nB180_p0305a24║廣，奄有華戎。其於敬天法祖之規、致治勤民之本，遠
J26nB180_p0305a25║則希蹤大禹、近實取譬漢文。語其敏求則經生未逮，
J26nB180_p0305a26║推其問察則艸野可師。所以諸凡帝典王謨、詩書六
J26nB180_p0305a27║藝，朝堂之得失、相業之醇瑕，靡不洞若觀火、別若素
J26nB180_p0305a28║緇。尤復契慕空宗、留神祖道，萬幾餘暇不廢諮參，自
J26nB180_p0305a29║非靈山大士悲願夙承示作帝王，何以臻此？然君臨
J26nB180_p0305a30║天下十有七年，唯是日求敉寧與民休息，概未嘗勞
J26nB180_p0305b01║人動眾經營臺榭，少侈遊觀。特於順治十五年八月
J26nB180_p0305b02║日指授臣工考卜南苑中，相厥爽塏之地，刱茲靈宇
J26nB180_p0305b03║一區，中建普光明殿，奉安釋迦文佛，侍以韋李二天，
J26nB180_p0305b04║配以十八應真。前為護世四神王殿，再前為三門，司
J26nB180_p0305b05║啟閉也。後闢方丈以安主法之僧，尊法教也。左右為
J26nB180_p0305b06║廚庫、僧堂，安清眾也。殿之左翼供觀音、文殊、普賢，右
J26nB180_p0305b07║翼供地藏、藥王、藥上，皆十方世界名稱普聞之大士，
J26nB180_p0305b08║所以昭往行也。復設東西二樓，縣置鼓鐘于上，所以
J26nB180_p0305b09║號令晨昏也。然後繚以周垣、樹以塞門，罔不綠疏青
J26nB180_p0305b10║瑣，金煌碧輝。用是集福儲庥，上報
J26nB180_p0305b11║聖母皇太后劬勞之德、教育之恩。是則我
J26nB180_p0305b12║皇孝思永長百王足法，其與專求祜祐以庇一人者，
J26nB180_p0305b13║不亦大相徑庭與！歲在庚子，實臣僧道忞奉詔來京
J26nB180_p0305b14║之明年也。于時告厥成功，中外莫知。
J26nB180_p0305b15║皇帝以忞學佛之徒，于佛事門中為能曉暢其故，命
J26nB180_p0305b16║忞撰文紀事，鑱諸豐碑，將以布告臣民焉。忞愚不敏，
J26nB180_p0305b17║重違慈旨，謹拜手颺言而獻詞曰：
J26nB180_p0305b18║「世雄設教，開鑿蒙昧，如抉金鎞。上智悟明，識心達本，
J26nB180_p0305b19║覺即菩提。小機羊鹿，詔修福慧，孩幼是攜。聖帝明王，
J26nB180_p0305b20║靈山所囑，我法塹城。徒知崇奉，匱民斂怨，國是用傾，
J26nB180_p0305b21║豈佛註誤？執事迷理，世實聽熒。大清啟運，雲開佛日，
J26nB180_p0305b22║首出我　皇聖智生知，爰在幼沖，總握乾綱，神武不
J26nB180_p0305b23║殺，懷綏以德，揉此萬方。勤儉斯躬，勉勉大禹，翼翼漢
J26nB180_p0305b24║文，金玉為度，克明、克類、克長、克君，古訓是師，亦經、亦
J26nB180_p0305b25║史、亦典、亦墳，靈源一發，糟粕詩書。覃求祖意，萬幾餘
J26nB180_p0305b26║暇，日就月將，諮參不置。乃知我
J26nB180_p0305b27║皇，統御金輪，誕從佛位，十有七載，蔀屋乾乾，遊觀廢
J26nB180_p0305b28║罷，猗與南苑，誰輸梵宮。四天來下，檐阿華采，象設崔
J26nB180_p0305b29║嵬，金輝玉射。於皇
J26nB180_p0305b30║聖母，宸躬是鞠，帝德式楷，皇心孔念。昊天罔極，厚地
J26nB180_p0305c01║無涯，德厚恩高，何以報之？有覺如來，乃命臣工，匪疚
J26nB180_p0305c02║匪棘，精廬是飾，以祈黃耇，以介景福，以引以翼。允矣
J26nB180_p0305c03║我皇，永言孝思，孝思維則。帝嘉忞學，禪證有辭，文宜
J26nB180_p0305c04║朕詮。忞拜稽首，對揚休命，風雅典鮮，視于臣民，明昭
J26nB180_p0305c05║有清，天子萬年。」
J26nB180_p0305c06║重修笑巖祖塔記
J26nB180_p0305c07║靈山正法眼藏首付摩訶迦葉，六十五傳以至我祖
J26nB180_p0305c08║笑巖寶禪師，寶出幻有傳祖，再世而分為二派：一曰
J26nB180_p0305c09║天童悟，一曰磬山修。天童出大溈學、三峰藏、東塔明、
J26nB180_p0305c10║徑山容、金粟乘、寶華忍、龍池微、雪竇雲、鶴林門、庉村
J26nB180_p0305c11║賢、通玄奇，與忞忝繼席天童，為一十二人。磬山出陽
J26nB180_p0305c12║山授、竹林豫、報恩琇、山茨際、南澗問，又五人故。今寰
J26nB180_p0305c13║海宗工凡弘濟上者，皆師後裔。師唱滅萬曆辛巳，葬
J26nB180_p0305c14║燕城小西門外，汝芳羅大參實銘其塔矣。李闖犯闕
J26nB180_p0305c15║國變，塔幾毀，賴漢萍傑公保持之。厥後䒢溪森慧樞
J26nB180_p0305c16║地廓地增土垣，而塔免芻牧之虞。今順治十七年，玄
J26nB180_p0305c17║水杲與憨璞聰共捐衣貲，重廓地若干畝，礱石為牆，
J26nB180_p0305c18║中闢三門，內修房舍可寢可興，規制遂為大備。聰容
J26nB180_p0305c19║孫、杲微孫森與地琇之子而傑，則久參天童，稱角立
J26nB180_p0305c20║者也。皇清啟運，
J26nB180_p0305c21║今上問道崆峒，徵車四出，一時報恩琇、憨璞聰首膺
J26nB180_p0305c22║大覺，明覺師號䒢溪森慧，樞地留供御園。玄水杲亦
J26nB180_p0305c23║屢蒙顧問，說法禁庭不數世，且名聞京國道契宸衷
J26nB180_p0305c24║焉，抑知昔在中葉宗圖九鼎係吾祖一縷之身乎？夫
J26nB180_p0305c25║世運、法運均有盛衰，當其盛時能憂虞而密挽之，可
J26nB180_p0305c26║使不衰；當其衰時，能堅志而力持之，可俾復盛。今滋
J26nB180_p0305c27║盛矣，吾恐其衰也，是在後之密挽而堅持者。
J26nB180_p0305c28║重修城南海會寺記
J26nB180_p0305c29║都城之南有寺曰海會者，刱于嘉靖乙未之歲，世穆
J26nB180_p0305c30║二廟，咸命僧代度於此。至萬曆元年癸酉，慈聖國太
J26nB180_p0306a01║后復發帑金，命內臣周宣、范江撒其圮壞而增修之，
J26nB180_p0306a02║江陵張相國為文紀其事，詳且悉矣。緬惟神宗顯皇
J26nB180_p0306a03║帝臨御天下四十有八載，厥聲匪赫赫也、厥靈匪濯
J26nB180_p0306a04║濯也。然而歲稔時和，民安物阜，家邦以靖，壽考以寧，
J26nB180_p0306a05║是遵何德哉？推本而言，實由聖母垂範宮壼，凡百施
J26nB180_p0306a06║為無非慈祥，豈弟之仁？福國祐民之事，神廟惟能孝
J26nB180_p0306a07║思無斁，故陰受其庇蔭而不知耳。乃後世弗循也，誤
J26nB180_p0306a08║聽訛言，悉舉累葉所崇之象，設萬夫牽挽出諸禁門，
J26nB180_p0306a09║燬為通錢焉。及當陽九之厄也，報亦如之。語云「君以
J26nB180_p0306a10║是始，亦以是終。」可不戒與？
J26nB180_p0306a11║今上受天眷命，撫有萬方，其于致福未索索然也，特
J26nB180_p0306a12║于我法不忘佛囑維。時順治丙申，歲久寺穨，都人士
J26nB180_p0306a13║謀欲鼎新，乃削牘命本寺僧走江淮，請今憨璞聰公
J26nB180_p0306a14║住持是剎，禪眾川趨，宗風大振。丁酉，
J26nB180_p0306a15║上狩南苑，因幸寺，延見聰，復召入禁庭問佛法大意，
J26nB180_p0306a16║奏對稱旨，乃命結冬萬善殿，賜明覺師號。日昨
J26nB180_p0306a17║上謂忞曰：「朕初雖尊崇象教，而未知有宗門耆舊。知
J26nB180_p0306a18║有宗門耆舊則自憨璞始，憨璞固有造于祖庭者也。」
J26nB180_p0306a19║由是觀之，聰公非明道蓄德之有素，何以導利人主？
J26nB180_p0306a20║人主顧久而景慕，且殷殷不解于懷哉。公住海會凡
J26nB180_p0306a21║五載，殿宇廊廡與夫鐘樓鼓閣之屬率煥然一新，總
J26nB180_p0306a22║用金錢若干，多三韓耿公樂助，而檀越羅一清實破
J26nB180_p0306a23║產隳家力襄是舉者。今秋庚子功用告成，一清念因
J26nB180_p0306a24║緣之不偶、締造之維艱也，丐予言記之，將以昭示後
J26nB180_p0306a25║人，使永為十方常住，不墜風規焉，庶檀膏信脂為不
J26nB180_p0306a26║唐棄云。於乎！劫火洞然，大千俱壞，須彌巨海磨滅無
J26nB180_p0306a27║餘，矧一四天中有閻浮提，閻浮提中有大清國，大清
J26nB180_p0306a28║國中有海會寺，刱之自世宗，修之自神廟，以及今之
J26nB180_p0306a29║重修，皆未百年也，興廢圮成曾不旋踵如此，欲以予
J26nB180_p0306a30║言永之，不亦迂且昧乎？然則如何而可傳？曰「人能弘
J26nB180_p0306b01║道，非道弘人」，是在聰公與後聰公而起者之品望去
J26nB180_p0306b02║存，則海會之隆替可卜矣。聰公望天童悟老人為四
J26nB180_p0306b03║世孫，蓋視予為猶祖也。
J26nB180_p0306b04║京都城南放生社序
J26nB180_p0306b05║成湯網開三面，孔子釣而不綱、弋不射宿，當知放生
J26nB180_p0306b06║法門蚤已濫觴于東土之聖人矣，特以其時民性仁
J26nB180_p0306b07║厚使由，不使知，俾無大戾斯已耳。迨夫晚年則殘忍
J26nB180_p0306b08║已甚，傷殺滋多，快鋒刀于一割，忘業報之悠長。於是
J26nB180_p0306b09║我佛大聖既推本夫性命之理，復為溯流窮源昭示
J26nB180_p0306b10║往業，而後知作因于始，果必隨來，真如形影之不可
J26nB180_p0306b11║假易也。故唐宋以後之仁人君子翕然歸向，惻爾生
J26nB180_p0306b12║慈，哀人畜之無常、痛形軀之慘裂，或脫刀碪于垂死、
J26nB180_p0306b13║或蘇湯火于將危，尤念其餘生，莫必託命無家也。遂
J26nB180_p0306b14║有塹東海以為池、濬西湖而作沼，俾凡無足、二足、四
J26nB180_p0306b15║足、多足，紅鱗、翠羽、剛介柔毛之族幸獲殘喘者，悉游
J26nB180_p0306b16║泳其間。此放生之社在江南水國、菱芡交加之地往
J26nB180_p0306b17║往有之，獨大河以西至于幽燕皆千里高原，又人習
J26nB180_p0306b18║騎射，而京師則四方輻輳燕享之餘，血肉盈俎羽毛
J26nB180_p0306b19║委地，恬不知怪者，非一日矣。徹機上人生緣南國、遠
J26nB180_p0306b20║禮五臺，憩止都門延慶寺，覿而愍之，乃即柴襄明、王
J26nB180_p0306b21║惠吉、范濬五諸君子謀唱此舉。一時朝宰若金息齋、
J26nB180_p0306b22║曹厚菴輩同聲附和，因購城南隙地若干畝相度，隆
J26nB180_p0306b23║窪為室為池，方在經營之始，則蓮生陸地早發殊祥、
J26nB180_p0306b24║泉涌金波頓成惠沼，由是東海波臣得脫枯魚之肆，
J26nB180_p0306b25║十千天子預聞長者之經。其最異者，牝羊為枵腹而
J26nB180_p0306b26║求餐、三犢因全生而戴德，咸皆夢告夙緣，豈非往業
J26nB180_p0306b27║推遷、人羊反復之明驗與嗟乎？報盡一朝，改頭換面，
J26nB180_p0306b28║苟無宿命智通，雖有至親之父子、極愛之妻孥，顛連
J26nB180_p0306b29║在側、苦毒當前，誰則知之？則又安知彼四畜者非警
J26nB180_p0306b30║聾覺瞶而現身說法者乎？此在京放生之舉所亟亟
J26nB180_p0306c01║宜講者也。雖然生放矣、命全矣，何以使彼我生已盡、
J26nB180_p0306c02║所作已辦，不受後有之為快哉？先德有言：「護生須是
J26nB180_p0306c03║殺，殺盡始安居。會得箇中意，鐵船水上浮。」請在社諸
J26nB180_p0306c04║公更下一語看。
J26nB180_p0306c05║京都城西紫竹院放生社序
J26nB180_p0306c06║佛十力中，業力最大；諸業力中，殺業尤大。良以殺業
J26nB180_p0306c07║能障大悲心、能戕菩提種、能招來世三途惡報、能令
J26nB180_p0306c08║生生冤對相仇，互相賊害、互相食噉，無有窮已。何故？
J26nB180_p0306c09║凡有血氣者莫不有知，凡有知者莫不保命畏死，況
J26nB180_p0306c10║碎之以刀俎、烹之以鼎鑊？使其籲天無路，毒痛糜軀，
J26nB180_p0306c11║能遂晏然于懷乎？所以戾氣于和乖氛致祲，兵凶繼
J26nB180_p0306c12║作喪亂臶臻，數十年來，膏血沐川原、白骨連山岳，皆
J26nB180_p0306c13║此殺業為之釀致也。而俗習成風，恬不知怪，固謂人
J26nB180_p0306c14║靈而物蠢，殺亦何妨？然人矣或觸網而殞身，物矣反
J26nB180_p0306c15║傷弓而畏曲，是則強弱有異，靈蠢奚分？且人物亦何
J26nB180_p0306c16║常之？有玄鳥降而胚商、李生狂而變虎，是在一念之
J26nB180_p0306c17║善惡，而人物之轉環立現矣。曹谿有言：「吾負汝金，不
J26nB180_p0306c18║負汝命。」欠債還錢，理應自償。然則今之以命償我者，
J26nB180_p0306c19║豈非昔我以命貰彼者乎？今我能不貸彼，則頫仰無
J26nB180_p0306c20║累已為大慶，況全之以生、復之以性，使其飛潛食息，
J26nB180_p0306c21║樂育無虞，將見慈祥德布，豈弟仁流？戾氣乖氛悉化
J26nB180_p0306c22║為惠風甘雨，是則泰和充于國、善美浹于家，還顧影
J26nB180_p0306c23║衾不大有愉快者乎？都城之西有紫竹院者，蓋內臣
J26nB180_p0306c24║宗公施莊居為精舍者也。背城僻處，活水環流，綠圃
J26nB180_p0306c25║蒼疇，一望無際，而羅青錯黛掩映眉端者，則西山群
J26nB180_p0306c26║峰之奇勝也。一日，鄰襄沈公與諸同人憩遊于此，睹
J26nB180_p0306c27║茲勝概，慨然有發于懷，遂襄諸同志謀為放生之所。
J26nB180_p0306c28║顧殿宇廊廡傾穨，復甚乃各醵金錢更番修葺，不旬
J26nB180_p0306c29║日煥然復觀。又歲以雙月為期，遠近聞者無不踊躍
J26nB180_p0306c30║隨喜，雲赴川趨。諸凡贖而至者，潛鱗翔羽及角蹄介
J26nB180_p0307a01║毛之屬，咸各游泳自若安養得宜。復延僧眾六時課
J26nB180_p0307a02║修，預為生物莊嚴淨土。于是鐘魚交荅，唄梵遙傳，一
J26nB180_p0307a03║時聞者、見者各生慈怛，互相勸化，而華膴珍鯖之家，
J26nB180_p0307a04║或止、或戒，翕然移風無慮數十百家矣。嗚呼！鄰襄方
J26nB180_p0307a05║留心祖道，果能與同社諸公因放生而求厥無生之
J26nB180_p0307a06║理，求之既切，豁然如龐襄陽之「一口吸盡西江水」，寧
J26nB180_p0307a07║止為一身一世洗業致祥，且將使窮生盡劫我之與
J26nB180_p0307a08║物共遊常樂我淨之鄉，而後生不可得、死不可得、殺
J26nB180_p0307a09║不可得、放亦不可得，乃至我之與物因業果報俱不
J26nB180_p0307a10║可得，則利樂夫人世者又烏可窮哉。于時鄰襄與諸
J26nB180_p0307a11║仁人聞是言已，乃各合掌讚歎，發大殊勝心，仍即勒
J26nB180_p0307a12║諸貞玟以為永久之券焉。
J26nB180_p0307a13║
J26nB180_p0307a14║
J26nB180_p0307a15║
J26nB180_p0307a16║
J26nB180_p0307a17║
J26nB180_p0307a18║
J26nB180_p0307a19║
J26nB180_p0307a20║弘覺忞禪師北遊集卷第六
J26nB180_p0307a21║
J26nB180_p0307a22║
J26nB180_p0307a23║
J26nB180_p0307a24║
J26nB180_p0307a25║
J26nB180_p0307a26║
J26nB180_p0307a27║
J26nB180_p0307a28║
J26nB180_p0307a29║
J26nB180_p0307a30║
J26nB180_p0307b01║順治十七年四月
J26nB180_p0307b02║御札
J26nB180_p0307b03║錫杖還山，時縈遠念。茲覽音問，式慰朕思。來伻言，旋
J26nB180_p0307b04║裁書附往，並有欲語者。朕每念法門、輒景先哲，知雪
J26nB180_p0307b05║嶠大師藏塔卓立雲門，後學諸方應共瞻仰。比聞山
J26nB180_p0307b06║界雖分、基址漸圮，恐年深人遠，陵毀堪虞。今特捐五
J26nB180_p0307b07║百金重為修治，雖未必足窣波之費，然經朕一為整
J26nB180_p0307b08║葺，人必改觀起敬，自不敢復行侵侮矣。禪師重念儀
J26nB180_p0307b09║型，久懷崇飾，當勉為經理，承朕敬禮尊宿之義，以副
J26nB180_p0307b10║夙心，故茲特屬禪師其悉之。