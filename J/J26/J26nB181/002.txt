J26nB181_p0314c01║布水臺集卷第二
J26nB181_p0314c02║住明州天童寺匡廬黃巖沙門道忞著
J26nB181_p0314c03║詩二
J26nB181_p0314c04║次金華宋學士靈峰留題詩
J26nB181_p0314c05║梵宮別啟一禪天，龍象知奔代幾千？繞洞春來秦社
J26nB181_p0314c06║裏，起霖雲宿屋頭邊。明心謾詫香嚴竹，說義仍多百
J26nB181_p0314c07║丈田；物外精藍誰共匹？藏修好把祖風肩。
J26nB181_p0314c08║靈峰即景十八絕
J26nB181_p0314c09║五磊山
J26nB181_p0314c10║五峰岌岌繞青冥，佛首天冠差足並；人在上方杳靄
J26nB181_p0314c11║中，誰知盡蹋毗盧頂？
J26nB181_p0314c12║象王峰
J26nB181_p0314c13║儼趨帝釋騰金脅，彷駕日輪降碧霄；立處難將涯際
J26nB181_p0314c14║測，見河誰道卻能漂？
J26nB181_p0314c15║師子峰
J26nB181_p0314c16║勢欲翻身天上輥，[髟/吒]髿直探萬峰頭；金毛忽變西風
J26nB181_p0314c17║裏，五嶽蒼黃四海秋。
J26nB181_p0314c18║石城岡
J26nB181_p0314c19║金墉千雉疊崔嵬，𨁝跳谿山盡勒回；飛渡只堪峰頂
J26nB181_p0314c20║月，中宵曾上女▆來。
J26nB181_p0314c21║九曲嶺
J26nB181_p0314c22║通霄路接水雲趨，只恐方來落半途；留得轉身吐氣
J26nB181_p0314c23║處，為人直殺卻成紆。
J26nB181_p0314c24║峻水嵒
J26nB181_p0314c25║高原更激數千盤，險設天關豈固闌？貴欲清聲喧海
J26nB181_p0314c26║嶽，等閒不把眾流看。
J26nB181_p0314c27║濯錦谿
J26nB181_p0314c28║錦江春色羨華陽，誰浣清谿曳許長？想是天孫誇妙
J26nB181_p0314c29║手，冀同埜逸賽文章。
J26nB181_p0314c30║清玉澗
J26nB181_p0315a01║不因秋色忝寒翠，豈為春山炤影明？澂靘自來光璱
J26nB181_p0315a02║璱，衝撞還聽珮琤琤。
J26nB181_p0315a03║羅漢潭
J26nB181_p0315a04║澂印須眉宛若鐫，名標聖者更何緣？大都海眼光通
J26nB181_p0315a05║透，應供諸龍得自便。
J26nB181_p0315a06║白龍潭
J26nB181_p0315a07║靈湫共說玉龍蟠，月老風高誰下綸？長見銀光生碧
J26nB181_p0315a08║落，為霖知是挾雲還。
J26nB181_p0315a09║洗缽池
J26nB181_p0315a10║平如鏡面湛如藍，飯罷臨池日有三；是我是渠親勘
J26nB181_p0315a11║破，方知安柄趙州憨。
J26nB181_p0315a12║象眼泉
J26nB181_p0315a13║無熱池南象口通，紺泉眼復迸靈峰；青天漫自誇澂
J26nB181_p0315a14║湛，爍破還他一鑑中。
J26nB181_p0315a15║砥柱石
J26nB181_p0315a16║滔滔萬壑下西峰，力砥中流氣岸雄；只欲狂瀾趨正
J26nB181_p0315a17║道，不知立老幾春風。
J26nB181_p0315a18║鷹窠石
J26nB181_p0315a19║幽棲高託千尋石，眼界橫將宇宙空；肯搆不仍凡羽
J26nB181_p0315a20║族，門庭別是一家風。
J26nB181_p0315a21║眠牛石
J26nB181_p0315a22║頑皮似鐵骨如剛，鼻孔渾侖管帶忘；祇為祖翁田地
J26nB181_p0315a23║好，從教臥月更眠霜。
J26nB181_p0315a24║望海亭
J26nB181_p0315a25║四壁排空山浪浮，夜觀星漢曉蜃樓；十洲自出重簷
J26nB181_p0315a26║下，豈是山僧闊兩眸？
J26nB181_p0315a27║三石門
J26nB181_p0315a28║崇閎壁削鐵關峨，顧佇纔生點額多；剛跨門來三喫
J26nB181_p0315a29║險，家風端的險如何？
J26nB181_p0315a30║梅華徑
J26nB181_p0315b01║瞻風似入眾香國，顧影還疑度雪山；廿里谿窮仙苑
J26nB181_p0315b02║出，卻驚羽化蛻人間。
J26nB181_p0315b03║次畣同參見壽詩二首
J26nB181_p0315b04║十年風雨晦明州，白髮如君較一籌；已濯冷光分桂
J26nB181_p0315b05║馥，敢因黃落等茭蘨。方隅迷久知東北，世路驚多識
J26nB181_p0315b06║咎休；山澤何勞迻後夜？行藏今已付虛舟。
J26nB181_p0315b07║䮚䮴從驅苦不緣，已將身世等郵傳；臥龍應霈甘霖
J26nB181_p0315b08║雨，老馬常嘶薄暮煙。慚遜綠楊舒化日，冀同黃菊玩
J26nB181_p0315b09║涼天；切思況幸叨三益，寡過寧煩又數年。
J26nB181_p0315b10║有以出家寒命題者，次韻和之。
J26nB181_p0315b11║詎于落魄運吾丁？道本孤危合自行；見說拘鄰方命
J26nB181_p0315b12║去，竟忘乳鵲就衣生。玄微亦盡無錐卓，冰檗屢嘗有
J26nB181_p0315b13║骨清；千聖己靈曾不重，萬緣何慮得嬰情？
J26nB181_p0315b14║又和茅屋雪
J26nB181_p0315b15║茅齋斗大雪平鋪，彷彿擔簦又五湖；自笑風陵如葉
J26nB181_p0315b16║脫，何勞粉飾著珍塗？薶身有半思嵩少，洞腑無遮想
J26nB181_p0315b17║佛圖；最快禪餘諷後夜，披帷便把昔賢呼。
J26nB181_p0315b18║和勝因靜拄杖歌
J26nB181_p0315b19║共有穿雲度水杖，山形怪甚吾家樣；十洲無地問生
J26nB181_p0315b20║緣，挈老人天神愈壯。明如日！黑似漆！孤標動越今時
J26nB181_p0315b21║格；並肩佛祖較難齊，超步迷途寧著力。峭巍巍！活卓
J26nB181_p0315b22║卓！敲風打雨休驚愕；乾坤吞卻化龍時，大地潛蹤何
J26nB181_p0315b23║處摸？論權實！分炤用！掠得些兒恣播弄；等閒機變盡
J26nB181_p0315b24║渠來，拶著青天須叫痛。似雷吼！絕謂情！敲彈拍拍總
J26nB181_p0315b25║無生；玄關謾自誇金鎖，一擊管教㘞地聲。牚圜蓋！拄
J26nB181_p0315b26║厚坤！擬犯鋒芒早滅門；香海攪將成雜毒，大用從來
J26nB181_p0315b27║軌不存。
J26nB181_p0315b28║靈峰山歌
J26nB181_p0315b29║靈峰山！超方外！出沒煙雲常自在；親到方知立處高，
J26nB181_p0315b30║頭頭趯著虛空背。側橫看！饒景況！天然非覆亦非仰；
J26nB181_p0315c01║靈苗無種石田生，枯木糝華雪裏放。盡群巒！俱撲落！
J26nB181_p0315c02║風前雨後更明廓；岧嶢自出天外頭，持載寧煩巨鼇
J26nB181_p0315c03║腳。山中人！活計寬！耕雲種月恰相便；攜將鍬子隨方
J26nB181_p0315c04║掘，放下鉏頭當枕眠。慵話禪！嬾論道！剎竿免為他人
J26nB181_p0315c05║倒；長思迦葉好門風，安似而今生捏造。負非人！勝非
J26nB181_p0315c06║己！紅白支支春色裏；等平一道浩然均，片念橫分生
J26nB181_p0315c07║死始。最現成！誰忌諱？動著鋒芒全不是；伎倆徒勞費
J26nB181_p0315c08║若干，胸襟流出較些子。松濤響！谷口音！韻致難將語
J26nB181_p0315c09║脈尋；流水高山樵牧唱，汝邊密在意何深？驀相應！同
J26nB181_p0315c10║本得！萬象光吞日月黑；法法由來顯自家，金毛奮迅
J26nB181_p0315c11║何疑惑？貪程客！錯路多！班荊且聽靈峰歌；一句了然
J26nB181_p0315c12║超百億，百億千般奈汝何？
J26nB181_p0315c13║和石頭回艸菴歌
J26nB181_p0315c14║艸菴問我何年止？虛空未兆艸菴起；地無陰陽樹無
J26nB181_p0315c15║根，叫不應兮山并水；籠古絡今只等閒，旋嵐偃嶽常
J26nB181_p0315c16║如是。來不禁！造者陡！相諧何人得共偶？芻狗哮哮吠
J26nB181_p0315c17║天明，木雞夜夜震清吼。酬萬象！寧煩口！平懷一味家
J26nB181_p0315c18║常有；堪歎兔烏兩彈丸，磨盤終古遶菴走。纖塵不立
J26nB181_p0315c19║非攢聚，佛國天宮那足喻？直饒松竹可憐生，日引清
J26nB181_p0315c20║風幾百度。吹毛銛利絕疑憂，細切嶺雲恣刃遊；大地
J26nB181_p0315c21║撮來如粟粒，四溟歸卷一豪頭。靡涉喧！豈拘幽？曉夜
J26nB181_p0315c22║堂堂六不收；月圜當戶猶虧炤，雪覆孤峰尚出頭；尊
J26nB181_p0315c23║貴自來曾不陊，乾坤那慮缺金甌？艸菴歌！歌誰酬？豐
J26nB181_p0315c24║干須是拾寒儔；曠大劫來無變異，箇中何地著春秋？
J26nB181_p0315c25║又
J26nB181_p0315c26║普賢床榻晴空止，文殊境界千波起；了事道人家如
J26nB181_p0315c27║何？軒窗四面臨山水；山水頭頭露本真，動靜閒忙無
J26nB181_p0315c28║不是。昧己徒！我山陡！空弄機關若木偶；瓢笠誰惺挂
J26nB181_p0315c29║樹梢？吟風大作師子吼。齧鏃機！噇空口！敢訶佛亦不
J26nB181_p0315c30║知有；葫蘆棚上弔冬瓜，撈月笊籬緣壁走。眾角謾勞
J26nB181_p0316a01║山積聚，一麟自足師絃喻；啾啾耳畔亂蠅聲，何似松
J26nB181_p0316a02║風天外度？柴床疊足百無憂，時蹋白雲深處遊；樹密
J26nB181_p0316a03║中心田地穩，界行孰敢錯絲頭？狐蹤絕！鹿群幽！趁將
J26nB181_p0316a04║佛祖一欄收；別甑香炊鐵酸餡，無底籃盛死貓頭；雙
J26nB181_p0316a05║眸炯炯澂如海，大千世界等輕甌。曲無腔！若為酬！幸
J26nB181_p0316a06║有山童調古儔；枯木龍吟霜夜後，撲空香霧滴清秋。
J26nB181_p0316a07║用前韻索諸禪賡和
J26nB181_p0316a08║頭陀論劫艸菴止，不數華開世界起；都盧圜裏盡十
J26nB181_p0316a09║虛，朝宗那計山與水。門外非無宿人多，究竟承恩只
J26nB181_p0316a10║者是；到元平陟還陡千，差坐斷信難偶指。㨁乾坤！頭
J26nB181_p0316a11║倒卓！揮斤艸木盡吟吼；祖佛流！祇一口！雲霄目視更
J26nB181_p0316a12║何有？蚍蜉把住大風輪，海底泥牛銜月走；嚼碎虛空
J26nB181_p0316a13║還捏聚，超情之見誰能喻？神通卻訝少林僧，雪浪崩
J26nB181_p0316a14║濤一葦度；悲生懊惱為君憂，棄宅拋家向外遊；不信
J26nB181_p0316a15║從來成現事，幾多頭上更安頭。歸來好！出潛幽！干戈
J26nB181_p0316a16║不動陣雲收；風景故園常似昔，覓得終非是木頭；琳
J26nB181_p0316a17║琅謾數闌干竹，叮噹且聽語風甌。我歌畢！俟君酬！千
J26nB181_p0316a18║斤大法貴同儔；把手登堂相顧藉，護持直到未央秋。
J26nB181_p0316a19║和靈澂禪師山居詩十一律
J26nB181_p0316a20║因僧問我西來意，我話山居不記年；松韻數來清素
J26nB181_p0316a21║耳，寒威幾度厭窮肩。三冬自足爐頭火，一道常飛砌
J26nB181_p0316a22║下泉；受用天然無盡藏，為誰干慮蹋峰前？
J26nB181_p0316a23║因僧問我西來意，我話山居不記年；寒透梅香曾撲
J26nB181_p0316a24║鼻，煖回衲謝幾鬆肩。有腔詠出風敲竹，無簡招來月
J26nB181_p0316a25║到泉；寂寂柴門春半掩，鳥銜華落碧嵒前。
J26nB181_p0316a26║因僧問我西來意，我話山居不記年；嬾弄白拈輕巧
J26nB181_p0316a27║手，頻揩生鐵鑄成肩。和雲共住郎當屋，雜麂分嘗古
J26nB181_p0316a28║澗泉；理亂關誰秦且漢？支頤常自地爐前。
J26nB181_p0316a29║因僧問我西來意，我話山居不記年；瓢笠自藏丹嶂
J26nB181_p0316a30║腹，青黃幾換碧嵒肩。冷灰豆爆煨蹲鴟，瓦缶雷鳴煮
J26nB181_p0316b01║瀑泉；萬仞孤峰頭壁立，雲霄目視孰賓前？
J26nB181_p0316b02║因僧問我西來意，我話山居不記年；未肯上流同濯
J26nB181_p0316b03║足，詎容孤嶼共攀肩？幕天席地三椽屋，酌古準今一
J26nB181_p0316b04║掬泉；兩眼盡驚空佛祖，誰憐霜雪飽風前？
J26nB181_p0316b05║因僧問我西來意，我話山居不記年；雲面多看垂雨
J26nB181_p0316b06║腳，煙眉少見隱霞肩。有文品字生䆑火，無漏銅壺響
J26nB181_p0316b07║汐泉；晝夜熾然譚萬象，何妨白醭口堆前？
J26nB181_p0316b08║因僧問我西來意，我話山居不記年；竹補前秋遮澗
J26nB181_p0316b09║足，松忝今歲護岑肩。息心祇用三條篾，漱齒曾饕萬
J26nB181_p0316b10║斛泉；慚媿金鱗撈碧嶂，星河落落眾峰前。
J26nB181_p0316b11║因僧問我西來意，我話山居不記年；薪續繩床曾折
J26nB181_p0316b12║腳，笻支仄厂近垂肩。梧緣鳳託留朱實，澗為龍蟠蓄
J26nB181_p0316b13║漫泉；三尺寒松隨手植，夜濤今已響庭前。
J26nB181_p0316b14║因僧問我西來意，我話山居不記年；帶雨耕春泥沒
J26nB181_p0316b15║脛，穿林歸洞筱支肩。鉏荒剔出陰涼樹，斫筧流通濯
J26nB181_p0316b16║溉泉；風起千山林葉響，一聲石虎嘯嵒前。
J26nB181_p0316b17║因僧問我西來意，我話山居不記年；鬥海泥牛泯浪
J26nB181_p0316b18║跡，抽條石筍老紈肩。每當芋熟思嬾瓚，常自雲眠想
J26nB181_p0316b19║谷泉；百鳥不來人不見，天書那得賁嵒前。
J26nB181_p0316b20║因僧問我西來意，我話山居不記年；詎以棲高空四
J26nB181_p0316b21║目？卻緣蕩盡亢雙肩。壞成剎海榮枯樹，消息人間瀱
J26nB181_p0316b22║汋泉；曠大劫收彈指內，誰岐後後更前前？
J26nB181_p0316b23║哭竹林晦夫和尚
J26nB181_p0316b24║狂波正倚障回瀾，砩響忍聞一夜殘；淮海潮鳴千社
J26nB181_p0316b25║泣，金山浪打六群歡。盲龜尚自艱浮木，桂櫂誰同接
J26nB181_p0316b26║險湍？堪歎衢昏良導隱，無能為勸少停鑾。
J26nB181_p0316b27║懷師子尊者
J26nB181_p0316b28║謾言牙爪眾超群，誰解橫身劍下分？從賦淵明歸去
J26nB181_p0316b29║操，勁弦千載羨師筋。
J26nB181_p0316b30║懷天童開山義興禪師
J26nB181_p0316c01║插莖茆見寶雲甍，端信神功過五丁；世遠不知師道
J26nB181_p0316c02║大，叢林千古說長庚。
J26nB181_p0316c03║月犯士夫倍自憐，況勞薪水下瑤天？閒名謝作青山
J26nB181_p0316c04║累，太白峰高豈浪傳？
J26nB181_p0316c05║詠史二（有序）
J26nB181_p0316c06║唐末天下大亂，巢賊入餘杭上雙徑，眾風雨散，時
J26nB181_p0316c07║住持法濟禪師獨危坐不起，賊怒力揮三劍，床毀
J26nB181_p0316c08║而師無損，賊惶懼，施金帛懺謝而去。
J26nB181_p0316c09║三劍撝來盡落空，黃巢謾自逞英雄；偷心肯向機前
J26nB181_p0316c10║死，管取青天血濺紅。
J26nB181_p0316c11║視我如卿劍亦然，空華那索淨眸前；三刀自落渠魁
J26nB181_p0316c12║魄，神用何關別有玄？
J26nB181_p0316c13║二月十九為寶慶南禪師五旬，賦此壽之。
J26nB181_p0316c14║華髮誰云此日髟？大悲聊示受生朝；功勷法社終難
J26nB181_p0316c15║老，道振林泉應不彫。洞雪雅宜方越徹，摩雲未見亞
J26nB181_p0316c16║杭標；區區甲子何須論？芳躅會看百世昭。
J26nB181_p0316c17║山家十事
J26nB181_p0316c18║春耕
J26nB181_p0316c19║呼雨雲鳩喿上林，山家早動曉疇心；古黃金待親耕
J26nB181_p0316c20║出，泥水寧嫌此際深。
J26nB181_p0316c21║采茶
J26nB181_p0316c22║春衣不惜罥香荊，為撥煙霞叩玉英；百艸頭邊如薦
J26nB181_p0316c23║得，等閒入手總芳馨。
J26nB181_p0316c24║割麥
J26nB181_p0316c25║何意滿車復滿篝？稽勛不在麥黃秋；翻思多少荒唐
J26nB181_p0316c26║者，徒佃空言冀有收。
J26nB181_p0316c27║插秧
J26nB181_p0316c28║靈苗翻茂貴重栽，捏聚何妨復裂開？步步消歸還就
J26nB181_p0316c29║己，青陰不禁潑天來。
J26nB181_p0316c30║夏耘
J26nB181_p0317a01║熏風乍扇綠盈郊，秀發寧緣在蔉穮；要見吾家真種
J26nB181_p0317a02║艸，直須豪忽不相饒。
J26nB181_p0317a03║理蔬
J26nB181_p0317a04║冬種波蔆夏種瓜，莫言生計太周遮；園蔬一飽曾千
J26nB181_p0317a05║足，方信酥酡未並他。
J26nB181_p0317a06║灌園
J26nB181_p0317a07║本分生涯在己躬，何緣長自冒天功？桔槔不事身心
J26nB181_p0317a08║械，幾度擔泉夜月中。
J26nB181_p0317a09║刈薪
J26nB181_p0317a10║靈燄誰將續莫朝？參天棫樸恃長鉊；逢人若話其中
J26nB181_p0317a11║事，報道山莊亦欲燒。
J26nB181_p0317a12║打稻
J26nB181_p0317a13║抖擻早已落通身，只為從前力用臻；那貴紫羅珠遍
J26nB181_p0317a14║攃，普天敢保沒饑人。
J26nB181_p0317a15║牧牛
J26nB181_p0317a16║大地耕翻總賴渠，功成不宰樂何如？金鞭擲卻山童
J26nB181_p0317a17║後，惟有高空月炤阹。
J26nB181_p0317a18║插田漫賦
J26nB181_p0317a19║宗說年來已猒商，開畬且種及時秧；圜伊疾下三三
J26nB181_p0317a20║點，鴈字俄分密密行。會看千岐成子粒，詎爭九穗發
J26nB181_p0317a21║殊祥？生涯況喜便愚拙，桃李從君競奏芳。
J26nB181_p0317a22║哭雲門雪大師（時　大師欲開戒期，廣孝具德，以蔬果致兵，▆期生謂：「世方荒亂，母得集眾啟▆張禁于寺。」師遂封鐘版曰：「當此世界更欲何？」）
J26nB181_p0317a23║丁亥八月十九日師示微疾，次日封鐘版，親書一
J26nB181_p0317a24║紙示眾云：「小兒曹！生死路上須逍遙，皎月冰霜，曉
J26nB181_p0317a25║喫桮茶，坐脫去了。」至二十六日酉時，果索茶飲，口
J26nB181_p0317a26║唱雪華飛之句奄然坐逝。
J26nB181_p0317a27║賸有清商又罷絃，徽音寂寂黲人天；汎同身世呱兒
J26nB181_p0317a28║戲，輕等死生逆旅傳。雪曲一聲歸去後，遺言半偈話
J26nB181_p0317a29║來先；獨憐皎月冰霜曉，景倒閻浮炤尚偏。
J26nB181_p0317a30║風流雅足厭當時，氣岸孤騫老不衰；只有罵人三寸
J26nB181_p0317b01║舌，曾無諂佛兩行眉。山川澹蕩緣清嘯，艸木蕤葟為
J26nB181_p0317b02║解頤；七眾同瞻波利樹，凋零何止五天悲？
J26nB181_p0317b03║葛藤樁子遍閻浮，金井梧偏墜早秋；[車*參]轕忍看狐兔
J26nB181_p0317b04║塞，翱翔空憶鳳麟遊。若邪瑟瑟聲如怨，秦望蕭蕭色
J26nB181_p0317b05║自愁；業海無能還逝水，清波返乞櫂慈舟。
J26nB181_p0317b06║贈董山人（有序）
J26nB181_p0317b07║廣潤擅山川之勝美蓋二，方乎象溈之間而難為
J26nB181_p0317b08║仲季者也。乃越在荒陬，闇汶不章，予甚惑焉！己丑
J26nB181_p0317b09║夏，言如董君為釐革山門，居然宅中圖大矣！賦以
J26nB181_p0317b10║贈之，以見董君之道足以輔相陰陽有如此者。
J26nB181_p0317b11║車輪卜得法王居，師表叢林天下模；溈水源長合肉
J26nB181_p0317b12║山，香嚴寂子豹斕斒。瑞雲遠接天台脈，迢遞崇岡三
J26nB181_p0317b13║五百；峻極霄然忽洞開，橫峰側嶺爭翔迴。石城包絡
J26nB181_p0317b14║輪圍小，纖悉其餘難紀考；有云嵩少真相似，又道曹
J26nB181_p0317b15║谿差足儗。千載胡為閱世多，淑靈不發如之何？南來
J26nB181_p0317b16║有客須眉古，五嶽煙雲隨步武；趼足相山不憚賒，造
J26nB181_p0317b17║門告我勿咨嗟。金鍼一撥山河轉，大地頓彰真本面；
J26nB181_p0317b18║司馬頭陀術固僊，眼光君爍四洲天。
J26nB181_p0317b19║送濟書記緣化三吳
J26nB181_p0317b20║常州濟禪者，風流實瀟灑；趯蹋破芒鞋，往來貫保社；
J26nB181_p0317b21║培塿小諸方，下視篾如也。去歲造靈峰，謁我古蘭若；
J26nB181_p0317b22║衝突駕頭來，箭後還兼瓦；活將死雀兒，喝起雲間打。
J26nB181_p0317b23║相隨入天台，徙倚石城下；古壁切青冥，曠懷觀大埜；
J26nB181_p0317b24║驚濤日夜流，疊巘如奔馬。因思山海倫，高深非聊且；
J26nB181_p0317b25║誓茲息浪遊，萬緣俱放舍。此行胡為哉？山門日以赭，
J26nB181_p0317b26║一木不虞艱，牚拄欲支廈；鐘磬久聲沈，冀鑿銅山冶。
J26nB181_p0317b27║玅相剝苔斑，黃金思重瀉。西告鄭三哥，東投王大姐；
J26nB181_p0317b28║驢腳尚未伸，佛手先已閜。大智會有人，知音寧患寡；
J26nB181_p0317b29║不間富千金，豈嫌貧一把？佛殿倒騎歸，廚庫傾還疋；
J26nB181_p0317b30║鈯斧待他年，一斫青天苴。
J26nB181_p0317c01║遭世亂、離時艱，目擊濡豪，賦感以勛諸禪。
J26nB181_p0317c02║虺蜴哀時化，百凶難具論；千家無靜郭，七戶少完村。
J26nB181_p0317c03║旁水愁攖攫，循山畏噬吞；何依佛蔭者，不念大慈恩？
J26nB181_p0317c04║悼亡僧
J26nB181_p0317c05║負笈趨東下，星霜歷幾時？道芽悲不衍，靈肄苦先萎。
J26nB181_p0317c06║有業會須償，無生安可期？悠悠三界獄，咄咄好長辭。
J26nB181_p0317c07║壽玉齊耿兵憲（先中秋一日為公初度之辰）
J26nB181_p0317c08║桂輪不放景同圜，玉骨夌霜肯自憐；道覺斯民知任
J26nB181_p0317c09║鉅，文傒後死應天全。大千掌拓虞金粟，三峽詞傾擬
J26nB181_p0317c10║謫僊；普見門中聊示一，人天曷以問生緣？
J26nB181_p0317c11║弘深悲願夙來承，雖現宰官卻似僧；海印妙持王令
J26nB181_p0317c12║甲，禪心高寄碧崚嶒。眼同曉漢秋初霽，襟共瀟湘雪
J26nB181_p0317c13║後澄；常把釋迦黃葉示，菩提誰夢記然燈？
J26nB181_p0317c14║隱富光黃昔有譚，耿宗世顯逮君三；書香無窖開黃
J26nB181_p0317c15║甲，玄悟有根發玅曇。攬轡澄清來漠北，隨車霖雨到
J26nB181_p0317c16║江南；三詞幸勿嫌封祝，仁者如君壽豈慚？
J26nB181_p0317c17║輓介子黃居士（有序）
J26nB181_p0317c18║江陰黃介子，明之聞人也，久參天童先師，于禪學
J26nB181_p0317c19║洞有所窺。申酉之變，兩都失守，帝后賓在遐天，麥
J26nB181_p0317c20║秀黍離，子實傷之。因陰圖為恢復之舉，事敗見執，
J26nB181_p0317c21║證獄石頭城，時匍伏栫棘尤為要。門禪者題予肖
J26nB181_p0317c22║像凡一百二十言。其詞曰：「憶自黃嵒，嗣席天童；踞
J26nB181_p0317c23║先覺堂，卓卓孤峰。楔以楔出，毒以毒攻；蛇吞鱉鼻，
J26nB181_p0317c24║虎咬大蟲。正令全提，孰敢嬰鋒？出語成詠，百折不
J26nB181_p0317c25║窮。佛果衙官，大慧附庸；糠秕之導，往來愚衷。國難
J26nB181_p0317c26║以來，蹤跡西東；兄遊天外，我戲圜中。世出世間，皆
J26nB181_p0317c27║大英雄；不負先師，舊衲蒙茸。眉毛結共，鼻孔氣通；
J26nB181_p0317c28║曹谿正脈，臨濟真宗；是木上座，亦號山翁。」粵三日
J26nB181_p0317c29║將決矣！復作絕命之章，曰：「劍樹刀山掉臂過，長申
J26nB181_p0317c30║兩腳自為摩；三千善逝原非佛，百萬波旬豈是魔？
J26nB181_p0318a01║潦倒不妨天亦醉，掀翻一任水生波；夜來夢作修
J26nB181_p0318a02║羅手，其奈雙丸忽跳何？」以一破箑，書寄興福牧雲
J26nB181_p0318a03║禪師，然後坐脫圜中。於乎！禪師洎予皆出先師之
J26nB181_p0318a04║門。子當死生顛沛，超然無累，固以奇矣！復于同門
J26nB181_p0318a05║之眾，獨予二人若眷顧不能忘。予哀子孤忠，且慶
J26nB181_p0318a06║子學佛之有靈，因次韻十章哭之詞，不一而足也。
J26nB181_p0318a07║聞禪師章先有八則，又先得我心之所同然者矣！
J26nB181_p0318a08║同學禪流生按過，毗陵爭說老維摩；全輕三藏果頭
J26nB181_p0318a09║佛，稍重靈山大集魔。推倒須彌寧有礙，吸乾香海已
J26nB181_p0318a10║無波；閻羅縱布巡官手，天外橫身奈若何？
J26nB181_p0318a11║誰之神宇得君過？雲日雅宜自蕩摩；互換機能欺佛
J26nB181_p0318a12║祖，倒行令足懾天魔。騎鯨幻入蟭螟眼，捉月光搖碧
J26nB181_p0318a13║漢波；功絕凌煙誠可歎，名標青史意如何？
J26nB181_p0318a14║交臂天童事以過，南來新鴈揣還摩；拈華早笑迦文
J26nB181_p0318a15║佛，伺意寧容障蔽魔。只欲魚龍知性命，還將折箸攪
J26nB181_p0318a16║滄波；君臣義重千秋紀，不審人間定案何？
J26nB181_p0318a17║虞夏寧傷忽已過，首陽風範若為摩；金塵在眼人迷
J26nB181_p0318a18║佛，白日當天我辨魔。但信蜀魂原不死，肯憐楚魄已
J26nB181_p0318a19║隨波；驅車欲上西州路，肝膽為君痛裂何？
J26nB181_p0318a20║深惜陽光晦蝕過，炎精直把血心摩；自矜有口能吞
J26nB181_p0318a21║佛，且喜無心得障魔。櫂入蘆華收晚釣，文生霞綺動
J26nB181_p0318a22║秋波；溯洄幾結從君思，不禁水天一色何？
J26nB181_p0318a23║力盡孤城百戰過，千將猶自手搓摩；精忠貫日消燐
J26nB181_p0318a24║火，正氣彌天伏怨魔。馬祖休言心即佛，永明謾說水
J26nB181_p0318a25║猶波；滿船載月空歸去，萬古光昭奈汝何？
J26nB181_p0318a26║掉臂玄關直透過，何勞關吏勘還摩？毛輪吹落燈明
J26nB181_p0318a27║佛，夜杌平除黑暗魔。劍刃鋒頭閒作戲，紅爐燄裏碧
J26nB181_p0318a28║生波；炎岡孰謂能焚玉？奈有丹心不朽何？
J26nB181_p0318a29║幾家薤露輓聲過，拊臆為君長痛摩；九夏心空曾選
J26nB181_p0318a30║佛，一朝劫盡不降魔。為留日月光天德，因輓江河濯
J26nB181_p0318b01║世波；壯志未酬先蹉跌，百身我願彼蒼何？
J26nB181_p0318b02║指冠無髮可衝過，搔首青天頫又摩；義重不知生共
J26nB181_p0318b03║死，身輕那顧佛兼魔？撥雲直揭中天日，鼓腹橫吞業
J26nB181_p0318b04║海波；堪歎末流真五濁，激揚無計輓君何？
J26nB181_p0318b05║三際輕彈一指過，漚生剎網詎堪摩？覺中蕩蕩元無
J26nB181_p0318b06║佛，夢裏昭昭屬有魔。一任青鋒橫割水，不妨陽燄細
J26nB181_p0318b07║翻波；雙丸幸有天公管，珍重無勞問若何？
J26nB181_p0318b08║淨權相居士為孀母七旬乞言，賦此以壽。
J26nB181_p0318b09║萊衣舞看幾迴翔，峻節嚴持七十霜；曾事空王為弟
J26nB181_p0318b10║子，久依佛日注歸航。心緣寶號聲聲徹，口吐青蓮瓣
J26nB181_p0318b11║瓣香；壽擅靈椿隨世相，真常體實逾金剛。
J26nB181_p0318b12║壽金剛菴主人五十
J26nB181_p0318b13║凡聖難期普化儔，倒翻筋斗入閻浮；莖茅插處瓊樓
J26nB181_p0318b14║見，香餌拋時錦串收。玉偈滔滔騰舌上，深機密密展
J26nB181_p0318b15║梭頭；無生韻出清霄外，那論霜華點鬢稠。