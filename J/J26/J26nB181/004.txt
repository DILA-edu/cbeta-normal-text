J26nB181_p0322c01║布水臺集卷第四
J26nB181_p0322c02║住明州天童寺匡廬黃巖沙門道忞著
J26nB181_p0322c03║詩四
J26nB181_p0322c04║戊戌暮春十九之作
J26nB181_p0322c05║融和最喜艷陽天，無那春歸泣杜鵑；芳艸天涯生欲
J26nB181_p0322c06║遍，愁心畏向玉階前。
J26nB181_p0322c07║遶梁燕子語呢喃，何事東君去不還？艸木光生春老
J26nB181_p0322c08║大，空留雨露在人間。
J26nB181_p0322c09║功成靈武上皇歸，興慶宮前事卻違；十二龍斿天路
J26nB181_p0322c10║杳，吾皇神慮自通微。
J26nB181_p0322c11║華冠久卸萬年床，玉漏聲沈古殿涼；徒有九州神禹
J26nB181_p0322c12║蹟，蔀葑何自戴恩光？
J26nB181_p0322c13║優曇無曆計春秋，吹盡天香不斷頭；尚冀母忘悲願
J26nB181_p0322c14║力，還從兜率下閻浮。
J26nB181_p0322c15║春杪送隱書記歸山陽省嵩乳和尚
J26nB181_p0322c16║綠甸春畦正好商，因師抱恙促歸韁；鬱洲愁斷雲千
J26nB181_p0322c17║里，豈憚吳山越水長？
J26nB181_p0322c18║杜宇催歸日未斜，計程半月可還家；春風此去猶無
J26nB181_p0322c19║恙，看遍江南江北華。
J26nB181_p0322c20║壽林谷禪師六十
J26nB181_p0322c21║碓觜曾開臘月華，階前道樹幾抽芽；鑑湖水淼空心
J26nB181_p0322c22║眼，秦望峰高漱齒牙。不打諸方閒鼓笛，詎爭盧老破
J26nB181_p0322c23║袈裟？人間甲子渾忘卻，一任西窗日又斜。
J26nB181_p0322c24║中夏瀛侍者歸雲間慶母七十，因其乞言，書此以
J26nB181_p0322c25║壽。
J26nB181_p0322c26║甲子重添又十霜，綠因春老漸垂楊；芳菲謾謂今將
J26nB181_p0322c27║歇，雨蓋荷擎日正長。
J26nB181_p0322c28║華鈿雨洗春妝淨，火吐榴缾照睫新；有相身中無相
J26nB181_p0322c29║相，不同劫石共為磷。
J26nB181_p0322c30║三遷教子繼儒傳，有子誰俱聽出纏？俾續法王真慧
J26nB181_p0323a01║命，陳母較似孟母賢。
J26nB181_p0323a02║永嘉以燮王山人過天童為眾禪寫予照，三月因
J26nB181_p0323a03║其東歸，賦餞以詞。
J26nB181_p0323a04║家住雁湖緊比鄰，由來山水得情真；長書大士消餘
J26nB181_p0323a05║習，閒寫名緇託隱淪。想逸當年無道子，思玄此日失
J26nB181_p0323a06║波臣；從君繪就玲瓏石，減盡巫峰十二神。
J26nB181_p0323a07║送楚源禪人還粵
J26nB181_p0323a08║為流大法到炎方，萬里征途曉夕忙；來冒南薰歸冒
J26nB181_p0323a09║雪，此心端共楚天長。
J26nB181_p0323a10║贈南海實行上人
J26nB181_p0323a11║劉漢曾參知聖禪，昔王何似二南賢？芒鞋日上黃金
J26nB181_p0323a12║殿，譚落天華積檻前。
J26nB181_p0323a13║贈嶺南月千上人
J26nB181_p0323a14║三犯重溟到五羊，寶林開遍覺華香；從來大法流東
J26nB181_p0323a15║粵，高頡還宜智者頑。
J26nB181_p0323a16║哭循州若乾寧禪師
J26nB181_p0323a17║鴈斷衡陽十五秋，驚聞此日動離憂；山藏誰謂能移
J26nB181_p0323a18║壑？白露橫江失▆舟。
J26nB181_p0323a19║太白堂前艸眾刪，嘉君意氣獨閒閒；多年賦就還鄉
J26nB181_p0323a20║曲，卻怪今朝唱大還。
J26nB181_p0323a21║從無佛處解成佛，已見炎方佛一尊；遮莫剛彊難化
J26nB181_p0323a22║度，還為唱滅勵頑昏。
J26nB181_p0323a23║火宅先君出瘴濆，歸鄉化俗媿遲君；蘭舟復住中流
J26nB181_p0323a24║楫，瘴海誰開接地雲？
J26nB181_p0323a25║太沖黎居士行年八十，而集德存誠如衛之武公，
J26nB181_p0323a26║敬壽以詞，用志企仰之思也。
J26nB181_p0323a27║命濁奇逢壽大椿，尤欣五趣見天人；操觚欲頌生平
J26nB181_p0323a28║蹟，厥美難將十百陳。差可龐公車並軌，未容有道步
J26nB181_p0323a29║同塵；微君福德持衰世，敢保閻浮總化燐。
J26nB181_p0323a30║赴召上京，不及應曹谿之命，寄復嶺南二王諸宰
J26nB181_p0323b01║輔。
J26nB181_p0323b02║金地遙招已點頭，天書旋忽降龍樓；神光幸是同今
J26nB181_p0323b03║古，日日與君對碧眸。
J26nB181_p0323b04║贈靜香周觀察（諱荃）
J26nB181_p0323b05║鮮烹大國藝通神，小技詩文畫可人；休怪毘耶能慧
J26nB181_p0323b06║巧，大千手擲若陶輪。
J26nB181_p0323b07║過淮河弔金龍四大王
J26nB181_p0323b08║丹心只擬挽天河，洗淨乾坤穢濁多；靈爽千秋殊未
J26nB181_p0323b09║化，肯憑險惡作風波。
J26nB181_p0323b10║見聖謠三章
J26nB181_p0323b11║曾聞護國頌仁王，何幸勉勉見我皇？論道至忘天子
J26nB181_p0323b12║貴，乎拈公案細商量。
J26nB181_p0323b13║嚴陵加足不稱臣，光武包荒為故人；喝下疏僧承顧
J26nB181_p0323b14║笑，千秋法社詠皇仁。
J26nB181_p0323b15║豁達雅方漢祖雄，御人以禮法堯躬；鉤章擬欲歌明
J26nB181_p0323b16║德，浩浩如天歎莫窮。
J26nB181_p0323b17║上賜御畫山水圖（有序）
J26nB181_p0323b18║己亥閏三月，
J26nB181_p0323b19║上傳敕天童，召忞赴京，命即萬善殿安禪結制，上
J26nB181_p0323b20║不時出宮就見，忘其位貌，待若賓朋。間於論道
J26nB181_p0323b21║之餘，扺掌而譚天下之事，則靡不周知曲盡。一
J26nB181_p0323b22║日出數軸示忞，曰：「此朕數年前遣病時作也。」遂
J26nB181_p0323b23║以山水一、葡桃一賜忞焉！墨光澹蕩，筆意蕭疏，
J26nB181_p0323b24║殆騷人韻士揣摩半生而未臻其閫者，上獨優
J26nB181_p0323b25║為之。昔班固作《漢書》稱昭帝十四能知上官桀
J26nB181_p0323b26║之詐；今上十四總攬乾綱、肅清海甸，不假霍光
J26nB181_p0323b27║之輔，一皆出自宸斷。尚以萬機餘暇，博綜《帝典》、
J26nB181_p0323b28║《王謨》，旁及百世家言。既承精一之傳，復探西來
J26nB181_p0323b29║大意，至若詩文小技、筆墨餘長，猶善且美若此，
J26nB181_p0323b30║竊謂中古帝王未有聰明睿智如今上者也。忞
J26nB181_p0323c01║艸莽餘生，得奉天顏，已屬厚幸，乃皇皇手澤輒
J26nB181_p0323c02║以見遺，他日持歸藏之太白名山，顧不成禪叢
J26nB181_p0323c03║千秋佳話哉！敬拜手颺言，為識其歲月云爾。
J26nB181_p0323c04║一幅吳綾御墨鮮，半含秋水半春煙；崩騰瀑布疑匡
J26nB181_p0323c05║阜，澹遠村墟似輞川。寵賚固非龍惱缽，手遺全勝始
J26nB181_p0323c06║豐田；名山歸奉天龍護，佳話應知百祀傳。
J26nB181_p0323c07║上語及先師，每廑生不同時之歎。因出處士曾鯨
J26nB181_p0323c08║所繪道影，喜動龍顏，遂命供奉王國彩臨摹二
J26nB181_p0323c09║幅，備極莊嚴，賜藏天童，其原本留中供養。
J26nB181_p0323c10║異世奚殷聖主虔，道兮師大德師全；空生寫就趺嵒
J26nB181_p0323c11║石，瑞相摹成下二天。彷聽雷音宣寶座，儼驚法雨灑
J26nB181_p0323c12║當前；通身兩處分朝埜，不盡真燈耀帝乾。
J26nB181_p0323c13║上命供奉王國彩重摹幻質留供闕庭，駕臨方丈
J26nB181_p0323c14║御覽一過，為添數筆，遂覺生肖宛然。
J26nB181_p0323c15║馘黃項槁貌支離，任是僧繇巧聚眉；底費九重親手
J26nB181_p0323c16║澤，為留七眾好風規。三毛幸已仍加頰，四面何勞更
J26nB181_p0323c17║顯奇？堪笑古錐成骨董，萬年凌閣永傳持。
J26nB181_p0323c18║上詢先師語錄，因偕直說，進呈御覽，徹宵豁然神
J26nB181_p0323c19║契，即日依忞疏請，賜同《大藏》流通。
J26nB181_p0323c20║微言師亦遠，睿智獨明真；既發終宵歎，旋教曠典新。
J26nB181_p0323c21║琅函光吐月，玉軸曉生春；大義昭星日，昏衢息夜燐。
J26nB181_p0323c22║上詰天童何義？為述其由兼請寺額。上下弘法、圓
J26nB181_p0323c23║照、真覺、法慶諸顏，俾忞自定，乃遵首二字焉。
J26nB181_p0323c24║名山希寵錫，聖主尚勞謙；兩字從高揭，諸顏聽自拈。
J26nB181_p0323c25║瑤章侵玉漢，天樂動危簷；太白標弘法，名同實共兼。
J26nB181_p0323c26║上問：「祖山初見何人？」云：「天童先老和尚。」上忽動容，
J26nB181_p0323c27║因問：「有何機緣？」云：「以工夫不切實為叩，蒙賜痛
J26nB181_p0323c28║棒。」云：「有什麼不切實？」上曰：「適生晚暮，恨不及見
J26nB181_p0323c29║此老耳！」忞曰：「四海五湖皇化裏，先師亦安能出
J26nB181_p0323c30║得陛下大威光也？」上曰：「得三五年有箇會處，當
J26nB181_p0324a01║自見渠。」忞曰：「誠如天言。」
J26nB181_p0324a02║皇封彌浩浩，函蓋廣于天；當寧來何暮，先師往豈前？
J26nB181_p0324a03║瞥爾親薦得，一會自儼然；今古無畦岸，天言信不愆。
J26nB181_p0324a04║上所居孚齋，門書「生死事大」，壁書「莫道老來方學
J26nB181_p0324a05║道，孤墳盡是少年人」之句，為語忞曰：「每對此輒
J26nB181_p0324a06║萬緣寢削。」因進曰：「少年讀李卓吾：『纔等待，便千
J26nB181_p0324a07║萬億劫了也。』即日出家。」上曰：「亦請老和尚大書，
J26nB181_p0324a08║用以自警。」
J26nB181_p0324a09║君王方鼎盛，怛化切斯須；緣以大人覺，益之良士瞿。
J26nB181_p0324a10║情封千界落，心月一輪孤；不住無生地，蓬瀛詎所圖？
J26nB181_p0324a11║贈慶雲李欽差
J26nB181_p0324a12║三朝歷事股肱臣，鴛鷺班常近紫宸；夙福信由多劫
J26nB181_p0324a13║種，報來麟趾更振振。
J26nB181_p0324a14║贈範宇張欽差
J26nB181_p0324a15║少壯從龍佐闢疆，忠勤事事得君王；法門護念尤無
J26nB181_p0324a16║倦，屬受靈山信不忘。
J26nB181_p0324a17║贈春雨雷欽差
J26nB181_p0324a18║殷憂王事知忠愛，清白傳家驗後昌；桂馥蘭馨方楚
J26nB181_p0324a19║楚，三槐應早植君堂。
J26nB181_p0324a20║為成茂、成幹、李大君、少君製字，孟祥、仲謀賦贈
J26nB181_p0324a21║人言將相都無種，我愛孟祥有父風；飛鳥固然今已
J26nB181_p0324a22║盡，良弓留待射天熊。
J26nB181_p0324a23║鳳生鸑鷟虎生彪，生子如君一仲謀；記取他年麟閣
J26nB181_p0324a24║上，絳侯題後亞夫侯。
J26nB181_p0324a25║上庶兄敬一主人，于朝罷時間從問道終日無倦
J26nB181_p0324a26║容，短章以贈，嘉其好善忘勢敏而嗜學，有賢士
J26nB181_p0324a27║之風無貴人之習焉！
J26nB181_p0324a28║帝子寵來必肆奢，翩翩誰得似君嘉？菲躬動若同寒
J26nB181_p0324a29║素，超俗思將類島霞。學富淮南匪假託，藝方松雪自
J26nB181_p0324a30║名家；幾回臨漪亭邊過，忘卻西窗日又斜。
J26nB181_p0324b01║贈普濟上人
J26nB181_p0324b02║當年博施病陶唐，普濟何緣眾口揚？久隱西山稱逸
J26nB181_p0324b03║士，今開藥室號醫王。補虛只用參苓散，導滯還加蔻
J26nB181_p0324b04║朴湯；起死應知有活法，一回汗出自清涼。
J26nB181_p0324b05║題別山普應禪師所畫白菜
J26nB181_p0324b06║何意呈身在玉堂？凌秋幾度傲冰霜；自憐碧藻堪同
J26nB181_p0324b07║潔，未肯時饈遠遜香。澹泊能明君子志，麤疏不入貴
J26nB181_p0324b08║人腸；平懷一種天然趣，細嚼方知道味長。
J26nB181_p0324b09║上于庚子孟春，爰下罪己之言，一切修禳諸事敕
J26nB181_p0324b10║俱停止，特於四月八日嚴修水陸道場九晝夜，
J26nB181_p0324b11║以忞生遐陬未之或見也。
J26nB181_p0324b12║慚受天恩渥，驚聞佛事開；在資心意廣，不惜大官財。
J26nB181_p0324b13║僊梵凌空際，天真降九垓；為僧今半百，恍誤蹋瑤臺。
J26nB181_p0324b14║上于四月二十七日命遊南苑觀新建德壽寺，敕
J26nB181_p0324b15║近臣就玄靈官寢殿設齋，管待極其隆渥。
J26nB181_p0324b16║南苑策遊騎，駿奔走侍臣；宮庭排盛燕，山海列名珍。
J26nB181_p0324b17║飽德誠無盡，酬章媿莫陳；願歌天保詠，回祝向丹宸。
J26nB181_p0324b18║上念忞將別去，後會難期，自簡宣紙數十幅，命作
J26nB181_p0324b19║大小行楷留宮，上亦劈窠書「敬佛」四大字賜忞，
J26nB181_p0324b20║謂：「彼此展視，有同面晤。」云。
J26nB181_p0324b21║惜別君王重，多愁會晤難；何由能縮地？長此共盤桓。
J26nB181_p0324b22║託意存千古，留思寄墨翰；正虞風雨夕，未易等閒看。
J26nB181_p0324b23║上于乾清宮所祀關壯繆，親示良工雕刻，黃金鎧
J26nB181_p0324b24║甲寶玉爛然，蓋經三年而始就者，因余歸太白，
J26nB181_p0324b25║賜作山門護法。
J26nB181_p0324b26║帝重關夫子，肖形百寶裝；海山憐去轍，歸護敕維匡。
J26nB181_p0324b27║漢室猶堪託，髡徒豈足襄？名藍標太白，千載倚金湯。
J26nB181_p0324b28║上亟稱內臣張斐然與供奉虞世瓔，一學顏、歐，一
J26nB181_p0324b29║學鍾、王，皆妙得其家風。因拈案頭敕書展視曰：
J26nB181_p0324b30║「此張斐然筆也。」遂命天岸昇子朗誦其文，至忞
J26nB181_p0324c01║法名，上曰：「不當犯諱，但為國體所屈。」忞曰：「君臣
J26nB181_p0324c02║之分無所逃也。」上曰：「心殊不安。」
J26nB181_p0324c03║幻質同殊劣，虛名等聖凡；馬牛呼不惜，君國體何巉？
J26nB181_p0324c04║盛世尊耆德，天王式艸嵒；山林叨履戴，寧越蓋與函。
J26nB181_p0324c05║上再擇夏五既望，聽忞徂征尤不忍遽離，如是促
J26nB181_p0324c06║席晤譚于風晨雨夕者旬有餘日，無倦怠之意
J26nB181_p0324c07║焉！
J26nB181_p0324c08║征帆驚遂挂離，思浩無涯風雨；晨兼夕乘輿遣，復排
J26nB181_p0324c09║寧云忘勢。位直己外，形骸我后；誠高朗微，躬若措懷。
J26nB181_p0324c10║上問忞：「幾時再來晤朕？」忞云：「待皇上三十，或狗馬
J26nB181_p0324c11║未填溝壑，當來敬致封祝。」上云：「老和尚定與趙
J26nB181_p0324c12║州齊年。」忞云：「審如慈旨，尚得恭慶我皇八十也。」
J26nB181_p0324c13║時曹學士在側進曰：「皇上固然萬壽無疆，我師
J26nB181_p0324c14║亦合寶掌千齡。」忞曰：「果爾則忞當百度來京矣！」
J26nB181_p0324c15║上為大笑。
J26nB181_p0324c16║逝水嗟難復，朝宗詎所艱？趙州如可匹，寶掌不須攀。
J26nB181_p0324c17║六度登黃閣，千回覲聖顏；坐添長壽考，金口自宣頒。
J26nB181_p0324c18║奉　旨還山，留別別山普應禪師（有序）。
J26nB181_p0324c19║禪師之遇主于巷也，會上出狩冀北，登景忠山之
J26nB181_p0324c20║石室時，禪師在焉！因命陛見。愛其住山枯槁，嘉歎
J26nB181_p0324c21║之久，後上改萬善為禪室，特自景忠起。師至即抗
J26nB181_p0324c22║疏還山，上益嘉歎，與假一月。旋命內臣竇從芳齎
J26nB181_p0324c23║詔召師，住萬善禪室。當是時上於學佛之徒甚生
J26nB181_p0324c24║敬信，而學佛者日開奔競之端，上由是猒之，獨師
J26nB181_p0324c25║晏坐萬善八載。至再錫師名，顧無所覬覦其間，上
J26nB181_p0324c26║始知，學佛之徒有高世獨立者。歲在己亥涼秋九
J26nB181_p0324c27║月，予奉詔來京住萬善方丈八閱月，于禪師行藏
J26nB181_p0324c28║至悉也。今庚子夏五，得請還山，念世無知禪師者，
J26nB181_p0324c29║為製七言二律，聊述其概兼志留別之意焉！
J26nB181_p0324c30║再四陛辭俞復留，吐殘榴火上官舟；不堪回首君恩
J26nB181_p0325a01║重，難割永懷道誼綢。歸意盛長方似夏，離情黲黮早
J26nB181_p0325a02║如秋；願言保愛珍明德，日對堯眉踰趙州。
J26nB181_p0325a03║越鳥翩翩向故山，歸飛獨恨睽宸顏；固慚八載葵傾
J26nB181_p0325a04║日，尚羨嚴城晝掩關。多嗜利名叢物議，誰膺寵錫等
J26nB181_p0325a05║雲閒？回天不藉揮戈力，法社殷憂未可刪。
J26nB181_p0325a06║次韻留別春平吳上谷（附原韻）
J26nB181_p0325a07║曉望承明捧表歸，青門悵別柳依依；雅知兩足稱
J26nB181_p0325a08║黃面，不羨重瞳賜紫衣。道大津梁隨地涌，身輕杖
J26nB181_p0325a09║缽領雲飛；入山更定南宗後，又報丹書下翠微。
J26nB181_p0325a10║祖印高縣世共知，曾將因果決狐疑；濟源骨肉中
J26nB181_p0325a11║興後，燕市魚龍雜奏時。清淨身為尊宿報，廣長舌
J26nB181_p0325a12║作帝王師；灞橋祖帳群公在，戲把終南隱士嗤。
J26nB181_p0325a13║菩提未許是真歸，極目寥寥盻絕依；天女并驅摩詰
J26nB181_p0325a14║室，雲山秖蓄了元衣。吸將鄱水連江盡，走使磨盤掠
J26nB181_p0325a15║漢飛，何日相逢煙靄裏？佳譚更不涉離微。
J26nB181_p0325a16║著手胸頭便了知，前身金粟更何疑？心空膴士休官
J26nB181_p0325a17║日，智決烏臺選佛時。勞侶不妨俾給侍，尼乾且喚是
J26nB181_p0325a18║吾師；風流乞遍歌姬院，下士從教謗復嗤。
J26nB181_p0325a19║無家客欲擬何歸？為有林泉得便依；山采蕨炊纓絡
J26nB181_p0325a20║粥，池栽荷補水田衣。頑心友石秋同冷，野杖聯雲曉
J26nB181_p0325a21║共飛；篆縷消來清晝永，更驅萬象話玄微。
J26nB181_p0325a22║鬼神莫覷詎容知？詔下丹楓也自疑；尚想青猿來暮
J26nB181_p0325a23║日，還思黃獨正香時。巍巍破額風難繼，濯濯芙蓉志
J26nB181_p0325a24║可師；千載嶺存司馬悔，悔來那得怪相嗤？
J26nB181_p0325a25║上于十五日凌晨單騎御萬善門，敕忞乘馬並轡
J26nB181_p0325a26║而行，親送百餘步，已回輦矣，復馳至北苑門握
J26nB181_p0325a27║手而別。
J26nB181_p0325a28║艸莽臣何德？皇情眷若琛；分攜重握手，回策復言心。
J26nB181_p0325a29║愁豈關山遠？悲因媿感深；生平珠玉淚，一瀉百壺斟。
J26nB181_p0325a30║登舟南邁有感而作
J26nB181_p0325b01║從別九閽後，傷心已百端；憫茲弱者肉，猒彼虎而冠。
J26nB181_p0325b02║聖主憂民切，黔黎見德難；為詢金紫客，因孰國委官？
J26nB181_p0325b03║舟至臨清，十月不雨矣！水涸塗見，長年束手無策。
J26nB181_p0325b04║時護送天使欲遂棄舟，余示以九重德意關帝威
J26nB181_p0325b05║靈，果爾河水驟滿，抵東昌大雨由是獲濟。
J26nB181_p0325b06║大川稱利涉，水涸櫂為亭；卒地潮生浦，俄然漢起霆。
J26nB181_p0325b07║雨沾天子澤，威顯帝君靈；萬國通輸運，皇心亦載寧。
J26nB181_p0325b08║過分水龍王廟，讀永樂朝開河宋尚書禮公碑碣。
J26nB181_p0325b09║大禹功成後，嘉君著令猷；力排南旺水，分接萬川流。
J26nB181_p0325b10║裕國非當世，福民歷萬秋；往來簫鼓客，請一問祠頭。
J26nB181_p0325b11║由京國抵吳越，水程四千有奇，官舟所過，瞻敬皈
J26nB181_p0325b12║依者傾市井。
J26nB181_p0325b13║遠涉關河道，驚聞聳百城；聚觀如堵立，稽首若潮砰。
J26nB181_p0325b14║由上尊崇意，發渠向慕情；迺知君子德，風動小夫傾。
J26nB181_p0325b15║和天封佛慈祥蜜蜂頌凡六十首
J26nB181_p0325b16║瞥過寒嵒異艸時，春光溢目載途歸；芳菲不盡隨高
J26nB181_p0325b17║步，彩鳳長疑燄裏飛。
J26nB181_p0325b18║憧憧雲水共生涯，浩浩紅塵不入衙；蹋得自來田地
J26nB181_p0325b19║穩，隨緣到處可為家。
J26nB181_p0325b20║頓悟華情立搆時，根元不涉況支離？香飄反惹尋香
J26nB181_p0325b21║客，蜜在汝邊更覓脾。
J26nB181_p0325b22║四天爍破眼飛光，豈為尋枝摘葉忙？入到芳叢無剩
J26nB181_p0325b23║句，白拈雖巧不相當。
J26nB181_p0325b24║相隨唱拍合絲桐，向上何曾有句通？直就春光前見
J26nB181_p0325b25║諦，得來不在樹頭紅。
J26nB181_p0325b26║千家籬壁透穿時，一一行從鳥道歸；俏措有誰堪得
J26nB181_p0325b27║似？無毛鐵鷂刺天飛。
J26nB181_p0325b28║競落槐都天一涯，人甘同夢已開衙；進幢高豎摩天
J26nB181_p0325b29║幟，要與荒夫作法家。
J26nB181_p0325b30║東風撮得指彈時，調變何勞論坎離？霹靂手還操化
J26nB181_p0325c01║母，屋愚只見蜜生脾。
J26nB181_p0325c02║相須摩厲候晨光，波劫長因口眾忙；家業掙來忘管
J26nB181_p0325c03║帶，兒孫輩輩足支當。
J26nB181_p0325c04║寧資飲露託高桐，手眼圓明觸處通；一抹華林芳欲
J26nB181_p0325c05║竭，歸來勝唱滿江紅。
J26nB181_p0325c06║直從天外得來時，泥水罕曾一涉歸；擎到眾香回上
J26nB181_p0325c07║院，出爐金彈驀頭飛。
J26nB181_p0325c08║阿閻深沉罕測涯，幾多游漾欲窺衙；旃檀不雜伊蘭
J26nB181_p0325c09║種，一拶魂消似喪家。
J26nB181_p0325c10║酸回梅子遜甜時，香積持來話亦離；何似春光搏在
J26nB181_p0325c11║手，清涼一味爽人脾。
J26nB181_p0325c12║風流雅自布聲光，劍俠羞為刺客忙；暗地傷人無毒
J26nB181_p0325c13║口，神鋒怯見勇夫當。
J26nB181_p0325c14║黃見秋桑碧見桐，高超跡絕水雲通；問渠妙旨從誰
J26nB181_p0325c15║得？萬綠叢中一點紅。
J26nB181_p0325c16║按下雲頭落艸時，去華就實務真歸；爐錘控得綿還
J26nB181_p0325c17║密，奼女能驚撲地飛。
J26nB181_p0325c18║不入青峰便海涯，詎爭法會啟官衙？相隨萬指皆英
J26nB181_p0325c19║特，久擅門風壁立家。
J26nB181_p0325c20║變金攪酪亦需時，春色誰烹總化離；怪得鶯梭勤織
J26nB181_p0325c21║作，錦章只富詩人脾。
J26nB181_p0325c22║無復空華礙眼光，肯同碌碌世流忙；掀翻海嶽從來
J26nB181_p0325c23║事，縱遇風波自抵當。
J26nB181_p0325c24║列剎何關戲剪桐？化儀傳得古今通；一般法令霜嚴
J26nB181_p0325c25║甚，爐韝轟轟不斷紅。
J26nB181_p0325c26║端如郢手運斤時，不動芳心得俊歸；眼底若非空意
J26nB181_p0325c27║馬，神馳華徑鶻難飛。
J26nB181_p0325c28║行藏多在碧天涯，投刺誰干宰輔衙？唯有中山能醉
J26nB181_p0325c29║客，尋常貨入五侯家。
J26nB181_p0325c30║密意深深一掐時，群芳入手影離離；風流醞藉瀟疏
J26nB181_p0326a01║甚？道味天然解腐脾。
J26nB181_p0326a02║發機真若電飛光，箭括來時猱捷忙；好鍊銅頭生鐵
J26nB181_p0326a03║額，孃生袋子倩誰當？
J26nB181_p0326a04║春蘭秋菊夏荷桐，異卉投來成大通；自信色香元不
J26nB181_p0326a05║損，那驚風雨亂殘紅。
J26nB181_p0326a06║金谷園開袖拂時，綃襟彷帶御香歸；天生邁種非輕
J26nB181_p0326a07║薄，怪逐山雲得競飛。
J26nB181_p0326a08║山谷搜窮掠水涯，征車獵獵日投衙；閒身只為勞生
J26nB181_p0326a09║苦，成了家兮又散家。
J26nB181_p0326a10║不說鹽梅鼎和時，雪山膩艸總拋離；如何妙勝天甘
J26nB181_p0326a11║露？清味難醫濁世脾。
J26nB181_p0326a12║虛名滿世競秋光，槐筴黃時有底忙；偏是婆心能為
J26nB181_p0326a13║物，自詒辛苦自甘當。
J26nB181_p0326a14║身世付將爨後桐，瑤臺有路碧霄通；步虛一曲僊階
J26nB181_p0326a15║轉，吹落梅華五月紅。
J26nB181_p0326a16║聲色堆頭驀過時，華阡拾得錦叢歸；腳底自來空索
J26nB181_p0326a17║索，琉璃衝破壁梭飛。
J26nB181_p0326a18║不隨尊貴墮邊涯，華柳場中戲作衙；贏得清香聞上
J26nB181_p0326a19║界，別無濁富可傳家。
J26nB181_p0326a20║香魂追到護歸時，霞蔚雲蒸色轉離；何用魏丸誇大
J26nB181_p0326a21║藥？文園雖渴潤生脾。
J26nB181_p0326a22║雪消春谷媚陽光，步馬蘭皋逐隊忙；菌桂申椒同紉
J26nB181_p0326a23║結，信芳誰道只吾當？
J26nB181_p0326a24║謾誇瑞應遠來桐，德合黃裳吉自通；九里未言河潤
J26nB181_p0326a25║廣，千家彩賽萬枝紅。
J26nB181_p0326a26║錯過當機正是時，空山長自怨春歸；群芳收得先鳴
J26nB181_p0326a27║鳺，鴈帶秋聲任晚飛。
J26nB181_p0326a28║由來立地迥超涯，滯貨尤嫌燕處衙；塵內可居嵒可
J26nB181_p0326a29║託，危闌長厭萬人家。
J26nB181_p0326a30║杳絕音書鴈足時，得來佳信自南離；春光萬國供庖
J26nB181_p0326b01║膳，羨甚空王俸猒脾？
J26nB181_p0326b02║畏懷鳩毒負流光，春到華阡曉夕忙；誰惜寸陰能自
J26nB181_p0326b03║奮？揮戈返曰銳斯當。
J26nB181_p0326b04║血盡啼鵑綠散桐，剋期九夏證圓通；蠟人坐看如冰
J26nB181_p0326b05║結，信有蓮華透雪紅。
J26nB181_p0326b06║幾人浪暖碧桃時，躍馬天衢得意歸；一見華枝春入
J26nB181_p0326b07║袖，風雲騰蹋怪高飛。
J26nB181_p0326b08║活計從前未有涯，何勞膏脂潤私衙？自從識得東風
J26nB181_p0326b09║面，信手拈來便起家。
J26nB181_p0326b10║幸然采掇盡今時，詎意烹微更出離？總為人天存正
J26nB181_p0326b11║命，不將雜毒壞伊脾。
J26nB181_p0326b12║豈為門頭逐影光？長因垂手入廛忙；沾嘗一滴焦枯
J26nB181_p0326b13║潤，接待誰資蓄種當？
J26nB181_p0326b14║葉飄金井不驚桐，為有先天化理通；華艸縱埋幽徑
J26nB181_p0326b15║裏，林園又見一枝紅。
J26nB181_p0326b16║不似夭桃一見時，高枝趠得稱心歸；堵觀百萬徒仰
J26nB181_p0326b17║羨，腳蹋青雲已遄飛。
J26nB181_p0326b18║皇風自信絕疆涯，幾度華封競搆衙；行道跡同春遍
J26nB181_p0326b19║入，雲山那怪盡為家。
J26nB181_p0326b20║圓通令證舌根時，蜜果先將苦換離；甜透中邊陳口
J26nB181_p0326b21║角，不知若箇快心脾。
J26nB181_p0326b22║天涯到處有風光，占斷華前自不忙；大地撮來還似
J26nB181_p0326b23║粟，靈山拈出未廝當。
J26nB181_p0326b24║幾艷春桃幾隕桐，目前萬象一光通；家常只麼隨牽
J26nB181_p0326b25║補，誰貴天葩曜日紅？
J26nB181_p0326b26║皇華簡命賦將時，遠募招搖入貢歸；豈比鑿空張博
J26nB181_p0326b27║望？遼天只說汎槎飛。
J26nB181_p0326b28║七金千子布天涯，井井官司各有衙；祇奉一人敷密
J26nB181_p0326b29║化，山河一統大唐家。
J26nB181_p0326b30║君臣道合慶同時，彼稷何須歎黍離？堪笑首陽清餓
J26nB181_p0326c01║客，采薇擬欲療荒脾。
J26nB181_p0326c02║宅中圖大古稱光，吁咈嵒廊燮理忙；化就黃金充一
J26nB181_p0326c03║國，華胥未易黑甜當。
J26nB181_p0326c04║分官非放故居桐，帝化須教萬國通；最喜御園春色
J26nB181_p0326c05║密，嵒臺處處匝千紅。
J26nB181_p0326c06║丹心不審賦何時？死義相看等若歸；遮莫靈均忠未
J26nB181_p0326c07║化，芳魂散作九天飛。
J26nB181_p0326c08║化外乾坤別一涯，蘭臺分攝百司衙；金甌數即逢陽
J26nB181_p0326c09║九，粟散常稱帝者家。
J26nB181_p0326c10║適當君國播遷時，中露難堪見瑣離；若教三春能寫
J26nB181_p0326c11║怨，蜀魂啼血更傷脾。
J26nB181_p0326c12║東風吹律轉崇光，按部傳餐不是忙；細柳營邊時一
J26nB181_p0326c13║過，還聽玉佩響丁當。
J26nB181_p0326c14║魚躍鳶飛異子桐，王來土德世亨通；百華謾謂多開
J26nB181_p0326c15║落，歲歲常看二月紅。（《山海經》：子桐山下有魚，鳥翼而能飛，出入有光，見則天下大旱。）
J26nB181_p0326c16║送宗符華知藏歸嶺，報己亥曹谿之命。
J26nB181_p0326c17║法昌倚遇漳州權，去就全無機獨便；邵武英敏親折
J26nB181_p0326c18║挫，涪翁矍鑠氣為朘。才賢不易生天地，二妙同鄉豈
J26nB181_p0326c19║偶然？各挺孤標稱傑特，靈鍾淑氣定山川。華禪策杖
J26nB181_p0326c20║來漳浦，落落清風飲儕伍；不羨千間起五羊，因緣輻
J26nB181_p0326c21║輳嘉能吐。揚帆直破五湖煙，撥櫂歌長路四千；淺水
J26nB181_p0326c22║灘頭不浪泊，百城吳地盡還憐。一登太白軒眉宇，四
J26nB181_p0326c23║顧天光開畫譜；巨壑蒼茫浸麓跟，丘陵黑子何須數？
J26nB181_p0326c24║幽深轉步入玲瓏，閟密重玄萬竅通；咄咄仰瞻難取
J26nB181_p0326c25║足，芒鞋從此猒飄蓬。斯行曷遽理歸航？苦海茫茫惜
J26nB181_p0326c26║瘴鄉；為接清關橋下水，灑教熱惱頓清涼。漳州子！思
J26nB181_p0326c27║何長？法流佇看沐炎方；他年理取石頭斧，一斫南天
J26nB181_p0326c28║開大荒。莫令權公與遇公，英聲浩浩，獨自擅清漳。