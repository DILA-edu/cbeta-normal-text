J26nB181_p0335a01║布水臺集卷第七
J26nB181_p0335a02║住明州天童寺匡廬黃巖沙門道忞著
J26nB181_p0335a03║序二
J26nB181_p0335a04║四明雪竇山資聖寺志序
J26nB181_p0335a05║《春秋》一書，孔子作之以為《經》；左丘明表之以為《傳》；司
J26nB181_p0335a06║馬遷攷古徵今，網羅上下數千百年之事，篹之以為
J26nB181_p0335a07║《史記》。其間善善惡惡之條、是是非非之案，可以興、可
J26nB181_p0335a08║以觀、可以感、可以廣聞達識，其有造於生民、有功于
J26nB181_p0335a09║學者甚大。故此三書者，實天壤間一大典故，尤非群
J26nB181_p0335a10║書之可得而擬也。厥後班孟堅變太史公《貨殖傳》為
J26nB181_p0335a11║《志》，後世遂因之而志州、志縣、志民社，其原蓋一本諸
J26nB181_p0335a12║《春秋》，然皆事拘方內，徒使人增長塵勞之見耳！求其
J26nB181_p0335a13║摽落情封、神遊八極，使人超、使人遠、使人緣慮空而
J26nB181_p0335a14║故我見，則方外山林志有足多焉！明州雪竇山者，踞
J26nB181_p0335a15║四明山心，重岡複嶺千巖萬壑奔攢涌注，匯于高空
J26nB181_p0335a16║然後瀑落天半，下此數里皆絕壁。一竇飛流噴薄如
J26nB181_p0335a17║雪，山由此張名竇之上，一亙綠野平川，宛如武陵之
J26nB181_p0335a18║桃華源，而資聖寺實宅中焉！到門卻立，回翔四顧，則
J26nB181_p0335a19║疊嶂倚空，錦屏開畫，遊者益警心駭目。儼登蓬島寺，
J26nB181_p0335a20║建於晉，盛於唐，極崇於宋之諸宗，稍歇於元之中葉，
J26nB181_p0335a21║盡燬於明之末年。今之興復者，則我同門石奇禪師
J26nB181_p0335a22║與其弟子山夫微菴師南輩，披蒙茸，斬荊棘，驅豺狼
J26nB181_p0335a23║狐豹之族而鼎建者也。道嚴恂公久掌記室，不泯其
J26nB181_p0335a24║師之功德重，畏此山勝蹟奇觀不覯于時，乃簡校山
J26nB181_p0335a25║川、招呼泉石，按列聖之徽猷、集諸宗之法要、摭王臣
J26nB181_p0335a26║弘護之芳躅，與夫蠟屐遊筇之跡、騷人韻士之篇，靡
J26nB181_p0335a27║不探討而論次之，乃成此書，心良苦矣！然豈僅曰有
J26nB181_p0335a28║功於此山哉？予聞先佛有言：「曠野深山，聖道場地，皆
J26nB181_p0335a29║阿羅漢所居，世間麤人所不能見。」矧雪竇壤接天台，
J26nB181_p0335a30║固仙真之所來遊、山君水王之所至止。在昔聖師如
J26nB181_p0335b01║智覺壽、明覺顯皆前後住持此山，固嘗著《宗鏡錄》百
J26nB181_p0335b02║拈頌以惠來學。今其書遍布叢林，且流通高駒麗之
J26nB181_p0335b03║國、日南海外之邦，亦足占此山從來法澤之汪濊有
J26nB181_p0335b04║如此矣！獨宋之仁宗叨一夢遊，窅然喪其天下以不
J26nB181_p0335b05║獲親踐為恨。苟使今志在御，時一披覽，不幾千峰寒
J26nB181_p0335b06║色、雪瀑飛聲恍然几席之前，可神聆而目接之與，況
J26nB181_p0335b07║數十世老古錐之面目具在哉？吾故曰：「使人超、使人
J26nB181_p0335b08║遠、使人緣慮空而故我見，可補麟經、左史之所未逮」
J26nB181_p0335b09║者，非誣也。讀者幸毋徒作山林盛事觀焉！可也。
J26nB181_p0335b10║高峰抱樸蓮和尚語錄序
J26nB181_p0335b11║西天二十八祖秉教外別傳之旨，遠自迦維東來震
J26nB181_p0335b12║旦，愍此方學者溺於見聞不達性本，遂一埽文字支
J26nB181_p0335b13║離之障，直示涅槃無相妙心，指南有準跂而遄歸不
J26nB181_p0335b14║第。黃梅無姓兒，獲傳衣授法，即新州賣柴漢，且濬發
J26nB181_p0335b15║夫得道如林者而徑為之岷源矣！又六傳至德山鑒、
J26nB181_p0335b16║臨濟玄，則大作師子無畏吼音，直排斥佛祖為幻化
J26nB181_p0335b17║老比丘，等妙二覺為擔枷鎖漢，十地滿心為客作兒，
J26nB181_p0335b18║羅漢、辟支為守古墓鬼，三乘十二分教為拭不淨故
J26nB181_p0335b19║紙。而後世焦芽敗種之夫，從而因噎廢食，殆將鐵爐
J26nB181_p0335b20║步自冒抑，寧知得大機之百丈海，不卯歲離塵、三學
J26nB181_p0335b21║該鍊乎？再來人之備頭陀，不閱《首楞嚴》發明心地？由
J26nB181_p0335b22║是應機敏捷與修多羅冥契乎！禪判官之永明智覺
J26nB181_p0335b23║壽，不出入馳騖於方等契經者六十本、參錯貫通此
J26nB181_p0335b24║方異域聖賢之論者三百家，卒折三宗之異義要歸
J26nB181_p0335b25║於一源而著為百卷《宗鏡錄》乎！況夫蒐羅五教、吐納
J26nB181_p0335b26║三乘，乃能不數他珍寶？參則真參，悟而實悟，因順風
J26nB181_p0335b27║而疾馳載波斯之巨艦，有如抱樸蓮和尚者，宜乎其
J26nB181_p0335b28║宗通說通開廓人天，一似披雲霧而見青霄者也。獨
J26nB181_p0335b29║惜其緣不酬德、行嗇於藏，不獲布靉靆之慈雲、澍滂
J26nB181_p0335b30║沱之敢澤，所設耆婆法藥，僅見之乎此焉！然嘗一臠
J26nB181_p0335c01║而知鼎味，安在目全潮而始占其洪濤也哉？是在通
J26nB181_p0335c02║人之自得已耳！至於師之行業，一底乎粹美，則求仲
J26nB181_p0335c03║韓太史銘之最詳，業與茲錄宣布久矣！今其徒晝中
J26nB181_p0335c04║證公，復以弁首屬予者，痛師門祚日衰，謂予知言，為
J26nB181_p0335c05║能光揚夫師也。
J26nB181_p0335c06║顯聖三宣盂禪師語錄序
J26nB181_p0335c07║世尊有密語，迦葉不覆藏。夫一華拈出，覿體全彰，果
J26nB181_p0335c08║世尊有密語乎？然而百萬人天咸皆罔措者，何也？昔
J26nB181_p0335c09║者趙簡子，因姑布子卿以翟妃子毋恤為賢，欲試之，
J26nB181_p0335c10║乃告諸子曰：「吾藏寶符於常山上，先得者賞。」諸子馳
J26nB181_p0335c11║之常山上，求無所得。毋恤還曰：「已得符矣。」簡子曰：「奏
J26nB181_p0335c12║之。」毋恤曰：「從常山上臨，代代可取也。」簡子於是知毋
J26nB181_p0335c13║恤果賢。則世尊拈華之旨蓋可心知，而百萬人天且
J26nB181_p0335c14║碌碌如諸子，直以常山有符在焉耳！故四十九年從
J26nB181_p0335c15║佛口生皆如諸子，而末後始以正法眼藏付屬摩訶
J26nB181_p0335c16║迦葉者，所謂：「廢太子伯魯，而以毋恤為太子者也。」西
J26nB181_p0335c17║天無論已，東國自有宗門以來，師師授手皆命世亞
J26nB181_p0335c18║聖大人，雖機用羅張於李唐、語言絢爛乎皇宋，一如
J26nB181_p0335c19║青天霹靂、旱地雷鳴，南山起雲、北山下雨，苟非毋恤
J26nB181_p0335c20║之雄略，罕窺其意旨之所在者。沿襲至於元明之年，
J26nB181_p0335c21║尊其師說而已，無復神而明之之道，遂使從上真規
J26nB181_p0335c22║死於繩墨、千秋堂搆墜之非人。彼步趨尤難，況奔逸
J26nB181_p0335c23║絕塵得遊戲如風大自在三昧者邪？三宜禪師，天岸
J26nB181_p0335c24║祥麟、雲中逸翮。茂齡悟道石筍，抽洞上之條；早歲分
J26nB181_p0335c25║燈空華，結雲門之果。尤復涉南北於數千里外、困風
J26nB181_p0335c26║霜於二十年間，始歸而遯跡化鹿山之陽。會爾密澓
J26nB181_p0335c27║公遷化，顯聖席虛，四眾輓之出世。於是果熟之香，風
J26nB181_p0335c28║飄遍界；盈科之水，決而滔天。遂有陞堂示眾等語，皆
J26nB181_p0335c29║脫略窠臼、鏟去塵封，直欲與五祖共唱巴歌、瞎堂同
J26nB181_p0335c30║呼哨指。乃過踐偃師之跡，不許流傳一字，侍者隨聞
J26nB181_p0336a01║記集，僅若干篇。余過吼山，始得讀於尼淨琦家，不覺
J26nB181_p0336a02║掩卷拊几長太息曰：「此龍光射斗者也，曷為薶藏於
J26nB181_p0336a03║此？」因持入天台為之參詳校訂，復捐貲壽梓公諸同
J26nB181_p0336a04║好。於乎！師絃絕響、野干亂鳴，彼黃頭乳口尚往往以
J26nB181_p0336a05║禪語衒侃社，況牙似劍口如盆，反深自弢藏有如師
J26nB181_p0336a06║者？往余與師同參黃檗，繼今丁亥蓋廿有餘祀，始獲
J26nB181_p0336a07║對譚五雲山下，然皆法門當大無他。及逮過顯聖觀
J26nB181_p0336a08║所為布置叢林締修堂舍，亦可謂二嚴無憾者矣！當
J26nB181_p0336a09║丙戌之秋，因事徑拂衣去不顧，則視蚖蛇戀堀掩先
J26nB181_p0336a10║業為己有者何如？而增上慢之從且以風流瀟散短
J26nB181_p0336a11║之。龍象蹴蹋，抑豈跛驢所堪哉？
J26nB181_p0336a12║南嶽山茨際禪師語錄序
J26nB181_p0336a13║孔子以詩書禮樂教弟子蓋三千焉，身通六藝者七
J26nB181_p0336a14║十有二人，至于默而識之，其心三月不違仁，則顏氏
J26nB181_p0336a15║之子殆庶幾乎！然不幸短命死矣！深期所以痛悼之
J26nB181_p0336a16║也，故曰：「天喪予，天喪予！」又曰：「惜乎！吾見其進也，未見
J26nB181_p0336a17║其止也。」嗟嗟！墓門有梅，有鴞萃止矣！而九苞之鳳、五
J26nB181_p0336a18║色之麟，曾畢世而莫之遘者，何其中道折翼，復創於
J26nB181_p0336a19║車子鉏商哉？此吾於山茨禪師不能無感傷焉？師出
J26nB181_p0336a20║報恩老叔之門，報恩高臥磬山三十載，學者非人物
J26nB181_p0336a21║精奇，不容廁籌室。師以警敏之器、英發之資，茂齡親
J26nB181_p0336a22║炙以迄于壯，故師於報恩也固已升堂入室、三拜得
J26nB181_p0336a23║髓矣！而報恩之於師，則殆於祐之有寂、演之有勤、杲
J26nB181_p0336a24║之有光焉！會恩有東明之命，雅推師出世，然師心期
J26nB181_p0336a25║方遠大，不欲蹈襲時常，住未有幾即拂衣去，深遯衡
J26nB181_p0336a26║嶽。初止綠蘿菴，玄學多歸之。以口眾，艱於食，復下南
J26nB181_p0336a27║源，三遷一依古德枯澹住持，磨礱鈯斧以砥厲方來，
J26nB181_p0336a28║遂有垂示拈頌若干語，皆的的提持柄分者著子，殊
J26nB181_p0336a29║無語言文字與人咬嚼，蓋與今時禾黍不陽豔，競栽
J26nB181_p0336a30║桃李春者迥異矣！乃誤服野人之芹，竟爾一朝趨寂。
J26nB181_p0336b01║於乎！顏淵死，孔子之道失傳。師如永年，吾宗可倚，孰
J26nB181_p0336b02║謂鸞鳳竄伏、鴟鴞翱翔，豈真天不可與慮？道不可與
J26nB181_p0336b03║謀也邪？雖然塗毒鼓聲尚未停音，當有聞之而命不
J26nB181_p0336b04║全活者。師蓋未死，吾復何憂哉？
J26nB181_p0336b05║翠巖古雪禪師語錄序
J26nB181_p0336b06║昔侃寧勇禪師，出楊岐之門，道聲不減雪竇，至于提
J26nB181_p0336b07║唱之語尤為精峭，嘗曰：「風鳴條！雨破塊！曉來枕上鶯
J26nB181_p0336b08║聲碎；蝦蟆蚯蚓一時鳴，妙德空生都不會。都不會！三
J26nB181_p0336b09║箇成群，四箇作隊，向前村後村，折得梨華李華，一佩
J26nB181_p0336b10║兩佩。」可謂抖擻尿腸，為人說禪。而南堂欲公尚道：「禾
J26nB181_p0336b11║黍不陽豔，競栽桃李春；翻令力耕者，半作賣華人。」則
J26nB181_p0336b12║說法之難也審矣！雖然，諸佛威儀進止，諸所施為無
J26nB181_p0336b13║非佛事，故其示人也，或有以光明相好佛身焉；或有
J26nB181_p0336b14║以飯食、臥具、衣服焉；或有以園林、臺觀、虛空焉；或有
J26nB181_p0336b15║以菩薩化人、菩提樹、清淨土焉；或有以寂寞無言無
J26nB181_p0336b16║說、無示無識、無作無為焉！豈僅曰語言文字乎哉？獨
J26nB181_p0336b17║此方真教體，清淨在音聞，故雖德山、臨濟棒喝交馳，
J26nB181_p0336b18║終亦不廢語言三昧。然求其縱橫辯肆、樂說無礙，一
J26nB181_p0336b19║以理勝，不詭俗、不淫陋，言言見諦、句句超宗，非揚眉
J26nB181_p0336b20║有正法眼藏、點胸有涅槃妙心，而能若是乎？吾老矣！
J26nB181_p0336b21║何幸尤及見翠巖哲公禪師其人者。公炙先師實當
J26nB181_p0336b22║天童旺化之日，一時鳳毛麟角爭相騰蹋軒昂太白
J26nB181_p0336b23║之門，唯公年齒最少志願獨堅，鑿索斧攛，晝鞭夜策，
J26nB181_p0336b24║汲汲皇皇不間寒暑者十年，始浩然大徹。先師室中
J26nB181_p0336b25║箠尺極嚴、許可尤審，肯諾之聲未嘗為耆年假也。直
J26nB181_p0336b26║以侍者參得禪，為公助喜，則其屬望于公也可知已。
J26nB181_p0336b27║乃公方銳意住山，徑爾別去遯跡亮公舊隱，耕雲種
J26nB181_p0336b28║月，一钁十霜，由是洪州道俗相率捐貲贖古翠巖，挽
J26nB181_p0336b29║公出世為中興第一代祖，道遂顯著于時。卓哉公也！
J26nB181_p0336b30║幻有師翁不云乎：「除卻釋迦老子，福慧兩足有幾人
J26nB181_p0336c01║焉？但於本領有實證則龍天必不相負。」況公律身之
J26nB181_p0336c02║嚴、求道之切、奉師之恭謹、事眾之勤渠，固宜龍天推
J26nB181_p0336c03║出，無足為公怪者。獨其問荅提綱，星馳電卷，發揮玄
J26nB181_p0336c04║賾，光闡大猷，駸駸乎山谷。所謂青山白雲，開遮自在；
J26nB181_p0336c05║碧潭明月，撈摝方知。鐵石崩巖，霜弓劈箭，不受然燈
J26nB181_p0336c06║記莂，自提三印正宗，假令古佛出頭也下一椎，定當
J26nB181_p0336c07║乃足多耳！惜乎先師未之見焉！敬為敘次，質諸當世
J26nB181_p0336c08║明眼作家。
J26nB181_p0336c09║嵩乳禪師語錄序
J26nB181_p0336c10║壽昌古佛始于大好山中翻出祖爺田地，便爾耕雲
J26nB181_p0336c11║種月，身世俱忘。繼得博山為首座，相與龍吟霧起、虎
J26nB181_p0336c12║嘯風生，由是父子之間和雲唱出大震洪音，而新豐
J26nB181_p0336c13║一曲遂簧鼓于大江之西矣！博山老人從千尋樹杪
J26nB181_p0336c14║蹋著一條活路，三十年來，只就玄途展手、鳥道接人，
J26nB181_p0336c15║彼學者方措足無從、望巖即退，況復波瀾海闊、門戶
J26nB181_p0336c16║天高，羅龍打鳳，獨貴超宗異目之夫，縱有齊眉共躅、
J26nB181_p0336c17║見與師齊者，在所不屑焉！是以半生開法未嘗肯諾
J26nB181_p0336c18║一人，猗與休哉！敬嚴法道，誰則如師？然從使門風壁
J26nB181_p0336c19║立，不顧雲巖路相次斷絕，則余未免疑師之把住太
J26nB181_p0336c20║甚也。朅來淮海得讀嵩乳禪師語，深喜博山有後，及
J26nB181_p0336c21║過山陽來青齊，則河北之彼緇若素，莫不知有嵩乳
J26nB181_p0336c22║禪師，又莫不誦說嵩乳禪師，乃知禪師之道高德厚
J26nB181_p0336c23║而入人深也。今時雛比丘之住村院而稱嗣祖沙門
J26nB181_p0336c24║者，彼非不印可諸方，抑豈無侃社禪語哉？其奈縱然
J26nB181_p0336c25║生摘得，終是不馨香。何故？余聞之大論曰：「多聞慧辯
J26nB181_p0336c26║巧言語，美說諸法轉人心；自不知法行不正，譬如雲
J26nB181_p0336c27║雷而無雨。」驗諸禪師之若此，雛比丘之若彼，得非所
J26nB181_p0336c28║重在此而不在彼也邪？於乎！北溟有魚，其名為鯤，鯤
J26nB181_p0336c29║之大，不知其幾千里也；化而為鳥，其名為鵬，鵬之背
J26nB181_p0336c30║不知其幾千里也。彼鯤、鵬之化變，其誰使之然哉？然
J26nB181_p0337a01║則博山老人之把住也有以也夫！
J26nB181_p0337a02║徹嵒歇禪師語錄序
J26nB181_p0337a03║雪嶠老人風高一世，氣壓諸方，至於操切叢林匡領
J26nB181_p0337a04║從眾，彼固夷然有所不屑也。及晚暮始住雲門，僅得
J26nB181_p0337a05║徹嵒歇公一人，知明見諦、行超履卓，足傳語風之道、
J26nB181_p0337a06║無忝默識之回矣！未幾出主雲門，旋遷慧日，俄而真
J26nB181_p0337a07║歸寂示焉！昔者顏淵死，孔子深傷而痛惜之，曰：「苗而
J26nB181_p0337a08║不秀者有矣夫，秀而不實者有矣夫！」今公苗而秀，秀
J26nB181_p0337a09║而實矣！乃零落于風雨之交摧，方來不獲受其利賴
J26nB181_p0337a10║焉！是則為可深惜也。《詩》云：「誰能烹魚？溉之釜鬵；誰將
J26nB181_p0337a11║西歸？懷之好音。」況能為公收斂遺穗，食我蒸民，慮無
J26nB181_p0337a12║好音耳？懷之固宜也。故吾于古木本上座之刻是集
J26nB181_p0337a13║也，樂而為之序。
J26nB181_p0337a14║湛菴常禪師語錄序
J26nB181_p0337a15║賈誼當文帝興朝之日，即發為痛哭流涕長太息之
J26nB181_p0337a16║言，不無過激。然治安無策，則漢庭之事可計日而覘
J26nB181_p0337a17║其非矣！矧今日之禪門，可為痛哭流涕長太息者，奚
J26nB181_p0337a18║啻如賈生所謂：「得以三四五六籌量而數計之與？」口
J26nB181_p0337a19║口譚空，心心著有，雪竇馳聲百頌、峨嵋倍集千章，固
J26nB181_p0337a20║自謂不難陵大慧、躐中峰而上之；然究其本領，茫無
J26nB181_p0337a21║實證，非但乏為人手眼，抑且無利物誠心。以故高者
J26nB181_p0337a22║籠卿宰、卑者結要權，既檀膏信脂可以廣招，亦法社
J26nB181_p0337a23║名坊可以力攫，門庭燄燄，意氣洋洋，彼且不自知其
J26nB181_p0337a24║為僧，又烏知夫行解相應之為祖哉？我生不辰，際茲
J26nB181_p0337a25║風頹瀾倒之秋，何幸尤及見夫說行俱到如吾湛菴
J26nB181_p0337a26║常公禪師其人者！公始親近天童先老人，與今釋迦
J26nB181_p0337a27║老子於往古過極無央世初發道心時同一軌轍，皆
J26nB181_p0337a28║以陶師承事古釋迦牟尼佛，然我佛從是至二大阿
J26nB181_p0337a29║僧祇劫，始悟本來無有少法可得，而受然燈記莂。公
J26nB181_p0337a30║則冥搜力索，于十年之內，遂得疑團打破，土塊翻身，
J26nB181_p0337b01║不禁風磨雨洗，重重覆護人天。所謂：行真而解的，解
J26nB181_p0337b02║至而行光者非乎？自後出住台嶺，一安遠方小剎，殊
J26nB181_p0337b03║無生情旺化、冀遷大院之心，然尤未足驗公生平。及
J26nB181_p0337b04║平禍出明夷、災生無妄，經大患臨大難之際，直得水
J26nB181_p0337b05║人毛豎、石女攢眉，乃公處之一如刀凌白水，火燬晴
J26nB181_p0337b06║空，曾不少干其懷者。視彼高籠卿宰之夫，稍有利害
J26nB181_p0337b07║當前，則跼天蹐地，憂畏百端；幸值風恬浪靜，則高揚
J26nB181_p0337b08║己德、下眎肇公者之何如存心，豈非行在一處說又
J26nB181_p0337b09║一邊？所以說向飛龍之前、行落跛鱉之後。惟公則如
J26nB181_p0337b10║行而說、如說而行。如說而行，故其行也皆實際；如行
J26nB181_p0337b11║而說，故其說也無支詞。雖今公語僅寥寥數卷，然皆
J26nB181_p0337b12║一一胸襟流出。六祖有言：「字即不識，義即請問。」公則
J26nB181_p0337b13║字義俱刪，一以陶家輪下所真參實悟之乾爆爆底
J26nB181_p0337b14║禪，與諸方來共相咬嚼而已。昔黃龍恭首座住衡之
J26nB181_p0337b15║華光，罹有司民其衣。華光既遭回祿，而恭語錄獲于
J26nB181_p0337b16║灰燼中，餘紙皆盡，而字畫無損，遠近爭傳，以為般若
J26nB181_p0337b17║靈驗。如使般若有靈，則公茲錄方將炳耀于劫火洞
J26nB181_p0337b18║然之中，又奚俟山僧揄揚贊說，而後流傳于世哉？公
J26nB181_p0337b19║嗣法石奇雲，蓋近出雪竇之門，而實遠臻天童之奧
J26nB181_p0337b20║者也。
J26nB181_p0337b21║大梅法幢幟禪師語錄序
J26nB181_p0337b22║一華拈出靈山、五葉芬披少室，所謂直指之宗兼不
J26nB181_p0337b23║立語言文字者。然一洞徹法源，則性海瀾翻、波光際
J26nB181_p0337b24║天。如風穴慈明翁孫東山昭覺父子，唱彌高而和彌
J26nB181_p0337b25║峻，直令千秋震響，寧惟一世警聞已哉？沿至末流襲
J26nB181_p0337b26║為卑近探之索然者無他，見解偏枯中殊不足故耳！
J26nB181_p0337b27║雪竇奇兄，敬嚴法道，座下親炙諸公多至一二十秋，
J26nB181_p0337b28║未即放行，輒以缽袋子付我永嘉幟姪，諸方不無老
J26nB181_p0337b29║凍儂，尤有官情世態之疑。乃今永嘉出住大梅，卒能
J26nB181_p0337b30║力肩祖道，弘闡大猷。昨者過我天童，山僧諭眾特請
J26nB181_p0337c01║陞座舉揚，親見其雷奔電埽，王應金春，唱提大有過
J26nB181_p0337c02║人處，益信奇兄眼光爍破四洲天，而尤子肖我，豈鳥
J26nB181_p0337c03║名山中真千里，塵譚神契固有素與？洪波浩渺，法海
J26nB181_p0337c04║瀾翻，非深徹乎源底，殆難矣哉其沛然若決之如斯
J26nB181_p0337c05║也。幟公謙退，方謂山僧譽過乎情，抑當世尚有高鑒
J26nB181_p0337c06║之夫，其亟拈出而問之。
J26nB181_p0337c07║大溈慧山海禪師語錄序
J26nB181_p0337c08║五峰學兄，發明禹海、記莂通玄，實為先師首出之子。
J26nB181_p0337c09║適住溈山同慶寺，未幾即唱滅金陵。九鼎一絲幸不
J26nB181_p0337c10║中絕者，賴養拙明公紹而繼之也。明公種田博飯最
J26nB181_p0337c11║稱孤硬，而慧山海孫能于鋤畬種粟之間、撼樹插鍬
J26nB181_p0337c12║之際，薦得己躬下事，與之互相唱酬固已奇矣！殆明
J26nB181_p0337c13║公趨寂，遺以伽黎屬令繼席。在今時，短販之徒方且
J26nB181_p0337c14║撾鼓升堂晨不待夕，乃海孫專人五千里走雪竇山
J26nB181_p0337c15║中，力以天下第一名藍起我奇兄和尚，恂恂監院自
J26nB181_p0337c16║守者十年，歲挽雪竇益堅。及奇兄力辭不赴，則又商
J26nB181_p0337c17║諸山僧。山僧痛明公門祚衰薄，因以繼志述事勉令
J26nB181_p0337c18║住持，然後瓣香拈出，露其一斑，則真本色住山人，實
J26nB181_p0337c19║無刀斧痕者。山僧既愛其行已高尚，且喜五峰學兄
J26nB181_p0337c20║之法道有寄，故為之序次如此！
J26nB181_p0337c21║巢枸集序
J26nB181_p0337c22║靈山正法眼、東土破砂盆，相共傳持者，寧僅四七二
J26nB181_p0337c23║三類皆聖真降跡？即自曹谿散席以來，凡出而主導
J26nB181_p0337c24║一方、建法幢立宗旨，未有不見超佛祖、學貫天人者。
J26nB181_p0337c25║於乎！羽嘉不世出，應龍亦間生。迨夫年深代遠，則山
J26nB181_p0337c26║雞貌鳳者有矣！孔雀充凰者有矣！而世乃少圓通之
J26nB181_p0337c27║利眾、多德貫之眠雲，於是揚化一途遂為高尚者所
J26nB181_p0337c28║夷然不屑。夫稷顏同道，易地皆然，如徒使情耽丘壑，
J26nB181_p0337c29║目視雲霄已也，則處者之荒唐猶之出者之悠謬，又
J26nB181_p0337c30║何以生泉石光，作山靈氣哉？餘杭靈章蘊禪師者，靈
J26nB181_p0338a01║根慧質、標格軼倫，且也世未遠於黃牛、居甚近乎風
J26nB181_p0338a02║穴，則孑爾單丁之操、苦吟達旦之風，固其所素習者
J26nB181_p0338a03║然也。獨憶三十年前，余已倦游叢席，師方棄經論學
J26nB181_p0338a04║參太白禪，一時龍象之眾，蓋三千有奇焉！至若五色
J26nB181_p0338a05║麟、九苞鳳余直歸之師者，以師氣岸孤搴，不可控勒
J26nB181_p0338a06║故也，未幾果於先師鎚拂之下，洞徹見元。繼余出山
J26nB181_p0338a07║復拉師掩關邗上，故師與余相從最久，締交亦甚深。
J26nB181_p0338a08║然師浙客孤搴，余亦廣蠻杜拗，相與目擊時流，遂共
J26nB181_p0338a09║有不出人前之語。乃余生無定力，益之業風鼓吹，十
J26nB181_p0338a10║數年來，不億毒流長河以北、惡播大江之南，正使海
J26nB181_p0338a11║若揚波，殆將流澌不盡矣！唯師願屹如山，不為五欲
J26nB181_p0338a12║八風之所搖撼，自操鈯斧，品火寒鐺，階多蛙蠙之衣、
J26nB181_p0338a13║戶尟輪蹄之跡。世人欽風慕德，唯向青峰遙禮磬聲
J26nB181_p0338a14║而已，罕識其面也。適當雲披月嘯，觸景遇緣，亹亹發
J26nB181_p0338a15║為篇章，輒使見者、聞者恍若清商振耳、白雪投襟。綿
J26nB181_p0338a16║乎邈乎！不禁超世獨立之想，乃知師出緒餘尤能移
J26nB181_p0338a17║我情，況其大者乎？昔有忘名古宿深隱龍山，因洞山
J26nB181_p0338a18║价密師伯二公披榛訪及，不得已發數言酬荅之。故
J26nB181_p0338a19║後世知馬大師一百三十人中有隱山禪師，且知隱
J26nB181_p0338a20║山之非徒隱也。夫師之非徒隱，余知之矣！而天童門
J26nB181_p0338a21║下復有如師者，世未之或知也。余故于師之所撰著
J26nB181_p0338a22║亟為論次，而題曰「巢枸集」者，蓋師榜所居。吾因采而
J26nB181_p0338a23║名其集，亦古之制爾，若夫殺青而壽諸梓，則余意非
J26nB181_p0338a24║師意也。
J26nB181_p0338a25║
J26nB181_p0338a26║
J26nB181_p0338a27║
J26nB181_p0338a28║
J26nB181_p0338a29║
J26nB181_p0338a30║布水臺集卷第七