J26nB181_p0342a01║布水臺集卷第九
J26nB181_p0342a02║住明州天童寺匡廬黃巖沙門道忞著
J26nB181_p0342a03║序四
J26nB181_p0342a04║○壽愚菴三和尚序
J26nB181_p0342a05║李耳聃者，生衰周，仕為柱下史，身隱市朝之中，通朝
J26nB181_p0342a06║莫詰其行藏，獨蒙莊評為古之博大真人，孔子復以
J26nB181_p0342a07║尤龍見稱，意聃善言道德，蛻委大化，如龍之出此入
J26nB181_p0342a08║彼，非飛非躍，時而淵潛、時而天在，時而雲行、時而雨
J26nB181_p0342a09║施，蓋神變不測人也。然聃死，而秦失弔之，固未嘗求
J26nB181_p0342a10║異夫人間世者，後世聽熒，遂謂老聃騎青牛出函關
J26nB181_p0342a11║殆仙去云。皋亭浪杖人滑稽善辯：「為世有騎牛不下
J26nB181_p0342a12║之夫？」別刱一論曰：「老子蓋出關化牛而去。」由是證佐
J26nB181_p0342a13║龍山「我見兩箇泥牛鬥入海，直至如今不見蹤」之語
J26nB181_p0342a14║實之。且謂嬾瓚之不為俗人拭涕、華亭之蹋翻船子、
J26nB181_p0342a15║亮公之遯入千巖萬壑無尋處，皆善用九六，不為首
J26nB181_p0342a16║尾所累者。予謂泥牛鬥海自當別論，若龍山、船子輩，
J26nB181_p0342a17║亦只自行其心耳！使徒悚首尾之累而固為是硜硜
J26nB181_p0342a18║焉者，不幾乎藏頭露尾之人哉？安在為能善用九六
J26nB181_p0342a19║者？無已則有我愚菴老子在，請得而借鏡焉可乎？愚
J26nB181_p0342a20║菴老子者，三宜盂禪師也。師以蘇張之舌，肆張大慧
J26nB181_p0342a21║之譚，機辯縱橫、詞鋒踔厲，演為偈頌詩歌，莫不妙絕
J26nB181_p0342a22║當時，疑古來洞上之師，如師者未可一二數也。然往
J26nB181_p0342a23║往以遊戲三昧行心，有時玄挺高提，鞭笞龍象，則傑
J26nB181_p0342a24║號師王；有時契經廣說，聳聽人天，則雄稱義虎。時而
J26nB181_p0342a25║躬默思道；時而拍手行歌；時而棲遲嵒壑之中；時而
J26nB181_p0342a26║放浪湖山之內。夜叉頭、菩薩面固已齣齣翻新矣！乃
J26nB181_p0342a27║當申酉變故之後，六橋華柳已敗、西湖歌舞且休，獨
J26nB181_p0342a28║割衣資，刱別業于西泠之左。雕甍繡闥，紅楯朱欄，幾
J26nB181_p0342a29║希乎洛下名園，而俗宦、拘儒、嗇夫、醉漢日連袂來遊，
J26nB181_p0342a30║載讙載譊、或嘲或譙，師方陶陶陽陽，儼奉一摩耶夫
J26nB181_p0342b01║人于二天之上，十旬休夏為之開宗明義，殊不知為
J26nB181_p0342b02║不知己者詬厲有如此也。雖師倜儻不羇乎而誼重
J26nB181_p0342b03║交情，今秋戊戌，師且登六旬，髮已種種矣！意有所之，
J26nB181_p0342b04║念予不置，竟破夏發錢唐截江而來。適海波未平，道
J26nB181_p0342b05║途梗塞，舟車為遊徼所奪，乃趼足走五百里訪予太
J26nB181_p0342b06║白山中。快譚數日，深嗟晚葉法門近事，不覺抆淚而
J26nB181_p0342b07║別。因回想師一往動履，非有隱山、西山之高尚；嬾瓚、
J26nB181_p0342b08║船子之孤標；酒仙遇泉大道之徉狂垢汙，亦直自行
J26nB181_p0342b09║其心耳！然當世卒莫得以聖凡名貌（貌）之；莫得以名場
J26nB181_p0342b10║利藪釣弋之，概未嘗硜硜用九六，而首尾自無可累
J26nB181_p0342b11║者，其殆神變不測，所謂猶龍者是邪非邪？問之玄冥
J26nB181_p0342b12║玄冥不知；問之參寥參寥不知；問之疑始疑始不知。
J26nB181_p0342b13║或曰：「非問諸愚菴老子不可。」予曰：「得之矣！至若他日
J26nB181_p0342b14║之或騎牛仙去；或死而來，秦失之弔也又何問焉？」
J26nB181_p0342b15║壽龍池萬和尚六旬序
J26nB181_p0342b16║魯儒之言曰：「人生而靜，性之德也。」感于物而精搖神
J26nB181_p0342b17║蕩焉！是以不終其天年而中道夭。惟仁者靜而有常
J26nB181_p0342b18║故壽也，則致壽之道在乎人。箕子陳〈洪範〉、〈九疇〉之訓
J26nB181_p0342b19║曰：「惟君能建極，臣與民能奉極，天乃錫之厚福。」既獲
J26nB181_p0342b20║多福矣！非壽莫享，故嚮用五福而壽居先甲焉！則予
J26nB181_p0342b21║壽之權本諸天。或者疑焉而致詰之曰：「天如可問，胡
J26nB181_p0342b22║跖而長；人如可期，曷回而短？」遂六宇同昏，悠悠萬世
J26nB181_p0342b23║卒莫知其解者。於是有大覺聖人者出焉！為之推本
J26nB181_p0342b24║而極言之，而後知群生之來非一世矣！過由無始於
J26nB181_p0342b25║一真法界之內，不覺岐分能所，故爾虛空橫亙，身世
J26nB181_p0342b26║崢嶸，業異而報亦殊焉！惑為業本，真為惑依，苟能一
J26nB181_p0342b27║念之間洞徹真元，則死生見謝、今古情亡，了本無性，
J26nB181_p0342b28║得性自在；達本無命，得命自在。以了達性命得自在
J26nB181_p0342b29║故，然後短長可以任物、真俗不妨隨緣，此靈山家法
J26nB181_p0342b30║也。壬辰冬季，余退道峰寓，婁婁諸善信以來歲午月
J26nB181_p0342c01║之吉，為法兄龍池萬和尚六旬初度，求所以壽夫師
J26nB181_p0342c02║者不得其詞，因丐言於予。予謂：「師上承靈山六十九
J26nB181_p0342c03║葉之真傳，為天童先師嫡胤，其于一真之本、性命之
J26nB181_p0342c04║元，已洞若觀火矣！彼方海漚沙界，電拂聖賢，而我尤
J26nB181_p0342c05║以人間區區甲子循環，春秋代謝，為之援天引人而
J26nB181_p0342c06║支詞蔓說焉！得無鐫鳥跡於空中、繪魚蹤於水底也
J26nB181_p0342c07║邪？雖然，壽身易，壽世難；壽世易，壽法難。夫師出檇李、
J26nB181_p0342c08║起如菴，化闡閩吳▆知歸向。垂手湖海江湘，則入彀
J26nB181_p0342c09║皆英俊、奔騰盡象龍。坐荊谿十年未嘗言，言滿天下，
J26nB181_p0342c10║天下舉識與不識，言龍池即知為師。師之壽世顧不
J26nB181_p0342c11║大與？師之壽法顧不長與？」方今叢林列剎相望，非無
J26nB181_p0342c12║暴得聲名如秋雨之方集者，然僅砥行矯節于一時，
J26nB181_p0342c13║究其終也立涸而已，至使人扼腕而咨嗟曰：「某某亦
J26nB181_p0342c14║奇衲子，但晚年謬耳！」如此則俾之凶短折，是謂福之
J26nB181_p0342c15║益之壽考，奚補法門哉？若師者真可以壽矣！
J26nB181_p0342c16║△壽古歙爾承吳君六秩序
J26nB181_p0342c17║劫初生人壽皆八十千歲，住阿僧祇年。逮行十惡則
J26nB181_p0342c18║百年減一，千年減十，漸次衰減，止餘十歲時間，繼膺
J26nB181_p0342c19║饑疫刀屠之災，國城空廢人類幾殫，而後善法方興
J26nB181_p0342c20║重見豐樂，展轉行善壽益增延至二十千歲，乃至八
J26nB181_p0342c21║十千歲。如是增減數周二十，則有一大火災起，上炎
J26nB181_p0342c22║梵世，下及大千，焚蕩無餘，謂之器世間已壞。次成而
J26nB181_p0342c23║住、次壞而空。如是七火一水，七水一風，三禪非固、六
J26nB181_p0342c24║欲奚堅？哀我矜人，從無始至今身，蓋不知嘗幾大小
J26nB181_p0342c25║之災、歷幾塵沙之劫也。嗟！謠俗見聞不超聲色，世儒
J26nB181_p0342c26║置六合之外而不論，彼中天五印之區莫紀厥詳，責
J26nB181_p0342c27║以窮神曠古，又烏怪其溟涬弟之哉？唯能仁智周無
J26nB181_p0342c28║際、視昔尤今，所以經稱七佛次第出興，始于人壽八
J26nB181_p0342c29║萬歲時，洎人壽三萬二萬歲時出，至釋迦出衰周，則
J26nB181_p0342c30║已歲不盈百矣！輪王久不作，戾氣日于和，以至診候
J26nB181_p0343a01║無徵、雩祈失效。俄霜戈以刃接、忽星劍而鋒交，酷毒
J26nB181_p0343a02║生人崩亡殆盡，苟非植眾德本，其在于今雖負猗生
J26nB181_p0343a03║煮海之謀、郭氏冶山之策，家有金谷，貴埒五侯，愈恐
J26nB181_p0343a04║孽禍而胎憂。求其青氈如故，玉樹成行，登耳順之年，
J26nB181_p0343a05║來純嘏之錫，如天都爾承吳君者，所謂百城而見一
J26nB181_p0343a06║者也。說者謂君多材多藝，達而能慮、果而知權，富而
J26nB181_p0343a07║好行其德。推君之孝于以事君，則靖恭爾位；推君之
J26nB181_p0343a08║和衷于以端揆百僚，則好是正直；推君濟人利物之
J26nB181_p0343a09║懷于以子黎元育萬方，則所好必與聚、所惡必勿施。
J26nB181_p0343a10║計然之策七，蠡用其五而霸越，既已施之國，復欲用
J26nB181_p0343a11║之家，乃治產積居，於一十九年之中三致千金焉！唯
J26nB181_p0343a12║君師蠡祖計然，能擇人而任時，故雖屢折凶烽、數臻
J26nB181_p0343a13║饒裕，然失之不為慍、得之不為矜。推君皇皇之雅度
J26nB181_p0343a14║于以託乃股肱、寄乃心膂，則必臨寵辱而不驚其神
J26nB181_p0343a15║者也。惜以家政隳科名，不獲用之家者施諸國耳！夫
J26nB181_p0343a16║崑炎石化，玉豈孤堅？方國家運膺百六之窮，彼淺艸
J26nB181_p0343a17║易為長蘆者已不勝霜摧雪拉之虞矣！獨君如黃海
J26nB181_p0343a18║蒼松，生丹嵒翠壁間，根無以飲乎黃泉、葉僅止披乎
J26nB181_p0343a19║風露，千盤其蓋、百曲其枝，若弗克遂其蕩日摩雲之
J26nB181_p0343a20║勢者。然而忝嶽色壯遊觀，唯松獨也宜然，則所以使
J26nB181_p0343a21║君嗇其施者，其蓋欲君豐其受乎！予餐霞味道之夫，
J26nB181_p0343a22║未遑晉交乎君，而識君之長君蘭根甫于邗原。噫！蘭
J26nB181_p0343a23║之為蘭也，其因君幽谷哉！
J26nB181_p0343a24║壽德輝何君六旬序
J26nB181_p0343a25║粵稽古往牒，聖若賢之樹德立功于時也，恆見于垂
J26nB181_p0343a26║暮之年。故雖天縱如尼宣，使不臻七十，將聖而不神
J26nB181_p0343a27║矣！雖奇謀如▆尚，使不登八十，將終老磻谿而無以
J26nB181_p0343a28║奏鷹揚之績矣！豈不壽也者為五福之徵，而生人之
J26nB181_p0343a29║所欲必得者乎？然世有非聖非賢、非忠非孝，而託于
J26nB181_p0343a30║忠孝聖賢之倫者，寧獨新莽早夭，可盜姬周之名？即
J26nB181_p0343b01║鵠立永嘉德祐之朝，豈無洋洋節義自多之君子？苟
J26nB181_p0343b02║其溘先朝露，將恐王蠋不得擅美于前、蘇武不至煢
J26nB181_p0343b03║芳于後也。及乎鼎湖龍去、宗廟丘墟，向之鳳翥鸞鳴
J26nB181_p0343b04║者相率而化為鶉為鶩，則是成人者古稀而敗人者
J26nB181_p0343b05║又黃耇。何也？於乎！疾風之下，難為勁艸，故欲傲雪淩
J26nB181_p0343b06║霜，必也翠柏蒼松而後可。近吾于布衣中得一人焉，
J26nB181_p0343b07║曰德輝何君者。君世族新安，播遷于宛，父早棄諸孤，
J26nB181_p0343b08║家日替零，以至黃鳥可歌、鶺鴒堪歎。君乃毅然舍所
J26nB181_p0343b09║學而經商淮甸，遂由始有而至少有，由少有而至富
J26nB181_p0343b10║有，還為父相幽宅、為昆弟諸姪鳩集厥家，卒怡如一
J26nB181_p0343b11║堂之上焉！謂君非大有為之士，而能振興若是乎？既
J26nB181_p0343b12║而清師渡淮，君度江南必亂，復舍所居積走宛保母。
J26nB181_p0343b13║及淮北安堵諸商復業，君獨奉母不來。噫嘻人情，重
J26nB181_p0343b14║棄財、輕趨利，此溫嶠之所以絕裾、朱公子之所以誠
J26nB181_p0343b15║有不能忍也，況君食苦為生難甘以一母之故棄若
J26nB181_p0343b16║敝屣？君真天下士耳！豈曰貨殖中人哉？君而貨殖，其
J26nB181_p0343b17║天下之不幸乎！蓋天下之大也，需才臣而後治；廟社
J26nB181_p0343b18║之崇也，需節孝之臣而後有所託。以君之才，遇主於
J26nB181_p0343b19║巷，必能為君增其式廓；以君之節孝，當乘輿憂虞之
J26nB181_p0343b20║日，必能殺身成仁，以從君于九天之上。君而貨殖，此
J26nB181_p0343b21║天下之所以大不幸乎！雖然，今君始六旬耳，安知八
J26nB181_p0343b22║十不有磻谿之遇哉？請得以是為君祝焉！
J26nB181_p0343b23║壽賓梧程君六十序
J26nB181_p0343b24║歲在甲午三月暮春朔有七日，為天都程君賓梧大
J26nB181_p0343b25║長者六十初度之辰。是日也，巖壑生芳、園林錯繡，紫
J26nB181_p0343b26║煙霏南陌、旭日麗千門。池塘梳楊柳，澹澹之風；院落
J26nB181_p0343b27║點梨華，輕輕之雨。歸巢舊燕，俯廉冪以雙窺；出谷新
J26nB181_p0343b28║鶯，遷高枝而百囀。于是君之親姻、宗黨、故舊、賓從，既
J26nB181_p0343b29║欣嘉運、復慶芳時，莫不相與挈壺觴、酌春酒以介君
J26nB181_p0343b30║之眉壽者。君尤子扶漢膚敏士也，以為玉帛皇皇、磬
J26nB181_p0343c01║莞將將，徒周章乎耳目耳？念欲須君不朽，非言不可，
J26nB181_p0343c02║乃即予徵詞焉！予進扶漢而告之曰：「維我閻浮南州，
J26nB181_p0343c03║上壽一百二十五、中壽一百、下壽六十，尚不足以望
J26nB181_p0343c04║鬱單越之千齡，況四王之九百萬歲、忉利之三億六
J26nB181_p0343c05║十萬歲，乃至他化之九百二十一億六百萬歲哉？」然
J26nB181_p0343c06║閻浮獨以三事。一者、勇猛彊記能造諸業。二者、勇猛
J26nB181_p0343c07║彊記勤修梵行。三者、勇猛彊記佛出其土。勝彼六天
J26nB181_p0343c08║下，此三洲又奚問焉？故必有勝人之行，斯可以壽矣！
J26nB181_p0343c09║君行謂何？扶漢載言於予曰：「山君牧山，而後寶藏貨
J26nB181_p0343c10║財之繁殖斯詳焉；水王王海，而後黿鼉蛟龍魚鱉之
J26nB181_p0343c11║廣生乃竟焉。人盡戴天也，而不知其高；人盡履地也，
J26nB181_p0343c12║而不知其厚。夫余于年父亦尤是也，第彷彿而得其
J26nB181_p0343c13║大都，則仁能推恩，故丘母有橋；孝能錫類，故殉孝有
J26nB181_p0343c14║子、守貞有媳；勇能果敢，故奸發大憝而除通國之蠹；
J26nB181_p0343c15║信能不侵然諾，故貲運千里而歸鄧氏生寄之金；智
J26nB181_p0343c16║能知人善任使，故所託皆忠謹，而無隳事失墜之虞。
J26nB181_p0343c17║若乃決機應變以濟世之艱危、攄素推誠以通人之
J26nB181_p0343c18║蘊塞，節儉持身、澹泊明志、堅忍厲操、謙光接物，則闔
J26nB181_p0343c19║國知聞，抑余小子又不勝其言之也。」噫！予聞之先民
J26nB181_p0343c20║曰：「唯奢損福，祿盡斯亡。」以君素封之家，乃有儉德焉！
J26nB181_p0343c21║又聞之契經曰：「慈母于恆河救子，兒母俱沒，得生梵
J26nB181_p0343c22║天。」矧君孝母，津濟無窮，過此以往君齡必臻上壽，然
J26nB181_p0343c23║後乘天宮殿高升梵世，方將與天地相終始、日月同
J26nB181_p0343c24║久長，區區人間春秋甲子，又烏足為君道哉？
J26nB181_p0343c25║壽廣陵蔣母孺人序
J26nB181_p0343c26║孔子之為門弟子言孝也廣矣！獨于色養無違之外，
J26nB181_p0343c27║別垂一訓曰：「父母之年不可不知也，一則以喜，一則
J26nB181_p0343c28║以懼。」所以悚惕乎人子者，真有凄然凜然不勝風燈
J26nB181_p0343c29║命脆之虞、薤露易晞之感，俾凡孝思可展者，宜無不
J26nB181_p0343c30║殫其力焉！然山舟藏而罔固、壑澤負而能移，蓼莪之
J26nB181_p0344a01║浩歎方興、小菀之憂傷已甚，抑安能使夫春萱不老、
J26nB181_p0344a02║秋實靡凋；菽水之歡終年膝下、斑衣之舞長自婆娑
J26nB181_p0344a03║也哉？此則可問諸天而難必之人矣！廣陵同菴蔣先
J26nB181_p0344a04║生者，高文懿德，博學深思，其今世之傳經劉向而抗
J26nB181_p0344a05║疏匡衡者與！獨才廣數奇，至九乃中丙科，則龍蛇起
J26nB181_p0344a06║陸、戎馬生郊，倉卒之間僅奉一母走江上，流離播遷
J26nB181_p0344a07║者踰年，及至復我邦族，則三徑久已就荒、松菊幾無
J26nB181_p0344a08║條肄，尤且忘己之貧、急人之難，破產廢居，一枝莫寄，
J26nB181_p0344a09║至賃僧廬以容膝矣！先生無悔焉！采菊東籬下、闔戶
J26nB181_p0344a10║日高眠，寧直不為五斗米折腰！不為王刺史酺其糟、
J26nB181_p0344a11║歠其醨，雖有同薦于鄉之郡使，君曾無寸楮達殷勤、
J26nB181_p0344a12║片言修舊好。夫妻臣妾日稯稯然，典衣縮食求給乎
J26nB181_p0344a13║甘毳者，知有將母來諗而已。審其愛日之誠，殆將一
J26nB181_p0344a14║刻值如千金、如尺璧、如寸珠，而罔敢少弛焉者。乃今
J26nB181_p0344a15║歲丁酉，母孺人竟登九十矣！耳聰可以審樂、目明可
J26nB181_p0344a16║以刺繡。自今伊始，其為先生酌春酒、介眉壽者，又不
J26nB181_p0344a17║知幾千萬億觴焉？異哉！人生七十古已云稀，況願乎
J26nB181_p0344a18║其外？況當今日真淳已散、大樸無存，雲氣不待族而
J26nB181_p0344a19║雨、草木不待黃而落，孺人顧獨享有殊福，而獲此過
J26nB181_p0344a20║量之年哉！或曰：「先生之父為三我先生。三我先生者，
J26nB181_p0344a21║言語必信，經德不回，動容周旋中禮。孺人既已思齋
J26nB181_p0344a22║思媚，克相克承，無違夫子矣！使今富貴不能忘，軒車
J26nB181_p0344a23║尤在，念先生且奈何？乃能安貧而成先生之志、樂賤
J26nB181_p0344a24║而遂先生之高，所謂孟光婦而實范滂母者也。德厚
J26nB181_p0344a25║而福臻，壽也固宜。」予曰：「然！」然則孟光與范母固咸有
J26nB181_p0344a26║一德，豈盡如岡如陵眉壽無有害者乎？而非然也。夫
J26nB181_p0344a27║以高文博學之先生，不獲厚食其報，天固有慚德矣！
J26nB181_p0344a28║今茲竭誠慮甘窮餓者凡而為其母也，復不益之算
J26nB181_p0344a29║而傷其心焉？天則何辭而謝先生哉？不然，人命駛速，
J26nB181_p0344a30║速如川流，其孰能挽之？吾故曰：「此則可問之天而不
J26nB181_p0344b01║能必諸人者。」蓋以是夫。
J26nB181_p0344b02║壽毛伯華母七十序
J26nB181_p0344b03║須迷盧半有天，鄰于日月之上者曰四天王。人間五
J26nB181_p0344b04║十年為彼天一晝夜；彼天一歲周，則人間萬八千年
J26nB181_p0344b05║矣！等而上之，欲天有六、禪天十八、無色界天有四，皆
J26nB181_p0344b06║倍倍增，況無色等極樂、極樂等勝蓮華國土，則又日
J26nB181_p0344b07║劫倍倍增。噫！彼方電拂四王不啻，奚有于人間哉？雖
J26nB181_p0344b08║然，朝菌不知晦朔、蟪蛄不知春秋，然則人間百歲稱
J26nB181_p0344b09║曰「大年」不亦宜乎？異哉！一真法界本無晷運，寧有歲
J26nB181_p0344b10║時？乃此劫波彼晝夜、此旦暮彼古今，又復何也？蓋由
J26nB181_p0344b11║群生識心有定亂，故世界成階差。苟能一念不生、前
J26nB181_p0344b12║後際斷，則剎那包十世、曠劫即如今矣！念既不生則
J26nB181_p0344b13║自有無作妙力，以之翻頭作尾則可迴過去世入見
J26nB181_p0344b14║在世，以之翻尾作頭則可移未來世置過去世，化裁
J26nB181_p0344b15║天地，長育群萌。直其能事之餘，于以壽吾親也，何有？
J26nB181_p0344b16║婁東毛伯華，孝子也。始為鄉塾之師，以館糈養親焉
J26nB181_p0344b17║不足，繼學岐黃之術；以藝業養親焉不足，日夜籲天：
J26nB181_p0344b18║「儻餘生有子荊一朝之祐，願及親存而受之。親亡雖
J26nB181_p0344b19║與妻子轉溝壑，弗恤也。」今伯華稍能奉甘毳，則父喪
J26nB181_p0344b20║僅母存且七十矣！嗟乎！孝子之至，莫大乎尊親；尊親
J26nB181_p0344b21║之至，莫大乎以天下養。伯華乃無緣及親存，與其未
J26nB181_p0344b22║衰之日，克承菽水歡哉？雖然資口體，何如益神明？夫
J26nB181_p0344b23║伯華固說吾祖菩提達磨之宗者也，果能內心無喘，
J26nB181_p0344b24║心如牆壁，一念緣起無生，則無作妙力自可施由親
J26nB181_p0344b25║始。不見玄沙之父捕魚為生，沒于閩江，當沙築指嶺
J26nB181_p0344b26║頭時，其父忽見身致謝曰：「吾以殺生害命墮冥塗，今
J26nB181_p0344b27║賴師悟道之力得生天矣！」況及母無恙時，使其垂老
J26nB181_p0344b28║而聞極則之語？優悠猒飫，坐臻斯道，方且與伯華長
J26nB181_p0344b29║揖四生，永辭三界。眎彼生沈諸趣展轉輪迴者，縱尊
J26nB181_p0344b30║為天子父，奉以天下養，吾知毛母必唾而棄之矣！七
J26nB181_p0344c01║十稱觴而猥曰：「壽乎哉！」
J26nB181_p0344c02║
J26nB181_p0344c03║
J26nB181_p0344c04║
J26nB181_p0344c05║
J26nB181_p0344c06║
J26nB181_p0344c07║
J26nB181_p0344c08║
J26nB181_p0344c09║
J26nB181_p0344c10║布水臺集卷第九