J26nB181_p0345a01║布水臺集卷第十
J26nB181_p0345a02║住明州天童寺匡廬黃巖沙門道忞著
J26nB181_p0345a03║碑銘
J26nB181_p0345a04║敕建南苑德壽寺碑奉　敕撰文
J26nB181_p0345a05║諸佛以一大事因緣故出現於世，所以設教利生無
J26nB181_p0345a06║非開覺群迷，俾明自性而已。自性明則塵勞息，塵勞
J26nB181_p0345a07║息則法界純真，法界純真則超然無寄。故初祖之對
J26nB181_p0345a08║武帝曰：「淨智妙圓，體自空寂，如是功德，不以世求。」然
J26nB181_p0345a09║迷途未復、覺路方遙，苟不導修福嚴，則沒在諸苦，曷
J26nB181_p0345a10║繇自振？此覺帝之揚靈火宅，凡以利樂夫人天者至
J26nB181_p0345a11║悉也。乃後世過舉，匱國窮民，專求祜祐於靈祠，象設
J26nB181_p0345a12║福之修，且不勝其怨之叢，自蕭梁差跌以來，為世儒
J26nB181_p0345a13║口實，不知幾千萬喙矣！天祚有清，我皇應運，爰以幼
J26nB181_p0345a14║沖之年總攬乾綱，削平四海，幅員之廣，奄有華戎，其
J26nB181_p0345a15║於敬天法祖之規、致治勤民之本，遠則希蹤大禹、近
J26nB181_p0345a16║實取譬漢文。語其敏求，則經生未逮；推其問察，則艸
J26nB181_p0345a17║埜可師。所以諸凡〈帝典〉、〈王謨〉、《詩》、《書》、《六藝》，朝堂之得失、
J26nB181_p0345a18║相業之醇瑕，靡不洞若觀火、別若素緇。尤復契慕空
J26nB181_p0345a19║宗、留神祖道，萬幾餘暇，不廢諮參。自非靈山大士悲
J26nB181_p0345a20║願夙承，示作帝王，何以臻此？然君臨天下十有七年，
J26nB181_p0345a21║唯是日求敉寧，與民休息，概未嘗勞人動眾經營臺
J26nB181_p0345a22║榭，少侈遊觀。特於順治十五年八月日，指授臣工考
J26nB181_p0345a23║卜南苑中，相厥爽塏之地，刱茲靈宇一區，中建普光
J26nB181_p0345a24║明殿，奉安釋迦文佛，侍以韋李二天；配以十八應真。
J26nB181_p0345a25║前為護世四神王殿，再前為三門，司啟閟也。後闢方
J26nB181_p0345a26║丈，以安主法之僧，尊法教也。左右為廚庫、僧堂，安清
J26nB181_p0345a27║眾也。殿之左翼供觀音、文殊、普賢；右翼供地藏、藥王、
J26nB181_p0345a28║藥上，皆十方世界名稱普聞之大士，所以昭往行也。
J26nB181_p0345a29║復設東西二樓，縣置鼓鐘於上，所以號令晨昏也。然
J26nB181_p0345a30║後繚以周垣，樹以塞門，罔不綠疏青瑣，金煌碧輝，用
J26nB181_p0345b01║是集福儲庥，上報聖母皇太后劬勞之德、教育之恩。
J26nB181_p0345b02║是則我皇孝思永長百王足法，其與專求祜祐以庇
J26nB181_p0345b03║一人者，不亦大相逕庭與？歲在庚子，實臣僧道忞奉
J26nB181_p0345b04║詔來京之明年也。于時告厥成功，中外莫知。皇帝以
J26nB181_p0345b05║忞學佛之徒，於佛事門中為能曉暢其故，命忞撰文
J26nB181_p0345b06║紀事，鎞諸豐碑，將以布告臣民焉！忞愚不敏，重違慈
J26nB181_p0345b07║旨。謹拜手颺言而獻詞曰：
J26nB181_p0345b08║世雄設教，開鑿蒙昧，如抉金鎞。上智悟明，識心達本，
J26nB181_p0345b09║覺即菩提。小機羊鹿，詔修福慧，孩幼是攜。聖帝明王，
J26nB181_p0345b10║靈山所屬，我法塹城。徒知崇奉，匱民斂怨，國是用領，
J26nB181_p0345b11║豈佛詿誤？執事迷理，世實聽熒。大清啟運，雲開佛日，
J26nB181_p0345b12║首出我皇。聖智生知，爰在幼沖，總握乾綱。神武不殺，
J26nB181_p0345b13║懷綏以德，揉此萬方。勤儉斯躬，勉勉大禹，翼翼漢文。
J26nB181_p0345b14║金玉為度，克明克類，克長克君。古訓是師，亦經亦史，
J26nB181_p0345b15║亦典亦墳。靈源一發，糟粕詩書，覃求祖意，萬幾餘暇，
J26nB181_p0345b16║日就月將，諮參不置。乃知我皇，統御金輪，誕從佛位。
J26nB181_p0345b17║十有七載，蔀屋乾乾，遊觀廢罷。猗與南苑，誰輸梵宮？
J26nB181_p0345b18║四天來下。檐阿華采，像設崔嵬，金輝玉射。於皇聖母，
J26nB181_p0345b19║宸躬是鞠，帝德式楷。皇心孔念，昊天罔極，厚地無涯。
J26nB181_p0345b20║德厚恩高，何以報之？有覺如來。乃命臣工，匪疚匪棘，
J26nB181_p0345b21║精廬是飾。以祈黃耇，以介景福，以引以翼。允矣我皇，
J26nB181_p0345b22║永言孝思，孝思維則。帝嘉忞學，禪證有辭，文宜朕詮。
J26nB181_p0345b23║忞拜稽首，對揚休命，風雅典鮮。視於臣民，明昭有清，
J26nB181_p0345b24║天子萬年。
J26nB181_p0345b25║南海普陀山梵音菴釋迦文佛真身舍利碑
J26nB181_p0345b26║明州古稱三佛地，其最著者曰鄮山。蓋周厲王時，東
J26nB181_p0345b27║天竺國無憂王所藏釋迦文佛真身舍利處也。去明
J26nB181_p0345b28║州薄海五百里外，復有山曰補怛洛迦者，則普門大
J26nB181_p0345b29║士化跡所顯。以佛菩薩慈因緣故，故自晉之太康、唐
J26nB181_p0345b30║之大中，以及今上千齡歲，奔走赤縣神州之民，至有
J26nB181_p0345c01║梯山萬里，踰溟渤、犯驚濤，扶老攜幼而至者不衰。山
J26nB181_p0345c02║處大海中，為支那四山之冠，鼓涵風日，摩蕩雲煙。其
J26nB181_p0345c03║最高巘絕處為菩薩頂，菩薩頂之下為梵音精舍。當
J26nB181_p0345c04║日月晴霽，則千山排闥而隱隱隆隆於青蠃翠黛之
J26nB181_p0345c05║中者鄮山也！熹宗天啟丙寅，有梵僧至自波羅奈國，
J26nB181_p0345c06║見其洞壑平坦，以為八吉祥六殊勝地莫是過，乃出
J26nB181_p0345c07║所懷舍利建塔其上，繇是慈網交羅海山互映矣！塔
J26nB181_p0345c08║高如來身量，內奉旃檀香塔一肘量，黃金寶缽為承，
J26nB181_p0345c09║上以金鐘彌覆之，而舍利實藏是焉！初梵僧募塔，平
J26nB181_p0345c10║江人莫之信，舍利愍之乃顯神變為之助發，於是有
J26nB181_p0345c11║見三者：一者見黑白紅色間錯者；或唯見佛身相好
J26nB181_p0345c12║者；或始不見而終見，如徑寸大者。遂一時傾施填委，
J26nB181_p0345c13║塔以成。其莊嚴妙麗類鄮山，而安奉之法則舍利從
J26nB181_p0345c14║黃金缽網楞眼中投以入，及禮覲則出以眎，如是者
J26nB181_p0345c15║再三出之，則增長數倍不可取眎焉。今上皇帝丁丑
J26nB181_p0345c16║春仲，余自太白來觀，山中耆宿咸為余言：「且請記之。」
J26nB181_p0345c17║余曰：舍利，聖人之骨身也，聖人神變不止是。愍世狹
J26nB181_p0345c18║劣示其小者，夫何足以觀聖人哉？當觀聖人韜光掩
J26nB181_p0345c19║寂，而舍利留靈福天上人間，亙百代，歷金石水火而
J26nB181_p0345c20║逾靈逾固者，抑豈無自而然哉？蓋聖人體道乎其身，
J26nB181_p0345c21║達形神而一之，臻夫大妙，故能聖變無窮。其自書契
J26nB181_p0345c22║以還，薄海內外，苟非聖人、非聖人達道弟子，罕不葬
J26nB181_p0345c23║骨五泉、遺塵九土，豈其道與聖人異？抑身夫其道者，
J26nB181_p0345c24║或日用而不知焉？或半生半滅，半不生滅焉？是以見
J26nB181_p0345c25║有虛棄，依正相隨，又烏怪其然邪？故佛與羅漢皆有
J26nB181_p0345c26║舍利，唯佛最堅不可壞。而先德嘗稱真淨舍利大如
J26nB181_p0345c27║菽，五色晶瑩而又堅剛，嘗置鐵砧舉鎚擊之，砧鎚俱
J26nB181_p0345c28║陷而舍利無損，謂其平昔踐履明白，見道超詣所致。
J26nB181_p0345c29║諗余舊聞，豈不以其道之故哉？是以先德說法，往往
J26nB181_p0345c30║提唱身心一如、身外無餘之旨，而近世皆諱言之。余
J26nB181_p0346a01║恐聖人之道將隱而不章，故書此而告夫吾輩之為
J26nB181_p0346a02║聖人之徒者。復系之以詞，詞曰：
J26nB181_p0346a03║有大導師，哀世昏濁，示生五天。四十九載，身教廣被，
J26nB181_p0346a04║以逮多千。乃愍末學，碎此金軀，布為飛煙。從煙飄墮，
J26nB181_p0346a05║珠糝玉粒，舍利式傳。生人之理，髮毛爪齒，以日以遷。
J26nB181_p0346a06║矧其散壞，下飼螻螘，上食鶩鳶。誰閱千齡？探之水火，
J26nB181_p0346a07║不可濡然！咨爾佛子！爾見有棄，聖無所捐。以無捐故，
J26nB181_p0346a08║如春在華，光色明鮮。亦如甜蜜，即蜜而甜，無有中邊。
J26nB181_p0346a09║遠矣南國，誰負導師？於海之堧。廣顙隆準，萬里懷來，
J26nB181_p0346a10║建此層巔。嗟曰未建，眾罔克知，緝緝翩翩。小大攸示，
J26nB181_p0346a11║出沒隱顯，眾翕以跧。咨爾佛子！爾觀舍利，勿以意甄。
J26nB181_p0346a12║導師非二，即爾觀時，覿體見前。舉心分別，舍利隱矣！
J26nB181_p0346a13║滿目空阡。況復厝疑？狹劣其思，而不敬虔。稽首大士！
J26nB181_p0346a14║天龍之屬，與其鬼僊。式臨我詞，我詞非紿，以昭萬年。
J26nB181_p0346a15║四明雪竇山資聖禪寺中興碑
J26nB181_p0346a16║粵維震旦心燈岷源嵩少，四傳至破頭，雖橫出一枝，
J26nB181_p0346a17║佛法尤隱躍於時；又二傳而至曹谿，則得道者如林，
J26nB181_p0346a18║一時散居巖竇，由是天下名山三百、支山三千，半為
J26nB181_p0346a19║釋梵龍天之宮矣！而叢林之盛獨擅江西湖南者，以
J26nB181_p0346a20║有南嶽、青原、馬祖、石頭碩大之師爰居於此也。自一
J26nB181_p0346a21║人指南，令行吳越之讖縣諸大仰，而後東西二浙大
J26nB181_p0346a22║法潢流，致茲名坊顯位，蔚為五山十剎，其間唯雙徑、
J26nB181_p0346a23║天童、雪竇最稱法窟者，蓋雪竇以顯、天童以覺、雙徑
J26nB181_p0346a24║以杲故也。天童盛時，殿宇崇高百六十尺，其他食賦
J26nB181_p0346a25║之莊，碁布三州八縣，旁及海堧島嶼之區。當此貪殘
J26nB181_p0346a26║剝啄，風火彌綸、宏規莫問之秋，尤能感先師一埽劫
J26nB181_p0346a27║灰而歔之燼，則山川祕圖之雄，可想而知其概矣！雪
J26nB181_p0346a28║竇則宗四明、而祖華頂、踞群峰之上遊，其高出雲天，
J26nB181_p0346a29║其羅青錯黛不知幾千萬疊中乃霄然洞開，梵宇原
J26nB181_p0346a30║隰每每雙谿流碧，異境靈觀勝焉茲絕。且也虹飛雪
J26nB181_p0346b01║瀑，天設巖臺，雲壑幽奇，珠林蒼倩，所以發明王之夢、
J26nB181_p0346b02║煥奎璧之章，歷宋諸宗爰下敕書四十一道，疊賜御
J26nB181_p0346b03║製御書、御袍、御香、御茶、金寶碑、師號、命服，免徭役、禁
J26nB181_p0346b04║樵采，歲度僧一員守香火，而宸眷不衰焉！寺刱於晉，
J26nB181_p0346b05║初名「瀑布院」，後改「瀑布觀音院」，至宋咸平間敕賜今
J26nB181_p0346b06║額為「資聖寺」。其成十方院以禪宗住持者，則自常通
J26nB181_p0346b07║禪師始也；其浸昌浸熾，宗風丕振，增其式廓輪奐益
J26nB181_p0346b08║新者，則自明智二覺禪師，宣而著、盛而大也。後雖興
J26nB181_p0346b09║廢靡常，然承累世之餘烈，則時有紹興之燬，如湛修
J26nB181_p0346b10║之；至元之災，善來復之，皆不旋踵而嗣興。逮入明年，
J26nB181_p0346b11║則常通法鼓久已停音，子院師蟲幾成檮杌，天龍告
J26nB181_p0346b12║哀、鬼神西去，乃有崇禎十六年之變。兵燹之餘，蜂房
J26nB181_p0346b13║螘室卒同紺殿琳宮，雨風消歇，此大人利見之機、剝
J26nB181_p0346b14║極復旋之兆，具章於此矣！於是有司議除議革龜莫
J26nB181_p0346b15║告猷，一時甬越人士聞而慨歎：「豈可當吾世，忍令四
J26nB181_p0346b16║明勝區頓埋荒艸哉？致有道之師坐鎮之，舊觀可復
J26nB181_p0346b17║也。今景星巖不有石奇禪師，孤風無忝二靈；高道可
J26nB181_p0346b18║方兩覺者乎？且天童嫡胤是嘗佐密翁中興太白，于
J26nB181_p0346b19║起乳峰也何有？」共走仙居告所以輓師之意，師為咨
J26nB181_p0346b20║嗟！賦感而來，說法茅堂。儼臨萬眾，門風險峻，壁立千
J26nB181_p0346b21║尋。蓋師既傷雪竇運會之式微，尤痛法門人師之混
J26nB181_p0346b22║濫，一意撒其蔀葑，別開靈牖，凡有來者一一與之刮
J26nB181_p0346b23║皮及髓，洞根見元，飲之以冰檗、飽之以雪霜，刀尺鑪
J26nB181_p0346b24║錘之下固罔非鐵額銅頭，而走聲之輩莫不自崖而
J26nB181_p0346b25║返洋洋然去矣！師不顧也，居凡一十五秋，殿堂樓閣
J26nB181_p0346b26║與夫象設諸天，煥然一新，莊嚴畢備，厥功懋矣！可以
J26nB181_p0346b27║配古。而舉事維艱，萬難於昔，蓋昔之燬於咸通也，有
J26nB181_p0346b28║士張昱者葺之矣！其崇於景福也，有刺史黃晟者施
J26nB181_p0346b29║田千三百畝而佐之矣！繼撒新於周之廣順、盛備於
J26nB181_p0346b30║宋之淳化、乾興也，上有佛心天子、下有樂善高門，抑
J26nB181_p0346c01║無事不咄嗟可辦矣！今則四方版蕩，荒亂荐臻，而幽
J26nB181_p0346c02║艸芃狐轉為魔孽，且有假法產充兵餉，媚茲驕軍悍
J26nB181_p0346c03║將，冀滿其溝壑者矣！然豈無秉護世熱鐵之輪、韋天
J26nB181_p0346c04║降魔之杵，如心樸羅觀察之俊顧奉侯其人者？而十
J26nB181_p0346c05║年之內山海交訌，朝往非象弭之夫、夕來即魚服之
J26nB181_p0346c06║士，師蓋與諸禪日在鋒刀頭而非坐即臥者也，乃能
J26nB181_p0346c07║即此坐臥之中不動聲色。需材，則百圍之木不難塹
J26nB181_p0346c08║堙山谷而轉輸；需石，則千仞之岡可使奮迅龍蹖而
J26nB181_p0346c09║開宕。雲水趨於父事、庶民說而子來，非師悲願夙承，
J26nB181_p0346c10║慈風廣被，曷由致之？於乎！追還既湮之寶所、幻出方
J26nB181_p0346c11║蹶之瑤天。雲老山香，再起千峰寒色；嵒崩石落，重高
J26nB181_p0346c12║雪瀑飛聲。此豈尋常興建之事哉？是宜文以誌之！詩
J26nB181_p0346c13║以詠之！用昭此山與師功德俱不磨焉！於是盥沐敬
J26nB181_p0346c14║虔而獻詞曰：
J26nB181_p0346c15║四明肇域，三佛留蹤；天台比峻，禹穴推雄。回翔百里，
J26nB181_p0346c16║盤結千峰；星蠃掩玉，蜨翠排空。寶坊碁布，乳竇宅中；
J26nB181_p0346c17║儼開圖畫，巧設天工。嵒臺插漢，雪瀑飛虹；蜿潭光怪，
J26nB181_p0346c18║珠樹玲瓏。山鳴晉代，宇刱咸通；五宗迭主，四海趨風。
J26nB181_p0346c19║堂堂二覺，法中大龍；沛滂法雨，式廓禪叢。夢感宸遊，
J26nB181_p0346c20║昭格帝衷；奎章煥發，恩賚疊降。晉元代閱，千稔其穜；
J26nB181_p0346c21║豈無興廢？曰替斯隆。孰如今者？法鼓塵蒙；既侵魔孽，
J26nB181_p0346c22║返食師蟲。景星將耀，天假祝融；一烈兵燹，祓除晦霳。
J26nB181_p0346c23║乃瞻啟明，皎皎在東；昏宵不昧，六宇光汎。何求為我？
J26nB181_p0346c24║以奏膚功；民亦勞止，歲迄荒戎。罄是用憂，師曰無庸；
J26nB181_p0346c25║在嚴法道，光啟吾宗。一十五年，坐臥兵鋒；我攝我化，
J26nB181_p0346c26║不懙不忪。龍戰于野，谷堙為衕；飛砢輓木，作此梵宮。
J26nB181_p0346c27║梵宮既作，萬福來同；豐年穰穰，禾麥菶菶。功德之大，
J26nB181_p0346c28║與山俱崇；勒銘昭萬祀，頌說何終窮？
J26nB181_p0346c29║西徑山雙林寺中興碑
J26nB181_p0346c30║閻浮提中，拔地數萬里而高出者為大雪山。由雪山
J26nB181_p0347a01║東行萬踰繕那，岐分三幹而底于海堧者為東震旦
J26nB181_p0347a02║國。北氣渾雄多沙漠、中氣淵夷多土田、南氣清和淑
J26nB181_p0347a03║麗多奇峰怪石，故仙釋之家大啟南荒極於浙地，蓋
J26nB181_p0347a04║浙東有天台雁宕之奇、浙西有天目兩山之勝。由天
J26nB181_p0347a05║目南行至高地，斷而復起綿亙數十里，而盤踞其上
J26nB181_p0347a06║者為西徑山，山開平壤，而綠疏青鎖，間見層出于蒼
J26nB181_p0347a07║松翠竹之間者為雙林寺。由是五峰環抱，則有天掌
J26nB181_p0347a08║峙其北、驪珠獻其南，右擎雲筆、左抹蛾眉，莫不奔青
J26nB181_p0347a09║擁翠以來，宛似蓮敷海日焉！至若池開浣雲匯諸流，
J26nB181_p0347a10║東合溠水然後倒嶽傾湫而下，又不啻玉瀉天河矣！
J26nB181_p0347a11║由寺陟前岡，坐迎暉亭，則西眺臨安、東瞰錢唐、南望
J26nB181_p0347a12║江潮。俯視集賢鄉，龍飛鳳舞之山盡翔其下。寺建于
J26nB181_p0347a13║唐天成間，有禪師景文者，遙瞻瑞氣光騰雲漢，因謀
J26nB181_p0347a14║結廬其上。開基得銅佛三尊，未久成寶坊，初名「寶林」，
J26nB181_p0347a15║宋治平中敕改今額。餘諸往蹟，雖莫可攷，然無準、雪、
J26nB181_p0347a16║嵒、天真諸老遺象巍然俎豆其間，豈非先佛之所留
J26nB181_p0347a17║蹤、祖燈之所駢耀者與？嘉隆以來，寺老僧殘，始更十
J26nB181_p0347a18║方為甲乙相傳，至萬曆間復燬于火。崇禎末，僧愈式
J26nB181_p0347a19║微，里人惜焉！乃以山莊安其餘眾，力挽今山幢禪師
J26nB181_p0347a20║居之。住未有幾，殿堂、廊廡、廚庫、山門，禪誦與寢興有
J26nB181_p0347a21║制、明軒與淨館交暉，含風之閣、吐月之樓煥然一新。
J26nB181_p0347a22║至于象設之莊嚴、階陛之整飾，疑寶林無恙時，不是
J26nB181_p0347a23║過也。然而一椽一瓦罔不越崇岡、踰峻嶺飛挽而上，
J26nB181_p0347a24║矧乎百圍之木不翼何翔？千石之砢無脛安至？來者
J26nB181_p0347a25║驚為神輸鬼運，而不知壯者施力、巧者施能、富多財
J26nB181_p0347a26║者施金粟。師固挂壁一瓢、隨身兩膝，于市城無跬步
J26nB181_p0347a27║之前、于檀信無寸函之問，即邑中令宰挈一榼、攜一
J26nB181_p0347a28║觴，且力卻之、去爭之，卒欲憑高遠眺不可得，況復濫
J26nB181_p0347a29║同世流，曲求旺化，專事競奔，搖鈴擺鐸之不足，繼之
J26nB181_p0347a30║以請託于求焉；請託干求之不足，繼之以夤緣要結
J26nB181_p0347b01║焉；夤緣要結之不足，繼之以茶蔬珍玩焉？度可以邀
J26nB181_p0347b02║貴人一盻之榮，傾顯者斯須之，蓋慮無不效其奴顏
J26nB181_p0347b03║婢膝而折腰擁篲者，滔滔天下久矣！乞墦之入我桑
J26nB181_p0347b04║門、登壟之冒我祖胤也。雖然，師固非因之子而矯節；
J26nB181_p0347b05║為斯人而厲行，直性成之剛、天與之骨，是以十載天
J26nB181_p0347b06║童，親為入室之子。不詐現知識身相、不指稱太白師
J26nB181_p0347b07║承，可覘而定其素矣！竊嘗論之，百丈、大智以前，無住
J26nB181_p0347b08║持事，諸凡有志于道者，一衲雲水，萬里求人，及乎艸
J26nB181_p0347b09║鞋跟斷，得意歸來，則石室茅齋、笆籬槿戶，大忘人世
J26nB181_p0347b10║而已。所以价、密二公之訪龍山也，望寒煙而進步；嵒
J26nB181_p0347b11║頭、雪峰之道過新吳也，睹黃蔬流出而興嗟！彼四公
J26nB181_p0347b12║者，豈健羨夫名坊大剎，思投託以圖安乎？故住持之
J26nB181_p0347b13║高踞叢林非古也。大智以後則禮周樂備，或廣居而
J26nB181_p0347b14║蓄眾、或設象以標尊，于是有興修之舉，然揮金布地
J26nB181_p0347b15║一聽長者之自求多福耳！初未嘗事干募、啟攀緣，故
J26nB181_p0347b16║為干募攀援日征逐于城隍聚落之閒，以塵坌其緇
J26nB181_p0347b17║服者猶非古也。效古德而居山、秉古規以建置，于師
J26nB181_p0347b18║僅見之，固不當表顯其人、歌揚其事，而風回一世哉？
J26nB181_p0347b19║歌曰：
J26nB181_p0347b20║迢迢天目脈流長，大徑凌霄小入蒼；天掌申來自日
J26nB181_p0347b21║旁，撩空一劈青蓮張。彤雲冉冉氣何祥？寶地三災不
J26nB181_p0347b22║可戕；內閟慈容滿月光，景文天使發嘉藏。一朝布地
J26nB181_p0347b23║檀金黃，八部仍瞻覺帝坊；俎豆前修穆且莊，祖燈千
J26nB181_p0347b24║載覘輝煌。胡然白社頓頹涼，末世堪嗟魔力強；假我
J26nB181_p0347b25║衣兮倒我裳，走趨聲利若奔狼。運回百六法宜昌，吹
J26nB181_p0347b26║燼還師玉骨剛；入戶聽雲繞蘚床，八風徒爾肆飛颺。
J26nB181_p0347b27║非師有作起仆僵，道重人天自贊襄；法象崔巍碧玉
J26nB181_p0347b28║堂，精藍再見五峰翔。興衰起廢師豪芒，塵坌袈裟世
J26nB181_p0347b29║獨倀；德喪崇階道失場，千間謾詫百回廊。永寧塔蚤
J26nB181_p0347b30║沒青陽，同泰宮傳柏作梁；當日高華轉眼荒，滿原禾
J26nB181_p0347c01║黍歎秋霜。師同雲筆驪珠皇，我作銘詩寫玉鏘；珍重
J26nB181_p0347c02║山靈勤護將，留與濁世障瀾狂。
J26nB181_p0347c03║青州大覺院達法訣禪師道行碑
J26nB181_p0347c04║順治壬辰之秋季，青州達法禪師歸真大覺，相國張
J26nB181_p0347c05║東萊已擷綜其大者為詞，銘諸塔矣！其徒以師行業
J26nB181_p0347c06║跡涉神異事多逸于散忘，苟捃拾夫銘之所未逮者
J26nB181_p0347c07║而折衷焉，無洪纖皆可振厲末俗，盍曲紀之？則以其
J26nB181_p0347c08║狀請論次于當世有聞之士，然後授之豐碑而昭示
J26nB181_p0347c09║來茲，先業其不泯乎！遂以其事屬之夫予。予惟齊壤
J26nB181_p0347c10║錯海山，山川淑靈之氣必有鍾而發越之者，是以蔚
J26nB181_p0347c11║為萃拔人倫神游象外之夫。故東莞之有竺法汰也，
J26nB181_p0347c12║則道重王公矣！北海之有支曇蘭也，則德服鬼神矣！
J26nB181_p0347c13║沂山天作，緇水洋洋，顧何代無哲人？獨是象法垂秋、
J26nB181_p0347c14║聖賢隱伏，自青州百問之音響絕南陽，乃邈如曉漢、
J26nB181_p0347c15║疏若晨星焉！於乎！求崑璧於炎岡，雖寸瑤莫問，矧功
J26nB181_p0347c16║利之俗尚方堅、誇詐之習湛日甚，一齊未傅，眾楚交
J26nB181_p0347c17║咻，乃卓然不隨世波，卒能以道自見，若師之可傳又
J26nB181_p0347c18║何議焉？按師名通訣，字達法，益都李氏子。幼負出塵
J26nB181_p0347c19║志，九齡以二親俱喪，猒世相，乃投玉田菴出家。十五
J26nB181_p0347c20║得度，本名慧田，字見龍，天童密和尚為易今名，云玉
J26nB181_p0347c21║田應院也。師淹留積歲，跼若圜土，至年二十四，徑走
J26nB181_p0347c22║東萊，從璽文、慧明諸師廣習經論之學。一日覃思《首
J26nB181_p0347c23║楞嚴》「雖得多聞不成聖果」之語，復悵然自失，始有問
J26nB181_p0347c24║津祖道之思矣！於是矢志詢方，遵海而南至瑯琊，因
J26nB181_p0347c25║明空大德指參淨光老宿，于石河依之四載。一日光
J26nB181_p0347c26║問僧：「思無邪，有思是？無思是？」僧方擬荅，適師叉手立
J26nB181_p0347c27║旁，光曰：「見龍下語了也，你尤自葛藤作麼？」師聆之微
J26nB181_p0347c28║有省，發益感奮，立矢不語三年，杜多行以終身，期明
J26nB181_p0347c29║己事報佛恩德，故所至翛然，一衲披寒暑，食才接氣
J26nB181_p0347c30║而已。至於忘軀事眾則由也兼人，有輕勞無重務焉！
J26nB181_p0348a01║聞天童道風遠播，叢林之盛，雲水湖海之躋蹌，不勝
J26nB181_p0348a02║高山仰之景行行之，遂由河北造甬東，徒步三千里，
J26nB181_p0348a03║躬就刀尺之下。一聞示誨，如飲醍醐，由是日有智證。
J26nB181_p0348a04║雖服勤眾務，陸沈下版之中，而函丈中人，固已別具
J26nB181_p0348a05║隻眼以待之矣！因疾出山還益都，繼而求登菩薩戒
J26nB181_p0348a06║品，復再上天童親炙踰年，乃以歸建叢林，揚化父母
J26nB181_p0348a07║之邦為請，天童韙之且致重誡焉！歸即潛住平山，單
J26nB181_p0348a08║己嵒居、草衣木食卉無甘苦，一嘗之殆遍。有訪者曰：
J26nB181_p0348a09║「境僻人荒，如此得無蛇虎戒心與？」師曰：「你欲見否？」回
J26nB181_p0348a10║視即一虎在旁，其人怖懼，則揮之令去。住凡五稔，僧
J26nB181_p0348a11║俗四遠欽風親依唯恐後。師知可以有行也，乃自陳
J26nB181_p0348a12║夙願，由是天人協贊，一舉而成大寶坊寺，距郡城一
J26nB181_p0348a13║里。當西北之偏，青峰翠岫，綠瓦朱楹，時或旭日初升，
J26nB181_p0348a14║夕陽斜照，則山光樓閣互相蔽虧，規制差小天童而
J26nB181_p0348a15║壯麗實過之。東萊張相國尤深敬信，復別刱禪院居
J26nB181_p0348a16║師，故師為青之大覺、萊之福慶兩寺住持。惓惓以本
J26nB181_p0348a17║分者著子提撕學者，概未嘗登猊座操鎚拂為人舉
J26nB181_p0348a18║揚。眾請之師，師曰：「莫𧬊速俟法堂方丈就，吾則為老
J26nB181_p0348a19║黃龍和尚，當自有南禪師為你輩說法也。」故叢林方
J26nB181_p0348a20║在天開艸昧之初，即事事準以大智清規，是以規皇
J26nB181_p0348a21║矩疊，禮周樂備，不赴外請、不事交結，老有養、壯有學、
J26nB181_p0348a22║少有模，至今遂為大河以北法社之冠焉！尤嚴一日
J26nB181_p0348a23║不作一日不食之戒，聞鼓普請未嘗不身先率眾。暇
J26nB181_p0348a24║則詢老疾、課童行，利導諸司以為常。初夜必跏趺危
J26nB181_p0348a25║坐，中夜經行，後夜禮佛。或時漫步朗吟達旦，蓋脅不
J26nB181_p0348a26║至席者終身焉！間嘗有病，病雖至殆，不藥餌、不困眠，
J26nB181_p0348a27║即病之一字曾不一語道及。生平視身如幻，嗜道若
J26nB181_p0348a28║饑、利眾如渴，當流離之候收養遺孤、喪亂之餘掩藏
J26nB181_p0348a29║暴骼，此其一斑也，所以至行感人、真慈格物，化惡則
J26nB181_p0348a30║一言從善、履反則一動為平，夫豈偶然者？崇禎十三
J26nB181_p0348b01║年，歲饑民大疫，死者相枕籍，城鬼號焉宵啼不止，居
J26nB181_p0348b02║人求師薦拔，師以一紙宣示使貼其處，則當夜無聲。
J26nB181_p0348b03║寺基，王產也。化王衡國不允，是夜王感異夢，即親定
J26nB181_p0348b04║封疆，舍歸三寶，適搆禪叢。值時大旱，三月不雨，有闡
J26nB181_p0348b05║提者嗾諸當事議撤燬矣！夜則雷電晦冥，河水湓涌
J26nB181_p0348b06║平淹子城數尺，嗾者悔禍議遂不行。鳩工締造得大
J26nB181_p0348b07║木焉！工師曰：「棟樑材也。」丁丁伐之斷而不仆，增數百
J26nB181_p0348b08║人牽挽，莫如何也。中宵，居民忽聞甲冑有聲，嘽嘽燉
J26nB181_p0348b09║燉，宛若三軍赴敵而來者，驚起視之，則大木傾矣！殿
J26nB181_p0348b10║之千椽萬梠皆信人唐鐸所募。鐸故郡豪吏，聞師一
J26nB181_p0348b11║言示誨，則棄吏為鬻香長者，日走山鄉，化諸椽梠。有
J26nB181_p0348b12║人為鬼攝至深林使投環焉！鐸過之，鬼驚曰：「唐某來。」
J26nB181_p0348b13║迅逸而去。人故念鐸不置，而不知鐸為何如人也？一
J26nB181_p0348b14║日有遇鐸于途，而呼唐某者，人聞之，則涕泣拜跪于
J26nB181_p0348b15║前，具述所以活命之恩，審之月日，良然！後鐸死，其夜
J26nB181_p0348b16║數百處空中高叫，咸聞鐸催送椽木聲，故殿工易就，
J26nB181_p0348b17║而師之感人有如此者。師詢方問道，受益天童既深，
J26nB181_p0348b18║依之亦最久。故凡建置規模山門格則，以至立身行
J26nB181_p0348b19║己之大綱、與人接物之細目，雖道有汙隆、風有南北，
J26nB181_p0348b20║大都取法乎其大者為多。法其海納山容之量，則豐
J26nB181_p0348b21║儉隨緣，方來翕受；法其巍巍堂堂之偉度，則靜若山
J26nB181_p0348b22║峙，動若龍跜；法其壁立萬仞之孤風，則聲利不能移，
J26nB181_p0348b23║威武不能屈，不為王侯罄折、不以負販倨侮，則天童
J26nB181_p0348b24║之一目簪紱輿儓也。杜甲乙相傳之漸，竭盡衣資置
J26nB181_p0348b25║石橋、伯牙兩莊場以安插其徒子，則天童之金酬服
J26nB181_p0348b26║從，不以一廑小師有也。居恆有達官長者入寺隨喜，
J26nB181_p0348b27║其迎送款接之禮，一概委諸知事，即東萊從受皈戒
J26nB181_p0348b28║于師，自稱門下弟子，而師亦無疏䁥其間。逮庚寅冬，
J26nB181_p0348b29║東萊入朝造師言別，獨惓惓餞勉有加，則師猒世之
J26nB181_p0348b30║意蓋見于此矣！壬辰九月朢後四日忽示微疾，至二
J26nB181_p0348c01║十一日中夜，與僧孕靈問荅竟，乃泊然而逝。訃告鄰
J26nB181_p0348c02║封耆舊及護法檀越之家，或相距二百里、或相距三
J26nB181_p0348c03║百里，東萊遠在都門則又相距千里之外，咸言是夜
J26nB181_p0348c04║夢師來訣之狀。留供三日，端坐如生，依法闍維，收靈
J26nB181_p0348c05║骨建塔于寺之西原歸窆焉！世壽五十三，僧夏四十
J26nB181_p0348c06║五，前後說戒一十七壇，從得具戒者千餘人，剃度弟
J26nB181_p0348c07║子七十餘員，僧俗皈依者不可殫紀。异哉！宗門玄唱
J26nB181_p0348c08║絕于玄枵者彌運，師以孑然一躬，起末世、越等流，不
J26nB181_p0348c09║憚煙水百城之勞、虎穴魔宮之險，汲汲焉！皇皇焉！苦
J26nB181_p0348c10║志劘筋以求道利生為事，卒能道重天人、德欽神鬼，
J26nB181_p0348c11║立之斯立、道之斯行，頓然平白地上幻出龍天釋梵
J26nB181_p0348c12║之宮，惜無語言述作以光昭佛祖爾。然東至于海、西
J26nB181_p0348c13║至于河、南至于穆陵、北至于無棣，人知有佛祖向上
J26nB181_p0348c14║事者，則皆其開鑿之力也，可不謂賢哉？著為辭以昭
J26nB181_p0348c15║布來茲，其誰曰不宜？詞曰：
J26nB181_p0348c16║含生之慧目，盲以癡所蒙；論劫迷真道，常行險惡中。
J26nB181_p0348c17║康衢誰與示？出彼邪見叢；我法自西來，弈世有良工。
J26nB181_p0348c18║成風運吹毛，智刃刮其瞳；人天眼忽開，大道絕隅封。
J26nB181_p0348c19║海岱惟青齊，洋洋大哉風；支竺代何賢？格鬼孚王公。
J26nB181_p0348c20║山川孕靈淑，蔚為僧中龍；時丁象教衰，濯濯牛山童。
J26nB181_p0348c21║玄音久不唱，俗尚唯利功；饑世或相食，人類轉頑兇。
J26nB181_p0348c22║乃有至人起，悲願夙所鍾；撫茲末運儔，慘怛填膺胸。
J26nB181_p0348c23║何以眾生魚？使之脫罟量；何以渡河獸？使之立飛翀。
J26nB181_p0348c24║溟探川以浥，厥懷未易充；浩浩玄風播，聲來太白峰。
J26nB181_p0348c25║勞輕求者重，誠竭志乃通；合卻缽盂口，八面光玲瓏。
J26nB181_p0348c26║歸豈戀鄉土？揚化在我躬；範人須自範，尚口故滋窮。
J26nB181_p0348c27║虎可驅使令，艸可辦餐饔；心若不異時，諸法自玄同。
J26nB181_p0348c28║道大天人協，德臻神鬼祟；依教非面革，說服本誠衷。
J26nB181_p0348c29║華嶽巨靈劈，黃河一瀉東；區區建置事，潛以消啄訌。
J26nB181_p0348c30║蓋師末節爾，何足為詫忪？異哉豪吏鐸，志壯心膽雄。
J26nB181_p0349a01║法師只一言，翻然悔悟終；死生有奇節，況復在陶融？
J26nB181_p0349a02║我敬師大者，一目仕與農；東萊稱弟子，跪拜無德容。
J26nB181_p0349a03║方在締搆初，規疊制已鴻；功成不自居，謙讓度何洪？
J26nB181_p0349a04║一朝能事畢，雲雨散長空；分身往告訣，千江月影逢。
J26nB181_p0349a05║師滅儀刑在，高揭泰山聳；銘詩告來者，萬古開鴻濛。
J26nB181_p0349a06║金陵大報恩寺重建琉璃大殿碑記
J26nB181_p0349a07║諸佛如來，於一切法成最正覺，以故其身充滿一切
J26nB181_p0349a08║世間、其音普順十方國土，蓋以法為身，亦即以法為
J26nB181_p0349a09║宮殿者也。所以經言：「如來宮殿廣無邊，自然覺者處
J26nB181_p0349a10║其中。」如是，則金剛寶地本自天成，菩提覺場匪從人
J26nB181_p0349a11║得，又奚假運成風之巧，程匠石之能而取辦於世智
J26nB181_p0349a12║辨聰哉？第一真法性，雖生佛同源，過由明昧之岐，以
J26nB181_p0349a13║至升沈異趣、勝劣殊形，故凡有善世牖民之責者，不
J26nB181_p0349a14║得不開張化儀導歸覺路。爰自大教東來千有餘歲，
J26nB181_p0349a15║其間聖帝明王，一推我佛為群靈之首萬法之宗，罔
J26nB181_p0349a16║不嚴飾祠宇、設像標尊，所以開覺臣民者意在斯乎！
J26nB181_p0349a17║金陵梵剎經六朝建置凡四百八十寺，鷲宮鹿苑之
J26nB181_p0349a18║崇實甲天下，而城南大報恩寺又為諸山之甲。蓋在
J26nB181_p0349a19║赤烏間，吳大帝以康僧求獲舍利，為刱寺長千里，所
J26nB181_p0349a20║謂建初者是也。晉大康中，劉薩訶又於長千里掘得
J26nB181_p0349a21║阿育王所藏舍利，復建長干寺。嗣後宋、元代閱，或章
J26nB181_p0349a22║天禧、或表元興，咸仍舊蹟無增廓。至明成祖永樂十
J26nB181_p0349a23║年，始敕臣工準大內式，一攃新之，賜今額，為高皇帝
J26nB181_p0349a24║后報厥劬勞。由是琉璃紺殿與金色浮圖互相璀璨，
J26nB181_p0349a25║光燭瑤天，而寺之輪奐至此稱冠，絕一世無與京矣！
J26nB181_p0349a26║嘉靖乙丑，殿毀於火，以工繁費浩之故，中外朝野莫
J26nB181_p0349a27║敢問者數十年。崇禎末，國戚田弘遇疏請先師悟和
J26nB181_p0349a28║尚住持，將謀是舉；師以老疾固辭，事遂寢。後有舉者，
J26nB181_p0349a29║功皆不竟卒。及申酉之變又十年，鐵山王公倡之於
J26nB181_p0349a30║前，俄而謝世；提督管公和之於後，未幾去官。總東南
J26nB181_p0349b01║王侯、宰輔所樂助者未及萬緡，此都使危公有「僅得
J26nB181_p0349b02║其袖，即欲成衣」之喻，而三宜禪師所以深是其說也。
J26nB181_p0349b03║至順治十六年，世祖章皇帝留神祖道，璽書傍午，徵
J26nB181_p0349b04║詔宗門耆宿入朝顧問。是歲，沈君恆文亦以織造周
J26nB181_p0349b05║公之勸請、華山見師之贊成，直毅然身肩其任矣！隨
J26nB181_p0349b06║於庚子鳩工，壬寅集事，落成於癸卯之季冬。僅及四
J26nB181_p0349b07║周，上自象設幡幢，下及階墀闌楯，煥然一新，費金三
J26nB181_p0349b08║萬七千四百有奇，而君之借貸子息無與焉！計工十
J26nB181_p0349b09║三萬三千四百有奇，而城南五百家之助力者無與
J26nB181_p0349b10║焉！翻劫灰瓦礫為棟宇簷阿，變苔莓塵土為金碧琉
J26nB181_p0349b11║璃，信夫有非常之事，必賴非常之人也。君家世奉佛，
J26nB181_p0349b12║子弟多恂愿，獨君詼諧廣肆，年未三十即威震楚吳
J26nB181_p0349b13║縣金肘後矣！尤潛心內典，日書《雜華》諸大部不輟，所
J26nB181_p0349b14║著詩文亦富及滿車，蓋翰苑之英，起為龍城飛將者
J26nB181_p0349b15║也。故說者謂君才兼文武，智足籌機，勇能決事是以
J26nB181_p0349b16║有成，不知四載之中風波坎折，幾更憂虞，君唯忍力
J26nB181_p0349b17║守之，不足則以大愿持之；大愿持之不足，則香然頂
J26nB181_p0349b18║臂祈告韋天，至所然之香與殿毀之年正等皆九十
J26nB181_p0349b19║有九焉！而後知成事之難，未可以才智襲也。夫明當
J26nB181_p0349b20║隆萬全盛之朝，邊烽不舉，刁斗無聲，太倉儲積至粟
J26nB181_p0349b21║紅貫朽不可校，尚於祖宗植福之地愛惜金貲。逮獻
J26nB181_p0349b22║闖一呼，天下土崩，終於府庫非其財焉！清興十五年
J26nB181_p0349b23║戊戌，世祖親擇南苑嘉祥之壤，捐金億萬，建寺曰「德
J26nB181_p0349b24║壽」者，為聖母皇太后集福儲庥。及庚子工竣，上備齋
J26nB181_p0349b25║行宮，命忞隨喜，從容語忞：「朕虞兵興賦重，民不堪命
J26nB181_p0349b26║耳！俟海內康安，國用稍裕，當為名山勝剎次第修葺
J26nB181_p0349b27║一番。」不謂鶴鳴子和，沈君即以是春，手拈莖艸灑埽
J26nB181_p0349b28║南天，徑從荒甓斷礎中扶出冠世寶坊。異矣哉！豈非
J26nB181_p0349b29║國運、法運同一盛衰，而機緣湊合，真有默司其間不
J26nB181_p0349b30║可得而思議者與？增山川之瑞色、啟社稷之靈長，萬
J26nB181_p0349c01║眾歡騰、人神協慶，顧不當綴以高文壽之金石而昭
J26nB181_p0349c02║示萬齡哉？但予學媿荒疏，語慚率略，深廑無能行遠
J26nB181_p0349c03║之羞，乃沈君固援德壽往例，謂予曾奉敕撰文，有當
J26nB181_p0349c04║宸衷北闕南藩，何分朝市？由是辭不克免，謹殷重載
J26nB181_p0349c05║筆而為之銘曰：
J26nB181_p0349c06║金陵勝地，實甲真丹；山鍾王氣，虎踞龍蟠。滔滔江漢，
J26nB181_p0349c07║天塹維雄；捍茲南土，萬寶以通。民殷戶實，轂擊肩摩；
J26nB181_p0349c08║居焉絃誦，市也婆娑。俗尚好修，投誠三寶；香火家家，
J26nB181_p0349c09║佛聲浩浩。嗟誰使之？蓋在孫吳；僧求舍利，聿降天衢。
J26nB181_p0349c10║金石為試，堅莫可鑽；光騰霄漢，吞飲雙丸。乃徵神異，
J26nB181_p0349c11║乃建寶坊；法檀既普，聲教斯張。寶坊維何？長干是隸；
J26nB181_p0349c12║崇祀千齡，引之弗替。爰至有明，式增式廓；金碧琉璃，
J26nB181_p0349c13║準以黃閣。煌煌玉宇，弈弈瓊臺；天宮或遘，下土何來？
J26nB181_p0349c14║四海趨風，百神效命；矧其在邇？而不皈敬。遂生魔妒，
J26nB181_p0349c15║舞馬奔騰；一經毀墜，屢舉莫興。非無興者，適非其辰；
J26nB181_p0349c16║運會之隆，以待至人。清開世祖，明大文皇；同乘悲願，
J26nB181_p0349c17║為法金湯。長干舉事，德壽功圓；何心庚子？璧合珠聯。
J26nB181_p0349c18║鶴鳴子和，景陽銅山；君臣一體，神氣相關。明明天子，
J26nB181_p0349c19║矯矯虎臣；重開覺路，掖我生民。寶所仍還，化城再出；
J26nB181_p0349c20║遠近來觀，儼升兜率。山川煇煥，社稷靈長；功德之利，
J26nB181_p0349c21║以佐我皇。允矣君才，國之禎幹；文足經邦，武能戡亂。
J26nB181_p0349c22║道旁築室，鮮克有成；風波反側，何以底平？君文能晦，
J26nB181_p0349c23║君武能權；為謀為毖，弼時仔肩。香然頂臂，昭格大神；
J26nB181_p0349c24║信有冥鑒，數符毀春。告文紀始，會計程終；華美堪匹，
J26nB181_p0349c25║檀弓考工。君烈崔嵬，我詩弘廣；載之豐碑，同流天壤。