J26nB181_p0350a01║布水臺集卷第十一
J26nB181_p0350a02║住明州天童寺匡廬黃巖沙門道忞著
J26nB181_p0350a03║記
J26nB181_p0350a04║重修城南海會寺記
J26nB181_p0350a05║都城之南有寺曰海會者，刱于嘉靖乙未之歲，世穆
J26nB181_p0350a06║二廟，咸命僧代度於此。至萬曆元年，慈聖國太后復
J26nB181_p0350a07║發帑金，命內臣周宣、范江攃其圮壞而增修之，江陵
J26nB181_p0350a08║張相國為文紀其事，詳且悉矣！緬惟神宗顯皇帝，臨
J26nB181_p0350a09║御天下四十有八載，厥聲匪赫赫也、厥靈匪濯濯也，
J26nB181_p0350a10║然而歲稔時和，民安物阜，家邦以靖，壽考以寧，是遵
J26nB181_p0350a11║何德哉？推本而言，實由聖母垂範宮壼，凡百施為無
J26nB181_p0350a12║非慈祥，豈弟之仁福國祐民之事，神廟惟能孝思無
J26nB181_p0350a13║斁，故陰受其庇廕而不知耳！乃後世弗循也，誤聽訛
J26nB181_p0350a14║言，悉舉累葉所崇之象設，萬夫牽挽出諸禁門燬為
J26nB181_p0350a15║通錢焉！及當陽九之厄也，報亦如之。語云：「君以是始，
J26nB181_p0350a16║亦以是終，可不戒與？」今上受天眷命，撫有萬方，其于
J26nB181_p0350a17║致福未索索然也，特於我法，不忘佛屬。維時順治丙
J26nB181_p0350a18║申，歲久寺頹，都人士謀欲鼎新，乃削牘命本寺僧走
J26nB181_p0350a19║江淮，請今憨璞聰公住持是剎，禪眾川趨，宗風大振。
J26nB181_p0350a20║丁酉上幸寺，延見聰，復召入禁庭問佛法大意，奏對
J26nB181_p0350a21║稱旨，乃命結冬萬善殿，賜「明覺」師號。日昨上謂忞曰：
J26nB181_p0350a22║「朕初雖尊崇象教，而未知有宗門耆舊，知有宗門耆
J26nB181_p0350a23║舊則自憨璞始，憨璞固有造于祖庭者也。」由是觀之，
J26nB181_p0350a24║聰公非明道蓄德之有素，何以導利人主；人主顧久
J26nB181_p0350a25║而景慕且殷殷不解于懷哉？公住海會凡五載，殿宇
J26nB181_p0350a26║廊廡與夫鐘樓鼓閣之屬，率煥然一新，多三韓耿公
J26nB181_p0350a27║樂助，而檀越羅一清實破產隳家力襄是舉者。今秋
J26nB181_p0350a28║庚子，功用告成，一清念因緣之不偶，締造之維艱也，
J26nB181_p0350a29║丐予言記之，將以昭示後人，使永為十方常住不墜
J26nB181_p0350a30║風規焉！庶檀膏信脂為不唐棄云。於乎！劫火洞然，大
J26nB181_p0350b01║千俱壞，須彌巨海，磨滅無餘，矧一四天下中有閻浮
J26nB181_p0350b02║提；閻浮提中有大清國；大清國中有海會寺。刱之自
J26nB181_p0350b03║世宗；修之自神廟，以及今之重修皆未百年也。興廢
J26nB181_p0350b04║圮成，曾不旋踵如此，欲以予言永之，不亦迂且昧乎？
J26nB181_p0350b05║然則如何而可？傳曰：「人能弘道，非道弘人。」是在聰公
J26nB181_p0350b06║與後聰公而起者之品望去存，則海會之隆替可十
J26nB181_p0350b07║矣！聰公望天童悟老人為四世孫，蓋視予為猶祖也。
J26nB181_p0350b08║古齊安丘縣準提菴記
J26nB181_p0350b09║安丘多高門巨姓，而忠孝節義之家首推馬氏。馬氏
J26nB181_p0350b10║一宗四世，祖孫父子兄弟五登科甲，甲第之穹崇、閨
J26nB181_p0350b11║門之雍穆，麟角鳳毛之相似固矣！乃奉佛逃禪則又
J26nB181_p0350b12║咸有一德。何也？自非善根同植、悲願夙承，曷以臻是？
J26nB181_p0350b13║故是菴之建，雖由勉初廣文與其室人孫氏，為子孝
J26nB181_p0350b14║廉諱長春者廣嗣胤，而崇信淵源，則自大中丞定宇
J26nB181_p0350b15║先生刱發也。先生廉仁徹骨，簡在帝心，生子北溟、見
J26nB181_p0350b16║素二公，同登神廟壬辰進士。北溟歷官至祠部郎中，
J26nB181_p0350b17║早卒，勉初蓋其冢。嫡云見素，尤深禪學，歷官至刑科
J26nB181_p0350b18║給事中，以母老終養，在籍二十年，溫凊如一日。甲申
J26nB181_p0350b19║之變，避地句容，未幾掩息，遺言葬骨於此。以江南一
J26nB181_p0350b20║抔土，猶為大明地也。後順治三年，出會平度州賈總
J26nB181_p0350b21║憲思塞先生于勞山，笑譚終日。勞山道士與公相識
J26nB181_p0350b22║者，亦往往見之謂：「公非心宗有契而能若是乎？矧我
J26nB181_p0350b23║薙染者流，顧耽著乎死生哉？」故居是菴者，當觀我由
J26nB181_p0350b24║四大以假合，菴由磚瓦木石而禠成，皆空如乾城、如
J26nB181_p0350b25║幻士而無實體者也，誰為能住之人？所住之菴？人菴
J26nB181_p0350b26║不見，則上絕攀緣、下絕己躬，然後回光返炤，冥搜力
J26nB181_p0350b27║索而親達乎本地風光焉！則豈啻神遊山海，將見化
J26nB181_p0350b28║現無方、通身手眼，可改禾莖為粟柄、可易短壽作長
J26nB181_p0350b29║年、可決砌下龍淵沛滂法雨、可拈印臺文石剖示全
J26nB181_p0350b30║經，即我之神通為準提之妙用，奚有豪髮之間然？苟
J26nB181_p0350c01║或受施生心，因菴起著，昧井藤之危脆、忘白鼠之交
J26nB181_p0350c02║侵，一朝報盡，正恐樹耳酬餐，得不貽長者之多累哉？
J26nB181_p0350c03║是居者有損有益；建者復有利有害矣！菴距城東南
J26nB181_p0350c04║一里，前有高岡隆然特起，周方而四正者印臺也。印
J26nB181_p0350c05║臺之陰，地最低窪，故城西諸水咸赴於此匯為龍淵，
J26nB181_p0350c06║古老相傳深莫可測，而涸於萬曆年中，然秋潦未退，
J26nB181_p0350c07║亦方舟可泛，崇禎十三年始建菴其上。今榆柳繁陰，
J26nB181_p0350c08║蔽虧雲日，青齊絕少山水，此實佳精藍也。
J26nB181_p0350c09║泰興靈雲禪院記
J26nB181_p0350c10║寶祚乏千年之國，金貂鮮百葉之家。世間無常，國土
J26nB181_p0350c11║危脆，皇皇佛語，詎不亶其然哉？然世固有高人達士
J26nB181_p0350c12║舍宅為寺，如晉之王右軍、許玄度輩，剎竿巍然，至今
J26nB181_p0350c13║無恙者，則本其人之願力堅強，故不為有力者負而
J26nB181_p0350c14║趨耳！泰興靈雲禪院者，距城西六里，綠野平疇，市聲
J26nB181_p0350c15║不到，橋流水止，塵壤靡侵，足稱阿蘭若法菩提場矣！
J26nB181_p0350c16║初名「圓通菴」，由戴氏思敏孝廉君始君于萬曆丁酉
J26nB181_p0350c17║歲舍地三十畝，刱宇延僧為焚修計。逮經申酉之變，
J26nB181_p0350c18║則孝廉已即世，子載甫又舉義沒于軍。當是時，煢煢
J26nB181_p0350c19║厥家且為風雨飄搖，奚僧廬佛屋之與有？乃其媳廣
J26nB181_p0350c20║道人慨然發丈夫之志；興繼述之思，更置田三十畝，
J26nB181_p0350c21║僧寮若干楹，就金山敦請箬菴禪師駐錫其中，易以
J26nB181_p0350c22║水月之顏，而叢社規模始駸駸有垂成之勢矣！嗣後
J26nB181_p0350c23║則有千仞岡公、別峰秀公、辛舌某公相繼住持，鯨音
J26nB181_p0350c24║不斷，法鼓常鳴。雲水來者眾漸多、居漸廓、制漸備；而
J26nB181_p0350c25║道人矢志熏修，行彌劭、願彌堅、心彌大。復舍莊居一
J26nB181_p0350c26║所為中田之廬，又感天心年茂才與邑中樂善之家，
J26nB181_p0350c27║共舍田百餘畝，相與助揚激勸，以成殊勝功德。嘻！懋
J26nB181_p0350c28║哉！皆可謂甚難希有者矣！計菴之始自前丁酉，暨今
J26nB181_p0350c29║甲辰，歷年六十有八載，額題凡三易，住持凡五易，廣
J26nB181_p0350c30║殿明樓安僧可數百，瑤田香界食指可三千。莖艸化
J26nB181_p0351a01║為寶坊、給孤過于祇樹，豈不刱者難，成者猶不易與？
J26nB181_p0351a02║於乎！託孤寄命，臨大節不可奪，先賢且不謾為許可，
J26nB181_p0351a03║特揭而歸諸君子之徒，矧道人僅孱孱一弱媳，乃能
J26nB181_p0351a04║強宗不與謀、悍僕不得問，直繼人之志、述人之事，于
J26nB181_p0351a05║家國搶攘之秋，使生而鬚眉，當六尺有託、百里有寄，
J26nB181_p0351a06║肯自謀身而為方命負孤之事哉？非願力堅強，大節
J26nB181_p0351a07║靡回，曷以臻此？今道人復不遠千里走使鹽官問記
J26nB181_p0351a08║于予者，得無將來闡提之啗啄？可虞思借言以垂永
J26nB181_p0351a09║久與夫。善人君子，尼宣有莫見之悲。當吾世得見慷
J26nB181_p0351a10║慨磊烈如道人者，是亦君子徒矣！聞其風有不興廉
J26nB181_p0351a11║起懦，仍鄙薄以居懷，且不可立天地、號為人，況覬覦
J26nB181_p0351a12║三寶、生破滅心？其若韋天之寶杵何？勉矣道人！願力
J26nB181_p0351a13║堅強，即韋天寶杵當有默而呵殿之者，謹合掌贊美
J26nB181_p0351a14║以為之記。
J26nB181_p0351a15║重修石霜慈明圜祖塔記
J26nB181_p0351a16║吾宗自達磨西來，六傳至曹谿，則得道者如林；八傳
J26nB181_p0351a17║至馬祖，則普天遭蹋殺；十一傳而至臨濟，則陰垂大
J26nB181_p0351a18║樹，遍界清涼。自此英靈蝟出，本支百世，弈葉芳聯。此
J26nB181_p0351a19║玉音所謂慧雨普施于一切、宗風常勝于五燈，緣衍
J26nB181_p0351a20║法之獨隆、斯傳衣之最眾。大哉王言！可為吾宗定衡
J26nB181_p0351a21║矣！慈明圜祖者，望臨濟七世，是為汾陽嫡子。捩轉黃
J26nB181_p0351a22║龍之鼻，故肆譏訶；摧殲諲老之鋒，平空脫賺。劍橫室
J26nB181_p0351a23║內則戈戟叢生、榜揭僧堂則波濤沸起，每每一時法
J26nB181_p0351a24║喜、的的從上爪牙。百丈得大機、黃檗得大用，師其據
J26nB181_p0351a25║虎頭收虎尾，電卷而天旋者與？前後四坐道場，真歸
J26nB181_p0351a26║興化，塔建石霜，歷宋元明以迄今上六百載，鳳毛麟
J26nB181_p0351a27║角繼繼承承復二十有七葉。揆諸二五，參之千七百
J26nB181_p0351a28║則慧雨宗風，未有如師之光明盛大者也。第石霜交
J26nB181_p0351a29║荊吳僻壤，年深人遠，興廢不常。歲在丙戌，爾瞻尊公
J26nB181_p0351a30║始循四眾之請住持斯山。于時香臺寶所亦越榛莽，
J26nB181_p0351b01║況靈塔之毀于侵伐，而往蹟莫稽者乎？故星霜歷重
J26nB181_p0351b02║六，幾經鉏搜钁討，乃得于寺西之原。由是罄竭衣貲，
J26nB181_p0351b03║鳩良工，礱佳石，又二年而舊觀始復，則公智亦盡、能
J26nB181_p0351b04║亦索，心亦苦矣！是故叢林頌公德者，不曰「兄弟重添
J26nB181_p0351b05║十字」，則曰「同心更著一儀」，山僧直謂「髑髏眼裏春風
J26nB181_p0351b06║再動」。應知從前五葉之華遍界吹開，則公之福我宗
J26nB181_p0351b07║圖不綦大乎？雖然無影樹下黃金充國，徒向南北潭
J26nB181_p0351b08║湘根尋源問，何如正法眼藏滅卻瞎驢之為愈哉？既
J26nB181_p0351b09║從地倒，還從地起，三聖瞎驢，舍公奚問哉？公為誰？祖
J26nB181_p0351b10║磬山禰綠蘿望，圜祖蓋二十六世孫云。
J26nB181_p0351b11║重修笑巖祖塔記
J26nB181_p0351b12║靈山正法眼藏，首付摩訶迦葉，六十五傳以至我祖
J26nB181_p0351b13║笑巖寶禪師。寶出幻有傳祖，再世而分為二派，一曰
J26nB181_p0351b14║天童悟、一曰磬山修。天童出大溈學、三峰藏、東塔明、
J26nB181_p0351b15║徑山容、金粟乘、寶華忍、龍池微、雪竇雲、鶴林門、庉村
J26nB181_p0351b16║賢、通玄奇，與忞忝繼席天童為一十二人。磬山出陽
J26nB181_p0351b17║山授、竹林豫、報恩琇、山茨際、南澗問，又五人。故今寰
J26nB181_p0351b18║海宗工，凡弘濟上者皆師後裔。師唱滅萬曆辛巳，葬
J26nB181_p0351b19║燕城小西門外，汝芳羅大參實銘其塔矣！李闖犯闕
J26nB181_p0351b20║國變，塔幾毀，賴漢萍傑公保持之，厥後䒢溪森、慧樞
J26nB181_p0351b21║地增土垣而塔免芻牧之虞。今順治十七年，玄水杲
J26nB181_p0351b22║與憨璞聰共捐貲，重廓地若干畝，礱石為牆，中闢三
J26nB181_p0351b23║門，內修房舍，可寢可興，規制遂為大備。聰容孫杲、微
J26nB181_p0351b24║孫森與地琇之子而傑，則久參天童稱角立者也。皇
J26nB181_p0351b25║清啟運，今上問道崆峒，徵車四出。一時報恩琇、憨璞
J26nB181_p0351b26║聰首膺大覺、明覺師號；䒢溪森、慧樞地留供御園；玄
J26nB181_p0351b27║水杲亦屢蒙顧問，說法禁庭，不數世且名聞京國，道
J26nB181_p0351b28║契宸衷焉！抑知昔在中葉，宗圖九鼎係吾祖一縷之
J26nB181_p0351b29║身乎！夫世運法運均有盛衰，當其盛時，能憂虞而密
J26nB181_p0351b30║挽之可使不衰；當其衰時，能堅志而力持之可俾復
J26nB181_p0351c01║盛。今滋盛矣！吾恐其衰也，是在後之密挽而堅持者。
J26nB181_p0351c02║平江靈鷲寺十方僧田記
J26nB181_p0351c03║小釋迦之識臨濟曰：「一人指南，令行吳越。」而應之者
J26nB181_p0351c04║蓋風穴也。然自風穴後今七百載，而天下之憧憧求
J26nB181_p0351c05║法者，咸於吳越乎是來，豈大仰之讖有以肇之與？在
J26nB181_p0351c06║明中葉，祖道式微。光憙朝，湛然澄師與先師悟和尚
J26nB181_p0351c07║始號令吳越間，遂風聲稍稍起。自先師移主天童，則
J26nB181_p0351c08║學者奔走迨如水赴壑，眾幾三萬指，多有來自三韓
J26nB181_p0351c09║交廣外者，概稱說平江之靈鷲主者接待有方情。至
J26nB181_p0351c10║順治丙戌，予亦謝事天童矣！又五遷至吳興之道場
J26nB181_p0351c11║山，而守靜祥公乃來言于予曰：「姑胥城東北隅，有靈
J26nB181_p0351c12║鷲寺者，應院也。崇禎十三年檀越某、寺眾某延祥居
J26nB181_p0351c13║之，即大殿及僧房五六間為十方院。會雲水麇至，則
J26nB181_p0351c14║合謀聚貲，復今禪堂客舍諸寮，尤苦饘粥有不繼，時
J26nB181_p0351c15║則又因唯一潤師之唱募，置僧田若干畝。今願雖未
J26nB181_p0351c16║充，事頗有緒，乞師為祥記之，歸且劖之石，更以施者
J26nB181_p0351c17║之名載之碑陰，庶有力者不得負而趨焉？」予為正告
J26nB181_p0351c18║之曰：「僧奚以田哉？僧也者，澹然無所營于世；泊然無
J26nB181_p0351c19║所介于中。衣以雜碎焉！而鮮華非所衣矣；食以分衛
J26nB181_p0351c20║焉！而煙爨非所食矣；居止以樹下冢間焉！而棟宇榱
J26nB181_p0351c21║桷非所居止矣。蓋彼方視四大為毒蛇、五蘊為怨賊、
J26nB181_p0351c22║六入為空聚，故其于三界也則火宅之、于身世也則
J26nB181_p0351c23║夢幻之、于形骸也則土木之。時或尋求師友而決擇
J26nB181_p0351c24║身心也，則茹冰飲檗靡所辭，立雪斷臂靡所吝。時或
J26nB181_p0351c25║志證真常而思息苦輪也，則傷白鼠之推遷、念井藤
J26nB181_p0351c26║之危脆，寢以之廢、餐以之忘。時或垂手入廛而悲心
J26nB181_p0351c27║拯物也，則開妙莊嚴路、閉三惡道門，天堂地獄而皆
J26nB181_p0351c28║往、虎穴魔宮而必赴。是以僧之為道尊、僧之為德備，
J26nB181_p0351c29║而天人、龍鬼、阿須倫之族于僧有禮敬供養者，莫不
J26nB181_p0351c30║祐臻此日，世度他生。一如大象藏龍鬥之香，設若燒
J26nB181_p0352a01║時則興大光雲、降香水雨，身衣宮殿其有觸者悉皆
J26nB181_p0352a02║金色。此僧所以為世植福之田。而世無與僧為田者，
J26nB181_p0352a03║顧僧何以有田哉？有之，自興崇三寶之佛心天子、菩
J26nB181_p0352a04║薩宰官，與廣行檀度之長者居士耳！其始也，代分衛、
J26nB181_p0352a05║一精修；其終也，啟晏安、資攘奪，俾僧與俗卒陷泥犁
J26nB181_p0352a06║之苦者，實田為之厲階也。田曷以記為？」祥公曰：「大哉
J26nB181_p0352a07║言乎！自今僧俗聞之，將必有以大警矣！是則天下精
J26nB181_p0352a08║藍之有僧田者，得斯言而與有永賴焉！詎曰『祥之不
J26nB181_p0352a09║朽也哉？』」予遂無辭以拒公，因筆以為之記。
J26nB181_p0352a10║吳興竹谿禪智寺長生田記
J26nB181_p0352a11║吳興為東南水鄉之國，居民富而樂施，故僧廬佛屋
J26nB181_p0352a12║與民居錯置井閭間，殆猶星分棋布然者。然而密邇
J26nB181_p0352a13║市里，恆為富室豪家并吞者半，而富室豪家，又以破
J26nB181_p0352a14║滅三寶之故，卒破滅其家族者亦半。獨郡治之南四
J26nB181_p0352a15║十里，為竹谿鄉，中有寺曰「禪智」者，自唐至今幾千百
J26nB181_p0352a16║年，雖式廓虧矣！而殿堂樓閣尚兀然于菰蒲墟里之
J26nB181_p0352a17║中，豈天龍呵護之力與？抑竹谿多仁人君子踰于他
J26nB181_p0352a18║里與？寺無恆產，順治丙戌秋，嬾牧泓上人領寺事，始
J26nB181_p0352a19║節衣縮食，合諸檀施之半置田若干畝，用贍十方往
J26nB181_p0352a20║來，且取其生生不息之義，故以「長生」名之，而問記于
J26nB181_p0352a21║予，然後歸劖之碣，以示後之住此者俾無失墜，亦杜
J26nB181_p0352a22║塞夫若并之原，其為十方計長遠也悉矣！雖然，予聞
J26nB181_p0352a23║諸佛說：「末法比丘，行十六惡律儀，則我法將滅。」十六
J26nB181_p0352a24║惡律儀者，所謂：經營產業，畜養牛羊之類是也。猶慮
J26nB181_p0352a25║我儕比丘著于四大，復有日中一食，樹下一宿之誡。
J26nB181_p0352a26║凡以為此諄諄教敕者，誠欲吾輩除貪去著，遺身忘
J26nB181_p0352a27║世，務使生滅滅已，而後寂滅乃始現前耳！今上人口
J26nB181_p0352a28║實是營皆生滅之法，大非釋尊寂滅現前之道奈何？
J26nB181_p0352a29║上人則曰：「佛以法住、法以僧住、僧以食住。無食是無
J26nB181_p0352a30║僧也，無僧則無佛法、無佛法則人天眼滅、眼滅人天
J26nB181_p0352b01║則從冥入冥，未有不墮於險惡大阬者也。是故經言：
J26nB181_p0352b02║『閻浮提中若無三寶住於世間，一切眾生求輕地獄
J26nB181_p0352b03║且不可得，況復人天師取其中者正者以弘教法，我
J26nB181_p0352b04║儕小人，師其纖者、末者以福人天，不亦可乎？』」予由是
J26nB181_p0352b05║益大上人之言，謹序次以為之記。
J26nB181_p0352b06║九奇遊記
J26nB181_p0352b07║往予二十三年前，始擔簦造匡廬，聞有癖山水，愛九
J26nB181_p0352b08║奇松石，譎怪狂叫其下三月，鄰人不能忍，相與諍而
J26nB181_p0352b09║鬨不已者。予時心薄之，以為比丘雲鶴者流，奚以樊
J26nB181_p0352b10║若籠哉？越二年，予散步開先松陰邂逅一臞，山衣澤
J26nB181_p0352b11║舄，從西嶺來，蹁躚過予。屬天空雲淨，矯首望諸嶠，昺
J26nB181_p0352b12║然金闕前開，予時不覺劃然長嘯，而山臞徑前揖予，
J26nB181_p0352b13║刺刺詫九奇，拉予遊至再。因共小立問從來，始晃然
J26nB181_p0352b14║耳昔名而識所謂愛九奇匡公者。後予因事登山，為
J26nB181_p0352b15║一過九奇，公時遘予若平生歡，汲澗瀹茗三四甌，即
J26nB181_p0352b16║導予緣磴循崖造絕㠔，指石若戶若臺；峰若扇；松而
J26nB181_p0352b17║蜿蜒若虯；輪菌若蓋若蒲茵者。敦杖而四顧徜徉德
J26nB181_p0352b18║甚。予時為一破顏，非所嗜也。自此十餘年，予多方外，
J26nB181_p0352b19║既無從至九奇考石問水，況又初不經心？故今匡公
J26nB181_p0352b20║日夜所摩挲玩索，遊目所一見，咨嗟以為冠世絕境
J26nB181_p0352b21║者，予皆瞥然陳跡矣！但記山島竦峙，上干青雲，下屬
J26nB181_p0352b22║江河，有如匹練抴而東趨者，大禹疏鑿之江也；復有
J26nB181_p0352b23║如天城寶堞，屹立空際而湛然安住者，高廟龍興所
J26nB181_p0352b24║敕建之塔，若寺亭、若碣也。過此而往則青冥寥歷，委
J26nB181_p0352b25║蛇蹙縮，若起若伏、若滅若沒，皆淼瀰不可測識，況記
J26nB181_p0352b26║之哉？辛巳仲夏，予自錢唐歸隱匡廬，山居無事，因為
J26nB181_p0352b27║汗漫之遊，于是復過九奇，則谷之涉而入者愈深；徑
J26nB181_p0352b28║之由而造者愈窈窕；石之怪而刻削者愈崢嶸；壁之
J26nB181_p0352b29║蘿封而蘚食者愈斑剝；木之春而葩秋而實者愈芳
J26nB181_p0352b30║烈而旖旎。居而洞房嵒突、坐而淨館明軒，莫不眎前
J26nB181_p0352c01║有加焉！是日也，節序溫和，從者皆能詩，予遂因匡公
J26nB181_p0352c02║大發其天藏而博觀之。凡計一壑之中，左右陟降無
J26nB181_p0352c03║慮十數迴，薄然而東之西遶，脈理井然。登者不再登、
J26nB181_p0352c04║臨者不再臨，惟覺岑嵒參差頃刻異狀，而藤林磴道
J26nB181_p0352c05║又皆淨瑩可鑒，故益奇也。俄沙彌報茶熟，遂還憩舀
J26nB181_p0352c06║雲軒，則楚水吳山錯如繡，競交舞夌亂。推排入座，予
J26nB181_p0352c07║方怪其唐突，亭桮欲問，適有片雲冉冉從水口來，斜
J26nB181_p0352c08║揮倒抹瞚息瀰漫，予既欲問忘言，遂失江山所在，乃
J26nB181_p0352c09║笑謂匡公曰：「君之九奇何如哉？」公擬置答，予即呼杖
J26nB181_p0352c10║揖別。
J26nB181_p0352c11║涉園月室記
J26nB181_p0352c12║舟過峴山之西，約二里許為夾山漾，漾中天水相摩
J26nB181_p0352c13║如鏡，環漾皆山，山光歷亂，山影參差。舟行五六里皆
J26nB181_p0352c14║漾，至老樹塢，始漾窮而溪盡焉！於是舍舟而塗，塗行
J26nB181_p0352c15║三二里，陵迴阜曲，山益巃嵷，翠潑松篁，眉端欲滴，隱
J26nB181_p0352c16║隱有亭榭樓臺見於林薄者，蓋潘氏天行子之園，俗
J26nB181_p0352c17║所謂桃華塢也。塢踞鹿山之前、簫篁嶺之右，疊嶂圍
J26nB181_p0352c18║空、層巒遶碧，無幽溪而有清流激湍映帶左右、無怪
J26nB181_p0352c19║石而有虎踞師蹲之培塿。學學而堯堯，無千戶侯富
J26nB181_p0352c20║饒之資而有千樹桃、千竿竹含風而引露，是皆造物
J26nB181_p0352c21║者與天行子互相裁成而補苴其不足者也！故來遊
J26nB181_p0352c22║者莫不歎其奇勝樂而忘歸。天行子曰：「未也。」乃開關
J26nB181_p0352c23║延客，揖客而坐于昏幽之宇，窅窅冥冥客將反走，天
J26nB181_p0352c24║行子曰：「姑待之。」少焉！微明生於匕，寶室白焉！寥寥如
J26nB181_p0352c25║東方之欲曙，既而漸明漸曙，皎如清秋之月出于雲
J26nB181_p0352c26║衢之上，華支弄景，四壁垂陰，悉而數之；山川艸樹，雲
J26nB181_p0352c27║物化變，寫彷無方，客且以為神遊蓬壺之境、身入輞
J26nB181_p0352c28║川之圖，似真似幻，則又莫不嗟訝天行子月室之有
J26nB181_p0352c29║巧術也。山翁老人乃為之解曰：「非巧也。由子之精神
J26nB181_p0352c30║與室之孔竅，塞至而通、鬱極而暢者也。子不聞乎：『其
J26nB181_p0353a01║次致曲，曲能有誠，誠則形，形則著，著則明矣！』今坐子
J26nB181_p0353a02║明軒之下、淨牖之前，天光非不下屬也、萬象非不森
J26nB181_p0353a03║羅也。然而形弗著、著弗明。何也？光散而不收、神颺而
J26nB181_p0353a04║不斂耳！然則妙道也者，豈曰：『萬象森羅之昭著云乎
J26nB181_p0353a05║哉？』心靈也者，又豈曰：『天光下屬之分明云乎哉？』乃喪
J26nB181_p0353a06║時費日，入作無從又何也？則不憤不悱之故也。」於乎
J26nB181_p0353a07║由天行子月室而通之天下之妙道，其庶幾乎！
J26nB181_p0353a08║五蓮紀勝
J26nB181_p0353a09║書稱海岱惟青州，然差足以當之者東武也。東武之
J26nB181_p0353a10║山如障日馬耳！九仙、五蓮皆層巒疊嶂，聳翠拖藍。有
J26nB181_p0353a11║從來人跡未至者，而九仙為勝。五蓮雖源溯九仙，九
J26nB181_p0353a12║仙猶含章在醅，五蓮則發洩盡矣！故五蓮為尤勝。從
J26nB181_p0353a13║東武來遊者，路自榆林谿口，至寺約十里而近，初稍
J26nB181_p0353a14║平，至一里則緣幽澗，入深林，林木既蓊蔚，益以蘿纏
J26nB181_p0353a15║蔦結愈鬱密。當春芳載吐則奇葩異卉莫可名識，唯
J26nB181_p0353a16║辨杜鵑如血紅映遊人而已。澗石大小磊磊然，有如
J26nB181_p0353a17║几可坐者；如榻可眠者；如室可興居者；如屏若障而
J26nB181_p0353a18║可題可跋者；有寬平如掌，足容數十人者；又有碣立
J26nB181_p0353a19║如老僧，三五輩下而來迎者。行五六里，越十八盤始
J26nB181_p0353a20║明廓，復折而之北，則一峰卓立百許丈。上凌霄漢，下
J26nB181_p0353a21║有老屋數間隱隱依嵒根，則古之雲堂寺也。陟磴升
J26nB181_p0353a22║高數百武，而後光明寺乃見焉！到門卻立，則群峰峭
J26nB181_p0353a23║峙，眾壑攢流，左聳望海，右擎天柱，間以燈臺玉燭羅
J26nB181_p0353a24║列森秀，踞中缽盂一峰尤彷若日出連山、月圜當戶
J26nB181_p0353a25║者。寺後為大悲嵒，嵒之高丈不盈百，登巔而俯瞰其
J26nB181_p0353a26║背，則獨拔千尋無著攀攬處。下為大小馬椿峰，為師
J26nB181_p0353a27║子窠、為磨劍石、為硯池石，面東為蓮華峰、為龜峰、為
J26nB181_p0353a28║石樓、石船、石門、石塹，石之磊傀而崢嶸者，殆如林斯
J26nB181_p0353a29║立矣！由大悲嵒東岡而上，登望海樓峰，則汪洋巨浸，
J26nB181_p0353a30║一抹浮青，諦視琅玡靈山諸臺島，直如鳧[(工*几)/鳥]鸂鷘，浩
J26nB181_p0353b01║蕩波間，彼萬斛艨艟之蠕蠕欲動者，又不足言之也。
J26nB181_p0353b02║由大悲嵒西，距天柱峰之北垂可一箭道，寺僧斲石
J26nB181_p0353b03║為垣，高二三丈，延斜十餘丈，上有亭臺閣道，極其壯
J26nB181_p0353b04║麗。旁開一門，從門納階，由階下塹復西折而南，乃天
J26nB181_p0353b05║柱可登，然非側身猿臂互相汲引莫能造也。既造其
J26nB181_p0353b06║巔矣！則復極平曠，千人可坐。甲申之變，賊入東武，哨
J26nB181_p0353b07║兵至山，鄉民與寺僧咸竄是中。相守彌日，環視無由
J26nB181_p0353b08║上，竟去。內有石小池，圜如鏡面，湛爾一泓，荇藻絲絲
J26nB181_p0353b09║浮動，覺有魚行其間者。因憶往遊八閩，道出江郎石
J26nB181_p0353b10║下，人言曾有錦鱗數尺從巔飛墮，驗茲益信。西下天
J26nB181_p0353b11║柱復登望月樓峰，則僅隔九仙一岸。彼蒼此倩，爭出
J26nB181_p0353b12║靈奇，競相結秀。下有仙人碑，又下有千層塔，皆岧嶢
J26nB181_p0353b13║數十丈，極其穹崇高出焉！從望月樓南行一二里至
J26nB181_p0353b14║前岡，則延連一岫，兆分其五，仰視則青天一線；俯窺
J26nB181_p0353b15║則下臨無地。自此至東綿亙數里，一如大悲嵒背，千
J26nB181_p0353b16║尋蘿壁，萬木琳琅。時有鷹隼翔鳴嵒半，諸餘猿鳥之
J26nB181_p0353b17║屬窅然絕跡矣！山本舊名「五垛」，神宗顯皇帝敕改今
J26nB181_p0353b18║名，賜今寺額，為奉安御藏之所也。
J26nB181_p0353b19║天井灣遊記
J26nB181_p0353b20║諸城日炤之間，有山曰九仙者，周方百里而廣潮河
J26nB181_p0353b21║出焉！河源發自天井灣。天井，龍淵也，歲旱，官民恆禱
J26nB181_p0353b22║雨於此，禱則輒應。古老相傳有投物是中者，往往獲
J26nB181_p0353b23║諸海堧及鐵溝河內，皆相去百有餘里，則已通潮汐
J26nB181_p0353b24║矣！乙未予度夏五蓮，同山中人往遊焉！五六里外即
J26nB181_p0353b25║深溝斷岸，蹩躠難前，復迷道翳林莽中，乃攀蘿捫葛
J26nB181_p0353b26║上一高山，循岡造極，則潭反在下，嵒更蔽虧其半，殊
J26nB181_p0353b27║寓目無從。還步高岡，南下深澗，跣足順流而西，冷風
J26nB181_p0353b28║吹面，艸木皆腥，轉一巨灣則兩嵒夾連如巷，計九仙
J26nB181_p0353b29║山脊之水，無慮數十隴咸匯於此。時方盛夏亢旱，尤
J26nB181_p0353b30║尚滔滔汩汩，當雷雨崩騰之候，又不知其湓涌何如
J26nB181_p0353c01║也。巷窮瀑落，去潭仍百尺，蹲嵒俯視，正環顧無策，忽
J26nB181_p0353c02║聞嘯聲傳響，從者已有徑造其庭者矣！則人人勇往
J26nB181_p0353c03║爭先，亟趨故道。從岡北下，如前逆流而西，僅及外潭，
J26nB181_p0353c04║三方皆峭壁，下深無際，唯南岸稍能容足。相與側身
J26nB181_p0353c05║扶壁，行百餘步，始達中潭，則嵒愈偪、潭益邃，視前如
J26nB181_p0353c06║巷者益狹，然深僅及肩，乃厲涉而過，復從石溜中匍
J26nB181_p0353c07║匐升高，而後天井灣者始造焉！四壁凌空，高嵒切漢，
J26nB181_p0353c08║飛流濺落天半，散作微雨霏霏撲溼晴嵐，潭周可畝
J26nB181_p0353c09║許瑩若古鏡新磨，雖片葉纖埃靡留此中者，蓋深固
J26nB181_p0353c10║莫測，而寒光澹日，瀣氣陰森，令人立不能久。予行廬
J26nB181_p0353c11║嶽天台、閩之黃檗，觀潭眾矣！其以是為最乎！神龍式
J26nB181_p0353c12║宅，厥有由哉？
J26nB181_p0353c13║
J26nB181_p0353c14║
J26nB181_p0353c15║
J26nB181_p0353c16║
J26nB181_p0353c17║
J26nB181_p0353c18║
J26nB181_p0353c19║
J26nB181_p0353c20║布水臺集卷第十一