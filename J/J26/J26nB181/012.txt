J26nB181_p0354a01║布水臺集卷第十二
J26nB181_p0354a02║住明州天童寺匡廬黃巖沙門道忞著
J26nB181_p0354a03║傳
J26nB181_p0354a04║龍池禹門幻有傳和尚傳
J26nB181_p0354a05║師名正傳，號幻有，生應天溧陽呂氏。幼豐碩，穎異不
J26nB181_p0354a06║羈。丱歲體忽尪弱，自以為壽不得長，因感香山小說，
J26nB181_p0354a07║思出家焉！年二十二依荊谿沙門樂菴剃落，尋詣六
J26nB181_p0354a08║庭法師習講學木叉戒法。俄舍去叩菴，菴為開導，師
J26nB181_p0354a09║感奮自誓。一夕聞燈華爆有省，白菴，菴可之。菴沒，師
J26nB181_p0354a10║心喪三年，然後治任抵神京，初謁笑巖寶公。公高峰
J26nB181_p0354a11║十世孫，海舟慈其又大父也，契悟廣大。楚黃無念禪
J26nB181_p0354a12║師遊方時擬叩公，流輩咸為不可，蓋禪門方死繩墨，
J26nB181_p0354a13║公乃逸格提將來者，無所緣泊，故畏忌之。公見師至
J26nB181_p0354a14║便問：「上座何來？」師云：「南方。」公曰：「來此擬需何事？」師云：
J26nB181_p0354a15║「乞印證心地工夫。」公曰：「認得心地便休，何更有工夫
J26nB181_p0354a16║印證邪？」師云：「不得不舉似過。」公曰：「參堂去。」師珍重。晚
J26nB181_p0354a17║入室，方具述所以，公驀趯出一隻鞋曰：「向這裏道一
J26nB181_p0354a18║句著。」師芒然，中夜旁皇。公晨起見師猶立簷楹間，驀
J26nB181_p0354a19║喚師，師回顧，公翹足作修羅障日月勢，師遂有省而
J26nB181_p0354a20║機不發。一日有僧辭公，公問：「何往？」僧云：「禮遍融師去。」
J26nB181_p0354a21║公曰：「曾與伊會過麼？」僧云：「若論會則遍界無避處。」公
J26nB181_p0354a22║睥睨曰：「汝在廬山會過矣！」僧畣：「無。」公笑而不語，師頓
J26nB181_p0354a23║見公用處。久之辭去，公署正宗付焉！且以一笠戴師
J26nB181_p0354a24║曰：「以此覆之，無露圭角。」師受旨，徑往五臺棲息祕魔
J26nB181_p0354a25║嵒，景不出山者一十三載。會太常鶴徵唐公問道臺
J26nB181_p0354a26║山，見師如夙契，懇師南還，師以菴未塔聽之，至荊谿，
J26nB181_p0354a27║公則以龍池延師焉！龍池故一源禪師道場也。嘉隆
J26nB181_p0354a28║以來，先德物故，東南法社，例如灰冷。師至，愴然念百
J26nB181_p0354a29║丈大智之風，有徒數輩，一如萬指臨之，於是擔簦負
J26nB181_p0354a30║笈之人聞其風而有在於是者咸集焉！槌拂之下多
J26nB181_p0354b01║穎脫而去者，而天童悟、報恩修，稱寂閒二大士矣！住
J26nB181_p0354b02║六年謝事，復遊燕都居普炤寺。時縉紳輩留神空宗，
J26nB181_p0354b03║日夕從師質證，嘗一日舉扇展示諸大夫曰：「當時孔
J26nB181_p0354b04║子還知有者箇麼？」皆曰：「不知。」師曰：「以我為隱乎？吾無
J26nB181_p0354b05║隱乎爾聻！」眾躍然，其揭示多此類法。師月川與師同
J26nB181_p0354b06║參寶公，左袒清涼以非肇公《物不遷論》，當世莫能抗
J26nB181_p0354b07║其說。師乃反覆剖析累萬言，或者竊議以為：「曷不自
J26nB181_p0354b08║疆理，乃踰畔而耕邪？」師曰：「吾誠不與比憂，然後世將
J26nB181_p0354b09║遂謂法門無人耳！」川卒毀版以謝。居無何，有為妖書
J26nB181_p0354b10║詆上者，詔捕弗獲，當事者藉口桑門，時紫柏可公逮
J26nB181_p0354b11║繫矣！一時名德引去馳師，師笑曰：「學道期了生死，生
J26nB181_p0354b12║死了，顧反畏禍邪？」高臥如故。事寢，乃赴唐公再住龍
J26nB181_p0354b13║池之命。師前後京師二十餘年。當是時，兩宮奉我田
J26nB181_p0354b14║服之徒方藉以有為，師獨無所事，生平如饑如渴，一
J26nB181_p0354b15║以道為己任。故終師之世，陞堂入室無虛日，好以「門
J26nB181_p0354b16║前冷落車馬稀，老大嫁作商人婦」話問士大夫；「般若
J26nB181_p0354b17║無知，靡所不知」話問學者，尟有契其機者。嘗謂眾曰：
J26nB181_p0354b18║「今時人多有說得儘是者，恰像箇膾子手。何也？任他
J26nB181_p0354b19║佛頭來、魔頭來、獅子頭來、象頭來，牛頭馬頭、人頭狗
J26nB181_p0354b20║頭、羊魚鵝鴨頭到汝案上，一一儘汝破除打發一邊
J26nB181_p0354b21║去，只恐把箇死貓兒頭來，便不能破除得，打發不開
J26nB181_p0354b22║去。於此打發得開去，纔是好膾子手。」時有僧進云：「將
J26nB181_p0354b23║死貓兒頭來著。」師笑曰：「果然不識。」師風度簡夷，而神
J26nB181_p0354b24║觀凝肅，嘗燕坐中堂如在定者累日，雖左右近侍，有
J26nB181_p0354b25║事不敢輒啟。至其規誨提將，則慈意藹然，有所訓敕
J26nB181_p0354b26║時，或質以經論、援以百氏之言，如日蒞天臨，有目者
J26nB181_p0354b27║咸睹，至其機用玅密，迥出情謂之表，則壑澤夜迻，昧
J26nB181_p0354b28║者不覺。師於神宗萬曆四十二年甲寅示寂。先一日
J26nB181_p0354b29║有僧自臺山來，師欣然與劇譚山中宿昔，抵暮索浴，
J26nB181_p0354b30║浴出而示微疾。眾環擁，知師猒世，因請遺訓。師舉所
J26nB181_p0354c01║著帽者三，眾無對，師乃拍膝奄然而化，蓋三月十二
J26nB181_p0354c02║日子夜也。師生世宗嘉靖己酉，世壽六十有六，坐四
J26nB181_p0354c03║十四夏，門弟子依法闍維收靈骨，建塔本山之右。
J26nB181_p0354c04║天寧幻也慧禪師傳
J26nB181_p0354c05║師名佛慧，字幻也，別號嬾石，會稽人，南宋史相之後
J26nB181_p0354c06║也。母戴氏，夢天台僧抵舍孕師。及娠，鄰人共驚異相，
J26nB181_p0354c07║見紅光蓋室如火。六歲入童子學，授經知大意。十四
J26nB181_p0354c08║慕空宗，走天台，見松谷法師於華頂之勝峰寺，求度
J26nB181_p0354c09║不允，乃泛海求潮音僧度，復不允，因之發憤葬身魚
J26nB181_p0354c10║腹中且死，得救免，舟人愍之為剪䰂，詣谷始納為僧，
J26nB181_p0354c11║命今名，留習台教五載。一日，晨課中間豁然不覺心
J26nB181_p0354c12║吻俱開，告谷，谷奮挺逐之不得住。聞嘉禾有濟法舟
J26nB181_p0354c13║者，走見之，會濟方屬纊，於是一缽煙村孤笻天外，南
J26nB181_p0354c14║詢北訪遍見大有道者，而卒機契圜通，為笑嵒入室
J26nB181_p0354c15║之子，出住天寧之優曇苑，疾當世學者走聲便軟煖，
J26nB181_p0354c16║一澂之以枯澹，數十年門無宿客。嘗示眾曰：「一翻相
J26nB181_p0354c17║見一翻新，好看缽盂添柄；幾處行來幾處險，猶奇艇
J26nB181_p0354c18║內藏輪海，不顧山頭月白，一任浮沈空無奈，雨腳風
J26nB181_p0354c19║清，大家和會。參方衲子，講席高流，居士宰官，天仙魔
J26nB181_p0354c20║梵有情無情，生一乾坤，死一乾坤，聖一法界，凡一法
J26nB181_p0354c21║界，何曾謾得諸人？若也謾得諸人，那討說箇是非好
J26nB181_p0354c22║惡賢善才能尊卑異類。焯然些子謾不得、欠不得，你
J26nB181_p0354c23║道是什麼境界？會麼？滿目塵埃千聖眼；半身落魄五
J26nB181_p0354c24║宗心。」晚迻多寶菴，足不越閫者復十餘載，老且耄矣！
J26nB181_p0354c25║忽思天台舊隱，即日抴杖還南，嘉禾緇素，遮止天寧。
J26nB181_p0354c26║俄示微疾，簡曆示小師曰：「後二日可。」小師涕泣固留，
J26nB181_p0354c27║師笑諾為更留三日，仍涕泣固留，不可。俗弟子聞之
J26nB181_p0354c28║趣置龕室，師以是日午跏趺榻上，而工適報竣，遂趨
J26nB181_p0354c29║寂焉！僧臘七十八，世壽九十一。師生嘉靖丁酉，方其
J26nB181_p0354c30║化揚神廟時，重譯來琛，山饒海富，加以國家尊崇象
J26nB181_p0355a01║教，一時禪林講肆蔚然雲蒸都下，逮衲衣空閒之輩，
J26nB181_p0355a02║尟不藉賴中貴人以自贍，師獨斥去弗受也，闃然一
J26nB181_p0355a03║室，嗒然一我，往往絕粒則闔關危坐。有餽之者粟逾
J26nB181_p0355a04║斗、錢盈環以上，亦斥去弗受也。時聞嘯聲如老鶻、吟
J26nB181_p0355a05║聲若清泉而已，然不動真際萬行常興，凡齋施茶藥
J26nB181_p0355a06║利益事皆為之。萬曆間奉詔為慈聖皇太后飯僧千
J26nB181_p0355a07║朝，事竣，闔關如故，故王公豪執希得見其面。即非所
J26nB181_p0355a08║欲，方寸之閂澀不可通，即通而昵極清光，方若露立
J26nB181_p0355a09║霜月中，亦芒寒足桌。士大夫從之遊者，惟曹駕部安
J26nB181_p0355a10║祖、陳司業雪灘。最久侍者，一能明執侍終身而已。明
J26nB181_p0355a11║嘗有句，見嬾石卮言，中云：「春水仰看人面綠，名華低
J26nB181_p0355a12║喚鳥聲紅。」則明蓋長於聲律者。師語音如鐘，足有輪
J26nB181_p0355a13║紋龜畫，番番黃髮，齒落更生，皆其異相之著者。至若
J26nB181_p0355a14║五臺睹文殊真境、司爨感天台聖僧，事涉怪誕，茲不
J26nB181_p0355a15║具述云。
J26nB181_p0355a16║聖壽印乾法師傳
J26nB181_p0355a17║印乾法師者，廣陵人也，法名海印，俗姓韓，父早喪，母
J26nB181_p0355a18║孫氏守志拊師。見師黠慧異諸兒，乃弛慈母之愛、更
J26nB181_p0355a19║張嚴父之威，過庭必訓，訓師嚴且倍常，仍命師遠學
J26nB181_p0355a20║金沙，蓋日以亢宗望師矣！然師志在出塵，殊無經世
J26nB181_p0355a21║意，母微知之。適師歸里就試，促師畢姻，師畏罥塵網，
J26nB181_p0355a22║因哀乞鄰東之老僧體菴能公者方便為剃落，於是
J26nB181_p0355a23║得墮三寶數。一日公謂師曰：「千歲之椿，必生廣莫之
J26nB181_p0355a24║埜；凌霄之鶴，詎棲枳棘之林？」師默識公意，即日禮辭
J26nB181_p0355a25║去，遍遊講肆。凡性相二宗碩大之家，若巢松、若一雨、
J26nB181_p0355a26║若昧法師輩，光昭吳會間者，莫不造請微言。諸師降
J26nB181_p0355a27║以大龍之雨，師一當以巨壑之投，升堂入室，無所關
J26nB181_p0355a28║隘，而京口悟心融公尤為駿賞，因輓師分座講說。長
J26nB181_p0355a29║河既決，千里沛然，英聲遂籍籍起東南。東南學士日
J26nB181_p0355a30║望師開法受徒，得挾策一聆玄義為快。然師自念：「長
J26nB181_p0355b01║水從瑯琊開法，太原孚因禪衲悟明；德山宣鑒躬擔
J26nB181_p0355b02║青龍疏鈔出蜀，擬埽南方魔子，而卒自焚於紙燈吹
J26nB181_p0355b03║滅之後。宗門豈無長哉？我未達耳！若夫數他矜寶、說
J26nB181_p0355b04║彼譁音，直先聖所訶者。」崇禎己巳春，博山來禪師赴
J26nB181_p0355b05║天界之請入留都，師蹶然起，僅造籌室，而山還江右，
J26nB181_p0355b06║師悵恨久之。會友人山茨者從磬山來，稱修和尚宗
J26nB181_p0355b07║眼圜活能鍼灼耆艾，師慨然與之偕往。修一見，深相
J26nB181_p0355b08║器重，即以本來面目話詰師，師如癡如醉，若不知人
J26nB181_p0355b09║者十有九日而省。入室呈偈，修示以本色鉗鎚，師迎
J26nB181_p0355b10║刃即解，如轉圜石於峻阪之巔。修曰：「未也！豪氂有差，
J26nB181_p0355b11║天地縣隔。」師聲喏而退。叢林故事，臘八陞座，師出問：
J26nB181_p0355b12║「釋迦老子道：『奇哉！一切眾生皆有如來智慧德相，但
J26nB181_p0355b13║以妄想執著而不證得。』如何是妄想？」修曰：「成佛作祖。」
J26nB181_p0355b14║「如何是智慧？」修曰：「入死出生。」「恁麼則無明實性即佛
J26nB181_p0355b15║性，幻化空身即法身？」又云：「不證得。」「不證得箇甚麼？」修
J26nB181_p0355b16║便打。師拜起而曰：「若非今日親承指示，幾乎話作兩
J26nB181_p0355b17║橛。」修曰：「一面底道將來。」師云：「道得也是臘月蓮華。」修
J26nB181_p0355b18║益器重之。既而聞天童法化之盛，復走見密老人，於
J26nB181_p0355b19║太白山中親炙踰年。會修遷湖州報恩，復往省覲，俄
J26nB181_p0355b20║而修寂，即欲抗跡西山，高蹈方外，而山茨禪師初住
J26nB181_p0355b21║東明，簡師曰：「東明旵祖道場也。老屋敗椽雖聊蔽風
J26nB181_p0355b22║雨，奈塔山未復，祖塋尚薶寒煙衰艸中，孤掌難鳴，兄
J26nB181_p0355b23║豈靳隻手哉？」師毅然走嘉湖杭，白三郡之護法及當
J26nB181_p0355b24║事者，卒韙師之議而東明繇此復業，然師不自謂德，
J26nB181_p0355b25║復去山後之數舍縛屋而居。師為人外瘁中剛，寡緣
J26nB181_p0355b26║飾，與物無違諍，而義在必往，不吝情去留，而師友恆
J26nB181_p0355b27║切居東明。時未三祀，長興男子復搆室烏瞻深處延
J26nB181_p0355b28║師，師欣然樂就，將為終身不出計矣！歸京口省融公，
J26nB181_p0355b29║公復以老病留，遂力卻烏瞻而棲城南之八公洞焉！
J26nB181_p0355b30║方是時，師去講座幾十年，雖同學相過從難，師經論
J26nB181_p0355c01║重宣，然嗛嗛之志未猒也。會廣陵蔣氏元長、董氏問
J26nB181_p0355c02║曦二孝廉迎師入城供養，且叩《楞嚴》玅旨，因而四眾
J26nB181_p0355c03║聞之，遂延講興嚴。及散席，歸京口，公果猒世，遺言命
J26nB181_p0355c04║師繼席聖壽。非所好也，而義不可辭，起敝支傾，甫一
J26nB181_p0355c05║年而病作，就醫東隱，問疾者往來如織，師恆接譚不
J26nB181_p0355c06║倦。有甯生楚儒者，以事遊吳門，來謁別，師曰：「子去幾
J26nB181_p0355c07║時歸？吾不能待子矣！」把臂送之，低回不已。越數日忽
J26nB181_p0355c08║索浴更衣，命迻龕入室，據坐跏趺，令人扶其首。久之
J26nB181_p0355c09║熟視左右舉手曰：「吾行矣！」主人暹法師戲謂師曰：「今
J26nB181_p0355c10║日天雨，縱去不遠。」師曰：「吾有艸鞋在。」主人曰：「艸鞋𩌍
J26nB181_p0355c11║斷時如何？」師遂閟目不語，俄撼之，已逝矣！停龕數日，
J26nB181_p0355c12║顏面不改如生。京口緇俗聞之，遂各備華旛，奉迎龕
J26nB181_p0355c13║室，歸葬全身於八公洞之左。師生萬曆乙未，入滅於
J26nB181_p0355c14║崇禎癸未五月之七日，蓋世壽四十有九，僧臘則三
J26nB181_p0355c15║十又一焉。
J26nB181_p0355c16║曇、常、集三禪人傳
J26nB181_p0355c17║曇禪者，字曇生，黃州蘄春人，出家廬山開先寺，視予
J26nB181_p0355c18║為猶父行。幼從予遊方，動止有法，奉予歷百城，春秋
J26nB181_p0355c19║十餘祀。雖荒村埜寺，風雨晦冥之候，未嘗見其有惰
J26nB181_p0355c20║容。尤刳心己事，於三不是語發明，從此信入，先師悟
J26nB181_p0355c21║和尚蓋器重之。繼予歸隱匡廬，為予分衛千里還，執
J26nB181_p0355c22║爨負舂如故。迨先師沒，予奔赴天童，乃留黃巖，始分
J26nB181_p0355c23║岐不克從焉！既而喪亂，洊臻山寺罄遭焚掠，殆居不
J26nB181_p0355c24║遑夙夜矣！而旋營旋葺，初無介意，以違予久，將省予
J26nB181_p0355c25║廣潤。夏止邗之東隱菴，一日無疾忽索浴更衣，安詳
J26nB181_p0355c26║敷座跏趺，然後從容以趨寂之。故告其徒，徒驚愕悲
J26nB181_p0355c27║戀，跪乞遺言，曰：「你自去廣潤禮覲和尚，吾行忙不及
J26nB181_p0355c28║見也。」言訖而終。
J26nB181_p0355c29║常禪者，字法藏，長沙益陽劉氏子。幼出家，志參湖海，
J26nB181_p0355c30║以母老無依託，乃負之遊方。復以利養同僧，為母罪
J26nB181_p0356a01║所至，割食食母，日食殘滓棄瀋而已。母死則荷骨以
J26nB181_p0356a02║往，於先師無恙時趨叩天童，久而知歸。逮予繼席天
J26nB181_p0356a03║童，即居請客侍者寮，復典客靈峰、廣潤，故從予亦最
J26nB181_p0356a04║久。為人質直好義，觸事穎發，於友恆面折其非，於師
J26nB181_p0356a05║亦橫機無所讓，至於荷法事眾則身命以之。後遊龍
J26nB181_p0356a06║池，為龍池綱維一眾，一眾服其公。俄疾作，預知時至，
J26nB181_p0356a07║命侍人安排果燭，鋪設香几，於是索筆書偈，揖別堂
J26nB181_p0356a08║頭，竟爾坐脫。
J26nB181_p0356a09║集頭陀，字聖阜，會稽郭子式也。自為儒生，以德言重
J26nB181_p0356a10║於越，於越之子弟從之。師其孝友，則雍穆於家；師其
J26nB181_p0356a11║文章，則輝煌於國。故通國之人莫不欲尸祝子式、社
J26nB181_p0356a12║稷子式，而子式固深渺自藏也。魯藩監國日，立以崇
J26nB181_p0356a13║官起之、為一陛見，即告歸，用團練法，保持里閈，日有
J26nB181_p0356a14║遊騎騷繹，則自破產為之供億，不俾一卒入下戶之
J26nB181_p0356a15║門。舉平原平水，若邪谿濱凡賴子式以全者千有餘
J26nB181_p0356a16║家。清兵渡江，遂從予雲門落䰂為僧，自茲闔戶山菴
J26nB181_p0356a17║繭足不履市城矣！己丑冬予領越州大能仁寺，不得
J26nB181_p0356a18║已一踐都門。歸而得疾，疾且革，召諸親友從容話別，
J26nB181_p0356a19║作偈辭世，復取自肖象題之，乃泊然長逝。
J26nB181_p0356a20║贊曰：善夫！圭峰有言曰：「作有義事是惺悟心；作無義
J26nB181_p0356a21║事是散亂心。散亂隨情轉，臨終被業牽；惺悟不繇情，
J26nB181_p0356a22║臨終能轉業。」彼姝三士所謂轉業，是邪？非邪？夫紛紛
J26nB181_p0356a23║荷橐走叢林，其誰不曰我為生死哉？而臨行灑然寥
J26nB181_p0356a24║寥無有。何也？由信之不深，行之不篤故耳！況復狼心
J26nB181_p0356a25║蠆尾，所作殆有甚於屠沽負販者。予故於三人獨表
J26nB181_p0356a26║而出之，嘉往所以勸來，豈曰臨川歎逝，而悲從我者
J26nB181_p0356a27║之皆不及門與？
J26nB181_p0356a28║四明孝直錢先生傳
J26nB181_p0356a29║先生名敬忠，字孝直，上世以官為姓，蓋陸終之後也。
J26nB181_p0356a30║中葉祖從父官寧國，為宛人。又九世遷鄞，代有異材，
J26nB181_p0356b01║故江東之錢氏日顯。高祖奐參政廣西，以單騎平藍
J26nB181_p0356b02║賊，功陞布政使。曾祖瓚亦任廣西副使，時人比大小
J26nB181_p0356b03║鄭云。父颺虞公，名若𮚥，中隆慶朝進士，授儀曹，性戇，
J26nB181_p0356b04║與時左，出為臨江太守，以亟白故御史劉臺冤忤權
J26nB181_p0356b05║貴，由是誣公酷，禁殺多人，疏動神廟，致坐福堂者四
J26nB181_p0356b06║十年。先生適生浹歲，從父獄中受書，慧異具至性，日
J26nB181_p0356b07║嗚咽吁欷：「不出父，不自有生。」遂矢志力學，版床銳減。
J26nB181_p0356b08║于時臨江拘禁日長，母田憂悴成癆瘵。歸侍則心挂
J26nB181_p0356b09║吳天；趨省則腸迴浙水。雖以父命受室，歲時伏臘重
J26nB181_p0356b10║自悲傷，未嘗與家人一接醴為歡也。先生慮患既深，
J26nB181_p0356b11║摻心益危，思致益登峰造極，而文章憎命達，凡五入
J26nB181_p0356b12║浙闈不第，益自感憤，卒連登四十七年春榜，占麟經
J26nB181_p0356b13║第一魁。多士方圖奏請忍不待時，或勸先生宜萬全
J26nB181_p0356b14║出父。奈何嬰鱗蹈禍淵，不得已置廷策不對，復泣血
J26nB181_p0356b15║長安道上，三年至憙宗改曆，伏闕且請死頌父冤矣！
J26nB181_p0356b16║會當事者多疑沮，不覺憤懣之極，歐血盈斗，竟自囚
J26nB181_p0356b17║服，待罪金馬門，乃得旨原釋，奉父生還。計先生自少
J26nB181_p0356b18║至壯，涕泣告哀，風雨奔命，三十年無寸晷少弛救父
J26nB181_p0356b19║之心。故自臨江脫獄之後，則如丹成黃冠，道證高僧，
J26nB181_p0356b20║前後際斷，人間世無復餘想矣！所以角巾埜服，放意
J26nB181_p0356b21║湖山，恆與名緇宿衲相遊泳，兼通法乘，諸書多所譔
J26nB181_p0356b22║述，能安徹骨之貧，不熱亙天之燄。當涿州秉衡日，由
J26nB181_p0356b23║攀附躋顯要者不可悉數；先生為門賢首出，顧自浪
J26nB181_p0356b24║跡東瀛，超然物外，其高潔為何如哉？崇禎初，召為刑
J26nB181_p0356b25║部郎，以母病告養，歸授生徒，穫館糈以奉甘旨者。又
J26nB181_p0356b26║十年母卒，服闋復起為郎，益清貞自樹。黨人惡其異
J26nB181_p0356b27║己，出為寧國太守，鉏強植弱，立法賑饑，存活者數萬，
J26nB181_p0356b28║終以道不諧時，免官去任，旅食金陵。甲申之變，撫臣
J26nB181_p0356b29║馬士英迎立福王于南畿以定策，居台鼎，導主色荒，
J26nB181_p0356b30║不問經國大猷，先生患之，乃極陳討賊復讎之義，勸
J26nB181_p0356c01║上親征，冀乾綱獨奮有以振厲朝埜，其明目張膽皆
J26nB181_p0356c02║諸葛武侯〈出師表〉所未經籌策者。書三上不省，先生
J26nB181_p0356c03║知必敗，即日出疆依長公光繡隱于海隅，復援《麟經》
J26nB181_p0356c04║私定甲申罪臣四等之案，其維持世教人心皆此類。
J26nB181_p0356c05║尋以國事日非，憂憤成疾。明年，新都覆，疾遂革，乃更
J26nB181_p0356c06║號「豈塵」，自題其旌曰「崇禎遺老」，然後瞑目而逝。蓋慕
J26nB181_p0356c07║元處士林外之為人，亦以雖死不忘先帝云。
J26nB181_p0356c08║贊曰：余讀有明成祖文皇帝所編《孝順錄》，上溯黃虞
J26nB181_p0356c09║下終昭代，自天子至於庶人，凡散見于史傳者靡不
J26nB181_p0356c10║搜采，僅獲二百七人。其間雖有處極人倫之變，皆可
J26nB181_p0356c11║盡子職而為之，豈若先生父嬰宸怒，同朝莫解，子欲
J26nB181_p0356c12║出而之生？所謂天雨粟。馬生角也。故為先生謀與其
J26nB181_p0356c13║自為謀，亦安所施夫回天之力？庶幾得一，第或可萬
J26nB181_p0356c14║一陳情耳！則先生之朝黃卷、暮青燈也宜矣！獨是父
J26nB181_p0356c15║幽母瘵，天各一方，東顧西瞻，愁腸萬結，苟非窮神極
J26nB181_p0356c16║慮，竭智盡能，曷繇奮揚高翮哀鳴九天哉？夫陸終之
J26nB181_p0356c17║後至颺虞公益蕃，今其子若孫，鳳翥鸞翔振振未艾，
J26nB181_p0356c18║彼臨江之非酷吏，天實監之矣！使公無先生，終閟幽
J26nB181_p0356c19║圄不出。是以聖君殺賢守天下，後世其謂神祖何然？
J26nB181_p0356c20║則先生之移孝作忠，奚俟出身加民而後見之？於乎！
J26nB181_p0356c21║先生之曰忠曰孝，其斯以為忠孝，與夷考二百七人
J26nB181_p0356c22║中，舍五十而慕之虞舜，誰與匹休哉？
J26nB181_p0356c23║廣陵三我先生傳
J26nB181_p0356c24║先生姓蔣，諱應參，號三我，邗之董子里人也。幼孤家
J26nB181_p0356c25║貧，攻苦寡強，親戚歲以館穫有秋食孀母，日甘毳以
J26nB181_p0356c26║奉者數十年。當是時，先生自足握青紫如券，而救敗
J26nB181_p0356c27║扶傷，蹀躞不能前，然先生弗恤也。晝夜摩厲諸生，故
J26nB181_p0356c28║先生鑄人之風以是日聞，而先生車馬亦頓矣！然先
J26nB181_p0356c29║生方以得糈為將母大慶，逾弗恤也。迨喪母則又鼠
J26nB181_p0356c30║思泣血，不蘄有生，故先生終弗恤，曰：「噫！負吾也夫！然
J26nB181_p0357a01║吾不人子負，而天以吾子負，則吾真負也夫。」先生恭
J26nB181_p0357a02║不泄邇，孝不忘遠，居恆時有祭、月有祀，雖賓燕不廢
J26nB181_p0357a03║也，凡祭必齋必夙，明河在天，則先生皇皇起眎曰：「旦
J26nB181_p0357a04║矣！非采蘩風人交鬼神之道也，不敬奈何？」然廢徹而
J26nB181_p0357a05║光昭如故，轉己祠墓禮。俗歲一二展，先生則嘉辰令
J26nB181_p0357a06║節皆往，雖豆無豐碩，而烹葵燒芋，獻酬交醋，若藹然
J26nB181_p0357a07║膝下者。夕末為先人分歲，朝初復為賀旦，皆生人禮
J26nB181_p0357a08║也。故鄉農望而慫若慎爾，芻牧毋干先生隴，恐先生
J26nB181_p0357a09║傷胥邵也。春秋獻文廟，先生不與從，則陳詩書闕里
J26nB181_p0357a10║志於庭，炷香束帛，拜階除首九頓，歔欷顧子孫曰：「先
J26nB181_p0357a11║師衣被我德厚，焉可忘？若欽念詩書訓邪？忝先師不
J26nB181_p0357a12║可。」先生豐頤後耳，美須髯，童子光外射而頎然，面目
J26nB181_p0357a13║嚴冷，類刺削神人。自其勝冠時，燕居必冠，冠不釋元
J26nB181_p0357a14║者近六十載。門弟子遇諸途，十步外必虛左俟，端拱
J26nB181_p0357a15║唯謹。閻子含卿有軼才，駘蕩無所忌，居恆咄咄，掀髯
J26nB181_p0357a16║風搖四座；殆隅先生，則終日恂如不能言者。今上頒
J26nB181_p0357a17║朔先生旄矣！然左書箴、右書銘，兢兢如也，故生平無
J26nB181_p0357a18║過誤，聞人過誤輒同廢病恐終不得活。諸生也，大則
J26nB181_p0357a19║讓，小則規，子孫則畢讓無巨細。孫某過中陳，見屣焉，
J26nB181_p0357a20║蹴之偏。先生讓曰：「齒君路馬，何如蹴父履？讀詩書大
J26nB181_p0357a21║家子不識禮，固當終朝不懌，當食猶歎嗟！」孫某懼，叩
J26nB181_p0357a22║首自責無所容乃已。先生見子姓類師生、臨家人若
J26nB181_p0357a23║臣主，自妻媳以下終身未嘗窺戶庭焉！一孫一子，子
J26nB181_p0357a24║善舉於鄉，為今孝廉君。孝廉於先生最為式穀，然先
J26nB181_p0357a25║生廉隅見矣！故先生終以德王，子孝廉又以文雄。孝
J26nB181_p0357a26║廉恆多為縉紳先生操觚，家所誦說，先生則人人樂
J26nB181_p0357a27║道，以為三我先生真古狷潔士哉！雖然先生清刻矜
J26nB181_p0357a28║己諾猶古東楚風，若其動符禮法得不教焉，殆鄒魯
J26nB181_p0357a29║彬彬君子未遑也，猶喜古皇先生教少欲知足，固一
J26nB181_p0357a30║白衣杜多，白社有外務，則先生禦操不平慷慨，然固
J26nB181_p0357b01║飲酒食肉，新學近事男多竊笑先生；然諸近事男聞
J26nB181_p0357b02║經行道崇勝業，皆自遜不若先生。然察之，則不若先
J26nB181_p0357b03║生遠甚。識者多謂先生用儒治身、用佛治心，則先生
J26nB181_p0357b04║笑不言也。然先生疾革，猶命佛者擊磬誦修多羅，先
J26nB181_p0357b05║生則傾耳聽，使聲琅琅不絕，然後右脅吉祥乃逝，則
J26nB181_p0357b06║皆古皇先生教也。當彌留時，子婦梁割肱雜糜以飲，
J26nB181_p0357b07║先生幾起，卒以衰憊殞此哲人。惜哉！
J26nB181_p0357b08║贊曰：史闕文，馬借人，二事皆末，孔子稱之何也？傷周
J26nB181_p0357b09║道澆漓日甚也。往余客句章，見秦縣王子式、姚州管
J26nB181_p0357b10║生聖者，其人皆布衣，有王公之重，矯節砥行，以生人
J26nB181_p0357b11║之死，當世之人因之而寡過者蓋千十百家。先生亦
J26nB181_p0357b12║然，無大位整齊當世，而危言危行，當世亦憚之。語曰：
J26nB181_p0357b13║「猛虎在山，藜藿不采。」先生有焉！之三人者，皆人倫羽
J26nB181_p0357b14║儀也。今一歲間，相繼化去，余甚懼之。然於越多君子；
J26nB181_p0357b15║廣陵多廣商大賈，故余亟采先生行事，論次為傳，付
J26nB181_p0357b16║孝廉君，俾號於人曰：「先生出矣！」自古有死，先生蓋未
J26nB181_p0357b17║之死也。悲夫！
J26nB181_p0357b18║義僕傳
J26nB181_p0357b19║吾家有老蒼頭，忘其族姓里居，小名進寶子，無更錫
J26nB181_p0357b20║嘉名，遂名進寶子。幼鬻吾家，仕吾先王伯、伯父、伯兄、
J26nB181_p0357b21║伯兄之子、子之又子五世矣！為人質愿寡言笑，經旬
J26nB181_p0357b22║未嘗見其啟齒，惟渠渠力作無休時。始吾王伯少有，
J26nB181_p0357b23║蒼頭方學推襏幾廢股，日糞其主之田以佐佑之，故
J26nB181_p0357b24║吾先王伯捐賓客之日，鼠壤有餘蔬，後歲大不穰。伯
J26nB181_p0357b25║父早喪，伯兄又不事事，所糞之田日折而入於逋主
J26nB181_p0357b26║之家，蒼頭則為之佃，既食其入，復收其贏餘以供。歲
J26nB181_p0357b27║時伏臘，暇則理蔬圃治水薪，凡伯兄之家待蒼頭舉
J26nB181_p0357b28║火者三世。伯兄蕃嗣姓，困於貨，不能為蒼頭置室，遂
J26nB181_p0357b29║終身亡偶，然不聞其有外遇，與夫不足之色。以予少
J26nB181_p0357b30║長，見蒼頭大都若此。近復聞其采藥山中，得奇藥，以
J26nB181_p0357c01║之飲病者，病輒愈，方且以僊真品目之。予謂事出偶
J26nB181_p0357c02║然，未可異，獨其生平奉主義至高，有類古之良大臣
J26nB181_p0357c03║者。今之大臣有能彷彿於吾蒼頭之一節，其肯以疆
J26nB181_p0357c04║場之患、社稷之艱憂吾君哉？義士也夫！純臣也夫！
J26nB181_p0357c05║
J26nB181_p0357c06║
J26nB181_p0357c07║
J26nB181_p0357c08║
J26nB181_p0357c09║
J26nB181_p0357c10║布水臺集卷第十二