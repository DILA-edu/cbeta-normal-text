J26nB181_p0372c01║布水臺集卷第十七
J26nB181_p0372c02║住明州天童寺匡廬黃巖沙門道忞著
J26nB181_p0372c03║表
J26nB181_p0372c04║建海印道場啟佛表
J26nB181_p0372c05║伏以真源湛寂，迥絕名相之端；慧鑒澄圓，本無能所
J26nB181_p0372c06║之跡。忽因明而起炤，生分別之見知；俄植境以為心，
J26nB181_p0372c07║結攀緣之識想。元常汩其至性，耽染入自迷流。雲布
J26nB181_p0372c08║情封，哀覺天之難旦；星排疑網，傷意地之恆昏。三界
J26nB181_p0372c09║一往無還；九居長淪莫出。枉受多生苦報，總因業樹
J26nB181_p0372c10║之崢嶸；空遺永劫餘殃，一本罪華之糾結。非仗法流
J26nB181_p0372c11║水洗，曷由滌垢除愆？恭惟華嚴至教，遍炤慈尊，報圓
J26nB181_p0372c12║十身，統十虛以為體；富有萬德，極萬行而彌綸。澄澄
J26nB181_p0372c13║智海波光；皎皎秋空月滿。坐微塵之剎土，主伴同宣；
J26nB181_p0372c14║轉根本之法輪，聖凡共證。經自龍宮誦出，不殊天鼓
J26nB181_p0372c15║之騰音；懺從雞足傳來，儼若趺光之燭炤。契旨而真
J26nB181_p0372c16║常立復；披誠而積垢全消。信含生所敬之天；允菩薩
J26nB181_p0372c17║真慈之父。切念某，生當末運，忝作人師。繼往才疏，道
J26nB181_p0372c18║有慚于先德；開來智短，學無補于後昆。五篇七聚多
J26nB181_p0372c19║違無德，而檀膏濫受；四攝二嚴素缺寡修，而信敬謬
J26nB181_p0372c20║膺。知聵聵而日朘；老冉冉其卒至。徒寸衷之鬱結；每
J26nB181_p0372c21║中夜以旁皇。方思九土悠悠，正入猖狂之路；更念勞
J26nB181_p0372c22║生擾擾，茫無解脫之期。墮三塗則支分腦裂；生五趣
J26nB181_p0372c23║亦樂少苦多。或饑疫而災逢，況刀兵而厄遇？肝塗野
J26nB181_p0372c24║艸，長為怨雨愁雲；骨亂黃沙，盡作征魂殢魄。由是涓
J26nB181_p0372c25║今月日，僧延十眾高流；期剋五旬，晝夜六時行道，如
J26nB181_p0372c26║法精修，運虛空廣大之殊心遍週法界；陳難說難思
J26nB181_p0372c27║之供養出過諸天。誦禮華藏玄文；依持普賢行願。為
J26nB181_p0372c28║此竭誠皈命，肅淨壇儀。炳智燭以煒煌；爇心香而靉
J26nB181_p0372c29║靆。恭迎十方常住三寶，奉請塵毛八部龍天，降現道
J26nB181_p0372c30║場，證明佛事。伏願眾聖遙臨，同樹王之始坐；千靈普
J26nB181_p0373a01║會，等正覺之初成。重重剎網全彰；落落圓音溢聽。仍
J26nB181_p0373a02║回象王之步；再奮師子之威。燒香散華，猶彼啟明東
J26nB181_p0373a03║廟，智即滿于初心；低頭合掌，方之寄位南求，因早圓
J26nB181_p0373a04║于此日。菩薩透龍門以直上；聲聞預嘉會而逍遙。群
J26nB181_p0373a05║真之解脫玄門，普天共獲；慈氏之南中樓閣，率土同
J26nB181_p0373a06║登。業盡有情，無復眾生名字；地窮空界，總為菩提覺
J26nB181_p0373a07║場。微願如斯，必垂加被。
J26nB181_p0373a08║奏疏
J26nB181_p0373a09║應詔陳情疏
J26nB181_p0373a10║浙江寧波府鄞縣太白山天童寺臣僧道忞謹奏。為
J26nB181_p0373a11║恭逢盛典，魏闕心縣，媿值龍鍾，葵丹勢阻，勉遵
J26nB181_p0373a12║法旨，力疾趨程，謹攄愚忱，伏乞聖慈洞炤事。恭惟
J26nB181_p0373a13║皇上陛下，誕登覺位，示現金輪。蕩蕩慈風，扇二儀而
J26nB181_p0373a14║布亭毒；煌煌睿德，御六氣而子蒼生。既振尼山之傳，
J26nB181_p0373a15║緯樂經禮；復弘竺乾之教，達本明宗。茲蓋愍法運替
J26nB181_p0373a16║淩之際，亟揮佛日金戈；將出黔黎昏墊之危，特示迷
J26nB181_p0373a17║津覺岸。是以紫泥遙降蒲輪，下迨于艸萊；覺苑弘開
J26nB181_p0373a18║蘭臺，重修于漢室。蓋振古以來于斯為盛，而水土餘
J26nB181_p0373a19║生何幸而遭逢者邪？維茲六月初九，恭承天使到山，
J26nB181_p0373a20║齎奉璽書，開宣慈旨，將以衰朽僧忞躬詣神京，濫充
J26nB181_p0373a21║顧問。夫踐土茹毛，尊親有日，車軌書文，敢後朝宗，矧
J26nB181_p0373a22║正法垂秋，佛祖慧命不翅絲縣。
J26nB181_p0373a23║陛下夙記靈山，乘願建極，于治國齊家偃武修文外，
J26nB181_p0373a24║唯孜孜以斯道為己任，此蓋歷來開創聖主所不謀
J26nB181_p0373a25║而合之盛典。綸音雷動，八表均榮，固不獨僧忞私承
J26nB181_p0373a26║寵眷感慶交集者矣！唯是僧忞薄祜眇躬，濫芋禪席，
J26nB181_p0373a27║穴處嵒棲，洊經霜露，犬馬殘年不覺六十有四矣！頭
J26nB181_p0373a28║白齒豁，步履艱難，兼山糜埜鶴之性，禮數罕修，使奉
J26nB181_p0373a29║命陛見，威儀失序，挂御史臺之白筆、忞罪尤輕；政恐
J26nB181_p0373a30║眼目昏重，顧答矛盾，冒觸威嚴，忞罪豈容擢髮？夫皇
J26nB181_p0373b01║仁浩蕩天寶，尤遂嬾殘之高；帝量包荒大觀，亦釋道
J26nB181_p0373b02║楷之固。忞道微德薄不及二僧，固不敢矯飾高節致
J26nB181_p0373b03║方宸命，但竊思昌隆盛世英賢間出，抱道潛修之彥
J26nB181_p0373b04║可以翊贊皇猷、丕揚盛化，尚不乏人，顧以衰殘無似
J26nB181_p0373b05║之僧忞濫污鳳簡。聞命之日，所以中夜旁皇媿汗交
J26nB181_p0373b06║集，莫知所措者也。緣奉敕旨，敦嚴分，難故違以取罪
J26nB181_p0373b07║譴，謹遵旨即日就道詣闕矣！至僧委係老病支離，不
J26nB181_p0373b08║堪長奉龍顏，尤乞聖慈矜憫，使犬馬殘生早賜終老
J26nB181_p0373b09║泉石，歌詠聖德，銜頂無窮矣！為此據實上奏，不勝翹
J26nB181_p0373b10║禱屏營之至。
J26nB181_p0373b11║進天童密雲悟禪師語錄奏章
J26nB181_p0373b12║浙江寧波府鄞縣天童禪寺臣僧道忞謹奏：為恭懇
J26nB181_p0373b13║天恩，賜將先師語錄入藏，以光祖道、以茂皇猷事。
J26nB181_p0373b14║皇上統承精一，道契真宗，性命之學尤深致意，至於
J26nB181_p0373b15║古聖語言有關世道人心者，尤必廣布頒行，使若見
J26nB181_p0373b16║若聞各達本性，方愜
J26nB181_p0373b17║御衷，真覺皇之慈心，振古希有者矣！道忞幸逢盛化，
J26nB181_p0373b18║身叨寵遇，又每承天眷，追念先師，賜邈頂相，復刻遺
J26nB181_p0373b19║編，感恩已渥，復敢何求？唯是緬念天童先師圓悟，生
J26nB181_p0373b20║當末運，興振禪宗，六坐名山，忘軀荷法，一時提唱機
J26nB181_p0373b21║語，皆開鑿人天單明直指，日雖刻布人間，但未經入
J26nB181_p0373b22║藏，恐漸湮沒。道忞伏見宋景德年中，僧道原所著《傳
J26nB181_p0373b23║燈錄》三十卷頒降入藏；元祐間，明教禪師契嵩所著
J26nB181_p0373b24║《輔教編》三卷及《傳法正宗記》一十二卷亦賜入藏；乾
J26nB181_p0373b25║道七年，僧蘊聞所進《大慧禪師宗杲語錄》三十卷亦
J26nB181_p0373b26║賜入藏；元元統二年，僧善達密的理所進其師普應
J26nB181_p0373b27║國師《明本語錄》三十卷皆賜入藏。此四者人雖異代，
J26nB181_p0373b28║咸遇清時，道法耿光，于今維烈。況忞生值昌期之運，
J26nB181_p0373b29║躬逢
J26nB181_p0373b30║佛心天子重法之秋，誠千載一時奇遇。謹扳前件事
J26nB181_p0373c01║例，將先師圓悟語錄一十二卷，與忞所編年譜六十
J26nB181_p0373c02║二帙，先經繕寫進呈外，伏乞俯鑒微忱，下頒
J26nB181_p0373c03║鈞旨賜收入《大藏》永使流通，則正法眼千古長新，而
J26nB181_p0373c04║願力恩普天均戴者矣！為此冒昧具奏，懇賜下部施
J26nB181_p0373c05║行，忞不勝翹禱待命之至。
J26nB181_p0373c06║文疏
J26nB181_p0373c07║烈皇帝天壽聖節疏
J26nB181_p0373c08║象著龍文，式覘聖人之首出；籌添海屋，爰昭化日之
J26nB181_p0373c09║舒長。體乾健以居貞，梅萼先春早放；歔陽和而布德，
J26nB181_p0373c10║妖氛帶雪消融。艸木盡勾萌；山河齊點首。某雲中野
J26nB181_p0373c11║逸，化外編民。袒服犀顱，無與拜颺之典；茹毛踐土，敢
J26nB181_p0373c12║忘庇育之恩。是用大集龍象，妙轉經王。燿帝網重重
J26nB181_p0373c13║無盡之義天，恭資睿算；涌華藏種種難思之界海，克
J26nB181_p0373c14║壯丕圖。欽願帝執其中，皇建有極。動也時，服也士，邁
J26nB181_p0373c15║帝嚳之神靈；就如日，望如雲，等放勳之巍煥。垂衣裳
J26nB181_p0373c16║而朝萬國，在在歌詠春風；舞于羽以格有苗，人人躋
J26nB181_p0373c17║登壽域。金甌永固，寶曆嘗新。
J26nB181_p0373c18║烈皇帝薦嚴疏（甲申仲夏）
J26nB181_p0373c19║龍去荊山，曾動軒臣之哭；天崩杞國，每懷㑋士之憂。
J26nB181_p0373c20║況千邦喪統馭之尊、萬姓失大明之炤？雖籲天以無
J26nB181_p0373c21║路，庶叩佛而有靈。恭悼某位皇帝身居黃屋，心眷蔀
J26nB181_p0373c22║葑。寅畏一十七年，渠渠民瘼；饑寒千百億國，惴惴厥
J26nB181_p0373c23║衷。破格求人，寧忘垂磻釣叟；轉環從善，不罪折檻朱
J26nB181_p0373c24║雲。後宮無抴地之裳，儉率之風令可月著；尚衣有未
J26nB181_p0373c25║明之詔，足臨之德𠬢可日書。方冀蠻夷貊狄之邦咸
J26nB181_p0373c26║歸至化，詎難艸木昆蟲之類盡沐恩波？乃天地不仁，
J26nB181_p0373c27║黔黎寡福。一旦潢池盜弄，九廟業矣震驚；俄爾堂奧
J26nB181_p0373c28║虎生，百神居然罔主。夜臺幽邃，胡薤露之易晞；玄路
J26nB181_p0373c29║迢遙，忽雲車其既遠。鳳闕崩頹於暴雨，悲深麥秀之
J26nB181_p0373c30║歌；瓊支逆折乎飄風，怨切黍離之歎。月明故國，羇人
J26nB181_p0374a01║回首；何堪綠黯芳郊，埜老傷心倍甚？僧某道遊方外、
J26nB181_p0374a02║跡寄寰中，仰五嶽拔地之雄，光華猶昔；緬長松擎霄
J26nB181_p0374a03║之勢，忠節自慚。敬仗佛光，嚴資僊馭。伏願夢破大槐
J26nB181_p0374a04║國裏；眉豁彌勒樓前。剎海壞成，視等秋林之落葉；世
J26nB181_p0374a05║緣聚散，悟同過眼之流雲。千聖不攜，己靈曷重？處處
J26nB181_p0374a06║為人作主，頭頭本地風光。
J26nB181_p0374a07║告伽藍疏
J26nB181_p0374a08║穴復靈鰻，審骨身之具在；江浮瑞像，知蓮社之將興。
J26nB181_p0374a09║明珠再至常聞，故鼎反來非一，況濯濯厥靈有赫，皇
J26nB181_p0374a10║皇陰翊無私？祖令當行，敢託風雲之會；聖慈易格，願
J26nB181_p0374a11║昭艸莽之誠。惟茲廣潤道場，向有巨鏞千石，聲傳空
J26nB181_p0374a12║谷，疏疏清梵夕聯；響徹九幽，落落蟄閽晨啟。盡謂藏
J26nB181_p0374a13║山之必固，詎同瓦缶輕捐？誰知有力而夜迻，幾隨凶
J26nB181_p0374a14║鋒銷鑠？幸山靈之有在，致魔燄之徒張。赤海無故波
J26nB181_p0374a15║騰；洪音自茲淵默。乘潮泛汐婆娑，海客時逢舞浪，翻
J26nB181_p0374a16║風出沒，漁舟競見，無亦三閭之戀楚，殆將宗國難忘，
J26nB181_p0374a17║故非伍子以沈江，寧有忠魂不化？恭惟神聰，親承智
J26nB181_p0374a18║者，密挈冥權，入夢丹宸。早看地轉天回，佛日尚縣金
J26nB181_p0374a19║鏡裏，揚靈海甸，何吝神輸鬼運？鯨音還畣月樓中，繇
J26nB181_p0374a20║是敬獻蘋蘩，仰咨天聽，伏願不辭弘力，速起沈淪。再
J26nB181_p0374a21║扇雄風，傳金聲于覺苑；重挑慧炬，震師吼於石城。見
J26nB181_p0374a22║聞增希有之思，圜通遍周法界；竦甬起瑞雲之色，廣
J26nB181_p0374a23║潤普及含生。地獄停酸，三塗息苦。
J26nB181_p0374a24║募楞嚴方冊藏經疏
J26nB181_p0374a25║黛抹千山者春也，道如春而瀰漫宇宙；潛行大地者
J26nB181_p0374a26║水也，道如水而觸處逢源。黃華盡顯真如，奚翅五天
J26nB181_p0374a27║之祕誥？燕子深譚實相，況乎三藏之玄文？所以《圜覺
J26nB181_p0374a28║經》也，豁圭峰之慧目；《十明論》也，洞邵武之見元。安公
J26nB181_p0374a29║之句破《楞嚴》，良有以矣；無盡之病回《摩詰》，豈徒然哉？
J26nB181_p0374a30║太白名山，天童寺者，寰中巨剎，冠世寶坊。負海而消
J26nB181_p0374b01║萬派之聲；臨台而止千峰之勢。風來水面，池波動朱
J26nB181_p0374b02║藻之文；月到天心，嵒腹剖玲瓏之竅。繞戶駢蠃，排闥
J26nB181_p0374b03║敷宣，則群象發揮；啟檻碧漢，當軒燕坐，則諸天寂聽。
J26nB181_p0374b04║顧鷲峰其未沫；方畢缽以何殊？旃檀林長旃檀，伊蘭
J26nB181_p0374b05║絕帶；師子眾隨師子，埜豻潛蹤。綠疏青瑣樓臺；棋布
J26nB181_p0374b06║星分殿閣。乃南宮之琅函半蠹；北闕之玉軸未頒。與
J26nB181_p0374b07║其遠莫致夫帝閽貝多重複，曷若近易為于檇李方
J26nB181_p0374b08║冊裝潢？披展几窗明淨之前，一任鑽穿故紙；了殘星
J26nB181_p0374b09║月交光之下，不妨看透牛皮。壯我雲壑之觀；起茲煙
J26nB181_p0374b10║巒之色。功德輸於智者；山川有待其人。
J26nB181_p0374b11║靈峰修造疏
J26nB181_p0374b12║見瓊樓於一莖茅上，非功力之能加；撮大地於纖粒
J26nB181_p0374b13║粟中，貴當人之自信。布髮果吉祥有地；插標豈大智
J26nB181_p0374b14║無人？句章五磊，名山海上；靈峰古寺，丹嵒戛漢。碧嶂
J26nB181_p0374b15║夌雲，象王舒迴顧之容；橫開寶剎，師子踞盤空之勢。
J26nB181_p0374b16║力扞精藍，百畝春田邁種；靈苗獨秀，萬株行樹衝霄。
J26nB181_p0374b17║逸翮常棲石城岡，千尋壯雉堞之雄，攪海狂風吹不
J26nB181_p0374b18║入。梅華徑廿里，延妙嚴之路，眾香佛國步無差。徘徊
J26nB181_p0374b19║峻水巖前，彷彿天河之下降；徙倚白龍潭上，依稀玉
J26nB181_p0374b20║甲之開明。嶄顏削出崇閎，既門牆而岸岸；密護周遭
J26nB181_p0374b21║袤郭，亦關鎖其重重。展矣！小有之天；允也！應真之堀。
J26nB181_p0374b22║但昔本袈裟院子，蜂房螘室，寧曰一攃以維新？適今
J26nB181_p0374b23║改龍象禪叢，容與超遙，庶幾更張而文舊。打開毗邪
J26nB181_p0374b24║離庫藏，全憑木上座神通；平鋪給孤獨黃金，只在須
J26nB181_p0374b25║達翁揮霍。空中樓閣，會看紙上飛來；物外乾坤，有冀
J26nB181_p0374b26║筆鑯點出。
J26nB181_p0374b27║道場山募建法堂疏
J26nB181_p0374b28║妙善法堂，說詼塵剎；普光明殿，含受十虛。團圞四角
J26nB181_p0374b29║六張；一畝三蛇九鼠。是以色身三昧，紅鱗偕翠羽齊
J26nB181_p0374b30║彰；根本法輪，水鳥合樹林共轉。然覺地如如不動，昧
J26nB181_p0374c01║者恆多；道場起倒相隨，時人罔測。苟不當機擊扣，誰
J26nB181_p0374c02║堪直下知歸？所貴玉宇瓊樓，不被莖茅蓋卻，百萬億
J26nB181_p0374c03║莊嚴，還他兜率宮中本有。庶幾華幢寶座，儼然特地
J26nB181_p0374c04║斬新；須彌盧高廣，無俟燈王國裏迻來。鳴鼉鼓！響鯨
J26nB181_p0374c05║鐘！南山雲下北山雨，會看紅爐飛彩鳳。輥木毬！橫雪
J26nB181_p0374c06║刃！牛頭沒去馬面回，直教鐵鋸舞三臺。欲祈此話大
J26nB181_p0374c07║行，更冀知音賡和。
J26nB181_p0374c08║茅竹園菴募僧田疏
J26nB181_p0374c09║風霜埜坫，出家兒況味蕭蕭；煙水百城，禪和子行蹤
J26nB181_p0374c10║落落。大地上孤征而弔景，唯有古路之橫開；夕陽中
J26nB181_p0374c11║獨偶以誰諧？無奈前村之不搆。逢人青眼少，莫定晨
J26nB181_p0374c12║煙；問路白雲多，難期夜火。化城如可廢，寶所孰與歸？
J26nB181_p0374c13║東出緱江，菴名茅竹者，門當孔道，路透長安。既四通
J26nB181_p0374c14║八達之途，亦九峰三台之徑，以故參玄上士雲擁而
J26nB181_p0374c15║來，絕學高人川趨以赴。雖僧空不猒旅泊，乃佛土亦
J26nB181_p0374c16║有郵亭。單安一宿之寮，人人大歇；缽貯千家之飯，箇
J26nB181_p0374c17║箇飽餐。庶楖栗橫擔，透青山而直入；俾軍持攜去，傾
J26nB181_p0374c18║白月以歸池。長者發大心，且喜布金有地；檀那出隻
J26nB181_p0374c19║手，何怕獻珠無門？百劫種良因，莫當面錯過。一朝圜
J26nB181_p0374c20║福果，直舒臂搴將矣！
J26nB181_p0374c21║募建東山翼善禪寺大雄寶殿疏
J26nB181_p0374c22║遄征來布塞，孫綝勸景帝以停驂，張晏在東山玄石
J26nB181_p0374c23║為蒼生而起臥。亂落一天華雨，傳寶誌之弘譚；開經
J26nB181_p0374c24║幾度薔薇，記青蓮之再至。龍蟠虎踞，地既盡極南天；
J26nB181_p0374c25║鳳翥鸞翔，人亦高齊北斗。所以英標代稱俊彥；清梵
J26nB181_p0374c26║世擅名緇。考園林，則東晉實崇；稽宮館，則六朝最著。
J26nB181_p0374c27║金繩開覺路，淨名偕翼善同芳；寶筏度迷川，慈祖共
J26nB181_p0374c28║瑄翁迭駕。溯當年之壯麗，奎煥天章；問此日之傾頹，
J26nB181_p0374c29║災傷舞馬。然乘除相禪，物有盛而必衰；消長循環，運
J26nB181_p0374c30║無往而不復。充國黃金塔現，讖符正法；當興合同船
J26nB181_p0375a01║子，歌還驗在。機緣適輳，欽承祖德，仗庇佛光。莖艸拈
J26nB181_p0375a02║來，會有賢于之出手；藏金傾布，寧無須達之興心？重
J26nB181_p0375a03║增禪社徽聲，再起山川瑞色。庶東吳勝事，咫尺非遙；
J26nB181_p0375a04║將江左風流，幾希不遠矣！于時天童八葉孫道忞，因
J26nB181_p0375a05║大咸咸子之發祥，感能悟一公之高舉，忝在見聞隨
J26nB181_p0375a06║喜之下，益生歡喜贊歎之心，乃為之重復殷勤合十
J26nB181_p0375a07║指爪而說偈言。偈曰：「何年翼善燬琳宮？遽爾興心問
J26nB181_p0375a08║祝融；願大因之忘費浩，思深益自增悲恫。化城幻出
J26nB181_p0375a09║尋常事，寶所追還蓋代功；佇看神輸兼鬼運，九天移
J26nB181_p0375a10║下玉樓崇。」
J26nB181_p0375a11║梁皇寺募修佛殿疏
J26nB181_p0375a12║法菩提場，含靈共託；寶莊嚴剎，眾福攸基。所貴起蔽
J26nB181_p0375a13║更維新，始免七零而八落。橫一梁！承一柱！靈利底不
J26nB181_p0375a14║妨點著知歸；錐頭利！鑿頭方！慧心人斯解看孔著楔。
J26nB181_p0375a15║果眼親兼手辦，將玉轉自珠回。鈯斧揮時，散櫟朽樗
J26nB181_p0375a16║皆大用；泥牛吼處，鈍磚頑石悉翻身。然廣廈非獨木
J26nB181_p0375a17║所支，淨業須群緣共結。布地黃金剛始諾，本一念以
J26nB181_p0375a18║承當；六天宮殿欻然成，恣千生而受用。冥報捷於響
J26nB181_p0375a19║應，智者宜善知時。欲廣見聞，重宣短偈。偈曰：「曾聞一
J26nB181_p0375a20║笠蓋金身，報得梁皇信有因；風雨活埋前代寺，還將
J26nB181_p0375a21║功德報同人。」
J26nB181_p0375a22║寶慶院募緣疏
J26nB181_p0375a23║縛三條篾住山，時因道泰；傾萬斛廩惠施，義出豐年。
J26nB181_p0375a24║苟能施難施之財，頓教黃金滿世；果若住無住之處，
J26nB181_p0375a25║何妨我國晏然？寶慶南公者，緇田嘉穗，法網逸鱗。早
J26nB181_p0375a26║侍諸方，曾染五味禪指；晚趨太白，飽喫三頓獰拳。顯
J26nB181_p0375a27║老之典客，十秋囊錐始露；會翁之監司，再稔香袖時
J26nB181_p0375a28║飄。聿來金地之招，爰點江陵之首。肉山傾置淨缾，不
J26nB181_p0375a29║謾蹋翻；胡亂由他鹽醬，隨時打發。金彈換渠泥彈子，
J26nB181_p0375a30║尚乏百丈之田；飯桶空呈漆桶邊，若作金牛之舞。薄
J26nB181_p0375b01║𠞇嶺雲片片，猶然千古意分明；細切春雨絲絲，終覺
J26nB181_p0375b02║一堂風冷。澹欲索廬陵米價，乞開盧至慳囊。
J26nB181_p0375b03║臨海新興法輪寺募緣疏
J26nB181_p0375b04║佛日將頹，法輪竟埋於荒艸；梵宮再闢，福田廣植乎
J26nB181_p0375b05║檀林。明堂瓦雖插簷；香積塵仍封甑。口朝天！囊挂壁！
J26nB181_p0375b06║罄縣無底缽盂；虛以往！實以歸！空走百城雲水。冷灶
J26nB181_p0375b07║勝於熱著，緩急攸分；饑食易為飽餐，懷仰自切。但能
J26nB181_p0375b08║割寡涓滴，匯成巨流；況復裒多修羅，飲皆滿腹？閻浮
J26nB181_p0375b09║王有天下，無憂之受報，何崇供養初由？掬沙童子之
J26nB181_p0375b10║往因不遠。君其善聽，我匪謾言。
J26nB181_p0375b11║施茶疏
J26nB181_p0375b12║趁燄之鹿，每喻歎於有道聖人；喘午之牛，恆見問於
J26nB181_p0375b13║至仁君子。況肩摩轂擊之會，當流金爍石之秋？蒸氣
J26nB181_p0375b14║則成雲，揮汗且成雨。望梅止渴，譚院之機智徒聞；借
J26nB181_p0375b15║手行拳，趙老之風規具在。從鼻入！從口入！總與八字
J26nB181_p0375b16║打開；有神通！沒神通！切忌當面錯過。果見微甘回齒
J26nB181_p0375b17║頰，七碗詎云多？直得毛孔散生平，通身方慶快。覺來
J26nB181_p0375b18║襲兩腋，須知下載有清風；拈出本尋常，誰道南方無
J26nB181_p0375b19║者箇？攪長河為酥酪，盡在山僧杓柄頭；變大地作黃
J26nB181_p0375b20║金，還他長者阿堵裏。大家各出手，共結利生緣。
J26nB181_p0375b21║啟
J26nB181_p0375b22║復平若陳侍御啟（諱朝輔）
J26nB181_p0375b23║譚不二之宗，雖資曼殊敲唱；迻燈王之座，還他摩詰
J26nB181_p0375b24║神通。道不虛行；法寧孤起？恭惟門下儒門師匠，白社
J26nB181_p0375b25║金湯，示見宰官之身，本受靈山之屬。念先師有未了
J26nB181_p0375b26║公案，俾不孝更斬新例條，爰惠德音，式頒佳貺。但某
J26nB181_p0375b27║罷駑下駟，粥飯嘗行。坐斷太白峰頭，終慚先德；劃開
J26nB181_p0375b28║玲瓏嵒面，且付當人。肅候來旌，恭還趙壁。
J26nB181_p0375b29║壽寶慶南禪師五十啟
J26nB181_p0375b30║伏審歲添五分；臘更二毛。孔生亶知命於當年；蘧子
J26nB181_p0375c01║亦寡非于此日。秋晚之桂薑益烈，性自生然；歲寒之
J26nB181_p0375c02║松柏後凋，質惟天賦。恭以某師，明珠象荷，寶鑑親持。
J26nB181_p0375c03║願海宏深，乘大悲而示見；慧光高燭，騰金日以流輝。
J26nB181_p0375c04║襟同鏡水俱澂，方越徹而兩彊不下；意並長天共遠，
J26nB181_p0375c05║匹杭標而二妙難分。衣挂千頃之雲，㲯毿固以久落；
J26nB181_p0375c06║頭挨大梅之雪，真實為之再芟。南陽之蛇虎無瞋、嶽
J26nB181_p0375c07║頂之松妖不作。卻僊書于夢裏，寵辱何驚？迷華鳥于
J26nB181_p0375c08║嵒前，玄微亦蕩。然口有碑而眾豎叢林，戶說勞勛；堂
J26nB181_p0375c09║不開而道尊保社，人仰山斗。允惟法壇之傑；誕作緇
J26nB181_p0375c10║侶之雄。某忠告早叨，曾沾濡于河潤；劻勷繼受，況分
J26nB181_p0375c11║炤於鄰光？加以愾念同人，正復悲傷晚莫。盼庭柯之
J26nB181_p0375c12║殞落，深自凄其；瞻喬木之鬱蔥，倍生踊躍。老成欣其
J26nB181_p0375c13║尚在；矩矱諗所攸存。敬獻巴章，既式歌而且舞；載陳
J26nB181_p0375c14║封祝，盍拜手以颺言？
J26nB181_p0375c15║請天目法師作羯磨啟
J26nB181_p0375c16║瞻風日久，幸託鄰光。慶承接塵之歡；敢冒屈尊之辱。
J26nB181_p0375c17║但君子唯成人之美，上賢亦荷法為心。是故金粟如
J26nB181_p0375c18║來恆預迦文之會，妙光大士敬白摩竭之椎。況叢林
J26nB181_p0375c19║凄其如風、法社危若纍卵者哉？惟茲孟夏將屆安居，
J26nB181_p0375c20║有事般若真宗，必審尸羅淨學。五部推波離為師首，
J26nB181_p0375c21║人天盼精祕以鶴翹。伏願按下千尺雲頭，敷我一潭
J26nB181_p0375c22║華雨，儼然靈山再見，庶幾帛社重興。所有微幣，敬呈
J26nB181_p0375c23║別幅。
J26nB181_p0375c24║銘
J26nB181_p0375c25║默齋銘（有序）
J26nB181_p0375c26║毗陵雙白王居士遊方之外，遍參海內諸尊宿，其
J26nB181_p0375c27║有道之士乎！然而肝腸雪皎，意氣虹高，往往路見
J26nB181_p0375c28║不平，未免拔劍相救。當濟洞之有煩言也，居士則
J26nB181_p0375c29║日掉三寸舌為之和會，盡心調變，精力亦幾頓矣！
J26nB181_p0375c30║事竣乃得訪予邗上，相從兩月。予智識暗短，于世
J26nB181_p0376a01║出世間無所置喙，所不能鏟地埽除者唯日用飲
J26nB181_p0376a02║食而已。居士于是廢然自返，坐忘視聽，內心無喘，
J26nB181_p0376a03║忽恍然有造于離四句、絕百非之域焉！因自號「默
J26nB181_p0376a04║齋」且請銘，故為之製詞曰：
J26nB181_p0376a05║齋固有，本非功，莊嚴備，萬德充；泯表裏，絕邊中，虛無
J26nB181_p0376a06║倚，包太空。六窗啟，九類同，群相得，恣融融；四字密，佛
J26nB181_p0376a07║祖瞢，靡因以，辨來風。心畫竭，意技窮，智莫測，識罔通；
J26nB181_p0376a08║所以黠，毗邪翁，唯一默，墮群宗。
J26nB181_p0376a09║慎獨居銘（有序）
J26nB181_p0376a10║汪君中符，孝義敦仁，果毅以信，殆幾希乎！古俠而
J26nB181_p0376a11║不侵，為然諾者也。今行年且五十矣！自以少方乘
J26nB181_p0376a12║氣，壯復豪矜，行多忤于物理，深痛前非，知胡不夙，
J26nB181_p0376a13║尤虞後過，寡而未能，乃揭慎獨而為居，庶法湯新
J26nB181_p0376a14║以自警，抑將顯維謨承維烈繼序思不忘耳！于是
J26nB181_p0376a15║為之銘曰：
J26nB181_p0376a16║於穆道真，維人之轂；離道眯真，人車斯覆。靈轡失御，
J26nB181_p0376a17║意馬奔蹴；惟情是征，與物為逐。暗室可誅，明庭有鞫；
J26nB181_p0376a18║昧欺人己，安所顧復？維彼哲人，學非干祿；克己存誠，
J26nB181_p0376a19║慎爾幽獨。指嚴十手，眎虞十目；葆合中和，還真返樸。
J26nB181_p0376a20║天地迥高，萬有殊族；德化滂流，以位以育。乃知道真。
J26nB181_p0376a21║不行而速；展布彌綸，如春滿谷。矧伊象賢？教之式穀；
J26nB181_p0376a22║如臨深淵，如集于木。猗嗟汪君！爾居不黷；善甚至哉，
J26nB181_p0376a23║介爾景福。
J26nB181_p0376a24║大鍋銘
J26nB181_p0376a25║西江口吸，五熱身膺；智愚仰給，凡聖恭承。絕滲絕漏，
J26nB181_p0376a26║日昇月恆；出無盡食，飽五湖僧。
J26nB181_p0376a27║雲版銘
J26nB181_p0376a28║殿閣風微，雁堂寂寂；三令既申，水雲普集。金牛起舞，
J26nB181_p0376a29║甘贄下食；眴目揚眉，令儀令色；法社千秋，欽承遺則。
J26nB181_p0376a30║硯銘
J26nB181_p0376b01║方嶽貢，玉帛徵；陪黃卷，伴青燈。賢與處，聖與朋；爾作
J26nB181_p0376b02║則，永為程兮！
J26nB181_p0376b03║褱大璞，吐華英；居斯正，浥斯清。爾棄兮聖賢隱伏，爾
J26nB181_p0376b04║出也天下文明。夫是之謂山翁老石交，而奕世稱同
J26nB181_p0376b05║盟也。
J26nB181_p0376b06║枕青山，漱流泉；出輔世，育才賢。文而質，靜而專；宜爾
J26nB181_p0376b07║壽，萬斯年。
J26nB181_p0376b08║右丞硯銘（為子和堅禪人作）
J26nB181_p0376b09║磨不磷，涅不淄；天寶玩，出明時。王摩詰，老幻師；咸珍
J26nB181_p0376b10║蓄，濬妙思；爾子和，復有之。於乎神物兮！不詭隨；自今
J26nB181_p0376b11║伊始兮！永受持！
J26nB181_p0376b12║提詞
J26nB181_p0376b13║宗門崇行錄提詞（有序）
J26nB181_p0376b14║《宗門崇行錄》者，為祁仲子季超所集。仲子生華膴
J26nB181_p0376b15║有曠識，其於功名富貴猶掇之也。當神廟臨御萬
J26nB181_p0376b16║方時，四夷百蠻罔不賓從。乃聞樂審音即知南風
J26nB181_p0376b17║不競，於是溯邪谿之上流，樂平原之膴膴，爰搆山
J26nB181_p0376b18║舍而居。雜石偕麛，餐霞味道，因得廣讀諸禪典，見
J26nB181_p0376b19║其言其行，足以發藥當世者，彙成是書，業問序於
J26nB181_p0376b20║先老人矣！後復釐為十門，謬余於老人之門，為有
J26nB181_p0376b21║若之似，遂以提詞見屬。顧余內炤生平，自審缺然，
J26nB181_p0376b22║鏡臨嫫母，顏若之何？余不敢，請辭焉！去秋復迻書
J26nB181_p0376b23║再督，辭不獲免，乃展卷從事，叩其定行，輒綴於每
J26nB181_p0376b24║門之右，門五章，章四句。
J26nB181_p0376b25║直心
J26nB181_p0376b26║佛法源海，語心為宗；心月孤圜，萬法光通。由心虛偽，
J26nB181_p0376b27║四生流轉；況復祖關？深固幽遠。雲失鳥巢，月迷津渡；
J26nB181_p0376b28║神有所昏，智有所瞀。皇皇先達，胡征遂克；揆厥所由，
J26nB181_p0376b29║惟心質直；以質直故，慧沼漪漣。是故道人之心，其直
J26nB181_p0376b30║如弦。
J26nB181_p0376c01║密保
J26nB181_p0376c02║孔規時習，湯儆日新；淑人君子，懷憂終身。吹毛利矣！
J26nB181_p0376c03║用了須磨；於皇烈祖，訓也如何？洞明空劫，盡卻今時；
J26nB181_p0376c04║適未勝習，胡不古師？乃作乃輟，或存或亡；豁達致禍，
J26nB181_p0376c05║莽蕩招殃。隳成山於增簧，嗟及衣而反裳。
J26nB181_p0376c06║厲操
J26nB181_p0376c07║造道惟勤，近仁以毅；凡百有成，伊誰自既？傳衣迦葉，
J26nB181_p0376c08║苦行頭陀；法航終古，載其恩波。如何我人？便安是規；
J26nB181_p0376c09║夫豈無說？聖諦不為。恐落階級，聊以徜徉；水漲船高，
J26nB181_p0376c10║在理何妨？行解相應，超然曰祖；予何言哉？請觀前古。
J26nB181_p0376c11║晦養
J26nB181_p0376c12║尺蠖之屈，申不跬越；蒼松耐雪，千齡斯拔。其拔維何？
J26nB181_p0376c13║濯濯靈柯；上干雲日，下覆青蘿。器大成晚，早用匪福；
J26nB181_p0376c14║道亦猶然，寧惟物獨？欲隱彌露，欲蓋彌章；非厚於天，
J26nB181_p0376c15║果熟自香。幸而獲售，終喧物論；所以至人，遯世無悶。
J26nB181_p0376c16║高風
J26nB181_p0376c17║靈山佛法，付屬王臣；彼交匪紓，繄惟道徇。既徇吾道，
J26nB181_p0376c18║式降厥尊；奭然光護，法以永存。歔嗟末年，亦孔之羞；
J26nB181_p0376c19║引首低眉，罄折公侯。胡甘而辱，爰喪所守；冒利沽名，
J26nB181_p0376c20║德不增舊。麟遊靈畤，鳳翔天外；我之懷矣，於焉有在。
J26nB181_p0376c21║清節
J26nB181_p0376c22║四大苦本，貪欲為因；沙門釋子！自古稱貧。日中一食，
J26nB181_p0376c23║樹下一宿；鶴樹終譚，云胡致告。世情麗都，道味翛然；
J26nB181_p0376c24║務道于華，掘地覓天。在昔尼丘，魯中之叟；飯蔬飲水，
J26nB181_p0376c25║樂亦忘憂。雲霄目視，佛祖飛埃；毀形守志，予何人哉？
J26nB181_p0376c26║雅量
J26nB181_p0376c27║仲父之功，匡王定霸；器小來譏，神有所詫。刻雕眾形，
J26nB181_p0376c28║澤及萬世；予之佗矣，何仁何義？乃涉境風，得喪交嬰；
J26nB181_p0376c29║顏徵于色，詞發乎聲。寧乖法禮，亦啟紛拏；勿謂小疵，
J26nB181_p0376c30║已是大瑕。地覆天翻，我亦只寧；何以致之？行庭無人。
J26nB181_p0377a01║厚德
J26nB181_p0377a02║提婆推山，歌利割截；左割右塗，等心而挈。眾人不請，
J26nB181_p0377a03║友而安之；於乎佛乎！何悲而慈？比丘師佛，當師佛心；
J26nB181_p0377a04║況忍報復，怨害相尋。修己小嫌，忘佛大悲；剃髮染衣，
J26nB181_p0377a05║抑復何為？爰有至人，海函山育；表此用箴，波旬之族。
J26nB181_p0377a06║慎微
J26nB181_p0377a07║破頭往矣！華鳥迸跡；供來諸天，洞山是斥。功猶不綴，
J26nB181_p0377a08║過何可嬰？內省無惡，君子維行。尸居淵默，雷聲龍見；
J26nB181_p0377a09║微乎忽乎！矚我如電。黃金之黃，白玉之白；貴其貞顏，
J26nB181_p0377a10║恆無變易。一微涉境，勢就頹山；小德出入，終踰大閑。
J26nB181_p0377a11║無我
J26nB181_p0377a12║乘別大小，飲水分河；宗岐南北，入室操戈。調御善調，
J26nB181_p0377a13║難調我執；盧醫拱手，膏肓病入。我病入矣！宇曖微霄；
J26nB181_p0377a14║識且不達，見何能超？須彌之高，大地之廣；視彼虛空，
J26nB181_p0377a15║終焉悵惘。以空無象，萬象光吞；善甚至哉！空獨為尊。
J26nB181_p0377a16║蘭譜題辭，為瑞先居士作。
J26nB181_p0377a17║茂叔愛蓮，淵明嗜菊；我敬蘭卿，獨生幽谷。風雪餐多，
J26nB181_p0377a18║煙霞味足；吐而為芳，聞者神穆。葉挺太阿，華擎玉燭；
J26nB181_p0377a19║安得君王？式卿嘉穀。燭炤民巖，劍誅佞族；皇路清夷
J26nB181_p0377a20║受天百祿。