J26nB181_p0377b01║布水臺集卷第十八
J26nB181_p0377b02║住明州天童寺匡廬黃巖沙門道忞著
J26nB181_p0377b03║贊一
J26nB181_p0377b04║釋迦文佛
J26nB181_p0377b05║淨智莊嚴百福身，出生功德廣難陳；譚偏為鑿人天
J26nB181_p0377b06║眼，示實還宣上妙輪。千聖萬靈蒙法澤，十方三世入
J26nB181_p0377b07║陶鈞；願同含識常稽首，百福莊嚴淨法身。
J26nB181_p0377b08║出山相
J26nB181_p0377b09║耐盡青山雪夜寒，捏沙誰信不成團？眼睛突出明星
J26nB181_p0377b10║後，海闊天高地更寬。且起步！蹋前灣！春色武陵看不
J26nB181_p0377b11║盡，桃華何愛到人間？
J26nB181_p0377b12║靈山分衛圖
J26nB181_p0377b13║執應量器，著布衲衣；周行分衛，滿缽而歸。使舍匊沙
J26nB181_p0377b14║者種輪王之福；俾施棄瀋者獲來世之貲。愍含生之
J26nB181_p0377b15║薄祜；示七佛之軌儀。默而為矩，動則成規。日用飲食
J26nB181_p0377b16║佑我素緇，稽首世雄真大導師。
J26nB181_p0377b17║顧氏繡佛
J26nB181_p0377b18║金鍼誰約玉絲輕？幻出慈容妙德人；桂魄圓時千界
J26nB181_p0377b19║月，華枝動處萬家春。休疑晃晃非真見，須信塵塵盡
J26nB181_p0377b20║法身；諸數從來曾未墮，青青園籜又開筠。
J26nB181_p0377b21║無量壽佛
J26nB181_p0377b22║至化宣流，龍猛歸神於後；淨幢高揭，遍吉祈往乎前。
J26nB181_p0377b23║蓋其大願洪慈，固群宗之所推，遜抑淪肌浹髓，與此
J26nB181_p0377b24║方有莫解之深緣。不則，夫豈無琉璃光王之熾盛？又
J26nB181_p0377b25║豈無勝蓮華國土之長年？而窮陬下邑販夫灶婦，卒
J26nB181_p0377b26║莫知戴焉者何也？噫！六字洪名，下清珠於五濁潢流
J26nB181_p0377b27║之水；十聲寶號，播真覺於含生八識之田。雜毒攪成
J26nB181_p0377b28║甘露海，娑婆摶作四禪天，此則無量壽佛之所獨維
J26nB181_p0377b29║其然者也。
J26nB181_p0377b30║孔雀明王佛
J26nB181_p0377c01║靈符曾驗雪山陽，妙道今留辟萬殃；七佛同音為證
J26nB181_p0377c02║據，千魔共攝顯真常。酬因立解多生結，愈病還將沒
J26nB181_p0377c03║藥方；稽首慈威能普濟，有誰得似大明王？
J26nB181_p0377c04║藥師佛
J26nB181_p0377c05║因源既遠，果海今彰；富真法藥，為大醫王。深慈莫測，
J26nB181_p0377c06║至德難量；光流法界，惠被十方。聞名憶念，脫苦銷殃；
J26nB181_p0377c07║如死得佩，返魂之香。願空為口，歷劫贊揚；覺諸含識，
J26nB181_p0377c08║咸就攜將。
J26nB181_p0377c09║布袋和尚
J26nB181_p0377c10║晴雨占雙屐，大千包口袋；逢人乞箇錢，天宮都不愛。
J26nB181_p0377c11║一笑胡盧天地終，合口不知何年代？問伊是聖是凡
J26nB181_p0377c12║邪？得恁無絓更無礙。咦！龍華三會轉頭來，未必如今
J26nB181_p0377c13║長自在。
J26nB181_p0377c14║三教圖
J26nB181_p0377c15║圓無上覺，證極真空；揚聲火宅，喚出群蒙。孔敦仁義，
J26nB181_p0377c16║聃貴虛沖；化分迦葉，跡現儒童。江海川流，深廣雖異；
J26nB181_p0377c17║日月星宿，麗天則同。全真道玅，衛世儒鴻；十方調御，
J26nB181_p0377c18║誰與媲隆？三皇遜聖，五帝推功；茫茫三界，王有大雄。
J26nB181_p0377c19║三大士（同幀）
J26nB181_p0377c20║稽首最勝圜聞大士！七佛之師！毗盧長子！山從水至
J26nB181_p0377c21║且休論，以何因緣故集此？如我智觀大士身，慧目悲
J26nB181_p0377c22║胸願力趾。同門出入舊冤家，狹路相逢那得避；行行
J26nB181_p0377c23║坐立共儼然，日用勞生誰不爾？繁興無盡諸身雲，華
J26nB181_p0377c24║支搖曳春風裏；若將高下論渠儂，拈得鼻頭失卻觜。
J26nB181_p0377c25║咄！
J26nB181_p0377c26║觀音大士
J26nB181_p0377c27║大士玅色身，非色而色說；體同真法界，對現等一切。
J26nB181_p0377c28║譬如十方國，悉依空布列；空雖平等入，不起復不滅。
J26nB181_p0377c29║又如淨月輪，一印千江徹；濁潦則不彰，自與淨輪絕。
J26nB181_p0377c30║澂濁固云殊，等炤無差別；是故我稽首，敬禮大士月。
J26nB181_p0378a01║證法圓通，隨心自在；拈起淨缾，傾江倒海。滔滔汩汩，
J26nB181_p0378a02║紅蓮迸出；善逝何來，塵壤皆佛？
J26nB181_p0378a03║大悲為體，玅智為胸；青山為髮，紺海為瞳。月景千谿
J26nB181_p0378a04║印，春容萬卉充；塵塵三昧裏，法法圓通中。甘露慧缾
J26nB181_p0378a05║常瀉注，大千流潤澤無窮。（梵相垂髮執缾瀉冰如注）
J26nB181_p0378a06║洞觀無際，蒿目塵勞。躡紅蓮兮一瓣；夌萬頃兮滔滔。
J26nB181_p0378a07║豈顯神通來海上？將接盲龜入夜潮。
J26nB181_p0378a08║（紅蓮一瓣承足，立大海中波浪如山）
J26nB181_p0378a09║綠楊景裏現慈容，遍界誰知月滿空？欲矙圓通真戶
J26nB181_p0378a10║牖，鳥啼華更笑春風。
J26nB181_p0378a11║大士常居五蘊山，勞生著意夢中攀；十更打盡南柯
J26nB181_p0378a12║曉，處處鳥鳴春樹間。春樹鳴！不須尋！好看家家觀世
J26nB181_p0378a13║音。
J26nB181_p0378a14║悲容藹藹，慈意湛湛；油雲敷漢，秋月印潭。有美童子，
J26nB181_p0378a15║自遠趨參；大士無說，孰審指南？菡萏青荷兩兩，琅玕
J26nB181_p0378a16║紫玉三三；根塵解互相為用，聲自默兮色自譚。
J26nB181_p0378a17║論劫橫身生死海，為憐昏墊入迷流；悲繒密布縵天
J26nB181_p0378a18║網，願餌長垂萬里鉤。化被魚龍知捧足，喚將人世不
J26nB181_p0378a19║回頭；艤航空載蘆華月，彼岸非遙孰上舟？
J26nB181_p0378a20║（褰裳跣足孑立鼇背）
J26nB181_p0378a21║不修匪思，不波匪楫；三際剎那，大千一葉。
J26nB181_p0378a22║（支頤坐辨蓮中）
J26nB181_p0378a23║小汎慈舟一葉蓮，橫身業海任推遷；眾生魚撮知何
J26nB181_p0378a24║限？千界洪波片月圜。（瓣蓮浮海一月印波中）
J26nB181_p0378a25║萬別千差觀自在！底觀貝葉費神多；眾生想實難調
J26nB181_p0378a26║治，簡盡醫方沒奈何。咄！彼自無瘡休剜肉，大家靜處
J26nB181_p0378a27║薩婆訶。（趺坐低首捧觀貝葉修多羅）
J26nB181_p0378a28║非心非色，而天而人；如摩尼映，如聞性均。含生縛著，
J26nB181_p0378a29║根塵留礙；大士圜證，手眼通身。紅輪一等無私炤，白
J26nB181_p0378a30║晝生涯萬井營。
J26nB181_p0378b01║何來大士轍？高踞海濤中；山本無鼇戴，蓮從臘月紅。
J26nB181_p0378b02║入流因忘所，即礙返諸通；豈學小乘侶，安禪制毒龍？
J26nB181_p0378b03║平菴李居士命工手繪大士相，立己，於前稽首作
J26nB181_p0378b04║禮，願言攝受，因其乞贊，為之題曰：
J26nB181_p0378b05║無緣慈力，等赴群機；妙應分身，散周天下。蛤蜊勤王，
J26nB181_p0378b06║金沙嫁馬；鬼面神頭，千變萬化。四生為銅，法界為冶；
J26nB181_p0378b07║鼓鑄含靈，一真陶瀉。予懷明德，有若長夏；載馳載驅，
J26nB181_p0378b08║何以並駕？水漲船高，泥多佛大；先聖後聖，其揆一也。
J26nB181_p0378b09║魚籃觀音
J26nB181_p0378b10║愛河千尺輥閻浮，拋下雲山擲玉鉤；風澹蕩！雨綢繆！
J26nB181_p0378b11║但見紅鱗翻掌上，誰知活賣死貓頭？咦！一樣金沙灘
J26nB181_p0378b12║上艸，年年綠暗芳州，何似綸竿罷卻休？
J26nB181_p0378b13║魚行肉市賣風流，若箇行家識貨酬；高價縱饒馬氏
J26nB181_p0378b14║著，香魂還惹幾生愁。
J26nB181_p0378b15║欲鉤頭幻百千嬌，聚沫何人識電枵？金鎖骨徒橫楖
J26nB181_p0378b16║栗，海門日捲碧天潮。
J26nB181_p0378b17║石崖倒挂觀音（立準王連州請）
J26nB181_p0378b18║赴感殷勤為解縣，春風斜倚幾經年；似攫魚龍鵬劈
J26nB181_p0378b19║海，如分景炤月臨川。縣崖攃手忘偏正，入市垂鉤任
J26nB181_p0378b20║倒顛；休因相異生諸見，耳色眼聲在處圜。
J26nB181_p0378b21║舍利塔觀音大士
J26nB181_p0378b22║觀身實相，太虛同圜；舍利何來？空果纍然。大士貯存，
J26nB181_p0378b23║愍我攀緣；敬禮無所，用福多千。
J26nB181_p0378b24║文殊大士
J26nB181_p0378b25║敬禮文殊大智士！說法無畏善師吼；入塵入剎布身
J26nB181_p0378b26║雲，佛佛會中揚法化。福城寧指善財參，列聖菩提由
J26nB181_p0378b27║刱發；根熟閻浮處處逢，如地掘泉泉沸冽。當知含生
J26nB181_p0378b28║智亦爾，隨順無明覆諸有；無明不順即智光，皎潔圜
J26nB181_p0378b29║明無欠剩。大士本以智為身，我智文殊智體同；智同
J26nB181_p0378b30║何處覓文殊？大智文殊亦彊名。
J26nB181_p0378c01║血書曼殊大士
J26nB181_p0378c02║非心非色謾疑猜，權號文殊玅辨才；襯足紅蓮隨地
J26nB181_p0378c03║涌，印空寶座自天開。狻猊聲吼千魔怖，智劍光芒萬
J26nB181_p0378c04║聖摧；透體紫霞光飲日，儼從金色界中來。
J26nB181_p0378c05║普賢大士
J26nB181_p0378c06║萬行分披願海重，象王行處疾驅風；身雲彌布難思
J26nB181_p0378c07║界，毛孔中含一太空。智似文殊稍共轍，慧如普眼謾
J26nB181_p0378c08║舒瞳；百城參見吾師後，春盡落華滿地紅。
J26nB181_p0378c09║普賢洗象圖
J26nB181_p0378c10║塵塵剎網行交羅，象步崩騰許孰過？透體明豪還洗
J26nB181_p0378c11║刷，吹毛用了急須磨。
J26nB181_p0378c12║寒山拾得玩月圖
J26nB181_p0378c13║一輪秋月印晴川，闔國同看此夜圓；最是心光長皎
J26nB181_p0378c14║潔，塵勞終古掩人天。寒山子！實堪憐！欲言言不得，無
J26nB181_p0378c15║物可為詮。同人共指高空上，星稀河澹露娟娟，笑落
J26nB181_p0378c16║清霜滿大千。
J26nB181_p0378c17║十八應真大士
J26nB181_p0378c18║髡士膚敏覺，王翊贊力超；生死河平陟，涅槃岸蜉蝣。
J26nB181_p0378c19║天地曾無一法之當情，旦莫古今寧有諸緣之在盰？
J26nB181_p0378c20║遊佛國而如閒；步大千其若誕。為福人天入鬧藍，不
J26nB181_p0378c21║圖流作丹青看！
J26nB181_p0378c22║杜鵑聲裏急回韁，那顧天涯去路長？金鐙敲殘千嶂
J26nB181_p0378c23║月，馬蹄蹋破萬谿霜。還鄉曲唱無生調，離夢人登解
J26nB181_p0378c24║脫床；一副骨頭華十八，至今擲作玉鏗鏘。
J26nB181_p0378c25║風燈脆命，泡沫虛骸；勞生顧念，百計安排。疇放身心，
J26nB181_p0378c26║山邊水涯；況能唾棄？知為禍階。靡愛而親，孰憎而乖？
J26nB181_p0378c27║天龍供獻，猛獸崖柴。泯然自盡，一種平懷；我贊大士！
J26nB181_p0378c28║真法模楷。
J26nB181_p0378c29║三羅漢贊（一尊者指端見塔傍，二尊者坐而觀之）
J26nB181_p0378c30║三界長辭永不干，大千贏得掌中觀；如雲似鶴翔天
J26nB181_p0379a01║外，閒坐松陰蘚石盤。黃金塔！涌指端！玩弄神通也太
J26nB181_p0379a02║難；為問海山無事客，靈山拈出底顢頇，臨機請下一
J26nB181_p0379a03║語看。
J26nB181_p0379a04║菩提達磨大士
J26nB181_p0379a05║辛苦萬千來大漠，唐言不會卻徒勞；戇詞易對黃金
J26nB181_p0379a06║闕，空腹難遊君子皋。落賺魏邦贏有履，平欺梁國適
J26nB181_p0379a07║無豪；度迷好意聊相問，若箇臨喪哭馬槽。
J26nB181_p0379a08║迢迢十萬西來遠，一物無將兩袖空；三拜許他人得
J26nB181_p0379a09║髓，由來齒缺不關風。
J26nB181_p0379a10║鳳凰臺上遭攙出，少室嵒前受毒深；行道不辭獰惡
J26nB181_p0379a11║世，為人徹底祖師心。
J26nB181_p0379a12║面皮鐵作石為肝，九載憨憨著壁觀；究竟心原無可
J26nB181_p0379a13║覓，何曾有法為人安？
J26nB181_p0379a14║折蘆渡江
J26nB181_p0379a15║南熏奏罷下龍樓，浦口蘆華正點秋。黏天浪！打石頭！
J26nB181_p0379a16║謾誇一葉等輕舟；按雲解接梁天子，萬里長江應倒
J26nB181_p0379a17║流。
J26nB181_p0379a18║月籠丹桂天階遠，霜老碧蘆玉浪平；五葉芳聯棲洛
J26nB181_p0379a19║後，雲臺何似釣臺嶸？
J26nB181_p0379a20║燕子磯頭暗折蘆，蕭公明放老臊胡；長江把斷如天
J26nB181_p0379a21║塹，入地有謀落半途。
J26nB181_p0379a22║大江東去如飛箭，萬頃洪濤一葦航；何事迅流能截
J26nB181_p0379a23║斷，不將一語契君王。
J26nB181_p0379a24║不須涉險去儦儦，囓鏃機誰過老蕭？寄語折蘆江上
J26nB181_p0379a25║客，野狐久已混金毛。
J26nB181_p0379a26║一語參差別鳳城，君王不顧肯循人；蘆華愁對西風
J26nB181_p0379a27║語，尤惜當年去魏塵。
J26nB181_p0379a28║面壁達磨大士
J26nB181_p0379a29║坐斷千尋崖壁立，洪音落落似雷宣？雪庭徒覓安心
J26nB181_p0379a30║訣，肋下無人築老拳。何賺誤？錯流傳！九年漏洩春光
J26nB181_p0379b01║盡，剛被人呼壁觀禪。
J26nB181_p0379b02║千歲寶掌
J26nB181_p0379b03║跨出虛空得自由，人間有願住千秋；竺乾汗漫如雲
J26nB181_p0379b04║度，震旦蹁躚似鶴遊。大士傳心逢少室，南天建剎樂
J26nB181_p0379b05║佳丘；至今明覺山前過，弔古因師起暮愁。
J26nB181_p0379b06║濟顛羅漢
J26nB181_p0379b07║布袋定光之亞侶，寒山拾得之同流；翩翩雲外孤鶴，
J26nB181_p0379b08║汎汎海中埜鷗。嬾修八定兮秦封不管；猒處四禪兮
J26nB181_p0379b09║漢地難收，祇贏得布衫零鶻。臭扇子！破犀牛！浪跡湖
J26nB181_p0379b10║山南北寺，倒騎驢子上揚州。
J26nB181_p0379b11║黃梅五祖忍大師
J26nB181_p0379b12║钁頭拋下得幾春？亟亟圖將舊願伸；似你不知爺姓
J26nB181_p0379b13║氏，青松曾見兩生人。
J26nB181_p0379b14║天童開山義興禪師
J26nB181_p0379b15║摩騰始漢，達磨未東；不有神道，孰警聵聾？六環飛舉，
J26nB181_p0379b16║帝座冥通；矧開終古？般若禪叢。千燈炤夜，百蟄驚蒙；
J26nB181_p0379b17║飲師之澤，與山無窮。
J26nB181_p0379b18║趙州八十行腳圖
J26nB181_p0379b19║拋卻雲山千古寺，艸鞋不住走諸方；上門上戶咬人
J26nB181_p0379b20║急，倒嶽傾湫探水忙。語似寒泉甘亦苦，機如劈箭利
J26nB181_p0379b21║還彊；叢林在處遭塗毒，何日孤笻倚艸堂？
J26nB181_p0379b22║天童宏智正覺禪師
J26nB181_p0379b23║禪將魁千五百儔，剎竿低厭建炎秋；玄爐血鮮烹群
J26nB181_p0379b24║象，古岸星排下玉鉤。試巧天孫繅帝錦，觸機三峽倒
J26nB181_p0379b25║洪流；川勤父子猶推讓，震旦何人出一頭？
J26nB181_p0379b26║雲棲蓮池宏大士
J26nB181_p0379b27║餖飣百氏，醞釀諸宗；即禪為淨，六義三從。有聲其默，
J26nB181_p0379b28║有儼其容；金相玉式，德鳳仁龍。甘露法雨，旃檀香風；
J26nB181_p0379b29║披之拂之，以翼以通。孔門迦葉，釋氏儒童；炤明末年，
J26nB181_p0379b30║光於大雄。
J26nB181_p0379c01║紫柏達觀可大師
J26nB181_p0379c02║秉慧劍，操智橦；金剛燄，般若鋒。開覺路，復禪叢；流藏
J26nB181_p0379c03║典，惠顓蒙。精貫日，氣吞虹；佛幢震，魔膽㤝。道大難容
J26nB181_p0379c04║堪忍世，千秋法社想英風。
J26nB181_p0379c05║憨山清大師
J26nB181_p0379c06║千經萬論，若帝網之羅胸；諸子百家，彷天河之注腹。
J26nB181_p0379c07║思抽蠶繭兮錦繡盈筐；筆灑鮫人兮珠璣滿斛。所以
J26nB181_p0379c08║才大動公卿；名高招謗讟。冠巾說法兮！不殊大慧之
J26nB181_p0379c09║謫貶梅陽；垂老還初兮！有類寂音之流離瘴曲。然而
J26nB181_p0379c10║玉骨曾埋雪窖；堅踰金剛那伽。坐斷谿聲，閒然空谷。
J26nB181_p0379c11║故能生當憂患，雖刀鋸在前恬不干懷；死留色身，即
J26nB181_p0379c12║幾經泉壤曹谿仍復。夫豈欲聯鑣盧老，冀垂百世之
J26nB181_p0379c13║餘芳？蓋庶幾乘願而來，殆將顯化嶺南無佛性之髡
J26nB181_p0379c14║族乎！
J26nB181_p0379c15║幻也佛慧老人
J26nB181_p0379c16║髻抹秦山之黛；衣飄鏡水之澂。登華頂而一笑，披襟
J26nB181_p0379c17║聲傳松谷；入皇都而心華，朗耀燄續寶燈。胸富千章
J26nB181_p0379c18║錦繡；門堆三尺寒冰。清風作伴，明月為朋。九十春光
J26nB181_p0379c19║趺坐裏，高蹤有數大明僧。
J26nB181_p0379c20║壽昌無明經禪師
J26nB181_p0379c21║仍西竺而再來；後雄峰而繼躅。徹底流通大好山；雲
J26nB181_p0379c22║根斸斷巨鼇足。師王奮迅兮！高揭精進之幢；金翅崩
J26nB181_p0379c23║騰兮！深攫魚龍之族。木馬雲中贈鐵鞭；石人腦後抽
J26nB181_p0379c24║金鏃。玄音唱絕兮！先鳴；慧炬光微兮！徑續。此所以風
J26nB181_p0379c25║高韻逸，法社景仰先刑；道大德全，人天戴為眼目者
J26nB181_p0379c26║也。
J26nB181_p0379c27║雲門湛然澄禪師
J26nB181_p0379c28║發自幽潛，有類曹谿之奮跡；奭然光顯，實同投子之
J26nB181_p0379c29║鷹揚。愍玄學日以怠弛也，則為之二嚴俱競；悵蹄涔
J26nB181_p0379c30║群而溺陷也，則為之宗說並張。教海誰云多所淹貫？
J26nB181_p0380a01║機絲元不挂乎梭腸。夫是以甄陶凡聖、折節侯王。廓
J26nB181_p0380a02║禪關于己圮；起大法于將亡。人天譽之而不加勸；佛
J26nB181_p0380a03║祖非之而不仆僵。豈僅曰廣無心之哆哆啝啝；端師
J26nB181_p0380a04║子之踽踽涼涼？而師固踵其躅、襲其芳哉！
J26nB181_p0380a05║博山無異來禪師
J26nB181_p0380a06║寶鏡當天，靈鋒炤雪。伐諸知見稠林，盡彼盤根錯節；
J26nB181_p0380a07║恣入理以深譚，極門庭之施設。道大而光，人尊而傑。
J26nB181_p0380a08║走彌天雲水，鶩集川趨；傾四海鴻儒，誠投嫚折。皓月
J26nB181_p0380a09║時臨天界來，沛然莫禦江河決。噫！化龍門！能巀嵲！點
J26nB181_p0380a10║下錦鱗百億梢，教渠頭角自擎揭。
J26nB181_p0380a11║天童密老人雲門湛和尚同幀子穀居士侍旁
J26nB181_p0380a12║牙如劍樹口如盆，並化閻浮只二尊；洞示真元高太
J26nB181_p0380a13║白，聊通一線大雲門。忘懷論道思先哲，飲水分河惜
J26nB181_p0380a14║後昆；獨有毗邪泯四相，等心擁護奉朝昏。
J26nB181_p0380a15║密老人語風信雪竇雲洎山僧同幀禪者繪而乞
J26nB181_p0380a16║題
J26nB181_p0380a17║義興法窟吾師振，二覺洪規我弟還；法鼓不鳴今霆
J26nB181_p0380a18║蟄，千秋大業孰與攀？語風不事叢林事，浩浩清風扇
J26nB181_p0380a19║宇寰；衲被蒙頭都不會，嗟余何德動宸顏？山一曲！水
J26nB181_p0380a20║一彎！班荊坐對意閒閒；鼻孔大都頭向下，鶴長鳧短
J26nB181_p0380a21║幾多般。迦葉富！釋迦慳！父有重牙子無齒，捏沙終是
J26nB181_p0380a22║不成團。
J26nB181_p0380a23║雲門雪嶠信老人
J26nB181_p0380a24║示生三佛地；寄跡梵王家。二字古雲門，豁開雙眼；一
J26nB181_p0380a25║株無景樹，燦發心華。不打禾山鼓，不擎祕魔叉；口驅
J26nB181_p0380a26║雷公電母，手握寶鏡靈蛇。無泉大道之怪神，偏饒風
J26nB181_p0380a27║韻；有皓布褌之瀟散，更富煙霞。舉頭天外，獨汎玄槎。
J26nB181_p0380a28║何人兮夸父；敢託兮後車。咦！風卷閒雲歸洞口，水和
J26nB181_p0380a29║明月去天涯。
J26nB181_p0380a30║不禪而定、不思而玄，不推敲而詞霏玉屑、不臨摹而
J26nB181_p0380b01║墨玅雲煙。衣飄飄以霞舉；首矯矯而鶴仚。其隨也性，
J26nB181_p0380b02║其動也天。更有高蹤難步武，邈將生死等郵傳。
J26nB181_p0380b03║紙上山河曾厭殺，翻將海底見青天；等閒跳上虛空
J26nB181_p0380b04║背，罵雨訶風只是顛。
J26nB181_p0380b05║天馬駒！玉麒麟！平超師子步，蹢躅象王行。風蹄一蹴
J26nB181_p0380b06║瑤階碎，雲葉紛紛落有聲；攬轡誰堪共遠征？咦！不可
J26nB181_p0380b07║見面，只可聞名。
J26nB181_p0380b08║受業開先若昧和尚
J26nB181_p0380b09║雲扃一自鎖黃巖，百尺猶看手植杉；休論道聲喧海
J26nB181_p0380b10║嶽，叢林戶說昧楞嚴。
J26nB181_p0380b11║雪浪堆中騰躍出，生獰頭角邁同儔；戒香親向蓮池
J26nB181_p0380b12║沐，玄岸時從紫柏遊。法會人天將百座，稟承記莂亦
J26nB181_p0380b13║千籌；屋頭更有長飛瀑，界破青山正漫流。
J26nB181_p0380b14║淨名抱樸蓮禪師
J26nB181_p0380b15║子潛阬中，縣崖攃手；夌霄峰頂，豁地開眸。親陟五雲
J26nB181_p0380b16║深處；曾探萬仞龍湫。羅張教義之天，則參橫而斗轉；
J26nB181_p0380b17║操縱要玄之句，則海立而空浮。六月繁霜降；三冬華
J26nB181_p0380b18║木稠。一默淨名喧海嶽，高峰千古韻悠悠。
J26nB181_p0380b19║真寂聞谷大師
J26nB181_p0380b20║覷破虛空開口處，帝缾終不認葫蘆；三生戒體優曇
J26nB181_p0380b21║馥，九夏禪心海月孤。蓮社將頹憑力振，宗風欲起賴
J26nB181_p0380b22║陰扶；錫飛到處忻魚鳥，豈只清光映楚吳？
J26nB181_p0380b23║鼓山永覺賢禪師
J26nB181_p0380b24║明教稱華贍，為人乏舉揚；巖頭機警敏，著述匪所長。
J26nB181_p0380b25║師固福建子，卻乃訝郎當；風雷生舌筆，二比擅其場。
J26nB181_p0380b26║輝煌天岸麟，熠耀丹山鷟；羽翰呈文章，周旋中禮樂。
J26nB181_p0380b27║元字腳不存，胸富天人學；精義如貫華，說禪乾爆爆。
J26nB181_p0380b28║十年閫絕履，床坐接君公；高繼汾陽躅，挽回趙老風。
J26nB181_p0380b29║石門句險巇，鳥道徑何穹？遠矣斯人也，卓哉真象龍。
J26nB181_p0380b30║佛日石雨方禪師
J26nB181_p0380c01║剛被定光誤賺；卻來震旦躲跟。石傘峰平空一擲；鷂
J26nB181_p0380c02║兒嶺撲地高騫。雲生膚寸石，雨浴萬華原。洗清佛日，
J26nB181_p0380c03║再糳龍門。雪舟蘆灣櫂，煙靄香霧歕。夜簾寂寂垂明
J26nB181_p0380c04║月；金殿巍巍顯至尊。
J26nB181_p0380c05║顯聖三宜盂禪師
J26nB181_p0380c06║眉裏西山煙雨；舌生瀚海青飆。義幢揭而樞精褫魄；
J26nB181_p0380c07║玄挺奮而師子折腰。離離奇奇，獦獦獠獠。顛酒愛喫，
J26nB181_p0380c08║曹山恣情放曠；清波喜弄，船子任意逍遙。蹋雪過西
J26nB181_p0380c09║泠，狎鷗汎六橋。縱有吳道子，顧虎頭也則難，畫也則
J26nB181_p0380c10║難描。（瑪瑙寺請）
J26nB181_p0380c11║竹林林皋豫禪師
J26nB181_p0380c12║有美崑山壁，發揚石磬光；淳風扇一世，厚德載無疆。
J26nB181_p0380c13║居戎馬騷繹之衝，巍然一剎；當風火交煎之日，話別
J26nB181_p0380c14║升堂。吾知師如此耳！他何暇舉其長？大江東去潮回
J26nB181_p0380c15║亟，可歎伊人水一方。
J26nB181_p0380c16║南澗箬菴問禪師
J26nB181_p0380c17║祖師直指心為宗，悟心赫日曉昇空，萬法昭宣六宇
J26nB181_p0380c18║融，苟其茅塞滯罔通，必也曖昧迷雲封。末世人根何
J26nB181_p0380c19║淺潗？語俚思生機且澀，文字尤矜祖不立，胡然一口
J26nB181_p0380c20║西江吸，設施能令鬼神泣。磬山門下僅有師，霆走詞
J26nB181_p0380c21║鋒光陸離，儼如春色在華枝，小根魔子知不知？此是
J26nB181_p0380c22║吾家真白眉。
J26nB181_p0380c23║雪竇石奇雲禪師
J26nB181_p0380c24║濯濯青蕖敷沼；亭亭幽谷開蘭。雋味清煩結；真風扇
J26nB181_p0380c25║宇寰。把斷乾坤，敬嚴天童法道；埽除兵燹，重興應夢
J26nB181_p0380c26║名山。嘉招羨大溈，三請辭而不赴；蕞爾嗟南廣，首丘
J26nB181_p0380c27║正而思還。卜得來朝迪吉，依期撒手閒閒。此豈與月
J26nB181_p0380c28║犯少微，吳中高士求死不得，席虛雙徑，多方力援權
J26nB181_p0380c29║貴冀長驅而入關者，可同劫而語哉？咦！玉骨何人剛
J26nB181_p0380c30║似鐵？許伊高躅少追攀，珍重聖禪者，切忌等閒看。
J26nB181_p0381a01║油雲膚寸起婁江，化雨滂流遠有洸；光燭簡堂星再
J26nB181_p0381a02║景，聲齊明覺瀑飛長。無生法坐鋒刀說，釋梵宮從瓦
J26nB181_p0381a03║礫煌；如林道行難枚舉，欲寫須教硯作滄。
J26nB181_p0381a04║天童林野奇禪師
J26nB181_p0381a05║擔德山之疏鈔；探馬祖之宗風。生緣西蜀，道契天童。
J26nB181_p0381a06║網子漫天布，江海盡魚龍；愁斷西江歸去路，一龕深
J26nB181_p0381a07║鎖碧玲瓏。
J26nB181_p0381a08║陽山松際授禪師
J26nB181_p0381a09║禹門經宿客，石磬老頭陀；七筆勾消往劫債，畫眉聲
J26nB181_p0381a10║轉古陽和。論道語，無碑記；赴機舌，有干戈。雲蒸五臺
J26nB181_p0381a11║飯；月入太湖波。問渠端的事如何？松際濤翻潮汐上，
J26nB181_p0381a12║向陽山子背陰多。
J26nB181_p0381a13║光相高原普禪師
J26nB181_p0381a14║力據向上關，單提第一義；棒打石人頭，嚗嚗論實事。
J26nB181_p0381a15║胸悃愊而無華；語帶悲而重遲。耐似蒲牢，堅如贔屭。
J26nB181_p0381a16║名落聯芳十二人，瞎驢那受然燈記。
J26nB181_p0381a17║報國茂林律主
J26nB181_p0381a18║以佛口為胎藏；以波羅提木叉為大師。歷歷六環金
J26nB181_p0381a19║錫；寥寥三事衲衣。霜清雪肅，山峻淵夷。除饉有渠何
J26nB181_p0381a20║所似？須彌南畔吠琉璃。
J26nB181_p0381a21║蓮居新伊真法師
J26nB181_p0381a22║生知夙稟，玅慧天成。融教觀于一心，匪空匪假；羅義
J26nB181_p0381a23║天于三目，不縱不橫。故能襲紹覺而嗣芳，尤窺基之
J26nB181_p0381a24║于玄奘；踵雲棲以後起，儼龍樹之于馬鳴。若乃處躬
J26nB181_p0381a25║以約，接物唯誠。鄧林入以擇木；天網布而張麟，開來
J26nB181_p0381a26║繼往，為法求人。桃李分栽，續同宗之絕世；漏聲再響，
J26nB181_p0381a27║復蓮社于圮傾。曾浮山之不異，何善導之多爭？於乎！
J26nB181_p0381a28║般若身宣非口說，雨華應共石床平。
J26nB181_p0381a29║
J26nB181_p0381a30║布水臺集卷第十八