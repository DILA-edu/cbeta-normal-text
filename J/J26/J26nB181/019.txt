J26nB181_p0381b01║布水臺集卷第十九
J26nB181_p0381b02║住明州天童寺匡廬黃巖沙門道忞著
J26nB181_p0381b03║贊二
J26nB181_p0381b04║天童四世祖源圖（有序）
J26nB181_p0381b05║忞之再住天童也，歲一元正，必展挂
J26nB181_p0381b06║笑嵒、幻有二代祖及先師密老人象，陳設香華燈
J26nB181_p0381b07║燭、茶果珍饈以申供養，但象皆向背不一，乃命東
J26nB181_p0381b08║甌王生圖為一幀，而忞拱立侍傍肅雍於一堂之
J26nB181_p0381b09║上焉！恐後人罔知其故，著為贊以識之。贊曰：
J26nB181_p0381b10║源渾流濁，本大枝繁；閻浮樹王，萬里盤根。黃河之水，
J26nB181_p0381b11║天上澌奔；於穆寶祖，直接曹谿。五宗仆地，引手挈提；
J26nB181_p0381b12║禪天再曜，慧日返西。禹門誰鑿？顯允皇父；禿頂修羅，
J26nB181_p0381b13║柘枝旋舞。乳虎方饑，孰嬰其怒？我師天童，兆行金粟。
J26nB181_p0381b14║排倒天關，掀翻地軸；熱鐵輪飛，天魔夜哭。嗟予小子！
J26nB181_p0381b15║忝附金輪；風雷吐納，萬古開春。乃知厚德，高踰九旻；
J26nB181_p0381b16║高山維仰，景行維行。我瞻祖考，不間絲莖；躬爇爐薰，
J26nB181_p0381b17║敬獻丹誠。一堂風冷澹，千古意分明。
J26nB181_p0381b18║天童三世祖源圖（隆安皙長老請）
J26nB181_p0381b19║心宗傳少室，嫩桂讖西乾；二五分張後，千燈炤八埏。
J26nB181_p0381b20║滹沱推異目，瓜瓞獨綿綿；我祖東山裔，親承寶祖傳。
J26nB181_p0381b21║禹門高巀嵲，三級浪滔天；點盡魚龍額，望嵒孰敢前？
J26nB181_p0381b22║我師頭角迥，透出凌風煙；燒尾奔雷火，經旬電影連。
J26nB181_p0381b23║起為甘霖雨，法澤潤多千；甲以群萌折，枯皆綠萼鮮。
J26nB181_p0381b24║根莖予最劣，溝斷固宜然；託彼栽培力，因茲性命全。
J26nB181_p0381b25║生機條且達，暢茂成蒼梴；敢謂能追匹，清涼大樹玄。
J26nB181_p0381b26║盈升既有實，蕃衍更枝聯；世德聊申述，敬咨爾後賢。
J26nB181_p0381b27║母戕真道本，遺蔭萬斯年。
J26nB181_p0381b28║敕賜天童密雲悟和尚真奉旨題贊（有序）
J26nB181_p0381b29║己亥菊月，忞被召至京師，留住內萬善殿。
J26nB181_p0381b30║上一日備問先師勤至，乃出處士曾鯨所畫頂相
J26nB181_p0381c01║進呈，上自展觀，命學士王熙讀先師自題贊及
J26nB181_p0381c02║忞製贊，動容久之，然後詔近臣收進內宮臨摹。
J26nB181_p0381c03║一日語忞曰：「先和尚道影傳寫極工，所題贊果
J26nB181_p0381c04║是真筆否？」忞曰：「的係先師手書。」上曰：「朕已命工
J26nB181_p0381c05║臨下二幅。」忞因進曰：「如原寫當聖意，可留存大
J26nB181_p0381c06║內，願賜忞摹本還山，俾先師叨皇恩光被，當不
J26nB181_p0381c07║朽耳！」至十月之晦，依原本臨摹者裝潢始就。其
J26nB181_p0381c08║一幅則沈香龍座，備極莊嚴，于元正三日畢工，
J26nB181_p0381c09║上皆親送至萬善方丈，展挂示忞，并召忞門弟
J26nB181_p0381c10║子俱來隨喜。于時皇情極為歡說，指所畫衣褶
J26nB181_p0381c11║曰：「此皆朕手自著墨也。」復一日展示曹王二學
J26nB181_p0381c12║士，因謂忞曰：「即請老和尚題贊於上。」忞曰：「謹遵
J26nB181_p0381c13║慈旨。」於乎！先師自壬午入滅，迨今十有八年，尤
J26nB181_p0381c14║能道契人主，至人主景懷若此，使與上生同一
J26nB181_p0381c15║時，對揚休命，其遇合之隆又不知當何如者？雖
J26nB181_p0381c16║然，先師之道誠大矣！德誠備矣！而今上嗜道好
J26nB181_p0381c17║德之心，亦萬世而旦暮遇之也。昔神廟手書《金
J26nB181_p0381c18║剛經》為汗所漬，思欲易之，詔問達觀可師，可曰：
J26nB181_p0381c19║「御汗一滴，萬世津梁。」竊謂此段因緣為法津梁，
J26nB181_p0381c20║光於有昔，故特表而出之以示後之來者。
J26nB181_p0381c21║大法身縣只一絲，拔山有力等閒持；鋒亡佛祖提綱
J26nB181_p0381c22║日，舌結天魔妙辨時。毛孔散為千聖眼，道標留作帝
J26nB181_p0381c23║王師；從茲太白歸藏後，殃累兒孫曷盡期？
J26nB181_p0381c24║諸禪人請贊
J26nB181_p0381c25║著著逢人要占先，低垂鼻孔摩青天；誰知更有兒長
J26nB181_p0381c26║在？倒攃爺頭最上巔。咦！從此惡形藏不得，江湖流譒
J26nB181_p0381c27║萬斯年。
J26nB181_p0381c28║異名楊岐三腳驢；踔號臨濟白拈賊；赤肉團上壁千
J26nB181_p0381c29║仞，無位真人恣挨偪。平地不肯棲；險處排身入。盡翻
J26nB181_p0381c30║玄要賓主句，一橛頭受之而不辭；力鉏身心二見阬，
J26nB181_p0382a01║杜宗師罵之而不惜。父子兄弟生冤家；佛祖人天咸
J26nB181_p0382a02║罔測。箇是阿誰？山翁本師和尚，即應菴祖下一十八
J26nB181_p0382a03║代，見住明州太白山天童寺裏堂頭善知識也。
J26nB181_p0382a04║頭長腳短，膽大心麤，四十五十而後有聞；六十七十
J26nB181_p0382a05║而道播江湖。方其耕雲釣月，混跡樵蘇，也曾一丁之
J26nB181_p0382a06║不識；殆其暴骨桐棺，翻騰禹浪之區，始匯百川萬流
J26nB181_p0382a07║為一海，波波是水；合三百六十骨節為一節，節節如
J26nB181_p0382a08║牚月珊瑚，用擊虛空之鼓，束作須彌之桴。陣既堂堂，
J26nB181_p0382a09║重整三玄戈甲；腥風颯颯，平施奪命神符。假饒臨濟
J26nB181_p0382a10║德山老子到來，未免遭渠貶剝與他倒捋虎鬚，況復
J26nB181_p0382a11║劣根魔子毛道凡夫？乃憾年來有等羊質虎皮之輩，
J26nB181_p0382a12║肆行乎橫術之衢，蓬其髮鬚，假我而販沽，則又何異
J26nB181_p0382a13║山雞貌鳳魚目濫珠？故識者以為深山大澤式生龍
J26nB181_p0382a14║蛇豹玃皮相者，方扼腕長吁為師亢悔之瘉。然吾今
J26nB181_p0382a15║至心稽首贊揚乎師者，始能卷而終舒，庶幾傳譒將
J26nB181_p0382a16║來，抑信至人之行藏，端可拙而可愚。
J26nB181_p0382a17║赤手橫拈，差差白棒；示第一機，見大人相，苟直其當
J26nB181_p0382a18║仁，雖佛祖猶不讓。乃有凡聖一目之懷；海山容納之
J26nB181_p0382a19║量。道是南閻浮提災障，又合受人天供養，嵯嵯峨峨，
J26nB181_p0382a20║不可過上，夫是之謂天童密老和尚。
J26nB181_p0382a21║滅卻正法眼；扶起破沙盆。有敲朴以鞭笞佛祖；無繩
J26nB181_p0382a22║墨而簡束後昆。遭之者喪命；犯之者滅門。蓋太歲之
J26nB181_p0382a23║座，蒺藜之園乎！若乃趨低流水赴，趁燄渴鹿奔，其走
J26nB181_p0382a24║衲僧于萬里之外也；日潛暉而再曙，火明滅而復暾，
J26nB181_p0382a25║其振興濟北于將仆之秋也。樓臺幻出，棟宇雲屯，其
J26nB181_p0382a26║變荊棘林為釋梵龍天之宮，譬若陶家輪，取諸彼而
J26nB181_p0382a27║置諸此也。至於逢人則出，不作呈身之客；撩起便行，
J26nB181_p0382a28║羞為戀堀之蚖，直不過土苴糠秕而已，焉足為師枚
J26nB181_p0382a29║舉而置論哉？
J26nB181_p0382a30║千年白骨露銅棺，佛祖難將正眼看；凜凜腥風吹大
J26nB181_p0382b01║地，等閒觸著骨毛寒。
J26nB181_p0382b02║披迦葉上行之衣；捻金剛寶輪之訣。驅萬象使宣揚；
J26nB181_p0382b03║為虛空安耳穴。擎山持杵驀頭來，無限天魔俱亂轍。
J26nB181_p0382b04║別！別！箇是人中雄、法中將、祖中傑，豈得不天歡喜、龍
J26nB181_p0382b05║欽仰、鬼敬說？而六師波旬之徒，又烏怪其不口銜霜、
J26nB181_p0382b06║眼生瞋、氣交噎，而咒願其殄滅哉？
J26nB181_p0382b07║舉頭天外，藏身北斗；水出高原，峰標嶽阜。迎之兮不
J26nB181_p0382b08║見其首；隨之兮莫得其後。三方建最殊勝幢；六處作
J26nB181_p0382b09║大師子吼。破除玄要解，決攃濟北門庭；直指本來人，
J26nB181_p0382b10║廓開東山戶牖。始焉兔躍而馬驚；終亦龍奔而象走。
J26nB181_p0382b11║故道德隆重兮！人言一世無；生緣甲子兮！我道常州
J26nB181_p0382b12║有。咄！知音須是地頭人，籬雀啾啾空嘔喁。
J26nB181_p0382b13║魋顏蹙齃，巨肩曷鼻，譚玄口不開，說法無忌諱。可以
J26nB181_p0382b14║迻風易俗者，卻然捧出兩拳頭；端的喊人叫人時，誰
J26nB181_p0382b15║信單明第一義？庫房多大？而納無邊香水海之赤蝦、
J26nB181_p0382b16║白鴿、魚鱉、蛟龍；古寺何寬？而盡十方虛空界之柳巷、
J26nB181_p0382b17║華街、婬坊、酒肆。畐夢筆賢明，縊死山中苦。切當慈悲，
J26nB181_p0382b18║打壽昌古佛；和心歐出，好言成罵詈。稽首堪忍大導
J26nB181_p0382b19║師，盆口劍牙真可畏。
J26nB181_p0382b20║入市賣柴日，便問中書堂商量甚事？風前獨露時，每
J26nB181_p0382b21║誇天上下唯我獨尊。蓋其胸中羅萬有群象、眼底蓋
J26nB181_p0382b22║百億乾坤，故能如摩天俊鷂夭矯兔，顧似劈海金鵬
J26nB181_p0382b23║直取龍吞者也。
J26nB181_p0382b24║銅棺山頂，一口吸盡西江之水；古鏡臺前，掉棒打翻
J26nB181_p0382b25║曹溪之月。放行則橫成嶺側成峰；把住則七又凹八
J26nB181_p0382b26║又凸。立處最孤危，而步步蹋實；用時無背面，而刀刀
J26nB181_p0382b27║見血。乃以筆鐵點云本禪本禪，彼此膊不外向生涯，
J26nB181_p0382b28║況復同條奚必讓者？南嶽村畔賣柴漢子，而為祖胄
J26nB181_p0382b29║之英標、禪門之謨烈哉？（本悟柴頭請）。
J26nB181_p0382b30║操德山之戈；發臨濟之冢。婢子雲門，奴兒曹洞；吒吒
J26nB181_p0382c01║呀呀，骨底骨董。血點紅爐烹大冶，煆盡諸方禪藥汞。
J26nB181_p0382c02║咦！你是何人？洞徹佛祖鐵心肝，始識渠儂真面孔。
J26nB181_p0382c03║輪王髻頂之珠；摩醯亞豎之目。虛空背上橫行；修羅
J26nB181_p0382c04║堀中疊足。欲魚龍知性命，用折箸攪水族。叢林擾擾
J26nB181_p0382c05║譒江湖，月印千谿蟲禦木。何如熟處最難忘，仍上寒
J26nB181_p0382c06║嵒峰頂宿？咄！如如不動謾鍼錐，六六依然三十六。
J26nB181_p0382c07║嵒嵒肉山，堂堂骨面；橫奪石鞏之弓，倒發馬祖之箭。
J26nB181_p0382c08║生命休言射一群，從上古錐穿教遍；洞穴何異破砂
J26nB181_p0382c09║盆？鹽醬攃來將土賤。無端瞎驢牽又大，江西西江之
J26nB181_p0382c10║上水應如翻電。阿呵呵！泐潭從此漲春潮，載出谿華
J26nB181_p0382c11║千萬片。（泐潭元白可禪師請）。
J26nB181_p0382c12║定水湛然曾不動，純清絕點亦遭訶；虛空拶出眉間
J26nB181_p0382c13║骨，白棒橫揮佛日戈。阿呵呵！好大哥！毒口傷人休欲
J26nB181_p0382c14║殺，百年恩在怨消磨。
J26nB181_p0382c15║口似馬箕，一吸西江；機如鹿足，飛攫千王。馳霹靂舌，
J26nB181_p0382c16║走閃電光；疾雷破山，黑風飄舫。舜若神死，青鏡頭亡；
J26nB181_p0382c17║楚天自出，淮濟分張。濯濯江漢，皜皜秋陽；至德在人，
J26nB181_p0382c18║不可弭忘。
J26nB181_p0382c19║硃砂畫白月；蕅絲牽大象。赤手輓後五百歲禪河既
J26nB181_p0382c20║潰之波；譚笑起前千餘年曹谿潑天之浪。故色見聲
J26nB181_p0382c21║求者，方驚詫其風行吳楚甌越、化偃三韓交廣，不知
J26nB181_p0382c22║其道絕功勳法，離言說相并離心緣相，不可智知不
J26nB181_p0382c23║可識識，況復繪彩虛空於者幀子上？咄！直下來也，擬
J26nB181_p0382c24║議思量，三十拄杖。
J26nB181_p0382c25║棒頭指出，法法圓同；春行南國，月上高空。千谿吐玉，
J26nB181_p0382c26║萬壑攢紅；今古我師，天下天童。
J26nB181_p0382c27║意氣吞佛祖，聲光動侯王；至尊呼不起，吾道賴而章。
J26nB181_p0382c28║遲日江山麗，春風華艸香；棒頭光燄燄，徹骨為人揚。
J26nB181_p0382c29║大唐國裏沒禪師，放過渠儂更有誰？燄發寒冰吹死
J26nB181_p0382c30║火，條抽石筍長春支。重重截斷玄關路；著著單明向
J26nB181_p0383a01║上規。瑞世優曇今再見；景行千載若為期。
J26nB181_p0383a02║黃金瀉骨，生鐵鑄頭。捺倒臨濟乾矢橛；放行雲門六
J26nB181_p0383a03║不收。胡來漢見，古鏡生薶鸚鵡岸；處處逢渠，佛名閒
J26nB181_p0383a04║寫武昌樓。有意氣！最風流！海上橫行三十載，叢林傑
J26nB181_p0383a05║出更無儔。（漢陽漢萍傑公請）
J26nB181_p0383a06║銅棺體，自如如；玲瓏玅，不借借。鼻孔常干太虛；髑髏
J26nB181_p0383a07║照徹幽夜。瓦礫觸而生光；黃金當之失價。咦！謾言登
J26nB181_p0383a08║東山而小魯、登泰山而小天下。天下紛紛徒雜霸，醇
J26nB181_p0383a09║乎其醇未有也，上大苟無斯人兮！方來誰更稱達者？
J26nB181_p0383a10║（山東達如等公請）
J26nB181_p0383a11║南嶽接人，磨磚作鏡；天台過水，以笠為盆。偏渠別有
J26nB181_p0383a12║杜蠻禪，化龍杖子吞乾坤。三世如來庰跡，慧觀之學
J26nB181_p0383a13║何論？堂堂獨據無師智，人間天上自雄尊。
J26nB181_p0383a14║（南嶽觀如禪人請）
J26nB181_p0383a15║烏藤倒握勢如虯，一卓黃河應逆流；千聖憑陵齊按
J26nB181_p0383a16║下，萬魔衝突敢當頭。真傳麟閣摹將似，影遍湖江邈
J26nB181_p0383a17║未周；獨許金閶八薦半，生緣信道有蘇州。
J26nB181_p0383a18║（平江靜香周居士手摹半身請題）
J26nB181_p0383a19║長沙大蟲，象嵒鱉鼻；白棒臨人，耽耽虎視。華劈虛空
J26nB181_p0383a20║出一頭，脫體全彰明箇事，何如千眼洞然開，相逢祇
J26nB181_p0383a21║窺伊半只？且道那一半作麼生？春歸雪後雨餘初，千
J26nB181_p0383a22║嶂煙拖如潑翠。（半身）
J26nB181_p0383a23║巃嵷山聳海旋渦，平地潮翻濟北波；徹骨為人神劈
J26nB181_p0383a24║嶽，披根揀異禹疏河。指呼雷吼匣中劍，顧鑑龍騰壁
J26nB181_p0383a25║上梭；天下禪流俱蹋殺，不知誰更受冤多？咄！
J26nB181_p0383a26║眉挂吹毛劍；肘縣奪命符。鍼佛祖膏肓之疾；示人天
J26nB181_p0383a27║衣內之珠。一物不將底，教渠直頭放下；富有萬德者，
J26nB181_p0383a28║與伊寶玉裝鋪。頭如木杓，頸似拗驢；舉世扶他不起，
J26nB181_p0383a29║千聖誰敢與俱？乃有沒思算底禪和子，模子脫將歸
J26nB181_p0383a30║義烏，殷勤問取傳家漢，當來三會龍華上，還有似此
J26nB181_p0383b01║倔僵禪師無？（烏傷世扶禪人請）
J26nB181_p0383b02║龍面鳥噣，大胸大膺。貌悴兮骨剛；調古兮神清；空張
J26nB181_p0383b03║白棒兮擬接何人？剖判虛空胎，出淨法界身。若作奇
J26nB181_p0383b04║特商量兮！固罔測其涯際；即無生之是會兮！亦眯目
J26nB181_p0383b05║乎金塵。淼淼禹波兮！淺渤澥；峨峨太白兮！落嶙峋。十
J26nB181_p0383b06║劫道樹兮彈指；超今越古兮誰鄰？
J26nB181_p0383b07║口喎斜，一摑正；不會禪，祇識病。遣佛魔，斥心性；顯本
J26nB181_p0383b08║頭，彰海印。湛寂身，流泉命；冷而苦，深而映；華陰山，百
J26nB181_p0383b09║尺井。
J26nB181_p0383b10║堂前賣果子；屋裏販揚州。活人不用劍；殺人不展眸。
J26nB181_p0383b11║結佛祖生冤家，作諸方死對頭，直欲人人葆真息見，
J26nB181_p0383b12║奚啻鐫頑而厲柔？所以神見神怕、鬼見鬼愁。隱然長
J26nB181_p0383b13║庚之曉夜；嶄若海山之屹立乎中洲。
J26nB181_p0383b14║眼底通大食，眉梢貫五天；鐵牛印破瞎驢脊，大海波
J26nB181_p0383b15║收活眼泉（天童寺西澗有活眼泉）。浸爛虛空將水洗，焙乾猛火
J26nB181_p0383b16║著油煎，拍盲何足道？杜拗實堪憐。從上古錐夌滅盡，
J26nB181_p0383b17║直頭壞卻少林禪。（淨虛鹽化主請）
J26nB181_p0383b18║颺下觀音十二面；扶將白棒過千尋。木人頭著頂門
J26nB181_p0383b19║楔；石女髻抽腦後簪。招愆大！惹恨深！跳得渠儂▆子
J26nB181_p0383b20║出，南辰北斗任披襟。（尼行深請）
J26nB181_p0383b21║佛祖近傍曾不得，此何人者杖藜隨。那伽費盡文殊
J26nB181_p0383b22║力，彈指罔明出有之。須信步，勿規伊，誰襯足無三寸
J26nB181_p0383b23║地，平超從上是男兒。（執杖步趨師後聖月錢居士請）
J26nB181_p0383b24║二寸兮頸短，三尺兮頭長；密挈五宗領，全提千聖綱。
J26nB181_p0383b25║無煩簇錦攢華而裁成造化；不倚金鍼玉線而補綴
J26nB181_p0383b26║陰陽。清機歷落兮掌上；風月貫穿兮豪芒。咦！展手虛
J26nB181_p0383b27║空曾驀過，如何鼻孔自難量？珍重陳超璧，子細好端
J26nB181_p0383b28║詳。（成衣陳超璧請）
J26nB181_p0383b29║如虎之缺，如馬之馵；欠師子申，蹴象王步。毘盧界內
J26nB181_p0383b30║鼓煙塵；八臂那吒恣奮怒。缽羅孃！修妒路！一千七百
J26nB181_p0383c01║閒家具，都盧束作敗蒿支，八字打開縱橫為指註；落
J26nB181_p0383c02║華叢！芳艸渡！無限春光狼藉人不顧。獨有匙挑不上，
J26nB181_p0383c03║破家兒筋斗翻將，輕輕收拾去，薶向潯陽江上、彭蠡
J26nB181_p0383c04║灣頭，千嵒萬壑，鳥道嶔崎，峰迴路失，洞雲深鎖狼蹄
J26nB181_p0383c05║處，待伊業滿罪足，巧風再吹布，繽紛化作天華雨，一
J26nB181_p0383c06║洗人間蓬㶿臭煙霧。（像藏匡山黃嵒寺）
J26nB181_p0383c07║天台以萬八千丈之高，起為甬越山川祖彌，衍以為
J26nB181_p0383c08║蒼山，其八支之一乎！由蒼山中穿麻嶴，龍飛鳳舞，拔
J26nB181_p0383c09║禪月，度精秘，然後辭樓下殿，復頓起平田，圜滿如十
J26nB181_p0383c10║五夜月者，則瑞雲山也，而蒼山之一大支，至此而尊
J26nB181_p0383c11║極焉！其間為庰為翰、為籓為垣，皆霞披黛抹，百里奔
J26nB181_p0383c12║趨，儼如列辟來王而佩玉鳴珂者，且也納千谿之注、
J26nB181_p0383c13║受巨壑之朝，東南一大區宇，惟廣潤實甸之。然稽古
J26nB181_p0383c14║元明例，甲乙相傳至今戊子，忞始弘師之道於茲。惟
J26nB181_p0383c15║師之道初中後善，直指群生自識本有，所以著著單
J26nB181_p0383c16║明毘盧頂上一機，不紞台山之高顯而卓出乎！自飲
J26nB181_p0383c17║光至師，凡六十七傳，師師授手、的的相承，不尤瑞雲
J26nB181_p0383c18║之宗東蒼而峰聯岫接乎！其頓起平田，圓滿如十五
J26nB181_p0383c19║夜月也，非幾微而振達磨直指之宗、自隱而章臨濟
J26nB181_p0383c20║欲湮之旨，與所謂霞披黛抹儼如列辟來王者，則師
J26nB181_p0383c21║之兒孫遍界，一華而千葉者也。所謂納千谿之注；受
J26nB181_p0383c22║巨壑之潮者，則師之道充寰宇德被天人，而天人由
J26nB181_p0383c23║之而歸命者也。然則非此山不足以弘師之道；非師
J26nB181_p0383c24║之道不足以著此山。師乎！山乎！其終炤映閻浮而為
J26nB181_p0383c25║吾人之仰止乎！（象藏廣潤寺）
J26nB181_p0383c26║密老人車和尚并祇園剛三世圖（尼古鼎請）
J26nB181_p0383c27║再起滹沱，開金粟潑天之門戶；繼興廣慧，接禹門到
J26nB181_p0383c28║海之家聲。是父是子，乃傑乃英。尤恨鳳雛未老，丹穴
J26nB181_p0383c29║斯傾。起家獨數盱江孝，背負東山水上行。
J26nB181_p0383c30║屺山五世圖（諡一一隱請）
J26nB181_p0384a01║禹門太白家聲浩，流衍通玄到屺山。麟五色！鳳毛斑！
J26nB181_p0384a02║燒香定是羽嘉後，珍重火傳莫等閒。
J26nB181_p0384a03║玄根小師畫天童密老人肖像坐予其旁乞贊
J26nB181_p0384a04║眉青彼彼倩誰栽？嵩少綿綿似續來；渠自荊谿我自
J26nB181_p0384a05║粵，相逢拍手上高臺。咦！父子不傳真妙訣，攫雲龍起
J26nB181_p0384a06║一聲雷。
J26nB181_p0384a07║山翁自贊
J26nB181_p0384a08║橫擔徐六版，緊捏死蛇頭；緣木苦以求魚，坳堂必欲
J26nB181_p0384a09║行舟。即斯不合時宜之行藏，是皆足以取禍招尤，況
J26nB181_p0384a10║觸黨人之忌諱，而嫉惡如仇讎？蓋亦幸而賴佛逃生，
J26nB181_p0384a11║儻陊金紫行中，必縛你而投諸黃河之濁流，又安得
J26nB181_p0384a12║澂襟似滌，眼碧如秋？霜前月下，一聲佛陀！一聲達磨！
J26nB181_p0384a13║一聲宛躂丘。瀟瀟乎！灑灑乎！得便端坐看揚州。
J26nB181_p0384a14║（時寓刊上）
J26nB181_p0384a15║生無佛性處；出古獦獠鄉。少小不知著底鬼，撇爺剛
J26nB181_p0384a16║要走諸方。黃梅路，六七載；浙水濱，廿餘霜。袈裟粉碎
J26nB181_p0384a17║蹋底裂，歸去來兮萬仞岡。何業發惡風，吹上者劇場？
J26nB181_p0384a18║倒惹人描貌箇醜，如何得蓋藏？噫！不妨不妨，憑伊貼
J26nB181_p0384a19║在十字街頭大路旁，縱然當不得五月五日驅瘟底
J26nB181_p0384a20║桃符神，猶勝打風打雨艸偶人，嫋嫋長竿立埜唐，驚
J26nB181_p0384a21║散無數啄粟黃鳥輩，免伊低打低都飛來喿夕陽。
J26nB181_p0384a22║（攔路菴下院請）
J26nB181_p0384a23║赫日破重冥而不為瑞；鹽梅交斷岸而不為禎。四十
J26nB181_p0384a24║年前，兆肉身大士之祥而不諾；剛六載後，協說法盧
J26nB181_p0384a25║公之夢而不嬰。生機一路自別神；宇廓落元清非因。
J26nB181_p0384a26║江漢秋陽之濯暴，豈假主賓玄要之褫成？浩浩淵淵，
J26nB181_p0384a27║胸有丘壑；肫肫懇懇，臆無府城。第不審古道臨人，人
J26nB181_p0384a28║言其衒己；坦衷遇物，物謂其不情，又宜何如補苴而
J26nB181_p0384a29║猒滿乎生平？咦！從來共住無人識，任運相將只麼行。
J26nB181_p0384a30║（泐潭清長老請）
J26nB181_p0384b01║骨面棱棱；風神侃侃。九苞彩鳳舞丹山；五色祥麟步
J26nB181_p0384b02║天岸。立七祖斬新例條；翻曹谿陳舊公案。不玄十智
J26nB181_p0384b03║同真，豈妙一心三觀？象鼻兮芒穿；龍睛兮豆換。咦！百
J26nB181_p0384b04║億風輪厚遜堅，十成好箇金剛鑽。（法慶昇長老請）
J26nB181_p0384b05║鑿破崑崙濬濟源，滔天活業起家門；風雷不送魚龍
J26nB181_p0384b06║化，要見師哮喪父昆。（天童僼長老請）
J26nB181_p0384b07║紙撚無油，曷續楊岐之燄？大風有隧，徒滅濟北之宗。
J26nB181_p0384b08║那更越人文身斷髮；宋資甫掖章縫？將夢裏生華筆，
J26nB181_p0384b09║加太虛以藻繪；用秦時𨍏轢鑽，雕萬象使玲瓏。既道
J26nB181_p0384b10║與時而莫偶兮！長應司馬伐檀衛封削跡；何柄與鑿
J26nB181_p0384b11║而相入兮？顧乃日南景慕海外瞻風。咦！祁連誰信天
J26nB181_p0384b12║山映？亭午唯觀利眼紅。（龍門晝長老請）
J26nB181_p0384b13║慈腸繞指柔，瘦骨金剛勁；一目視天人，無心生嫚敬。
J26nB181_p0384b14║仙宗呰罔靈，古佛嫌非聖；胸凸與治平，鼻歪與打正。
J26nB181_p0384b15║頭消演若狂，炤覆當軒鏡；錦縠裁為羅，琉璃阡作阱。
J26nB181_p0384b16║橫拈殃𣨢刀，斷卻宗師命；怪者嶺南人，生來無佛性。
J26nB181_p0384b17║（戒壇旭長老請）
J26nB181_p0384b18║坐禪石語丁丁冬冬；觀音嵒笑玲玲瓏瓏。胸嵌嵒以
J26nB181_p0384b19║嵂崒；齒挾石而生風。彷彿兮駘蕩；依約兮沖融。輕敲
J26nB181_p0384b20║氈拍版，響落中峰月；別翻漁家傲，唱徹大江東。祖父
J26nB181_p0384b21║門風都改調，出頭天外許誰同？（素山義長老請）
J26nB181_p0384b22║天然茅廣漢；真色住山翁。瞋動阿修羅，則風驟漁陽
J26nB181_p0384b23║之鼓；悲生觀自在，則月明清夜之鐘。多直撞！少含容！
J26nB181_p0384b24║儘有門牆岸岸，甚生關鎖重重。申出巨靈神半臂，太
J26nB181_p0384b25║華分作玉芙蓉。
J26nB181_p0384b26║鼻孔昂藏，頭顱劣別；兀坐石頭菴，毘盧日點閱。出既
J26nB181_p0384b27║有淵源，用曾無途轍；旱地忽雷鳴，炎天時降雪。見虎
J26nB181_p0384b28║云是你；證龜翻成鱉。咦！木流牛馬出祁山，希奇誰審
J26nB181_p0384b29║箇條舌？（道場源長老請）
J26nB181_p0384b30║七坐名藍；八開爐鞴。播妙喜杲之驢脣；逞覺範洪之
J26nB181_p0384c01║利快。佛祖為之騰疑，人天洎不見怪，那更以徑直心
J26nB181_p0384c02║胸，行險惡世界。悠然碧嶂雲橫；朗若秋空月挂。遭毒
J26nB181_p0384c03║螫而如恬；涉風波而不介。咄！必將遠竄梅衡、流離海
J26nB181_p0384c04║外，方始了卻平生口業債。（善果月長老請）
J26nB181_p0384c05║十年保社弢藏全機不露；一旦香包憋破道馤天童。
J26nB181_p0384c06║真風匼匝，化日溶融。萬頃水光明上下，千重山色曉
J26nB181_p0384c07║西東。（隆安皙長老請）
J26nB181_p0384c08║霜露果熟，風煙華開；狐鳴白晝，鬼嘯烏臺。爾苞爾趾，
J26nB181_p0384c09║曷為乎來？青霜紫電，一埽黃埃。（東山咸長老請）
J26nB181_p0384c10║黃金汁捏稱鎚流，碧落還加三寸楔；不向空王問去
J26nB181_p0384c11║程，那偕時輩較途轍。別！別！金雞飛上玉闌干，自有嘉
J26nB181_p0384c12║聲繼賢哲。（龍牙住長老請）
J26nB181_p0384c13║出迦文之後；生五濁之鄉。天真既散，大道無光。絕響
J26nB181_p0384c14║山中，時舒嘯詠；不萌枝上，聊著春芳。若夫剖塵內之
J26nB181_p0384c15║經，大千偪塞；決天河之水，四海汪洋。尚須雞足高人
J26nB181_p0384c16║為之證據；龍華大士相與激揚。茅塞時流多固陋，卻
J26nB181_p0384c17║言渠獨擅文章。（雲門罦長老請）
J26nB181_p0384c18║怪得電明雙眼徹，千尋雪瀑挂眉莖；煙霞無數藏衣
J26nB181_p0384c19║裓，知臥匡廬是幾生。（犀炤徹西堂請）
J26nB181_p0384c20║丰骨東山昭覺肉；杲冠華帶為裝束。橫吹玉笛過錢
J26nB181_p0384c21║唐，萬眾人天看不足。看得足！沈醉芙蓉濯素秋，雕難
J26nB181_p0384c22║暮入錦江曲。（世楷式侍者請）
J26nB181_p0384c23║法身誰具空生眼？雅集群知布水臺；豈有春華生筆
J26nB181_p0384c24║底？卻因妙道濬靈裁。染豪江漢趨溟去，展楮星辰入
J26nB181_p0384c25║夜來；那更石松常作伴，日朝揮灑兩三回。
J26nB181_p0384c26║（山燄杲維那請）
J26nB181_p0384c27║衣帶雲千片，鬢侵雪萬莖；驅耕人不顧，奪食氣尤橫。
J26nB181_p0384c28║年老成精魅，眼空轉拍盲；如斯揚法化，定瞎廣陵城。
J26nB181_p0384c29║（冰心雪知藏請）
J26nB181_p0384c30║黃檗得大用，百丈得大機；臨濟佛法無多子，雲門播
J26nB181_p0385a01║盡觜脣皮。吁嗟噫嘻！彼何人斯？白手將拈陽燄；東風
J26nB181_p0385a02║使撮簏籬。問諸人！知不知！大庾嶺頭網取之。
J26nB181_p0385a03║（大嶺丕維那請）
J26nB181_p0385a04║打發閒神埜鬼，不用汾陽一陌錢；接待四海五湖，何
J26nB181_p0385a05║須百丈三般訣？等閒推出鐵昆侖，直下亡鋒齊結舌。
J26nB181_p0385a06║別別！千山鳥飛盡，萬徑人蹤滅；孤舟簑笠翁，獨釣寒
J26nB181_p0385a07║江雪。（伊𨸒哲侍者請）
J26nB181_p0385a08║鹽官破鼓隨方打；豆子巴謠信口歌。胸浩蕩！臆嵯峨！
J26nB181_p0385a09║巫峽遙長雲夢闊，嶽陽船子洞庭波。（雪蕖慧侍者請）
J26nB181_p0385a10║千斤大法媿無力以肩承；百祀風規殊有心而護惜。
J26nB181_p0385a11║七坐名坊副眾求，赧顏羞作呈身客；爭圖院住競紛
J26nB181_p0385a12║譊，那怪笑言渠啞啞？應知笑倒東阡西市，趙大孫三
J26nB181_p0385a13║鄭七伯；好奉三斤麻、布一疋、竹三尺。蒼天復蒼天！底
J26nB181_p0385a14║事今人異往昔。（雪樵樸書記請）
J26nB181_p0385a15║展拓浮幢，增天童之式廓；鉏攤隄岸，通後至之津梁。
J26nB181_p0385a16║聲焉浩浩，人亦堂堂。清白夜晴千里月，肅嚴秋迥一
J26nB181_p0385a17║天霜。
J26nB181_p0385a18║瞎驢僧得人憎，點胸肋矜己能；佛不踵祖不仍，蕩玄
J26nB181_p0385a19║學裂師承。橫踐藉直憑陵，論麤鹵有八斗；量細膩無
J26nB181_p0385a20║半升。弘濟道河而馮，遭滅卻始相應。
J26nB181_p0385a21║委委佗佗，如山如河；船高水漲，佛大泥多。若乃我堅
J26nB181_p0385a22║我白、爾涅爾磨，則湯臨火赴，弗震弗戁。豈打鼓山鼓、
J26nB181_p0385a23║羅山鑼按東山拍而唱太平歌者乎？（神山瀛侍者請）
J26nB181_p0385a24║拶定言鋒，裒落情謂；爛研巴豆顆三千，瀉卻諸方禪
J26nB181_p0385a25║五味。好捏人痛處，專犯人忌諱。故大不理夫人之口
J26nB181_p0385a26║而橫罹乎謗誹，甚而告之同門、鳴之官司，而尤未也；
J26nB181_p0385a27║災諸木，揭諸途，而惡聲四暨焉！乃項強過尤拗驢；毛
J26nB181_p0385a28║攢故如刺蝟。曾不足以摧其英風、挫其銳氣，始之汐
J26nB181_p0385a29║沸而潮翻者，終亦雲蒸而霞蔚。猗與休哉！立天下之
J26nB181_p0385a30║大本者，其惟至誠乎！於乎噫歔！任重而道遠，故士不
J26nB181_p0385b01║可以不弘毅也。
J26nB181_p0385b02║真本無相，相豈曰真？況復資以丹鉛摹景中景、形之
J26nB181_p0385b03║贊說識身外身邪？然則山僧真聻？白雪梨華春帶雨，
J26nB181_p0385b04║臨宵減卻月精神。
J26nB181_p0385b05║梵行全不修，獦獠難比諭；支持獨木橋，堵塞大王路。
J26nB181_p0385b06║碓觜許生華，菩提訂無樹；賴頑動佛瞋，逞俊遭時妒。
J26nB181_p0385b07║如斯出世為人，大似典牛質庫。典得庫！也是皺眉喫
J26nB181_p0385b08║辣薑，申觜呷酸酢。
J26nB181_p0385b09║貌似枯樁古，胸如掌樣平；落落松風荷雨，寥寥地白
J26nB181_p0385b10║天清。萬種生涯獨嫌造作；千般受用祇貴見成。非底
J26nB181_p0385b11║為人鏟卻；是底與你證明。雖然，不指橘皮為猛火；白
J26nB181_p0385b12║將官路當人情。要知三十年後，此話必定大行。
J26nB181_p0385b13║曾因鴦𣨢陳公案，勘破靈山老釋迦；檀色黃金云是
J26nB181_p0385b14║纇，連城白璧指為瑕。雲中有寺慵歸去，江上無廬浪
J26nB181_p0385b15║作家；潦倒風流年更甚，夜深蹋雪看瓊華。
J26nB181_p0385b16║（世珍琰侍者請）
J26nB181_p0385b17║天宮地府走如梭，不住閻浮咶喿多；七佛掉頭殊不
J26nB181_p0385b18║顧，觀音地藏奈如何？咄！心緒要伊寧復帖，除將淨域
J26nB181_p0385b19║蓮邦琉璃地、八德池、香臺寶樹，金繩界道側、珠交露
J26nB181_p0385b20║幔過，更翻變盡苦娑婆。（善長元知藏請）
J26nB181_p0385b21║空山幾度思投老，垂手無端又入廛；河北風塵曾米
J26nB181_p0385b22║洗，嘉招九處嚮人天。屢欲藏而至著；每引退而獲前。
J26nB181_p0385b23║寧有可懷之實德；多因業累之羇牽。然絕意干謀，不
J26nB181_p0385b24║圖陞進，抑亦澹然無營者，是賢乎？
J26nB181_p0385b25║道慚傑祖，密菴高而風馳七剎；德靦隰州，古佛厚而
J26nB181_p0385b26║再住天童。鉤乏香餌而垂綸，紅鱗掌躍；網恢九天而
J26nB181_p0385b27║舉畢，彩鳳[(囗@(企-止))/一/?]翀。為弋者之所慕；將馬群其遂空。年老
J26nB181_p0385b28║浩歌歸去樂，從他人喚住山翁。
J26nB181_p0385b29║冷面熱心肝，罪非死心之讎仇衲子；包荒無畛域，惡
J26nB181_p0385b30║豈慈明之嫚罵諸方？乃諸方固畏其碧色眼有角，魚
J26nB181_p0385c01║腮腦後彰者。寧盡曰於人為禍祟；於世為災殃已哉？
J26nB181_p0385c02║直以胸嵌炤膽蔆華，不揜時流之妍醜；手挈無星秤
J26nB181_p0385c03║子，好量佛祖之低昂。時則有之，若謂其喜同而憎異、
J26nB181_p0385c04║踞高而上頏，是則杜撰巡官之曲判，夫豈明刑執法
J26nB181_p0385c05║之允詳？於乎！欲辨妙高真顯出，何人天眼頫穹蒼？
J26nB181_p0385c06║
J26nB181_p0385c07║
J26nB181_p0385c08║
J26nB181_p0385c09║
J26nB181_p0385c10║布水臺集卷第十九