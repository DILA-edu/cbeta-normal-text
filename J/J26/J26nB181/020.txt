J26nB181_p0386a01║布水臺集卷第二十
J26nB181_p0386a02║住明州天童寺匡廬黃巖沙門道忞著
J26nB181_p0386a03║贊三
J26nB181_p0386a04║年在垂髫，早知瞿僊之可學；衣方脫白，立詢祖道之
J26nB181_p0386a05║玄津。得非出家行腳，總是正因者乎！繼而親師盡瘁，
J26nB181_p0386a06║荷眾忘勞，則較諸同壇尊證上中下座，更復鐵中錚
J26nB181_p0386a07║錚、石中而粼粼者矣！一朝龍天推出，高踞玲瓏，彼耽
J26nB181_p0386a08║耽虎視之輩，謾謂名器可倖而得之，動致譙讓而狺
J26nB181_p0386a09║狺。及乎退遜將來，熱炙奉上則禍不旋踵，災反逮乎
J26nB181_p0386a10║其身，而後循環往復。物返青氈，益驗出處光明，去留
J26nB181_p0386a11║正大，而不挂人之齒脣焉！獨是浩歸湖海，恨無東山
J26nB181_p0386a12║門下濟濟多士之如鳳若麟耳！然而食我桑黮，懷我
J26nB181_p0386a13║清音，調師絃于西吳東越之會；乘霧昇霞，鼎成僊去，
J26nB181_p0386a14║震雷吼于北齊南楚之濱。豈遂謂無法？寧克勤諸子
J26nB181_p0386a15║盡屬法門之罪人哉？
J26nB181_p0386a16║胸中墨漆黑；口裏亂胡柴。人天遭其揶揄；佛祖受伊
J26nB181_p0386a17║詼諧。本是石敢當，回車而避螳螂方怒之臂；元非鄧
J26nB181_p0386a18║林木，獨力欲支萬仞將穨之崖。喫他官酒便臥官街，
J26nB181_p0386a19║如斯丹青玅手，邈者薄福形骸，是誰冷眼相看？只合
J26nB181_p0386a20║卷向屋角落頭，千秋萬歲塵封而土薶。
J26nB181_p0386a21║窅忘管帶，廓絕瀟灑；立地無卓錐，蓋頭無片瓦。偶蹋
J26nB181_p0386a22║風泉雲壑之間；坐茲翠壁丹嵒之下。水將落而含秋；
J26nB181_p0386a23║楓欲黃而蛻夏，說甚麼天地一指，萬物一馬？費韶石
J26nB181_p0386a24║之雲翻；勞德山之雨打。直得萬象稽顙聽指呼；森羅
J26nB181_p0386a25║合掌供攄寫。無示而丕彰要玄；不說而深譚般若。咄！
J26nB181_p0386a26║若將恁麼會，渠儂負爾何多？不將恁麼會，渠儂負吾
J26nB181_p0386a27║不寡。好語無人下得，賴有在傍侍者。（止水明侍者請）
J26nB181_p0386a28║嬾搖普化鈴，猒把龍牙杓；養家雖是一般，道路剛行
J26nB181_p0386a29║別著。反張螮蝀以為弓；左搓電光以作繳。浮天空翠
J26nB181_p0386a30║弋雲霄，箭筈弦離金鳳落。
J26nB181_p0386b01║懷中佳，慈樂育，只為口觜好傷人，大小渾家都不睦。
J26nB181_p0386b02║峭巍巍處碧嶙峋；錦簇簇時華簇簇。一語排空來，萬
J26nB181_p0386b03║人遭氣築。超然物外，彷古高僧；慣作白拈，名真賊禿。
J26nB181_p0386b04║無端撞著上大人、乙己丘，門下幾箇依仁游藝底，陳
J26nB181_p0386b05║上舍、張學錄，又道是苾芻龍門、緇衣山谷。阿呵呵！天
J26nB181_p0386b06║外罕人共舉頭，潑藍徒見千蠃矗。
J26nB181_p0386b07║咄！者山農有年無德，少吉多凶。派出笑嵒，不援曹谿
J26nB181_p0386b08║正脈；燈傳太白，常非濟北綱宗。黑子玩千邦，思浮幢
J26nB181_p0386b09║以跨步；電光拂賢聖，擬空劫以拄笻。天孫兮嫌未巧；
J26nB181_p0386b10║造物兮恨未工。欲何工？磨瑩大地成秋水，染就冰華
J26nB181_p0386b11║作絳紅。（絳雪瑩侍者請）
J26nB181_p0386b12║生機劈破玉團圞，齒濺冰霜六月寒；太白山前龍蛻
J26nB181_p0386b13║骨，燄摩天上鼓驚湍。
J26nB181_p0386b14║秋滿鬚髮，春盎肺腸；呼山入座，喝月回光。瞥瞋瞥喜，
J26nB181_p0386b15║乍陰乍陽；風來震澤，雨過瀟湘。
J26nB181_p0386b16║宗門九鼎一絲縣，誰拄神州半壁天？敢道樗材能著
J26nB181_p0386b17║力，仔肩強自弼衰年。
J26nB181_p0386b18║出語洪爐烹不透，摛詞雲漢共昭回；千尋意樹空刀
J26nB181_p0386b19║斫，萬仞我山一默摧。戀仰生七眾之心，有以也夫；敬
J26nB181_p0386b20║畏起三吳之士，豈徒焉哉？
J26nB181_p0386b21║蘇浙人爭圜炤本，道躬自揣甚微寒；金閶未出吳興
J26nB181_p0386b22║怨，冤結多生脫信難。
J26nB181_p0386b23║指柳罵槐慣得便，疾雷忽震二陽天；一千七百橫該
J26nB181_p0386b24║抹，祇許滹沱得一玄。是甚玄？猛虎舌頭書梵字，定華
J26nB181_p0386b25║版上打鞦韆。
J26nB181_p0386b26║者毛驢，最無狀，願大力綿脧，心高意豪曠。波傾活眼
J26nB181_p0386b27║滴涓泉，鼓作須彌千尺浪；當處阬人只活薶，那顧死
J26nB181_p0386b28║來依火葬？如斯滅裂行藏底作宗門師匠，將知此地
J26nB181_p0386b29║無硃砂，固宜赤土也為上。
J26nB181_p0386b30║尊性乖乖崖崖；寶襟灑灑落落。調御諸方龍象，不許
J26nB181_p0386c01║左突右衝；橫拈七尺山藤，一向胡撝亂霍。破扇犀牛
J26nB181_p0386c02║珍；山門大斧斫。觀樹經行笑佛癡，盤陀石上長申腳。
J26nB181_p0386c03║阿呵呵！樂不樂！萬里天邊飛隻鶿。
J26nB181_p0386c04║操活落鉗鎚，扇無風爐鞴，黃金遇而色增；藥汞遭之
J26nB181_p0386c05║立敗。鼻孔摩觸太虛；髑髏常干世界，大千無地問生
J26nB181_p0386c06║緣，劫火洞然渠不壞。
J26nB181_p0386c07║眼生三角，頭峭五嶽；埽蕩列祖徽猷，解去人天黏縛。
J26nB181_p0386c08║果然好肉終不剜瘡，任是耆年更加艾灼；變甘露作
J26nB181_p0386c09║蒺藜之園，化醍醐成蠱毒之藥。錯不錯！誰知正法眼
J26nB181_p0386c10║藏，被者瞎驢滅卻。
J26nB181_p0386c11║驗人不用設三關，一句當天百句刪；華擘虛空成畔
J26nB181_p0386c12║岸，桃源從此隔塵寰。
J26nB181_p0386c13║熨斗用煎茶，黃河合眼跳。自刊法印，誰問汾陽十智
J26nB181_p0386c14║同真；一味胡柴，那分臨濟先用後炤。秋水橫按兮半
J26nB181_p0386c15║提可滅；寒木在握兮全機可笑。煒煒煌煌，煥乎其有
J26nB181_p0386c16║文章；獦獦獠獠，兀爾全無孔竅。閒名未謝於當世！將
J26nB181_p0386c17║比春雷之啟蟄而非倫；長語相次落人間！擬同孤鶴
J26nB181_p0386c18║之唳空而或肖。微雲澹澹綴晴霄，素月娟娟生海嶠。
J26nB181_p0386c19║（月嶠閒侍者請）
J26nB181_p0386c20║者漢過犯彌天，筆難稱述。口生白醭，不譚如來之禪；
J26nB181_p0386c21║衲衣空閒，嬾奉優波之律。有眼別龍蛇；無心問祖佛。
J26nB181_p0386c22║一言相應始開關；三問遲疑立趁出。晉鋒八搏擬何
J26nB181_p0386c23║憑？初三十一，中九下七，尾羽井臣雲角日。
J26nB181_p0386c24║（唯善常直歲請）
J26nB181_p0386c25║古錐千七供生按，那論人間鼬與鼨；萬物為銅香海
J26nB181_p0386c26║炭，洪爐一點雪消融。（爐雪慧副寺請）
J26nB181_p0386c27║匡廬薙染，太白開堂；八陳法會，七坐名坊。金錯落！玉
J26nB181_p0386c28║鏗鏘！峨嵋山色侵雲直，巫峽灘聲入夜長。
J26nB181_p0386c29║（西蜀天虞衍知客請）
J26nB181_p0386c30║翰苑英姿；瑤臺僊骨。弢彼有輝光，事我空王佛；出頭
J26nB181_p0387a01║天外看，頫仰更何物？大千沙界海中漚，一切聖賢如
J26nB181_p0387a02║電拂。
J26nB181_p0387a03║胸有垢，藏之壑，誰分涇濁渭清？家無白澤之圖，安問
J26nB181_p0387a04║妖差怪別？漢陽江上樹，鸚鵡洲前月；等閒拓出古菱
J26nB181_p0387a05║華，歷掌清機明倍雪。
J26nB181_p0387a06║響靈柯，飛神鏃；射天狼，折若木。禿帚橫埽碧落天；倒
J26nB181_p0387a07║瀉明河珠百斛，何似綺霞雲錦簇？咄咄咄！春山青，秋
J26nB181_p0387a08║水綠，洞心目。
J26nB181_p0387a09║囊半肩而肯來，歡騰四眾；衣一拂而仚舉，慘動群情。
J26nB181_p0387a10║業風未息，驛馬常征，安得千江月印？如此炤之，萬有
J26nB181_p0387a11║千幅；或坐或行，色身對現，而猒滿乎吳之儂、閩之囝、
J26nB181_p0387a12║楚之傖也。
J26nB181_p0387a13║磨拭秋光肝膽徹，嶽色芳鮮牙齒齧；無蔕空華隨手
J26nB181_p0387a14║折，靈鍼倒砭青天血。古宿何人推往哲？周金剛去龍
J26nB181_p0387a15║驤絕，不見所思心蘊結。
J26nB181_p0387a16║十載煙簑海上來，把竿曾上任公臺；釣絲攪水星河
J26nB181_p0387a17║動，穿盡魚龍腦後腮。而今老大興闌珊，宿蘆灘，一天
J26nB181_p0387a18║風月自盤桓。
J26nB181_p0387a19║金梯驟玉馬，井底種林檎；戶外蠃峰秀，階前洞壑深。
J26nB181_p0387a20║寥寥天地誰同調？坐倚孤笻自嘯吟。
J26nB181_p0387a21║傲倪萬物，糠秕群倫。悲山川之寡德；薄天地之未仁。
J26nB181_p0387a22║洗劍尚憐青海水；看華尤惜錦江春。是句亦鏟，非句
J26nB181_p0387a23║亦鏟；今時盡卻，空劫俱泯。不與諸緣作對，豈與萬法
J26nB181_p0387a24║為鄰哉？
J26nB181_p0387a25║夜眠一宿，日食三餐；逆之則怒，順之則歡。識甚龍師
J26nB181_p0387a26║火帝、人皇鳥官？敢道冰華熱、曜靈寒，半擲鼇鉤香水
J26nB181_p0387a27║海，倒翻筋斗萬尋竿。
J26nB181_p0387a28║生平無定力，長隨業風播；適脂穆陵車，旋買勾章舸。
J26nB181_p0387a29║成甚麼？亂剪齊州數十峰，小摘海雲三萬朵。
J26nB181_p0387a30║欲歸匡阜仍環轍，待隱中山隱未成；賣狗縣羊知甚
J26nB181_p0387b01║的？枉教天下競頭爭。競頭爭，無合殺！由來順即是菩
J26nB181_p0387b02║提，將此深心奉塵剎。
J26nB181_p0387b03║賦性天真曠劫前，不彰文彩況雕鐫；棱棱玉骨橫嵩
J26nB181_p0387b04║壁，皎皎冰心飲楚天。雅道有時行上國，清風終是播
J26nB181_p0387b05║林泉；山眉誰把松煙埽？繪事知難碧落詮。（水墨）
J26nB181_p0387b06║無心落䰂事空王，何意天書下玉堂？不貴九重稱本
J26nB181_p0387b07║色，那驚時輩口雌黃。明河手抉從來事，濁世風揚此
J26nB181_p0387b08║日糠；清淨光明衣等著，從他濃抹任他裝。（水墨）
J26nB181_p0387b09║帶雪絲絲餘鶴髮，逐雲片片碎田衣；饒他佛眼尤窺
J26nB181_p0387b10║半，割水吹光任贊誹。（半身）
J26nB181_p0387b11║仲尼稱勇過，調達遜頑兇；驀地翻雲覆雨，倏爾霽月
J26nB181_p0387b12║光風。身罹法網刑司殘，曾不以之為纇；道契佛心天
J26nB181_p0387b13║子聖，靡豪髮而加崇。入虎穴！處魔宮！浮幢剎視菴羅
J26nB181_p0387b14║果，眼底何曾有大雄？
J26nB181_p0387b15║如雷性發迸青天，一霎雲收片月圓；冥行世多難耐
J26nB181_p0387b16║見，又因唾罵動瞋緣。所以願天常生好人，降聖產賢；
J26nB181_p0387b17║願人常行好事，無黨無偏。存誠履道，裕後光前；名全
J26nB181_p0387b18║節全，福全慧全，大家齊樂太平年。
J26nB181_p0387b19║功成名遂合知機，身退何勞遠采薇？黃鶴倚笻閒就
J26nB181_p0387b20║養，風規且學老天衣。（皙長老請藏佛日寺）
J26nB181_p0387b21║舉手攀南斗，回身倚北辰；世人空悵望，妒殺幾生瞋。
J26nB181_p0387b22║休生瞋！松長棘曲誰爭得？君自瀟湘我自秦。
J26nB181_p0387b23║（瑤實[王*(甬-用+(圉-土))]知客請）
J26nB181_p0387b24║單明向上一事，間習文身句身；誰云見超佛祖？況乃
J26nB181_p0387b25║學富天人。使並駕于前哲兮，或竭蹙兮！余臻際時流
J26nB181_p0387b26║之憊瘵兮！僅得路而先遵。
J26nB181_p0387b27║袈裟不展罩千峰，似畫屏開列鑑中；未到平原山盡
J26nB181_p0387b28║處，焉知渠別有家風？
J26nB181_p0387b29║打鳳羅龍藝自高，鷽鳩誰羨弋蓬蒿？恢張天網如空
J26nB181_p0387b30║闊，不是鯤鵬任脫逃。
J26nB181_p0387c01║燈傳太白，席繼天童；正令行乎吳越，化雨沛及寰中。
J26nB181_p0387c02║踞皇宮而布薩，陞帝座以弘宗；王侯欽道德，天子寫
J26nB181_p0387c03║儀容。蘭斯茂！桂斯穠！盡謂庸庸多厚福，誰知後福更
J26nB181_p0387c04║溶溶？咦！天藏發付名坊地，秀水佳山遶萬重。
J26nB181_p0387c05║（具準發書記請）
J26nB181_p0387c06║是即打殺老僧，不是則燒卻真；推出秦時方𨍏轢，跛
J26nB181_p0387c07║師辣手也難申。留取著元禪和，不道千年故紙好合
J26nB181_p0387c08║藥，吾宗到彼必定大行支那。何故？天之未喪斯文也，
J26nB181_p0387c09║匡人其如予何？
J26nB181_p0387c10║蒲團高閣黃金闕，拄杖橫拖碧玉臺，兜率何須升夢
J26nB181_p0387c11║裏？天宮親轉法輪來。
J26nB181_p0387c12║願為法王之輔戰退天魔；願作中流之砥力障頹波。
J26nB181_p0387c13║願復崦嵫之佛日；願揮返舍之魯戈。願大濟北之流
J26nB181_p0387c14║而漢接；願扶雪庭之桂以雲摩。惜乎髮如此其種種；
J26nB181_p0387c15║鬢如此其番番也。閒名未謝，徒動玉珂。咦！華雨晝飄
J26nB181_p0387c16║龍座暖，袈裟沐得御香多。（正句遠維那請）
J26nB181_p0387c17║歌殘玉樹又春葵，仁義之中道豈違？法付靈山恩四
J26nB181_p0387c18║一，珍珠又撒紫羅帷。褦襶子！謾相嗤！一踢踢翻鸚鵡
J26nB181_p0387c19║岸，一拳拳倒老須彌；畫堂燭燼東君睡，你是何人我
J26nB181_p0387c20║是誰？（杖林機侍者請）
J26nB181_p0387c21║鳥王金翅眼橫空，蠃蚌何曾在意中？一日七龍猶未
J26nB181_p0387c22║猒，回翔不住妙高峰。咄！是誰命盡遭災者？阿呵呵！一
J26nB181_p0387c23║佛陀、二達磨、三元和，其餘是甚碗躂丘？休！休！不風流
J26nB181_p0387c24║處也風流。（曹谿宗長老請）
J26nB181_p0387c25║切齒諸方肆罵訶，央庠肯育混禪和；孤芳素薄西山
J26nB181_p0387c26║亮，壯志長懷大集魔。淚灑君王留不住，苦憐獄戶唁
J26nB181_p0387c27║相過；為人劫劫忙終日，罕捻輪珠靜剎那。如此行持
J26nB181_p0387c28║稱知識，要求多陀阿伽度阿羅訶三藐三佛陀，驢年
J26nB181_p0387c29║馬月不為多。
J26nB181_p0387c30║月當斗杓之會；身居摩蝎之宮。與蘇韓而其命，實毀
J26nB181_p0388a01║譽之攸同。然而語不驚人，難並風雷之舌；秋徒滿鬢，
J26nB181_p0388a02║敢稱雪玉之躬。所幸再參明祖道？十會演先宗。家聲
J26nB181_p0388a03║浩浩，門第重重。支笻放蕩千峰外，萬事收藏一笑中。
J26nB181_p0388a04║（人嶽嶢侍者請）
J26nB181_p0388a05║調御釋迦文，人天中最上；余忝伊後昆，況復為宗匠？
J26nB181_p0388a06║家法祖靈山，從來越格量；羅雲等飲光，眎孰偏而黨？
J26nB181_p0388a07║猶子尤夫人，諸方擎置掌；恩多反折齡，福盡歸泉壤。
J26nB181_p0388a08║本闡寫余真，請題留供養；我真我贊題，難度難摹倣。
J26nB181_p0388a09║憶初志學年，生死結情想；為道出塵樊，一朝裂愛網。
J26nB181_p0388a10║孑身天外遊，一笠一瓢杖；煙水歷百城，爾乃身命放。
J26nB181_p0388a11║己靈曾不珍，諸佛且回向；七處九會場，鞭笞盡龍象。
J26nB181_p0388a12║誰能為子寬？垂手低窮相。咦！天童與麼告報？莫是畏
J26nB181_p0388a13║蹈諸方覆轍，恐折汝齡、消汝福、添汝災、生汝障麼？要
J26nB181_p0388a14║且不是者般道理。然則畢竟如何？不見道：師絃奏而
J26nB181_p0388a15║群音絕，師子哮吼時而祖父母皆喪哉？
J26nB181_p0388a16║（師奏闡小師請）
J26nB181_p0388a17║聖地靡加一簣功，心塵不埽宇元空；萬緣況落秋梧
J26nB181_p0388a18║後，山自西來水自東。
J26nB181_p0388a19║醜形寫出巧丹青，口款那堪自著明；罪惡已彰天下
J26nB181_p0388a20║𢿥，決將東海洗難清。者裏還有為渠滅跡消聲者麼？
J26nB181_p0388a21║捩轉南辰歸北陸，天東七曜向西行。
J26nB181_p0388a22║生緣南國，家在冀州；佛性全無，作佛是求。咄！者獦獠
J26nB181_p0388a23║根性太利，只合貶向獵人隊裏十六秋了十六秋，教
J26nB181_p0388a24║他長食肉邊菜，終身出不得馬額并驢頭。於是為之
J26nB181_p0388a25║著贊曰：除天蓋覆一人留，驀地興戎口作尤；白首長
J26nB181_p0388a26║途空浪跡，滿懷文翰待誰酬？所以有般措大也，恁稱
J26nB181_p0388a27║道：「不肯低頭拾卿相，又能落筆生雲煙？」據實而論，要
J26nB181_p0388a28║且渠儂不是者等流。（嶺南興慈運侍者請）
J26nB181_p0388a29║胸中富，有山島；腹內蕩，無介鱗。然往往法《麟經》懲逆
J26nB181_p0388a30║惡，嚴斧鉞，剔莽榛，口誅兼筆討，三令更五申。不辭好
J26nB181_p0388b01║辯之名目；罔顧修羅之動瞋者，則慮邪風之廣扇，昭
J26nB181_p0388b02║大義于千春耳！乃有謂其能以無邊量心作人天眼，
J26nB181_p0388b03║為佛祖留慧命，五宗揚光烈，此又出于美成之君子、
J26nB181_p0388b04║與善之仁人，寧不回遑而卻步、退怯而逡巡者邪？
J26nB181_p0388b05║（月浦鏡禪人請）
J26nB181_p0388b06║乏煒煒煌煌之度，無雍雍肅肅之容；忝在法門耆宿，
J26nB181_p0388b07║謬承帝者師宗。五鳳樓前聽殘玉漏；須彌頂上擊斷
J26nB181_p0388b08║金鐘。老而不死，闔國憂忪。占盡江山尤自可，兒孫遍
J26nB181_p0388b09║地類頑兇。（象輪覺侍者請）
J26nB181_p0388b10║有藍田射石之能，不住虎蛇之窟；無五熱炙身之火，
J26nB181_p0388b11║直燒魔梵之宮。志在驅邪以反正，寧靳罵雨而訶風？
J26nB181_p0388b12║至若來慰雲霓之切望；去當帝眷之方隆。即不竣絕
J26nB181_p0388b13║人而逃世，亦未嘗淹三年而閏終。豈與夫前固後通
J26nB181_p0388b14║者並駕而偕𨍈？彼六師波旬之輩，又焉得藉為口實
J26nB181_p0388b15║而大肆其諑訌哉？
J26nB181_p0388b16║波波劫劫，浪走風塵。有時石田布種；或時碧嶂垂綸。
J26nB181_p0388b17║款乃一聲河滿子，桃華落盡武陵春。
J26nB181_p0388b18║睦州版，象骨枷，常擔荷，受波查。累得通身皮肉盡，依
J26nB181_p0388b19║前蹋雪在天涯。迢遞鄉關何日復？長途豈為愁征逐？
J26nB181_p0388b20║大千收卷一伽黎，帶雨兼雲和霧宿。
J26nB181_p0388b21║大統綱宗推濟北，兒孫輩輩是英雄；杜蠻無過遮傖
J26nB181_p0388b22║父，繼祖偏渠有父風。物外獨騎千里象，萬年松下擊
J26nB181_p0388b23║金鐘，真叵耐，實難容。
J26nB181_p0388b24║佩覺王印，為法壇將；敕點飛龍，奔波香象。大海揚塵，
J26nB181_p0388b25║須彌鼓浪；萬里雲潛，青天喫棒。咄！你道是誰？山翁無
J26nB181_p0388b26║狀。
J26nB181_p0388b27║菩薩心肝，夜叉頭首；見義敢于勇為，當仁那問誰某？
J26nB181_p0388b28║舉青龍以住能仁大剎，固愛其道眼之精明也；使慧
J26nB181_p0388b29║山而紹養拙戶門，直愍彼宗傳之乏後耳！依約白雲，
J26nB181_p0388b30║幾翻蒼狗，卻有道渠借華獻佛陀，掠美市恩厚者矣！
J26nB181_p0388c01║珍重泰禪休學渠，學渠到底招殃咎，然則渠有長處
J26nB181_p0388c02║別如何？敢道高陽大篆，元是水中蝌蚪。
J26nB181_p0388c03║浪得虛名喧宇宙，實無少法可流傳；源憑甚續滹沱
J26nB181_p0388c04║脈，無位真人面目全。
J26nB181_p0388c05║執侍武原垂五稔，巾缾太白更多秋；百華雨足紅初
J26nB181_p0388c06║放，萬竹雲深翠欲流，美著斐章信有由。
J26nB181_p0388c07║（斐然章禪人請）
J26nB181_p0388c08║彊把瓊華石上栽，看看碓觜碧蓮開？大風吹到千年
J26nB181_p0388c09║後，遮莫仰山復再來。（再來滿禪人請）
J26nB181_p0388c10║潦倒叢林臘日高，精成年老定難逃；惡聲遠𢿥天南
J26nB181_p0388c11║北，古澗松宜響夜濤。
J26nB181_p0388c12║直如瓠子彎彎，曲似冬瓜儱侗，諸佛未萌芽，靈苗已
J26nB181_p0388c13║𢿥種。每懷地藏利生之心，不學長汀乾而打鬨。一任
J26nB181_p0388c14║簡禪，持歸九子，山中酌龍乳泉。烹閩源茶，燒楓香、熟
J26nB181_p0388c15║香、餅香，作楊岐第二十四代祖師之供。
J26nB181_p0388c16║（九華佛萌簡禪人請）
J26nB181_p0388c17║毛吞大海，鋸解稱鎚；行塵㶿㶿，玉屑霏霏。剎那觀化，
J26nB181_p0388c18║電拂洞微；城空芥子，石盡僊衣。
J26nB181_p0388c19║隼視鷹瞻腦後腮，太平怕見喜殃災；如何也廁嵩山
J26nB181_p0388c20║後？親見密雲老漢來。
J26nB181_p0388c21║天童再住，潦倒疏頑；黃昏打睡，日裏看山。禪流有問
J26nB181_p0388c22║西來意，笑指白雲去又還。
J26nB181_p0388c23║鶴髮蕭蕭老比丘，繼開深自媿前修。稽往業何，賾蓋
J26nB181_p0388c24║愆尤。巾缾十載親師久，未了案千百暫勾；負汝負吾
J26nB181_p0388c25║俱莫論，出藍青此好思求。
J26nB181_p0388c26║生落炎方邊下國，敢來湖海鼓煙塵。馬踔趠，車鄰鄰！
J26nB181_p0388c27║腳下曾驚蹋殺人。英聲增得嶺南氣，震旦幾多喜又
J26nB181_p0388c28║瞋。
J26nB181_p0388c29║趙州只說蘇常有，南海誰言此總無？燒卻面前遮幀
J26nB181_p0388c30║子，不妨處處得逢渠。（嶺南渠逢禪人請）
J26nB181_p0389a01║肆口悉憑渠樂說，潑教滄海也須乾；而今晏默空生
J26nB181_p0389a02║座，寂聽天龍自說歡。
J26nB181_p0389a03║德山棒，臨濟喝；陳公案，嬾提掇。劈面火蛇來，暗中施
J26nB181_p0389a04║箭筈。放下屠刀成佛底，目為鈍根；隔江招手橫趨者，
J26nB181_p0389a05║嫌非敏達。薩而斡而塔，卜哩悉塔葛；第一急性王，菩
J26nB181_p0389a06║薩摩訶薩。
J26nB181_p0389a07║參同長慶根尤鈍，侍並真如歲獨深；長嘯一聲天地
J26nB181_p0389a08║曉，驚人鳴豈浪騰音？
J26nB181_p0389a09║儒門仲由，釋門慶喜。水器相傳鷲嶺譚；惡言不入孔
J26nB181_p0389a10║丘耳。法藥受而永存；六師愁而怖死。鞭艸血流，叱石
J26nB181_p0389a11║吼起，夫是之謂天童嫡胤。東山苗裔，栴檀林內栴檀。
J26nB181_p0389a12║師子窟中師子也。
J26nB181_p0389a13║生在嶺南無佛地，破天荒走出塵來；道心引發癡男
J26nB181_p0389a14║女，散宅拋家喚不回。百城煙水裏，波迸困風埃，冤孽
J26nB181_p0389a15║分明是禍胎。
J26nB181_p0389a16║越山斂眉底，楚水溢睛眶；智小願大，步短途長。薀青
J26nB181_p0389a17║鳥之才計，欲填乎滄海；挾愚公之技思，欲徙乎太行。
J26nB181_p0389a18║三尺龍泉光不夜，干霄時復賁天章。
J26nB181_p0389a19║吾真無別樣，摹擬失其倫；智者見為智，仁者別為仁。
J26nB181_p0389a20║誰識我真實？本非根與塵；圜伊三點永，萬物自鑯新。
J26nB181_p0389a21║（伊朗圓禪人請）
J26nB181_p0389a22║生性規為欲擅雄，心高有願在屠龍；技工無地堪施
J26nB181_p0389a23║巧，百藝由來應百窮。
J26nB181_p0389a24║天章散彩，寶覺開胸；瑟彼玉鑽，黃流在中。
J26nB181_p0389a25║（本章小師請）
J26nB181_p0389a26║迅如呂梁，險如太行；欲往無岸，欲渡無航。盈盈河漢
J26nB181_p0389a27║裏，天水兩茫茫。（本沖小師請）
J26nB181_p0389a28║衣挂越山雲片片，頭挨齊嶺雪鬖鬖；毒流長河東以
J26nB181_p0389a29║北，惡𢿥大江西之南，簡點生平實不堪。
J26nB181_p0389a30║科斗胸藏不識字，要玄唾棄不通禪；一椎擊落虛空
J26nB181_p0389b01║齒，且聽山河日演宣。（本宣小師請）
J26nB181_p0389b02║我真不可讚，雲中石壁青侵漢；我真不可毀，鐵化雙
J26nB181_p0389b03║魚沈遠水。讚不得兮毀不得，白雲半掩青山色，讚毀
J26nB181_p0389b04║既都不可得，又且如何定當者老子？咦！泰華何殊牛
J26nB181_p0389b05║一毛，乾坤不換蜩雙翼。
J26nB181_p0389b06║為生死而染衣；緩乘戒而參訪。糞壤名韁利鎖之場；
J26nB181_p0389b07║敝屣毗盧無生之藏。固宜翰飛而戾天，況復順風而
J26nB181_p0389b08║高唱？君不見，迦陵在㲉而騰音，晝度植根于天上？
J26nB181_p0389b09║（元根小師請）
J26nB181_p0389b10║親依太白，一十五年，學得搬柴運水，頗知鵠白烏玄。
J26nB181_p0389b11║生平伎倆只如此，何以舉首眼蓋高？天已尋嵐，壁臨
J26nB181_p0389b12║空盡，卻看星辰向地縣。
J26nB181_p0389b13║險崖句揭青州錄，文字禪流布水臺；不知何物為心
J26nB181_p0389b14║地？賽卻清宵月下梅。告時賢！莫浪猜！一蹋鴻門開兩
J26nB181_p0389b15║扇，遠山鬥插送青來。
J26nB181_p0389b16║五老峰高約手攀，蹄涔頫視小揚瀾；平傾瀑布嵒前
J26nB181_p0389b17║水，漲起西江十八灘。
J26nB181_p0389b18║謂是山翁相，蠃師吞卻南州象；謂非山翁真，離離華
J26nB181_p0389b19║影欲搖春。是非已除卻，此外有高著，倒騎鐵馬豫章
J26nB181_p0389b20║遊，蹋碎武昌黃鶴樓。
J26nB181_p0389b21║千仞嵒方輕躡足，百華叢又放閒身；無錢慣跨楊州
J26nB181_p0389b22║鶴，第一天涯落魄人。（泰興水月菴請）
J26nB181_p0389b23║金網輪王一葉輕，大千若為礙雙睛；雲僑鶴憩人間
J26nB181_p0389b24║世，無束無拘自在身。
J26nB181_p0389b25║煩惱多，無明大；世出與世間，不消渠一唾。祖師意！熱
J26nB181_p0389b26║碗鳴聲；如來禪！閒家破火。萬法有誰得共侶？西江吸
J26nB181_p0389b27║盡方知我。（尊素王居士請）
J26nB181_p0389b28║有願嶺南開覺路，天涯流落未能前；憑將蟾影移東
J26nB181_p0389b29║去，深夜依稀照萬川。（族屬子姪請）
J26nB181_p0389b30║裂愛網，斷塵纓；截魔罥，折疑城。富有百二山河也，不
J26nB181_p0389c01║足易其慮；尊居天王寶位也，不足嬰其情。所以唾棄
J26nB181_p0389c02║世緣如敝屣，遨遊天外而長征者，蓋為志求無生之
J26nB181_p0389c03║法藥、思葺涅槃之上京，殆將并三界以為家、環四生
J26nB181_p0389c04║而作子。大哀曠濟，大慈誕育，咸俾之底於至安至豫、
J26nB181_p0389c05║至順至亨而後已。然則又豈羨夫紆金衣紫徒，為父
J26nB181_p0389c06║母妻子而規一世之顯榮乎哉？（族屬子姪請）
J26nB181_p0389c07║身似枯株念百灰，因誰致得鳳書來？白雲外！紫絳臺！
J26nB181_p0389c08║一任天公巧布排。
J26nB181_p0389c09║道也無聞，禪兮未悟；喜栽空裏華，慣抽雲門顧，況眉
J26nB181_p0389c10║宇之蓋人紛夸節以為度，獨其襟期朗若月出秋雲。
J26nB181_p0389c11║師姑知是女人作，則亦有寸長足疏焉！慎中情之好
J26nB181_p0389c12║修兮！羌摶風而上翥；縱申申乎女嬃兮！亦彭咸之所
J26nB181_p0389c13║必恕。（月朗比丘尼請）
J26nB181_p0389c14║身披七佛衣，不事空王道；筆語厭雲天，舌頭胡亂埽。
J26nB181_p0389c15║一抹是和非，那分白與皁；髓敲五色鸞，頷奪驪龍寶。
J26nB181_p0389c16║聞者盡攢眉，見者生懊惱；婁水王昆泉，執侍何傾倒？
J26nB181_p0389c17║馬面畫團圞，信隨人所好。