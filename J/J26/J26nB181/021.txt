J26nB181_p0390a01║布水臺集卷第二十一
J26nB181_p0390a02║住明州天童寺匡廬黃巖沙門道忞著
J26nB181_p0390a03║贊四
J26nB181_p0390a04║韋馱關聖同幀
J26nB181_p0390a05║心縣日月，氣壯山河；摧邪輔正，無黨無頗。縛修羅于
J26nB181_p0390a06║蕅絲孔中，信天威之莫測；走曹顢于華容道上，豈義
J26nB181_p0390a07║勇之有他？偃月刀橫兮！魂亡小醜；金剛杵奮兮！膽落
J26nB181_p0390a08║天魔。使非受靈山之屬累、承智者之切磋，又安能揚
J26nB181_p0390a09║靈沙界、顯聖支那，聲流充天壤、名滿盡娑婆，共乾坤
J26nB181_p0390a10║而永久、同劫石而不磨者哉？
J26nB181_p0390a11║義勇武安王
J26nB181_p0390a12║麗水黃金骨；荊山白玉胸。面帶煙霞之紫；心茹海日
J26nB181_p0390a13║之紅。義結桃園，斧斫難開，誰問天荒而地老？丹凝五
J26nB181_p0390a14║內，劫燒不化，那知爛石與枯松？以神怡屋漏之襟，舒
J26nB181_p0390a15║至大至剛之氣，秉燭固嘗達旦；以力屈萬夫之勇，植
J26nB181_p0390a16║扶劉翊漢之忠，眎曹奚啻若蠓？所以肝腦塗地，九死
J26nB181_p0390a17║從君，豈無張巡、許遠、比干、龍逢？至于千秋尊廟貌、百
J26nB181_p0390a18║代擅英風，卒莫逮于美髯公者也。
J26nB181_p0390a19║大覺開山達法禪師
J26nB181_p0390a20║俊骨天生渥窪同，追蹤直欲步天童；盲無慧目憐河
J26nB181_p0390a21║北，破有法壇肇祖風。銀碗雪盛真戒體，高空月上玅
J26nB181_p0390a22║靈衷；語言不著閒文彩，留得清光表海東。
J26nB181_p0390a23║緣幻法主
J26nB181_p0390a24║萬法皆如幻，身心即幻緣；不緣如幻者，幻惑曷由蠲？
J26nB181_p0390a25║持戒修禪慧，慢山高戛天；緣師最精進，自視胡欿然。
J26nB181_p0390a26║為達真如幻，神觀自靜專；嵒梅光飲雪，透出春風前。
J26nB181_p0390a27║於穆色聲外，解空豈浪傳？
J26nB181_p0390a28║鹿門西禪師
J26nB181_p0390a29║白雲坐斷幾星霜，道望人同山斗仰；住近僊壇生共
J26nB181_p0390a30║里，前身定是大梅常。
J26nB181_p0390b01║雙林山幢懷禪師
J26nB181_p0390b02║壁立孤撐萬仞巑，群峰蒼倩讓高寒；一莖不動階前
J26nB181_p0390b03║艸，西徑橫開古法壇。
J26nB181_p0390b04║慈築基法師
J26nB181_p0390b05║黃蘆苦竹繞階臺，留宿鷺鷥不剪裁；住老功臣三十
J26nB181_p0390b06║載，騎牛嬾下郡庭來。
J26nB181_p0390b07║海鹽朗印受法師
J26nB181_p0390b08║講肆騷壇兩擅雄，誰誇破句讀安公？海門潮涌鴛湖
J26nB181_p0390b09║綠，薝蔔華開金粟紅。賣盡青松人不問，呼來頑石座
J26nB181_p0390b10║生風；剎竿長挂秦山月，耿耿餘光尚在東。
J26nB181_p0390b11║清菴澄禪師
J26nB181_p0390b12║尋師踰萬里；問道越千關。三事衲衣，撩盡百城煙水；
J26nB181_p0390b13║六環金錫，蹋遍天下名山。迷向伏牛鍊行；笑從太白
J26nB181_p0390b14║溫顏。有時楊州出現；或即瓜埠垂綸。海鷗可狎，華鳥
J26nB181_p0390b15║獨還。數聲清磬是非外，一箇閒人天地間。
J26nB181_p0390b16║別山慧善普應禪師
J26nB181_p0390b17║百城罷訪入煙蘿，宗說滔滔似決河；缽洗禁池傾白
J26nB181_p0390b18║月，經翻古洞涌金波。飲人以德同慈嫗，荷法唯公絕
J26nB181_p0390b19║比阿；道影師名重疊賜，袈裟沐盡御香多。
J26nB181_p0390b20║澹然宙禪師
J26nB181_p0390b21║歷盡諸家破戶庭，歸來活計付漁汀；輕舠只傍蘆灣
J26nB181_p0390b22║宿，明月清風富一生。
J26nB181_p0390b23║自證現法師（孫古箬請）
J26nB181_p0390b24║若有人兮黃髮番番，于湘之湄、在衡之阿，潛修不忒，
J26nB181_p0390b25║獨證無頗；出滋華雨，入賁煙蘿。椒蕃衍！桂婆娑！山深
J26nB181_p0390b26║澤廣式生多；一夔倒上黃金闕，君山點破洞庭波。
J26nB181_p0390b27║德宗道上人
J26nB181_p0390b28║言協筮蔡，德孚鬼神。化荊榛為瓊樓玉宇；變莖艸作
J26nB181_p0390b29║丈六金身。非君非公，與含生而託命；乃顧乃復，脫萬
J26nB181_p0390b30║口于危津。悲如山而鞏固；願似海而𣻳淵。得不慳者
J26nB181_p0390c01║施而慢者折，殘者戢而暴者馴？何因修羅之我妒，而
J26nB181_p0390c02║遺害之我瞋哉？豈夙業真前定，抑彼蒼固難詢也耶？
J26nB181_p0390c03║於乎！割水吹光徒憤攘，海天浩浩自空明。
J26nB181_p0390c04║秀文璽上人
J26nB181_p0390c05║法身五分，爰以戒胚；孝名為戒，百行之魁。沙門遯世，
J26nB181_p0390c06║含章在醅；曷從知君？我以事推。憶昔申酉，天地崩穨；
J26nB181_p0390c07║楊州鶴化，蛇虺風豗。君憂母積，負奔天台；僊宮桐柏，
J26nB181_p0390c08║一往無回。季春三月，碧澗桃開；母思鄉縣，還奉歸來。
J26nB181_p0390c09║顏容母戚，肝膽君催；始終戀慕，五十如孩。遠矣君龕，
J26nB181_p0390c10║白石堆堆；青松不賣，華老嵒隈。宣公遂往，僧史無裁；
J26nB181_p0390c11║君芳莫擷，我心孔悝。月生華頂，影砌瓊臺；對此清炤，
J26nB181_p0390c12║增我徘徊。
J26nB181_p0390c13║護生菴洞如關主
J26nB181_p0390c14║維山嶄嶄，維水泱泱；為鱗介主，作大悲王。化龍者不
J26nB181_p0390c15║知其幾何？從寸至尺，從尺至尋，殆十千兮未央。噫！安
J26nB181_p0390c16║得窮四海、極五湖，咸泳至仁之沼，樂終古兮壽無疆？
J26nB181_p0390c17║如如上人
J26nB181_p0390c18║覺來天地一蘧廬，形影何從問我渠？皮袋一靈都掉
J26nB181_p0390c19║卻，人間天上自如如。諸佛如也，眾聖如也，彌勒如也，
J26nB181_p0390c20║如如亦如也。越國山川齊入畫，寶林忝得一浮屠。
J26nB181_p0390c21║悔菴上人
J26nB181_p0390c22║上人諱泓登，癸未甲牓即雲間沈臨秋也，以申酉
J26nB181_p0390c23║之變，出家披緇後無疾坐逝。
J26nB181_p0390c24║丹霞選佛，鼎需棄儒；膚敏笑殷士，常服羞黼冔。寄東
J26nB181_p0390c25║山兮以嘯傲；指慧日兮而歸途。噫！氣澤蒸雲夢，滌襟
J26nB181_p0390c26║波盪具區。自慶華胥曾打破，不須兩眼更愁胡。
J26nB181_p0390c27║處空昇上人
J26nB181_p0390c28║寒暑一帔走，百藍歸從；遍吉共燈龕，如雲行舉。生平
J26nB181_p0390c29║一王相；橋頭六度菴。
J26nB181_p0390c30║永明一葦變上人
J26nB181_p0391a01║尤是狄三當日面，脊梁豎起道如川；先師剃度牛毛
J26nB181_p0391a02║眾，麟角數君最象賢。戒香能芬馥；定水更澂鮮。橫身
J26nB181_p0391a03║宣德門前過，名動公卿豈苟焉？
J26nB181_p0391a04║日明上人（無趣老人之孫）
J26nB181_p0391a05║小隱青山大隱廛，城隅住老竟忘年；祖翁幸有家聲
J26nB181_p0391a06║在，那羨諸方五味禪？
J26nB181_p0391a07║恆實上人
J26nB181_p0391a08║猒住石梁橋畔寺，卻來鬧市更安禪；花開不管流年
J26nB181_p0391a09║去，一任春山響杜鵑。
J26nB181_p0391a10║明巖上人
J26nB181_p0391a11║不傳千佛戒，不續五家燈；潛真鏟覺，和光同塵。穆如
J26nB181_p0391a12║春風之惠物；溫如冬日之愛人。撮茶能幾何，而消豎
J26nB181_p0391a13║子膏肓之疾；片言猶未了，而解娥眉深嫉之顰。故德
J26nB181_p0391a14║之者以為僧伽之再世、惡之者以為不託之愚民，卒
J26nB181_p0391a15║莫辨他是凡是聖，又何怪乎疑鬼疑神？咄！要斷者樁
J26nB181_p0391a16║公案，分付入法界海之玄賓。
J26nB181_p0391a17║梅林戒先上人
J26nB181_p0391a18║羃羃數竿修竹；悠悠一片清陰。石玲瓏而有竅；蘚斑
J26nB181_p0391a19║剝而染黔。想勞生之擾擾；籌世路之崎嶔。于斯燕坐，
J26nB181_p0391a20║時一披襟，可謂塵囂俱滌、萬累無侵者矣！如是又何
J26nB181_p0391a21║必木從船子，而撥華亭之擢；山追嬾殘，而支煨芋之
J26nB181_p0391a22║鬵乎哉？且即人間開梵宇，平疇綠野建梅林。
J26nB181_p0391a23║青獅文上人（父乏嗣，因造曼殊大士相而得者）
J26nB181_p0391a24║文殊堂內萬菩薩，君降人間第幾流？尚喜夙因曾不
J26nB181_p0391a25║昧，再披田服更何求？搜窮教海非沙數，放舍聞思豈
J26nB181_p0391a26║浪修？臺山有問當年事，前後三三莫錯酬。
J26nB181_p0391a27║茗柯忠清凌先生
J26nB181_p0391a28║文章秋水骨；節操玉壺冰。讜言抒直亮之衷，逆鱗不
J26nB181_p0391a29║諱弼法著。春秋之義，元惡必懲。寧觸權而去位，豈阿
J26nB181_p0391a30║比以為朋？風裁侃侃，正氣棱棱。一死從君歸九土，令
J26nB181_p0391b01║名千載譒吳興。
J26nB181_p0391b02║三我蔣先生
J26nB181_p0391b03║濯以江漢，暴之秋陽；溫良恭儉，雍穆齋莊。德披春雨，
J26nB181_p0391b04║教拂秋霜；六月冰室，九秋蘭堂。此彷彿先生之景象，
J26nB181_p0391b05║而非先生之真實也。必欲宛肖先生，請以《衛風．淇澳》
J26nB181_p0391b06║之詩而為之。題曰：如切如磋！如琢如磨！瑟兮僩兮！赫
J26nB181_p0391b07║兮咺兮！有匪君子！終不可諼兮！
J26nB181_p0391b08║仲含李居士
J26nB181_p0391b09║天真既散，靈舍穴鼪；機斤械斧，日戕其萌。誰補我劓？
J26nB181_p0391b10║孰息我黥？直養無害，專一惟誠。羹牆堯舜，寤寐老彭；
J26nB181_p0391b11║庸言是謹，庸德之行。斯文將喪，大樸留貞；嗟哉渾噩，
J26nB181_p0391b12║爰有先生。
J26nB181_p0391b13║同菴蔣孝廉
J26nB181_p0391b14║儒宗茂叔，蓮社遺民。尋泗水芳，而識東風之面；設西
J26nB181_p0391b15║河教，而菲桃李之春。樂有莘之道義；安王蠋之賤貧。
J26nB181_p0391b16║衡門寄傲，泌水頤真；千埃涅而不淄，百礪磨而不磷。
J26nB181_p0391b17║若乃濟人之危，出友生于既死；傷時之薄，培孤孽於
J26nB181_p0391b18║將柛，則又本之至大至剛之正氣，抑豈慕夫朱家、郭
J26nB181_p0391b19║解之為人哉？
J26nB181_p0391b20║尊素王居士（二）
J26nB181_p0391b21║皇皇偉度，奕奕丰神。賦學把長卿之袂；騷壇推正則
J26nB181_p0391b22║之輪。百斛珠璣，時錯落於豪素；千章錦繡，俄經緯于
J26nB181_p0391b23║欠申。謂非毓黃山之秀、鍾白嶽之英，而為鳴岡之鳳、
J26nB181_p0391b24║瑞世之麟也邪？胡然覽德輝而四顧；舉仁趾而逡巡
J26nB181_p0391b25║哉？嗟乎！憐才無孝武，誰賞子虛音？緬懷人於異世，徒
J26nB181_p0391b26║抱膝以長吟。
J26nB181_p0391b27║介立昂霄柏，孤芳傲雪梅；安貧真似憲，樂道信如回。
J26nB181_p0391b28║賦贍三都學，詩兼七子才；天衢何日步，一嘯凍雲開。
J26nB181_p0391b29║霞標管居士
J26nB181_p0391b30║上大無人乙己丘，杏壇四教賴君留；道源自出姚江
J26nB181_p0391c01║派，性水曾饕禹海流。夤畏懷三非應遠，覃思佩九德
J26nB181_p0391c02║宜周；曉空雲散霞光在，清映人間卒未休。
J26nB181_p0391c03║靜涵張司農
J26nB181_p0391c04║白雲郭功甫，雙徑馮濟川；心誠而一，志靜而專。清雖
J26nB181_p0391c05║畏乎人知，帝心密以簡在；道本超諸形外，所立如有
J26nB181_p0391c06║卓然。占高峰之片席，得崇報之一玄；千波既潰，令節
J26nB181_p0391c07║斯全。鳴珂無復朝天日，搢笏猶嚴侍御前。
J26nB181_p0391c08║周臣王內史
J26nB181_p0391c09║謝家瓊玉樹，天上石麒麟；白業步東林俊彥，風流厭
J26nB181_p0391c10║江左玄賓。抱揮戈復，日之深衷；蹢躅雙丸，苦尤嘗膽。
J26nB181_p0391c11║懷攬轡澂清之雅志；留連方策隱若臥薪。聞逮雞鳴
J26nB181_p0391c12║以起舞；思將臘去而回春。江天漠漠，白石粼粼；蠻觸
J26nB181_p0391c13║正興蝸角裏，生涯且復付袟綸。
J26nB181_p0391c14║異公王居士
J26nB181_p0391c15║丹山羽翰，桃浪錦鱗。秋水濯其襟裾，清欺庾嶺梅梢
J26nB181_p0391c16║之月；春風入其肺腑，秀奪《衛原．淇澳》之筠。那更高才
J26nB181_p0391c17║性賦、慧業天甄，詞工王勃、王建；墨玅右軍、右丞。鳳將
J26nB181_p0391c18║翥而霞蔚；龍欲驤而雲蒸。固已朱紫懷探、公卿袖置，
J26nB181_p0391c19║久當天街躍馬、翰苑蜚聲。胡為乎踞胡床以燕坐；耽
J26nB181_p0391c20║韋絕于一經？於乎！鸚鵡賦兮憶正平；零露團兮愁夜
J26nB181_p0391c21║行。長纓待請拘南越，宣室何人問賈生？
J26nB181_p0391c22║紫嵒周居士
J26nB181_p0391c23║堆堆塊石方床，蕭然摩詰之空其室內；釣笠扶笻岸
J26nB181_p0391c24║坐，卓爾龐公之吸自西江。心超超其遠寄、氣磊磊其
J26nB181_p0391c25║難降，庶幾牚圜天以作蓋；揭萬象使為窗。于以玩金
J26nB181_p0391c26║剛之智劍；于以剔般若之銀缸。又焉肯逐雞鶩之群，
J26nB181_p0391c27║低眉棱于濁世；隨衍儀之後，求聞達於家邦而已邪？
J26nB181_p0391c28║友醇周居士
J26nB181_p0391c29║鮑生不作，仲父遂徂。山有松兮扶疏；下有人兮容與。
J26nB181_p0391c30║頂樵笠以為冠，所以不願人之文繡也；荷漁竿而不
J26nB181_p0392a01║釣，所以不願人之膏梁之味，而羞與羶逐之夫而共
J26nB181_p0392a02║為徒也。
J26nB181_p0392a03║仲雍陳居士
J26nB181_p0392a04║骨礱秋水赤砂肝，參幙機曾走可汗；萬里青霜懷馬
J26nB181_p0392a05║革，十年黃卷歎儒冠。時當德祐籌難策，夢覺槐都話
J26nB181_p0392a06║已闌；往事休嗟天啟後，付將爐篆對蒲團。
J26nB181_p0392a07║師黃陳居士
J26nB181_p0392a08║漆瞳照漢，玉骨凌霜；胸藏蝌蚪之字，劍瑩鷿鵜之肪。
J26nB181_p0392a09║借箸柳營，倚馬長書；露布決機虎帳，軍前急就符章。
J26nB181_p0392a10║利建侯兮萬里；詎兩曜兮收光？側身天地兮！顧影蒼
J26nB181_p0392a11║涼；蒿子房之兩眼兮！結張載之寸腸。途不窮以致哭，
J26nB181_p0392a12║籍非效而猖狂；乃秣名馬，乃峙玄粻。紉秋蘭以為佩，
J26nB181_p0392a13║製芰荷而為裳；或隨苑風，或逐雲將。冀沅湘以至止；
J26nB181_p0392a14║思五岳而徜徉。臨絕壑兮陟危岡，消半生之嵬磊兮；
J26nB181_p0392a15║蕩五內之鬱傷。歔嗟噫嘻兮！不有遠遊天外去，人間
J26nB181_p0392a16║何地著師黃？
J26nB181_p0392a17║媧石韓居士
J26nB181_p0392a18║不須石上話多生，鷲嶺知君夙有盟；方戴華巾離少
J26nB181_p0392a19║室，又攜席帽出神京。即真示俗晴還雨，在欲行禪暗
J26nB181_p0392a20║復明；拿得電光為火把，何妨日午打三更？
J26nB181_p0392a21║卓月朱漳南出師圖
J26nB181_p0392a22║衛霍勳名少小期，天生邁種骨能奇；席前借箸堪籌
J26nB181_p0392a23║策，馬上揮豪可賦詩。玅句驚人風動石，高才涉世月
J26nB181_p0392a24║臨池；上楊柳已侵宮闕，為幹炎荒又出師。
J26nB181_p0392a25║正喬崔將軍
J26nB181_p0392a26║家藏鐵券金章，實先朝將門之種；名載夌臺天府，蓋
J26nB181_p0392a27║昭代公輔之儔。雅度皇皇，成蹊而下不言之桃李；英
J26nB181_p0392a28║風卓卓，沒羽而中昏夜之石彪。倚天颺，卻寶刀，早知
J26nB181_p0392a29║立地端可成佛，千里勒回騄耳！誰問數奇，不克封侯？
J26nB181_p0392a30║岸眉炤白雪；河目橫清秋。太平不用擐戈甲，贏得忘
J26nB181_p0392b01║機狎海鷗。
J26nB181_p0392b02║慶雲李公（攝政王旗鼓）
J26nB181_p0392b03║諸艱歷試倍流離，壯志如山屹不移；恭謹真堪追萬
J26nB181_p0392b04║石，勛名未肯亞驃騎。曾無肺腑藏私怨，只有丹誠報
J26nB181_p0392b05║主知；衣錦還歸行晝裏，長安共說好男兒。
J26nB181_p0392b06║春雨雷金吾
J26nB181_p0392b07║丰神奕奕貌桓桓，氣自干霄劍自寒；閒跨征鞍平樂
J26nB181_p0392b08║浪，笑凌夜雪獵三韓。亞夫勛業能嗣武，太尉家聲正
J26nB181_p0392b09║未闌；最喜昔人長健羨，金吾仍作父時官。
J26nB181_p0392b10║平菴李居士
J26nB181_p0392b11║孤騫稽叔夜，超放李通玄；落筆龍蛇走，摛詞星斗縣。
J26nB181_p0392b12║白狂群欲殺，甫意獨相憐；吾道窮方甚，奇君塞不遷。
J26nB181_p0392b13║中符汪居士
J26nB181_p0392b14║孝義敦仁世遜賢，獨居那更倍乾乾；傳家二字唯清
J26nB181_p0392b15║白，教子多方只敬顓。高誼千秋曾想見，斯民三代幸
J26nB181_p0392b16║依然；相胥狗苟蠅營日，不有君芳孰自憐？
J26nB181_p0392b17║南伯王文學
J26nB181_p0392b18║玉專白璧，器擅瑚璉；攄詞追長吉，好學等顏淵。俄乘
J26nB181_p0392b19║風以化去；忽騎鯨而上僊。舟亡夜澤，鶴沒瑤天；才兮
J26nB181_p0392b20║何富？壽兮何慳？此西河之所以隕涕；尼父之所以痛
J26nB181_p0392b21║傷也。咄！蝴蜨夢中方栩栩，大千覺後一空床。
J26nB181_p0392b22║扶漢程居士
J26nB181_p0392b23║其靜也祇，其動也跜；其笑也熙怡；其問學涔澬；其文
J26nB181_p0392b24║章陸離。其骨權奇；其度淵夷；其人美且䰄。
J26nB181_p0392b25║又乞題早歲行樂
J26nB181_p0392b26║二十君非四十君，據今題昔事紛紜；何如景子都拈
J26nB181_p0392b27║卻？華自飄香鼻自聞。鼻自聞！見故吾！達磨元是老臊
J26nB181_p0392b28║胡。
J26nB181_p0392b29║載甫戴烈士
J26nB181_p0392b30║偶來竹院，暫過僧堂；有心存家國，何慮問閒忙？散子
J26nB181_p0392c01║房巨萬之貲，為報韓以擊政；揭賓王號召之檄，思反
J26nB181_p0392c02║周而為唐。衷偕白日兮同赤；志並瑤天兮共長。魂遊
J26nB181_p0392c03║故主忠難化，血染黃沙草亦香。
J26nB181_p0392c04║錫康周居士
J26nB181_p0392c05║秋水丰神志潔霜，賓王之國鳳鳴岡；滄桑變閱人如
J26nB181_p0392c06║舊，舒卷時更道以常。方寸有天縣日月，七襄無袞補
J26nB181_p0392c07║虞唐；威儀留得漢官美，仰止千秋尚耿光。
J26nB181_p0392c08║虞卿鮑居士
J26nB181_p0392c09║魚遊荇藻文章動，人在林泉道味高；案上琴書曾不
J26nB181_p0392c10║御，九天風韻落松濤。
J26nB181_p0392c11║中仁陳居士
J26nB181_p0392c12║參得缾窯誰字禪？不疑鼻孔大頭縣；上生何用金臺
J26nB181_p0392c13║接？超步還乘腳底蓮。
J26nB181_p0392c14║崑石馮居士
J26nB181_p0392c15║亦真亦俗，非釋非僊；虛堂隱坐，兀爾忘緣。美如崑璧
J26nB181_p0392c16║之藏石；靜若徽音之在絃。乃有不識好惡底，諸方東
J26nB181_p0392c17║塗西抹傾盡狐涎。可憐摩詰空無語，三十二人落蹄
J26nB181_p0392c18║筌。
J26nB181_p0392c19║彊桂嘗多，知辛識辣；導師頻遇，汲幽造玄。仁以裕後，
J26nB181_p0392c20║義以光前；恆納眾流污，不為天下先。風波險而歷老；
J26nB181_p0392c21║世路危而便旋。任外魔兮力捍；是法社兮身肩。其尤
J26nB181_p0392c22║虎跑山中之泉潤濡莫盡；錢塘江上之月光炤無偏
J26nB181_p0392c23║者也。
J26nB181_p0392c24║肖嵒范居士
J26nB181_p0392c25║陋巷長甘顏子貧，卻疑前是范丹身；忮求雪蕩心無
J26nB181_p0392c26║介，富貴雲浮樂自親。柳下不慚妻諡惠，周宗何怪趾
J26nB181_p0392c27║稱麟？即今庭砌多蘭桂，天道于卿見大均。
J26nB181_p0392c28║子穀居士入山圖
J26nB181_p0392c29║一世才名數獨慳，天風不姤遯天山；杖頭明月橫千
J26nB181_p0392c30║界，笠下清風起百彎。將置古今歸旦暮，盡情官佛付
J26nB181_p0393a01║潺湲；多生受得靈山記，只恐松門未易關。
J26nB181_p0393a02║雲間徐式澂
J26nB181_p0393a03║不趨朝市，不入山林。朱明兮正晝；泖水兮方深。荷姍
J26nB181_p0393a04║姍以獻笑；柳絲絲以垂陰。科頭兮箕踞；散髮兮披襟。
J26nB181_p0393a05║何人兮！知此意？白石兮！識君心。
J26nB181_p0393a06║孝卿費居士
J26nB181_p0393a07║蕭蕭埜服，炯炯雙眸；步既前而且卻，思方動而又籌。
J26nB181_p0393a08║直欲攜笻天外去，畏將清景落閻浮。
J26nB181_p0393a09║摶九張居士
J26nB181_p0393a10║生天成佛總隨緣，靈運徒勞論後前；與世浮沈心不
J26nB181_p0393a11║競，羨君白作地行僊。
J26nB181_p0393a12║道耕田居士繪行樂為道耕圖請贊，漫書于上。
J26nB181_p0393a13║問君空手底將鋤，歎世心田長刺多；拈起青原垂足
J26nB181_p0393a14║斧，斫開忠國倚松蘿。菩提揀作靈苗種，般若渟為灌
J26nB181_p0393a15║溉河；謾謂道耕無著莫，插鍬叉手任婆娑。
J26nB181_p0393a16║聖先朱居士
J26nB181_p0393a17║世路風波日險巇，放身只合碧山涯；千尋嵒壁侵雲
J26nB181_p0393a18║直，百尺松枝偃蓋垂。寵辱無驚神自王，市朝不問夢
J26nB181_p0393a19║恆怡；惠連得句有芳艸，抱膝何妨更賦詩？
J26nB181_p0393a20║秋嵐朱居士
J26nB181_p0393a21║悟有為之非實；知夢幻之難停。芒鞋半歷江南保社；
J26nB181_p0393a22║藜杖曾敲幾處戶庭。居塵而扮出塵之相；在世而懷
J26nB181_p0393a23║出世之經。咦！如筏喻者法尚應捨，何有越格超情漢，
J26nB181_p0393a24║肯耽著乎金鎖與玄扃？君不見！勘破趙州無字後，一
J26nB181_p0393a25║回舉著一回新。
J26nB181_p0393a26║祖生顧居士
J26nB181_p0393a27║香焚柏子了深經，忘卻人間歲月更；茶熟過來還溼
J26nB181_p0393a28║口，應知念底事分明。心不競！意何營？逐鹿徒成蕉下
J26nB181_p0393a29║夢，清修且自課生平。
J26nB181_p0393a30║永孝戴奇童
J26nB181_p0393b01║苗而不秀孔茲哀，邁種瓊華為孰開？遮莫九天從謫
J26nB181_p0393b02║降，卻歸天賦玉樓臺。對清影！思悠哉！咄！拈起迷盧方
J26nB181_p0393b03║外擲，碧霄長看月徘徊。
J26nB181_p0393b04║龔與參乞題二親肖像（臨終念佛而逝）
J26nB181_p0393b05║四大空如幻，十虛見所緣；西方何處是？暮鼓日徒縣。
J26nB181_p0393b06║咄！潭影蹋翻亡朕跡，雙輪杲杲挂青天。
J26nB181_p0393b07║徐指菴為父汝仁乞題肖像（諱允壽）
J26nB181_p0393b08║芳尋泗水，壤擊堯天；物齊莊生之論，瑟希曾點之絃。
J26nB181_p0393b09║樂爾智也，壽爾仁焉！佩玉冠緌何濟美？羨君生直太
J26nB181_p0393b10║平年。
J26nB181_p0393b11║祇園剛姪禪師
J26nB181_p0393b12║自信玉容天賦得，誰將五障強名模？心華爛熳開金
J26nB181_p0393b13║粟，法吼[髟/吒]髿震海隅。未許末山誇半杓，肯隨無著道
J26nB181_p0393b14║蘇嚧；往南作佛嗤龍女，站定腳跟真丈夫。
J26nB181_p0393b15║泉首座為母希菴比丘尼乞題肖像（生緣鹿城）
J26nB181_p0393b16║夷亭曾閱春潮上，婁水還看涓滴無。圜頂而現本來
J26nB181_p0393b17║之相；方袍為標出世之模。月落華胥春夢斷，趙州東
J26nB181_p0393b18║壁挂葫蘆。
J26nB181_p0393b19║師黃居士為母陳孺人乞題肖像
J26nB181_p0393b20║興知陵母廢知嬰，誰似高褱見獨貞？不計敗成希避
J26nB181_p0393b21║就，唯咨忠孝樹風聲。邦家念重身家念，君父情深兒
J26nB181_p0393b22║女情；送子參戎期再造，千秋一別氣何橫？
J26nB181_p0393b23║通睦馮道婆
J26nB181_p0393b24║鬚眉粉黛，閨閤丈夫。矢志參方，撩盡百城煙水；存心
J26nB181_p0393b25║作佛，竟忘五障身軀。驚普門匝匝之波，親探洛伽；疑
J26nB181_p0393b26║前後三三之數，遠造文殊。何事峨嵋尤頓轍？豈難萬
J26nB181_p0393b27║行以踟躕？咄！四運潛移誰舉令？春來依舊百華敷。
J26nB181_p0393b28║元清胡道人
J26nB181_p0393b29║堪歎眾鬚眉，幾許蒙巾幗？咄哉此閨閤，偏多出世情。
J26nB181_p0393b30║既假金襴為服御；還將鎚拂任施呈。似恁殽訛公案，
J26nB181_p0393c01║且道如何斷評？咦！奮迅始稱師子步，崩騰那跼象王
J26nB181_p0393c02║行。君不見！大道本無男女相，至真亦復越常情；又不
J26nB181_p0393c03║見！龍女當年酬智積，彈指南方覺道成。
J26nB181_p0393c04║超德殷道人
J26nB181_p0393c05║得母儀之大者；盡婦道之恆然。克咸厥家，啟佑曾玄。
J26nB181_p0393c06║若乃專精事佛，矢志逃禪，萬年一念，一念萬年，則凌
J26nB181_p0393c07║行之流亞，而空室之齊賢與。咦！識得首山無量相，騎
J26nB181_p0393c08║驢新婦阿家牽。復為頌曰：劣相殊形不似他，男名女
J26nB181_p0393c09║字謾交加；一般鼻孔聞香臭，摸著蓮開石上華。
J26nB181_p0393c10║牧牛圖
J26nB181_p0393c11║歷劫沒名字，彰為者頭角；縱然打得回，無繩還自縛。
J26nB181_p0393c12║要知者般頑賴底，任你蹋遍天涯、掀翻海嶽，撞到彌
J26nB181_p0393c13║勒佛下生時，敢保討伊頭鼻不著。阿呵呵！他家自有
J26nB181_p0393c14║好風規，畢竟按圖難索摸。
J26nB181_p0393c15║群漁會飲圖
J26nB181_p0393c16║扁舟一葉泛輕鳧，日暮艤將傍葦蘆；人世興亡渾不
J26nB181_p0393c17║管，風波出沒慣曾無。忘機到處鷗堪狎，招飲沿村釀
J26nB181_p0393c18║可酤；千古勳名悲范蠡，得魚那必在江鱸。
J26nB181_p0393c19║劉海釣蟾圖
J26nB181_p0393c20║金錢作餌帛為緡，釣盡人間朝市倫；貪壑難窮如廣
J26nB181_p0393c21║渤，情絲不斷若牽銀。官居上品尤思進，富積千莊尚
J26nB181_p0393c22║慮貧；垂手玉蟾何大意？劉仙端的示迷津。
J26nB181_p0393c23║樂川馬居士
J26nB181_p0393c24║大士當年逢海上，因君感應道交深；為人造福開永
J26nB181_p0393c25║壽，與世明宗延竹林。一著去來知本據，半生功行遂
J26nB181_p0393c26║初心；五常應復高門第，家有白眉又見今。
J26nB181_p0393c27║聖月錢居士
J26nB181_p0393c28║玉骨亭亭傲雪梅，艸玄誰數子雲才？清言祇許嵇阮
J26nB181_p0393c29║共，法喜夫容富趙陪。跡寄人間恆隱約，心遊天外獨
J26nB181_p0393c30║徘徊；徵君尚復嗤彭澤，五柳當門止弗栽。
J26nB181_p0394a01║武君求居士
J26nB181_p0394a02║之乎也者得儒傳，又向吾宗理會禪；儒釋兩關都透
J26nB181_p0394a03║了，更有何事上心田？
J26nB181_p0394a04║尤敦素居士
J26nB181_p0394a05║起死回生妙有方，濟人還為作津梁；功同大士真堪
J26nB181_p0394a06║羨，持地仍兼老藥王。
J26nB181_p0394a07║惟寰馬居士
J26nB181_p0394a08║徽恩修了堵波連，傾盡家貲事佛仙；檢點生平誰得
J26nB181_p0394a09║似？襄陽在後給孤前。
J26nB181_p0394a10║蔡宗五世家慶圖（子穀居士請）
J26nB181_p0394a11║或拖金紫或林泉，五世瓊芳葉更聯；家洞儒宗因學
J26nB181_p0394a12║佛，室空幻趣為逃禪。青雲那怪生高足，淨沼應宜長
J26nB181_p0394a13║白蓮；欲問三三前後事，一輪紅日正當天。
J26nB181_p0394a14║子穀居士行樂圖
J26nB181_p0394a15║不須瑣末論生平，一句身心奉剎塵；舉世叢林知子
J26nB181_p0394a16║穀，芳名欲歇也千春。
J26nB181_p0394a17║
J26nB181_p0394a18║
J26nB181_p0394a19║
J26nB181_p0394a20║布水臺集卷第二十一