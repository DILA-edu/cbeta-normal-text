J26nB181_p0399a01║布水臺集卷第二十三
J26nB181_p0399a02║住明州天童寺匡廬黃巖沙門道忞著
J26nB181_p0399a03║跋
J26nB181_p0399a04║題血書《法華經》後
J26nB181_p0399a05║佛如濟世大醫王，隨根說法療諸病；如病服藥無不
J26nB181_p0399a06║瘥，病瘥然非不死方。天宮龍鬼及人間，教網羅張三
J26nB181_p0399a07║百會；廣施法藥亦如是！以方便說非真實。稽首《法華》
J26nB181_p0399a08║最後譚，從前藥病俱捐棄；三乘歸約一乘門，彈指圜
J26nB181_p0399a09║成正遍知。衣珠獲自本來有，非作故成離諸過；亦如
J26nB181_p0399a10║父財子克承，受用無有留礙者。以無留礙戲論除，頓
J26nB181_p0399a11║教火宅入清涼；露地牛眠芳艸地，春光依舊本風光。
J26nB181_p0399a12║所以玅！根境俱忘絕朕兆，聖凡景見大光中，萬別千
J26nB181_p0399a13║差都一炤。法！覿面何勞尋專甲？大用堂堂知不知，鵝
J26nB181_p0399a14║王擇乳素非鴨。蓮！亭亭獨出自天然，欻地千華生碓
J26nB181_p0399a15║觜，婀娜笑倒東風前。華！一塵一佛國，一國一釋迦；胡
J26nB181_p0399a16║越誰云天地異？不迻寸步越河沙。經！解語能言不是
J26nB181_p0399a17║聲，絲絲柳線牽長日，滑滑鶯梭織曉春。一字演經無
J26nB181_p0399a18║量時，全經只在剎那宣；卷窮空劫不見頭，展滿十虛
J26nB181_p0399a19║罔窺尾。日用勞生卷復舒，夜月晨風光陸離；革囊纏
J26nB181_p0399a20║繳百千般，錯過頭頭自不知。伊余早歲竊知恩，金刀
J26nB181_p0399a21║曾割紅蓮舌；瀝血流丹書此經，字字經兮字字血。以
J26nB181_p0399a22║我身命即為經，盡未來際周法界；如經分布廣宣揚，
J26nB181_p0399a23║普願見聞同證入。今此經王誰手書？力禪刺血以為
J26nB181_p0399a24║墨；光通榴火珊瑚赤，七軸行行如貫珠。忘軀以為法
J26nB181_p0399a25║如我，即如我願願力禪；分身如願與經俱，如空不沒
J26nB181_p0399a26║湛然存。
J26nB181_p0399a27║題潘天玉所書《法華經》後
J26nB181_p0399a28║天玉潘子以自善根，生正信解，信解佛之知見，一念
J26nB181_p0399a29║相應可以長御大車，疾登寶所。衣珠宛在，深嗟客作
J26nB181_p0399a30║貧人；王膳不餐，長笑五千退席。於是閉關卻埽，覃思
J26nB181_p0399b01║繹斯信解之不足，又讀誦之；讀誦之不足，復書寫之；
J26nB181_p0399b02║書寫之不足，更請真寂永老題跋之。總之欲此七軸
J26nB181_p0399b03║琅函流𢿥大千之宇，俾凡有善根者，靡不信解受持
J26nB181_p0399b04║讀誦書寫，一如潘子天玉，此其心也。乃申酉變革，真
J26nB181_p0399b05║寂之跋，且隨兵燹遄逸，而潘子時亦隱如有失。歲在
J26nB181_p0399b06║辛卯，予赴道峰，潘子天玉始喜隨以是跋問予，予蓋
J26nB181_p0399b07║未知真寂何如？然聞之先德矣！心迷《法華》轉；心悟轉
J26nB181_p0399b08║《法華》，潘子果若心悟，則此七軸者，可以建立繇我，埽
J26nB181_p0399b09║蕩繇我，何有於真寂之跋哉？夫潘子抑知乎從世尊
J26nB181_p0399b10║臍輪鼓氣，齒牙敲磕焉！而後有此三周九喻也。析音
J26nB181_p0399b11║聲而求之，何者是法？又從潘子手腕運旋，紙墨淋漓
J26nB181_p0399b12║焉，而後有此千行百帙也離點畫而求之，何者是經？
J26nB181_p0399b13║是則經有時而湮、法有時而塞、跋有時而晦，而說者
J26nB181_p0399b14║之與書者，蓋通往古貫來今，充乾塞坤，可以塵而說、
J26nB181_p0399b15║剎而書、熾然而跋，而莫知其竟者。如此則多寶佛塔
J26nB181_p0399b16║可以掌置他方、可以迻來此土，如鍼鋒葉、如陶家輪，
J26nB181_p0399b17║於真寂之跋何有哉？於道峰之跋復何有哉？
J26nB181_p0399b18║書石衲道人家藏先司空所誦《梵網經》後
J26nB181_p0399b19║釋迦文世尊，舍金輪而登佛位；神宗顯皇帝，從佛位
J26nB181_p0399b20║而御金輪。風雲匌匝，主伴重重，一時同班鵷鷺之臣，
J26nB181_p0399b21║咸皆世主妙嚴之輩，故其列在三公九卿臺中省中
J26nB181_p0399b22║者，莫不留神空宗、摳衣禪室，所以德行重當時、理學
J26nB181_p0399b23║推名世，如越之石簣陶宗伯、墨池王大司空之類，蓋
J26nB181_p0399b24║有由然也。司空問道龍池，激揚先子，山僧以宗屬瓜
J26nB181_p0399b25║葛，竊知公之一班。逮順治己丑，予且承乏大能仁寺，
J26nB181_p0399b26║則于公居為甚近矣！其子石衲道人復從予遊，又從
J26nB181_p0399b27║予得納菩薩優婆塞戒，乃示予以公生平所誦《梵網
J26nB181_p0399b28║戒》本，且跽而請曰：「此先君司空公，受之雲棲宏老人
J26nB181_p0399b29║者也。今某以先君之靈，復從師得誦茲戒，師必毋吝
J26nB181_p0399b30║手澤，庶幾家世傳之以為宗器可乎？」予謂：「《梵網》之流
J26nB181_p0399c01║通諸夏也，通都大邑無在無之；第自司空公以及子
J26nB181_p0399c02║之身兩世矣！服之無斁，此則希有者。」或疑公與道人
J26nB181_p0399c03║皆菩薩優婆塞，菩薩優婆塞自有菩薩優婆塞戒，此
J26nB181_p0399c04║非菩薩優婆塞之戒也。予謂：「千華臺上千百億釋迦，
J26nB181_p0399c05║所誦之光明金剛寶戒，豈即蓮華臺藏世界，赫赫天
J26nB181_p0399c06║光師子座上盧舍那佛之戒哉？三世一切佛，三世一
J26nB181_p0399c07║切眾生之自性心地戒也。心地無相，而以事相求之
J26nB181_p0399c08║可乎？是故經言：『唯佛一人持淨戒，其餘悉名破戒者。』
J26nB181_p0399c09║言不達自性無相之心地戒也。達自性無相之心地
J26nB181_p0399c10║戒，則全戒而全佛矣！全戒而全佛者，無戒而無佛者
J26nB181_p0399c11║也。於乎！正言似反，誰當信者？使石衲道人一如司空
J26nB181_p0399c12║公，必知予言之不誣矣！」石衲道人者，字予安，蓋明之
J26nB181_p0399c13║孝廉亹也。
J26nB181_p0399c14║書重修梵筴大藏後
J26nB181_p0399c15║此藏經為商河郡王所請奉安城中心寺者，歲久屋
J26nB181_p0399c16║老僧殘，經之壞於風蒸雨溼鼠傷魚蠹者有半，寺僧
J26nB181_p0399c17║無力修理，復不忍其狼藉，因捨歸大覺院中。適東萊
J26nB181_p0399c18║張相國、靜香周觀察挽余江南，承乏是院，乃命僧五
J26nB181_p0399c19║十餘輩，於中或補書者、或募貲者、或出手裝潢者，自
J26nB181_p0399c20║秋徂春凡七閱月，用金三百兩復成全藏，念因緣非
J26nB181_p0399c21║偶，而成功之難如此，謹書顛末以告後來。凡居是院
J26nB181_p0399c22║閱斯經者，幸專意護持，毋外借；毋塵坌；毋為風雨鼠
J26nB181_p0399c23║魚之所蠹傷，俾是經永鎮山門，常為人天法藥，則余
J26nB181_p0399c24║之厚望也。敬稽首合掌而說偈言：「佛求半偈舍全身，
J26nB181_p0399c25║百軸琅函豈小因？珍重大家生眼護，留將法藥惠天
J26nB181_p0399c26║人。」
J26nB181_p0399c27║書憨山清大師語後
J26nB181_p0399c28║憨山老人居匡阜之七賢峰寺時，余實從之納戒，今
J26nB181_p0399c29║老人圜逝，且三十年矣！頃余謝青州大覺院事，歸渡
J26nB181_p0399c30║大河以南，乃于安丘準提精舍得觀老人示念外學。
J26nB181_p0400a01║公法語，手墨淋漓，彷若慈容儼睹，余既不勝今昔興
J26nB181_p0400a02║懷，復念公奔走道途，而事老人於艱虞險難之中，雖
J26nB181_p0400a03║老人有以服其厥心，而盡瘁忘勞承事知識有如公
J26nB181_p0400a04║者，亦可以風矣！勒數語于左方，而示後之展翫者，庶
J26nB181_p0400a05║幾見賢思齊，幸無作筆墨觀焉可也。
J26nB181_p0400a06║書禪燈世譜後
J26nB181_p0400a07║此書壽梨棗在天童，其編次也在閩川，蓋予取福清
J26nB181_p0400a08║吳君舊文而筆削者也。流通則在崇禎四年，至今甲
J26nB181_p0400a09║午，凡二十有三夏，而徑山之《嚴統》始出，則又取予成
J26nB181_p0400a10║說而頒為新條者也。《嚴統》出，而海內紛然與之競辨
J26nB181_p0400a11║者無他，以不應收天王歸馬祖之門。自馬祖之門有
J26nB181_p0400a12║天王，則法眼、雲門皆為南嶽孫子矣！歷來兩宗世系，
J26nB181_p0400a13║青原廣有載籍可稽，徒以玄素之碑、夏卿之銘與之
J26nB181_p0400a14║徵詰，恐然否未知誰屬也。雖然！青原不以兩宗之去
J26nB181_p0400a15║減其家聲，南嶽又豈以二派之留張大戶庭？彼睦州
J26nB181_p0400a16║啟悟韶陽，乃使其承嗣象骨；圜鑑亦發明投子，而命
J26nB181_p0400a17║其紹續新豐，則南嶽且為曹洞、雲門之所自出，奚有
J26nB181_p0400a18║於法眼之區區者？如此則歸兩宗於青原，而南嶽之
J26nB181_p0400a19║為南嶽者自在也。至若壽昌顯聖之光復吾宗，彼所
J26nB181_p0400a20║謂豪傑之士，雖無文王尤興者，溯始流于涓涓，尚乃
J26nB181_p0400a21║屈辱乎二老，況置于未詳法嗣之列，則吾豈敢？抑當
J26nB181_p0400a22║日此書之成，予實無所攷鏡，故為之序曰：「間有說法
J26nB181_p0400a23║當世、嗣代未詳者，但附于其宗之末。」而先師為增一
J26nB181_p0400a24║語曰：「俟其詳者補之。」予敬服先師深長思，而小子愚
J26nB181_p0400a25║不敏未之逮也。或曰：「雙徑之為思，乃始深長矣！汰虛
J26nB181_p0400a26║承、存實繼，凜乎若峻夷夏之防者。」或又曰：「天下有道
J26nB181_p0400a27║守在四夷，嚴外而不嚴內，尤之乎不嚴也。」予蓋未知
J26nB181_p0400a28║二說何如？獨歎此書，本為不泯先德，孰知其反開諍
J26nB181_p0400a29║論之端哉？語云：「功德天、黑暗女，有智主人二俱不受。」
J26nB181_p0400a30║信夫！
J26nB181_p0400b01║書天童悟和尚語後
J26nB181_p0400b02║此乃先師為玅玄上人秉苣語也。因記崇禎辛未，余
J26nB181_p0400b03║侍先師住今太白，時頹垣破瓦，滿院荒榛中有老屋
J26nB181_p0400b04║一區，在法堂址，而上人與童顛二三輩，蓋十數春守
J26nB181_p0400b05║香火於茲。一旦先師至，不五稔而復還歷代巨觀，上
J26nB181_p0400b06║人以從心之餘，猶獲見之，故雪頂厖眉，日渠渠與眾
J26nB181_p0400b07║作息，樂而忘倦。掩息矣！而先師實為之茶毗焉！力作
J26nB181_p0400b08║於前，猒餐於後，誰謂耕而無穫哉？又十四年，予承乏
J26nB181_p0400b09║茲席，其徒旭初明諒者出而視余，且請書軸後，志不
J26nB181_p0400b10║忘也。余嘉乃孝，喜而為之題。
J26nB181_p0400b11║書謝氏一門五節傳後
J26nB181_p0400b12║歲在乙酉，清師入邗，居民喪于屠戮，羈俘者萬有餘
J26nB181_p0400b13║家，獨謝氏薦生一門，母女子弟後先死者五人，咸以
J26nB181_p0400b14║節著，靖軒趙進士為作歌五章紀其事，足徵青史矣！
J26nB181_p0400b15║然予觀薦所著狀，而知薦妻張氏，當高藩困邗時，即
J26nB181_p0400b16║與女希韞，籌所以應不虞之策莫如死長，故城陷之
J26nB181_p0400b17║日，女先而母後，共投深井，蓋其素所蓄積有漸也。子
J26nB181_p0400b18║于宸從井救母，冀有生理，不知氣盡寒泉。母生則生，
J26nB181_p0400b19║母死則死，親屍在此，子將焉往？此謝氏三魂與邗溝
J26nB181_p0400b20║一月所以長映廣陵之濤，而夜夜有清輝者也。若夫
J26nB181_p0400b21║長子于朝之斃凶鋒也以墟墓出；幼子于陛之歸黃
J26nB181_p0400b22║壤也以痛念母兄傷死非無為，節則有間矣！雖然，千
J26nB181_p0400b23║秋廟社，豈若蒿里之重，不有開城而揖賊者乎？百世
J26nB181_p0400b24║君臣，奚啻母兄之恩，不有反面而事仇者乎？朝也陛
J26nB181_p0400b25║也，情獨何深哉？故予敬次五歌大書其後，將以告夫
J26nB181_p0400b26║天下後世龍樓鳳閣之家，必以謝世一門為法焉！
J26nB181_p0400b27║書李孝貞傳後
J26nB181_p0400b28║孔子傷明王之不作，則曰：「鳳鳥不至，河不出圖，吾已
J26nB181_p0400b29║矣夫！」夫鳳鳥河圖，特鍾物之祥，然且興兆明王，矧人
J26nB181_p0400b30║瑞而尤卓者乎？在明神廟間，嘉禾女子有李鳳者，生
J26nB181_p0400c01║而淑媛，四歲喪母即悲痛踰常。及長，力肩事父任，慮
J26nB181_p0400c02║以有行遠父也，遂終身矢不字人。父固貧儒，鳳益工
J26nB181_p0400c03║女紅績飪以佐父讀，如是者近四十年。父適沾重恙，
J26nB181_p0400c04║鳳則默自禱天，祈以身代，俄鳳煮藥飲父，乃有青鳥
J26nB181_p0400c05║銜果落鐺中，一劑以起父之危，其貞孝感通有如此
J26nB181_p0400c06║者，故一時名儒碩學，咸有歌詠𢫸著以揄揚鳳德。以
J26nB181_p0400c07║予博觀黃虞之遠也、漢唐之廣大也、人倫生齒之浩
J26nB181_p0400c08║繁也，詩書所論序、史傳所紀載、諸子百家所稱述、稗
J26nB181_p0400c09║官小說所網羅，至于仁聖賢人忠孝節義瑰奇之行
J26nB181_p0400c10║譎怪之夫，顧何類不有？獨鳳以幽閨女子，非有黃鵠
J26nB181_p0400c11║之哀、柏舟之感，一根本至孝，乃能捐欲廢情、反常合
J26nB181_p0400c12║道，有上下數千百祀不世見，而鳳見之者，此豈為檇
J26nB181_p0400c13║李李氏一家一邑之祥已哉？明興三百年，太祖以承
J26nB181_p0400c14║天啟運之聖人，洗清日月、釐正乾坤，功實不在禹下；
J26nB181_p0400c15║復以聖子神孫繼繼承承，鳳蓋為萬泰和氣所蒸結
J26nB181_p0400c16║耳！鳳鳥河圖出，豈徒然者？說者曰：「鳳生萬曆十年，至
J26nB181_p0400c17║崇禎二年乃卒，卒未二十年而明遂厄者何也？」予曰：
J26nB181_p0400c18║「此鳳所以生當其時，死直其候也與。」
J26nB181_p0400c19║書李梵君傳後
J26nB181_p0400c20║節孝李梵君者，嘗從予問道天童，蓋甬東李進士仲
J26nB181_p0400c21║偉女，文玉也三。生有異跡，甫離襁褓聞王母諷經輒
J26nB181_p0400c22║解義，時已知世緣浮幻，有願淨修，不字人矣！父母強
J26nB181_p0400c23║之字，一醮丘氏子，即為夫別置媵，自勤白業。因夫赴
J26nB181_p0400c24║省試，沒于江，披髮沿江號哭三晝夜，痛感人神，尸為
J26nB181_p0400c25║之出。隨欲絕脰尸旁，親族相持亟勸，復勉之以義，始
J26nB181_p0400c26║旛然！念夫有孀母，婢有遺胤，宜為夫存宗祧、奉旨甘，
J26nB181_p0400c27║奈何即死？死易耳！要當為其難者。遂以義割情，且循
J26nB181_p0400c28║初志，因剪髮自比於式叉摩那之致焉！故傳稱玉剛
J26nB181_p0400c29║方節孝是也，然未知玉蓋有磊落不羈之致焉！玉嘗
J26nB181_p0400c30║一日在城菴聞鄉居回祿，屬蕩盡，則手舞而足蹈曰：
J26nB181_p0401a01║「而今以後，始稱寸絲不挂矣！」此其曠懷達識，固非近
J26nB181_p0401a02║代士大夫所能勉企萬一者，況義烈凜凜如彼也邪？
J26nB181_p0401a03║子曰：「棖也慾，焉得剛？」近代士大夫方其搢笏朝堂，侃
J26nB181_p0401a04║侃而論聲氣、講戶門，剛則似矣！一旦賊闖都門、敵臨
J26nB181_p0401a05║城下，其早以妾婦之巾幗蒙丈夫之面顏何？求如玉
J26nB181_p0401a06║之矢死從夫，何啻九牛而一毛哉？夫以祖宗之澤、先
J26nB181_p0401a07║帝之明，非有甚惡於天地神祇，而卒蹈覆亡之轍者
J26nB181_p0401a08║何也？惡為群狐城眾鼠社隳而墮之，所以別白是輩，
J26nB181_p0401a09║抑俾幽潛發跡焉耳？此則天地神祇之意也。如歲有
J26nB181_p0401a10║春陽而無秋肅，則昂霄之柏、聳壑之松，反不得與葩
J26nB181_p0401a11║緣[山/(爪-(乏-之))]飾者較厥妍媸。及乎歲晚天寒，來凰之梧葉既
J26nB181_p0401a12║飄、媾雨之丹楓亦落，而是二君者，始得以青青鬱鬱
J26nB181_p0401a13║見焉！故玉雖賢女子，使其不遭異常變故，則與中饋
J26nB181_p0401a14║之里婦相較幾何？國莫不願有忠臣、家莫不願有孝
J26nB181_p0401a15║子，然國維多艱，斯忠臣之孤芳乃著；家惟不造，始孝
J26nB181_p0401a16║子義夫節婦之懿行式彰。然則忠孝節義之顯于時
J26nB181_p0401a17║也，其家國之不幸乎！悲哉！
J26nB181_p0401a18║書幼孺凌生詩後
J26nB181_p0401a19║諸佛菩薩有如幻三昧，善能神通遊戲，往往出沒天
J26nB181_p0401a20║上人間，或為君公主持世界、或為神王宰制幽司、或
J26nB181_p0401a21║以冥權示為同事之攝，則或與人為父母、或與人為
J26nB181_p0401a22║妻子、或與人為昆弟友朋，并其臣虜僕妾，而為之或
J26nB181_p0401a23║順或逆、或壽或夭，巧設方便開其正信，使其修持，卒
J26nB181_p0401a24║莫測其從所由來，此佛菩薩神力不可得而思議者
J26nB181_p0401a25║也。晟舍凌氏有子名正綖，年甫十三，童而聰慧過人，
J26nB181_p0401a26║幼喪厥父，以孤子撫，孀母其愛之育之，不啻如明珠
J26nB181_p0401a27║在掌也宜矣！然雖就外傳，概未嘗咄嘔而吟也。一旦
J26nB181_p0401a28║有疾，忽作七言近體一章，從母索紙筆，直擘窠書之，
J26nB181_p0401a29║而後掩息焉！其詞有：「金紫何曾一挂懷，石田茆屋自
J26nB181_p0401a30║天開」之句，豈非以冥權行四攝者之明驗與？不然，一
J26nB181_p0401b01║孩提之童耳，此煙霞物外之語奚宜至哉？或曰：「凌童
J26nB181_p0401b02║之為開士是矣！何不常住在世，明以佛法開解夫母？
J26nB181_p0401b03║必使其憯逝傷懷，憐才致感，凄其手澤，肝膽交摧？聖
J26nB181_p0401b04║人不為己甚之行，此復何居？」予謂：「去聖時遙，人心淡
J26nB181_p0401b05║薄。當安常處順之時，語以氾氾悠悠之道，將恐人而
J26nB181_p0401b06║說者未有見，出而喜者已可知矣！惟其愛鍾于至性、
J26nB181_p0401b07║痛發乎真情，而後重貲靡吝悉捐，以為之植福且遍
J26nB181_p0401b08║叩諸方，亟求所以研幾乎死生者不遺餘力焉！則其
J26nB181_p0401b09║利益夫母也不亦大乎？故吾直謂凌童之生也有故、
J26nB181_p0401b10║死也有由，而有近于佛菩薩之神通遊戲者，非誣也。」
J26nB181_p0401b11║制書後跋
J26nB181_p0401b12║國一標名，清涼著號，至德下南陽之問、鄮山煥奎璧
J26nB181_p0401b13║之章，久矣輪王不作，吾道寥寥。忞生丁末，運幸際昌
J26nB181_p0401b14║時，重以道涼德儉，謬膺斯典，自應閉藏篋笥，庶幾無
J26nB181_p0401b15║辱國恩。第上曾拈案頭敕書，有勒石天童用垂永久
J26nB181_p0401b16║之詔。緬惟皇上遇忞，怡顏問道，握手譚心，每敕近臣
J26nB181_p0401b17║傳語老和尚：「審勿君王視朕，當如門弟子旅菴輩相
J26nB181_p0401b18║接可也。」於乎！管仲有言：「生我者父母，知我者鮑叔。」竊
J26nB181_p0401b19║謂上之知忞，殆復過之。然則言尤在耳，念豈忘心？此
J26nB181_p0401b20║忞之所以日夜回遑而不能已于懷也，所幸先帝位
J26nB181_p0401b21║階十地，慧性明敏，一時因馬蹶而知解頓忘；聞雨聲
J26nB181_p0401b22║而得大自在。所以升遐之日，付託從容，剋期坐化，允
J26nB181_p0401b23║為百王足法，斯可尚耳！
J26nB181_p0401b24║書鹿門西禪師語後
J26nB181_p0401b25║鹿門西兄，晚棄講席，力參先師，時座下龍象甚眾，獨
J26nB181_p0401b26║與予交契稱莫逆。迨予繼席天童，而兄亦住白雲山
J26nB181_p0401b27║寺，相距不一程，故彼此意興所至，未嘗不命駕相從。
J26nB181_p0401b28║後予退耕五磊，再遷廣潤，尤歲一二見。至應越之大
J26nB181_p0401b29║能仁湖之道場、山齊之大覺院，則相距數千里，然後
J26nB181_p0401b30║離悰別況，託之鴈足魚箋而已。及予再住天童，則兄
J26nB181_p0401c01║景迫桑榆，未踰年而化法，從此太白之堂，兄始音遐
J26nB181_p0401c02║而跡遠矣！今歲之秋，其門人道元信公繼主延祥，以
J26nB181_p0401c03║省予來天童，乃出此卷示予。予腸痛西州，不勝懷傷
J26nB181_p0401c04║今昔，且諗兄一往為法求人之切如此。道元既匪門
J26nB181_p0401c05║外遊人，自應力肩師道，光啟白雲，奚俟予言而始勗
J26nB181_p0401c06║勉哉？因其乞題，為書數語左方，亦慫恿之誼云爾。