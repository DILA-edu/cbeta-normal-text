J26nB181_p0410a01║布水臺集卷第二十六
J26nB181_p0410a02║住明州天童寺匡廬黃巖沙門道忞著
J26nB181_p0410a03║警語
J26nB181_p0410a04║老死至近，佛法將滅，善來仁者，希聽讜言。夫念生死
J26nB181_p0410a05║苦，發菩提心，因菩提心成無上覺，非千聖出離之本
J26nB181_p0410a06║致乎！以迷自心無依住本無性妙理，取相生著，以著
J26nB181_p0410a07║因緣起貪瞋癡，乃至造無窮生死業報，非三界眾生
J26nB181_p0410a08║浪流終古，往而不返之由來乎？所以《大集經》云：「汝日
J26nB181_p0410a09║夜念念常起無量百千眾生。」《淨土三昧經》云：「一念受
J26nB181_p0410a10║一身，善念受天上、人間身；惡念受三惡道身；百念受
J26nB181_p0410a11║百身；千念受千身。一日一夜種生死根，後當受八億
J26nB181_p0410a12║五千萬雜類之身，乃至百年之內，種後世身，體骨皮
J26nB181_p0410a13║毛遍大千剎土，間無空地。」況人身難得，異類恆生？是
J26nB181_p0410a14║故《提謂經》言：「如有一人在須彌山上，以纖縷下之，一
J26nB181_p0410a15║人在下持鍼迎之；中有旋嵐猛風，吹縷難入鍼孔，人
J26nB181_p0410a16║身難得，甚過于是。」又《菩薩處胎經》言：「盲龜值木孔，時
J26nB181_p0410a17║時尤可遇；人一失命根，億劫復難是。海水深廣大，三
J26nB181_p0410a18║百三十六；一鍼投海底，求之尚可得。」又云：「吾從無數
J26nB181_p0410a19║劫，往來生死道；舍身復受身，不離包胎法。計我所經
J26nB181_p0410a20║歷，記一不記餘；純作白狗身，積骨億須彌。」是知風燈
J26nB181_p0410a21║命脆，胡蜨夢長，電景露華，詎堪玩愒？又復林林萬井，
J26nB181_p0410a22║總總群黎，幾人于此念生死苦，發菩提心？即發心矣！
J26nB181_p0410a23║而良導難逢，他岐易惑。不見《雜華經》云：「一切世間群
J26nB181_p0410a24║生類，尟有欲求聲聞乘，求緣覺乘轉復少，求大乘者
J26nB181_p0410a25║甚希有，求大乘者尤為易，能信此法為甚難。」安似爾
J26nB181_p0410a26║我得在宗門，以一念相應慧，直開如來頂眼？然不假
J26nB181_p0410a27║方便，唯叩己參。諸仁者！無始時來波流苦海，無益之
J26nB181_p0410a28║事尚以行之，況有法于此，能令一期之內了辦己躬，
J26nB181_p0410a29║又復推託無由，假合千劫流連，會須自己著力，何不
J26nB181_p0410a30║盡此一生，早求解脫？夫有成佛作祖之勝因如此，而
J26nB181_p0410b01║不知求；有將來舍身受身之劇報如彼，而不知避，是
J26nB181_p0410b02║尚得為人倫有識之徒與？誦《大集淨土》之深經，可教
J26nB181_p0410b03║石女寒心，衣毛卓豎，審《提謂》、《處胎》之梵說，將恐木人
J26nB181_p0410b04║號泣，聲震大千，如此而不曰如之何？如之何？則真吾
J26nB181_p0410b05║末如之何也矣？
J26nB181_p0410b06║規約一
J26nB181_p0410b07║共住緣起
J26nB181_p0410b08║娥眉羞畫嫠媰；兵事猒譚老將。法應如是，理實當然，
J26nB181_p0410b09║況山僧任運住持，早忝六山承乏隨宜說法？曾經八
J26nB181_p0410b10║會闡揚，今茲罷釣歸來，拋盡雲山海月，自應橫舟野
J26nB181_p0410b11║渡，從他淺水蘆華，蓑笠長閒，笑綸竿之盡卷；蘭橈不
J26nB181_p0410b12║事，顧煙浪以何關？但念後學因循，日滋于甚，叢林法
J26nB181_p0410b13║範，漸次將頹，挽回深媿無能、成敗坐觀非義。因時救
J26nB181_p0410b14║敝，聊為約法三章，條令斬新，豈曰徒行故事？勖哉仁
J26nB181_p0410b15║者！幸共勉旃，咨爾方來，各宜遵守。
J26nB181_p0410b16║一額定人數
J26nB181_p0410b17║象王之步，圍遶特尊而不見其多；師子之行，單己無
J26nB181_p0410b18║侶而不嫌其寡，乃契經深誡，若要眾者必受眾惱，其
J26nB181_p0410b19║故何也？豈非枝繁則折？獨開省緣一法，啟佑我後人，
J26nB181_p0410b20║咸以正無缺哉！所以在昔靈山雖甚王化，其常隨大
J26nB181_p0410b21║阿羅漢，止于千二百五十人俱，然皆厥突不黔，不過
J26nB181_p0410b22║食時分衛而已。嗣後大法東流震旦，即溈山象骨眾
J26nB181_p0410b23║至三千，極叢林之盛時，亦自斬荊棘闢艸萊，墾土開
J26nB181_p0410b24║畬刈茅，葺屋插鍬，彰大用度，篾顯真機。初未嘗以日
J26nB181_p0410b25║用身口，事事仰給檀膏也。身口既仰檀施，勢必勞人
J26nB181_p0410b26║遠化而奔競生焉！所以神鼎首山，法道為天下冠，有
J26nB181_p0410b27║眾才三十輩，衲子非人物精奇，不敢登其門者，蓋鑑
J26nB181_p0410b28║諸此也。況時丁象法之末，人心澹薄，國土秏衰？奈何
J26nB181_p0410b29║以毛如之德、綿若之才，強欲張大戶庭，叢至貸積如
J26nB181_p0410b30║山，饘粥不繼，因而緣化四出、奔競百生，得不人己之
J26nB181_p0410c01║間交相為累乎？故本山共住之約，首先額定人數。
J26nB181_p0410c02║二限定住期
J26nB181_p0410c03║夫到處求人火急，乃名本色參方。是故煙水百城，童
J26nB181_p0410c04║子之雲蹤莫定；洞山九上，象骨之金錫時搖。諸人果
J26nB181_p0410c05║爾憤悱若此，則入叢林出保社，舉足下足無非般若
J26nB181_p0410c06║道場矣！奚必三條椽下七尺單前眉毛廝結，而後謂
J26nB181_p0410c07║之計明此事乎？其奈心舲汜汜、意棹悠悠，遇便風則
J26nB181_p0410c08║飄忽無涯、因逆境則徘徊不進。適來吳山度夏，旋往
J26nB181_p0410c09║浙水經冬，半歲之間，三回挂搭；數旬之內，兩處抽單，
J26nB181_p0410c10║以至操存不一，出入無時，正念猋爾方興，轉盻依然
J26nB181_p0410c11║打失，將遂一生空過，寧復有成辦之期哉？所以僧問
J26nB181_p0410c12║仰山：「禪宗頓悟畢竟的意如何？」山云：「此意極難。若是
J26nB181_p0410c13║祖師門下上根利智，一聞千悟得大總持；其有根微
J26nB181_p0410c14║智劣，若不安禪靜慮，到者裏總須茫然。」則又不得不
J26nB181_p0410c15║頓定腳跟置心一處，與之著力捱排矣！故從長酌量，
J26nB181_p0410c16║次當限定住期。
J26nB181_p0410c17║三楷定住法
J26nB181_p0410c18║夫爐頭熱自三冬；臘人冰于九夏。簾垂黃閣迥；帳合
J26nB181_p0410c19║紫羅寒。當爾之時，燒尾者從此升騰；心空者即茲及
J26nB181_p0410c20║第矣！復更于春華秋月之候，聽其撥艸瞻風，遍參博
J26nB181_p0410c21║訪焉！此先德御眾之弘規，善有加于此者乎！雖然，今
J26nB181_p0410c22║古人根之不齊，奚啻或相什伯，或相千萬？殆有倍屣
J26nB181_p0410c23║而無算者焉！何以知之？昔人淳誠，今人虛偽；昔人專
J26nB181_p0410c24║一，令人間斷；昔人願力堅剛，今人志氣昏惰；昔人師
J26nB181_p0410c25║勝資強，今人上下偷安。以此較量，倍尤甚矣！不見仰
J26nB181_p0410c26║山偉有言：「道業未辦，歲月如流。」大根器如雲門、趙州
J26nB181_p0410c27║尤曰：「我惟粥飯二時是雜用心。」又曰：「我豈有工夫閒
J26nB181_p0410c28║處用？」矧行偉根性日劫相倍者夫？仰山偉公為黃龍
J26nB181_p0410c29║高弟，去趙州雲門之世未久也，根性乃爾遠遜，豈我
J26nB181_p0410c30║輩去聖時遙之夫，固能高超邃古，而欲坐臻斯道哉？
J26nB181_p0411a01║則又何異蚊負山而商蚷渡河也邪？然則奚為而可？
J26nB181_p0411a02║傳曰：「人一能之，己百之；人十能之，己千之。」果能此道
J26nB181_p0411a03║矣！雖愚必明、雖柔必強。請即以此道楷定本山住法。
J26nB181_p0411a04║四潔清三業
J26nB181_p0411a05║諸佛百福莊嚴，故得多身清淨；眾生十惡增長，遂乃
J26nB181_p0411a06║九孔常流。是以欲色諸天，有明同日月而光飲大千
J26nB181_p0411a07║者；三塗獄種，有皮肉爛焦而身毛皆臭者。豈非染淨
J26nB181_p0411a08║之攸殊，馴致雲泥之迥隔乎？然端本所由，皆自貪瞋
J26nB181_p0411a09║等十惡，與不貪瞋等十善為之階差耳！故上上十善
J26nB181_p0411a10║為諸佛業；上上十惡為無間業，總十法界之若聖若
J26nB181_p0411a11║凡，或升或墜莫不由此岐分，則身口意業之不可不
J26nB181_p0411a12║戒懼也明矣！而說者謂：「祖師有言：『生來坐不臥，死去
J26nB181_p0411a13║臥不坐；本是臭骨頭，何須作工課？』又不見道：『聖名凡
J26nB181_p0411a14║號，悉是虛聲；劣相殊形，皆為幻色。』如是則山前水牯，
J26nB181_p0411a15║任書大溈某僧，清淨法身，豈諱爛膿滴滴？貴顯超方
J26nB181_p0411a16║作者，直須異類中行。」於乎！是謂不學而混絕學語言；
J26nB181_p0411a17║在根而作歸根證據矣！第恐木刻鷂子，不解從禽，羊
J26nB181_p0411a18║蒙虎皮，其奈契艸何哉？殊不知夢裏明明有六趣，覺
J26nB181_p0411a19║後空空無大千者，蓋由凡而入聖之梯也？陋巷不騎
J26nB181_p0411a20║金色馬，回途且著破襴衫者，乃自聖而之凡之謂也。
J26nB181_p0411a21║事相天殊，混殽奚可？故于行法之中，尤務潔清三業。
J26nB181_p0411a22║五敬慎威儀
J26nB181_p0411a23║夫三業聿修，則俯仰身世無所負虧，寧惟梵行清白，
J26nB181_p0411a24║來報莊嚴，抑宿霧潛消，重昏自廓，即此心月孤圓，亦
J26nB181_p0411a25║可披雲一嘯矣！然白玉以無瑕為美，黃金挾礦為纇
J26nB181_p0411a26║滋多，豈大閑不踰，小德遂無妨其出入哉？夫涓涓不
J26nB181_p0411a27║息終成江河，兩葉不去將尋斧柯。諺規剪爪宜侵膚，
J26nB181_p0411a28║易訓履霜堅冰至，皆言其漸也。漸不可長，長此安窮？
J26nB181_p0411a29║必也動容周旋中禮，乃名盛德之士乎！如使微過無
J26nB181_p0411a30║愆，則膽膊釘簾亦失之小者，何以雪峰記其來眾有
J26nB181_p0411b01║千，中無一人禪子？而宗靖後受錢王供養，迨住六通，
J26nB181_p0411b02║果有眾千人，皆三學講誦之徒，卒如其言無忒也邪？
J26nB181_p0411b03║《詩》曰：「辟爾為德，俾臧俾嘉；淑慎爾止，不愆于儀。不僭
J26nB181_p0411b04║不賊，鮮不為則；投我以桃，報我以李。彼童而角，實虹
J26nB181_p0411b05║小子。」詎不信然乎哉？故更勖諸人，各當敬慎威儀。
J26nB181_p0411b06║規約二
J26nB181_p0411b07║衲僧行履，入林不動艸、入水不動波，如火消冰泯絕
J26nB181_p0411b08║心跡。固宜捧足諸天失路，尋伺障蔽無門，奈何哉東
J26nB181_p0411b09║觸西觸，犯苗犯稼？豈無律儀？曾畫地為牢之不足，于
J26nB181_p0411b10║是增圜土，設囹圄，更張法令以繩之？此豈太平景象
J26nB181_p0411b11║也哉？然狂象肆而無鉤、騰猿趠而得樹，則又不得不
J26nB181_p0411b12║即其太甚者曲為防閑，所謂約法三章，與民更始耳！
J26nB181_p0411b13║幸遵毋忽。
J26nB181_p0411b14║訓眾十二條
J26nB181_p0411b15║長慶坐破七箇蒲團；香林四十年打成一片；趙州除
J26nB181_p0411b16║二時粥飯是雜用心處；石霜置枯木堂，有一生兀坐
J26nB181_p0411b17║如枯株者；嬾安終身牧牛，一回入艸去，驀鼻抴將來。
J26nB181_p0411b18║歷觀從上先德為者一件事，直是盡形拼命，抵死忘
J26nB181_p0411b19║生，與他挨排故得超然徹證，光賁千春，澤流萬世，以
J26nB181_p0411b20║至報緣將謝之日，一如門開相似撩起便行者何多
J26nB181_p0411b21║也？良以此事雖曰「本自圜成，非由功勛造作。」但無始
J26nB181_p0411b22║時來情塵識浪和會一團，與之生疏日久，乍然趨向，
J26nB181_p0411b23║安能一時入作？不見晦堂有箇悟處，詣南公曰：「大事
J26nB181_p0411b24║本來如是，和尚何用教人看話下語百計搜尋？」南公
J26nB181_p0411b25║曰：「若不令你如此究尋到無心用處自見自肯，吾即
J26nB181_p0411b26║薶沒汝也。」年來斯道荒唐日甚，知識以登壟之術蒙
J26nB181_p0411b27║昧方來；僧徒亦以裨販之心出入禪社，師資道喪，古
J26nB181_p0411b28║範無存。寧惟他日生死不得力，即今舉措施，為大有
J26nB181_p0411b29║駭聞驚見處，三十年後，無人說著此事定矣！山僧道
J26nB181_p0411b30║慚往哲，德媿時賢，不知承何福蔭得寺主印明，甄致
J26nB181_p0411c01║斯席。良田沃壤，可飲可餐，兼之道鎮破格尊崇，縣父
J26nB181_p0411c02║母多方曲庇；知事頭首極力劻勷。既獲內寧、重無外
J26nB181_p0411c03║憂，思不摩厲一番，深惜良緣錯過，故敢與見前有志
J26nB181_p0411c04║弟兄，從長商略。憶昔慈明有言：「善造道者不出千日
J26nB181_p0411c05║之功。」今矢以三載為期，沈舟破釜背城借一，儻邀般
J26nB181_p0411c06║若之靈，確與此事有相應分，則以弘慈大願，輓古頹
J26nB181_p0411c07║風；不則各自持經念佛，把本修行去。若但畏難苟安，
J26nB181_p0411c08║則山僧即不敢望如南嶽思大禪師臨終告眾：「若有
J26nB181_p0411c09║十人不惜身命，勤修法華三昧，隨有所須，必相利益；
J26nB181_p0411c10║如無此人，吾當遠逝。」一眾默然，竟爾趨寂之高標，亦
J26nB181_p0411c11║即以此長揖諸人，循山旁澗便恁自家取性過時去。
J26nB181_p0411c12║請質諸賢，計其宜者。
J26nB181_p0411c13║《僧寶傳》稱仰山偉律身甚嚴，燕坐忘夜旦，占一室，謝
J26nB181_p0411c14║絕交遊，有過偉者虛己座以延之，躬起炷香，叉手而
J26nB181_p0411c15║立。南公聞之以為大絕物，非和光同塵之義，面誡之，
J26nB181_p0411c16║對曰：「道業未辦，歲月如流。」大根器如雲門、趙州，猶曰：
J26nB181_p0411c17║「我惟粥飯二時是雜用心。」又曰：「我豈有工夫閒處用？」
J26nB181_p0411c18║矧行偉根性日劫相倍者，寧暇囿世情，事清譚、諛說
J26nB181_p0411c19║人，增我相乎？夫黃龍門下，雖麟鳳駢集，至若仰山偉，
J26nB181_p0411c20║則尤其出類拔萃者，尚以根性不等，懷日劫相倍之
J26nB181_p0411c21║憂。若以我輩較之，豈不倍而益倍？乃生滅流注豪不
J26nB181_p0411c22║警心，甚而有因涓滴之流，忽起滔天之浪。古德云：「暫
J26nB181_p0411c23║時不在，如同死人。」又云：「一念瞋心起，百萬障門開。」然
J26nB181_p0411c24║則艸根久鎖骷髏，祇恐將來舍身受身，佛法二字，尚
J26nB181_p0411c25║不得聞，況能成辦道業，得如先德之縱橫自在者？山
J26nB181_p0411c26║僧道德荒蕪，詎堪模範？賴諸賢不恥下問相依如此。
J26nB181_p0411c27║使各各志烈秋霜；心心計明大事，固不惜己朽之香
J26nB181_p0411c28║用熏龍象，儻其境界為緣、我人是競，山僧縱精嚴遠
J26nB181_p0411c29║遜仰山，又豈肯以遲暮之年，甘諛說人，增我相哉？南
J26nB181_p0411c30║山之南，北山之北亦自此遠矣！先此豫白。
J26nB181_p0412a01║作家相見，對眾激揚，須是其人，非同雜劇。所以汾陽
J26nB181_p0412a02║例有十八問，所謂：請益、呈解、察辨、投機、偏僻、心行、探
J26nB181_p0412a03║拔、不會、擎擔、置、故、借、實、假、審、徵、明、默。大意除實問、默
J26nB181_p0412a04║問、難辨須識來意，餘者總有時節言說淺深相度，祇
J26nB181_p0412a05║應不得妄心穿鑿，彼此無利益，雖是善因而招惡果，
J26nB181_p0412a06║切須子細，則問話之貴審機宜古有明條，于今為烈，
J26nB181_p0412a07║況祝聖上堂祈禳陞座，及四大節臘官員入山，檀越
J26nB181_p0412a08║設供植福追嚴之類，一一各有時節，安可語無輪次
J26nB181_p0412a09║一味掠虛？非惟猒聽龍天，抑且取笑有識。今後凡遇
J26nB181_p0412a10║如上因緣，須自知時，如更仍前拍盲造次，擯罰不貸。
J26nB181_p0412a11║示此。
J26nB181_p0412a12║風月何緣事苦吟？擬將英譽厭雞林；幾回立盡三更
J26nB181_p0412a13║月，一字搜空萬劫心。夢裏忽驚霜入鬢，眉邊不覺淚
J26nB181_p0412a14║沾襟；可憐半世聰明種，甘為浮詞又陸沈。讀中峰此
J26nB181_p0412a15║偈，足為詩魔鍼砭，亦見浮詞之無益于人甚矣！乃末
J26nB181_p0412a16║法師僧多不根道，稍能搦管即從事于斯，廢日荒月
J26nB181_p0412a17║惟恨揣摩之未工；苟工矣！則傲倪當世，輕忽上流，甚
J26nB181_p0412a18║而有鳩呼禪肆，社結章縫而詞壇牛耳，終為白衣所
J26nB181_p0412a19║操，由是追陪俗客，衲衣空閒，身雖出家，心不染道，可
J26nB181_p0412a20║不哀哉？間有躡屩叢林盜法而已。山僧行腳時，親見
J26nB181_p0412a21║此輩作薄福業而招短促之報者何限？故今特申嚴
J26nB181_p0412a22║諭：凡僧堂寮舍，一切案頭除經論禪策外，世典詩文
J26nB181_p0412a23║諸人染翰除偈頌外，長歌短句一概禁絕，如違此約，
J26nB181_p0412a24║連案擯出。示此。
J26nB181_p0412a25║若真學道人，身衣口食，以至莖絲滴水須知來處，今
J26nB181_p0412a26║天氣炎蒸，覓流亦斷，茶頭早夜井汲肩擔，而勤渠事
J26nB181_p0412a27║眾如此，則飲之者當自忖量，未為過也，乃既浣衣滌
J26nB181_p0412a28║裳矣！叉復澆抹身體何也？夫濯有清池、沐有香水，尤
J26nB181_p0412a29║尚未快于心與？昔雪峰、嵒頭、欽山同行過新吳山下，
J26nB181_p0412a30║見谿有黃菜葉一片，欽喜指而示二人曰：「此中必有
J26nB181_p0412b01║道者，可沿流訪之。」峰恚曰：「你智眼何濁？彼不惜福。」觀
J26nB181_p0412b02║前言往行，則古人之存心可知也，我輩奈何荒唐終
J26nB181_p0412b03║日而不自檢責哉？
J26nB181_p0412b04║知安則榮，禮奢寧儉，回以屢空故庶、賜以貨殖匪賢，
J26nB181_p0412b05║況我輩出家兒，裂世網而寄空門、外形骸以求真道？
J26nB181_p0412b06║然欲求真見道，會須息慮忘緣。苟其物務是崇，況復
J26nB181_p0412b07║豐饒相尚？將增馳求之念、必開攀援之端，則緣曷以
J26nB181_p0412b08║忘，抑慮何由息？此芙蓉所以分歲入為三百六十分，
J26nB181_p0412b09║而不因人增減者。鑒諸此也，本寺田畝千，地畝百，約
J26nB181_p0412b10║賦餉差徭之外、參旱乾水溢之間，月計雖有餘，歲計
J26nB181_p0412b11║則不足矣！與其不足以控之人，曷若量餘而裕諸己？
J26nB181_p0412b12║借令檀膏靡吝，抑思安享若消。託園木以棲神，殷鑒
J26nB181_p0412b13║非云遠；為酬恩而割肉，所得較孰多？謹陳畫一之規，
J26nB181_p0412b14║庶塞浮遊之議。一款客，除諸方尊宿客司，一色四果
J26nB181_p0412b15║四菜，增二色以別方丈，尊住持也。一路燈，除風雨晦
J26nB181_p0412b16║冥時，定以黑月十八日起至白月初七日止不點。一
J26nB181_p0412b17║諸寮局，果燭五日一發，不得越限，庫司遵此毋違。
J26nB181_p0412b18║堂名「雲水」，所以待十方勝流者也。故十方來者，不曰
J26nB181_p0412b19║賢聖，則曰龍象，所以經言：「若佛子先在僧坊中住，後
J26nB181_p0412b20║見客菩薩比丘僧來，而先住應迎來送去，飲食供養
J26nB181_p0412b21║事事給與。若無物應賣自身及割自身肉賣，供給所
J26nB181_p0412b22║須。」雖則先佛教誡，固難責備末法比丘，然般若禪叢，
J26nB181_p0412b23║有賓有主、有禮有樂，安可輕意唐突，殊無孝順之心？
J26nB181_p0412b24║今與主者約，凡新到至，當體其衝寒冒暑之勞，詢其
J26nB181_p0412b25║疾痛，資以藥餌。間有隨眾不得者，則遷諸延壽堂中
J26nB181_p0412b26║安息調養；其求單共住者，須三日客禮相款後，乃俾
J26nB181_p0412b27║同眾作止，即暫至隨喜，亦依三日例。若抽單時，宜看
J26nB181_p0412b28║天色晴明，不可驅遣令去。反先聖律儀，非叢林福也。
J26nB181_p0412b29║至于方來師德，亦宜入林不動艸、入水不動波，或坐
J26nB181_p0412b30║禪時、或課誦時、或作務時，行來出入，故意梗眾，不步
J26nB181_p0412c01║趨規繩，則于接納無禮者正等，均非我輩同流，不可
J26nB181_p0412c02║共住。此白。
J26nB181_p0412c03║不拘堂內堂外諸人，凡患病之時，輕者各自調理，或
J26nB181_p0412c04║所患覺重，則當使人通知客司，遷過延壽堂中醫治，
J26nB181_p0412c05║如所費不能自辦，山僧縱薄福乎，苟有可救之方，雖
J26nB181_p0412c06║罄竭衣資，為之支承不惜也。萬有不幸而至于殆，則
J26nB181_p0412c07║延壽堂主，預白方丈，客司集兩序頭首，抵病者前為
J26nB181_p0412c08║其說法轉經，導其神識不至迷亂。屬纊己，然後用香
J26nB181_p0412c09║湯沐浴，舁至龕室，即鳴鼓三下普請內外諸人，齊集
J26nB181_p0412c10║龕前，唪經轉咒，助彼往生。出龕茶毗，亦復如是。除公
J26nB181_p0412c11║務羈身及病外，山僧親自鑒察，有一人不到者，罰銀
J26nB181_p0412c12║三錢歸延壽堂以為濟病之資。特示。
J26nB181_p0412c13║家有主，國有君，無君則亂，無主則爭，爭與亂，豈國若
J26nB181_p0412c14║家之福哉？然竟其原，始于政出多門而不稟之一尊。
J26nB181_p0412c15║故《傳》曰：「天下惡乎定？曰定于一。」雖我叢林亦然！山僧
J26nB181_p0412c16║道德荒蕪，詎堪四眾依歸？獨遐邇一致、物我無間之
J26nB181_p0412c17║懷，蓋自摳衣方外，以至今領眾叢林，未嘗不拳拳服
J26nB181_p0412c18║膺，況海眾同居，當如水乳斯合，而我親你疏可乎？惟
J26nB181_p0412c19║主者一念之依違，其後遂至疆分界立，而山門由之
J26nB181_p0412c20║破壞者何多？本寺由破壞而為袈裟院子；復由袈裟
J26nB181_p0412c21║院子而為十方住持。其終變至道，尚須後人，而始變
J26nB181_p0412c22║至魯，則自山僧也。國不可一日無君；家不可一日無
J26nB181_p0412c23║主，山僧今赴廣潤，特命權公座元繼席住持矣！誠恐
J26nB181_p0412c24║山僧平日父兄之教不嚴，致茲一二小師子弟之率
J26nB181_p0412c25║不謹，恣睢傲兀，罔識規繩，或獨占一室以恃頑、或私
J26nB181_p0412c26║自出入而梗化，叢林破壞，職為厲階，故與方丈嚴約：
J26nB181_p0412c27║「儻有是輩，許鳴鼓集眾，登時擯斥，不得姑貸。」須至約
J26nB181_p0412c28║者。
J26nB181_p0412c29║食則同堂，寢則一處，此百丈住持家法也。在昔叢林
J26nB181_p0412c30║盛時，夏前出艸單，依戒臘分位次。故念誦有圖；被位
J26nB181_p0413a01║有圖；缽位有圖，即一坐立之間，且無絲豪紊亂，況其
J26nB181_p0413a02║也者？所以威儀濟濟，三代禮樂，魯儒歎為盡在是矣
J26nB181_p0413a03║者此也。今我不能規模先德，已屬大恥，奈何恣情適
J26nB181_p0413a04║意，起止違眾？或就案版而食；或打飯便處而食，堂堂
J26nB181_p0413a05║僧體，下同奴隸之養，尚得為叢林規制乎？除柴園、廚
J26nB181_p0413a06║下、病寮、公務寮，如有仍前蹈此習者，許執事巡炤糾
J26nB181_p0413a07║察，白之方丈，擯罰不貸。
J26nB181_p0413a08║一默詞喪，尚口乃窮，是故弭謗。何以？惟曰無辨。就令
J26nB181_p0413a09║曲以歸己，直以與人，抑我輩所學。蓋釋聖師子，又不
J26nB181_p0413a10║當恆順眾生，如海之垢藏而污納乎？況己是緣誰是；
J26nB181_p0413a11║他非我不非哉？今特申嚴約：「自山僧以下，有論說諸
J26nB181_p0413a12║方，及新天童長短者罰油三斤。或暫到，或自彼中來
J26nB181_p0413a13║傳告如何若何？即以生端起釁論，登時揖出，不容共
J26nB181_p0413a14║住。」退休老人某曰：
J26nB181_p0413a15║禨死祥生，本俗夫之常見；遺身忘世，乃衲子之真修。」
J26nB181_p0413a16║況宅心于空，導眾以寂者哉？所以靈源禪師真歸告
J26nB181_p0413a17║云：「雖從本覺應緣出生，而了緣即空，初無自性，氏族
J26nB181_p0413a18║親里，莫得而詳。」多見叢林每失此意，凡遇長老母難
J26nB181_p0413a19║之辰，兩序輒率眾出資辦供，謂之慶誕。夫誕若可慶，
J26nB181_p0413a20║則是以生為可戀矣！以生為戀，有不以死為悲者乎？
J26nB181_p0413a21║死悲生戀，與我學道人己分覿體相違，大非長老所
J26nB181_p0413a22║以訓眾之規也。本月八日蓋山僧應緣出生之期，恐
J26nB181_p0413a23║兩序仍襲舊套，先此諭知，除四方善信外，有刱此議
J26nB181_p0413a24║者，責罰不貸。示此。
J26nB181_p0413a25║
J26nB181_p0413a26║
J26nB181_p0413a27║
J26nB181_p0413a28║
J26nB181_p0413a29║
J26nB181_p0413a30║布水臺集卷第二十六