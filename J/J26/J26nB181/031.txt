J26nB181_p0429c01║布水臺集卷第三十一
J26nB181_p0429c02║住明州天童寺匡廬黃巖沙門道忞著
J26nB181_p0429c03║尺牘
J26nB181_p0429c04║復蠡源黃司馬（諱日芳）
J26nB181_p0429c05║隋珠趙璧處於莊嶽之間，雖欲什襲以藏，知不可得，
J26nB181_p0429c06║然入則龍蟠、出則霖雨，圜轉無方，自在門下環樞以
J26nB181_p0429c07║應，豈可定合山林野逸之見也？梅惠老前有手教，決
J26nB181_p0429c08║意天台之行，故遂因循廢閣。歲云莫矣！俟新正與敝
J26nB181_p0429c09║友商確報命。間關流寓，費日不貲，貧道自恨不如宏
J26nB181_p0429c10║智佐佑四來，乃過蒙遣問，慚何如邪？筆語遲，日遣僧
J26nB181_p0429c11║齎上。弗備。
J26nB181_p0429c12║又
J26nB181_p0429c13║臘底聞寶眷俱遷至山莊，既無事分身兩處，則生涯
J26nB181_p0429c14║自然成片，況復冰消北岸、華發南支，疊巘堆青、層巒
J26nB181_p0429c15║鎖翠，翩翩蜨戲、恰恰鶯啼，觸處皆建化玄門，豈不田
J26nB181_p0429c16║地益寬、腳頭愈闊？雖則玲瓏嵒太白峰為君舊遊之
J26nB181_p0429c17║鄉，安知不一番提起更一番新哉？非熊協卜，太公已
J26nB181_p0429c18║望子之久，彼蟠谿一潯水，計不足留連乎！君長割餘
J26nB181_p0429c19║閒而與我輩山僧野客平分風月，亦安可得邪？謹埽
J26nB181_p0429c20║榻拂石，以俟末後一遊。
J26nB181_p0429c21║又
J26nB181_p0429c22║甬江分櫂，敢期千里洋子，竊附長風，庶幾瓜步南徐
J26nB181_p0429c23║猶得追陪名勝，不謂貧道以四眾留，慈居士亦虎林
J26nB181_p0429c24║頓轍，瞚息之間，夢幻千岐，始知般若六喻，信非曲譚。
J26nB181_p0429c25║故今貧道願居士以華藏為床、不可說須彌為枕子、
J26nB181_p0429c26║無邊浮幢王剎為茵褥、十虛為被、去來今為五更籌
J26nB181_p0429c27║鼓、世出世間為三春夢，從他順也得、逆也得，如是則
J26nB181_p0429c28║有極寵極辱之事出吾前，亦如木人見華鳥矣！否將
J26nB181_p0429c29║嬰寧抑且如之何也？雖今世路風波在貧道亦何所
J26nB181_p0429c30║不有，然稍能墨守，不至見貌言如今之流俗一等者，
J26nB181_p0430a01║亦未嘗不作此觀耳！春寒乍雨乍晴，最宜珍調四大
J26nB181_p0430a02║為禱。
J26nB181_p0430a03║又
J26nB181_p0430a04║聞歸楚之帆已飽春風而南矣！方恨不能握手江干，
J26nB181_p0430a05║訂此生再晤之期，乃既發而中留何也？毋亦天故幻
J26nB181_p0430a06║出奇緣，俾居士極生猒離之想，而堅固出世心耳！呂
J26nB181_p0430a07║嵒丹成于下第、黃龍定證于獄中，古之人尟有不遭
J26nB181_p0430a08║憂患而獲大寧者，所以酒僊和尚云：「楊子江頭浪最
J26nB181_p0430a09║深，行人到此盡沈吟；他時若到無波處，還似有波時
J26nB181_p0430a10║用心。」以此參知貧道之言未謬也。匏繫有眾之累，恕
J26nB181_p0430a11║我候不躬親，天氣正熟梅，尤冀加餐自愛。
J26nB181_p0430a12║又
J26nB181_p0430a13║昔元微之與白居易云：「自識君來三度別，者回白盡
J26nB181_p0430a14║老髭鬚；戀君不去君須會，知得後回相見無。」貧道與
J26nB181_p0430a15║居士交情未敢竊比元白，然蒙駿賞亦略驪黃矣！乃
J26nB181_p0430a16║僅一別而雲山飄渺會面無期，豈真人生動如山與
J26nB181_p0430a17║水，一分而不可復合者也？去歲晤王念老得詳起居，
J26nB181_p0430a18║且知長君已補弟子員，今秋化變龍門，會看角頭迥
J26nB181_p0430a19║出，未審太翁肯以先朝刑獻，襲受昭代恩榮否邪？別
J26nB181_p0430a20║後數年屢為業風飄蕩，爰自廣潤、能仁及今湖之道
J26nB181_p0430a21║峰，雖則遷徙靡常，但喜面顏不改，可對故人耳！吳地
J26nB181_p0430a22║兵凶日見，全楚賴德星，想已民豐物阜矣！玄鑒禪人
J26nB181_p0430a23║以分衛來，敬修短箋問候，鴈遠魚艱，餘不備及。
J26nB181_p0430a24║與惠連梅職方（諱之煥）
J26nB181_p0430a25║延壽王去天童咫尺耳！入山之駕，未卜何日始命也？
J26nB181_p0430a26║聞欲轍環之台，恐此邦亦猶吾大夫，況今皇路未清
J26nB181_p0430a27║夷？我瞻四方正蹙蹙靡騁之時，毋亦暫登太白，少憩
J26nB181_p0430a28║玲瓏，一觀海嶽之雄乎！專盻來旌，可勝翹企。
J26nB181_p0430a29║與春曉紀海憲（諱騰蛟）
J26nB181_p0430a30║羊羵首，魚赬尾，正繁霜，臘不雪，災祥之類斯繼見者
J26nB181_p0430b01║頻年，自台臺下車以來，非但與人之誦孔邇有歌，而
J26nB181_p0430b02║時雨同雲曾無失候，人事感于下、天道應于上，從此
J26nB181_p0430b03║兵銷甲洗，四海將見同文之治矣！但拊字心勞簿書
J26nB181_p0430b04║鞅掌，尚虞貴體未暇攝調，然萬井翕而尊俎，百神自
J26nB181_p0430b05║當呵護，即貧道輩之枯木受陽春者，亦未嘗不冥告
J26nB181_p0430b06║佛天，況台臺之禱久矣者乎？入山窮忙，有失拜賀，敬
J26nB181_p0430b07║遣僧訊問興居，惟鑒炤。弗備。
J26nB181_p0430b08║又
J26nB181_p0430b09║客秋辱教言，貧道時出天童已逾月矣！所諭令姪至
J26nB181_p0430b10║今未面，意歸東將日久。近有來自錢唐，始知亭驂未
J26nB181_p0430b11║稅，鄉土情關，旄丘葛誕牢騷之緒，尋常在所不免，乃
J26nB181_p0430b12║居士固用佛治心者，寧不知三界等郵傳、人生如過
J26nB181_p0430b13║客？齊之僑、楚之旅，何所欣猒其間？況行之與止，非臧
J26nB181_p0430b14║非樂，要有默定之天焉？故今貧道願居士，始終以天
J26nB181_p0430b15║自信，總他方此界為一旅邸，以自泯懷，則安往而不
J26nB181_p0430b16║自得其得哉？未能造訪，深懅寸私，輒奏短章，有冀寬
J26nB181_p0430b17║廣耳！
J26nB181_p0430b18║與慈谿時邑侯
J26nB181_p0430b19║靈山佛法付屬王臣，誠以苾芻孱弱，非憑託高顯則
J26nB181_p0430b20║無以蔭庇其根荄。況落穆寡合如貧道者，處魔強之
J26nB181_p0430b21║日、當積毀之秋，復與大檀無傾蓋之歡、半面之識，必
J26nB181_p0430b22║覆護之、安全之、多方而回互之。夫以民物為與包，在
J26nB181_p0430b23║大檀固無所不用其樂只，而施之方外則已奢矣！非
J26nB181_p0430b24║受屬靈山而以宰官示見者，曷能爾也？極欲詣臺致
J26nB181_p0430b25║謝，然既以晏子待君侯矣！又不敢不以越石父自待，
J26nB181_p0430b26║惟終身行道，期於冥酬厚德而已。臨書感慨，曷勝惓
J26nB181_p0430b27║然之至？
J26nB181_p0430b28║復清海魯太史
J26nB181_p0430b29║夫子畏匡，微服過宋，至人之道，一龍一蛇，彼桓司馬
J26nB181_p0430b30║曷從得其便哉？然託在知愛之下，不能不作於然疑
J26nB181_p0430c01║耳！承翰而後喜乃可知，廣潤襟山帶海，僅以瓦全，非
J26nB181_p0430c02║乏是輩也，是知濁惡世中，無適非苦。所貴慧心人冷
J26nB181_p0430c03║眼看破，然後和盤掇轉，直向自己命根上力下一刀，
J26nB181_p0430c04║則淨羸羸赤灑灑沒可把，自然乾坤依舊、日月重朗，
J26nB181_p0430c05║舍是無為也。不慧薄福應宜長遯世、無能只合住深
J26nB181_p0430c06║山，法幢高豎重言不當喫，況卓錫西來乎？言之不文、
J26nB181_p0430c07║行之不遠，深慚拙集潦艸，乃不鄙夷，儼然重以珠璣
J26nB181_p0430c08║弁首，庶將賴借以傳矣！幸何如之？望風懷想，不勝依
J26nB181_p0430c09║依。
J26nB181_p0430c10║又
J26nB181_p0430c11║一夏貧病交煎苦惱無量，幸而富有風泉雲壑、節巘
J26nB181_p0430c12║明湖，差足樂饑耳！吳興之轍雖未有期，然名山顯位
J26nB181_p0430c13║望君之來。君乎！君乎！候不邁哉？余較相如病尤渴者，
J26nB181_p0430c14║敬以來歲，春煖為約。
J26nB181_p0430c15║復玉齊耿兵憲（諱應衡）
J26nB181_p0430c16║鵝換丹經韻流千載，何虞琅函梵筴博以泡沫生餘？
J26nB181_p0430c17║況鐵畫銀鉤，字字永和真蹟？復壽梓以廣流通，則熠
J26nB181_p0430c18║燿非禪叢一處，荷戴亦非不慧一人矣！遠辱使星，諄
J26nB181_p0430c19║諄返杖見命，若論有懷晤言之思，何啻櫂舟雪夜而
J26nB181_p0430c20║往？乃歲云莫矣，不慧遽翛然就道，其若方來萬有餘
J26nB181_p0430c21║指將何依託邪？敬訂春風乍扇重沐分榮也。前後尊
J26nB181_p0430c22║稿，詠而珍藏之矣！裁復不莊，統惟涵鑒，餘希自玉以
J26nB181_p0430c23║迓天庥。
J26nB181_p0430c24║又
J26nB181_p0430c25║建法幢于法運垂秋之年，雖二嚴素朢無虧者，未免
J26nB181_p0430c26║波旬側目，矧福慧既涼且薄如貧道？復丁茲兵凶臶
J26nB181_p0430c27║至，顧隱然半千緇侶，得超遙容與于長峰怪石之下，
J26nB181_p0430c28║苟非光明遠炤，曷克臻此？乃復顧慮殷殷，不遠千里
J26nB181_p0430c29║遺牘當事諸君子，屬以弘護帡幪之，又從而雨露之，
J26nB181_p0430c30║何台臺之為人徹？抑周回顧盻，且靈襟之細密如絲
J26nB181_p0431a01║也。所媿貧道荒疏無聞，無能補報萬一耳！五磊豁役
J26nB181_p0431a02║既蒙留念，終戴二天必矣！承惠謹對使拜嘉弗宣。
J26nB181_p0431a03║又
J26nB181_p0431a04║娑婆險惡非得忍菩薩未易站腳，況行道設教其間？
J26nB181_p0431a05║宜波旬之生憎嫉也。然，欲入虎穴取虎子，寧惜橫身
J26nB181_p0431a06║虎口？所以山僧到此，不敢存絲毫利害於衷，直素乎
J26nB181_p0431a07║其患難而行，乃總憲公即以澤雉蓄之，返得飲啄自
J26nB181_p0431a08║如焉。幸矣！聞駕抵永興，本圖便面，但有數百衲子結
J26nB181_p0431a09║冬在山，朝夕無見糧，不忍使其獨受饑寒，特回與之
J26nB181_p0431a10║共守寂寥耳！艸率通候。弗備。
J26nB181_p0431a11║又
J26nB181_p0431a12║憂心悄悄，慍于群小，雖古聖不免，特曰：「肆不殄厥慍，
J26nB181_p0431a13║亦不隕厥問。」則未易時常蹈襲耳！昨訪寓次，深慚齋
J26nB181_p0431a14║施汪溢矣！而一種平懷泯然自盡之風，尤足生人曠
J26nB181_p0431a15║遠，然則般若有靈，不于台臺茲益驗哉？別後旋歸道
J26nB181_p0431a16║峰，駕至邸菴，殊失陪奉，罪歉并謝。
J26nB181_p0431a17║與子寅韋明州
J26nB181_p0431a18║武林會晤正在靈雨方零之候，別來幾何？時𩖼𩖼秋
J26nB181_p0431a19║風又將入戶矣！歲月如梭人亦易老，不審比來福履
J26nB181_p0431a20║勝常、前案結絕否？聞郎君翰林公已屆臨安，則彼婦
J26nB181_p0431a21║之口庶幾見睍曰消，冤業一釋，天宇迥高，頫仰身心
J26nB181_p0431a22║更有何累邪？從此超三界越六凡，塵點劫來結末梢
J26nB181_p0431a23║頭事，亦當料理清楚，不可更復因循矣！萬望留神，伏
J26nB181_p0431a24║熱珍重。不盡。
J26nB181_p0431a25║復文載祁南平（諱熊佳）
J26nB181_p0431a26║尊嚴僊逝，憂出非常，山僧未能遣一介使用弔左右
J26nB181_p0431a27║者，以居士見越常情，亦以山僧跡居方外者也。不意
J26nB181_p0431a28║疏拙嬰難，反辱教札見唁，悚惕有加耳！況復達識高
J26nB181_p0431a29║論尤足發人深省？如曰末劫正臨，古之至人如羑里
J26nB181_p0431a30║畏匡，俱從逆行持世。夫子之說，洪範也，第曰僅云逆
J26nB181_p0431b01║順不嬰，尤非深知和尚者，則山僧豈敢當哉？相去日
J26nB181_p0431b02║以遠，相見日以疏，回首能仁，有同隔世矣！春末夏初，
J26nB181_p0431b03║乍寒乍暄，唯珍育。不盡。
J26nB181_p0431b04║復皜菴費內史（諱景烷）
J26nB181_p0431b05║比來江上風鶴騰疑，貧道方停櫂吳門，忽接華翰，知
J26nB181_p0431b06║愛念我者深至，馳仰之私，何啻春苕方增也邪？別機
J26nB181_p0431b07║西堂，既荷栽培，則道峰片席與繼席之者，貧道更無
J26nB181_p0431b08║復返顧之憂矣！所恨華髮一天霜，而殘雲莫鳥志在
J26nB181_p0431b09║依山歸樹，弗克長侍左右耳！諸餘腕不勝，既金風瑟
J26nB181_p0431b10║瑟，惟珍攝。弗備。
J26nB181_p0431b11║又
J26nB181_p0431b12║屢辱慈念，感不去衷，方媿僑寓行間，未遑訊問為歉，
J26nB181_p0431b13║而又先以華音示我，何情之深而渥也？婁東邗上，等
J26nB181_p0431b14║是雁落沙汀，宿水餐雲之志，終當償之金輪五老間
J26nB181_p0431b15║耳！福無雙至，既有蘭孫之慶，合膺尤子之虞，此堪忍
J26nB181_p0431b16║娑婆，所以為缺陷世界也。抑人有言：「知事少時煩惱
J26nB181_p0431b17║少。」令姪喜知事，故應多受煩惱，第不當憂及居士耳！
J26nB181_p0431b18║雖然，周處反轍卒為晉代名儒，安知今日之禍，又非
J26nB181_p0431b19║將來之福哉？別機質陋無文，叨承曲庇厚矣！譽多溢
J26nB181_p0431b20║美，得無過情也乎？梅綻新枝，時有暗香入座；柳含春
J26nB181_p0431b21║意，不禁青眼撩人。明取箇中消息，何間千里同堂？吳
J26nB181_p0431b22║門之櫂，萬乞停舟，臨書無任戴仰之至。
J26nB181_p0431b23║又
J26nB181_p0431b24║闊別故人，三見庭梧葉落，眷念之私，非不中心如失，
J26nB181_p0431b25║而奔走淮齊，山川為間，正莫詰興居之安否如何耳？
J26nB181_p0431b26║清長老來辱手教，始知有鼓盆之戚，家復多難。苟非
J26nB181_p0431b27║高明勘破空華幻影，詎能堪忍如斯苦境惡緣也邪？
J26nB181_p0431b28║山僧識疏材淺，既無神龜藏六之用，復多業緣鼓蕩
J26nB181_p0431b29║之風，未必動而不遷，亦曰物誠斯應，不意居士曠識，
J26nB181_p0431b30║亦竟以為猶然棲棲也。且道峰片席，清長老既能勉
J26nB181_p0431c01║承堂構，復賴藉弘護威靈，使山門不致寂寥，化儀或
J26nB181_p0431c02║將綿衍，斯善矣！又何必再三敦逼垂老無似之人哉？
J26nB181_p0431c03║江山悠渺，恐增跋涉，萬勿命駕，庶不絕我芒鞋竹杖，
J26nB181_p0431c04║尋洞中人于苕溪深處也。賤齒何足為念？謹拜嘉賜，
J26nB181_p0431c05║秋風漸肅，唯冀若時自愛。不備。
J26nB181_p0431c06║又
J26nB181_p0431c07║前有還山退居瑤席之復者，蓋為辱承眷念之殷重
J26nB181_p0431c08║違長者故耳！一則欲清長老再領院事，俾山僧得超
J26nB181_p0431c09║遙容與，時駕廣陵之鶴、時揚霅水之舲，相從香山九
J26nB181_p0431c10║老，或聽雲嵒下、或賞雪峰頭，庶幾頤真葆和，以不夭
J26nB181_p0431c11║札其天年而已。今清長老既堅志不還，則一任燈籠
J26nB181_p0431c12║騎佛殿出山門，抑山僧何苦龍鍾僕僕，甘為兒孫作
J26nB181_p0431c13║馬牛哉？故定計明春二月，祇可一到上方，少慰勞勞
J26nB181_p0431c14║闊別之思，常住事宜不敢與知也。先此布聞，統惟恕
J26nB181_p0431c15║悉。不宣。
J26nB181_p0431c16║又
J26nB181_p0431c17║到山數日，聞大維摩示疾毘邪，屢欲遣問，正恐反更
J26nB181_p0431c18║勞神，然私不去心也。適諸郎姪及兩張先生至，知竟
J26nB181_p0431c19║霍然，殊為慰慊。日者山僧棄昭易邗水萬有千金之
J26nB181_p0431c20║功業，直飄然歸臥空山者，豈有所眷戀其間？特以曩
J26nB181_p0431c21║劫與居士有深緣，而一往弘護之誼不忍違負耳！山
J26nB181_p0431c22║僧且不忍負居士，顧于先師半生締搆之叢林，忍見
J26nB181_p0431c23║墓木未拱日就傾圮？今往者拂袖已行，來者皆掉頭
J26nB181_p0431c24║不顧，使山僧溘同朝露，則亦已矣！尚狗馬未填溝壑，
J26nB181_p0431c25║將宜何如為心者？夫此安彼危、此飽彼饑；此簡閒、彼
J26nB181_p0431c26║憂勞，寧獨灼如高鑒？即至愚之夫，亦知此行必凶多
J26nB181_p0431c27║吉少。然山僧所以為此極難者，正如石齋合座師，本
J26nB181_p0431c28║一帖括書生，當君國危亡之際，必躬就戎行，卒視死
J26nB181_p0431c29║而如飴，誠以國宜忘家、君宜忘身，臣子之分當如此
J26nB181_p0431c30║耳！將遂渡江而南，不知奉教更復何日？臨書愴懷，曷
J26nB181_p0432a01║勝凄清？
J26nB181_p0432a02║復靜香周觀察（諱荃）
J26nB181_p0432a03║炎荒喪亂，北地災仍，唯青齊四境之中，賴德星高炤，
J26nB181_p0432a04║屢見豐年穰穰，夜戶不扃矣！復軫念蒼生之盲無慧
J26nB181_p0432a05║目也，必欲借大法金鎞而開鑿之，非內聖外王之道
J26nB181_p0432a06║備乃厥躬，何以臻此？第媿山僧利眾乏珍，無以副台
J26nB181_p0432a07║臺之請求耳！夫感應道交理無固必，既承呼召，敢不
J26nB181_p0432a08║奔趨？所以遲遲吾行者，屬此間有未了之案，然亦隨
J26nB181_p0432a09║宜註銷，行將曳杖就途矣！相見匪遐，率爾報命，統惟
J26nB181_p0432a10║慈原。弗宣。
J26nB181_p0432a11║又
J26nB181_p0432a12║勉承台命，竭蹶赴青，不謂遽逢居士之大故，弗克安
J26nB181_p0432a13║止檀陰之下，相與光揚此事，則我法可知矣！道中獲
J26nB181_p0432a14║一傾蓋無以為情，復不能少致生芻之獻，然居士方
J26nB181_p0432a15║以道義廣交遊知，不以世俗相期焉！山僧安敢希蹤
J26nB181_p0432a16║古人？特以年運既往，謬為諸方推許，庶竭駑鈍少挽
J26nB181_p0432a17║末年頹風，是所報于萬一耳！抑聞至人不以存沒間
J26nB181_p0432a18║念、不以生死縈懷，惟望凝神自愛葆我天真，儻後緣
J26nB181_p0432a19║成熟，再託弘護之中，爾時唱拍相酬，豈不寂莫中一
J26nB181_p0432a20║段快事也？臨楮曷勝神企之至？
J26nB181_p0432a21║復開來萬萊州（諱代尚）
J26nB181_p0432a22║猥承賦贈及法殿之顏，高挂雲堂，頓覺華雨彌空、龍
J26nB181_p0432a23║蛇走壁，正使藏之百葉，且有考往蹟而興弔古之思
J26nB181_p0432a24║者，況此日之瑤章璀璨乎哉？竊惟門下孝以作忠、慈
J26nB181_p0432a25║以使眾，其于家國之間，舉人道之所宜然者，可謂罄
J26nB181_p0432a26║無能事矣！至若山僧之株守林泉，罔裨宗教，直一衰
J26nB181_p0432a27║朽陳人已耳！顧何煩高明齒頰而揄揚累幅也邪？初
J26nB181_p0432a28║夏賦歸來，暫寓邗上小菴，佇聽萊績告成，行將藩蔽
J26nB181_p0432a29║江南，奉麈或當有自乎！春光溢目，想興居凡百如宜，
J26nB181_p0432a30║謹此借候，餘希珍玉。弗備。
J26nB181_p0432b01║復松交顧比部（諱子咸）
J26nB181_p0432b02║向者承乏越州大能仁寺，幸依檀蔭，因得奠安厥居
J26nB181_p0432b03║于萬有好惡之中，嗣後弘法台垣，竟以無妄罹災，復
J26nB181_p0432b04║藉讜言賴昭雪，則又非僅託庇甘棠，且將肉白骨起
J26nB181_p0432b05║死者而生之矣！乃數年之間，萍蹤湖海，浪跡淮齊，遂
J26nB181_p0432b06║不克以一函訊問興居，罪也如何？蒙慈宥弗棄夷，更
J26nB181_p0432b07║以報國禪院相推挽。國未云報，報我知己，此其時矣！
J26nB181_p0432b08║其奈衰殘無似，固利眾乏珍，而邗江吳會抑多未了
J26nB181_p0432b09║之局，坐此分身不迭可若何？或因便得一造龍門，話
J26nB181_p0432b10║往昔為厚幸。至于金閶把斷，化導一方，則智短神疲，
J26nB181_p0432b11║恐雖方命亦有所不暇惜也。死罪死罪，不盡不盡。
J26nB181_p0432b12║復爾濤汪進士
J26nB181_p0432b13║仰惟逸韻孤標，聞諸敝檀費皜菴者飫矣！昨過鴛湖
J26nB181_p0432b14║得晉光儀，如坐春風愛日中，不啻錫我百朋之惠，矧
J26nB181_p0432b15║茲德音不已哉？承諭欲山僧曲垂方便得唱還鄉曲
J26nB181_p0432b16║者，不妨居士即今磊磊落落，作一破家散宅漢，則自
J26nB181_p0432b17║無家可坐、無世可興，又豈有鄉邑之可還也邪？不見
J26nB181_p0432b18║古德道：「還鄉盡是兒孫事，祖父從來不出門。」是在居
J26nB181_p0432b19║士留神而已。旅菴月子在山僧門下，未逮賜由之輩，
J26nB181_p0432b20║而盛德作人，遂蒙獎藉乃爾！然苟能堅自樹立，其去
J26nB181_p0432b21║時流也遠矣！秋曙至，深委近履，殊為慶慰。李道臺弘
J26nB181_p0432b22║護無斁深荷，鼎力吹歔并謝。弗備。
J26nB181_p0432b23║復明州眾護法宰官
J26nB181_p0432b24║先和尚典主斯席近十載餘，荷大檀呵護之靈，故得
J26nB181_p0432b25║梵海無波、道山高出。今者天不惠弔、哲人云逝，閔予
J26nB181_p0432b26║小子方深梁木之悲、未諳父薪之重，乃門下不泯先
J26nB181_p0432b27║德，儼然忘其固陋，重之以堂搆是仍之命，拊躬循省
J26nB181_p0432b28║百慮摧填，方欲山藏海竄、曲匿高深，而山中同門昆
J26nB181_p0432b29║年，過奉明詔霜督愈嚴，今則山僧自知業緣無避，抑
J26nB181_p0432b30║以白楊蕭蕭，先靈在望，築室反場，伊何人哉？故敢勉
J26nB181_p0432c01║承台命，俟三年心喪之後，度其可行則行之，不可則
J26nB181_p0432c02║與大檀共戴有德，以不昧先和尚屬累群公之誼斯
J26nB181_p0432c03║已矣！所冀大檀弘護無斁，保茲清眾，俾不孝得安山
J26nB181_p0432c04║鳥飲啄之嘗，則食德寧有艾哉？奉教有自，艸復不虔，
J26nB181_p0432c05║統惟垂炤。弗宣。
J26nB181_p0432c06║復常熟眾護法宰官
J26nB181_p0432c07║承翰以勝法見召，固當從喚。自惟駑馬伏櫪，不堪有
J26nB181_p0432c08║所驅策，矧廣潤殘局未終當破壞之餘？一旦去其司
J26nB181_p0432c09║守，非但剎竿倒地，將恐佛面生苔矣！妨命之愆，統惟
J26nB181_p0432c10║慈炤，臨書無任，主臣之至。
J26nB181_p0432c11║復檇李諸護法宰官
J26nB181_p0432c12║鴛湖浩渺，秀水泚清，所以蔚為文邦佛國者，雖地靈
J26nB181_p0432c13║乎！亦由諸大君子動之以光風、臨之以霽月，遂如是
J26nB181_p0432c14║其泱泱大風哉！譬諸安養人之所樂生也，復有觀音
J26nB181_p0432c15║勢至垂手提攜焉！不即往惑矣，更掉頭不顧，豈夫也
J26nB181_p0432c16║哉？然則貧道辱諸大君子棲真之命，又何異是？但日
J26nB181_p0432c17║者謝事道峰，期于投老匡廬，金輪五老實聞斯言，無
J26nB181_p0432c18║幾而遂食之，此固諸大君子之所不取也。所冀玉成
J26nB181_p0432c19║乎其大者，庶不敏之是釋，抑或相共諸大君子對臨
J26nB181_p0432c20║乎空生嵒畔焉！其不逖耳矣！謹復弗宣。
J26nB181_p0432c21║復李灌谿、姚文初、吳止齋、陳皇士諸護法宰官
J26nB181_p0432c22║恭惟眾檀，德合民望，文為士宗，正氣彌天。既潔身以
J26nB181_p0432c23║持世，清風匝地，尤起懦而鐫頑。百艸出龐蘊之家，章
J26nB181_p0432c24║明祖意；天女入維摩之室，妙發辯才。法喜逍遙，豈等
J26nB181_p0432c25║蘇黃以有間？玄機旁礡，將追楊李而上之。某佛蔭叨
J26nB181_p0432c26║承、宗圖濫廁，人非廣慧難酬郡尉之禪；智遜金山敢
J26nB181_p0432c27║下端明之帶。辱諭般若廢寺，欲侍者葦燈效恢復之
J26nB181_p0432c28║勞，且以中興文字委之山僧。班門弄斧，某固不敢，即
J26nB181_p0432c29║葦燈宗子，學齒未長，德能俱淺，夫以白雲之洞徹，見
J26nB181_p0432c30║元發用太早，尚來昔人非福之譏，矧其下乎？某聞君
J26nB181_p0433a01║子愛人以德，果諸檀愛其慧辨英敏，可臻斯道，當勸
J26nB181_p0433a02║其竿頭進步再見文殊，不應使彼坐向彌勒閣中生
J26nB181_p0433a03║滅度想也。抑道邊廢剎，殊費經畫，吳下叢林又近多
J26nB181_p0433a04║奔競之風，以血氣未定之人染其惡習，名利薰心，必
J26nB181_p0433a05║致枉道辱身，敗傷風教，得不求益無幾，而害實弘多
J26nB181_p0433a06║哉？尚冀諸檀策發而謝遣之，則戴德之思，當有倍于
J26nB181_p0433a07║銜結者矣！臨書無任主臣。
J26nB181_p0433a08║與祈遠唐孝廉（諱元竤）
J26nB181_p0433a09║欽風慕德之久，僅于天童一曙光華，自此如武陵春
J26nB181_p0433a10║色，杳不重逢矣！辛巳隱匡南，遠承教札，及黃檗老人
J26nB181_p0433a11║碣上之詞，拜跪展讀，朗詠嵒前，則猿啼危木、鶴唳青
J26nB181_p0433a12║霄。會某適刪潤從兄伯子狀，于時鶺鴒原上之思，遂
J26nB181_p0433a13║合作風雨雞鳴之感，但幽棲既荒遠，而嬾癖復中心
J26nB181_p0433a14║脾，不覺因循廢閣于今。頃拮据天童先師銘事，重嵒
J26nB181_p0433a15║之感欻復見前，方冀匈言左右，不謂惠貺下頒，謹此
J26nB181_p0433a16║特遣侍僧走謝兼展夙懷，伏望矜哀愚誠，一字之褒
J26nB181_p0433a17║非但先兄榮于華袞，庶俾遠方殊俗聞風之下廉立
J26nB181_p0433a18║而敦，則凡自今以往之人心，既死而之生者，皆門下
J26nB181_p0433a19║之賜也。若謂誓言始出，方三令而五申之，不應自某
J26nB181_p0433a20║決撒籓籬，則此乃風世之言，何與諸方之事敬以為
J26nB181_p0433a21║請？畏涉葛藤，不敢[糸*蠃]縷。
J26nB181_p0433a22║復予安王孝廉
J26nB181_p0433a23║緬懷玄致，渴想殊深，忽教札遠頒，箑章寵被，兼拙錄
J26nB181_p0433a24║重辱題辭，顧盻之間，何止風清四座？直令嵒壑光生
J26nB181_p0433a25║矣！先德有言：「功名美器，造物不與人全，人固欲之，天
J26nB181_p0433a26║必奪之。」矧內無實德而浪得虛名者邪？褒嘉過逮與
J26nB181_p0433a27║夫巨剎濫膺，皆所謂負乘致寇者。然藉是得以朝夕
J26nB181_p0433a28║祇承大教，非不願幸，但廣潤住僅一周寒暑，無尺寸
J26nB181_p0433a29║之勞足以報效山林泉石，正難撩起便行，而恬作負
J26nB181_p0433a30║心漢耳！儻邀居士之靈主者，或聽以客情相處，則奉
J26nB181_p0433b01║塵當在霜老華黃之候，否則不敢與聞大命矣！謹布
J26nB181_p0433b02║腹心，統惟裁察。
J26nB181_p0433b03║又
J26nB181_p0433b04║明夷蒙難，在昔聖賢莫可殫紀，至若山僧又不足言
J26nB181_p0433b05║矣！東甌之質自是業種五百生前，豈當事者有成心
J26nB181_p0433b06║于我輩哉？即有成心，愈徵夙負難逃，此我輩學佛之
J26nB181_p0433b07║徒明見三世果因，而不從違世儒諉天與命之說也。
J26nB181_p0433b08║如此，則尚恐此番償酬不足，致有餘殃可畏，又焉肯
J26nB181_p0433b09║打向別處流轉乎？辱念殷殷，至形歌詠，是將不朽山
J26nB181_p0433b10║僧也，抑山僧何幸，小出而大遇哉？
J26nB181_p0433b11║又
J26nB181_p0433b12║見可而進，知難而退，來翰非不籌之至當，山僧亦非
J26nB181_p0433b13║不委悉深情，但既承當箇事，闡化一方，不能洞察幾
J26nB181_p0433b14║微，綢繆未雨矣！徒于舵折檣傾之後，方議收綸罷釣，
J26nB181_p0433b15║未免貽譏有識。抑山僧佛氏之徒，而學夫佛者也，夫
J26nB181_p0433b16║佛必以深悲大願為心，悲願之重，身命是輕，故曰：「將
J26nB181_p0433b17║此身心奉塵剎。」又曰：「我觀三千大千世界，無有芥子
J26nB181_p0433b18║許，而非菩薩舍身命處。」審若如是，是則欠債還錢，況
J26nB181_p0433b19║已不中？矧爭潛見校夷險，而為趨避之地哉？故識者
J26nB181_p0433b20║謂山僧宜捐道峰，而不知山僧早已捐夫身命矣！蓋
J26nB181_p0433b21║不如是，是謂離悲棄願，而佛必曰：「某非吾徒也。」然則
J26nB181_p0433b22║在彼不妨已展不收、在我難持退而不進，庶幾將此
J26nB181_p0433b23║身心用報佛恩酬知己耳！唯高明其鑒諸。
J26nB181_p0433b24║
J26nB181_p0433b25║
J26nB181_p0433b26║
J26nB181_p0433b27║
J26nB181_p0433b28║
J26nB181_p0433b29║
J26nB181_p0433b30║布水臺集卷第三十一