J26nB182_p0439a01║萬如和尚語錄序
J26nB182_p0439a02║昔如來以一大事因緣出興於世，續其命者，荷擔之
J26nB182_p0439a03║責無時可懈，故未悟悟難、悟已守難、守已行難，往往
J26nB182_p0439a04║有善力偶諧，雖名唱道，秪屬世諦流布，於祖父田園，
J26nB182_p0439a05║未免拋家失業，非具正見、達圓機，如覆載無心、順應
J26nB182_p0439a06║不滯者，不能堪斯任也。吾於萬如大師深嚮往焉，師
J26nB182_p0439a07║受法天童老人，不事矜炫，深居一庵，與二三衲子草
J26nB182_p0439a08║衣木食，多歷年所。昨冬親覲老人，還適緇素合詞堅
J26nB182_p0439a09║請，方起諾之。會閩江善信不遠千里，虛曹山法席請
J26nB182_p0439a10║師開爐，於是飛錫南指，勉應一期，復棄而還。則龍池
J26nB182_p0439a11║勤舊，齎彼中名公暨諸檀護尺牘，請師繼席龍池，為
J26nB182_p0439a12║祖父開化地，慈音勝軌昭然在前，照耀等於日月。自
J26nB182_p0439a13║非本際契合，若磁石之於鐵，自然相吸者，安能踐其
J26nB182_p0439a14║位、披其衣、行其令哉？師雖每事恬退，而時緣稔會，法
J26nB182_p0439a15║爾難辭，況通真達俗，等心普愛，隨宜攝受，真得一行
J26nB182_p0439a16║三昧者。今讀其語，有收有放，全殺全生，肘後靈符，逗
J26nB182_p0439a17║機發藥，殆所謂腕頭不費絲毫力，恢恢乎游刃有餘
J26nB182_p0439a18║地者矣。夫順風之呼應者加疾，當兩世化緣已熟，纘
J26nB182_p0439a19║其緒者暨茨丹雘以終厥圖，事半功倍，前哲有光，使
J26nB182_p0439a20║人謂禹門不死、天童復生，蓋深蓄厚養培之者有素
J26nB182_p0439a21║也。為報百川來朝此地，請歌唐人龍池篇為左券焉。
J26nB182_p0439a22║晉昌唐世濟敬題
J26nB182_p0439a23║
J26nB182_p0439a24║
J26nB182_p0439a25║
J26nB182_p0439a26║
J26nB182_p0439a27║
J26nB182_p0439a28║
J26nB182_p0439a29║
J26nB182_p0439a30║
J26nB182_p0439b01║萬如禪師語錄序
J26nB182_p0439b02║萬如大師住持東塔，隨機響應，廣度含靈。余謁
J26nB182_p0439b03║師禪室中，偶舉因緣數則，絲來線去，大有作家風規，
J26nB182_p0439b04║且喜天童一枝佛法又與麼流將去也。
J26nB182_p0439b05║海岸道人黃端伯拜題
J26nB182_p0439b06║
J26nB182_p0439b07║
J26nB182_p0439b08║
J26nB182_p0439b09║
J26nB182_p0439b10║
J26nB182_p0439b11║萬如禪師語錄序
J26nB182_p0439b12║德山入門便打，臨濟入門便喝，何處更著文字語言？
J26nB182_p0439b13║然浮山以一偈識白雲祥庵主，以一轉語識聰老。香
J26nB182_p0439b14║林遠在雲門作侍者十八年，稱大悟，辭行時一語不
J26nB182_p0439b15║愜，更留三年。古人重言句如此，蓋貴知其落處耳。末
J26nB182_p0439b16║法淆訛，雌黃莫辯，非具正知正見，續佛慧命，嫡嫡相
J26nB182_p0439b17║承，誰能於十斛驢乳以一滴獅子乳迸散卻？萬如大
J26nB182_p0439b18║師，天童密和尚法嗣也。天童得法於幻老人，上溯臨
J26nB182_p0439b19║濟為第三十世，源流歷然，譜牒具在，單拈白棒，掀翻
J26nB182_p0439b20║窠臼，穿盡天下衲僧鼻孔，令十方參學義路偷心無
J26nB182_p0439b21║處棲泊。萬大師於師傳秘密深入閫奧，親承囑累，宗
J26nB182_p0439b22║風大振。今所居龍池，故幻老人選佛場，雲山鐘拂，提
J26nB182_p0439b23║唱重新，遂使幻老人當年燈花熚爆聲雷轟電掣，照
J26nB182_p0439b24║天照地，孫祖同堂，靈山一會儼然未散，豈非栴檀之
J26nB182_p0439b25║宿緣、震旦之勝事哉？所願一切有情於此法語，若見、
J26nB182_p0439b26║若聞、若相傳頌，如聞塗毒鼓，喪身失命去。
J26nB182_p0439b27║佛弟子梁谿高世泰齋沐書
J26nB182_p0439b28║
J26nB182_p0439b29║
J26nB182_p0439b30║
J26nB182_p0439c01║萬如禪師語錄序
J26nB182_p0439c02║臨濟一宗，代有杰起，至天童密老人乃復載振。凡瓶
J26nB182_p0439c03║錫所臨，法筵龍象，師師濟濟，遐邇四眾聞風神肅。猗
J26nB182_p0439c04║歟休哉，可稱極盛矣。吾萬大師，參承有年，得印心印，
J26nB182_p0439c05║今其據座敷揚，拈條白棒，斷人命根。若方便接引處，
J26nB182_p0439c06║橫說豎說、有說無說，俱是大師婆心昊也。捧讀大師
J26nB182_p0439c07║語錄，見其掃盡枝蔓，抉剔本根，斬絕理路，單明向上
J26nB182_p0439c08║真機，所謂獅子出窟，百獸潛蹤，億千載之下，何時、何
J26nB182_p0439c09║地、何人而不歸向於大師也哉？斯臨濟一宗，得密老
J26nB182_p0439c10║人而中興，而大師於老人又始稱克家之子。謹序。
J26nB182_p0439c11║檇李如如居士黃承昊敬題
J26nB182_p0439c12║
J26nB182_p0439c13║
J26nB182_p0439c14║
J26nB182_p0439c15║
J26nB182_p0439c16║
J26nB182_p0439c17║
J26nB182_p0439c18║
J26nB182_p0439c19║
J26nB182_p0439c20║
J26nB182_p0439c21║萬如禪師語錄序
J26nB182_p0439c22║萬如和尚，於崇禎辛巳間開法如如禪院，剎竿方建，
J26nB182_p0439c23║日繞千指，歲殣洊臻，香積無匱。爾時語錄初就，即屬
J26nB182_p0439c24║埽道人為序。序曰：嘗論震旦聖賢之書，一言半句儘
J26nB182_p0439c25║可徹底，不得徹者，滯語言文字也。于是大部般若西
J26nB182_p0439c26║來，以梵書左行，滴骨滴髓開示，何言非棒喝？何句非
J26nB182_p0439c27║麻三斤、乾屎橛？無奈語言文字習氣熟爛，認翻譯不
J26nB182_p0439c28║認般若，辜負黃面老子婆心，無出頭吐氣分。于是面
J26nB182_p0439c29║壁老子西來抹煞翻譯經典，單提直指人心，見性成
J26nB182_p0439c30║佛，詎知八字流傳，益添爛熟，話頭公案支離曼衍，三
J26nB182_p0440a01║車八藏難分軒輊，認得棒喝字、麻三斤、乾屎橛字者，
J26nB182_p0440a02║曾不認得西來意，無乃此方語言文字實為魔祟。何
J26nB182_p0440a03║若并此八字梵書左行之教，震旦人摸索鼻孔不著，
J26nB182_p0440a04║庶得少分相應，有日㘞地一聲響耶？昔高坐道人不
J26nB182_p0440a05║學晉語，非簡應對之煩，的是面壁前直指一著子。今
J26nB182_p0440a06║萬如和尚幻住苧溪微塵剎裏，機緣湊泊，說法熾然，
J26nB182_p0440a07║隻眼冷看，卻不曾道著一字句，一時騎臨濟項、築天
J26nB182_p0440a08║童肋，掀倒黃面面壁兩老子窠臼，總是到家後白地
J26nB182_p0440a09║風光，不許旁人將甜頌蜜多澆佛頭一點也。倘此時
J26nB182_p0440a10║有菩提流支在，應彈指讚歎，仍翻梵書左行，轉流西
J26nB182_p0440a11║土。兩老子見之，咄咄怪叱震旦中語言文字，盡的的
J26nB182_p0440a12║西來意、的的威音王那畔事，無有差別云。此序自明
J26nB182_p0440a13║迨清，已閱滄桑，萬和尚延主龍池，整頓祖庭，歷有歲
J26nB182_p0440a14║年，復經鼎革，於順治丁酉示寂之後，法嗣介為重梓
J26nB182_p0440a15║如如、曹山、禹門三會語錄，送入楞嚴紫柏院經坊，附
J26nB182_p0440a16║藏流通，拮据將事，可謂法門幹子矣。奈因龍池原本
J26nB182_p0440a17║付囑，機緣輒多，更無異同。於是同門昆季自立，素嚴
J26nB182_p0440a18║中明古鏡松，若古鑑法海、永如爾初一輩，法嗣群起，
J26nB182_p0440a19║有言和尚語錄行世多冊，自于丁酉春彙刻全部，刪
J26nB182_p0440a20║存十之一二編為十卷，時欲送入藏坊，因梓敘不恭，
J26nB182_p0440a21║留鎮龍池，覆按生前原本，持論確有證據，質成於埽
J26nB182_p0440a22║道人稍加點定，字句真蹟得還舊觀。此慧命衣缽所
J26nB182_p0440a23║關法語，義難假借片時率爾，徐復翻然因為錄成，原
J26nB182_p0440a24║序明著事宜，以白諸方而昭千古，謂是震旦中語言
J26nB182_p0440a25║文字可，謂是西來意、梵書左行亦可，而萬和尚光明
J26nB182_p0440a26║且長炳於三千大千世界矣。
J26nB182_p0440a27║順治己亥春仲國子司業前戊辰二甲進士虞衡郎
J26nB182_p0440a28║副廷尉曹溪憨祖弟子福徵道一居士譚貞默槃
J26nB182_p0440a29║談謹譔
J26nB182_p0440a30║
J26nB182_p0440b01║萬如禪師語錄目錄
J26nB182_p0440b02║卷首
J26nB182_p0440b03║序文傳
J26nB182_p0440b04║卷第一
J26nB182_p0440b05║住浙江嘉興府如如禪院語錄
J26nB182_p0440b06║卷第二
J26nB182_p0440b07║住福建興化府曹山上生禪寺語錄
J26nB182_p0440b08║卷第三
J26nB182_p0440b09║住荊谿龍池山禹門禪寺語錄
J26nB182_p0440b10║卷第四
J26nB182_p0440b11║荊谿龍池山禹門禪寺語錄
J26nB182_p0440b12║卷第五
J26nB182_p0440b13║荊谿龍池山禹門禪寺語錄
J26nB182_p0440b14║卷第六
J26nB182_p0440b15║荊谿龍池山禹門禪寺語錄
J26nB182_p0440b16║卷第七
J26nB182_p0440b17║示眾
J26nB182_p0440b18║機緣
J26nB182_p0440b19║卷第八
J26nB182_p0440b20║法語
J26nB182_p0440b21║拈古
J26nB182_p0440b22║頌古
J26nB182_p0440b23║卷第九
J26nB182_p0440b24║書問
J26nB182_p0440b25║真讚
J26nB182_p0440b26║自讚
J26nB182_p0440b27║卷第十
J26nB182_p0440b28║佛事
J26nB182_p0440b29║雜著
J26nB182_p0440b30║偈
J26nB182_p0440c01║行實
J26nB182_p0440c02║行狀
J26nB182_p0440c03║塔銘
J26nB182_p0440c04║
J26nB182_p0440c05║
J26nB182_p0440c06║
J26nB182_p0440c07║
J26nB182_p0440c08║
J26nB182_p0440c09║
J26nB182_p0440c10║萬如禪師語錄目錄（終）
J26nB182_p0440c11║荊溪龍池老和尚列傳
J26nB182_p0440c12║檇李嚴大參呂嘉祐仝校正
J26nB182_p0440c13║
J26nB182_p0440c14║師浙之禾郡秀水張氏子也，諱通微，號萬如。嬰齡喪
J26nB182_p0440c15║父，隨母金氏育于外家。稍長，從世父習業，遽有出塵
J26nB182_p0440c16║之志。年十九，投郡南興善寺，禮涵初公脫白，後參方
J26nB182_p0440c17║受具戒，閱《禪關策進》，遂提撕無字公案，歷扣名宿。偶
J26nB182_p0440c18║閱《楞嚴》，至「諸可還者，自然非汝；不汝還者，非汝而誰」，
J26nB182_p0440c19║恍有所得，往參湛然澄和尚，問無夢無想話。一日，湛
J26nB182_p0440c20║上堂，云：「眾兄弟！且道：一切放下，阿那個是主人？」公豎
J26nB182_p0440c21║拂子云：「舉頭天外看，誰是我般人？」師聞若暗入明，特
J26nB182_p0440c22║歸養母，遂卜居於華嚴橋之西，刱凈明菴居處。是時
J26nB182_p0440c23║密雲師翁住鹽官金粟寺，師造其室，翁一見便問：「者
J26nB182_p0440c24║位僧那裡？」師便喝。翁云：「老僧過在什麼處？」云：「再犯不
J26nB182_p0440c25║容。」云：「犯後如何？」師擬議，翁便打云：「該我打你。」師汗流
J26nB182_p0440c26║浹背，從此心中疑塞，仍歸事母，朝夕剋證。一日入城，
J26nB182_p0440c27║聞人家打小廝云：「看你藏在那裡去？」師聞之釋然，遂
J26nB182_p0440c28║口占偈云：「沒處藏，沒處藏，全身獨露在街坊，堪笑華
J26nB182_p0440c29║亭擺渡漢，葛藤打得太郎當。」雖然，尚未自肯。適因母
J26nB182_p0440c30║逝，遂再之金粟，由是情不移物，立志益勁。一日，見僧
J26nB182_p0441a01║問師翁云：「如何是佛法的的大意？」曰：「近前來。」僧近前。
J26nB182_p0441a02║曰：「老僧從來未曾眼花。」僧罔措。師聞，洞徹玄旨，頓釋
J26nB182_p0441a03║從前寶惜及觀經諸公案是甚麼弄猢孫圈繢，欣歸
J26nB182_p0441a04║舊隱。有居士黃清伯者，與師道契日深，遂鳩資買民
J26nB182_p0441a05║屋，易名桐月菴，遷師居之。寒暑一衲，學不雜習，經史
J26nB182_p0441a06║傳紀，一目知源。師雖了悟，縱奪隨方，意不傲物，交接
J26nB182_p0441a07║沖和，禾之士大夫咸推師德，請主東塔，師辭讓不已，
J26nB182_p0441a08║遂勉赴焉。一時聞風趨影，道俗具瞻，於是結拈花社，
J26nB182_p0441a09║以策勵仝志。居三載，四方耆宿咸來咨決於師，師每
J26nB182_p0441a10║卻席以待，如杭郡司李端伯黃公臨禾，必問道於師，
J26nB182_p0441a11║機緣載語錄中。師臨眾寬直，所是必進之以禮，非是
J26nB182_p0441a12║則規之以道。及辭院之日，內外眷戀，如失依怙焉。崇
J26nB182_p0441a13║禎乙亥冬，天童老人七十大慶，師懷香拜祝，入門便
J26nB182_p0441a14║喝，翁云：「胡喝亂喝。」師又喝，翁又云：「胡喝亂喝。」師遂禮
J26nB182_p0441a15║拜，翁打云：「你再喝喝看。」師云：「蒼天！蒼天！」便行。翁呼云：
J26nB182_p0441a16║「萬如！我直下疑你者兩喝，道道看。」師云：「歇歇與和尚
J26nB182_p0441a17║道。」遂出。自茲師翁鍾契，固留住山，師以院事辭歸未
J26nB182_p0441a18║久退院，尋依座下命典客司，次侍巾缶，方親智證，咨
J26nB182_p0441a19║辯益新。一日，翁問師云：「般若無知，無所不知。速道！速
J26nB182_p0441a20║道！」師拍膝而出。又侍次，舉：「一翳在眼，空花亂墜，你如
J26nB182_p0441a21║何會？」師諾聲便出。又一日，問師云：「薰風自南來，殿閣
J26nB182_p0441a22║生微涼，汝作麼生會？」師云：「嚴霜初降，徹骨皆寒。」曰：「天
J26nB182_p0441a23║地懸隔。」師拂袖出。復呈頌云：「薰風自南來，殿閣生微
J26nB182_p0441a24║涼。遍界寒毛豎，將身衲被藏。鼻息鼾鼾一覺醒，從來
J26nB182_p0441a25║越國是南方。」師翁深加器重。歲丁丑，履素黃公承昊
J26nB182_p0441a26║致書迎師歸舊隱，翁遂授師大法之囑。因山主履素
J26nB182_p0441a27║別號如如居士，故欣然書如如菴匾額，是以改桐月
J26nB182_p0441a28║為如如菴也。於時德聲益彰，三年如菴遂成叢席。辛
J26nB182_p0441a29║巳冬，檀護躬請開法，四眾駢集，千指悅依。壬午，履素
J26nB182_p0441a30║公蒞任閩憲公，清風儉節，一臨境俗易民歡，聞曹山
J26nB182_p0441b01║法席久虛，鐘鼓聲沉杳，公馳書有住持之請，師欣然
J26nB182_p0441b02║以赴。進院之日，公親臨請法升座，其參叩盈室而風
J26nB182_p0441b03║行閩粵。是歲，天童師翁示寂于台之通玄，師聞訃奔
J26nB182_p0441b04║往，且迎翁全身入塔于天童，時癸未二月也。居無何
J26nB182_p0441b05║而隨有龍池之請。龍池者，元一源禪師受得法師某
J26nB182_p0441b06║逢龍即止之識，始卓錫於上龍池，次成叢林于中址。
J26nB182_p0441b07║當是時，源師三賜號、五敕大剎俱辭謝，而獨休老乎
J26nB182_p0441b08║其間，其骨塔遺頹。幻祖在日，囑遷共一塔焉。有憑虛
J26nB182_p0441b09║閣、避暑窟尚在，餘廢，莫知其代。迄神廟間，林壑寥落。
J26nB182_p0441b10║于時有毘陵唐太常凝菴公者，居京師，問道於幻祖，
J26nB182_p0441b11║機契，執弟子禮，遂延祖南來，卜居于此，即今下龍池
J26nB182_p0441b12║是也。重闢堂宇，大成法席，題曰禹門院，而濟上宗風
J26nB182_p0441b13║從茲得振於南矣。歷甲寅，幻祖西歸，密翁禮奉，三祀
J26nB182_p0441b14║方鄙，接踵開法，因仝門眷屬不相為謀，遂拂衣長往，
J26nB182_p0441b15║一虛此席，念有三載。維時翁主金粟、赴黃檗、遷育王，
J26nB182_p0441b16║後居天童，所至道風遐播，王公貴戚無不傾仰。翁雖
J26nB182_p0441b17║時戀祖庭，不免千里間隔，且眷屬藩衍，日久事生，勤
J26nB182_p0441b18║舊滌塵，公者商之郡邑檀護，議請天童法嗣，擇其德
J26nB182_p0441b19║量相宜者來繼此席，俾山門尊重。檀護悅其言，輒致
J26nB182_p0441b20║書天童敦請。適因師翁葬事，同門畢集，眾兄弟咸推
J26nB182_p0441b21║師主龍池為久遠之計，遂以書敦請，師慨然應諾。踵
J26nB182_p0441b22║幻祖繩規，而虛己接物，和風滲人，一住十六載，明道
J26nB182_p0441b23║德之廣，振祖父之條，內外遠近一時悅服，始信眾舉
J26nB182_p0441b24║之不謬耳。師初入院，薪不繼炊，廩無儲積，甫三載，適
J26nB182_p0441b25║遭鼎革，烽煙遍布，劍戟封林，村埜之民輒城移山遯，
J26nB182_p0441b26║所留僧伽黎輩兀然蕭寺中，憑陵寇盜時恐唚膚及
J26nB182_p0441b27║骨，有謂師曰：「事將逼迫，奈何？」師曰：「行教化，臨患難，自
J26nB182_p0441b28║古不免，況祖塔重係，奚可委而去之？寧束手俟命而
J26nB182_p0441b29║已。」眾聞師語，併力堅持，幸無恙。嗚呼！為祖擁護、為道
J26nB182_p0441b30║持身而臨難不懼者，求之於時，孰若師乎？歷乙酉越
J26nB182_p0441c01║丙壬間，雖天步初安，道路間尚草竊充斥，但聞入龍
J26nB182_p0441c02║池者，喟然興善遷義，或操戈入院，瞻師顏、聆師語，皆
J26nB182_p0441c03║拜謝而去，繇是樵採入山之童牧俱沾師德云。當是
J26nB182_p0441c04║時，禾中檀護屢致書迎師，謂如菴為師發跡之地，欲
J26nB182_p0441c05║求重理，緣兵燹之後，蕪穢不治。師不忍從前心力隳
J26nB182_p0441c06║于一旦，於己丑春至禾，晤諸檀越耑為如菴囑托，務
J26nB182_p0441c07║求得人。泊一夕，即返毘陵。不意山中忽被橫累，有囚
J26nB182_p0441c08║執僧行去者，師聞之駭異，不知殃及何由。適常郡協
J26nB182_p0441c09║鎮曹公虎慕師拜訪，一見投誠，敘次，有山中書報，遂
J26nB182_p0441c10║對眾開緘，始知波及之累，即將事細白於曹公。公曰：
J26nB182_p0441c11║「龍池雖密邇寇穴，海內誰不欽仰為祖師道場？」即全
J26nB182_p0441c12║身擔任，親提面鞠其事。一山之安，賴公之佑也。此非
J26nB182_p0441c13║道德所感，何機偶若斯耶？時又屢經歲饉，海內叢林
J26nB182_p0441c14║俱告窘，唯山來眾甚多，執事謂師曰：「廩虛庫乏將若
J26nB182_p0441c15║何？」師意殆欲言時，尚未出口，座下弟子各以意領，而
J26nB182_p0441c16║罄囊典衣捐金，持化來眾以安，於是口碑載道，參慕
J26nB182_p0441c17║爭先，四方列剎莫不渴仰師至。時徑山、天童、興善累
J26nB182_p0441c18║次求請，師以祖庭塔立，刱守非易，概謝不赴。順治癸
J26nB182_p0441c19║巳仲夏，師臨花甲之慶，緇白披誠而祝者，罔辭遠邇
J26nB182_p0441c20║跋涉，稱一時盛事云。師三建法幢，任必先勞，早夜勤
J26nB182_p0441c21║督弗倦。衲子升堂入室者，機融利鈍，病去膏肓，撫眾
J26nB182_p0441c22║御下，老幼咸宜。猥屑頑愚者，師亦恕容相待，聆師之
J26nB182_p0441c23║誨，皆抱謝負愧焉。眾中有病者，師必躬臨撫慰，恒以
J26nB182_p0441c24║香資備藥餌調治。師歷嘗甘苦，自居禹門，祖道重新，
J26nB182_p0441c25║百廢具舉，道勝之韻應若春姁，人人實往虛歸，乃至
J26nB182_p0441c26║林木增翠，草色遙香，檀信雲湊雨合，皆不期然而然，
J26nB182_p0441c27║洵德符道化所至也。師闡化念有餘載，有語錄若干
J26nB182_p0441c28║卷行于世。師世壽六十四，法臘四十五，所化者數千，
J26nB182_p0441c29║嗣印者數十，剃度者二百餘人。丁酉元夜，舟在燕都
J26nB182_p0441c30║普濟院，忽得夢境，自立露地，見大雪飄身，口齒俱墮，
J26nB182_p0442a01║遂以手捧牙而覺，遂增疑慮，急欲遄歸。次日，告其院
J26nB182_p0442a02║主，主曰：「此夢中幻境，何足怪焉？」勉留堅請結夏解制。
J26nB182_p0442a03║于秋八月旋南，至冬月抵常之龍興院，正擬謁師，不
J26nB182_p0442a04║俄頃而驚聞訃至，心翳語絕，逮奔赴，師入滅七晝夜
J26nB182_p0442a05║矣。嗚呼！師逝也，智燈滅焰，法海停波，天人悲集，道俗
J26nB182_p0442a06║失儀，山光揜映，泉鳥咽聲，大眾孜孜兀兀，若嬰兒之
J26nB182_p0442a07║喪怙也。是山有娑羅樹二株，圍數抱，高百餘尺，相傳
J26nB182_p0442a08║謂一源禪師手植，向甚凋落，及師入院，花葉榮盛。師
J26nB182_p0442a09║化之後，花葉頓然衰萎，亦異矣哉！越明年八月十九
J26nB182_p0442a10║日，奉師全身入塔，塔在山門前若干步，塔基為毘陵
J26nB182_p0442a11║唐氏所施。師誕于萬曆甲午五月十五日，示寂於順
J26nB182_p0442a12║治丁酉十月二十九日，梁谿學憲彙旃高公世泰為
J26nB182_p0442a13║師銘其塔。
J26nB182_p0442a14║順治十七年歲次己亥清和月嗣法門人行舟謹述
J26nB182_p0442a15║
J26nB182_p0442a16║
J26nB182_p0442a17║
J26nB182_p0442a18║
J26nB182_p0442a19║
J26nB182_p0442a20║
J26nB182_p0442a21║
J26nB182_p0442a22║
J26nB182_p0442a23║
J26nB182_p0442a24║
J26nB182_p0442a25║
J26nB182_p0442a26║
J26nB182_p0442a27║
J26nB182_p0442a28║
J26nB182_p0442a29║
J26nB182_p0442a30║
J26nB182_p0442b01║萬如禪師語錄卷第一
J26nB182_p0442b02║嗣法門人行猷等編
J26nB182_p0442b03║住浙江嘉興府如如禪院語錄
J26nB182_p0442b04║師於崇禎辛巳年十一月二十日，諸鄉紳孝廉文學
J26nB182_p0442b05║等請開堂。
J26nB182_p0442b06║師拈疏，云：「大眾！者道符子從作家手中出來，諸佛妙
J26nB182_p0442b07║義、祖師骨髓盡在裏許，卻請維那對眾剖露。」宣畢，指
J26nB182_p0442b08║法座，云：「三世諸佛、歷代祖師，咸登此座，提持法印。諸
J26nB182_p0442b09║人還知麼？若也未知，為汝指點去也。」遂陞。拈香云：「此
J26nB182_p0442b10║一瓣香，端為祝延
J26nB182_p0442b11║今上皇帝聖壽萬歲！萬歲！萬萬歲！伏願道超堯舜，德
J26nB182_p0442b12║邁成康，睿筭等南山，至尊齊北極。」次拈香云：「奉為滿
J26nB182_p0442b13║朝文武、天下官僚，及本郡各位尊官、今辰請主，暨現
J26nB182_p0442b14║前四眾人等，伏願祿位崇高，壽基永固，同明出世勝
J26nB182_p0442b15║因，共證真常妙理。」又拈香云：「此一瓣香，一十五年撥
J26nB182_p0442b16║草瞻風，東邊請益，西邊尋討，覓得些兒，如貧人暴富，
J26nB182_p0442b17║便有許多境界，末後撞著箇老作家，劈頭一棒，直得
J26nB182_p0442b18║瓦解冰消。今日對眾拈出，爇向爐中，端為供養已經
J26nB182_p0442b19║六據大剎，現住明州天童堂上，傳曹谿正脈第三十
J26nB182_p0442b20║四世密雲大和尚，用酬法乳之恩。」斂衣敷坐。上首白
J26nB182_p0442b21║椎云：「法筵龍象眾，當觀第一義。」師云：「數載荒村藏我
J26nB182_p0442b22║拙，夜圖一覺日三餐，今朝推上華王座，指出人人舊
J26nB182_p0442b23║面顏。眾中還有舉一明三底衲僧麼？不妨出來互相
J26nB182_p0442b24║激揚看。」僧問：「大冶▆金，聖凡不立，正當師資契合，未
J26nB182_p0442b25║審如何分付？」師云：「也要你委悉。」進云：「恁麼則千年古
J26nB182_p0442b26║令重拈出，萬派朝宗一脈來。」師云：「不妨伶俐。」進云：「滿
J26nB182_p0442b27║院馨香誰不足？幾番徹底在長安。」師云：「好語多同。」僧
J26nB182_p0442b28║舉坐具云：「謝師答話。」師打云：「不可放過。」問：「世尊出世，
J26nB182_p0442b29║為一大事因緣。祖師西來，直指見性成佛。和尚出世
J26nB182_p0442b30║斬新條令一句作麼生道？」師便打。進云：「恁麼則今日
J26nB182_p0442c01║重光靈鷲事，法音震處利群生。」師云：「讚歎有分。」進云：
J26nB182_p0442c02║「聲前一句超調御，鼓腹謳歌樂太平。」師復打。問：「選佛
J26nB182_p0442c03║場開，人天普集，學人有一句子舉似和尚，得麼？」師云：
J26nB182_p0442c04║「合取狗口。」僧喝，師便打。問：「未結制前即不問，正當結
J26nB182_p0442c05║制時如何？」師云：「行住坐臥在其中。」進云：「結制意旨蒙
J26nB182_p0442c06║師指，還許學人單刀直入麼？」師云：「恐不是者手腳。」僧
J26nB182_p0442c07║喝，師云：「果然。」僧復喝，師便打。乃云：「當陽顯露，迥絕週
J26nB182_p0442c08║遮；覿面提持，頓超語路。苟能機先領略，立處皆真，言
J26nB182_p0442c09║外知歸，頭頭合轍，便可向孤峰頂上盤結草庵，不離
J26nB182_p0442c10║十字街頭，灰頭土面；十字街頭，灰頭土面，不離孤峰
J26nB182_p0442c11║頂上盤結草庵。從教出沒卷舒縱橫自在，直下坐斷
J26nB182_p0442c12║報化佛頭，揭示頂門正眼，無一法不為妙用、無一物
J26nB182_p0442c13║不是真乘，然後興慈運悲，廣作梯航，接引未悟，同登
J26nB182_p0442c14║覺岸。秪如徹骨徹髓一句作麼生道？還委悉麼？巨靈
J26nB182_p0442c15║抬手無多子，擘破華山千萬重。」復舉：「保壽開堂，三聖
J26nB182_p0442c16║推出一僧，壽便打，聖云：『恁麼為人，非但瞎卻者僧眼，
J26nB182_p0442c17║瞎卻鎮州一城人眼去在。』壽擲下拄杖，便歸方丈。」師
J26nB182_p0442c18║云：「保壽雖則全提正令，有宗師作略，檢點將來，未免
J26nB182_p0442c19║龍頭蛇尾。若是山僧，待三聖道：『非但瞎卻者僧眼，瞎
J26nB182_p0442c20║卻鎮州一城人眼去在。』即時擯出。為甚如此？諸人但
J26nB182_p0442c21║曉逢強弱，惟有山僧棒硬人。」上首白椎云：「諦觀法王
J26nB182_p0442c22║法，法王法如是。」
J26nB182_p0442c23║小參。「未舉念時早蹉過，纔擬心處即染污，個中消息
J26nB182_p0442c24║少人知，不是英靈徒露布。到者裏，縱饒玄沙不出嶺，
J26nB182_p0442c25║高亭不渡江，腳跟下早喫三十棒。況復三登九上一
J26nB182_p0442c26║句千山？雖然，若一向把住牢關，汝諸人向甚麼處摸
J26nB182_p0442c27║索？不妨少垂方便，使汝得箇入處。」豎拂子云：「大眾還
J26nB182_p0442c28║見麼？若也見得，文殊即汝、汝即文殊，山河大地、萬象
J26nB182_p0442c29║森羅，一一為汝發機。」擊拂子云：「還聞麼？如其聞得，觀
J26nB182_p0442c30║音即汝、汝即觀音。松聲鶴唳、鵲噪鴉鳴，悉使返本歸
J26nB182_p0443a01║源。只如山僧未舉拂子，諸人未見未聞已前，畢竟是
J26nB182_p0443a02║箇甚麼？還委悉麼？知音不在頻頻舉，達者須教暗裏
J26nB182_p0443a03║驚。」
J26nB182_p0443a04║上堂。「人能弘道，非道弘人。天高地厚，海闊山深。向上
J26nB182_p0443a05║一關，豈立主賓？東西南北，處處通津。從門入者，不是
J26nB182_p0443a06║家珍。胸襟流出，著著皆親。」拈拄杖云：「欲識箇中端的
J26nB182_p0443a07║旨，蟭螟一口吞乾坤。」卓一卓，下座。
J26nB182_p0443a08║上堂。舉：「西天國王問波羅提尊者曰：『我欲作佛，不知
J26nB182_p0443a09║何者是佛？』尊者曰：『見性是佛。』曰：『師見性否？』尊者曰：『我
J26nB182_p0443a10║見佛性。』曰：『性在何處？』尊者曰：『性在作用。』曰：『是何作用？
J26nB182_p0443a11║我今不見。』尊者曰：『今現作用，王自不見。』曰：『於我有否？』
J26nB182_p0443a12║尊者曰：『王若作用，無有不是；王若不用，體亦難見。』曰：
J26nB182_p0443a13║『若作用時，幾處出現？』尊者曰：『若出現時，當有其八。』曰：
J26nB182_p0443a14║『八處佛性，當為我說。』尊者曰：『在胎曰身，處世名人，在
J26nB182_p0443a15║眼曰見，在耳曰聞，在鼻嗅香，在舌談論，在手捉持，在
J26nB182_p0443a16║足運奔。遍現俱該沙界，收攝在一微塵，識者知是佛
J26nB182_p0443a17║性，不識喚作精魂。』王聞是言，心即開悟。」師召眾云：「西
J26nB182_p0443a18║天國王且置。現前大眾！二六時中、四威儀內，還是佛
J26nB182_p0443a19║性耶？精魂耶？若也定當得出，可與西天國王同一開
J26nB182_p0443a20║悟、同一證入。其或未然，只知事逐眼前過，不覺老從
J26nB182_p0443a21║頭上來。」
J26nB182_p0443a22║上堂。「一大藏教有奇特事，笑倒街頭趙十四；一大藏
J26nB182_p0443a23║教無奇特事，鐵牛踏出虛空髓。澄澄剎海月孤圓，歷
J26nB182_p0443a24║歷雲山盡流翠，子規啼血喚人歸，癡頑正被無明醉。
J26nB182_p0443a25║道不離人人自離，寒山拾得槌胸背，靈山空費老婆
J26nB182_p0443a26║心，少林直指阿誰會？大眾！且道：那吒忿怒、菩薩慈悲，
J26nB182_p0443a27║相去多少？」豎拂子云：「一點水墨，兩處成龍。」
J26nB182_p0443a28║上堂。「十五日已前，總有西來大意，諸佛玄機不得舉
J26nB182_p0443a29║著。何故？過去已過去。十五日已後，雖是白鷺下田千
J26nB182_p0443a30║點雪，黃鸝上樹一枝花，亦不得道著。何故？未來猶未
J26nB182_p0443b01║來。正當十五日，天是天、地是地，僧是僧、俗是俗，穿衣
J26nB182_p0443b02║喫飯、運水搬柴，未嘗欠少一絲毫。為甚十箇有五雙，
J26nB182_p0443b03║不知落處？如如不妨放開一線，使汝諸人得箇入路。」
J26nB182_p0443b04║豎拂子云：「拂子𨁝跳上天，變成金翅鳥王，將兩翼一
J26nB182_p0443b05║扇，直得海水俱分，把壽盡諸龍一時噉盡。你諸人還
J26nB182_p0443b06║知麼？」良久云：「噁！」
J26nB182_p0443b07║臘八上堂。「二千年前臘月八夜明星現時，釋迦老子
J26nB182_p0443b08║驀地抬頭，便知本命元辰著落處，流傳至今，謂之佛
J26nB182_p0443b09║成道日。正當恁麼時，明星尚未出現，諸人還知本命
J26nB182_p0443b10║元辰著落處麼？若也知得，超過釋迦老子一頭地。何
J26nB182_p0443b11║故？為伊有箇明星在。儻其未知，更為指陳去也。」驀拈
J26nB182_p0443b12║拄杖云：「還委悉麼？千聖相傳心地印，當陽拋出大家
J26nB182_p0443b13║看。」擲拄杖，下座。
J26nB182_p0443b14║上堂。「宗門一著離言說，萬象森羅早漏洩，睦州擔板
J26nB182_p0443b15║趙州無，看來猶是多饒舌。不饒舌，頓超越，陝府鐵牛
J26nB182_p0443b16║吼一聲，滄州獅子喫一跌，旁觀撫掌笑呵呵，六月炎
J26nB182_p0443b17║天飛白雪。」喝一喝。
J26nB182_p0443b18║除夕小參。「年窮月盡日無餘，拶到羅紋結角時，但得
J26nB182_p0443b19║轉身親吐氣，方能不負兩莖眉。東村王老燒錢訖，西
J26nB182_p0443b20║墅盧童鼓亂椎，一段天然真境界，惟除知有許誰知？
J26nB182_p0443b21║且道：正恁麼時，如何通信？」卓拄杖云：「否極泰來通變
J26nB182_p0443b22║化，春回臘盡不顢頇。」
J26nB182_p0443b23║元旦上堂。僧問：「世尊拈花，迦葉微笑，未審笑箇甚麼？」
J26nB182_p0443b24║師云：「笑你不唧溜。」僧喝，師云：「果然。」乃云：「元正啟祚，千
J26nB182_p0443b25║山寒色改儀容；萬物維新，在處冰河齊發燄。新年頭
J26nB182_p0443b26║佛法是有，石牛耕破劫前田；新年頭佛法是無，處處
J26nB182_p0443b27║敲鑼并擊鼓。直得堯風普扇，四夷八表樂昇平；瑞雪
J26nB182_p0443b28║呈祥，蠻洞谿山蒙化育。所謂慶集一人，福流沙界。且
J26nB182_p0443b29║道：林下衲僧以何報答？」遂插香云：「香爇一爐沉水供，
J26nB182_p0443b30║萬年長祝聖明君。」
J26nB182_p0443c01║天童專使送法衣至，上堂。僧問：「大庾嶺頭提不起，如
J26nB182_p0443c02║今已得在師邊。如何是祖祖相傳底事？」師提衣角示
J26nB182_p0443c03║之。進云：「恁麼則一句迥超千聖外，滿筵目擊盡知音。」
J26nB182_p0443c04║師云：「伶俐衲僧，一撥便轉。」乃云：「祖祖相傳即此衣，師
J26nB182_p0443c05║師相授本無欺。如今披上華王座，普使人天著眼窺。
J26nB182_p0443c06║大眾！且道：承受後又作麼生？將此深心奉塵剎，相逢
J26nB182_p0443c07║即便用鉤錐。」喝一喝，下座。
J26nB182_p0443c08║上堂。「春到陰晴不一，那事從來條直。日出萬象光輝，
J26nB182_p0443c09║雨下虛空打濕。日宮天子與四海龍王戰鬥不休，舜
J26nB182_p0443c10║若多神嚇得通身冷汗出，驀然突出須菩提，無諍法
J26nB182_p0443c11║門為宣說，自此各各罷干戈，人人拍手生歡悅。大眾！
J26nB182_p0443c12║既是陰晴不一，且道：無位真人在陰處耶？在晴處耶？」
J26nB182_p0443c13║良久云：「依稀似曲纔堪聽，忽地翻騰調不同。」
J26nB182_p0443c14║上堂。「天地與我同根，萬物與我一體。庭前指出牡丹
J26nB182_p0443c15║花，途路之人喚方止。昨夜三更，虎咬大虫，天明起來，
J26nB182_p0443c16║蛇▆鱉鼻。滄州獅子喫一鞭，陝府鐵牛流出血。汝等
J26nB182_p0443c17║諸人且作麼生會？」良久云：「參。」
J26nB182_p0443c18║晚參。舉：「僧問洞山云：『寒暑到來，如何迴避？』山云：『何不
J26nB182_p0443c19║向無寒暑處迴避？』僧云：『如何是無寒暑處？』山云：『寒時
J26nB182_p0443c20║寒殺闍黎，熱時熱殺闍黎。』」師云：「洞山老漢能向百沸
J26nB182_p0443c21║鍋中下一杓冷水，雖得暫時寧靜，猶未得永久清涼。
J26nB182_p0443c22║如有人問如如：『寒暑到來，如何迴避？』山僧亦云：『何不
J26nB182_p0443c23║向無寒暑處迴避？』待伊問：『如何是無寒暑處？』向他道：
J26nB182_p0443c24║『退後著。』諸人還知麼？若也未知，更聽一偈：熱時白汗
J26nB182_p0443c25║通身出，冷徹寒毛遍體撐，退後若能知落處，從來寒
J26nB182_p0443c26║暑不相侵。」
J26nB182_p0443c27║上堂。「古路坦然平，堂堂絕回互，不動到其中，舉足即
J26nB182_p0443c28║蹉過。揚岐三腳驢，玄沙白額虎，秘魔愛擎叉，禾山解
J26nB182_p0443c29║打鼓。咸謂度眾生，實無眾生度。雖然，官不容鍼，私通
J26nB182_p0443c30║車馬。」驀豎拂子云：「還委悉麼？」擲拂子，下座。
J26nB182_p0444a01║解制上堂。僧問：「草鞋踏破千山月，瓦缽還餘舊歲霜。
J26nB182_p0444a02║楖栗橫擔即不問，竿頭進步請敷揚。」師云：「近前來，與
J26nB182_p0444a03║汝道。」僧咳嗽，師便打。乃云：「心源湛寂，澄澄不露；智海
J26nB182_p0444a04║淵深，滔滔不竭。鼓起春風撲面門，無位真人遍體皆
J26nB182_p0444a05║寒。揭開麗日照虛空，西來大意漏洩無多。直得亙古
J26nB182_p0444a06║亙今無別法，前聖後聖悉同源，不落功勳，縱橫自在。
J26nB182_p0444a07║且道：布袋頭開一句如何分付？雖然竿木隨身走，須
J26nB182_p0444a08║看途中絆腳繩。」
J26nB182_p0444a09║上堂。僧問：「古人云：『自從一見桃花後，直至如今更不
J26nB182_p0444a10║疑。』如何是不疑處？」師云：「待山僧有疑即道。」僧禮拜，師
J26nB182_p0444a11║便打。問：「從門入者，不是家珍。如何是家珍？」師云：「領取
J26nB182_p0444a12║者一問。」乃云：「靈雲見桃花，眼中著屑。香嚴聞擊竹，耳
J26nB182_p0444a13║裏著水。玄沙𡎺破腳指，痛苦自家知。雪峰九上洞山，
J26nB182_p0444a14║草鞋虛踏破。者一隊漢總是把髻投衙，如如雖則不
J26nB182_p0444a15║管閒非，也要與諸人指箇正路。」卓拄杖云：「我見燈明
J26nB182_p0444a16║佛，本光瑞如此。」
J26nB182_p0444a17║上堂。舉：「雲門和尚一日拈拄杖，云：『凡夫實謂之有，二
J26nB182_p0444a18║乘析謂之無，緣覺謂之幻有，菩薩當體即空。衲僧見
J26nB182_p0444a19║拄杖但喚作拄杖，行但行，坐但坐，總不得動著。』」師云：
J26nB182_p0444a20║「雲門恁麼分疏，未免令人作鬼家活計。」驀拈拄杖云：
J26nB182_p0444a21║「拄杖子在有破有、在無破無、在幻破幻、在空破空，凡
J26nB182_p0444a22║夫二乘、緣覺菩薩。」以拄杖畫一畫，云：「許多閒名閒字，
J26nB182_p0444a23║一齊劃斷。衲僧見拄杖不喚作拄杖、行不喚作行、坐
J26nB182_p0444a24║不喚作坐，直須動著。何故？住著即不堪。」
J26nB182_p0444a25║上堂。舉：「葉縣省禪師云：『廣教有驗人關、截人機、活人
J26nB182_p0444a26║句，還有人道得麼？若道不得，孤負平生。』」師云：「如如且
J26nB182_p0444a27║無驗人關、截人機、活人句，惟有一條拄杖，未入頭底，
J26nB182_p0444a28║與伊一頓，使伊入頭；已入頭底，與伊一頓，使伊離其
J26nB182_p0444a29║窠窟；已離窠窟底，亦與伊一頓。前兩頓，諸人皆知；後
J26nB182_p0444a30║一頓，莫說初學摸索不著，縱饒久參禪客亦未知落
J26nB182_p0444b01║處在。」卓拄杖，下座。
J26nB182_p0444b02║上堂。舉：「南嶽讓和尚問僧云：『道一曾為人說法也未？
J26nB182_p0444b03║總不見持箇消息來。』僧云：『已為人說法了也。』遂令訪
J26nB182_p0444b04║彼：『待伊陞座，但出問云：「作麼生？」有甚言句持將來。』其
J26nB182_p0444b05║僧依教往問，一云：『自從胡亂後，三十年不少鹽醬。』其
J26nB182_p0444b06║僧回，舉似南嶽，大稱賞之。」師云：「馬祖如貧兒暴富，對
J26nB182_p0444b07║人賣美家私。南嶽大為稱賞，亦似憐兒不覺醜。如如
J26nB182_p0444b08║當時若見，便與一坑埋卻。何故？曹谿波浪如相似，無
J26nB182_p0444b09║限平人被陸沉。」
J26nB182_p0444b10║上堂。「貓有歃血之功，虎有起屍之德。聲聞念念趨寂，
J26nB182_p0444b11║菩薩當體全空。北俱盧洲長粳米飯，食者滿面春風。
J26nB182_p0444b12║文殊忽起佛見、法見，貶向二鐵圍山。且道：達磨九年
J26nB182_p0444b13║面壁又作麼生？」卓拄杖云：「罕遇知音。」
J26nB182_p0444b14║上堂。「在天而天，在人而人，不求解脫，本自無繩。文殊
J26nB182_p0444b15║自文殊，文喜自文喜，苟能如是見，何須別問津？龍蛇
J26nB182_p0444b16║混雜，凡聖交參，若也不薦，蹉過目前。雲門糊餅趙州
J26nB182_p0444b17║茶，曹山白酒金牛飯，雖然滋味十分佳，沾著些兒通
J26nB182_p0444b18║身爛。且道：你有拄杖子，與你拄杖子；你無拄杖子，奪
J26nB182_p0444b19║卻你拄杖子。又如何話會？還明得麼？乾坤容我懶，名
J26nB182_p0444b20║利任他忙。」
J26nB182_p0444b21║上堂。「一猛直前，萬牛挽不轉；全身退後，千聖不知蹤。
J26nB182_p0444b22║不前不後一句子，三世諸佛不能詮，歷代祖師提不
J26nB182_p0444b23║起，直須蓋天蓋地，耀古騰今，正眼洞明，迥無依倚，更
J26nB182_p0444b24║須知有賓主相見底事，卻如大將臨敵，自有鬼神不
J26nB182_p0444b25║測之機。豈不見？僧問百丈：『如何是奇特事？』丈云：『獨坐
J26nB182_p0444b26║大雄峰。』僧禮拜，丈便打。若是箇中人，一些瞞他不得。
J26nB182_p0444b27║苟或意地躊躇，未免鄉關萬里。」
J26nB182_p0444b28║上堂。「曹谿路上，不許別開蹊徑；少室峰前。那許指東
J26nB182_p0444b29║話西？若是倚牆靠壁之徒，到者裏未免茫然。偶憶舊
J26nB182_p0444b30║因緣兩則，不妨舉來，重為註破。六祖問南嶽云：『甚處
J26nB182_p0444c01║來？』可謂探竿在手。嶽云：『嵩山來。』忒殺樸實頭。祖云：『什
J26nB182_p0444c02║麼物恁麼來？』不可咬名嚼字。嶽云：『說似一物即不中。』
J26nB182_p0444c03║計窮力盡。祖云：『還假修證也無？』重重勘驗非好手。嶽
J26nB182_p0444c04║云：『修證即不無，污染即不得。』難出鬼窟家鄉。祖云：『即
J26nB182_p0444c05║此不污染，諸佛所護念。汝既如是，我亦如是。』誤賺幾
J26nB182_p0444c06║多人。又，二祖神光問達磨云：『諸佛法印可得聞乎？』舉
J26nB182_p0444c07║心即錯，動念即乖。磨云：『諸佛法印不從人得。』你來東
J26nB182_p0444c08║土作麼？光云：『我心未安，乞師與安。』潑油救火。磨云：『將
J26nB182_p0444c09║心來，與汝安。』慣會就窠打劫。光云：『內外覓心了不可
J26nB182_p0444c10║得。』什麼所在去了？磨云：『我與汝安心竟。』且信一半。所
J26nB182_p0444c11║以三世諸佛歷代祖師，實無一法與人，只解解粘去
J26nB182_p0444c12║縛，使箇箇獨脫無依，人人自繇自在。今有將佛祖言
J26nB182_p0444c13║教以為宗旨，密室商量，遞相傳授，他日閻羅面前，喫
J26nB182_p0444c14║鐵棒有日在。不見巖頭云：『若將實法與人，土也難消。』」
J26nB182_p0444c15║拈拄杖云：「大眾！且道：者箇是實法耶？非實法耶？若道
J26nB182_p0444c16║是實法，土也難消。若道非實法，茫茫業識。還委悉麼？
J26nB182_p0444c17║此處不能明實際，他年怎透死生關？」卓一卓，下座。
J26nB182_p0444c18║上堂。「十方無壁落，四面亦無門，杲日正當空，內外悉
J26nB182_p0444c19║明徹。過去諸佛、現在諸佛、未來諸佛，各各住於本位，
J26nB182_p0444c20║山自青、水自綠、松自直、棘自曲，未嘗變易一絲毫。秪
J26nB182_p0444c21║如諸佛出世、祖師西來，更為甚麼事？忽有師僧聞恁
J26nB182_p0444c22║麼道，呵呵大笑而退。山僧即喚維那，明窗下安排。何
J26nB182_p0444c23║故？不見道伶俐衲僧難得。」
J26nB182_p0444c24║上堂。「水不洗水，金不博金，雨下地濕，日出天晴。釋迦
J26nB182_p0444c25║老子，雪山受了六年饑凍，徒自苦辛。明星現時，似乎
J26nB182_p0444c26║證入，卻也未真。臨濟大師三度於黃檗處問佛法的
J26nB182_p0444c27║的大意，三度被打，忍氣吞聲。且道：極則一句又作麼
J26nB182_p0444c28║生？」卓拄杖云：「碧岫雲生。」
J26nB182_p0444c29║上堂。「有水皆含月，無山不帶雲。壺公瓢子裏，別有一
J26nB182_p0444c30║乾坤。若也知消息，歸家罷問程。所以道，其住也，坐斷
J26nB182_p0445a01║天下老和尚舌頭；其去也，千人萬人羅籠不住。到者
J26nB182_p0445a02║裏，更須知有照用同時、人境俱奪始得。」
J26nB182_p0445a03║上堂。「迷之原無失，悟之原無得。得失既忘懷，扶桑耀
J26nB182_p0445a04║紅日。」喝一喝，下座。
J26nB182_p0445a05║上堂。「威音那畔、空劫已前者一著子，未嘗動著一絲
J26nB182_p0445a06║毫，及乎萬姓紛紜、千差顯露者一著子，亦未嘗動著
J26nB182_p0445a07║一絲毫，只貴伶俐漢子直下承當，便能得大受用。苟
J26nB182_p0445a08║或三撘不回，豈免沉迷苦海？秪如龍潭吹滅紙燈處，
J26nB182_p0445a09║德山見甚道理，便爾自肯？蝦蟆吞大虫。」
J26nB182_p0445a10║上堂。「釋迦掩室於摩竭，淨名杜口於毘耶，明明鬼窟
J26nB182_p0445a11║藏身。普慧雲興二百問，普賢瓶瀉二千酬，要且葛藤
J26nB182_p0445a12║不少。直饒二途不涉，別有出身之路，正好朝打三千，
J26nB182_p0445a13║暮打八百。秪如古德云：『你有拄杖子，與你拄杖子；你
J26nB182_p0445a14║無拄杖子，奪卻你拄杖子。』大眾！既無拄杖子，又奪箇
J26nB182_p0445a15║甚麼？千古萬古黑漫漫，填溝塞壑無人會。」
J26nB182_p0445a16║上堂。「一大藏教是箇切腳正文，從來無人讀著。山僧
J26nB182_p0445a17║今日從頭讀去也。空手把鋤頭，步行騎水牛，人從橋
J26nB182_p0445a18║上過，橋流水不流。忽有箇師僧出來道：『也是切腳。』山
J26nB182_p0445a19║僧即向伊道：『許闍黎具眼。』且道：是醍醐句？毒藥句？」
J26nB182_p0445a20║上堂。「即色明心，附物顯理。白鷺下田千點雪，黃鸝上
J26nB182_p0445a21║樹一枝花。千峰頂上浪滔天，大洋海裏火光燄，露柱
J26nB182_p0445a22║著衫南嶽去，燈籠沿壁上天台。秪如華嚴會上五十
J26nB182_p0445a23║三員善知識，各顯家風，引得善財童子百城煙水，走
J26nB182_p0445a24║得腳皮穿，畢竟有何所得？釋迦參見然燈。」
J26nB182_p0445a25║上堂。舉：「古德云：『忍忍！三世如來從此盡。饒饒，萬禍千
J26nB182_p0445a26║災從此消。默默！無上菩提從此得。』慈受禪師云：『會得
J26nB182_p0445a27║此三轉語，好箇不快活漢。』慈受正是得人一牛，還人
J26nB182_p0445a28║一馬，潑水相唾，插嘴廝罵。」卓拄杖云：「平出，平出。」師云：
J26nB182_p0445a29║「慈受禪師恁麼批判，初看時似有超宗異目見解，仔
J26nB182_p0445a30║細檢點將來，卻是自無決勝之策，一味納幣講和。且
J26nB182_p0445b01║道：如如意在甚麼處？鐵鞭擊碎珊瑚樹，驚起土神藏
J26nB182_p0445b02║北斗。」
J26nB182_p0445b03║上堂。良久云：「若恁麼承當去，分明頭上安頭；更或別
J26nB182_p0445b04║有商量，未免斬頭覓活。到者裏，直饒將佛祖言教一
J26nB182_p0445b05║時會盡，亦是噇酒糟漢，於本分事了無交涉。把三千
J26nB182_p0445b06║大千世界中物一時覷破，喚作逐物奔馳，直至彌勒
J26nB182_p0445b07║下生，未有歇腳處在。豈不見？經中道：『無色、無受、想、行、
J26nB182_p0445b08║識，無眼、耳、鼻、舌、身、意，無色、聲、香、味、觸、法，無眼界乃至
J26nB182_p0445b09║無意識界』，忽有師僧出來道：『既無五蘊、六根、六塵、六
J26nB182_p0445b10║識，得非落空乎？』山僧向伊道：『浮雲散盡虛空闊，自有
J26nB182_p0445b11║孤輪耀古今。』」
J26nB182_p0445b12║上堂。「言中有響，句裏呈機。舉一明三，道頭知尾。若是
J26nB182_p0445b13║者般漢，自然外不見有山河大地、內不見有見聞覺
J26nB182_p0445b14║知，上不見有諸聖、下不見有凡愚，直得一念不生，全
J26nB182_p0445b15║機獨脫，千差合妙，觸處圓成。至於一動、一靜，一語、一
J26nB182_p0445b16║默，一去、一來，一出、一入，似金博金、如水投水，全憑此
J26nB182_p0445b17║箇威光，不向別處流轉。且即事即真一句作麼生道？
J26nB182_p0445b18║風暖鳥聲碎。日高花影重。」
J26nB182_p0445b19║上堂。「心不是佛，智不是道，千手大悲，何處尋討？欲尋
J26nB182_p0445b20║討，須及早，海上諸峰半插空，必須親到蓬萊島，無目
J26nB182_p0445b21║仙人遍界觀，丈六金身一莖草。西風急，林葉掃，熟睡
J26nB182_p0445b22║東山王大老，須彌頂上浪拍天，長安城外日杲杲。」喝
J26nB182_p0445b23║一喝，下座。
J26nB182_p0445b24║上堂。「百草顛頭一句子，久參未免躊躇。一毫端上三
J26nB182_p0445b25║千界，伶俐衲僧罔措。若是其中人，自然機先領略，言
J26nB182_p0445b26║外知歸，直與過去諸佛、現在諸佛、未來諸佛，同一眼
J26nB182_p0445b27║見、同一耳聞、同一鼻嗅、同一舌嘗、同一身觸、同一意
J26nB182_p0445b28║思，凡一舉動，無不皆同。雖然，秪如無位真人又同箇
J26nB182_p0445b29║甚麼？」擲拄杖，下座。
J26nB182_p0445b30║上堂。「腰包頂笠，緊峭芒鞋，萬水千山，參尋知識，此喚
J26nB182_p0445c01║作舍己從人。向外求覓，見得箇事，牢牢把定，二六時
J26nB182_p0445c02║中未得脫灑，喚作騎驢弗下，病在膏肓。還有不墮二
J26nB182_p0445c03║種窠窟者麼？如有，出來通箇消息，如如為汝證明。如
J26nB182_p0445c04║無其人。」驀拈拄杖，云：「看看！惟有者條拄杖子，亦不舍
J26nB182_p0445c05║己從人，亦不騎驢弗下，信手拈來，著著超今邁古，截
J26nB182_p0445c06║斷凡情聖解，獨露本有光明。只如透出情塵一句作
J26nB182_p0445c07║麼生道？心花頓發輪迴息，高步毘盧頂上行。」
J26nB182_p0445c08║受福建曹山上生禪寺請上堂。拈帖示眾，云：「二千里
J26nB182_p0445c09║外有知音，特地來通箇消息，大眾若欲悉端倪，卻請
J26nB182_p0445c10║維那朗宣出。」宣畢，僧問：「閩城消息即不問，臨行一句
J26nB182_p0445c11║是如何？」師云：「緊峭草鞋。」進云：「未審常隨多少眾？」師云：
J26nB182_p0445c12║「只是山僧。」乃云：「衲僧家風毋固必，出入都來難較量，
J26nB182_p0445c13║若道我行我卻住，若道我住我卻行。所以道：動若行
J26nB182_p0445c14║雲，止猶谷神，既無心於彼此，寧有象於去來？雲月是
J26nB182_p0445c15║同，建水吳山不隔線；隨身竿木，八閩兩浙腳跟頭。在
J26nB182_p0445c16║處即真，遇緣即應，不用安排，拍拍是令。且箭鋒相拄
J26nB182_p0445c17║一句作麼生道？相逢不拈出，舉意便知有。」
J26nB182_p0445c18║上堂。「如如院裏，無禪道可參、無佛法可學，一味栽田
J26nB182_p0445c19║博飯，引水澆蔬。你諸人向諸方學得底、本子上看得
J26nB182_p0445c20║底，必須一齊颺下，做箇灑灑落落衲僧。設或寶惜不
J26nB182_p0445c21║舍，總名噇酒糟漢，莫謂山僧不道破。」便下座。
J26nB182_p0445c22║上堂。「妙峰頂上，從來不許商量，直得風颼颼地。第二
J26nB182_p0445c23║峰頭，不妨說七道八，未免鬧浩浩地。若有箇漢出來，
J26nB182_p0445c24║兩頭坐斷，中道不安，自謂見識超卓，若到如如門下，
J26nB182_p0445c25║正未有喫棒分在。何故？不見道：你恁麼，我卻不恁麼；
J26nB182_p0445c26║你不恁麼，我卻恁麼。且道：畢竟如何？若無舉鼎拔山
J26nB182_p0445c27║力，千里烏騅不易騎。」
J26nB182_p0445c28║上堂。舉：「教中道：『見見之時，見非是見，見猶離見，見不
J26nB182_p0445c29║能及。』」師云：「大小釋迦老子話作兩橛，好與三十拄杖。」
J26nB182_p0445c30║驀豎拂子云：「還委悉麼？野色更無山間斷，天光直與
J26nB182_p0446a01║水相連。」擊拂子，下座。
J26nB182_p0446a02║
J26nB182_p0446a03║
J26nB182_p0446a04║
J26nB182_p0446a05║
J26nB182_p0446a06║
J26nB182_p0446a07║
J26nB182_p0446a08║萬如禪師語錄卷第一