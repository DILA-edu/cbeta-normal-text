J26nB182_p0450a01║萬如禪師語錄卷第三
J26nB182_p0450a02║嗣法門人行猷等編
J26nB182_p0450a03║住荊谿龍池山禹門禪寺語錄
J26nB182_p0450a04║師於崇禎十六年四月十六日入院。
J26nB182_p0450a05║三門。「師翁以虛空為門戶，是以本師亦從此出。今日
J26nB182_p0450a06║不肖兒孫撥轉路頭，天下衲僧阿誰識得？」喝一喝，便
J26nB182_p0450a07║入。
J26nB182_p0450a08║佛殿。「紫磨金色身，慈容滿月相，覿面見得時，依然成
J26nB182_p0450a09║兩樣。不兩樣，撒開坐具大家看，突出光明更無上。」便
J26nB182_p0450a10║禮拜。
J26nB182_p0450a11║伽藍堂。「衛護叢林，惟我與汝。覿面一爐香，不必重為
J26nB182_p0450a12║舉。」拈香便燒。
J26nB182_p0450a13║祖師堂。「赤縣神洲俱有大乘根器，默默坐地商量，卻
J26nB182_p0450a14║似穿窬之賊。雖然如是，若不是者一隊老古錐，向外
J26nB182_p0450a15║馳求之徒，決定自信不及。」
J26nB182_p0450a16║方丈。據座，云：「不學維摩默然，豈效達磨面壁？喝喝使
J26nB182_p0450a17║伊全彰，棒棒令渠見血。且道：獨脫無依底來又作麼
J26nB182_p0450a18║生？亦好與三十拄杖。何故？放過則不可。」卓拄杖便起。
J26nB182_p0450a19║上堂。師至座前拈疏，云：「言言顯揚無上妙門，句句披
J26nB182_p0450a20║露正法眼藏。若向箇中薦得，自然絕後光前；其或未
J26nB182_p0450a21║然，卻請維那宣過。」宣畢，指法座云：「須彌燈王徹骨徹
J26nB182_p0450a22║髓為汝諸人了也。若見得徹，各請歸家穩坐。其或未
J26nB182_p0450a23║然，山僧更上一崚嶒去也。」遂陞。拈香云：「此一瓣香，包
J26nB182_p0450a24║羅天地，撫育萬靈，爇向爐中，端為祝延
J26nB182_p0450a25║今上皇帝聖躬萬歲！萬歲！萬萬歲！」復拈香云：「奉為滿
J26nB182_p0450a26║朝文武、暨現任各位尊官、今辰請主、闔邑縉紳，及諸
J26nB182_p0450a27║春元文學、遠近檀那、諸山耆宿、現前緇白等，伏願同
J26nB182_p0450a28║明大事因緣，共證無生法忍。」次拈香云：「奉為開山一
J26nB182_p0450a29║源祖師及幻有師翁，敬爇瓣香，均申供養。」又拈香云：
J26nB182_p0450a30║「此一瓣香，踏破鐵鞋無覓處，得來全不費工夫。禹門
J26nB182_p0450b01║堂上第三回拈出，爇向爐中，專申供養先住龍池、後
J26nB182_p0450b02║住天童，傳曹谿正脈第三十四世密雲大和尚，用酬
J26nB182_p0450b03║法乳之恩。」斂衣趺坐。維那白槌，云：「法筵龍象眾，當觀
J26nB182_p0450b04║第一義。」師云：「山僧未入院時、諸人未到座前，早落第
J26nB182_p0450b05║二義。及至高陞此座，鼓舌搖唇，已是落七落八。還有
J26nB182_p0450b06║明得第一義底衲僧麼？出來呈露看。」僧問：「遠離秀水，
J26nB182_p0450b07║來赴龍池，秀水龍池則不問，如何是興波作浪句？」師
J26nB182_p0450b08║云：「打得你血出。」進云：「恁麼則大地含生皆有賴，八蠻
J26nB182_p0450b09║四表悉沾恩。」師云：「一雨普施。」問：「昔日世尊居鷲嶺，今
J26nB182_p0450b10║朝和尚主龍池。未審正法眼藏如何舉唱？」師便打。進
J26nB182_p0450b11║云：「寶藏撥開於此日，五葉千燈事轉新。」師云：「更須拔
J26nB182_p0450b12║卻眼中楔。」僧呈坐具云：「天人群生類皆承此恩力去
J26nB182_p0450b13║也。」師云：「不唧溜漢。」乃云：「目前無異路，盡大地無不通
J26nB182_p0450b14║同；格外絕千差，遍法界俱成一轍。者邊、那邊，無可、不
J26nB182_p0450b15║可，長水荊谿，了無固必。辱承眾護法台翰遠頒，山僧
J26nB182_p0450b16║勉爾允赴。今日既登此座，豈得縮手藏鋒？將祖翁田
J26nB182_p0450b17║地一鋤翻轉，先師未了因緣一句全收，建法幢於山
J26nB182_p0450b18║中、立宗旨於宇內，俾雲水師僧知有向上一著，不泥
J26nB182_p0450b19║文字語言，各各擎頭戴角，立處驚人，箇箇六臂三頭，
J26nB182_p0450b20║迥然超卓。且不涉功勳一句作麼生道？鵰弓已挂狼
J26nB182_p0450b21║煙息，萬姓謳歌樂太平。」復舉：「僧問幻有師翁云：『如何
J26nB182_p0450b22║是西來意？』翁云：『屋北鹿獨宿。』僧云：『不會。』翁云：『谿西雞
J26nB182_p0450b23║齊啼。』」師云：「師翁答者兩句話，致令天下衲僧咬嚼不
J26nB182_p0450b24║破。山僧忍俊不禁，直截吐露去也。屋北鹿獨宿，谿西
J26nB182_p0450b25║雞齊啼，的的西來意，惟除作者知。」連卓拄杖。維那白
J26nB182_p0450b26║椎云：「諦觀法王法，法王法如是。」
J26nB182_p0450b27║師誕日上堂。乃拈拄杖，云：「只者箇，不與千聖周廛、不
J26nB182_p0450b28║與萬法為似，三聖聞之膽喪、十地見之魂驚，驅邪外
J26nB182_p0450b29║不留蹤跡，指人天直了本因，或時虎穴裏橫身、或時
J26nB182_p0450b30║孤峰頂側立，建立也在我、掃蕩也在我。建立時，金剛
J26nB182_p0450c01║圈、栗棘蓬，跳者跳、吞者吞，萬象之中不致冷清清地。
J26nB182_p0450c02║掃蕩時，聖凡皆絕，有無不存，盡十方世界直得寒威
J26nB182_p0450c03║威地，所謂我為法王，於法自在。且超出數量一句如
J26nB182_p0450c04║何道？生死兩關俱坐斷。風行草偃自繇人。」卓一卓，下
J26nB182_p0450c05║座。
J26nB182_p0450c06║上堂。「金剛正眼，洞徹無遺。妙淨明心，超今越古。寬若
J26nB182_p0450c07║太虛，明如杲日，當陽顯赫，智者猶迷。袖裏藏鋒，作家
J26nB182_p0450c08║罔措。淨裸裸，絕承當。赤灑灑，莫可把。故云『常在動用
J26nB182_p0450c09║中，動用中收不得。』到者裏，還容得三玄五位麼？還容
J26nB182_p0450c10║得黑白圓相麼？還容得一字三句麼？還容得六相十
J26nB182_p0450c11║玄麼？既總不容，只貴直下坐斷，默爾知歸。如夜光在
J26nB182_p0450c12║盤，橫斜莫測；太阿在握，殺活自繇。且道：隨流得妙一
J26nB182_p0450c13║句作麼生道？白鷺下田千點雪，黃鸝上樹一枝花。」
J26nB182_p0450c14║師過顯親寺，諸護法請上堂。「無邊法界一塵中，百億
J26nB182_p0450c15║須彌不露蹤，檢點將來猶空缺。當知別有一家風。所
J26nB182_p0450c16║以道：大人具大見、大智得大用，掀翻野狐窠窟，截斷
J26nB182_p0450c17║生死根株。若寶月之行空、如吹毛之出匣，殺活擒縱，
J26nB182_p0450c18║佛祖不知。出入行藏，鬼神莫測，圓融無際，妙用恒沙，
J26nB182_p0450c19║烜赫光明，輝騰今昔。茲承眾護法命陞此座，山僧不
J26nB182_p0450c20║敢自秘，直與當陽拈出。」豎拂子云：「還見麼？歷劫無明
J26nB182_p0450c21║字，分明覿體彰，達磨言不識，徹底為敷揚。」擲拂子，下
J26nB182_p0450c22║座。
J26nB182_p0450c23║開爐上堂。僧問：「商量極處見題目，途路窮時入試場，
J26nB182_p0450c24║拈起毫端風雨快，者回不做探花郎。請問和尚：如何
J26nB182_p0450c25║是狀元消息？」師云：「頭上花冠色正鮮。」進云：「恁麼則出
J26nB182_p0450c26║群須是英靈漢，敵勝還他獅子兒。」師云：「切莫詐明頭。」
J26nB182_p0450c27║問：「如何是結制底意？」師云：「澗深流水聚。」進云：「學人把
J26nB182_p0450c28║住牢關去也。」師云：「山峻鳥飛遲。」乃云：「天寒人寒，滴水
J26nB182_p0450c29║冰生，紅爐初架，烈燄騰騰。諸禪德！須惺惺，箇事從來
J26nB182_p0450c30║本現成，九十日間休外覓，行住坐臥在其中。」卓拄杖，
J26nB182_p0451a01║喝一喝。復舉：「永首座同慈明辭汾陽，後▆從二十年
J26nB182_p0451a02║不得休歇。一夕圍爐，夜深，明以火箸敲炭，召云：『永首
J26nB182_p0451a03║座！永首座！』永咄云：『野狐精！』明以手指云：『訝，郎當漢又
J26nB182_p0451a04║恁麼去。』永於言下頓悟。」師云：「永首座雖然悟去，卻被
J26nB182_p0451a05║火爐看破。慈明縱有起死回生手段，且不出野狐見
J26nB182_p0451a06║解。若到龍池門下，總與一坑埋卻。設有旁不甘底師
J26nB182_p0451a07║僧出來道：『未審龍池有甚長處，開恁麼大口？』山僧劈
J26nB182_p0451a08║脊便棒云：『棒頭有眼明如日，驗盡龍蛇方始休。』」
J26nB182_p0451a09║當晚，小參。「僧堂內幾人坐臥，達者方明；日用中一切
J26nB182_p0451a10║仍舊，知音始諳。若是作家相見，豈用形言？目擊道存，
J26nB182_p0451a11║如鏡照鏡。儻或根基暗鈍，不能領略機先，山僧今夜
J26nB182_p0451a12║掀翻窠窟，截斷淆訛，拈出當陽，急須著眼。」驀拈拄杖
J26nB182_p0451a13║卓一下云：「諸人若向者裏會去，龍池未肯點頭在。」復
J26nB182_p0451a14║卓一下云：「諸人若向者裏會去，山僧便合掌讚歎。敢
J26nB182_p0451a15║問諸人：前一卓、後一卓，本無差別，為甚肯一不肯一？
J26nB182_p0451a16║還有人知得落處麼？若也知得，非惟山僧被你看破，
J26nB182_p0451a17║三世諸佛、歷代祖師心肝五臟總被你一時覷透。如
J26nB182_p0451a18║其未悉端倪，待正月十五日與諸人道破。」
J26nB182_p0451a19║上堂。「懸崖撒手，須是其人。絕後再甦，欺君不得。若非
J26nB182_p0451a20║夙具靈根，那能當下領略？不見？張拙秀才參石霜，霜
J26nB182_p0451a21║問：『秀才尊姓？』拙云：『姓張名拙。』霜云：『箇中覓箇巧字尚
J26nB182_p0451a22║不可得，拙自何來？』拙於言下大悟，即說偈云：『光明寂
J26nB182_p0451a23║照遍河沙，凡聖含靈共我家，一念不生全體現，六根
J26nB182_p0451a24║纔動被雲遮。斷除妄想重增病，趨向真如亦是邪，隨
J26nB182_p0451a25║順世緣無罣礙，涅槃生死等空華。』張拙秀才打開自
J26nB182_p0451a26║家寶藏七珍八寶，用之不竭，石霜手段非惟點鐵成
J26nB182_p0451a27║金，亦使轉凡成聖，可謂伯牙與子期，不是閒相識。」
J26nB182_p0451a28║貳公吳孝廉入山，請上堂。僧問：「臨濟重光即不問，禹
J26nB182_p0451a29║門接續事如何？」師云：「波浪滔天。」進云：「昔日世尊以佛
J26nB182_p0451a30║法付囑國王、大臣，今日和尚恩歸何地？」師云：「上大人，
J26nB182_p0451b01║丘乙己。」進云：「不昧靈山親付囑，故能此世作金湯。」師
J26nB182_p0451b02║云：「可知禮也。」乃云：「秘密妙嚴，聖凡莫測。圓融無際，殺
J26nB182_p0451b03║活自繇。不滯一隅，隨方得妙。所以有時把住要關，萬
J26nB182_p0451b04║別千差齊截斷，有時群機普應，三草二木悉沾恩。直
J26nB182_p0451b05║得一切國土中遍彰奇特事，無邊法界內剎剎現全
J26nB182_p0451b06║身，泛慈航於苦海波中、駕牛車於火宅門外，了此出
J26nB182_p0451b07║世本懷，方為爾我事辦。令日貳公居士入山，且道：如
J26nB182_p0451b08║何施設？相逢自有知音知，何必清風動天地？」
J26nB182_p0451b09║上堂。僧問：「靈鷲拈花，趙州指柏，未審和尚作麼生？」師
J26nB182_p0451b10║云：「山僧不恁麼。」進云：「等閒識得東風面，萬紫千紅總
J26nB182_p0451b11║是春。」師云：「如何是東風面？」進云：「山花開似錦，澗水湛
J26nB182_p0451b12║如藍。」師云：「迷己逐物。」乃云：「佛祖頂𩕳一機除，佛祖何
J26nB182_p0451b13║能知其落處？衲僧箇中消息，非衲僧焉能明其的旨？
J26nB182_p0451b14║降斯以下，直是蚊子上鐵牛，無伊下口處。所以靈鷲
J26nB182_p0451b15║拈花，當時百萬人天悉皆罔措，惟迦葉頭陀破顏微
J26nB182_p0451b16║笑，故有正法眼藏涅槃妙心付囑之說。以至西天四
J26nB182_p0451b17║七，心心相契，印印無差。及乎初祖東來，神光覓心了
J26nB182_p0451b18║不可得，曹谿散席之後，列剎相望，各各全機出沒，殺
J26nB182_p0451b19║活縱橫。若也究其底蘊，總不出拈花一著子。故云：萬
J26nB182_p0451b20║派千流皆渤澥，七金五嶽總須彌。」豎拂子云：「者一隊
J26nB182_p0451b21║老古錐，被山僧拂子穿卻鼻孔，縛作一束，擲於他方
J26nB182_p0451b22║世界去也。使諸人各各自成自立，免得倚他門戶傍
J26nB182_p0451b23║他牆，卻被時人喚作郎。」擲拂子，下座。
J26nB182_p0451b24║長至，上堂。「一陽纔復，和氣漸調。君子道長，小人道消。
J26nB182_p0451b25║惟有山僧拄杖子，從年歷歲赤條條。」拈拄杖卓一下
J26nB182_p0451b26║云：「有時卓在千峰上，劃斷飛雲不放高。」
J26nB182_p0451b27║上堂。「朔風凜凜，人人寒毛卓豎；滴水冰生，箇箇徹骨
J26nB182_p0451b28║徹髓。明明絕覆藏，歷歷無向背。若是伶俐衲僧，纔聞
J26nB182_p0451b29║舉著，如龍得水、似虎靠山，便能向佛祖頂上行、佛祖
J26nB182_p0451b30║頂上住、佛祖頂上坐、佛祖頂上臥，既作法中王，於法
J26nB182_p0451c01║得自在。儻或機思遲鈍，未能領略，山僧不惜眉毛，更
J26nB182_p0451c02║為道破去也。」舉拂子云：「千峰勢倒嶽邊止，萬派聲歸
J26nB182_p0451c03║海上消。」
J26nB182_p0451c04║上堂。「大慈悲為室，柔和忍辱衣，諸法空為座。大眾！且
J26nB182_p0451c05║道：何人住此室、披此衣、坐此座？縱然檢點得者裏，分
J26nB182_p0451c06║明猶在半途。何故？不見道？識得根源認得伊，全身猶
J26nB182_p0451c07║墮在塵圍，假饒和座俱翻卻，尚有煙霞遶翠微。到者
J26nB182_p0451c08║裏，須是英靈漢子，便能踢翻大海，掀倒須彌，盡十方
J26nB182_p0451c09║界是箇自己、盡十方界是箇光明藏，也無佛、也無祖、
J26nB182_p0451c10║也無禪、也無道。若也說佛、說祖、說禪、說道，總是缽盂
J26nB182_p0451c11║安柄，畫蛇添足。」喝一喝，下座。
J26nB182_p0451c12║上堂。「一機拈處萬機圓，一句全提萬句全，坐立儼然
J26nB182_p0451c13║非別物，分明突出未生前。木童嶺上一聲笛，驚起巖
J26nB182_p0451c14║前石虎眠，露柱燈籠齊拍手，狸奴白牯話生緣。諸人
J26nB182_p0451c15║更問還元旨，平地興波浪拍天。」
J26nB182_p0451c16║上堂。「只者箇便是，頭上安頭；離此別求，撥波尋水。兩
J26nB182_p0451c17║頭坐斷，中道不安，正是業識茫茫，無本可據。所以道，
J26nB182_p0451c18║須參活句，莫參死句。活句下薦得，便能鐵樹上生花、
J26nB182_p0451c19║紅爐中鼓浪、稱鎚裏捏汁、黃連內取蜜，了無聖凡情
J26nB182_p0451c20║見，打破生死關頭，彼我不立，是非兩忘，方是獨脫無
J26nB182_p0451c21║依大人境界。還委悉得麼？山堂夜靜蒲團冷，汝等諸
J26nB182_p0451c22║人合自知。」
J26nB182_p0451c23║薦嚴，請上堂。「般若妙智，豈容生死？金剛寶劍，截斷淆
J26nB182_p0451c24║訛。證入處本無多子，受用處千聖難知。到者裏，說有
J26nB182_p0451c25║也得、說無也得，說亦有亦無也得、說非有非無也得，
J26nB182_p0451c26║說即四句也得、說離四句也得。」驀拈拄杖云：「大眾！還
J26nB182_p0451c27║是有耶？無耶？亦有亦無耶？即四句耶？離四句耶？若也
J26nB182_p0451c28║知得落處，便知群靈一源，假名為佛，體竭形消而不
J26nB182_p0451c29║滅，金流撲散而常存。乾坤未判、生佛未分，一著子直
J26nB182_p0451c30║至如今，未常變易、未常增減，圓融無際，物我一如。且
J26nB182_p0452a01║托生勝地一句如何道？極樂無邊清淨土，管教隨處
J26nB182_p0452a02║現全身。」
J26nB182_p0452a03║臘八，上堂。「棄卻王宮入雪嶺，六年饑凍對誰宣？抬眸
J26nB182_p0452a04║忽睹明星現，突出光明照大千。智慧德相人人具，妄
J26nB182_p0452a05║想執著隔天淵，遺失自家本來面，卻於心外覓真傳。」
J26nB182_p0452a06║驀拈拄杖云：「大眾！還見麼？世尊見明星出現，豁然大
J26nB182_p0452a07║悟。諸人見山僧拄杖子，還曾大悟也無？若也大悟，可
J26nB182_p0452a08║與世尊把手並行。如其不然，且道：淆訛在什麼所在？
J26nB182_p0452a09║有一等癡漢道：『世尊見明星所以悟，我等秪見拄杖
J26nB182_p0452a10║子所以不悟。』明星、拄杖固是不同，見明星、拄杖底，汝
J26nB182_p0452a11║道差別在甚麼處？苟或有血氣底，纔聞舉著，撩起便
J26nB182_p0452a12║行，等閒坐斷要津，直證不生滅地，然後向萬別千差
J26nB182_p0452a13║處指出正眼，為迷途指南作苦海航筏。且諸病不侵
J26nB182_p0452a14║一句作麼生道？」卓拄杖云：「能為萬象主，不逐四時凋。」
J26nB182_p0452a15║上堂。舉：「臨濟大師云：『有時一喝，如金剛王寶劍。有時
J26nB182_p0452a16║一喝，如踞地獅子。有時一喝，如探竿影草。有時一喝
J26nB182_p0452a17║不作一喝用。』」師遂喝一喝云：「大眾！還是金剛王寶劍
J26nB182_p0452a18║耶？踞地獅子耶？探竿影草耶？一喝不作一喝用耶？若
J26nB182_p0452a19║也檢點得出，非惟臨濟鼻孔一捏粉碎，歷代祖師性
J26nB182_p0452a20║命俱在你手裏，便能驅耕奪食，拔楔抽釘，擒縱人天，
J26nB182_p0452a21║提持一切。其或尚懷觀聽，意地躊躇，山僧與諸人勦
J26nB182_p0452a22║絕去也。」連喝兩喝，下座。
J26nB182_p0452a23║上堂。「行見俱到，宗說皆通，揭露人天眼目，剖出佛祖
J26nB182_p0452a24║心胸。假饒德山棒如雨點，渾似水中撈月；臨濟喝若
J26nB182_p0452a25║雷轟，猶如捉影捕風。俱胝豎指，青原垂足，總屬驢前
J26nB182_p0452a26║馬後，認奴作郎。龍池門下，不動旗鎗，各使安家樂業，
J26nB182_p0452a27║打開無盡寶藏，運用不窮，自然千差絕跡，萬派朝宗，
J26nB182_p0452a28║顯示正法眼，松濤響眾峰。且迷途之中如何指導？般
J26nB182_p0452a29║若智燈纔一照，千年黑暗悉通明。」
J26nB182_p0452a30║上堂。「見聞不及處，風清月白；思慮不及時，山高水深。
J26nB182_p0452b01║庭槐放綠，岸柳舒金，杜鵑枝上聲聲喚，青山無限好，
J26nB182_p0452b02║猶道不如歸。直得玄沙三種病人，盲者見、聾者聞、啞
J26nB182_p0452b03║者言，將謂有多少奇特，得來不異本真。行不越嶺、渡
J26nB182_p0452b04║不過江，縱饒未曾踏破草鞋，早已搖動腳跟。其餘三
J26nB182_p0452b05║登投子、九上洞山、一宿曹谿、藤條四下，非惟不唧溜，
J26nB182_p0452b06║亦自顯顢頇。還知龍池落處麼？」拈拄杖卓一下云：「等
J26nB182_p0452b07║閒一擲成龍去，換卻時人眼裏睛。」
J26nB182_p0452b08║上堂。「經云『三世諸佛皆從此經出』，又云『是法平等，無
J26nB182_p0452b09║有高下』。縱饒見得十分真，大似無燈走黑夜。石女腰
J26nB182_p0452b10║間一寶刀，賣遍天涯無著價，歸來放在臥床頭，截斷
J26nB182_p0452b11║夢中諸話杷。到者裏，假使雲門餬餅、趙州茶將來供
J26nB182_p0452b12║養也不顧。何故？不堪齒嚼。」
J26nB182_p0452b13║上堂。「金生麗水，玉出崑岡，月從西沒，日湧扶桑。法法
J26nB182_p0452b14║仍舊，物物真常，只為迷心著相，睹影顛狂，昇沉不息，
J26nB182_p0452b15║六道茫茫。若能回光返照，頓見本有法王，步步腳踏
J26nB182_p0452b16║實地，在在總是帝鄉。鹽官云：『虛空為鼓，須彌為槌，什
J26nB182_p0452b17║麼人打得？』南泉云：『王老師不打者破鼓。』大眾！為甚王
J26nB182_p0452b18║老師不打？」良久云：「雖然不打，其聲如雷。」
J26nB182_p0452b19║上堂。「有一人在孤峰頂上，目視雲漢，把三世諸佛一
J26nB182_p0452b20║口吞盡，不見有眾生可度。好與三十拄杖。何故？事上
J26nB182_p0452b21║不足。有一人在十字街頭，三頭六臂，合水和泥，隨機
J26nB182_p0452b22║接引。亦好與三十拄杖。何故？理上不足。有一人不離
J26nB182_p0452b23║十字街頭，和泥合水，常在孤峰頂上，目視雲漢。若到
J26nB182_p0452b24║龍池門下，正未有語話分在。且道：龍池為人在甚麼
J26nB182_p0452b25║處？橫拈楖栗當門踞，獅象狐狼一併敲。」
J26nB182_p0452b26║歲旦，上堂。舉：「香嚴云：『去年貧，未是貧；今年貧，始是貧。
J26nB182_p0452b27║去年貧，猶有卓錐之地；今年貧，錐也無。』真淨云：『去年
J26nB182_p0452b28║富，未是富；今年富，始是富。去年富，惟有一領黑黲布
J26nB182_p0452b29║衫，今年添得一條百衲袈裟，歲朝抖擻呈禪眾，實謂
J26nB182_p0452b30║風流出當家。』」師云：「香嚴貧，實未貧，猶有家私未盡傾。
J26nB182_p0452c01║真淨富，實未富，遮得東邊西邊露。龍池者裏，也不貧
J26nB182_p0452c02║也不富，黃虀澹飯挨排過，新年原是舊年人，贏得春
J26nB182_p0452c03║風滿面播。」
J26nB182_p0452c04║上堂。「一句中具三玄，一玄中具三要。青天喫棒謾商
J26nB182_p0452c05║量，杲杲紅日當空耀。木童騎鶴上揚州，石女梳籹越
J26nB182_p0452c06║樣俏。壁上燈籠笑不休，階前露柱齊聲道。未審道箇
J26nB182_p0452c07║什麼？」良久云：「毘婆尸佛早留心，直至如今不得妙。」
J26nB182_p0452c08║上堂。舉：「僧問臨濟云：『如何是三眼國土？』濟云：『我共汝
J26nB182_p0452c09║入淨妙國土中，著清淨衣，說法身佛；又入無差別國
J26nB182_p0452c10║土中，著無差別衣，說報身佛；又入解脫國土中，著光
J26nB182_p0452c11║明衣，說化身佛。』」師云：「臨濟恁麼答話，欲作百世宗師，
J26nB182_p0452c12║恐未得在。汝諸人還知龍池意麼？如其未知，更為道
J26nB182_p0452c13║破。法身、報身、化身，都來立號安名，拈出金剛寶劍，截
J26nB182_p0452c14║斷陳爛葛藤。」
J26nB182_p0452c15║上堂。僧問：「如何是從上佛祖的的大意？」師云：「江南地
J26nB182_p0452c16║暖。」進云：「如何是和尚示人的的意？」師云：「塞北天寒。」進
J26nB182_p0452c17║云：「謝師指示。」師云：「又恁麼去也。」乃云：「一飽忘百饑，一
J26nB182_p0452c18║覺精神足，一念了生死，一言悟塵俗。風來樹樹涼，月
J26nB182_p0452c19║照山山玉，達本忘情者，閒閒若空谷。誰是箇中人？共
J26nB182_p0452c20║把雲峰斸。大眾！且道：德山棒、臨濟喝，還明甚麼邊事？
J26nB182_p0452c21║眾中有知得落處者麼？如無其人，龍池自道去也。」卓
J26nB182_p0452c22║拄杖，喝一喝，下座。
J26nB182_p0452c23║上堂。僧問：「聖凡共集，緇素臨筵，謾勞棒喝如風急，直
J26nB182_p0452c24║截根源事若何？」師云：「手長衫袖短。」進云：「不借時機，請
J26nB182_p0452c25║師別道。」師云：「腳瘦草鞋寬。」乃云：「龍池一滴潤林丘，枯
J26nB182_p0452c26║木枝枝葉自稠，不是一番親到此，焉能解得渴咽喉？
J26nB182_p0452c27║大眾！且道：如何是龍池一滴？」以拂子左右灑云：「晴乾
J26nB182_p0452c28║不肯走，直待雨淋頭。」
J26nB182_p0452c29║上堂。僧問：「天得一以清，地得一以寧，君王得一天下
J26nB182_p0452c30║太平。未審衲僧得一又作麼生？」師云：「平地風波。」乃云：
J26nB182_p0453a01║「十方法界一塵中，活鱍全機用莫窮，卻把虛空敲出
J26nB182_p0453a02║髓，掀翻海嶽覓無蹤。相逢直指本來事，覿面提持向
J26nB182_p0453a03║上宗，甘雨普施三草木，千峰頂上播真風。所以德山
J26nB182_p0453a04║入門便棒、臨濟入門便喝，使人獨脫無依，不居惑地，
J26nB182_p0453a05║超出格量，迥越有無。到者裏，管教盡大地是箇解脫
J26nB182_p0453a06║門、盡大地是沙門一隻眼、盡大地是當人自己。既是
J26nB182_p0453a07║盡大地是當人自己，且道：四聖六凡蹲坐在甚麼處？」
J26nB182_p0453a08║良久云：「有眼如盲。」
J26nB182_p0453a09║上堂。「過去、未來、現在，一念頓超三世。東、西、南、北、中央，
J26nB182_p0453a10║究竟從來無定。故經云『應生無所住心』，若心有住，即
J26nB182_p0453a11║為非住。果能無住，自然不住凡、不住聖，不住迷、不住
J26nB182_p0453a12║悟，不住生死、不住涅槃，不住空、不住有，不住權、不住
J26nB182_p0453a13║實，然後見山是山、見水是水，見僧是僧、見俗是俗，是
J26nB182_p0453a14║謂一種平懷，更無他物。且道：實證本分一句作麼生
J26nB182_p0453a15║指示？」卓拄杖云：「不須更費纖毫力，擊碎金圈栗棘蓬。」
J26nB182_p0453a16║上堂。「現成公案，放汝三十棒。夫子門前講孝悌，撞著
J26nB182_p0453a17║道伴交肩過。一生參學事畢，時清休唱太平歌。雖然
J26nB182_p0453a18║如是，也須實到者箇田地。莫學矮子看戲，隨人哭笑，
J26nB182_p0453a19║他時後日大有事在。且道：如何是自成自立一句？」以
J26nB182_p0453a20║拂子擊禪床，下座。
J26nB182_p0453a21║上堂。「水不洗水、金不博金，靈山一脈本自現成。堪笑
J26nB182_p0453a22║從上老古錐，橫擔拄杖，緊峭草鞋，天涯海角，遍覓無
J26nB182_p0453a23║親。忽然洗面摸著鼻孔、喫飯咬著舌頭，呵呵一笑，千
J26nB182_p0453a24║真萬真。既然如是，須彌山突出在你諸人額角邊、大
J26nB182_p0453a25║海水傾入你諸人耳朵裏，為甚麼不覺不知？」良久云：
J26nB182_p0453a26║「不煩節外更生枝。」
J26nB182_p0453a27║上堂。僧問：「不問有言、不問無言，請師答話。」師打云：「且
J26nB182_p0453a28║道：是有言？是無言？」進云：「恁麼則覓水和煙得，擔泉帶
J26nB182_p0453a29║月歸。」師云：「失卻也不知。」乃云：「芭蕉聞雷而長，葵花向
J26nB182_p0453a30║日而開，海底泥牛吼似雷，巖前石虎銜兒走，蟭螟吞
J26nB182_p0453b01║卻七金山，驚得南辰藏北斗。堪笑臨濟三度問黃檗
J26nB182_p0453b02║佛法的的大意，三度被打。雪峰三登投子，九上洞山，
J26nB182_p0453b03║卻於鰲山打失鼻孔。爭如龍池者裏，一眾惺惺伶俐、
J26nB182_p0453b04║伶俐惺惺？何故？不須更費纖毫力，日用頭頭總現成。」
J26nB182_p0453b05║上堂。「如來禪，祖師禪，水在長江月在天。南北東西通
J26nB182_p0453b06║踏遍，不知何處覓真傳？德山棒，臨濟喝，巖前石虎奔
J26nB182_p0453b07║入穴，香象忙忙失卻威，豐干那敢多饒舌？臺山路上
J26nB182_p0453b08║驀直婆，趙州勘破誰能瞥？古今無限作家翁，十箇五
J26nB182_p0453b09║雙口挂壁。良遂敲門許自明，卻對學徒一一說。亮公
J26nB182_p0453b10║一喚便知歸，直入西山絕消息。」拈拄杖，召大眾云：「消
J26nB182_p0453b11║息既絕，且道：者箇從甚麼處得來？若知來處，自然見
J26nB182_p0453b12║超佛祖，獨步大方。如其未知，不見道？未明三八九，難
J26nB182_p0453b13║免自沉吟。」
J26nB182_p0453b14║解制，留兩序，上堂。「春日晴，春鳥鳴，春水漾虛碧，春山
J26nB182_p0453b15║疊亂青。大眾！三月以來，雖然把住繩頭，那容靜處躲
J26nB182_p0453b16║跟？不是擔沙運土，便是舂米負薪。還知山僧為汝諸
J26nB182_p0453b17║人處麼？今日布袋雖開，缽囊不得動著。何故？豈不見
J26nB182_p0453b18║道？單絲不成線，獨木不成林。大家出隻手，扶起破沙
J26nB182_p0453b19║盆。各依本位住，莫向外邊尋。默默養成法器，一鳴直
J26nB182_p0453b20║使驚人，傳續佛祖慧命，永作照世明燈。且道：解制後
J26nB182_p0453b21║如何行履？黃虀粥飽無餘事，白日天長任運過。」
J26nB182_p0453b22║上堂。「此事從來活卓卓，不是生心可卜度，覓遍天涯
J26nB182_p0453b23║絕影蹤，無意見時卻撞著。泥牛翻轉石板田，木馬踏
J26nB182_p0453b24║殺雲中鶴，乾闥婆城驀地崩，阿修羅王念菩薩。大眾！
J26nB182_p0453b25║且道：是何意旨？無風荷葉動，決定有魚行。」
J26nB182_p0453b26║上堂。「離心意識參，絕凡聖路學，無手人行拳，無舌人
J26nB182_p0453b27║演法，打盡四天下，不費纖毫力，說完大藏教，唇皮未
J26nB182_p0453b28║動著。所以道：參須參到無參處，學還學到無學時，無
J26nB182_p0453b29║參是真參，無學是真學。雖然如是，你擬向者裏躲跟，
J26nB182_p0453b30║不免死水裏浸殺。」喝一喝，下座。
J26nB182_p0453c01║上堂。「諸供養中，法供養為最。大眾！還明得法麼？若於
J26nB182_p0453c02║此明得，自然在天同天、在人同人，隨處自在，曾無住
J26nB182_p0453c03║著。如其未能，不免別垂方便去也。」驀拈拄杖云：「過去
J26nB182_p0453c04║諸佛、現在諸佛、未來諸佛，俱在拄杖頭上，異口同音
J26nB182_p0453c05║宣說平等法門。未證入者，令其證入；未解脫者，令其
J26nB182_p0453c06║解脫；未離苦者，令離諸苦，眾生各各受益。若是衲僧
J26nB182_p0453c07║分上，總用不著。何故？金屑雖貴，落眼成翳。」
J26nB182_p0453c08║
J26nB182_p0453c09║
J26nB182_p0453c10║萬如禪師語錄卷第三