J26nB182_p0454a01║萬如禪師語錄卷第四
J26nB182_p0454a02║嗣法門人行猷等編
J26nB182_p0454a03║荊谿龍池山禹門禪寺語錄
J26nB182_p0454a04║結制，上堂。「出一叢林，入一保社，鐵鞋踏破無蹤跡。那
J26nB182_p0454a05║邊經冬，者邊過夏，妄想如苗逐日增。若是皮下有血
J26nB182_p0454a06║底漢子，自己猶是冤家，豈肯向人求禪求道？儻或機
J26nB182_p0454a07║思遲鈍，且向九十日內挨拶明白，謾謾與汝商量。」
J26nB182_p0454a08║上堂。「十方同聚學無為，抵死和他戰一回。選佛場中
J26nB182_p0454a09║須及第，莫教孤負兩莖眉。」喝一喝，下座。
J26nB182_p0454a10║上堂。「打破從來窠臼，覿露當人者著，山巔黃鳥聲聲，
J26nB182_p0454a11║陌上桃花灼灼，此事本來成現，切忌生心卜度。休卜
J26nB182_p0454a12║度，祥麟只有一隻角。」喝一喝，下座。
J26nB182_p0454a13║上堂。「彌勒真彌勒，分身千百億，時時示時人，時人自
J26nB182_p0454a14║不識。若也識，卻將影子當真實。如不識，鬼窟之中坐
J26nB182_p0454a15║白日。」拈拄杖云：「拄杖子朝到西天，暮歸東土，其間幾
J26nB182_p0454a16║多青山突兀，綠水波騰，只是不敢動著一絲毫。何故？
J26nB182_p0454a17║目前無異法，不用強安排。」卓拄杖，下座。
J26nB182_p0454a18║上堂。「心王不妄動，六國一時通，罷拈三尺劍，休弄一
J26nB182_p0454a19║張弓。此是古德直指諸人穩坐家邦，絕無意外之憂，
J26nB182_p0454a20║且有天然之樂。雖然如是，仔細檢點將來，亦未出陰
J26nB182_p0454a21║界窠窟。在龍池亦有一偈，非敢與古人較短論長，也
J26nB182_p0454a22║要大家委悉。心王本來妙，在處自圓通，拈出吹毛劍，
J26nB182_p0454a23║邪魔絕影蹤。」
J26nB182_p0454a24║上堂。「聖人無二道，百姓無二心。眼睛原在眉毛下，鼻
J26nB182_p0454a25║孔依然撘上唇。若向者裏領略得去，禹門與你草鞋，
J26nB182_p0454a26║正好行腳。如其未能，三世諸佛亦救你不得。諸禪德！
J26nB182_p0454a27║還有全身證入者麼？」拈拄杖云：「人平不語，水平不流。」
J26nB182_p0454a28║冬至，上堂。「群陰消盡一陽生，鐵樹枝頭花正新。賣被
J26nB182_p0454a29║賣牛俱不涉，寒爐迸出一星星。」驀拈拂子云：「大眾！寒
J26nB182_p0454a30║爐迸出底只者是。」擲下云：「見之不取，思之千里。」
J26nB182_p0454b01║上堂。「知有底道不得，道得底不知有。信手斫卻月中
J26nB182_p0454b02║桂，自有清光輝宇宙。六不立，一不守，纔涉思惟，劍去
J26nB182_p0454b03║已久。車行陸地水行舟，七七元來四十九。」喝一喝，下
J26nB182_p0454b04║座。
J26nB182_p0454b05║上堂。「根源直截，豈落階梯？大用現前，不存軌則。一切
J26nB182_p0454b06║處風行草偃，二六時耀古騰今。三世諸佛於一毫頭
J26nB182_p0454b07║上現出無邊妙相，十方國土何處去覓封疆？只此公
J26nB182_p0454b08║案現成，豈借他人之力？且應時及節一句如何通信？
J26nB182_p0454b09║西風吹落木，千山露本顏。」
J26nB182_p0454b10║上堂。「缽盂口向天，拄杖長靠壁。晨朝有粥噇，齋時有
J26nB182_p0454b11║飯喫。不妨信手擎來，要且不借他力。到者裏，為甚麼，
J26nB182_p0454b12║十箇有五雙，問著口如木橛？」良久云：「只為分明極，翻
J26nB182_p0454b13║令所得遲。」
J26nB182_p0454b14║上堂。僧問：「雪峰在德山作飯頭，一日飯遲，德山擎缽
J26nB182_p0454b15║下法堂，值雪峰晒飯巾次，乃曰：『鐘未鳴，鼓未響，托缽
J26nB182_p0454b16║向甚麼處去？』德山便低頭歸方丈。意旨如何？」師云：「千
J26nB182_p0454b17║聖不能明。」進云：「峰舉似巖頭，頭云：『大小德山未會末
J26nB182_p0454b18║後句在。』甚麼處是他未會末後句？」師云：「杓卜聽虛聲。」
J26nB182_p0454b19║進云：「山令侍者喚巖頭，問：『汝不肯老僧那？』頭密啟其
J26nB182_p0454b20║意。如何是密啟其意？」師云：「道破即不堪。」進云：「山明日
J26nB182_p0454b21║陞堂，果與尋常不同。那裏是他不同處？」師云：「換卻汝
J26nB182_p0454b22║眼睛。」進云：「頭在僧堂前。拊掌大笑，云：『且喜者老漢會
J26nB182_p0454b23║末後句。』甚麼處是他會末後句？」師云：「向汝道：杓卜聽
J26nB182_p0454b24║虛聲。」進云：「雖然如是，也只得三年活。因甚果符其言？」
J26nB182_p0454b25║師云：「疑殺天下人。」進云：「公案已蒙師指示，別展旗鎗
J26nB182_p0454b26║請師接。」師云：「放汝一頓。」乃云：「參禪直要離心識，學道
J26nB182_p0454b27║應須不住功，腳下果然紅線斷，從教南北與西東。故
J26nB182_p0454b28║云：有一物，上拄天，下拄地，常在動用中。動用中收不
J26nB182_p0454b29║得。收不得，絕蹤跡。東擲西拋會未失，智者自能暗點
J26nB182_p0454b30║頭，擬議思量墮鬼窟。勿思量，莫尋覓，魯祖見僧便面
J26nB182_p0454c01║壁，和盤呈露絕商量，雨過千山如黛潑。」
J26nB182_p0454c02║彬然首座入塔，上堂。「頂門上眼開，萬象不能逃影質。
J26nB182_p0454c03║腳跟下著實，千差踏斷絕淆訛。從此展舒大用，殺活
J26nB182_p0454c04║自繇，無不縱橫、無不玄妙。正堪於迷途之中，為人解
J26nB182_p0454c05║黏去縛，拔楔抽釘。不意時節忽至，撒手那邊，於勝熱
J26nB182_p0454c06║門頭直趨而過，無縫塔裏正好安身，當下坐斷古今，
J26nB182_p0454c07║湛然凝寂。且道：向後如何受用？蒼松翠竹常圍繞，日
J26nB182_p0454c08║倚青山看白雲。」
J26nB182_p0454c09║臘八，上堂。「最初淨裸裸，末後赤條條，從來絕遮障，不
J26nB182_p0454c10║了徒忉忉。所以黃面瞿曇雪山坐了六年，到臘月八
J26nB182_p0454c11║夜，抬眸觸著明星，便知者一著子落處。忙忙出來說
J26nB182_p0454c12║法四十九年，談經三百餘會，本欲顯揚者一著子，未
J26nB182_p0454c13║免說真方賣假藥，誰知並無一實？末後拈花，當時百
J26nB182_p0454c14║萬人天罕聞就體知歸，多見韓盧逐塊，惟有飲光尊
J26nB182_p0454c15║者破顏微笑，即將正法眼藏、涅槃妙心付囑摩訶迦
J26nB182_p0454c16║葉。從上西天四七、東土二三遞相印證，以為心法。及
J26nB182_p0454c17║乎南嶽青原之後，便有五宗之別：臨濟以立三要三
J26nB182_p0454c18║玄；曹洞以五位君臣；雲門以一鏃破三關，分明箭後
J26nB182_p0454c19║路；溈仰以父慈子孝，唱拍相隨；法眼以三界惟心，萬
J26nB182_p0454c20║法惟識。直得異端紛起，邪法難扶，人人陷於參天荊
J26nB182_p0454c21║棘之中。」拈拄杖，畫一畫云：「今日山僧一齊畫斷，使諸
J26nB182_p0454c22║人不墮窠窟，箇箇活卓卓地去。」卓拄杖，下座。
J26nB182_p0454c23║上堂。「透過向上牢關，羅籠不住；踏著本有田地，在處
J26nB182_p0454c24║縱橫。自然頭頭玄妙，物物天真，敏捷不類，舉止超群。
J26nB182_p0454c25║雖然，更須向高高山頂立、深深海底行，養成頭角，以
J26nB182_p0454c26║待風雲。」喝一喝云：「天外一聲雷震起，萬山煙雨盡為
J26nB182_p0454c27║霖。」
J26nB182_p0454c28║上堂。舉：「三聖問雪峰：『透網金鱗，以何為食？』峰云：『待汝
J26nB182_p0454c29║出網，來向汝道。』聖云：『一千五百人善知識，話頭也不
J26nB182_p0454c30║識。』峰云：『老僧住持事繁。』」師云：「硬者硬如并州鐵，軟者
J26nB182_p0455a01║軟似兜羅綿，雖然氣岸不相同，不妨用來各盡妙。眾
J26nB182_p0455a02║中忽有箇師僧出來道：『龍池恁麼批判，大有人未肯
J26nB182_p0455a03║在。』山僧與伊二十拄杖。何故？賞渠大膽。」
J26nB182_p0455a04║上堂。「諸佛心地藏，包含萬有，祖師正法眼，不立纖塵。
J26nB182_p0455a05║『什麼物？恁麼來？』覿面使伊親薦取。『說似一物即不中。』
J26nB182_p0455a06║當機直下便相呈。『還假修證也無？』真金不礙重重煆。
J26nB182_p0455a07║『修證即不無，污染即不得。』光前絕後沒商量。可謂風
J26nB182_p0455a08║行草偃，水到渠成，鍼芥相投，師資契合。雖然如是，龍
J26nB182_p0455a09║池眾中若有箇漢亦恁麼答話，即時趁出。何故？丈夫
J26nB182_p0455a10║氣宇如王，豈踏他人故步？」喝一喝，下座。
J26nB182_p0455a11║上堂。舉：「臨濟云：『第一句下薦得，堪與佛祖為師；第二
J26nB182_p0455a12║句下薦得，堪與人天為師；第三句下薦得，自救不了。』」
J26nB182_p0455a13║師拈拄杖云：「大眾！且道：是第一句耶？第二句耶？第三
J26nB182_p0455a14║句耶？若也檢點得出，龍池與伊三十拄杖；若檢點不
J26nB182_p0455a15║出，亦與三十拄杖。檢點不出，三十拄杖且置。只如檢
J26nB182_p0455a16║點得出者，為甚亦與三十拄杖？」卓一下云：「不入祖師
J26nB182_p0455a17║室，茫然趨兩頭。」
J26nB182_p0455a18║上堂。「林間猛虎肉為命，何故不食自己子？杲日當空
J26nB182_p0455a19║無不明，片雲遮卻從何起？大地都來一火坑，得何三
J26nB182_p0455a20║昧不燒死？禪人一一透將來，擬議思量千萬里。」喝一
J26nB182_p0455a21║喝，下座。
J26nB182_p0455a22║上堂。「忘功絕照，十方剎海黑沉沉。大用縱橫，四聖六
J26nB182_p0455a23║凡齊聽令。棒頭點著，使伊頓見舊生涯。喝下分明，賓
J26nB182_p0455a24║主歷然曾不昧。所以箇中人相見，如鏡照鏡，似空合
J26nB182_p0455a25║空。只如正恁麼時，一句如何通信？」豎拂子云：「藉得東
J26nB182_p0455a26║君力，千山盡改容。」
J26nB182_p0455a27║解制，上堂。「有一句到你諸人，瞎卻汝眼；無一句到你
J26nB182_p0455a28║諸人，啞卻我口。若是二途截斷，非惟汝諸人無處摸
J26nB182_p0455a29║索，直饒三世諸佛、歷代祖師到來，亦無著眼處。只貴
J26nB182_p0455a30║沒量大人方能領略於機先，不肯滯情於句下。且放
J26nB182_p0455b01║開一線如何指示？南北東西不是你。」喝一喝，下座。
J26nB182_p0455b02║上堂。問：「擬將心意學玄宗，大似西行卻向東。和尚陞
J26nB182_p0455b03║座，如何指南？」師云：「待汝離卻心，意即向汝道。」進云：「者
J26nB182_p0455b04║便是垂慈處麼？」師云：「錯。」僧擬進語，師便打。乃云：「南泉
J26nB182_p0455b05║一刀斬卻貓，趙州頭戴草鞋走，玄沙錯過驗當人，普
J26nB182_p0455b06║化風顛打筋斗，鎮州蘿蔔重三觔，青州衫子誰知有？
J26nB182_p0455b07║千聖不傳一著子，驀然觸著便哮吼，驚起巖前老大
J26nB182_p0455b08║虫，踏殺嗥嗥子湖狗。」以拂畫一畫云：「還會麼？」便下座。
J26nB182_p0455b09║上堂。拈拄杖，云：「為萬物之根源，作天地之太祖。或時
J26nB182_p0455b10║孤峰頂上，嘯月眠雲不記春；或時十字街頭，敲落空
J26nB182_p0455b11║花千萬朵。善財於此未能了，茫茫煙水百城參。彌勒
J26nB182_p0455b12║於此見未圓，猶待龍華方結果。所以只貴猛烈丈夫
J26nB182_p0455b13║一肩擔荷，自然羅籠不住、呼喚不回，便能握土成金，
J26nB182_p0455b14║風行草偃。」卓拄杖，下座。
J26nB182_p0455b15║大士誕辰，上堂。「澗水潺潺不斷聲，黃鶯嚦嚦樹頭鳴，
J26nB182_p0455b16║普天之下皆如是，盡是觀音入理門。入理門且置，只
J26nB182_p0455b17║如觀音菩薩即今在甚麼所在安身立命？還委悉麼？
J26nB182_p0455b18║寶陀石上端然坐，剎剎塵塵現妙身。」
J26nB182_p0455b19║上堂。「日面月面佛，動轉施為活鱍鱍，萬機休罷絕商
J26nB182_p0455b20║量，諸聖到來口似結。臘月蓮，九夏雪，不是知音空漏
J26nB182_p0455b21║洩。無手之人揮一拳，無舌之人叫不輟。善法堂中鐘
J26nB182_p0455b22║亂鳴，東海龍王遭一跌，水族眾生共歎奇。此事誰人
J26nB182_p0455b23║能諳悉？」豎拂云：「暑往寒來春復秋，廣劫至今無變滅。」
J26nB182_p0455b24║南澗和尚入山掃塔，請上堂。僧問：「昔日世尊拈花，迦
J26nB182_p0455b25║葉微笑，便恁麼相承教外別傳之旨。只如阿難倒卻
J26nB182_p0455b26║剎竿意旨如何？」師云：「眉橫鼻直。」進云：「恁麼則弟承兄
J26nB182_p0455b27║力，子酬父恩去也。」師云：「你那裏見得？」進云：「不妨好手
J26nB182_p0455b28║重呈玅，更借師機較一籌。」師云：「放汝一頓。」僧喝，師便
J26nB182_p0455b29║打，僧禮拜，師云：「晴天不走，直待雨淋。」乃云：「靈機獨運，
J26nB182_p0455b30║揭正眼於言前；大用縱橫，截千差於杖底。有時把住，
J26nB182_p0455c01║直饒佛祖未免茫然；有時放行，咸使人天各各知有。
J26nB182_p0455c02║是謂真風普扇，皎月臨空，在在沾恩，波波頓現。所以
J26nB182_p0455c03║向上人行處，如火消冰，不執一隅，隨方導物，或有廉
J26nB182_p0455c04║纖搭滯底，即與斬斷，管教獨脫無依。故云善知識者
J26nB182_p0455c05║似優曇華出現，千載難逢。今南澗和尚過禹門掃塔，
J26nB182_p0455c06║欲為一切人作牓樣，復命山僧陞座，是以不敢固辭。
J26nB182_p0455c07║山中大眾久仰玄音，下座統序申請，伏希垂示。」
J26nB182_p0455c08║上堂。「太虛寥廓，含萬象以無遺；正眼洞明，鑒千差而
J26nB182_p0455c09║不漏。大用現前，佛祖莫近；一念未生，人天罔測。擊開
J26nB182_p0455c10║大解脫門，獨露本來面目。且本來面目是何形相？」拈
J26nB182_p0455c11║拄杖，卓一下，云：「三腳蝦蟆吞卻月。」
J26nB182_p0455c12║結夏，上堂。僧問：「護生須是殺，殺盡始安居，正值者時
J26nB182_p0455c13║節，請師格外施。」師云：「三千里外絕淆訛。」進云：「作家宗
J26nB182_p0455c14║師，天然猶在。」師云：「更要棒喫那？」進云：「鋼刀雖快，不斬
J26nB182_p0455c15║無罪之人。」師云：「招狀現在。」進云：「恁麼則學人退身有
J26nB182_p0455c16║分。」師云：「怕死底豈是好漢？」僧喝，師打云：「果然難逃。」乃
J26nB182_p0455c17║云：「龍池結夏，匝地風生，衲僧安禪，通身毛豎。說甚麼
J26nB182_p0455c18║護生須是殺，殺盡始安居？直得人人獨脫無依，箇箇
J26nB182_p0455c19║通身慶快，迥絕淆訛，坐斷今古。秪如水牯牛，為甚東
J26nB182_p0455c20║觸西觸？」良久云：「不是箇中人不知。」
J26nB182_p0455c21║當晚，小參。「踞菩薩乘，不落聲聞緣覺。修寂滅行，豈容
J26nB182_p0455c22║妄想嗔癡？以大圓覺為我伽藍，一有多種，二無兩般，
J26nB182_p0455c23║身心安居，平等性智，釋迦自釋迦，彌勒自彌勒。正當
J26nB182_p0455c24║恁麼時，且道：把柄在甚麼人手裏？若也知得落處，四
J26nB182_p0455c25║月十五結，元無可結；七月十五解，亦無可解。直得年
J26nB182_p0455c26║年如是、月月如是、日日如是、時時如是，是謂忘功絕
J26nB182_p0455c27║照，打成一片。苟或未能，必須發起新鮮志氣，頓開特
J26nB182_p0455c28║達之懷，把本參話頭，如十字街頭遇著殺父冤讎相
J26nB182_p0455c29║似，便欲一刀兩段；如墮千尺井底求出，念念不移；如
J26nB182_p0455c30║貓捕鼠，四腳踭踭，首尾一直。果能如是用心，定有到
J26nB182_p0456a01║家消息。珍重，珍重。」
J26nB182_p0456a02║上堂。「靈山會上，談經三百餘座。末後拈花，當陽顯示
J26nB182_p0456a03║不得。迦葉微笑，卻成一場戲設。少室峰前，面壁九載。
J26nB182_p0456a04║雖然口縫未開，已是狼藉不少。若非神光斷臂，看伊
J26nB182_p0456a05║坐到驢年。」驀拈拄杖，卓一下云：「大眾！且道：者一卓落
J26nB182_p0456a06║在釋迦老子分上？落在達磨大師分上？若也檢辯得
J26nB182_p0456a07║出，非但識破二老心肝五臟，管教歷代祖師鼻孔一
J26nB182_p0456a08║捏粉碎。如其未能，白日只陪人事過，青春那得再來
J26nB182_p0456a09║時？」
J26nB182_p0456a10║晚參。「結夏以來第六日，腳下依然浮逼逼，欲將安享
J26nB182_p0456a11║太平時，須是一番白汗出。白汗出，能獨立，方纔不作
J26nB182_p0456a12║倚門客。金毛獅子奮全威，千妖百怪潛蹤跡。」喝一喝，
J26nB182_p0456a13║歸方丈。
J26nB182_p0456a14║上堂。舉：「《金剛經》云：『須菩提！諸菩薩摩訶薩應如是生
J26nB182_p0456a15║清淨心，不應住色生心，不應住聲、香、味、觸、法生心，應
J26nB182_p0456a16║無所住而生其心。』」師云：「釋迦老子慣會拖泥帶水，好
J26nB182_p0456a17║與三十拄杖。新州盧行者向葛藤窠裏打失鼻孔，也
J26nB182_p0456a18║好與三十拄杖。堪笑後來座主們，註底註、箋底箋，大
J26nB182_p0456a19║似掉棒打月，亦好與三十拄杖。何故？不見道？八百餘
J26nB182_p0456a20║家呈妙手，都來依樣畫葫蘆。」
J26nB182_p0456a21║上堂。「三世諸佛不知有，突出當陽便哮吼。狸奴白牯
J26nB182_p0456a22║卻知有，須彌頂上浪飛走。放行把住不繇他，堂前鐵
J26nB182_p0456a23║樹花開久。薰風𩖼𩖼殿生涼，觸著寒毛似壁陡。西來
J26nB182_p0456a24║祖意草頭邊，誰肯將身藏北斗？顧鑑之機接鈍根，堪
J26nB182_p0456a25║笑人前伸出手。未了之人聽一言，七七從來四十九。」
J26nB182_p0456a26║喝一喝，下座。
J26nB182_p0456a27║端陽，上堂。僧問：「處處龍舟競，家家角添香，爭如窮衲
J26nB182_p0456a28║子風味自尋常？尋常風味則且置，衲僧巴鼻事如何？」
J26nB182_p0456a29║師云：「天左旋，地右轉。」進云：「只如天童老和尚豎拳云：
J26nB182_p0456a30║『只將者兩箇粽子供養大眾。』還出斯旨也無？」師云：「塞
J26nB182_p0456b01║斷你咽喉也不知。」僧喝，師便打。乃云：「今朝卻是端陽
J26nB182_p0456b02║節，俗舍人家循舊例，艾虎簷頭處處縣，靈符門上重
J26nB182_p0456b03║重貼。禹門寺裏古家風，從來節序多疏失，只有一事
J26nB182_p0456b04║眾須知，說法忉忉不動舌。婁東舊識請上堂，瞬目揚
J26nB182_p0456b05║眉俱漏洩，若人直下便承當，四聖六凡頓超越。且道：
J26nB182_p0456b06║承當後作何行履？一句當天八萬門，二六時中活鱍
J26nB182_p0456b07║鱍。」
J26nB182_p0456b08║上堂。舉：「五祖演和尚因諸寺長老入山，上堂，云：『臨濟
J26nB182_p0456b09║入門便喝，是什麼熱碗鳴聲？德山入門便棒，拗曲作
J26nB182_p0456b10║直。雲門三句、洞山五位，大開眼，了作夢。何故如此？國
J26nB182_p0456b11║清才子貴，家富小兒驕。』」師云：「五祖恁麼批判，卻被四
J26nB182_p0456b12║大老在常寂光中呵呵大笑。且道：笑箇甚麼？笑箇大
J26nB182_p0456b13║開眼了作夢。」
J26nB182_p0456b14║上堂。「豁開頂門正眼，覷破夢幻空花，胸中疑念頓消，
J26nB182_p0456b15║管教四稜蹋地。現成公案，豈落階梯？在處家鄉，隨流
J26nB182_p0456b16║獲妙。昨夜那吒太子發怒，把須彌山一摑，直得百雜
J26nB182_p0456b17║碎，驚起陝府鐵牛撞破虛空，三千大千世界一時震
J26nB182_p0456b18║動。你諸人因甚瞌睡，不知不覺？」
J26nB182_p0456b19║上堂。「今辰卻是五月半，山田處處栽秧遍。殿角薰風
J26nB182_p0456b20║陣陣來，明明拂著本來面。衲僧家，欠靈變，三條椽下
J26nB182_p0456b21║如臨戰，大似掘地覓青天。須知此事本成現，長空萬
J26nB182_p0456b22║古日輪明，豈容更作別方便？」喝一喝，下座。
J26nB182_p0456b23║上堂。「仲夏暑蒸人，通身白汗淋，明明無別物，豈用外
J26nB182_p0456b24║求真？殿角薰風拂，都來徹骨惺。情忘諸見泯，眾苦不
J26nB182_p0456b25║相侵。且道：正恁麼時一句如何通信？」豎拂子云：「青蓮
J26nB182_p0456b26║纔放清波上，撲鼻馨香不假尋。」
J26nB182_p0456b27║上堂。「開口成雙橛，無言喪本宗，須知此段事，誰敢強
J26nB182_p0456b28║形容？」豎拂子云：「箇中識得文殊老，管取無煩過別峰。」
J26nB182_p0456b29║上堂。舉：「十方同聚會，箇箇學無為，此是選佛場，心空
J26nB182_p0456b30║及第歸。」師云：「龐居士信口道出，耀古騰今，多少師僧
J26nB182_p0456c01║咬嚼不破。龍池不惜唇皮，更為下箇註腳。十方同聚
J26nB182_p0456c02║會，人人離向背。箇箇學無為，寶劍時時揮。此是選佛
J26nB182_p0456c03║場，登者絕商量。心空及第歸，日出浮雲驅。你諸人擬
J26nB182_p0456c04║向山僧註腳下領略，料掉沒交涉；不向註腳下領略，
J26nB182_p0456c05║別有見處，杜撰不少。何故聻？一有多種，二無兩般。」
J26nB182_p0456c06║上堂。「臺山婆道驀直去，多少禪和不知止。秘魔見僧
J26nB182_p0456c07║便擎叉，擬議不來叉下死。十箇有五雙，到者裏望風
J26nB182_p0456c08║而退。所以道：我若一向舉揚宗教，法堂前草深一丈，
J26nB182_p0456c09║倩人看院始得。若也放開一線，便見三百、五百，攢攢
J26nB182_p0456c10║簇簇，商量向上、向下，全提、半提。果如是，何有宗門事
J26nB182_p0456c11║哉？且道：如何是宗門事？崑崙騎象舞三臺。」
J26nB182_p0456c12║解夏，上堂。「四月十五結制，高掛缽囊，不許絲毫走作。
J26nB182_p0456c13║七月十五解制，橫擔楖栗，從教海角天涯。當處不迷，
J26nB182_p0456c14║此世他生不說夢；頓忘諸念，樹凋葉落露金風。所以
J26nB182_p0456c15║道：是法住法位，世間相常住。正恁麼時，如何分付？雖
J26nB182_p0456c16║然入眼青山好，須信前途有斷津。」
J26nB182_p0456c17║晚參。舉：「仰山坐次，大禪佛到，翹一足，云：『西天二十八
J26nB182_p0456c18║祖亦如是，唐土六祖亦如是，和尚亦如是，某甲亦如
J26nB182_p0456c19║是。』仰山下禪床，打四藤條。」師云：「大眾！仰山為甚不打
J26nB182_p0456c20║五藤條、三藤條，只打四藤條？還有人明得落處麼？眾
J26nB182_p0456c21║中有般漆桶商量道：『為伊道箇四如是，所以仰山打
J26nB182_p0456c22║四藤條。』如此見解，要稱祖師門下客，不知面皮厚多
J26nB182_p0456c23║少。」
J26nB182_p0456c24║上堂。僧問：「鐵牛之機即不問，祖師心印請師拈。」師便
J26nB182_p0456c25║打。進云：「恁麼則曹谿一脈傳今古，五葉千燈事更新。」
J26nB182_p0456c26║師云：「你本分中道一句看。」進云：「眉毛分八字，鼻孔大
J26nB182_p0456c27║頭垂。」師云：「未本分在。」僧喝，師復打。乃云：「諸佛妙心不
J26nB182_p0456c28║涉功勳，祖師密意豈容造作？不落見聞、不墮聲色，不
J26nB182_p0456c29║與萬法為侶、不與千聖同廛，自然高超十地、迥出三
J26nB182_p0456c30║賢。到者裏，卷舒收放、殺活擒縱，無不縱橫、無不自在，
J26nB182_p0457a01║只貴有力大人一肩擔荷。秪如堅固不退一句作麼
J26nB182_p0457a02║生道？雪後始知松柏操，事難方見丈夫心。」
J26nB182_p0457a03║上堂。舉：「法眼問覺鐵嘴：『近離甚處？』覺云：『趙州。』眼云：『承
J26nB182_p0457a04║問趙州有柏樹子話，是否？』覺云：『無。』眼云：『往來皆謂僧
J26nB182_p0457a05║問：「如何是祖師西來意？」州云：「庭前柏樹子。」上座何得
J26nB182_p0457a06║道無？』覺云：『先師實無此語，和尚莫謗先師好。』」師云：「龍
J26nB182_p0457a07║池有五十拄杖，十拄杖打者僧，不合問祖師西來意；
J26nB182_p0457a08║十拄杖打趙州，不合道庭前柏樹子；十拄杖打法眼，
J26nB182_p0457a09║不合道有此語；十拄杖打覺鐵嘴，不合道無此語。還
J26nB182_p0457a10║有十拄杖待打箇人。忽有師僧出來問：『未審打甚麼
J26nB182_p0457a11║人？』山僧劈脊便棒，云：『只者漆桶。』」
J26nB182_p0457a12║上堂。僧問：「風穴云：『若立一塵，家國興盛，野老顰蹙；不
J26nB182_p0457a13║立一塵，家國喪亡，野老安貼。』請問和尚：立即是？不立
J26nB182_p0457a14║即是？」師云：「截斷兩頭。」進云：「只如五祖演道：『若立一塵，
J26nB182_p0457a15║法堂前草深一丈；不立一塵，錦上鋪花。』又作麼生？」師
J26nB182_p0457a16║云：「也是語脈裏轉卻。」乃云：「好日多同作者知，鋪花錦
J26nB182_p0457a17║上妙難思，靈明廓徹先天地，透出重關豈有師？雲散
J26nB182_p0457a18║日輝冰釋水，風來香噴劫前枝，欲識他年親切句，真
J26nB182_p0457a19║心發現道根基。」喝一喝，下座。
J26nB182_p0457a20║師造壽塔訖，上堂。舉：「昔有僧為疏山造壽塔竟，白山，
J26nB182_p0457a21║山曰：『將多少錢與匠人？』僧曰：『一切在和尚。』山曰：『為將
J26nB182_p0457a22║三文錢與匠人？為將兩文錢與匠人？為將一文錢與
J26nB182_p0457a23║匠人？若道得，與我親造壽塔來。』僧無語。後僧舉似大
J26nB182_p0457a24║嶺閒和尚，嶺曰：『還有人道得麼？』僧曰：『未有人道得。』嶺
J26nB182_p0457a25║曰：『汝歸與疏山道：「若將三文錢與匠人，和尚此生決
J26nB182_p0457a26║定不得塔。將二文錢與匠人，和尚與匠人共出一隻
J26nB182_p0457a27║手。若將一文錢與匠人，累他匠人眉鬚墮落。」』僧回，如
J26nB182_p0457a28║教而說，山具威儀，望大嶺作禮，歎曰：『將謂無人，大嶺
J26nB182_p0457a29║有古佛，放光射到此間。雖然如是，也是臘月蓮花。』大
J26nB182_p0457a30║嶺後聞此語曰：『我恁麼道，早是龜毛長丈二。』」師云：「者
J26nB182_p0457b01║僧與疏山造壽塔，問著非惟口似磉盤，亦且傳言送
J26nB182_p0457b02║語。疏山雖得壽塔，匠工錢至今未酬訖。羅山古佛註
J26nB182_p0457b03║腳，分明即不無，只是少了一轉語，直至如今，亦未結
J26nB182_p0457b04║絕。爭如自調、道堅、大林三禪人為山僧造壽塔，匠工
J26nB182_p0457b05║錢一一不欠少。山僧亦不問伊，伊亦不去傳言送語。
J26nB182_p0457b06║今同眾信請山僧陞座，不妨因齋慶讚，復為說偈：森
J26nB182_p0457b07║森松竹萬山中，三塔巍峨撼曉風，看取煙霞籠歲月，
J26nB182_p0457b08║玲瓏八面振綱宗。」
J26nB182_p0457b09║重陽，上堂。舉：「真淨和尚云：『九日無白醪，飽餐黃栗糕。
J26nB182_p0457b10║十日有黃菊，催人打禾穀。五更鐘未鳴，鄰雞已數聲。
J26nB182_p0457b11║將軍不下馬，各自奔前程。』」師云：「真淨老人應時及節，
J26nB182_p0457b12║可謂即世相而談實相。仔細檢點將來，未免使人奔
J26nB182_p0457b13║馳太殺。山僧亦有一偈，不妨舉似大眾：九日無白醪，
J26nB182_p0457b14║苵萸茶自饒。十日有黃菊，金風撼巖屋。五更鐘未鳴，
J26nB182_p0457b15║頻聞落葉聲。本來成現事，何必涉途程？」
J26nB182_p0457b16║孔聞上座請上堂。「靈鷲峰前一大事，師師相授始無
J26nB182_p0457b17║欺，不須別處問端的，直欲當陽顯大機。顯大機，絕支
J26nB182_p0457b18║離，殺活縱橫截所疑。孔聞道契今來此，老僧用處亦
J26nB182_p0457b19║無欺，他時指點群生類，悉使迷途人自歸。」
J26nB182_p0457b20║萬如禪師語錄卷第四