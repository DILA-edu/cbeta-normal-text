J26nB182_p0465c01║萬如禪師語錄卷第七
J26nB182_p0465c02║嗣法門人行猷等編
J26nB182_p0465c03║示眾
J26nB182_p0465c04║示眾。舉祖師云。正說知見時。知見即自心。當心即知
J26nB182_p0465c05║見。知見即如今。師云。若是腳跟著實。肘後符靈底漢。
J26nB182_p0465c06║子雖終日知見。其間覓一毫知見相了不可得。者箇
J26nB182_p0465c07║且置。畢竟如何是如今底事。卓拄杖云。雪裏鷺鷥飛。
J26nB182_p0465c08║始見柳中鸚。鵡語方知。
J26nB182_p0465c09║示眾。靈雲見桃花悟道，香嚴聞擊竹明心，長慶捲簾
J26nB182_p0465c10║透徹，玄沙𡎺指豁然大眾。且道者四大老，畢竟悟箇
J26nB182_p0465c11║甚麼？還會麼？當知此事不是等閒。古人為一則因緣
J26nB182_p0465c12║不明，千里萬里求人決擇。如僧問大隨：劫火洞然，大
J26nB182_p0465c13║千俱壞，未審者箇壞不壞？隨云：壞。僧云：恁麼則隨他
J26nB182_p0465c14║去也？隨云：隨他去。僧不肯。後參投子，子問：何處來？僧
J26nB182_p0465c15║云：大隨來。子云：和尚好麼？僧云：來時。萬福子云：何不
J26nB182_p0465c16║在彼住？僧云：因緣不契。子云：有甚因緣不契？僧舉前
J26nB182_p0465c17║話，子云：你不肯伊麼？僧云：是。子展坐具，向西川拜云：
J26nB182_p0465c18║大隨古佛放光。到此，謂僧云速去懺悔。僧如教到大
J26nB182_p0465c19║隨，隨已遷化，復到投子，子亦遷化，因有一句隨他語，
J26nB182_p0465c20║千山走衲僧之說，須知不是小事。諸佛出世，為一大
J26nB182_p0465c21║事因緣。祖師西來，為向上一著，要且無一法與人，直
J26nB182_p0465c22║欲使人自證自悟，然有幾種人不得入道？一種在冊
J26nB182_p0465c23║子上看得明明白白，自謂了當不知依他作解障自
J26nB182_p0465c24║悟門，焉得親切？受用一種持戒精嚴，更不信有此事，
J26nB182_p0465c25║自謂如是行持，不負生平。不見楞嚴經云：持戒但束
J26nB182_p0465c26║身，非身無所束。豈不亦要你明心見性？又有種不信
J26nB182_p0465c27║有悟門。你既不信，直饒讀盡五車書貫，通三藏教，千
J26nB182_p0465c28║七百則公案註，解得如瓶瀉水，總喚作多知鬼，去道
J26nB182_p0465c29║轉遠。所以道：參須真參，悟須實悟。今生若不打教徹
J26nB182_p0465c30║去，未免三塗一報，五千劫出得頭來是幾時？
J26nB182_p0466a01║漏澤寺觀音誕辰請示眾。二月園林漸放花，黃鶯枝
J26nB182_p0466a02║上語聲嘉。分明直示圓通境。試問諸人會也麼。若也
J26nB182_p0466a03║會得。各請歸家穩坐。如或未然。山僧為汝諸人打葛
J26nB182_p0466a04║藤去也。拈拄杖云。大眾。還見麼？觀世音菩薩在山僧
J26nB182_p0466a05║拄杖頭上降生了也。現妙色身。出微妙音而告之日。
J26nB182_p0466a06║我之降生不為別事。只為眾生不了妄隨生死流轉。
J26nB182_p0466a07║是故剎剎現身隨類度脫。若以佛身得度者，即現佛
J26nB182_p0466a08║身而為說法。若以菩薩身得度者，即現菩薩身而為
J26nB182_p0466a09║說法。若以聲聞緣覺身得度者，即現聲聞緣覺身而
J26nB182_p0466a10║為說法。若以帝釋梵王身得度者，即現帝釋梵王身
J26nB182_p0466a11║而為說法。若以長者居士宰官身得度者，即現長者
J26nB182_p0466a12║居士宰官身而為說法。若以比丘、比丘尼、優婆塞、優
J26nB182_p0466a13║婆夷身得度者，即現比丘、比丘尼、優婆塞、優婆夷身
J26nB182_p0466a14║而為說法。乃至天、龍、夜叉、乾闥婆、阿修羅、迦樓羅、緊
J26nB182_p0466a15║那羅、摩睺羅伽、人非人等身得度者。即皆現之而為
J26nB182_p0466a16║說法。喝一喝云。觀世音菩薩被山僧一喝走入拄杖
J26nB182_p0466a17║裏去了。若喚作拄杖。又是觀世音菩薩。若喚作觀世
J26nB182_p0466a18║音菩薩，又是拄杖。正恁麼時，佛身也不可得。菩薩身
J26nB182_p0466a19║也不可得。聲聞緣覺身也不可得。帝釋梵王身也不
J26nB182_p0466a20║可得。長者居士宰官身也不可得。比丘、比丘尼、優婆
J26nB182_p0466a21║塞、優婆夷身也不可得。天龍、夜叉、乾闥婆、阿修羅、迦
J26nB182_p0466a22║樓羅、緊那羅、摩睺羅伽、人非人等身也不可得。觀世
J26nB182_p0466a23║音也不可得。拄杖也不可得。既皆不可得。無人無我，
J26nB182_p0466a24║絕是絕非。一道平等。浩然大均。且迥絕羅籠一句。又
J26nB182_p0466a25║作麼生道。卓一卓云：天高群象正，海闊百川朝。
J26nB182_p0466a26║示眾。人人無欠少，箇箇本圓成。惟其不自悟，猶似隔
J26nB182_p0466a27║關津。茫茫隨境轉，喧寂攪胸襟。回光能返照，日用自
J26nB182_p0466a28║然親。森羅及萬象，獨露本來身。從上諸佛祖，方堪把
J26nB182_p0466a29║手行。丈夫當如是，安可漫因循？豈不見龐居士問石
J26nB182_p0466a30║頭：和尚不與萬法為似者是什麼人？頭遂掩其口，士
J26nB182_p0466b01║有省，復參馬祖，亦如前問，祖曰：待汝一口吸盡西江
J26nB182_p0466b02║水即向汝道。士大徹玄旨，遂呈偈云：十方同聚會，個
J26nB182_p0466b03║個學無為。此是選佛場，心空及第歸。者，是在家辦道
J26nB182_p0466b04║第一個樣子。又不見李文和參石門聰禪師，叩及宗
J26nB182_p0466b05║門中事聰舉。崔趙公見徑山國一禪師因緣，李忽契
J26nB182_p0466b06║悟，亦呈偈云：參禪須是鐵漢，著手心頭便判。直趣無
J26nB182_p0466b07║上菩提，一切是非莫管者，便是在家辦道第二箇樣
J26nB182_p0466b08║子，還有第三箇樣子。諸人還知麼？苟或未知，山僧亦
J26nB182_p0466b09║不說破。何故？若說破，恐後無人承當。喝一喝。
J26nB182_p0466b10║示眾。春溢重山翠欲流。子規啼血正綢繆。紙錢灰滿
J26nB182_p0466b11║千家塚。哭到斜陽恨未休。此是清明即事古人感悼
J26nB182_p0466b12║語也。大都人生一世。美到臨末梢頭。總不出者一場
J26nB182_p0466b13║把戲。惟我衲僧家。以盡十方世界作箇安身處。生也
J26nB182_p0466b14║在裏許。死也在裏許。凡也在裏許聖也在裏許。至於
J26nB182_p0466b15║一動一靜。無不在裏許。山河大地萬象森羅亦在裏
J26nB182_p0466b16║許。不見世尊一日見文殊在門外立。乃曰。文殊文殊
J26nB182_p0466b17║何不入門來。文殊曰。我不見有一法在門外。何以教
J26nB182_p0466b18║我入門。若是踏著源頭底人。到者裏。直下如鏡照鏡。
J26nB182_p0466b19║未常移易一絲毫許。雖然者。猶是格內事。未是格外
J26nB182_p0466b20║事在。且道如何是格外事。以拄杖擊空云。一擊虛空
J26nB182_p0466b21║撲落地。三世如來脫垢衣。
J26nB182_p0466b22║入室機緣
J26nB182_p0466b23║僧入，師問：瞎驢滅卻正法眼，後人以何為眼目？僧喝。
J26nB182_p0466b24║師云：當不得。僧連喝而出。師云：便逃走。
J26nB182_p0466b25║僧入，師問香嚴道一擊忘所知。那裏是他忘所知處。
J26nB182_p0466b26║僧豎一拳。師云：未在。僧喝。師云：再喝喝看。僧云：更要
J26nB182_p0466b27║第二杓惡水那。師便打。
J26nB182_p0466b28║僧入，師豎拳問云：向者裏道一句看。僧云。天寒請和
J26nB182_p0466b29║尚袖手。師袖手云：我袖手了，汝作麼生？僧云。老老大
J26nB182_p0466b30║大，隨人腳跟轉。師打云：且道賞你罰你。僧禮拜退。
J26nB182_p0466c01║僧入，師問德山托缽下堂。因甚被雪峰一拶，便歸方
J26nB182_p0466c02║丈。僧云：不風流處逞風流。師云：那裏是巖頭密啟其
J26nB182_p0466c03║意。僧云：疑殺天下人。師云：你自還疑麼？僧云：有疑堪
J26nB182_p0466c04║作甚麼？師打云：也不得放過。
J26nB182_p0466c05║僧入，師問：如何是末後一句？僧呈起坐具。師云：者是
J26nB182_p0466c06║最初底。僧云：錯。師云：錯錯。僧云：看破了。師便打。僧云：
J26nB182_p0466c07║草賊大敗。師復打。
J26nB182_p0466c08║僧入，師問：屏卻咽喉道一句看。僧云：今日冷如昨日。
J26nB182_p0466c09║師正色云：話頭也不識。僧云：蒼天！蒼天！師便打。
J26nB182_p0466c10║僧入，師問：不落因果，為甚墮野狐身？僧云：莫謗他好。
J26nB182_p0466c11║師云：不昧因果，為甚脫野狐身？僧云：換卻多少人眼
J26nB182_p0466c12║睛。師云：恁麼道又爭得？僧云：不得壓良為賤。師便打。
J26nB182_p0466c13║僧入，師問：你向未動唇吻已前道一句來。僧展兩手。
J26nB182_p0466c14║師云：還別有麼？僧云：放和尚三十棒。師便打。
J26nB182_p0466c15║僧入，師問：世尊初生，古今牓樣，為甚雲門要打殺他？
J26nB182_p0466c16║僧云：那箇男兒不丈夫？師云：未在。僧喝。師云：你者一
J26nB182_p0466c17║喝，還是喝世尊喝。雲門僧云：一任和尚分疏。師便打。
J26nB182_p0466c18║僧入，師問：覿面相呈一句作麼生道？僧云：放和尚三
J26nB182_p0466c19║十棒。師便打。
J26nB182_p0466c20║僧入，師問：恁麼也不得，不恁麼也不得，你又作麼生？
J26nB182_p0466c21║僧以坐具作摵勢。師云：亂做。僧喝。師云：再喝喝看。僧
J26nB182_p0466c22║禮拜云：蒼天！蒼天！師便打。
J26nB182_p0466c23║僧入，師問馬祖道：三十年不少鹽醬，你作麼生會？僧
J26nB182_p0466c24║云：盡情吐露。師云：你聻？僧舉坐具，師便打。
J26nB182_p0466c25║僧入，師以拄杖畫一圓相，云：者是溈仰家風，為甚從
J26nB182_p0466c26║山僧畫出？僧即以腳抹殺，師便打；僧喝，師復打。
J26nB182_p0466c27║僧入，師問達磨祖師那裏去了。僧舉坐具云。和尚見
J26nB182_p0466c28║麼。師云：真箇那。僧禮拜。師云：假底假底。
J26nB182_p0466c29║勘辯機緣
J26nB182_p0466c30║僧參，師便喝，僧亦喝；師便掌，僧亦掌。師復掌云：我打
J26nB182_p0467a01║你有落處，你落在甚麼處？僧亦掌云：請師道看。師連
J26nB182_p0467a02║掌托開。僧云：今日親見作家。師云：莫亂道。且坐喫茶。
J26nB182_p0467a03║僧參，師問：那裏來。云：弁山。師云：做甚麼工夫？云：參誰
J26nB182_p0467a04║字？師云：參幾時了云：三年。師云：一誰誰了三年？僧無
J26nB182_p0467a05║語，師便打。
J26nB182_p0467a06║師偶不調，諸衲子問候，師云：不動腳行兩步看。皆無
J26nB182_p0467a07║語，請師代師行兩步。一僧云：動了。師舉足云：動了甚
J26nB182_p0467a08║麼？
J26nB182_p0467a09║僧看春秋傳，師云：伍子胥過昭關也未？云：已過久矣。
J26nB182_p0467a10║師云：為甚鬚髮不？白云：莫眼花。師便打。
J26nB182_p0467a11║師問僧：一念未生前時如何？云：露。師云：生後如何？云：
J26nB182_p0467a12║七縱八橫。師休去。
J26nB182_p0467a13║僧參，師問：甚處來？云：徑山。師拈拄杖云：徑山還有者
J26nB182_p0467a14║箇麼？僧云：少賣弄。師便打。僧云：不得草草。師云：且喜
J26nB182_p0467a15║打著一箇。僧喝，師復打。
J26nB182_p0467a16║僧參，師云：那裏來。云：天童。師云：天童和尚鼻孔深多
J26nB182_p0467a17║少？僧擬議，師打云：你不從天童來。
J26nB182_p0467a18║僧參，師云：聞你掩關，如何是關中主？云：覿面無回互。
J26nB182_p0467a19║師云：背後底聻？僧擲坐具禮拜，師便打。坐次，師復舉
J26nB182_p0467a20║一句中具三玄，一玄中具三要，即豎拳云：者是第二
J26nB182_p0467a21║句。如何是第一句？云：盡力道不出。師掌云：伎倆只如
J26nB182_p0467a22║此。僧喝，師復掌。
J26nB182_p0467a23║師問僧：你正發無明時，佛在那裏？僧喝。師云：你還喝？
J26nB182_p0467a24║佛喝。無明云：請和尚道看。師便打。
J26nB182_p0467a25║僧參，師問：甚處來？云：杭州。師云：杭州甚麼所在？云：長
J26nB182_p0467a26║明。師云：既是長明，來做甚麼？僧擬議，師打出。
J26nB182_p0467a27║僧參，師問那裏住云：古佛堂。師云：古佛聻。云：弟子初
J26nB182_p0467a28║出家。求和尚開示。師云：出家幾年了。云。六七年。師云。
J26nB182_p0467a29║逢人不得錯舉。
J26nB182_p0467a30║二僧參。師問一僧云。那裏來。云漳州。師云。腳跟下一
J26nB182_p0467b01║句作麼生道。云。不會官話。師云。你何曾會鄉談來。僧
J26nB182_p0467b02║擬議，師便打。復顧一僧：你是何處人。云：亦是漳州。師
J26nB182_p0467b03║顧前僧云。你與他打打鄉談看。僧擬議。師云：同坑無
J26nB182_p0467b04║異土。
J26nB182_p0467b05║僧參，師問：曾見甚麼人來？云：金栗和尚。師云：有何言
J26nB182_p0467b06║句？僧云：忘卻了也。師云：你管甚麼事？僧擬議，師便喝
J26nB182_p0467b07║出。
J26nB182_p0467b08║師問僧云：一子出家，九族解脫，為甚目連母親入地
J26nB182_p0467b09║獄？云：甜瓜徹蒂甜，苦瓠連根苦。師以拄杖畫一畫，云：
J26nB182_p0467b10║者一畫又作麼生？僧便喝，師便打。
J26nB182_p0467b11║師問僧云：不涉廉纖道一句看。僧作圓相拋向後。師
J26nB182_p0467b12║云：涉廉纖了。僧拂袖便出。師云：出醜。
J26nB182_p0467b13║師問僧：如何是你實受用一句？云：三冬破衲煖烘烘。
J26nB182_p0467b14║師云：未在。僧禮拜。師云：伎窮力盡。
J26nB182_p0467b15║師問僧：你是江西麼？云：是。師舉拄杖云：江西還有者
J26nB182_p0467b16║箇麼？云：有。師云：何不呈似老僧？僧作掌勢，師便打。
J26nB182_p0467b17║師問僧：你心上可太平？云：和尚照顧性命。師打云：者
J26nB182_p0467b18║草賊。云：蒼天！蒼天！師復打。
J26nB182_p0467b19║問答機緣
J26nB182_p0467b20║同參過訪。問：日落西山去，林中事若何？師云：虎行樵
J26nB182_p0467b21║子徑鳥宿故枝頭。
J26nB182_p0467b22║問：如何是奪人不奪境？師云：土曠人稀，相逢者少。如
J26nB182_p0467b23║何是奪境不奪人？師云：撲落非他物，縱橫不是塵。如
J26nB182_p0467b24║何是人境兩俱奪？師云：狼煙通掃盡，塞北一齊收。如
J26nB182_p0467b25║何是人境俱不奪？師云：太平世界朝天日，野老頻賡
J26nB182_p0467b26║稚子歌。
J26nB182_p0467b27║問：未結制時如何？師云：十方世界任縱橫。云：結制後
J26nB182_p0467b28║如何？師云：凡聖絕行蹤。云：和尚見何道理便指示人？
J26nB182_p0467b29║師舉起拂子云：如何得入？師放下拂子云：未開口前
J26nB182_p0467b30║又作麼生？師打一拂子。
J26nB182_p0467c01║問：運水搬柴即不問，參禪學道事如何？師云：放下著。
J26nB182_p0467c02║僧舉手向前云：又作麼生？師云：放不下在。
J26nB182_p0467c03║問：法性周遍時如何。師云。北俱盧洲。人在那裏說甚
J26nB182_p0467c04║麼話？僧擬議，師便打。
J26nB182_p0467c05║問：麻三觔，意旨如何？師拽僧耳云：會麼？僧云：曉得了，
J26nB182_p0467c06║曉得了。師云：你曉得箇甚麼？速道！速道！僧無語，師連
J26nB182_p0467c07║棒打出。
J26nB182_p0467c08║問：如何是無厭足王？師云：照顧手足。如何是彌勒樓
J26nB182_p0467c09║閣？師云：即今是甚麼所在？云：人人有箇影子，寸步不
J26nB182_p0467c10║離，為甚踏不著？師云：卻較些子。
J26nB182_p0467c11║問：如何是父母未生前本來面目？師云：黃河九曲。
J26nB182_p0467c12║師不安，僧問：和尚還是身病、心病？師掌云：是身是心？
J26nB182_p0467c13║云：還我不病底來。師復掌。
J26nB182_p0467c14║問：來朝結制，將何煆煉衲子？師便打云：除卻棒，還有
J26nB182_p0467c15║麼？師云：一腳踢殺你。僧喝，師復打。
J26nB182_p0467c16║問：雲生四野，霧起長空時如何？師云：山僧也歡喜。僧
J26nB182_p0467c17║禮拜。師打云：直待雨淋頭。
J26nB182_p0467c18║問：一歸何處即不問，青州布衫意如何？師云：難為你
J26nB182_p0467c19║提來提去。僧喝。師云：你為甚惡發？僧拂袖而出，師劈
J26nB182_p0467c20║脊便棒。
J26nB182_p0467c21║問：如何是賓中賓？師云：赤腳髼頭走四鄰。如何是賓
J26nB182_p0467c22║中主？師云：獨坐無知已。如何是主中賓？師云：拄杖頭
J26nB182_p0467c23║邊一點春。如何是主中主。師云：倚天長劍逼人寒。僧
J26nB182_p0467c24║禮拜云：謝師答話。師云：是何言歟？
J26nB182_p0467c25║問：鴨吞螺螄，意旨如何。師云：眼睛突出。
J26nB182_p0467c26║問：和尚手中底喚作甚麼？師便打，僧擬奪，師連打退。
J26nB182_p0467c27║問：古今同一色。如何是一色？師云：千差萬別。
J26nB182_p0467c28║問：大通智勝佛，十劫坐道場，佛法不現前，不得成佛
J26nB182_p0467c29║道。為甚麼佛法不現前？師云何須頭上安頭？
J26nB182_p0467c30║問：不在內，不在外，不在中間，未審主人公在何處安
J26nB182_p0468a01║身立命？師云：高聲問來。僧擬議，師便打。
J26nB182_p0468a02║問：如何是東塔境？師云：綠樹撐天拄，清波遶屋流。如
J26nB182_p0468a03║何是境中人？師云：終日閒閒地，常年坦坦然。如何是
J26nB182_p0468a04║觸目事？師云：瞎。僧喝，師便打。
J26nB182_p0468a05║問：如何是明中暗？師云：白日扶籬。如何是暗中明？師
J26nB182_p0468a06║云：黑夜摸枕。僧云：明暗兩關如何透脫？師打云：不快
J26nB182_p0468a07║漆桶。
J26nB182_p0468a08║問：如何是主人公？師云：你曾遊廬山麼？僧罔措。師云：
J26nB182_p0468a09║身在其中總不知。
J26nB182_p0468a10║問：如何是目前事？師云：遍界金風起。云：意旨如何？師
J26nB182_p0468a11║云：林間黃葉墮。
J26nB182_p0468a12║問：如何是臨濟宗？師云：穿過髑髏。如何是雲門宗？師
J26nB182_p0468a13║云：百萬軍中標赤幟。如何是曹洞宗？師云：枯樹花開
J26nB182_p0468a14║劫外春。如何是溈仰宗？師以竹篦打圓相云：多少人
J26nB182_p0468a15║出者箇不得。如何是法眼宗？師云：森羅齊稽首。云：五
J26nB182_p0468a16║家宗旨蒙師指，東塔門風事若何？師云：不是拳頭便
J26nB182_p0468a17║是掌。
J26nB182_p0468a18║問：如何是佛？師云：肥人偏汗多。如何是法？師便打。如
J26nB182_p0468a19║何是僧？師云：速禮三拜。僧便拜。師打云：逐塊漢！
J26nB182_p0468a20║司理黃元公過訪坐次，問云：四面賊來時如何？師以
J26nB182_p0468a21║手一撲。云：今日和贓捉敗。云：人人有個影子，寸步不
J26nB182_p0468a22║離，為甚踏不著？師云：跳不出。云：如何是無寸草處？師
J26nB182_p0468a23║云：莫出門。云：如此無作用也。師舉足云：誰人礙得我？
J26nB182_p0468a24║云：方丈容得多少眾？師云：十萬八千。云：恁麼則和尚
J26nB182_p0468a25║無容身之地矣。師云：寬廓有餘。云：雲門、天童是同是
J26nB182_p0468a26║別？師云：一箇鼻頭，兩孔出氣。云：可謂天童真子也。師
J26nB182_p0468a27║云：居士莫塗污人。公大笑。
J26nB182_p0468a28║問：獅子窟中獅子吼，如何是獅子吼？師云：腦裂也不
J26nB182_p0468a29║知。
J26nB182_p0468a30║問：晴空閃電時如何？師云：爍破汝面門。
J26nB182_p0468b01║問：年荒米貴。大眾如何度日。師云。從來不肚饑。云。恁
J26nB182_p0468b02║麼則不曾嚼著一粒米。師云。那裏得者消息來。僧喝，
J26nB182_p0468b03║師便打。
J26nB182_p0468b04║問：大修行人當遵佛行，因甚不守毘尼師云：怪伊不
J26nB182_p0468b05║得。
J26nB182_p0468b06║問：雲門餅、趙州茶拈向一邊，未審和尚又作麼生相
J26nB182_p0468b07║待？師云：放汝一頓。僧禮拜云：謝供養！師便打。
J26nB182_p0468b08║問：千里屯兵即不問，當場決戰事如何？師云：敗將不
J26nB182_p0468b09║斬。僧喝，師便打。
J26nB182_p0468b10║問：樹高千丈事如何。師云：葉落歸根。云：春來又作麼
J26nB182_p0468b11║生？師云：莫生枝葉。
J26nB182_p0468b12║問：千句萬句總是一句。如何是一句？師云：少室峰前。
J26nB182_p0468b13║問：清風送明月，意旨如何？師云：彼此兩無心。
J26nB182_p0468b14║問：倩女離魄，未審那箇是真底？師打云：還會麼？
J26nB182_p0468b15║問：世尊初生為甚指天指地？師云：打草要驚蛇。
J26nB182_p0468b16║問：調達墮無間地獄，何故如三禪天樂？師云：同道者
J26nB182_p0468b17║方知。
J26nB182_p0468b18║問：文殊是七佛之師，為甚出女子定不得？師云：深山
J26nB182_p0468b19║藏獨虎。云：罔明乃下方菩薩因甚出得女子定。師云：
J26nB182_p0468b20║淺草露群蛇。
J26nB182_p0468b21║問：如何是新年最初句？師云：今日是初一。如何是學
J26nB182_p0468b22║人自己？師云：問我作麼？
J26nB182_p0468b23║問：萬法歸一，一歸何處？師抓頭云：山僧頭癢。
J26nB182_p0468b24║問：既是人人具足，為甚達磨又來東土？師云：為汝瞌
J26nB182_p0468b25║睡。
J26nB182_p0468b26║問：某甲做工夫，沒箇巴鼻，求和尚指示。師云：待山僧
J26nB182_p0468b27║有巴鼻。即指示汝。
J26nB182_p0468b28║問：吹毛用了急須磨，如何是吹毛劍？師云：照顧性命。
J26nB182_p0468b29║云：靈光一點異，萬古照人間。師云：血流也不知。
J26nB182_p0468b30║問：超凡越聖，須識自己。如何是自己？師云：問我即不
J26nB182_p0468c01║得。云：某甲為甚不識？師云：恰好。僧喝，師便打。
J26nB182_p0468c02║問：今朝四眾皆雲集，師將何法利人天？師云：雨下地
J26nB182_p0468c03║上濕。云：謝師指示。師云：照顧袈裟角。
J26nB182_p0468c04║問：語默涉離微，如何通不犯？師云：黃河九曲，水出崑
J26nB182_p0468c05║崙。云：恁麼則縱橫妙用去也。師云：未信汝在。云：爭奈
J26nB182_p0468c06║我何！師呵呵大笑。
J26nB182_p0468c07║問：一念不生，全體現一念，若生，全體在甚麼處？師云：
J26nB182_p0468c08║俱見汝問話。僧禮拜。師云：擬議思量隔萬山。
J26nB182_p0468c09║問：如何是常住真心。師云：鶴飛千尺雪。僧云：不會。師
J26nB182_p0468c10║云。龍起一潭冰。
J26nB182_p0468c11║問：久仰和尚今日到來，未審如何接待？師便打云：是
J26nB182_p0468c12║即是，只是費力太多。師復打云：不知痛癢漢！
J26nB182_p0468c13║
J26nB182_p0468c14║
J26nB182_p0468c15║
J26nB182_p0468c16║
J26nB182_p0468c17║
J26nB182_p0468c18║
J26nB182_p0468c19║
J26nB182_p0468c20║萬如禪師語錄卷第七