J26nB182_p0472b01║萬如禪師語錄卷第九
J26nB182_p0472b02║嗣法門人行猷等編
J26nB182_p0472b03║書問
J26nB182_p0472b04║與道場山翁和尚
J26nB182_p0472b05║龍池僻處一隅，自法幢徙建西，吳尚未馳片楮，訊候
J26nB182_p0472b06║自媿，疏慵歉仄為甚。日者聞有孚之窒，而惕中不吉。
J26nB182_p0472b07║雖先輩主持大法，每涉風波，矧當末運，則偶爾小失，
J26nB182_p0472b08║其何損乎？至德酷暑蒸逼，伏乞為眾珍調，臨楮瞻望
J26nB182_p0472b09║不既。
J26nB182_p0472b10║辭天童兩序諸公
J26nB182_p0472b11║前者設供遣使時，便以天童、龍池二祖庭，有不可彼
J26nB182_p0472b12║此去就之理，有不得彼此去就之勢。何則？以先師翁
J26nB182_p0472b13║中興道場，且先師脫白明道，於此是龍池，較天童為
J26nB182_p0472b14║重。且大病朽荒亂時，冒突艱難，支撐到今，儻一他往，
J26nB182_p0472b15║不保無虞。是龍池較天童為難且急。茲蒙二法姪冒
J26nB182_p0472b16║暑進山極，宜如命茲，又違戾出不得已。若同門未住
J26nB182_p0472b17║祖庭者，諸公可議別請不惟二祖庭兩全，而病朽暮
J26nB182_p0472b18║景，亦幸暫安感激容有盡乎？不悉。
J26nB182_p0472b19║復闇齋黃憲長
J26nB182_p0472b20║雙徑諸師來蒙翰諭，極宜領教。但龍池是先師翁及
J26nB182_p0472b21║先師道場，況山中未寧，不可一日離也。雙徑祖席，甲
J26nB182_p0472b22║於江南，非不欲赴請第祖父遺業，不可頓棄，而興外
J26nB182_p0472b23║慕耳。如別請一道大德備者主之，則山頭鯉魚重躍
J26nB182_p0472b24║於今日也。謹復。
J26nB182_p0472b25║復貳公吳孝廉
J26nB182_p0472b26║前接尊諭并承額書因結制，事冗未及，裁謝來教，白
J26nB182_p0472b27║晝碌碌，多屬虛擲，惟向晚琉璃光際，一坐蒲團，少息
J26nB182_p0472b28║塵機，非夙於般若中留心，曷能如此？若論工夫，只貴
J26nB182_p0472b29║究明本有，本有既明，則頭頭皆道。不見龐居士問馬
J26nB182_p0472b30║祖云：不與萬法為侶者是什麼人？祖云：待汝一口吸
J26nB182_p0472c01║盡西江水即向汝道。士遂大悟，輒述偈云：心空及第
J26nB182_p0472c02║歸門下，既恐虛擲即參箇，不與萬法為侶是什麼人？
J26nB182_p0472c03║向二六時中四威儀內，密密參究，刻刻挨拶，拶到沒
J26nB182_p0472c04║滋味處，越要把定，自有到家時節，但請深信，決不相
J26nB182_p0472c05║賺。
J26nB182_p0472c06║與茹公周詞林
J26nB182_p0472c07║古云：心為一身之主，若不究明，難免輪迴。請問閣下
J26nB182_p0472c08║何者是心？若善念是心，是善非心；若惡念是心，是惡
J26nB182_p0472c09║非心。除此二途，將何為心？若也不知落處，是失其本
J26nB182_p0472c10║矣。苟失其本，則一動一靜，一語一默，總是業識茫茫，
J26nB182_p0472c11║如何免得輪迴乎？閣下靈根夙植，道悟機先，決不肯
J26nB182_p0472c12║自欺也。
J26nB182_p0472c13║與啟凡金司馬
J26nB182_p0472c14║往年蒙謁天童先師於梅谿，又承枉駕如庵，不獲面
J26nB182_p0472c15║聆清誨，至今耿耿大兵以來，江山迢遞，道路梗塞。況
J26nB182_p0472c16║埜衲所居僻處，雖雲水進山切訊起居然無的耗，近
J26nB182_p0472c17║聞高遷北上，忻慰殊甚。方今祖道垂秋，法門衰替，諒
J26nB182_p0472c18║閣下堅持願力，始終不忘靈山付囑，庶佛法得以稍
J26nB182_p0472c19║振爾不宣。
J26nB182_p0472c20║與上慎戴給諫書
J26nB182_p0472c21║前者聞門下不忘靈山付囑，發大願心，脩荒山志并
J26nB182_p0472c22║撰碑記。此固山野素心，況是千古不朽勝功德門下
J26nB182_p0472c23║成之，亦即千古不朽矣。今粗定稿，大約倣天童志款，
J26nB182_p0472c24║例稍省之。茲遣自立禪人，一併齎上蓋門下，識高見
J26nB182_p0472c25║遠，不在山野忉怛。凡禪林法席，惟主持演法為正，餘
J26nB182_p0472c26║不繁贅，亦猶人王法王之所以一致也。但名公巨鄉
J26nB182_p0472c27║騷人韻士，遊覽本山有題詠者，亦煩採入。且龍池從
J26nB182_p0472c28║未有志於叢林，關係非淺淺諒，妙致清裁，自為法門，
J26nB182_p0472c29║經畫周到，使一言重於九鼎耳。
J26nB182_p0472c30║與彙旃高學憲
J26nB182_p0473a01║佛法至要，即常住真心也。人若昧之日，用無非妄想，
J26nB182_p0473a02║但妄想不實，便流轉無窮。門下不昧夙因，自能見徹
J26nB182_p0473a03║法源，二六時中皆妙用矣。
J26nB182_p0473a04║與爾采馬進士
J26nB182_p0473a05║門下與般若有大因緣，且用心堅猛，自有到家消息。
J26nB182_p0473a06║第此事只貴言外知歸，不許言中取則。所以達磨西
J26nB182_p0473a07║來，不立文字語言，直指人心，見性成佛。若落言句，必
J26nB182_p0473a08║在意地。思惟古人呵為鬼家活計。諒門下自能見徹，
J26nB182_p0473a09║豈在埜衲多囑？
J26nB182_p0473a10║復周振伯居士
J26nB182_p0473a11║來教云：見老和尚始知有最上乘事。昨問及主人公，
J26nB182_p0473a12║殊覺茫然，又欲埜衲開示，方便入門。埜衲所問主人
J26nB182_p0473a13║公者，即方便開示也。但於茫然處畢竟討箇下落，拶
J26nB182_p0473a14║到一旦，豁然便知入門已久。若別有方，則是畫蛇添
J26nB182_p0473a15║足矣。
J26nB182_p0473a16║與黃復仲居士
J26nB182_p0473a17║居士第於埜衲一指處知得落處，便見得孔子與釋
J26nB182_p0473a18║迦同箇鼻孔出氣子。韶云學佛然後知儒，豈虛語哉？
J26nB182_p0473a19║與石渠吳督學
J26nB182_p0473a20║若論此事，固人人本具，箇箇不無。蓋緣背馳已久，非
J26nB182_p0473a21║是一番親證，終為自欺，方寸亦無寧貼。惟在猛力直
J26nB182_p0473a22║前不明白越要明白越要明白越不明白拶到結角
J26nB182_p0473a23║羅紋，無有轉身之處。盡力一挨，忽然卒地斷爆地折，
J26nB182_p0473a24║便有通天活路，即是到家消息也。
J26nB182_p0473a25║復清伯黃居士
J26nB182_p0473a26║來教云：恨鈍根未能撥塵見佛，清夜躊躇，惟有揮淚。
J26nB182_p0473a27║此極真切之言也。但未躊躇，未揮淚已前回觀是甚
J26nB182_p0473a28║麼光景？若於此覷得透，不須撥塵，自然萬象之中獨
J26nB182_p0473a29║露矣。
J26nB182_p0473a30║復光倩顧居士
J26nB182_p0473b01║接手教足徵居士於本分事苦心有年矣。每呈見處
J26nB182_p0473b02║皆途中事。非到家消息。即最後見處。似屬本分。未到
J26nB182_p0473b03║本分田地。何也。此乃極則依通見解耳。秪如靈雲偈
J26nB182_p0473b04║云。自從一見桃花後。直至如今更不疑。玄沙云。諦當
J26nB182_p0473b05║甚諦當。敢保老兄未徹在。且道那裏是他未徹處。若
J26nB182_p0473b06║向者裏下得一轉語。諦當山埜。方肯豎搖頭耳。
J26nB182_p0473b07║真讚
J26nB182_p0473b08║觀音
J26nB182_p0473b09║大士持數珠，惟念觀音佛，云何不念他，與己無干涉？
J26nB182_p0473b10║普示諸群迷，咸令自悟徹，廣大慈悲心，千江正落月。
J26nB182_p0473b11║須菩提
J26nB182_p0473b12║衣紅頂雪，手捉杖藜，行而復立，不涉山谿。善能解悟
J26nB182_p0473b13║真空旨，無礙觀瞻東與西。
J26nB182_p0473b14║初祖
J26nB182_p0473b15║廓然不識露寒光，掃盡煙雲寧八荒。罕遇知音空自
J26nB182_p0473b16║悵，蕭蕭一葦渡滄浪。去梁國，歷魏邦，贏得兒孫滿大
J26nB182_p0473b17║唐。
J26nB182_p0473b18║又
J26nB182_p0473b19║梁皇殿上道不識，少室峰前又狼藉。卻將皮髓妄披
J26nB182_p0473b20║分，隻履西歸何自迫？若言直指於單傳，大似晴空轟
J26nB182_p0473b21║霹靂。
J26nB182_p0473b22║天童密老和尚
J26nB182_p0473b23║嚴威面目沒人情，坐斷乾坤孰敢親？棒下擊開千聖
J26nB182_p0473b24║眼，拂尖點處悉通津。曹源流脈將枯涸，太白波濤復
J26nB182_p0473b25║大興，幸我昔年不沾滴，也無歡喜也無嗔。
J26nB182_p0473b26║又
J26nB182_p0473b27║拈條白棒，直截痛快，掃盡魔風，掀翻佛界。高坐天童，
J26nB182_p0473b28║道聞海外。起臨濟宗，古今獨邁。
J26nB182_p0473b29║唐京堂像（諱世濟）
J26nB182_p0473b30║不盡虛空妙性中，輪珠隨處露真風，蒼松怪石西來
J26nB182_p0473c01║旨，一句無言萬法宗。
J26nB182_p0473c02║朗涵吳孝廉行樂圖
J26nB182_p0473c03║古云：尺壁易求千丈石，黃金難買一生閒。若如此看
J26nB182_p0473c04║來，盡世間人直忙到老欲覓，半刻閒了不可得。茲朗
J26nB182_p0473c05║翁老居士青桐樹下四緣石上，兀坐閒閒，逍遙自得，
J26nB182_p0473c06║詎可以黃金買耶？龍池老僧忍俊不禁，遂援毫以書
J26nB182_p0473c07║此。
J26nB182_p0473c08║李次公放牛圖
J26nB182_p0473c09║脅下無字，鼻上無繩，谿山雲月，信步騰騰。
J26nB182_p0473c10║若蕉老師像
J26nB182_p0473c11║天地為廬，據坐匡床，身無遮障，常飄戒香。輪珠百八，
J26nB182_p0473c12║一任滄桑。
J26nB182_p0473c13║木子知藏小像
J26nB182_p0473c14║一人自牧一頭牛，空闊谿山信步遊，大樹陰森日色
J26nB182_p0473c15║少，牽回放去在繩頭。天地變，我何愁？蓑衣箬笠賣風
J26nB182_p0473c16║流。忽然扯斷娘生鼻，拍手呵呵笑不休。
J26nB182_p0473c17║吳九蓬頭小像
J26nB182_p0473c18║若道寸絲不挂，卻也穿條犢鼻；若道衣冠俱整，大半
J26nB182_p0473c19║身又露出。山僧亦不管伊幻仙、幻佛、幻山、幻水、幻人
J26nB182_p0473c20║物，且問渠緣何把父母未生前底面目如此狼藉？
J26nB182_p0473c21║鑑虛上人請
J26nB182_p0473c22║蒲團默坐究無生，三際無從萬法新，鑑得虛空脫落
J26nB182_p0473c23║地，長年松石伴閒身。
J26nB182_p0473c24║六休侍者小像
J26nB182_p0473c25║一根返源，六根解脫；一念無生，萬緣休息。蒲團兀坐
J26nB182_p0473c26║無依，面目分明漏洩。
J26nB182_p0473c27║自讚
J26nB182_p0473c28║印虛猷西堂請
J26nB182_p0473c29║面上慈悲，胸中荊棘，拈條白棒，問著劈脊貧底富，有
J26nB182_p0473c30║餘富者貧徹骨。若恁般為人，豈可作標格？咄！
J26nB182_p0474a01║永泰模首座請
J26nB182_p0474a02║者漢無准的，人天皆罔測，或時拈條白棒敲出虛空
J26nB182_p0474a03║骨髓，或時鼓兩片唇皮說破從前消息。未見面時價
J26nB182_p0474a04║逾連城，見面後分文不值。平生杜撰莫窮，安可以為
J26nB182_p0474a05║軌則？
J26nB182_p0474a06║鐵關能西堂請
J26nB182_p0474a07║一句當天，聖凡莫測，分付西堂，以此為則。
J26nB182_p0474a08║古帆楫首座請
J26nB182_p0474a09║一句全提，人天罔測；一機纔展，魔外絕跡。截斷從上
J26nB182_p0474a10║葛藤樁，指出當人本烜赫。分付古帆楫首座，權衡佛
J26nB182_p0474a11║祖為標格。
J26nB182_p0474a12║佛可式首座請
J26nB182_p0474a13║佛佛授手，祖祖傳心，龍池老漢，無法與人。導迷親切
J26nB182_p0474a14║句，一棒一條痕。
J26nB182_p0474a15║中明恭西堂請
J26nB182_p0474a16║者箇村僧嗔喜難必喜。時彌勒、世尊讓他一頭地嗔
J26nB182_p0474a17║時，阿修羅王伎倆都打失喫佛祖茶飯，翻佛祖窠窟，
J26nB182_p0474a18║禪道無些些問，著棒劈脊。
J26nB182_p0474a19║智菴寧堂主請
J26nB182_p0474a20║百丈付禪板，溈山送拄杖，仔細檢點時，彼此成鹵莽。
J26nB182_p0474a21║龍池老禿奴，從來沒兩樣，一句截流機，千聖絕伎倆。
J26nB182_p0474a22║介為舟維那請
J26nB182_p0474a23║者阿師佛不讓接方來一條杖，擬思量攔腮掌，使其
J26nB182_p0474a24║獨露本顏，豈許依稀相像？或時展出與人看，大似虛
J26nB182_p0474a25║舟泛波上。
J26nB182_p0474a26║箭機敏首座請
J26nB182_p0474a27║機發如箭，箭發似機，機箭兩忘，佛祖難知。恁般持去，
J26nB182_p0474a28║衣錦而歸。
J26nB182_p0474a29║介石登西堂請
J26nB182_p0474a30║者箇漢莫說他人不識，和自己亦不識，真實告報與
J26nB182_p0474b01║人家私盡底，狼藉登上座！莫信渠便是從上軌則。
J26nB182_p0474b02║楚水古知客請
J26nB182_p0474b03║吳山歷歷，楚水滔滔，老僧面目現在，豈用蘸墨揮毫？
J26nB182_p0474b04║恁麼持去，待看平地起波濤。
J26nB182_p0474b05║曇舸麟上座請
J26nB182_p0474b06║龍池老漢，難可測量，隨機說法，原無定向。棒頭擊處
J26nB182_p0474b07║絕商量，佛來魔來總不讓。
J26nB182_p0474b08║靈玄鼎西堂請
J26nB182_p0474b09║者漢從來曾不別，雖然說法弗動舌，掀翻玄要不留
J26nB182_p0474b10║蹤，日應群機竟無竭。
J26nB182_p0474b11║明初復侍者請
J26nB182_p0474b12║一明箇事，復還本初，老僧面目，即此無餘。恁麼傳去，
J26nB182_p0474b13║歷劫如如，臨濟正脈，自然屬渠。
J26nB182_p0474b14║響谷徹副寺請
J26nB182_p0474b15║耀古騰今者著子，佛祖以此導群生。龍池老僧即不
J26nB182_p0474b16║然，惟將拄杖指迷津。殺活縱橫無準的，者些活計自
J26nB182_p0474b17║超倫。
J26nB182_p0474b18║大博乾知藏請
J26nB182_p0474b19║曠劫只者箇所貴自擔，荷量廓包乾坤，惡風瞥爾過。
J26nB182_p0474b20║道人氣岸能如斯，說甚西來老達磨。
J26nB182_p0474b21║自立惠知客請
J26nB182_p0474b22║者老漢只貴自成自立，那許倚牆摸壁，臨機殺活縱
J26nB182_p0474b23║橫，千聖有所不及。
J26nB182_p0474b24║石航英侍者請
J26nB182_p0474b25║者阿師面上慈悲，心中不善，好肉剜瘡，以貴為賤。說
J26nB182_p0474b26║禪如扇，揮風覓時。絲毫不見，家業原無。多子六月，常
J26nB182_p0474b27║飛雪霰。
J26nB182_p0474b28║素嚴淵侍者請
J26nB182_p0474b29║月明簾外單提向上一關，紫羅帳裏撒出七珍八寶。
J26nB182_p0474b30║棒頭敲出玉麒麟，獅象狐狼通踏倒。
J26nB182_p0474c01║松若昭書記請
J26nB182_p0474c02║千聖頂𩕳一著，龍池用處出格，直使伎倆頓空，佛祖
J26nB182_p0474c03║亦難湊泊。難湊泊，一任填溝與塞壑。
J26nB182_p0474c04║不惑慧知客請
J26nB182_p0474c05║者箇老漢截斷兩頭關中道，亦不守戒定慧，弗修貪
J26nB182_p0474c06║嗔癡，儘有滅卻臨濟宗打殺子，湖狗當陽；一喝如雷，
J26nB182_p0474c07║嚇得崑崙倒走。
J26nB182_p0474c08║午明旭侍者請
J26nB182_p0474c09║老漢用處卻別懶把葛藤饒舌，棒如雨點喝如雷，英
J26nB182_p0474c10║俊衲僧當下決。
J26nB182_p0474c11║古鏡符知客請
J26nB182_p0474c12║閒看青山消白晝，長天萬里一虛空，水雲接踵來參
J26nB182_p0474c13║問，棒下令伊省舊容。
J26nB182_p0474c14║覺天文知客請
J26nB182_p0474c15║拈條白棒，豈論疏親？問著便打，令渠自醒。時人若問
J26nB182_p0474c16║何知識，向道龍池微老僧。
J26nB182_p0474c17║愍生念上座請
J26nB182_p0474c18║巍然而坐絕商量，體露真風歲月長，問著烏藤劈脊
J26nB182_p0474c19║摟，使伊永劫不能忘。
J26nB182_p0474c20║曦崑玉維那請
J26nB182_p0474c21║從來沒伎倆，豈用別商量？夙具靈根者，直下便承當。
J26nB182_p0474c22║咄！
J26nB182_p0474c23║廓堂遍維那請
J26nB182_p0474c24║老漢太無狀，佛祖不肯讓。沒法與水雲，問著劈脊杖。
J26nB182_p0474c25║恁麼稱宗師，詎堪為牓樣？
J26nB182_p0474c26║古鑑彰維那請
J26nB182_p0474c27║老僧不打葛藤禪，向上玄關非口宣，掃盡諸般錯知
J26nB182_p0474c28║解，棒頭直指未生前。
J26nB182_p0474c29║斷疑果侍者請
J26nB182_p0474c30║巍坐禹門院裏，向上全提正令。直教草偃風行，千聖
J26nB182_p0475a01║到來難近。
J26nB182_p0475a02║大木訓知藏請
J26nB182_p0475a03║面上慈悲嗔怒少，臨機殺活絕思惟，縱饒鐵額銅頭
J26nB182_p0475a04║漢，到此無能措一詞。
J26nB182_p0475a05║文弱盈知藏請
J26nB182_p0475a06║坐斷乾坤絕較量，一輪紅日湧扶桑，草鞋走殺參玄
J26nB182_p0475a07║士，贏得虛名眾口揚。
J26nB182_p0475a08║永如齡知客請
J26nB182_p0475a09║雪頂龐眉一老僧，惟將者著指當人，橫拈麈尾巍然
J26nB182_p0475a10║坐，萬象森羅盡作賓。
J26nB182_p0475a11║爾初正侍者請
J26nB182_p0475a12║據坐胡床，全體顯現，賓主驀相逢，驅雷掣電。或時飽
J26nB182_p0475a13║飯拽杖遊，倒騎三門走佛殿。
J26nB182_p0475a14║卓菴岳知客請
J26nB182_p0475a15║卓然而立，便是家菴。箇中一著，不落言詮。我真亦復
J26nB182_p0475a16║如是，直須恁麼流傳。
J26nB182_p0475a17║若水由知藏請
J26nB182_p0475a18║者漢曾無別伎倆，徹骨徹髓一條杖。直饒佛來與祖
J26nB182_p0475a19║來，劈脊攔腮亦不放。堪笑恁麼樣阿師！也有人來描
J26nB182_p0475a20║供養。
J26nB182_p0475a21║大歇芳西堂請
J26nB182_p0475a22║無歇之歇是大歇，臨機縱奪活鱍鱍，老僧拄杖亦如
J26nB182_p0475a23║然，點著當人頂眼豁。頂眼豁十方世界等聚沫。
J26nB182_p0475a24║閒雲海知藏請
J26nB182_p0475a25║終日閒閒地，如雲常在山，有時飛出谷，一雨潤塵寰。
J26nB182_p0475a26║老僧亦復爾，提持向上關，當機直下薦，自此絕追攀。
J26nB182_p0475a27║咄！
J26nB182_p0475a28║法海涯知藏請
J26nB182_p0475a29║禹門無法說，拄杖如龍活。掃盡葛藤禪，當機直下決。
J26nB182_p0475a30║直下決，任施設，法海滔滔天樣闊。
J26nB182_p0475b01║潛輝銘副寺請
J26nB182_p0475b02║拙守龍池，無法可傳，水雲參叩，驀面麤拳。
J26nB182_p0475b03║化中慶書記請
J26nB182_p0475b04║者漢有時風行草偃，逼塞虛空；有時珠回玉轉，迥絕
J26nB182_p0475b05║羅籠，揭露人天眼目，恢張佛祖家風。
J26nB182_p0475b06║文裕衡知藏請
J26nB182_p0475b07║虛空內擦骨，閃電中穿鍼，佛祖不能測，降斯窺無門。
J26nB182_p0475b08║且道何人境界？便是龍池老僧。
J26nB182_p0475b09║衡世融知客請
J26nB182_p0475b10║面有慈悲，胸無岸畔，斬盡廉纖，直指舊案。南山起雲，
J26nB182_p0475b11║老僧亦復爾，提持向上關，當機直下薦，自此絕追攀。
J26nB182_p0475b12║噙！
J26nB182_p0475b13║法海涯知藏請
J26nB182_p0475b14║禹門無法說，拄杖如龍活。掃盡葛藤禪，當機直下決。
J26nB182_p0475b15║直下決，任施設，法海滔滔天樣闊。
J26nB182_p0475b16║潛輝銘副寺請
J26nB182_p0475b17║拙守龍池，無法可傳，水雲參印，驀面麤拳。銘副寺，悟
J26nB182_p0475b18║機先，奪得驪珠光燦爛，須教他日耀中天。
J26nB182_p0475b19║化中慶書記請
J26nB182_p0475b20║者漢有時風行草偃，逼塞虛空，有時珠回玉轉，迥絕
J26nB182_p0475b21║羅籠，揭露人天眼目，恢張佛祖家風。年來老大成疏
J26nB182_p0475b22║懶，擔荷吾宗有化中。
J26nB182_p0475b23║文裕衡知藏請
J26nB182_p0475b24║虛空內擦骨，閃電中穿鍼，佛祖不能測，降斯窺無門。
J26nB182_p0475b25║且道何人境界？便是龍池老僧。
J26nB182_p0475b26║野菴智知藏請
J26nB182_p0475b27║龍池家風無別，麈尾橫拈漏洩。當機若也擬思量，一
J26nB182_p0475b28║條拄杖驀頭楔。其人更或未知音，問取野菴為汝決。
J26nB182_p0475b29║衡世融知客請
J26nB182_p0475b30║面有慈悲，胸無岸畔，斬盡廉纖，直指舊案。南山起雲，
J26nB182_p0475c01║北山雨遍，箇是阿誰？龍池老漢。
J26nB182_p0475c02║唯一宗上座請
J26nB182_p0475c03║者漢生來最倔強，舌根不動惟用杖。截斷聖凡差別
J26nB182_p0475c04║蹤，直指靈機更無上，行宗但恁持將去，是則名為真
J26nB182_p0475c05║供養。
J26nB182_p0475c06║瑞明震知藏請
J26nB182_p0475c07║瑞明傳我真，我真難思議。有時滿面嗔，有時卻慈悲。
J26nB182_p0475c08║雲水來參問，不惜兩行眉。徹骨徹髓一條棒，直指當
J26nB182_p0475c09║人毋自欺。
J26nB182_p0475c10║孔聞熹上座請
J26nB182_p0475c11║龍池老漢，別無所長，赤心為人，一條拄杖，直截當機，
J26nB182_p0475c12║豈容依傍？熹公熹公，堪作榜樣。
J26nB182_p0475c13║體圓足知客請
J26nB182_p0475c14║句中全殺活，棒下洩玄微，不用纖毫力，令人勿自欺。
J26nB182_p0475c15║勿自欺龍池，老僧直指歸。
J26nB182_p0475c16║相隱伊上座請
J26nB182_p0475c17║說法不動舌，處處露真風。伶俐衲僧見，便知個事同。
J26nB182_p0475c18║相隱描我像，我像實難窮。一任持將去，相逢話此宗。
J26nB182_p0475c19║逸叟高侍者請
J26nB182_p0475c20║巍然默坐絕多岐，日應群機不落思，天童傳得臨濟
J26nB182_p0475c21║旨，龍池用處沒支離。沒支離，許誰知，如此持將士，真
J26nB182_p0475c22║我克家兒。
J26nB182_p0475c23║自謙讓侍者請
J26nB182_p0475c24║日面佛、月面佛，二六時中活鱍鱍，一句當天百萬門，
J26nB182_p0475c25║杖拂未拈已漏洩。已漏洩，老僧不用重饒舌。
J26nB182_p0475c26║懷玉侍者請
J26nB182_p0475c27║可笑者漢曾無有伴，指點當機出身白汗，疊疊青山
J26nB182_p0475c28║不去觀，巍巍端坐空王殿。
J26nB182_p0475c29║德藏直歲請
J26nB182_p0475c30║無量劫來翻覆的的，不離者箇德藏，直下承當，坐斷
J26nB182_p0476a01║千般蹉路。
J26nB182_p0476a02║月映典座請
J26nB182_p0476a03║者漢戒定慧弗修，貪瞋癡具足，言言掃盡葛藤，棒棒
J26nB182_p0476a04║打人見血。月映典座合應知，打刀須用并州鐵。
J26nB182_p0476a05║密音侍者請
J26nB182_p0476a06║只者便是曾無兩樣，坐斷千聖頂𩕳更靡有上。或時
J26nB182_p0476a07║放開一線，迥絕遮障。若問父母未生前，直使當機喫
J26nB182_p0476a08║拄杖。
J26nB182_p0476a09║達心副寺請
J26nB182_p0476a10║赤手提持，曾無揀擇，直指當機，復還故宅。一句當陽
J26nB182_p0476a11║孰敢親？殺活縱橫自出格。咄！
J26nB182_p0476a12║張子才居士請
J26nB182_p0476a13║描我像，求我讚讚，得親只一半。若也必欲十分真，識
J26nB182_p0476a14║取當人舊公案。
J26nB182_p0476a15║
J26nB182_p0476a16║
J26nB182_p0476a17║
J26nB182_p0476a18║
J26nB182_p0476a19║
J26nB182_p0476a20║萬如禪師語錄卷第九