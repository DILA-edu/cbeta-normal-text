J26nB182_p0476b01║萬如禪師語錄卷第十
J26nB182_p0476b02║嗣法門人行猷等編
J26nB182_p0476b03║佛事
J26nB182_p0476b04║金栗石車和尚，掩龕生，擒猛虎，活捉獰龍杖頭斷衲
J26nB182_p0476b05║子命根，喝下了。當機大事者，是我法兄石車和尚尋
J26nB182_p0476b06║常用底茶飯，而今末後提持，直使人人徹骨徹髓，且
J26nB182_p0476b07║把住要津一句作麼生道？遂掩龕云：巍巍坐斷十方
J26nB182_p0476b08║界，誰敢當陽正眼窺？
J26nB182_p0476b09║淨菴禪人入塔，西風急葉歸根，皮膚煉盡真實存，紅
J26nB182_p0476b10║塵鬧市無心入，險峻高峰亦不停。淨禪人須惺惺，家
J26nB182_p0476b11║山莫向外邊尋，直向此中明落處，大地山河一片銀
J26nB182_p0476b12║（時值雪）。
J26nB182_p0476b13║道助維那火，腳跟著實底頂門上，自然眼活胸次安
J26nB182_p0476b14║貼者，生死岸不用挨排。所以道：助維那雖未利生，自
J26nB182_p0476b15║信不從人得。臨行撒手卻也，絕後光前。山僧固是無
J26nB182_p0476b16║法與人，不免鋪花錦上。攛下火炬云：與汝一把火，遍
J26nB182_p0476b17║體悉光明。
J26nB182_p0476b18║耆舊玄猷師火來時不挂一絲頭。撒手縣崖得自由。
J26nB182_p0476b19║箇裏了無生死相。馳求心念悉皆休。恭惟玄猷。師於
J26nB182_p0476b20║綠陰濃處抽身。紅焰光中進步。直得瑞氣騰空。煙雲
J26nB182_p0476b21║匝地。且道畢竟向甚麼處安身立命。踏破化城歸寶
J26nB182_p0476b22║所。蓮花國土任遨遊。
J26nB182_p0476b23║耆舊幻空師火，四大都來總一空，幻生幻滅了無蹤，
J26nB182_p0476b24║但恁去絕羅籠，佛國天堂觸處通。
J26nB182_p0476b25║謙光禪人火太湖水龍池山，此事從來無覆藏，不向
J26nB182_p0476b26║他方求的旨，管教步步是家鄉，只者是絕商量子，規
J26nB182_p0476b27║啼處落花香。
J26nB182_p0476b28║普照禪人火，妄念頓息，雲散長天，虛空迸裂。日湧山
J26nB182_p0476b29║巔，普照普照。欲識末後句，烈焰了生緣。
J26nB182_p0476b30║覺然上人入塔，真覺光明煥靈然，無間斷，撒手忽西
J26nB182_p0476c01║歸。遺下者公案付與丙丁公露出本來面，欲識本來
J26nB182_p0476c02║面，且向塔中須自看。
J26nB182_p0476c03║續燈師入塔，師舉靈骨云：半世苦奔馳，輔弼先師無
J26nB182_p0476c04║二念，一生能事畢。武林精舍即歸真，彌勒內院卻參
J26nB182_p0476c05║勝熱門庭，皮膚煉盡，堅實皆存。遂放下靈骨云：此處
J26nB182_p0476c06║安身妙？雲霞四面生。
J26nB182_p0476c07║拙生禪人火，舉炬云：拙生拙生，觸處圓成。信腳行去，
J26nB182_p0476c08║步步皆親。三途成解脫，佛國不留情。古今當念了，剎
J26nB182_p0476c09║境一毫明。汝若信得及，我不再叮嚀。脫或未然，烈焰
J26nB182_p0476c10║光中休放過，無位真人露面門。遂下火。
J26nB182_p0476c11║徐無隱居士火舉炬云：道人行履無留戀，浙水閩山
J26nB182_p0476c12║成一片，猛然覷破死生關，不妨是處作禪苑。恭惟無
J26nB182_p0476c13║隱居士時中清淨，護衣珠而嘗在；隨流得妙了，當處
J26nB182_p0476c14║以湛然囊橐蕭蕭，視世相若空花，道心切切操真常
J26nB182_p0476c15║之不變。及乎臨末稍頭，內無所累，外無所牽，結趺長
J26nB182_p0476c16║往，了一生案。雖然，恐其見處未圓，行處不到，更聽一
J26nB182_p0476c17║偈：無位真人無背面，直下薦得猶隔線，一炬紅光相
J26nB182_p0476c18║助公，管教觸處自成現。遂攛炬。
J26nB182_p0476c19║祖權維那火執火炬云：虛空既迸裂，火裏急翻身，去
J26nB182_p0476c20║去原無去，是處樂天真。
J26nB182_p0476c21║梅谷侍者火，觸目是家鄉，腳跟紅線斷，箇中既不昧，
J26nB182_p0476c22║豈復有變遷？飄然恁麼去，處處無餘欠。火光從地發，
J26nB182_p0476c23║獨露春風面。
J26nB182_p0476c24║成唯寮元火，生來死去原一貫，亙古亙今無間斷。放
J26nB182_p0476c25║下許多閒念頭，全身證入空王殿成唯寮元還會麼？
J26nB182_p0476c26║如其未能，大火炬中煆一番管，教脫體風流現。
J26nB182_p0476c27║雜著
J26nB182_p0476c28║梅谿庵序
J26nB182_p0476c29║道無貴賤，無男女，無老幼，無智愚、無僧俗，惟不明道
J26nB182_p0476c30║者，起種種情計，如道已明，自然忘彼我，融萬物廓如
J26nB182_p0477a01║也。朝聞夕死，豈我欺哉？昔龐公棄家私於湘水，參石
J26nB182_p0477a02║頭和尚問云：不與萬法為侶者是什麼人？頭遂掩其
J26nB182_p0477a03║口。公有省，即述偈日用事，無別云云。又參馬祖如前
J26nB182_p0477a04║問，祖云：待汝一口吸盡西江水即向汝道。公大悟，遂
J26nB182_p0477a05║述心空及第歸之句，遍謁諸方日益智證腳跟未點
J26nB182_p0477a06║地者，莫敢當其鋒是真在家訪道參禪樣子若善財，
J26nB182_p0477a07║一生取辦龍女八歲獻珠，憍梵波提念苕帚而徹悟，
J26nB182_p0477a08║廣額屠兒，放下屠刀，千佛一數，安有貴賤男女、老幼
J26nB182_p0477a09║智、愚僧俗哉？長水冶堂居士，生華屋，植善果，參名宿，
J26nB182_p0477a10║訪古梅谿，而結庵兀坐蒲團，研窮向上不遜。前代諸
J26nB182_p0477a11║公雖然覷破一念，未生前消息，方知插一莖草，建梵
J26nB182_p0477a12║剎竟，那時誰敢向居士面前，撒沙撒土也？
J26nB182_p0477a13║跋楚文上人血書華嚴經
J26nB182_p0477a14║有大經卷在一微塵中，量等三千大千世界。惟過量
J26nB182_p0477a15║人能剖而出之。緣一切含靈，迷而不覺。故遮那世尊
J26nB182_p0477a16║共諸菩薩，忉忉怛怛打了一部華嚴葛藤。今上人深
J26nB182_p0477a17║體佛意，刺血書成，使無量法門無邊法界，悉皆血滴
J26nB182_p0477a18║滴地。且道。遮那未動。舌根已前。喚甚麼作經。向者裏
J26nB182_p0477a19║下得一轉語。不移寸步。不勞彈指。已見五十三員善
J26nB182_p0477a20║知識矣。
J26nB182_p0477a21║祭貳公吳孝廉
J26nB182_p0477a22║於戲！先生清標玉立，川嶽鍾靈。樹駿騰芳，南國之傑
J26nB182_p0477a23║士；翊宗崇教，西方之偉人。緬昔禹門，牆塹者寡。惟我
J26nB182_p0477a24║石翁，弘其檀護。先師道契，龍池聿振。哲人云逝，伊誰
J26nB182_p0477a25║其蔭。所幸先生，遹追厥志。剪荊棘以衛我籓籬，值桑
J26nB182_p0477a26║滄而禪林安戢。方祝遐社於將來，謂九如其罔斁。胡
J26nB182_p0477a27║年逾強仕，遽乃奄忽。兀坐空山，驚聞易簀。先生生兮，
J26nB182_p0477a28║如大海之波揚；先生蛻兮，如碧天之雲散。有生死兮
J26nB182_p0477a29║無生死，不變常兮有變常。我固知先生瞑目兮玉樹
J26nB182_p0477a30║森森。且先生不死兮滿篋瑤琨。山蒼蒼兮雲悠悠，挽
J26nB182_p0477b01║杖履兮不少留。謹供伊蒲，載焚柏子。為寫憂心，聊申
J26nB182_p0477b02║道素。信猶不昧，靈其來格。於戲尚饗。
J26nB182_p0477b03║偈
J26nB182_p0477b04║題拈花社
J26nB182_p0477b05║拈花微笑有來繇，只為癡狂向外求。幸得社中無此
J26nB182_p0477b06║輩，人人鐵額與銅頭。
J26nB182_p0477b07║春日寄空林禪師
J26nB182_p0477b08║春日桃花爛熳開，吳山越地兩徘徊，清宵頻掬鴛湖
J26nB182_p0477b09║水，自有天童月到來。
J26nB182_p0477b10║辭禾中檀越赴閩
J26nB182_p0477b11║拙守鴛湖已有年，因風垂釣閩江淵。屢蒙赤手為牆
J26nB182_p0477b12║塹，幾賴真心結勝緣。不是多生熏般若，豈能末世信
J26nB182_p0477b13║單傳？無私一句酬檀度，影落谿流月在天。
J26nB182_p0477b14║舟中作
J26nB182_p0477b15║野性從來懶去留，臨谿輕泛一扁舟，尋常最怕低低
J26nB182_p0477b16║睡，卻把青山作枕頭。
J26nB182_p0477b17║示法旨禪人
J26nB182_p0477b18║無影枝頭一點春，鳥啼花笑泄天真。頂門若具超方
J26nB182_p0477b19║眼，南北東西罷問津。
J26nB182_p0477b20║示天詠禪人居山
J26nB182_p0477b21║世上紅塵劈面來，居山松竹不須栽，钁頭邊事能端
J26nB182_p0477b22║的，歷劫無明當下灰。
J26nB182_p0477b23║禮幻有傳祖塔
J26nB182_p0477b24║靈山法脈到師翁，一滴龍池太白弘，閩地遠來瞻禮
J26nB182_p0477b25║畢，抬眸松柏葉藂藂。
J26nB182_p0477b26║示湯居士（號起雲）
J26nB182_p0477b27║八十七年只者箇，回光直下須擔荷，黃鶯深處一聲
J26nB182_p0477b28║聲，佛祖本懷俱說破。
J26nB182_p0477b29║初入龍池
J26nB182_p0477b30║一入龍池憩此身，萬山羅列作嘉賓，聲聲黃鳥啼清
J26nB182_p0477c01║晝，不必山僧更指陳。
J26nB182_p0477c02║路僻林深人跡稀，青山唯見白雲歸，閒攜拄杖三橋
J26nB182_p0477c03║步，驚起幽禽遶樹飛。
J26nB182_p0477c04║贈道助知浴掩關
J26nB182_p0477c05║黃檗棒頭出臨濟，龍池滴下有知音，天然沾著通身
J26nB182_p0477c06║快，雖未興雲罷問津。
J26nB182_p0477c07║示陸侍川居士
J26nB182_p0477c08║欲識真常理最玄，山河大地熾然宣，薰風陣陣吹毛
J26nB182_p0477c09║孔，薦得方知有別傳。
J26nB182_p0477c10║示陶淵盛居士
J26nB182_p0477c11║覿面堂堂復是誰？老梅斜放映清池。馨香撲鼻無多
J26nB182_p0477c12║子，泄漏春光一段奇。
J26nB182_p0477c13║示吳國佐居士
J26nB182_p0477c14║無位真人赤肉團，面門出入好生看。碧天雲散孤蟾
J26nB182_p0477c15║耀，遍界流光影自寒。
J26nB182_p0477c16║示蔣奉明居士
J26nB182_p0477c17║西來祖意庭前柏，驀把家私當面擲，頂眼豁開笑不
J26nB182_p0477c18║禁，方知趙老白拈賊。
J26nB182_p0477c19║輓問卿吳孝廉
J26nB182_p0477c20║儒門宗主佛金湯，清淨心田洵是剛，富貴不能籠鐵
J26nB182_p0477c21║漢，塵緣安得繫檀郎？纔聞西土青蓮放，忽見東方白
J26nB182_p0477c22║玉藏，陽燄波翻空世夢，禪林千古逗餘芳。
J26nB182_p0477c23║示蔣西來居士
J26nB182_p0477c24║大地都來不二門，黃鶯啼在綠陰村，豁開正眼無餘
J26nB182_p0477c25║事，天上人間我獨尊。
J26nB182_p0477c26║示楊光甫居士
J26nB182_p0477c27║龐公棄卻家財後，一見石頭便知有，再叩江西馬大
J26nB182_p0477c28║師，吸盡西江絕所守。金沙有箇楊居士，苦志參禪日
J26nB182_p0477c29║已久，把此因緣說與渠，他日相逢須哮吼。若還擬議
J26nB182_p0477c30║意丹青，一條拄杖劈脊摟。
J26nB182_p0478a01║示毛德卿居士
J26nB182_p0478a02║綠暗紅稀景自幽，薰風拂動釣魚舟。一歸何處親知
J26nB182_p0478a03║得，始與龐公把臂遊。
J26nB182_p0478a04║示陸萃林居士
J26nB182_p0478a05║參禪須是猛烈漢，如一人與萬人戰，掃盡煙塵見太
J26nB182_p0478a06║平，看取三門騎佛殿。
J26nB182_p0478a07║司寇朱廣原居士喪子求偈
J26nB182_p0478a08║人人具有真常道，悟徹方為長壽仙，大福德公可擔
J26nB182_p0478a09║荷，小根莖輩豈能肩？前來眷屬曾無面，現世親姻亦
J26nB182_p0478a10║暫緣，揮動金剛王寶劍，塵勞截斷復先天。
J26nB182_p0478a11║秋日酬黃老居士見寄佳什之韻（即闇齋）
J26nB182_p0478a12║情忘何處覓親冤？大地都來作一軒，足下條條皆覺
J26nB182_p0478a13║路，目前物物總家園。明心豈用尋章句？見性方知沒
J26nB182_p0478a14║半言。寄與毘耶黃居士，秋風庭際葉偏反。
J26nB182_p0478a15║題錢爾赤居士南詢手卷
J26nB182_p0478a16║童子南參五十三，家家有路透長安，雖然不出門庭
J26nB182_p0478a17║去，自信毫端法界寬。
J26nB182_p0478a18║贈鹿苑道人（并引即諱可程史公也）
J26nB182_p0478a19║鹿苑道人者，昔晤瀨水，今幸又同寓龍興院，因山
J26nB182_p0478a20║野上堂領意，遂呈偈故書為贈。
J26nB182_p0478a21║從門入者非家珍，一著明明日用親，大地撮來栗米
J26nB182_p0478a22║粒，此中惟證獨惺人。
J26nB182_p0478a23║夙植靈苗大有因，腳頭纔舉便通津，目前萬象難窮
J26nB182_p0478a24║數，信手拈來不是塵。
J26nB182_p0478a25║示聲遠金邑侯
J26nB182_p0478a26║道在當人扣己參，心花頓發絕言詮，圓明光照三千
J26nB182_p0478a27║界，縱處塵緣不受纏。
J26nB182_p0478a28║吳萃凡居士薦母性安羅氏乞偈
J26nB182_p0478a29║日前一著離名相，無証無修無死生，全憑者段真消
J26nB182_p0478a30║息，能與冥途作慧燈。
J26nB182_p0478b01║憑虛閣
J26nB182_p0478b02║數椽小閣架虛空，四面群峰盻莫窮，不是歇心人到
J26nB182_p0478b03║此，焉能把住嶺頭風？
J26nB182_p0478b04║輓許振侯春元
J26nB182_p0478b05║儒釋殊形道自同，因耽言句背圓通，臨行指汝書中
J26nB182_p0478b06║旨，不昧虛靈生死空。
J26nB182_p0478b07║春日偶吟
J26nB182_p0478b08║村中住無一事，窮年竟日閒閒地。人來相喚喫盃茶，
J26nB182_p0478b09║鮮能知味空垂餌。有人問，直指示，攔胸搊住難迴避。
J26nB182_p0478b10║擬議還他劈面拳，要伊識取自家底。衲僧家心無累，
J26nB182_p0478b11║孤雲野鶴堪同髏，佛祖洪名不喜聞，誰能更著貪嗔
J26nB182_p0478b12║使？柳舒青桃放熾，分明泄盡天機秘，杜宇聲聲叫蚤
J26nB182_p0478b13║歸，時人正被無明醉。日用間原不異，縱橫遊戲無不
J26nB182_p0478b14║備。曾將的旨向人拈，蟭螟吞卻嘉州驥。
J26nB182_p0478b15║先和尚全錄存日自訂共十卷為上下部計。乙百陸拾參葉序
J26nB182_p0478b16║文三葉目錄二葉并附行實，三葉行狀，尾連塔銘九葉共計乙
J26nB182_p0478b17║百捌拾葉于順治。丁酉冬日，起梓于龍池禹門寺，至戊戌孟夏
J26nB182_p0478b18║工竣，遂送入嘉興府楞嚴寺藏經房，永遠印行。
J26nB182_p0478b19║嗣法門人行舟較正監梓
J26nB182_p0478b20║萬如禪師語錄卷十終
J26nB182_p0478b21║
J26nB182_p0478b22║
J26nB182_p0478b23║
J26nB182_p0478b24║
J26nB182_p0478b25║
J26nB182_p0478b26║
J26nB182_p0478b27║
J26nB182_p0478b28║
J26nB182_p0478b29║
J26nB182_p0478b30║
J26nB182_p0478c01║行實
J26nB182_p0478c02║辛巳十一月二十一晚兩序。執事息乾化林等懇師
J26nB182_p0478c03║說行實。師云。夙生不昧。如釋迦老子初生下地。便顯
J26nB182_p0478c04║揚此事。堪為萬古規模。山僧始初行腳。不遇大作家。
J26nB182_p0478c05║受盡艱辛。今日既蒙諸職事。堅請不妨盡情吐露。山
J26nB182_p0478c06║僧生禾中。思賢里。俗姓張。五歲失怙。母金氏居外家。
J26nB182_p0478c07║山僧依伯氏資生。幼而失學。十九禮興善寺。涵初師
J26nB182_p0478c08║出家。二十三過苕谿圓證寺刺血書法華。唄誦三年。
J26nB182_p0478c09║每遇耆碩。即求開示。一僧持禪關策進相。示山僧如
J26nB182_p0478c10║獲大寶。意謂必是出生死法門一著。但不知如何用
J26nB182_p0478c11║工。惟看無字。疑情漸發。雜念稍輕。適常住請。聞谷大
J26nB182_p0478c12║師心竊喜之。比至問。如何用工。谷為開示。且云。速上
J26nB182_p0478c13║徑山做工夫去。山僧依命即往。蒙首座南明師開導。
J26nB182_p0478c14║晝夜奮勵。過二年回禾閱楞嚴經。至諸可還者。自然
J26nB182_p0478c15║非汝不汝還者。非汝而誰。恍然有得。心中了了開口。
J26nB182_p0478c16║又卻疑似聞雲門湛和尚顯聖開堂。遂往參問。正睡
J26nB182_p0478c17║著時無夢無想。主人公在甚麼處安身立命。湛云。汝
J26nB182_p0478c18║是箇無主孤魂。山僧擬對。湛搖手云。擬議即不堪。進
J26nB182_p0478c19║堂。三七不許坐。惟東行西行。一日湛上堂云。眾兄弟。
J26nB182_p0478c20║且道一切放下。阿那箇是主人。公豎拂子云。舉頭天
J26nB182_p0478c21║外看。誰是我般人。山僧如黑暗中跳出期畢。復回禾
J26nB182_p0478c22║住靜養母。每憶古人十死九生。幾番悟徹。方到大休
J26nB182_p0478c23║歇場。如何便歇手。聞本師和尚住金栗結制。往參茶
J26nB182_p0478c24║次問者位僧那裏。山僧便喝。本師云。老僧過在甚麼
J26nB182_p0478c25║處。山僧云。再犯不容本。師云。犯後如何。山僧擬議。本
J26nB182_p0478c26║師打云。該是我打你。山僧通身流汗。伎倆都盡同伴
J26nB182_p0478c27║者。促歸朝夕放不下。一日入城。聞人家打小廝云。看
J26nB182_p0478c28║你藏在那裏去。即便身心踴躍。口占一偈云。沒處藏
J26nB182_p0478c29║沒處藏。全身獨露在街坊。堪笑華亭擺渡漢。葛藤打
J26nB182_p0478c30║得太郎當。終日快活。卻被快活境所轉。默默檢點。依
J26nB182_p0479a01║舊信。不過。乃因先母去世。送靈骨入雲棲塔。回棄靜
J26nB182_p0479a02║室。復參本師。時同寮淑之空林。惟一雪濟諸兄。日夕
J26nB182_p0479a03║提本分事。山僧轉放不下。一日有僧問。如何是佛法
J26nB182_p0479a04║的的大意。本師云。近前來。僧近前。本師云。老僧從來
J26nB182_p0479a05║未曾眼花僧罔措。山僧聞之。頓釋。從前寶惜。親見佛
J26nB182_p0479a06║祖。及一切含靈立地處回觀佛經公案。是甚麼弄猴
J26nB182_p0479a07║猻圈繢。因念歷劫沉迷。今幸發明深蓄厚養。為生生
J26nB182_p0479a08║計。亦不去方丈通消息。便歸靜室。時年三十九也。眾
J26nB182_p0479a09║檀延主東塔冬。結拈花社。故有問答機緣語。乙亥年
J26nB182_p0479a10║本師七旬。山僧預到。天童祝壽入門便喝。本師云。胡
J26nB182_p0479a11║喝亂喝。山僧又喝。本師復云。胡喝亂喝。山僧禮拜。本
J26nB182_p0479a12║師打云。你再喝喝看。山僧云。蒼天蒼天。茶畢禮出本
J26nB182_p0479a13║師云。萬如我直下疑你。者兩喝道道看。山僧云。歇歇
J26nB182_p0479a14║與和尚。道便行。次日本師固留山僧云。待回去退了
J26nB182_p0479a15║院來親近和尚。遂回禾。清理常住。交付檀越。入山充
J26nB182_p0479a16║侍者。一日侍本師洗面次問。今日是幾時。山僧云。臘
J26nB182_p0479a17║月二十四。俗家送灶日本。師云。送在甚處去。山僧大
J26nB182_p0479a18║笑。本師復云。甚處燒飯喫山。僧云。從來不饑。燒甚麼
J26nB182_p0479a19║飯本。師休去。又一日侍話次。本師云。般若無知。無所
J26nB182_p0479a20║不知。速道山僧拍膝而出。又一晚侍次。本師舉。一翳
J26nB182_p0479a21║在眼。空花亂墜。你如何會。山僧諾聲便出。又一日侍
J26nB182_p0479a22║次本師云。薰風自南來。殿閣生微涼。汝作麼生會。山
J26nB182_p0479a23║僧云。嚴霜初降徹骨皆寒。本師云。天地縣隔。山僧拂
J26nB182_p0479a24║補便出。復呈頌云。薰風自南來。殿閣生微涼。遍體寒
J26nB182_p0479a25║毛豎。將身納被藏。鼻息鼾鼾一覺醒。從來越國是南
J26nB182_p0479a26║方。本師頷之。早晚提誨日益智證。丁丑春舊檀闇齋。
J26nB182_p0479a27║黃公請歸如庵。因辭出山本師。遂付囑山僧。於此禁
J26nB182_p0479a28║足數年便成叢席。大眾者是山僧不唧溜。所以走卻
J26nB182_p0479a29║許多屈路。若有力漢子。如古人娘肚皮裏。便作獅子
J26nB182_p0479a30║吼。豈不出釋迦老子一頭地。若看山僧樣子。便耽誤
J26nB182_p0479b01║了眾。兄弟多少好光陰久立。伏惟珍重。
J26nB182_p0479b02║行狀
J26nB182_p0479b03║公諱通微，字萬如，禾中人，族姓張氏。父卒，公方孩提
J26nB182_p0479b04║其母金攜之育外家，至踰齠齔，未知所學，乃從其諸
J26nB182_p0479b05║父習世間資生之業。既而矢志出塵。年十九，依本郡
J26nB182_p0479b06║興善寺。涵初上人剃染，凡四載。過苕上圓證寺會有
J26nB182_p0479b07║所感瀝血手書法華經，繼以讀誦。歷三寒暑不輟。公
J26nB182_p0479b08║具有夙種。遇法中耆宿，即懇示出世法。有僧授公雲
J26nB182_p0479b09║棲禪關，策進一帙。公閱寶之謂出生死一著在是也。
J26nB182_p0479b10║遂提撕趙州無字話，諸念屏絕。適圓證將延瓶窯聞
J26nB182_p0479b11║谷大師者，公心竊喜谷至，公求示，用功方便。谷策令
J26nB182_p0479b12║上徑山有首座南明為公開導公朝夕奮勵。坐兩夏，
J26nB182_p0479b13║出山回禾，懷疑未泮。偶閱楞嚴諸可還者。自然非汝
J26nB182_p0479b14║處。恍有所得。遂渡錢塘入雲門山以無夢無想話請
J26nB182_p0479b15║益湛然和尚于湛語下，如破重昏旋歸禾公之所以
J26nB182_p0479b16║往來桑梓者。時母在溫清，甘旨未能去心。然念古人
J26nB182_p0479b17║三登九上必悟。徹到大休歇地，方為了手。會先師天
J26nB182_p0479b18║童老人方結茅天台通玄峰頂海昌蔡子縠居士請
J26nB182_p0479b19║住鹽之金栗公摳衣來參于棒下。汗流遍體打失，從
J26nB182_p0479b20║前伎倆憤蓋切。一日入城。聞路傍人家毆吒小廝云。
J26nB182_p0479b21║看你藏在那裏去。公不覺躍然口占一偈云。沒處藏
J26nB182_p0479b22║沒處藏。全身獨露在街坊。堪笑華亭擺渡漢。葛藤打
J26nB182_p0479b23║得太郎當。自此慶快無似然。時中默炤云。未能自信。
J26nB182_p0479b24║緣母逝公盡喪事抱母骨入雲棲藏諸窣堵。復棄舊
J26nB182_p0479b25║隱之。金栗居行食單是歲余亦在老人會裏。公寮中
J26nB182_p0479b26║有淑之空林。惟一鹽梅諸同參與余善皆具有氣岸。
J26nB182_p0479b27║晨夕剋究，以本分事相激發。余每入寮，見諸抗論切
J26nB182_p0479b28║磋語常譁公獨默默坐單頭上，私自惟曰。此古所謂
J26nB182_p0479b29║鐵橛子禪也。從是敬畏公漸成相識踰時會。有僧問
J26nB182_p0479b30║老人。如何是佛法的的大意。老人日近前來僧方近
J26nB182_p0479c01║前。老人咄云。老僧從來未曾眼花。公在旁聞之。頓釋
J26nB182_p0479c02║所疑。從前寶惜一時放下。自謂親見佛祖及一切含
J26nB182_p0479c03║靈立地處。回觀佛經公案。是甚麼弄猴猻圈繢。其年
J26nB182_p0479c04║蓋三十九。公既了徹，不自表暴。徑歸靜室。余嘗與今
J26nB182_p0479c05║雪竇和尚過禾必晤。公或傾倒即去。或留連浹旬見
J26nB182_p0479c06║公嘗提古宿語于近代則愛雪嶠老人語。脫灑有致
J26nB182_p0479c07║夫禾之道俗知公者。日漸歸信檀護聞風延住東塔
J26nB182_p0479c08║結拈華社。一時扣擊囊錐少露。崇禎乙亥冬。老人從
J26nB182_p0479c09║育王遷主天童已五載。雄工庀材叢席方新。又值七
J26nB182_p0479c10║旬誕四方趨慶。公瓣香來祝，入門便喝。老人云：胡喝
J26nB182_p0479c11║亂喝。公又喝。老人復云。胡喝亂喝。公遂禮拜。老人棒
J26nB182_p0479c12║之云。你再喝喝看。公云。蒼天蒼天將出老人。驀呼云。
J26nB182_p0479c13║萬如我直下疑你。者兩喝。道道看。公曰。歇歇與和尚。
J26nB182_p0479c14║道便行。詰朝相見老人提獎公令住座下。公銜命，仍
J26nB182_p0479c15║以東塔歸檀護。尋入山居侍寮後復典客在老人左
J26nB182_p0479c16║右質勘不一。公日益智證行實自詳載之。丁丑春，憲
J26nB182_p0479c17║副闇齋黃公致書山中邀公歸舊隱。公辭行老人始
J26nB182_p0479c18║以大法囑累之。公前後住靜數載。又三年，如菴成老
J26nB182_p0479c19║人為書其額。己卯，先老人以修祖塔事，杖屨飄然渡
J26nB182_p0479c20║江，將之南嶽。道經檇李黃公聞之迎住素園，與公居
J26nB182_p0479c21║隔帶水。適同學林野奇公亦至余三人。泛舴艋晨，往
J26nB182_p0479c22║夕歸在老人側，踧踖而侍歸菴怡怡如也。辛巳禾中
J26nB182_p0479c23║檀護請公就如菴開法，與余古南相去僅一舍，弟子
J26nB182_p0479c24║常往來于門，彼此無間。壬午赴閩中曹山之請。是歲
J26nB182_p0479c25║先老人示寂通玄峰。公奔訃跋履山川，恰先老人入
J26nB182_p0479c26║塔。天童癸未之二月矣。公與同門昆季重晤太白峰
J26nB182_p0479c27║下相敘，悲喜葬事。甫訖，公將還禾，隨有龍池之請。先
J26nB182_p0479c28║是龍池自一源禪師卓錫後，林壑寂寥。幻祖住臺山
J26nB182_p0479c29║秘魔巖、燕都普照寺。時與毘陵唐太常凝菴公為方
J26nB182_p0479c30║外契，于是延祖重闢榛莽，復搆禪宇，臨濟一宗，中興
J26nB182_p0480a01║于斯，海內龍象如聞谷印，抱璞蓮雪嶠信無擇。某靡
J26nB182_p0480a02║不走參于山，猶登龍門，冀一變其骨。逮先老人受幻
J26nB182_p0480a03║祖付囑于此。開法尋意有不合，拂衣上江西，其席遂
J26nB182_p0480a04║虛。雖多歷年，所任眷屬相守檀護無異議者葉落歸
J26nB182_p0480a05║根。蓋復望先老人還山也。至是告寂。胥愕然隕涕曰：
J26nB182_p0480a06║向之所以虛此席者，待天童也。今其逝矣。如此席何？
J26nB182_p0480a07║莫若告于幻祖鬮。其法嗣之可者，眾皆曰善。乃首鬮
J26nB182_p0480a08║余眾為然矣。先老人侍者昌公號續燈者。進曰：龍池
J26nB182_p0480a09║自先老人出山二十餘年，禪規大弛，眷屬蕃衍，甚難
J26nB182_p0480a10║乎住持也。古南為人，不受委曲。儻入山萬一不相合，
J26nB182_p0480a11║是可為慮，莫若擇其間。慈和平易者，內可以調眾。外
J26nB182_p0480a12║不倦應酬，庶幾祖庭之福。天聽民聽其揆一也。于是
J26nB182_p0480a13║勤舊從其言，以檀護書迎公歸龍池焉。公初至穀無
J26nB182_p0480a14║十石，儲所謂眷屬少者。他邁年老而皤然者尚二十
J26nB182_p0480a15║餘輩。公一加意撫循內外和上下安法化大行一住
J26nB182_p0480a16║十五年，得法者五十輩。剃度弟子二百餘，增置禪室，
J26nB182_p0480a17║山產皆半于先，倉庫盈溢。昌公之言于是乎驗也。滄
J26nB182_p0480a18║桑之後，青山白雲，萑苻充斥，或告公日事將不測，盍
J26nB182_p0480a19║去諸公日祖塔在，我將何之卒不應。時徑山卜住持
J26nB182_p0480a20║合山，勤舊鬮公于伽藍前，遂得一聲。宏和即致淛吳
J26nB182_p0480a21║薦紳具書登請舊等跪求必赴。公固卻，雖天童虛席，
J26nB182_p0480a22║檀護及同門堅請累次，力謝不往。又禾中興善，乃公
J26nB182_p0480a23║脫白之所，同寺馥生馨公于癸巳歲，持諸士大夫書
J26nB182_p0480a24║躬請開堂于寺，欲建立法範，以傳久遠而啟後昆公
J26nB182_p0480a25║以茲山危嵲概謝絕。嗚呼！捐軀衛祖庭求于古人，乃
J26nB182_p0480a26║不多得，又誰復如公者乎？當其時，操戈者屢屢入院，
J26nB182_p0480a27║公不少避，親為勸諭，幸來者瞻公顏色，聆公語話皆
J26nB182_p0480a28║載拜而去。至途遇緇素稱往龍池者，悉不犯。噫！非公
J26nB182_p0480a29║願力弘大，至誠感人與茲山有緣，其能若是乎哉？昔
J26nB182_p0480a30║司馬頭陀相溈山大吉堪為禪林，必得其人居之。百
J26nB182_p0480b01║丈祖曰：老僧若何頭陀日和尚多骨，此山多肉，不稱
J26nB182_p0480b02║丈祖。乃令頭陀遍相會下。人得佑典座者頭陀日，此
J26nB182_p0480b03║真溈山主人矣。佑遂居之。後果成叢林，共住千五百
J26nB182_p0480b04║衲子名著海內。公之住龍池，殆相合焉。公世壽六十
J26nB182_p0480b05║四，僧臘四十六。生于萬曆甲午五月十五日寅時，于
J26nB182_p0480b06║順治丁酉十月廿九日巳時示寂。其徒以訃來告，余
J26nB182_p0480b07║抱同條之戚，即入山弔之為掩龕在山月餘當歲窮
J26nB182_p0480b08║雨雪交作，見溧陽溧水金壇句曲、建平廣德淳溪等
J26nB182_p0480b09║邑，道信越峻，嶺沙泥濘，尚憧憧不絕，以一到龍池為
J26nB182_p0480b10║幸，則公存日之奔赴，必相倍蓗，又可知矣。信乎莊生
J26nB182_p0480b11║之言，日水之積也。不厚則其負大舟也無力，風之積
J26nB182_p0480b12║也不厚，又何能搏扶搖九萬里而圖南耶？公初于金
J26nB182_p0480b13║栗發悟自誓深蓄厚養，為隱居之地，名莊曹圩村舍
J26nB182_p0480b14║數椽，一行童事薪水樸實恭謹。余常過公公或他出
J26nB182_p0480b15║行童見客如法款，留暨公歸，喜見眉宇，促膝相對，茗
J26nB182_p0480b16║碗共之，誼甚浹洽。其尋常不事外飾，不尚雜學口齒
J26nB182_p0480b17║之間，惟拈提己躬事，意必恢張法門。及夫時節既至，
J26nB182_p0480b18║果熟香飄向之村舍，煥成寶坊。其入龍池也，道風遐
J26nB182_p0480b19║播，緇流雲赴，檀施川積，皆不期然而然。要亦有所本
J26nB182_p0480b20║與公天性溫厚，事師處友念甚篤，摯生平慈攝居多。
J26nB182_p0480b21║曩如菴見公如此，今無異焉。是皆公具真實荷眾心，
J26nB182_p0480b22║而天龍默為相之。余于以見公緣之能稱其心也。又
J26nB182_p0480b23║因以見公法化入人之深也，蓋得五祖御下之遺意
J26nB182_p0480b24║焉。方病甚，有檀信請陞堂垂示眾苦。公為辭謝公曰：
J26nB182_p0480b25║彼到山者皆幾百里，不憚辛苦來求法，我可不耐片
J26nB182_p0480b26║時之勞為一開導乎？乃命侍者掖登法座，滿其初願，
J26nB182_p0480b27║其心慈切，不倦如此。公往住靜，夜寐夙興，不雜用心，
J26nB182_p0480b28║能拺辨古人言句。後在天童典客，余忝記室。一日，扣
J26nB182_p0480b29║公曰：雲門出雪峰之門，語大奇峭。雪峰見學人有問
J26nB182_p0480b30║多云：是甚麼？何也？公曰：雲門之機如險崖絕不可攀
J26nB182_p0480c01║攬。雪峰非無變通，要亦揭示全機。所謂語不失宗便
J26nB182_p0480c02║休，二老似有不同，其實無優劣。時余謝不敏，從是知
J26nB182_p0480c03║公所見出世後三會語甚多。至晚年自訂二冊行，世
J26nB182_p0480c04║皆切實本色衲子具眼目者競求之。公之塔在山門
J26nB182_p0480c05║之左下，坡若干步，山為唐氏所施。公在時剃度弟子
J26nB182_p0480c06║某化造，公自題額日青山常在，其諸弟子將奉全身
J26nB182_p0480c07║藏于茲塔上一片石，將乞大手筆銘之，以垂不朽。念
J26nB182_p0480c08║公生平悟由，雖表道行未詳。復念宗長中與其師契
J26nB182_p0480c09║闊而無間者，莫如余知其師一生履歷行事者，又莫
J26nB182_p0480c10║如余。且首座、永泰模、西堂鐵關，能皆先從余于古南
J26nB182_p0480c11║而介為舟者。又素知余主張叢林綱紀不失，發言不
J26nB182_p0480c12║阿，乃同辭請為狀。余雖不敏，義弗能拒，略述如此。奔
J26nB182_p0480c13║弔之日，輓以四詩中有云：主賓互換明宗旨，棒喝同
J26nB182_p0480c14║時建法幢。蓋公開法時節，適與余同主賓互換余蘇
J26nB182_p0480c15║人而住檇李公禾人而住荊溪借明所住之巧，皆實
J26nB182_p0480c16║事也。曾共鴛湖朝夕，泛或隨漁，父詠歌旋，蓋憶先老
J26nB182_p0480c17║人寓黃公素園時與公追隨之。景余主太白記公臘
J26nB182_p0480c18║六旬，遙以詩為壽云：春風相送兩來舟，憶別松陵又
J26nB182_p0480c19║五秋。兩來舟者，己丑春，公送介姪住如菴而返，余從
J26nB182_p0480c20║虞山法席掛帆而南，相值于吳江也。是後余以病嬾，
J26nB182_p0480c21║遂至契闊末。章云：尺素豈難通問訊一枝私，愧異行
J26nB182_p0480c22║藏，乃余又自狀也。雪竇和尚重陽登山，禮幻祖塔。小
J26nB182_p0480c23║陽四日至，潤云：龍池病甚。余心惻然，未幾而訃至，所
J26nB182_p0480c24║以云：桂香虛問清秋疾，楓老遄奔近塔霜，蓋傷遲暮
J26nB182_p0480c25║之年，同條奄忽，宗社凋零，感慨係之用附于末耳。說
J26nB182_p0480c26║者云：達磨西來，面壁九年，不立文字。黃檗謂若也形
J26nB182_p0480c27║于紙墨，何有吾宗？抑潛符密證，克紹箇事。山林之分，
J26nB182_p0480c28║如斯而已，曷俟乎刻畫其面目，點綴其行事章章表
J26nB182_p0480c29║于世耶？余日絕書，契廢紀牒，佛祖無以聞，聖賢無以
J26nB182_p0480c30║鏡。日月雖照，有生不將冥。冥然若處長夜，矧向上一
J26nB182_p0481a01║路，又誰喻之？夫宇宙所以有文字者，乃天地生人之
J26nB182_p0481a02║眼目，上矚千古，下昭百世，世出世間，不可已者，存其
J26nB182_p0481a03║人，留其範，然後吾宗斯久住于世。惟當世主張斯道，
J26nB182_p0481a04║王公大人儒釋一貫宗說兩通立言，君子採此蕪辭，
J26nB182_p0481a05║錫之珠玉，賁我山林，則靈山付囑有在。謹狀。
J26nB182_p0481a06║住京口鶴林寺同門法弟通門述
J26nB182_p0481a07║塔銘
J26nB182_p0481a08║龍池萬如禪師，以丁酉冬遷化，明年春，其徒介為乞
J26nB182_p0481a09║塔銘於予。予雖辱與師周旋，然所謂卿用卿法，我用
J26nB182_p0481a10║我法者，安得作家？如張無盡為湛堂點出光明哉！既
J26nB182_p0481a11║不獲辭，乃閱師生平語錄，與山志中所載前後因緣，
J26nB182_p0481a12║銘其塔曰：
J26nB182_p0481a13║龍池金地，源公卓錫，毒龍聽戒，白虎侍側。
J26nB182_p0481a14║龕內神光，至今曄曄，幻公後啟：來自臺山。
J26nB182_p0481a15║一笠之覆，大千攸關，藹然提獎，拍膝而還。
J26nB182_p0481a16║再傳密公，服勤雜傭，獨授心印，扶臨濟宗，
J26nB182_p0481a17║往開法席，于彼天童，天童楖栗，敲盡窠窟。
J26nB182_p0481a18║又傳鐵漢，堅苦豎脊，歷劫沉疑，一朝大徹。
J26nB182_p0481a19║雖經爐錘，自出標格，禹門田園，從此掀翻。
J26nB182_p0481a20║三池泉脈，是▆是歕，未了因緣，仝收片言。
J26nB182_p0481a21║參學就之，春風霽月，士紳同瞻，敬松愛栝。
J26nB182_p0481a22║應機而啟，何迷不豁？幻之慈憫，密之風霆。
J26nB182_p0481a23║更泯色相，而斬葛藤，於劫火中，振此迦陵。
J26nB182_p0481a24║是萬如師，超然果位，曹溪嫡傳，三十五世。
J26nB182_p0481a25║山靜泉深，主茲福地，師之結宇，娑羅再榮。
J26nB182_p0481a26║師之藏骨，石塔崢嶸，綿綿法嗣，同證圓成。
J26nB182_p0481a27║賜進士出身奉議大夫湖廣提刑按察司提督通省
J26nB182_p0481a28║學政僉事梁谿高世泰敬譔并書
J26nB182_p0481a29║（門人行融募信
J26nB182_p0481a30║官吳崇宗捐資刻）