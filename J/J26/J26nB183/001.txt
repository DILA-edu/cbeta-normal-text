J26nB183_p0483a01║雪竇石奇禪師全錄序
J26nB183_p0483a02║遄崇禎丁丑歲冬，予友黎太沖結庵城南煙水關延
J26nB183_p0483a03║請石奇禪師，師至則掩關焉。予與同邑魏司馬賓吾
J26nB183_p0483a04║聞風，特往謁，師韻格靜遠，相對穆然，久之而退，雖未
J26nB183_p0483a05║領玄機，然已仰門風高峻矣。師啟關後，《昭陽語錄》出，
J26nB183_p0483a06║予為文序之。自是復入天童，望重緇海。予牛馬走，蹩
J26nB183_p0483a07║躠風塵，燕豫秦晉靡不洊歷。不意大運崩迫、皇輿告
J26nB183_p0483a08║傾，至于今日，中間消息茫然，江河倒地，簸蕩逋遺，無
J26nB183_p0483a09║有定棲，乃復病臥潭西，閉戶悲吟，有似苦行頭陀。師
J26nB183_p0483a10║以甲申開山雪竇，從荒殘灰燼中寶莊嚴剎，每欲追
J26nB183_p0483a11║隨道侶走乳峰鏡水中，快承色笑而渺不可得，惟時
J26nB183_p0483a12║形寤寐而已。丁酉冬際，聞師挂錫南庵，賦詩艸牘命
J26nB183_p0483a13║小兒元萊特往問訊，而高詠素札同日俱至，古人神
J26nB183_p0483a14║交不介而合，亦猶是哉。師念歲月易逝，後會難期，乃
J26nB183_p0483a15║於返棹歸山之日訪泊荒村。魏司馬墓木已拱，太沖
J26nB183_p0483a16║衰病畏寒，不能出戶。予白髮盈巔，年臻七十，仰瞻黃
J26nB183_p0483a17║面瞿曇，亦皤然一老矣。師謂：「所見海內諸老淪亡始
J26nB183_p0483a18║盡，止柴庵一人在耳。」相對凄然。師肯留一日，下風問
J26nB183_p0483a19║道，則曰：「且靜坐。」予曰：「年已衰邁，且種下種子，以俟再
J26nB183_p0483a20║來。」師曰：「又推開。」予自惟靜坐之說，先儒程子屢言之；
J26nB183_p0483a21║當仁不讓，吾夫子諄諄勉人，亦豈有異間乎？次日早，
J26nB183_p0483a22║師坐舟中，對語半日，商密義則開顏微笑、述往事則
J26nB183_p0483a23║掩袂長吁。行二十里許至小村，飯畢，握手乃別。而竊
J26nB183_p0483a24║謂平生良遘，支公之於玄度、遠公之於淵明，風致類
J26nB183_p0483a25║然。山夫高足語柴庵云：「歸當為師刻全錄。」幸柴庵為
J26nB183_p0483a26║之序，予故述今昔因緣如此。師承源臨濟，溯派楊岐，
J26nB183_p0483a27║固支達以上人，予則自附陶許云爾。若語錄所記，大
J26nB183_p0483a28║機大用，本色接人，須上根自悟。師二十餘年說法，原
J26nB183_p0483a29║未嘗著一語，予又何能贊一詞哉？
J26nB183_p0483a30║淮南遺老吳性撰
J26nB183_p0483b01║靈鷲語錄原序
J26nB183_p0483b02║我天童真子石奇禪師開席靈鷲，門下士錄其語行
J26nB183_p0483b03║世，問序於余。余聞宋儒有言：「臨濟正宗，應庵、密庵真
J26nB183_p0483b04║子孫。其說法峻峭崷崒，下臨雲雨，如立千仞之華山；
J26nB183_p0483b05║蹴天駕空，駭心眩目，如錢塘海門之濤；虎豹股栗，屋
J26nB183_p0483b06║瓦震動，如漢軍昆陽之戰。」師語則既然矣，余尤愛其
J26nB183_p0483b07║百尺無枝、老幹如鐵，似龍門絕頂之孤桐，知音外誰
J26nB183_p0483b08║則知之？昔管大夫慮五衢之民衣弊履穿，請以令沐
J26nB183_p0483b09║途旁樹枝，使無尺寸之陰，往來市肆者不得憩樹下、
J26nB183_p0483b10║戲笑超距者不得憩樹下、議論玄語者不得憩樹下，
J26nB183_p0483b11║期年而民以富饒。師正令全提，造其室者，目不及瞬，
J26nB183_p0483b12║豈有尺寸陰使人憩足？余讀此而歎諸方說禪浩浩，
J26nB183_p0483b13║皆摘葉尋枝類也。天下有道，言無枝葉，倘所稱直截
J26nB183_p0483b14║根源者非耶？是故，石霜下分為二株：一則治璠璵、廢
J26nB183_p0483b15║碔砆，若玉人然；一則坐四達，聚百怪，遺簪墮珥隨所
J26nB183_p0483b16║探取，若大賈然。而子孫光明炤人，克世其家正脈，終
J26nB183_p0483b17║歸楊岐者，則委曲垂手與直截提持之異也。師機用
J26nB183_p0483b18║直截如此，顧有志住山，居恒誦「枯木寒林，逢春不變」
J26nB183_p0483b19║之句。周海門先生謂先天童曰：「知命以上。」師且道風
J26nB183_p0483b20║遍界，安能深自秘惜耶？余於靈鷲亦云。或曰：「師咳唾
J26nB183_p0483b21║掉臂，作人標格，無語可也；雄音絕唱，詈人裨販，無錄
J26nB183_p0483b22║可也。何以序為哉？」或又曰：「師塗毒一時，語焉而足；雷
J26nB183_p0483b23║霆百世，錄焉而足。抑何以序為哉？」余唯唯否否而已。
J26nB183_p0483b24║同門法弟黃毓祺頓首撰
J26nB183_p0483b25║
J26nB183_p0483b26║
J26nB183_p0483b27║
J26nB183_p0483b28║
J26nB183_p0483b29║
J26nB183_p0483b30║
J26nB183_p0483c01║雪竇石奇禪師語錄目錄
J26nB183_p0483c02║吳序
J26nB183_p0483c03║黃序
J26nB183_p0483c04║卷之一
J26nB183_p0483c05║台州靈鷲禪寺語錄
J26nB183_p0483c06║天台景星巖淨居禪寺語錄
J26nB183_p0483c07║垂問
J26nB183_p0483c08║卷之二
J26nB183_p0483c09║明州雪竇山資聖禪寺語錄
J26nB183_p0483c10║卷之三
J26nB183_p0483c11║明州雪竇山資聖禪寺語錄
J26nB183_p0483c12║卷之四
J26nB183_p0483c13║明州雪竇山資聖禪寺語錄
J26nB183_p0483c14║卷之五
J26nB183_p0483c15║明州雪竇山資聖禪寺語錄
J26nB183_p0483c16║卷之六
J26nB183_p0483c17║興化普潤禪院語錄
J26nB183_p0483c18║慈水香山禪寺語錄
J26nB183_p0483c19║永嘉頭陀山密印禪寺語錄
J26nB183_p0483c20║婁東南廣禪寺語錄
J26nB183_p0483c21║小參
J26nB183_p0483c22║卷之七
J26nB183_p0483c23║問答機緣上
J26nB183_p0483c24║卷之八
J26nB183_p0483c25║問答機緣下
J26nB183_p0483c26║代語
J26nB183_p0483c27║卷之九
J26nB183_p0483c28║法語上
J26nB183_p0483c29║卷之十
J26nB183_p0483c30║法語下
J26nB183_p0484a01║卷之十下
J26nB183_p0484a02║法語
J26nB183_p0484a03║頌古
J26nB183_p0484a04║卷之十一
J26nB183_p0484a05║偈語上
J26nB183_p0484a06║卷之十二
J26nB183_p0484a07║偈語中
J26nB183_p0484a08║卷之十三
J26nB183_p0484a09║偈語下
J26nB183_p0484a10║囑累偈
J26nB183_p0484a11║歌
J26nB183_p0484a12║卷之十四
J26nB183_p0484a13║題讚
J26nB183_p0484a14║卷之十五
J26nB183_p0484a15║佛事
J26nB183_p0484a16║附行狀
J26nB183_p0484a17║塔銘
J26nB183_p0484a18║後序
J26nB183_p0484a19║雪竇石奇禪師語錄目錄（終）
J26nB183_p0484a20║
J26nB183_p0484a21║
J26nB183_p0484a22║
J26nB183_p0484a23║
J26nB183_p0484a24║
J26nB183_p0484a25║
J26nB183_p0484a26║
J26nB183_p0484a27║
J26nB183_p0484a28║
J26nB183_p0484a29║
J26nB183_p0484a30║
J26nB183_p0484b01║雪竇石奇禪師語錄卷第一
J26nB183_p0484b02║嗣法門人行正等編錄
J26nB183_p0484b03║住台州靈鷲禪寺語錄
J26nB183_p0484b04║崇禎十四年，師在天童首座寮受請，於八月初十日
J26nB183_p0484b05║入院。
J26nB183_p0484b06║三門，「無見為佛見，無門為法門。」舉起拄杖云：「大眾還
J26nB183_p0484b07║見麼？」劃一劃便入。
J26nB183_p0484b08║佛殿，「水到渠成，泥多佛大。新長老到來。」撒開坐具，作
J26nB183_p0484b09║禮三拜，「大眾不得蹉過。」
J26nB183_p0484b10║伽藍，「伽藍土地，覿面分明，瓣香拈供養，出手要殷勤。」
J26nB183_p0484b11║祖師，「西天東土，歷代祖師，總在者裏。」遂插香，云：「急著
J26nB183_p0484b12║眼覤。」
J26nB183_p0484b13║方丈，卓拄杖云：「者裏不是毘耶城，亦非摩竭國，直饒
J26nB183_p0484b14║超佛越祖底到來，一一從頭打出。且道因甚如此？」喝
J26nB183_p0484b15║一喝，云：「明破又爭得。」
J26nB183_p0484b16║眾請上堂，拈香云：「此一瓣香，該羅萬有，克塞太虛，爇
J26nB183_p0484b17║向爐中，端為祝延
J26nB183_p0484b18║今上皇帝聖壽萬歲萬歲萬萬歲，伏願壽山聳靈鷲
J26nB183_p0484b19║之無窮、福海深南溟之不竭。」次拈云：「此一瓣香，無黨
J26nB183_p0484b20║無偏，為祥為瑞，爇向爐中，奉為滿朝文武、合國公卿、
J26nB183_p0484b21║本郡府縣官僚、護法檀越、諸山耆舊、本寺請主等，伏
J26nB183_p0484b22║願同明般若，共證真嘗，永護正法，毋令斷絕。」又拈云：
J26nB183_p0484b23║「此一瓣香，一往瞻風撥草覓他蹤跡，無繇被個沒意
J26nB183_p0484b24║智老和尚當頭指出，即今拈向爐中，奉為現住明州
J26nB183_p0484b25║天童山景德禪寺傳曹溪正脈第三十四世
J26nB183_p0484b26║密雲大和尚，用酬法乳之恩。」斂衣就座，上首白槌云：
J26nB183_p0484b27║「法筵龍象眾，當觀第一義。」師云：「若論第一義，山僧未
J26nB183_p0484b28║來靈鷲、未出天童時，已是花擘了也。諸仁作麼生觀？
J26nB183_p0484b29║有具眼者請出相見。」僧問：「十方同聚會，個個學無為，
J26nB183_p0484b30║請問無為作麼生學？」師云：「你不在裏許。」進云：「因甚麼？」
J26nB183_p0484c01║師云：「瞎漢。」僧問：「昔日世尊靈鷲山擊大法鼓、演大法
J26nB183_p0484c02║義，今日和尚靈鷲寺與靈鷲山，是同？是別？」師云：「天晴
J26nB183_p0484c03║日出，雨下地濕。」進云：「祝聖興揚齊唱和，秀峰靈鷲復
J26nB183_p0484c04║重新。」師云：「也要闍黎證明始得。」乃云：「當陽一著，獨露
J26nB183_p0484c05║分明，擬議不來，白雲萬里。直須豁開頂門正眼，透脫
J26nB183_p0484c06║生死牢關，去住自繇，無彼無此，更說甚麼孤峰頂上
J26nB183_p0484c07║目視雲霄、十字街頭入廛垂手，直得皇風蕩蕩、帝道
J26nB183_p0484c08║平平，野老謳歌、漁樵鼓舞。正當恁麼時，干戈偃息一
J26nB183_p0484c09║句作麼生道？明明日月光天德，永永山河壯帝居。」復
J26nB183_p0484c10║舉：「隋時光住持智者大師於大蘇山持誦《法華經》，至
J26nB183_p0484c11║〈藥王品〉『是真精進，是名真法供養如來』，頓悟法華三
J26nB183_p0484c12║昧，見靈山一會，儼然未散。」師云：「秪如今日靈鷲寺中，
J26nB183_p0484c13║四眾臨筵、十方聚會，大眾見得麼？若見，靈山一會，儼
J26nB183_p0484c14║然在目；若不見，請各散去，不勞久立。」上首白槌云：「諦
J26nB183_p0484c15║觀法王法，法王法如是。」
J26nB183_p0484c16║開爐，上堂。一僧舉坐具，云：「個事分明獨露，今朝靈鷲
J26nB183_p0484c17║開爐，未審如何指點？」師云：「紅日當空。」進云：「從師釣盡
J26nB183_p0484c18║千江月，出海金鱗意自如。」師打云：「未放你在。」問：「承和
J26nB183_p0484c19║尚有言：『無見為佛見。』某甲即今見山見水，歷歷分明，
J26nB183_p0484c20║是什麼見？」師云：「瞎。」進云：「見山見水，為甚麼道瞎？」師打
J26nB183_p0484c21║云：「果然。」乃云：「爐鞴宏開烹佛祖，聖凡齊煆辣鉗錘，者
J26nB183_p0484c22║回莫作尋常看，大眾應須高剔眉。當爐莫避，見義勇
J26nB183_p0484c23║為，分明覷透真奇特，脫體風流更是誰？」驀豎拄杖，云：
J26nB183_p0484c24║「還見麼？直得萬象光輝、乾坤獨露，縱橫殺活總不繇
J26nB183_p0484c25║人，把住放行全歸自己；如或不然，山僧不免重重指
J26nB183_p0484c26║點去也。還委悉麼？杖頭有眼明如日，要識真金火裏
J26nB183_p0484c27║看。」擲拄杖，下座。
J26nB183_p0484c28║上堂，「今朝十一月初一，個個眉橫鼻子直，現成公案
J26nB183_p0484c29║不須參，也要諸人自委悉。不委悉，朝打三千、暮打八
J26nB183_p0484c30║百，直得匝地普天違避不得。正當恁麼時，如何是直
J26nB183_p0485a01║下承當一句？還委悉麼？霜風撲面來，寒威滿衣裓。」
J26nB183_p0485a02║上堂，僧問：「宏開爐鞴，水洩不通，過量人來，如何相見？」
J26nB183_p0485a03║師云：「放汝三十棒。」進云：「驪龍不戀蒼波水，鼓翼飛騰
J26nB183_p0485a04║遍太清。」師便打。問：「牛頭未見四祖時如何？」師云：「黑漆
J26nB183_p0485a05║桶。」「見後如何？」師云：「黑潻桶。」乃云：「十五日已前也恁麼，
J26nB183_p0485a06║十五日已後也恁麼，正當十五日亦只恁麼。正恁麼
J26nB183_p0485a07║時，不妨道個山是山、水是水，僧是僧、俗是俗，更無回
J26nB183_p0485a08║互。忽若山不是山、水不是水，僧不是僧、俗不是俗，十
J26nB183_p0485a09║五日已前也不恁麼、十五日已後也不恁麼、正當十
J26nB183_p0485a10║五日亦不恁麼。又且如何？委悉麼？莫守寒巖異草青，
J26nB183_p0485a11║坐斷白雲宗不玅。」喝一喝。
J26nB183_p0485a12║長至上堂，僧問：「一陽復始，萬彙蒙新，帝德無私，乞師
J26nB183_p0485a13║顯示。」師拈拄杖，僧云：「群象森然歸正化，當陽獨露布
J26nB183_p0485a14║淳風。」師打云：「塞煞你眼。」進云：「如何是一喝不作一喝
J26nB183_p0485a15║用？」師云：「禮拜著。」「如何是踞地獅子？」師云：「退身有分。」「如
J26nB183_p0485a16║何是探竿影草？」師豎拄杖云：「還識麼？」「如何是金剛王
J26nB183_p0485a17║寶劍？」師云：「險。」僧禮拜，云：「頂門豎亞乾坤眼，匼匝風雷
J26nB183_p0485a18║掌握中。」師云：「腳跟下少一頓在。」問：「百丈捲蓆，馬師下
J26nB183_p0485a19║座，某甲撩衣，和尚如何？」師云：「休莽鹵。」進云：「恁麼則蛟
J26nB183_p0485a20║龍海內興波浪，猛虎山頭顯大威？」師便打。進云：「覿面
J26nB183_p0485a21║全提則不問，四奪家風請示明，如何是奪人不奪境？」
J26nB183_p0485a22║師云：「秀峰高突兀。」「如何是奪境不奪人？」師云：「覿面好
J26nB183_p0485a23║生看。」「如何是人境俱不奪？」師云：「恁麼也得，不恁麼也
J26nB183_p0485a24║得。」「如何是人境兩俱奪？」師云：「恁麼也不得，不恁麼也
J26nB183_p0485a25║不得。」進云：「濟上宗風拈向一邊，佛祖來時推他腦後，
J26nB183_p0485a26║正與麼時，賓主酬唱一句作麼生道？」師云：「禮拜著。」進
J26nB183_p0485a27║云：「恁麼則真風蕩蕩歸靈鷲，萬古禪林啟秀峰？」師云：
J26nB183_p0485a28║「也是閒言語。」問：「吾有一物，千聖不識。」遂豎拳云：「和尚
J26nB183_p0485a29║還識麼？」師便打，乃云：「群陰已極一陽生，萬彙齊資露
J26nB183_p0485a30║本真，覿體聖凡無二致，虛空充塞等乾坤。所以道：天
J26nB183_p0485b01║得一以清，地得一以寧，聖人得一以治天下，衲僧得
J26nB183_p0485b02║一任運騰騰。既然任運騰騰，不妨向一陽未生之前、
J26nB183_p0485b03║葭灰未動之際，直下坐斷千聖頂𩕳，不與一塵作對，
J26nB183_p0485b04║淨裸裸、赤灑灑，然後向者邊行履，頭頭上明、物物上
J26nB183_p0485b05║顯，一為無量、無量為一，小中現大、大中現小，於一毫
J26nB183_p0485b06║端現寶王剎、坐微塵裏轉大法輪。雖然，未是衲僧本
J26nB183_p0485b07║分事。」豎拂子云：「若向者裏覷得透，目前無法、心外無
J26nB183_p0485b08║機，一切臨時，處處顯現。正恁麼時，秪如應時及節一
J26nB183_p0485b09║句又作麼生道？覿面陽和動，冰河焰自生。」
J26nB183_p0485b10║薦嚴請上堂，僧問：「大開爐鞴，煆煉英靈，去世先亡未
J26nB183_p0485b11║審如何煆煉？」師云：「蝦跳不出斗。」乃云：「秀峰山頭雲霧
J26nB183_p0485b12║起，寒光溢目水生冰，分明佛法無多子，只要諸人著
J26nB183_p0485b13║眼睛。」豎拂子云：「還見麼？若見，不妨道個山是山、水是
J26nB183_p0485b14║水、僧是僧、俗是俗，直下把斷要津，不通凡聖，三世諸
J26nB183_p0485b15║佛只言自知，歷代祖師全提不起，一大藏教詮註不
J26nB183_p0485b16║及。秪如薦親一句作麼生道？天上人間無著處，塵塵
J26nB183_p0485b17║剎剎現全身。」卓拄杖，下座。
J26nB183_p0485b18║聖節上堂，「乾龍聖節是今辰，遍界山呼萬萬春，林下
J26nB183_p0485b19║道人齊合掌，炷香虔爇祝堯齡。」
J26nB183_p0485b20║歲旦上堂，拈香祝聖畢，僧問：「元正啟祚，萬物咸新，師
J26nB183_p0485b21║登猊座，有何祥瑞？」師云：「拈香祝聖。」進云：「當陽獨露人
J26nB183_p0485b22║皆委，向上提持意若何？」師便打，乃云：「新年頭，正月一，
J26nB183_p0485b23║普潤乾坤雨珠雪，覿面看來個個圓。試問諸人瞥未
J26nB183_p0485b24║瞥？若未瞥，看他東家打躬、西家作揖，張公喫酒、李公
J26nB183_p0485b25║醉，白髮兒童俱面赤，惟我林下道人今日還同昨日。
J26nB183_p0485b26║還委悉麼？寒梅撲鼻香難見，端的春風在眼前。」卓拄
J26nB183_p0485b27║杖，下座。
J26nB183_p0485b28║春日上堂，僧問：「如何是靈鷲境？」師云：「秀峰齊插耳。」進
J26nB183_p0485b29║云：「如何是境中人？」師云：「覿面案山橫。」進云：「如何是目
J26nB183_p0485b30║前事？」師打云：「腦後薦取。」問：「霹靂當空，照用齊開，如何
J26nB183_p0485c01║是臨濟玄要？」師便打。進云：「如何是第一玄？」師云：「闍黎
J26nB183_p0485c02║頭頂天。」「如何是第二玄？」師云：「孤雁落前川。」「如何是第
J26nB183_p0485c03║三玄？」師云：「分明在那邊。」「如何是第一要？」師云：「闍黎休
J26nB183_p0485c04║亂叫。」「如何是第二要？」師打云：「與你一棒。」「如何是第三
J26nB183_p0485c05║要？」師打云：「猶嫌少在。」進云：「臨濟玄要承師指。」遂喝云：
J26nB183_p0485c06║「是照耶？用耶？賓耶？主耶？」師復打，乃云：「一二三四五六
J26nB183_p0485c07║七，逗到今朝是人日，春風驀面忽相逢，撲破鼻頭撞
J26nB183_p0485c08║破額。靈鷲寺裏今日有齋。大眾！開單展缽、拈匙放箸
J26nB183_p0485c09║則且置，應時及節一句作麼生？泥牛起舞春悠悠，不
J26nB183_p0485c10║風流處也風流。」
J26nB183_p0485c11║解制上堂，僧問：「把住牢關即不問，放行一路事如何？」
J26nB183_p0485c12║師云：「緊峭草鞋。」進云：「灼然點鐵成金去，滴水興波浪
J26nB183_p0485c13║潑天。」師便打，乃云：「適纔過歲旦，明朝又十六，時節不
J26nB183_p0485c14║相饒，光陰何迅速？初非法爾如然，豈是人情催促？靈
J26nB183_p0485c15║鷲結制九十日來，滴水滴凍，大眾缽囊高挂，不許動
J26nB183_p0485c16║著一絲頭。今日檀越作齋，諸人一齊打開缽袋，饅頭
J26nB183_p0485c17║䭔子、三德六味供佛及僧，一飽便休。還會麼？大方獨
J26nB183_p0485c18║步無拘管，南北東西信自繇。」
J26nB183_p0485c19║淨光、仰心、明貫、淨持期師過景星巖，請陞座。問答罷，
J26nB183_p0485c20║師乃云：「春山疊亂青，春水漾虛碧，寥寥天地間，獨立
J26nB183_p0485c21║望何極？古德恁麼說話，大似在孤峰頂上等個人來。
J26nB183_p0485c22║大眾且道：他要等個什麼人？」擊香几，云：「定光金地遙
J26nB183_p0485c23║招手，智者江陵暗點頭。」
J26nB183_p0485c24║上堂，僧問：「夏日炎炎，通身白汗，還有不熱者麼？」師便
J26nB183_p0485c25║打。進云：「涼風到處通消息，拄杖頭邊白汗流。」師復打，
J26nB183_p0485c26║云：「少一棒在。」乃云：「昨日火雲燒空，今朝陰生巖谷，天
J26nB183_p0485c27║道何似不常，人身隨著反覆，或時通身汗流、或時乾
J26nB183_p0485c28║燥暴暴，分明不隔纖毫，直下好個消息。且道是何消
J26nB183_p0485c29║息？」良久，云：「無事此靜坐，一日似兩日。」卓拄杖，下座。
J26nB183_p0485c30║曹源法友請上堂，「諸禪德！相逢不拈出，舉意便知有。
J26nB183_p0486a01║衲僧家須要舉一明三、目機銖兩始得。不見道：『撞著
J26nB183_p0486a02║道伴交肩過，一生參學事畢。』秪如今日故人遠至，覿
J26nB183_p0486a03║面相看又作麼生？」拍掌云：「寒山逢拾得，撫掌笑呵呵。」
J26nB183_p0486a04║下座。
J26nB183_p0486a05║陞座，「禪非意想，道絕功勳，纔要如何若何，便乃千里
J26nB183_p0486a06║萬里。所以，靈鷲者裏無禪教你們參、無道教你們學，
J26nB183_p0486a07║一味杜田朴實頭，種田博飯喫。果是當家種草，聞山
J26nB183_p0486a08║僧與麼道，便一信永信；如或不然，更為舉示。」以拂子
J26nB183_p0486a09║左右拂，云：「還委悉麼？山前山後閒田地，盡底掀翻要
J26nB183_p0486a10║一回。」
J26nB183_p0486a11║除夜陞座。僧問：「臘月三十日事如何？」師云：「明朝是初
J26nB183_p0486a12║一。」進云：「請和尚喫茶去。」師便打。問：「如何是佛祖相傳
J26nB183_p0486a13║第一義？」師亦打。問：「如何是和尚底奇特事？」師又打。乃
J26nB183_p0486a14║云：「今日正喚作臘月三十夜，人人打辦過年，要將前
J26nB183_p0486a15║來所作所為底事盡情打疊得乾淨，無一絲毫牽挂，
J26nB183_p0486a16║然後得安閒自在去，明日不妨又是從頭起，謂之度
J26nB183_p0486a17║年。若有所負，被人追逼凌辱，則不得安閒自在，故古
J26nB183_p0486a18║來尊宿以此喻爾我生死到來、眼光落地時節。若生
J26nB183_p0486a19║死不了，業識茫茫，無本可據，如生龜脫殼，謂之度命
J26nB183_p0486a20║如度年。古人如此親切譬喻策進學者，無他，蓋要諸
J26nB183_p0486a21║人灑灑落落，做個自在人去。雖然，也是葛藤，為他閒
J26nB183_p0486a22║事。若是個快馬，見鞭影而行，直得羅籠不住、呼喚不
J26nB183_p0486a23║回，一往向前，歸家穩坐；其或未然，駑駘休謂難尋覓，
J26nB183_p0486a24║辜負山僧兩道眉。」卓拄杖，下座。
J26nB183_p0486a25║住天台景星巖淨居禪寺語錄
J26nB183_p0486a26║崇禎癸未冬，重建法堂，眾檀越爭題樑，師乃陞座。「景
J26nB183_p0486a27║星千古禪林，檀越休分爾我，大家扶起一桁。既扶起，
J26nB183_p0486a28║好惺惺，彼既丈夫我亦爾，人人覿體開胸襟。大眾且
J26nB183_p0486a29║道：胸襟又作麼開？」良久，顧左右云：「還委悉麼？分明一
J26nB183_p0486a30║片閒田地，今古還他過量人。」
J26nB183_p0486b01║癸未冬，受明州雪竇請陞座，「杲日當空，十虛普照，清
J26nB183_p0486b02║風匝地，遍界全彰。如是，則景星與雪竇齊高，乳峰與
J26nB183_p0486b03║玉柱一體，瀑飛千丈影含珠，星墜半巖光映月，無彼、
J26nB183_p0486b04║無此，誰去？誰來？諸仁者若能會得，不妨全明全暗、全
J26nB183_p0486b05║放全收，放行、把住，自在縱橫，一切臨時，不容擬議。正
J26nB183_p0486b06║當恁麼時一句作麼生道？明年自有新條在，惱亂春
J26nB183_p0486b07║風卒未休。」
J26nB183_p0486b08║晚參，「參禪一著，須具莫大力量，氣可食牛底漢子當
J26nB183_p0486b09║下便了，瞞他一點不得。所以祖師西來，直指人心，見
J26nB183_p0486b10║性成佛。原說是直指，何有一些打灣？德山見人入門
J26nB183_p0486b11║便棒、臨濟見人入門便喝，豈不太煞直截明白？今人
J26nB183_p0486b12║雖極聰明、極用心，而不得了當，豈非反被聰明用心
J26nB183_p0486b13║所障？瞻前顧後，無繩自縛，本具靈光，不得顯現，若醉
J26nB183_p0486b14║酒漢子一般，一時呼喚不轉。譬如一人騎在劣馬上，
J26nB183_p0486b15║驚怕不已，行過樹下，緊緊抱定樹枝。馬既脫去，猶自
J26nB183_p0486b16║懸樹，叫人相救。」驀以竹篦一擊，云：「不知到者裏，自肯
J26nB183_p0486b17║放手，便安貼貼地，為甚費許多氣力？」復以竹篦擊云：
J26nB183_p0486b18║「會麼？」良久，云：「快請散去。」
J26nB183_p0486b19║垂問
J26nB183_p0486b20║四山如削，周匝無門，如何得到者裏？
J26nB183_p0486b21║孤峰頂上，盤結草菴，且道是何意旨？
J26nB183_p0486b22║景星慶雲，一時現瑞，畢竟因誰致得？
J26nB183_p0486b23║上元值雪
J26nB183_p0486b24║我見燈明佛，本光瑞如此。佛與光且止，如何是瑞底
J26nB183_p0486b25║所以？
J26nB183_p0486b26║雪後始知松柏操，歲寒始見丈夫心。正當雪時，乾坤
J26nB183_p0486b27║一色，向甚麼處見他松柏？
J26nB183_p0486b28║
J26nB183_p0486b29║
J26nB183_p0486b30║雪竇石奇禪師語錄卷一（終）