J26nB183_p0489b01║雪竇石奇禪師語錄卷第三
J26nB183_p0489b02║嗣法門人行正等編錄
J26nB183_p0489b03║蘇居士請上堂，「昨日大雨盆傾，今朝南熏入奏，殿閣
J26nB183_p0489b04║生涼，阿誰能覯？天地旋，山河走，須彌頭倒卓，面南看
J26nB183_p0489b05║北斗，惟是個中人，一舉無先後。」時有僧出舉坐具，師
J26nB183_p0489b06║拈棒打下。
J26nB183_p0489b07║通安莫居士悼念難忘，請上堂。僧問：「空劫已前徒指
J26nB183_p0489b08║注，空劫已後錯商量，是否？」師云：「出頭來作麼？」進云：「遍
J26nB183_p0489b09║界盡非常草木，何山松柏不蒼蒼？」師云：「你看背後什
J26nB183_p0489b10║麼人？」進云：「錯。」師便打，乃云：「春光明媚，春山鳥啼，春風
J26nB183_p0489b11║澹蕩，春雲離披。春暖百花香，春寒多雨水。會，則偃息
J26nB183_p0489b12║干戈；未會，則橫屍萬里。會與未會且置，秪如鐵船高
J26nB183_p0489b13║駕又作麼生道？逢人但恁麼舉。」
J26nB183_p0489b14║夏中無糧，破堂化士請上堂。「五月將盡，六月未到，庫
J26nB183_p0489b15║下粟麥俱空，廚頭冷落鍋灶，燈籠餓得匾，露柱幾跌
J26nB183_p0489b16║倒，拄杖子竭力扶起，揚聲大叫：『幾許懶禪和，真好笑。
J26nB183_p0489b17║個個如泥塑木雕，不肯大家出手，長連單上死睡覺，
J26nB183_p0489b18║今日不得破堂化士歸。』試問諸人：個事如何了？」以拄
J26nB183_p0489b19║杖擊香几，云：「了不了？百味珍饈，無過一飽。」
J26nB183_p0489b20║明因、明源二禪人送受業靈骨入普同塔，請上堂。「靈
J26nB183_p0489b21║光獨耀，迥脫根塵，但離妄緣，即如如佛。大眾還委悉
J26nB183_p0489b22║麼？更為汝通個消息：谷風清，山月白，分明一具黃金
J26nB183_p0489b23║骨，等閒放下便安然，摩訶般若波羅密。」
J26nB183_p0489b24║結冬上堂，「十月十九，執事頭首，結制坐禪，將無作有。
J26nB183_p0489b25║大眾煮無米飯、炊不濕羹，大家出手，擔柴運木仍依
J26nB183_p0489b26║舊。聞普梆，即便走，休落後，被人喚作不唧溜。不許你
J26nB183_p0489b27║衣長裾、扯大袖，又誰許偷閒靜坐成窠臼？」拄杖子劈
J26nB183_p0489b28║脊摟，以拄杖卓一卓，下座。
J26nB183_p0489b29║上堂，僧問：「如何是奪人不奪境？」師云：「境。」「如何是奪境
J26nB183_p0489b30║不奪人？」師云：「人。」「如何是人境兩俱奪？」師云：「俱奪。」「如何
J26nB183_p0489c01║是人境俱不奪？」師云：「俱不奪。」進云：「恁麼則千聖同轍
J26nB183_p0489c02║去也。」師便打，乃云：「仲冬嚴寒，天上人間，雲凝不動，水
J26nB183_p0489c03║滴成團。烏龜凍得頸縮，飛禽凍得嘴尖，茅屋上鴟吻
J26nB183_p0489c04║不敢𨁝跳山頭，石敢當冷地自在默默無言，秪有堂
J26nB183_p0489c05║前露柱較些子，風吹日炙一向如然。堪笑眾禪和，衲
J26nB183_p0489c06║衣高擁，打坐參禪，只想奇玄奇妙，不肯直下豁然，蹉
J26nB183_p0489c07║過當陽者著子，直教參學到驢年。」卓拄杖。
J26nB183_p0489c08║長至上堂，「日南長至，晷運推移，拄杖子不動不變，穿
J26nB183_p0489c09║卻諸人鼻孔，不許出氣。」
J26nB183_p0489c10║建法堂，謝檀護上堂。「臘月正窮冬，日日是好日，百草
J26nB183_p0489c11║頭呈古佛家風，一毫端現寶王剎，直得普賢大士運
J26nB183_p0489c12║斤成風、文殊師利不拘繩墨。所以道：建大廈非一木
J26nB183_p0489c13║之能、濟巨川非一棹之力，況慧日高懸、法幢重建？且
J26nB183_p0489c14║道畢竟承誰恩力？還委悉麼？分明舉鼎調羹手，撥轉
J26nB183_p0489c15║如來正法輪。」下座。
J26nB183_p0489c16║上堂，「臘月十五，寒風似箭。」召大眾，云：「照顧面門。」
J26nB183_p0489c17║元旦上堂，僧問：「露柱陞堂即不問，燈籠入室意如何？」
J26nB183_p0489c18║師云：「與你一般。」進云：「元旦拂開新月面，年頭一喝透
J26nB183_p0489c19║天關。」師云：「漆桶生光。」乃召大眾，云：「一年三百六十日，
J26nB183_p0489c20║今朝是最初一日。若有道得最初句，便乃年新、月新、
J26nB183_p0489c21║日新，日日新、時時新、刻刻新，新新無住。於無住中，不
J26nB183_p0489c22║妨天是天、地是地、山是山、水是水、僧是僧、俗是俗，未
J26nB183_p0489c23║嘗移易一絲毫。所以道：是法住法位，世間相常住。」喝
J26nB183_p0489c24║一喝，云：「又是從頭起。」
J26nB183_p0489c25║解制上堂，「九旬結制今朝解，解結都來拄杖頭，普告
J26nB183_p0489c26║現前諸衲子，一齊拈卻任優游。」
J26nB183_p0489c27║至白雲訪鹿門大師，圓道朱將軍請上堂。「二月春將
J26nB183_p0489c28║半，名藍天外幽，雨餘山色曉，觸處暗香浮。巖巒回合，
J26nB183_p0489c29║林嶺交參，殿閣俄新，光明溢目。到者裏不必說心、說
J26nB183_p0489c30║性，問主、問賓，誰玄、誰妙，若動、若靜，殺人刀、活人劍置
J26nB183_p0490a01║之一處，肘後符、將軍令且放一邊，自然草偃風行，聲
J26nB183_p0490a02║和響順，一念無為，十方坐斷。秪如人境相稱一句又
J26nB183_p0490a03║作麼生？」良久，云：「委悉麼？白雲深處坐，時領谷中閒。」
J26nB183_p0490a04║至天童訪費隱和尚，眾請上堂。「大眾！從上來事舉目
J26nB183_p0490a05║分明，祖父家園通身受用，更要格外提持衲僧巴鼻，
J26nB183_p0490a06║有我法兄和尚在，山僧到來，不敢動著。且道何故？不
J26nB183_p0490a07║會作客，煩勞主人。」
J26nB183_p0490a08║楚陽憫生上座偕紹初、淨空、勝光諸禪德請上堂。「春
J26nB183_p0490a09║雨溟溟三月天，落花堤柳鎖寒煙，知音不待重重舉，
J26nB183_p0490a10║江北江南總一般。」
J26nB183_p0490a11║天童費隱和尚至，上堂。「靈鵲屋頭噪，好音累日聞，必
J26nB183_p0490a12║然有客到，今喜是同門。同門既到，賓主歷然，語笑歡
J26nB183_p0490a13║天，清風匝地。大眾且道：以何秪待？委悉麼？擊鼓陞堂
J26nB183_p0490a14║聊供養，更無一物可勝慚。」
J26nB183_p0490a15║結冬上堂，僧問：「一槌打就，固是好手；點著便來，不妨
J26nB183_p0490a16║伶俐。紅爐上雪片即不問，堂裏聖僧道個甚麼？」師云：
J26nB183_p0490a17║「西山有老虎。」進云：「恁麼則萬古碧潭空界月，再三撈
J26nB183_p0490a18║摝始應知。」師乃云：「今朝十月十六，較之去歲前年，千
J26nB183_p0490a19║足萬足。羅夢章居士為我新蓋法堂七間，權可安眾，
J26nB183_p0490a20║寮房又添得幾間茅屋。監院知客直歲安單有序，上
J26nB183_p0490a21║下內外雍雍肅肅。山田薄收得晚禾蚤穀，不用休糧
J26nB183_p0490a22║方，人人俱飽腹。呵呵呵！好快活。知事頭首不肯安分，
J26nB183_p0490a23║更要剋期結制，做瘡剜肉。眾中有個漢，聞山僧恁麼
J26nB183_p0490a24║道，便出來大叫：『長老！長老！你與麼說話，與我置之高
J26nB183_p0490a25║閣。我等出家，秪為不明生死，不遠千里百里而來，究
J26nB183_p0490a26║竟佛法，一字不聞，終日普梆，忙忙碌碌，不是擔柴運
J26nB183_p0490a27║土，便要磨磨舂穀，稍有遲回，便乃打罵如雷。及至今
J26nB183_p0490a28║朝，又說恁麼話，教我晚輩後生如何棲泊？』山僧向你
J26nB183_p0490a29║道：『上座！上座！與麼則老僧罪過。』」卓拄杖，下座。
J26nB183_p0490a30║知浴請上堂，「初三廿七，不用揀擇；纔有揀擇，千差萬
J26nB183_p0490b01║別。所以一切世界，有以音聲為佛事、有以光明為佛
J26nB183_p0490b02║事、有以莊嚴為佛事、有以香飯為佛事。今日雪竇寺
J26nB183_p0490b03║裏有齋，一任諸仁信手拈、信口咬，只不許揀擇。忽若
J26nB183_p0490b04║夫口咬破舌頭，呵呵大笑。且道笑個甚麼？好心得個
J26nB183_p0490b05║好報。」喝一喝。
J26nB183_p0490b06║上堂，「長安甚鬧，吾國晏然。」拈拄杖，云：「大眾不可道拄
J26nB183_p0490b07║杖子不晏然也。」遂點，云：「低聲低聲。」
J26nB183_p0490b08║上堂，僧問：「萬別千差即不問，當陽棒喝暫停機，如何
J26nB183_p0490b09║是雪竇境？」師云：「茆蓬六七座。」「如何是境中人？」師云：「坐
J26nB183_p0490b10║臥不知寒。」「如何是人中境？」師云：「看取眉毛。」乃云：「小盡
J26nB183_p0490b11║二十九，大盡三十日，循環十二月，今乃又初一。諸禪
J26nB183_p0490b12║德，須委悉，當門那許栽荊棘？咄！」
J26nB183_p0490b13║上堂，僧問：「雪滿長安，乾坤一色，畢竟明甚麼邊事？」師
J26nB183_p0490b14║云：「頭頸骨縮。」進云：「歸根得旨事如何？」師云：「赤骨𩪸地。」
J26nB183_p0490b15║乃云：「臘月一十五，瑞雪空中舞，來歲定豐年，普請快
J26nB183_p0490b16║活過。過過過，撞見胡達磨，不道少林消息在，冷光一
J26nB183_p0490b17║片亙今古。」召大眾，云：「不須久立。」
J26nB183_p0490b18║元旦上堂。舉：「香嚴道：『去年貧未是貧，今年貧始是貧。
J26nB183_p0490b19║去年貧，無卓錐之地；今年貧，連錐也無。』洞山又道：『去
J26nB183_p0490b20║年富未是富，今年富始是富。去年富，惟有一領墨黲
J26nB183_p0490b21║布褊衫；今年富，添得一條百衲山水袈裟。』」師云：「看者
J26nB183_p0490b22║兩個老漢，各各安其分、守其當，真所謂貧而無諂、富
J26nB183_p0490b23║而無驕，雖然，猶挂齒牙在。雪竇即不然，去年貧也不
J26nB183_p0490b24║貧、今年富也不富，貧富總無干，元日蚤陞座。」
J26nB183_p0490b25║解制上堂，「十五日以前，燈籠拜露柱；十五日以後，露
J26nB183_p0490b26║柱拜燈籠；正當十五日，燈籠是燈籠、露柱是露柱，各
J26nB183_p0490b27║站一邊，了無交涉，自然天花亂墜，地涌金蓮，各各面
J26nB183_p0490b28║門放大光明，照耀今古。」遂豎拄杖，云：「且道者是今耶？
J26nB183_p0490b29║是古耶？試定當看。萬古碧潭空界月，再三撈摝始應
J26nB183_p0490b30║知。」
J26nB183_p0490c01║上堂，「連旬雨雪祖堂寒，庭際無人立問端，豈是山僧
J26nB183_p0490c02║閒舉覺，大家努力莫輕看。所以道：欲拋香餌，須待長
J26nB183_p0490c03║鯨，縱有纖鱗，應無希冀。眾中還有恁麼人麼？」良久，云：
J26nB183_p0490c04║「今日失利。」
J26nB183_p0490c05║奉川邑侯虛來吳居士，偕兄湯日、儒學何渭侯請師
J26nB183_p0490c06║於彌勒塔院陞座。僧問：「當年笑口，今日慈顏，還有為
J26nB183_p0490c07║人處也無？」師云：「問取拄杖子。」進云：「把住則家邦寧貼，
J26nB183_p0490c08║放行則斗換星移。畢竟把住是？放行是？」師云：「照顧腳
J26nB183_p0490c09║下。」乃云：「彌勒真彌勒，分身千百億，時時示時人，時人
J26nB183_p0490c10║自不識。大眾還識也無？若識也，天之高、地之下、中間
J26nB183_p0490c11║水陸空際雲行鳥飛，人畜草芥無一不是彌勒分身
J26nB183_p0490c12║闡揚，豈待覺城東際始見文殊、樓閣門開方參慈氏？
J26nB183_p0490c13║況此封山塔院大士全身道場，即今殿宇斬新，山靈
J26nB183_p0490c14║增耀，邑侯虛來大護法特命山僧就此陞座，今辰一
J26nB183_p0490c15║會，若僧、若俗，若男、若女，各各眼見、耳聞，無異、無別。」擊
J26nB183_p0490c16║拂子，云：「畢竟者裏如何委悉？」遂擲下，云：「善財別後真
J26nB183_p0490c17║消息，直至如今事宛然。」
J26nB183_p0490c18║覺海禪德轉經畢，請上堂。「止止不須說，我法妙難思，
J26nB183_p0490c19║諸增上慢者，聞必不敬信。」豎拂子，云：「信麼？」遂擲下座。
J26nB183_p0490c20║結制上堂，「有利無利，不離行市。雪竇山門，年年結制。
J26nB183_p0490c21║七十三、八十四，東家賣賤、西家賣貴則不問，汝諸人！
J26nB183_p0490c22║不是心、不是物、不是佛，且道是個甚麼？」維那一喝，師
J26nB183_p0490c23║打一棒云：「亂喝作麼？」便下座。
J26nB183_p0490c24║因天童請上堂。舉：「楊岐和尚示眾云：『福薄住楊岐，年
J26nB183_p0490c25║來氣力疏，寒風凋敗葉，猶喜故人歸，咄咄咄，力囗稀。』
J26nB183_p0490c26║諸仁！切莫亂鍼錐，山僧既忝末裔，不敢自欺。」卓拄杖，
J26nB183_p0490c27║云：「病骨只宜茆屋下，失便宜是得便宜。」復卓下座。
J26nB183_p0490c28║長至，虞居士請上堂。「仲冬嚴寒，日月彈丸，一陽來復，
J26nB183_p0490c29║乾三坤六。」豎拂子云：「到者裏為什麼問著十人，有五
J26nB183_p0490c30║雙不知落處。」以拂子畫一畫云：「秪為分明極，翻令所
J26nB183_p0491a01║得遲。」
J26nB183_p0491a02║史顯臣居士為薦先岳請陞座，「佛祖之道，其直如矢，
J26nB183_p0491a03║但無一切人我、是非等見，自然得入無住心體，如天
J26nB183_p0491a04║普蓋、似地普擎，無一塵不攝、無一剎不周、無一體不
J26nB183_p0491a05║該、無一機不備，靈明廓徹，亙古亙今。秪因不了，一念
J26nB183_p0491a06║妄生取捨分別，便有許多頭角興起，被他回換不得
J26nB183_p0491a07║自繇，二六時中隨情造業、隨業受報，以致六道輪迴，
J26nB183_p0491a08║頭出頭沒無暫停止。若能一念回光，當頭坐斷，不是
J26nB183_p0491a09║心、不是物、不是佛，不是冤、不是親，不是凡、不是聖，業
J26nB183_p0491a10║累俱空，了無向背。所以道：了即業障本來空，未了應
J26nB183_p0491a11║須償宿債。只如孔石行恭上人，宿債既償且了又如
J26nB183_p0491a12║何道？」擊拂子，云：「千峰勢到岳邊止，萬派聲歸海上消。」
J26nB183_p0491a13║上堂，「和暖天，似欲雨，草木叢林發歡喜。南山燒炭北
J26nB183_p0491a14║山紅，頂後神光千萬里，便與麼去。三家村裏土地，只
J26nB183_p0491a15║是個無轉智大王，好與三十拄杖。且道何故？逢人不
J26nB183_p0491a16║得錯舉。」
J26nB183_p0491a17║元宵上堂，「鐘鳴古寺，月映澄潭，離相、離名，非聲、非色。
J26nB183_p0491a18║便恁麼去，處處綠楊堪繫馬，家家門首透長安；不恁
J26nB183_p0491a19║麼，莫盤桓，但看天上月，甚處不團圓？」
J26nB183_p0491a20║到吳門戒幢禪院，佛殿告成，振寰朱君為父懺罪請
J26nB183_p0491a21║上堂。「青蘿夤緣，直上寒松之頂；白雲澹泞，出沒太虛
J26nB183_p0491a22║之中。即此斬新佛殿、清淨伽藍，樓閣門開，莊嚴具備，
J26nB183_p0491a23║盡是當人自受用境界。若能於此洞達得去，千處萬
J26nB183_p0491a24║處皆明，世、出世間無異，直下前後際斷、三秪劫空，便
J26nB183_p0491a25║與從上佛祖同一受用、同一福嚴，於其中間覓絲毫
J26nB183_p0491a26║頭罪相、業相、是相、非相俱不可得，全是個金剛正體，
J26nB183_p0491a27║自在如如。以此懺罪，何罪不懺？以此集福，何福不集？
J26nB183_p0491a28║要知集福、懺罪，總在者裏。」復說偈云：「集福懺罪俱了
J26nB183_p0491a29║了，覿體秋陽而杲杲，朱君檀越如未知，試請自問尊
J26nB183_p0491a30║翁老。」喝一喝，下座。
J26nB183_p0491b01║吳江柳昇宇、汪仲濂眾居士入山，請上堂。「五月深山
J26nB183_p0491b02║雨，熏風殿閣涼，可中端的處，觸目是心光。所以道：靈
J26nB183_p0491b03║光不昧，萬古徽猷，入此門來，莫存知解。知解既不存，
J26nB183_p0491b04║越山吳水清，都來不隔線，腳底最分明。」下座。
J26nB183_p0491b05║沙彌剃染請上堂。舉：「崔趙公問徑山欽禪師：『弟子欲
J26nB183_p0491b06║出家，得否？』欽云：『出家乃大丈夫事，非將相之所能為。』
J26nB183_p0491b07║趙公乃省。」師云：「得之於心，伊蘭作栴檀之樹；失之於
J26nB183_p0491b08║旨，甘露乃蒺藜之園。只如現前大眾，各各方袍圓頂、
J26nB183_p0491b09║履地戴天，且道如何是大丈夫事？意氣不從天地得，
J26nB183_p0491b10║英雄豈藉四時摧？」
J26nB183_p0491b11║結冬，知浴，請陞座。「結制之事，也是閒說，只要諸仁一
J26nB183_p0491b12║時放下便休。且道放下個甚麼？不見僧問趙州：『一物
J26nB183_p0491b13║不將來時如何？』州云：『放下著。』僧云：『一物不將來，放下
J26nB183_p0491b14║個甚麼？』州云：『放不下，擔取去。』趙州老人大似布縵天
J26nB183_p0491b15║網子，要打衝浪鯤鯨，爭奈不遇，只得飲氣吞聲。若是
J26nB183_p0491b16║其人，何必朝三暮四、暮四朝三，蹙額攢眉，東尋西討，
J26nB183_p0491b17║剋期取證，畫地為牢？果能放得下，自然虛而靈、寂而
J26nB183_p0491b18║妙，風行草偃，水到渠成，一切施為總是成現。至如德
J26nB183_p0491b19║山於龍潭吹滅紙燈、臨濟喫黃檗三頓痛棒，庭前柏
J26nB183_p0491b20║樹子、乾屎橛、麻三觔，諦當甚諦當，敢保老兄未徹在。
J26nB183_p0491b21║乃至四照用、四料揀，賓中主、主中賓，轉換落落地，要
J26nB183_p0491b22║拈便拈、要置便置，有甚麼難？若是一絲頭放不下底，
J26nB183_p0491b23║問他宗乘中事作麼生？聲色裏如何透？直得舌如匾
J26nB183_p0491b24║擔、眼似銅鈴，饒他強作主宰、撐眉努目，豎一拳、喝一
J26nB183_p0491b25║喝、拂袖便去，湊得一轉兩轉合頭語，總是識情意解、
J26nB183_p0491b26║博記得來，有什麼交涉？等閒被人拶著，卻又去不得
J26nB183_p0491b27║了。是者等的，二六時中觸途成滯、舉目荊榛，人我是
J26nB183_p0491b28║非擔取一擔，出叢林、入寶社，總在境緣上作活、摶量
J26nB183_p0491b29║裏過時，業識茫茫，幾時得相應去？者些子業識害人
J26nB183_p0491b30║不淺，從無量劫來受其牽制，向六趣中輪迴生死，直
J26nB183_p0491c01║至如今不得自在。」遂擊拂，云：「丈夫漢！者裏若不一刀
J26nB183_p0491c02║兩段，更待何時？眾中還有麼？若有，上前來，老僧好與
J26nB183_p0491c03║三十拄杖。」召大眾：「且道賞伊？罰伊？試辨看。」以拄杖一
J26nB183_p0491c04║卓，下座。
J26nB183_p0491c05║臘月一日上堂，僧問：「精嚴戒律，名為佛子。佛未出世
J26nB183_p0491c06║時，未審還有戒也無？」師云：「你是外道。」進云：「南泉斬貓、
J26nB183_p0491c07║歸宗斬蛇，又作麼生？」師云：「禮拜懺悔著。」乃云：「寒威凜
J26nB183_p0491c08║冽，紛紛雨雪，茆簷上鴟鶻不敢出頭，拄杖子通身烈
J26nB183_p0491c09║傑。」卓拄杖，云：「諸禪者！知不知？南北東西卒未休，金剛
J26nB183_p0491c10║燄復從何起？」
J26nB183_p0491c11║佛成道，上堂。「釋迦老子睹星時，昔日今朝不隔絲，個
J26nB183_p0491c12║個面南看北斗，丈夫誰肯受伊欺？」
J26nB183_p0491c13║上堂，「天上月滿，人間月半，霄壤不同，是非何判？所以
J26nB183_p0491c14║道：宗乘一唱，三藏絕詮，祖令全提，乾坤失色。到者裏，
J26nB183_p0491c15║且道是滿耶？半耶？是耶？非耶？」良久，云：「但得雪消去，自
J26nB183_p0491c16║然春到來。」下座。
J26nB183_p0491c17║元旦上堂，「新歲今朝新，舊年昨日舊，新舊總拈卻，普
J26nB183_p0491c18║請共知有。」擊香几，下座。
J26nB183_p0491c19║解制上堂。僧出，叉手而立，師云：「且站一邊。」僧以拳加
J26nB183_p0491c20║頭上，師云：「捏怪作麼？」僧又加一拳，師云：「不識羞。」僧遶
J26nB183_p0491c21║禪床，彈指一下，師便打，乃云：「正月十五，泥牛輒舞，布
J26nB183_p0491c22║袋打開，西秦東魯。」
J26nB183_p0491c23║誕辰，行敏陳居士請上堂。召大眾，云：「一年一度謂我
J26nB183_p0491c24║生，我謂一年一度死。生不自生、死不自死，生乃死之
J26nB183_p0491c25║生、死乃生之死，生死死生體自如，老僧沒卻當門齒。
J26nB183_p0491c26║所以釋迦老子道：妙性圓明，離諸名相，本來無有，世
J26nB183_p0491c27║界眾生因妄有生、因生有滅。生滅名妄，滅妄名真。」一
J26nB183_p0491c28║喝云：「當門何用栽荊棘？後代兒孫惹著衣。」
J26nB183_p0491c29║結制上堂，「黃雲漠漠，陰雨溟溟，克塞虛空，分明不識。
J26nB183_p0491c30║便與麼去，略較些子；稍涉遲違，即入陰界。還有恁麼
J26nB183_p0492a01║人麼？若有，山僧退身有分；若無，且聽葛藤。」豎拂子，云：
J26nB183_p0492a02║「看看。」遂擲下。
J26nB183_p0492a03║上堂。僧出禮拜，云：「作麼？」師瞬目視之，僧喝，師便打。僧
J26nB183_p0492a04║接棒，送一送，云：「恩大難酬。」師云：「更與三十棒。」乃云：「山
J26nB183_p0492a05║僧兩日病，說法口難開，向道諸禪者，不如歸去來。」
J26nB183_p0492a06║長至上堂，「冬仲陽生，鶡旦不鳴，蚯蚓口結，大地成冰。
J26nB183_p0492a07║且道山僧拄杖子又作麼生？」遂一卓，云：「已過新羅。」
J26nB183_p0492a08║上堂。僧問話了，云：「請和尚打。」師云：「不打。」僧云：「為什麼
J26nB183_p0492a09║不打？」師云：「為你買賣不相當。」進云：「蛇吞鱉鼻口生煙，
J26nB183_p0492a10║虎咬大蟲頭戴角。」轉身歸位，師劈後一棒，乃云：「仲冬
J26nB183_p0492a11║嚴寒，風聲似虎，推倒須彌，掀翻露布。到者裏赤骨𩪸
J26nB183_p0492a12║地，寸絲不挂，無係無依，不可勝數。若不具擇法眼睛，
J26nB183_p0492a13║面前鐵壁銀山依舊難過。」召大眾：「如何即是？今日裝
J26nB183_p0492a14║密，且去搬磚運土。」
J26nB183_p0492a15║上堂，「天寒地冽，觸處成冰，思量驀地，笑倒老僧。盡謂
J26nB183_p0492a16║長老是甚麼善知識，定有多少奇特，殊不知是個三
J26nB183_p0492a17║家村裏破落戶沒意智的村僧，並無一些文理禪道，
J26nB183_p0492a18║那有佛法身心？老僧恁麼說話，設有個人出來道：『長
J26nB183_p0492a19║老！你既如此，畢竟以何為人？』」卓拄杖，云：「會麼？棒打石
J26nB183_p0492a20║人頭，嚗嚗論實事。」
J26nB183_p0492a21║上堂，「霜明雪白二陽天，無位真人面目全，端的不知
J26nB183_p0492a22║誰委悉？梅花冷地笑無言。」豎拄杖，云：「拄杖子，莫廉纖，
J26nB183_p0492a23║打風打雨當底錢。雖然，也勝首山道，新婦騎驢阿家
J26nB183_p0492a24║牽。」
J26nB183_p0492a25║上堂，「一不得有，二不得無，一二之義，正在半途。有人
J26nB183_p0492a26║道得恰好句麼？若道得，不惟雪竇有光，亦見汝衲僧
J26nB183_p0492a27║家有明辨古今眼目；不然，總是隨例喫飯漢。」
J26nB183_p0492a28║願海、惟極二上人領沈氏行廣請上堂。尼問：「山前有
J26nB183_p0492a29║猛虎，人人遭其毒口，和尚也須照顧。」師云：「向前來作
J26nB183_p0492a30║麼？」尼一喝，云：「看虎。」師云：「者畜生。」尼攛坐具作虎聲，師
J26nB183_p0492b01║便打，尼喝，師乃云：「臘月今朝是初六，時良日吉修冥
J26nB183_p0492b02║福，天神喜悅來散花，空階步步都成玉。聖凡生滅俱
J26nB183_p0492b03║不見，一片冷光照人面，不用尋思直下看，個裏何常
J26nB183_p0492b04║有涯岸？沒涯岸，活潑潑，是什麼？不是心，不是佛，不是
J26nB183_p0492b05║物。咄！」
J26nB183_p0492b06║
J26nB183_p0492b07║
J26nB183_p0492b08║
J26nB183_p0492b09║
J26nB183_p0492b10║雪竇石奇禪師語錄卷三（終）