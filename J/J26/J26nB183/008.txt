J26nB183_p0508c01║雪竇石奇禪師語錄卷第八
J26nB183_p0508c02║嗣法門人行正等編錄
J26nB183_p0508c03║機緣下
J26nB183_p0508c04║僧石琴參，師云：「你是石琴，作麼彈？」僧云：「請和尚彈。」師
J26nB183_p0508c05║便打。
J26nB183_p0508c06║僧問：「九旬禁足，猶如劃地為牢，個中消息請師分付。」
J26nB183_p0508c07║師云：「今日風頭太冷。」
J26nB183_p0508c08║問：「某甲四大本空、五蘊非有，和尚向什麼處行棒？」師
J26nB183_p0508c09║云：「還我鼻孔來。」僧擬議，師便打。
J26nB183_p0508c10║僧問：「喚作棒，入地獄如箭，必定喚作什麼？」師打云：「喚
J26nB183_p0508c11║作什麼？」
J26nB183_p0508c12║問：「亡僧遷化，向甚處去了？」師云：「在你腳跟下。」
J26nB183_p0508c13║僧問：「涅槃心易曉，差別智難明，請問和尚如何是差
J26nB183_p0508c14║別智？」師云：「一念不生全體現，六根纔動被雲遮。」云：「二
J26nB183_p0508c15║俱不涉。」師便打。
J26nB183_p0508c16║僧問：「學人欲借一問，得麼？」師云：「山僧答汝了也。」僧無
J26nB183_p0508c17║語，師便打。
J26nB183_p0508c18║僧問：「一念未生時如何？」師云：「瞎。」云：「生後如何？」師云：「瞎
J26nB183_p0508c19║瞎。」
J26nB183_p0508c20║眾禮拜次，師云：「今日好大風。」維那云：「是。」師云：「看好殿
J26nB183_p0508c21║裏佛，莫教吹去。」眾無語，師云：「總是泥塑木雕底，也不
J26nB183_p0508c22║妨得。」維那轉身，眾隨散，師笑云：「只消一句。」
J26nB183_p0508c23║僧禮拜，以坐具架肩，云：「適纔和尚問本分事，某甲坐
J26nB183_p0508c24║具答和尚去也。」師云：「恁麼則不本分也。」僧拂坐具，云：
J26nB183_p0508c25║「大眾證明。」師便打。云：「請和尚高著眼。」師直打出。
J26nB183_p0508c26║師舉：「僧問趙州：『狗子還有佛性也無？』州云：『無。』你諸人
J26nB183_p0508c27║看趙州答個『無』字是甚麼道理？」眾下語皆不契，維那
J26nB183_p0508c28║云：「某有一轉語。」師云：「鷂子過新羅。」
J26nB183_p0508c29║一居士問：「看世間事俱是假底，不如出家，還得麼？」師
J26nB183_p0508c30║云：「出家亦是假底。」士云：「只苦跳不出。」師云：「既知是假，
J26nB183_p0509a01║用跳作麼？」
J26nB183_p0509a02║師問僧：「那裏來？」云：「雲南來。」師云：「遠遠到者裏做什麼？」
J26nB183_p0509a03║云：「親近和尚。」師云：「將甚麼物來親近？」云：「一物也無。」師
J26nB183_p0509a04║豎拂子，云：「你那裏還有者個麼？」云：「有。」師打云：「妄語漢，
J26nB183_p0509a05║又道一物也無。」
J26nB183_p0509a06║晚參次，師亟喚一僧入，僧應云：「待某甲著了衣服來。」
J26nB183_p0509a07║師云：「要脫得乾淨始得。」僧入禮拜，師云：「禮拜底是誰？」
J26nB183_p0509a08║云：「是某甲。」師云：「還信得及麼？」無語，師云：「去。」
J26nB183_p0509a09║晚參，師云：「我今生沒色力，討了許多便宜，來生好做
J26nB183_p0509a10║頭牛，拖犁拽耙去。」園頭云：「我嘗於此切。」師云：「又是一
J26nB183_p0509a11║頭。」云：「和尚來生做牛，今生做個甚麼？」師云：「你明日多
J26nB183_p0509a12║挑些肥去澆菜。」
J26nB183_p0509a13║晚參，師問園頭：「古人道：『鐘樓上唱讚，床腳下種菜。』是
J26nB183_p0509a14║何意旨？」一僧云：「今日大有人喪身失命。」師云：「在床腳
J26nB183_p0509a15║下？鐘樓上？」僧無語，師便打。
J26nB183_p0509a16║正侍者趍入，呈偈云：「某甲有個省處。」師云：「你寒熱病
J26nB183_p0509a17║不曾好。」侍便打師一掌，師云：「你見個什麼道理？」侍以
J26nB183_p0509a18║腳打地，云：「者裏還有個甚麼？」師云：「老僧未肯點頭在。」
J26nB183_p0509a19║拈棒連打。侍向前拍桌，云：「和尚今日瞞不得某甲。」師
J26nB183_p0509a20║云：「再去打兩日寒熱來。」侍云：「且喜平帖帖地。」便出。
J26nB183_p0509a21║師因廚下板響，云：「好個消息。」一僧云：「和尚拖人落水
J26nB183_p0509a22║作麼？」師云：「爭怪得？」
J26nB183_p0509a23║居士參，師問：「路上辛苦麼？」士云：「上下四維在腳下，不
J26nB183_p0509a24║曾行路見崎嶇。」師云：「爭免得東拋西擲。」士擬議，師喝。
J26nB183_p0509a25║師問正侍者：「古人道：『寒時寒殺闍黎，熱時熱殺闍黎。』
J26nB183_p0509a26║你試道看。」侍云：「寒時繇他寒，熱時繇他熱。」
J26nB183_p0509a27║邑侯施清城入山，問師：「某不曾具得大乘根器，乞善
J26nB183_p0509a28║知識指示一漸門。」師云：「山僧一條拄杖，問著便打，不
J26nB183_p0509a29║曉拗直作曲。」云：「政事邊勞心勞形，總曉得猛省，未有
J26nB183_p0509a30║了手分。」師云：「猛省個甚麼？」云：「鐘鳴漏盡底時節不堪
J26nB183_p0509b01║著想，向者裏做工夫去得麼？」師云：「者裏喚什麼作工
J26nB183_p0509b02║夫？」云：「善惡兩途擺在面前，如何趍向得恰好？」師豎拂
J26nB183_p0509b03║子，云：「但向者裏會恰好。」云：「睡夢時，者點光明在那裏？」
J26nB183_p0509b04║師云：「睡夢且置，即今底在甚麼處？」云：「要睡眠時如何
J26nB183_p0509b05║消遣？」師云：「睡即消遣。」云：「悟後畢竟作佛，作什麼？」師云：
J26nB183_p0509b06║「莫妄想。」云：「佛家規矩嚴肅，不似儒門放逸。」師云：「莫分
J26nB183_p0509b07║別好。」
J26nB183_p0509b08║師赴雪竇清城施邑侯邀，師入署中道話次，問云：「達
J26nB183_p0509b09║磨初來，還有者般方便麼？」師舉茶甌，云：「請茶。」
J26nB183_p0509b10║僊邑龔台峨廣文問：「修行解脫，畢竟是林下無累。」師
J26nB183_p0509b11║云：「即今兩眼對兩眼，累個甚麼？」
J26nB183_p0509b12║解居士問攝心工夫，師云：「如何是心？」云：「無處下手。」師
J26nB183_p0509b13║云：「無處下手，你又作麼攝？」云：「聲色之中欲透身。」師即
J26nB183_p0509b14║以手拍桌，云：「者是聲，你向者裏透看。」士擬議，師便喝。
J26nB183_p0509b15║士又欲開口，師驀頭打云：「還要妄想？」
J26nB183_p0509b16║僧問：「無所從來，亦無所去，是什麼人？」師劈面掌，云：「是
J26nB183_p0509b17║什麼人？」僧擬議，師又掌。
J26nB183_p0509b18║余孔謙居士侍立次，師豎起拳頭，士不顧，師云：「如何
J26nB183_p0509b19║說？」士云：「沒有說。」便禮拜，云：「今日為師稱壽也，高唱無
J26nB183_p0509b20║彊一曲歸。」師云：「與你沒交涉。」適一僧出禮拜，師一喝，
J26nB183_p0509b21║士云：「免和尚趁出。」便行。
J26nB183_p0509b22║僧參云：「聞和尚久不在家，故來遲。」師云：「即今也不在。」
J26nB183_p0509b23║僧無語，師云：「杓卜聽虛聲。」
J26nB183_p0509b24║耿兵憲玉齊居士敘話次，師云：「居士見得善知識多
J26nB183_p0509b25║了，本分一著相應也未？」士云：「要自家親到。」師云：「如何
J26nB183_p0509b26║是親到底消息？」士云：「正要求和尚指示。」師云：「未舉步
J26nB183_p0509b27║時就該三十棒。」　次日，居士呈偈，師接云：「只者個還
J26nB183_p0509b28║別有。」士禮拜，師閱畢，云：「說底不道不是，秪是未在。」士
J26nB183_p0509b29║擬進語，師以手掩其口。
J26nB183_p0509b30║問僧：「那裏來？」云：「寧城。」師云：「城中米價若何？」云：「無人酬
J26nB183_p0509c01║價。」師云：「你喫底是甚麼？」云：「和尚話頭也不識。」師打一
J26nB183_p0509c02║棒，云：「且道是賞你？罰你？」僧擬議，師以杖拄出。
J26nB183_p0509c03║僧參，師云：「何來？」云：「天童。」師云：「天童和尚好麼？」云：「好。」師
J26nB183_p0509c04║云：「聞得近日又落了幾個牙齒。」云：「一個。」師云：「是那一
J26nB183_p0509c05║個？」僧豎起指頭，師云：「不是。」僧喝，師云：「你喝那個？」僧云：
J26nB183_p0509c06║「喝和尚。」師痛打一頓。
J26nB183_p0509c07║挑土次，一僧扁擔脫，師云：「好個消息。」一僧云：「是甚麼
J26nB183_p0509c08║消息？」師云：「不是知音不與談。」
J26nB183_p0509c09║師入堂，拈拄杖問公唯書記：「者個喚作甚麼？」唯云：「不
J26nB183_p0509c10║可更喚作拄杖子。」師云：「畢竟喚作什麼？」唯一喝，師云：
J26nB183_p0509c11║「者一喝，喝阿誰？」唯云：「和尚自定當。」師打一棒，云：「試道
J26nB183_p0509c12║一句看。」唯無語，師打云：「少一棒不得。」
J26nB183_p0509c13║師入堂，垂問次，公唯出禮拜，師打一棒便出堂。唯隨
J26nB183_p0509c14║入方丈，作禮，師云：「還記得老僧答話麼？」唯云：「謝和尚
J26nB183_p0509c15║慈悲。」師云：「你道他答個什麼？」唯無對，師云：「請歸堂。」
J26nB183_p0509c16║晚參次，公唯問：「昨日蒙和尚未開口處答某甲，今日
J26nB183_p0509c17║請和尚開口處不答某甲。」師云：「你即今在什麼所在，
J26nB183_p0509c18║說恁麼話？」唯云：「貧恨一身多。」便出，師云：「好與三十棒。」
J26nB183_p0509c19║一日，公唯呈偈頌，師接住，豎起拳，云：「還頌得者個麼？」
J26nB183_p0509c20║唯云：「道過了。」師云：「者個卻是日前的。」唯云：「切忌道著。」
J26nB183_p0509c21║因僧問話次，師問韓仁甫居士：「你底圓光作麼生？」士
J26nB183_p0509c22║以指畫圓相，師云：「不是。」士頓足，師云：「除了頓足豎拳，
J26nB183_p0509c23║道一句看。」士擬議，師便打。士禮拜，師云：「昔日二祖三
J26nB183_p0509c24║拜得髓，汝皮也不得。」士云：「一總不要。」師云：「禮拜底事
J26nB183_p0509c25║又作麼生？」士無語，師云：「請去。」
J26nB183_p0509c26║僧睡虎參，師云：「還解哮吼麼？」僧云：「老和尚須照顧眉
J26nB183_p0509c27║毛。」師云：「死底有什麼用處？」僧云：「和尚前不敢造次。」師
J26nB183_p0509c28║云：「過去久矣。」僧云：「某甲罪過。」師云：「知過即得。」僧云：「是。」
J26nB183_p0509c29║師大笑。
J26nB183_p0509c30║師落堂，公唯出云：「某甲正瞌睡，和尚落堂來作麼？」師
J26nB183_p0510a01║云：「即今醒也未？」唯豎拳，師云：「不是。」唯擬議，師打云：「還
J26nB183_p0510a02║未醒在。」師打知藏一棒，云：「者是賞你？罰你？」藏禮拜，云：
J26nB183_p0510a03║「起動和尚。」師又打，云：「畢竟作麼生？」藏云：「猶嫌少在。」師
J26nB183_p0510a04║連打云：「果然。」問悅眾：「你前日一棒作麼生？」悅便喝，師
J26nB183_p0510a05║云：「再喝喝看。」悅又喝，師打云：「亂喝。」悅又喝，師云：「三喝
J26nB183_p0510a06║四喝後，作麼生道？」悅云：「千喝萬喝，總是者喝。」師云：「你
J26nB183_p0510a07║是個沒轉智底漢。」連棒打退。顧書記云：「你作麼生？」記
J26nB183_p0510a08║云：「孟冬嚴寒，請和尚珍重。」師云：「老僧珍重，你畢竟作
J26nB183_p0510a09║麼生道？」記推倒燭架便去，師云：「亂做。」直打出堂。
J26nB183_p0510a10║僧參，問：「多年摸取一件布衫，特請和尚安領。」師云：「快
J26nB183_p0510a11║須脫卻。」
J26nB183_p0510a12║徐聖基問：「昔日僧問趙州：『萬法歸一，一歸何處？』州云：
J26nB183_p0510a13║『我青州做領布衫，重七觔。』意旨如何？」師指手爐，云：「者
J26nB183_p0510a14║個二錢半銀子買。」
J26nB183_p0510a15║師削草次，適眾請陞座，驀豎钁，云：「擔取去。」紹藏主一
J26nB183_p0510a16║喝，師擲下钁頭，紹云：「只好住山。」師云：「未夢見在。」紹云：
J26nB183_p0510a17║「和尚不得壓良為賤。」師云：「韓盧逐塊。」紹云：「放過和尚。」
J26nB183_p0510a18║師云：「十二刻。」眾禮拜出。
J26nB183_p0510a19║居士參，問：「不是心，不是佛。」語未竟，師便喝，士禮拜，師
J26nB183_p0510a20║便打。
J26nB183_p0510a21║師至京口，維揚兵憲杜子濂請相會。人事畢，杜問：「老
J26nB183_p0510a22║和尚雪竇真實風光指點一二。」師云：「若論真實風光，
J26nB183_p0510a23║老僧無開口處。」杜云：「此間金山與雪竇，是同？是別？」師
J26nB183_p0510a24║指云：「請自看。」杜云：「還是雪竇好。」師云：「中流砥柱也少
J26nB183_p0510a25║他不得。」杜怡然。師驀豎扇子，云：「喚作什麼？」杜云：「扇子。」
J26nB183_p0510a26║師復豎拳，云：「喚作什麼？」杜云：「扇子。」師云：「錯。」杜云：「老和
J26nB183_p0510a27║尚又作麼生？」師便喝。臨別，杜以贈院僧偈請看，師目
J26nB183_p0510a28║之，打云：「居士也須喫三十棒。」杜云：「當得當得。」師笑且
J26nB183_p0510a29║行，杜云：「另日還要親到鶴林。」師云：「不得忘卻。」杜唯唯。
J26nB183_p0510a30║杜過訪，茶次，問云：「弟子有兩種事與老和尚落草，得
J26nB183_p0510b01║麼？」師云：「有甚事？」杜云：「二六時中作麼生管帶？」師云：「遇
J26nB183_p0510b02║茶喫茶，遇飯喫飯。」杜云：「三十日到又作麼生？」師云：「明
J26nB183_p0510b03║日是初一。」
J26nB183_p0510b04║又問：「昔維摩有病，十二菩薩俱來問疾。請問老和尚：
J26nB183_p0510b05║畢竟是有病？無病？」師舉起藕云：「者藕我極喜喫，如今
J26nB183_p0510b06║牙齒不濟，不喜他了。」杜云：「通身慶快。」
J26nB183_p0510b07║僧參，問：「久嚮和尚，如何是為人句？」師云：「你什麼處聞
J26nB183_p0510b08║得？」僧云：「大善知識因甚借學人鼻孔出氣？」師云：「從來
J26nB183_p0510b09║有些子。」
J26nB183_p0510b10║代語
J26nB183_p0510b11║法幢藏主答徑山費和尚五問，呈師，復請師答，師援
J26nB183_p0510b12║筆答之。問：「如水無筋，因甚長流不斷？」師答：「▆為和
J26nB183_p0510b13║尚高鑒如此。」問：「鵬搏峰與雁鳧峰相交，且道說個
J26nB183_p0510b14║甚麼？」師答：「不妨疑著。」問：「佛祖公案如空中紙鷂，向
J26nB183_p0510b15║什麼處收取索頭？」師答：「便與麼去。」問：「望江亭垂機，
J26nB183_p0510b16║且道誰是知音？」師答：「緊峭草鞋。」問：「大冶飄風，未審
J26nB183_p0510b17║作何形色？」師答：「瞎。」又云：「好與三十棒。」
J26nB183_p0510b18║學人呈五問，請代語。昔有官人入鎮州天王院，睹神
J26nB183_p0510b19║像，因問院主：「此是何功德？」曰：「護國天王。」曰：「秪護此國？
J26nB183_p0510b20║遍護餘國？」曰：「在秦為秦，在楚為楚。」曰：「臘月二十九日，
J26nB183_p0510b21║打破鎮州城，天王向什麼處去？」院主無對。師代云：「當
J26nB183_p0510b22║面不識。」昔有僧與童子上經了，令持經著函內，童
J26nB183_p0510b23║子曰：「某甲念底著向那裏？」無對。師代云：「好個伶俐童
J26nB183_p0510b24║子。」昔有僧到曹溪守衣缽，僧提起衣曰：「此是大庾
J26nB183_p0510b25║嶺頭，提不起底。」曰：「為什麼在上座手裏？」無對。師代云：
J26nB183_p0510b26║「得來全不費工夫。」泗洲塔頭侍者及時鎖門，有人
J26nB183_p0510b27║問：「既是三界大師，為什麼被弟子鎖？」無對。師代云：「憐
J26nB183_p0510b28║兒不覺醜。」南泉至莊所，莊主預備迎奉，泉曰：「老僧
J26nB183_p0510b29║居常出入，不與人知，何得排辦如此？」主曰：「昨夜土地
J26nB183_p0510b30║報道：『和尚今日來。』」泉曰：「王老師修行無力，被鬼神覷
J26nB183_p0510c01║見。」侍者便問：「和尚是善知識，為甚被鬼神覷見？」泉曰：
J26nB183_p0510c02║「土地前更著一分齋。」師別云：「你還見老僧麼？」
J26nB183_p0510c03║謝時協居士以十問答語呈師，眾禪人請師代答。
J26nB183_p0510c04║問：「天地同根，萬物一體，為甚又有性相分別？」師云：「錯。」
J26nB183_p0510c05║問：「人人本來是佛，為甚又有四生六道？」師云：「一任
J26nB183_p0510c06║承當。」問：「悟後底人又云：『修證即不無，染污即不得。』
J26nB183_p0510c07║如何是不染污底？」師云：「汝是念言語漢。」問：「天下善
J26nB183_p0510c08║知識，覺後牧牛行，不知還有休息也無？」師云：「不妨再
J26nB183_p0510c09║問來。」問：「儒書道：『智者過之，愚者不及。』如何是智愚
J26nB183_p0510c10║不二處？」師云：「領取者問。」問：「致中和，天地位，萬物育，
J26nB183_p0510c11║如何是中和之處？」師云：「針錐不入。」問：「易云：『體用一
J26nB183_p0510c12║源，顯微無間。』不知如何理會？」師云：「拄杖子在老僧手
J26nB183_p0510c13║裏。」問：「道云：『玄牝之門天地根。』不知何者是玄？」師云：
J26nB183_p0510c14║「踏著秤鎚硬似銕。」問：「古人未出方丈，為甚莊上喫
J26nB183_p0510c15║油餈？」師云：「咬嚼幾時來？」問：「文殊是七佛之師，為甚
J26nB183_p0510c16║出女子定不得？」師云：「好與三十棒。」
J26nB183_p0510c17║
J26nB183_p0510c18║
J26nB183_p0510c19║
J26nB183_p0510c20║雪竇石奇禪師語錄卷八（終）