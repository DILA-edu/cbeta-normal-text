J26nB183_p0523c01║雪竇石奇禪師語錄卷第十二
J26nB183_p0523c02║嗣法門人行正等編錄
J26nB183_p0523c03║道嚴書記誕辰
J26nB183_p0523c04║朔莫風來勁，聞聲凜若斯，避寒松葉火，樂道老年詩。
J26nB183_p0523c05║濁世無青眼，叢林有白眉，圓通門大啟，共喜不違時。
J26nB183_p0523c06║無凡監寺誕辰
J26nB183_p0523c07║誰云丈夫事，將相不能為？且喜石窗後，還思宗老規。
J26nB183_p0523c08║山僧愧無似，道者合如斯，五十知天命，殷勤正是時。
J26nB183_p0523c09║除夜，次郁素修韻。
J26nB183_p0523c10║甲子從初起，看看臘又殘，靜陪燈不老，坐聽影寒班。
J26nB183_p0523c11║松火茶前活，春風語外閒，夜深堪共對，不問趙州關。
J26nB183_p0523c12║謝郁素修居士鐫送圖章
J26nB183_p0523c13║塊石無情謂，能令人醉觀。篆文何自古，刀法更生寒。
J26nB183_p0523c14║畫斷風雲快，點開星月攢，知音如不偶，未便指輕彈。
J26nB183_p0523c15║寄邁庵禪師
J26nB183_p0523c16║客歲春和日，晴光甬上新，一笻千里別，兩眼萬山青。
J26nB183_p0523c17║古道不輕據，交情奈至真，法門今日事，早晚共誰論？
J26nB183_p0523c18║寄聞機上座
J26nB183_p0523c19║遙憶高齋日，因思晤即難，春風石上坐，黃鳥樹頭看。
J26nB183_p0523c20║絕壁蘿煙靜，空蒼雲夢寒，一回纔舉筆，意況若漫漫。
J26nB183_p0523c21║寄不壞禪師
J26nB183_p0523c22║春到山房暖，潛思友道寒，年高途亦遠，情至念何安？
J26nB183_p0523c23║末世古人在，法門近況難，慚余懷不已，聊以寫毫端。
J26nB183_p0523c24║寄胡仲能居士
J26nB183_p0523c25║片段春雲曉，山頭獨坐時，遙思胡道彥，行見佛牟尼。
J26nB183_p0523c26║相好人人喜，光圓物物齊，莊嚴淨無比，親到自能知。
J26nB183_p0523c27║喜晤太沖居士
J26nB183_p0523c28║千里江濤隔，飛函數四頒，招提新席面，賓主舊時顏。
J26nB183_p0523c29║悟法無生忍，高情亦放閒，錫停欣久坐，緣到不拘山。
J26nB183_p0523c30║酬解蝶齋居士
J26nB183_p0524a01║情緒還從道，心心相映留，靜凡爻未動，藏海量偕遊。
J26nB183_p0524a02║片念千林啟，全機一握收，激揚應不舍，巖壑待余投。
J26nB183_p0524a03║悼陸季申居士
J26nB183_p0524a04║遯世緣何速？臨風惆悵深。繩床誰共坐？法席況重新。
J26nB183_p0524a05║高柳無聊色，清波慘憺陰，知君鼻孔直，相見只如今。
J26nB183_p0524a06║示以貞良道者
J26nB183_p0524a07║默坐回眸看，洞然殊廓襟，乾坤通大量，日月共無心。
J26nB183_p0524a08║事在目前露，機非句裏尋，西來直指意，莫向外沉吟。
J26nB183_p0524a09║贈徐心韋護法六秩
J26nB183_p0524a10║春風三月候，百物盡芒蒼，林下人如舊，谿間流更妄。
J26nB183_p0524a11║古今誰不老？彼此足稱狂，甲子新新頌，休云我後將。
J26nB183_p0524a12║輪侍者乞偈贈脫白師
J26nB183_p0524a13║五十知命時，一句如何說？不離日用中，洞然光皎潔。
J26nB183_p0524a14║天地我同根，萬物他非別，高策兩莖眉，有語弗干舌。
J26nB183_p0524a15║示顧習之
J26nB183_p0524a16║新秋三伏候，值此亢陽天，萬物皆如醉，千山盡欲然。
J26nB183_p0524a17║端居火宅裏，誰識道人便？寒暑不能到，紅輪足底圓。
J26nB183_p0524a18║送古鑒上座歸楚
J26nB183_p0524a19║歲在庚寅，古鑑上人來參乳峰居，無何辭去，贈以
J26nB183_p0524a20║短偈，有「腳跟穩實可居山」之句。在昔百丈示徒云：
J26nB183_p0524a21║「我有一句子，百味具足。」試將老僧此語作如是觀，
J26nB183_p0524a22║不妨恰好。今乙未夏，上人復從五龍山來，不二旬
J26nB183_p0524a23║日，忻然整頓草鞋，問其所向，則曰：「五龍山也。」老僧
J26nB183_p0524a24║喜云：「腳跟穩實可居山。」豈誣語哉？遂援毫敘之，更
J26nB183_p0524a25║寫贈行一偈。
J26nB183_p0524a26║帶熱五龍去，辭余青嶂間，道情真個好，途路不為艱。
J26nB183_p0524a27║五味禪從鬧，三玄爛勿攀，生涯誰足偶？到底只居山。
J26nB183_p0524a28║示朱玄穎
J26nB183_p0524a29║學道無難易，唯人自肯親，頭頭發深省，法法了生因。
J26nB183_p0524a30║觸處靈光曜，逢緣覺穎真，祖師門下客，端不問前津。
J26nB183_p0524b01║賀費隱和尚住堯峰
J26nB183_p0524b02║秋月清輝滿，堯峰一盻中，世皆尊碩望，我亦慶家風。
J26nB183_p0524b03║黃檗香光遠，虎丘嶺脈通，乘風縱巨壑，津躍意何窮？
J26nB183_p0524b04║贈嚴髻珠六秩
J26nB183_p0524b05║秋老光凝碧，林間紫氣旋，曹溪天共遠，虞嶺鶴同僊。
J26nB183_p0524b06║有句三千鑰，無心自億禪，山家何長物？以此頌君年。
J26nB183_p0524b07║贈朱振寰居士（時寄以鴈山圖）
J26nB183_p0524b08║上年君五十，春風蕩晴日，雲山千里遙，山家始聞吉。
J26nB183_p0524b09║何物堪為贈？思量取不出，藉彼鴈山圖，佳景供閒逸。
J26nB183_p0524b10║寄懷瑞安邑侯譚春舸居士
J26nB183_p0524b11║甌江兩接見，恍矣舊時人，有句非聲色，揚眉一主賓。
J26nB183_p0524b12║金書從夢錫，禪板尚家珍，好對千尋瀑，臨風獨悵神。
J26nB183_p0524b13║寄沈恂如居士
J26nB183_p0524b14║憶自客秋晤，黃花香滿林，藥石起我病，瀑雪娛君心。
J26nB183_p0524b15║旬日便歸去，一年不通音，隈巖無事老，其如情深深。
J26nB183_p0524b16║贈雪鑑上人
J26nB183_p0524b17║一見罄嘉猷，譚言慨以慷，為余覓幻藏，羨子有玄賞。
J26nB183_p0524b18║大地鏡中觀，山河歸指掌，弢光二十年，於此占宿養。
J26nB183_p0524b19║西鄰看梅
J26nB183_p0524b20║曉發尋幽興，扶黎過小橋，香風隨袖轉，晴雪映梅遙。
J26nB183_p0524b21║未問主向在，先看梅自饒，一枝頻欲折，惜取待來朝。
J26nB183_p0524b22║其二
J26nB183_p0524b23║欲踏溪南去，先須問竹橋，望中春自遠，杖底路非遙。
J26nB183_p0524b24║樹樹含香靜，枝枝帶雪饒，因思嶺頭月，可似我今朝？
J26nB183_p0524b25║禮鶴林素禪師塔有懷
J26nB183_p0524b26║五月松風清，凌晨冷孤衲，引領仰高山，懷香拜祖塔。
J26nB183_p0524b27║長江白水迴，叢林翠微合，有句向誰言？鐘聲雲外答。
J26nB183_p0524b28║其二
J26nB183_p0524b29║熏風當午夏，極目山冥冥，塔影隨雲白，碑文斷草青。
J26nB183_p0524b30║霞飛新古木，石立老空亭，一炷香浮靜，煙光結翠屏。
J26nB183_p0524c01║京口寄懷山翁和尚
J26nB183_p0524c02║松風涼五月，避暑潤城西，囊篋慚無句，江山空有題。
J26nB183_p0524c03║思君大手筆，為我然靈犀，道遠嗟何及？神傷煙樹迷。
J26nB183_p0524c04║登金山
J26nB183_p0524c05║拳石江心立，擬當萬里流，南城環鐵瓮，北岸繫瓜洲。
J26nB183_p0524c06║吳樹煙光老，楚山雲影浮，勞生在此際，誰共啟雙眸？
J26nB183_p0524c07║重過焦山
J26nB183_p0524c08║兩度來時異，長江一派流，焦公祠尚古，枯木室仍幽。
J26nB183_p0524c09║隔岸空音滿，孤峰天影浮，落霞隨袖轉，豈在綠蘋洲？
J26nB183_p0524c10║月夜懷杜子濂兵憲
J26nB183_p0524c11║邂逅山亭日，因緣豈偶然？夙乘般若力，肯屬宦情牽。
J26nB183_p0524c12║道況長江水，天機秋月禪，閒閒在庭際，晤對十分圓。
J26nB183_p0524c13║子濂杜公過訪書贈
J26nB183_p0524c14║竹院涼生候，君來半日閒，晤言從上事，好看目前山。
J26nB183_p0524c15║出處承誰力？閒忙總一般，惺惺無個語，黃鳥自關關。
J26nB183_p0524c16║寄懷子濂杜公
J26nB183_p0524c17║承顧鶴林後，高懷動我思，長江一帶水，短句數行詩。
J26nB183_p0524c18║有意堪遊戲，無心永護持，老僧回棹邇，期悟莫遲遲。
J26nB183_p0524c19║贈一足恩孫禪師
J26nB183_p0524c20║▆葉敲閒砌，涼生大火流，久知江已北，有子繼前修。
J26nB183_p0524c21║月擅維揚麗，燈分太白悠，我來恣遊覽，二十四橋秋。
J26nB183_p0524c22║疁城分衛贈彭子上居士
J26nB183_p0524c23║自笑山中客，衰年業力牽，叢林大家事，分衛祖規然。
J26nB183_p0524c24║我念無高下，君心等聖賢，一期周勝法，欣慰老僧還。
J26nB183_p0524c25║喜陳金如過南廣
J26nB183_p0524c26║多年不晤面，晤面豈容易？彼此髮皤然，相看眼如醉。
J26nB183_p0524c27║天氣值清和，熏風喜時至，共坐莫嫌貧，杏陰鋪滿地。
J26nB183_p0524c28║哭僧幢建侍者
J26nB183_p0524c29║廿載叢林事，劻勷一日同，老成法門瑞，太息我心公。
J26nB183_p0524c30║道在人弘遠，時窮福不充，此中難盡話，揮淚獨臨風。
J26nB183_p0525a01║寄晦山顯孫禪師
J26nB183_p0525a02║法道未寥落，克家不少人，狐蹤絕影現，獅子解嚬呻。
J26nB183_p0525a03║缽挂三湘舊，風回四祖新，鄉情亦何有？太白一燈親。
J26nB183_p0525a04║贈陳麓屏知州
J26nB183_p0525a05║福星明一路，澤國有神君，阡陌膏甘雨，桑麻靄慶雲。
J26nB183_p0525a06║銘心碑口合，千里一時聞，更得無弦趣，南來風正熏。
J26nB183_p0525a07║贈念峨孫封翁
J26nB183_p0525a08║星燦當南極，春回在歲寒，一陽始來復，萬象有同觀。
J26nB183_p0525a09║松柏爾承茂，岡陵朋壽安，願翁老加進，心現缽羅歡。
J26nB183_p0525a10║示靜諾
J26nB183_p0525a11║百草頭邊意，當人貴自知，戒珠光燦爛，信力慧扶持。
J26nB183_p0525a12║有主誰呼應？無心不受欺，本非男女相，今古末山尼。
J26nB183_p0525a13║寄山中正恂諸子
J26nB183_p0525a14║我年七十來，老病精神少，歲月理可期，佛門事難了。
J26nB183_p0525a15║南山兀閒閒，此念長擾擾，分付我兒孫，慇勤看木杪。
J26nB183_p0525a16║示純初上人
J26nB183_p0525a17║一念純真作指南，劫初田地好生看，春風若懈耕鋤
J26nB183_p0525a18║力，他口休嫌場圃寬。
J26nB183_p0525a19║示禪如上座
J26nB183_p0525a20║禪非意想絕攀躋，日用常然體不迷，謾坐春風三月
J26nB183_p0525a21║裏，虛堂寂聽柳鶯啼。
J26nB183_p0525a22║示悟朗上人
J26nB183_p0525a23║聞聲悟道如何委？見色明心無甚奇，皓月一輪中夜
J26nB183_p0525a24║靜，子規啼徹綠楊枝。
J26nB183_p0525a25║示慎所上人
J26nB183_p0525a26║君子毋欺慎獨居，道人隨處絕思惟，相逢設說誠其
J26nB183_p0525a27║意，試問誠其意者誰？
J26nB183_p0525a28║示淨光上人
J26nB183_p0525a29║盡底掀翻用力窮，莫教死水暗藏龍，拈花意旨窮須
J26nB183_p0525a30║徹，管取頭頭觸處通。
J26nB183_p0525b01║示子禹居士
J26nB183_p0525b02║既云我道一以貫，夫子、瞿曇豈別津？不涉禹門三級
J26nB183_p0525b03║浪，心空及第便超倫。
J26nB183_p0525b04║次覺中頌六祖無伎倆偈
J26nB183_p0525b05║太虛不昧一纖塵，萬象森羅覿面陳，喜怒不嘗難測
J26nB183_p0525b06║我，年來痰火病通身。
J26nB183_p0525b07║示心和上人
J26nB183_p0525b08║春風三月繞荊門，兩眼時時莫著昏，看到水窮山盡
J26nB183_p0525b09║處，和身放下一乾坤。
J26nB183_p0525b10║送本無禪人歸永嘉
J26nB183_p0525b11║纔上山來便下山，曹溪一宿豈成閒？秋雲試自看何
J26nB183_p0525b12║起，不在林間即水間。
J26nB183_p0525b13║弔斷峰禪師
J26nB183_p0525b14║雲山迢遞隔江寒，千里同風念自寬，未審影堂誰個
J26nB183_p0525b15║侍？一燈續焰莫輕看。
J26nB183_p0525b16║次李君弢居士韻
J26nB183_p0525b17║松濤隱隱接寒潮，翠竹山頭暗發條，搖拽珠音天外
J26nB183_p0525b18║度，小窗不甚覺無聊。
J26nB183_p0525b19║懷古南和尚
J26nB183_p0525b20║萬竹林中獨直時，清風瑟瑟動人思，山家六月曾無
J26nB183_p0525b21║暑，此景悠悠說向誰？
J26nB183_p0525b22║答空林大師
J26nB183_p0525b23║每因迢遞隔雲巒，黃鳥雖聞若等閒，病骨欲趍憑杖
J26nB183_p0525b24║栗，一回拈起一回難。
J26nB183_p0525b25║景星居
J26nB183_p0525b26║月明山夜獨扶藜，靜坐翛然似木雞，萬籟不知何處
J26nB183_p0525b27║去？聽來只有子規啼。
J26nB183_p0525b28║病骨稜稜覓隱棲，殘碑草沒見虹霓，春風無限花狼
J26nB183_p0525b29║籍，片片飛來點綠堤。
J26nB183_p0525b30║摘星臺
J26nB183_p0525c01║夜深獨立孤峰上，手把南辰攀北斗，妄想如何做得
J26nB183_p0525c02║來？悠然拽杖回家走。
J26nB183_p0525c03║斷虹崖
J26nB183_p0525c04║一條界破蒼巖色，宛若飛虹挂九秋，何似渠儂收不
J26nB183_p0525c05║盡？等閒遺落在山頭。
J26nB183_p0525c06║贈單時鼎居士
J26nB183_p0525c07║西行天道麥秋時，物物頭頭適所宜，端的望中誰是
J26nB183_p0525c08║主？新新只在兩莖眉。
J26nB183_p0525c09║示雪汀
J26nB183_p0525c10║好憶嵩山事，通身雪不禁，莫為江上客，徒作白頭吟。
J26nB183_p0525c11║示單時鼎
J26nB183_p0525c12║眾生劫值豈堪言？顛沛流離固所然，大丈夫兒須猛
J26nB183_p0525c13║省，好看父母未生前。
J26nB183_p0525c14║勉眾
J26nB183_p0525c15║山居茅屋十餘間，驀地狂風盡打翻，珍重我徒齊著
J26nB183_p0525c16║力，大家扶起莫生煩。
J26nB183_p0525c17║化米偈
J26nB183_p0525c18║曾聞粒米大如山，信施看來非等閒，林下道人幸無
J26nB183_p0525c19║事，一身做債一身還。
J26nB183_p0525c20║寄白雲鹿門大師
J26nB183_p0525c21║白雲山頭白雲老，鼻孔遼天何處討？千里同風事可
J26nB183_p0525c22║知，豈是玄沙白紙好？
J26nB183_p0525c23║示馮恕甫居士
J26nB183_p0525c24║恕己人人容易恕，恕人若個便無難，果能推此心行
J26nB183_p0525c25║去，世出世法無兩般。
J26nB183_p0525c26║予默禪師五秩
J26nB183_p0525c27║昔年夜叩鏡湖春，燈下相看老未真，甲子五旬今又
J26nB183_p0525c28║始，南山遙對數峰親。
J26nB183_p0525c29║雨中口占
J26nB183_p0525c30║雪竇▆高茅屋破，晨昏秋色入床頭，可中多少閒情
J26nB183_p0526a01║況？雨下分明坐漏舟。
J26nB183_p0526a02║示僧密印
J26nB183_p0526a03║底事參來徹未曾，秋風秋月最相應，松窗密密提撕
J26nB183_p0526a04║看，曠劫晴空一印生。
J26nB183_p0526a05║示澹然
J26nB183_p0526a06║安然澹泊是生涯，念念相應便作家，試看白雲天際
J26nB183_p0526a07║曉，悠悠自起日輪斜。
J26nB183_p0526a08║示問松上人
J26nB183_p0526a09║寒松落落影垂垂，試看渠儂何所為？未肯易隨繁卉
J26nB183_p0526a10║去，餐松宿雪自怡怡。
J26nB183_p0526a11║化造佛殿偈
J26nB183_p0526a12║人家佛殿盡巍然，雪竇空空來募緣，不是山僧成特
J26nB183_p0526a13║地，祖庭傳襲有千年。
J26nB183_p0526a14║春日過羅夢章護法新舍
J26nB183_p0526a15║雨後晴川入望賒，宛然秋水過長沙，有無不到如何
J26nB183_p0526a16║說？靜聽松風若幾家。
J26nB183_p0526a17║寄錢維宇居士
J26nB183_p0526a18║君行順水舟來慣，逆水灘頭又若何？但自腳跟牢踏
J26nB183_p0526a19║穩，不妨隨處是風波。
J26nB183_p0526a20║僧省親乞偈
J26nB183_p0526a21║生身本父母，皆久不知親，此去忽相見，昔人非昔人。
J26nB183_p0526a22║輓夾山林皋和尚
J26nB183_p0526a23║夾嶺花香正是時，紛紛竹影見高枝，春風驀地來搖
J26nB183_p0526a24║蕩，撲落虛空遍界噫。
J26nB183_p0526a25║拮据叢席九年斯，大似嵩山面壁時，能事既周赤腳
J26nB183_p0526a26║去，遺來一隻臭鞋皮。
J26nB183_p0526a27║寄金山老宿
J26nB183_p0526a28║謝君遙顧乳峰頭，屈指于今三易秋，彼此住山人事
J26nB183_p0526a29║淡，淡中吾更沒來由。
J26nB183_p0526a30║贈灌頂山主
J26nB183_p0526b01║灌頂山頭春色滿，住來足與道相宜，他年老興登高
J26nB183_p0526b02║訪，童子開門莫教遲。
J26nB183_p0526b03║贈僧若函
J26nB183_p0526b04║春雲瀟灑，為函為蓋，情兮何高？意兮誰在？南北東西
J26nB183_p0526b05║任去來，數峰點點青崔嵬。
J26nB183_p0526b06║偶言
J26nB183_p0526b07║霧鎖空庭，不見雲行，黃鸝數囀，多謝有情。
J26nB183_p0526b08║示獅巖、蓬山二禪者
J26nB183_p0526b09║獅子巖前，獅子踞地，牙爪通身，貴復自利，他年返擲
J26nB183_p0526b10║應須記。
J26nB183_p0526b11║學道貴通達，通達如何說？如舟得篷，如篷得風，風兮
J26nB183_p0526b12║篷兮，無往而非宜。
J26nB183_p0526b13║送僧歸鴈宕
J26nB183_p0526b14║一重水又一重山，千里誰能易往還？陌上桃花笑春
J26nB183_p0526b15║色，送君直抵舊鄉關。
J26nB183_p0526b16║觀瀑
J26nB183_p0526b17║飛流千丈雪，冷落何無情？獨立長松下，瀑花兩袖生。
J26nB183_p0526b18║示僧若閒
J26nB183_p0526b19║秋雲縹緲秋風清，秋水澄澄秋月明，會得不須他更
J26nB183_p0526b20║覓，閒閒若我過平生。
J26nB183_p0526b21║寄六可禪師
J26nB183_p0526b22║一毫端上三千界，百草頭邊古道場，不是知音誰把
J26nB183_p0526b23║玩？春風影裏覺花香。
J26nB183_p0526b24║寄覺中禪師
J26nB183_p0526b25║千丈巖高六月冰，霜天尤是若崚嶒，莫嫌冷淡無情
J26nB183_p0526b26║況，那取工夫試一登？
J26nB183_p0526b27║弔素純法師
J26nB183_p0526b28║友道來今三十年，法音時接到林泉，臨風哽咽清秋
J26nB183_p0526b29║夜，明月誰知落那邊？
J26nB183_p0526b30║悼古津大師
J26nB183_p0526c01║吳山越水一江湄，把手峰頭每共期，忽聽泥牛去入
J26nB183_p0526c02║海，臨風惆悵意何之？
J26nB183_p0526c03║悼惟一大師
J26nB183_p0526c04║兩月之前辱寄書，訃音忽遂到茆廬，影堂柯月標風
J26nB183_p0526c05║格，誰信吾家少一渠？
J26nB183_p0526c06║悼同人師弟
J26nB183_p0526c07║黃雲莫莫鎖空除，月影寒潭午夜虛，鴻雁忽聞聲更
J26nB183_p0526c08║咽，令人爭不著思惟。
J26nB183_p0526c09║山居
J26nB183_p0526c10║茅屋無油不點燈，蒲團兀坐正相應，忽思來日清晨
J26nB183_p0526c11║事，依舊青蔬飯上蒸。
J26nB183_p0526c12║寄友
J26nB183_p0526c13║室中無事懶燒香，危坐多時倦即橫，一覺惺來人不
J26nB183_p0526c14║見，屋頭靈鵲噪斜陽。
J26nB183_p0526c15║友慈上座結茅昭陽乞偈
J26nB183_p0526c16║一莖草頭三千界，三千界內一莖草，佛日高懸茅廬
J26nB183_p0526c17║中，茅廬一輪光杲杲。
J26nB183_p0526c18║贈雨關主人
J26nB183_p0526c19║神晤雖云久，高齋始得臨，坐談三日雨，一滴一關心。
J26nB183_p0526c20║酬東甌余孔謙居士
J26nB183_p0526c21║無心無度無心度，度度心心實古今，谿上日行三兩
J26nB183_p0526c22║遍，行行不遇少知音。
J26nB183_p0526c23║示靈玄、密嚴二庵主
J26nB183_p0526c24║靈山囑付別無玄，腳踏地兮頭頂天，彼既丈夫我亦
J26nB183_p0526c25║爾，好看父母未生前。
J26nB183_p0526c26║密密意兮在汝邊，動靜施為體自然，昔日趙州曾捏
J26nB183_p0526c27║碎，看來不值半分錢。
J26nB183_p0526c28║鑑上人乞偈住山
J26nB183_p0526c29║參遍諸方一字關，腳跟穩實可居山，相逢問我峰頭
J26nB183_p0526c30║事，千丈崖高不易攀。
J26nB183_p0527a01║送圓書記至吳門
J26nB183_p0527a02║乳竇峰前別我時，筍長七尺尚如錐，歸來莫待秋風
J26nB183_p0527a03║老，陣陣寒聲上竹枝。
J26nB183_p0527a04║示自得化士
J26nB183_p0527a05║佛法門中貴率真，率真也要得人情，人情、佛法兩相
J26nB183_p0527a06║許，始是我家道等平。
J26nB183_p0527a07║示堪輿李日新
J26nB183_p0527a08║無陰陽地久荒寒，要爾重新用力看，莫把一鍼容易
J26nB183_p0527a09║定，他年仍受別人謾。
J26nB183_p0527a10║送制維那東甌行乞
J26nB183_p0527a11║秋風一夜甌江水，千里涼生動客襟，此去莫嫌山路
J26nB183_p0527a12║遠，歲寒方見丈夫心。
J26nB183_p0527a13║贈行
J26nB183_p0527a14║片片晴雲杖底浮，蕭然行李一輪秋，把茅未卜居何
J26nB183_p0527a15║地，綠水青山道者謀。
J26nB183_p0527a16║送純書記住山
J26nB183_p0527a17║茅茨小結奉城西，幽靜深宜道者棲，菜葉不隨流水
J26nB183_p0527a18║去，等閒未便有人知。
J26nB183_p0527a19║因事漫題
J26nB183_p0527a20║大人境界只尋常，白棒聲中氣自昂，鹽醬不隨胡亂
J26nB183_p0527a21║撒，賺他業識共忙忙。
J26nB183_p0527a22║示呂明宇居士
J26nB183_p0527a23║擎拳問我若為憑，放下教君冷似冰，三喝四喝如何
J26nB183_p0527a24║道？徹底婆心會未曾。
J26nB183_p0527a25║雪朝示嵩山道者
J26nB183_p0527a26║少林立雪當年事，千古一朝來亦親，昨夜萬山頭盡
J26nB183_p0527a27║白，不知誰是個中人？
J26nB183_p0527a28║送能侍者結茅仗錫
J26nB183_p0527a29║仗錫風高別是天，一廬坐斷萬峰巔，他年衲子來相
J26nB183_p0527a30║訪，踏破芒鞋豈惜錢？
J26nB183_p0527b01║送慈典座
J26nB183_p0527b02║調燮叢林不憚艱，朝來辭去別居山，居山不惜無油
J26nB183_p0527b03║醬，只為思量一味閒。
J26nB183_p0527b04║送潤直歲
J26nB183_p0527b05║匡扶祖席力多年，忽去他山別搆椽，爾為養親應若
J26nB183_p0527b06║此，老僧手臂得誰焉？
J26nB183_p0527b07║送拔監收
J26nB183_p0527b08║誅茆何必去深山？令我思量晤面難，二十里雲隨杖
J26nB183_p0527b09║底，早間來此暮間還。
J26nB183_p0527b10║送古巖藏主
J26nB183_p0527b11║誅茆弗遠合時還？還共雲山閒復閒，不是閒人閒不
J26nB183_p0527b12║得，閒人豈可等閒攀？
J26nB183_p0527b13║傅惕庵參乞偈
J26nB183_p0527b14║山疊疊兮水重重，流碧堆青觸目逢，此際南詢非浪
J26nB183_p0527b15║擲，可中端的是渠儂。
J26nB183_p0527b16║陳舜席居士乞偈
J26nB183_p0527b17║道者生來六十歲，再加六十幾曾閒？野老為人只此
J26nB183_p0527b18║語，牙齒問君寒不寒？
J26nB183_p0527b19║寄邗江吳漢良居士
J26nB183_p0527b20║江南三月鷓鴣啼，獨喜揚州鶴不羈，一舉便沖霄漢
J26nB183_p0527b21║去，虛空背上漫棲遲。
J26nB183_p0527b22║贈李芬遠居士
J26nB183_p0527b23║昭陽波闊越峰深，水宅山居別至今，高思盡輪風月
J26nB183_p0527b24║夜，直須彈取沒弦琴。
J26nB183_p0527b25║贈陳毓蕃居士
J26nB183_p0527b26║守護心城不放凋，無根樹子發新條，慇勤況遇曹溪
J26nB183_p0527b27║客，曾泛滄溟弄海潮。
J26nB183_p0527b28║示吳我音居士
J26nB183_p0527b29║一切聲原是佛聲，山山猿嘯雜啼禽，曹溪客是無機
J26nB183_p0527b30║者，歷歷明明著眼聽。
J26nB183_p0527c01║勉徐煥谷居士參究
J26nB183_p0527c02║閒情歷盡得心回，慧眼乘今一拶開，念佛即能全受
J26nB183_p0527c03║用，西天不用達磨來。
J26nB183_p0527c04║贈林子尚居士
J26nB183_p0527c05║真相非同歲月遷，崔嵬未可類生年，龐眉何似人間
J26nB183_p0527c06║世，薦取毘盧古佛先。
J26nB183_p0527c07║贈李籕史居士
J26nB183_p0527c08║心量繇來涵剎塵，眉間光徹海門新，大機獨揭連城
J26nB183_p0527c09║重，翰苑叢中宛有人。
J26nB183_p0527c10║示曹中吾居士
J26nB183_p0527c11║資生事業非違背，無我如如道者心，古木任教頻轉
J26nB183_p0527c12║綠，何妨白髮幾莖侵？
J26nB183_p0527c13║輓魏霖雨居士
J26nB183_p0527c14║丈室來焚一炷香，昔時契合未應忘，摩醯正眼無回
J26nB183_p0527c15║互，誰信將身北斗藏？
J26nB183_p0527c16║示張伯純居士
J26nB183_p0527c17║驟驥馳風挽不同，層層關鑰盡衝開，本來直截事如
J26nB183_p0527c18║此，誰道九年面壁來？
J26nB183_p0527c19║勉沈初引居士
J26nB183_p0527c20║佛理工夫始徹頭，幾人端的得歸休？靈雲覷破桃花
J26nB183_p0527c21║面，匝匝春光溢兩眸。
J26nB183_p0527c22║贈黎馭遠居士
J26nB183_p0527c23║直取驪珠利物因，高閒胸宇十洲春，無機便續毘耶
J26nB183_p0527c24║印，剎剎塵塵闡法輪。
J26nB183_p0527c25║示孔台鉉居士
J26nB183_p0527c26║惺得歸休猶涉工，瞥然證徹眼頭空，龍吟枯木誰堪
J26nB183_p0527c27║聽？一曲無生對曉風。
J26nB183_p0527c28║示趙對垣居士
J26nB183_p0527c29║高年為道須真切，七十春秋造化功，識得最初前一
J26nB183_p0527c30║著，青山無改四時容。
J26nB183_p0528a01║示何玉芝居士
J26nB183_p0528a02║受用輸君能淡靜，尚須證徹主人公，力參直到省力
J26nB183_p0528a03║處，剎境剛然絕點蒙。
J26nB183_p0528a04║贈心池上座
J26nB183_p0528a05║波瀾寂寂冷涵空，碧漢無雲日正紅，極目盡教消息
J26nB183_p0528a06║在，應知道者不朦朧。
J26nB183_p0528a07║贈祥光上人接待
J26nB183_p0528a08║只喜雲袍動地來，山門閒徹日南開，直教吸盡西江
J26nB183_p0528a09║水，拂拂清聲為共陪。
J26nB183_p0528a10║憫生上人
J26nB183_p0528a11║一片仁慈古佛心，驅牛奪食道▆存，高提鐵棒雲門
J26nB183_p0528a12║老，不謂猶然犯至尊。
J26nB183_p0528a13║岷山院主
J26nB183_p0528a14║山重萬兮水重支，杳杳江源無盡時，發用天然迥如
J26nB183_p0528a15║此，忘緣兀兀趣還卑。
J26nB183_p0528a16║蒼玄藏主
J26nB183_p0528a17║佛祖玄機欲到邊，昔年鷲嶺喫粗拳，澄澄海藏曾深
J26nB183_p0528a18║入，揚子江濤口吸乾。
J26nB183_p0528a19║大威上座
J26nB183_p0528a20║殺盡魔軍意始休，不能由處亦堪由，眉間剔起吹毛
J26nB183_p0528a21║劍，佛祖都來似活仇。
J26nB183_p0528a22║答艾山居士
J26nB183_p0528a23║山僧不解有動靜，無喜無嗔無若何，絲線竿頭隨自
J26nB183_p0528a24║弄，從來原不犯清波。
J26nB183_p0528a25║一條拄杖活如龍，布霧興雲隨出入，試若一回翻個
J26nB183_p0528a26║身，其中自會得非得。
J26nB183_p0528a27║贈方周圓書記住山
J26nB183_p0528a28║六十年來耳順親，一週花甲又重新，古今澹泊家風
J26nB183_p0528a29║在，菜葉常流洞口春。
J26nB183_p0528a30║雪竇石奇禪師語錄卷十二（終）