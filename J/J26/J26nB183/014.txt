J26nB183_p0533c01║雪竇石奇禪師語錄卷第十四
J26nB183_p0533c02║嗣法門人行正等編錄
J26nB183_p0533c03║題讚
J26nB183_p0533c04║文殊大士像
J26nB183_p0533c05║文殊大智作獅子吼，腳踏青蓮華，如意執在手。翻思
J26nB183_p0533c06║毘耶城中老居士，到底不如合卻口。
J26nB183_p0533c07║又（華山見月律師寫）
J26nB183_p0533c08║文殊大士作獅子吼，見月和尚不妨出手。要知不二
J26nB183_p0533c09║法門，何待山僧開口？靈然生氣逼人，見者自應點首、
J26nB183_p0533c10║稽首。
J26nB183_p0533c11║普賢浴象圖
J26nB183_p0533c12║破塵出經，文彩全現，玉轉珠回，理隨事變。宜其合水
J26nB183_p0533c13║和泥，蓬頭垢面，漫將惡水潑象王，此中不知誰解看？
J26nB183_p0533c14║觀音大士像
J26nB183_p0533c15║法身清淨本無衣，嚴飾花冠也大奇，莫是要人須著
J26nB183_p0533c16║眼，是非堆裏識真機。
J26nB183_p0533c17║山之險兮海之闊，海神擎山高突兀，觀音大士坐其
J26nB183_p0533c18║間，不知誰為傳消息？圓通門啟雲濤碧。
J26nB183_p0533c19║大士圓通，何在不在？一葉蓮舟，無邊剎海，魚籃裏有
J26nB183_p0533c20║淨瓶，宛然一賽兩彩。買底無處尋，賣底無人買，白浪
J26nB183_p0533c21║堆中等個善財。
J26nB183_p0533c22║普門大士，無求弗應，侍懷供養，知他為甚。求長壽、求
J26nB183_p0533c23║富饒，求男女、求菩提，悉聽悉聽。（侍懷請）
J26nB183_p0533c24║尋聲救苦度眾生，晏坐悠悠側耳聽，鸚鵡如何也弄
J26nB183_p0533c25║舌？翻來覆去說無生。
J26nB183_p0533c26║菩薩古幀二
J26nB183_p0533c27║布袋和尚，應持布袋，手捧肚皮，布袋何在？疑是天台
J26nB183_p0533c28║山大肚子羅漢臨凡，不妨兩彩一賽。
J26nB183_p0533c29║咄！者阿師不是布袋、亦非達磨，何事寒崖兀然而坐？
J26nB183_p0533c30║想是天台尊者臨凡，失卻神通，向者裏思量個歸路。
J26nB183_p0534a01║呵呵！
J26nB183_p0534a02║初祖像
J26nB183_p0534a03║九年面壁意如何？等個人來，打底都不是，可師能出
J26nB183_p0534a04║手，幾乎坐殺老頭陀。
J26nB183_p0534a05║又渡江像
J26nB183_p0534a06║揚子江頭浪拍天，蕭蕭一葦破寒煙，吾師豈是鮮魚
J26nB183_p0534a07║客？掗賣與人不值錢。驀直去，莫留連，坐斷春風不計
J26nB183_p0534a08║年。
J26nB183_p0534a09║航海初來未了，折蘆江上重遊，九年面壁冷地坐，得
J26nB183_p0534a10║風流處不風流。
J26nB183_p0534a11║題古佛牙
J26nB183_p0534a12║流支三藏全無理，打落老胡當門齒，分明傳得至如
J26nB183_p0534a13║今，者個且道是不是？咄！古佛都來一個齒。
J26nB183_p0534a14║十八大阿羅漢
J26nB183_p0534a15║賓度羅跋羅墮闍尊者
J26nB183_p0534a16║頭頂一笠，皤然而坐，兩鬢髼鬆，不知話墮。西瞿耶尼
J26nB183_p0534a17║洲，有你者一個。
J26nB183_p0534a18║迦諾迦伐蹉迦尊者
J26nB183_p0534a19║伐蹉尊者，覆身若跪，反執癢和，長手搔背。求己不會
J26nB183_p0534a20║求人，也道神通三昧。
J26nB183_p0534a21║迦諾迦跋釐墮闍尊者
J26nB183_p0534a22║兩眼睜開，固盧張嘴，傍若無人，長坐不起。東勝神洲
J26nB183_p0534a23║釐墮闍，不是山僧誰識你？
J26nB183_p0534a24║蘇頻陀尊者
J26nB183_p0534a25║先按虎頭，次踞虎尾，腳亂手忙，雙眉豎起。如無錫杖
J26nB183_p0534a26║護身，縱有神通何避？
J26nB183_p0534a27║諾詎羅阿氏多尊者
J26nB183_p0534a28║鴈宕棲身，龍宮說法，來往不易，坐地潑撒。一齊放下
J26nB183_p0534a29║何如？猶執靈羽翠拂。
J26nB183_p0534a30║跋陀羅尊者
J26nB183_p0534b01║一錫飛空，回頭反顧，兩手背抄，行不成步。耽沒羅洲
J26nB183_p0534b02║跋陀羅，遼天鼻孔無回互。
J26nB183_p0534b03║迦理迦尊者
J26nB183_p0534b04║手執連環，眼觀腳下，不知何物，亦爾如假。身心一如
J26nB183_p0534b05║無此彼，如來付囑應難舍。
J26nB183_p0534b06║伐闍羅吠多羅尊者
J26nB183_p0534b07║肚大腳短，眼細口闊，一個蒲團，肩擔獨立。若要等個
J26nB183_p0534b08║人來，彌勒下生時節。
J26nB183_p0534b09║戌博迦尊者
J26nB183_p0534b10║一指端現玉殿瓊樓，慈悲根力香醉山頭，神通遊戲
J26nB183_p0534b11║尋常事，有相須從無相求。
J26nB183_p0534b12║半托迦尊者
J26nB183_p0534b13║三十三天中半托迦，斗蓬、拂子，置地堪誇。出頭看天
J26nB183_p0534b14║外，誰似我生涯？
J26nB183_p0534b15║羅怙羅尊者
J26nB183_p0534b16║羅怙羅尊，援膝而坐，不入禪定，思量甚麼？畢利颺瞿
J26nB183_p0534b17║洲，是你能教化。
J26nB183_p0534b18║迦那犀那尊者
J26nB183_p0534b19║草葉為座示空寂身，異我回首彼此一真，半度波山
J26nB183_p0534b20║中，長年惟自親。
J26nB183_p0534b21║因竭陀尊者
J26nB183_p0534b22║一心無相，水面蓮華。咄哉快樂，忽張口牙。筆研分明
J26nB183_p0534b23║高置起，那來文字落人家？
J26nB183_p0534b24║可住山中伐那波斯尊者
J26nB183_p0534b25║可住即住，隨住而安，翛然一缽，默坐無言。菩提煩惱
J26nB183_p0534b26║平等觀，度生一念時懸懸。
J26nB183_p0534b27║阿氏多尊者
J26nB183_p0534b28║瓶中滴水，雲雨從龍，豈是法爾？亦非神通。渠儂行履
J26nB183_p0534b29║人難測，總在圓明不借中。
J26nB183_p0534b30║注茶半托迦尊者
J26nB183_p0534c01║肩挂錫杖，輪珠手持，肚皮挺起，行行無語。草鞋踏破
J26nB183_p0534c02║人何識？天上人間總不如。
J26nB183_p0534c03║難提密多羅慶友尊者
J26nB183_p0534c04║體靜神怡，初非入定，面壁儼然，亦提正令。籃中若有
J26nB183_p0534c05║些些，置之腦後不問。
J26nB183_p0534c06║賓頭盧尊者
J26nB183_p0534c07║耳大眉長，號賓頭盧，冷倚蒲團，無香古爐。只因親見
J26nB183_p0534c08║佛來，年老不道成魔。
J26nB183_p0534c09║雪竇先明覺禪師像
J26nB183_p0534c10║師真兮，休疑猜，丹青寫得十分有來。眼若三萬六千
J26nB183_p0534c11║頃之太湖兮，澄澄月湛。眉如洞庭兩山兮，列左右之
J26nB183_p0534c12║青堆。掌中日月光被天下兮，瞻仰何極？舌底懸河滾
J26nB183_p0534c13║滾兮，而千丈巖之飛瀑。可陪雪竇風高兮，敢擬擬所？
J26nB183_p0534c14║以為明覺大師，乃大寂九世之孫爾。
J26nB183_p0534c15║禹門幻老和尚像
J26nB183_p0534c16║只者老和尚，謂是我師祖，從來不相識，未知還是麼？
J26nB183_p0534c17║是與不是俱成毀，禮拜不須動唇齒。
J26nB183_p0534c18║天童密老和尚像
J26nB183_p0534c19║臨濟未墜之道，老人崛起法門，將傾之廈，一棒全提。
J26nB183_p0534c20║坐鎮也，如泰山之岋嶪；令行也，奚鬼神之敢窺？咦！示
J26nB183_p0534c21║寂來今剛十年，撫今追昔恨何言？（陸春明請）
J26nB183_p0534c22║只此先師像，白禪謾描摸，應知自己底，何嘗隔纖粟？
J26nB183_p0534c23║持歸供養爾慇懃，不必山僧更叮囑。（▆▆請）
J26nB183_p0534c24║只者老和尚，一生自孤獨。佛法不順人情，世法猶難
J26nB183_p0534c25║湊泊，動則拽杖便行，靜則鎮如山嶽。圓寂來今幾許
J26nB183_p0534c26║年，平禪供養何時足？（平原請）
J26nB183_p0534c27║天童我老人，臨濟三十世，來今幾許年，棒頭更嚴利。
J26nB183_p0534c28║不惟掀翻佛祖窠臼，自己門風一時掃地，誰能為你
J26nB183_p0534c29║扶得起？（湛庵常請）
J26nB183_p0534c30║轉面無情老凍儂，家私沒盡起天童，破砂盆滅陳油
J26nB183_p0535a01║醬，誰信其能振祖風？（師南能請）
J26nB183_p0535a02║頭髮蓬，骨頸縮，奕奕風清秀兩目，怪伊不殉人情，一
J26nB183_p0535a03║生孤獨，聲名自響大明國。
J26nB183_p0535a04║日冷風高，山枯海裂，崛起一條白棒，斬新不帶枝葉，
J26nB183_p0535a05║打盡四海英靈，皮下幾個無血？中興臨濟白拈賊。
J26nB183_p0535a06║春風影現老和尚，描畫將來豈我師？覿面難言心曲
J26nB183_p0535a07║事，一條白棒普天知。（澂清月請）
J26nB183_p0535a08║宗旨玄要，棒徹骨髓。南山獨坐兮，高峰累累。
J26nB183_p0535a09║老人像，如何題？塺斑滿面黑媸媸，塗污重重又塗污，
J26nB183_p0535a10║分明有苦阿誰知？（像塺壞）
J26nB183_p0535a11║震響禹門，通玄發孽，坐金粟，入黃檗，明州育王并太
J26nB183_p0535a12║曰，撞著的面門裂，做盡冤家不肯休，大明國裏誰相
J26nB183_p0535a13║識？不須說，七十七年為蛇畫足。
J26nB183_p0535a14║臘盡年窮一句親，杖頭寒色影新新，兒孫若個成家
J26nB183_p0535a15║業，不藉陽和徹骨貧。（野夫元請）
J26nB183_p0535a16║讚也讚不到、罵也罵不著，如龍遇水虎靠山，一條白
J26nB183_p0535a17║棒旋風落。
J26nB183_p0535a18║頭上堆疊，腳下逼塞，面前一片明明歷歷。若要不肖
J26nB183_p0535a19║讚伊，且向者裏著筆。
J26nB183_p0535a20║臨濟中興老和尚，太白山頭起蟄龍。聲浩浩，徹寰中，
J26nB183_p0535a21║破砂盆底舊家風。（法幢幟請）
J26nB183_p0535a22║本師老和尚，骨頭硬似鐵，活底撞著死、死底撞著活。
J26nB183_p0535a23║臨濟中興一古錐，春風滿地花狼籍。（津牧制請）
J26nB183_p0535a24║自題像
J26nB183_p0535a25║普天愛熱鬧，癡汝獨孤冷，時流倒退走，宛如離陷阱。
J26nB183_p0535a26║白棒一味耳，任他鬥弄影，端居雪竇峰，思古常冥冥。
J26nB183_p0535a27║十數煙柴頭，風霜愈清勁，我像若為題，我語須承領。
J26nB183_p0535a28║咄！（諸方云：「雪竇不肯放行，只著得十來個煙柴頭。」）
J26nB183_p0535a29║不存衲僧性命，掃蕩佛祖窠窟，放出無位真人，擉瞎
J26nB183_p0535a30║頂門一隻。常禪，常禪，且莫容易拈出。（湛庵常請）
J26nB183_p0535b01║頭陀法席卻重開，拄杖閒攜到一回，撥動幾多人落
J26nB183_p0535b02║魄，掃除知解等寒灰。轉身句，頂門鎚，悄然堪把玩，據
J26nB183_p0535b03║令何崔嵬？（法幡幟請）
J26nB183_p0535b04║通身病骨，老年鐵硬，拄杖隨身，全提正令。格外絕承
J26nB183_p0535b05║當，機先不留朕。咄！法幢上座寫伊去，惑亂東甌人未
J26nB183_p0535b06║已。（又）
J26nB183_p0535b07║老僧年老矣，一杖倚閒身，冷坐長如此。壯哉正上人，
J26nB183_p0535b08║巾瓶十五載，於我何疏親？咦！嫉毀慣嘗甜似蜜，欣然
J26nB183_p0535b09║扶起破砂盆。（山夫正請）
J26nB183_p0535b10║為人須為徹，殺人須見血，試看雪霜中，長松凜高節。
J26nB183_p0535b11║（師南旋請）
J26nB183_p0535b12║拄杖閒閒撐日月，七穿八穴任縱橫，年來泛濫如何
J26nB183_p0535b13║道？珍重兒孫莫浪行。（徵庵研請）
J26nB183_p0535b14║黃金面皮，生鐵作骨，拄杖撐天，虛空壁立，要與天下
J26nB183_p0535b15║衲子為標格。（冷堂林請）
J26nB183_p0535b16║通身無影，全機獨露，溢目光生，阿誰解顧？顧不顧，興
J26nB183_p0535b17║化克賓曾話墮。（律牧制請）
J26nB183_p0535b18║兀坐堆堆地，無識又無智，有來問是誰，頭顱便打碎。
J26nB183_p0535b19║咦！與麼為人也？道是臨濟遠孫三十一世。（弘遠紹請）
J26nB183_p0535b20║寒威凜凜雪霜天，卓朔眉毛口似緘，不是老僧嚴面
J26nB183_p0535b21║目，一分行貨一分錢。（僧幢建請）
J26nB183_p0535b22║瞎驢滅卻正法眼藏，擬議思量三十痛棒，且道何以
J26nB183_p0535b23║如此？莫謗，莫謗。（爾愚環請）
J26nB183_p0535b24║臨濟正法眼，卻被瞎驢滅，雪竇老古錐，何須更饒舌？
J26nB183_p0535b25║一棒掀翻，不存軌轍。秋月澄澄庭桂香，清風浩浩光
J26nB183_p0535b26║尤潔。（澂清月請）
J26nB183_p0535b27║老僧今老矣，獨坐對春風，極目明明句，高懸祖印隆。
J26nB183_p0535b28║聲落落，光重重，只條拄杖閒閒豎，盡在渠儂不借中。
J26nB183_p0535b29║（惟極致請）
J26nB183_p0535b30║祖師心印即在目前，一條拄杖鎮日閒閒，誰似渠儂
J26nB183_p0535c01║樂自然？（祖綱目請）
J26nB183_p0535c02║既云直指口喃喃，何似東行卻向南？覷破阿師分付
J26nB183_p0535c03║句，青從藍出出於藍。（野夫元請）
J26nB183_p0535c04║者漢從來沒伎倆，橫三豎四只條棒，打破英靈衲子
J26nB183_p0535c05║頭，不風流處也風流。（解齊純請）
J26nB183_p0535c06║臨濟宗風入門便喝，只者老漢也解提掇，驀然撞著
J26nB183_p0535c07║衲僧，一時潑撒。（商予起請）
J26nB183_p0535c08║實而虛、虛而實，虛實明明兩眼赤。坐斷春風三月天，
J26nB183_p0535c09║鐵船高駕虛空窄。（虛舟省請）
J26nB183_p0535c10║面黃體瘦骨稜層，一拂橫拈意不輕，道被好持回供
J26nB183_p0535c11║養，只條白棒振家聲。（道被宜請）
J26nB183_p0535c12║春風影裏老頭陀，兀坐堆堆意若何？反復思量無別
J26nB183_p0535c13║事，閒攜拄杖愛人過。（無凡誠請）
J26nB183_p0535c14║老庵兀坐靜寥寥，瀚海風清極望遙，拄杖閒閒從烈
J26nB183_p0535c15║傑，謾聽春雨濺春濤。（願海惟極請）
J26nB183_p0535c16║拄杖倚肩春晝暖，頂門髮白露全機，閒閒獨坐雙眉
J26nB183_p0535c17║啟，靜聽雷音徹翠微。（古音呂請）
J26nB183_p0535c18║恰恰春風三月天，桃紅李白鬥芳妍，山僧冷坐無言
J26nB183_p0535c19║說，喜有松聲在耳邊。（已信解請）
J26nB183_p0535c20║蓬鬆髮白鬢如霜，卻是東婁徐大郎，佛祖位中無處
J26nB183_p0535c21║著，破堂茅屋即相當。（破堂杲請）
J26nB183_p0535c22║鼻孔昂藏，眉毛卓朔，拄杖不離，誠難湊泊。咄！除是知
J26nB183_p0535c23║音，為伊開拓。（蒼玄昊請）
J26nB183_p0535c24║行猷乞題像，教我如何說？記得少年遊，練川古風月，
J26nB183_p0535c25║迄今許久年，吾嘗於此切，汝今持去休狼籍。（仲嘉猷請）
J26nB183_p0535c26║不向婁江古寺栖，攜笻雲水自東西，而今老大仍無
J26nB183_p0535c27║用，一副形容作麼題？（隆福請，係師發跡處）
J26nB183_p0535c28║雪竇山僧老無力，時把虛空向人塞，直教吞吐口難
J26nB183_p0535c29║開，要與叢林作規則。（幻峰山請）
J26nB183_p0535c30║咄哉！老漢默坐，何以法門盛大至如此？思量去後誠
J26nB183_p0536a01║無砥。（靈玄尼請）
J26nB183_p0536a02║春無三日晴，夏無十日雨，咄哉老頭陀，喜怒誠如此。
J26nB183_p0536a03║不知有人，豈知有己？（慈雨請）
J26nB183_p0536a04║東風歷亂春三月，草木花香匝地煙，老大不堪頻話
J26nB183_p0536a05║墮，只條藜杖倚青天。（自願請）
J26nB183_p0536a06║熏風影裏頭陀老，到處逢人便落草，草裏突出大蟲
J26nB183_p0536a07║來，且道落草好不好？咦！（廣心請）
J26nB183_p0536a08║春風拂拂柳條青，舉眼無非觸處真，遍界不藏伊面
J26nB183_p0536a09║目，莫隨形影認山僧。（慧修請）
J26nB183_p0536a10║者漢絕情謂，獨坐春風前，相逢不拈出，問著棒頭先，
J26nB183_p0536a11║直是曹溪客，總教一吸乾。（廣東禪人請）
J26nB183_p0536a12║架海金鰲何用尋？乳峰個老意深深，一條棒接英靈
J26nB183_p0536a13║漢，無限平人聽陸沉。（萬因聖請）
J26nB183_p0536a14║頂門髮白，雙眼如漆，拂子橫拈，全機出沒。誰信天風
J26nB183_p0536a15║助清徹？（曇▆請）
J26nB183_p0536a16║打人打得血腥腥，多少禪和怨不平，不謂形容如此
J26nB183_p0536a17║看，元來一等笑忻忻。（透伊請）
J26nB183_p0536a18║虛空無壁落，大地絕纖塵，誰謂天地閒？閒閒只老僧。
J26nB183_p0536a19║孔謙居士請伊供養，得不知音？（余孔謙請）
J26nB183_p0536a20║不喜呵祖罵佛，單與禪和作孽，若道徹底為人，好與
J26nB183_p0536a21║鐵鞭三百。（天儀請）
J26nB183_p0536a22║題李次公寫破山和尚像
J26nB183_p0536a23║破山兄，蜀中客，驀劄相逢，同門出入。春風別去十八
J26nB183_p0536a24║年，面目儼然頭未白。阿呵呵，也難得，不是李次公先
J26nB183_p0536a25║生，那來有者個消息？
J26nB183_p0536a26║鹿門和尚像
J26nB183_p0536a27║清風白雲，高山明月，磊落神襟，怡然坦率。玉轉珠迴
J26nB183_p0536a28║佛祖言，要津把斷過者難，白棒聲聲作指南。
J26nB183_p0536a29║又
J26nB183_p0536a30║從律入教、由教歸宗，一稱義虎、一號人龍。眉毛恬惔，
J26nB183_p0536b01║拄杖巃嵷。扶起剎竿青嶂裏，白雲坐斷何終窮？
J26nB183_p0536b02║寶慶南大師像
J26nB183_p0536b03║悠然只塊太湖石，坐底閒閒體自寬，三尺竹篦拈在
J26nB183_p0536b04║手，清風凜凜逼人寒。
J26nB183_p0536b05║見月和尚像
J26nB183_p0536b06║髮白顏童，眉橫目秀，戒光爍天，是大明咒。咦！儼然只
J26nB183_p0536b07║個須菩提，趺坐蒲團絕滲漏。
J26nB183_p0536b08║空林大師像
J26nB183_p0536b09║堆堆兀坐老知止，白眼睜睜耐看人，直截口門殊不
J26nB183_p0536b10║管，任他歡喜任他嗔。殊可怪，又可親，不知誰是吾知
J26nB183_p0536b11║音？
J26nB183_p0536b12║梵清禪師像
J26nB183_p0536b13║咄者老古錐，清風拂人意，一味喜高閒，望海峰頭寄。
J26nB183_p0536b14║金粟天童聚晤來，三十餘年情不替，而今老大更何
J26nB183_p0536b15║為？彼此依然眼似眉。
J26nB183_p0536b16║法幢藏主肖像請題
J26nB183_p0536b17║天岸寧遠，一輪秋碧，大寶在握，聲光奚奕，把斷兮離
J26nB183_p0536b18║微，展開兮妙密。春風影裏起春雷，迅耳令人掩不及。
J26nB183_p0536b19║吳萃凡肖像，其子侍立。
J26nB183_p0536b20║松間屏坐石床寒，無字經兮不耐看，剔起眉毛開兩
J26nB183_p0536b21║眼，宛然分付與郎官。
J26nB183_p0536b22║養拙法姪像
J26nB183_p0536b23║清秋葉落庭前樹，皓月當空影自虛，鼻孔遼天生話
J26nB183_p0536b24║墮，克家之子固如如。
J26nB183_p0536b25║黎太沖居士像
J26nB183_p0536b26║闊目長髯，清神古道，韻出儒林，衲僧履造。如我意把
J26nB183_p0536b27║柄在手，頂門上日輪杲杲，悠悠坐斷楚陽城，世出世
J26nB183_p0536b28║間揖此老。
J26nB183_p0536b29║道婆小像乞題
J26nB183_p0536b30║者婆子亦奇特也，向山僧討筆墨，雖然不說老婆禪，
J26nB183_p0536c01║豈可與麼便默得？咄！念佛底，識不識？手中者串數珠，
J26nB183_p0536c02║一百零單八粒。
J26nB183_p0536c03║吳定庵居士像
J26nB183_p0536c04║大好悠悠獨步時，心如墻壁眼如眉，等閒踏著自家
J26nB183_p0536c05║底，便跨虛空背上騎。
J26nB183_p0536c06║張叔平居士像
J26nB183_p0536c07║叔平居士僧無異，只少身披一衲衣，不知何意秋林
J26nB183_p0536c08║下，獨立亭亭喚不歸。
J26nB183_p0536c09║湧泉六可禪師像
J26nB183_p0536c10║化行台嶺已多年，末後光明在湧泉，住院草鞋長挂
J26nB183_p0536c11║壁，諸方嘉仰競稱傳，為人處絕廉纖，掌握看看據令
J26nB183_p0536c12║全。
J26nB183_p0536c13║戒初律師像
J26nB183_p0536c14║者個阿師，春風滿面，戒月輝輝，是渠影現。淡道交情
J26nB183_p0536c15║三十年，今朝冷坐誠難倩。
J26nB183_p0536c16║緇素數禪侶自繪小像，請題法偈於頂。
J26nB183_p0536c17║匡床兀坐默無言，何止單丁三十年？孤坐一般開化
J26nB183_p0536c18║遠，卓然雪竇一同參。（無等上座）
J26nB183_p0536c19║讚歎難容個阿師，鬧藍叢裏解垂機，已然面目難磨
J26nB183_p0536c20║滅，何待知音更寫眉？（印初講主）
J26nB183_p0536c21║蒲團一幅即空山，端的那伽大定間，開眼不須彈指
J26nB183_p0536c22║作，和盤生意在容顏。（清隱上人）
J26nB183_p0536c23║空山片石，冷坐忘歸。手中如意，一柄兩眼，睜開看誰？
J26nB183_p0536c24║咄咄！莫便隨他去，應觀自己底。（雪汀上人）
J26nB183_p0536c25║氣吞海嶽，力荷叢林，肯受佛祖鉗鎚，不落聖凡階級。
J26nB183_p0536c26║坐斷乾坤事未休，畢竟與誰同得失？（無凡上座）
J26nB183_p0536c27║一叢梅竹一溪雲，指上輪珠歷歷分，惟我獨尊真面
J26nB183_p0536c28║目，乾坤之大與誰聞？（張雲臺）
J26nB183_p0536c29║鼻直眉橫已若知，水邊林下且隨時，掌珠颺得滄溟
J26nB183_p0536c30║裏，自有光輝動四維。（王民璽）
J26nB183_p0537a01║更無些物眼前橫，一念於中生不生？風味者時描不
J26nB183_p0537a02║就，虛空上下坦然平。（李伯凝）
J26nB183_p0537a03║手轉輪珠殊好時，長松峭石絕塵機，達人氣宇曾開
J26nB183_p0537a04║拓，自問休容一點疑。（張本泉）
J26nB183_p0537a05║年深松節已摩霄，瘦石閒雲類可調，著個愛閒空觀
J26nB183_p0537a06║士，人生誰似此逍遙？（劉子賢）
J26nB183_p0537a07║嚴公一片閒田地，翻轉多時雨露新，猶把鋤頭眼律
J26nB183_p0537a08║律，不知有底向誰論？（法姪嚴𨍏轢）
J26nB183_p0537a09║枕流漱石豈尋常？卻是子潛坐有當，斂手停看書不
J26nB183_p0537a10║語，莫非為想自家忙。（徐子潛）
J26nB183_p0537a11║寒山層層，白雲寂寂，松聲在耳，清風起握。文章滿口
J26nB183_p0537a12║兮，王侯可卑。量等虛空兮，彭搏算失。正與麼時誰證
J26nB183_p0537a13║明？祖孫坐立何親親？（彥函黃公）
J26nB183_p0537a14║眉際渾無事，一種閒三昧，晏坐于其中，闍黎何所愛？
J26nB183_p0537a15║松一枝，石一塊，展開風月常相對。（無飾上人）
J26nB183_p0537a16║
J26nB183_p0537a17║
J26nB183_p0537a18║
J26nB183_p0537a19║
J26nB183_p0537a20║雪竇石奇禪師語錄卷十四（終）