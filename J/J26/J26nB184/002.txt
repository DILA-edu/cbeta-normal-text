J26nB184_p0549a01║牧雲和尚七會餘錄卷之二
J26nB184_p0549a02║姑蘇西華山秀峰寺門人（行瑋）等編
J26nB184_p0549a03║室中語要
J26nB184_p0549a04║師云：「山僧此間禪，不用你低頭思量，只要眼親手快，
J26nB184_p0549a05║直下薦去。古人云：『舉不顧，即差誤。擬思量，何劫悟？』大
J26nB184_p0549a06║慧云：『此事若向事上覷即疾，向意根下卜度則遲。』設
J26nB184_p0549a07║若道一總不會，且問你：忽若內逼時便走，是會不會？
J26nB184_p0549a08║報鐘響便起單著衣，是會不會？自諦審看！當此時節，
J26nB184_p0549a09║佛眼也覷不見，極是現成，何不便恁麼承當去？多少
J26nB184_p0549a10║省力。」
J26nB184_p0549a11║師云：「大凡學地人自治不暇，在眾須理會己躬事，當
J26nB184_p0549a12║心無異緣，慎勿三三兩兩聚頭商量，自己黑漫漫地，
J26nB184_p0549a13║又妄教人如何參，如何看，如何疑？又謂某人語是、某
J26nB184_p0549a14║人語非，此最是惡口。」
J26nB184_p0549a15║師云：「兄弟家既來參禪，禪無定相，不可自己先執了
J26nB184_p0549a16║一見，須是放下從前解會，如初生嬰兒，禪道、佛法一
J26nB184_p0549a17║總不理會，但時中憤然見師家發一言，示一機，便急
J26nB184_p0549a18║著眼，此則不定時節，便有相應。若雖隨著師家，純用
J26nB184_p0549a19║自己執見作功，如甚麼相似？正如人家學生子要學
J26nB184_p0549a20║舉業，從了先生，將經旨從頭指點。學生不理會，雖聽
J26nB184_p0549a21║先生說了，卻道者經旨難解難入，背地裡卻將山歌
J26nB184_p0549a22║曲本小說逐日去看，自謂容易領覽。你道此學生子
J26nB184_p0549a23║要做秀才得也未？中選也未？莫道中選，情知做秀才
J26nB184_p0549a24║也無分。選佛亦如是，既到者裡，聽者大爐鞴中煆煉，
J26nB184_p0549a25║夙有靈骨底一捱一拶，自然築著磕著，原其初志，全
J26nB184_p0549a26║在無一絲頭知解為礙，故得容易入門也。所以云：『十
J26nB184_p0549a27║方同聚會，箇箇學無為。此是選佛場，心空及第歸。』」
J26nB184_p0549a28║師云：「參禪人須具正見，不可作外道見解。何故？即如
J26nB184_p0549a29║而今人不肯修行底，日用隨聲逐色，業識茫茫，同不
J26nB184_p0549a30║必論。出來參學，聞知識開示個本來人，即便執四大
J26nB184_p0549b01║五蘊中有個本來人，此便是外道見了。且未嘗見得
J26nB184_p0549b02║本來人如何面目，即便計四大是有壞底、本來人是
J26nB184_p0549b03║無壞底，四大是假底、本來人是真底，四大不能動用、
J26nB184_p0549b04║本來人能動轉四大，此病莫道新學菩薩，即久在叢
J26nB184_p0549b05║林，十箇有五雙如是。殊不知執真底不壞底，即是常
J26nB184_p0549b06║見；執假底壞底，即是斷見。斷常二見蘊於胸次，即是
J26nB184_p0549b07║生死根本。此見不消，要出生死又何能得？所以永嘉
J26nB184_p0549b08║云：『修行恐落斷常坑。』又有底畢竟要見此本來人，逐
J26nB184_p0549b09║日捫空捕影，撐眉努目，如渴鹿趁陽燄，走到老死，本
J26nB184_p0549b10║來人畢竟無你獲處。你若要去此等見解、此等病痛，
J26nB184_p0549b11║須向大棒下討箇倒斷，則佛病、祖病、禪病、生死病，四
J26nB184_p0549b12║百四苦病、八萬四千毛病，乃至外道家種種惡見，自
J26nB184_p0549b13║無地可寄，方纔胸次得安樂。」
J26nB184_p0549b14║師云：「今時兄弟例皆務有得說，見問一句，不原問旨，
J26nB184_p0549b15║即儱侗荅一句，或一喝便走，自謂當機直截，殊不知
J26nB184_p0549b16║賺了也。所以當時老東山云：『我者裡不比諸方，要你
J26nB184_p0549b17║擎拳豎指、拂袖便行、下咄下喝。秪要一言下道得諦
J26nB184_p0549b18║常，便是汝見處。』蓋亦變董通途，因病發藥，正治杜撰
J26nB184_p0549b19║影響之流。」
J26nB184_p0549b20║師云：「大凡師家垂問，要在驗人端的。你若端的了，出
J26nB184_p0549b21║語自然中節；若未中節，其病在自己見處未真。譬如
J26nB184_p0549b22║堪輿家定風水相似，看山勢從何處來，到此盤結，青
J26nB184_p0549b23║龍白虎、主山案山、下沙水口，雖則種種相稱，像個堂
J26nB184_p0549b24║局，未為得真氣脈。要得真氣脈，全在一點真穴上。若
J26nB184_p0549b25║是具眼底，一點便著，則左右皆吉；點穴若錯，則主山
J26nB184_p0549b26║好也無用，照山好也無用，青龍也無用，白虎也無用。
J26nB184_p0549b27║下語亦復如是，不點著正脈，儘你作聰明、逞伎倆，尖
J26nB184_p0549b28║新奇巧，總無交涉。若是有志之士，自不東尋西湊，直
J26nB184_p0549b29║須慎重，不將放過，時時退步，絕卻閒想，向命脈上理
J26nB184_p0549b30║會清楚。然後一語清則語語清，一問了則問問了，縱
J26nB184_p0549c01║然無語亦自分明。其間湊來底，有語是、有語不是，細
J26nB184_p0549c02║勘之不惟不是處不是，即其是處亦是偶爾成文，彷
J26nB184_p0549c03║彿蹈襲，只為支吾得一轉兩轉，即便自謂了事，其實
J26nB184_p0549c04║腳跟下正未穩在，所以胸中有時不疑，又有時疑；有
J26nB184_p0549c05║處透得，又有處透不得。恍恍惚惚，隨語生解。此病若
J26nB184_p0549c06║不自肯退步知非，重新發憤，討個倒斷，縱千佛出世
J26nB184_p0549c07║亦救不得。」
J26nB184_p0549c08║師云：「昔雲長公辭孟德，曹公以義聽其行，所經歷五
J26nB184_p0549c09║關皆衝突而過，五關之將鮮有能阻遏者。今衲子相
J26nB184_p0549c10║從於此，尋常非不放行，偶拈片瓦礫向面前，渠便礙
J26nB184_p0549c11║腳，何況五關耶？」
J26nB184_p0549c12║師一日云：「死生縛三塗果人，知必根惡業故。居恒見
J26nB184_p0549c13║質直樸愿者，必稱曰：『若是人者，生無惡，死不入地獄
J26nB184_p0549c14║矣。』正不知所見未正，生死之輪正未息也。見之不正，
J26nB184_p0549c15║獲苦甚於他業。《楞嚴》云：『如行路人，往來相見。』見不正
J26nB184_p0549c16║者，謂身見諸邪見也。故為善人易，無諸身見難。修學
J26nB184_p0549c17║人其可不知耶？」
J26nB184_p0549c18║師一日問禪者云：「教中何以名實相？」禪者云：「實相者，
J26nB184_p0549c19║離相之謂。」師云：「實相者，乃法性也。法性即性空，性空
J26nB184_p0549c20║即緣會，緣會即諸法，故不可言實相離相，不若云諸
J26nB184_p0549c21║相非相，則實相明矣。今時衲子心識麤淺，往往說全
J26nB184_p0549c22║體現、說覿面不識。及徵驗之，皆未了性空緣會之旨，
J26nB184_p0549c23║謬執諸相即實相，與佛祖意便霄壤相隔，以其未消
J26nB184_p0549c24║聲色翳障，所謂差之毫釐，失之千里也。又有者，向諸
J26nB184_p0549c25║相之外認實相。嗚呼！堅執世相，自謂證聖，凡夫而號
J26nB184_p0549c26║帝王也。離相求真，自謂得法，外道而迷斷常也。古尊
J26nB184_p0549c27║宿云：『老僧三十年未得個入處，見山是山，見水是水；
J26nB184_p0549c28║中間得個入處，見山不是山，見水不是水。直至而今，
J26nB184_p0549c29║見山依舊是山，見水依舊是水。』談世間相常住者，必
J26nB184_p0549c30║如古宿，其庶幾乎？」
J26nB184_p0550a01║師一晚云：「近來士大夫亦有留心宗乘，將此事為奇
J26nB184_p0550a02║特。然此事實是奇特，但到家人不作此想。譬若有人
J26nB184_p0550a03║平時未嘗出戶，所見自眇。或者攜之登泰山，及其巔，
J26nB184_p0550a04║遂得大觀，四望寥廓，不免生奇異想。及乎久處習視，
J26nB184_p0550a05║則為尋常，自忘其所履之高矣。如我禾中無山，望不
J26nB184_p0550a06║及遠，登虎丘可見金閻人物，虞山百里髻髮相對；登
J26nB184_p0550a07║穹窿，殆見姑蘇一境，虎丘諸山皆出其下；登金焦則
J26nB184_p0550a08║見大江滔滔西來，以其無蔽，南北郡縣皆在指顧，豈
J26nB184_p0550a09║不為曠且遠乎？雖然，若將方泰山所見，自當一笑。先
J26nB184_p0550a10║佛教門蓋有無量，自淺之深，約為三乘，小根得其淺、
J26nB184_p0550a11║大根得其深，深者自深、淺者自淺，淺不知淺者，智眼
J26nB184_p0550a12║不同，所見亦異也。語其異小者淺者求至佛地，窮劫
J26nB184_p0550a13║尚不能得。達磨直指人立地成佛，豈不直捷？令衲子
J26nB184_p0550a14║輩不知法有淺深，往往以佛祖明心見性，配合外典，
J26nB184_p0550a15║不知彼所說心性尚不類佛法之淺者小者，合之同
J26nB184_p0550a16║之，正猶一旦升泰山之頂，自不知所履之高。聞有人
J26nB184_p0550a17║云：『金焦之高若此。』信之。有人云：『穹窿之高亦若此。』又
J26nB184_p0550a18║信之。更有給之者云：『虎丘之高亦類此。』皆信而不辨。
J26nB184_p0550a19║何故？以足跡未嘗稍經虎丘諸山也。必行遠自邇、升
J26nB184_p0550a20║高自平，然後知虎丘不若泰山、泰山之不類虎丘。古
J26nB184_p0550a21║尊宿如百丈、南泉、黃檗、臨濟、南陽大珠，皆知淺深、辨
J26nB184_p0550a22║同異之士也。衲子當法之，或有所得，慎勿以小見為
J26nB184_p0550a23║足，大心自忽，小者進、大者降，得其宗、究其諦，考其異
J26nB184_p0550a24║同、挹其淺深，則知宗乘之實為高出，三乘進趣皆在
J26nB184_p0550a25║下矣。彈指而超，豎指而悟，欲不名奇特，不可得也。又
J26nB184_p0550a26║常分也，不可稱奇特；未領悟者，不得不為奇特。」
J26nB184_p0550a27║書
J26nB184_p0550a28║荅崑山諸千如居士
J26nB184_p0550a29║自登銅井與木石居，跫然足音罕聞也。每念足下托
J26nB184_p0550a30║在道炤，故不以紙墨通殷勤。來諭，向日參禪，今原讀
J26nB184_p0550b01║書，聊盡秀才本分。山野道好，足下還見此本分麼？出
J26nB184_p0550b02║生廣大，步驟闊略，在天同天、在人同人，在僧同僧、在
J26nB184_p0550b03║俗同俗，湊泊無路、退避無門，非世出世間法，而不礙
J26nB184_p0550b04║世出世間法。張拙秀才云：「隨順世緣無罣礙，涅槃生
J26nB184_p0550b05║死等空花」是也。曹溪云：「離世覓菩提，恰如求兔角」是
J26nB184_p0550b06║也。老龐云：「日用事無別，惟吾自偶諧」是也。足下驀忽
J26nB184_p0550b07║與之相應，則知參禪不出此本分、讀書史也不出此
J26nB184_p0550b08║本分，在家不出此本分、出家也不出此本分。出家不
J26nB184_p0550b09║出此本分，做僧家也得，在家不出此本分，做俗漢也
J26nB184_p0550b10║得。做俗漢也得，處俗而不著俗相；做僧家也得，居僧
J26nB184_p0550b11║而不著僧相。夫然後貴也得而不著貴相，賤也得而
J26nB184_p0550b12║不著賤相，是法平等，無有高下。以故從上大力量漢，
J26nB184_p0550b13║現宰官身為如來使，致君澤民，提挈同類，透脫生死，
J26nB184_p0550b14║不生取舍情，不立人我見，不作奇特想，不起平常解，
J26nB184_p0550b15║靡不承此本分威光而已。所以云：「要明恁麼事，須是
J26nB184_p0550b16║恁麼人。若是恁麼人，必明恁麼事。」纔說恁麼，則水流
J26nB184_p0550b17║山峙也恁麼。日上月下也恁麼，魚躍鳶飛也恁麼，鶴
J26nB184_p0550b18║長鳧短也恁麼，即釋迦老子出世坐菩提場，四十九
J26nB184_p0550b19║年橫說豎說，嚇人嚇鬼也恁麼。末後拈花示眾，帶累
J26nB184_p0550b20║金色頭陀裂破面皮也恁麼。乃至從古至今，天下宗
J26nB184_p0550b21║師喚鐘作甕，高揮大抹，落艸求人也恁麼。諸大白衣
J26nB184_p0550b22║與曲彔床上老凍膿，激揚鏗鏘，建立法幢也恁麼。足
J26nB184_p0550b23║下不可不恁麼。故讀書時，可即讀書時究本分，不必
J26nB184_p0550b24║舍讀書而學佛，學佛時，可即學佛時究本分，不必礙
J26nB184_p0550b25║學佛而讀書，但取舍計較之念一萌，本分遂不隔而
J26nB184_p0550b26║隔矣。然則如何得不隔去？樹凋葉落，體露金風，面目
J26nB184_p0550b27║分明，切忌自家諱卻。
J26nB184_p0550b28║雲門云：「此事若在言語上，三乘十二分教豈是無言？
J26nB184_p0550b29║跛腳阿師大似病後驗方。」藥山云：「若也無言啟蒙，何
J26nB184_p0550b30║名達者？我今為汝說者個語，顯無語底。」大小藥山誘
J26nB184_p0550c01║人犯法。永嘉云：「默時說，說時默。大施門開無壅塞，合
J26nB184_p0550c02║水和泥不是好手。」香嚴云：「語是誑，寂是謗，語默向上
J26nB184_p0550c03║有事在。」久嚮香嚴，原來偷心未息。此四古錐，雖則老
J26nB184_p0550c04║婆心切，簡點將來，總在葛藤裏舒縮，且道那個親？
J26nB184_p0550c05║示葛瑞五居士
J26nB184_p0550c06║此門中事，非猛利心不入，非沉潛心不大。古人所謂
J26nB184_p0550c07║以無學之學，朝宗百川，正以一川有一川之名字，一
J26nB184_p0550c08║川有一川之淺深。彼川非此川，此川非彼川，及乎到
J26nB184_p0550c09║海，則同一味，失其本相。此不為淺，彼不為深，此即彼
J26nB184_p0550c10║也，彼即此也。雖然，觀乎海者則若是，未見乎海淺深
J26nB184_p0550c11║之脈、長短之相，如何能同？以彼但見乎此川，未見彼
J26nB184_p0550c12║川，但見乎一川，殊未窮百川，況能窮海乎？三乘十二
J26nB184_p0550c13║分，淺深之脈也；諸子百家，長短之相也。此亦言心，彼
J26nB184_p0550c14║亦言心；此而論性，彼亦論性；此而談理，彼亦談理。各
J26nB184_p0550c15║見其所至涯量耳。得源頭者，能此還此、彼還彼，長還
J26nB184_p0550c16║其長、短還其短，淺深還其淺深，不被百川之所瞄忽。
J26nB184_p0550c17║若轉其局面，則又一相一味，無敢立異同於其間。所
J26nB184_p0550c18║謂操縱在我，我為法王，於法自在。佛說三乘之教，皆
J26nB184_p0550c19║出世法也。舍此皆為世間之教。而三乘皆稱為聖人，
J26nB184_p0550c20║以其超出界外也。齋中無事，當以此討究之，則知達
J26nB184_p0550c21║磨一宗尊且貴矣。
J26nB184_p0550c22║示葉嶽心居士
J26nB184_p0550c23║用世人要實世相，若看世相不實，則不能救民於水
J26nB184_p0550c24║火之中；出世人要空世相，若看世相不空，則不能置
J26nB184_p0550c25║身于塵勞之外。不壞世相而又能出染，不著世相而
J26nB184_p0550c26║又能利生，唯佛耳。然善學柳下惠，當先學魯男子。要
J26nB184_p0550c27║學佛不著此岸、不住彼岸，當先看世間皆如影響，亦
J26nB184_p0550c28║是學老龐第一論頭。看渠當時傾萬金于湘江，賣箍
J26nB184_p0550c29║籬過日，何等手段？今既在此道，不擔荷，非丈夫也。既
J26nB184_p0550c30║擔荷，便以聖賢自居，便有援溺之任、同事之攝。若欲
J26nB184_p0551a01║行此道而不能化自以解脫、化他解脫，人將疑之矣。
J26nB184_p0551a02║以道自任，不使人信而使人疑，不亦失夫善化之術
J26nB184_p0551a03║乎！倘己心得而躬行，山僧為是瑣瑣，不妨贈金以黃。
J26nB184_p0551a04║示鄭子康居士
J26nB184_p0551a05║披來扎，知向法門著腳，實實為生死無常，出於至誠，
J26nB184_p0551a06║非泛泛者流所比也。從上諸佛諸祖發心修行，不過
J26nB184_p0551a07║如是。此入道之正因，第發心後，無論念佛參禪，但可
J26nB184_p0551a08║信而參，未可信而解也。若落意解，不惟參禪不發正
J26nB184_p0551a09║悟，即念佛一門，於誰字上未免強生節目矣。來云：「一
J26nB184_p0551a10║而二，二而一，著衣吃飯非本身，著衣吃飯真本身」等
J26nB184_p0551a11║語是也。古人云：「誰之一字？悟卻多少人？信而參者是
J26nB184_p0551a12║也。誰之一字，誤卻多少人，信而解者是也。」故參禪一
J26nB184_p0551a13║著，無論愚智，第一怕著一意見，若云此事必大英傑
J26nB184_p0551a14║漢做者，我或不能，則自畫矣。古人所謂先推出一座
J26nB184_p0551a15║須彌山障卻是也。今欲徑截理會，請收起如上葛藤，
J26nB184_p0551a16║無論念佛誰不誰、那吒本身不本身，急急還我鄭子
J26nB184_p0551a17║康居士面目來。快須著眼，切忌又打入理路去。
J26nB184_p0551a18║口口聲聲究本身，只緣知解費追尋，儻能截斷閒言
J26nB184_p0551a19║語，片骨塵毛解報恩。
J26nB184_p0551a20║示著書記
J26nB184_p0551a21║承當此事極難，其人從上師資相聚，切磋琢磨十年
J26nB184_p0551a22║二十年者，心相體信，造就不凡，於大法能入閫奧，鏟
J26nB184_p0551a23║去浮枝浮葉，直見根蒂，平日立心端端確確，處眾應
J26nB184_p0551a24║事圓融分曉，不執不泥，相時知變，謙光退步，遠離熱
J26nB184_p0551a25║鬧甘苦受淡，先聖一麻一麥為法求人，便是樣子。如
J26nB184_p0551a26║意一柄，為住山本錢，不得輕易拈出，直須拋向壁角
J26nB184_p0551a27║落頭，無人知處，從他生繡。年久月深，斑斑點點，古古
J26nB184_p0551a28║樸樸，硬硬橛橛。遇著個漢冷地覷著，認為奇貨，便與
J26nB184_p0551a29║當頭一擊，然後收拾拋向腦後，勿使狼籍。活卓卓地，
J26nB184_p0551a30║使千聖亦摸索不著。古人得意之後，埋光鏟耀，一味
J26nB184_p0551b01║信緣，或者老於丘壑，亦所不辭。今時流習，有一分之
J26nB184_p0551b02║長，便欲衒賣。此等裨販虎皮羊質，法所不取。古云：「紹
J26nB184_p0551b03║隆佛祖，非為小事。諦審先宗，是何標格？」切須保秘，慎
J26nB184_p0551b04║勿去心。
J26nB184_p0551b05║示修書記
J26nB184_p0551b06║豪傑之士，卓立世間，豈若庸庸瑣瑣空過一生，沒世
J26nB184_p0551b07║而名不稱？必頂天立地，用世出世，務欲轟轟烈烈，出
J26nB184_p0551b08║人一頭地，與聖賢佛祖聚頭磕膝，蒼生赤子同軀共
J26nB184_p0551b09║命，收拾威音王已前一片田地，真知灼見，界限分明，
J26nB184_p0551b10║契書牢固，直教現前，春生夏長，夜寐夙興，頭頭受用，
J26nB184_p0551b11║森羅萬象，不礙眼光，大地山河，了無異相。忽若暫起
J26nB184_p0551b12║佛見法見，便盡情掃向他方世界，何況玄妙情識，涕
J26nB184_p0551b13║唾涎沫，又何足憑？尋常硬紏紏地，不與人爭長競短，
J26nB184_p0551b14║一味退步，使一切人上覷下覷無處著眼，腳跟穩當，
J26nB184_p0551b15║透到大休大歇，然後推己之餘，無論寶坊茅舍，點化
J26nB184_p0551b16║一個半個，領取從前家業，使他如獅子王哮吼，百獸
J26nB184_p0551b17║腦裂，生死塵勞自能一刀截斷。今時出家兒，儘有向
J26nB184_p0551b18║上喜擔荷此事，要之所見不高、其識不遠，如蠅子蝸
J26nB184_p0551b19║牛，一點粘涎便沾染著，名曰行化。明眼人從旁觀之，
J26nB184_p0551b20║卻成笑具。不知到處逢人驀面欺，固衲僧本分當為
J26nB184_p0551b21║事，唯其一念繫著聲名貨利，遂差之毫釐失之千里，
J26nB184_p0551b22║流入逞伎倆猢猻隊中，別傳一宗，致不尊重。總圖得
J26nB184_p0551b23║因緣豐裕，不過一時鬧熱門庭，開口吐氣，七銅八鐵，
J26nB184_p0551b24║弄到頭來無些意味。夫子之道，予欲無言，然言以載
J26nB184_p0551b25║道，於今不朽。佛祖之法，亦本無言。若又無言啟蒙，何
J26nB184_p0551b26║名達者？設若言而昧昧，只可誑諕閭閻，要同釋迦夫
J26nB184_p0551b27║子積厚流光，何能企及？公知見深穩，加復沉潛，資深
J26nB184_p0551b28║逢源，三年不飛，飛即沖天，三年不鳴，鳴即驚人，乃古
J26nB184_p0551b29║今大逢之士，步驟如是。今既敝屣世相，直入法地，相
J26nB184_p0551b30║期負荷，以捍狂瀾。
J26nB184_p0551c01║答語
J26nB184_p0551c02║問：「大徹底人本脫生死，因甚命根不斷？」師云：「全承渠
J26nB184_p0551c03║力。」「佛祖公案只是一個道理，因甚有明與不明？」師云：
J26nB184_p0551c04║「古今榜樣。」「大修行人當遵佛行，因甚不守毘尼？」師云：
J26nB184_p0551c05║「種穀不生豆。」「杲日當空，無所不炤，因甚被片雲遮卻？」
J26nB184_p0551c06║師云：「切忌打失眼睛。」「人人有個影子，寸步不離，因甚
J26nB184_p0551c07║踏不著？」師云：「腳跟點地也未？」「盡大地是個火坑，得何
J26nB184_p0551c08║三昧不被燒卻？」師云：「弄潮須是弄潮人。」
J26nB184_p0551c09║問：「殿角風搖樹，行人盡解衣時如何？」師云：「火不待日
J26nB184_p0551c10║而熱。」「清風翻白羽，野老笑相親時如何？」師云：「利動君
J26nB184_p0551c11║子。」「佛殿東南因甚缺了一角？」師云：「瞻仰有分。」「僧堂中
J26nB184_p0551c12║幾人坐臥？」師云：「個個眼如盲。」
J26nB184_p0551c13║問：「達磨不來東土，二祖不往西天，玄沙因甚𡎺破腳
J26nB184_p0551c14║指？」師云：「賊因贓驗。」「頭頭上明，物物上了，總未是衲僧
J26nB184_p0551c15║巴鼻。如何是衲僧巴鼻？」師云：「七凹八凸。」「日日穿衣，因
J26nB184_p0551c16║甚道寸絲不掛？」師云：「才有一絲頭，便有一絲頭。」「打破
J26nB184_p0551c17║虛空底，又向何處安著？」師云：「東山西嶺。」「佛來也打，祖
J26nB184_p0551c18║來也打。且道還有過也無？」師云：「無端無端。」「盡大地是
J26nB184_p0551c19║沙門一隻眼，因甚看不見自己？」師云：「恰被眼瞞。」「大地
J26nB184_p0551c20║山河齊稽首，當恁麼時，誰人證據？」師云：「泥豬癩狗。」「走
J26nB184_p0551c21║遍天下底人，因甚寸步不移？」師云：「自首者，原其罪。」「橫
J26nB184_p0551c22║艸不拈、豎草不捏底人，莫不是虛消信施麼？」師云：「重
J26nB184_p0551c23║言不當吃。」「日日普請，那一個為甚不到？」師云：「切忌躲
J26nB184_p0551c24║根。」
J26nB184_p0551c25║問：「現成公案，為甚趙州八十行腳？雪峰九上三登？」師
J26nB184_p0551c26║云：「欲窮千里目。」「佛未出世，祖未西來，單傳一脈，何人
J26nB184_p0551c27║護持？」師云：「三十棒放汝不過。」「一月普現一切水，一切
J26nB184_p0551c28║水月一月攝。如何是現攝底道理？」師云：「山僧在你腳
J26nB184_p0551c29║底。」「四大互融，因甚水火不同器？」師云：「天上星，地下水。」
J26nB184_p0551c30║「龍得水時添意氣，虎逢山色長威獰，忽遇山崩海竭，
J26nB184_p0552a01║又作麼生？」師云：「全身敗露，四山相逼。」「如何是出身一
J26nB184_p0552a02║句？」師云：「棺木裡瞠眼。」
J26nB184_p0552a03║問：「法身有三種病、二種光，是甚麼病？是甚麼光？」師云：
J26nB184_p0552a04║「口是禍門。」「雪覆千山，為甚麼孤峰不白？」師云：「理無曲
J26nB184_p0552a05║斷。」「如何是夜半正明，天曉不露？」師云：「十成好個金剛
J26nB184_p0552a06║鑽。」「東山水上行，畢竟明甚麼邊事？」師云：「面目現在。」「坐
J26nB184_p0552a07║斷十方猶點額，密移一步看飛龍。如何是密移一步？」
J26nB184_p0552a08║師云：「夜半床頭摸枕子。」「從天降下則貧窮，從地涌出
J26nB184_p0552a09║則富貴。如何是從地涌出富貴？」師云：「孟嘗君清光炤
J26nB184_p0552a10║眼尚迷家。」「明白轉身猶墮位，天童意作麼生？」師云：「老
J26nB184_p0552a11║鼠入牛角。」「如何是八角磨盤空裡走？」師云：「天上天下。」
J26nB184_p0552a12║「露柱是不遷義，水流風動又作麼生？」師云：「眾眼難瞞。」
J26nB184_p0552a13║「玄沙云：『諦當！甚諦當！敢保老兄未徹在。』請吾師道一
J26nB184_p0552a14║句來。」師云：「一畝之地，三蛇九鼠。」「懷州牛喫禾，益州馬
J26nB184_p0552a15║腹脹。天下覓醫人，灸豬左膊上。意旨如何？」師云：「焦磚
J26nB184_p0552a16║打著連底凍。」
J26nB184_p0552a17║鹽梅禪師住普安，示眾。「住青山不在青山，住紅塵不
J26nB184_p0552a18║著紅塵。且道此人轉甚麼法輪？得與麼脫套？」師代云：
J26nB184_p0552a19║「多年布衾冷如銕，有一棒到你，山僧辜負汝輩；無一
J26nB184_p0552a20║棒到你，汝輩孤負山僧。具有剛果衲子，試為我定當
J26nB184_p0552a21║看。」師代云：「好肉不剜瘡。鱉子門二時，潮涌千尋，忽若
J26nB184_p0552a22║傾堤倒岸來，汝諸人作麼抵當？」師代云：「有功者賞一
J26nB184_p0552a23║棒。打不回頭，且道是獅子兒、鳳凰兒？」師代云：「炤顧兩
J26nB184_p0552a24║莖眉。正此嚴冬天氣，脫卻鶻臭布衫，解下娘生褲子。
J26nB184_p0552a25║且道是恁麼人境界？」師代云：「勘過了打。」
J26nB184_p0552a26║師舉：「雲門示眾云：『人人盡有光明在，看時不見暗昏
J26nB184_p0552a27║昏。作麼生是諸人底光明？』自代云：『廚庫三門。』」師云：「大
J26nB184_p0552a28║小雲門錯下名言，秪如世間光明遍一切處。晝有日
J26nB184_p0552a29║之光明，夜有月之光明，無月夜有燈之光明，眾所共
J26nB184_p0552a30║見。因甚諸人光明看時不見？既不見，那裏見得是光
J26nB184_p0552b01║明？又既是光明，因甚暗昏昏地，諸人還理會得也未？」
J26nB184_p0552b02║遂拈杖打滅燈，召眾云：「山僧先歸方丈去也。諸人若
J26nB184_p0552b03║摸著單位，可來通個消息。」
J26nB184_p0552b04║師云：「山僧昨晚舉人人盡有光明話，山僧吹滅燈歸
J26nB184_p0552b05║方丈，教諸人暗中摸取單位，曾摸著也未？若摸不著，
J26nB184_p0552b06║諸人昨夜向甚處睡？若也摸著，且道通得個甚麼消
J26nB184_p0552b07║息？還會麼？將謂吾辜負汝，卻是汝辜負吾。」遂出堂。
J26nB184_p0552b08║舉：「南天竺國異見王，問波羅提尊者曰：『何者是佛？』提
J26nB184_p0552b09║曰：『見性是佛。』王曰：『師見性否？』提曰：『我見佛性。』王曰：『性
J26nB184_p0552b10║在何處？』提曰：『性在作用。』王曰：『是何作用？我今不見？』提
J26nB184_p0552b11║曰：『今現作用，王自不見。』王曰：『於我有否？』提曰：『王若作
J26nB184_p0552b12║用，無有不是；王若不用，體亦難見。』王曰：『若當用時，幾
J26nB184_p0552b13║處出現？』提曰：『若出現時，當有其八。』王曰：『其八出現，當
J26nB184_p0552b14║為我說。』波羅提即說偈曰：『在胎為身，處世為人，在眼
J26nB184_p0552b15║曰見，在耳曰聞，在鼻辨香，在口談論，在手執捉，在足
J26nB184_p0552b16║運奔。遍現俱該沙界，收攝在一微塵。識者知是佛性，
J26nB184_p0552b17║不識喚作精魂。』王聞偈已，心即開悟。」師垂語云：「波羅
J26nB184_p0552b18║提對異見王說佛性有八處出現，諸人分上且道幾
J26nB184_p0552b19║處出現？」一居士聞舉，遂出禮拜。師云：「幾處出現？」士云：
J26nB184_p0552b20║「太分明。」師便打云：「你切莫喚作佛性。」士云：「又加第二
J26nB184_p0552b21║道惡水。」師復打云：「三道也有。」乃云：「常住絕糧，明日秪
J26nB184_p0552b22║得半日相聚；有道得者，趁此時節，快出來道。」良久云：
J26nB184_p0552b23║「諸人既不肯出現，我卻惱怒勃發了。」拈拄杖一時打
J26nB184_p0552b24║散。
J26nB184_p0552b25║師云：「山僧今晚不要你諸人費力，盡情將佛法布施
J26nB184_p0552b26║汝等。」遂展兩手歸方丈。一僧隨入，師驀伸手云：「我適
J26nB184_p0552b27║纔將佛法布施於汝，汝今亦各布施些。」僧擬議，師即
J26nB184_p0552b28║袖手。
J26nB184_p0552b29║師垂語云：「莫收坐具，正當倒地時，面前見箇甚麼？」
J26nB184_p0552b30║有僧扯落自己單名，師打之，僧呈偈云：「本來一向無
J26nB184_p0552c01║名喚，拜上明師取一名。」師垂語云：「大眾！試為伊取看。」
J26nB184_p0552c02║一僧出，擲下坐具，正身而立。師云：「是甚麼？」僧無語，師
J26nB184_p0552c03║便打，厲聲召眾云：「道！道！」眾皆無語。師云：「若教容易得，
J26nB184_p0552c04║便作等閒看。」
J26nB184_p0552c05║師拾方丈地草拈起云：「一莖草上現丈六金身。會麼？」
J26nB184_p0552c06║眾纔伸禮，師便起去。
J26nB184_p0552c07║師垂語云：「月似彎弓，少雨多風。有人下語中病僧意，
J26nB184_p0552c08║便作禪狀元。」一僧出云：「海神知貴不知價，留與人間
J26nB184_p0552c09║光炤夜。」師云：「多年陳墨卷。」眾皆下語，師云：「月似彎弓，
J26nB184_p0552c10║少雨多風，好一隊師僧，換卻眼睛。」
J26nB184_p0552c11║師一晚指天童老人像，垂語云：「不著佛求，不著法求，
J26nB184_p0552c12║不著僧求。汝等禮拜者老禿奴作麼？」眾無語，師拽杖
J26nB184_p0552c13║打散。
J26nB184_p0552c14║一僧出眾作禮云：「某甲是箇生牛，不知東轉西轉。」師
J26nB184_p0552c15║即向右指云：「過者邊著。」僧云：「不得上路。」師復向左云：
J26nB184_p0552c16║「過者邊來。」僧便過。師云：「上路了也。」一僧出云：「某甲是
J26nB184_p0552c17║初參。」師遂豎拄杖于几上云：「山僧者裏如鬧市豎剎
J26nB184_p0552c18║竿，是人皆見。」
J26nB184_p0552c19║師云：「山僧有一句極現成佛法，向你們道去。」乃指云：
J26nB184_p0552c20║「簷前雨滴。」
J26nB184_p0552c21║夜參次，一僧禮拜起，拍手，師云：「作甚麼？」僧云：「擦去地
J26nB184_p0552c22║上塵。」師遂對眾拍手云：「我手中無塵，且道擦箇甚麼？」
J26nB184_p0552c23║眾無對。師云：「者一隊漢如生盲人相似，到此間來，只
J26nB184_p0552c24║管相我口皮動。殊不知我與者僧已作一場佛事了
J26nB184_p0552c25║也。」時有僧出擬問，師云：「山僧手癢，試與一抓。」僧便抓。
J26nB184_p0552c26║師云：「是甚麼？」眾擬議，師便打。
J26nB184_p0552c27║師云：「謹白大眾！喫粥了也，普請河頭拽木去。」
J26nB184_p0552c28║夜參次，師問一童子：「如何是祖師西來意？」童俛首。師
J26nB184_p0552c29║云：「汝諸人反不如者童子。」遂歸方丈。
J26nB184_p0552c30║舉：「睦州示眾云：『汝等諸人，未得箇入頭，須得箇入頭；
J26nB184_p0553a01║既得箇入頭，切莫孤負老僧。』」良久云：「因甚汝等立地
J26nB184_p0553a02║不會？」驀拈拄杖一時打散。
J26nB184_p0553a03║夜參。師云：「問者快問，薦者快薦。」良久，顧眾云：「團團簇
J26nB184_p0553a04║簇，為汝等說箇甚麼即得？」驀呈拄杖云：「攛得一天火
J26nB184_p0553a05║發。」一僧即吹滅燈，師便打云：「打得六缸水渾。」遂旋打
J26nB184_p0553a06║云：「打打。」眾競馳走，師歸方丈。
J26nB184_p0553a07║一晚，師在丈室後坐，侍者點燈出，師云：「把火照面看。」
J26nB184_p0553a08║有僧遂入，師便打，復連卓拄杖云：「冬至夜底雷又來
J26nB184_p0553a09║了。」眾在外進語，師云：「一隊點額漢。」
J26nB184_p0553a10║師云：「如開武庫，錯落交輝，你纔觸著，喪身失命了也。」
J26nB184_p0553a11║有僧禮拜，師便打出。
J26nB184_p0553a12║師云：「莫蹉過這時節好。」大眾相顧，師即曳杖起去。
J26nB184_p0553a13║師云：「且莫忉忉，一等行腳，須到水窮山盡處始得。設
J26nB184_p0553a14║到水窮山盡，自救不了在。」有僧便問：「如何是水窮山
J26nB184_p0553a15║盡處？」師云：「但莫亂走。」僧云：「不亂走時如何？」師云：「還我
J26nB184_p0553a16║話頭來。」
J26nB184_p0553a17║僧問：「清淨本然，云何忽生山河大地？」師云：「惡。」僧禮拜。
J26nB184_p0553a18║師云：「墮。」問：「致知格物是如何？」師云：「山僧小時不曾讀
J26nB184_p0553a19║得大學。」問：「某甲終日喫飯，為甚不飽？」師云：「好箇問頭。」
J26nB184_p0553a20║問：「如何是佛法的的大意？」師打云：「當初黃檗也恁麼
J26nB184_p0553a21║打。」問：「如何得不落窠臼去？」師云：「跳出來。」僧上前，師云：
J26nB184_p0553a22║「出得也未？」有居士出云：「相逢不下馬，各自奔前程，請
J26nB184_p0553a23║師歸方丈。」師驀起，把一僧臂云：「與你說話去。」僧隨行
J26nB184_p0553a24║一兩步擬脫，師隨與一棒，云：「把手牽君行不得，惟人
J26nB184_p0553a25║自肯乃方親。」
J26nB184_p0553a26║僧問：「無目底人能察秋毫，為甚麼不識佛祖公案？」師
J26nB184_p0553a27║云：「莫顛倒。」問：「如何是百尺竿頭更進一步？」師云：「闍黎
J26nB184_p0553a28║莫望高，進步且止，如何是百尺竿頭底意？」僧無語。師
J26nB184_p0553a29║云：「好會取。」問：「如何是拄杖子底大意？」師云：「恰值山僧
J26nB184_p0553a30║面癢。」僧云：「請師樣子。」師云：「被你覷破。」僧禮拜，師便打。
J26nB184_p0553b01║問：「但盡凡心，別無聖解。」師云：「除卻凡聖，道一句來。」僧
J26nB184_p0553b02║便喝，師便打。僧云：「恁麼則截斷凡聖去也。」師又打云：
J26nB184_p0553b03║「是甚麼？」乃拈杖別問一僧云：「是甚麼？」僧云：「不會。」師云：
J26nB184_p0553b04║「橫看成嶺側成峰。」又僧問：「水浸石頭，為甚石頭不濕？」
J26nB184_p0553b05║師云：「大好消息，可惜闍黎不會。」僧作禮退。師云：「來！來！
J26nB184_p0553b06║與你道破。」僧纔出，師云：「頑石動也。」便歸方丈。
J26nB184_p0553b07║僧問：「如何是西來大意？」師云：「甜瓜徹蒂甜。」僧云：「不會。」
J26nB184_p0553b08║師云：「苦瓜連根苦。」問：「聖凡無二路，一路涅槃門。」師云：
J26nB184_p0553b09║「路頭在甚處？」僧無語，師便打。問：「如何是先炤後用？」師
J26nB184_p0553b10║云：「上前來。」進云：「如何是先用後炤？」師云：「拔卻腦後箭。」
J26nB184_p0553b11║僧云：「如何是炤用同時？」師便打，僧禮拜，師又打。
J26nB184_p0553b12║早參，師云：「山僧者裡有活祖意。」乃驀指庭前柏樹云：
J26nB184_p0553b13║「趙州道底隨有。」僧入室云：「和尚適纔舉庭前柏樹子，
J26nB184_p0553b14║倒卻了也。」師云：「倒卻後又作麼生？」僧無語，師云：「一場
J26nB184_p0553b15║懡㦬。」又僧問：「不著佛求，不著法求，不著僧求，未審著
J26nB184_p0553b16║甚麼求？」師云：「庭前柏樹子。」
J26nB184_p0553b17║師一晚入堂，云：「還有撞著壁底麼？」眾無對。
J26nB184_p0553b18║夜參。一僧出，禮拜起，師遂掩僧口云：「速道！速道！」僧云：
J26nB184_p0553b19║「不道，不道。」師云：「直饒不道猶未在。」便拓開，乃云：「剔起
J26nB184_p0553b20║眉毛向上看，上不見天。向下看，下不見地。」驀將拄杖
J26nB184_p0553b21║點一僧胸云：「拈取髑髏裡作妄想底。」
J26nB184_p0553b22║一晚，師入前堂云：「閉門作活，尋常活計。刻期取證，下
J26nB184_p0553b23║士生涯。有倜儻英靈底，出來與拄杖子相見。」一僧出
J26nB184_p0553b24║禮拜，師拈杖云：「家家門前火把子，作麼生會？」僧罔措，
J26nB184_p0553b25║師便打。良久云：「一隊沒意智漢，且待來朝結案。」曳杖
J26nB184_p0553b26║至下堂云：「結制來七日，了己躬事，沒個分曉，有分曉
J26nB184_p0553b27║底出來。」一僧出禮拜。師云：「作麼生？」僧無語。師云：「洞庭
J26nB184_p0553b28║湖裏失卻船。」問：「兩遭塗毒，痛恨填胸，今日親逢與師
J26nB184_p0553b29║討戰。」師云：「試呈伎倆看。」僧喝，師便打。僧云：「看箭。」師復
J26nB184_p0553b30║打云：「三生六十劫。」問：「一念不生時，還有過也無？雲門
J26nB184_p0553c01║云：『須彌山。』如何是須彌山？」師打云：「一擊便碎。」僧云：「與
J26nB184_p0553c02║麼則當下無疑去也。」師云：「未保汝在。」茶頭問：「如何是
J26nB184_p0553c03║本分事？」師云：「口渴要喫茶。」「如何是向上事？」師云：「盞子
J26nB184_p0553c04║撲落地，碟子成七片。」問：「一口氣不來，向甚麼處安身
J26nB184_p0553c05║立命？」師云：「白骨叢中。」乃云：「還有問者麼？」眾默然。師云：
J26nB184_p0553c06║「者一隊瞌睡漢，孤負老僧。」遂一時打散。
J26nB184_p0553c07║師入堂云：「麻繩入水，一步緊一步。學道如鑽火，逢煙
J26nB184_p0553c08║未可休，直待金星現，歸家始到頭。莫有金星現者麼？
J26nB184_p0553c09║快出來決擇。」維那出眾云：「莫待金星現，燒腳又燒頭。」
J26nB184_p0553c10║師云：「自投羅網作麼？」那云：「蒼天！蒼天！」問：「如何是父母
J26nB184_p0553c11║未生前本來面目？」師云：「眼瞎耳聾。」問：「前日喫和尚一
J26nB184_p0553c12║棒，只是不明。」師云：「易開終始口，難保歲寒心。」問：「不問
J26nB184_p0553c13║上大人，請問丘乙己。」師云：「闍黎因甚帶伴來？」問：「學人
J26nB184_p0553c14║不會問話時如何？」師云：「甕裏何曾走卻鱉。」
J26nB184_p0553c15║僧問：「四大分離時，甚處與和尚相見？」師云：「青山綠水
J26nB184_p0553c16║邊。」問：「如何是轉換之機？」師云：「山不是山，水不是水。」進
J26nB184_p0553c17║云：「畢竟是甚麼？」師云：「老僧口門窄。」進云：「恁麼則一塵
J26nB184_p0553c18║不動，三界高超。」師云：「大好一塵不動。」問：「坐斷兩頭，中
J26nB184_p0553c19║間因甚提掇不起？」師云：「鬼爭漆桶。」僧禮拜。云：「脫底又
J26nB184_p0553c20║如何？」師云：「一場笑話。」問：「霜天搖落，萬彙歸根。如何是
J26nB184_p0553c21║歸根底意？」師云：「腳根下好與三十棒。」問：「如何是祖師
J26nB184_p0553c22║關捩？」師云：「前三點，後三點。」問：「靈光獨耀即不問，體露
J26nB184_p0553c23║真常事若何？」師展兩手。僧云：「迥脫根塵無一物，清風
J26nB184_p0553c24║匝地一輪圓。」師云：「又被雲遮。」問：「此事人人本具，箇箇
J26nB184_p0553c25║不無。」開兩手云：「便將不無底來。」師云：「大眾見你敗闕。」
J26nB184_p0553c26║僧喝，師便打。問：「一物不將來，請和尚道。」師云：「拶。」僧喝，
J26nB184_p0553c27║師便打。
J26nB184_p0553c28║僧問：「開爐久矣，紅燄太熱，學人無處下手。」師云：「燒卻
J26nB184_p0553c29║眉毛也不知。」問：「世尊未拈花，迦葉不微笑，意旨如何？」
J26nB184_p0553c30║師云：「討甚麼碗？」「迦葉微笑後又如何？」師云：「一場敗闕。」
J26nB184_p0554a01║問：「懸崖撒手時如何？」師云：「粉骨碎身。」乃云：「有一無位
J26nB184_p0554a02║真人，常在面門出入。臨濟大師恁麼道，過犯彌天。你
J26nB184_p0554a03║諸人還有救得者麼？」一僧出，師便打。
J26nB184_p0554a04║僧問：「如何是第一玄？」師云：「只在眉毛尖。」「如何是第二
J26nB184_p0554a05║玄？」師以杖拄僧口云：「擉你口皮穿。」「如何是第三玄？」師
J26nB184_p0554a06║云：「髑髏且上前。」「如何是第一要？」師云：「猛虎當路叫。」「如
J26nB184_p0554a07║何是第二要？」師云：「石人撫掌笑。」「如何是第三要？」師打
J26nB184_p0554a08║云：「拄杖向你道。」問：「南山石虎被某甲搬至西澗了也，
J26nB184_p0554a09║未審和尚安在甚處？」師云：「速退！」僧喝，師便打。
J26nB184_p0554a10║師一日看眾出坡，驀入堂，喚維那：「我聞堂中有一人
J26nB184_p0554a11║不出坡，要尋他擯。」維那移水碑云：「有。某是告假？某是
J26nB184_p0554a12║直日。」師云：「者裏無，想在上堂。」又入上堂云：「有一人不
J26nB184_p0554a13║出坡，在你堂中。」眾荅：「此堂中無有不出坡者。」師遂出
J26nB184_p0554a14║云：「且待維那來舉。」至晚告眾云：「今日堂中有一人不
J26nB184_p0554a15║出坡，兩堂無人舉。若無人舉，隱匿了，一眾皆有過，皆
J26nB184_p0554a16║應喫棒。」眾皆愕視。師云：「一隊驢漢，又堪作甚麼？」遂曳
J26nB184_p0554a17║杖一時打散。
J26nB184_p0554a18║師入天童，上堂云：「玲瓏古剎，列祖道場，爐鞴現成，殿
J26nB184_p0554a19║堂宏敞。斬釘截銕，正令既行，吐霧興雲，青山常在。今
J26nB184_p0554a20║之日，台侯示翰，大鎮飛符，舊護不忘，駑劣同袍，念及
J26nB184_p0554a21║樗材，承命而來，遂陞法座。英賢畢集，龍象交參，儼然
J26nB184_p0554a22║一會，不異靈山，機感難思，時節殊勝。山僧不惜露頭
J26nB184_p0554a23║露面，諸人頓覺踊躍身心。正法眼，不隔絲毫；破沙盆，
J26nB184_p0554a24║重新拈出。若也提掇得去，就此脫三界縛，就此斬四
J26nB184_p0554a25║生關，僧祗劫彈指頓超，秘密藏一時開現。直下承當，
J26nB184_p0554a26║不容擬議，轉身移步，換斗移星。到恁麼田地，便可稱
J26nB184_p0554a27║獅子兒，哮吼驚群。作如來使，提挈同類。還有恁麼人
J26nB184_p0554a28║麼？靈光不昧，萬古如斯。既踏祖翁田地，各收原本契
J26nB184_p0554a29║書，不妨互相證明，互相建立，互為賓主，互作津梁，行
J26nB184_p0554a30║無緣一慈，入無諍三昧。先佛後祖，其道既同，上帝下
J26nB184_p0554b01║民，有德咸一。設若廣無為之化、佐不言之教，直得昆
J26nB184_p0554b02║蟲草木盡躋菩提覺場，日月星辰全彰妙明心印。世
J26nB184_p0554b03║出世間，一片打成；法與非法，兩頭坐斷。擺脫意想，不
J26nB184_p0554b04║立功勳。且道印文在甚麼處？」喝一喝，呈拄杖云：「當陽
J26nB184_p0554b05║顯示，五目難窺。覿露機鋒，如同電拂。要在宗通眼正，
J26nB184_p0554b06║貴圖源遠流長。重說偈言，冀追芳躅。六十蒿枝話久
J26nB184_p0554b07║傳，克家慚未肖風顛。南山塔戶巋然在，一點真燈耀
J26nB184_p0554b08║法筵。久立眾慈，伏惟珍重！」
J26nB184_p0554b09║密老和尚生忌，上堂。僧問：「雲散長空後，孤月映千江，
J26nB184_p0554b10║處處呈花供，弘慈赴那邦？」師云：「今之古之。」進云：「應供
J26nB184_p0554b11║後歸向什麼處去？」師云：「在闍黎頂𩕳上。」僧云：「老和尚
J26nB184_p0554b12║靈骨猶在。」師乃舉：「先老人住金粟時，上堂云：『彌陀明
J26nB184_p0554b13║日是生日，老僧今日是生日，我比彌陀先一日，三世
J26nB184_p0554b14║諸佛從此出。』大眾！者老子結識古佛，也是好事。山僧
J26nB184_p0554b15║今日未免撥轉機輪，將者老子鼻孔扭捏一上。彌陀
J26nB184_p0554b16║明日是生日，塗糊他作麼？老僧今日是生日，真個那？
J26nB184_p0554b17║我比彌陀先一日，銕作面皮。三世諸佛從此出，賺殺
J26nB184_p0554b18║一船人。所以從上一言半句，如風行太虛，鼓動萬有，
J26nB184_p0554b19║求其起處了不可得，如擊石火、閃電光，搆得搆不得，
J26nB184_p0554b20║未免喪身失命。山僧恁麼道，秪如今日真堂設供，意
J26nB184_p0554b21║在于何？還是仁義道中麼？還是世諦流布麼？還是淨
J26nB184_p0554b22║法界身本無出沒，大悲願力示現受生麼？恁麼論量，
J26nB184_p0554b23║笑破衲僧口。畢竟如何？」擊拂子云：「洎合停囚長智。」
J26nB184_p0554b24║上堂。「向太虛空中畫青畫黃，本無其事；對無位真人
J26nB184_p0554b25║說生說死，笑殺傍觀。」卓拄杖，下座。
J26nB184_p0554b26║示眾。舉：「古偈云：『有物先天地』，虛空釘橛。『無形本寂寥』，
J26nB184_p0554b27║鬧處刺頭，穩處下腳。『能為萬象主』，莫錯認定盤星。『不
J26nB184_p0554b28║逐四時凋』，江南兩浙，春寒秋熱。若也薦得，不妨任運
J26nB184_p0554b29║騰騰。脫或未然，好待當來問彌勒。」
J26nB184_p0554b30║上堂。僧問：「十二面觀音，那一面是真底？」師云：「左看右
J26nB184_p0554c01║看。」進云：「識得者些子，遍界是家鄉。」師便打，乃云：「舉不
J26nB184_p0554c02║顧，即差誤。擬思量，何劫悟？看看！今日觀世音菩薩借
J26nB184_p0554c03║山僧拄杖子化楊柳枝，蘸四大海水化為甘露，遍灑
J26nB184_p0554c04║盡大地有情無情眾生，除煩惱得清涼。觀世音菩薩
J26nB184_p0554c05║既借山僧拄杖興大慈悲作佛事已，次當山僧借觀
J26nB184_p0554c06║世音菩薩鼻孔出氣。」驀卓拄杖云：「梵音海潮音。」乃又
J26nB184_p0554c07║卓云：「勝彼世間音。且道是什麼音？上來講讚，無限良
J26nB184_p0554c08║因，蚯蚓驀過東海。」復卓一卓。下座。
J26nB184_p0554c09║上堂。「安居過半月，眉毛共廝結，護生須是殺，棒棒要
J26nB184_p0554c10║見血。住山家事忙，幹辦及時節，面門無位人，趕得忙
J26nB184_p0554c11║不徹。但喜山路深，紅塵都隔絕。普請出箇坡，大家生
J26nB184_p0554c12║喜悅。綠樹黃鶯飛，青峰白雲曳。聐聒語林間，山禽未
J26nB184_p0554c13║反舌。坐坐隱蓋亭，看看玲瓏穴。歸來身正汗，浴水又
J26nB184_p0554c14║燒熱，浴了放腳眠，受用極親切。大眾！天童禪，只得如
J26nB184_p0554c15║此。若要商量公案、提究工夫、朝咒暮咒，如教百家姓
J26nB184_p0554c16║相似，自有無限阿師在。山僧衰邁，無暇說得。」
J26nB184_p0554c17║示眾。舉：「孚上座問鼓山：『父母未生，鼻孔在甚麼處？』山
J26nB184_p0554c18║云：『只今已生，在甚麼處？』孚云：『情知你道不得。』山轉問
J26nB184_p0554c19║孚，孚乃以手搖曳。」師云：「萬仞崖頭走馬，未為弄奇；二
J26nB184_p0554c20║大老直于火燄中拈出雪片，豈不作家？雖然，只今若
J26nB184_p0554c21║有問山僧：『父母未生鼻孔在甚處？』只向他道：『不因夜
J26nB184_p0554c22║來雁，爭見海門秋？』」
J26nB184_p0554c23║開爐上堂。「冬也結期，夏也結期，千期萬期，以悟為期。
J26nB184_p0554c24║仔細看來，有甚了期？昨夜黃昏失卻牛，直歲點燈尋
J26nB184_p0554c25║了一夜，尋到天明，且喜尋著。山僧道：『者畜生好與三
J26nB184_p0554c26║十棒。』」拈拄杖一時打散。
J26nB184_p0554c27║示眾。「夜夜抱佛眠，朝朝還共起。起坐鎮相隨，語默同
J26nB184_p0554c28║居止。纖毫不相離，如身影相侶。欲知佛住處，只者語
J26nB184_p0554c29║聲是。相傳傅大士，是彌勒化身。恁麼見解，要成佛大
J26nB184_p0554c30║遠在。設到龍華三會，定教壞人家男女。天童則不然，
J26nB184_p0555a01║日間兩箇坡，夜間一覺睡，來去笑呵呵，說甚西來意。
J26nB184_p0555a02║汝諸人若擔荷得去，求名菩薩，汝身是也；其或未然，
J26nB184_p0555a03║且待彌勒下生。」
J26nB184_p0555a04║上堂。舉：「長沙道：『我若一向舉揚宗乘，直須法堂前草
J26nB184_p0555a05║深一丈，倩人看院始得。』大眾！長沙恁麼道，且道意在
J26nB184_p0555a06║于何？秪如山僧今日波波挈挈，從方丈上至法堂，還
J26nB184_p0555a07║喚作舉揚也無？若喚作舉揚，諸人眼在甚麼處？不喚
J26nB184_p0555a08║作舉揚，又如何商量？會麼？止止不須說，我法妙難思。」
J26nB184_p0555a09║上堂。「古者道：『這片田地分付來多時了也，我立地待
J26nB184_p0555a10║你搆去。』又有道：『這片田地分付來多時了也，我坐地
J26nB184_p0555a11║待你搆去。』山僧道：這片田地，你諸人受用多時了也，
J26nB184_p0555a12║我直下為你證明去。山河大地、日月星辰，一一無向
J26nB184_p0555a13║背；其或未然，萬古碧潭空界月，再三撈摝始應知。」卓
J26nB184_p0555a14║拄杖，下座。
J26nB184_p0555a15║臘八上堂。僧問：「世尊初生，即便一手指天，一手指地，
J26nB184_p0555a16║因甚又睹明星悟道？」師云：「一任鑽龜打瓦。」乃云：「指天
J26nB184_p0555a17║地，睹明星，總是一佛；四月八，臘月八，卻分兩時。忽有
J26nB184_p0555a18║箇漢出來道：『古今天地，古今日月，坐斷報化佛頭，脫
J26nB184_p0555a19║略悟迷窠臼。當時釋迦老子便是今日大地眾生，有
J26nB184_p0555a20║何差別？』山僧道：幸哉！幸哉！世間無難事，只怕有心人。
J26nB184_p0555a21║雖然，始覺合本之謂佛。兩日來，大雪漫漫，重寒徹骨，
J26nB184_p0555a22║太白諸峰箇箇都白，與雪山無異。敢問諸人：還能如
J26nB184_p0555a23║釋迦老子英措一回也無？若也知得落處，君看馬帶
J26nB184_p0555a24║紅纓拂，便是昔年曾秀才。」
J26nB184_p0555a25║立春上堂。「昨日是臘底，大雪飛千里，今日是春朝，山
J26nB184_p0555a26║河影動搖。天公降瑞時不差，來年稻子烏用賒。是則
J26nB184_p0555a27║是，年近歲逼，灶裏日日要燒，山上有柴斫不得；肚裡
J26nB184_p0555a28║人人要飽，倉裡有稻晒不得。真實告報大眾，道人分
J26nB184_p0555a29║上莫管他，祥不祥，瑞不瑞。大家著些力，人人面門，上
J26nB184_p0555a30║有箇鼻子直，下有張口橫開，各各摸取始得。何故？不
J26nB184_p0555b01║見道：火燒眉毛，且救眼下。」
J26nB184_p0555b02║上元謝知浴，值吳江道信請薦上堂。云：「盡大地是箇
J26nB184_p0555b03║解脫門，生于斯，死于斯，去者去，來者來，要且無生死
J26nB184_p0555b04║去來之相，盡大地是沙門一隻眼，晝明夜暗，主山高，
J26nB184_p0555b05║案山低，你諸人無端被人換去。阿呵呵！換不換，自打
J26nB184_p0555b06║算。山僧沒氣力，不來閒炤管。南天台、北五臺，秪要諸
J26nB184_p0555b07║人休歇。光剃頭，淨洗浴，秪要諸人了辦。雖然，今日權
J26nB184_p0555b08║且應個時節。如何是應時節句？火樹銀花合，星橋銕
J26nB184_p0555b09║鎖開，莫教更漏促，趁取月明回。」卓拄杖，下座。
J26nB184_p0555b10║小天童祖師開光示眾。師云：「諸佛金剛體，祖師堅密
J26nB184_p0555b11║身。今古歷然，了無藏矍。大眾見麼？今日禮拜底十尊
J26nB184_p0555b12║祖師，便是鎮臺張公夢裏所見底。鎮臺張公夢裏所
J26nB184_p0555b13║見底，便是東谷塔院所坐底。東谷塔院所坐底，示寂
J26nB184_p0555b14║以來年深歲遠，鎮臺張公不知不識，而乃夢中相感，
J26nB184_p0555b15║聞見駭然。因緣奇特，因知祖師未嘗滅度，從是一新
J26nB184_p0555b16║面目，再整伽黎，摹其標格，還其天真。休言土木合成，
J26nB184_p0555b17║須信究竟堅固。釋迦老子道：『如我按指，海印發光。』山
J26nB184_p0555b18║僧今日叨主祖庭，雖為後學權衡，在乎不讓先宗，要
J26nB184_p0555b19║向金不博金處施一機，從頭按過，貴圖此話大行，豈
J26nB184_p0555b20║非叢林盛事，大眾請高著眼。」遂舉筆點云：「雖然法眼
J26nB184_p0555b21║本精明，一點看渠更光彩。」
J26nB184_p0555b22║小天童祖師安座。師云：「東谷海山之秀，西來祖印之
J26nB184_p0555b23║尊，恭惟十老古錐，闡法既同此山，歸真又同此谷，先
J26nB184_p0555b24║後相承，燈傳無盡。是宜叢林永祀，香火時修，為後學
J26nB184_p0555b25║之典刑，揚先佛之教化。今者梅香雪瑞，日吉時良，重
J26nB184_p0555b26║飾真儀，請安舊座。大眾！且仍舊一句作麼生？白雲深
J26nB184_p0555b27║處梵王家，古碣穹碑映林壑。」
J26nB184_p0555b28║護法安座。師云：「麾蓋入山，祖師來夢，願力斯徵，法緣
J26nB184_p0555b29║不共。名表青山，伏惟珍重！」
J26nB184_p0555b30║伽藍安座。師云：「伽藍神，稟佛記，須護伽藍地，當陽一
J26nB184_p0555c01║句須留意。屋外好青山、長與山門對。」
J26nB184_p0555c02║天王開光。云：「入門便見，多少威神，踏步便知，十分靈
J26nB184_p0555c03║應。位鄰日月之宮，身近如來之座。甲光耀日，劍勢揮
J26nB184_p0555c04║空，調法音以自娛，持慈心而覆物。直得狐狼屏跡，蜃
J26nB184_p0555c05║怪潛蹤，永鎮梵宮，維新古剎。天眼本自圓明，何待山
J26nB184_p0555c06║僧點出？雖然，千古靈山傳正令，毛錐直下好生看。」遂
J26nB184_p0555c07║舉筆點。