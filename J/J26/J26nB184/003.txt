J26nB184_p0556a01║牧雲和尚七會餘錄卷之三
J26nB184_p0556a02║姑蘇西華山秀峰寺門人（行瑋）等編
J26nB184_p0556a03║像贊
J26nB184_p0556a04║釋迦佛在鹿苑初度憍陳如五尊者圖
J26nB184_p0556a05║草座未敷，全機已露。寶藏打開，兩手分付。癡哉五人，
J26nB184_p0556a06║別尋道路。雖然罕遇克家，也為難脫滯貨。三七思惟
J26nB184_p0556a07║已後，賺殺好人無數。而今別有家風，盡大地人一棒
J26nB184_p0556a08║打來齊度。
J26nB184_p0556a09║釋迦文殊普賢圖（二首）
J26nB184_p0556a10║三箇面目是誰？圖畫是佛非佛，指鹿為馬，曰智曰行，
J26nB184_p0556a11║半真半假，常作是觀，行深般若。
J26nB184_p0556a12║獅子全威踞地，象王鼻孔遼天，獨有迦文無伴，長年
J26nB184_p0556a13║拱卻雙拳。咄！誰家灶裡無些火，剛待明星眼始穿。
J26nB184_p0556a14║接引佛（二首）
J26nB184_p0556a15║腦後圓光誰不有？特地為人垂隻手。若人道得接手
J26nB184_p0556a16║句，免得癡狂外邊走。
J26nB184_p0556a17║無量光明現指端，婆心憶子實悲酸，男兒若豁通方
J26nB184_p0556a18║眼，東土西天總一般。
J26nB184_p0556a19║文殊
J26nB184_p0556a20║曾為七佛師，深達法源底，現住清涼山，常愛騎獅子。
J26nB184_p0556a21║舉世稱菩薩，燒香遙頂禮。山僧驀地逢，拳頭照面搥。
J26nB184_p0556a22║何故？不見道：我真文殊，無是文殊。
J26nB184_p0556a23║普賢白象
J26nB184_p0556a24║法界為身，微塵為願，覿面難藏，普賢妙相。象王回顧
J26nB184_p0556a25║落花紅，闊步元來彼此同。咄！誰在你之毛孔中？
J26nB184_p0556a26║普眼
J26nB184_p0556a27║衛佛降魔外，寶杵護身符，怕喫長粳米，不到北俱盧。
J26nB184_p0556a28║觀音（七首）
J26nB184_p0556a29║右手執如意，左手撥數珠，南無觀世音，箇事只自知。
J26nB184_p0556a30║又
J26nB184_p0556b01║十方俱擊鼓，十處一時聞，圓通無外覓，家家觀世音。
J26nB184_p0556b02║又（有善財拱立）
J26nB184_p0556b03║從聞思修，入三摩地，冷暖自知，如人飲水。所以楊枝，
J26nB184_p0556b04║不辭灑汝。
J26nB184_p0556b05║又
J26nB184_p0556b06║菩薩視眾生，猶如一赤子，赤子若有求，菩薩靡有違。
J26nB184_p0556b07║所以道：無緣慈力赴群機，明月影臨千江水。
J26nB184_p0556b08║證圓通根，隨波逐浪，獨立鰲頭，念輪不放。秪因一點
J26nB184_p0556b09║老婆心，下與眾生同悲仰。
J26nB184_p0556b10║過去正法明，現前觀自在，佛界既不居，同塵了無礙。
J26nB184_p0556b11║倒轉鐵船頭，撈摝眾生海。一彈指震海潮音，自甘瞌
J26nB184_p0556b12║睡真無耐。
J26nB184_p0556b13║十方俱擊鼓，槌下全機露，十處一時聞，圓通不隔塵，
J26nB184_p0556b14║蹉過那一著。南無觀世音。
J26nB184_p0556b15║魚籃觀音
J26nB184_p0556b16║本來面目，非男女相，無端向金沙灘頭賣俏，被人喚
J26nB184_p0556b17║作馬郎婦，雲鬟高挽，玉步輕移。悲哉悲哉！相逢眼裏
J26nB184_p0556b18║盡無珠，盡看佳人來賣魚。
J26nB184_p0556b19║須菩提
J26nB184_p0556b20║問汝解空尊者，手中是個甚麼？有口不能答我，且向
J26nB184_p0556b21║壁間高掛。
J26nB184_p0556b22║布袋和尚
J26nB184_p0556b23║明州市中等個人，解開布袋無不有，一喚回頭識得
J26nB184_p0556b24║渠，莫待龍華始稽首。
J26nB184_p0556b25║寒山拾得
J26nB184_p0556b26║掃帚頭上，佛也不容；竹筒裏面，是物著得。大人境界，
J26nB184_p0556b27║只可你知我知；乞兒伎倆，慣把神嚇鬼嚇。往來國清
J26nB184_p0556b28║寺，將謂有奇特。阿呵呵！自非豐干饒舌，至今誰識你
J26nB184_p0556b29║者二賊。
J26nB184_p0556b30║扇畫十八羅漢過海
J26nB184_p0556c01║胡僧成隊詣龍宮，驀劄收來掌握中，把住放行全在
J26nB184_p0556c02║我，看渠別使甚神通。
J26nB184_p0556c03║伏虎羅漢
J26nB184_p0556c04║騎者不是僧，走者不是虎，驀地忽相逢，利牙爪可怖。
J26nB184_p0556c05║咄露！
J26nB184_p0556c06║補衲羅漢
J26nB184_p0556c07║海印發光，扶桑日湧。老眼未花，針線善用。天寒人寒，
J26nB184_p0556c08║大家知有。汝忙我閒，且自袖手。
J26nB184_p0556c09║閱經羅漢
J26nB184_p0556c10║圓月在空，何不仰面？鑽他故紙，驢年夢見。咄哉吾友！
J26nB184_p0556c11║老不歇心。童子熟睡，三昧深深。
J26nB184_p0556c12║初祖達磨讚（四首）
J26nB184_p0556c13║特地西來無所長，廓然無聖惱梁王，趁出石頭城外
J26nB184_p0556c14║去，至今腳下水茫茫。
J26nB184_p0556c15║人心無處覓，你向何處指？莫怪流支三藏，打落當門
J26nB184_p0556c16║牙齒。
J26nB184_p0556c17║西天到東土，曾不會唐言。賣弄無底缽，嵩山坐九年。
J26nB184_p0556c18║受盡霜雪苦，凍得皮骨穿。若論直指與單傳，便好當
J26nB184_p0556c19║胸進一拳。
J26nB184_p0556c20║此是東土初祖，號曰菩提達磨。在西天剪異見破六
J26nB184_p0556c21║宗，卻似多能；到金陵被梁武問一言，即便話墮。因茲
J26nB184_p0556c22║暗度江，兩眉愁不破。雖然沒用處，也是冷熱貨。九載
J26nB184_p0556c23║嵩山憑獨坐。
J26nB184_p0556c24║天童本師密老和尚（八首）
J26nB184_p0556c25║者尊慈，也大奇，本來面不動而變，正顏色不怒而威。
J26nB184_p0556c26║杖子用慣，左右未嘗須臾離，但見人來便一錐，老婆
J26nB184_p0556c27║心忒煞癡。
J26nB184_p0556c28║坐六處道場，接待唯白棒，家風老不改，立吾宗榜樣。
J26nB184_p0556c29║如雷如霆，絕邊絕量，天下共知，天童和尚。
J26nB184_p0556c30║杖子不拈，神情閒暇，為鯤為鵬，待人自化。濟濟兒孫
J26nB184_p0557a01║傳腳下，珍重諸方須識這話。咄！
J26nB184_p0557a02║描不成，畫不就，老和尚，沒窠臼。突出筆尖來，何人能
J26nB184_p0557a03║信受？覿面肯承當，處處光通透。
J26nB184_p0557a04║短髮樁樁白似雪，兀坐剛能守一橛。為人為徹，打人
J26nB184_p0557a05║見血。倒一說，鐵額銅頭任叫屈。
J26nB184_p0557a06║古古怪怪老和尚，白棒打人忒無狀。家醜如何敢外
J26nB184_p0557a07║揚？只可隨身而供養。佛祖立下風，誰能窺頂相？莫邪
J26nB184_p0557a08║橫按驗龍蛇，千古令行滄海上。
J26nB184_p0557a09║巨靈抬手華山崩，金翅劈海毒龍吞。生擒活捉箇手
J26nB184_p0557a10║段，盡法那怕無兒孫。二十年在鑪錘間，左湊右泊難
J26nB184_p0557a11║為言。得皮得髓莫舉著，你東我西各一天。如王氣宇
J26nB184_p0557a12║坐當軒，來者應須高著眼。
J26nB184_p0557a13║奮獅子全威，縱象王高步。起家于耕稼陶漁，發軔超
J26nB184_p0557a14║人天佛祖。壁立沒人情，孤硬無與比。以萬言落紙墨
J26nB184_p0557a15║間，斬絕異端；以一棒出諍鬥時，折衝魔壘。三十餘年，
J26nB184_p0557a16║獨當臨濟，雷霆轟轟走于世；正法眼藏，叵耐瞎驢滅
J26nB184_p0557a17║卻去。
J26nB184_p0557a18║自讚（三首）
J26nB184_p0557a19║少小便軟頑，出家說大話，黑漆皮燈籠，要將佛祖跨。
J26nB184_p0557a20║浪走三十年，不上又不下，雖升臨濟堂，棒打最驚怕。
J26nB184_p0557a21║梢頭也學拈，豈不成話杷？有問臨機答不來，往往指
J26nB184_p0557a22║鹿以為馬，誤賺多少人。背地裏唾罵，揮麈臨風自閒
J26nB184_p0557a23║暇。
J26nB184_p0557a24║出娘胎來多坎坷，面上毫無歡喜相。闖入空門無所
J26nB184_p0557a25║得，手裏捏根木拄杖。據座為人緣甚薄，胸中浩氣且
J26nB184_p0557a26║倔強。該抹佛祖自稱尊，其餘那掛眉毛上。觸著怒發
J26nB184_p0557a27║如雷霆，野狐鼠子魂俱喪。兒孫慎莫瞻禮渠，難合頭
J26nB184_p0557a28║時免惆悵。
J26nB184_p0557a29║黃檗指黑豆，藥山透牛皮。者漢也奇特，效大人所為，
J26nB184_p0557a30║雖傳臨濟宗，愛看龍樹論，以彼廣大辯，發已入骨鈍。
J26nB184_p0557b01║極深而研幾，妙處心自知，語言不及處，兩指撚髭鬚。
J26nB184_p0557b02║佛事
J26nB184_p0557b03║為滿川老禪下火（川工砌石）
J26nB184_p0557b04║硿硿磕磕，東疊西疊，補缺真言，念來不歇。此是阿誰？
J26nB184_p0557b05║滿川老禪，老來病至，口硬心堅，真常流注，何變何遷？
J26nB184_p0557b06║雖然，轉身句子，不妨與汝道破。太白峰高千古在，重
J26nB184_p0557b07║新放出一雙拳。
J26nB184_p0557b08║為無量化主下火（病瞽）
J26nB184_p0557b09║「舜若多神，無身覺觸，阿那律陀，無目能窺。無量禪人，
J26nB184_p0557b10║真不見，如何解？請我茶毗參玄士，知不知，面面相看
J26nB184_p0557b11║也大奇。丙丁童子來求火，燒落虛空兩道眉。」擲下火
J26nB184_p0557b12║炬。
J26nB184_p0557b13║為大宇朗石二亡宿下火
J26nB184_p0557b14║指云：「者是大宇大德，者是朗石上座。一人曾參禪，一
J26nB184_p0557b15║人但持戒。始初各自行，末後同一處，日炙與風吹，面
J26nB184_p0557b16║目無向背。雖然，莫為露地便安居，直須超越諸三昧。」
J26nB184_p0557b17║攛下火炬。
J26nB184_p0557b18║為雪如禪人下火
J26nB184_p0557b19║「火柴頭上雪花飛，生亦如來死亦如。」復以杖擊云：「雪
J26nB184_p0557b20║如雪如，摸著棒痕須撒手，大千隨處好安居。」
J26nB184_p0557b21║為寄宗禪人下火
J26nB184_p0557b22║性空真火，性火真空，當頭點出，赤體通同。十方智者，
J26nB184_p0557b23║皆入此宗。寄宗寄宗，直須兩腳捎空，莫管南北西東。
J26nB184_p0557b24║為解副寺下火
J26nB184_p0557b25║起龕。「世間大苦唯生死，今古賢愚莫可逃，獨有道人
J26nB184_p0557b26║能透脫，四山相通總逍遙。解如上座生緣，陽羡落髮，
J26nB184_p0557b27║天童結社成菴，多年若一日，放身捨命，為眾如為己。
J26nB184_p0557b28║今者山門不幸，失此股肱，痛痒相關，不勝涕泗。雖然，
J26nB184_p0557b29║生以不生生，死以不死死。不須末後問行程，他家自
J26nB184_p0557b30║有通霄路。」以拄杖擊龕云：「起。」
J26nB184_p0557c01║舉火。云：「藥王焚本身，善財投火聚，兩兩逞風流，古今
J26nB184_p0557c02║稱善美。有條攀條，無條攀例。」擲下火炬。
J26nB184_p0557c03║為典座古源下火
J26nB184_p0557c04║起龕。「昨晚變生作熟，今朝眼閉痰迷。果是生死呼吸
J26nB184_p0557c05║事，黃昏難保聽朝雞。雖然如是，十方蕩蕩觸目，菩提
J26nB184_p0557c06║急須移步，冷地不可久居。」
J26nB184_p0557c07║舉炬。云：「古源古源，叢林辛苦多年。雖然眾口難調，要
J26nB184_p0557c08║且五味俱全。」擲火炬云：「收因結果處，一朵火中蓮。」
J26nB184_p0557c09║為依蓮監院下火
J26nB184_p0557c10║起龕。「歇下身心已七年，年年秋月炤龕前。而今轉步
J26nB184_p0557c11║無依倚，剎剎塵塵盡寶蓮。」
J26nB184_p0557c12║舉火。云：「依監院，依監院，長興山裏出身，長水塘邊了
J26nB184_p0557c13║願。一雙空手，叢林開建。雲水往往來來，飽粥飽飯，念
J26nB184_p0557c14║▆道心堅，十載法輪轉。末後殷勤送汝行，不惜火光
J26nB184_p0557c15║重指點。」擲下火炬。
J26nB184_p0557c16║為大光禪人下火
J26nB184_p0557c17║大光大光，遍界難藏，當頭點破，善自迴光。通身化作
J26nB184_p0557c18║金剛燄，死去生來也不妨。
J26nB184_p0557c19║為慈航師下火
J26nB184_p0557c20║雲犀玩月，木馬遊春，衲僧腳下，不帶纖塵。火光三昧
J26nB184_p0557c21║全身現，鼻孔分明搭上唇。
J26nB184_p0557c22║為五禪人秉炬
J26nB184_p0557c23║揚州純一禪人
J26nB184_p0557c24║「天地同根，萬物一體，中不容他，死生何處？」以火炬打
J26nB184_p0557c25║圓相云：「純一上座，烈燄光中信步遊，江南江北總風
J26nB184_p0557c26║流。」
J26nB184_p0557c27║照湛禪人
J26nB184_p0557c28║「來不來，去不去，眉毛眼睛常相對。大眾！此是甚麼人？」
J26nB184_p0557c29║以火炬拂云：「把火照面看看看，不離當處常湛然，覓
J26nB184_p0557c30║即知君不可見。」
J26nB184_p0558a01║自然禪人
J26nB184_p0558a02║生老病死身，金剛堅固體，曠劫至今，曾無變異。還會
J26nB184_p0558a03║麼？會則一任撒風撒顛；不會則一把乾茆火，自然無
J26nB184_p0558a04║避處。
J26nB184_p0558a05║養心盲禪人
J26nB184_p0558a06║頂門正眼，輝天鑑地，真個瞎來，超世出世。養心養心，
J26nB184_p0558a07║個時兩腳捎空，千聖羅籠不住。雖然如是，一炬紅光
J26nB184_p0558a08║助汝行，錦上添花太現成。
J26nB184_p0558a09║了凡禪人
J26nB184_p0558a10║「赤肉團上，壁立千仞，凡聖死生，曾無纖影。了上人，若
J26nB184_p0558a11║如是了，可謂了了，了時無可了；其或未然，某上座向
J26nB184_p0558a12║冷處著把火去也。」攛下炬云：「炤顧眉毛。」
J26nB184_p0558a13║棲真為能徹禪人火
J26nB184_p0558a14║能徹能徹，喫水也咽，病在心頭，如何分雪？我因拈棒
J26nB184_p0558a15║打骨節，保汝通身能大徹。驢胎馬腹隨他去，人間天
J26nB184_p0558a16║上休分別。末後殷勤，更助汝把火，急須撩起便行，記
J26nB184_p0558a17║取山頭風月。
J26nB184_p0558a18║過崑山祗園菴為四維寬公秉炬
J26nB184_p0558a19║「生死二字是箇縵天網子，盡大地人被伊籠罩，獨大
J26nB184_p0558a20║丈夫漢直下覷透，翻為解脫大海，出沒無礙，去住自
J26nB184_p0558a21║由。四維寬公，發跡錦江，間關南北，備歷講筵，足稱義
J26nB184_p0558a22║虎。無端走入金粟山，撞著個老古錐，向命脈上一劄，
J26nB184_p0558a23║吐氣不得，遂爾改聲換調，克究己躬。末後被東塔破
J26nB184_p0558a24║山明兄印破面門，灑灑落落，林下水邊，潛行密用。今
J26nB184_p0558a25║則報緣謝於祗園，全體示真實相，向火燄中說法，同
J26nB184_p0558a26║友共來證明。大眾！且道伊還有不了底事麼？」擲火炬
J26nB184_p0558a27║云：「將此身心奉塵剎，是則名為報佛恩。」
J26nB184_p0558a28║住破山寺為尊證鄰虛老師秉炬（師楚中人）
J26nB184_p0558a29║「金粟會裏相逢，不覺于今廿載。一缽孤雲，野鶴翛然，
J26nB184_p0558a30║獨遊方外。於戒憑師，作證於法，以我為尊，遠白維楊。
J26nB184_p0558b01║直來琴水，八十行腳，大端克肖古人，不掛寸絲，迥出
J26nB184_p0558b02║今時行履，同流敬仰，叢席知名。今則告寂南闕，移龕
J26nB184_p0558b03║北岫。末後特為舉揚，助把性空真火，請就火光三昧，
J26nB184_p0558b04║撒手歸真。踏破大千死生遊戲，大眾！且道真歸何處？」
J26nB184_p0558b05║攛火炬云：「此去漢陽不遠。」
J26nB184_p0558b06║
J26nB184_p0558b07║
J26nB184_p0558b08║
J26nB184_p0558b09║
J26nB184_p0558b10║七會餘錄卷三（終）
J26nB184_p0558b11║安座
J26nB184_p0558b12║那伽常在定，無有不定時。生▆與去來，紿是閒名字。
J26nB184_p0558b13║惟我祗園姪，生死親證此。既▆此全身，沒後露全機，
J26nB184_p0558b14║便是雙林為人句。
J26nB184_p0558b15║封龕
J26nB184_p0558b16║「遍界不曾藏，為甚要遮掩，透過▆師關，順逆皆方便。
J26nB184_p0558b17║祗姪和尚，生身闔閣之中，▆▆▆盧頂上二十餘年，
J26nB184_p0558b18║撐一隻斷頭船子，不著▆▆▆▆彼岸，不住中流，還
J26nB184_p0558b19║接仝類，悉濟苦河。▆登道一▆▆，女中丈夫，僧中麟
J26nB184_p0558b20║鳳，是故近者悅遠者來。今畢其能事，覿體掃真，面目
J26nB184_p0558b21║儼在，只是不許時人容易窺覷。大眾！莫怪老僧瞞汝
J26nB184_p0558b22║去也。」卓拄杖云：「封。」