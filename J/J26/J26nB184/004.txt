J26nB184_p0558c01║牧雲和尚七會餘錄卷之四
J26nB184_p0558c02║姑蘇西華山秀峰寺門人（行瑋）等編
J26nB184_p0558c03║偈
J26nB184_p0558c04║憫迷（三十首）
J26nB184_p0558c05║三界一火宅，諸子恣嬉遊，認苦以為樂，惟其疾之憂。
J26nB184_p0558c06║其二
J26nB184_p0558c07║無常火燒世，貴賤未暇擇，嘗懷千歲憂，何其不明白？
J26nB184_p0558c08║其三
J26nB184_p0558c09║愛源時滴瀝，苦海渺沉浮，胡然有情癡，至竟團圞頭。
J26nB184_p0558c10║其四
J26nB184_p0558c11║順情鍾愛念，反愛陡嗔機，危乎一念間，具足貪嗔癡。
J26nB184_p0558c12║其五
J26nB184_p0558c13║睡眠為纏蓋，夜寢無自驚，大夢苟不醒，白日猶長更。
J26nB184_p0558c14║其六
J26nB184_p0558c15║食是中丞祿，不食中丞福，鍾鼎蹔雖榮，庖廚遠亦穀。
J26nB184_p0558c16║其七
J26nB184_p0558c17║聲色日鬥搆，夢想夜紛爭，可憐牛山木，萌櫱非無生。
J26nB184_p0558c18║其八
J26nB184_p0558c19║幻心取幻法，如鹿趁陽燄，到頭無實得，神疲悔亦晚。
J26nB184_p0558c20║其九
J26nB184_p0558c21║癡心著五欲，有如蛾撲燄，至死不自知，甘心為糜爛。
J26nB184_p0558c22║其十
J26nB184_p0558c23║四緣為假合，何者乃吾身，未證真常樂，計我生死因。
J26nB184_p0558c24║十一
J26nB184_p0558c25║眾盲摸一象，所說各一邊，斷常見為甚，結根何時捐？
J26nB184_p0558c26║十二
J26nB184_p0558c27║種穀不生荳，因果世間明，謂空無善惡，泥犁苦無停。
J26nB184_p0558c28║十三
J26nB184_p0558c29║成道亦無得，何關心生取，妄見涅槃人，吁嗟懵茲理！
J26nB184_p0558c30║十四
J26nB184_p0559a01║非戒取為戒，非修執為修，蚩蚩外道倫，邪見林何稠？
J26nB184_p0559a02║十五
J26nB184_p0559a03║信如淨塵珠，佛法乘之入，學佛多猶豫，三生六十劫。
J26nB184_p0559a04║十六
J26nB184_p0559a05║佛為大智人，援人出三有，輕心豎慢幢，沉迷悲日久。
J26nB184_p0559a06║十七
J26nB184_p0559a07║群靈有正因，無始不自守，三乘十二分，隨汝顛倒走。
J26nB184_p0559a08║十八
J26nB184_p0559a09║群靈有正因，曠劫未嘗失，轆轤三界中，曲不能藏直。
J26nB184_p0559a10║十九
J26nB184_p0559a11║群靈有正因，當陽殊顯赫，直下一迴光，神珠在衣裓。
J26nB184_p0559a12║二十
J26nB184_p0559a13║事易求諸難，道邇求諸遠，演若亦癡絕，覓頭四衢轉。
J26nB184_p0559a14║廿一
J26nB184_p0559a15║六根攝淨念，念佛猶染香，何時當人分，滅卻常寂光？
J26nB184_p0559a16║廿二
J26nB184_p0559a17║六度菩薩行，要以智為導，鐘聲披七條，幾人知頭腦？
J26nB184_p0559a18║廿三
J26nB184_p0559a19║觀音妙智力，處迷咸不隔，十方俱擊鼓，胡為惺不出？
J26nB184_p0559a20║廿四
J26nB184_p0559a21║唯此一事實，無閒情非情，東壁打西壁，成佛亦空名。
J26nB184_p0559a22║廿五
J26nB184_p0559a23║胡僧特西來，面壁唯直指，流支嫉何深，數珠打其齒？
J26nB184_p0559a24║廿六
J26nB184_p0559a25║禪唯證乃知，動求言句妙。古云聰明多，見性殊則少。
J26nB184_p0559a26║廿七
J26nB184_p0559a27║參禪無實證，平時樂欣欣，一場熱病打，慞惶愁煞人。
J26nB184_p0559a28║廿八
J26nB184_p0559a29║有參海蠡禪，將來挹滄海，見笑大方家，恬然不知怪。
J26nB184_p0559a30║廿九
J26nB184_p0559b01║在欲而行禪，古稱火中蓮，今何徇諸欲，乃謂無礙禪。
J26nB184_p0559b02║三十
J26nB184_p0559b03║井蛙少窺日，夏蟲豈知冰？吾宗欲展演，還他過量人。
J26nB184_p0559b04║警參（二十首）
J26nB184_p0559b05║參禪貴眼親，點著便翻身，棒上不成龍，外馳多苦辛。
J26nB184_p0559b06║其二
J26nB184_p0559b07║參禪貴勇往，不顧窮命喪，動步便躊躇，腳跟自生障。
J26nB184_p0559b08║其三
J26nB184_p0559b09║參禪貴直心，就人好決擇，生死透不透，此中自明白。
J26nB184_p0559b10║其四
J26nB184_p0559b11║參禪貴志堅，直以悟為則，半塗而自廢，莫怪禪相隔。
J26nB184_p0559b12║其五
J26nB184_p0559b13║參禪認光影，乃是膏肓病，口中水漉漉，腳下何時證？
J26nB184_p0559b14║其六
J26nB184_p0559b15║參禪忌雜解，本分為之礙，意下足丹青，漆桶正不快。
J26nB184_p0559b16║其七
J26nB184_p0559b17║參禪貴擇師，師真法無假口耳。曰：秘傳賺人不少也。
J26nB184_p0559b18║其八
J26nB184_p0559b19║參禪貴受煆，乃盡雜知見，罏鞴苟未經，法門乃多變。
J26nB184_p0559b20║其九
J26nB184_p0559b21║參禪貴自重，見人休賣弄，滔滔裨販徒，選佛場不中。
J26nB184_p0559b22║其十
J26nB184_p0559b23║參禪貴本色，言貌堪為則，堯舜與人同，捏怪令人惑。
J26nB184_p0559b24║十一
J26nB184_p0559b25║參禪貴通方，激揚而鏗鏘，規規埳井蛙，小見天一方。
J26nB184_p0559b26║十二
J26nB184_p0559b27║參禪貴保任，不在如死人，任情為灑脫，秪恐在迷津。
J26nB184_p0559b28║十三
J26nB184_p0559b29║參禪貴自得，須復資之深，未圓擇法眼，何以定古今？
J26nB184_p0559b30║十四
J26nB184_p0559c01║參禪參到底，大笑忘所以，只是舊時人，不改舊行履。
J26nB184_p0559c02║十五
J26nB184_p0559c03║參禪參到底，知解斬然絕，針鋒作解會，敢保君未徹。
J26nB184_p0559c04║十六
J26nB184_p0559c05║參禪參到底，通身休歇去，成佛與作祖，都來沒滋味。
J26nB184_p0559c06║十七
J26nB184_p0559c07║參禪參到底，身心始一如。認影迷頭者，何知井覷驢？
J26nB184_p0559c08║十八
J26nB184_p0559c09║參禪參到底，正好說修行，直超佛祖地，不落斷常坑。
J26nB184_p0559c10║十九
J26nB184_p0559c11║參禪參到底，始知從上恩。紹隆先佛種，直指啟後昆。
J26nB184_p0559c12║二十
J26nB184_p0559c13║參禪參到底，據令當頭敲，饒他千聖眼，未敢錯絲毫。
J26nB184_p0559c14║示徒（二十首）
J26nB184_p0559c15║石女生兒子，虛空吐舌頭，真機誰共賽？攜酒上高樓。
J26nB184_p0559c16║其二
J26nB184_p0559c17║流水在江河，前波接後波，清風吹不定，如縠復如羅。
J26nB184_p0559c18║其三
J26nB184_p0559c19║春來處處花，有花還結果。著眼在當人，鐵樹分明露。
J26nB184_p0559c20║其四
J26nB184_p0559c21║西來祖師意，薦取在當人，柏子能成佛，虛空亦放身。
J26nB184_p0559c22║其五
J26nB184_p0559c23║前三云未了，更說後三三，直下疑團破，風流一擔擔。
J26nB184_p0559c24║其六
J26nB184_p0559c25║紅塵雖浩浩，個事本明明，摸著眉毛也，依然眼上生。
J26nB184_p0559c26║其七
J26nB184_p0559c27║夜來鄰犬吠，到曉巷雞鳴，但得當人省，何愁眼不明？
J26nB184_p0559c28║其八
J26nB184_p0559c29║虛空喫一棒，大地盡平沉，絕點純清也，當人何處尋？
J26nB184_p0559c30║其九
J26nB184_p0560a01║佛法遍天下，誰譯入中華？會得胡僧旨，元來共一家。
J26nB184_p0560a02║其十
J26nB184_p0560a03║心月孤圓際，光吞萬象時，舉目難為析，空明一段奇。
J26nB184_p0560a04║十一
J26nB184_p0560a05║心平地即平，腳下好須行。趙州曾指示，度馬石橋橫。
J26nB184_p0560a06║十二
J26nB184_p0560a07║廓然無表裏，大地空落落，中是何人居，得恁無面目？
J26nB184_p0560a08║十三
J26nB184_p0560a09║紅日半窗影，白雲千壑心，共來天際轉，著眼幾知音？
J26nB184_p0560a10║十四
J26nB184_p0560a11║深深海底行，珊瑚枝上月，好手摘將來，清光照林樾。
J26nB184_p0560a12║十五
J26nB184_p0560a13║春草出門綠，春風吹袂寒，者般好時節，途路莫相護。
J26nB184_p0560a14║十六
J26nB184_p0560a15║祖意袈裟下，佛心方寸間，虛空一撲落，腳板始閒閒。
J26nB184_p0560a16║十七
J26nB184_p0560a17║佛心須灼見，塵事可無為，寂靜安身處，從來眼似眉。
J26nB184_p0560a18║十八
J26nB184_p0560a19║一念不生際，蓮花當下開，清香何處覓？遍界絕塵埃。
J26nB184_p0560a20║十九
J26nB184_p0560a21║霜髮或常剪，塵心無點餘，謾懷諸佛土，已在白蓮居。
J26nB184_p0560a22║二十
J26nB184_p0560a23║參禪無別法，無念乍離塵，猛省衣中寶，齊肩古聖人。
J26nB184_p0560a24║上堂十偈
J26nB184_p0560a25║啟請
J26nB184_p0560a26║秉志投方丈，同時解倒身，要行山下路，且問過來人。
J26nB184_p0560a27║傳爐
J26nB184_p0560a28║龍象圓千指，爐煙一道熏，阿誰無鼻孔，猶自唱香雲。
J26nB184_p0560a29║撾鼓
J26nB184_p0560a30║鐘罷還鳴鼓，宗師候降臨，腳跟齊點地，不自識觀音。
J26nB184_p0560b01║登座
J26nB184_p0560b02║向上行將去，全身不掩藏，無端雙足下，踏倒須彌王。
J26nB184_p0560b03║拈椎
J26nB184_p0560b04║一椎當眾舉，可惜太分疏。皮下誰無血？胡為不丈夫？
J26nB184_p0560b05║揮麈
J26nB184_p0560b06║拈起機如電，人天聽指揮，眼中留翳者，究竟未知歸。
J26nB184_p0560b07║問話
J26nB184_p0560b08║踏步當前問，臨機那見師？爪牙從賣弄，返擲不教兒。
J26nB184_p0560b09║對機
J26nB184_p0560b10║坦蕩當陽坐，從他敲磕來，縵天網子大，未見有人開。
J26nB184_p0560b11║說法
J26nB184_p0560b12║老婆心太切，向眾口喃喃。鷂子新羅去，雲堂又夜參。
J26nB184_p0560b13║下座
J26nB184_p0560b14║法會非輕集，瞻依莫大緣，荒田霑雨澤，種子發芽鮮。
J26nB184_p0560b15║淨土十詠（興化極樂庵作）
J26nB184_p0560b16║西郭人煙近，中洲佛土新，樹林雖不見，水鳥日相親。
J26nB184_p0560b17║隔岸傳仙梵，同堂序主賓，匡廬遺盛事，千古想風神。
J26nB184_p0560b18║二
J26nB184_p0560b19║剎竿臨大道，日夕見孤城，貝葉何從授？蓮花此地生。
J26nB184_p0560b20║漁歸鴉並載，僧飯鴨同行，法相元平等，無將異類輕。
J26nB184_p0560b21║三
J26nB184_p0560b22║檣影終朝立，虛舟去復回，積薪能自售，賈客問何來？
J26nB184_p0560b23║▆▆分明語，魚龍隱見猜，有心投佛座，塵網自應開。
J26nB184_p0560b24║四
J26nB184_p0560b25║屋後山元土，庵前市即鄰，處喧無廢靜，依法不隨塵。
J26nB184_p0560b26║七病醫王在，居諸樂土親，願言從是去，真不負生身。
J26nB184_p0560b27║五
J26nB184_p0560b28║遐方難即至，香國又焉求？只貴人心淨，無言道路修。
J26nB184_p0560b29║飄零成弱喪，辛苦問同遊，自是離家久，何關換兩眸？
J26nB184_p0560b30║六
J26nB184_p0560c01║吾道終誰寄？人生亦有涯。微茫天外水，虛幻鏡中花。
J26nB184_p0560c02║小艇隨飛鳥，斜陽映落霞。為言途路者，過此勿迷家。
J26nB184_p0560c03║七
J26nB184_p0560c04║一念開諸妄，空王豈外尋？香臺隨處靜，禪室坐來深。
J26nB184_p0560c05║水結琉璃色，風傳寶鐸音，偉哉諸上善，相見此中林。
J26nB184_p0560c06║八
J26nB184_p0560c07║美人西向望，寤寐更誰思？楊柳霑千品，蓮花禮六時。
J26nB184_p0560c08║制情傳妙戒，寓意寫新詩。陶令攢眉去，何人得似伊？
J26nB184_p0560c09║九
J26nB184_p0560c10║東林修白業，西社種青蓮，古德咸賡偈，何人不會禪？
J26nB184_p0560c11║利根明句外，作者見機先，寶剎毫端現，休疑路萬千。
J26nB184_p0560c12║十
J26nB184_p0560c13║恭敬維桑梓，蓮花本故鄉，朋來猶寶聚，父見乃家常。
J26nB184_p0560c14║慰論身心苦，熏修戒定香，真慈期永侍，誓不更淪亡。
J26nB184_p0560c15║淨土諸什先後無慮百家、中峰、楚石其最然意主
J26nB184_p0560c16║參和，未脫窠臼。
J26nB184_p0560c17║牧雲和尚十詠，即時即景。是偈是詩，昔彌勒說法，
J26nB184_p0560c18║天親頌云：秪說這個法，秪是梵音清雅。令人樂聞，
J26nB184_p0560c19║木頭老子沛於此。亦云：庚寅十二月廿又一日乎？
J26nB184_p0560c20║菴居士跋，
J26nB184_p0560c21║戒壇示偈（梅溪菴作）
J26nB184_p0560c22║沙彌
J26nB184_p0560c23║伽黎坐具共瓶盂，信手拈來示我徒，一縷著身超錦
J26nB184_p0560c24║綺，千家果腹勝醍醐。福田要使人天種，法系今班佛
J26nB184_p0560c25║祖圖，至竟莫成辜負去，圓光千尺迥頭顱。
J26nB184_p0560c26║比丘
J26nB184_p0560c27║人天標表不尋常，重難輕遮勘覈詳，拶出驪珠無染
J26nB184_p0560c28║污，白成具戒慎行藏。頓然游踐莊嚴路，再四哀求解
J26nB184_p0560c29║脫香，一悟便同諸佛位，併忘是戒是壇場。
J26nB184_p0560c30║菩薩
J26nB184_p0561a01║舍那心地一毫端，光告千華仔細看，究竟誦持唯此
J26nB184_p0561a02║戒，隨機攝受有三壇。急須為物開癡暗，未許逢緣說
J26nB184_p0561a03║易難，本有法身菩薩任，當當常住莫顢頇。
J26nB184_p0561a04║
J26nB184_p0561a05║
J26nB184_p0561a06║
J26nB184_p0561a07║
J26nB184_p0561a08║
J26nB184_p0561a09║
J26nB184_p0561a10║七會餘錄卷四（終）