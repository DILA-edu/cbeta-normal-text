J26nB184_p0561b01║牧雲和尚七會餘錄卷之五
J26nB184_p0561b02║姑蘇西華山秀峰寺門人（行瑋）等編
J26nB184_p0561b03║偈（中）
J26nB184_p0561b04║送達本老禪之吳門緣幹（本於天童山搬柴聞虎聲有省）
J26nB184_p0561b05║生長汾陽，不識獅子；天童山中，卻驚老虎。北方人解
J26nB184_p0561b06║南方話，年老行腳不肯罷。六月曾登銅井山，汗流浹
J26nB184_p0561b07║背不憚艱。扁舟隨我煙村住，端謹過於後生輩，明月
J26nB184_p0561b08║蘆花共飽看，緊峭草鞋知進退。轟轟曾搆古南機，棒
J26nB184_p0561b09║頭指點千日輝。一挨一拶不肯放，卓然是個老闍黎。
J26nB184_p0561b10║新春思欲吳門去，乞我毫端寫山偈。直須斬斷葛藤
J26nB184_p0561b11║窠，提起風前那一句。
J26nB184_p0561b12║智穎上座結茆鶴湖乞語究竟
J26nB184_p0561b13║本色道人，本分中有甚究竟不究竟？手眼從來自遍
J26nB184_p0561b14║身，東倒西擂無欠剩。知至至之踏水尋源，知終終之
J26nB184_p0561b15║登山到頂群居獨處如無忽，一念萬年頭尾正。所以
J26nB184_p0561b16║佛法無多子，久長難得人。大器皆晚成，好手不張名。
J26nB184_p0561b17║懸崖撒手絕疏親，萬卉千葩爛熳春。
J26nB184_p0561b18║梅溪解制書授諸子（六首）
J26nB184_p0561b19║嘗遍諸方五味禪，衲衣高捲水雲邊，而今煩作如來
J26nB184_p0561b20║使，直向虛空駕鐵船。
J26nB184_p0561b21║雪中獨立問心安，撒手懸崖命已棄，爭似一塵無動
J26nB184_p0561b22║著，春寒秋熱不相謾。
J26nB184_p0561b23║佛祖單傳向上著，嬰須大器乃堪承，冷灰放出通身
J26nB184_p0561b24║燄，便續靈山照夜燈。（右雪丆首座）
J26nB184_p0561b25║頂門正眼極圓明，廓地恢天本現成，直下一槌槌瞎
J26nB184_p0561b26║了，濟宗之道始方行。（圓明經耶）
J26nB184_p0561b27║濟北家風不等閒，大機大用一麤拳，而今此調南來
J26nB184_p0561b28║也，獨坐孤峰唱別傳。（南音書記）
J26nB184_p0561b29║完卻衲僧一段事，白牛露地正翻身，四蹄踏倒人何
J26nB184_p0561b30║數？擺尾搖頭入我門。（完白維那）
J26nB184_p0561c01║示秀林知客
J26nB184_p0561c02║枝葉全無真實在，一株秀起便為林，菁蔥誰謂無人
J26nB184_p0561c03║採，郢匠經過不外尋。
J26nB184_p0561c04║送南音書記武林結茆
J26nB184_p0561c05║吾今退步因多病，佛法從教自爛陳，送子住山情眷
J26nB184_p0561c06║眷，須歸棒下作奇人。
J26nB184_p0561c07║送可生禪人省親（三首）
J26nB184_p0561c08║六尺堂堂稟最靈，此生來處要分明，春風送上新安
J26nB184_p0561c09║路，一片依依望母情。
J26nB184_p0561c10║二
J26nB184_p0561c11║露地風燈不久停，茫茫苦海少人惺，好將諸佛菩提
J26nB184_p0561c12║路，勸取雙親及早行。
J26nB184_p0561c13║三
J26nB184_p0561c14║青山過了復青山，髮鬢人生亦易斑，歸到家鄉謾留
J26nB184_p0561c15║戀，參禪最是始終難。
J26nB184_p0561c16║送識得知客住靜
J26nB184_p0561c17║住村須辦住山心，量力知時要歲深，本有一樁衣線
J26nB184_p0561c18║事，口生白醭待知音。
J26nB184_p0561c19║送梵白孫歸鹿城
J26nB184_p0561c20║具足清白梵行相，可中何處立纖塵？會須撒手懸崖
J26nB184_p0561c21║上，觸處原無第二人。
J26nB184_p0561c22║送道沖禪人回粵
J26nB184_p0561c23║黃梅暗渡江，衣缽何曾付？六祖賣柴翁，本來佛不做。
J26nB184_p0561c24║二
J26nB184_p0561c25║汝是嶺南人，因甚無佛性？會得轉一語，菩提無少剩。
J26nB184_p0561c26║示不我維那
J26nB184_p0561c27║十方世界總無餘，椎下分明自不知，此去吳山芳草
J26nB184_p0561c28║綠，謾將腳板等閒拘。
J26nB184_p0561c29║示在垣真士
J26nB184_p0561c30║化胡成佛出函關，象帝之先作麼參？忽地春梅來撲
J26nB184_p0562a01║鼻，前三三是後三三。
J26nB184_p0562a02║示碧惺新戒
J26nB184_p0562a03║頓悟心源開寶藏，金剛心地乃家珍，要須日用惺惺
J26nB184_p0562a04║去，聲色樅然不染塵。
J26nB184_p0562a05║示子凝新戒
J26nB184_p0562a06║父母未生前正體，堂堂獨露甚凝壑，而今寶戒當頭
J26nB184_p0562a07║領，佛祖超然在兩肩。
J26nB184_p0562a08║示智餘禪人
J26nB184_p0562a09║聖凡無欠亦無餘，三十烏藤未放渠，要得通身都打
J26nB184_p0562a10║徹，好來伴我白雲居。
J26nB184_p0562a11║金粟寺獨桑鼓
J26nB184_p0562a12║直下無心木一橛，牛皮鞔卻掛當軒，打動五湖雲水
J26nB184_p0562a13║到，圓音依舊落桑村。
J26nB184_p0562a14║拈鳥窠公案示侍者
J26nB184_p0562a15║布毛吹起了無多，佛法諸方可奈何，雨過六橋山色
J26nB184_p0562a16║好，綠陰處處是笙歌。
J26nB184_p0562a17║中輝上座養母
J26nB184_p0562a18║子從母出，母依子立，子母分明，大事了畢。
J26nB184_p0562a19║示慈慧、覺明二禪人行食
J26nB184_p0562a20║缽裏飯桶裏，水塵塵三昧。拈來是跛腳，阿師胡亂荅，
J26nB184_p0562a21║匝地清風今未已，本覺妙明超語言，以慈修身入佛
J26nB184_p0562a22║慧。我不我，你不你，廝結眉毛扯不開。拍手呵呵，同堂
J26nB184_p0562a23║共住。一朝桶底撲落脫，兩手依先只十指。
J26nB184_p0562a24║送新戒（三首）
J26nB184_p0562a25║善來菩薩子！為眾莫辭勞，放下身心去，金剛戒始牢。
J26nB184_p0562a26║二
J26nB184_p0562a27║一登菩薩地，發願轉食輪，食等法亦等，維摩開施門。
J26nB184_p0562a28║三
J26nB184_p0562a29║我授汝戒，汝刻我錄。法印宣傳，戒香芬馥。如實用心，
J26nB184_p0562a30║菩薩行熟。
J26nB184_p0562b01║示徒刊錄（二首）
J26nB184_p0562b02║古南有言句，願與人貶剝。不知誰對頭，肯將來入木。
J26nB184_p0562b03║二
J26nB184_p0562b04║吾宗了無元字腳，直指當人明己躬。文彩已彰瞞不
J26nB184_p0562b05║得，一憑印板上流通。
J26nB184_p0562b06║化茶
J26nB184_p0562b07║趙州茶與徑山茶，滋味分明在齒牙，要使往來俱到
J26nB184_p0562b08║口，何辭採摘入煙霞？
J26nB184_p0562b09║化禪帳（三首）
J26nB184_p0562b10║六月坐禪赤卻膊，蚊蟲口口要咬著，思量討個護身
J26nB184_p0562b11║符，特教普化搖鈴鐸。
J26nB184_p0562b12║又
J26nB184_p0562b13║六月坐禪床，蚊蟲嘴似鎗，何人能蓋覆？赤體露堂堂。
J26nB184_p0562b14║又
J26nB184_p0562b15║六月有蚊蟲，咬人鮮血紅，夜問難睡著，遮護仗檀翁。
J26nB184_p0562b16║化蓆
J26nB184_p0562b17║安坐不思量，打眠缺不得，摸著枕頭時，暗地眼睛突。
J26nB184_p0562b18║古南送化士（五首）
J26nB184_p0562b19║叢林古制育英材，選佛場看赤手開，日用明明七件
J26nB184_p0562b20║事，要從檀越信心來。
J26nB184_p0562b21║又
J26nB184_p0562b22║昏昏長夜莫能醒，佛法真如照世燈，點出當人頂門
J26nB184_p0562b23║眼，依前日午打三更。
J26nB184_p0562b24║又
J26nB184_p0562b25║僧家乞食佛家風，米飯原來體一同，齋得眾僧軀命
J26nB184_p0562b26║飽，長連床上悟心宗。
J26nB184_p0562b27║又
J26nB184_p0562b28║肚饑要喫飯，出世要參禪，都來最緊事，普請各爭先。
J26nB184_p0562b29║又
J26nB184_p0562b30║五穀皆養人，米好麥亦好，莫分前後時，只要肚皮飽。
J26nB184_p0562c01║送知浴（六首）
J26nB184_p0562c02║時燒香水剔明燈，輔弼禪林道業成，如是因還如是
J26nB184_p0562c03║果，共登離垢法王城。
J26nB184_p0562c04║又
J26nB184_p0562c05║一冬過了一冬來，湯舖乘時又要開，浴主腳忙心喫
J26nB184_p0562c06║緊，堂中燈燭灶中柴。
J26nB184_p0562c07║又
J26nB184_p0562c08║六月禪和要聚頭，堂中打坐汗交流，浴池有水能燒
J26nB184_p0562c09║熱，一任來牽水牯牛。
J26nB184_p0562c10║又
J26nB184_p0562c11║脊梁豎起一堆人，禪未參時汗遍身，專待檀那來出
J26nB184_p0562c12║手，一番揩洗一番新。
J26nB184_p0562c13║又
J26nB184_p0562c14║叢林實行，無過浴頭，日間燒水，夜裏添油，物物要備，
J26nB184_p0562c15║色色要周，事眾如意，調己和柔，莫嫌絡索，須善機籌。
J26nB184_p0562c16║積木架屋，聚毛成毬，泥多佛大，法海優游。
J26nB184_p0562c17║又
J26nB184_p0562c18║古人入浴根塵脫，勺水原來有大功，舊案只今重舉
J26nB184_p0562c19║起，無邊香海一毛通。
J26nB184_p0562c20║興福送知浴（二首）
J26nB184_p0562c21║宏開罏鞴白雲邊，五百師僧夜坐禪，露柱怕人親撞
J26nB184_p0562c22║著，要燃法炬焰沖天。
J26nB184_p0562c23║又
J26nB184_p0562c24║一燈點起滿堂紅，衲子堆堆瞌睡濃，忽地醒來天大
J26nB184_p0562c25║曉，新羅原在海門東。
J26nB184_p0562c26║鶴林送知浴（三首）
J26nB184_p0562c27║玄素禪師古道場，鶴林兩字落諸方，只愁夏制雲來
J26nB184_p0562c28║集，知浴先思作主張。
J26nB184_p0562c29║又（示自信）
J26nB184_p0562c30║祖庭寥落已多年，雲水重來共坐禪，冷暖自知還自
J26nB184_p0563a01║信，冬來池水要薪燃。
J26nB184_p0563a02║又（示拂石）
J26nB184_p0563a03║一片石頭勤拂拭，三冬知浴定完成，山僧多病慵開
J26nB184_p0563a04║口，兩句伽陀送汝行。
J26nB184_p0563a05║破山寺化普同塔（二首）
J26nB184_p0563a06║齊梁香火梵王宮，雪頂龐眉此寄蹤，老病告終無著
J26nB184_p0563a07║處，巍然石塔冷松風。
J26nB184_p0563a08║二
J26nB184_p0563a09║丘原同一體，生死事茫茫，石塔青山裏，緇門別有長。
J26nB184_p0563a10║真如寺化建韋天殿
J26nB184_p0563a11║有佛從來有護神，三洲處處現全身，自家頭上今無
J26nB184_p0563a12║瓦，提杵何妨去化人。
J26nB184_p0563a13║烏鎮密印寺化莊嚴藏經
J26nB184_p0563a14║藏經雖印不成褁，佛法分明自掩藏，若有智人能重
J26nB184_p0563a15║法，牙籤錦軸一時裝。
J26nB184_p0563a16║題住山卷
J26nB184_p0563a17║山中寂靜好修行，柴水開門又現成，但得鍋中常有
J26nB184_p0563a18║米，出家何苦世途行？
J26nB184_p0563a19║文休禪人造栴檀像歸供五臺
J26nB184_p0563a20║南方造佛化栴檀，歸到臺山路萬盤，兩處分身原一
J26nB184_p0563a21║佛，行人莫作去來看。
J26nB184_p0563a22║嘉善重修祖燈菴
J26nB184_p0563a23║祖燈一點寄於僧，菴廢僧來不識名，劃地布金逢長
J26nB184_p0563a24║者，重教瓦礫放光明。
J26nB184_p0563a25║海印菴建法華期
J26nB184_p0563a26║眉光一道覆三千，妙法華經覿面宣，信得己身同佛
J26nB184_p0563a27║體，珊瑚舌上長青蓮。
J26nB184_p0563a28║海鹽普淨菴化齋田
J26nB184_p0563a29║莫怪僧家要化田，開成舖子接高賢，缽盂▆上門來
J26nB184_p0563a30║也，沒飯如何結得緣？
J26nB184_p0563b01║盛澤圓音戒子修造大悲菴接眾
J26nB184_p0563b02║大悲菩薩無華屋，先化檀那蓋覆他，要普慈心超水
J26nB184_p0563b03║族，西邊更築放生河。
J26nB184_p0563b04║又
J26nB184_p0563b05║空手齋僧水蕩邊，今秋喜得是豐年，溪南溪北諸檀
J26nB184_p0563b06║越，只化齋糧不化田。
J26nB184_p0563b07║常熟城南道信聚長生米飯僧
J26nB184_p0563b08║世事奔波沒了期，思量出世得便宜，福田要下人天
J26nB184_p0563b09║種，減口齋僧趁早為。
J26nB184_p0563b10║西華求名禪人募修萬佛塔
J26nB184_p0563b11║巍巍寶塔湖邊上，歲久年深塔縫開，好化萬人修萬
J26nB184_p0563b12║佛，將來同見萬如來。
J26nB184_p0563b13║天童送化士（七首）
J26nB184_p0563b14║祖庭開闢萬山中，衲子爭趨濟北風，白棒打來渾不
J26nB184_p0563b15║飽，生機別出問龐翁。
J26nB184_p0563b16║草鞋似虎杖如龍，千里腰包入萬松，腳下未將泥水
J26nB184_p0563b17║淨，肚皮先聽打齋鐘。
J26nB184_p0563b18║十方同聚學無為，柴水山中幸不虧，只有廬陵米無
J26nB184_p0563b19║價，要從山外覓相知。
J26nB184_p0563b20║橫身鬧市作生涯，千古叢林愛作家，鐵石身心真為
J26nB184_p0563b21║眾，自然相應有胡笳。
J26nB184_p0563b22║冬藏全望在秋收，滿載歸來納疏頭，舁飯僧堂高叫
J26nB184_p0563b23║喚，山僧便學老金牛。
J26nB184_p0563b24║拈提九帶并三玄，急切須參粥飯禪。無角鐵牛充水
J26nB184_p0563b25║草，飽齁齁地任橫眠。
J26nB184_p0563b26║四悉檀開手眼親，紅塵浩浩有奇人，驀然賓主相逢
J26nB184_p0563b27║著，唱出祇園一段春。
J26nB184_p0563b28║天童送知浴（二首示平巖侍者）
J26nB184_p0563b29║冬間知浴定于春，協力還須左右人，莫待三呼始相
J26nB184_p0563b30║應，知音一遇便翻身。
J26nB184_p0563c01║南北奔忙費草鞋，叢林知浴行無偕，山中幸有便宜
J26nB184_p0563c02║事，只化其餘不化柴。
J26nB184_p0563c03║又（送祇園）
J26nB184_p0563c04║太白峰頭草木春，一年知浴又求新，祇園上座出山
J26nB184_p0563c05║去，好化香花結勝因。
J26nB184_p0563c06║天童募燈油
J26nB184_p0563c07║殿中羅漢十八個，塔院祖師十數尊，續了心燈居暗
J26nB184_p0563c08║地，光明流出在檀門。
J26nB184_p0563c09║募鹽
J26nB184_p0563c10║新天童一條棒，滋味半點無，禪流難近傍，告報大檀
J26nB184_p0563c11║那，大家著鹽醬。
J26nB184_p0563c12║化蘿蔔
J26nB184_p0563c13║鎮州蘿蔔，隨地皆有，直下將來，塞禪和口。
J26nB184_p0563c14║送安慶彭道人
J26nB184_p0563c15║天童僧眾雲來集，寶藏何人解打開？安慶賓寰彭道
J26nB184_p0563c16║者，明春自肯入山來。
J26nB184_p0563c17║書化造達澄和尚塔冊
J26nB184_p0563c18║衲僧行履，聖凡莫測。打破羅籠，窠臼不立。天上天下，
J26nB184_p0563c19║誰能蹤跡？表以示人，不妨奇特。知交契心，弟子殫力。
J26nB184_p0563c20║無縫塔子峭巍巍，占斷四明山色。
J26nB184_p0563c21║示遠化禪人
J26nB184_p0563c22║有生有死有老病，環端始末轉無定，有大醫王醫此
J26nB184_p0563c23║病，四大本空無實性，一切時中要精進，遇境逢緣勿
J26nB184_p0563c24║奔競。翻轉念頭放端正，諸佛教敕必隨順，一箇話頭
J26nB184_p0563c25║為把柄，上下放空凡與聖。撒手懸崖拼性命，絕後再
J26nB184_p0563c26║甦何快慶，幻化空身即法身，生來死去那伽定。
J26nB184_p0563c27║古南贈道侶（十六首）
J26nB184_p0563c28║拄策逍遙古院中，白頭相對菊花叢，寶山誰更他方
J26nB184_p0563c29║覓，信手拈來用不窮。（寶山）
J26nB184_p0563c30║成佛繇來在一心，心心何用向西尋？村菴亦是蓮花
J26nB184_p0564a01║國，瓦礫時時演法音。（慈持）
J26nB184_p0564a02║落魄風塵已有年，老來參得祖師禪，死生何物能纏
J26nB184_p0564a03║縛，了義心頭自了然。（了義）
J26nB184_p0564a04║如如不動本來身，一體痌瘝念此民，仁術政看藏佛
J26nB184_p0564a05║用，非關獨飲上池津。（體莊）
J26nB184_p0564a06║人心安靜識天和，夫子聞韶致感多，誰謂泰階成異
J26nB184_p0564a07║世，鳶飛魚躍古山河。（泰華）
J26nB184_p0564a08║一句彌陀作課程，世緣長揖念如冰，本源自性天真
J26nB184_p0564a09║佛，任運從稱有髮僧。（扱宇）
J26nB184_p0564a10║碧眼西來作指南，百川歸海總同參，觀光偶向閻浮
J26nB184_p0564a11║樹，萬象森羅一水涵。（伯涵）
J26nB184_p0564a12║好古敏求洙泗老曾提子路，要知生生生一著，如明
J26nB184_p0564a13║朗身後身前放腳行。（敏生）
J26nB184_p0564a14║六陽為卦曰純剛，體貼天行貴自強，直下端倪無處
J26nB184_p0564a15║覓，群龍無首吉非常。（六陽）
J26nB184_p0564a16║從來瑞草生嘉運，大抵靈苗結早春。心地本來無異
J26nB184_p0564a17║種，一花一葉遮那身。（瑞芝）
J26nB184_p0564a18║水流山峙眼前看，不識當人甚處安？千丈巖前叉手
J26nB184_p0564a19║立，世間熱鬧了無干。（靜巖）
J26nB184_p0564a20║在昔江西有馬駒，英靈踏殺遍寰區，風前馳驟能追
J26nB184_p0564a21║步，千里長途未可拘。（神駒）
J26nB184_p0564a22║大人境界普賢知，似把平人太煞欺，萬行因華彰海
J26nB184_p0564a23║印，人人掌內握全機。（萬肇）
J26nB184_p0564a24║古時天地自嘗新，妙淨明心絕點塵，日用頭頭休放
J26nB184_p0564a25║過，不須他處更求真。（心古）
J26nB184_p0564a26║不隨有見不觀空，二際雙融在此中，直下掃開無別
J26nB184_p0564a27║法，當人面目露春風。（啟中）
J26nB184_p0564a28║棒下悲雲不等閒，信如天澤沛人間，人華等潤皆成
J26nB184_p0564a29║實，法施如斯孰道慳？（所潤）
J26nB184_p0564a30║興化贈禪侶（廿五首）
J26nB184_p0564b01║結冬西社鬧叢叢，智者咸欣入此宗，西寺老禪頭髮
J26nB184_p0564b02║白，出城來聽上堂鐘。（西寺性宗老宿）
J26nB184_p0564b03║蒼蒼之色見天根，老氏玄玄眾妙門，八字打開憑隻
J26nB184_p0564b04║手，斬新域外立乾坤。（蒼玄上座）
J26nB184_p0564b05║人間無水不朝東，獨有昭陽水不同，晝夜逆流如慧
J26nB184_p0564b06║士，不觀塵境只觀空。（慧空上座）
J26nB184_p0564b07║木鵝劍峽戒舟航，灩澦中流不可當，此水莫窮何處
J26nB184_p0564b08║起，要從上座一商量。（普潤菴岷山上座）
J26nB184_p0564b09║河水漣兮梵剎邊，隔河市井鬧喧闐，仰山僧問教思
J26nB184_p0564b10║想，思到無思得一玄。（準提菴玄宗上座）
J26nB184_p0564b11║瞿曇秘藏不思議，三德圓明儼似𠁼，常樂在中誰受
J26nB184_p0564b12║用？身心鐵石好行持。（我淨上人）
J26nB184_p0564b13║扶桑日出世間明，開卻當人兩眼睛，有眼不隨明暗
J26nB184_p0564b14║轉，從教日午打三更。（旭初上人）
J26nB184_p0564b15║祖師心印鐵牛機，待得文生印已非，分付上人收拾
J26nB184_p0564b16║起，春寒破衲任雲飛。（印文上人）
J26nB184_p0564b17║淨几焚香對竺文，從頭點畫好區分，眼前盡是光明
J26nB184_p0564b18║藏，若個仙人現彩雲。（文光上人）
J26nB184_p0564b19║桃花流水碧山空，爛熳枝頭一色紅，天地世間元別
J26nB184_p0564b20║有，藏身不必問壺公。（問余上人）
J26nB184_p0564b21║山藏美玉水藏珠，秀色時時見步趨，撩起衲衣休放
J26nB184_p0564b22║過，板鳴香飯滿磁盂。（毓之上人）
J26nB184_p0564b23║祖師名字挂虛空，南嶽山高大地同，爾是今人他是
J26nB184_p0564b24║古，草頭何處不春風。（懷讓上人）
J26nB184_p0564b25║露地橫眠有白牛，尋常呼喚即回頭，南泉無故兜芒
J26nB184_p0564b26║索，浴主牽來笑不休。（淨業上人）
J26nB184_p0564b27║打徹身心本一如，始知身外更無餘，瞿曇生下英靈
J26nB184_p0564b28║甚，天上人間只有渠。（智餘上人）
J26nB184_p0564b29║九年面壁意深深，行到嵩山認少林。莫道老胡生性
J26nB184_p0564b30║野，齒門雖缺解安心。（嵩野上人）
J26nB184_p0564c01║天邊飛鳥水邊僧，至化難逃日月燈，一雨夜來春草
J26nB184_p0564c02║潤，郊原望去綠層層。（遠化上人）
J26nB184_p0564c03║飲光尊者空其念，舜若多神沒了身，翻轉太虛為正
J26nB184_p0564c04║體，黃華翠竹總精神。（量虛上人）
J26nB184_p0564c05║朗月當空問若何，清光炯炯照山河，忽然月落階前
J26nB184_p0564c06║黑，關外雞鳴放客過。（朗然上人）
J26nB184_p0564c07║頭上分明頂卻天，低頭腳下踏方磚。修行日用唯真
J26nB184_p0564c08║實，打破虛空只一拳。（實修上人）
J26nB184_p0564c09║戒珠心地好磨瑩，日用頭頭合本明，試看一輪霜夜
J26nB184_p0564c10║月，千秋萬古照江城。（戒月上人）
J26nB184_p0564c11║喚作如如早變腔文，言誰識喪淳龐。好看春草池塘
J26nB184_p0564c12║裏，一對鴛鴦不是雙。（文如上人）
J26nB184_p0564c13║西天舉令一何嚴，蔥嶺逢人露腳尖，萬古長空風月
J26nB184_p0564c14║在，敲門瓦子不須拈。（月門上人）
J26nB184_p0564c15║鼠聲打斷塵勞夢，兀兀身心木石同，好個路頭能打
J26nB184_p0564c16║進，寒巖春放萬花紅。（嬾石監院）
J26nB184_p0564c17║念佛參禪有甚差，東西總是法王家，身常精進心平
J26nB184_p0564c18║等，慎勿空空論齒牙。（勿逸新戒）
J26nB184_p0564c19║妙性圓明不滯功，有無無處也須空，只因念起山河
J26nB184_p0564c20║異，撥轉機輪觸處通。（無念老禪）
J26nB184_p0564c21║興化贈道侶（廿四首）
J26nB184_p0564c22║菩提種子下來深，大事因緣善保任，明眼宗師親近
J26nB184_p0564c23║後，自能握土變黃金。（黎太沖）
J26nB184_p0564c24║百年一夢轉頭過，擾擾勞生可奈何，莊子詎煩談物
J26nB184_p0564c25║化，見真不變驗恒河。（解岸齊）
J26nB184_p0564c26║高年好道過溪湄，佛法開張喜及時，落落山川俱舊
J26nB184_p0564c27║物，春風一拂有華滋。（徐華國）
J26nB184_p0564c28║說玅談玄滯路途，算來不是好工夫，直言告報英靈
J26nB184_p0564c29║士，拶破虛空笑老胡。（吳我英）
J26nB184_p0564c30║炳煥靈明共有知，撥塵見佛問何遲？渠無國土如分
J26nB184_p0565a01║曉，天上人間更是誰？（徐煥國）
J26nB184_p0565a02║佛法從來如大海，魚龍蝦蟹任藏身，蓬然風起濤聲
J26nB184_p0565a03║激，舉首鶤鵬化巳神。（吳北海）
J26nB184_p0565a04║屋漏何人見隱微？行藏君子審於幾？請看一念無生
J26nB184_p0565a05║處，便是心空及第歸。（吳六箴）
J26nB184_p0565a06║華開鐵樹劫先春，尊酒何妨適性真。侍宴高堂風日
J26nB184_p0565a07║暖，酣歌還問舜何人。（吳申之）
J26nB184_p0565a08║宗風鼎建郭西頭，賓主同時不外求，春水布帆高掛
J26nB184_p0565a09║起，燈前猶記話綢繆。（戎鼎豪）
J26nB184_p0565a10║乾乾君子法天行，夕惕何從悔吝生？古佛深山來夢
J26nB184_p0565a11║想，蓮花社裏著君名。（戎惕菴）
J26nB184_p0565a12║生心住相輪迴業，無住生心佛祖談，識得此心無寸
J26nB184_p0565a13║土，不勞出戶見瞿曇。（趙心生）
J26nB184_p0565a14║靈光獨耀脫根塵，西社東關不隔津，識得六根清淨
J26nB184_p0565a15║相，全彰父母所生身。（徐耀甫）
J26nB184_p0565a16║靈山慧業阿誰修，喜在塵勞話有投，學得箕時弓在
J26nB184_p0565a17║手，庖丁何處見全牛。（王紹箕）
J26nB184_p0565a18║魯無君子道焉傳，一貫呼來應諾全，千古聖經行世
J26nB184_p0565a19║上，怡怡兄弟見先賢。（王經魯）
J26nB184_p0565a20║撐天拄地作高標，非柏非松歲不凋，佛國有人能識
J26nB184_p0565a21║此，常年扣擊自逍遙。（沈柱國）
J26nB184_p0565a22║畹蘭叢桂見秋春，四序風光日日新，野馬塵埃無定
J26nB184_p0565a23║息，靜觀只有坐亭人。（項桂臺）
J26nB184_p0565a24║平平大道透長安，進步還將退步看。佛性如空何漢
J26nB184_p0565a25║楚，江南江北法雲盤。（沈逵楚）
J26nB184_p0565a26║世事如棋著著新，古今籠罩幾多人，就中明取金剛
J26nB184_p0565a27║眼，一任桃花放早春。（戎克生）
J26nB184_p0565a28║情亡見謝髑髏乾，正眼開來法界寬，行盡無邊香水
J26nB184_p0565a29║海，普賢毛孔未曾完。（陳香海）
J26nB184_p0565a30║定起靈山待罔明，兩人雙掌一時鳴，真機嗣後誰端
J26nB184_p0565b01║的？想殺當年邵武英。（宗嗣武）
J26nB184_p0565b02║憂患休言入佛遲，動心忍性聖賢基，一漚便是滄溟
J26nB184_p0565b03║體，雨施雲行莫問誰。（徐思海）
J26nB184_p0565b04║會同宗廟正衣冠，赤也何如志久安，適越尚存竿禮
J26nB184_p0565b05║愛，舞雩風詠只今看。（陸載甫）
J26nB184_p0565b06║曾聞觀海難為水，洵若登山亦小天，我有一機明祖
J26nB184_p0565b07║意，須彌頂上浪華旋。（楊海若）
J26nB184_p0565b08║春服何須製暮春，杏壇學胍古今新，浴乎風矣歸而
J26nB184_p0565b09║詠，受用分明點與人。（李艾山）
J26nB184_p0565b10║答李壹之文學初問
J26nB184_p0565b11║生死本無性，迷妄生死興，譬如空中華，病眼所自見。
J26nB184_p0565b12║彼眼若無病，空華何所覓？智者善思惟，自須祛妄見。
J26nB184_p0565b13║妄見既不起，諸疑自冰消，於佛所說法，便能深諦信。
J26nB184_p0565b14║二問
J26nB184_p0565b15║參禪脫生死，先務破情關，情關打不開，參禪沒交涉。
J26nB184_p0565b16║父母及妻孥，愛纏非一生，欲脫生死人，先須厭世相。
J26nB184_p0565b17║厭極情乃疏，疏極情自破，留情索降伏，古今無是事。
J26nB184_p0565b18║譬如人執火，去火手不燒，執火不肯捨，佛亦無方救。
J26nB184_p0565b19║請於眷戀時，猛烈一自看，自既無生死，父母何有哉？
J26nB184_p0565b20║常能作是想，即入諸佛道。
J26nB184_p0565b21║示沈逵楚（沈業屠偶心異疾，禮師求救。師示此偈，命自為懺。沈遂發願徙業。未幾，疾瘳，卒為善士云。）
J26nB184_p0565b22║一切眾生性，即是諸佛性，一切眾生命，即是諸佛命。
J26nB184_p0565b23║命命既相同，性性同清淨，無故損他命，自命能無病。
J26nB184_p0565b24║有因必有果，佛說如明鏡，念念念度生，即是諸佛行。
J26nB184_p0565b25║三寶慈悲光，暗中能照映，常傍佛光行，大路甚平正。
J26nB184_p0565b26║人有不忍心，賢哉夫子孟，愛物得壽考，積善有餘慶。
J26nB184_p0565b27║古語篤行之，山僧開示竟。
J26nB184_p0565b28║
J26nB184_p0565b29║
J26nB184_p0565b30║
J26nB184_p0565c01║
J26nB184_p0565c02║
J26nB184_p0565c03║
J26nB184_p0565c04║
J26nB184_p0565c05║
J26nB184_p0565c06║
J26nB184_p0565c07║
J26nB184_p0565c08║
J26nB184_p0565c09║
J26nB184_p0565c10║七會餘錄卷五（終）