J26nB184_p0566a01║牧雲和尚七會餘錄卷之六
J26nB184_p0566a02║姑蘇西華山秀峰寺門人（行瑋）等編
J26nB184_p0566a03║偈（下）
J26nB184_p0566a04║偈拈五公案
J26nB184_p0566a05║洞山寒暑
J26nB184_p0566a06║一番熱了一番寒，開眼何人識定盤？將謂洞山多伎
J26nB184_p0566a07║倆，元來一問坐頭乾。
J26nB184_p0566a08║仰山明珠
J26nB184_p0566a09║山寺相逢打葛藤，明珠傾出可憐生。羅紋結角難收
J26nB184_p0566a10║拾，賓主雙雙放手行。
J26nB184_p0566a11║香嚴擊竹
J26nB184_p0566a12║多虛少實喜開言，那識唇皮佛祖源，擊著竹頭心便
J26nB184_p0566a13║痛，從今父母不為冤。
J26nB184_p0566a14║華林鐘樓
J26nB184_p0566a15║平地坑人老古錐，鐘樓磕破也希奇，者僧可惜朦朧
J26nB184_p0566a16║去，不解翻身摸兩眉。
J26nB184_p0566a17║雲門胡餅
J26nB184_p0566a18║一枚胡餅口頭來，慚愧雲門手腳呆，只為當時難劈
J26nB184_p0566a19║破，至今咬嚼賺嬰孩。
J26nB184_p0566a20║臨安山雙林寺八詠
J26nB184_p0566a21║驪珠峰
J26nB184_p0566a22║晃晃神珠夜半明，驪龍穩睡海光清，阿誰性命渾無
J26nB184_p0566a23║顧，奪向峰頭照客行。
J26nB184_p0566a24║鰲魚峰
J26nB184_p0566a25║鰲魚立處即峰巔，吐霧興雲怪石邊，忽逞神通翻八
J26nB184_p0566a26║極，等閒無處覓青天。
J26nB184_p0566a27║雲筆峰
J26nB184_p0566a28║孤峰雲外聳精神，一筆尖尖豈不真？時向虛空書祖
J26nB184_p0566a29║意，橫拈只待箇中人。
J26nB184_p0566a30║天掌峰
J26nB184_p0566b01║天外峨峨萬仞峰，解施擒縱驗蛇龍，長風一陣群狐
J26nB184_p0566b02║走，五指金毛已露蹤。
J26nB184_p0566b03║峨眉峰
J26nB184_p0566b04║峨眉山月十分幽，無限清光遠近收，公案現成誰薦
J26nB184_p0566b05║取？夜明簾外是三秋。
J26nB184_p0566b06║瀉玉巖
J26nB184_p0566b07║劈面飛來盡冷煙，無風自激勢凌然，直看界破青山
J26nB184_p0566b08║色，未許時人過那邊。
J26nB184_p0566b09║且歇亭
J26nB184_p0566b10║莫問青山路淺深，四簷盡是好雲林，途中家舍無相
J26nB184_p0566b11║遠，雙足何妨此一停。
J26nB184_p0566b12║浣雲池
J26nB184_p0566b13║山池在地接天文，終古閒閒盪白雲，深淺不須探竹
J26nB184_p0566b14║杖，從他舒卷傲斜曛。
J26nB184_p0566b15║雙林後八詠
J26nB184_p0566b16║驪珠峰
J26nB184_p0566b17║鎮海明珠世不無，寒光炯炯照山湖，等閒盡向驪龍
J26nB184_p0566b18║索，叉手峰頭也大孤。
J26nB184_p0566b19║鰲魚峰
J26nB184_p0566b20║鰲魚誰釣碧峰頭，問著山僧笑不休。閒把烏藤施一
J26nB184_p0566b21║頓，通身踊躍海山浮。
J26nB184_p0566b22║天掌峰
J26nB184_p0566b23║碧落何人一掌擎，虛空遭摑也曾驚。從來未肯低垂
J26nB184_p0566b24║手，直指時流向上行。
J26nB184_p0566b25║峨眉峰
J26nB184_p0566b26║峨眉山色在天西，翠掃寒空莫與齊。換斗移星誰好
J26nB184_p0566b27║手？大人境界普賢知。
J26nB184_p0566b28║雲筆峰
J26nB184_p0566b29║不動毫芒掃白雲，遍空霞彩已成文，當頭更點摩醯
J26nB184_p0566b30║眼，此筆神奇世罕聞。
J26nB184_p0566c01║瀉玉巖
J26nB184_p0566c02║水出高巖也大奇，轟轟直下醒群機，盡言是玉爭題
J26nB184_p0566c03║賞，明眼師僧認取伊。
J26nB184_p0566c04║浣雲池
J26nB184_p0566c05║青山深處浣雲池，不拒雲來颺綠漪，打洗一番飛出
J26nB184_p0566c06║去，峰頭變幻更新奇。
J26nB184_p0566c07║且歇亭
J26nB184_p0566c08║橫擔楖桌入千峰，腳底煙雲似不窮，途路恐君多氣
J26nB184_p0566c09║急，相攜一息此亭中。
J26nB184_p0566c10║元旦答戈莊樂居士見贈（四首）
J26nB184_p0566c11║松梢微月夜來懸，臘月梅花信已傳。重對當年舊居
J26nB184_p0566c12║士，一時敗露指頭禪。
J26nB184_p0566c13║二
J26nB184_p0566c14║白棒拈來在手傍，可中消息任渠參，打教徹骨虛空
J26nB184_p0566c15║碎，是北何曾喚作南？
J26nB184_p0566c16║三
J26nB184_p0566c17║新年舊歲無他法，捉敗瞿曇手段高，七尺單前天大
J26nB184_p0566c18║曉，阿誰寱語尚刀刀？
J26nB184_p0566c19║四
J26nB184_p0566c20║黃是泥兮白是石，透明句意乃英豪。君看多少參玄
J26nB184_p0566c21║客，門外營生亦太勞。
J26nB184_p0566c22║題毛子九居士寶月堂
J26nB184_p0566c23║頂門突出摩醯眼，亙古亙今常照徹，軒窗炯炯淨無
J26nB184_p0566c24║塵，如淨琉璃含寶月。
J26nB184_p0566c25║贈邵子階居士
J26nB184_p0566c26║大千坐斷當人體，豈特瞿曇與夫子，階級從教不必
J26nB184_p0566c27║登，萬物皆備於我矣。
J26nB184_p0566c28║示陳伯倫居士
J26nB184_p0566c29║安居享閒福，濁世結清緣，欲會歸根旨，須參面壁禪。
J26nB184_p0566c30║贈明幻開士
J26nB184_p0567a01║秋月水中現，春花鏡裏開，何人能好手，移取供如來？
J26nB184_p0567a02║看靈隱投香人轉輪藏
J26nB184_p0567a03║玲瓏大寶藏，要轉即便轉，全半若為分，順逆皆方便。
J26nB184_p0567a04║二
J26nB184_p0567a05║聚沙為佛塔，皆已成佛去，未諳作者機，把拽等游戲。
J26nB184_p0567a06║示修學（七首）
J26nB184_p0567a07║山秀石蘊玉，川媚淵藏珠，當陽一擊出，日用本無餘。
J26nB184_p0567a08║二
J26nB184_p0567a09║道情日以重，世念日以輕，精勤學佛士，輕重自然明。
J26nB184_p0567a10║三
J26nB184_p0567a11║魚龍在水時，流泉乃為命，鹹淡誠自知，修行則為正。
J26nB184_p0567a12║四
J26nB184_p0567a13║湛兮似或存，攬之不能竭，從源而入流，呼秦時𨍏轢。
J26nB184_p0567a14║五
J26nB184_p0567a15║大千海中漚，山河一點雪，夜半日輪紅，都來無處覓。
J26nB184_p0567a16║六
J26nB184_p0567a17║佛生無異相，凡聖本來同，一念自怡悅，廓然生死空。
J26nB184_p0567a18║七
J26nB184_p0567a19║江南與江北，去歲與今年，莫將己躬事，孤負腳頭邊。
J26nB184_p0567a20║示道侶（五首）
J26nB184_p0567a21║人生富貴草頭露，知足隨緣樂自全，淡飯一餐佛一
J26nB184_p0567a22║句，看來便是地行仙。
J26nB184_p0567a23║二
J26nB184_p0567a24║相逢何故說修行？信得修行佛易成，八萬四千毛孔
J26nB184_p0567a25║裏，時時常放佛光明。
J26nB184_p0567a26║三
J26nB184_p0567a27║人生老少日波波，但得安閒得福多，捏定數珠常不
J26nB184_p0567a28║放，河沙諸佛手中過。
J26nB184_p0567a29║四
J26nB184_p0567a30║白髮堆堆勤問道，紅塵勃勃不干懷。西來祖意眉毛
J26nB184_p0567b01║下，剔起無煩去望崖。
J26nB184_p0567b02║五
J26nB184_p0567b03║世間之疾起軒岐，歷劫沉痾唯佛醫，手到病除生死
J26nB184_p0567b04║盡，依然還汝舊鬚眉。
J26nB184_p0567b05║偶頌（二首）
J26nB184_p0567b06║掣電之機疾似風，當機徒自眼迷蒙，曾無朕跡容人
J26nB184_p0567b07║覷，火燄生憎太末蟲。
J26nB184_p0567b08║將蝦釣鱉，鱉走入甕，打破甕來看，元來是口鐘。
J26nB184_p0567b09║過湛虛戒徒靜室
J26nB184_p0567b10║孤村寂寂一精廬，經歲悠然道者居，課畢得閒門外
J26nB184_p0567b11║立，石橋流水自如如。
J26nB184_p0567b12║贈姚心泉居士
J26nB184_p0567b13║一種清涼智慧泉，自心流出日涓涓，兒孫受用曾無
J26nB184_p0567b14║竭，贏得緇林潤福田。
J26nB184_p0567b15║寄贈蝶齋居士
J26nB184_p0567b16║芸芸萬物本同根，摩詰曾談不二門，栩栩蘧蘧觀物
J26nB184_p0567b17║化，秋風一雁過江村。
J26nB184_p0567b18║贈見我居士
J26nB184_p0567b19║水中明月鏡中花，歷歷分明手莫遮，識得我身同幻
J26nB184_p0567b20║相，頂門隻眼耀塵沙。
J26nB184_p0567b21║崑山祇園菴謁肇心禪師
J26nB184_p0567b22║古塔青山立下風，祇園大路一溪通，有田門外拈鋤
J26nB184_p0567b23║钁，百丈清風在此中。
J26nB184_p0567b24║題𠁼庵贈古竺師
J26nB184_p0567b25║一點一點又一點，點出摩醯眼洞然，有人來向菴中
J26nB184_p0567b26║問，便好當胸與一拳。
J26nB184_p0567b27║虎丘禮隆祖塔（祖為人柔易，佛果禪師曾稱為瞌睡虎。）
J26nB184_p0567b28║爪牙曾展此峰頭，虎坐耽耽莫敢儔。千古知恩誰個
J26nB184_p0567b29║是？空階落葉響深秋。
J26nB184_p0567b30║示眾道侶坐月生公講臺
J26nB184_p0567c01║月上疏松石已寒，勝游難再且盤桓。清光觸處隨人
J26nB184_p0567c02║領，莫被生公說法瞞。
J26nB184_p0567c03║重過大悲菴紀事
J26nB184_p0567c04║到門雨也出門晴，喫飽齋時歡喜生。前歲分明似今
J26nB184_p0567c05║日，大悲院裏話須行。
J26nB184_p0567c06║雨窗望萬松書院有乞書七佛偈者
J26nB184_p0567c07║萬松纏繞薜蘿新，帶雨通身似甲鱗。七佛無言何有
J26nB184_p0567c08║偈？不如參取面前人。
J26nB184_p0567c09║示瞻禮大悲像者
J26nB184_p0567c10║一身左右分千手，手手分明有眼開，合掌勞生休錯
J26nB184_p0567c11║過，悲雲一點此中來。
J26nB184_p0567c12║贈文昇禪德掩關
J26nB184_p0567c13║春風樹上鳥綿蠻，遠水深村宛在山。放下萬緣無個
J26nB184_p0567c14║事，相期直透祖師關。
J26nB184_p0567c15║送中山老禪住山
J26nB184_p0567c16║側看成峰橫是嶺，中間突兀是中山，中山今去山中
J26nB184_p0567c17║住，行住應須不出山。
J26nB184_p0567c18║示三如上座
J26nB184_p0567c19║筆墨現成書個字，卻非平仄可商量。知音何待重為
J26nB184_p0567c20║舉，體露金風宇宙涼。
J26nB184_p0567c21║示德初新學
J26nB184_p0567c22║塵中局促千般累，物外清閒一味高，黃面瞿曇圓萬
J26nB184_p0567c23║德，最初一步甚堅牢。
J26nB184_p0567c24║示行喜道人
J26nB184_p0567c25║喜捨慈悲是佛心，修行不必向他尋，世緣截斷身清
J26nB184_p0567c26║淨，便入如來功德林。
J26nB184_p0567c27║示超因新學
J26nB184_p0567c28║超出塵凡業海空，正因本具自靈通，拈香擇火朝還
J26nB184_p0567c29║暮，佛地清涼好用功。
J26nB184_p0567c30║示明璉新學
J26nB184_p0568a01║世間金玉非為貴，有福來生三寶家，目秀眉清求佛
J26nB184_p0568a02║慧，及時好學妙蓮華。
J26nB184_p0568a03║送禪人之昭陽
J26nB184_p0568a04║江南江北一般天，撩起袈裟沒半邊，佛祖一機言外
J26nB184_p0568a05║薦，相逢誰個問生緣？
J26nB184_p0568a06║贈駕六居士
J26nB184_p0568a07║六根未具，大用全彰，騎聲蓋色，坐斷十方。
J26nB184_p0568a08║示蓮生禪人（二首）
J26nB184_p0568a09║蓮花有種性，乃在淤泥中，時節忽然彰，花開佛面同。
J26nB184_p0568a10║二
J26nB184_p0568a11║蓮花有生性，突起覆清漣，未出水如何？馨香毛孔邊。
J26nB184_p0568a12║寄友（二首）
J26nB184_p0568a13║唯有修行力，能開世結纏，眾境不為動，火宅生青蓮。
J26nB184_p0568a14║二
J26nB184_p0568a15║隨流認得性，何喜復何憂？欲窮千里目，更上一層樓。
J26nB184_p0568a16║禪人求示省親（二首）
J26nB184_p0568a17║世間骨肉最為親，生死誰知愛作因？有子出家知報
J26nB184_p0568a18║本，修行不必問他人。
J26nB184_p0568a19║二
J26nB184_p0568a20║人身難得法難求，各顧前程趁早修，佛性本來同具
J26nB184_p0568a21║足，當人只欠一回頭。
J26nB184_p0568a22║示柯敬明居士
J26nB184_p0568a23║居塵能好道，佛種自多生，觸處期無昧，心花定發明。
J26nB184_p0568a24║弘卓從徑山歸示之
J26nB184_p0568a25║雙徑春常雪，歸來已夏天，黃鶯啼綠樹，好聽句中玄。
J26nB184_p0568a26║示沈秉成
J26nB184_p0568a27║諸佛智慧門，皆以信得入，利劍擲虛空，無論及不及。
J26nB184_p0568a28║示仲先
J26nB184_p0568a29║天地未開關，元來有物先，而今何處見？臘盡是新年。
J26nB184_p0568a30║示善修上人（修暗目）
J26nB184_p0568b01║昔年曾向山中住，而今在外念山中，真機一點非明
J26nB184_p0568b02║暗，山外山中觸處通。
J26nB184_p0568b03║示延慶寺朗空大德
J26nB184_p0568b04║繞寺無非功德水，開門疑對室羅城，道人中夜修禪
J26nB184_p0568b05║觀，朗月當空萬象明。
J26nB184_p0568b06║示金淨茂
J26nB184_p0568b07║腳頭有路莫能遮，踏去何分正與斜？寧海到山三百
J26nB184_p0568b08║里，須知步步不離家。
J26nB184_p0568b09║吳萃凡為亡母乞偈
J26nB184_p0568b10║蓼蓼為莪卻是蒿，從來孝子念劬勞，定盤星在何嘗
J26nB184_p0568b11║動？會得高堂直下超。
J26nB184_p0568b12║示趙復初
J26nB184_p0568b13║佛海無涯人莫測，千波競起水嘗清，戒香忍鎧能披
J26nB184_p0568b14║服，高蹈無為寂樂城。
J26nB184_p0568b15║示陳越萃
J26nB184_p0568b16║結伴南來禮普陀，心期渡海泛鯨波，普門為示真消
J26nB184_p0568b17║息，攔住中途念薩訶。
J26nB184_p0568b18║示超珍（字護心）
J26nB184_p0568b19║家珍曠劫本靈明，日用忙忙墮六情，幸有聖賢留樣
J26nB184_p0568b20║子，修行無過護心城。
J26nB184_p0568b21║示超進（字堅向）
J26nB184_p0568b22║佛祖共談精進法，要在堅持歲月深，似箭離弦無返
J26nB184_p0568b23║勢，坐看步步踏黃金。
J26nB184_p0568b24║示超質（字中篤）
J26nB184_p0568b25║世間最愛實頭人，莫把虛花當了真，諸行無常蹔時
J26nB184_p0568b26║事，快須體會本來身。
J26nB184_p0568b27║示智超上人
J26nB184_p0568b28║五度如盲手夜捫，金剛正眼智為根，一超直入三摩
J26nB184_p0568b29║地，柳岸桃林解脫門。
J26nB184_p0568b30║示修慧上人
J26nB184_p0568c01║紅塵滾滾眼前來，一念無生便掃開，妙慧本然修更
J26nB184_p0568c02║好，倒騎木馬上天台。
J26nB184_p0568c03║示心月姪禮華嚴
J26nB184_p0568c04║青山綠水大毗盧，十萬長文一字無，說甚繫驢枯木
J26nB184_p0568c05║橛，吸乾香海是工夫。
J26nB184_p0568c06║示北來尼果妙
J26nB184_p0568c07║北京到此三千里，南方佛法問如何，本來佛性都平
J26nB184_p0568c08║等，會得同超生死河。
J26nB184_p0568c09║贈趙磐石
J26nB184_p0568c10║父子相傳筆頭訣，貌吾臨濟眾兒孫，一條白棒遍天
J26nB184_p0568c11║下，面面看來恰似真。
J26nB184_p0568c12║示修野上人
J26nB184_p0568c13║佛法平常用，操持莫遠求，鐘聲披衲起，踢著腳尖頭。
J26nB184_p0568c14║示承宇道人
J26nB184_p0568c15║大事明歷歷，不用更承當，若問功夫去，天寒有早霜。
J26nB184_p0568c16║納涼
J26nB184_p0568c17║鹽官扇子只空忙，赤日當空午睡妨。五月松風果無
J26nB184_p0568c18║價，坐來石上得新涼。
J26nB184_p0568c19║題盧舍菴
J26nB184_p0568c20║山光時遶座，湖水日當門，盧舍如來面，元來觸處尊。
J26nB184_p0568c21║寄乾象大惠
J26nB184_p0568c22║在天成象地成形，上下元來盡可名。象帝之先名甚
J26nB184_p0568c23║麼？踏翻大地任橫行。
J26nB184_p0568c24║秋谷禪人乞語
J26nB184_p0568c25║法語手中出，語成忘卻手，秋谷音禪人，還見老僧否？
J26nB184_p0568c26║示天信善士
J26nB184_p0568c27║淤泥嘗見吐蓮花，在俗修行也不差，但具信心思近
J26nB184_p0568c28║佛，僧來須飲趙州茶。
J26nB184_p0568c29║佛誕
J26nB184_p0568c30║四月初八佛出首，週行大作獅子吼，雖然驚動世間
J26nB184_p0569a01║人，眉毛箇箇還依舊。
J26nB184_p0569a02║示法清表德
J26nB184_p0569a03║修行耐久不須忙，日用時時自審詳，古佛一尊休遠
J26nB184_p0569a04║覓，六根嘗放白毫光。
J26nB184_p0569a05║觀筍勉禪者
J26nB184_p0569a06║托種分明只在泥，初生未肯把頭低，薰風有意來吹
J26nB184_p0569a07║長，不待秋深老輩齊。
J26nB184_p0569a08║示融通上人
J26nB184_p0569a09║慈水到嘉禾，計程六百里，步步不由人，腳頭乃自舉。
J26nB184_p0569a10║示魯文上人
J26nB184_p0569a11║普天正大熱，吾子何遠來？殿閣喜涼風，吹人毛孔開。
J26nB184_p0569a12║開一法孫展綾乞書
J26nB184_p0569a13║一尺綾，幾箇字，黑白分，好醜至。尋道理，求文義，未動
J26nB184_p0569a14║筆，是何意？箇中人，思繪事。
J26nB184_p0569a15║過拂水嵒東菴示禪者（五首）
J26nB184_p0569a16║秋花滿庭芳，細視曾無色，此中意何如，問取峰頭石。
J26nB184_p0569a17║（性空）
J26nB184_p0569a18║看花亦有道，冷艷讓庭梅，嗅著幽香也，春風鼻子開。
J26nB184_p0569a19║（道梅）
J26nB184_p0569a20║真妄兩俱非，有何真可悟？撒手出重關，大方堪獨步。
J26nB184_p0569a21║（悟真）
J26nB184_p0569a22║結社依青嶂，安身在白雲，峰頭持一片，此樂世無聞。
J26nB184_p0569a23║（自樂）
J26nB184_p0569a24║寶藏人同具，生生莫可窮，要知真受用，只在力行中。
J26nB184_p0569a25║（無盡）
J26nB184_p0569a26║酬馮竇伯問
J26nB184_p0569a27║六合古茫茫，人物何時已？智者了生性，坐觀一笑已。
J26nB184_p0569a28║先佛妙菩提，莊嚴世無比。岷江觴水鍾，華嶽簣土累。
J26nB184_p0569a29║但堅一念信，自徹三車旨。寶山期必登，乾城非可恃。
J26nB184_p0569a30║佛祖證無生，隨世說有始。朗然大覺中，無非亦無是。
J26nB184_p0569b01║日用甚彰明，君聽我垂示。
J26nB184_p0569b02║送慧山三專使
J26nB184_p0569b03║腰包特特隔江來，歸去葵榴已盛開，但盡凡心無聖
J26nB184_p0569b04║解，便知明鏡亦非臺。（豈凡）
J26nB184_p0569b05║長江千里浪滔滔，春盡飛花點客袍，扣我南來今復
J26nB184_p0569b06║轉，重行舊路莫言勞。（復如）
J26nB184_p0569b07║紫燕黃鸝正弄聲，青梅玉版亦生成，闍黎將命來何
J26nB184_p0569b08║遠？且坐南軒賞物情。（徵已）
J26nB184_p0569b09║
J26nB184_p0569b10║
J26nB184_p0569b11║
J26nB184_p0569b12║
J26nB184_p0569b13║
J26nB184_p0569b14║
J26nB184_p0569b15║
J26nB184_p0569b16║
J26nB184_p0569b17║
J26nB184_p0569b18║
J26nB184_p0569b19║
J26nB184_p0569b20║七會餘錄卷六（終）