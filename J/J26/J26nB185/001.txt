J26nB185_p0571a01║浮石和尚語錄敘
J26nB185_p0571a02║昔張文定謂：三代以下儒門澹泊、收拾不
J26nB185_p0571a03║住，英靈漢子盡歸釋氏，舉馬祖、坦然、丹霞
J26nB185_p0571a04║輩以實之。張無盡賞為名言。然達磨西來
J26nB185_p0571a05║不立文字，形於紙墨何有吾宗？諸方說禪
J26nB185_p0571a06║浩浩，徒以組章織句為工，其去經生家掇
J26nB185_p0571a07║拾餖飣詫為洙泗淵源者，何殊燕乙也？夫
J26nB185_p0571a08║五宗之盛，莫如臨濟，自應菴華、密菴傑諸
J26nB185_p0571a09║老而降，一條白棒直接人天，大用大機、實
J26nB185_p0571a10║心實行，舍密雲老漢外，寥寥不少。概見近
J26nB185_p0571a11║則首服膺報恩浮老和尚，蓋其天懷日朗、
J26nB185_p0571a12║道氣風疏，早歲餐糲蘸鹽，神枯形瘠，發甘
J26nB185_p0571a13║死禪席之願，入定終日如寸香頃，脫白未
J26nB185_p0571a14║幾，固已人法雙忘矣。後從七女尸陀林有
J26nB185_p0571a15║省，旋於殿角薰風公案打失鼻孔，得大休
J26nB185_p0571a16║歇、得大解脫，覺從前陳爛葛藤看破都只
J26nB185_p0571a17║尋常。密老人猶未輕相印可，復取靈苗、根
J26nB185_p0571a18║本二語俾作義理禪論，直至表裏洞然、手
J26nB185_p0571b01║口無礙，始有「隨處開堂，代余為眾」之記莂。
J26nB185_p0571b02║其間啐啄同時、鍼芥相取，真不啻古人拽
J26nB185_p0571b03║倒繩床、輾車直過矣。從此全提正令，八坐
J26nB185_p0571b04║道場，用賞用罰，劈面惡鉗，魔來、佛來驀頭
J26nB185_p0571b05║生按。海內有是父是子之目，今全錄具在，
J26nB185_p0571b06║掀翻窠臼、洞揭真源、斫伐稠林，都無死句，
J26nB185_p0571b07║詎承虛接響一流所能彷彿哉？蓋如玅峰
J26nB185_p0571b08║親見德雲，莖艸能操殺活，宜乎虞山老毘
J26nB185_p0571b09║耶以善財南詢、文殊採藥為斯編譬喻說
J26nB185_p0571b10║法也。夫曹谿之後分為二枝，而臨濟獨盛。
J26nB185_p0571b11║臨濟之後分為二枝，而楊岐尤盛。可見委
J26nB185_p0571b12║曲垂手不如直截提持者之於今為烈矣。
J26nB185_p0571b13║試讀師諸錄，如百尺孤桐，無枝可蔭；如懸
J26nB185_p0571b14║崖萬仞，迥絕攀緣。雖不離文字，而依然不
J26nB185_p0571b15║立文字之綱宗。彼監寺受記於慈明，廝兒
J26nB185_p0571b16║受記於黃檗，一則謂異日兒孫遍天下，一
J26nB185_p0571b17║則謂吾宗到汝大興於世，或者與師後先
J26nB185_p0571b18║合轍乎？築土應占，分燈現瑞，黃園五色金
J26nB185_p0571c01║蓮之徵，庉村浮來石佛之讖，彰彰若彼，豈
J26nB185_p0571c02║偶然已哉？予才讓髯蘇，莫殫參寥之蘊；悟
J26nB185_p0571c03║慚無垢，寧窺妙喜之藏。因師法嗣拳石沃
J26nB185_p0571c04║公之請，謬弁數言於首，他日名載傳燈，偕
J26nB185_p0571c05║垂不朽，澹泊儒門藉以生色矣。
J26nB185_p0571c06║四明弟子史大成立菴父薰沐
J26nB185_p0571c07║敬題
J26nB185_p0571c08║
J26nB185_p0571c09║
J26nB185_p0571c10║
J26nB185_p0571c11║
J26nB185_p0571c12║
J26nB185_p0571c13║
J26nB185_p0571c14║
J26nB185_p0571c15║
J26nB185_p0571c16║
J26nB185_p0571c17║
J26nB185_p0571c18║
J26nB185_p0572a01║浮石禪師諸會語錄序
J26nB185_p0572a02║浮石禪師刻福城語錄竟，請余為之
J26nB185_p0572a03║序，既而檇李、松陵、廣陵諸會語錄次
J26nB185_p0572a04║第刻成，復以全錄序為請。余之序福
J26nB185_p0572a05║城錄也，舉善財南詢因緣，謂師於妙
J26nB185_p0572a06║峰頂上親見德雲，了畢大事。再舉文
J26nB185_p0572a07║殊採藥因緣，拈出師一片老婆心，與
J26nB185_p0572a08║四海禪宗點眼，此中是草？是藥？能殺
J26nB185_p0572a09║人？能活人？明眼人試一著眼，如數家
J26nB185_p0572a10║珍、如觀掌果，福城一會如是，檇李、松
J26nB185_p0572a11║陵、廣陵諸會語錄亦復如是；即由此
J26nB185_p0572a12║陞座說法，坐盡此世界微塵剎數道
J26nB185_p0572a13║場亦一一如是。故知師雖坐福城，不
J26nB185_p0572a14║起於座，而歷檇李、松陵、廣陵諸會；師
J26nB185_p0572a15║雖現說福城語錄，不動舌本而遍說
J26nB185_p0572a16║檇李、松陵、廣陵諸會語錄。何處不是
J26nB185_p0572a17║草？何處不是藥？何一味不能殺人？不
J26nB185_p0572a18║能活人？東澗老人自笑舌頭短，為此
J26nB185_p0572b01║老作福城語錄序如是，乃至作諸會
J26nB185_p0572b02║語錄序亦復如是。若於此處會得，正
J26nB185_p0572b03║不妨一莖草上定綱宗也。老人說是
J26nB185_p0572b04║言已，有人笑曰：「文殊師利勸善財南
J26nB185_p0572b05║行，於妙峰山頂求見德雲，善財至德
J26nB185_p0572b06║峰經七日已，迺見德雲比丘於別山。」
J26nB185_p0572b07║康熙改元嘉平，月朢國子司業兼掌祭酒
J26nB185_p0572b08║事前，戊辰二甲進士虞衡郎、副廷尉冏
J26nB185_p0572b09║少卿、曹溪憨祖親侍弟子福徵譚貞默
J26nB185_p0572b10║槃談譔，時年七十有三。
J26nB185_p0572b11║
J26nB185_p0572b12║
J26nB185_p0572b13║
J26nB185_p0572b14║
J26nB185_p0572b15║
J26nB185_p0572b16║
J26nB185_p0572b17║
J26nB185_p0572b18║
J26nB185_p0572c01║浮石禪師語錄序
J26nB185_p0572c02║不慧憶從丙子初夏，走四明天童覿面密
J26nB185_p0572c03║老人。迨己卯初秋，復晤於吾里黃闇翁素
J26nB185_p0572c04║園中，值余匆遽赴召，時聞之闇翁云：「適夜
J26nB185_p0572c05║夢園池雙開五色金蓮，恰得浮石、林野兩
J26nB185_p0572c06║和上為老人同日囑付的的莫大因緣。」余
J26nB185_p0572c07║歡喜讚歎云：「此真祗樹給孤獨園也。」嗣後
J26nB185_p0572c08║滄桑幻化、蹤蹟越寥，丁亥冬日，余從雍廂
J26nB185_p0572c09║假還晤林和上於東塔方丈，始知東塔為
J26nB185_p0572c10║浮和上舊道場。迨壬辰秋日復假還，聞牧
J26nB185_p0572c11║和上繼林天童之席，浮和上復繼牧席，始
J26nB185_p0572c12║知天童為浮和上新道場矣。既得從東谷
J26nB185_p0572c13║堅法嗣通一番天童消息，莊誦五會餘錄，
J26nB185_p0572c14║始知自當湖青蓮、而松陵報恩、而海門廣
J26nB185_p0572c15║慧、而嘉禾福城、而入主天童祖庭，說法浩
J26nB185_p0572c16║浩，早已傾溟渤而倒須彌矣。迨丁酉春日，
J26nB185_p0572c17║吾檇李諸檀信虔從報恩延主棲真雲谷
J26nB185_p0572c18║和上道場，不慧特放遠棹，竟日落草，盤桓
J26nB185_p0573a01║矜式，孤峻高標，祖風丕振，未幾而還主報
J26nB185_p0573a02║恩矣。話到威音那畔，直是竿頭進步，徹底
J26nB185_p0573a03║掀翻，薑桂天性，到老逾辣，入泥入水，無非
J26nB185_p0573a04║為人，九鼎在法門，千秋所希有也。即有善
J26nB185_p0573a05║頌者對蜜說甜，徒作合頭誑語，庶幾據實
J26nB185_p0573a06║敘事，聊當晏坐麈談云爾。
J26nB185_p0573a07║經行自在，公于福城諸會見浮石和
J26nB185_p0573a08║尚，安知和尚在德峰住地耶？在別山
J26nB185_p0573a09║經行耶？佛不云乎：「如人持尺量虛空。」
J26nB185_p0573a10║復有人隨計其數：「公將持尺量虛空
J26nB185_p0573a11║乎？抑亦將隨後而計其數乎？」余聞之
J26nB185_p0573a12║大笑，并書之以為敘。
J26nB185_p0573a13║歲在壬寅五月朔日，虞山蒙叟錢謙
J26nB185_p0573a14║益撰
J26nB185_p0573a15║
J26nB185_p0573a16║
J26nB185_p0573a17║
J26nB185_p0573a18║
J26nB185_p0573b01║浮石和尚語錄跋
J26nB185_p0573b02║【圖】
J26nB185_p0573b03║
J26nB185_p0573b04║
J26nB185_p0573b05║
J26nB185_p0573b06║
J26nB185_p0573b07║
J26nB185_p0573b08║
J26nB185_p0573b09║
J26nB185_p0573b10║
J26nB185_p0573b11║
J26nB185_p0573b12║
J26nB185_p0573b13║
J26nB185_p0573b14║
J26nB185_p0573b15║
J26nB185_p0573b16║
J26nB185_p0573b17║
J26nB185_p0573b18║
J26nB185_p0573c01║【圖】
J26nB185_p0573c02║
J26nB185_p0573c03║
J26nB185_p0573c04║
J26nB185_p0573c05║
J26nB185_p0573c06║
J26nB185_p0573c07║浮石禪師語錄目次
J26nB185_p0573c08║卷一
J26nB185_p0573c09║住嘉興府平湖青蓮禪寺語錄
J26nB185_p0573c10║蘇州府吳江報恩禪寺語錄
J26nB185_p0573c11║卷二
J26nB185_p0573c12║蘇州府吳江報恩禪寺語錄
J26nB185_p0573c13║卷三
J26nB185_p0573c14║揚州府海門三仙廣慧禪寺語錄
J26nB185_p0573c15║嘉興府東塔禪寺語錄
J26nB185_p0573c16║卷四
J26nB185_p0573c17║寧波府天童景德禪寺語錄
J26nB185_p0573c18║秀州棲真寺語錄
J26nB185_p0573c19║常州府宜興善權寺語錄
J26nB185_p0573c20║卷五
J26nB185_p0573c21║蘇州府常熟福城禪寺語錄
J26nB185_p0573c22║卷六
J26nB185_p0573c23║小參
J26nB185_p0573c24║卷七
J26nB185_p0573c25║入室問荅機緣勘辨垂代
J26nB185_p0573c26║代古
J26nB185_p0574a01║卷八
J26nB185_p0574a02║拈古頌古法語
J26nB185_p0574a03║卷九
J26nB185_p0574a04║偈贊佛事雜著行實
J26nB185_p0574a05║卷十
J26nB185_p0574a06║詩偈
J26nB185_p0574a07║
J26nB185_p0574a08║
J26nB185_p0574a09║
J26nB185_p0574a10║浮石禪師語錄目次（終）
J26nB185_p0574a11║
J26nB185_p0574a12║
J26nB185_p0574a13║
J26nB185_p0574a14║
J26nB185_p0574a15║
J26nB185_p0574a16║
J26nB185_p0574a17║
J26nB185_p0574a18║
J26nB185_p0574a19║
J26nB185_p0574a20║
J26nB185_p0574a21║
J26nB185_p0574a22║
J26nB185_p0574a23║
J26nB185_p0574a24║
J26nB185_p0574a25║
J26nB185_p0574a26║
J26nB185_p0574a27║
J26nB185_p0574a28║
J26nB185_p0574a29║
J26nB185_p0574a30║
J26nB185_p0574b01║浮石禪師語錄卷一
J26nB185_p0574b02║嗣法門人行浚等編
J26nB185_p0574b03║嘉興府平湖縣青蓮禪寺語錄
J26nB185_p0574b04║師於崇禎己卯歲十二月十七日入寺。
J26nB185_p0574b05║山門。「門門門出入，無過只這重，今日山僧來把斷，管
J26nB185_p0574b06║教凡聖不相通。為甚不相通？水歸巨海波濤靜，雲到
J26nB185_p0574b07║蒼梧氣象閒。」
J26nB185_p0574b08║佛殿。「城東老母不欲見，調達比丘長怒嗔，且道佛有
J26nB185_p0574b09║什麼過？」展坐具，云：「當初只道茅長短，到此方知地不
J26nB185_p0574b10║平。」
J26nB185_p0574b11║伽藍。「伽藍神，護法主。」拈起香，云：「此是法，作麼生護？躡
J26nB185_p0574b12║足進前須急急，執鞭當鞅莫遲遲。」
J26nB185_p0574b13║祖師。「六耳不同謀，三人已話墮，不肖兒孫到來，盡情
J26nB185_p0574b14║都捉破。且道捉破在什麼處？」呈臥具，云：「聻。」
J26nB185_p0574b15║據室。拈拄杖，云：「據新條，行新令，天下衲僧齊乞命，一
J26nB185_p0574b16║條白棒盡打惺。」卓一卓。
J26nB185_p0574b17║指法座，云：「從空放下，就地升高，不向須彌燈王借來，
J26nB185_p0574b18║惟用當人己力，有眼者見。」遂陞拈香，云：「這瓣香高而
J26nB185_p0574b19║無上，仰不可及，爇向鑪中，端為祝延
J26nB185_p0574b20║今上皇帝聖躬萬歲，欽願福基永固，地久天長，惠澤
J26nB185_p0574b21║溥施，兆民樂業。這瓣香內毓三綱、外涵五德，奉為滿
J26nB185_p0574b22║朝文武、天下勳臣、本府本縣各位尊官，伏願民戴無
J26nB185_p0574b23║私之治，童謠良牧之年。這瓣香多生自昧，半世辛勤，
J26nB185_p0574b24║今日一回拈出，耑為現住明州天童景德堂上傳曹
J26nB185_p0574b25║溪正脈三十四世本師密雲悟老和尚，用酬法乳之
J26nB185_p0574b26║恩。」就座，問荅畢，乃云：「當陽顯露，更不囊藏。就體知歸，
J26nB185_p0574b27║和聲揭示。黃鶴樓中吹玉笛，不墮宮商；江城五月落
J26nB185_p0574b28║梅花，豈同春色？到恁麼地，知歸有分。若向青蓮門下，
J26nB185_p0574b29║一點也用不著。既用不著，且道用箇什麼？」拈拄杖，云：
J26nB185_p0574b30║「滴水興波，滔天作用。若能恁麼，便是撒手懸崖，洞明
J26nB185_p0574c01║大法的漢。已過關者，不妨撩起便行；未過關者，且聽
J26nB185_p0574c02║新青蓮為汝道破。」良久，云：「橫按莫邪全正令，太平寰
J26nB185_p0574c03║宇斬癡頑。」卓拄杖，下座。
J26nB185_p0574c04║上堂。僧問：「禹門殿裡上堂，大唐國裡打鼓，今日單提
J26nB185_p0574c05║正令，和尚如何為人？」師劈頭一棒。問：「萌芽未發，老梅
J26nB185_p0574c06║早已知春。如何是知春消息？」師云：「杖頭指出花無數。」
J26nB185_p0574c07║問：「如何是天得一以清？」師云：「雲散家家月。」「如何是地
J26nB185_p0574c08║得一以寧？」師云：「春來樹樹花。」「如何是君王得一以治
J26nB185_p0574c09║平？」師云：「位臨南面。」進云：「和尚得一又如何？」師云：「倒著
J26nB185_p0574c10║袈裟閒拍掌。」進云：「未審年朝祝聖一句作麼生道？」師
J26nB185_p0574c11║云：「一人有慶，兆民賴之。」進云：「恁麼則金枝永茂三千
J26nB185_p0574c12║界，玉葉常敷萬古春。」師云：「且喜闍黎得話會。」乃云：「舊
J26nB185_p0574c13║年離未遠，新歲恰三朝，新舊不相參，世相得常住。所
J26nB185_p0574c14║以道：旋嵐偃嶽而常靜，江河競注而不流，野馬飄鼓
J26nB185_p0574c15║而不動，日月歷天而不周。花根本豔，虎體原斑，雖然
J26nB185_p0574c16║不改舊時顏，未免人人添一歲。大眾！新舊且置，如何
J26nB185_p0574c17║是世相得常住？」卓拄杖，云：「千古長如白練飛，一條界
J26nB185_p0574c18║破青山色。」
J26nB185_p0574c19║施主請上堂。「繁興大用，舉必全真，不審低聲，無非了
J26nB185_p0574c20║義。因機有異，法有差殊，半滿偏圓，悉皆平等。故曰：『佛
J26nB185_p0574c21║以一音演說法，眾生隨類各得解。』是以維摩大士以
J26nB185_p0574c22║一缽▆飽三萬二千菩薩。只如甘贄行者設粥南泉，
J26nB185_p0574c23║打破粥鍋，且道是繁興大用？不是繁興大用？」豎拂，云：
J26nB185_p0574c24║「等閒識得東風面，萬紫千紅總是春。」
J26nB185_p0574c25║西林菴，上堂。「夏日初臨四月天，村庄那個得安閒？衲
J26nB185_p0574c26║僧分上無餘事，秪要知歸便放參。莫有知歸者麼？」良
J26nB185_p0574c27║久，云：「自是不歸歸便得，五湖煙景有誰爭？」
J26nB185_p0574c28║接濟菴，上堂。「遶菴溪水深千尺，四裏村庄得萬家，饑
J26nB185_p0574c29║餐渴飲前朝事，亙古流香掛齒牙。」復云：「昨日正法來，
J26nB185_p0574c30║今朝留接濟，菴寺雖有殊，主人原不異。要明不異主，
J26nB185_p0575a01║春風吹柳絮，於此豁雙眸，洞明第一義。還知第一義
J26nB185_p0575a02║麼？日高花影重，風暖鳥聲碎。」
J26nB185_p0575a03║上堂。「佛佛授手無別授，祖祖相傳無別傳，炎蒸六月
J26nB185_p0575a04║如臨火，誰不通身汗似泉？說到行不到，鐘中無鼓響；
J26nB185_p0575a05║行到說不到，鼓中無鐘聲；行說俱到，鐘鼓得交參。句
J26nB185_p0575a06║句無先後，行說俱不到，用盡自己心，笑破他人口。且
J26nB185_p0575a07║道離卻四句又作麼生？」喝一喝，云：「大抵還他肌骨好，
J26nB185_p0575a08║不搽紅粉也風流。」
J26nB185_p0575a09║上堂。「無相謂法身，無見謂法眼。以無相故，隨機現形；
J26nB185_p0575a10║以無見故，隨照鑑物。了無造作，不假安排，亦名天真。
J26nB185_p0575a11║佛性向上，玄機於中，聖凡不立，人我本空。世法、佛法，
J26nB185_p0575a12║融成一片；情與無情，混作一團。自然上無攀仰、下絕
J26nB185_p0575a13║己躬，髑髏常干世界，鼻孔摩觸家風，便能一為無量、
J26nB185_p0575a14║無量為一，於一毫端現寶王剎，坐微塵裡轉大法輪。
J26nB185_p0575a15║且道是什麼人得恁麼地？還委悉麼？披簑側立千峰
J26nB185_p0575a16║外，引水澆蔬五老前。」
J26nB185_p0575a17║蘇州府吳江報恩禪寺語錄
J26nB185_p0575a18║佛殿。「先覺非先，後覺非後，先後一如，彼此成就。且道
J26nB185_p0575a19║成就箇什麼？」展具，云：「撒開坐具大家看。」
J26nB185_p0575a20║方丈。「老維摩於此杜口，妙吉祥於此納敗，山僧於此
J26nB185_p0575a21║據令而行，凡聖到來總教喫棒。為甚如此？報恩門下，
J26nB185_p0575a22║令不虛行。」卓拄杖便據坐。
J26nB185_p0575a23║指法座，云：「當陽顯露，達者方知，從地昇高，阿誰無分？
J26nB185_p0575a24║正恁麼時，便乃掀翻寶座、喝散大眾，豈不俊哉？其或
J26nB185_p0575a25║未然，也怪山僧不得。」遂陞拈香，云：「此一瓣香，根盤沙
J26nB185_p0575a26║界，葉覆大千，端為
J26nB185_p0575a27║今上皇帝祝嚴聖壽，惟願鎔劍戟為農器、歸汗馬於
J26nB185_p0575a28║桃林，四方歸化，八表稱臣。」次拈香，云：「此一瓣香奉為
J26nB185_p0575a29║闔國采僚、蘇州府縣、諸位高官，伏願乃忠乃孝，惟德
J26nB185_p0575a30║惟仁。」又拈香，云：「此瓣香，丹青描不出，千聖覓無蹤，二
J26nB185_p0575b01║回拈出，供養天童先師密雲大和尚，用酬法乳之恩。」
J26nB185_p0575b02║就座。「懶住深山與市廛，村居鬧靜兩無關，分明拈出
J26nB185_p0575b03║先師案，誰是知音得解參？今朝重整舊魚竿，垂絲意
J26nB185_p0575b04║不在深潭，箇中如有衝波鯉，好向竿頭𨁝跳看。」僧問：
J26nB185_p0575b05║「古時大義即不問，今日開堂事若何？」師拈棒，云：「看取
J26nB185_p0575b06║令行時。」進云：「如何是十方同聚會？」師云：「汝眼在什麼
J26nB185_p0575b07║處？」進云：「如何是個個學無為？」師云：「你在什麼處用心？」
J26nB185_p0575b08║進云：「如何是諸佛出身處？」師云：「速退。」乃云：「假使頂戴
J26nB185_p0575b09║百千劫，身為床座遍三千，若不傳法度眾生，畢竟無
J26nB185_p0575b10║能報恩者。」豎拂，云：「報恩今日傳法也，大眾一齊擔荷。」
J26nB185_p0575b11║擲拂子，下座。
J26nB185_p0575b12║臘八，上堂。「堪笑釋迦文，長年摸壁行，雪山今夕午，方
J26nB185_p0575b13║得睹明星。自累還自可，那堪又累人？」乃云：「奇哉！眾生
J26nB185_p0575b14║皆有如來智慧德相，良繇妄想執著不能證得。若是
J26nB185_p0575b15║窺籓不入、據鼎不嘗的，向未有生佛已前轉身，於今
J26nB185_p0575b16║時大官路上闊步，終不向葛藤窠裡頭出頭沒。眾中
J26nB185_p0575b17║還有如是漢子麼？如無，報恩只得據款結案，為汝諸
J26nB185_p0575b18║人指出一條大路。敢問諸人：除卻妄想執著，如何是
J26nB185_p0575b19║智慧德相？」舉拂子，云：「會麼？莫待夜行剛把火，直須當
J26nB185_p0575b20║道與人看。」
J26nB185_p0575b21║歲旦，上堂。僧問：「吳中石佛浮來瑞，靈鷲花香詣報恩，
J26nB185_p0575b22║二途即今俱不問，新年佛法若為論？」師云：「東家打鑼，
J26nB185_p0575b23║西家放炮。」進云：「恁麼則高提祖印光寰宇，大闡洪音
J26nB185_p0575b24║唱楚歌。」師云：「迅雷不及掩耳。」乃云：「今日新年頭，昨日
J26nB185_p0575b25║舊年尾，新年與舊年，年年只如此。所以道：十世古今，
J26nB185_p0575b26║始終不離於當念；無邊剎境，自他不隔於毫端。于此
J26nB185_p0575b27║見得，便知佛祖之道本是平夷，大解脫門原無關鑰；
J26nB185_p0575b28║於此不見，菩提路上荊棘成林，般若光中迷雲蔽日。」
J26nB185_p0575b29║拈拄杖，云：「幸有者箇木上座，迷悟聖凡俱坐斷，新年
J26nB185_p0575b30║舊歲總無拘，輕輕撥轉無為化，萬姓謳歌樂有餘。」下
J26nB185_p0575c01║座。
J26nB185_p0575c02║童文芝薦母，請上堂。僧問：「百骸俱潰散，一物鎮長靈，
J26nB185_p0575c03║正恁麼時，姚氏淑人在什麼處？」師豎拂，云：「在山僧拂
J26nB185_p0575c04║子頭上。」進云：「老梅枝上含春象，百草頭邊露月輪。」師
J26nB185_p0575c05║云：「了沒交涉。」進云：「末後牢關親覷破，縱橫無處不風
J26nB185_p0575c06║光。」師云：「轉見不堪。」乃云：「數點吳山髻未撒，一溪同水
J26nB185_p0575c07║鏡忘收，頭頭盡是閨中物，法法從今不用求。傾蓋如
J26nB185_p0575c08║故，白頭如新，本無延促，那落死生？如水投水、似空合
J26nB185_p0575c09║空，遍界了無痕跡，毫端普現色身。」舉起拂子，云：「正恁
J26nB185_p0575c10║麼時，姚氏淑人在山僧拂子頭上成等正覺，現大人
J26nB185_p0575c11║相、放大光明，口唱偈云：『百骸潰散雜塵泥，一物長靈
J26nB185_p0575c12║復是誰？不得此時通線路，髑髏著地幾人知？』現前大
J26nB185_p0575c13║眾還有和得者麼？」良久，云：「陽春雪曲非凡調，不是知
J26nB185_p0575c14║音和不齊。」擊拂子，下座。
J26nB185_p0575c15║結夏，上堂。師至法座前，以拄杖畫云：「畫斷千聖路頭，
J26nB185_p0575c16║直踏毘盧頂上，任你須彌燈王，也只退身有分。且道
J26nB185_p0575c17║是什麼人境界？」喝一喝，遂陞，拈香畢，乃云：「四月十五
J26nB185_p0575c18║日以前，春寒愁雨水；四月十五日以後，夏熱愛薰風。
J26nB185_p0575c19║正當四月十五日，報恩寺裏禪和子也不寒、也不熱，
J26nB185_p0575c20║灑灑落落，饑則有飯、渴則有茶，遊戲圓覺，伽藍安居，
J26nB185_p0575c21║平等性智。敢問大眾：因什麼到者般田地？還會麼？不
J26nB185_p0575c22║因刖足曾三獻，那得連城價倍高？」
J26nB185_p0575c23║上堂。「今朝五月一，那事分明極，擬意欲承當，料掉沒
J26nB185_p0575c24║交涉。有交涉，八面兵戈一齊出。且道：正當恁麼時，報
J26nB185_p0575c25║恩還在裡許也無？」良久，云：「數聲清磬是非外，一箇閒
J26nB185_p0575c26║人天地間。」舉：「興化云：『我逢人則不出，出則便為人。』三
J26nB185_p0575c27║聖云：『我逢人則出，出則不為人。』此二尊宿，一箇遇文
J26nB185_p0575c28║王施禮樂、一箇逢桀紂動干戈，雖則兩得其宜，未免
J26nB185_p0575c29║各分疆界。報恩則不然，有時逢人則出，出則便為人；
J26nB185_p0575c30║有時逢人則不出，出則不為人。還知報恩落處麼？有
J26nB185_p0576a01║意氣時添意氣，不風流處轉風流。」
J26nB185_p0576a02║上堂。舉：「德山和尚一日因飯遲，托缽下堂，雪峰見云：
J26nB185_p0576a03║『者老漢鐘未鳴、鼓未響，托缽向什麼處去？』看孔著楔。
J26nB185_p0576a04║山低頭歸方丈，猶是驗知音。峰舉似巖頭，將謂是同
J26nB185_p0576a05║儔，頭云：『者老漢未會末後句在。』熱涎當面唾。山聞，令
J26nB185_p0576a06║侍者喚頭：『汝不肯老僧那？』千聞不如一見。頭密啟其
J26nB185_p0576a07║意，始信不訛傳。山明日上堂，果與尋常不同。疑殺天
J26nB185_p0576a08║下人。頭撫掌呵呵大笑，云：『且喜老漢會得末後句也。』
J26nB185_p0576a09║『天下人無奈此老何。』堆上更添土。『雖然如是，也只得
J26nB185_p0576a10║三年活。』極力讚歎。山果三年而逝。誰肯恁麼承當？看
J26nB185_p0576a11║他德山父子一箇箇如師子遊行、象王縱步，旋機活
J26nB185_p0576a12║脫，大用現前，報恩雖則鼠尾續貂，秪要諸人啟目。」驀
J26nB185_p0576a13║卓拄杖，云：「意氣不從天地得，英雄豈藉四時摧？」
J26nB185_p0576a14║上堂。「六月熱，五穀結，目下輸他汗似漿，秋來嬴得倉
J26nB185_p0576a15║廩實。報恩寺裡雖種田，不比他家兢得失，七尺單眠
J26nB185_p0576a16║露地牛，八功德水濟枯竭。雖然自利利他，未是衲僧
J26nB185_p0576a17║巴鼻。如何是衲僧巴鼻？一湖同水當門鏡，數點吳山
J26nB185_p0576a18║入案青。」
J26nB185_p0576a19║解夏，上堂。僧問：「古人道：『若論此事，三賢未達、十聖難
J26nB185_p0576a20║知。』今日報恩解夏，未審有何方便？」師云：「看腳下。」乃云：
J26nB185_p0576a21║「鋤禾日當午，汗滴禾下土，今此盤中餐，粒粒皆辛苦。
J26nB185_p0576a22║舍利弗云：『我觀三千大千世界，無有如芥子許非是
J26nB185_p0576a23║菩薩捨身命處，方乃得成菩提。』以見世間法、出世間
J26nB185_p0576a24║法，無有一法不從辛苦中得。」拈拄杖，云：「惟有這條拄
J26nB185_p0576a25║杖子，不屬世間法、不屬出世間法，亙古亙今，撐天拄
J26nB185_p0576a26║地，不涉功勳、不假修證。且道：即今解夏一句作麼生
J26nB185_p0576a27║道？鶴有九皋方展翼，馬無千里謾追風。」
J26nB185_p0576a28║上堂。以拂子打圓相，云：「大眾見麼？靈山話、曹溪指、寒
J26nB185_p0576a29║山比，惟有盤山云：『心月孤圓，光吞萬象，光非炤境，境
J26nB185_p0576a30║亦非存。』光境俱忘，復是何物？」復豎拂，云：「鑒光境未忘，
J26nB185_p0576b01║復是何物？」放下拂，云：「瞎！還知報恩落處麼？果也知得，
J26nB185_p0576b02║不妨拗折拄杖，高挂缽囊，隨緣散誕，任意逍遙；脫或
J26nB185_p0576b03║未然，報恩為伊更通一線。」以拂作弓絃勢，云：「盈虧總
J26nB185_p0576b04║在雙絃內，隱顯還歸一炤中。」
J26nB185_p0576b05║結制，上堂。「報恩本無制可結，秖為諸人情未瞥，隨例
J26nB185_p0576b06║攀他從上條，龜毛繩子縛跛鱉。」以拄杖○，云：「若能箇
J26nB185_p0576b07║裡翻身出，脫體無依大事畢，了得無依、無不依，倒用
J26nB185_p0576b08║橫拈盡軌則。所以道：一法若有，毘盧墮在凡夫；萬法
J26nB185_p0576b09║若無，普賢失其境界。要在那邊擔荷？者裏行持？」驀拈
J26nB185_p0576b10║拄杖，云：「且道是擔荷耶？是行持耶？」卓一卓，云：「會麼？吾
J26nB185_p0576b11║家自有通霄路，不向前人行處行。」
J26nB185_p0576b12║上堂。「結制來經一七日，那事明明無間隔，霜風剪得
J26nB185_p0576b13║樹頭光，遠近樓臺俱露脊。秪如僧問玄沙：『學人乍入
J26nB185_p0576b14║叢林，乞師指箇入處。』沙云：『汝聞偃溪水聲麼？』僧云：『聞。』
J26nB185_p0576b15║沙云：『向者裏入。』且道與報恩相去幾何？」擊拂一下，云：
J26nB185_p0576b16║「萬派千溪皆渤海，七金五嶽總須彌。」
J26nB185_p0576b17║上堂。「釋迦已過去，彌勒猶未來，現前火把子，落在報
J26nB185_p0576b18║恩手中。拈起也，萬象不能藏覆；放下也，千聖無以等
J26nB185_p0576b19║階。正恁麼時，有不被其轉變者，出來道箇出格句，報
J26nB185_p0576b20║恩便分半院與伊。何則？不見道：『不逢別者不開拳，一
J26nB185_p0576b21║遇知音便分付。』其或未能，布袋裏老鴉雖活猶死也，
J26nB185_p0576b22║怪報恩不得。」便下座。
J26nB185_p0576b23║上堂。「霜風凜凜，金剛王劍劈面揮來；凍日洋洋，大圓
J26nB185_p0576b24║鏡智平空輥出。正恁麼時，森羅萬象咸為古佛家風，
J26nB185_p0576b25║碧落青霄全是道人活計。打開自家庫藏，運出自己
J26nB185_p0576b26║資財，與佛與祖同心、同行，同德、同誠，同境、同機，同炤、
J26nB185_p0576b27║同用，並無他事。還委悉麼？竹密不妨流水過，山高豈
J26nB185_p0576b28║礙白雲飛？」
J26nB185_p0576b29║臘八，上堂。「一年一度臘月八，天上明星夜朗然，釋迦
J26nB185_p0576b30║一睹便已悟，諸人睹之何不然？星是一般星，眼是一
J26nB185_p0576c01║般眼，燒了方知地不平，未燒竟道茅長短。」以拂子打
J26nB185_p0576c02║圓相，云：「明星現也，大眾還見麼？」擲下，云：「若將眼見終
J26nB185_p0576c03║難會，耳處看來方始知。」
J26nB185_p0576c04║立監寺，上堂。僧問：「烹金琢玉須還作者鉗鎚，闡教扶
J26nB185_p0576c05║宗必假股肱任運。如何是高低普應句？」師云：「月印千
J26nB185_p0576c06║江。」進云：「若然，則草偃風行得自由。」師云：「更須著力。」進
J26nB185_p0576c07║云：「雪後始知松柏操，事難方表丈夫心。」師云：「可知禮
J26nB185_p0576c08║也。」乃云：「水因風而生紋，火就薪而發焰。以大千界為
J26nB185_p0576c09║一招提不以為寬，以恒沙佛同一舍那不以為眾，直
J26nB185_p0576c10║得文殊、普賢交光相待，觀音、勢至彈指贊襄，泥豬癩
J26nB185_p0576c11║狗悉歸從，白牯狸奴咸稽首，方好演無生曲、唱太平
J26nB185_p0576c12║歌。正恁麼時，不退轉一句作麼生道？佛殿階前石獅
J26nB185_p0576c13║子，大洋海底鐵崑崙。」
J26nB185_p0576c14║上堂。「雪後連朝雨，天寒括地風，箇中無所取，獨抱冷
J26nB185_p0576c15║冰冰。大眾且道：是什麼人境界？還知麼？九年面壁無
J26nB185_p0576c16║人識，五葉花開遍界香。」
J26nB185_p0576c17║春日，上堂。僧問：「三陽開泰，鳳曆重頒，如何是斬新條
J26nB185_p0576c18║令底句？」師云：「石筍抽條。」進云：「如是，則堂前露柱翻筋
J26nB185_p0576c19║斗，壁角燈籠笑滿腮。」師云：「木人重撫掌。」進云：「無根樹
J26nB185_p0576c20║上消殘雪，沒底潭中解凍流。」師云：「石女又梳頭。」乃云：
J26nB185_p0576c21║「今年四季今日盡，明年四季今日起，時人若不了今
J26nB185_p0576c22║日，隨世遷移無定止。若能當下了今日，洞山麻三觔、
J26nB185_p0576c23║雲門乾屎橛、趙州柏樹子、臺山驀直去，一了一切了，
J26nB185_p0576c24║更不煩心力。只如傅大士云：『須彌芥子父，芥子須彌
J26nB185_p0576c25║爺，山水坦然平，敲冰來煮茶。』又作麼生了？還會麼？梅
J26nB185_p0576c26║吐玉英香馥馥，柳藏金線冷沉沉。」
J26nB185_p0576c27║歲旦，上堂。僧問：「如何是新年頭底佛法？」師云：「拄杖頭
J26nB185_p0576c28║增白。」問：「年新月新日又新，誰識頭頭是舊人？舊新即
J26nB185_p0576c29║不問，如何是祝聖酬恩一句？」師舉拂，云：「但將者點真
J26nB185_p0576c30║消息，用保吾王百億春。」進云：「三腳泥牛耕陸地，大家
J26nB185_p0577a01║齊唱太平歌。」師云：「醉後添杯。」乃云：「道在人明，非人無
J26nB185_p0577a02║以明道；法由智了，捨智無以了法。道、法不二，人、智奚
J26nB185_p0577a03║雙，一明一切明、一了一切了，庭前盧橘正芬菲，江上
J26nB185_p0577a04║寒梅早漏洩。無一法不彰般若、無一物不露真常，古
J26nB185_p0577a05║今不異，凡聖同途。於此明得了得，便知年年是好年、
J26nB185_p0577a06║月月是好月、日日是好日、時時是好時，上祝一人之
J26nB185_p0577a07║壽、下祈萬姓之安，四恩不報而自報、三有不資而自
J26nB185_p0577a08║資。回歲旦於今朝，挽豐年於此日，正當恁麼時，衲僧
J26nB185_p0577a09║分上又作麼生？」舉拂，云：「拈起一枝無孔笛，等閒吹出
J26nB185_p0577a10║萬年歡。」復擊一擊，下座。
J26nB185_p0577a11║沈煥一居士請上堂。僧問：「春到人間處處花，不知何
J26nB185_p0577a12║處是春家？請師拈出分明示，休使群生汩浪沙。」師舉
J26nB185_p0577a13║拂，云：「還見麼？」進云：「昨夜梅花開殿角，風搖素影入簾
J26nB185_p0577a14║寒。」師云：「清白眼中重著屑。」問：「大海波深，絲綸難下，透
J26nB185_p0577a15║網金鱗如何收取？」師打云：「一釣便上。」進云：「攪亂千江
J26nB185_p0577a16║成一派，尾巴搖動震乾坤。」師云：「盡在竿頭。」乃云：「老梅
J26nB185_p0577a17║枝上露全機，曾無識者；嫩草頭邊橫利刃，那敢當鋒？
J26nB185_p0577a18║高高處觀之不足，低低處平之有餘，十地尚乃糢糊，
J26nB185_p0577a19║三賢豈能洞達？人境不到處，特地全彰；炤用既立後，
J26nB185_p0577a20║杳無消息。望州亭、烏石嶺、僧堂前，徒言相見。不是心、
J26nB185_p0577a21║不是佛、不是物，枉自猜詳。向上一路，千聖不傳，學者
J26nB185_p0577a22║勞形，如猿捉影。且道什麼人方堪擔荷？」以杖架肩，云：
J26nB185_p0577a23║「楖栗橫擔不顧人，直入千峰萬峰去。」下座。
J26nB185_p0577a24║清明上堂。「報恩本無法可說，執事請我應時節，夜來
J26nB185_p0577a25║曾作一篇詩，拈出今朝去塞責。」乃云：「清明時節雨紛
J26nB185_p0577a26║紛，路上行人欲斷魂，借問酒家何處有？牧童遙指杏
J26nB185_p0577a27║花村。忽有箇漢出來道：『長老大好一篇詩。』咄！報恩口
J26nB185_p0577a28║裡道，誰敢道不好？」
J26nB185_p0577a29║佛誕，上堂。「今朝正是四月八，淨飯王宮生悉達，只因
J26nB185_p0577a30║我佛太欲速，纔出娘胎便[口*忉]𠶒。毘藍園裡少知音，黃
J26nB185_p0577b01║金擲卻無顏色，獨有雲門跛足師，道見一棒定打殺。
J26nB185_p0577b02║盡道知恩解報恩，將此深心奉塵剎，報恩若見又不
J26nB185_p0577b03║然。」拈拄杖，下座，一時打散。
J26nB185_p0577b04║端陽，歸院，上堂。「仲冬出，孟夏回，俄經半載；通海雲，淞
J26nB185_p0577b05║陵雨，同共一天。所以十世古今始終不離於當念，無
J26nB185_p0577b06║邊剎境自他不隔於毫端，佛法本現成，何必強安排？
J26nB185_p0577b07║且道如何是現成底法？年年五月五，艾虎懸當戶。」
J26nB185_p0577b08║祈晴，上堂。僧問：「昔年相見禮三拜，今日重來復再參，
J26nB185_p0577b09║超越古今一句子，請師拈出大家看。」師云：「未啟口時
J26nB185_p0577b10║明歷歷。」進云：「禪堂佛殿門相對，瑞像階前花藥欄。」師
J26nB185_p0577b11║云：「墮也，墮也。」進云：「恁麼則庉溪流出同里水，月上東
J26nB185_p0577b12║山玉一團。」師云：「蝦跳不出斗。」乃云：「梅雨經旬水沒田，
J26nB185_p0577b13║桔槔聲吼叫蒼天，為僧若解為農苦，淡飯黃虀也愧
J26nB185_p0577b14║餐。古人道：『有句無句，如藤倚樹。樹倒藤枯，句歸何處？』
J26nB185_p0577b15║眾中還有透得者麼？」良久，云：「如無，報恩未免逐句下
J26nB185_p0577b16║箇註腳。『有句無句』，陰晴有異。『如藤倚樹』，泥裡洗塊。『樹
J26nB185_p0577b17║倒藤枯』，赤腳波斯入大唐。『句歸何處』，生鐵秤錘被虫
J26nB185_p0577b18║蛀。若是銕眼銅睛，當陽覷破，便乃把斷要津，不通凡
J26nB185_p0577b19║聖，不向他語言裡作窠窟、機境上受羅籠，直下如大
J26nB185_p0577b20║香象擺脫枷鎖，了無羈絆；如師子王遊行，不求伴侶，
J26nB185_p0577b21║得大自在。到恁麼地，須是恁麼人始得。且道：如何是
J26nB185_p0577b22║恁麼人？趙州勘破處，驗盡天下衲僧；玄沙蹉過處，揀
J26nB185_p0577b23║辨諸方作者。魯祖一生面壁，俱胝秪豎一指，從上諸
J26nB185_p0577b24║老如生鐵鑄就，撼搖他半點不得。何則？秪為他悟處
J26nB185_p0577b25║真實、見處透脫、履踐處綿密故也。透與不透則且置，
J26nB185_p0577b26║即今應時一句作麼生道？」卓杖，云：「水退禾苗長，雲開
J26nB185_p0577b27║雨腳收。」
J26nB185_p0577b28║上堂。舉：「無著往臺山，文殊問云：『上座何來？』著云：『南方。』
J26nB185_p0577b29║殊云：『南方佛法如何住持？』著云：『末世比丘少持戒律。』
J26nB185_p0577b30║殊云：『多少眾？』著云：『或三百、或五百。』著問文殊：『此間佛
J26nB185_p0577c01║法如何主持？』殊云：『龍蛇混雜，凡聖交參。』著云：『多少眾？』
J26nB185_p0577c02║殊云：『前三三，後三三。』妙喜云：『我當時若在，即向他道：
J26nB185_p0577c03║「和尚如此主持，甚是不易。」』」師云：「不易且置，即如前三
J26nB185_p0577c04║三與後三三，畢竟是多少？」良久，云：「雲門道底。」
J26nB185_p0577c05║上堂。僧問：「明不犯之令，還許他悟也無？」師云：「猶落第
J26nB185_p0577c06║二。」進云：「恁麼則易開終始口，難保歲寒心。」師云：「自領
J26nB185_p0577c07║出去。」乃云：「子月一卉木，叢林咸失色，只為霜風快似
J26nB185_p0577c08║刀，纔入青林成敗葉。時人盡被境緣奪，換卻烏珠也
J26nB185_p0577c09║不識。若要識，何待當來問彌勒？阿呵呵！瞥不瞥？黃鸝
J26nB185_p0577c10║上樹一枝花，白鷺下田千點雪。」
J26nB185_p0577c11║冬至，上堂。「從是金風入洞房，鴛鴦日繡不成雙，今朝
J26nB185_p0577c12║仍理前針黹，始覺新添一線長。恁麼時，可謂全機獨
J26nB185_p0577c13║露，正眼宏開，就手拈來了無餘事，林下人正好休心
J26nB185_p0577c14║歇意，直下坐斷報化佛頭，饑餐、渴飲、閒坐、倦眠，一切
J26nB185_p0577c15║時中得大自在。當陽有句不可重宣，趨避無門直須
J26nB185_p0577c16║漏洩。大眾還會麼？天上月團圞，人間冬至節。」
J26nB185_p0577c17║臘八，上堂。「自捨皇宮入雪山，六年冷坐絕追攀，誰知
J26nB185_p0577c18║今夜蒲團上，紺目無端發眚斑？山僧恁麼告報，秪要
J26nB185_p0577c19║諸人拈卻炙脂帽子，脫下鶻臭布衫，便見古釋迦不
J26nB185_p0577c20║先、今彌勒非後，一切時中不倚一物，淨裸裸上無攀
J26nB185_p0577c21║仰、赤灑灑下絕己躬，千聖不能知，萬靈安可測？一切
J26nB185_p0577c22║坐斷，不漏絲毫，雖然在報恩門下，正好朝打三千、暮
J26nB185_p0577c23║打八百。何以如此？不見道：『橫按莫邪全正令，太平寰
J26nB185_p0577c24║宇斬痴頑。』」
J26nB185_p0577c25║上堂。僧問：「坐斷千差，孤峰獨露，覿面相呈，乞師一接。」
J26nB185_p0577c26║師打云：「一棒一條痕。」乃云：「臘月半庭際，臘梅花已綻。
J26nB185_p0577c27║寒雀知人不自惺，假意相爭遞相喚，聞者渾如在夢
J26nB185_p0577c28║中，幾箇知歸能顧盻？惟有林間抱道翁，年頭年尾自
J26nB185_p0577c29║惺惺，雖無奇異驚人世，自有清香散四鄰。大眾還聞
J26nB185_p0577c30║麼？不向此中尋落處，象王鼻孔漫撩天。」
J26nB185_p0578a01║上堂。「諸佛非我親，誰是最親者？識得最親者，是為真
J26nB185_p0578a02║報恩。諸佛非我道，誰為最道者？識得最道者，是為真
J26nB185_p0578a03║報恩。誰知真報恩？原無恩可報，秪在日用中，不昧於
J26nB185_p0578a04║自心。所以祖師云：『汝能於心親，父母非可比；汝能與
J26nB185_p0578a05║道合，諸佛心即是。』臨濟大師云：『佛者，心清淨是；法者，
J26nB185_p0578a06║心光明是；道者，處處無礙淨光是。』三即一，皆空而無
J26nB185_p0578a07║實有。若真辦道人親證不惑，念念心無間斷，是為真
J26nB185_p0578a08║報恩者。達磨大師特特西來，秪覓個不受人惑的；山
J26nB185_p0578a09║僧因明巖師及眾護法相延至此，更無他事，亦秪覓
J26nB185_p0578a10║個不受人惑的。眾中如有不受惑者，趁此人天眾前
J26nB185_p0578a11║略露風規，以滋法化。有麼？有麼？如無，山僧自露去也。」
J26nB185_p0578a12║拈拄杖，卓一卓，下座。
J26nB185_p0578a13║上堂。「客歲秋收薄，荒涼禪院深，眉頭終日鎖，忽到賞
J26nB185_p0578a14║心人。大眾還知賞心意旨麼？」喝一喝，云：「萬丈冷門庭，
J26nB185_p0578a15║仗此橫開豎闢。」又喝一喝，云：「一條大官路，出他邪徑
J26nB185_p0578a16║迷流。」復喝一喝，肩拄杖，下座。
J26nB185_p0578a17║上堂。「時值溫和三月天，一輪明月正逢圓，祖翁田地
J26nB185_p0578a18║都迷卻，誰識青黃間目前？大眾還有識者麼？若乃識
J26nB185_p0578a19║得，大千震動，花雨繽紛，萬象點頭，虛空粉碎，能使天
J26nB185_p0578a20║上五衰不現、人間八苦停煎，有求皆遂、無願不從；其
J26nB185_p0578a21║或未能，山僧更為諸人通箇消息。」豎拂，云：「蛇生繩上
J26nB185_p0578a22║還因識，旛動竿頭不是風。」
J26nB185_p0578a23║
J26nB185_p0578a24║
J26nB185_p0578a25║
J26nB185_p0578a26║
J26nB185_p0578a27║
J26nB185_p0578a28║
J26nB185_p0578a29║
J26nB185_p0578a30║浮石禪師語錄卷一（終）