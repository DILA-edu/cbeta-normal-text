J26nB185_p0583a01║浮石禪師語錄卷三
J26nB185_p0583a02║嗣法門人行浚等編
J26nB185_p0583a03║揚州府海門廣慧禪寺語錄
J26nB185_p0583a04║山門。「豎高三際，橫闊十方，從上諸佛、歷代祖師、天下
J26nB185_p0583a05║老和尚俱從這裏入。」拽拄杖便進。
J26nB185_p0583a06║佛殿。「城東老母與佛俱生，生不面佛；新廣慧與佛俱
J26nB185_p0583a07║生，生不背佛。大眾且道：不面底是？不背底是？又喚什
J26nB185_p0583a08║麼作佛？」以坐具拂，云：「數聲清磬是非外，一箇閒人天
J26nB185_p0583a09║地間。」
J26nB185_p0583a10║伽藍。「虛而靈，寂而炤，事無巨細，一切管到。」拈香，云：「凡
J26nB185_p0583a11║有施為，盡出公道。」
J26nB185_p0583a12║祖師。「心相印，氣相求，不用陳年爛葛藤。」舉香，云：「拈起
J26nB185_p0583a13║分明便知有。」
J26nB185_p0583a14║禮淮海祖師。「昔日聞名，今朝覿面。且道如何是覿面
J26nB185_p0583a15║底事？不說不知，不識廉恥。」
J26nB185_p0583a16║據方丈。「從上諸大老盡向這裏龜背上拔毛、馬頭上
J26nB185_p0583a17║截角，且道新廣慧到來又作麼生？」卓拄杖，云：「有條攀
J26nB185_p0583a18║條。」
J26nB185_p0583a19║指法座，云：「人天寶座，三次親登，要坐便坐、要行便行。」
J26nB185_p0583a20║遂陞，拈香祝聖畢，次拈香云：「此一瓣香從尸陀林裏
J26nB185_p0583a21║得來，向千聖出身處決了，不敢囊藏，對眾第三回拈
J26nB185_p0583a22║出，供養天童堂上先師密雲大和尚，用酬法乳之恩。」
J26nB185_p0583a23║僧問：「海門獅子吼，龍象總來參，如何是接物利生句？」
J26nB185_p0583a24║師云：「瞎。」進云：「一片定光輝宇宙，直教四眾盡沾恩。」師
J26nB185_p0583a25║云：「誰是知恩者？」進云：「學人有賴去也。」師云：「別日再驗。」
J26nB185_p0583a26║問：「德山棒、臨濟喝，除此二途，有何指示？」師打云：「喚作
J26nB185_p0583a27║棒喝，入地獄如箭。」僧喝，師又打。問：「離四句、絕百非時
J26nB185_p0583a28║如何？」師良久，僧罔措，師打云：「鈍置阿師。」乃云：「收拾吳
J26nB185_p0583a29║綸到海門，垂鉤秪為釣鯤鯨，直饒戴角獰龍至，且向
J26nB185_p0583a30║竿頭聽處分。所以古人道：『你有拄杖子，我與你拄杖
J26nB185_p0583b01║子；你無拄杖子，我奪卻你拄杖子。』有則偏與，無則反
J26nB185_p0583b02║奪，得失、是非，誰能辨別？欲得梅花香撲鼻，定要一番
J26nB185_p0583b03║寒徹骨。然雖如是，忽有箇不受煆煉底到來又作麼
J26nB185_p0583b04║生？」拈拄杖，卓云：「美玉不雕難作器，旃檀受刻始成形。」
J26nB185_p0583b05║上堂。「法身無相，般若無知。無相故，隨類現形；無知故，
J26nB185_p0583b06║遇緣即炤。三元山高不過十餘丈，日日煙雲靄靄；福
J26nB185_p0583b07║山渡闊不過百餘里，時時波浪滔滔。海門與寺門貼
J26nB185_p0583b08║對，潮音共梵音齊響。旭日炤高樓，衲僧得暖；朔風吹
J26nB185_p0583b09║古柏，幽鳥添寒。」豎拂，云：「大眾看看：者箇是拂子，那箇
J26nB185_p0583b10║是法身？」指香爐，云：「者箇是香爐，那箇是般若？直繞道
J26nB185_p0583b11║得溪聲盡是廣長舌，山色無非清淨身，拄杖子未肯
J26nB185_p0583b12║點頭在。何也？曹溪波浪如相似，無限平人被陸沉。」
J26nB185_p0583b13║上堂。「年初三，好事不相瞞。平常心是道，何用更加參？
J26nB185_p0583b14║門裡出身易，身裡出門難。五臺山上雲蒸飯，佛殿階
J26nB185_p0583b15║前狗尿天。且道是出身句？出門句？」驀豎拂，云：「竹密不
J26nB185_p0583b16║妨流水過，山高豈礙白雲飛？」復舉：「鵝湖問諸碩德曰：
J26nB185_p0583b17║『四威儀中畢竟以何為道？』有者曰：『知者是。』鵝曰：『不可
J26nB185_p0583b18║以智知，不可以識識。何謂知者是？』或曰：『無分別者是。』
J26nB185_p0583b19║鵝曰：『善能分別諸法相，於第一義而不動。何謂無分
J26nB185_p0583b20║別者是？』或曰：『四禪八定是。』鵝曰：『佛身無為，不墮諸數。
J26nB185_p0583b21║何謂四禪八定是？』眾皆杜口。妙喜云：『相罵饒你接嘴，
J26nB185_p0583b22║相唾饒你潑水。』天寧曰：『僧投寺裡宿，賊打不防家。』」師
J26nB185_p0583b23║云：「廣慧又不然，端坐受供養，施主常安樂。」
J26nB185_p0583b24║上堂。舉：「六祖大師因僧問：『曹溪意旨什麼人得？』祖云：
J26nB185_p0583b25║『會佛法人得。』僧云：『祖還得否？』祖云：『不得。』僧云：『為甚不
J26nB185_p0583b26║得？』祖云：『我不會佛法。』妙喜云：『還見祖師麼？若還不見，
J26nB185_p0583b27║為汝指出。』乃云：『蕉芭蕉芭，有葉無丫，忽然一陣狂風
J26nB185_p0583b28║起，好似東京大相國寺裡三十六院東廊下壁角頭
J26nB185_p0583b29║王和尚破袈裟。』」師云：「且道有指示？無指示？若道有指
J26nB185_p0583b30║示，指示在什麼處？若道無指示，妙喜老人豈是妄言？」
J26nB185_p0583c01║良久，云：「出頭天外看，誰是我般人？」
J26nB185_p0583c02║上堂。「心無自性，假境而彰。」舉拂，云：「喚作拂子則觸，物
J26nB185_p0583c03║無自體，因心而現；不喚作拂子則背，心境俱泯，性體
J26nB185_p0583c04║亦忘。畢竟喚作什麼？」搖拂，云：「還會麼？若也不會，更通
J26nB185_p0583c05║一線。」良久，云：「明月堂前垂玉露，水晶宮裏撒珍珠。」復
J26nB185_p0583c06║舉：「于頔相公訪紫玉禪師，問：『如何是佛？』玉召于，頔公
J26nB185_p0583c07║應諾，玉云：『更莫別求。』公不契。藥山聞云：『于家箇漢可
J26nB185_p0583c08║惜，埋卻紫玉山中。』公聞之，竟造求決，依前問：『如何是？』
J26nB185_p0583c09║佛山亦呼，于頔公應諾，山云：『是什麼？』公于是有省。」師
J26nB185_p0583c10║云：「藥山秪知紫玉埋卻于頔，殊不知于頔埋卻紫玉。
J26nB185_p0583c11║于頔但知向藥山處求救，而不知反被藥山埋卻。何
J26nB185_p0583c12║也？不見道：『向第三句中薦得，自救不了。』」
J26nB185_p0583c13║解制，上堂。僧問：「九旬禁足魚投網、三月安居鳥入籠，
J26nB185_p0583c14║如何是出格為人一句？」師便打。僧云：「白拈手段憑師
J26nB185_p0583c15║顯，更整綱宗利有情。」師云：「將謂別有麼？」僧云：「頭頭垂
J26nB185_p0583c16║示處，仔細好生觀。」師云：「元來，元來。」僧云：「一等擎天手，
J26nB185_p0583c17║當機各有奇。」師云：「猶是詐明頭。」乃云：「剔起少林燈，誰
J26nB185_p0583c18║不生歡悅？吹殺暗中行，各要知時節。奮佛祖鉗錘、提
J26nB185_p0583c19║衲僧巴鼻，咸謂頂門眼正、肘後符靈，不肯深培厚蓄，
J26nB185_p0583c20║急欲播弄唇皮，大似靈龜負圖，自取喪身之兆；鳳縈
J26nB185_p0583c21║金網，欲趨霄漢何期？正當解制，一句作麼生道？春色
J26nB185_p0583c22║滿園關不住，任他紅杏出墻窺。更有一偈舉似大眾：
J26nB185_p0583c23║腳下草鞋肩上包，輕鬆那怕路途遙？轉身換步無多
J26nB185_p0583c24║子，試看春風度柳梢。」
J26nB185_p0583c25║彌勒院，請上堂。「二月二，瓜菜荳茄齊落地，來朝受用
J26nB185_p0583c26║在今朝，今朝不辦來朝悔。世法、佛法沒兩般，唯有禪
J26nB185_p0583c27║家不等閒，赤體挨開無縫塔，常把南辰向北看。更有
J26nB185_p0583c28║一般奇特處，寒時向火熱乘涼，忽有箇傍不甘底出
J26nB185_p0583c29║來道：『長老！既是向火、乘涼，有什麼奇特？』只向他道：『茫
J26nB185_p0583c30║茫宇宙人無數，幾箇知歸到此間？』」復舉：「甘贄行者往
J26nB185_p0584a01║南泉和尚處設齋，黃檗為首座，者請施財，檗云：『財、法
J26nB185_p0584a02║二施等無差別。』者舁錢便出。須臾復入，云：『請施財。』檗
J26nB185_p0584a03║云：『財、法二施等無差別。』者即行嚫。妙喜云：『一等是隨
J26nB185_p0584a04║邪逐惡，雲居羅漢卻較些子。』」師云：「且道雲居羅漢即
J26nB185_p0584a05║今在什麼處？大家指出看。」良久，云：「如無，廣慧自指出
J26nB185_p0584a06║也。彌勒院裏也不識。」
J26nB185_p0584a07║師誕日，上堂。舉：「龐居士問馬祖：『不昧本來人，請師高
J26nB185_p0584a08║著眼。』祖直下覷，士云：『一種沒絃琴，唯師彈得妙。』祖直
J26nB185_p0584a09║上覷，士禮拜。祖歸方丈，士隨入，云：『適來弄巧成拙。』妙
J26nB185_p0584a10║喜云：『馬祖上覷下覷則不無，爭奈昧卻本來人？龐公
J26nB185_p0584a11║作禮也是囫圇吞箇棗。祖歸方丈，士隨入，云：「適來弄
J26nB185_p0584a12║巧成拙。」也救得一半。』天寧云：『說什麼救得一半？他日
J26nB185_p0584a13║換手槌胸去在。』」師云：「龐居士高高峰頂立，馬大師深
J26nB185_p0584a14║深海底行，妙喜老漢眼空四海、傍若無人，不料被天
J26nB185_p0584a15║寧覷破。且道覷破意作麼生？三級浪高魚化龍，痴人
J26nB185_p0584a16║猶戽夜塘水。」
J26nB185_p0584a17║上堂。「一春三箇月，二月多風雨，此月不同前，芳菲遍
J26nB185_p0584a18║桃李。桃豈自能紅？李豈自能白？紅白分明不在花，在
J26nB185_p0584a19║花卻被他埋沒。不埋沒，從茲透露真消息，非但覷破
J26nB185_p0584a20║古靈雲，亦乃覷破老迦葉。所以陸亙問南泉云：『肇法
J26nB185_p0584a21║師道：「天地與我同根，萬物與我一體。」意旨如何？』泉指
J26nB185_p0584a22║庭前牡丹，云：『太夫！時人見此一株花，如夢相似。』南泉
J26nB185_p0584a23║點醒陸亙，廣慧點醒諸人。且道：廣慧點處與南泉點
J26nB185_p0584a24║處，是同？是別？若道是同，未具參學眼在；若道是別，亦
J26nB185_p0584a25║未具參學眼在。畢竟如何？易分雪裏粉，難辨墨中煤。」
J26nB185_p0584a26║上堂。「今朝三月半，春月光繚亂，穿花過柳落前溪，是
J26nB185_p0584a27║處澄潭無不現。所謂：相元虛，恒泯一，體性雖實，常在
J26nB185_p0584a28║萬緣。且道如何是萬緣底性？」以拂子打圓相，云：「本無
J26nB185_p0584a29║偏炤處，剛有不明時。」
J26nB185_p0584a30║上堂。「三春已過，九夏初臨，聚玄徒與林間，扇真風於
J26nB185_p0584b01║世外，篆不雕之心印，提出格之宗乘。且道出格宗乘
J26nB185_p0584b02║作麼生提？還有道得者麼？」良久，云：「麥子頭垂春熟好，
J26nB185_p0584b03║荳花口吐莢前心。」
J26nB185_p0584b04║送法被莊嚴至，上堂。「清淡廣慧寺，莊嚴半點無，通州
J26nB185_p0584b05║季菴主成就，化檀那供養三寶尊，得福非小可，為眾
J26nB185_p0584b06║請說法，度人還自度，此是大乘因，定獲大乘果。山僧
J26nB185_p0584b07║無法為人說，陞座無非告真實，鵲噪鴉鳴代舉揚，柳
J26nB185_p0584b08║綠桃紅呈妙訣。箇事從來不覆藏，臨濟德山徒棒喝，
J26nB185_p0584b09║輸他鼻祖自知羞，獨坐少林唯面壁，此是人間大丈
J26nB185_p0584b10║夫，令余千載常相憶。常相憶，內外身心如鐵石。大眾！
J26nB185_p0584b11║身心既如鐵石，為甚又常相憶？」良久，云：「是精識精、是
J26nB185_p0584b12║賊識賊，毫釐有差，天地懸隔。」
J26nB185_p0584b13║到虎丘，上堂。僧問：「針芥相投，師資契合，隆祖家風，重
J26nB185_p0584b14║為克振。」師云：「綠樹陰濃夏日長。」進云：「龍得水時添意
J26nB185_p0584b15║氣，虎逢山勢長威獰。」師云：「也是依他做就。」問：「潑天門
J26nB185_p0584b16║戶，龍象奇逢，舊國新王即不問，子承父業事如何？」師
J26nB185_p0584b17║便打。進云：「擊開金殿鎖，撞動玉樓鐘。」師云：「勞而何用？」
J26nB185_p0584b18║進云：「秪如坐致太平又作麼生？」師云：「月明簾外轉身
J26nB185_p0584b19║難。」進云：「四海浪平龍睡穩，九天雲靜鶴飛高。」師云：「許
J26nB185_p0584b20║汝一半。」進云：「這老作家猶在。」師云：「累及老僧不少。」士
J26nB185_p0584b21║問：「法王法令今日重新，睡虎遺風乞師垂示。」師豎拂
J26nB185_p0584b22║子，云：「還見隆祖麼？」進云：「法窟窟中獅子子，一聲哮吼
J26nB185_p0584b23║萬人驚。」師云：「低聲，低聲。」進云：「恁麼則水秀山明，地靈
J26nB185_p0584b24║人傑去也。」師云：「猶是兩重公案。」乃云：「纔入空門慕此
J26nB185_p0584b25║山，到來果爾不尋常，石頭塊塊生公列，綠樹條條露
J26nB185_p0584b26║祖顏。先聖時時陞紺座，梵天日日繞華筵，眾中莫道
J26nB185_p0584b27║無聞見，剎說何曾有間然？所以道：諸佛道不及處，人
J26nB185_p0584b28║人開口道著；諸佛行不到處，人人舉步踏著。既然道
J26nB185_p0584b29║著又能踏著，因甚問著？十箇有五雙不知落處，只為
J26nB185_p0584b30║分明極，翻令所得遲。」卓拄杖，下座。
J26nB185_p0584c01║上堂。僧問：「打鼓弄琵琶，相逢一會家，清風拂白月，地
J26nB185_p0584c02║角接天涯。賓主相逢即不問，願聞法要請師宣。」師便
J26nB185_p0584c03║打。僧便喝，師又打，僧又喝。師云：「三喝後又如何？」僧禮
J26nB185_p0584c04║拜，云：「舉頭天外看，誰是我般人？」師云：「果然。」乃云：「挈杖
J26nB185_p0584c05║沿場事不凡，豈貪香供入人間？一條白棒求知己，果
J26nB185_p0584c06║是英靈出眾看。」拈拄杖，卓一卓，云：「不向此時親決了，
J26nB185_p0584c07║空教兩鬢著霜寒。」
J26nB185_p0584c08║上堂。「前宵愁夜雨，今日喜天晴，了達其中旨，高低一
J26nB185_p0584c09║坦平。所以道：藏身須是沒蹤跡，沒蹤跡處莫藏身。塵
J26nB185_p0584c10║塵盡是毘盧佛，色色無非觀世音，海中有月毋撈捉，
J26nB185_p0584c11║腳下無舟努力撐。既是無舟，撐箇甚麼？下坡不走，快
J26nB185_p0584c12║便難逢。」
J26nB185_p0584c13║開爐，上堂。「廣慧寺裏復開爐，出礦精金會也無？直下
J26nB185_p0584c14║不生顛倒見，管教凡聖兩情枯。所以古人道：『凡聖情
J26nB185_p0584c15║盡，體露真常，事理不二，即如如佛。』且道佛在甚麼處？
J26nB185_p0584c16║塞北千人帳，江南萬斛船。」
J26nB185_p0584c17║上堂。「天上月圓，人間月半，欲隱彌露，擬晦全彰。是以
J26nB185_p0584c18║釋迦掩室于摩竭，無剎不現；淨名杜口于毘耶，聲震
J26nB185_p0584c19║大千。無舌人方能解語、無手人正好行拳，德山棒如
J26nB185_p0584c20║雨點、臨濟喝似雷奔，正是好手手中呈好手、紅心心
J26nB185_p0584c21║裏中紅心，恁麼事須是恁麼人，若得恁麼人，自然舉
J26nB185_p0584c22║一明三，目機銖兩，面南看北斗，低首望青天，拈起時
J26nB185_p0584c23║纖塵不立，放下時萬彙齊彰。且道不拈不放又作麼
J26nB185_p0584c24║生？當陽皎潔無回互，一道孤光朗太虛。」
J26nB185_p0584c25║上堂。「海門何可羨？所羨是諸山，屢捐清淨貲，作供到
J26nB185_p0584c26║三仙。三仙無所長，何德報諸山？」呈拄杖，云：「只將這條
J26nB185_p0584c27║棒，棒棒棒諸山，棒下忽翻身，所酬非可量。不是涅槃
J26nB185_p0584c28║心，亦非正法眼，千聖不能名，萬靈徒渴仰，獨有過量
J26nB185_p0584c29║人，到此絕伎倆。大眾！既是過量人，為甚卻絕伎倆？四
J26nB185_p0584c30║海浪平龍睡穩，九天雲靜鶴飛高。」
J26nB185_p0585a01║歲朝，上堂。舉：「香嚴云：『去年貧未是貧，今年貧始是貧。
J26nB185_p0585a02║去年貧，尚有卓錐之地；今年貧，連錐也無。』真淨云：『去
J26nB185_p0585a03║年富未是富，今年富始是富。去年富，只有一領黑漆
J26nB185_p0585a04║布衫；今年富，添得一條百衲袈裟。』歲朝抖擻呈禪眾，
J26nB185_p0585a05║實謂風流出當家。鳳林云：『香嚴貧未是貧，奈何猶有
J26nB185_p0585a06║箇渾身？真淨富未是富，家私未免俱呈露。鳳林這裏
J26nB185_p0585a07║不說富、不說貧，隨家豐儉沒疏親。』豎拂，云：『收來兔角
J26nB185_p0585a08║長三尺，放去龜毛重九斤。』」師云：「可謂蚌鷸相持，俱落
J26nB185_p0585a09║漁人之手。廣慧鼠尾續貂，也要出一頭地。也說富、也
J26nB185_p0585a10║說貧，客來管待驗疏親。」豎拂，云：「時逢瓠子彎彎曲，纔
J26nB185_p0585a11║遇冬瓜儱侗伸。」
J26nB185_p0585a12║解制，上堂。「舊冬結制遲，今春解制速，只要己事明，毋
J26nB185_p0585a13║論期延促。筆描菩薩火中行，泥捏金剛水底宿，不作
J26nB185_p0585a14║奇特商量，已得見超佛祖。阿呵呵！會也麼？解開布袋
J26nB185_p0585a15║口，放出甕中鵝。」
J26nB185_p0585a16║海安廣慧寺，上堂。「纔過新春與上元，臘梅開了白梅
J26nB185_p0585a17║開，柳眼纔青桃萼綻，莫教錯過好生看。眾中還有善
J26nB185_p0585a18║看者麼？不妨出眾與拄杖子相見，無則山僧別行一
J26nB185_p0585a19║路去也。世尊四十九年說法，未嘗道著一字，雖然不
J26nB185_p0585a20║道一字，函函翰墨淋漓。祖師十萬餘程西來，未嘗接
J26nB185_p0585a21║得一人，雖然不接一人，箇箇頂天立地。權實雙行，性
J26nB185_p0585a22║相不二，縱奪自由，主賓互換。所以天龍秪豎一指、秘
J26nB185_p0585a23║魔一味擎叉，德山入門便棒、臨濟入門便喝，斯皆藏
J26nB185_p0585a24║身須是沒蹤跡，沒蹤跡處莫藏身。如能諦信無疑，管
J26nB185_p0585a25║取一生了辦。」復舉：「白雲端和尚云：『若端的得一回汗
J26nB185_p0585a26║出，一莖草上現瓊樓玉殿；若未端的一回汗出，縱有
J26nB185_p0585a27║瓊樓玉殿，被一莖草蓋卻。』山僧今日拈卻一莖草，且
J26nB185_p0585a28║道瓊樓玉殿在甚麼處？」拈拄杖，云：「還會麼？海門到此
J26nB185_p0585a29║二百二，更加二百到揚州。」
J26nB185_p0585a30║上堂。「春風習習，春雨霏霏，陣陣示古佛家風，點點演
J26nB185_p0585b01║今時妙義。法無異相，即色全彰；時無異緣，和聲吐露。
J26nB185_p0585b02║上根利智一聞千悟，獲大總持，撒手懸崖更無餘事。
J26nB185_p0585b03║且應時一句作麼生道？芍藥花開菩薩面，棕櫚葉散
J26nB185_p0585b04║夜叉頭。」
J26nB185_p0585b05║上堂。「目前無法，正體昭然，所以山不是山、水不是水、
J26nB185_p0585b06║人不是人、物不是物；萬象歷然，神機廓爾，所以山即
J26nB185_p0585b07║是山、水即是水、人即是人、物即是物。提起金剛王，斬
J26nB185_p0585b08║斷有無見，向名言未立、文彩未彰已前一時坐斷，如
J26nB185_p0585b09║天普蓋、似地普擎，等虛空之寬廣、同日月之恒明，一
J26nB185_p0585b10║切處無不圓滿、一切處無不周遍，淨裸裸了無得失、
J26nB185_p0585b11║赤灑灑併絕見聞，上無佛道可成、下無眾生可化，向
J26nB185_p0585b12║威音那畔藏身，卻在聲色門頭吐氣，等閒現出三頭
J26nB185_p0585b13║六臂，橫拈倒用，逆行順化，隨機赴感，於一毫端現寶
J26nB185_p0585b14║王剎、坐一微塵轉大法輪。正與麼時，且道如何指示？
J26nB185_p0585b15║一言難啟口，千古意分明。」
J26nB185_p0585b16║啟建龍華大會，眾居士請上堂。師云：「法無定體，遇緣
J26nB185_p0585b17║即宗，祖意全提，十方坐斷。從上佛祖有口只堪挂壁，
J26nB185_p0585b18║眾中有超佛越祖者麼？出來道看。」僧問：「世尊靈山會
J26nB185_p0585b19║上說法、慈氏龍華會上說法，是同？是別？」師云：「分身兩
J26nB185_p0585b20║處聽。」進云：「聽後又如何？」師云：「便能獅子吼。」進云：「獅子
J26nB185_p0585b21║作麼生吼？」師豎拂子，云：「聞麼？」進云：「某甲不聞。」師云：「正
J26nB185_p0585b22║是有耳不聞華藏語。」乃云：「昔投嘉會已堪誇，此日還
J26nB185_p0585b23║過喜更多，建設重重勤接引，現生同遇入龍華。現前
J26nB185_p0585b24║大眾既與老僧同入此會，當與老僧同見同聞，龍華
J26nB185_p0585b25║教主三會說法，度無量百千億眾，即今在山僧拂子
J26nB185_p0585b26║頭上現大人相、放大光明，初會說法，大眾還聞麼？若
J26nB185_p0585b27║也聞得，且道說甚麼法？若道不聞，是為有耳不聞華
J26nB185_p0585b28║藏語。既不能聞則不能見，是為有眼不睹遮那身。既
J26nB185_p0585b29║然不聞不睹，雖入而不入、雖遇而不遇，便成空過，有
J26nB185_p0585b30║何益哉？已過關者，不在其數。未過關者，若是眼裏有
J26nB185_p0585c01║筋、皮下有血，聞恁麼話便能奮起新鮮志氣，咬緊牙
J26nB185_p0585c02║根，捏緊拳頭，豎起脊梁，晝三夜三，定要討箇分曉。討
J26nB185_p0585c03║來討去，忽然討著，便見身心本空，見聞莫及，上無攀
J26nB185_p0585c04║仰、下絕己躬，便與龍華教主把手共行，非為分外。到
J26nB185_p0585c05║恁麼地，始不負入此大會，使建會眾姓各獲無量不
J26nB185_p0585c06║可思議之福，是則名為福田僧也。敢問大眾：討來討
J26nB185_p0585c07║去，忽然討著底事作麼生？還會麼？屋上直排三道麴，
J26nB185_p0585c08║門前低叫一聲糕。」卓杖，下座。
J26nB185_p0585c09║海門眾居士請上堂。師云：「百年難遇歲朝春，生世罕
J26nB185_p0585c10║逢龍華會。歲朝春不遇，於我何損益？龍華會不逢，福
J26nB185_p0585c11║因無處植。是以諸位善信來入三仙，發此莫大之勝
J26nB185_p0585c12║心，協力建此龍華大會，成就一切宰官、長者、善男信
J26nB185_p0585c13║女，種此莫大之善因，可謂萬善同歸、六度齊修，自利、
J26nB185_p0585c14║利他之佛事皆悉圓滿矣。何也？欲引一切成就檀波
J26nB185_p0585c15║羅蜜故，建此龍華道場；欲引一切成就毘梨耶波羅
J26nB185_p0585c16║蜜故，建此戒堂；欲引一切成就忍辱波羅蜜故，建此
J26nB185_p0585c17║般若堂；欲引一切成就精進波羅蜜故，建此大悲堂；
J26nB185_p0585c18║欲引一切成就禪波羅蜜故，建此觀堂；欲引一切成
J26nB185_p0585c19║就智慧波羅蜜故，建此華嚴堂。雖然，欲窮千里目，更
J26nB185_p0585c20║上一層樓。不見梁武帝問達磨祖師：『朕自即位以來，
J26nB185_p0585c21║造塔建寺、供佛齋僧，有何功德？』磨云：『此是人天小果、
J26nB185_p0585c22║有漏之因，非真功德。』帝云：『如何是真功德？』磨云：『淨智
J26nB185_p0585c23║妙圓，體自空寂，如是功德不以世求。』帝問：『如何是聖
J26nB185_p0585c24║諦第一義？』磨云：『廓然無聖。』帝云：『對朕者誰？』磨云：『不識。』
J26nB185_p0585c25║今有一頌舉似大眾：鷓鴣啼處百花香，信步閒行踏
J26nB185_p0585c26║帝鄉，寄語途中未歸客，休將此語錯商量。」下座。
J26nB185_p0585c27║上堂。「龍華教主無我執，故得分身千百億，百億世界
J26nB185_p0585c28║坐道場，百億世界莊嚴具，百億世界化群迷，百億世
J26nB185_p0585c29║界修供養，身放百億大悲光，六道眾生皆解脫。何故
J26nB185_p0585c30║聻？獄道眾生遇此光，轉苦趣為樂土；鬼道眾生遇此
J26nB185_p0586a01║光，轉饑虛為飽滿；畜道眾生遇此光，轉愚癡為智慧；
J26nB185_p0586a02║人道眾生遇此光，轉十惡為十善；羅道眾生遇此光，
J26nB185_p0586a03║轉嗔心為慈悲；天道眾生遇此光，舍快樂而修菩提。」
J26nB185_p0586a04║師驀豎拂子，云：「即今彌勒世尊又放一光了也，大眾
J26nB185_p0586a05║還見麼？若也見得，便與彌勒齊肩；脫或未然，龍華大
J26nB185_p0586a06║會難遭遇，報本酬恩在目今。」下座。
J26nB185_p0586a07║上堂。「龍華會啟，慈雲彌覆於娑婆；水陸堂開，法雨普
J26nB185_p0586a08║滋於震旦。一毫頭上現寶王剎，莊嚴別是一乾坤；一
J26nB185_p0586a09║微塵裏轉大法輪，梵唄永歌於晝夜。還有騎聲蓋色
J26nB185_p0586a10║者麼？」良久，云：「不見道：『心如法亦如，無實亦無虛，有亦
J26nB185_p0586a11║不管、無亦不拘，不是聖賢，了事凡夫。』若據龐居士，如
J26nB185_p0586a12║來禪則可，祖師禪未在。且道如何是祖師禪？陣雲橫
J26nB185_p0586a13║海上。」豎拂，云：「拔劍攪龍門。」擊拂下座。
J26nB185_p0586a14║上堂。僧問：「龍樹枝頭光赫奕，全彰箇段真消息，果能
J26nB185_p0586a15║直下便知歸，何待當來問彌勒？直下知歸則且置，如
J26nB185_p0586a16║何是箇段消息？」師豎拂云：「會麼？」進云：「恁麼則四方八
J26nB185_p0586a17║面活潑潑，縱橫沙界露堂堂。」便拜，師云：「未是這箇消
J26nB185_p0586a18║息。」乃云：「昔年去，去實不去，土山嶺上多柏樹；今歲來，
J26nB185_p0586a19║來實不來，山門依舊向南開。不去不來成底事，大家
J26nB185_p0586a20║出手建龍華。所以昔日龐婆入鹿寺設齋，維那請意
J26nB185_p0586a21║旨回向，婆子拈梳子插髻後，曰：『回向了也。』便出頌曰：
J26nB185_p0586a22║『牙梳反插鬢雲斜，文綵分明莫點加，堪羨老婆多伎
J26nB185_p0586a23║倆，能將公道驗龍蛇。』大眾且道：如何是龐婆底公道？」
J26nB185_p0586a24║豎拂，云：「橫按莫邪全正令，太平寰宇斬癡頑。」下座。
J26nB185_p0586a25║上堂。「纔過初一，又逢月半，流光易邁，幻境非堅。大家
J26nB185_p0586a26║好整歸鞭，莫待手忙腳亂，販夫灶婦懇切瞻依、外道
J26nB185_p0586a27║魔人誠心歸命，庶免閻老子打算飯錢；其或不然，打
J26nB185_p0586a28║鬼胐臀有日在。敢問大眾：歸鞭作麼生整？不見古人
J26nB185_p0586a29║道：『百骸俱潰散，一物鎮常靈。』百骸潰散終歸土，一物
J26nB185_p0586a30║常靈何處安？頌曰：『一物常靈何處安？白雲散盡見青
J26nB185_p0586b01║巒，排空聳翠磨今古，剔起眉毛仔細看。』如其不會，正
J26nB185_p0586b02║好加參。」
J26nB185_p0586b03║上堂。「言言見諦，八角磨盤空裏轉；句句超宗，三腳驢
J26nB185_p0586b04║子弄蹄行。不落離微一句作麼生道？天高群象正，海
J26nB185_p0586b05║闊百川朝。」復舉：「昔時法華和尚終日誦《法華》，一日誦
J26nB185_p0586b06║至『諸法從本來，常自寂滅相』，豁然大悟，添後兩語：『春
J26nB185_p0586b07║至百花開，黃鶯啼柳上。』據老僧檢點將來，是則也是、
J26nB185_p0586b08║是則未是。何也？只為冬行春令。老僧亦續二語：『諸法
J26nB185_p0586b09║從本來，常自寂滅相，十月天漸寒，綿衣及早辦。』不敢
J26nB185_p0586b10║與古人鬥巧，只要應箇時節。」下座。
J26nB185_p0586b11║
J26nB185_p0586b12║
J26nB185_p0586b13║
J26nB185_p0586b14║
J26nB185_p0586b15║
J26nB185_p0586b16║
J26nB185_p0586b17║
J26nB185_p0586b18║
J26nB185_p0586b19║
J26nB185_p0586b20║浮石禪師語錄卷三（終）