J26nB185_p0590b01║浮石禪師語錄卷五
J26nB185_p0590b02║嗣法門人行浚等編
J26nB185_p0590b03║蘇州府嘗熟福城禪寺語錄
J26nB185_p0590b04║山門。云：「豁開戶牖，內外通徹；凡聖交參，龍蛇互入。」遂
J26nB185_p0590b05║喝云：「須知香海寬洪，那比污池淺迮？」便入。
J26nB185_p0590b06║佛殿。云：「佛者，覺也。佛在者裏，覺在甚麼處？」呈臥具，云：
J26nB185_p0590b07║「無相國中留不住，月華影裏覓還難。」
J26nB185_p0590b08║伽藍。云：「拈香禮拜，神明自知，昔受靈山囑，今當大護
J26nB185_p0590b09║持。」
J26nB185_p0590b10║祖師。云：「隻履西歸後，兒孫滿大唐，不肖忝於斯，慚拈
J26nB185_p0590b11║者瓣香。」
J26nB185_p0590b12║方丈。云：「據此室，行此令，驅耕奪食，拔楔抽釘，任他隱
J26nB185_p0590b13║勝現劣、以劣作勝，明鏡高懸，妍醜自現。」
J26nB185_p0590b14║即日鎮臺楊護法設齋，請上堂。師指座，云：「只此華王
J26nB185_p0590b15║座，人人盡可登，但能真悟徹，足下便升騰。且道悟箇
J26nB185_p0590b16║甚麼？還見麼？」便陞，拈香，云：「此一瓣香，端為祝延
J26nB185_p0590b17║今上皇帝聖壽萬安，惟願堯風清六合，佛日炤三千。」
J26nB185_p0590b18║復拈云：「此一瓣香，奉為滿朝文武、闔國公卿，乃至本
J26nB185_p0590b19║府本縣各位尊官，咸作王家砥柱，永為佛法金湯。」復
J26nB185_p0590b20║拈云：「此一瓣香，奉為護法、檀越、縉紳、孝廉、文學，人人
J26nB185_p0590b21║獲堅固之身，各各悟毘盧之性。」復拈云：「此一瓣香，奉
J26nB185_p0590b22║為本山肇建浮圖寶殿大功德主，現生五福，咸臻他
J26nB185_p0590b23║報，二嚴克備。」復拈云：「此一瓣香，第七回拈出，奉供天
J26nB185_p0590b24║童堂上明故先師密雲大和尚，用酬法乳之恩。」師歛
J26nB185_p0590b25║衣就座，維那白椎畢，僧問：「法雷大震，猊座高陞，虎驟
J26nB185_p0590b26║龍驤即不問，入院風規事若何？」師舉拂，云：「看取令行
J26nB185_p0590b27║時。」進云：「古虞山色千層秀，新塔風光七級高，如何是
J26nB185_p0590b28║福城境？」師云：「親言出親口。」進云：「隨宜所說法如雨，太
J26nB185_p0590b29║白源流一派長，如何是境中人？」師云：「一人上座萬人
J26nB185_p0590b30║參。」進云：「意氣不從天地得，縱橫何處不風流？」師云：「切
J26nB185_p0590c01║莫詐明頭。」進云：「解下虎鈴驚大地，象王鼻孔謾撩天。」
J26nB185_p0590c02║師云：「料你也不識。」僧禮拜退，乃云：「昔年曾住福城寺，
J26nB185_p0590c03║今日依然住福城，彼此處殊名不異，百千諸佛一燈
J26nB185_p0590c04║明。故經云：『我見燈明佛，本光瑞如此。』敢問大眾：如何
J26nB185_p0590c05║是本光？」良久，云：「不明自發則諸暗相永不能昏。」喝一
J26nB185_p0590c06║喝，下座（師昔曾住嘉禾福城）。
J26nB185_p0590c07║結制，毛德卿同眾居士請上堂。師拈香畢，乃云：「福城
J26nB185_p0590c08║寺裏始開爐，七事元來一事無，衲子如能真辦道，三
J26nB185_p0590c09║餐供給有檀那。故曰：『聲和則響順，形直則影端。門內
J26nB185_p0590c10║有君子，門外君子至。』秖如道本天然，如何用功方為
J26nB185_p0590c11║真辦？不見古人道：『若起精進心，是妄非精進。』若能心
J26nB185_p0590c12║不妄，精進無有涯。心不妄者，以見真參之力也。因真
J26nB185_p0590c13║參力故，故心無妄。經不云乎：『諸妄消亡，不真何待？』」豎
J26nB185_p0590c14║拂，云：「會麼？未明有說皆成謗，明了無言死水中。」擲拂，
J26nB185_p0590c15║下座。
J26nB185_p0590c16║久隱禪人同童聖修、包祖瑞、陸志一、吳超惺、眾優婆
J26nB185_p0590c17║夷請上堂。云：「一年四季已過三，惟剩隆冬又將去，衲
J26nB185_p0590c18║衣下事豁然惺，拍掌呵呵成笑具。既已得惺，為甚反
J26nB185_p0590c19║成笑具？只為踏破草鞋無覓處，得來全不費工夫。」舉：
J26nB185_p0590c20║「世尊昔日在靈山會上說《無量義經》，入無量義定，是
J26nB185_p0590c21║時天雨四花，地搖六震，世尊從眉間放白毫相光，炤
J26nB185_p0590c22║見東方萬八千土。於是彌勒騰疑，文殊領荅，乃云：『我
J26nB185_p0590c23║見燈明佛，本光瑞如此。』即此本光人人本具、箇箇不
J26nB185_p0590c24║無，在聖不增、在凡不減，迷之則生死始、悟之則輪迴
J26nB185_p0590c25║息。迷悟兩無干，方堪入廛垂手、接物利生。昨日夜叉
J26nB185_p0590c26║頭、今朝菩薩面，逆順總成權，折攝皆方便。此猶是建
J26nB185_p0590c27║化門庭邊事，畢竟歸根得旨一句作麼生道？」震威一
J26nB185_p0590c28║喝，下座。
J26nB185_p0590c29║梁父王居士壽誕，請上堂。僧問：「福城初興一物無，般
J26nB185_p0590c30║般應用仗檀那，今朝虔設雲廚供，慶讚因齋事若何？」
J26nB185_p0591a01║師云：「風來草偃。」進云：「竺國西天增壽域，須彌頂上𡎺
J26nB185_p0591a02║金隄。」師云：「水到渠成。」進云：「大家一缽和羅飯，鼓腹謳
J26nB185_p0591a03║歌頌太平。」師云：「分明聽取。」僧禮拜退。問：「放行也，是處
J26nB185_p0591a04║是慈氏；把住也，無門無善財。請問和尚：即今放行則
J26nB185_p0591a05║是？把住則是？」師豎拂云：「汝道看。」進云：「恁麼則兩頭俱
J26nB185_p0591a06║坐斷，八極起清風。」師云：「是把住？是放行？」進云：「和尚是
J26nB185_p0591a07║何心行？」師云：「路遙知馬力。」進云：「學人禮拜去也。」師云：
J26nB185_p0591a08║「日久見人心。」乃云：「朔風凜凜歲將周，新舊相交秪一
J26nB185_p0591a09║旬，雪月霜花無限意，誰能於此悟天真？是以陸亙大
J26nB185_p0591a10║夫問南泉云：『肇法師也奇怪，解道「天地與我同根，萬
J26nB185_p0591a11║物與我一體」。』南泉指庭前牡丹，云：『時人見此一株花，
J26nB185_p0591a12║如夢相似。』大夫無語。大夫無語則且止，南泉荅處大
J26nB185_p0591a13║眾還知麼？若也不知，老僧為汝下箇註腳：不離花顏
J26nB185_p0591a14║識肇顏，花顏怎比肇顏鮮？肇顏不在花顏上，萬紫千
J26nB185_p0591a15║紅盡失顏。還知老僧見處麼？若知老僧見處，便知南
J26nB185_p0591a16║泉荅處；若知南泉荅處，便知陸亙問處。如總不知，不
J26nB185_p0591a17║可丟在無事甲裏。不見道：『若人生百歲，不會諸佛機，
J26nB185_p0591a18║不如生一日，而得決了之。』此事且置，今日因齋慶讚
J26nB185_p0591a19║一句作麼生道？壽山增聳，福海添流。」
J26nB185_p0591a20║啟明劉居士薦義兄恃雲金居士三七之辰，設齋，請
J26nB185_p0591a21║上堂。云：「從苗辯地，因語識人，極盡今時，方堪成立。眾
J26nB185_p0591a22║中還有極盡今時者麼？有，則不妨露箇消息。」良久，云：
J26nB185_p0591a23║「無，則老僧自露去也。管鮑分金世所稀，名標青史貴
J26nB185_p0591a24║無欺，男兒誰不應如是？獨讓金、劉二士為？只此一點
J26nB185_p0591a25║無欺之正氣，充塞三界、包括二儀，萬聖千賢莫不從
J26nB185_p0591a26║茲流出。故經云：『一切諸佛及諸佛阿耨多羅三藐三
J26nB185_p0591a27║菩提法皆從此經出。』此經者，即正氣之謂也。吾人眾
J26nB185_p0591a28║生從無始來迷背此經，名曰無明，頓起三細六麤，造
J26nB185_p0591a29║十習因、受六交報，生生死死、死死生生，如旋火輪，無
J26nB185_p0591a30║有休息。故曰：『情生智隔，想變體殊。』金、劉二士生則重
J26nB185_p0591b01║義，謂之君子；死得正氣，必為仁神。在人世中可謂出
J26nB185_p0591b02║類拔萃者矣，較於出三界聖人便有霄壤之隔。何也？
J26nB185_p0591b03║只為未盡輪迴，隨業流轉，但能回心向道，一念回光，
J26nB185_p0591b04║頓破無明，二死永亡，五住究盡，上無攀仰、下絕己躬，
J26nB185_p0591b05║淨裸裸、赤灑灑。正恁麼時，如何通信？不見一法即如
J26nB185_p0591b06║來，是則名為觀自在。」
J26nB185_p0591b07║解制，司理嘉生許護法同詹太夫人請上堂。云：「正月
J26nB185_p0591b08║纔過二月臨，流陰半點不饒人，耳邊又覺添霜鬢，生
J26nB185_p0591b09║死循環悟始停。眾中還有正悟者麼？」良久，云：「不見古
J26nB185_p0591b10║人道：『悟則不無，怎奈落第二頭？』敢問大眾：如何是第
J26nB185_p0591b11║一頭？」以杖駕肩，顧左右，云：「楖栗橫擔不顧人，直入千
J26nB185_p0591b12║峰萬峰去。」
J26nB185_p0591b13║季齊王居士請上堂。僧問：「說戒期逢二月初，端然依
J26nB185_p0591b14║樣畫葫蘆，是凡是聖須分別，彼丈夫兮我丈夫。如何
J26nB185_p0591b15║是丈夫底作用？」師云：「一人有慶，兆民賴之。」進云：「如何
J26nB185_p0591b16║是聖賢底心行？」師云：「地獄未空，誓不成佛。」進云：「戒光
J26nB185_p0591b17║從口出，是何意旨？」師云：「蹉過不少。」進云：「如是，則千江
J26nB185_p0591b18║有水千江月，萬里無雲萬里天。」師云：「又是從頭起。」問：
J26nB185_p0591b19║「師將七十古來稀，妙旨當堂接上機，新塔善權同一
J26nB185_p0591b20║體，分身兩處道巍巍。如何是道巍巍底句？」師云：「楖栗
J26nB185_p0591b21║橫擔不顧人，直入千峰萬峰去。」進云：「桃花應節放，黃
J26nB185_p0591b22║鳥遇春啼。」師云：「兩彩一賽。」問：「浮圖聳霄漢，萬象悉迴
J26nB185_p0591b23║旋。如何是新塔境？」師云：「門對虞山添秀色。」進云：「皓然
J26nB185_p0591b24║霜雪鬢，四海衲僧歸。如何是境中人？」師云：「龍蛇混雜，
J26nB185_p0591b25║凡聖交參。」進云：「人境蒙師指，真機又若何？」師便打。進
J26nB185_p0591b26║云：「舉頭天外看，誰是我般人？」師云：「低聲，低聲。」僧禮拜
J26nB185_p0591b27║退，乃云：「頭頂天，腳履地，漢語胡言誰不會？觸境生情
J26nB185_p0591b28║事事垂，言前領旨般般慧。阿呵呵！會也麼？棒打石人
J26nB185_p0591b29║頭，嚗嚗論實事。且道如何是實事？」良久，云：「暮春三月
J26nB185_p0591b30║朔，桃蕊已將麤。」卓拄杖，下座。
J26nB185_p0591c01║信女超琪請上堂。僧問：「妙峰孤頂即不問，特地風生
J26nB185_p0591c02║事若何？」師便打。進云：「一條界破青山色，今古長如白
J26nB185_p0591c03║練飛。」師云：「承言者喪。」進云：「龍吟霧起，虎嘯風生去也。」
J26nB185_p0591c04║師云：「滯句者迷。」乃云：「老年晝寢覺身安，春雨頻頻興
J26nB185_p0591c05║自闌，未得純修無上慧，人間天上福為先。故經云：『修
J26nB185_p0591c06║有為福，捨一而得萬報，況修無上慧耶？』且道如何是
J26nB185_p0591c07║無上慧？不見道：『覿面相呈第一機，纔然眨眼便差違，
J26nB185_p0591c08║擬心動作投坑阱，開口分疏落是非。有法尚猶縈見
J26nB185_p0591c09║網，無疑未可脫情圍，捲簾袖手當軒坐，禪板蒲團為
J26nB185_p0591c10║發揮。』且道發揮事作麼生？」震威一喝，云：「但看江南三
J26nB185_p0591c11║月裏，鷓鴣啼處百花香。」下座。
J26nB185_p0591c12║信女吳門曹氏請上堂。云：「花期三月已輕過，立夏仍
J26nB185_p0591c13║交四月初，識得薰風南面起，莫將冷熱較親疏。故經
J26nB185_p0591c14║云：『居一切時不起妄念，於諸妄心亦不息滅，住妄想
J26nB185_p0591c15║境不加了知，於無了知不辯真實。』所以道：『身世悠悠
J26nB185_p0591c16║不繫舟，得隨流處且隨流，今朝有酒今朝醉，明日無
J26nB185_p0591c17║錢明日愁。』所以僧問法眼：『如何是曹源一滴水？』眼云：
J26nB185_p0591c18║『是曹源一滴水。』頌曰：『曹源一滴有來因，荅處無如問
J26nB185_p0591c19║處親，但見桃花隨水去，不知流出洞中春。』且道如何
J26nB185_p0591c20║是洞中春？」卓杖，云：「頻呼小玉元無事，秪要檀郎認得
J26nB185_p0591c21║聲。」
J26nB185_p0591c22║明虛禪德同丁用卿、鮑玉泉居士請上堂。僧問：「千里
J26nB185_p0591c23║迢迢送供來，忘勞為法世希哉，請師展演超方句，指
J26nB185_p0591c24║點當人得意回。」師便打。進云：「有意氣時添意氣，不風
J26nB185_p0591c25║流處更風光。」師云：「被汝道著。」進云：「覿面無私一句子，
J26nB185_p0591c26║令人千載骨毛寒。」師云：「負恩者多。」僧便喝，師亦打。乃
J26nB185_p0591c27║云：「昨日曾將今日期，秪因檀信遠臨扉，須知箇事離
J26nB185_p0591c28║言說，請說令余暗皺眉。所以僧問馬祖云：『離四句、絕
J26nB185_p0591c29║百非，請師直指西來意。』祖云：『我今日勞倦，不能為汝
J26nB185_p0591c30║說，問取智藏去。』僧問藏，藏云：『我今日頭痛，不能為汝
J26nB185_p0592a01║說，問取海兄去。』僧問海，海云：『我到者裏卻不會。』僧復
J26nB185_p0592a02║舉似祖，祖曰：『藏頭白，海頭黑。』者僧問處，欲向白拈手
J26nB185_p0592a03║裏分金，卻被馬家父子當面換卻雙睛，全然不曉。末
J26nB185_p0592a04║後舉似馬祖，重納敗闕。只如祖云：『藏頭白，海頭黑。』意
J26nB185_p0592a05║作麼生？」豎拂，云：「會麼？黑白口開成話墮，分明土上更
J26nB185_p0592a06║添泥。」
J26nB185_p0592a07║啟建蘭盆勝會，鎮臺楊大宗請上堂。僧問：「中元節屆，
J26nB185_p0592a08║一雨涼生，和尚高陞此座，畢竟將何舉揚？」師便打，云：
J26nB185_p0592a09║「向者裏薦取。」進云：「恁麼則情與無情皆承此恩力也？」
J26nB185_p0592a10║師云：「只恐說食不療饑。」問：「法幢高豎，四眾雲臨，普利
J26nB185_p0592a11║一句，請師速道。」師云：「唵啞吽。」進云：「恁麼則有水皆含
J26nB185_p0592a12║月，無山不帶雲。」師云：「平地上死人。」進云：「謝師荅話。」師
J26nB185_p0592a13║云：「放汝一頓。」乃云：「至孝無如目犍連，度親親到銕圍
J26nB185_p0592a14║間，手持缽飯消饑火，業重徒將母手牽。白佛垂慈須
J26nB185_p0592a15║仗眾，方堪釋汝母深愆，趁此良辰僧自恣，廣設蘭盆
J26nB185_p0592a16║供眾賢。但得十方雲水至，消除母業頓生天，勝事留
J26nB185_p0592a17║傳千古後，永為孝子度親緣。由是，鎮府楊公及眾護
J26nB185_p0592a18║法遵依佛制，恭就新塔，福城禪寺建盂蘭盆會，福國
J26nB185_p0592a19║裕民，廣孝報恩，普利道場七晝夜。於中幢幡間列，衲
J26nB185_p0592a20║子交參，演誦神章，歌揚梵唄，設香羞供養十方賢聖，
J26nB185_p0592a21║然明燈煇煌七級浮屠，遍施摩伽斛食賑濟大地孤
J26nB185_p0592a22║魂。正當人天普集，躬臨法筵，虔請山僧陞於此座，特
J26nB185_p0592a23║為表揚作諸佛事所集功德，專申報薦揚府先遠宗
J26nB185_p0592a24║親，乘斯法力速離幽冥，往生蓮界，面見彌陀，得蒙記
J26nB185_p0592a25║莂。更冀在任為國交征殺戮官民等眾，各各解冤釋
J26nB185_p0592a26║結，咸遂逍遙。伏願皇圖鞏固，帝道遐昌，甘雨時調，民
J26nB185_p0592a27║災永息，四方黎庶樂昇平，一國生靈歌至治。雖然，萬
J26nB185_p0592a28║法最初無不善，一心才動有差殊，即今善惡俱拈卻，
J26nB185_p0592a29║妙性空空體自如。大眾且道：如何是空空底妙性？」豎
J26nB185_p0592a30║拂，云：「還會麼？聲前有語難容舌，惟許頭陀一笑傳。」下
J26nB185_p0592b01║座。
J26nB185_p0592b02║結制，知浴勤修領居士許雲翼請上堂。云：「今朝重整
J26nB185_p0592b03║沒弦琴，非水非山孰解聽？果有超群出格者，不妨假
J26nB185_p0592b04║指助徽音。」僧出，問：「久仰琴川最上宗，特來千里得相
J26nB185_p0592b05║逢，懇垂的旨超方眼，幸冀吾師一線通。」師打云：「便與
J26nB185_p0592b06║你通者一線。」進云：「者猶是老漢陳年作用，拈向一邊；
J26nB185_p0592b07║斬新條令合作麼生？」師復打，云：「且道者是新？是陳？」僧
J26nB185_p0592b08║一喝，師連棒，云：「胡喝。」問：「鐘鼓鳴時集聖凡，潑天爐鞴
J26nB185_p0592b09║實非常，金毛不懼臨危事，便請當軒善舉揚。」師便打。
J26nB185_p0592b10║進云：「棒頭擊開諸聖眼去也。」師云：「喚作棒，入地獄如
J26nB185_p0592b11║箭射。」僧一喝，師又打，僧禮拜，歸位。乃云：「九旬結制今
J26nB185_p0592b12║朝起，寢息諸緣究本參，㘞地一聲開頂目，超凡入聖
J26nB185_p0592b13║剎那間。然雖具隻摩醯眼，腦後應須痛著鞭，為甚如
J26nB185_p0592b14║此？不見道：『欲窮千里目，更上一層樓。』」舉：「昔日寶壽開
J26nB185_p0592b15║堂，三聖推出一僧，壽便打，聖云：『恁麼為人，非但瞎卻
J26nB185_p0592b16║者僧眼，瞎卻鎮州一城人眼在。』壽便下座，歸方丈。可
J26nB185_p0592b17║謂陷虎機深，擒龍手疾，雖則埋兵索戰，怎如箭定天
J26nB185_p0592b18║山？正是棋逢敵手，琴遇知音。若在老僧分上又且不
J26nB185_p0592b19║然，眾中忽有推出一僧，只向他道：『八十翁翁入場屋，
J26nB185_p0592b20║真誠不是小兒戲。』恁麼為人，非但瞎卻者僧眼，瞎卻
J26nB185_p0592b21║一城人眼在。更向他道：『啼得血流無用處，不如緘口
J26nB185_p0592b22║度殘冬。』且道老僧與古人用處還有優劣也無？有，則
J26nB185_p0592b23║不妨檢點看。」良久，云：「檢點且置，即今結制一句作麼
J26nB185_p0592b24║生道？缽袋暫將高掛起，草鞋仍曬待春風。」卓拄杖，下
J26nB185_p0592b25║座。
J26nB185_p0592b26║佛成道日，知浴領居士請上堂。僧問：「佛身充滿於法
J26nB185_p0592b27║界，普現一切群生前，世尊為甚卻降皇宮？」師云：「豈不
J26nB185_p0592b28║聞普現一切群生前？」進云：「世尊未生，度人已畢，因甚
J26nB185_p0592b29║雪山六年？」師云：「只為你者瞎驢。」僧便喝，師便打。僧又
J26nB185_p0592b30║喝，師連棒云：「胡喝。」問：「世尊初生便道『惟我獨尊』，因甚
J26nB185_p0592c01║麼睹星方悟？」師打云：「你還知世尊獨尊處麼？」進云：「恁
J26nB185_p0592c02║麼則知恩方解報恩？」師又打，云：「如何是你知恩處？」進
J26nB185_p0592c03║云：「覿面無回互，當機任卷舒。」師云：「猶道得一半。」問：「悟
J26nB185_p0592c04║道雪山成話柄，惟明生死絕淆訛，曾聞兜率三關語，
J26nB185_p0592c05║還許即今請益麼？」師云：「一一問將來。」進云：「撥草瞻風，
J26nB185_p0592c06║秪圖見性，和尚性在甚麼處？」師打云：「我也不識。」進云：
J26nB185_p0592c07║「恁麼則掬水月在手，弄花香滿衣？見性之人能脫生
J26nB185_p0592c08║死，眼光落地時作麼生脫？」師云：「待汝眼光落地即向
J26nB185_p0592c09║汝道。」進云：「恁麼則雲駛和月運，舟行連岸移。能脫生
J26nB185_p0592c10║死，必知去處，四大分散時向甚麼處去？」師打云：「向者
J26nB185_p0592c11║裡去。」進云：「恁麼則潮去還歸海，月落不離天。三關已
J26nB185_p0592c12║蒙師指示，頓超生死句如何？」師打云：「退後看取。」進云：
J26nB185_p0592c13║「一句了然超百億，拈來恩大實難酬。」師云：「閒言語。」進
J26nB185_p0592c14║云：「莫將鶴唳擬當鶯啼。」師不顧，乃云：「苦盡甜來孰不
J26nB185_p0592c15║然？香糜麻麥豈輕餐？出世、世間底事業，雪山有志定
J26nB185_p0592c16║方圓。彼既丈夫我亦尒，不應自卑生退屈。」豎拂，云：「大
J26nB185_p0592c17║眾！明星現也，還見麼？若也見得，徹去便乃光吞萬象，
J26nB185_p0592c18║氣絕諸塵；其或未然，不免略通一線，當陽見定無毫
J26nB185_p0592c19║髮，擬議尋思隔萬山。」卓杖，下座。
J26nB185_p0592c20║上元，解制，上堂。云：「天上月圓，人間月半，體用雙彰，理
J26nB185_p0592c21║事一貫。相原虛，恒泯一體，千差攝入而無礙；性雖實，
J26nB185_p0592c22║常在萬緣，一多緣起之，無邊花根本，麗虎體原斑，雖
J26nB185_p0592c23║然不改舊時顏，未免人人添一歲。既添一歲，為甚不
J26nB185_p0592c24║改舊時顏？任他日月縱橫掛，一亙晴空萬古閒。更有
J26nB185_p0592c25║一頌舉似大眾：百日禪期幸爾圓，雲廚乏供事難全，
J26nB185_p0592c26║七旬老矣應休去，此席從茲遜後賢。」
J26nB185_p0592c27║監院慎獨為和尚慶誕，領居士設齋，請上堂。師云：「上
J26nB185_p0592c28║堂擔子已經辭，今又重挑為甚底？只為遠來檀信願，
J26nB185_p0592c29║那容固必且隨宜。上與不上法元同，畢缽羅巖峙水
J26nB185_p0592c30║中，玄辯樞機空蕩蕩，少林門下路方通。或謂單傳直
J26nB185_p0593a01║指，全無委曲，今又說個隨宜，得非委曲耶？豈不聞德
J26nB185_p0593a02║山見僧入門便棒、臨濟見僧入門便喝？雖然覿體提
J26nB185_p0593a03║持，直截分付，不知正是第一委曲也。故曰：『便是猶倍
J26nB185_p0593a04║句，動目即差違，欲問曹溪旨，猶成第二機。』大眾！如何
J26nB185_p0593a05║是第一機？」良久，云：「還會麼？任教滄海變，終不與伊通。」
J26nB185_p0593a06║公魯周居士設齋慶誕，請上堂。師云：「印心莫若楞伽
J26nB185_p0593a07║玅，蕩相無如般若親，會得二經真的旨，千紅萬紫一
J26nB185_p0593a08║般春。雖然，譬如暗中寶，無燈不可見。佛法無人說，雖
J26nB185_p0593a09║慧莫能了。且道如何是說底佛法？雨水正月中，驚蟄
J26nB185_p0593a10║二月節。」
J26nB185_p0593a11║陳家市眾居士請上堂。師云：「投老年來事易忘，任他
J26nB185_p0593a12║烏兔兩頭忙，飢餐渴飲隨時過，無力閒遊到別方。」舉：
J26nB185_p0593a13║「昔日同安丕禪師因僧問：『如何是和尚家風？』同云：『金
J26nB185_p0593a14║雞抱子離霄漢，玉兔懷胎入紫微。』僧云：『忽遇客來，將
J26nB185_p0593a15║何管待？』同云：『金果早朝猿摘去，玉花晚後鳳銜來。』同
J26nB185_p0593a16║安老漢雖善荅問，在自己家風了沒交涉。設有人問
J26nB185_p0593a17║福城：『如何是和尚家風？』只向他道：『老年住箇破院子，
J26nB185_p0593a18║有鼓無鐘響不全。』『忽遇客來如何管待？』『非惟盤內無
J26nB185_p0593a19║蔬果，廚下無糧煮飯餐。』且道與古人是同？是別？試檢
J26nB185_p0593a20║點看。」良久，云：「檢點且置，即今因齋慶讚一句作麼生
J26nB185_p0593a21║道？七旬祝誕檀家福，一句伽陀佛種緣。」
J26nB185_p0593a22║信女葉氏法名寂廣請上堂。「千聖從來有一機，當陽
J26nB185_p0593a23║見徹絕離微，試看倒用橫拈處，奮怒那吒亦失威。所
J26nB185_p0593a24║以昔日僧問乾峰：『十方薄伽梵，一路涅槃門，未審路
J26nB185_p0593a25║頭在甚麼處？』乾以拄杖畫，云：『在者裡。』僧至雲門復理
J26nB185_p0593a26║前問，門云：『扇子𨁝跳上三十三天，築著帝釋鼻孔。東
J26nB185_p0593a27║海鯉魚打一棒，雨似盆傾。』看他二尊宿，一人要伊覿
J26nB185_p0593a28║面搆去、一人要伊暗中領悟，雖則各有為人處，檢點
J26nB185_p0593a29║將來二俱未善。何故聻？一人辭簡，轉使信莫能及；一
J26nB185_p0593a30║人辭繁，翻令摸索不著。若到福城門下總不恁麼，忽
J26nB185_p0593b01║有人問：『未審路頭在甚麼處？』只向他道：『一片白雲橫
J26nB185_p0593b02║谷口，幾多歸鳥自迷巢。』」
J26nB185_p0593b03║上堂。「向上一路，千聖不傳，直下了達，只在目前。還識
J26nB185_p0593b04║目前意旨麼？不見僧問玄沙：『學人乍入叢林，乞師指
J26nB185_p0593b05║箇入處。』沙云：『還聞偃溪水聲麼？』僧云：『聞。』沙云：『向者裡
J26nB185_p0593b06║入。』目前雲水浩浩，識得古人指點處麼？如未識得，更
J26nB185_p0593b07║為頌出：東瓜直儱侗，瓠子曲灣灣，將來一鍋煮，普請
J26nB185_p0593b08║大眾餐。」
J26nB185_p0593b09║上堂。「桃李春風錦萬機，遊人正是賞芳時，王孫不惜
J26nB185_p0593b10║黃金彈，拈出林間打雀兒。試看王孫欲獲林間一雀，
J26nB185_p0593b11║尚且不惜手中金彈，況我林下人圖出生死、悟明大
J26nB185_p0593b12║道，豈反有所惜耶？是以神光問道于初祖，便乃斷臂；
J26nB185_p0593b13║船子接人于洙涇，便乃覆舟。斯皆自利、利他不惜身
J26nB185_p0593b14║命之樣子也。出類拔萃之英雄求道，豈王孫獲雀可
J26nB185_p0593b15║比？雖然，老僧見處又且不然，上無佛道可成、下無眾
J26nB185_p0593b16║生可度，數聲清磬是非外，一箇閒人天地間。」揮拂下
J26nB185_p0593b17║座。
J26nB185_p0593b18║上堂。「空劫已前一段事，明明動植共宣揚，道人胸次
J26nB185_p0593b19║機輪活，變腐為奇別有方。是以世尊拈花、迦葉微笑、
J26nB185_p0593b20║南泉斬貓、歸宗斷蛇、禾山打鼓、雪峰輥毬、趙州茶、雲
J26nB185_p0593b21║門餅、曹山酒、金牛飯，斯皆變腐為奇者也。且道：老僧
J26nB185_p0593b22║變腐為奇又作麼生？」良久，云：「更有一般難信處，腳尖
J26nB185_p0593b23║踢出佛如麻。」
J26nB185_p0593b24║上堂。師云：「一念纔生一佛成，河沙煩惱總歸真，等閒
J26nB185_p0593b25║唱箇還鄉曲，禪板蒲團子細聽。聽則且置，還鄉曲作
J26nB185_p0593b26║麼唱？」良久，豎拂，云：「會麼？千山勢到岳邊止，萬派聲歸
J26nB185_p0593b27║海上消。」
J26nB185_p0593b28║上堂。師云：「小玉聲中得路時，揭開藏海顯全提，須知
J26nB185_p0593b29║琴水溪邊意，白鳥雙雙度柳枝。所以昔日魯祖尋常
J26nB185_p0593b30║見僧來便面壁，南泉聞云：『我尋常向僧道：「佛未出世
J26nB185_p0593c01║時，會取尚不得一箇半箇。他漝麼驢年去？」』」師云：「魯祖
J26nB185_p0593c02║若無南泉，但得其用；南泉若無魯祖，但得其體。向魯
J26nB185_p0593c03║祖處會得，活了死不得；向南泉處會得，死了活不得。
J26nB185_p0593c04║如何方得體用一如、死活一貫去？」豎拂，云：「有水皆含
J26nB185_p0593c05║月，無山不帶雲。」
J26nB185_p0593c06║上堂。「烏飛兔走急如梭，明暗何曾昧得他？箇裡本來
J26nB185_p0593c07║無可說，謂言無說已成多。」豎拂，云：「大眾且道：是有說？
J26nB185_p0593c08║是無說？」擲拂，下座。
J26nB185_p0593c09║為五空徒起龕。師以杖擊龕三下，云：「三年冷坐如彈
J26nB185_p0593c10║指，久屈方伸事易為，轉身爍破無明㲉，入聖超凡趁
J26nB185_p0593c11║此時。」
J26nB185_p0593c12║舉火，云：「五空！五空！五法既空，則上無攀仰，下絕己躬，
J26nB185_p0593c13║天上人間，惟吾獨尊。還知獨尊之旨麼？」以火炬打圓
J26nB185_p0593c14║相，云：「能為萬象主，不逐四時凋。」