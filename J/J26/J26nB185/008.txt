J26nB185_p0603b01║浮石禪師語錄卷八
J26nB185_p0603b02║嗣法門人行浚等編
J26nB185_p0603b03║拈古
J26nB185_p0603b04║舉：「世尊初生時，一手指天，一手指地，周行七步，目顧
J26nB185_p0603b05║四方，云：『天上天下，唯我獨尊。』雲門云：『我當時若見，一
J26nB185_p0603b06║棒打殺與狗子喫，貴圖天下太平。』」師云：「世尊纔出頭
J26nB185_p0603b07║來，只要起家立業，那顧垛生招箭？雲門大師雖則據
J26nB185_p0603b08║令而行，剛成賊過張弓。」豎拂子，云：「大眾見麼？不因樵
J26nB185_p0603b09║子徑，怎到葛洪家？」
J26nB185_p0603b10║舉：「世尊在靈山會上拈花示眾，是時眾皆默然，唯迦
J26nB185_p0603b11║葉尊者破顏微笑。世尊云：『我有正法眼藏涅槃玅心
J26nB185_p0603b12║實相無相微妙法門，不立文字，教外別傳，付囑摩訶
J26nB185_p0603b13║迦葉。』」師云：「世尊拈花，眼空四海。迦葉微笑，傍若無人。
J26nB185_p0603b14║且道正法眼藏是什麼乾屎橛？」
J26nB185_p0603b15║舉：「外道問佛：『不問有言，不問無言。』世尊良久，外道歎
J26nB185_p0603b16║云：『世尊大慈大悲，開我迷雲，令我得入。』作禮而去。阿
J26nB185_p0603b17║難云：『外道有何所證而言得入？』世尊云：『如世良馬，見
J26nB185_p0603b18║鞭影而行。』後來百丈恒舉此話請益法眼，語未終，眼
J26nB185_p0603b19║云：『住住，汝擬向世尊良久處會麼？』丈從此悟入。」師云：
J26nB185_p0603b20║「不向良久處會，向什麼處會？」復顧左右，云：「百丈悟處
J26nB185_p0603b21║與外道悟處，是同？是別？若道是同，天下宗師盡為外
J26nB185_p0603b22║道伴侶；若道是別，東土衲僧不如西天外道。者裏緇
J26nB185_p0603b23║素分明，許汝參學事畢。」
J26nB185_p0603b24║舉：「世尊因波斯匿王問：『勝義諦中有世俗諦否？若言
J26nB185_p0603b25║無，智不應一；若言有，智不應二。一二之義，其義云何？』
J26nB185_p0603b26║佛言：『大王！汝於過去龍光佛時曾問此義，我今無說，
J26nB185_p0603b27║汝亦無聞。無說、無聞，是為一義？二義？』」師云：「世尊雖則
J26nB185_p0603b28║善荅，帶累波斯匿王墮在死水。山僧則不然，待問：『一
J26nB185_p0603b29║二之義，其義云何？』豎拂子，云：『喚作拂子則觸，不喚作
J26nB185_p0603b30║拂子則背，此是一二之義，畢竟喚作什麼？』匿王若向
J26nB185_p0603c01║者裏透得，非唯不落一二之數，亦且慶快平生。」
J26nB185_p0603c02║舉：「文殊起佛見法見，被世尊威神貶向二鐵圍山。千
J26nB185_p0603c03║巖和尚云：『大眾！不起佛見法見，還免得貶向二鐵圍
J26nB185_p0603c04║山麼？世尊也是憐兒不覺醜。』」師云：「千巖恁麼道，也是
J26nB185_p0603c05║自屎不覺臭。敢問大眾：起也貶、不起也貶，作麼生免
J26nB185_p0603c06║得？」眾無語，師湧身云：「觀世音菩薩將錢買胡餅，放下
J26nB185_p0603c07║手卻是饅頭。」
J26nB185_p0603c08║舉：「教中道：『未離兜率，已降皇宮；未出母胎，度人已畢。』」
J26nB185_p0603c09║師云：「此是黃面老子閨閣中物，罄底搬出與諸人面
J26nB185_p0603c10║前了也。還見麼？若也見得，必自信自肯；脫或未能，不
J26nB185_p0603c11║妨更為諸人下箇註腳：落霞與孤鶩齊飛，秋水共長
J26nB185_p0603c12║天一色。」
J26nB185_p0603c13║舉：「世尊一日陞座，大眾集定，文殊白椎云：『諦觀法王
J26nB185_p0603c14║法，法王法如是。』世尊便下座。」師云：「世尊雖是頭正尾
J26nB185_p0603c15║正，卻被文殊使令。若是山僧，纔見文殊出眾，便乃震
J26nB185_p0603c16║威一喝，即歸方丈，直使文殊一場懡㦬。何也？我為法
J26nB185_p0603c17║王，於法自在。」
J26nB185_p0603c18║舉：「永嘉云：『江月照，松風吹，永夜清宵何所為？佛性戒
J26nB185_p0603c19║珠心地印，霧露雲霞體上衣。』大慧云：『者箇阿師好與
J26nB185_p0603c20║三十棒。且道過在什麼處？不合將常住物入衣缽下。』」
J26nB185_p0603c21║師云：「大慧老人雖則捉賊獻贓，棒不虛發，怎奈不顧
J26nB185_p0603c22║自家失利。大眾還知失利處麼？不許他人富，甘得自
J26nB185_p0603c23║家貧？」
J26nB185_p0603c24║舉：「陸亙大夫對南泉云：『肇法師甚奇怪，道：「天地與我
J26nB185_p0603c25║同根，萬物與我一體。」』泉以手指庭前花，云：『時人見此
J26nB185_p0603c26║一株花，如夢相似。』」師云：「陸亙將此勘驗王老師，卻被
J26nB185_p0603c27║王老師勘驗。陸亙雖是無語，其旨了然。若會得陸亙
J26nB185_p0603c28║了然處，要識『天地同根，萬物一體』有什麼難？」
J26nB185_p0603c29║舉：「僧問風穴：『古曲無音韻，如何和得齊？』穴云：『木雞啼
J26nB185_p0603c30║子夜，芻狗吠天明。』徑山云：『者黃面淛子恁麼荅話也，
J26nB185_p0604a01║做他臨濟兒孫未得在。今日或有人問徑山：「古曲無
J26nB185_p0604a02║音韻，如何和得齊？」只向他道：「木雞啼子夜，芻狗吠天
J26nB185_p0604a03║明。」』」師云：「富而好禮，以見無驕；財不苟得，方無濫取。徑
J26nB185_p0604a04║山老人是不能逃二者之咎，只欲抑人揚己，不懼旁
J26nB185_p0604a05║觀。雖然，還知徑山為人處麼？若非舍己從人，那見婆
J26nB185_p0604a06║心太切？」喝一喝。
J26nB185_p0604a07║舉：「雪峰仁禪師云：『終日忙忙，那事無妨。且道如何是
J26nB185_p0604a08║無妨底那事？』良久，云：『心不負人，面無慚色。』」師云：「報恩
J26nB185_p0604a09║則不然，終日閒閒，那事難安。且道如何是難安底事？
J26nB185_p0604a10║上床落地，日應三餐。且道與古人是同？是別？若道是
J26nB185_p0604a11║同，未免喫報恩棒；若道是別，亦未免喫報恩棒。為甚
J26nB185_p0604a12║如此？不是報恩硬與棒，大都緇素要分明。」
J26nB185_p0604a13║舉：「千巖示眾云：『老僧如猢猻種樹，種了便拔，看大眾
J26nB185_p0604a14║根生也未？』眾無語，自代云：『根生也。』」師云：「根生則不然，
J26nB185_p0604a15║未免自起自倒。山僧也不種、也不拔，秪問大眾如何
J26nB185_p0604a16║是無根的樹子？」眾無語，師云：「無根樹子也不識。」
J26nB185_p0604a17║舉：「百靈問龐居士云：『石頭得力句，曾舉似人否？』士云：
J26nB185_p0604a18║『亦曾舉似人來。』靈云：『阿誰？』士點胸，云：『龐公。』靈云：『直是
J26nB185_p0604a19║妙德空生也，讚嘆不及。』居士卻問百靈：『阿師得力句，
J26nB185_p0604a20║曾舉似人否？』靈云：『亦曾舉似人。』士云：『阿誰？』靈戴笠便
J26nB185_p0604a21║行。大慧云：『者箇話端，若不是龐公，幾乎錯舉似人。雖
J26nB185_p0604a22║然如是，畢竟百靈輸他龐公一著。何故？若不得箇破
J26nB185_p0604a23║笠遮卻髑髏，有甚面目見他龐公？』」師云：「百靈戴笠子，
J26nB185_p0604a24║正要與龐公相見，為甚大慧道：『不得者箇破笠遮卻
J26nB185_p0604a25║髑髏，有甚面目見他龐公？』還會麼？欲得不招無間業，
J26nB185_p0604a26║莫謗如來正法輪。」
J26nB185_p0604a27║舉：「臨濟上堂，兩堂首座相見，同時下喝，僧問：『還有賓
J26nB185_p0604a28║主也無？』濟云：『賓主歷然。』復召眾云：『要會臨濟賓主句，
J26nB185_p0604a29║問取堂中二首座。』」師云：「臨濟大師卻被者僧覷破。報
J26nB185_p0604a30║恩則不然，者僧纔恁麼問，劈頭便棒，非但使者僧脫
J26nB185_p0604b01║洒，亦且與二首座相見。」
J26nB185_p0604b02║舉：「興化謂克賓云：『汝不久為唱導之師。』賓云：『不入這
J26nB185_p0604b03║保社。』化云：『會了不入？不會不入？』賓云：『總不與麼？』化便
J26nB185_p0604b04║打，云：『克賓維那法戰不勝，罰錢五貫，設饡飯一堂。』次
J26nB185_p0604b05║日，自白槌云：『克賓維那法戰不勝，不得喫飯。』即趁出
J26nB185_p0604b06║院。」師云：「興化法令若不如是之嚴，何以見他克賓？所
J26nB185_p0604b07║謂『父為子隱，子為父隱，直在其中矣。』」
J26nB185_p0604b08║舉：「丹霞於慧林寺遇天大寒，取木佛燒火向，院主訶
J26nB185_p0604b09║云：『何得燒我木佛？』霞以拄杖撥灰，云：『吾燒取舍利。』主
J26nB185_p0604b10║云：『木佛何有舍利？』霞云：『既無舍利，更取兩尊燒。』主自
J26nB185_p0604b11║後鬚眉墮落。」師云：「丹霞燒木佛，冷煖自知；院主墮眉
J26nB185_p0604b12║鬚，其禍難了。盡道木佛本無舍利，誰信丹霞以杖撥
J26nB185_p0604b13║底？」喝一喝，云：「青天白日，切莫眼花。」
J26nB185_p0604b14║舉：「趙州訪道吾，吾見來，著豹皮褌，把吉獠棒，在三門
J26nB185_p0604b15║前等候。纔見州來，便高聲唱喏而立，州云：『小心祇候
J26nB185_p0604b16║著。』吾又唱喏而去。」師云：「道吾勘驗趙州，卻被趙州勘
J26nB185_p0604b17║驗。雖然，趙州輸他一著。何故？著賊也不知。」
J26nB185_p0604b18║舉：「深、明二上座同行，見一鯉魚從網跳出，深云：『俊哉，
J26nB185_p0604b19║好似箇衲僧。』明云：『何似當初未入網時好？』深云：『明兄
J26nB185_p0604b20║猶欠悟在。』明行三十里方省。」師云：「結交須勝己，似我
J26nB185_p0604b21║不如無。」
J26nB185_p0604b22║舉：「靈山會上有一女子於佛前入定，佛敕文殊出之。
J26nB185_p0604b23║文殊遶女子三匝，鳴指一下，女子入定儼然，文殊遂
J26nB185_p0604b24║運神力托至梵天撲下，女子亦復儼然。佛云：『非但汝
J26nB185_p0604b25║一人出此女子定不得，設使百千萬億文殊亦出不
J26nB185_p0604b26║得；下界有罔明菩薩能出此定。』佛語未竟，罔明從地
J26nB185_p0604b27║涌出，佛敕令出定，罔明遶女子三匝，鳴指一下，女子
J26nB185_p0604b28║遂出定。」師云：「文殊自文殊，罔明自罔明，女子與瞿曇，
J26nB185_p0604b29║從來不異心。一箇點即不到、一箇到即不點、一箇亦
J26nB185_p0604b30║點亦到、一箇不點不到，向者裏分析得明，方具得參
J26nB185_p0604c01║學眼，然未具透關眼在。且道如何是透關眼？一氣不
J26nB185_p0604c02║言含有象，萬靈何處謝無私？」
J26nB185_p0604c03║舉：「臨濟問洛浦云：『從上一人行棒、一人行喝，阿那箇
J26nB185_p0604c04║親？』浦云：『總不親。』濟云：『親處作麼生？』浦便喝，濟便打。」師
J26nB185_p0604c05║云：「臨濟探竿在手，深淺預知；洛浦死坐竿頭，不求進
J26nB185_p0604c06║步。還有知恩者麼？直饒有，也只是喫棒底漢。」
J26nB185_p0604c07║舉：「趙州訪黃檗，檗見來，便閉卻方丈門，州即於法堂
J26nB185_p0604c08║上叫云：『救火，救火。』檗開門搊住，云：『道道。』州云：『賊過後
J26nB185_p0604c09║張弓。』」師云：「二大老相見，可謂碁逢敵手，落子非輕，一
J26nB185_p0604c10║箇把住雙關、一箇頻連虎口，雖能各展奇謀，到底不
J26nB185_p0604c11║無優劣。且道在阿誰分上？試檢點看。」
J26nB185_p0604c12║舉：「南陽國師云：『說法有所得，斯則野干鳴；說法無所
J26nB185_p0604c13║得，斯則獅子吼。』」師云：「大小國師只解瞻前，不能顧後。
J26nB185_p0604c14║有所得、無所得則且置，畢竟喚什麼作法？啼得血流
J26nB185_p0604c15║無用處，不如緘口度殘春。」
J26nB185_p0604c16║舉：「僧問雲門：『如何是驚人句？』門云：『響。』」師云：「雲門老漢
J26nB185_p0604c17║接機甚便，秪是閉門不落閂，空費己力。忽有人問報
J26nB185_p0604c18║恩：『如何是驚人句？』只向他道：『低聲，低聲。』」
J26nB185_p0604c19║舉：「雪峰示眾云：『盡大地是箇解脫門，因甚把手拽不
J26nB185_p0604c20║入？』」師云：「雪峰老漢可謂千鈞之弩不為鼷鼠而發機。」
J26nB185_p0604c21║舉：「僧問高安澄禪師：『舊歲已去，新歲到來，還有不受
J26nB185_p0604c22║歲者麼？』澄云：『作麼生？』僧云：『恁麼則不受歲也。』澄云：『城
J26nB185_p0604c23║上已吹新歲角，窗前猶點去年燈。』僧云：『如何是去年
J26nB185_p0604c24║燈？』澄云：『臘月三十日。』」師云：「高安老漢被者僧看破，且
J26nB185_p0604c25║道看破在什麼處？臘月三十日。」
J26nB185_p0604c26║舉：「黃檗因南泉問：『什麼處去？』檗云：『擇菜去。』泉云：『將什
J26nB185_p0604c27║麼擇？』檗豎起刀子，泉云：『汝只解作賓，不解作主。』檗以
J26nB185_p0604c28║刀子點三下。」師云：「二大老雖是互相勘驗，賓主歷然，
J26nB185_p0604c29║檢點將來，南泉輸卻一籌。若是廣慧，見他把刀子點
J26nB185_p0604c30║三下，只道箇『轉見不堪』。雖然，碁逢敵手方堪著，琴遇
J26nB185_p0605a01║知音始好彈。」
J26nB185_p0605a02║舉：「溈山因仰山摘茶次，謂仰云：『終日摘茶，只聞子聲，
J26nB185_p0605a03║不見子形。』仰撼茶樹，溈云：『子只得其用，不得其體。』仰
J26nB185_p0605a04║云：『未審和尚如何？』溈良久，仰云：『只得其體，不得其用。』
J26nB185_p0605a05║溈云：『放子二十棒。』」師云：「溈山陸地興波，仰山隨邪逐
J26nB185_p0605a06║惡，若無末後二十棒，直至於今沒勦絕。何則？一把柳
J26nB185_p0605a07║絲收不得，和煙搭在玉欄杆。」
J26nB185_p0605a08║舉：「黃檗因百丈問：『什處來？』檗云：『大雄山下採菌來。』丈
J26nB185_p0605a09║云：『還見大蟲麼？』檗作虎聲，丈拈斧作斫勢，檗把丈一
J26nB185_p0605a10║摑，丈笑歸，陞座，為眾曰：『大雄山下有一大蟲，汝等諸
J26nB185_p0605a11║人也須仔細，老漢今日親遭一口。』」師云：「捨己從人，真
J26nB185_p0605a12║大丈夫。若非刖足曾三獻，怎得連城價倍高？」
J26nB185_p0605a13║舉：「僧問大隨法真禪師：『劫火洞然，大千俱壞，未審者
J26nB185_p0605a14║箇壞不壞？』隨云：『壞。』僧云：『恁麼則隨他去也？』隨云：『隨他
J26nB185_p0605a15║去。』僧不肯。後到投子，舉前話，子遂裝香遙禮，曰：『西川
J26nB185_p0605a16║古佛出世。』謂其僧曰：『汝速回懺悔。』僧回大隨，隨已化，
J26nB185_p0605a17║再轉投子，子亦遷化。」師云：「者僧不肯大隨，甚是難得，
J26nB185_p0605a18║反被投子害他一生。」
J26nB185_p0605a19║舉：「李駙馬問慈明：『我聞西河有金毛獅子，是否？』明云：
J26nB185_p0605a20║『駙馬甚處得者消息來？』李便喝，明曰：『野干鳴。』李又喝，
J26nB185_p0605a21║明云：『獅子吼。』」師云：「問也問得好，荅也荅得妙，只是末
J26nB185_p0605a22║後猶欠收機，未免落他彀中。還有出得者麼？試𨁝跳
J26nB185_p0605a23║看。」
J26nB185_p0605a24║舉：「唐代宗問忠國師：『百年後所須何物？』忠云：『要箇無
J26nB185_p0605a25║縫塔子。』帝云：『請師塔樣。』忠良久，云：『會麼？』帝云：『不會。』忠
J26nB185_p0605a26║云：『我有付法弟子耽源卻諳此事，召問之。』國師圓寂
J26nB185_p0605a27║後，帝召耽源問，源呈頌云：『湘之南，潭之北，中有黃金
J26nB185_p0605a28║充一國，無影樹下合同船，琉璃殿上無知識。』」師云：「可
J26nB185_p0605a29║謂字經三寫，烏焉成馬。要會無縫塔樣麼？向國師處
J26nB185_p0605a30║見則易，向耽源處見則難。何也？毫釐有差，天地懸隔。」
J26nB185_p0605b01║頌古
J26nB185_p0605b02║世尊初生
J26nB185_p0605b03║右脅初生不肖兒，罄將家醜布寰區，只因半點難瞞
J26nB185_p0605b04║昧，殃及兒孫無盡時。
J26nB185_p0605b05║女子出定
J26nB185_p0605b06║女子慣自粧妖，瞿曇沒點氣息，帶累罔明文殊，至今
J26nB185_p0605b07║遭人甄別。
J26nB185_p0605b08║教中道：「未離兜率，已降皇宮。」
J26nB185_p0605b09║雲散家家月，春來樹樹花，不勞些子力，當處足生涯。
J26nB185_p0605b10║世尊不說說，迦葉不聞聞。
J26nB185_p0605b11║鍼芥相投絕易難，師資道合本天然，靈山多少奇男
J26nB185_p0605b12║子，誰敢輕酬作指南？
J26nB185_p0605b13║阿難倒剎竿
J26nB185_p0605b14║金襴之外更何傳？平白阿難起釁端。誰道飲光無把
J26nB185_p0605b15║捉？呼喚門前倒剎竿。
J26nB185_p0605b16║今說無心處，不與有心殊。
J26nB185_p0605b17║擬用無心墮有心，通身荊棘入荒林，吾今真得無心
J26nB185_p0605b18║旨，聲色頭頭不自昏。
J26nB185_p0605b19║國師塔樣
J26nB185_p0605b20║囫圇塔子甚分明，豈是尋常捏聚成？從來有樣堪描
J26nB185_p0605b21║畫，小似須彌大似針。
J26nB185_p0605b22║青源米價
J26nB185_p0605b23║廬陵米價荅何難？貴賤高低當處看，若是久經行販
J26nB185_p0605b24║者，自然輸價兩家懽。
J26nB185_p0605b25║馬祖不安
J26nB185_p0605b26║身橫竹榻懶跏趺，酬酢情懷謾道無，玉質不分梅笑
J26nB185_p0605b27║雪，鷓鴣啼得客心孤。
J26nB185_p0605b28║百丈再參
J26nB185_p0605b29║擬喝多云震若雷，天懸秪為錯毫釐，誰知百丈翻身
J26nB185_p0605b30║處？日午三更悟大機。
J26nB185_p0605c01║南泉牽牛入堂，首座拊牛背三下。南泉出，趙州
J26nB185_p0605c02║放一束草於首座前，座無語。
J26nB185_p0605c03║千聖從來只一頭，南泉為眾自忘羞，引他首座成顛
J26nB185_p0605c04║倒，打正還輸老趙州。
J26nB185_p0605c05║破灶墮
J26nB185_p0605c06║灶神冷地賣聰明，問著聰明當下昏，不經棒打泥團
J26nB185_p0605c07║破，縱有聰明何日惺？
J26nB185_p0605c08║溈山水牯
J26nB185_p0605c09║人牛互喚兩無拘，智理雖分共一如，直下見超無別
J26nB185_p0605c10║伎，快教扶起淨瓶來。
J26nB185_p0605c11║南泉斬貓
J26nB185_p0605c12║提起剛刀問兩堂，眾中誰敢露鋒鋩？輸他趙老這些
J26nB185_p0605c13║子，赤腳悠悠獨占強。
J26nB185_p0605c14║南泉云：「馬祖說即心即佛，王老師不恁麼說，不
J26nB185_p0605c15║是心、不是佛、不是物。」
J26nB185_p0605c16║不是心、佛、物，王老師兮親口說。是甚麼？沒交涉，清白
J26nB185_p0605c17║眼中休著屑。
J26nB185_p0605c18║中邑獼猴
J26nB185_p0605c19║無事生端驗作家，獼猴內外喻偏賒，若非捉手言相
J26nB185_p0605c20║見，辜負當年小釋迦。
J26nB185_p0605c21║鹽官索扇
J26nB185_p0605c22║扇子破也索犀牛，侍者茫然絕應酬，誰道更闌秋夜
J26nB185_p0605c23║永？蘆花月色正綢繆。
J26nB185_p0605c24║龐居士到芙蓉太毓禪師處，毓行食與居士，士
J26nB185_p0605c25║接食次，毓縮手，云：「生心受供，淨名早訶，去此一
J26nB185_p0605c26║機，居士還甘否？」士云：「當時善現豈不作家？」毓云：
J26nB185_p0605c27║「非干他事。」士云：「食到口邊，被他奪卻。」毓乃下食，
J26nB185_p0605c28║士云：「不消一句。」
J26nB185_p0605c29║不消一句意如何？甘不甘兮沒兩塗，下食了時無後
J26nB185_p0605c30║語，誰知龐老出常徒？
J26nB185_p0606a01║趙州狗子
J26nB185_p0606a02║問處孤巍荅自然，強生擬議隔千山，昔年趙老原無
J26nB185_p0606a03║意，莫效韓盧逐塊間。
J26nB185_p0606a04║趙州柏樹子
J26nB185_p0606a05║庭前柏樹子，粒粒甚分明，相識滿天下，知心有幾人？
J26nB185_p0606a06║夾山參船子
J26nB185_p0606a07║煙水茫茫擲下鉤，多年難遇我般儔，點頭忽得金鱗
J26nB185_p0606a08║現，跳入滄浪即便休。
J26nB185_p0606a09║子湖狗
J26nB185_p0606a10║子湖烈犬正當門，終日橫身不露形，觸著直教惡性
J26nB185_p0606a11║發，無分上下與卑尊。
J26nB185_p0606a12║德山托缽
J26nB185_p0606a13║春滿乾坤花滿林，綠楊冉冉亂啼鶯，湘江一曲漁家
J26nB185_p0606a14║樂，不涉宮商調更清。
J26nB185_p0606a15║睦州擔板
J26nB185_p0606a16║丈夫意氣本無拘，自畫隨人喚即違，欲識睦州相會
J26nB185_p0606a17║處，豈容擔板衲僧窺？
J26nB185_p0606a18║臨濟三頓棒
J26nB185_p0606a19║三遭問話三遭打，冷汗通身沒可把，㘞地歸來氣象
J26nB185_p0606a20║新，𡎺拳鼓掌賣瀟灑。
J26nB185_p0606a21║臨濟入滅
J26nB185_p0606a22║正法眼藏是何物？父子相酬滅不滅？臨終被喝心纔
J26nB185_p0606a23║冷，罵做瞎驢誰透徹？
J26nB185_p0606a24║香嚴擊竹
J26nB185_p0606a25║裹足雲林大似呆，生前消息強安排，若非擊竹一聲
J26nB185_p0606a26║㘞，滿耳聞來總是乖。
J26nB185_p0606a27║靈雲見桃花
J26nB185_p0606a28║春風舒笑豔陽天，逐水桃花爛熳然，可惜一雙清白
J26nB185_p0606a29║眼，無端擉瞎在桃邊。
J26nB185_p0606a30║趙州勘二菴主
J26nB185_p0606b01║古制焦桐彈到今，調中翻覆驗知音，高山流水分明
J26nB185_p0606b02║極，未識于今孰解聽？
J26nB185_p0606b03║芭蕉拄杖
J26nB185_p0606b04║一條拄杖滑如油，與奪從教得自由，有意氣時添意
J26nB185_p0606b05║氣，不風流處轉風流。
J26nB185_p0606b06║保壽開堂
J26nB185_p0606b07║棋逢敵手休輕下，優劣全昭一著間，兩將未分先覷
J26nB185_p0606b08║破，徒教車馬各爭先。
J26nB185_p0606b09║荊棘林中堪獨步，馬能千里故追風，直饒翻轉無情
J26nB185_p0606b10║面，似向南離聽處分。
J26nB185_p0606b11║雲門須彌山
J26nB185_p0606b12║一念不起須彌山，光前絕後沒遮攔，雲門忒煞傾肝
J26nB185_p0606b13║膽，那個男兒肯荷擔？
J26nB185_p0606b14║玄沙問小塘長老：「昨日許多喧鬧，向甚麼處去？」
J26nB185_p0606b15║塘提起袈裟角，沙云：「料掉沒交涉。」
J26nB185_p0606b16║畫虎畫皮難畫骨，知人知面不知心，小塘提起袈裟
J26nB185_p0606b17║角，心骨何方徹底傾？
J26nB185_p0606b18║首山竹篦
J26nB185_p0606b19║拈卻兩頭會也麼？輕輕踏著別無他，轉身須是英靈
J26nB185_p0606b20║漢，不被渠瞞始作家。
J26nB185_p0606b21║婆子燒庵
J26nB185_p0606b22║抱住慇懃問最親，供他死漢少知情，若還具有羅空
J26nB185_p0606b23║手，一彈分明落一禽。
J26nB185_p0606b24║黃龍三關
J26nB185_p0606b25║我手何似佛手？曾盜淨瓶楊柳，露出白拈嘴臉，天涯
J26nB185_p0606b26║無處藏醜。
J26nB185_p0606b27║我腳何似驢腳？步步全無好惡，早經踏著烏龜，箇箇
J26nB185_p0606b28║都是硬殼。
J26nB185_p0606b29║人人有箇生緣。良駿何待加鞭？迅速穿花過柳，追風
J26nB185_p0606b30║逐電如煙。
J26nB185_p0606c01║五祖云：「譬如牛過窗櫺，頭角四蹄都過了，秪是
J26nB185_p0606c02║尾巴過不得。」
J26nB185_p0606c03║透得尾巴過，牛身方始全，縱橫泥水裏，毛色轉新鮮。
J26nB185_p0606c04║看得尾巴透，方傾參學心，百花林裏戲，片葉不沾身。
J26nB185_p0606c05║破沙盆
J26nB185_p0606c06║沙盆既破量寬洪，包括乾坤更可容，一切聖賢收不
J26nB185_p0606c07║得，秪因沙界覓無蹤。
J26nB185_p0606c08║僧問本師密和尚：「如何是三寶？」密云：「一餐胡餅
J26nB185_p0606c09║兩餐粥。」僧云：「不是者三飽。」密云：「老僧日日奉持。」
J26nB185_p0606c10║問得分明荅得親，奉持那肯別殷勤？茫茫宇宙人無
J26nB185_p0606c11║數，幾箇知歸不外尋？
J26nB185_p0606c12║本師一日上堂，舉世尊初生話畢，乃云：「汝等不
J26nB185_p0606c13║見黃面老子，更向者裏討甚麼碗？」下座，一時打
J26nB185_p0606c14║散。
J26nB185_p0606c15║彼丈夫兮我丈夫，有何虧尟向人圖？枉教喫盡伶俜
J26nB185_p0606c16║苦，到底衣珠外得無。
J26nB185_p0606c17║末後句
J26nB185_p0606c18║末後句，透何難？臘月梅花帶雪看，箇中若善尋梅者，
J26nB185_p0606c19║不用寒香到鼻邊。
J26nB185_p0606c20║和普明禪師牧牛頌十首
J26nB185_p0606c21║未牧
J26nB185_p0606c22║蹉過聲前這一哮，反生邊見歷途遙，披毛帶角渾無
J26nB185_p0606c23║慮，糞草何曾識稼苗？
J26nB185_p0606c24║初調
J26nB185_p0606c25║纔識牛兮鼻已穿，翻然自肯更加鞭，暫時不在頻偷
J26nB185_p0606c26║走，猶把芒繩緊緊牽。
J26nB185_p0606c27║受制
J26nB185_p0606c28║渡水穿雲不亂馳，任他呼遣總相隨，雖然已是堪調
J26nB185_p0606c29║治，未許山童暫放疲。
J26nB185_p0606c30║回首
J26nB185_p0607a01║一回入草一回頭，可比初時性已柔，滿徑落花思踐
J26nB185_p0607a02║履，客途煙雨豈羈留？
J26nB185_p0607a03║馴伏
J26nB185_p0607a04║玲瓏石畔古松邊，任運騰騰始貼然，手裏有鞭須放
J26nB185_p0607a05║下，鼻中去索不須牽。
J26nB185_p0607a06║無礙
J26nB185_p0607a07║觸處逢渠得自知，入泥入水又何拘？饑餐渴飲困來
J26nB185_p0607a08║睡，底事從來無欠餘。
J26nB185_p0607a09║任運
J26nB185_p0607a10║己眼撐開宇宙中，胡來胡現任茸茸，山童閒唱還鄉
J26nB185_p0607a11║曲，不覺令人歸思濃。
J26nB185_p0607a12║相忘
J26nB185_p0607a13║喪盡偷心豁達中，人牛何異復何同？從今兩絕隄防
J26nB185_p0607a14║力，可以西兮可以東。
J26nB185_p0607a15║獨炤
J26nB185_p0607a16║脫盡皮毛赤體間，堂堂獨露笑談間，不是渠儂能了
J26nB185_p0607a17║達，秪因透徹上頭關。
J26nB185_p0607a18║雙泯
J26nB185_p0607a19║空空寂寂杳無蹤，一點靈機盡埽空，智理不存悲化
J26nB185_p0607a20║普，一輪明月炤幽叢。
J26nB185_p0607a21║世尊陞座，文殊白椎。
J26nB185_p0607a22║法王之法若何觀？已見文殊彊指南，不是瞿曇大慈
J26nB185_p0607a23║愍，潑水教收智者難。
J26nB185_p0607a24║世尊睹明星
J26nB185_p0607a25║以己方人世盡然，瞿曇未越見還偏，不思愧點胭脂
J26nB185_p0607a26║額，故把硃砂畫雪顏。
J26nB185_p0607a27║外道問那一通
J26nB185_p0607a28║那通不識五通虛，樹本無根豈有枝？仙人不遇大慈
J26nB185_p0607a29║父，兩足懸空步步虛。
J26nB185_p0607a30║靈雲見桃
J26nB185_p0607b01║因桃起見見非桃，桃既非桃見亦消，桃見兩消是甚
J26nB185_p0607b02║麼？靈雲從此得逍遙。
J26nB185_p0607b03║栴檀瑞像
J26nB185_p0607b04║情與無情共一真，木雕泥塑解飛迎，世尊親手曾摩
J26nB185_p0607b05║頂，你我原非有二人。
J26nB185_p0607b06║婆生七子，六個不遇知音，只者一個也不消得，
J26nB185_p0607b07║便拋下水中。
J26nB185_p0607b08║婆婆抱子問來原，撫棹酬機見不偏，不遇知音猶自
J26nB185_p0607b09║可，知音知處道情乾。
J26nB185_p0607b10║僧問首山：「如何是佛？」山云：「新婦騎驢阿家牽。」
J26nB185_p0607b11║新婦騎驢阿家牽，因邪打正道方圓，曲高不落尋常
J26nB185_p0607b12║調，越色超聲契別傳。
J26nB185_p0607b13║法語
J26nB185_p0607b14║天植駱居士五十懸弧之辰，作佛事薦其先嚴，
J26nB185_p0607b15║請說。
J26nB185_p0607b16║公今年五十，上天一晝夜，天方夢夢然，不知有佛法。
J26nB185_p0607b17║公反勝於天，知苦修解脫，自度能度人，先從度親始。
J26nB185_p0607b18║非但一世親，世世親皆度，追思曠劫來，循環六道苦，
J26nB185_p0607b19║備知異類身，曾昔為父母，所以調御師，普度於一切。
J26nB185_p0607b20║公能效佛行，大孝莫可喻。
J26nB185_p0607b21║示鈍斧禪人
J26nB185_p0607b22║非剛打就，豈鐵鑄成？八風不動，四相無侵。收放自由，
J26nB185_p0607b23║佛魔難近，只這一著，無可標名。喜子老大執侍三稔，
J26nB185_p0607b24║欲離吾右，刈茅蓋頭，孜孜無倦操持，實乃僧中之龍。
J26nB185_p0607b25║和羅飯，骨董羹，隨家豐儉，暢子平生。
J26nB185_p0607b26║金沙眾居士以念佛米供齋，求法語。
J26nB185_p0607b27║向來米價貴如珠，此米超珠珠莫及，一句彌陀一粒
J26nB185_p0607b28║米，一粒米動一佛出。若將供養老趙州，定然有口也
J26nB185_p0607b29║不食，何故聻？念佛一聲，漱口三日，還會趙州此言麼？
J26nB185_p0607b30║秪為念佛人不得理致，心外有法，取捨情生，反污己
J26nB185_p0607c01║口，不若不念，故道此爾。要知得理之念謂之正念、失
J26nB185_p0607c02║理之念謂之邪念，須是得正去邪始得。且作麼生方
J26nB185_p0607c03║乃得正去邪？如大勢至菩薩云：「都攝六根，淨念相繼」，
J26nB185_p0607c04║如是念佛，是為得理。何謂都攝六根，淨念相繼？淨念
J26nB185_p0607c05║者，念無雜念；相繼者，念無間斷；六根者，眼、耳、鼻、舌、身、
J26nB185_p0607c06║意；都攝者，因眼貪色、耳貪聲、鼻貪香、舌貪味、身貪細
J26nB185_p0607c07║滑、意貪法塵，貪即是愛。經云：「有愛則生，愛盡則死。」故
J26nB185_p0607c08║知貪愛為生死本。如今要斷生死，先斷貪愛。貪愛作
J26nB185_p0607c09║麼生得斷？即將一句阿彌陀佛念念相繼，則自然眼
J26nB185_p0607c10║不取色、耳不取聲、鼻不取香、舌不取味、身不取細滑、
J26nB185_p0607c11║意不取法塵，總歸一句彌陀，謂之都攝六根。貪取謂
J26nB185_p0607c12║之亂，一句彌陀謂之淨，淨以掃亂，亂除愛盡則生死
J26nB185_p0607c13║之因自空、輪迴之果自息，如是念佛方得斷生死、出
J26nB185_p0607c14║沉淪、趣菩提、證涅槃，纔是究竟念佛，是為得理正念。
J26nB185_p0607c15║趙州祖師要人明取念佛之理，接引盲修瞎念之輩，
J26nB185_p0607c16║故曰：「念佛一聲，漱口三日。」汝等善人擔柴運米，助我
J26nB185_p0607c17║雲廚，老僧特為發明此理。得明是理，歸家一心念佛，
J26nB185_p0607c18║無雜無斷，各各得生唯心淨土、箇箇得見本性彌陀。
J26nB185_p0607c19║當生珍重，記取記取。
J26nB185_p0607c20║徹空上人持卷乞法語
J26nB185_p0607c21║上人號徹空，法名曰慶秀，慶則慶其徹，空則空其秀。
J26nB185_p0607c22║慶徹徹於空，空秀空於有，於法為真空，於有為妙有。
J26nB185_p0607c23║妙有原非相，真空即是物，始知一貫錢，依然兩五百。
J26nB185_p0607c24║真空不住空，妙有不住有，空有兩不住，藏身於北斗。
J26nB185_p0607c25║真空不離空，妙有不離有，空有兩不離，頭陀自抖擻。
J26nB185_p0607c26║喚甚為真空？喚甚為妙有？空、有兩誰喚？露出本來面。
J26nB185_p0607c27║無空說真空，無有說妙有，空、有兩俱說，機用安可測？
J26nB185_p0607c28║身心本一如，身外更無餘，但有空可徹，土上又加泥。
J26nB185_p0607c29║到此際，非容易，報恩猶未輕相許。擊破如來藏裏珠，
J26nB185_p0607c30║掀翻祖師關捩子，會盡古今三術闍，方可利生施法
J26nB185_p0608a01║雨。
J26nB185_p0608a02║示監收
J26nB185_p0608a03║常住田疇，賴汝監收，一人輕著力，眾得飽齁齁。雖然，
J26nB185_p0608a04║粥足、飯足，未是汝足，直教嚼著無米飯，普使人天香
J26nB185_p0608a05║滿腹。
J26nB185_p0608a06║示潤芳
J26nB185_p0608a07║後生家，須早計，莫把光陰虛自棄，為僧若不究根源，
J26nB185_p0608a08║生死循環豈兒戲？聲名動，有何好？添得眼前鬧炒炒，
J26nB185_p0608a09║貴圖身世事奢華，不顧業識來牽繞。闖驢胎，穿馬腹，
J26nB185_p0608a10║一旦囊藏俱露布，徒教受苦萬千般，有口難言向誰
J26nB185_p0608a11║訴？莫待角生悔已遲，即今休把青年蹉，終朝捏箇無
J26nB185_p0608a12║手拳，打破虛空見碧天，從教混入黃河裏，那日隨流
J26nB185_p0608a13║衣自乾。
J26nB185_p0608a14║回山示眾
J26nB185_p0608a15║師云：「古者道：『三日不見，亦須刮目相待。』老僧出山已
J26nB185_p0608a16║來，不覺八月矣，院中事務不無幹辦，未審各各本分
J26nB185_p0608a17║事亦有深契否？百丈老祖道：『我被馬大師一喝，直得
J26nB185_p0608a18║三日耳聾。』如何是耳聾底意旨？速速道來。若有道得
J26nB185_p0608a19║貼體者，老僧拄杖子兩手分付；如或未能，不可輕易
J26nB185_p0608a20║放過。」
J26nB185_p0608a21║示新戒
J26nB185_p0608a22║師豎拂，云：「諸佛子看看：諸佛出世只為發明者箇，汝
J26nB185_p0608a23║能會得者箇，三無漏學悉已具足；其或未然，且依經
J26nB185_p0608a24║云：『眾生受佛戒，即入諸佛位。』新戒，依佛言是名真菩
J26nB185_p0608a25║薩。所以道：『三業清淨佛出世，步步踏著黃金地；三業
J26nB185_p0608a26║不淨佛滅度，黃金地上難移步。』依教奉行，眼前明歷
J26nB185_p0608a27║歷；不依教奉行，腳下黑漫漫。依而不依，口中說食終
J26nB185_p0608a28║難飽；不依而依，身上穿衣方免寒。四句百非俱坐斷，
J26nB185_p0608a29║千生業海頓枯乾，到恁麼地，喚甚麼作菩提煩惱？阿
J26nB185_p0608a30║那個為生死涅槃？盡大地人齊斫額，國山峰月炤人
J26nB185_p0608b01║寒。」
J26nB185_p0608b02║解期示眾
J26nB185_p0608b03║七日禪期雖已周，本參未透豈能休？直須洞徹西來
J26nB185_p0608b04║意，生死牢關一筆勾。後生晚進忌聰明，且要虛心學
J26nB185_p0608b05║老成，記取古人好言語，要渠癡鈍過平生。大道本天
J26nB185_p0608b06║然，那許妄穿鑿？離心意識參，出聖凡路學。參須真實
J26nB185_p0608b07║參，直待冷灰中豆爆；悟須真實悟，更加絕後而再甦，
J26nB185_p0608b08║方堪繼續祖燈，永作人天龜鑑。切不可半塗而廢、得
J26nB185_p0608b09║少為足、貪他利養、要人禮敬、假粧知識粉飾無聞、不
J26nB185_p0608b10║慚不愧、錯因錯果、未得言得、未證言證，大妄語成造
J26nB185_p0608b11║無間業，一時苦事臨頭，他日悔之晚矣。諸仁者！當聞
J26nB185_p0608b12║是語，銘刻在心，依此而行，超凡入聖，出類拔萃，得大
J26nB185_p0608b13║受用，庶不辜負生平。大眾久立，伏惟珍重。
J26nB185_p0608b14║迎龍庵，求開示。「去歲承招今日齋，貴圖一飽了余懷，
J26nB185_p0608b15║誰知眾請重開示？須信談玄口不開。大眾！既是談玄，
J26nB185_p0608b16║為甚口不開？不見教中道：『是法不可示，言辭相寂滅。』
J26nB185_p0608b17║諸法從本來常自寂滅相，所以昔日外道問佛：『不問
J26nB185_p0608b18║有言，不問無言。』世尊良久，外道云：『世尊大慈大悲，開
J26nB185_p0608b19║我迷雲，令我得入。』於此見得是謂上根，於此不見，可
J26nB185_p0608b20║謂東土衲僧不如西天外道。山僧未免更向第二門
J26nB185_p0608b21║頭別通個消息，正是教中道：『我有異方便，助顯第一
J26nB185_p0608b22║義。』故世尊初生，一手指天，一手指地，周行七步，目顧
J26nB185_p0608b23║四方，乃云：『天上天下，唯我獨尊。』是異方便助顯第一
J26nB185_p0608b24║義。年登十九，念世無常，捨王宮，居雪嶺，苦行六年，因
J26nB185_p0608b25║睹明星忽然大悟，歎云：『奇哉！眾生皆有如來智慧德
J26nB185_p0608b26║相，良由妄想執著不能證得。』是異方便助顯第一義。
J26nB185_p0608b27║隱勝現劣，經行樹下，三七思惟，云：『若但讚佛乘，眾生
J26nB185_p0608b28║沒在苦，破法不信受，墜於三惡道。我寧不說法，疾入
J26nB185_p0608b29║於涅槃。』尋念過去佛所行方便力，亦應說三乘。作是
J26nB185_p0608b30║思惟時，十方佛皆現梵音慰諭我。善哉！釋迦文第一
J26nB185_p0608c01║之導師。於是，機分大小、道殊半滿，說法四十九年，談
J26nB185_p0608c02║經三百餘會。末後於靈山會上百萬眾前，拈一枝合
J26nB185_p0608c03║歡梧桐花舉示四眾，唯有迦葉破顏微笑，便云：『我有
J26nB185_p0608c04║正法眼藏涅槃妙心實相無相，教外別傳，付囑與摩
J26nB185_p0608c05║訶大迦葉。』是異方便助顯第一義。於此會得，是謂中
J26nB185_p0608c06║根。如其根器淺劣，不能領會，且看昔日有智閑上座
J26nB185_p0608c07║聰辯過人，問一荅十、問十荅百。一日，參禮溈山次，山
J26nB185_p0608c08║問：『聞子聰辯過人，問一荅十、問十荅百，此皆冊子中
J26nB185_p0608c09║語，向『父母未生前道一句來。』閑乃杜口無對，禮請溈
J26nB185_p0608c10║山說破，山云：『我若與子說破。他日罵我在。』乃禮辭溈
J26nB185_p0608c11║山，併去所習，結茅於忠國師遺跡，終日呆呆地討箇
J26nB185_p0608c12║父母未生前消息。日久月深，忽於掃地次拾瓦礫，擊
J26nB185_p0608c13║竹作聲，頓然打破疑團，洞徹生前消息。便設香望溈
J26nB185_p0608c14║山，禮拜云：『當時若與我說破，怎得有今日？』此便是鈍
J26nB185_p0608c15║根人參禮善知識做工夫悟道的樣子。蓋因入道遲
J26nB185_p0608c16║速不同，故分根器有三種。雖說有三，於悟處無有異。
J26nB185_p0608c17║大眾！古人如是，爾豈不然？各宜憤悱，急自究取，莫將
J26nB185_p0608c18║閒學解，空費好時光。」
J26nB185_p0608c19║
J26nB185_p0608c20║浮石禪師語錄卷八（終）