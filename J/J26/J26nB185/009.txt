J26nB185_p0609a01║浮石禪師語錄卷九
J26nB185_p0609a02║嗣法門人行浚等編
J26nB185_p0609a03║偈贊
J26nB185_p0609a04║古林寺募糧
J26nB185_p0609a05║世界未成，此寺先興，歲序既行，不動此林，中有偉人，
J26nB185_p0609a06║勞構軒楹，頓空我相，善接雲朋，百事皆具，一切現成，
J26nB185_p0609a07║十方歸望，若故居亭，駢肩接踵，絡繹如雲，日給不敷，
J26nB185_p0609a08║用告檀那，儘力施來，泥多佛大。
J26nB185_p0609a09║十二時
J26nB185_p0609a10║夜半子，昨日纔完今日始，唯有無為學道人，終日凝
J26nB185_p0609a11║然貓捕鼠。
J26nB185_p0609a12║雞鳴丑，一覺翻身便抖擻，無端豎起銕脊梁，驚得泥
J26nB185_p0609a13║牛銜月走。
J26nB185_p0609a14║平旦寅，披起衲衣開大門，踢醒巖前睡菸菟，佛祖都
J26nB185_p0609a15║來一口吞。
J26nB185_p0609a16║日出卯，萬仞山頭先已炤，入廛垂手沒疏親，兔兒不
J26nB185_p0609a17║食窠邊草。
J26nB185_p0609a18║食時辰，一眾都餐不溼羹，偃鼠飲河非吾種，大鵬劈
J26nB185_p0609a19║海取龍吞。
J26nB185_p0609a20║禺中巳，萬行花敷普賢智，豈做尋常鱉鼻蛇？養長頭
J26nB185_p0609a21║角興雲雨。
J26nB185_p0609a22║日南午，分明打出三更鼓，金毛獅子忽翻身，木馬嘶
J26nB185_p0609a23║風叫冤苦。
J26nB185_p0609a24║日昳未，大白牛車平等賜，雖有小根小莖來，不效瞿
J26nB185_p0609a25║曇羊鹿濟。
J26nB185_p0609a26║晡時申，打得獼猴箇箇惺，直教不外攀花手，便是如
J26nB185_p0609a27║來清淨身。
J26nB185_p0609a28║日入酉，窗禽也解尋窠走，須臾大地黑漫漫，千聖從
J26nB185_p0609a29║來不知有。
J26nB185_p0609a30║黃昏戌，我家獵犬當門立，管你千賢萬聖來，劈面一
J26nB185_p0609b01║口要見骨。
J26nB185_p0609b02║人定亥，野豬帶箭攻人稼，震威一喝豁然惺，一輪明
J26nB185_p0609b03║月當空掛。
J26nB185_p0609b04║山中四威儀
J26nB185_p0609b05║山中行，楖栗橫擔破白雲。上層巒，遠眺愈精神。
J26nB185_p0609b06║山中住，卓立懸崖無所繫。者一層，那個人敢履？
J26nB185_p0609b07║山中坐，爐焚柏子香易過。峭巍巍，冷眼俱覷破。
J26nB185_p0609b08║山中臥，月移松影穿窗過。蝶夢斷，不識人間路。
J26nB185_p0609b09║示鑒可禪人
J26nB185_p0609b10║屈指參隨已十年，鵬程尤滯半途邊，直教展翅南溟
J26nB185_p0609b11║候，得座披衣事事全。
J26nB185_p0609b12║觀音大士
J26nB185_p0609b13║稽首大悲王，能拔諸有苦，一手援一道，六道悉安妥。
J26nB185_p0609b14║欲與一切樂，是樂等於我，若有一不肖，罪自心未普。
J26nB185_p0609b15║眾生何所之？但向染邊趣，捨自尊貴身，說法示同類。
J26nB185_p0609b16║日月掌中擎，晝夜永立佇，引入聞思修，共證圓通智。
J26nB185_p0609b17║又
J26nB185_p0609b18║眾生好染不知非，大士隨機現白衣，瓶瀉柳頭甘露
J26nB185_p0609b19║水，得霑一滴世間稀。
J26nB185_p0609b20║又
J26nB185_p0609b21║鬚髮青疏，慈容滿月，跏趺端坐，度諸苦厄。將錢買餅
J26nB185_p0609b22║人盡知，拈出瓦瓶誰測識？要測識，問取嘉禾孫和石。
J26nB185_p0609b23║又
J26nB185_p0609b24║誰家籃裏無金鯉？賣弄人前努著嘴，不辭提得臂兒
J26nB185_p0609b25║酸，要使人人暗相委。暗相委，一段風流徹骨髓。
J26nB185_p0609b26║又
J26nB185_p0609b27║渺渺洪波不易尋，多年撈摸始相親，今朝豈是閒提
J26nB185_p0609b28║出？要使閻浮人見真。咄！
J26nB185_p0609b29║又
J26nB185_p0609b30║普門大士示多身，遍歷塵間六道行，逆順強良慈一
J26nB185_p0609c01║體，故將多手接多情。
J26nB185_p0609c02║又
J26nB185_p0609c03║普門大士狀千般，隨相生情被孰瞞？昨日入廛今出
J26nB185_p0609c04║海，何曾異卻半毫端？
J26nB185_p0609c05║又
J26nB185_p0609c06║不向街頭賣，冷坐待人來，問著籃中物，言魚口錯開。
J26nB185_p0609c07║達磨
J26nB185_p0609c08║一函經，一拄杖，一箇缽盂隨身放。梁皇殿上聖亦無，
J26nB185_p0609c09║少室峰前法豈剩？默然趺坐語如雷，九十六種俱膽
J26nB185_p0609c10║喪，接得神光一個兒，斷臂安心作榜樣。
J26nB185_p0609c11║又
J26nB185_p0609c12║杖頭經，腳下葦，褰裳濡足誰相委？不因走入驚人浪，
J26nB185_p0609c13║那得竿頭稱意魚？
J26nB185_p0609c14║又
J26nB185_p0609c15║採寶須憑識寶人，陽春雪曲孰曾聞？不是祖師來太
J26nB185_p0609c16║早，要留樣子曉兒孫。
J26nB185_p0609c17║壽亭侯
J26nB185_p0609c18║協力匡先主，全憑偃月刀，七軍謀已決，三足鼎時操。
J26nB185_p0609c19║破壁光炎漢，封金壓魏曹，書中明底事，儘可悟英豪。
J26nB185_p0609c20║天童密和尚像贊
J26nB185_p0609c21║一條白棒，不離宴坐，是聖、是凡，毫無放過，打斷命根
J26nB185_p0609c22║猶未歇手，直待再蘇有出身路。出身路，未舉棒前都
J26nB185_p0609c23║蹉過。
J26nB185_p0609c24║又
J26nB185_p0609c25║世壽七十七，說法二十五，萬指常繞圍，半字何曾吐？
J26nB185_p0609c26║牽出楊岐三腳驢，便教認取玄沙虎。
J26nB185_p0609c27║邵先生遺真
J26nB185_p0609c28║心宇邵先生，余生未相識，所以睹尊容，是非莫能決。
J26nB185_p0609c29║或曰是先生，余乃未敢諾；或曰非先生，余亦未敢別。
J26nB185_p0609c30║不諾不別間，恰與先生合。先生達生理，故曰帶不來；
J26nB185_p0610a01║先生達死理，故曰帶不去。不來與不去，此是無生訣。
J26nB185_p0610a02║無生、無不生，生生繼不絕，臨行三囑言，子孫遵未歇。
J26nB185_p0610a03║於此見先生，先生奚生滅。
J26nB185_p0610a04║冶堂孫居士小像
J26nB185_p0610a05║童子倚杖而立，冶翁執拂而坐，余欲發其高誼，未敢
J26nB185_p0610a06║輕意露布。不露布，午夜正明，天曉不露。
J26nB185_p0610a07║一空禪師小像
J26nB185_p0610a08║秦山曾結社，東塔共參隨，破家散宅後，天涯各自趨。
J26nB185_p0610a09║愧我多飄泊，羨君獨掩扉，兀坐三十載，陶然如一日。
J26nB185_p0610a10║生平不露頭角，臨終稍吐風規。咄！莫待夜行剛把火，
J26nB185_p0610a11║直須當道與人知。
J26nB185_p0610a12║湘南居士乞題行樂
J26nB185_p0610a13║長松下，怪石旁，揮羽扇，坐琴床，一段天機，急須自薦。
J26nB185_p0610a14║討盡世間便宜，不落思筭徬徨，待伊轉得身時，方好
J26nB185_p0610a15║喫余痛棒。
J26nB185_p0610a16║明湛法師像
J26nB185_p0610a17║聽出聲，見超色，一點孤明，湛然不息。有時陞座談經，
J26nB185_p0610a18║有時跏趺靜默，欲識阿師行履，不落聖凡階級。
J26nB185_p0610a19║俞秋來小像
J26nB185_p0610a20║是僧非僧、是俗非俗，三教精通，百氏咸熟。突出烏珠
J26nB185_p0610a21║仔細看，展開兩手是什麼？非但淨名杜口，鼻祖也道
J26nB185_p0610a22║不識。
J26nB185_p0610a23║白齋律師像
J26nB185_p0610a24║四大本空，人人著相；五蘊非有，念念攀緣。著相故，莫
J26nB185_p0610a25║肯捨其一毛；攀緣故，誰能空於一念？一念若空捨，全
J26nB185_p0610a26║身不吝、四相不著，燃諸體何難？顧爾白齋，其見是歟？
J26nB185_p0610a27║兩手秪存五指，一身備及萬行。古之藥王善見即今
J26nB185_p0610a28║白齋、今之白齋即古藥王善見，分實不分，相原無相，
J26nB185_p0610a29║渾古今為一體，濟五濁而無方。
J26nB185_p0610a30║先老和尚贊
J26nB185_p0610b01║銅棺山頂大徹，禹門堂上親傳。一條白棒，振起濟北
J26nB185_p0610b02║將墜之綱宗；六坐道場，直指積劫沉埋之故寶。若貧
J26nB185_p0610b03║兒遇王父，受用無窮；似病子得良醫，了生脫死。慈悲
J26nB185_p0610b04║莫及，恩大難酬。當年不遇提攜，今日何從得識？寤寐
J26nB185_p0610b05║尋思無可酬，舍己從人堪報德。
J26nB185_p0610b06║又
J26nB185_p0610b07║若言是我師，我師已去世；若言非我師，面目渾不異。
J26nB185_p0610b08║是與不是總皆虛，我師之真紅冶知。
J26nB185_p0610b09║又
J26nB185_p0610b10║老漢從來沒樣，丹青妄描其狀。若還是我本師，那有
J26nB185_p0610b11║閒功坐上忙？忙六道，拯迷流，度盡眾生方了願。
J26nB185_p0610b12║又
J26nB185_p0610b13║描也描不成、畫也畫不就，通身一條棒，棒下令人透，
J26nB185_p0610b14║果能透體露，堂堂無別有。咄！
J26nB185_p0610b15║巖芝師小像
J26nB185_p0610b16║纔出龍池門，開闢罄山去，今將四十年，撐天并拄地。
J26nB185_p0610b17║有耳誰不聞？有眼誰不見？露柱掛燈籠，山門朝佛殿，
J26nB185_p0610b18║一生參學事已成，兩手相扶猶不放。
J26nB185_p0610b19║護法鎮府楊公像贊
J26nB185_p0610b20║堂堂楊公，維周之虎，世出名胄，在夫子所。爰及公身，
J26nB185_p0610b21║繼光乃祖，不煩一矢，定茲南土。吳民艾安，辭祿養素，
J26nB185_p0610b22║德望信人，功烈遠播。晚歸法王，作法金湯，追美大年，
J26nB185_p0610b23║為紀為綱，物外世間，並濟休光。眉宇豐隆，實維楊公，
J26nB185_p0610b24║南山有松，媲美斯容。
J26nB185_p0610b25║侍者純素為師祖洞然請題像贊
J26nB185_p0610b26║欲識洞然師，從來未常晤，忽見紙上的，怳然如會過。
J26nB185_p0610b27║者個即洞然，只恐成差誤，者個非洞然，眉目誰遮護？
J26nB185_p0610b28║直須掇轉太虛看，萬象光中全體露，亭亭兮玉樹丰
J26nB185_p0610b29║標，凜凜兮冰壺襟度。琅玕山裏建叢林，玅泉堂上真
J26nB185_p0610b30║慈父，輪珠靜坐默無言，從教海底旋烏兔。咄！懸向高
J26nB185_p0610c01║堂，松蒼石古。
J26nB185_p0610c02║雲停耿居士像
J26nB185_p0610c03║身居濁世，意尚清閒，屠刀放下，與佛齊肩。參禮多方
J26nB185_p0610c04║知識，唯求一著機先，誠為法門弟子，世儒拱手推賢。
J26nB185_p0610c05║仁廉義廉，青草卓卓白雲邊；道弘德弘，綠水涓涓碧
J26nB185_p0610c06║澗中。踏翻大海，踢倒孤峰。咄！這裏識得，不枉覿面相
J26nB185_p0610c07║逢。
J26nB185_p0610c08║見月律師像
J26nB185_p0610c09║持戒但束身，非身何所束？當頭能坐斷，是名真見月。
J26nB185_p0610c10║雲山居士像贊
J26nB185_p0610c11║雲山自古兩相依，雲作山裳山作居，脫去遍空籠宇
J26nB185_p0610c12║宙，收來小塢可藏伊。花開碧軸家常畫，水瀉清泉供
J26nB185_p0610c13║客炊，彼此互為誠自得，天然一種不思議。
J26nB185_p0610c14║自贊
J26nB185_p0610c15║孤卓首座請
J26nB185_p0610c16║行也然、坐也然，語也然、默也然，行坐語默體安然，從
J26nB185_p0610c17║來本體難描畫，畫出誰知失本然？欲本然，卓卓孤峰
J26nB185_p0610c18║獨頂天。
J26nB185_p0610c19║範圍首座請
J26nB185_p0610c20║者漢本來沒樣，丹青怎生描狀？認取者個便是，摘花
J26nB185_p0610c21║碓杵頭上，不假摩醯隻眼，洞徹元初意況。總然畫得
J26nB185_p0610c22║成渠，也是範圍模樣。
J26nB185_p0610c23║無奇西堂請
J26nB185_p0610c24║自他有異，形影還同，兩沒交涉，吞吐虛空。隨緣不變
J26nB185_p0610c25║兮，突出難辨；不變隨緣兮，觸處皆逢。咄！正恁麼時，隨
J26nB185_p0610c26║緣耶？不變耶？今日斬新翻舊案，曹谿無底水無痕。
J26nB185_p0610c27║均實監院請
J26nB185_p0610c28║先天不生，後天不滅，正恁麼時，丰姿越格。握臨濟之
J26nB185_p0610c29║吹毛，截野狐之窠窟，乘慈明之巨舟，拯苦海之沉溺。
J26nB185_p0610c30║慣將一喝驗來機，耳聾三日求人識。
J26nB185_p0611a01║拳石都監請
J26nB185_p0611a02║者老漢，禪不明、教不諳、律不持、佛不念，脫體無依，道
J26nB185_p0611a03║方一貫。噫！到底還他肌骨好，不搽紅粉也風流。
J26nB185_p0611a04║山衣書記請
J26nB185_p0611a05║不譚玄、不說玅，三拜得髓，鼻祖已道。整衣就座又如
J26nB185_p0611a06║何？千古萬古令人造。
J26nB185_p0611a07║古余書記請
J26nB185_p0611a08║咄哉！者漢全沒思筭，聖亦不希、凡亦不厭，好不自誇、
J26nB185_p0611a09║歹常自見，輕輕拈出口頭句，落草求人續正傳。
J26nB185_p0611a10║祖田知客請
J26nB185_p0611a11║前三三，後三三，一領袈裟搭半肩，剛然洞徹其中旨，
J26nB185_p0611a12║天上人間事不凡。
J26nB185_p0611a13║碧岑禪人請
J26nB185_p0611a14║手持麈尾默無言，一領袈裟搭半肩，直視兩傍筵下
J26nB185_p0611a15║眾，箇中誰不占機先？
J26nB185_p0611a16║玉田知客請
J26nB185_p0611a17║諸佛出世，唯為一事，脫珍御服，著弊垢衣，隱勝現劣，
J26nB185_p0611a18║捨淨入穢。者漢無端走入群隊，被人問著一事，料你
J26nB185_p0611a19║開不得嘴。
J26nB185_p0611a20║雪屏知客請
J26nB185_p0611a21║智者不自贊，自贊即是愚，除卻愚與智，於中作麼題？
J26nB185_p0611a22║欲題題極處，惟有自家知。
J26nB185_p0611a23║白菴維那請
J26nB185_p0611a24║咄哉！者漢無一可羨，自幼家貧失學，未老氣血先弱，
J26nB185_p0611a25║不貴門庭熱鬧，秪圖賢衲數人，各各冰霜節操，永繼
J26nB185_p0611a26║太白傳燈。
J26nB185_p0611a27║楚雲西堂請
J26nB185_p0611a28║天童一會人，惟汝不唧溜，祖師向上事，晝夜苦參究，
J26nB185_p0611a29║鈍置二十年，方識自家醜。欲作他家兒，莫效伊做就，
J26nB185_p0611a30║徹底盡掀翻，斬新成活計，針眼裡𨁝跳，剎竿頭遊戲，
J26nB185_p0611b01║始可入廛垂手，定然出類拔萃。
J26nB185_p0611b02║孤巖副寺請
J26nB185_p0611b03║太白峰前事，分明舉似伊，手中拈白拂，腳下謾針錐。
J26nB185_p0611b04║那邊別有真消息？只許渾家父子知。
J26nB185_p0611b05║古天知藏請
J26nB185_p0611b06║影從形生、形從心生，心若不生，形影皆空。空原不空，
J26nB185_p0611b07║玅化無窮，無窮妙化，背覺合塵。一條白棒，天下縱橫，
J26nB185_p0611b08║啟迷為悟，點銕成金。能所不立，物我互融，上行下效，
J26nB185_p0611b09║永繼祖燈。
J26nB185_p0611b10║松源書記請
J26nB185_p0611b11║手拈白麈尾，用處不思議，未具超方眼，誰人識得你？
J26nB185_p0611b12║蠱門書記請
J26nB185_p0611b13║眼裡無觔，皮下沒血，原來似箇傀儡，抽牽便露醜拙。
J26nB185_p0611b14║咄！誰知正法眼，向者瞎驢滅？
J26nB185_p0611b15║白嶠西堂請
J26nB185_p0611b16║者漢幼愚拙，文義全不識，老大自知非，心常懷映雪。
J26nB185_p0611b17║半點不相瞞，盡情為伊說，春風原不在花枝，至體從
J26nB185_p0611b18║來無簡擇。
J26nB185_p0611b19║育焉知客請
J26nB185_p0611b20║者漢為人，別無指示，一條白棒，令人悟去。悟與不悟，
J26nB185_p0611b21║有何憑據？獅子解翻身，韓盧唯逐塊，一一檢點分明，
J26nB185_p0611b22║豈肯懡㦬放去？放與不放自家知，珍重兒曹莫效伊。
J26nB185_p0611b23║佛階書記請
J26nB185_p0611b24║本來無面目，特地五十七，半點不相瞞，渾身皆露出。
J26nB185_p0611b25║江南去復來，刺腦入膠漆，若再打之遶，何日是休日？
J26nB185_p0611b26║今欲作退藏，佛階代我劃。
J26nB185_p0611b27║雪岑書記請
J26nB185_p0611b28║像像像，者裏寫得著，方顯真見量，非但出人頭地，千
J26nB185_p0611b29║聖無不遜讓。
J26nB185_p0611b30║法喜長老請
J26nB185_p0611c01║十九出家，三十見道，正眼看來，堪發一笑。且道笑箇
J26nB185_p0611c02║甚麼？一片白雲橫谷口，幾多歸鳥自迷巢。
J26nB185_p0611c03║演教退長老請
J26nB185_p0611c04║咄哉！者漢無一可羨，禪未經參，道豈預諳？唯喜恬退，
J26nB185_p0611c05║善推過量，榮辱不形、毀譽莫辨，不掩他長、不遮己短，
J26nB185_p0611c06║一切時中，二空為觀。若真吾嗣，理當一貫。
J26nB185_p0611c07║鈍斧禪人請
J26nB185_p0611c08║者漢從來不住相，妍妍醜醜非其狀，蓋色騎聲絕見
J26nB185_p0611c09║聞，塵塵剎剎自呈樣。功德天、黑暗女、癩狗、泥豬咸共
J26nB185_p0611c10║體，只為初時一念迷，直至於今立彼此。巧施爐鞴▆
J26nB185_p0611c11║情襟，大舉鉗鎚鎔固執，縱逢錯節事難分，自有人間
J26nB185_p0611c12║鈍斧子。
J26nB185_p0611c13║雪衣知客請
J26nB185_p0611c14║道為率性之源，身為載道之器。器潔則形端影直，源
J26nB185_p0611c15║淨則響順聲和。影直故，皈從者眾；響順故，感化者深。
J26nB185_p0611c16║凡為化導之師、荷擔法門之任，莫不從修身養性始，
J26nB185_p0611c17║惟閒居慎獨乃為得之。且道如何是慎獨底事？一領
J26nB185_p0611c18║布衣光似雪，雒陽歸後不曾緇。
J26nB185_p0611c19║靈常書記請
J26nB185_p0611c20║雖坐鬘徑峰，實在國山院，彼此沒囊藏，拈出與人薦。
J26nB185_p0611c21║直下識得渠，真假俱是幻，緇素若分明，堪為我法眷。
J26nB185_p0611c22║撮土作香焚，是名真供養。
J26nB185_p0611c23║五空侍者請
J26nB185_p0611c24║無道可尊，無法可說，得座披衣，應箇時節。眾中雖有
J26nB185_p0611c25║玅吉祥，擬欲白椎遭點額。
J26nB185_p0611c26║大圓書記請
J26nB185_p0611c27║這老漢，沒崖岸，法界以為身，虛空是其量，五湖衲子
J26nB185_p0611c28║孰知蹤？四海高人咸罔測，惟有丹青顧周望，妙筆輕
J26nB185_p0611c29║輕能寫出。拈條白棒按來機，打得心空及第歸，更有
J26nB185_p0611c30║一般相為處，入門頻喚點茶來。
J26nB185_p0612a01║了幻知客請
J26nB185_p0612a02║老漢從來據實，不會無端捏出，蕩除佛祖玄妙，掃空
J26nB185_p0612a03║魔外妖孽，手拈白拂按來機，覿體為伊渾莫測，唯有
J26nB185_p0612a04║禪人字了幻，多載相隨方始諳。冷地思量無可酬，權
J26nB185_p0612a05║請丹青寫模樣，他年懸向草堂前，管取野狐自潛狀。
J26nB185_p0612a06║法音侍者請
J26nB185_p0612a07║麤眉細目，髮白齒落，老老大大，何勞做作？不若放下，
J26nB185_p0612a08║身心隨處，逍遙快樂。
J26nB185_p0612a09║寄菴首座請
J26nB185_p0612a10║描不成、畫不就，這個阿師，從何逗漏？三尺麈尾信手
J26nB185_p0612a11║拈，七尺烏藤豎背後，識得伊家親做處，方堪踞坐獨
J26nB185_p0612a12║稱尊。
J26nB185_p0612a13║佛杲後堂請
J26nB185_p0612a14║最甘清淡絕攀緣，一種平懷樂性天，高據猊床提正
J26nB185_p0612a15║令，橫拈麈尾驗來賢。燈傳太白堂中焰，花吐祇園樹
J26nB185_p0612a16║裏顏，見徹老僧真面目，滿林綠葉蔭春巔。
J26nB185_p0612a17║其生書記請
J26nB185_p0612a18║咄哉！者賊有甚奇特？指鹿為馬、喚龜作鱉，禪不用參、
J26nB185_p0612a19║法無可說，慣將三日耳曨案，要使衲僧當下徹。
J26nB185_p0612a20║梵點知藏請
J26nB185_p0612a21║老僧無面目，從緣示幻蹤，夢中瞠笑眼，筆底現慈容。
J26nB185_p0612a22║悟真元無體，了相亦非身，身體兩無處，分身遍剎塵。
J26nB185_p0612a23║慎獨監院請
J26nB185_p0612a24║者漢從來無相，恰被丹青描狀，處已唯好謙和，待人
J26nB185_p0612a25║專於敬讓，說法不通文義，治家一味小樣，元是沒搭
J26nB185_p0612a26║煞的阿師，何用焚香供養？
J26nB185_p0612a27║竺堂後堂請
J26nB185_p0612a28║者箇阿師，不立規則，鬧市裡安身、深山裡作活，慣用
J26nB185_p0612a29║烏豆法，擒取白拈賊，佛魔俱掃，鬼神莫測，今朝圖出
J26nB185_p0612a30║在人前，一生醜拙難埋沒。
J26nB185_p0612b01║石丰維那請
J26nB185_p0612b02║你若是我，有文無質；我若是你，有質無文；你我不二，
J26nB185_p0612b03║文質彬彬。非學就，是天生，一團錦繡，五彩粧成，乾坤
J26nB185_p0612b04║有改，至體常存。信手拈來無剩法，明明一道古猶今。
J26nB185_p0612b05║大育知事請
J26nB185_p0612b06║幻寓七十翁，潦倒渾無用，強應別山招，始見慈悲重，
J26nB185_p0612b07║頗有濟眾心，奈無法可剩，若更打葛藤，豈有休歇分？
J26nB185_p0612b08║履冰知客請
J26nB185_p0612b09║老僧真面目，原非有相狀，迥出於言思，亦超於限量，
J26nB185_p0612b10║卻在筆尖頭，露出者模樣。若道是我真，眚見空花像；
J26nB185_p0612b11║若道非我真，覓波離水上。忽被無舌人，喚作浮和尚。
J26nB185_p0612b12║用中知客請
J26nB185_p0612b13║不落有無，中間突出，拋鉤撒網，不徒自得。在頃刻間
J26nB185_p0612b14║坐七處道場，於剎那際了我為僧事，今朝收起絲綸，
J26nB185_p0612b15║方可逍遙自適。
J26nB185_p0612b16║文瑞侍者請
J26nB185_p0612b17║昔緣不昧今還覲，侍奉多年若最初，願子時時頻返
J26nB185_p0612b18║炤，有朝忽悟趙州無。
J26nB185_p0612b19║曉宗侍者請
J26nB185_p0612b20║人我相空，是非莫論，善應來機，說法無吝。七坐道場，
J26nB185_p0612b21║宛如一眴，此是阿誰？福城老漢。
J26nB185_p0612b22║陳羽翀居士——法名行岑——請
J26nB185_p0612b23║見月休觀指，歸家罷問程，空堂唯獨坐，對面孰知音？
J26nB185_p0612b24║噫！指天指地沒人會，七尺藤條兩手扶。
J26nB185_p0612b25║疊山西堂請
J26nB185_p0612b26║鏡裡花，水中月，看去則有，拈來是無。明眼漢向未落
J26nB185_p0612b27║有無之際見得徹去，便自拍掌呵呵大笑，云：「元來老
J26nB185_p0612b28║和尚在者裡。」
J26nB185_p0612b29║頑衲知藏請
J26nB185_p0612b30║天庭髮短，地角鬚長，上下勿稱，笑倒傍觀。言中有深
J26nB185_p0612c01║意，笑裡露吹毛，一句括人天，幾曾容眹跡？
J26nB185_p0612c02║純素教授請
J26nB185_p0612c03║撥轉上頭關，佛眼覷不見，惟許過量人，可通者一線。
J26nB185_p0612c04║氣類自相投，風神全體現，拈起一莖草，便作吹毛劍。
J26nB185_p0612c05║蹈先侍者請
J26nB185_p0612c06║瘦有精神，老無倦態，鼓兩片皮，說法無礙。掃不空習、
J26nB185_p0612c07║驅自欺怪，世、出世間人重事，老僧看去總成獃。
J26nB185_p0612c08║慧曉知藏請
J26nB185_p0612c09║渠不是我，眼裏無觔；我不是渠，未到無心。從來自家
J26nB185_p0612c10║斷，何用他人評？多少阿師聞是說，端然趺坐學無心，
J26nB185_p0612c11║莫謂無心便是道，無心猶隔兩三重，識得隔，頓超出，
J26nB185_p0612c12║者點機須透徹。
J26nB185_p0612c13║周公魯居士請
J26nB185_p0612c14║渠無我不立，我無渠不尊，渠我原無異，法界示分身。
J26nB185_p0612c15║四生等一子，三界視同人，故拈者條棒，棒棒啟迷津。
J26nB185_p0612c16║若雷知藏請
J26nB185_p0612c17║尸陀林案閱知歸，聞舉薰風永絕疑，不是兩番霜雪
J26nB185_p0612c18║冷，怎教五葉競芳菲？
J26nB185_p0612c19║梵音禪人請
J26nB185_p0612c20║日中陽焰，火裡晶冰，從無而有，隨處現身。有既不有，
J26nB185_p0612c21║無豈真無？手持一柄拂，終日嘴盧都。
J26nB185_p0612c22║默化禪人請
J26nB185_p0612c23║咄！者裡、那個，落得一點墨、著得一毫色，卻向皮毛上
J26nB185_p0612c24║寫幾筆，也道像者老賊。若要像者老賊，須向三日耳
J26nB185_p0612c25║聾中透徹始得。
J26nB185_p0612c26║天籟禪人請
J26nB185_p0612c27║手拈玉麈面朝南，正坐當軒孰敢攀？縱有佛魔難近
J26nB185_p0612c28║傍，天然氣概出人間。
J26nB185_p0612c29║恒悟禪人請
J26nB185_p0612c30║默時說，說時默，大施門開無壅塞，者裡分明見得親，
J26nB185_p0613a01║便是渠儂真面目。
J26nB185_p0613a02║雪苔副寺請
J26nB185_p0613a03║者老漢，真自在，世、出世間法，看得總平懷。唯拈箇拂
J26nB185_p0613a04║子，要人明主宰，劫石可移動，此心寧變改。咄！
J26nB185_p0613a05║石門維那請
J26nB185_p0613a06║天庭無剩髮，地閣有長鬚，少小不勤學，老大徒傷悲。
J26nB185_p0613a07║一片疑情，時難撒手，十七年來未嘗解帶，不透諸佛
J26nB185_p0613a08║出身處，直至如今安慶快，原來是箇鈍根阿師，石門
J26nB185_p0613a09║何用焚香拜？
J26nB185_p0613a10║
J26nB185_p0613a11║
J26nB185_p0613a12║
J26nB185_p0613a13║
J26nB185_p0613a14║
J26nB185_p0613a15║
J26nB185_p0613a16║
J26nB185_p0613a17║
J26nB185_p0613a18║
J26nB185_p0613a19║
J26nB185_p0613a20║
J26nB185_p0613a21║佛事
J26nB185_p0613a22║報恩，結制，掛板。師呈板云：「此乃百丈之遺規，祖庭之
J26nB185_p0613a23║號令。懸之，則天長地久，為紀為綱；鳴之，則應時識候，
J26nB185_p0613a24║有收有放。等古今於一致，齊寡眾於一儀，正當恁麼
J26nB185_p0613a25║時一句作麼生道？一陣薰風吹古殿，五葉優曇開報
J26nB185_p0613a26║恩。」
J26nB185_p0613a27║廣慧，結制，掛板。「叢林始建，法席初開，凡聖交參，龍蛇
J26nB185_p0613a28║共聚，若無規矩，難正方圓。是以丈祖置此，為僧堂之
J26nB185_p0613a29║號令，一眾之紀綱，嚴整威儀，肅恭齋法，推窮諦理，以
J26nB185_p0613a30║悟為期。諸佛因此以圓成，列祖藉此以了徹，天龍欽
J26nB185_p0613b01║此以護持，魔外仰此以歸從，誠萬世之良規、千塗之
J26nB185_p0613b02║妙轍，亙古亙今，永無移易者。」舉板，云：「大眾！直下了得，
J26nB185_p0613b03║奚假繁詞；脫或未能，再通一線。」遂擊一下，云：「祖令既
J26nB185_p0613b04║行於此日，五葉千燈事轉新。」
J26nB185_p0613b05║天童本師密和尚忌日，拈香。「生無親、死無間，千里同
J26nB185_p0613b06║風，我道一貫。人人盡道今日是天童先和尚三週，不
J26nB185_p0613b07║肖徒未免隨世倒見，雖然菜羹糲飯不成奠，唯願吾
J26nB185_p0613b08║師展笑顏。」
J26nB185_p0613b09║雪嶠和尚訃音至，拈香。「語風居千指庵，長年快活，懶
J26nB185_p0613b10║下人間，一管筆壓倒五湖騷客，半肩髮濫同三界愚
J26nB185_p0613b11║凡。纔見灑灑落落，已上凌霄峰頂；俄然痴痴憨憨，又
J26nB185_p0613b12║在五老峰前。也不管佛殿荒蕪、也不惜祖庭秋晚，六
J26nB185_p0613b13║合藏於胸次、靈符懸於肘間，有人問著西來意，怒目
J26nB185_p0613b14║睜睛痛詈言。末後受黃公三請，幡然辭卻徑山，法幢
J26nB185_p0613b15║豎於四處，法語播於塵寰，非唱導之日促，乃世壽之
J26nB185_p0613b16║年高，家離久而應歸，轉鶴髮而童顏。如是，則當以奠
J26nB185_p0613b17║為慶、以悲為歡，惟冀常寂光中瞠開笑眼。」
J26nB185_p0613b18║本師密和尚十週，掃塔，拈香。「十載親而不到，一朝到
J26nB185_p0613b19║而不親。從來別館池塘內，一對鴛鴦畫不成。象王回
J26nB185_p0613b20║旋，獅子嚬呻，出頭外望，為覓知音。幸入吾師鑒，恩深
J26nB185_p0613b21║莫可論。」插香，云：「權焚一撮土，聊爾塞人睛。大眾且道：
J26nB185_p0613b22║因甚如此？不捐世俗常情見，誰敢當堂面至尊？」
J26nB185_p0613b23║一空師起龕，師以杖敲，云：「敲開龕板便見舊人，指出
J26nB185_p0613b24║衣珠方知故寶。知也、見也，如人飲水，冷煖自知。敲兮、
J26nB185_p0613b25║指兮，信手拈來，和盤托出。吾兄雖則二俱坐斷、一亦
J26nB185_p0613b26║不居，簡點將來未為盡善。何則？不見道：『枯木巖前端
J26nB185_p0613b27║坐易，夜明簾外轉身難。』且道如何是轉身一句？」又敲
J26nB185_p0613b28║龕，云：「到江吳地盡，隔岸越山多。」
J26nB185_p0613b29║舉火。「性火真空、性空真火，既為一體，無處可躲。所以
J26nB185_p0613b30║道：人人常光現前，箇箇壁立萬仞。吾兄留心此道三
J26nB185_p0613c01║十餘年。」以火炬打圓相，云：「還知有者箇消息麼？如或
J26nB185_p0613c02║未然，不妨更下箇註腳。」擲下，云：「烈燄光中親透過，從
J26nB185_p0613c03║今撒手坦然行。」
J26nB185_p0613c04║徹空禪人火。「徹空！徹空！快便難逢，風行草偃，水到渠
J26nB185_p0613c05║成，不假半點安排力，自然露出本來珍。」以火炬作圓
J26nB185_p0613c06║相，云：「更向者裡透徹，涅槃生死俱空。」
J26nB185_p0613c07║德行典座起龕。「當陽坐斷，未是到家；平坦游行，猶然
J26nB185_p0613c08║錯路。直須向荊棘林中透出，方名勇猛丈夫。且道荊
J26nB185_p0613c09║棘林中作麼生透出？」以杖畫地，云：「何勞滄海變？當下
J26nB185_p0613c10║與君通。」遂引龕而行。
J26nB185_p0613c11║十方禪人火。「十方！十方！無可比量，縱橫自在，洞達無
J26nB185_p0613c12║疆。處生死流，驪珠獨耀於滄海；踞涅槃岸，桂輪孤朗
J26nB185_p0613c13║于碧天。你我聖凡盡是虛聲，生死涅槃同於昨夢。」擲
J26nB185_p0613c14║火炬，云：「若向者裡薦得，便能獨步大方。」
J26nB185_p0613c15║息塵茶頭火。「息塵！息塵！塵息名空，空雖不住，住亦非
J26nB185_p0613c16║塵。然雖如是，非為究竟。且道如何是究竟處？頻燒鍋
J26nB185_p0613c17║底湯纔熱，灶若停煙水自涼。果能諦信其中旨，觸處
J26nB185_p0613c18║光明遍界香。」
J26nB185_p0613c19║純覺禪人火。以火炬敲空，云：「敲空作響，擊木無聲，於
J26nB185_p0613c20║茲薦得，純覺遺身。其生也，春枝發萼；其死也，秋葉歸
J26nB185_p0613c21║根。不入榮枯之相，安知己力乃充？」擲火炬，云：「咄！」
J26nB185_p0613c22║隱凡靜主火。「諸行無常，示生滅法，生滅滅已，寂滅為
J26nB185_p0613c23║樂。於寂滅中，無聖可成、無凡可隱，一味平懷，泯然自
J26nB185_p0613c24║盡。其生也，春萌夏茂；其死也，秋收冬藏。天有四時而
J26nB185_p0613c25║成一歲，人有四相而成一生，還知不隨四時之榮枯、
J26nB185_p0613c26║不被四相之生滅者麼？」舉火炬，云：「佛殿階前石獅子，
J26nB185_p0613c27║大洋海底鐵崑崙。」擲下火炬。
J26nB185_p0613c28║得心火頭火。「寒是火、熱是冰。者裏會得，是真得心；若
J26nB185_p0613c29║還不會。」以火把打圓相，云：「難逃者裏安身。噫！泥牛昨
J26nB185_p0613c30║夜遭漂泊，直至如今不見蹤。」
J26nB185_p0614a01║南天竺國僧羅漢揜龕。「弗住西乾入大唐，驅驅萬里
J26nB185_p0614a02║為參方，腳跟未動身先到，四座名山掌上看，不避寒
J26nB185_p0614a03║暄尋古跡，但隨信施結良緣，我今雖把龕門揜，正體
J26nB185_p0614a04║何曾有間然？」
J26nB185_p0614a05║起龕。「當陽曉示，同道方知，覿體提持，全資識者。」卓拄
J26nB185_p0614a06║杖，云：「若向者裏透得，便可以撒明月珠、噴旃檀氣；如
J26nB185_p0614a07║或未然，更通一線。」拽拄杖引云：「隨我來也。」
J26nB185_p0614a08║舉火。打圓相，云：「括盡乾坤，包藏萬有，任爾十聖三賢，
J26nB185_p0614a09║儘力跳他不出。茲者亡過羅漢，托生西域，圓寂中華，
J26nB185_p0614a10║兩土勝緣資生頗足，雖不能光揚佛日、接物利生，一
J26nB185_p0614a11║片仁慈、十方修德，蒲團午夜淨念堅持，正好百年聚
J26nB185_p0614a12║首，誰料一旦告終？如今既然到此，可謂世緣畢備，末
J26nB185_p0614a13║後殷勤，截斷路頭，一堆猛燄，且道畢竟向什麼處去？
J26nB185_p0614a14║劫火洞然毫末盡，青山依舊白雲中。」
J26nB185_p0614a15║淨如禪人火。「憶汝曾參金粟禪，灶紅眼豁識生緣，而
J26nB185_p0614a16║今老大都忘卻，天上人間快活仙。纔聚首，已三年，箇
J26nB185_p0614a17║事須知一著先，脫體本無元字腳，生來死生總脩然。」
J26nB185_p0614a18║攛下火。「今朝撇下娘生褲，一道紅光燼目前。」
J26nB185_p0614a19║映山禪人火。「纔入空門未幾年，便招此疾日長眠，行
J26nB185_p0614a20║學兩途難已已，無奈多生業力牽，不逢點出金剛體，
J26nB185_p0614a21║奚識輪迴沒變遷？」以炬打圓相，中點云：「咦！汝能諦信
J26nB185_p0614a22║其中旨，臘月梅花到處鮮。」
J26nB185_p0614a23║了幻上座起龕。師以杖敲云：「寸板藏身未是長，直須
J26nB185_p0614a24║赤體露堂堂，藏露兩途俱坐斷，翻身便是法中王。隨
J26nB185_p0614a25║我去，莫遲延。」復敲云：「只將者點真消息，永作人間脫
J26nB185_p0614a26║苦方。」
J26nB185_p0614a27║舉火。「了幻幻緣何必了？緣生生處即無生，劫火洞然
J26nB185_p0614a28║毫末盡，青山端在白雲中。今日為汝重註破，人間天
J26nB185_p0614a29║上任縱橫。」復打圓相，云：「須記取，莫朦朧，自從撥出寒
J26nB185_p0614a30║爐火，世世將來續祖燈。」
J26nB185_p0614b01║靈虛禪友封龕。師詣龕前，以杖擊三下，云：「葉落林空
J26nB185_p0614b02║霜滿天，西風吹沒渡人船，今朝撇下娘生褲，收拾龕
J26nB185_p0614b03║中假我關。」復擊云：「假我關靈虛，當下絕塵凡。」喝一喝，
J26nB185_p0614b04║拽杖便行。
J26nB185_p0614b05║聖恒知客火。「一生參學事將成，長夜昏沉忽爾侵，了
J26nB185_p0614b06║得此身原是幻，誰生誰死絕諸塵。虛明自炤非心力，
J26nB185_p0614b07║脫體無依孰聖恒？轉身句子親相示，月掛秋空分外
J26nB185_p0614b08║明。」
J26nB185_p0614b09║慧覺火。「慧覺兄！慧覺兄！春風吹暖柳垂青，景德堂前
J26nB185_p0614b10║曾覿面，歸家自不涉途程。所以道：只此見聞非見聞，
J26nB185_p0614b11║無餘聲色可呈君。我今更助一把火，管取通身手眼
J26nB185_p0614b12║明。」遂攛下火炬。
J26nB185_p0614b13║古余維那父、母、姊靈骨入塔。「一子出家，九族生天，古
J26nB185_p0614b14║人垂語，話不虛傳。」舉靈骨，云：「大眾會麼？不因樵父指，
J26nB185_p0614b15║怎到葛洪家？」
J26nB185_p0614b16║彌勒慈氏開光。「法身無相，法眼無涯。無相故，端居兜
J26nB185_p0614b17║率；無涯故，普現人間。本有常光爍太虛，從來不受塵
J26nB185_p0614b18║遮掩，只因隱實施權，一任有開有閉，不妨錦上更鋪
J26nB185_p0614b19║花，有意氣時添意氣，隨身布袋沒些些，等施所求無
J26nB185_p0614b20║不遂，十字街頭等個人，自笑至今猶未遇。大眾且道：
J26nB185_p0614b21║還有遇底時節麼？」豎拂子，云：「時時示時人，時人自不
J26nB185_p0614b22║識。」
J26nB185_p0614b23║慧津上座火。師舉火炬，云：「來無所從，去無所至，巍巍
J26nB185_p0614b24║不動，分明舉似。所以道：處處真，處處真，塵塵盡是本
J26nB185_p0614b25║來人，真實說時聲不現，正體堂堂沒卻身。慧上座向
J26nB185_p0614b26║這裏薦得，自然上無攀仰、下絕己躬，生死涅槃同於
J26nB185_p0614b27║昨夢，一切蕩然無罣礙，便是逍遙出世人；其或未能，
J26nB185_p0614b28║老僧贈汝一把火，留取人間作慧津。」
J26nB185_p0614b29║法孫等即掩龕。「半生參學事方周，正欲陞堂啟後眸，
J26nB185_p0614b30║不把音聲為佛事，便將身教示同流。老僧為汝將龕
J26nB185_p0614c01║掩，惟恐令人錯較量。」以杖三卓，云：「關。」
J26nB185_p0614c02║龍池萬如和尚入塔。云：「無生而生者，法性之隨緣；生
J26nB185_p0614c03║實無生者，隨緣之不變。隨緣不變故，山光水色，頭頭
J26nB185_p0614c04║彰古佛真機；不變隨緣故，鳥韻松聲，法法演圓常妙
J26nB185_p0614c05║偈。所謂性相平等，體用一元，從來無我、無人，畢竟誰
J26nB185_p0614c06║生？誰滅？惟我法兄萬翁大和尚以淨法界為身，本無
J26nB185_p0614c07║出沒，大悲願力示現受生，既受生已，作人天之模範、
J26nB185_p0614c08║為末世之津梁。由是三坐道場，說法二十餘載，所化
J26nB185_p0614c09║弟子得一知半見者不可枚舉，親承印可續佛慧命
J26nB185_p0614c10║者五十餘座，可謂光前裕後、越古超今者矣。私謂說
J26nB185_p0614c11║法既久，化導日長，所化之機不生難遭之想，懈與進
J26nB185_p0614c12║脩，反荒道業。是以上年十月二十九日身示微恙，忽
J26nB185_p0614c13║爾告終。嗚呼！頓令山花失彩、松檜生愁、白雲低影、黃
J26nB185_p0614c14║鳥哀鳴，致使七眾無依如失怙恃，欲求耳提面命之
J26nB185_p0614c15║誨安可復得？凡有心者，莫不追悔而進修，正見我兄
J26nB185_p0614c16║去留得所、順逆皆權。」以杖指塔，云：「大眾看看：還有這
J26nB185_p0614c17║個光明幢在，高不可攀、堅莫能動，生凡育聖之胚胎、
J26nB185_p0614c18║袪邪怖惡之標幟，天龍擁護、神鬼欽崇。正恁麼時，我
J26nB185_p0614c19║兄全身奉重石室安居一句作麼生道？地靈出人傑，
J26nB185_p0614c20║源遠定流長。」卓拄杖，起座。
J26nB185_p0614c21║五空徒封龕。師以杖指龕云：「生從這裏出，死從這裏
J26nB185_p0614c22║入，生死本來空，焉有真出入？故經云：『性真常中求於
J26nB185_p0614c23║去來，迷悟生死了不可得。』真常之性則不問，且道這
J26nB185_p0614c24║裏是甚麼所在？還會麼？鄉村四月閒人少，採了蠶桑
J26nB185_p0614c25║又插田，且喜吾徒撥轉生機，別行一路，世、出世間俱
J26nB185_p0614c26║坐斷，管教凡聖不相通。」
J26nB185_p0614c27║仲濂汪居士封龕。師以杖擊龕，云：「一生為眾太忙生，
J26nB185_p0614c28║累得身心兩不寧，予昔有書曾已勸，今朝欲作豈能
J26nB185_p0614c29║行？人天福果雖勤辦，佛祖單傳荷未能。」以手掩龕，云：
J26nB185_p0614c30║「老僧親手將龕掩，待汝抽身喝下明。」
J26nB185_p0615a01║雜著
J26nB185_p0615a02║報恩齋單引
J26nB185_p0615a03║赤烏始創，無三寶處建立三寶；石佛浮來，可思議中
J26nB185_p0615a04║不可思議。嚴淨莫先於毘尼，宏範孰過於禪道？欲使
J26nB185_p0615a05║法雲常聚、戒月恒輝，大開香積、廣接雲臨，須憑善信
J26nB185_p0615a06║竭力施來，一任衲子橫咬豎嚼，助我飽參，報君多福。
J26nB185_p0615a07║禪智齋單引
J26nB185_p0615a08║夫叢林者，乃聚眾之所也。草聚而有靈芝、木聚而有
J26nB185_p0615a09║巨材、水聚而有鯤鯨、僧聚而有聖賢，草孤則偃、木孤
J26nB185_p0615a10║則斜、水孤則臭、僧孤則野，未見少法不仗相資相助
J26nB185_p0615a11║而成也。草木以雨露為資、鯤鯨以水深為資、僧眾以
J26nB185_p0615a12║信施為資，一缺所資，道無可辦、福無可求。是以僧仗
J26nB185_p0615a13║信施而辦道，俗仗眾僧而求福，所以財、法二施等無
J26nB185_p0615a14║差別。
J26nB185_p0615a15║題十八羅漢圖
J26nB185_p0615a16║余聞十八大士曾領旨於靈山，俱登四果，權現形於
J26nB185_p0615a17║苦海，迥絕諸緣，廣度有情，入深無漏，化導他方此土，
J26nB185_p0615a18║應供天上人間，妙用難思、神通莫比，平履於波紋之
J26nB185_p0615a19║上、橫身於峭壁之間。虎錫振時，鎔寒冰為煖地；龍盂
J26nB185_p0615a20║灑處，解熱惱作清涼。跨鱉附蝦，騰雲駕霧，遨遊龍宮，
J26nB185_p0615a21║海藏步武。南嶽天台隱顯以時、去來無定，忽無心而
J26nB185_p0615a22║觸目，擬有意而難窺。驗仰山於集雲峰巔，拋圓相而
J26nB185_p0615a23║全機頓契；偕黃檗於瀑漲渡口，擲篷笠而伎倆全施。
J26nB185_p0615a24║如今落在山僧手頭，也要借渠鼻孔出氣。偈曰：聖賢
J26nB185_p0615a25║不落有無邊，恰被丹青畫得全，擬是擬非俱未在，春
J26nB185_p0615a26║風吹出樹頭鮮。
J26nB185_p0615a27║題成岵吟尊慈王宜人節孝
J26nB185_p0615a28║節孝撫孤幼，先賢未易全。海門岵公母，賢中之最賢，
J26nB185_p0615a29║教子已成名，奉姑樂有年，尤勝柏舟誓，報夫非一端，
J26nB185_p0615a30║子亦固無負，天理之循環，予知成氏門，忠孝永綿延。
J26nB185_p0615b01║題錢聖月所居𠁼丆
J26nB185_p0615b02║德不孤，必有鄰，𠁼丆從此得題名。未舉筆時先覷破，
J26nB185_p0615b03║聖凡無地可容身，好男不看春、好女不看燈，擬向明
J26nB185_p0615b04║中坐，還輸暗裡行，丈夫須具超方眼，莫被時人換卻
J26nB185_p0615b05║睛。
J26nB185_p0615b06║題崔曰可家藏東洲先生墨蹟
J26nB185_p0615b07║東洲先生乃先朝砥柱、明代才翁，文壓歐蘇、詩凌李
J26nB185_p0615b08║杜、字邁右軍，忠烈貫於杲日、仁孝著於海邦。予生也
J26nB185_p0615b09║晚，聞而慕之，每抱不得識荊之嘆。茲寓三仙，得晤曰
J26nB185_p0615b10║可居士，為先生之曾孫，出先生墨蹟詩章見示，為之
J26nB185_p0615b11║摹寫其筆外之意、吟詠其句外之趣，直使白雲低影，
J26nB185_p0615b12║黃鳥添聲，湖山拱秀，翰海停波，黯然而思、惕然而會，
J26nB185_p0615b13║令人神清目朗，垂老益壯，怳如面對尊顏，親聞謦欬，
J26nB185_p0615b14║可以釋我曩時不得識荊之嘆矣，因題數語歸曰可
J26nB185_p0615b15║居士。
J26nB185_p0615b16║和勝因禪師拄杖子
J26nB185_p0615b17║惺惺寂寂者條杖，情與無情沒兩樣，死死生生涉險
J26nB185_p0615b18║夷，一念知歸心膽壯。壓塵泥，透荊棘，卓卓孤標為眾
J26nB185_p0615b19║格，冒雨衝風不記年，歷盡冰霜成就力。別同儔，離巉
J26nB185_p0615b20║岳，隨流得妙忘驚愕，聊把尋常鄙見施，偶值英資方
J26nB185_p0615b21║許摸。欲埋頭，推領眾，縱橫與奪儘拈弄，殺活擒拏向
J26nB185_p0615b22║上機，狸奴白牯咸知痛。策上下，點疏親，榮辱無拘為
J26nB185_p0615b23║利生，將此深心奉剎塵，癩狗泥豬共一身。或時喜、或
J26nB185_p0615b24║時嗔，大施常開折攝門，輕輕撥轉無為化，聖見凡情
J26nB185_p0615b25║總不存。
J26nB185_p0615b26║牧牛
J26nB185_p0615b27║牧牛兒，好著力，牛不馴兮誓不息，從來烈性恣咆哮，
J26nB185_p0615b28║權把繩兮緊緊執。按春秋，調歲月，牛始淳兮繩始撇，
J26nB185_p0615b29║雖然卓卓在伊前，不侵苗稼方端的。淨裸裸，赤灑灑，
J26nB185_p0615b30║體露堂堂忘管帶，直入千峰與萬峰，白雲堆裏真瀟
J26nB185_p0615c01║灑。水也足，草也足，隨意餐兮隨意宿，閒將頭角向人
J26nB185_p0615c02║施，露出本來真面目。脫簑衣，解箬笠，悠悠芳草閒吹
J26nB185_p0615c03║笛，笛聲吹出舊宮商，分明洩漏者消息。得恁麼，且休
J26nB185_p0615c04║歇，好箇牛兒待時節，忽然大地一聲雷，耕遍乾坤在
J26nB185_p0615c05║掌握。童牛兒，何所立？人自空兮牛泯跡，一段孤光亙
J26nB185_p0615c06║古今，都盧只是無孔笛。阿呵呵！會也麼？眨得眼來滿
J26nB185_p0615c07║眼花，若還透過者些子，不妨隨處作生涯。
J26nB185_p0615c08║善權寺齋單
J26nB185_p0615c09║世尊遺教，命持缽以資身，檀度修因，施齋糧而祈福。
J26nB185_p0615c10║身失資，則慧命無依；福不祈，則樂果無由。是以祈樂
J26nB185_p0615c11║果者，應施糧以齋眾；續慧命者，當持缽以受施。內外
J26nB185_p0615c12║交需，彼此努力。
J26nB185_p0615c13║又
J26nB185_p0615c14║叢林復建，衲子雲臨，常住必仗施主之齋糧成就衲
J26nB185_p0615c15║子之修行，施主必仗衲子之修行成就施主之福果，
J26nB185_p0615c16║交相成就，如鳥之二翼、車之二輪，缺一則不能行矣。
J26nB185_p0615c17║掛鐘板
J26nB185_p0615c18║師執板，云：「敲空作響，重整百丈老祖之儀規；擊木無
J26nB185_p0615c19║聲，始契波離尊者之軌範。斯乃入聖超凡之正路，斷
J26nB185_p0615c20║情截集之良方，諸佛因之而得證，列祖藉此以悟真，
J26nB185_p0615c21║今之學者必也仗此而參修。是以天龍擁護、魔外歸
J26nB185_p0615c22║從，某也謹遵遺命。」呈板云：「將此高懸。」擊板云：「大眾聞
J26nB185_p0615c23║之，各宜珍重。」
J26nB185_p0615c24║行實
J26nB185_p0615c25║師戊子誕日，大眾袖香請說行實。師固辭，眾固請不
J26nB185_p0615c26║已，師不獲辭，乃云：「若論此事，本自現成，在俗、出家原
J26nB185_p0615c27║無二致，秖因未得入頭要了本分，若非出俗求師，何
J26nB185_p0615c28║由洞了？因是背親投師，其間歷盡苦辛不及枚舉，然
J26nB185_p0615c29║亦不必舉，今因大眾固請，略舉大概。「予乃趙氏子，父
J26nB185_p0615c30║文，母李氏，世居虎林，移徙當湖。父年向老，艱於嗣息，
J26nB185_p0616a01║禱神得生，生後家業漸凋。六歲破學，學名重光，家益
J26nB185_p0616a02║寒。七歲遂經營度日。十三歲，不茹葷，屢欲辭親出家，
J26nB185_p0616a03║顧鮮兄弟，不忍遽離，因習課誦，晨昏不輟。十九歲，父
J26nB185_p0616a04║母欲為我完娶，嘆曰：『此時不行，他日難脫矣。』于是背
J26nB185_p0616a05║親至南海普陀禮紹宗禪師，薙髮。將三月，即歸省親，
J26nB185_p0616a06║親泣絕而甦者幾幾，遂不忍相離，便育髮以慰母心，
J26nB185_p0616a07║日閱《楞嚴》兼持大悲神咒。一日在母前講因果，言：『出
J26nB185_p0616a08║家有如此之益，在俗有如此之累。』母笑曰：『汝既決志
J26nB185_p0616a09║出家，終難苦留，但不遠去，我心即安矣。』由是得行己
J26nB185_p0616a10║志，復禮武原普淨庵乘白法師剃度，受雲棲蓮大師
J26nB185_p0616a11║沙彌戒，從明、耶二法師習教，上鶯窠山禮一初禪師。
J26nB185_p0616a12║是師慈悲踰等，因發心親侍三載。時值枯淡，日餐糲
J26nB185_p0616a13║粥，箸蘸生鹽，致染腸瘋，不果所願。適值湛和尚開講
J26nB185_p0616a14║鹽官天寧，遂往天寧，乞圓具足大戒。「次參聞谷老宿
J26nB185_p0616a15║于靈祐，示我參父母未生前面目。是夏結制，秦山逼
J26nB185_p0616a16║拶太過，得勞力傷寒。纔痊，又值湛和尚于嘉禾東塔
J26nB185_p0616a17║開堂，復往求單。進堂，身甚尪羸，眾拒不得入，予曰：『得
J26nB185_p0616a18║死禪席是大幸也。』眾皆嘆服，因而得入。由是隨眾二
J26nB185_p0616a19║旬，身體輕安，精神復舊，入定一日如寸香頃。後往鶯
J26nB185_p0616a20║窠山結制，與法林禪友矢志夜不放參。一夕昏重難
J26nB185_p0616a21║遣，因同堂禪侶閱《五燈會元》，值七賢女觀尸陀林因
J26nB185_p0616a22║緣有省，遂說偈曰：『一池蛙鼓夜喧喧，歷歷明明道口
J26nB185_p0616a23║邊，通報五湖林下客，從今不必更加參。』「下山，急欲遍
J26nB185_p0616a24║參知識以求印可，因父母年耄無倚，借繆居士書院
J26nB185_p0616a25║養親。纔一年，母去世。次年，父亦相繼告終。喪葬事畢，
J26nB185_p0616a26║復參湛和尚于天寧，入門便問：『達磨一宗只者是？還
J26nB185_p0616a27║別有？』湛云：『還別有。』予便喝云：『還別有麼？』湛云：『還別有。』
J26nB185_p0616a28║予即退身三步，合掌，云：『還別有麼？』湛云：『還別有。』予曰：
J26nB185_p0616a29║『某即如此，還別有，請和尚道。』湛云：『我要去拜客，待我
J26nB185_p0616a30║轉來向汝道。』予時不諳，作實語會。私計：果若別有，予
J26nB185_p0616b01║之見處未為徹法源底，待其說破，不值半文矣，必須
J26nB185_p0616b02║自己參透，方為真得。重理前工，冬上雲門，結制，進方
J26nB185_p0616b03║丈求單，湛問：『如何是佛法的的大意？』予云：『老老大大，
J26nB185_p0616b04║還問者箇話。』湛休去，命余為參頭。予一日領眾入室，
J26nB185_p0616b05║湛問：『古人有三句，如何是第一句？』予曰：『帶累某不少。』
J26nB185_p0616b06║湛云：『如何是老僧帶累處？』予曰：『落二落三。』湛又休去。
J26nB185_p0616b07║「次參本師密雲和尚於金粟，予問：『如何是即此用？』尚
J26nB185_p0616b08║打一拂子。予曰：『如何是離此用？』尚亦打一拂子。予曰：
J26nB185_p0616b09║『恁麼則儱侗不少。』尚云：『難道有兩箇？』予禮而出。明日
J26nB185_p0616b10║進方丈，求侍者單，尚允之。一日，侍立次，尚云：『古人問：
J26nB185_p0616b11║「如何是諸佛出身處？」荅：「薰風自南來，殿角生微涼。」汝
J26nB185_p0616b12║作麼生會？』予不能荅。尚曰：『快還我下落。』予瞢然力參
J26nB185_p0616b13║三晝夜，連呈數偈，尚俱言未在，予亦自慚。後果有箇
J26nB185_p0616b14║會處，便入臥室，禮云：『某會也。』尚云：『如何是汝會處？』予
J26nB185_p0616b15║曰：『鷂子過新羅。』尚云：『未在，還我偈來。』予即書云：『薰風
J26nB185_p0616b16║自南來，殿角生微涼，我今看破處，也只是尋常。』尚然
J26nB185_p0616b17║之，予禮而出。從此自知前來悟處一一無差，因錯會
J26nB185_p0616b18║湛和尚一言『還別有』，又苦數年，始信古人云：『早知燈
J26nB185_p0616b19║是火，飯熟幾多時？』「自此金粟常住，有不周者，予出外
J26nB185_p0616b20║募，時或少有所補；發心供眾，為浴主一年，維那三年，
J26nB185_p0616b21║隨師赴閩而旋尚赴育王請，予辭，掩關普淨菴。又因
J26nB185_p0616b22║受業師得恙甚重，破關侍奉，不久過世。尚復至金粟
J26nB185_p0616b23║結夏，予禮覲，尚留予領眾為教授。尚應天童請，金粟
J26nB185_p0616b24║乏主，尚意屬于予，隨命朱柏臺、費孝廉等堅請三次，
J26nB185_p0616b25║余皆不諾。後子穀蔡居士痛哭堅請，余領之交。過三
J26nB185_p0616b26║日，忽發眼疾，力辭去，上秦山住靜。越三載，赴嘉禾和
J26nB185_p0616b27║石孫居士請，住東塔。進院日，眾請上堂，予力辭，秪為
J26nB185_p0616b28║眾說小參。「三稔畢，謝院事，復上天童省覲，尚仍命為
J26nB185_p0616b29║侍者。一日天雪，尚問：『好雪因甚不落別處？』予曰：『秪為
J26nB185_p0616b30║大地無寸土。』尚曰：『既無寸土，畢竟落在甚麼處？』予曰：
J26nB185_p0616c01║『前山與後山。』師亦然之。後命知客一年，冬辭，出山掩
J26nB185_p0616c02║關。尚出二題，一曰：『靈苗秀巧，動止俱妙。』二曰：『根本庸
J26nB185_p0616c03║麤，舉措乃孚。』授予曰：『能作義理禪二篇，許汝閉關。』予
J26nB185_p0616c04║蘊之旬日莫能下筆。一日隨眾出坡，因冒風疾，熟睡
J26nB185_p0616c05║單次忽得題意，即起搆燈，信筆而成。明日呈尚，尚閱
J26nB185_p0616c06║畢云：『太明白了。』予曰：『猶恐其晦也。』尚曰：『存之。』次日，辭
J26nB185_p0616c07║出山，請題頂相，尚曰：『汝自題罷。』予曰：『某題是某底。』尚
J26nB185_p0616c08║即索筆親書。是夜三更，尚同侍僧玄玄扣予寮門，予
J26nB185_p0616c09║啟戶，尚入坐，曰：『汝年四十七，三年關滿恰是五旬，老
J26nB185_p0616c10║僧許汝隨處開堂。』予曰：『和尚雖是慈悲相許，某自量
J26nB185_p0616c11║力可出，福緣不足則不出也，福緣頗足、量力未充亦
J26nB185_p0616c12║不出也，必候兩可方出。』尚笑然之，遂拜，辭往武原陳
J26nB185_p0616c13║仲修家菴閉關。「明年秋，尚因事出山至蘇，寧波海道
J26nB185_p0616c14║持書請尚還，瑞屏顧居士親送入山，路轉嘉禾，尚患
J26nB185_p0616c15║腹疾，履素黃居士請留家園調治。予聞，特破關，至黃
J26nB185_p0616c16║園，值尚齋次，命侍僧曰：『教大家莫散，咸集花廳上。』眾
J26nB185_p0616c17║集，尚執拂而出，整座而坐，舉拂，曰：『浮石！我用不了底，
J26nB185_p0616c18║付汝為眾去。』予曰：『某何人也，敢當斯任？』尚曰：『知汝持
J26nB185_p0616c19║重，不必過謙。』予拜而受之。履素對尚曰：『弟子昨夜夢
J26nB185_p0616c20║見小園池中開五色金蓮，不知何瑞，乃應今日在此
J26nB185_p0616c21║付浮大師，豈不異哉？』眾皆聞而驚喜。是冬即應當湖
J26nB185_p0616c22║青蓮寺請，次遷普度，今往報恩。此予一生之醜拙也，
J26nB185_p0616c23║本當自掩，因爾眾懇，不能諱卻，用是忉怛，至此惟願
J26nB185_p0616c24║大眾莫效予之狼狽也。」眾皆忻躍嘆服，禮謝而退。
J26nB185_p0616c25║
J26nB185_p0616c26║
J26nB185_p0616c27║
J26nB185_p0616c28║
J26nB185_p0616c29║
J26nB185_p0616c30║浮石禪師語錄卷九（終）