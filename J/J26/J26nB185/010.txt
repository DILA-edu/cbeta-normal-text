J26nB185_p0617a01║浮石禪師語錄卷十
J26nB185_p0617a02║嗣法門人行浚等編
J26nB185_p0617a03║詩偈（共計一百六十二首）
J26nB185_p0617a04║五言四句（計十三首）
J26nB185_p0617a05║龍池十景
J26nB185_p0617a06║禹門橋
J26nB185_p0617a07║為鎖清溪水，虹蜺駕碧空，遊魚如過此，頭角自崢嶸。
J26nB185_p0617a08║娑羅樹
J26nB185_p0617a09║禪林多古樹，絕少是娑羅，殿角亭亭立，心空綠蔭多。
J26nB185_p0617a10║中龍池
J26nB185_p0617a11║水靜知龍隱，山高暑亦寒，乘時雷雨動，變化入雲端。
J26nB185_p0617a12║分賓嶺
J26nB185_p0617a13║道人絕迎送，賓主若為分，極目遙千里，相看嶺上雲。
J26nB185_p0617a14║白雲巖
J26nB185_p0617a15║片片風難動，玲瓏若墜雲，幾多人過此？入眼不能分。
J26nB185_p0617a16║避暑窟
J26nB185_p0617a17║石窟藏深處，炎蒸氣不侵，涼風何日至？颯颯動長林。
J26nB185_p0617a18║試心石
J26nB185_p0617a19║塊石懸空半，雲根萬丈深，未能忘我相，到此盡沉吟。
J26nB185_p0617a20║憑虛閣
J26nB185_p0617a21║奇崖搆小閣，時被白雲埋，拾級聊憑眺，天風腳下來。
J26nB185_p0617a22║伏虎石
J26nB185_p0617a23║怪石形如虎，當途也畏人，一朝能覷破，從此兩忘情。
J26nB185_p0617a24║玉昜臺（玉陽本名預昜，以日出先炤得名，因字音相似，遂誤為玉）
J26nB185_p0617a25║朝登玉陽臺，上下一輪日，俯仰萬波紅，令人動心魄。
J26nB185_p0617a26║丁堰往如皋
J26nB185_p0617a27║聯舟風送穩，天晚趁晴和，行盡千株柳，如皋路不多。
J26nB185_p0617a28║大林五旬
J26nB185_p0617a29║一片清涼地，大林為所依，從來塵不染，何用更知非？
J26nB185_p0617a30║送白巖
J26nB185_p0617b01║不惜燈前別，何勞訂晤期？但依松竹老，遠隔未曾離。
J26nB185_p0617b02║五言八句（計十三首）
J26nB185_p0617b03║賦莖虀庵
J26nB185_p0617b04║濁富人多競，清貧世見遺，只知千石酒，誰顧一莖虀？
J26nB185_p0617b05║道向淡中得，詩從閒裡思，二途雖見徹，取舍貴能離。
J26nB185_p0617b06║次荅藍田叔（用古韻）
J26nB185_p0617b07║崔白登山暖，頭陀入寺寒，昨朝千嶂雪，今午一溪湍。
J26nB185_p0617b08║凍解承和惠，情忘仗力參，人心多好智，誰似石頭頑？
J26nB185_p0617b09║留別松陵眾居士
J26nB185_p0617b10║依依解纜日，握別病來慵，身汎嘉禾棹，情留舊隱蓬。
J26nB185_p0617b11║巖花空自玩，蘿月暗相通，千里休云隔，雲開露碧峰。
J26nB185_p0617b12║侍師過虎溪
J26nB185_p0617b13║不辭肩負錫，且喜命隨舟，蒼翠雨中樹，飛鳴水上鳩。
J26nB185_p0617b14║但將心並洽，莫論事難周，山色湖光裡，寧堪作浪遊。
J26nB185_p0617b15║宿雲岫庵遇雪
J26nB185_p0617b16║高臥不成寐，唯嫌衾尚單，幾翻爐內火，頻壓枕邊寒。
J26nB185_p0617b17║窗色疑殘月，籬聲誰折竿？曉來山寺外，一片白林巒。
J26nB185_p0617b18║過祇園庵
J26nB185_p0617b19║一入祇園路，迢迢直向前，不經樵父指，獨往杏花天。
J26nB185_p0617b20║抱拙應忘世，尋賢豈論年？蓬門三下響，打透竹籬邊。
J26nB185_p0617b21║過青螺庵
J26nB185_p0617b22║一村又一村，過盡見籬門，野路依然闊，閒花元不繁。
J26nB185_p0617b23║雨添新水漲，風起晚鴉翻，若問青螺事，波心印月痕。
J26nB185_p0617b24║送鼓峰之徑山
J26nB185_p0617b25║解瓢分碧澗，冷處自能知，未得同山住，臨行怨路歧。
J26nB185_p0617b26║崚嶒蠻石面，屈曲老杉枝，泉水聲長暗，雲中聽者誰？
J26nB185_p0617b27║師住三仙，眾以詩賀，次韻酬之。
J26nB185_p0617b28║老朽多飄泊，恬然了宿緣，豈耽塵世欲？猶寄海門天。
J26nB185_p0617b29║廣惠前朝寺，三仙昔日賢，逢人恁麼舉，離此別無禪。
J26nB185_p0617b30║賦得有約不來，過夜半。
J26nB185_p0617c01║白日空閒放，故將今夕期，琪花難獨賞，珂月待聯詩。
J26nB185_p0617c02║風響如敲戶，月移疑到墀，三更空倚望，不省竟何之？
J26nB185_p0617c03║寄族兄
J26nB185_p0617c04║殊居無百里，相見每更年，自覺情疏淡，誰知惜比肩？
J26nB185_p0617c05║鶴髮成閒事，童心了舊緣，一條家裡路，須省快加鞭。
J26nB185_p0617c06║次詹叔臧居士
J26nB185_p0617c07║於世惟甘弱，干戈不用持，失猶吾所貴，得豈彼能遺？
J26nB185_p0617c08║道自情空著，才因壓眾辭，毋煩他處覓，只禮自心師。
J26nB185_p0617c09║秋雨赴請
J26nB185_p0617c10║好日晴偏少，貪程帶雨過，黃花庭賞未？紅蓼岸看多。
J26nB185_p0617c11║否極時當泰，年高志不磨，世緣唯我薄，難免笑懡㦬。
J26nB185_p0617c12║七言四句（計七十三首）
J26nB185_p0617c13║山居
J26nB185_p0617c14║一庵結搆四山中，面面芙蓉插碧空，秪許野人歌白
J26nB185_p0617c15║雪，更無遊客駐青驄。
J26nB185_p0617c16║又
J26nB185_p0617c17║掃除轇轕坐山窗，列祖因之建法幢，大道本無取舍
J26nB185_p0617c18║執，初機習重要渠降。
J26nB185_p0617c19║又
J26nB185_p0617c20║巢雲野鳥下階墀，知我生臺有法施，漸近僧雛就手
J26nB185_p0617c21║食，一回食飽上高枝。
J26nB185_p0617c22║又
J26nB185_p0617c23║抬頭秪見白雲飛，舒卷無心為發機，塵點劫來何所
J26nB185_p0617c24║住？隨風聚散竟忘歸。
J26nB185_p0617c25║又
J26nB185_p0617c26║烽煙不到此山居，墾土栽蔬得自如，時摘野花供佛
J26nB185_p0617c27║眼，清香滿室襲人裾。
J26nB185_p0617c28║又
J26nB185_p0617c29║霜飛木落孰無吁？道者隨時卻自娛，黃獨深深埋糞
J26nB185_p0617c30║火，不知山雪壓吾廬。
J26nB185_p0618a01║又
J26nB185_p0618a02║山深午夜不聞雞，暗揣人間夢不齊，誰得此時能自
J26nB185_p0618a03║醒？轉迷成智不勞提。
J26nB185_p0618a04║又
J26nB185_p0618a05║居山豈是把頭埋？要把工夫自己揩，一得此心渣滓
J26nB185_p0618a06║盡，縱橫三界了無乖。
J26nB185_p0618a07║又
J26nB185_p0618a08║山居無主亦無賓，清理田園亦認真，身寄閻浮如旅
J26nB185_p0618a09║泊，肯將夢事較疏親。
J26nB185_p0618a10║又
J26nB185_p0618a11║一身謝事似浮雲，雲去雲來莫與群，不用安排延歲
J26nB185_p0618a12║月，徑松窗竹自成文。
J26nB185_p0618a13║又
J26nB185_p0618a14║終朝默默坐蒲團，澗水山花代我言，不識此時誰領
J26nB185_p0618a15║悟？頓教直下息心猿。
J26nB185_p0618a16║又
J26nB185_p0618a17║屏絕夤緣夢亦安，山窗簾卷看巑岏，不愁貧到無衣
J26nB185_p0618a18║食，荷可為衣松可餐。
J26nB185_p0618a19║又
J26nB185_p0618a20║徙倚門前只見山，層層積翠隔人間，吾生居此非圖
J26nB185_p0618a21║靜，要養天機出等閒。
J26nB185_p0618a22║又
J26nB185_p0618a23║山居無事學栽蓮，看取花開盛夏天，一陣好風池面
J26nB185_p0618a24║過，清香送到鼻頭邊。
J26nB185_p0618a25║又
J26nB185_p0618a26║門外漻漻水一條，參差榆柳夾谿橋，過橋飲水眠雲
J26nB185_p0618a27║去，不厭風吹樹上瓢。
J26nB185_p0618a28║又
J26nB185_p0618a29║莫道山廚太寂寥，客來野菜作佳餚，天生一種真滋
J26nB185_p0618a30║味，嚼著令伊不肯拋。
J26nB185_p0618b01║又
J26nB185_p0618b02║獨行獨坐意何豪？聖見凡情俱已消，日夕閒閒無所
J26nB185_p0618b03║事，逢場作戲似兒曹。
J26nB185_p0618b04║又
J26nB185_p0618b05║不覺山翁髮已皤，閒消歲月在巖阿，柴門綠蔭啼黃
J26nB185_p0618b06║鳥，一段天機會也麼？
J26nB185_p0618b07║又
J26nB185_p0618b08║亂雲堆裏我為家，遶戶寒梅歲歲花，坐對清香消瞌
J26nB185_p0618b09║睡，不知人世換年華。
J26nB185_p0618b10║又
J26nB185_p0618b11║閒攜竹杖步高崗，遠見車塵亂夕陽，富貴目前誰不
J26nB185_p0618b12║競？到頭輸我善修藏。
J26nB185_p0618b13║又
J26nB185_p0618b14║野鳥關關弄巧聲，山床猶未道天明，窗前積翠翳朝
J26nB185_p0618b15║日，不是耽安懶惰生。
J26nB185_p0618b16║又
J26nB185_p0618b17║萬緣無染始相應，擬重些些便不能，取舍兩忘方契
J26nB185_p0618b18║道，順吾取舍可分燈。
J26nB185_p0618b19║又
J26nB185_p0618b20║繩床不動坐長林，細聽枝頭自語禽，恰是老僧談不
J26nB185_p0618b21║到，好從徹證祖師心。
J26nB185_p0618b22║又
J26nB185_p0618b23║山居道者沒虛譚，截去浮詞住冷庵，信重一言追年
J26nB185_p0618b24║布，生全五語效瞿曇。
J26nB185_p0618b25║又
J26nB185_p0618b26║野草閒花驀地拈，毋容擬議涉廉纖，造車合轍從來
J26nB185_p0618b27║少，為道求人自要嚴。
J26nB185_p0618b28║又
J26nB185_p0618b29║煙雲抹過老松杉，一軸丹青卷入函，妍醜不分消息
J26nB185_p0618b30║斷，飛來燕子自喃喃。
J26nB185_p0618c01║又
J26nB185_p0618c02║玅理玄言水瀉缾，何曾用得一星星？任他惹動天花
J26nB185_p0618c03║落，蚤力何能振祖庭？
J26nB185_p0618c04║又
J26nB185_p0618c05║門前一徑向雲開，萬壑千崖腳下來，行到翠微深絕
J26nB185_p0618c06║處，數聲啼鳥喚人回。
J26nB185_p0618c07║又
J26nB185_p0618c08║丹青描得舊時容，掛向空堂覿面逢，心境相融何所
J26nB185_p0618c09║見？黃花翠竹滿庭中。
J26nB185_p0618c10║又
J26nB185_p0618c11║閒看青山青幾層，短笻隨步一身輕，莫言此事沉空
J26nB185_p0618c12║寂，到處風光總現成。
J26nB185_p0618c13║又
J26nB185_p0618c14║碌碌奔馳沒了期，不如歸隱得便宜，山林一段悠然
J26nB185_p0618c15║意，未許寰中達者知。
J26nB185_p0618c16║又
J26nB185_p0618c17║心空事事皆無礙，日用何曾不現成？野叟盡情言不
J26nB185_p0618c18║及，山禽啼處太分明。
J26nB185_p0618c19║又
J26nB185_p0618c20║岌岌峰巒四悄然，就中別是一壺天，現成祖意無人
J26nB185_p0618c21║會，寫作山居詩百聯。
J26nB185_p0618c22║夏日送雪竇和尚還山
J26nB185_p0618c23║蓬門深掩為誰開？雨歇黃梅法駕來，瀹茗正堪談契
J26nB185_p0618c24║闊，匆匆冒暑又南回。
J26nB185_p0618c25║又
J26nB185_p0618c26║雪頂髼鬆驚老顏，同參能幾導人間？東南法道惟兄
J26nB185_p0618c27║振，攜杖應須歸故山。
J26nB185_p0618c28║次佛慈禪師蜜蜂五韻
J26nB185_p0618c29║一年活計在春時，李白桃紅盡采歸，眾口嗷嗷何所
J26nB185_p0618c30║倚？豈貪遊戲向空飛？
J26nB185_p0619a01║二
J26nB185_p0619a02║穿花過柳快生涯，趁此春光采入衙，兩腿酸麻安敢
J26nB185_p0619a03║息？只愁天雨未回家。
J26nB185_p0619a04║三
J26nB185_p0619a05║同餐同作又同時，去去來來不斷飛，義氣十分成一
J26nB185_p0619a06║夥，人能如此快心脾。
J26nB185_p0619a07║四
J26nB185_p0619a08║正逢三月好風光，努力營為日夜忙，採滿花心應足
J26nB185_p0619a09║食，隆冬天氣自相當。
J26nB185_p0619a10║五
J26nB185_p0619a11║君臣道合眾和同，少有參差便不通，彼此掉頭施冷
J26nB185_p0619a12║刺，難教傷處不流紅。
J26nB185_p0619a13║贈既明禪人
J26nB185_p0619a14║劫初收得光明鏡，蘊在靈臺方寸中，若也一鎚都擊
J26nB185_p0619a15║碎，是非形相盡皆空。
J26nB185_p0619a16║贈慧幢禪人
J26nB185_p0619a17║掀翻般若悟天真，閒卜幽居遠世塵，不動舌根渾吐
J26nB185_p0619a18║露，從教花雨自紛紛。
J26nB185_p0619a19║送德合省親
J26nB185_p0619a20║秋風吹汝上歸程，我有何言贈汝行？明月杖頭能著
J26nB185_p0619a21║眼，面痕端不負娘生。
J26nB185_p0619a22║落梅
J26nB185_p0619a23║零落枝頭春已窮，或沾泥上或飄空，莫言桃李多顏
J26nB185_p0619a24║色，盡在東風幾日中。
J26nB185_p0619a25║其二
J26nB185_p0619a26║才見東君嫁玉真，惡風毒雨妒來頻，莫愁香色消磨
J26nB185_p0619a27║盡，更有枝頭無盡春。
J26nB185_p0619a28║登煙雨樓
J26nB185_p0619a29║買得扁舟度上樓，遠煙浮碧水悠悠，憑闌有意何人
J26nB185_p0619a30║薦？忽見沙邊數點鷗。
J26nB185_p0619b01║其二
J26nB185_p0619b02║石級層層仰面看，野花無數雨漫漫，客心盡向波心
J26nB185_p0619b03║泊，只恐朱顏不耐寒。
J26nB185_p0619b04║其三
J26nB185_p0619b05║湖鳥湖雲盡悄然，何人得意晚樓前？看來個個皆遊
J26nB185_p0619b06║客，誰得憑欄到暝天？
J26nB185_p0619b07║其四
J26nB185_p0619b08║徙倚樓前見遠村，煙花雨色混無痕，時時變換湖中
J26nB185_p0619b09║景，白鳥飛來不厭繁。
J26nB185_p0619b10║登軍山
J26nB185_p0619b11║楊子江邊石一團，誰人錯指喚軍山？若非野衲藏修
J26nB185_p0619b12║上，鶴冷雲孤孰往還？
J26nB185_p0619b13║其二
J26nB185_p0619b14║海水周遭路不通，恍如蓬島在波中，若非買個漁船
J26nB185_p0619b15║渡，那得親聞頂上鐘？
J26nB185_p0619b16║其三
J26nB185_p0619b17║危危卓立亂波中，盡日寒當八面風，振古如斯常不
J26nB185_p0619b18║動，性情恰與道人同。
J26nB185_p0619b19║贈雪爐
J26nB185_p0619b20║道人舉步絕無蹤，不與時人行處同，焰起紅爐消積
J26nB185_p0619b21║雪，誰知雪積燄爐紅？
J26nB185_p0619b22║贈百峰
J26nB185_p0619b23║頂笠腰包到石鷗，劈空一棒若冤讎，峰頭百朵通皆
J26nB185_p0619b24║占，恰落尋常第二頭。
J26nB185_p0619b25║天台老僧乞偈
J26nB185_p0619b26║滿頭黑髮已成霜，何事區區下石梁？不是住山心不
J26nB185_p0619b27║了，秪因未了度人腸。
J26nB185_p0619b28║體素乞偈，壽乃師圓朗五旬。
J26nB185_p0619b29║一段孤光炤剎塵，剎塵圓朗孰為塵？從來壽量原無
J26nB185_p0619b30║筭，誰道伊師五十春？
J26nB185_p0619c01║示慈音
J26nB185_p0619c02║萬象之中獨露身，鳥啼花落盡慈音，不能箇裡承當
J26nB185_p0619c03║去，徒用工夫向外尋。
J26nB185_p0619c04║送聚之遊黃山
J26nB185_p0619c05║七十二灘一客舟，上崖不必問徽州，白雲成片風吹
J26nB185_p0619c06║散，三十六峰多露頭。
J26nB185_p0619c07║其二
J26nB185_p0619c08║怪松怪石兩爭奇，如此黃山誰得知？他日吾兄停策
J26nB185_p0619c09║處，春鶯也要索吟詩。
J26nB185_p0619c10║送一拙歸徑山
J26nB185_p0619c11║白雲堆裡冷難辭，鍊得身心百不知，試問凌霄峰頂
J26nB185_p0619c12║月，何人先見上松時？
J26nB185_p0619c13║送初弟之吳門
J26nB185_p0619c14║折得梅花滿袖還，春風吹上虎丘山，為余問取松頭
J26nB185_p0619c15║月，誰是生公昔日顏？
J26nB185_p0619c16║送林野和尚赴請
J26nB185_p0619c17║數載參隨太白山，神珠瑩淨絕追攀，萬松關裡春雷
J26nB185_p0619c18║動，草木昆蟲盡展顏。
J26nB185_p0619c19║送僧
J26nB185_p0619c20║離離黃葉滿山秋，干木隨身信步遊，踏得故鄉田地
J26nB185_p0619c21║穩，清光炤徹萬人頭。
J26nB185_p0619c22║荅偶僧居士，戲題蝴蝶入窗。
J26nB185_p0619c23║纔過西園又復東，穿花戲蕊興無窮，誰教誤入閒房
J26nB185_p0619c24║內？紙上尋門卒未通。
J26nB185_p0619c25║其二
J26nB185_p0619c26║逗入窗櫺作網羅，倉忙求脫奈情何，趁時斂翅凝神
J26nB185_p0619c27║去，應發天機透露多。
J26nB185_p0619c28║扇語
J26nB185_p0619c29║出入從君秪半年，面皮粧點也徒然，願存他日思今
J26nB185_p0619c30║日，不自輕拋鼠糞邊。
J26nB185_p0620a01║示熙凡居士
J26nB185_p0620a02║靜把浮生世景看，有誰能保此身安？尋常閱遍古今
J26nB185_p0620a03║事，寵辱憂歡幾萬端。
J26nB185_p0620a04║示永侯居士
J26nB185_p0620a05║拜相封侯身世雄，百年富貴剎那中，何如修省祈真
J26nB185_p0620a06║悟，頓使多生業性空。
J26nB185_p0620a07║詠萱花
J26nB185_p0620a08║任他桃李鬥芳菲，且自藏頭靜養機，直待一朝時雨
J26nB185_p0620a09║至，滿身披出赭黃衣。
J26nB185_p0620a10║示本源居士
J26nB185_p0620a11║本來自性天真佛，不假修為向別求，但要尋常無愧
J26nB185_p0620a12║已，自然處處徹源頭。
J26nB185_p0620a13║贈勇蓮老禪師
J26nB185_p0620a14║握別鹽官二十秋，知公白髮已盈頭，熾然重整參尋
J26nB185_p0620a15║念，世上新添一趙州。
J26nB185_p0620a16║示習之顧居士
J26nB185_p0620a17║一點靈機觸處陳，百工技藝習來純，龍官雖具千般
J26nB185_p0620a18║寶，采者須求如意珍。
J26nB185_p0620a19║示玄穎朱居士
J26nB185_p0620a20║尋常日用占機先，擬議相違路八千，但得此中親薦
J26nB185_p0620a21║取，寒林仍舊百花鮮。
J26nB185_p0620a22║七言八句（計六十二首）
J26nB185_p0620a23║日中食
J26nB185_p0620a24║望煙乞食向前村，出缽平持立近門，但得一餐隨厚
J26nB185_p0620a25║薄，便收雙足度黃昏。不徒磨我驕奢習，更要知人榮
J26nB185_p0620a26║辱根，人世盡緣謀食苦，眼看湯火競頭奔。
J26nB185_p0620a27║樹下宿
J26nB185_p0620a28║遠承遺範宿林墟，午夜悠悠得自如，細草成茵趺坐
J26nB185_p0620a29║軟，野花為帳夢魂舒。微微月出懸枝後，淡淡風來動
J26nB185_p0620a30║葉初，為省長安珠履蹟，陶然于此絕躊躇。
J26nB185_p0620b01║糞掃衣
J26nB185_p0620b02║淨洗堆頭搕𢶍塵，絲絲寸寸惜如珍，綴成一片渾無
J26nB185_p0620b03║破，衲就千針勝卻新。披出不愁風似箭，擁來偏覺煖
J26nB185_p0620b04║于春，任他寒暑忘更換，愈見風流道不貧。
J26nB185_p0620b05║腐爛藥
J26nB185_p0620b06║為道忘軀固有因，幻形扶得道方親，饑來缽有施貧
J26nB185_p0620b07║食，病起囊無買藥銀。他棄殘渣仍細拾，我投宿疾可
J26nB185_p0620b08║輕身，蘇通不假岐黃手，人我山空效自神。
J26nB185_p0620b09║參金粟本師密老和尚
J26nB185_p0620b10║日腳垂來雨腳收，幾村晴樹引孤舟，問津曾未迷前
J26nB185_p0620b11║路，到寺疑如見昔遊。桑鼓遠聞金粟外，海光直射石
J26nB185_p0620b12║鷗頭，幸生斯世逢斯老，得入拈花第一流。
J26nB185_p0620b13║隨師入閩，赴黃檗山，次葉臺山太師韻。
J26nB185_p0620b14║一回溪逕一回盤，黃檗山開地勢寬，雲過嶺頭空鳥
J26nB185_p0620b15║道，水瑩澗底逼人寒。神珠久隱獅林下，化日新懸麈
J26nB185_p0620b16║尾端，負錫不辭千里外，草頭祖意指人看。
J26nB185_p0620b17║其二
J26nB185_p0620b18║客棹南來興不窮，青山兩岸一帆風，衝開巨浪魚方
J26nB185_p0620b19║現，劃破洪濤景亦空。竹色溪光相映綠，花明霞燦各
J26nB185_p0620b20║成紅，隨師豈浪奔州邑？欲把心宗播海東。
J26nB185_p0620b21║其三
J26nB185_p0620b22║乍入山來天尚陰，雨侵瓢笠度崎嶔，靈淵水瀉腳邊
J26nB185_p0620b23║去，佛座峰高杖底尋。紺殿已藏林樹老，疏鐘曾共海
J26nB185_p0620b24║濤沉，無緣此地何能到？到此毋勞更覓心。
J26nB185_p0620b25║天童十二景
J26nB185_p0620b26║太白峰
J26nB185_p0620b27║群峰難學此峰靈，未雨先雲信可徵，自有龍潭通海
J26nB185_p0620b28║脈，更無鳥道引人登。崔巍削出空中骨，攀陟爭來象
J26nB185_p0620b29║外僧，天上長庚今在是，放光如雪蔭千燈。
J26nB185_p0620b30║龍隱潭
J26nB185_p0620c01║聞說神龍隱有年，水深潭靜竟茫然，一漚滅處消空
J26nB185_p0620c02║界，點滴興時潤大千。頭角藏來從未露，風雷頻起絕
J26nB185_p0620c03║無緣，抱珠默養休光在，贏得山靈世上傳。
J26nB185_p0620c04║萬松關
J26nB185_p0620c05║截斷紅塵松作關，層層夾立遞分班，濤聲亂落高低
J26nB185_p0620c06║路，翠色晴連遠近山。萬里鶴歸興有托，五湖僧到動
J26nB185_p0620c07║忘還，世人不識從茲叩，匍匐何途入此間？
J26nB185_p0620c08║玲瓏巖
J26nB185_p0620c09║翹首巖前接見新，白雲四出一嶙峋，麤頑偏怪能生
J26nB185_p0620c10║竅，穿鑿尤奇不破真。化士湧空身出眼，飛猱伏竇石
J26nB185_p0620c11║窺人，松聲竹色相呼映，靈洞寧容虎豹蹲？
J26nB185_p0620c12║活眼泉
J26nB185_p0620c13║石上涓涓一眼通，不知流出自何從？隔林聽去聲疑
J26nB185_p0620c14║雨，到澗看來勢若龍。萬畝山田分可救，千村煙火汲
J26nB185_p0620c15║能供，曹源一滴真相似，落在吾家用不窮。
J26nB185_p0620c16║獅子柏
J26nB185_p0620c17║庭前老樹忽嚬呻，踞地撐天欲驗人，枝葉枯時看骨
J26nB185_p0620c18║力，爪牙露處識根因。風來抖擻生靈籟，雨過髼鬆占
J26nB185_p0620c19║好春，狐兔絕蹤纖草盡，蘢蓯特出趙州身。
J26nB185_p0620c20║萬工池
J26nB185_p0620c21║一方碧玉印門中，開鑿當年動萬工，頭上有天沉作
J26nB185_p0620c22║底，地中生月走如空。深山草木如經雨，古路塵沙不
J26nB185_p0620c23║起風，滌膩洗愆曾未吝，幾人於此露心胸？
J26nB185_p0620c24║清關橋
J26nB185_p0620c25║漫延松逕到清關，頂笠腰包好息攀，古柏兩行中截
J26nB185_p0620c26║斷，深溪一帶接潺湲。掠虛水燕雙飛去，吠實山猱獨
J26nB185_p0620c27║往還，橋內不知橋外事，且遺塵境入青山。
J26nB185_p0620c28║缽盂峰
J26nB185_p0620c29║何人擲缽踏空行？化作孤峰得此名，盡地托來猶尚
J26nB185_p0620c30║重，普天裝入豈能盈？有時出霧疑初展，鎮日藏雲似
J26nB185_p0621a01║失擎，我欲借來常乞食，好煩飛下一囊盛。
J26nB185_p0621a02║鎖翠亭
J26nB185_p0621a03║未到但知亭鎖翠，到來方識翠含亭，孑然鶴立渾無
J26nB185_p0621a04║倚，忽爾雲歸若有扃。清冷石泉堪掬漱，虛徐林籟可
J26nB185_p0621a05║憑聽，凄其風雨何人過？獨有叮叮殿角鈴。
J26nB185_p0621a06║祖印崖
J26nB185_p0621a07║不惜懸崖舉似君，祖師心揭萬重雲，鳥章龍篆蒼煙
J26nB185_p0621a08║合，漢刻秦鐫碧蘚分。點畫未彰先有印，陰陽已判尚
J26nB185_p0621a09║無文，絲毫錯誤終難契，九上三登不厭勤。
J26nB185_p0621a10║問水石
J26nB185_p0621a11║水石從來不共謀，石常鎮靜水常流，石根偏向水邊
J26nB185_p0621a12║出，水勢爭歸石處投。決決長年渾未息，頹頹終日獨
J26nB185_p0621a13║成幽，相離相合緣何事？突兀臨湍問得不？
J26nB185_p0621a14║即事
J26nB185_p0621a15║滿巖桃李別人間，秪許幽棲道者攀，翠嶠插空無鳥
J26nB185_p0621a16║度，蒼松匝地有船灣。昔人居竇消貪暴，此日藏舟息
J26nB185_p0621a17║冥頑，禍福信知非外召，且將末路寄春山。
J26nB185_p0621a18║二
J26nB185_p0621a19║避暑無如傍柳陰，幽居水閣孰相尋？凝然獨坐涼生
J26nB185_p0621a20║案，莞爾忘言物會心。荷小易撐一葉艇，林深容宿四
J26nB185_p0621a21║來禽，此間莫訝真深邃，更有人家住最深。
J26nB185_p0621a22║三
J26nB185_p0621a23║群峰疊疊勢爭雄，幾所樓臺隱樹中？一帶斷垣閑菊
J26nB185_p0621a24║逕，半空飛瀑亂松風。呼童石上尋芝草，問路谿邊見
J26nB185_p0621a25║野翁，知有別峰最高處，暫容老衲得相通。
J26nB185_p0621a26║四
J26nB185_p0621a27║閉戶垂簾卻畏寒，爐添榾柮始相安，已知入谷塵囂
J26nB185_p0621a28║遠，豈識登山途路難？雪後看雲迷草樹，雨中聽竹雜
J26nB185_p0621a29║風湍，逶迤曳履雲根上，聲色迢然耳目寬。
J26nB185_p0621a30║友人過訪
J26nB185_p0621b01║依依楊柳綠成叢，取次桃花爛熳紅，深掩柴門誰剝
J26nB185_p0621b02║啄？漸回春夢自矇矓。枝頭好鳥來窗下，天外孤峰落
J26nB185_p0621b03║檻中，幾度東風吹獨坐，今朝石上詰諸公。
J26nB185_p0621b04║客舟夜雨
J26nB185_p0621b05║舉棹剛逢夜雨侵，風聲和葉戰溪陰，遠隨漁父尋歸
J26nB185_p0621b06║路，歷盡煙波見客心。紅蓼汀邊棲鷺濕，白楊堤畔臥
J26nB185_p0621b07║雲深，世間總是荒涼境，好向江天放意吟。
J26nB185_p0621b08║送僧之越
J26nB185_p0621b09║草鞋結束即飄然，踏破前村幾里煙？滿目青山開越
J26nB185_p0621b10║地，一林黃葉落吳天。探津自買雲邊棹，得句誰聞月
J26nB185_p0621b11║下舷？知爾面前山水別，不將到處作三禪。
J26nB185_p0621b12║送僧入山
J26nB185_p0621b13║雪裡相逢話竹邊，離歌又動柳堤煙，生前再會寧無
J26nB185_p0621b14║地？別後添愁自有天。杖撥亂雲知路逕，笠移明月到
J26nB185_p0621b15║林泉，素懷未必還山慊，談及人間便不然。
J26nB185_p0621b16║送雲藏住山
J26nB185_p0621b17║南北東西走一場，竟將瓢笠入山藏，芒鞋踏破參方
J26nB185_p0621b18║眼，布衲披回濟世腸。英氣卻成寒谷彩，道風偏和野
J26nB185_p0621b19║梅香，萬松林裏雲常滿，不必頻頻掩竹房。
J26nB185_p0621b20║送等呆住徑山
J26nB185_p0621b21║行盡雙溪筏不通，杖藜登岸即山中，閒時常識雲興
J26nB185_p0621b22║處，忙裡偏聞鶴唳空。頭髮養長成稚子，身心煉得作
J26nB185_p0621b23║衰翁，呆師沒點安排力，出語應如谷口風。
J26nB185_p0621b24║寄講師
J26nB185_p0621b25║一局楞嚴事若何？躬慚婬席扣禪那，因無靜默真修
J26nB185_p0621b26║力，尚有多聞狂慧魔。愛見不生因克果，心言俱直水
J26nB185_p0621b27║同波，欲詢大覺初方便，一喝臨機細揣摩。
J26nB185_p0621b28║荅可參座主
J26nB185_p0621b29║兀坐寥寥想舊容，犬聲忽爾到庭中，去時曾指春堤
J26nB185_p0621b30║約，來日當看秋蓼紅。滿徑菊香生客思，一林葉落露
J26nB185_p0621c01║家風，直須截舌還能語，撥轉宮商調自同。
J26nB185_p0621c02║過尹山，禮永隆禪師塔，追次
J26nB185_p0621c03║皇明太祖韻。
J26nB185_p0621c04║道行高標千仞松，便將烈火顯真功，多生積愛誰能
J26nB185_p0621c05║捨？宿世良緣豈偶從？一片栴檀香世界，兩行血字動
J26nB185_p0621c06║皇宮，信非般若薰修力，怎得瑩然出色空？
J26nB185_p0621c07║西園赴約
J26nB185_p0621c08║湖水湖山路正繁，不辭跋涉到西園，當年招隱曾相
J26nB185_p0621c09║許，此日探幽踐昔言。近水遙山相映帶，長林豐草絕
J26nB185_p0621c10║攀援，敢將叢席都拋卻，曳杖從茲隱石門。
J26nB185_p0621c11║偶僧居士以詩章見惠，書此荅之。
J26nB185_p0621c12║佳句咿唔口不離，恍如春酒泛酴醾，不由警枕揩磨
J26nB185_p0621c13║力，那得揮毫立就奇？衛玠善譚深自愧，子平絕倒有
J26nB185_p0621c14║誰知？從來名下無虛士，往往聞人說項斯。
J26nB185_p0621c15║贈明巖大師
J26nB185_p0621c16║片帆高掛向吳來，湖水瀰瀰眼豁開，風送白雲籠古
J26nB185_p0621c17║寺，鳥銜金粟遶香臺。道全不礙魔來擾，禍盡應知福
J26nB185_p0621c18║自回，毀譽兩忘堪住世，一輪明月絕塵埃。
J26nB185_p0621c19║示講主
J26nB185_p0621c20║從來不貴說為行，默默還須履踐真，曠劫塵緣應自
J26nB185_p0621c21║淨，等閒習氣莫容侵。一條脊骨如金鑄，百折衷腸似
J26nB185_p0621c22║銕淋，造到言窮辭絕處，再來喫棒與安心。
J26nB185_p0621c23║次韻荅叔鼎沈居士
J26nB185_p0621c24║寒燈午夜火猶清，炤著令人徹本生，光影門頭休駐
J26nB185_p0621c25║足，色聲叢裡好撐睛。不須他處求分曉，但向其中了
J26nB185_p0621c26║識情，山埜為公重指月，棒痕突出玉蟾明。
J26nB185_p0621c27║輓夾山林皋和尚
J26nB185_p0621c28║分襟角里廿餘年，遠隔溪山思罔然，將謂同條常接
J26nB185_p0621c29║麈，誰知一箭竟離弦？踏翻幻海升兜率，剔起真燈續
J26nB185_p0621c30║正傳，顧我寒林孤吊影，何時重見火中蓮？
J26nB185_p0622a01║輓福嚴費和尚
J26nB185_p0622a02║太白峰前別有年，豎幢吳越共南天，正期退老還攜
J26nB185_p0622a03║手，豈料翻身蚤息肩？林鳥變聲啼不輟，野花作色落
J26nB185_p0622a04║還旋，雖然贏我一籌去，他日綱宗孰定傳？
J26nB185_p0622a05║輓永泰模公法侄
J26nB185_p0622a06║去年留得老僧來，周折殷勤見大才，自謂百年燈有
J26nB185_p0622a07║賴，誰知一夕事都灰？青松雨折傷巢鶴，白雪晴飛痛
J26nB185_p0622a08║嶺梅，歎息祖庭賢已隱，雲堂何日鼓重雷？
J26nB185_p0622a09║張公洞
J26nB185_p0622a10║張公昔日居崖穴，愛選峰巒布室中，遺跡有軒丹灶
J26nB185_p0622a11║冷，迎賓無路白雲封。高低巧設懸空石，起伏深藏走
J26nB185_p0622a12║地龍，始信仙源在人世，到來何事覓無蹤？
J26nB185_p0622a13║玉女潭
J26nB185_p0622a14║青山疊疊樹叢叢，玉女何緣隱此中？潭水一泓澂似
J26nB185_p0622a15║鏡，野花無數映如空。只因清冷遺珠翠，長得風流伴
J26nB185_p0622a16║竹松，渴鹿趁來隨量足，年年深淺底相同。
J26nB185_p0622a17║仲春大雪
J26nB185_p0622a18║寒衣才減復加身，頭帽仍添一幅巾，窗上乍聞聲颯
J26nB185_p0622a19║颯，屋頭已見白鱗鱗。臘中到地方稱瑞，春半飛空秪
J26nB185_p0622a20║益顰，惟願蒼天息災眚，忍于斯世苦良民。
J26nB185_p0622a21║荅太平庵同塵禪人
J26nB185_p0622a22║六十餘年混世塵，為尋知己歷艱辛，乘風欲作投林
J26nB185_p0622a23║鳥，破浪欣逢出網鱗。獅窟正宜留象跡，雞園且喜絕
J26nB185_p0622a24║狐身，門開合轍非容易，唯仗懸崖撒手人。
J26nB185_p0622a25║荅聖月錢居士送入天童之作，即次原韻。
J26nB185_p0622a26║祖庭主法責非輕，投老何堪任大名？自分山樗宜退
J26nB185_p0622a27║守，敢煩國士遠相迎。就途正怯三冬冷，駐錫聊安一
J26nB185_p0622a28║眾情，太白依然雲外聳，到來最喜是天晴。
J26nB185_p0622a29║過芙蓉莊，訪錢牧齋太師。
J26nB185_p0622a30║柴門流水杏花香，絕勝當年綠野堂，一代經營真事
J26nB185_p0622b01║業，片言嬉笑即文章。非因避俗居東海，且為怡神對
J26nB185_p0622b02║夕陽，放鶴養魚閒不了，樂遊原上望晨光。
J26nB185_p0622b03║贈劉啟明居士
J26nB185_p0622b04║性天忽爾識雲收，獨露蟾光皎似秋，乍見眉痕懸碧
J26nB185_p0622b05║落，還看鏡影墮清流。從教太白拋雙手，一任南泉縱
J26nB185_p0622b06║兩眸，午夜和盤都托出，幾人於此悟根由？
J26nB185_p0622b07║贈髻珠嚴公
J26nB185_p0622b08║浮世光陰若水流，霜花不覺上人頭，還丹好向真金
J26nB185_p0622b09║煉，優缽須從烈燄求。髻上一珠非易得，掌中滴乳豈
J26nB185_p0622b10║能酬？直須吐出如山嶽，亙古凝然事始周。
J26nB185_p0622b11║寄湛淵耆德
J26nB185_p0622b12║道眼精明學有師，自甘長隱掩柴扉，但教一念空情
J26nB185_p0622b13║界，須信渾身在寶池。定起倚闌觀菊處，閒來俯檻聽
J26nB185_p0622b14║泉時，頭頭盡契天真玅，不用從人覓指歸。
J26nB185_p0622b15║贈醫士
J26nB185_p0622b16║知公久抱活人心，築室多年指杏林，入市懸壺因病
J26nB185_p0622b17║發，還山采藥撥雲尋。往來子母無心計，配合君臣用
J26nB185_p0622b18║意深，樹德傳家持此術，靈樞註就作規箴。
J26nB185_p0622b19║山居
J26nB185_p0622b20║一從孤跡寄虞山，贏得遮頭屋數間，生死瞖空雙眼
J26nB185_p0622b21║淨，是非機息寸心閒。懶拈柏子酬僧話，獨對梅花破
J26nB185_p0622b22║老顏，更喜白雲如有意，幾回飛去又飛還？
J26nB185_p0622b23║又
J26nB185_p0622b24║放下烏藤懶出山，山中無事涉塵寰，投巢野鶴穿巖
J26nB185_p0622b25║竇，借榻閒雲擁竹關。半卷殘經完月下，一聲清磬落
J26nB185_p0622b26║松間，溪光草色全身露，不假黃金鑄面顏。
J26nB185_p0622b27║除夕
J26nB185_p0622b28║一爐松火伴山翁，坐到三更候歲終，短髮數莖強半
J26nB185_p0622b29║白，疏牙幾個大多空。年華易見更新令，人面何能駐
J26nB185_p0622b30║昔容？不向有無尋活計，杖頭花發用無窮。
J26nB185_p0622c01║遊善卷洞
J26nB185_p0622c02║五色相宣迥異常，昔賢曾向此中藏，看來突兀疑蓬
J26nB185_p0622c03║島，聽到潺湲似石梁。覓路已徵張祐句，尋蹤未裹宿
J26nB185_p0622c04║春糧，早知龍壑深無限，著屐探幽抵夕陽。
J26nB185_p0622c05║善權寺志感（有序）
J26nB185_p0622c06║寺以洞得名，後更卷為權，相傳自齊梁間開
J26nB185_p0622c07║刱，有雷書偃柏之異，至今猶存。惜乎法席久
J26nB185_p0622c08║虛，屋址半為魔民割據，因而賦此。
J26nB185_p0622c09║丹雘樓臺絕比鄰，幾多靈異出崚峋，山開帝主稱齊
J26nB185_p0622c10║武，柱記雷神識謝均。將謂完全歸法化，那知強半屬
J26nB185_p0622c11║魔民？令人睹此生惆悵，偃柏埋頭亦動嗔。
J26nB185_p0622c12║題古仙庵
J26nB185_p0622c13║欲訪仙蹤何處尋？一庵隱入白雲深，遙看石虎途中
J26nB185_p0622c14║踞，細聽泥龍木裡吟。藥杵有聲迷霧艸，丹爐無火覆
J26nB185_p0622c15║煙林，誰知即此人間世？卻望遼天朱頂禽。
J26nB185_p0622c16║贈楊總戎
J26nB185_p0622c17║寓形隨跡泊西東，總在乾坤化育中，秉鉞麾旄能事
J26nB185_p0622c18║畢，尋山問水世情融。卜居避地希高尚，轉位行權鎮
J26nB185_p0622c19║亂風，靜裡豁開空界眼，揮金振起梵王宮。
J26nB185_p0622c20║荅南廣和尚遣候，次來韻。
J26nB185_p0622c21║莫春風雨日頻來，新塔眉頭難打開，契闊未能伸寸
J26nB185_p0622c22║楮，慚惶秪為乏長才。庭空那許棲凡鳥？心冷常懷入
J26nB185_p0622c23║野梅，惟有同門老兄弟，殷殷寤寐幾多回？
J26nB185_p0622c24║壽人六十
J26nB185_p0622c25║天氣晴和晷運長，花開紅樹映華堂，長生煙裊金爐
J26nB185_p0622c26║篆，不老漿浮玉斝香。鄉里爭推鳩作杖，兒孫齊列雁
J26nB185_p0622c27║成行，衲衣林下無何祝，願採松枝一寄將。
J26nB185_p0622c28║壽人七十
J26nB185_p0622c29║兩頰硃砂色更鮮，誰知杖國是今年？松筠自茂冰霜
J26nB185_p0622c30║後，金玉應成天地先。綠水青山移白眼，黃芽紫雪出
J26nB185_p0623a01║丹田，漆園椿樹何堪羨？秪說春秋有八千。
J26nB185_p0623a02║題眼鏡
J26nB185_p0623a03║老眼昏花無可商，幸逢一物出西洋，只知去翳無真
J26nB185_p0623a04║法，豈料添明有玅方？額上帶看分早白，面前失視亂
J26nB185_p0623a05║青黃，拈針不假求穿線，運筆何憂寫隔行？助我臨軒
J26nB185_p0623a06║翻細字，好將鈿匣自珍藏。
J26nB185_p0623a07║
J26nB185_p0623a08║
J26nB185_p0623a09║
J26nB185_p0623a10║浮石禪師語錄卷十（終）