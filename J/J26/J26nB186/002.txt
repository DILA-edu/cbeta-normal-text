J26nB186_p0631a01║林野奇禪師語錄卷第二
J26nB186_p0631a02║住檇李秀水龍淵寺嗣法門人行覺等編
J26nB186_p0631a03║住浙江嘉興府福城東塔禪寺語錄
J26nB186_p0631a04║順治丁亥十一月廿四日入院。
J26nB186_p0631a05║山門。以杖指云：解脫門八字，打開沒量漢。今朝始至
J26nB186_p0631a06║賓主既已相逢，切莫停思住步。何故復以杖指云：寶
J26nB186_p0631a07║處在近便入？
J26nB186_p0631a08║佛殿。煒煒煌煌，容儀自在，禮拜燒香，不為分外。
J26nB186_p0631a09║伽藍。靈山致囑，正在此時。吾今來此，須賴護持。
J26nB186_p0631a10║祖師。這一夥漢，殃害非小，累及兒孫，至今不了。
J26nB186_p0631a11║方丈。以杖指門云：此是住持燕息之處，亦乃歷祖辨
J26nB186_p0631a12║驗之場。雖然險似虎穴魔宮，到此難以卻步。且道正
J26nB186_p0631a13║當此時，如何剖決？不入驚人浪，難逢稱意魚。
J26nB186_p0631a14║上堂。指座云：此這寶華王座，歷祖共登。山僧既忝隊
J26nB186_p0631a15║中，豈可更途易轍？便陞拈香，祝聖畢，次拈云：此瓣香，
J26nB186_p0631a16║擊不碎，撲不開，收來久矣。前曾通玄拈出，今再爇向
J26nB186_p0631a17║爐中，奉為先師密雲大和尚用酬法乳，白槌云：法筵
J26nB186_p0631a18║龍象眾，當觀第一義。問：人天交接，四眾臨筵，為人一
J26nB186_p0631a19║句，請師速道。師云：鳥飛毛落。進云：恁麼則臨濟綱宗，
J26nB186_p0631a20║今復振福城，重闡舊家風。師云：雲從龍，風從虎。進云：
J26nB186_p0631a21║禮拜和尚去也。師云：切莫錯會。乃云：第一義諦，迥絕
J26nB186_p0631a22║安排，纔擬分疏，便成窒礙。所以道：心若不異，萬法一
J26nB186_p0631a23║如；眼若不寐，諸夢自除。若是英靈漢聞，山僧恁麼道，
J26nB186_p0631a24║向文彩未彰已前，直截擔荷，卻較些子。苟若涉於塵
J26nB186_p0631a25║思，未免困於途轍。秪如不歷程途一句作麼生道？一
J26nB186_p0631a26║氣不言含有象，萬靈何處謝無私？白槌云：諦觀法王
J26nB186_p0631a27║法，法王法如是。
J26nB186_p0631a28║結制上堂。問：今日大開爐韝煆煉，聖凡煆煉，聖凡即
J26nB186_p0631a29║不問，如何是和尚底鉗鎚？師便打。進云：忽遇個沒面
J26nB186_p0631a30║孔底來，和尚如何下手？師復打，僧便喝，師又打。進云：
J26nB186_p0631b01║恁麼則棒頭有眼明如日，要識真金火裡看。師云：未
J26nB186_p0631b02║信你在。問：九旬禁足，三月安居，秪為陶鑄聖凡，忽遇
J26nB186_p0631b03║個不受煆煉底出來，如何相見？師云：打出三門外。進
J26nB186_p0631b04║云：出群須是英靈漢，敵勝還他獅子兒。師云：莫亂跳。
J26nB186_p0631b05║乃云：結則大千沙界，總結解則大千沙界。總解結解
J26nB186_p0631b06║雖殊，舉拂子云：這裡未嘗動著毫髮許。所以道：理隨
J26nB186_p0631b07║事變，寬廓非外，事得理融，寂寥非內。其間倘有一個
J26nB186_p0631b08║半個，聞山僧恁麼道，便踴身出眾道：堂頭長老不用
J26nB186_p0631b09║亂說。這裡是甚麼所在，說事說理，說內說外。直饒伊
J26nB186_p0631b10║恁麼道，山僧楖栗杖猶未放過在。何故？試玉須經火，
J26nB186_p0631b11║求珠不離泥。
J26nB186_p0631b12║臘八上堂。昔日釋迦老子十九踰城，將謂別有，及至
J26nB186_p0631b13║雪山堆坐六年，徒費辛勤。然雖夜睹明星悟去，也是
J26nB186_p0631b14║臨崖看滸眼，特地一場愁。若是英俊道流，終不作這
J26nB186_p0631b15║般去就。只如釋迦老子最初省力一句作麼生道？大
J26nB186_p0631b16║底還他根骨好，天涯何處不稱尊？
J26nB186_p0631b17║祈禳上堂：三世諸佛說不著底句，歷代祖師用不到
J26nB186_p0631b18║底機，山僧今日一并拈出。乃舉起拂子云：濬沿昆仲
J26nB186_p0631b19║還委悉麼？如委悉得，不特保令萱慈，并諸小大福長
J26nB186_p0631b20║災消，亦見從上佛祖大受用處。豈不聞道行禪師云：
J26nB186_p0631b21║吾有大病，非世所醫。有僧問曹山：古人道：吾有大病，
J26nB186_p0631b22║非世所醫。是甚麼病？山云：攢簇不得底病。僧云：一切
J26nB186_p0631b23║眾生有此病也無？山云：人人盡有。僧云：和尚還有此
J26nB186_p0631b24║病也無？山云：正覓起處不得。僧云：一切眾生為甚麼
J26nB186_p0631b25║不病？山云：眾生若病，即非眾生。僧云：未審諸佛還有
J26nB186_p0631b26║此病也無？山云：有。僧云：既有，為甚麼不病？山云：為伊
J26nB186_p0631b27║惺惺。師云：曹山老漢如此酬對，可謂不煩魏帝一丸
J26nB186_p0631b28║藥，凡痾聖病悉安痊。然雖如是，仔細揀點將來，猶涉
J26nB186_p0631b29║迷悟在。秪如不涉迷悟一句作麼生道？復舉拂子云：
J26nB186_p0631b30║將此身心奉塵剎，是則名為報佛恩。
J26nB186_p0631c01║上堂。舉金牛老子每自做飯供養僧眾。至齋時，舁飯
J26nB186_p0631c02║桶到堂前作舞，呵呵大笑云：菩薩子！喫飯來。後有老
J26nB186_p0631c03║宿拈云：大似因齋慶讚，山僧不免也著隻眼，務要諸
J26nB186_p0631c04║人共知，敢謂大似因齋賞鑒。汝等諸人要見二老宿
J26nB186_p0631c05║及山僧麼？但信手擎甌，飽餐香飯。何故？不見道：心不
J26nB186_p0631c06║負人，面無慚色。
J26nB186_p0631c07║師誕上堂：老僧年五十四，邇來全無意智，每嘗無別
J26nB186_p0631c08║思量一味，只貪瞌睡。今朝眾賢請登堂，自是不將語
J26nB186_p0631c09║默對，且道以何酬對？驀拈拄杖，卓一卓，云：還委悉麼？
J26nB186_p0631c10║若將耳聽終難會，眼處聞聲方始知。
J26nB186_p0631c11║上堂。舉朱行軍入南際寺設齋，執手爐行香云：直下
J26nB186_p0631c12║是，直下是。時有僧問：直下是甚麼軍便喝。僧云：行軍
J26nB186_p0631c13║是佛法中人，惡發作麼行？軍云：你作惡發會那？僧便
J26nB186_p0631c14║喝。行軍亦喝云：鉤在不疑之地。遂呼左右認取者僧
J26nB186_p0631c15║著。師云：行軍拈出無孔鐵鎚，當陽拋擲。若不得者，僧
J26nB186_p0631c16║明辨端倪，幾乎勞而無功。今日眾善士來此設齋，雖
J26nB186_p0631c17║無如是問答，要且不在行軍之下。正所謂男兒自有
J26nB186_p0631c18║沖天志，不向他人行處行。
J26nB186_p0631c19║梁公張行人請上堂：林下高賢，方外禪客，二六時中，
J26nB186_p0631c20║遇緣莫惑。所謂境緣無好醜，好醜起于心，萬法本閒，
J26nB186_p0631c21║為人自鬧。須知塵塵剎剎，物物頭頭，但得意遣情忘，
J26nB186_p0631c22║便見自他不隔。且道和光混俗一句作麼生道？相逢
J26nB186_p0631c23║相見呵呵笑，更有春風春又春。
J26nB186_p0631c24║上堂。昔日達磨老子云。內不放出，外不放入。心如牆
J26nB186_p0631c25║壁，可以入道。據山僧則不然，內須放出，外須放入，如
J26nB186_p0631c26║盤走珠可以入道。不見臨濟大師曰：有一人論劫在
J26nB186_p0631c27║途中不離家舍；有一人離家舍不在途中。此二人那
J26nB186_p0631c28║個合受人天供養。便下座現前。大眾！要識此二人面
J26nB186_p0631c29║目麼？驀拈拄杖卓一卓云：也不出者個消息。且道是
J26nB186_p0631c30║個甚麼消息？復卓兩卓云：龍得水時添意氣，虎逢山
J26nB186_p0632a01║勢長威獰。
J26nB186_p0632a02║上堂。檀信設齋，各須飽食，坐臥經行，不勞辨的。所謂
J26nB186_p0632a03║但有纖毫即是塵，舉意便遭魔觸擾，直須行便行，坐
J26nB186_p0632a04║便坐，卻較些子。然雖如是，切不得作無事會去。何故
J26nB186_p0632a05║風暖鳥聲，碎日高花影重？
J26nB186_p0632a06║上堂。舉普化一日同臨濟赴施主家齋，濟問：毛吞巨
J26nB186_p0632a07║海，芥納須彌，為復是神通妙用？為復法爾如然？化便
J26nB186_p0632a08║踢倒飯床。濟云：太粗生！化云：這裡是甚麼所在，說粗
J26nB186_p0632a09║說細！濟休去。次日又同赴一施主家齋，濟問：今日供
J26nB186_p0632a10║養何似昨日？化又踢倒飯床。濟云：太粗生！化云：瞎漢！
J26nB186_p0632a11║佛法說甚粗細！濟乃吐舌。師云：普化老漢如此激揚，
J26nB186_p0632a12║可謂獅子筋琴，撫之則群音絕響；若作佛法理論，何
J26nB186_p0632a13║異指鹿為馬？且道淆訛在甚麼處？驀拈拄杖，卓一卓，
J26nB186_p0632a14║云：他家自有通霄路，不用當陽指畫伊。
J26nB186_p0632a15║解制上堂。九旬禁足，三月安居，正眼看來，乃是愚癡。
J26nB186_p0632a16║本來成現事，何得自遲？疑心地但無諸所見，不妨哮
J26nB186_p0632a17║吼奮全機。不聞昔日釋迦老子初生下便解一手指
J26nB186_p0632a18║天，一手指地作大獅子吼。汝等諸人猶向這裡覓些
J26nB186_p0632a19║甚麼？驀拈拄杖，下座一時打散。
J26nB186_p0632a20║林野奇禪師語錄卷第二
J26nB186_p0632a21║蕭山縣弟子吳徹（已自）助刻