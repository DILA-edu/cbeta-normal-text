J26nB186_p0632b01║林野奇禪師語錄卷第三
J26nB186_p0632b02║住華亭船子法忍寺嗣法門人行謐等編
J26nB186_p0632b03║住浙江嘉興府秀水縣棲真禪寺語錄
J26nB186_p0632b04║順治丁亥十二月十八日入院。
J26nB186_p0632b05║山門。以杖指云：「重重寶樓閣，無礙解脫門。須從這裏
J26nB186_p0632b06║直入，不得俯首躊躇。何故？大丈夫兒合自繇。」拽杖便
J26nB186_p0632b07║入。
J26nB186_p0632b08║佛殿。「昔日釋迦老子道：『若以色見我，以音聲求我，是
J26nB186_p0632b09║人行邪道，不能見如來。』山僧道：『若不以色見，不以聲
J26nB186_p0632b10║求，亦是行邪道，不能見如來。』且作麼生得見如來？」乃
J26nB186_p0632b11║上香云：「且看新長老展拜。」
J26nB186_p0632b12║伽藍。「你無我不得，我無你不成，彼此今際會，護衛要
J26nB186_p0632b13║殷勤。」
J26nB186_p0632b14║祖師。「西天東土，這夥老賊。山僧今日，一齊捉敗，免得
J26nB186_p0632b15║諸人暗裏妄測。且道山僧有甚憑據？」乃上香云：「公驗
J26nB186_p0632b16║現在。」
J26nB186_p0632b17║方丈。以杖指云：「此是拋綸擲釣之所，擒龍捉虎之處，
J26nB186_p0632b18║一任擎頭戴角入來，不容停機顧佇。何故？擬議不來
J26nB186_p0632b19║劈脊摟，更嫌何處不風流？」
J26nB186_p0632b20║上堂，指座云：「這曲彔木上須彌燈王如來，已為諸人
J26nB186_p0632b21║說法了也。汝等還見麼？其或未然，山僧不免土上加
J26nB186_p0632b22║泥去也。」便陞座。祝聖畢，復拈香云：「此瓣香，明如杲日，
J26nB186_p0632b23║寬若太虛。今第三回爇向爐中，奉為先師密雲大和
J26nB186_p0632b24║尚用酬法乳。」維那白槌云：「法筵龍象眾，當觀第一義。」
J26nB186_p0632b25║問：「昔日臨濟大師云：『我欲於此建立黃蘗宗旨。』今日
J26nB186_p0632b26║和尚建立甚麼人宗旨？」師便打。進云：「這一棒與臨濟
J26nB186_p0632b27║是同是別？」師復打云：「汝試分析看。」進云：「通玄古佛隨
J26nB186_p0632b28║方現，棲真又見一番新。」師云：「你向甚處見得？」進云：「瞞
J26nB186_p0632b29║學人不得。」師云：「切莫詐明頭。」乃云：「等閒不欲出深雲，
J26nB186_p0632b30║何意而今逆志行？只為先人案未了，纔方掛缽又遷
J26nB186_p0632c01║▆。且喜在彼在此初無間然，若定若動元無二致，直
J26nB186_p0632c02║得四方并應高下等平，塵塵普現端倪，物物全彰正
J26nB186_p0632c03║鑑，在市盈市，居村滿村，君王以此澤及萬邦，臣宰以
J26nB186_p0632c04║此股肱王室；佛祖以此利物，士庶以此脩身。大道既
J26nB186_p0632c05║爾如斯，且道恩歸何所？」豎拂子云：「諸人還見麼？此日
J26nB186_p0632c06║鈞天無可報，故園先放一枝春。」
J26nB186_p0632c07║復舉：「法燈上堂云：『山僧本欲深棲巖竇隱遯過時，蓋
J26nB186_p0632c08║緣清涼老人有未了公案，出來為諸人了卻。』時有僧
J26nB186_p0632c09║問：『如何是未了公案？』燈打云：『祖禰不了，殃及兒孫。』僧
J26nB186_p0632c10║云：『過在甚麼處？』燈云：『過在你殃及我。』」師云：「法燈與麼
J26nB186_p0632c11║為人，可謂赤心片片。怎奈者僧飢逢王膳不能餐，辜
J26nB186_p0632c12║負法燈不少。山僧本志深棲巖竇隱遯過時，只緣先
J26nB186_p0632c13║師有未了公案，出來與諸人了卻。且道如何是未了
J26nB186_p0632c14║底公案？」喝一喝，云：「寧可截舌，莫犯國諱。」復白槌云：「諦
J26nB186_p0632c15║觀法王法，法王法如是。」
J26nB186_p0632c16║本山耆宿請上堂。「山僧日昨至此，已曾陞座，今復重
J26nB186_p0632c17║登，未嘗有過。主賓相見句，不妨重說破。」驀拈拄杖云：
J26nB186_p0632c18║「且道這個是賓是主？若作賓主相見，正是捏目生花；
J26nB186_p0632c19║不作賓主相見，亦是眼中著屑。設使總不恁麼，猶是
J26nB186_p0632c20║野狐見解。且道畢竟如何？」乃擲拄杖，高聲喚侍者云：
J26nB186_p0632c21║「與老僧收取。」
J26nB186_p0632c22║上堂。「今朝檀信設齋，供養五湖衲子，任其儘量飽餐，
J26nB186_p0632c23║切忌沾著唇齒。若或沾著些兒，酬償未有日已。所謂
J26nB186_p0632c24║生心受食，淨名早訶。我此會中，設有受食不生心者，
J26nB186_p0632c25║山僧不免拈棒打出。何故？家無白澤之圖，必無如是
J26nB186_p0632c26║妖[女*圣]。」
J26nB186_p0632c27║上堂。問：「通玄峰頂即不問，棲真堂上又重新。如何是
J26nB186_p0632c28║重新句？」師云：「雨下地濕。」進云：「恁麼則一句迥超，今古
J26nB186_p0632c29║不異。」師云：「正要汝恁麼道。」進云：「天共白雲曉，水和明
J26nB186_p0632c30║月流。」師云：「且道是何意旨？」進云：「處處洛陽花似錦，家
J26nB186_p0633a01║家盡賞上元燈。」師云：「只恐不是玉，是玉也大奇。」進云：
J26nB186_p0633a02║「和尚莫埋沒人好。」師云：「上座又錯會了也。」乃舉：「昔日
J26nB186_p0633a03║僧問雲門：『如何是超佛越祖之談？』門云：『胡餅。』雲門恁
J26nB186_p0633a04║麼答話，且道還有超佛越祖底道理也無？若道有，正
J26nB186_p0633a05║是謗他先德；若道無，又卻埋沒己靈。且作麼生判這
J26nB186_p0633a06║公案？到江吳地盡，隔岸越山多。」
J26nB186_p0633a07║上堂。「春到百花香，秋來黃葉落。吾輩參玄人，有錯有
J26nB186_p0633a08║不錯。有等學解漢，聞山僧恁麼語話，便道一切眾生
J26nB186_p0633a09║迷己為物，被物所轉，是錯；若能轉物，即同如來，是不
J26nB186_p0633a10║▆。殊不知正是拋卻甜桃果，沿山摘醋梨，要見他本
J26nB186_p0633a11║色衲僧，遠之遠矣。且道本色衲僧有甚長處？」良久，云：
J26nB186_p0633a12║「客來無茶點，蒿湯備禮儀。」
J26nB186_p0633a13║上堂。問：「繼紹門風端的旨，請師露出大家看。」師云：「一
J26nB186_p0633a14║棒打殺。」進云：「也知和尚令不虛行。」師云：「你見個甚麼
J26nB186_p0633a15║道理恁麼道？」僧便喝，師便打。乃舉：「僧問趙州：『學人乍
J26nB186_p0633a16║入叢林，乞師指示。』州云：『喫粥也未？』僧云：『喫粥了也。』州
J26nB186_p0633a17║云：『洗缽盂去。』其僧有省。」師云：「趙州老漢如此提持，可
J26nB186_p0633a18║謂書一不著畫。其僧雖則有省，正眼看來，也是無端
J26nB186_p0633a19║捏目。山僧如此批判，汝等諸人還見趙州老漢麼？」乃
J26nB186_p0633a20║云：「漆桶！歸堂去。」下座。
J26nB186_p0633a21║上堂。問：「師翁所托千觔擔，今日分明付阿誰？」師云：「無
J26nB186_p0633a22║可付者。」僧展手云：「便將無可付的來。」師云：「未肯打你
J26nB186_p0633a23║在。」僧便喝，師便打。進云：「又道不打。」師云：「莫作打會好。」
J26nB186_p0633a24║問：「如何是棲真境？」師云：「四野桑田。」進云：「如何是境中
J26nB186_p0633a25║人？」師云：「多見緇袍緣缽至，罕逢檀信送錢來。」進云：「人
J26nB186_p0633a26║境已蒙師指示，向上宗乘事若何？」師云：「汝但喫棒。」乃
J26nB186_p0633a27║云：「棲真初開法席，且喜衲僧雲集；今日檀信設齋，長
J26nB186_p0633a28║幼不妨飽食。若或用意參禪，究竟徒勞心力。所以先
J26nB186_p0633a29║師道：『禪不須參，道不須悟，直下承當，超佛越祖。』且道
J26nB186_p0633a30║超越一句如何舉唱？脫體無依知見外，謳歌此日樂
J26nB186_p0633b01║昇平。」
J26nB186_p0633b02║上堂。「昔日相見不談禪，今日重逢豈談道？非是山僧
J26nB186_p0633b03║沒些權宜，只為個中點即不到。所以道：『設使言前薦
J26nB186_p0633b04║得，猶是滯殼迷封；縱僥句下精通，未免觸途狂見。』須
J26nB186_p0633b05║是出格英靈，始不向此二途入作。只如不涉迷悟一
J26nB186_p0633b06║句作麼生道？嘗憶江南三月裏，鷓鴣啼處百花香。」
J26nB186_p0633b07║上堂。「大道本非男女相，只緣念異有差殊。但得不生
J26nB186_p0633b08║諸所見，了無一物可分疏。不見昔日末山尼了然開
J26nB186_p0633b09║堂，灌溪參問：『如何是末山？』了云：『不露頂。』灌云：『如何是
J26nB186_p0633b10║宋山主？』了云：『非男女相。』汝等於此如委悉得，便見日
J26nB186_p0633b11║用頭頭總非外物；其或未然，但知事逐眼前過，不覺
J26nB186_p0633b12║老從頭上來。」
J26nB186_p0633b13║上堂。「脫離塵網，異於世俗；履伽藍地，披忍辱衣。今既
J26nB186_p0633b14║放下諸緣，何須更用覓佛？不聞昔日僧問歸宗：『如何
J26nB186_p0633b15║是佛？』宗云：『不辭向汝道，汝還信否？』僧云：『和尚誠言，焉
J26nB186_p0633b16║敢不信？』宗云：『即汝便是。』僧云：『如何保任？』宗云：『一翳在
J26nB186_p0633b17║眼，空花亂墜。』新菴主還委悉麼？如未委悉，二時喫粥
J26nB186_p0633b18║喫飯，切忌碗缽作聲。」
J26nB186_p0633b19║上堂。「月望月朔，時人盡覺，唯有無陰陽地，要且未曾
J26nB186_p0633b20║省覺，須是脫略見聞者，始不妄意摸索。不摸索則且
J26nB186_p0633b21║止，且道無陰陽地如何通透？」驀拈拄杖劃一劃，云：「今
J26nB186_p0633b22║古常如白練飛，一條界破青山色。」
J26nB186_p0633b23║佛誕上堂，舉起拂子云：「大眾！還見釋迦老子在山僧
J26nB186_p0633b24║拂子頭上現身現土麼？若然見得，不復忉忉；如未見
J26nB186_p0633b25║得，不免更與打些葛藤。毘藍園裡示現受生，雙林樹
J26nB186_p0633b26║下示現入滅。雖現世人有去有來，極其本體不變不
J26nB186_p0633b27║動。且道釋迦老子憑個甚麼得恁麼自在？」復以拂子
J26nB186_p0633b28║擊香几云：「天人群生類，皆乘此恩力。」
J26nB186_p0633b29║結夏上堂。「檀信普設香饌，衲子結制安居。若或進前
J26nB186_p0633b30║求解，白棒打破頭皮。須知本分中擬親返疏，欲近轉
J26nB186_p0633c01║遠。設使總不恁麼，猶非衲僧正眼。畢竟如何？」乃仰視
J26nB186_p0633c02║云：「白鷺下田千點雪，黃鸝上樹一枝花。」
J26nB186_p0633c03║上堂。「寒則普天匝地寒，熱則普天匝地熱。須是沒量
J26nB186_p0633c04║人，寒暑侵不得。不見僧問洞山：『寒暑到來，如何迴避？』
J26nB186_p0633c05║山云：『何不向無寒暑處去？』僧云：『如何是無寒暑處？』山
J26nB186_p0633c06║云：『寒時寒殺闍黎，熱時熱殺闍黎。』又僧問一老宿：『時
J26nB186_p0633c07║節恁麼熱，向甚處迴避？』宿云：『向鑊湯爐炭裏。』僧云：『鑊
J26nB186_p0633c08║湯爐炭裏如何迴避？』宿云：『眾苦不能到。』後大慧云：『二
J26nB186_p0633c09║老宿，一人在寒暑裏垂手，一人在寒暑外垂手。寒暑
J26nB186_p0633c10║裏垂手者，不見有寒暑之相。寒暑外垂手者，通身是
J26nB186_p0633c11║寒暑。』」師云：「且道二老還有優劣也無？」驀拈拄杖云：「莫
J26nB186_p0633c12║待是非來入耳，從前知己返為讎。」
J26nB186_p0633c13║上堂。「都監昔日學儒，邇來披緇學釋。雖然儒釋不同——」
J26nB186_p0633c14║驀拈拄杖云：「不出這個消息。現前大眾還有不涉儒
J26nB186_p0633c15║釋者麼？」復卓杖云：「舉頭天外看，誰是我般人？」
J26nB186_p0633c16║解夏上堂。問：「秋初夏末即不問，不結不解事如何？」師
J26nB186_p0633c17║云：「八字打開。」進云：「覿面全彰無背向，一句無私亙古
J26nB186_p0633c18║今。」師云：「看腳下。」僧喝，師便打。進云：「一場漏逗。」師云：「自
J26nB186_p0633c19║領出去。」乃云：「山僧邇來不欲結制，切恐諸人無本可
J26nB186_p0633c20║據，只得期限九旬，務要人人瞥地。怎奈不善參詳，未
J26nB186_p0633c21║免反為鈍置。不聞睦州見僧入門，便道：『現成公案，好
J26nB186_p0633c22║與三十棒。』臨濟見僧入門便喝，德山見僧入門便棒，
J26nB186_p0633c23║看他先德無不直截提持，猶恐承當不性燥。山僧如
J26nB186_p0633c24║此告報，汝等還委悉麼？即今休去便休去，欲覓了時
J26nB186_p0633c25║無了時。」
J26nB186_p0633c26║上堂，舉：「龐公忽一日道：『難！難！難！十石油麻樹上攤。』龐
J26nB186_p0633c27║婆云：『易！易！易！如下眠床腳踏地。』靈炤云：『也不難，也不
J26nB186_p0633c28║易，飢來喫飯困來睡。』」師云：「此三人互相賣弄，將謂無
J26nB186_p0633c29║人證明，殊不顧千載之下遭人檢點。山僧如此批判，
J26nB186_p0633c30║且道為人眼在甚麼處？」良久，云：「待驢年有個新見處，
J26nB186_p0634a01║即向諸人道破。」
J26nB186_p0634a02║上堂。「佛身充滿於法界，普現一切群生前，隨緣赴感
J26nB186_p0634a03║靡不周，而恒處此菩提座。今辰齋主還見從上佛祖
J26nB186_p0634a04║於一切處轉無上法輪麼？若然見得，不獨資薦已往
J26nB186_p0634a05║雙親高登淨域，亦與從上佛祖同一受用。如未見得——」
J26nB186_p0634a06║以拂子畫一畫云：「信手畫閒千聖眼，何方慈氏不舒
J26nB186_p0634a07║顏。」
J26nB186_p0634a08║上堂，舉：「道吾至檀越家弔慰，漸源拊棺云：『生耶死耶？』
J26nB186_p0634a09║吾云：『生也不道，死也不道。』源云：『為甚麼不道？』吾云：『不
J26nB186_p0634a10║道不道。』」師云：「道吾如此答話，可謂文不加點。庚楙昆
J26nB186_p0634a11║季于斯委悉得去，劬勞深恩無不報畢。如未委悉，山
J26nB186_p0634a12║僧更與分析。一切眾生輪迴不息，皆因妄想攀緣。但
J26nB186_p0634a13║能息念忘緣，便與佛祖無異。異與不異且止。且道薦
J26nB186_p0634a14║拔一句如何舉揚？」乃舉拂子云：「不須他處尋彌勒，這
J26nB186_p0634a15║裏分明現勝身。」
J26nB186_p0634a16║結制上堂，白兆問：「未出方丈時，已覷破了也。即今無
J26nB186_p0634a17║問，請師答話。」師云：「答汝了也。」進云：「法座當軒，人天駢
J26nB186_p0634a18║集，權借一問，請師不答。」師云：「舌頭不出口。」進云：「龍生
J26nB186_p0634a19║金鳳子，衝破碧琉璃棲，真門下還許相見也無？」師云：
J26nB186_p0634a20║「不許。」進云：「因甚不許？」師打云：「且道是何道理？」進云：「有
J26nB186_p0634a21║意氣時添意氣，不風流處也風流。」便禮拜。師云：「且信
J26nB186_p0634a22║一半。」乃云：「今日緇素交羅、人天并集，耳聲眼色，無非
J26nB186_p0634a23║本地風光，淨玅體圓，初無向背，其奈薦者還稀，過於
J26nB186_p0634a24║聞見。山僧不免令汝諸人九旬禁足，三月安居，須將
J26nB186_p0634a25║三百六十骨節、八萬四千毫竅并作一個話頭，參到
J26nB186_p0634a26║羅紋結角、弓折箭盡時，是汝諸人放身命處。其或未
J26nB186_p0634a27║然，努力向前須了卻，莫教累劫受餘殃。」
J26nB186_p0634a28║上堂。問：「借塵勞而為佛事，假世相以演真乘。從緣薦
J26nB186_p0634a29║得即不問，餈盤投地意如何？」師打云：「也須喫棒。」進云：
J26nB186_p0634a30║「大抵還他肌骨好，不搽紅粉也風流。」師云：「汝見何道
J26nB186_p0634b01║理便恁麼道？」僧呈坐具云：「總在這裏。」師云：「錯認定盤
J26nB186_p0634b02║星。」乃云：「鐘鳴鼓嚮談真諦，翠竹黃花為舉揚，欲識彌
J26nB186_p0634b03║陀真面目，從來遍界不曾藏。現前大眾無不是眼開
J26nB186_p0634b04║心悟者，且道彌陀即今說甚麼法？」乃擊拂子云：「若將
J26nB186_p0634b05║耳聽終難會，眼處聞聲方始知。」
J26nB186_p0634b06║臘八上堂。「釋迦老子，當年沒志，纔擬逾城，早已失利。
J26nB186_p0634b07║不見永嘉道：『江月炤，松風吹，永夜清宵何所為？佛性
J26nB186_p0634b08║戒珠心地印，霧露雲霞體上衣。』大慧道：『好與這老漢
J26nB186_p0634b09║三十棒，何故？不合將嘗住物入衣缽下。』山僧敢道大
J26nB186_p0634b10║慧只知其一，不知其二。既是招提之物，人人有分，又
J26nB186_p0634b11║爭怪得伊？老僧恁麼批判，大似路見不平，拔劍相助。
J26nB186_p0634b12║然雖如是，待汝心肯處，是我運通時。」
J26nB186_p0634b13║師誕上堂。問：「昔日世尊降生，金蓮從地湧，寶蓋自天
J26nB186_p0634b14║垂。和尚今日華誕，有何祥瑞？」師云：「日照寒光澹。」進云：
J26nB186_p0634b15║「畢竟與世尊是同是別？」師豎拂子。進云：「恁麼則一句
J26nB186_p0634b16║頓開千聖眼，三千里外絕淆訛。」師云：「只恐不是玉。」乃
J26nB186_p0634b17║云：「昔日釋迦老子道：『未離兜率，已降皇宮；未出母胎，
J26nB186_p0634b18║度人已畢。』已是八字打開，和盤托出了也。若是英俊
J26nB186_p0634b19║道流，何更忉忉？然雖如是，山僧見處也要諸人委悉。
J26nB186_p0634b20║威音那畔，只在目前，觸目分明，了無二致。恁麼也得，
J26nB186_p0634b21║不恁麼也得，恁麼不恁麼總得。且道山僧憑個甚麼？
J26nB186_p0634b22║自從踏斷千差路，便向毘盧頂上行。」
J26nB186_p0634b23║元旦上堂。「元正啟祚，本無量數，萬物咸新，吾道亦亨。
J26nB186_p0634b24║應時納祐，脫略聲臭，慶無不宜，不涉迷悟。」驀拈拄杖
J26nB186_p0634b25║云：「動容揚古路，不墮悄然機。」
J26nB186_p0634b26║解制上堂。「棲真今日大開門戶，小大獅兒聽其去住。
J26nB186_p0634b27║前途被人拶著，切忌躊躇罔措。直須驀面咬伊，以免
J26nB186_p0634b28║喚作狐兔。若或爪牙未全，還須這裏乳哺，且待氣勝
J26nB186_p0634b29║力強，始好騰身縱步。即今可有奮迅底麼？」拈杖卓云：
J26nB186_p0634b30║「出群須是英靈漢，敵勝還他獅子兒。」
J26nB186_p0634c01║上堂。「昔日黃面老子道：『三界無安，猶如火宅，眾苦充
J26nB186_p0634c02║滿，甚可怖畏。』這般說話，大似晴乾開水道，無事設曹
J26nB186_p0634c03║司，未免令人兢兢業業。山僧則不然，三界安如三禪
J26nB186_p0634c04║天，眾樂充滿無怖畏。只憑這滴真甘露，四生九有悉
J26nB186_p0634c05║清涼。」卓拄杖，下座。
J26nB186_p0634c06║上堂。「『道遠乎哉？觸事而真；聖遠乎哉？體之即神。』古德
J26nB186_p0634c07║如此提持，雖則𡎺著磕著，凜凜風生，應物現形，如月
J26nB186_p0634c08║映水。其奈金屑雖貴，落眼成翳。若是過量人，終不作
J26nB186_p0634c09║這般去就。要識過量人麼？人從陳州來，不得許州信。」
J26nB186_p0634c10║為大渠璧長老繼絕上堂。「山僧昔居通玄，也曾分燈
J26nB186_p0634c11║數餘，不憶一燈忽滅，今朝復為燃之。」乃舉衣拂云：「現
J26nB186_p0634c12║前大眾還見麼？以此分付明輝去，大千沙界永光輝。」
J26nB186_p0634c13║上堂。「日日是好日，時時是好時，緇素參玄客，任運莫
J26nB186_p0634c14║乖違。所謂執之失度，必入邪路；放之自然，體無去住。
J26nB186_p0634c15║諸人還委悉麼？如未委悉——」擲拂子云：「放待冷來看。」
J26nB186_p0634c16║上堂。「山僧出外月餘，禪房寮舍孤冷，今朝法鼓聲喧，
J26nB186_p0634c17║草木昆蟲俱惺。觀音大士顏開，釋迦老子歡允。」驀卓
J26nB186_p0634c18║杖云：「過去諸如來，斯門已成就。」復卓杖云：「現在諸菩
J26nB186_p0634c19║薩，今各入圓通。」又卓一卓云：「未來脩學人，當依如是
J26nB186_p0634c20║法。然雖如是，若無舉鼎拔山力，千里烏騅不易騎。」
J26nB186_p0634c21║結夏上堂。「古人道：『祖師心印，狀似鐵牛之機，去即印
J26nB186_p0634c22║住，住即印破。』如此提持，大似隔靴抓癢，有甚快樂處？
J26nB186_p0634c23║山僧敢道祖師心印，狀似鐵牛之機，去也不印住，住
J26nB186_p0634c24║也不印破，去住聽憑伊，以免其顛錯。汝等諸人還甘
J26nB186_p0634c25║麼？若或未甘，三條椽下七尺單前薦取好。」
J26nB186_p0634c26║上堂。「遍明禪人冒暑遠來，懇請山僧舉揚般若答報
J26nB186_p0634c27║劬勞深恩。若論此事，直下無啟口處。記得古德道：『遊
J26nB186_p0634c28║江海，涉山川，尋師訪道為參禪，自從識得曹溪路，了
J26nB186_p0634c29║知生死不相關。』遍明禪人還識曹溪路麼？若然識得，
J26nB186_p0634c30║不獨答報劬勞深恩，亦見六祖大師面目；其或未然，
J26nB186_p0635a01║山僧不免更為指陳。」驀拈拄杖云：「水歸巨海波濤靜，
J26nB186_p0635a02║雲到蒼梧氣象閑。」
J26nB186_p0635a03║商尊玄長老貢法衣上堂。拈起衣云：「須知此領闊袈
J26nB186_p0635a04║裟，拈來不費纖毫力，從今搭上左肩頭，大地有情俱
J26nB186_p0635a05║饒益，驅耕奪食乃慣嘗，務要兒孫赤骨律，雖然分化
J26nB186_p0635a06║各一方——」以拂子擊香几云：「共誦般若波羅蜜。」
J26nB186_p0635a07║解夏上堂。「汝等剋期取證，大似黠兒落節。直饒意遣
J26nB186_p0635a08║情忘，怎如放下安貼？今朝布袋口開，聽憑往南之北，
J26nB186_p0635a09║雖然如是，也須自肯。何故？字經三寫，烏焉成馬。」
J26nB186_p0635a10║上堂。「佛以一音演說法，眾生隨類各得解。」乃舉拂云：
J26nB186_p0635a11║「汝等還見古佛面目麼？」擊香几云：「還聞說法麼？若能
J26nB186_p0635a12║聞處精明、見處透脫，穢土淨邦，無非正覺，即此正覺
J26nB186_p0635a13║也須吐卻。秪如薦拔一句又作麼生？莫謂內宮慈氏
J26nB186_p0635a14║遠，時聞一陣藕花香。」
J26nB186_p0635a15║結制上堂。「汝等來此結制，切忌以佛覓佛，縱然覓得
J26nB186_p0635a16║相應，究竟乃是自屈。若是英俊道流，不消彈指證入。
J26nB186_p0635a17║然雖如是，入之一字，吾不喜聞。」
J26nB186_p0635a18║上堂。「月半已前，密密綿綿；月半已後，疏而不漏。正當
J26nB186_p0635a19║十五日，毋固亦毋必，檀信辦香饈，一飽忘得失。且道
J26nB186_p0635a20║將何報答？」乃舉拂云：「秪將這柄越塵拂，切祝檀那無
J26nB186_p0635a21║盡春。」
J26nB186_p0635a22║上堂。「歸源性不二，方便有多門。所謂圓通不開生藥
J26nB186_p0635a23║舖，單單只賣死貓頭，撞著一個無思算，喫著通身冷
J26nB186_p0635a24║汗流。汝等可曾喫著也未？如曾喫著，慶快平生。如未
J26nB186_p0635a25║喫著，好來山僧手裏請棒喫。」
J26nB186_p0635a26║元旦上堂。「正月元日，群象光熙，緇白大眾，慶無不宜。
J26nB186_p0635a27║山僧今讚祝，遍界悉無虞。且道慶讚一句，如何舉揚？」
J26nB186_p0635a28║擊拂子云：「八方霢霂無為化，四海謳歌樂太平。」
J26nB186_p0635a29║貢法衣上堂。問：「如何是祝壽一句？」師云：「爐煙結篆。」僧
J26nB186_p0635a30║云：「不會。」師云：「恰好。」僧禮拜，師云：「錯。」乃云：「披福田衣，坐
J26nB186_p0635b01║法空座，梯航九有，津濟四生。」乃舉拂云：「全憑這個威
J26nB186_p0635b02║光，不向他處流轉，會得途中受用，不會世諦流布。會
J26nB186_p0635b03║與不會總拈卻，定動卷舒無不樂，以此慶檀那，壽算
J26nB186_p0635b04║等南嶽。」
J26nB186_p0635b05║順治己丑冬，受寧郡當道并諸鄉紳，請住天童。上堂，
J26nB186_p0635b06║拈疏示眾云：「權衡佛祖，丕贊宗猷，惟憑這個威光，便
J26nB186_p0635b07║爾聲和響順。既然符到奉行，豈可囊藏被蓋？」又云：「曹
J26nB186_p0635b08║溪的旨、少室真機，總在這裏。欲令四眾普聞，須煩一
J26nB186_p0635b09║一剖露。」宣畢，師云：「宴息深村不幾時，又移瓶錫入雲
J26nB186_p0635b10║峓，非是老來無定力，生平慣聽業風吹。雖然如是，要
J26nB186_p0635b11║且去而無去意，住亦無住情，去住儼似雲閑，定動宛
J26nB186_p0635b12║如谷響。曾無向背，焉用拘留？去住既不隨他，卷舒畢
J26nB186_p0635b13║竟繇已。正恁麼時作麼生道？宿鵬欲展摩霄翅，誰顧
J26nB186_p0635b14║奔騰六合雲。」
J26nB186_p0635b15║住湖州府地藏禪院語錄
J26nB186_p0635b16║當道護法并諸鄉紳請上堂，師以杖指座云：「從上先
J26nB186_p0635b17║德於這曲彔木上曲盡機宜，頂𩕳一句未曾道著。山
J26nB186_p0635b18║僧今日橫草不拈、豎草不拔，且貴正眼流通。」便陞，拈
J26nB186_p0635b19║香祝聖畢，乃云：「第一義諦，周遍一切，非染非淨，非實
J26nB186_p0635b20║非虛，五目不睹其形，四辯莫談其狀。非智可知，非識
J26nB186_p0635b21║可識。須是言語道斷、心行處滅，始有相應分。所以道
J26nB186_p0635b22║『天何言哉？四時行焉，地何言哉？萬物生焉。君何言哉？
J26nB186_p0635b23║無為而治。』四海晏清，群情安寢，草木昆蟲無不乘其
J26nB186_p0635b24║恩力。且道林下道人，以何報答？」良久，云：「蒲團燕止無
J26nB186_p0635b25║餘事，永日寥寥賀太平。」
J26nB186_p0635b26║上堂。「吾有一句，普天匝地，舉似諸人，切莫擬議。大眾！
J26nB186_p0635b27║且道是甚麼句？」便下座。
J26nB186_p0635b28║程太守請上堂。問：「第一義諦即不問，未審人王法王
J26nB186_p0635b29║是同是別？」師云：「坐斷舌頭。」進云：「秪如今辰太守大人
J26nB186_p0635b30║請和尚唱無生曲，還許學人湊泊也無？」師云：「許。」進云：
J26nB186_p0635c01║「恁麼則天高群象正，海闊百川朝。」師云：「理合如是。」問：
J26nB186_p0635c02║「五派綱宗即不問，大開爐韝事如何？」師便打。進云：「煆
J26nB186_p0635c03║凡成聖又作麼生？」師復打。進云：「棒頭迸出金剛眼，昆
J26nB186_p0635c04║蟲草木盡沾恩。」便禮拜。師云：「切莫詐明頭。」乃云：「今朝
J26nB186_p0635c05║結制起七，汝等切忌外覓，但捨內根外塵，管取剎那
J26nB186_p0635c06║證入。翻轉業識塵勞，總成解脫道力。如得執卸情忘，
J26nB186_p0635c07║白棒還須痛喫。何故？真金須假紅爐煆，一回入火一
J26nB186_p0635c08║回新。」
J26nB186_p0635c09║上堂。問：「鳴鐘撾鼓，喚醒江畔；魚龍棒喝，臨時捉敗。穴
J26nB186_p0635c10║中狐兔豎拂拈槌明甚麼邊事？」師云：「高著眼。」進云：「即
J26nB186_p0635c11║此一句，千古希聞。且道是堂奧中事？門庭邊事？」師云：
J26nB186_p0635c12║「截舌三斷。」進云：「恁麼則苕溪波湧曹溪脈，地藏今開
J26nB186_p0635c13║臨濟宗。」師云：「一任卜度。」乃云：「山僧橫拈楖栗，無論凡
J26nB186_p0635c14║聖俱打。雖然太煞傷慈，以免說真道假。怎奈知恩者
J26nB186_p0635c15║少，負恩者多。此間若有一個半個瞥爾知歸，山僧未
J26nB186_p0635c16║肯放過。何故？為人須為徹，殺人須見血。若是英俊道
J26nB186_p0635c17║流，自然因指識月。」乃舉拂云：「且道是指是月？」遂擲下
J26nB186_p0635c18║云：「相逢自有知音知，何必春風動天地。」
J26nB186_p0635c19║上堂。「酒肆茶坊，三門佛殿，萬象森羅，吾道一貫。二繇
J26nB186_p0635c20║一有，一亦莫守。任運度年華，共慶無何有。」遂擊拂子，
J26nB186_p0635c21║下座。
J26nB186_p0635c22║上堂。「倚天長劍，凜凜寒威。」以拂子劃一劃，云：「劃破塵
J26nB186_p0635c23║勞結網，截斷生死根株，直得上無攀仰，下絕己躬，淨
J26nB186_p0635c24║裸裸，脫羅籠，赤灑灑，離向背，出沒卷舒，定動圓轉，仔
J26nB186_p0635c25║細檢點將來，猶未是衲僧脫略處。秪如脫略一句作
J26nB186_p0635c26║麼生道？披簑側立千峰外，引水澆蔬五老前。」
J26nB186_p0635c27║上堂。「不慕諸聖，不重己靈底人，始受得人天供養，與
J26nB186_p0635c28║他佛祖為師，到處為祥為瑞。且道將何利物？」擊拂子
J26nB186_p0635c29║云：「秪憑這柄越塵拂，為雨為霖遍九垓。」
J26nB186_p0635c30║上堂。問：「昔日棲真，今朝度生，未審是同是別？」師云：「橫
J26nB186_p0636a01║穿碧落。」進云：「如何是度生境？」師云：「門臨綠水。」「如何是
J26nB186_p0636a02║境中人？」師云：「往來不斷。」進云：「人境已蒙師指示，向上
J26nB186_p0636a03║一句事如何？」師打一拂子云：「喫得棒也未？」進云：「千峰
J26nB186_p0636a04║勢到嶽邊止，萬派聲歸海上消。」師云：「閑言語。」乃云：「無
J26nB186_p0636a05║垢淨戒光，遍滿河沙界，不離見聞緣，迥超聲色外。然
J26nB186_p0636a06║雖如是，若論過量人，亦不作此解。所謂纔有一絲頭，
J26nB186_p0636a07║便有一絲頭。秖如脫盡廉纖，不涉迷悟一句，如何舉
J26nB186_p0636a08║揚？」驀拈拄杖云：「一把柳絲收不得，和煙搭在玉欄干。」
J26nB186_p0636a09║解制上堂。「結制三七餘日，汝等似覺頑疲，不若豁開
J26nB186_p0636a10║門戶，一任南北東西。倘能信腳踏著，復來呈解，莫遲
J26nB186_p0636a11║拶著，如解翻身轉。」驀拈拄杖云：「三臺須是大家催。」
J26nB186_p0636a12║師過利濟，請上堂。「緇白大眾，胸次莫惑，至道無難，唯
J26nB186_p0636a13║嫌揀擇，拈來便用，超宗越格。如或停機佇思，出他陰
J26nB186_p0636a14║界不得。且道越格一句如何舉揚？」拈杖劃一劃云：「巨
J26nB186_p0636a15║靈抬手無多子，分破華山千萬重。」
J26nB186_p0636a16║林野奇禪師語錄卷第三
J26nB186_p0636a17║（秀水縣秋涇太平坊信士金行▆▆室田氏、唐氏；
J26nB186_p0636a18║孫二郎俞淨隆，同室金氏，法名明覺，男永庚；
J26nB186_p0636a19║龔世華，同室周氏，虞承祖，同室夏明悅；金有
J26nB186_p0636a20║忠法名上安，同室鍾氏；徐明煦母超福；施繼
J26nB186_p0636a21║宗，同室顧氏；錢忠憲，同室楊氏；梁義，同室王
J26nB186_p0636a22║氏，法名明心；周吉，同室宗氏，法名明慧、明宗；
J26nB186_p0636a23║曹師沈茂仟，同室吳氏，法名明源；優婆夷施
J26nB186_p0636a24║氏，法名明明，羅門顧氏，法名行明；虞道昇，同
J26nB186_p0636a25║室鄒氏；黃門楊氏，法名明心。　　眾信仝助刻）