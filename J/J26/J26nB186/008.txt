J26nB186_p0652c01║林野奇禪師語錄卷第八
J26nB186_p0652c02║住檇李秀水龍淵寺嗣法門人行覺等編
J26nB186_p0652c03║詩偈
J26nB186_p0652c04║示慈水董寄塵
J26nB186_p0652c05║偶憶當年無盡老，一見東林便契好，若非兜率痛針
J26nB186_p0652c06║錐，安能脫卻鶻臭襖？近來緇素參玄人，孜孜悉向途
J26nB186_p0652c07║中討，縱然贏得舌頭滑，究竟何嘗有分曉？山僧如此
J26nB186_p0652c08║苦叮嚀，務要英賢大了了，倘能直下肯承當，便是吾
J26nB186_p0652c09║門鎮家寶。
J26nB186_p0652c10║酬念尼王海憲（并序）
J26nB186_p0652c11║來偈甚嘉，但云大知識前，不欲絲毫相讓，雖見
J26nB186_p0652c12║為道真切，其奈熟習未忘，正所謂以所知心測
J26nB186_p0652c13║度如來圓覺境界，如取螢火燒須彌山，終不能
J26nB186_p0652c14║著。特步原韻，以博一笑。
J26nB186_p0652c15║從來個事絕疏親，領略還須過量人，識鎖未開徒有
J26nB186_p0652c16║辯，情關脫落豈妨顰？但拋學解空諸蘊，便契元初不
J26nB186_p0652c17║二因。可惜瞑眸拍未惺，當天猶問雪山辰。
J26nB186_p0652c18║寄上洋肖泉高邑侯
J26nB186_p0652c19║幽鳥飛來息殿墀，悄然向日竟忘饑。不因拽杖沿廊
J26nB186_p0652c20║翫，焉識蒼梅吐玉時。為報檀那鳴法鼓，欣拈麈尾示
J26nB186_p0652c21║緇兒。這回猛唱無聲曲，咸謂名公亞子期。
J26nB186_p0652c22║寄懷岸生陶太史
J26nB186_p0652c23║往歲攜笻到越城，樓頭喜鵲也曾鳴，笠瓢有意依崖
J26nB186_p0652c24║壑，翰館無心顧客情。不問投林何處僻，惟思晤面罄
J26nB186_p0652c25║丹誠。從前痛弊紛紜起，尚待維摩慰我寧。
J26nB186_p0652c26║答獻吉沈文學
J26nB186_p0652c27║輕帆短棹逐春臨，喜慰緇衣燕翠林，未問芒鞋何處
J26nB186_p0652c28║遠？先施華翰致情深。墨香尚惺塵中目，禪寂應明物
J26nB186_p0652c29║外心，如到坐忘諸念息，還須更用頂門針。
J26nB186_p0652c30║步空林遠兄韻（并序）
J26nB186_p0653a01║先師去世十週，法社雖未衰落，較昔遠矣。惟兄
J26nB186_p0653a02║道誼頗切，步韻酬之。
J26nB186_p0653a03║析櫁聞來已十秋，每思象季不勝愁，代申歷祖援沉
J26nB186_p0653a04║手，等與群生豁兩眸。素志尚懷恩擬報，緇門安得淚
J26nB186_p0653a05║無流？先師靈骨如星日，何用追尋枉荷鍬？
J26nB186_p0653a06║留雪獅子
J26nB186_p0653a07║從空產下一獰獅，張口仰天欲噉誰，利爪未申狐兔
J26nB186_p0653a08║伏，冷眸纔展鳥猿怌。因憐素質通霄臥，始識無心向
J26nB186_p0653a09║外馳。來日寒威如愈勝，還留於此踞丹墀。
J26nB186_p0653a10║送謐書記住蓮華峰
J26nB186_p0653a11║當年有個祥菴主，曾主蓮華最上峰。喜子而今仍踐
J26nB186_p0653a12║跡，將來卓立振吾宗。
J26nB186_p0653a13║壬午秋招二隱謐書記
J26nB186_p0653a14║當年送子住蓮華，今日招來也不差，腳下且無絲線
J26nB186_p0653a15║絆，他年吾道可承家。
J26nB186_p0653a16║丙戌秋勉自閒覺書記
J26nB186_p0653a17║年來法道甚澆漓，珍重吾徒善護持，直待風雲雷電
J26nB186_p0653a18║合，始堪為我直提撕。
J26nB186_p0653a19║與白兆新書記
J26nB186_p0653a20║曹溪一脈絕支離，紹續還他越格兒。此際汝能肩任
J26nB186_p0653a21║去，逢人須用逆風吹。
J26nB186_p0653a22║與奯石周西堂
J26nB186_p0653a23║年來徵詰了無私，聽子深雲穩處棲，異日倘能恢我
J26nB186_p0653a24║道，但將無孔笛橫吹。
J26nB186_p0653a25║與雲父遍侍者
J26nB186_p0653a26║終日憨憨近斗牛，了無餘慮掛心頭，等閒父子一團
J26nB186_p0653a27║聚，不風流處也風流。
J26nB186_p0653a28║與道安靜都監
J26nB186_p0653a29║濟地家風汝已曉，入林瓦鼎宜支早，將來如遇問禪
J26nB186_p0653a30║賓，好拈白棒當頭掃。
J26nB186_p0653b01║與破夢辨西堂
J26nB186_p0653b02║正法瞎驢已滅卻，而今何更說傳持？秪有現成一著
J26nB186_p0653b03║子，倒用橫拈任汝施。
J26nB186_p0653b04║與雪菴如西堂
J26nB186_p0653b05║從上已來白拈賊，相承未有不越格。子今既入其隊
J26nB186_p0653b06║中，好唱胡笳十八拍。
J26nB186_p0653b07║與芥子彌書記
J26nB186_p0653b08║邇來法道不堪聞，荷任還須特達人，異日風雲如湊
J26nB186_p0653b09║合，為我扶起破沙盆。
J26nB186_p0653b10║與印月琳菴主
J26nB186_p0653b11║曩時有個末山尼，曾道本無男女相，觀汝機用不下
J26nB186_p0653b12║渠，好與後人作榜樣。
J26nB186_p0653b13║示程純甫
J26nB186_p0653b14║曾到君家坐許時，不將臭口話支離，而今太白重相
J26nB186_p0653b15║見，依舊橫分八字眉。
J26nB186_p0653b16║示章靜觀
J26nB186_p0653b17║等閒啜茗醒雙眸，何必寅昏向紙求，但得胸中取捨
J26nB186_p0653b18║盡，不難騎鶴上楊州。
J26nB186_p0653b19║送慧初禪人居山
J26nB186_p0653b20║痛憶而今末法時，深雲掛缽甚相宜，但能一念萬年
J26nB186_p0653b21║去，莫問當年馬簸箕。
J26nB186_p0653b22║別嘉禾闇齋黃公、埽菴譚公、曾城汪公諸護法
J26nB186_p0653b23║兩載村居意始舒，綸竿未許謾垂瀦，而今舞棹浙東
J26nB186_p0653b24║去，太白潭深有巨魚。
J26nB186_p0653b25║留別棲真眾禪德
J26nB186_p0653b26║麟濱古寺綠陰深，老幼緇兒可適情。無奈江東春信
J26nB186_p0653b27║迫，難教客夢頓然成。
J26nB186_p0653b28║偶宿乾元
J26nB186_p0653b29║欲識乾元初闢人，細看墨跡卻凝神。前賢未盡當年
J26nB186_p0653b30║詠，病衲何妨續舊賓。
J26nB186_p0653c01║示看一關主
J26nB186_p0653c02║聞說終朝誦法華，須知門外有三車，而今不必生驚
J26nB186_p0653c03║怖，遍界無非長者家。
J26nB186_p0653c04║示賓化上座
J26nB186_p0653c05║等閒識得自家底，日用施為無不宜，此際既逢華誕
J26nB186_p0653c06║日，何妨禮佛著緇衣。
J26nB186_p0653c07║瑞初侍者母難日乞偈書示
J26nB186_p0653c08║往歲萱慈此日憂，一聲㘞地始無愁，而今為報劬勞
J26nB186_p0653c09║切，圓頂方袍出眾流。
J26nB186_p0653c10║示直指禪德募佛龕
J26nB186_p0653c11║危坐虛堂久默然，也須檀信力莊嚴，此時若不欣然
J26nB186_p0653c12║施，竊恐將來少福田。
J26nB186_p0653c13║示省如禪人募齋僧
J26nB186_p0653c14║普賢妙行遍河沙，日用頭頭渾不差，汝今有志期其
J26nB186_p0653c15║行，彼此同歸不二家。
J26nB186_p0653c16║勉即香徒養母
J26nB186_p0653c17║諸緣放下侍萱慈，莫管人間歲月移，但得晨昏無倦
J26nB186_p0653c18║念，勝他人贈百齡詩。
J26nB186_p0653c19║示樵野養母
J26nB186_p0653c20║搆得數椽傍水邊，不將形影被人牽，等閒一味無私
J26nB186_p0653c21║樂，相對萱慈已熟言。
J26nB186_p0653c22║復益城姚中丞（諱宗文，附來偈四首）
J26nB186_p0653c23║他人盡喜花開，獨我喜看花落，遣去萬紫千紅，依
J26nB186_p0653c24║舊春風草閣。
J26nB186_p0653c25║看得五臟玲瓏，此際方成回向，為問面壁老僧，眼
J26nB186_p0653c26║光可在壁上。
J26nB186_p0653c27║認錯生死路頭，說出去來閒話，惹得一世人忙，終
J26nB186_p0653c28║日求籤打卦。
J26nB186_p0653c29║竹林謾作秋聲，牛背莫吹短笛，待我聽徹西風，說
J26nB186_p0653c30║與西風端的。
J26nB186_p0654a01║一念未生已前，何嘗見花開落？以其觸境情生，誤認
J26nB186_p0654a02║春風草閣。
J26nB186_p0654a03║此事本來現成，安得更用回向？欲識達磨老子，眼光
J26nB186_p0654a04║不獨壁上。
J26nB186_p0654a05║要識生死路頭，居常莫說閒話，但能息慮忘緣，不用
J26nB186_p0654a06║求籤打卦。
J26nB186_p0654a07║如得任性浮沉，牧子何妨吹笛？莫待聽徹西風，西風
J26nB186_p0654a08║早已端的。
J26nB186_p0654a09║武塘輓君謨周孝廉
J26nB186_p0654a10║昔年曾共詠梅詞，誰料幽香伴冷泥？今日重來階下
J26nB186_p0654a11║立，難將淚眼視空枝。
J26nB186_p0654a12║示福嵩禪人書華嚴經（并序）
J26nB186_p0654a13║福嵩禪人於閒暇娛戲毘盧性海，書此華嚴大
J26nB186_p0654a14║教，蓋令大地有情發明事事無礙之大旨，作未
J26nB186_p0654a15║來之饒益，豈心思言議可涯量哉？偈曰：
J26nB186_p0654a16║法界勝樂，援毫揮紙，普賢大士，全彰妙體。一點一畫，
J26nB186_p0654a17║昭著分明；釋迦老子，不隔一塵。若禮若誦，意莫定動，
J26nB186_p0654a18║但恁麼去，人天供重。
J26nB186_p0654a19║示念佛僧
J26nB186_p0654a20║覿體彌陀，何須尋覓？未作意前，花開蓮實。
J26nB186_p0654a21║贊
J26nB186_p0654a22║觀音像（君謨周孝廉請）
J26nB186_p0654a23║倚石危坐，惟其自肯，默對淨瓶，眉目俱惺。口中雖不
J26nB186_p0654a24║吐名言，尚許弱楊落疏影。
J26nB186_p0654a25║送子觀音像（王亦含居士請）
J26nB186_p0654a26║大士之責，有感即赴，娑婆界裏，乃其熟處。但能瞻敬
J26nB186_p0654a27║日無疲，自然克紹有佳兒。
J26nB186_p0654a28║又（默雲行耀請）
J26nB186_p0654a29║群情多仰護，為合此方機，妙耳三真實，尋聲慣恰時。
J26nB186_p0654a30║又（密脩禪人請）
J26nB186_p0654b01║跏趺默危坐，妙耳自圓通，應赴曾無間，隨觀露舊容。
J26nB186_p0654b02║泛海觀音像（司空高寓公諱承埏請）
J26nB186_p0654b03║無緣慈力，隨機赴感，從古至今，未嘗疏懶。此時若不
J26nB186_p0654b04║泛蓮舟，誰使魚龍開正眼？
J26nB186_p0654b05║達磨像（曉初智侍者請）
J26nB186_p0654b06║者員穿耳客，獨坐甚威猛，引此東土兒，類彼西胡種。
J26nB186_p0654b07║曉初禪子可認渠，將來省得眼𥉵瞇。
J26nB186_p0654b08║三教聖人像（居士朱象輝請）
J26nB186_p0654b09║燕坐幽齋，不若樹下，默播淳風，助無為化。
J26nB186_p0654b10║三大士泛海像（念祖高文學，諱佑釲，請）
J26nB186_p0654b11║此三大士，曾無定跡，雖泛蓮舟，未嘗固必。以其為度
J26nB186_p0654b12║諸沉迷，故向煙波宣秘密。
J26nB186_p0654b13║密雲老和尚像（給諫蔣楚珍，諱鳴玉，請）
J26nB186_p0654b14║這個白髮老子，吾曾遭伊鈍置，至今痛恨難忘，所以
J26nB186_p0654b15║素無迴避。然雖面面相覿，要且弗容籌議，只得信意
J26nB186_p0654b16║瞻依，方乃不求而示，卻請蔣公挂之高齋，一任時人
J26nB186_p0654b17║呼名喚字。
J26nB186_p0654b18║又（循直禪人請）
J26nB186_p0654b19║者位尊慈，乃我本師，開雙碧眼，別無所知。等閒問著
J26nB186_p0654b20║個中事，劈面攔腮痛下錐。
J26nB186_p0654b21║又（圓融禪人請）
J26nB186_p0654b22║吾師之面，素未嘗藏，於四威儀，弗涉閒忙。若欲不分
J26nB186_p0654b23║寒暑供，也須旦暮幾懷香。
J26nB186_p0654b24║又（無倚禪人請）
J26nB186_p0654b25║極欲誦師，卻非言表，未動舌前，已話墮了。既難可贊，
J26nB186_p0654b26║亦難可貌。聊且命筆打個之遶，墨花點點撲頭顱，不
J26nB186_p0654b27║知香味噴多少。
J26nB186_p0654b28║又（體真禪德請）
J26nB186_p0654b29║橫拈楖栗杖，主持本分宗，掃除玄解路，振起禹門風。
J26nB186_p0654b30║邇來四海說禪者，盡出吾師爐韝中。
J26nB186_p0654c01║又（能銓禪人請）
J26nB186_p0654c02║掃其玄解，去其偏淺，捨先師外，孰開正眼？而今雖見
J26nB186_p0654c03║續不亂，竊恐將來翻舊臉。
J26nB186_p0654c04║自像（自閒覺首座請）
J26nB186_p0654c05║者漢素性脫灑，應接那涉機思，無論貴賤問著，一味
J26nB186_p0654c06║白棒提持。年來老大甚疲極，且喜擔任有親兒。
J26nB186_p0654c07║又（破顏祖首座請）
J26nB186_p0654c08║者漢久近尊宿，未嘗容說道理，所以向來接人，一味
J26nB186_p0654c09║棒頭直指。弗論貴賤智愚，從教冤入骨髓，切囑破顏
J26nB186_p0654c10║莫效伊，效伊日後怨無已。
J26nB186_p0654c11║又（商尊玄維那請）
J26nB186_p0654c12║者川巴老，棒頭甚辣，勘辨方來，無不痛劄，非是逞俊
J26nB186_p0654c13║如斯，切恐兒孫不拔。
J26nB186_p0654c14║又（純樸汶監寺請）
J26nB186_p0654c15║通玄汶監寺，曾喫吾痛棒，以痛恨難忘，描寫這形狀。
J26nB186_p0654c16║請歸供在蓮峰頂，一任青紅華爛放。
J26nB186_p0654c17║又（普應禪人請）
J26nB186_p0654c18║者禿子無定體，有時嗔，有時喜。其喜也，詞氣溫和；其
J26nB186_p0654c19║嗔也，卒風暴雨。個樣沒繩僧，供養他怎底？普公寫此
J26nB186_p0654c20║乞吾題，信手揮來話不虛。
J26nB186_p0654c21║又（尼月朗請）
J26nB186_p0654c22║者川子，素樸直，凡定動，忘得失，邇來拈杖打人頭，直
J26nB186_p0654c23║欲時人盡豁眸。
J26nB186_p0654c24║聞已上座小像
J26nB186_p0654c25║孤松之下，默坐甚安。非不欲伴，志不容攀。擬把石幢
J26nB186_p0654c26║高卓豎，那許聲韻落人間。
J26nB186_p0654c27║六如禪德小像
J26nB186_p0654c28║如意既然在握，不妨信步經行。倘若撞著露柱，還須
J26nB186_p0654c29║照顧面門。
J26nB186_p0654c30║溈山養拙上座像（慈恒禪人請）
J26nB186_p0655a01║久聞者漢，曾近先師，其後嗣法，五兄之兒，操守甚真
J26nB186_p0655a02║實，妙悟許誰知？雖則法任遺其傳，道行何嘗減一絲？
J26nB186_p0655a03║程宏先請題母影
J26nB186_p0655a04║治家素有法，節操若冰霜，孝子及賢孫，劬勞永不忘。
J26nB186_p0655a05║既爾憶其慈，自是懷其養，女中之丈夫，千古之標榜。
J26nB186_p0655a06║黃魯山像
J26nB186_p0655a07║魯山居士，喜自燕處，雖持白拂，未嘗浪語。試問六旬
J26nB186_p0655a08║已前，且道是誰伴侶？
J26nB186_p0655a09║曾城汪進士像
J26nB186_p0655a10║瘦竹不滿數枝，且喜根壓危石。雖然不在深雲，君子
J26nB186_p0655a11║可以燕息。倘時輩見賢思齊，好與道：吾這裏多少安
J26nB186_p0655a12║適。
J26nB186_p0655a13║錢聖月侍密老和尚步趨圖
J26nB186_p0655a14║老人雖見不語，其聲已播四方，騷客執杖隨後，想曾
J26nB186_p0655a15║抖擻詩腸。如有借問渠何適，但道：偶然散步翫滄桑。
J26nB186_p0655a16║王亦含居士長君南伯文學遺像
J26nB186_p0655a17║孝子由來不蹔違，何須分外想容儀？但將情念輕拋
J26nB186_p0655a18║卻，晨夕殷勤侍有期。
J26nB186_p0655a19║佛事
J26nB186_p0655a20║通玄掛板
J26nB186_p0655a21║舉起板云：「此乃從上佛祖之權衡，亦乃今時衲僧之
J26nB186_p0655a22║巴鼻，功超曠劫，德播今時。拈來禪室，光新用處，群情
J26nB186_p0655a23║聳耳，不整而整，不齊而齊，不嚴而嚴，不令而令。擊開
J26nB186_p0655a24║解脫門，顯示正法眼。且道正法眼作麼生顯？」遂懸板
J26nB186_p0655a25║云：「兵隨印轉，將逐符行。」
J26nB186_p0655a26║棲真掛新鑄雲板
J26nB186_p0655a27║師以杖指板云：「頑銅鈍銕，釵釧瓶盤，烈燄鼎中，融為
J26nB186_p0655a28║一汁。好手鑄成一片，自當舉用乘時，今逢結夏良辰，
J26nB186_p0655a29║高懸雲廚之外。禪悅法喜，悉賴均資，四聖六凡，亦假
J26nB186_p0655a30║饒益。」復指板云：「劫石有消日，洪音無盡時。」
J26nB186_p0655b01║掛鐘板
J26nB186_p0655b02║師舉板云：「此二上座，樸素端莊，迥超眾表，輝騰今古，
J26nB186_p0655b03║光庇群情。以此表帥叢林，無眾不齊；以此播揚祖道，
J26nB186_p0655b04║無機不被；以此降伏諸魔，無魔不遠；以此蠲除戲論，
J26nB186_p0655b05║無不雍肅。且道即今舉用一句如何顯示？」遂掛板云：
J26nB186_p0655b06║「任是三頭六臂漢，也須聳聽令行時。」
J26nB186_p0655b07║又
J26nB186_p0655b08║兩手捧板云：「從上佛祖號令人天，全憑這木上座，任
J26nB186_p0655b09║是出格英靈到來，也只得結舌有分。何故？」遂掛板云：
J26nB186_p0655b10║「澤廣藏山，理能伏豹。」
J26nB186_p0655b11║天童先師密老和尚小祥，拈香云：「去年此日先師獨
J26nB186_p0655b12║行，今年此日兒孫痛甚。非謂訓誨難忘，惟念鼻孔端
J26nB186_p0655b13║正。且道以何為驗？」遂插香云：「以此為驗。」便展拜。
J26nB186_p0655b14║先老和尚九週忌辰，師至真前，高聲召眾云：「先師面
J26nB186_p0655b15║目，今不異昔。若欲見其端倪，觸目未嘗隱匿。」乃上香
J26nB186_p0655b16║云：「汝等還見麼？」遂展拜。
J26nB186_p0655b17║奠寶華朝宗和尚
J26nB186_p0655b18║「寶華法兄昔曾鄮峰聚首，其後各有前程，雖則形跡
J26nB186_p0655b19║文疏，就中未嘗間隔，與其同條生，卻不同條死。彼此
J26nB186_p0655b20║不隔處，不妨對眾舉。」遂奠茶，召眾云：「見麼？此際茶行
J26nB186_p0655b21║三奠，須知非是偶爾。嗚呼哀哉！伏惟尚饗。」
J26nB186_p0655b22║為心一師兄掩龕
J26nB186_p0655b23║「師兄師兄，昔日來無有伴，今朝去亦無侶。來去既獲
J26nB186_p0655b24║自繇，在處莫分彼此。須知藏身處沒蹤跡，沒蹤跡處
J26nB186_p0655b25║莫藏身。」乃拊龕云：「這裡從來無障礙，全體收歸不二
J26nB186_p0655b26║門。」遂掩卻。
J26nB186_p0655b27║為與南、指南二禪人入塔
J26nB186_p0655b28║以兩手托骨，舉左手云：「這是與南勝。」舉右手云：「這是
J26nB186_p0655b29║指南高，披緇乃有先後，歸根總在一朝。且喜同登不
J26nB186_p0655b30║二門，此回切莫外追尋。」遂置靈骨云：「不須他處覓，即
J26nB186_p0655c01║此是蓮娠。」
J26nB186_p0655c02║示一門禪人掩骨
J26nB186_p0655c03║「大家寄住在閻浮，曠劫昇沉生死流。白骨填溝無主
J26nB186_p0655c04║認，骷髏遍地有誰收？草枯幾度秋風恨，鬼哭三更夜
J26nB186_p0655c05║雨愁。普願指歸同一處，福田莫把外人求。」
J26nB186_p0655c06║為淑之禪師火
J26nB186_p0655c07║舉炬云：「淑之兄，淑之兄，生平氣宇塞寰中，開堂兩處，
J26nB186_p0655c08║獨演濟宗。今朝忽唱還鄉曲，十方世界現全容。且道
J26nB186_p0655c09║如何是現全容底道理？」攛下火炬。復以手拭目作哭
J26nB186_p0655c10║勢云：「蒼天！蒼天！」
J26nB186_p0655c11║為純一禪人火
J26nB186_p0655c12║舉炬云：「純一純一，名須稱實。果若稱實，無事不畢。雖
J26nB186_p0655c13║然本自現成，恐汝諦信未及。」攛下炬云：「吾今助汝把
J26nB186_p0655c14║火，任汝縱橫自適。」
J26nB186_p0655c15║為化城禪人火
J26nB186_p0655c16║以火炬指壇云：「寶所化城，化城寶所，左之右之，無可
J26nB186_p0655c17║不可，撒手便行，全身裸裸。恐汝未能擔當——」攛火炬云：
J26nB186_p0655c18║「吾今助汝把火。」
J26nB186_p0655c19║為一安禪人火
J26nB186_p0655c20║舉炬云：「一安須安，宜應自適。正恁麼時，莫留朕跡。汝
J26nB186_p0655c21║若未能脫灑，更與通個消息。」攛下炬云：「信腳便行休
J26nB186_p0655c22║擬議，大千沙界任縱橫。」
J26nB186_p0655c23║為慈航禪人火
J26nB186_p0655c24║舉炬云：「慈航今日解纜，切莫前思後算，直須順水張
J26nB186_p0655c25║帆，管取長安覿面。慈航上座還會麼？若然會得，橈棹
J26nB186_p0655c26║不施平坦坦。如或未會——」攛下炬云：「火光觸處難迴避，
J26nB186_p0655c27║滿航渾載絕煙霞。」
J26nB186_p0655c28║為遵道禪人火
J26nB186_p0655c29║舉炬云：「吾今為汝舉火，無異於汝調漆，信手便用，初
J26nB186_p0655c30║無朕跡。恐汝臨行忘卻，更與指個端的。」攛下炬云：「本
J26nB186_p0656a01║業不須他處覓，無痕赤手任施為。」
J26nB186_p0656a02║為中也書記火
J26nB186_p0656a03║舉火炬云：「中也上座見麼？這是昔年汝契悟底，到此
J26nB186_p0656a04║時節切勿生疑。吾今既與作證據，在處家山任所之。」
J26nB186_p0656a05║攛下炬云：「但於個裡無拘滯，再來荷任不為遲。」
J26nB186_p0656a06║為本如上座火
J26nB186_p0656a07║「少室不傳之旨，今日分明顯示。」遂舉起炬云：「如向這
J26nB186_p0656a08║裡薦得，一切總無忌諱。且道因甚如此？」攛下炬云：「天
J26nB186_p0656a09║涯非客旅，在處是家鄉。」
J26nB186_p0656a10║為滿緒典座火
J26nB186_p0656a11║以杖擊龕云：「滿典座惺惺著，從前拈鏟把杓，悉是神
J26nB186_p0656a12║通妙作。今既全身放下，不妨隨處快樂。吾今助汝把
J26nB186_p0656a13║火——」乃攛炬云：「任往天台南嶽。」
J26nB186_p0656a14║為妙圓上座火
J26nB186_p0656a15║以炬指龕云：「妙圓上座！生平行履真實，昔曾通玄喫
J26nB186_p0656a16║棒，去秋復來棲真。雖然未呈見解，知其已獲平貼。參
J26nB186_p0656a17║禪既爾有驗，老僧當與證明，今朝更助汝把火——」乃攛
J26nB186_p0656a18║炬云：「普天匝地任縱橫。」
J26nB186_p0656a19║為無念塔主火
J26nB186_p0656a20║舉起炬云：「無念塔主，生平正直，紀眾南山，了無順逆，
J26nB186_p0656a21║一旦撒手長行，可謂名稱其實，吾今為汝作證明。」遂
J26nB186_p0656a22║攛炬云：「足底優曇處處春。」
J26nB186_p0656a23║剃度徒梅竹菴瑞初祥幫刻
J26nB186_p0656a24║
J26nB186_p0656a25║
J26nB186_p0656a26║
J26nB186_p0656a27║
J26nB186_p0656a28║
J26nB186_p0656a29║
J26nB186_p0656a30║林野奇禪師語錄卷第八終
J26nB186_p0656b01║天童林野奇和尚行狀
J26nB186_p0656b02║明賜進士出身文林郎翰林院編修前左春坊庶
J26nB186_p0656b03║子兼侍讀學士掌院事纂修國史經筵日講冊封
J26nB186_p0656b04║魯藩正使正治卿中奉大夫禮部右侍郎曹勳拜
J26nB186_p0656b05║撰
J26nB186_p0656b06║師諱通奇，號林野。四川重慶府，合州人。父蔡、母余，生
J26nB186_p0656b07║於皇明萬曆乙未十二月廿六日。幼時深靜沉默，不
J26nB186_p0656b08║多言笑，眾皆異之，遇葷不食。有日者一見，輒驚，謂：「此
J26nB186_p0656b09║寧馨兒，他時當振祖佛家風。」母聞，遂不議婚。至十歲，
J26nB186_p0656b10║送本里金鍾寺道然師薙染，習諸典籍宛如夙諳，見
J26nB186_p0656b11║有凝神燕坐、齋居淵穆者，必喜敬之。蜀中風氣崇尚
J26nB186_p0656b12║有為，師每厭薄，雖居梓里，惟以參訪為懷。至十九南
J26nB186_p0656b13║遊，歷講肆十四載，南中數大老欲以大座相歸，師略
J26nB186_p0656b14║不顧。丁卯歲，息肩當湖德藏，遇毛俞諸公請演《楞嚴》，
J26nB186_p0656b15║嘆為希有，遂留掩關閱藏，義雖無疑，實有一種放不
J26nB186_p0656b16║下處，如負他人宿債。不半載，忽染痢垂危，覺生死無
J26nB186_p0656b17║嘗，瞬息異世，何暇窮年紙墨，便欲破關參尋知識。奈
J26nB186_p0656b18║毛俞諸公苦留，遂止。身雖羈縻，渴想猶馳。偶閱密雲
J26nB186_p0656b19║悟和尚語錄，看至參禪偈曰：「一念未生前，試看底模
J26nB186_p0656b20║樣。」頓覺疑情猛發，寢食俱忘。將從前所知所解一應
J26nB186_p0656b21║拋卻，詩文註疏盡投之火，如周金剛親到龍潭時也。
J26nB186_p0656b22║至庚午春，聞悟過當湖，遣護關者求開示，悟云：「教他
J26nB186_p0656b23║關中莫妄想。」師愈覺疑情熾盛，全無所知，如木人相
J26nB186_p0656b24║似。一日散步，失足墮樓，若夢初覺，會得一念未生前
J26nB186_p0656b25║面目，隨口說偈曰：「一念未生前，六戶絕消息。瞥爾揚
J26nB186_p0656b26║雙眉，大似眼無力。」遂破關，走姑蘇，見悟於清涼菴中，
J26nB186_p0656b27║便問：「學人絕跡而來，特為親近和尚。」悟云：「莫妄想。」師
J26nB186_p0656b28║云：「未審還有堂頭也無？」悟云：「看腳下。」師云：「不因漁父
J26nB186_p0656b29║引，怎得見波濤？」悟云：「休錯會。」師便禮拜。自此心意泰
J26nB186_p0656b30║然，對境逢緣，如江河之行地。辛未春，悟赴育王請，師
J26nB186_p0656c01║入室問云：「還認得學人麼？」悟云：「不認得。」師云：「也知和
J26nB186_p0656c02║尚認某甲不得。」悟云：「不識羞。」師喝，悟拈棒，師禮拜，悟
J26nB186_p0656c03║便休。是時法席雖盛，悟實雅器於師。一日茶筵，悟舉
J26nB186_p0656c04║洞山勘泰首座話索眾下語，俱不契。將撤果，師於稠
J26nB186_p0656c05║人中高聲云：「食到口邊，被人奪卻。」悟大悅，允喫茶。解
J26nB186_p0656c06║制上堂，悟舉世尊初生機緣，拽杖下座，一時打散。師
J26nB186_p0656c07║於此全身脫落，深徹棒喝之旨，自此機用軼格，牙爪
J26nB186_p0656c08║猛利，莫之敢攖。悟應天童請，師入室，悟問云：「你從甚
J26nB186_p0656c09║處來？」師拂袖便行，悟便棒。師云：「蒼天！蒼天！」爾時天童
J26nB186_p0656c10║初興，開疆闢土諸務煩劇。師雖道體恂恂，悟誡勿過
J26nB186_p0656c11║勞卒，不以懦軟成習，欣執搬運之役。一日挑瓜，悟問
J26nB186_p0656c12║云：「你揀大的挑耶？」師云：「信手拈來。」悟便休。又一日將
J26nB186_p0656c13║破碗入庫取油，悟問云：「為甚打破常住碗？」師云：「不是
J26nB186_p0656c14║某甲打破。」悟云：「因甚在你手裡？」師云：「城門失火，殃及
J26nB186_p0656c15║池魚。」悟云：「賠了碗去。」師展手便行。冬期，立師為維那，
J26nB186_p0656c16║於堂中調燮群眾整肅紀綱，往來衲子有林古佛之
J26nB186_p0656c17║稱。一日，悟入堂，見數僧不出坡，訶云：「為甚不出坡？」師
J26nB186_p0656c18║云：「俱是告假的。」悟云：「如死去，閻羅老子鐵面無情，將
J26nB186_p0656c19║汝打入鑊湯爐炭裡，牛頭馬面不容告假，又作麼生？」
J26nB186_p0656c20║師云：「心不負人，面無慚色。」乙亥冬結制，悟欲命師為
J26nB186_p0656c21║元座，或有議者以師色力欠強，師正色而言曰：「這個
J26nB186_p0656c22║不是管三軍。」遂堅辭不就。一日，悟上堂，師問云：「今日
J26nB186_p0656c23║四海衲僧雲集，各各壁立千仞，還許他諸人悟麼？」悟
J26nB186_p0656c24║云：「你還夢見麼？」進云：「悟尚不存，夢個甚麼？」悟打云：「即
J26nB186_p0656c25║今是迷是悟？」師云：「學人不在迷悟裡。」悟云：「且道在甚
J26nB186_p0656c26║麼處？」師便禮拜，悟乃休。金壇王內翰喬梓入山，一睹
J26nB186_p0656c27║師容若有宿契，即恭請掩關。師固辭，悟勉云：「佛種從
J26nB186_p0656c28║緣，勿過卻也。」爰題像送別云：「咄哉這禿！有眼如盲，有
J26nB186_p0656c29║口若啞，手拈條棒，問著便打。不知落處，問取林野。」遂
J26nB186_p0656c30║受請掩關於東禪寺。忽聞悟有溈山之行，即破關，復
J26nB186_p0657a01║入天童。未幾，悟因事出山，師隨至嘉禾，寓黃闇齋觀
J26nB186_p0657a02║察素園中，受付囑焉。時己卯秋九月也。其年春，黃夫
J26nB186_p0657a03║人夢見庭前丹桂二株，參天盛開，其兩公子俱赴秋
J26nB186_p0657a04║闈，擬係此兆，豈意選佛，昭茲媺瑞，遠近皆為仰止。顧
J26nB186_p0657a05║瑞屏宗伯同寧紹兩郡當道縉紳，再三敦請悟和尚
J26nB186_p0657a06║復返天童，冬期立師為西堂。爾時，天童氣象聿新，規
J26nB186_p0657a07║制咸備，龍象駢闐、鍛鍊之責悉皆屬之於師。庚辰六
J26nB186_p0657a08║月，辭悟住靜於餘杭之廣化寺。杖履風高，門庭孤峻，
J26nB186_p0657a09║學者登堂，莫敢攀躋。壬午秋，聞悟訃音，奔赴通玄，眾
J26nB186_p0657a10║推結席枚卜龕前，及師者三，義不容卻，乃居方丈。孫
J26nB186_p0657a11║司馬碩膚諸檀護，堅請開法。風雨晦明，歷諸艱，閱五
J26nB186_p0657a12║載，其付授者，二隱謐、自閑覺、大衢壁、博融本、慧日昇、
J26nB186_p0657a13║破顏祖、大用志、佛古聞、法澍長、雲將清、商尊玄、漢日
J26nB186_p0657a14║杲、牧菴則一十三人，所有機緣俱在全錄。平素書問
J26nB186_p0657a15║訶禁，弢藏天台，惟陳木叔司馬為所雅重，乙酉春，有
J26nB186_p0657a16║詩贈「嶺外遊雲來又去，忘年拙衲定荒嶺」之句。丙戌
J26nB186_p0657a17║秋，陳以絕命詩十二章，手書告別。師又有「才敏忠良
J26nB186_p0657a18║世少儔，赤心報國只君謀」之語，以誌悲感。通玄峰頂
J26nB186_p0657a19║高峻，衲子奔趨，殊為艱苦，師往往托病以謝往來，力
J26nB186_p0657a20║追高峰行履，無如聲聞四表，龍象聿臻，法堂寮舍尚
J26nB186_p0657a21║有未了之局，難以多聚，是以拽杖出山。丁亥冬，至嘉
J26nB186_p0657a22║禾黃觀察闇齋、高水部寓公汪進士曾城，諸縉紳檀
J26nB186_p0657a23║護請住東塔寺安期。旋為錢閣學塞菴公暨諸緇白，
J26nB186_p0657a24║請住棲真古剎。次年春，湖州當道士紳請師開戒於
J26nB186_p0657a25║護生禪院。己丑冬，寧紹台三郡當道諸紳於棲真寺
J26nB186_p0657a26║請師住天童。此時得法者空生慈、佛海雲、破夢義、乳
J26nB186_p0657a27║峰溧、白兆新、奯石周、悅可明、了悟能、捃拾學、雲峨喜
J26nB186_p0657a28║默雲耀、無礙轍、了源昭、法壇海、含章益、雲父遍、即香
J26nB186_p0657a29║觀、月瓢度十有八人。庚寅五月初三日，入天童，雲龍
J26nB186_p0657a30║風虎，百廢俱興，緇素依皈，真如怙恃。臨別棲真，四眾
J26nB186_p0657b01║號泣，若失所天。比住天童，連年荒亂，米價騰貴，人懷
J26nB186_p0657b02║憂恐。師每入堂安慰，且屢謂客司云：「萬勿阻撓方來，
J26nB186_p0657b03║此間若不容納，更向何方行乞？」五六千指處之裕如。
J26nB186_p0657b04║當師初入之年，公門如許藤葛，師一味以恬退自居，
J26nB186_p0657b05║其生端者各知慚愧。至如賦役之累，法門所憂，師與
J26nB186_p0657b06║念尼王海憲不壞世間相而譚實相，則立自運之戶。
J26nB186_p0657b07║師於東谷諸影堂，罔分臨濟與洞上，悉見鼎新之績。
J26nB186_p0657b08║道法衰晚，人多趨炎，即款客亦尚奢華。師入山，便復
J26nB186_p0657b09║悟和尚舊式，久而勿諼。冬夏，布衣草履，見有衲子輕
J26nB186_p0657b10║裘緩帶，則曰：「非吾類也。」淡泊之操，始終無間。師初恙
J26nB186_p0657b11║時，眾不以為意，師便對侍司云：「病來便作死承當，我
J26nB186_p0657b12║之報緣將盡，凡事所當決者，勿復怠緩。」忽一日，師謂
J26nB186_p0657b13║眾云：「古之住持有病，遷居延壽堂，理當然也。老僧猶
J26nB186_p0657b14║且端坐丈室，何以表率後昆？」遂設榻於新菴，杜絕酬
J26nB186_p0657b15║應，有參叩者，直掌粗拳，鉗錘倍辣。雪竇和尚問病而
J26nB186_p0657b16║至，必欲師歸方丈，師從容而返。築塔無基，堪輿擬以
J26nB186_p0657b17║新菴定穴，師聞之，斷不許可，印山乃以玲瓏一穴舉
J26nB186_p0657b18║侶，師肯之。病中機緣不能悉載。一日，自閑覺首座見
J26nB186_p0657b19║師病危，問云：「古人臨末稍頭，遺下一言半句作將來
J26nB186_p0657b20║眼，和尚即今有何垂示？」師云：「動著禍生。」覺云：「官不容
J26nB186_p0657b21║針，私通車馬。」師云：「要你多口？」覺云：「不為分外。」師驀面
J26nB186_p0657b22║一拳，覺禮拜。一日，師顧道安云：「得個正命時。」安云：「一
J26nB186_p0657b23║切尋常。」師展臂云：「得與麼瘦？」安云：「管他作麼？」師云：隨
J26nB186_p0657b24║「他去也。」安云：「何處不稱尊？」師點首，時壬辰三月廿九
J26nB186_p0657b25║日也。日輪當午，出冶從天台回，師瞪目視之，問云：「汝
J26nB186_p0657b26║來也。」冶禮拜。師云：「是恁麼時候？」冶云：「承蒙記莂，求和
J26nB186_p0657b27║尚更名。」師云：「行果圓成。」遂安祥而逝。室中先後付授
J26nB186_p0657b28║衣拂得法者、梵欽中、印山先、道安靜、破夢辯、雪菴如、
J26nB186_p0657b29║芥子彌、止休淨、三默權、物外遠、獨朗日、自安悉、肯諾
J26nB186_p0657b30║滿、松濤敏、出冶果、雲高慧、慧聞定、友雲陰、純樸汶、印
J26nB186_p0657c01║月淋十九人焉。按師僧臘四十有一，壽五十有八，全
J26nB186_p0657c02║身塔於太白玲瓏岩新菴之左。師之生平懿德令儀
J26nB186_p0657c03║無所容其贊嘆，以高弟二隱謐公與余最稱道契，憶
J26nB186_p0657c04║二十年前，師與余同年周孝廉君謨知微善，追仰清
J26nB186_p0657c05║微，緬懷亡友，所謂千里一堂，百年一日也。乃為略述
J26nB186_p0657c06║天童一脈授受之大概如此，以俟後之作者，攷鏡全
J26nB186_p0657c07║容。
J26nB186_p0657c08║
J26nB186_p0657c09║
J26nB186_p0657c10║
J26nB186_p0657c11║
J26nB186_p0657c12║
J26nB186_p0657c13║
J26nB186_p0657c14║
J26nB186_p0657c15║
J26nB186_p0657c16║
J26nB186_p0657c17║
J26nB186_p0657c18║
J26nB186_p0657c19║
J26nB186_p0657c20║
J26nB186_p0657c21║天童林野奇禪師塔銘
J26nB186_p0657c22║吳興道場山萬壽禪寺住持比丘道忞撰文
J26nB186_p0657c23║李白之送友入蜀也，則曰山從人面起，雲傍馬頭生。
J26nB186_p0657c24║其早發夔城也，則曰朝辭白帝彩雲間，千里江陵一
J26nB186_p0657c25║日還。盍蜀地山川險阻，自古記之矣！惟山峻水湍，故
J26nB186_p0657c26║其人類性剛而果決，堅忍耐苦勞，以之向道，則勇往
J26nB186_p0657c27║易於入作，殆亦風土使然。不然，或蹋殺天下人之馬
J26nB186_p0657c28║駒，間世而一出焉，斯有之。何以緇雄代作，半起蠶叢
J26nB186_p0657c29║之國？無論法眼、雲門，從金剛大士劈華嶽以分流，即
J26nB186_p0657c30║臨濟兒孫光明烜赫，統系相承以來，十傳則有東山
J26nB186_p0658a01║演，十一傳則有昭覺勤，十五傳則有臥龍，先十六傳
J26nB186_p0658a02║則有徑山範，二十四傳則有海舟慈，沿流至先師悟
J26nB186_p0658a03║和尚，閱世且三十矣，復有今林野禪師，豈五丁鑿道，
J26nB186_p0658a04║天固為法社開象龍之路與？師名通奇，林野其字也，
J26nB186_p0658a05║合州人，本姓蔡氏。生而澄靜，不類孺子，不喜肉食。時
J26nB186_p0658a06║年十歲，父母度其志向，非塵網中人，因命依金鐘寺
J26nB186_p0658a07║叔父道然為童行。十七歲剃落，性樂禪寂，然讀誦至
J26nB186_p0658a08║年十九，恥州縣僧庸碌不足尚，即慨然動他山之念。
J26nB186_p0658a09║繇是出峽南遊，猒飫江南講肆十有餘載。業息肩當
J26nB186_p0658a10║湖，方期掩室千朝，翻閱如來一代時教。俄患痢瀕死，
J26nB186_p0658a11║乃知經綸之學，非究竟法也。時先師悟和尚正王化
J26nB186_p0658a12║金粟，渴欲就參，為緇素留，不果往。適有傳粟示眾參
J26nB186_p0658a13║禪偈，師聞之，懷疑不已，極力冥搜，茫無所入。會粟過
J26nB186_p0658a14║當湖，則加額曰：「天賜我也。」亟遣僧請益，粟曰：「教伊關
J26nB186_p0658a15║中，莫妄想。」益溟涬莫測，所謂心智為竭，殆如土木偶
J26nB186_p0658a16║人者。經歲時，忽一日失足墜樓，恍然而覺，遂成偈曰：
J26nB186_p0658a17║「一念未生前，六戶絕消息。瞥爾揚雙眉，大似眼無力。」
J26nB186_p0658a18║聞粟在吳門，即日破關走金閶，不以寒暄起居玉帛，
J26nB186_p0658a19║見粟直奪角衝關，左屬橐鞬、右執鞭弭，與粟相周旋，
J26nB186_p0658a20║粟固奇之。逮明年，粟赴鄮山，師亦隨往。偶檀越入山
J26nB186_p0658a21║設茶，粟舉洞山與泰首座喫果子因緣，命眾下語諦
J26nB186_p0658a22║當方許安排。師時在眾即曰：「食到口邊，被伊奪卻。」粟
J26nB186_p0658a23║為首肯，叢林以此知名。又粟因佛誕示眾：「世尊纔出
J26nB186_p0658a24║母胎，便解指天指地。你等諸人猶向山僧擬討甚碗？」
J26nB186_p0658a25║抴拄杖下座，一時打散。師於此全身脫落，透頂透底，
J26nB186_p0658a26║無復纖機留礙。凡侍粟十年，逢場對壘，兵交刃接，每
J26nB186_p0658a27║每倒捋虎鬚，未或當仁少讓。既受囑累，猶居天童座
J26nB186_p0658a28║下。踰年，始應禹航廣化之命。至壬午秋，悟和尚示寂，
J26nB186_p0658a29║師奔赴通玄，眾議住持，枚卜同門，三卜而得師名。不
J26nB186_p0658a30║容推遜，乃繼席焉。提策方來，直據本有，雲薶雪擁，五
J26nB186_p0658b01║見冰霜，群峰讓其高寒，禪侶慕其慈嫗，雖極枯澹寂
J26nB186_p0658b02║寥，學者恒轂湊如歸。以出隊嘉禾，為闇齋黃觀察、寓
J26nB186_p0658b03║公高水部、曾城汪進士堅留，勉住東塔。未幾，移主棲
J26nB186_p0658b04║真。既而天童席虛，明州當道士紳公議歸，師復遷居
J26nB186_p0658b05║太白。前後蒞眾十年，夙興夜寐，寅畏小心，雖在安常
J26nB186_p0658b06║處順之中，每懷臨深履薄之懼，然屈申以道，持正不
J26nB186_p0658b07║阿，苟道在必申，不以利害權勢稍為貶損。方師初赴
J26nB186_p0658b08║天童山門，以夙釁搆訟在郡，郡司李欲一瞻顏色，左
J26nB186_p0658b09║右亦謂乘間得以相浼，師堅志不往。及司李耑人請
J26nB186_p0658b10║齋為一赴，然竟席未嘗片詞干訟事。其持正皆此類。
J26nB186_p0658b11║所以四坐名坊，非有子夏之先一出，輿情共舉；視彼
J26nB186_p0658b12║巧力而謀、與夫詭遇而獲者，顧不可風範一世也邪！
J26nB186_p0658b13║師應機接物，出語渾樸，不為趙昌之華、葉公之龍，徒
J26nB186_p0658b14║事藻繪以炫燿見聞。至其一二見狀中者，則所謂想
J26nB186_p0658b15║酢生液，雖未澆腸沃胃，要且使人慶快。住二年，感微
J26nB186_p0658b16║疾，眾請辭世偈，師瞋目曰：「要去便去，害甚熱大？」時有
J26nB186_p0658b17║出冶上座，求更名，師援筆書行果二字，乃曰：「行果圓
J26nB186_p0658b18║成。」遂擿筆端坐而逝。世壽五十八，僧臘四十一。塔瘞
J26nB186_p0658b19║全身於寺前新菴之左，予蓋有語封其戶矣。其門人
J26nB186_p0658b20║二隱謐、自閑覺、佛古聞來乞予銘其塔，予媿不文，無
J26nB186_p0658b21║以行達。然辱在同門，知師最悉，念非予恐師行業久
J26nB186_p0658b22║而遂湮，抑後有景行之賢，將無繇攷鏡而仰止。夫師
J26nB186_p0658b23║則予責也，乃論次其大端，序而銘之。銘曰：
J26nB186_p0658b24║達磨一宗，丕顯曹溪。南嶽衍長，曰讖於西。馬駒是育，
J26nB186_p0658b25║血染霜蹄。[跳-兆+降]𨇯一蹋，四海平夷。臨濟振興，光賁五燈。
J26nB186_p0658b26║有嚴孫子，碩大無朋。世更太白，六五親承。雲蒸霞蔚，
J26nB186_p0658b27║鳳翥龍騰。十二人中，師其後出。藞苴川僧，性實難匹。
J26nB186_p0658b28║撒手危樓，翻身楖栗。機警用圓，風雨暴疾。起坐通玄，
J26nB186_p0658b29║眾山為低。騰空漢迥，華頂雲迷。蘭滋芳甸，蕙紉春畦。
J26nB186_p0658b30║聲馳湖海，著意攀躋。櫂歌東塔，灣弄棲真。幔天布網，
J26nB186_p0658c01║萬里垂綸。鰲山連釣，丹穴齊緡。鼓須彌浪，楊渤海塵。
J26nB186_p0658c02║晚據天童，奠安太白。風漾文波，池涵素魄。逸翮摩蒼，
J26nB186_p0658c03║神魚縱澤。合浦珠還，風規猶昔。馭眾圓合，律己端方。
J26nB186_p0658c04║逢強不弱，遇柔寧剛。孤風卓卓，燁燁謙光。下無輿儓，
J26nB186_p0658c05║上無侯王。行果圓成，出世功終。破沙盆碎，正法眼空。
J26nB186_p0658c06║一錐無縫，八面玲瓏。嗣燈有人，光照無窮。
J26nB186_p0658c07║
J26nB186_p0658c08║
J26nB186_p0658c09║
J26nB186_p0658c10║
J26nB186_p0658c11║後跋
J26nB186_p0658c12║先師林和尚自出蜀，棄講歸禪，根性猛利，於道直入，
J26nB186_p0658c13║不遊紆徑。凡參叩機緣，俱載行實。至於受請倡緣，自
J26nB186_p0658c14║崇禎壬午秋，天童密師翁示寂於台之通玄寺。既虛
J26nB186_p0658c15║席，四眾堅請繼席焉。一據方丈，屆丙戌凡五臘，結制
J26nB186_p0658c16║大設洪爐，峰頂雖高寒，而衲子參尋不斷如縷。至丁
J26nB186_p0658c17║亥冬，受嘉禾東塔請。越明年戊子春，受棲真請。己丑
J26nB186_p0658c18║冬受湖州度生請。庚寅夏，赴天童景德請。迨壬辰春
J26nB186_p0658c19║三月廿九日，示微恙而逝。然五剎記室所錄上堂法
J26nB186_p0658c20║語機緣，謐今編次總有八卷。約五萬餘言。字字剿絕
J26nB186_p0658c21║命根，句句掀翻窠臼，從無一字繫縛於人。直使當下
J26nB186_p0658c22║頓入，至於入之一字，猶是敲門瓦子。是知先師十載
J26nB186_p0658c23║從無一字所說。行謐到這裏，不存一字，法脈懸絲；欲
J26nB186_p0658c24║存一字，罪犯彌天。且道畢竟如何始得恰好去？只得
J26nB186_p0658c25║向纖毫不敢動著處付梓流傳，庶千百世具眼高流
J26nB186_p0658c26║一見，與先師覿面，始不負吾師一片熱腸耳。
J26nB186_p0658c27║順治戊戌佛歡日龍淵行謐謹跋