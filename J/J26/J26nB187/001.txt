J26nB187_p0659a01║青州天岸禪師語錄序
J26nB187_p0659a02║【圖】
J26nB187_p0659a03║
J26nB187_p0659a04║
J26nB187_p0659a05║
J26nB187_p0659a06║
J26nB187_p0659a07║
J26nB187_p0659a08║
J26nB187_p0659a09║
J26nB187_p0659a10║
J26nB187_p0659a11║
J26nB187_p0659a12║
J26nB187_p0659a13║
J26nB187_p0659a14║
J26nB187_p0659a15║
J26nB187_p0659a16║
J26nB187_p0659a17║
J26nB187_p0659a18║
J26nB187_p0659b01║【圖】
J26nB187_p0659b02║
J26nB187_p0659b03║
J26nB187_p0659b04║
J26nB187_p0659b05║
J26nB187_p0659b06║
J26nB187_p0659b07║
J26nB187_p0659b08║
J26nB187_p0659b09║
J26nB187_p0659b10║
J26nB187_p0659b11║
J26nB187_p0659b12║
J26nB187_p0659b13║
J26nB187_p0659b14║
J26nB187_p0659b15║
J26nB187_p0659b16║
J26nB187_p0659b17║
J26nB187_p0659b18║
J26nB187_p0659c01║天岸昇禪師語錄目錄
J26nB187_p0659c02║序
J26nB187_p0659c03║第一卷
J26nB187_p0659c04║住青州大覺禪院語錄
J26nB187_p0659c05║第二卷
J26nB187_p0659c06║住青州大覺禪院語錄
J26nB187_p0659c07║第三卷
J26nB187_p0659c08║住青州大覺禪院語錄
J26nB187_p0659c09║第四卷
J26nB187_p0659c10║住青州大覺禪院語錄
J26nB187_p0659c11║第五卷
J26nB187_p0659c12║住青州大覺禪院語錄
J26nB187_p0659c13║第六卷
J26nB187_p0659c14║住青州大覺禪院語錄
J26nB187_p0659c15║第七卷
J26nB187_p0659c16║住青州大覺禪院語錄
J26nB187_p0659c17║第八卷
J26nB187_p0659c18║住青州大覺禪院語錄
J26nB187_p0659c19║第九卷
J26nB187_p0659c20║再住青州法慶禪寺語錄
J26nB187_p0659c21║第十卷
J26nB187_p0659c22║再住青州法慶禪寺語錄
J26nB187_p0659c23║第十一卷
J26nB187_p0659c24║再住青州法慶禪寺語錄
J26nB187_p0659c25║第十二卷
J26nB187_p0659c26║大覺首座寮秉拂
J26nB187_p0659c27║第十三卷
J26nB187_p0659c28║大覺首座寮秉拂
J26nB187_p0659c29║第十四卷
J26nB187_p0659c30║示眾
J26nB187_p0660a01║第十五卷
J26nB187_p0660a02║機緣
J26nB187_p0660a03║第十六卷
J26nB187_p0660a04║頌古
J26nB187_p0660a05║第十七卷
J26nB187_p0660a06║華嚴頌古
J26nB187_p0660a07║第十八卷
J26nB187_p0660a08║讚
J26nB187_p0660a09║第十九卷
J26nB187_p0660a10║偈
J26nB187_p0660a11║第二十卷
J26nB187_p0660a12║佛事
J26nB187_p0660a13║法語
J26nB187_p0660a14║雜著
J26nB187_p0660a15║
J26nB187_p0660a16║
J26nB187_p0660a17║
J26nB187_p0660a18║
J26nB187_p0660a19║
J26nB187_p0660a20║
J26nB187_p0660a21║
J26nB187_p0660a22║
J26nB187_p0660a23║
J26nB187_p0660a24║
J26nB187_p0660a25║
J26nB187_p0660a26║
J26nB187_p0660a27║
J26nB187_p0660a28║
J26nB187_p0660a29║
J26nB187_p0660a30║
J26nB187_p0660b01║天岸昇禪師語錄卷第一
J26nB187_p0660b02║侍者元玉記錄
J26nB187_p0660b03║住青州大覺禪院語錄
J26nB187_p0660b04║師於順治乙未春即大覺首座寮受請，於四月朔旦
J26nB187_p0660b05║眾請主院事。
J26nB187_p0660b06║佛殿。「丹霞矢上加尖，老母心頭著熱，大丈夫總不必
J26nB187_p0660b07║大人境界，普賢知禮周樂備為標格。」遂炷香，大展三
J26nB187_p0660b08║拜。
J26nB187_p0660b09║伽藍。「赫赫厥聲，濯濯厥靈，君既知我，不用叮嚀，但信
J26nB187_p0660b10║乾坤奉一人。」
J26nB187_p0660b11║祖堂。「一燈燄起，千燈續長；一瑞華開，五葉流香。新長
J26nB187_p0660b12║老又排場，嫩綠駸駸過短牆。」
J26nB187_p0660b13║據室。「據此室，行此令，坐卻佛祖咽喉，斷盡衲僧性命。
J26nB187_p0660b14║有包天括地之才，無門入作；具奪角搴旂之用，腦後
J26nB187_p0660b15║添錘。新長老不是盡法無民，滴涓竭盡滄溟裏，要見
J26nB187_p0660b16║鯨鯢浪潑天。」
J26nB187_p0660b17║拈疏。「不是學而第一，何須子曰宣揚？毛錐未動，文彩
J26nB187_p0660b18║全彰。若欲重宣此義，諦聽右經一章。」
J26nB187_p0660b19║法衣。「脫珍著敝全潮坐，青嶂辭雲入鬧藍，從此通身
J26nB187_p0660b20║俱是縛，為誰辛苦為誰甘？還有為新長老雪屈者麼？
J26nB187_p0660b21║雞足雲開慈氏還。」
J26nB187_p0660b22║法座。「法界高無量，此座高無量；法界廣無邊，此座廣
J26nB187_p0660b23║無邊。因甚同門出入者迎之不見其首，把臂共遊者
J26nB187_p0660b24║隨之莫得其後？新長老今日為諸仁揭示：一上師子，
J26nB187_p0660b25║步象王蹤，聲光落落，逼塞虛空。」遂驟步登座。
J26nB187_p0660b26║拈香。「此一瓣香，高而無上，貴而無價，奉為北闕之至
J26nB187_p0660b27║尊，敬祝無疆之聖壽，伏願德充寰宇、道洽華夷，河海
J26nB187_p0660b28║晏清、普天同慶。」次拈云：「此一瓣香，金為枝，玉為幹，從
J26nB187_p0660b29║不可思議中拈出，奉為闔國公孤宰執、一州牧伯尊
J26nB187_p0660b30║官，伏願嘉謨協贊乎皇家，願力不忘乎付屬。」復拈云：
J26nB187_p0660c01║「此一瓣香，自從七剎追隨，一十三載執侍，縣崖攃手
J26nB187_p0660c02║仍遭毒棒麤拳，絕後再穌轉喫千生萬受。既爾冤各
J26nB187_p0660c03║有頭，今日理應昭雪，人天眾前特為拈出供養，即此
J26nB187_p0660c04║堂上本師山翁大和尚，用酬法乳之恩。」維那白椎，云：
J26nB187_p0660c05║「法筵龍象眾，當觀第一義。」師云：「是義非思量分別之
J26nB187_p0660c06║所能解，非語言寂默之所能通。既不能通、又不能解，
J26nB187_p0660c07║還有向金不博金處與新長老相見者麼？」問：「釋迦說
J26nB187_p0660c08║法，多寶證明；和尚開堂，老人在席。如何是續燄連輝
J26nB187_p0660c09║句？」師云：「勒回河北千年運，直接曹谿萬派春。」進云：「如
J26nB187_p0660c10║何是提挈同條句？」師云：「玅舞不須誇遍拍，三臺須是
J26nB187_p0660c11║大家催。」進云：「如何是接引後昆句？」師云：「風行艸偃。」進
J26nB187_p0660c12║云：「昔日臨濟大師在滹沱河側住一小院，謂普化、克
J26nB187_p0660c13║符曰：『我欲於此建立黃檗宗旨，汝二人須成褫我。』祇
J26nB187_p0660c14║如師子遊行不求伴侶，因甚要人成褫？」師云：「獨掌不
J26nB187_p0660c15║浪鳴，兩掌鳴摑摑。」進云：「三日後，普化上來問曰：『和尚
J26nB187_p0660c16║前日道甚麼？』濟便打。意旨如何？」師云：「鐵輪天子寰中
J26nB187_p0660c17║敕。」進云：「三日後，克符上來問曰：『前日和尚因甚打普
J26nB187_p0660c18║化？』濟亦打。又且如何？」師云：「玉鎖重重金殿開。」進云：「今
J26nB187_p0660c19║日和尚出世，如何建立大覺宗旨？」師云：「斬釘截鐵。」進
J26nB187_p0660c20║云：「如是，則不惟善為繼述，抑且振起從上風規。」師云：
J26nB187_p0660c21║「久矣向懷。」蘧伯玉問：「提斬新條令，雨驟緇黃；整濟北
J26nB187_p0660c22║家風，雲臻士庶。正當恁麼時，如何是開堂一句？」師云：
J26nB187_p0660c23║「雷轟電掣。」進云：「師子未出窟，萬獸已潛蹤。即今出窟
J26nB187_p0660c24║也，又作麼生施設？」師云：「天高群象正，海闊百川朝。」進
J26nB187_p0660c25║云：「恁麼則道泰不傳天子令，時清休唱太平歌。」師云：
J26nB187_p0660c26║「阿誰不願？」進云：「將謂少林消息斷，桃華依舊笑春風。」
J26nB187_p0660c27║師云：「且得共相證明。」進云：「昔日寶壽開堂，三聖推出
J26nB187_p0660c28║一僧。意旨如何？」師云：「金將火試。」進云：「壽便打。復作麼
J26nB187_p0660c29║生？」師云：「玉本無瑕。」進云：「三聖道：『恁麼為人，瞎卻鎮州
J26nB187_p0660c30║一城人眼去在。』且道是肯伊？是不肯伊？」師云：「同聲相
J26nB187_p0661a01║應。」進云：「壽擿下拄杖便歸方丈。且道是為人？是不為
J26nB187_p0661a02║人？」師云：「韻出青霄。」進云：「今朝新大覺亦不用棒、亦不
J26nB187_p0661a03║瞎卻人眼，且道還有為人處也無？」師云：「相逢自有知
J26nB187_p0661a04║音知，何必清風動天地？」進云：「舊時海外風雷震，今日
J26nB187_p0661a05║臨場更作家。」師云：「不勞贊歎。」問：「高縣慧日新天外，百
J26nB187_p0661a06║億須彌入彩紅，望盡慈風今日到，萬靈俱攝一光中。
J26nB187_p0661a07║為復是把斷要津？為復是放開一線？」師云：「南斗七，北
J26nB187_p0661a08║斗八。」進云：「手執夜明符，幾箇知天曉？」師云：「確。」進云：「如
J26nB187_p0661a09║是，則龍得水時添意氣，虎逢山勢長威獰。」師云：「何用
J26nB187_p0661a10║為它人喝彩？」進云：「昔日僧問投子：『如何是一大事因
J26nB187_p0661a11║緣？』子云：『尹司空與老僧開堂。』意旨如何？」師云：「句裏無
J26nB187_p0661a12║私。」進云：「今日和尚一大事因緣聻？」師云：「腦後拔箭。」進
J26nB187_p0661a13║云：「可謂百尺嵒頭探虎穴，千尋海底攫驪珠。」師云：「罕
J26nB187_p0661a14║遇虎子。」乃云：「問答俱備，總涉繁詞。賓主歷然，未稱好
J26nB187_p0661a15║手。不見道：金不博金，水不洗水；佛不求佛，心不傳心。
J26nB187_p0661a16║是處有慈氏，華柳叢生菩薩雲；無門無善財，瓦礫遍
J26nB187_p0661a17║圓華藏界。於此信得及去，便見古釋迦不先、今彌勒
J26nB187_p0661a18║不後，如鏡炤鏡、如空合空，萬古徽猷，真風不墜。直得
J26nB187_p0661a19║如天普蓋，家家雲月是同，南北本通途而合轍；似地
J26nB187_p0661a20║普擎，在在封疆不隔，齊魯不待變而同風。然此猶是
J26nB187_p0661a21║區隅自守，未堪紹續門風。若欲倒接無根樹，振滹沱
J26nB187_p0661a22║舊日風規，橫挑海底燈，行河北斬新條令，直須撥轉
J26nB187_p0661a23║天關、掀翻地軸，糝華枯木，放出曹谿浪裏春；橫按吹
J26nB187_p0661a24║毛，活逼生蛇頭帶角；別有生機一路，不攀從上枝條，
J26nB187_p0661a25║方能遇緣即宗，隨處作主。子四生、家三界，艸偃風行；
J26nB187_p0661a26║安家國、定乾坤，珠迴玉轉。正當今日，芳猷克紹，正脈
J26nB187_p0661a27║流通，一句作麼生道？」卓拄杖，云：「寶杖撐開新日月，從
J26nB187_p0661a28║教大地眼同明。」起身，云：「本昇自揣愚蒙，學疏才淺，兼
J26nB187_p0661a29║性多戇直，復年值富強，是以決志林泉，山崖藏拙。不
J26nB187_p0661a30║意本師老和尚法幢東指、化日南移，既輿情攀輓以
J26nB187_p0661b01║無從，念河北法運之久替，特命本昇繼席。屢涕泣而
J26nB187_p0661b02║堅辭，仍為四眾攀轅，再登車而復阻。茲者重承嚴命
J26nB187_p0661b03║指呼、緇素交章勸請，開堂祝聖佛事幸周，敢將谿澗
J26nB187_p0661b04║細流增入天池浩瀚，伏願帝業日隆、金甌永固。堂上
J26nB187_p0661b05║老人德彌尊、道彌大。千秋仰慧日之高縣，現前昆仲
J26nB187_p0661b06║金為振、玉為聲；法社喜真風之不墜，緇素同明正眼，
J26nB187_p0661b07║見聞咸發勝心。久立，眾慈，伏惟珍重。」復舉：「昔日馬大
J26nB187_p0661b08║師出世江西，南嶽讓和尚問眾曰：『道一曾為眾說法
J26nB187_p0661b09║否？』眾云：『已為眾說法。』讓和尚曰：『再無人持箇消息來。』
J26nB187_p0661b10║乃命一僧至馬師座下，待馬師陞座，出問曰：『作甚麼？』
J26nB187_p0661b11║馬師云：『自從胡亂後，三十年不少鹽醬。』」師云：「義出豐
J26nB187_p0661b12║年，還它馬祖，然未免帶累南嶽和尚縣挂心頭。今日
J26nB187_p0661b13║新大覺出世，堂上老人且喜未離丈室，現前昆仲尚
J26nB187_p0661b14║乃鷺立鴛行，有華當面插，不用送語傳言，白手並空
J26nB187_p0661b15║拳，也不著鹽蘸醬。生平列列挈挈，畜得一條拄杖。遇
J26nB187_p0661b16║聖好與三十，當下空其聖量；遇凡好與三十，當下滌
J26nB187_p0661b17║其凡情。直使箇箇如師子兒，哮吼自在。且道與馬師
J26nB187_p0661b18║相去多少？」喝一喝，云：「掀翻海嶽求知己，撥轉乾坤見
J26nB187_p0661b19║太平。」復白椎，云：「諦觀法王法，法王法如是。」師卓拄杖，
J26nB187_p0661b20║下座。
J26nB187_p0661b21║當晚小參。問：「靈山佛法付王臣，敲唱須憑過量人，華
J26nB187_p0661b22║蓋今宵臨寶座，宗乘向上乞施陳。」師舉拂子，云：「有眼
J26nB187_p0661b23║皆見。」進云：「彼此相逢全意氣，攢眉何必羨淵明。」師云：
J26nB187_p0661b24║「卻被闍黎道著。」進云：「三尺莫邪橫宇宙，洗清魔佛逼
J26nB187_p0661b25║人寒。」師云：「今日親行此令。」乃云：「白雲嘗念舊嵒阿，幾
J26nB187_p0661b26║度乘風歸綠蘿，誰信業緣無避處？牽犁從此水泥拖。
J26nB187_p0661b27║既事不獲已，信口說伽陀。高地麥，後園蔬，碧桃華發
J26nB187_p0661b28║滿山坡。一自悟心人去後，幾箇迷逢達磨？」復舉：「雪峰
J26nB187_p0661b29║示眾云：『望州亭與汝相見了也，烏石嶺與汝相見了
J26nB187_p0661b30║也，僧堂前與汝相見了也。』」師云：「大小雪峰，有年無德，
J26nB187_p0661c01║屈抑多人。新長老即不然，望州亭也不須相見，烏石
J26nB187_p0661c02║嶺也不須相見，僧堂前也不須相見。何故？茫茫宇宙
J26nB187_p0661c03║人無數，那箇男兒不丈夫！」喝一喝。
J26nB187_p0661c04║請冰心雪禪師都寺上堂。「獨掌不浪鳴，兩手鳴摑摑。
J26nB187_p0661c05║提綱挈領，聲氣相求，須是雪操冰心，毋意、毋必、毋固、
J26nB187_p0661c06║毋我，方能屈尊就卑，裁成輔相，相與建法幢、相與定
J26nB187_p0661c07║宗旨。且道甚麼人能行恁麼事？打麵還它州土麥，唱
J26nB187_p0661c08║歌須是帝鄉人。」
J26nB187_p0661c09║晚參。「十方同聚會，箇箇學無為，此是選佛場，心空及
J26nB187_p0661c10║第歸。前彌勒、後釋迦，左阿難、右迦葉，大覺今日築壇，
J26nB187_p0661c11║為你諸人分茅錫土。若承受得，子牙慶遇風雲會；儻
J26nB187_p0661c12║更躊躇，浩然歸去老襄陽。」
J26nB187_p0661c13║上堂。「澗水遶山房，白雲抱幽石，此時林下人，活計天
J26nB187_p0661c14║然別。卻怪德山、臨濟，星布棋列，摝蜆撈蝦，行棒行喝，
J26nB187_p0661c15║好與捉來，朝打三千、莫打八百。因甚如此？清平世界，
J26nB187_p0661c16║不容艸竊。」
J26nB187_p0661c17║晚參。「旃檀叢林，旃檀圍繞，非其種者，鉏而去之。師子
J26nB187_p0661c18║叢林，師子圍繞，非我族類，其心必異。南來者南去、北
J26nB187_p0661c19║來者北歸，一任山門路絕、法堂艸深，真金自有真金
J26nB187_p0661c20║價，終不和沙賣與人。」
J26nB187_p0661c21║結夏，小參。「未有長行而不住，門未入，常在家中；未有
J26nB187_p0661c22║長住而不行，戶不出，遍周法界。通上下、徹古今，破明
J26nB187_p0661c23║暗、絕疏親。如是，則何生可護？何足可禁？然雖恁麼去，
J26nB187_p0661c24║未過荊棘林，謾云誇好手，平地陷多人。畢竟如何？大
J26nB187_p0661c25║象蕅絲突出，神龍鍼眼翻身。」
J26nB187_p0661c26║上堂。問：「重頒祖令，揭日月之光輝；克紹宗猷，為四生
J26nB187_p0661c27║之調御。安居結夏則不問，如何是一言天下化？」師云：
J26nB187_p0661c28║「七尺枯藤為君決。」乃云：「大丈夫秉慧劍，般若鋒兮金
J26nB187_p0661c29║剛燄，非但能摧外道心，早曾落卻天魔膽。魔膽既落，
J26nB187_p0661c30║天清地寧。三條椽下、七尺單前，一任坐臥經行，是名
J26nB187_p0662a01║禁足、是名護生。然雖如是，設遇釋迦老子現三十二
J26nB187_p0662a02║相、八十種形，喚你遊蓮華國土玅莊嚴城，你還肯去？
J26nB187_p0662a03║不肯去？」擿下拄杖，云：「不得動著，動著禍生。」
J26nB187_p0662a04║于郡侯至，請上堂。問：「為佛法金湯，必也靈山付屬；作
J26nB187_p0662a05║蒼生福佑，當知金粟種來。不滯二途，請師一句。」師云：
J26nB187_p0662a06║「閭丘親見寒山子。」進云：「昔日李駙馬問谷隱禪師云：
J26nB187_p0662a07║『某甲還參得禪不？』谷云：『參禪乃大丈夫事，非將相之
J26nB187_p0662a08║所能為。』未審意旨如何？」師云：「車不橫推。」「祇如李駙馬
J26nB187_p0662a09║從此悟去，復作麼生？」師云：「理無曲斷。」「今日若有人問
J26nB187_p0662a10║和尚：『某甲還參得禪不？』如何對它？」師云：「卻許參得。」進
J26nB187_p0662a11║云：「作家宗師，天然迥別。」師云：「太宰贊仲尼。」乃云：「以大
J26nB187_p0662a12║圓覺為伽藍，統率十方而聚會。忘尊卑、一貴賤，泯凡
J26nB187_p0662a13║聖、絕異同。各各據菩薩乘修寂滅行，性相平等、身心
J26nB187_p0662a14║安居，所謂有現宰官身者、有現比丘身者、有現居士
J26nB187_p0662a15║長者身者、有現優婆塞優婆夷身者。乘時于其中間
J26nB187_p0662a16║作大佛事，有持香積而來者、有擎拳致敬者、有散華
J26nB187_p0662a17║供養者、有焚香行道者，吹大法蠃、擊大法鼓，示最上
J26nB187_p0662a18║乘，闡第一義。」卓拄杖，云：「拄杖子涌身七多羅樹，高聲
J26nB187_p0662a19║唱言：『善哉佛子！希有佛事，我於靈山會上親見親聞，
J26nB187_p0662a20║今此一會儼然未散。』諸人還信得及麼？豐干不是閒
J26nB187_p0662a21║饒舌，閭丘親得見寒山。」復舉：「昔日李牧主請風穴和
J26nB187_p0662a22║尚于衙內度夏，普設大會，請穴上堂。纔陞座，乃曰：『祖
J26nB187_p0662a23║師心印，狀似鐵牛之機，去即印住，住即印破。祇如不
J26nB187_p0662a24║去不住，印即是？不印即是？還有人道得麼？』時有蘆陂
J26nB187_p0662a25║長老出問云：『學人有鐵牛之機，請師不搭印。』穴曰：『慣
J26nB187_p0662a26║釣鯨鯢澄巨浸，卻嗟蛙步𩥇泥沙。』陂佇思，穴喝曰：『長
J26nB187_p0662a27║老何不進語？』陂擬議，穴便打一拂子，曰：『還記得話頭
J26nB187_p0662a28║麼？』牧主曰：『信知佛法與王法一般。』穴曰：『見甚麼道理？』
J26nB187_p0662a29║牧主曰：『當斷不斷，反招其亂。』穴便下座。」師云：「風穴正
J26nB187_p0662a30║令全行，蘆陂退身賣陣，簡點將來，總讓牧主一籌。何
J26nB187_p0662b01║故？伯牙縱有高山調，不是知音也是閒。」
J26nB187_p0662b02║晚參。「從朝至莫，熱棒熱喝。萬里無雲，青天霹靂。把斷
J26nB187_p0662b03║穆陵關，全齊絕消息。有者進無門、面鐵壁，退埋身、路
J26nB187_p0662b04║已絕，便思南走吳、北走越，泣長途，血滴滴，殊不知背
J26nB187_p0662b05║水功成，拔幟還壯士，長歌入漢關。」
J26nB187_p0662b06║晚參。「它人住處我不住，三峽月明人暗渡；它人行處
J26nB187_p0662b07║我不行，逆風柁子轉江心。不是與人難共住，從來相
J26nB187_p0662b08║見不相識，大都緇素要分明，八兩還它是半斤。」拈拄
J26nB187_p0662b09║杖，云：「拄杖子憤地不平，道：『長老！休淈𣸩。智即是道，心
J26nB187_p0662b10║即是佛。船不離柁，秤不離錘。長老知處我亦知、長老
J26nB187_p0662b11║到處我亦到，松自直、棘自曲，烏自玄、鵠自白，一切現
J26nB187_p0662b12║成，何須分別？』」乃擿下拄杖，喚云：「拄杖子！」自云：「諾。」「你因
J26nB187_p0662b13║甚平地喫交？」自云：「相救，相救。」侍者拾起拄杖，師接得，
J26nB187_p0662b14║呵呵大笑，云：「將謂將謂，元來元來。」
J26nB187_p0662b15║晚參。「一二三四五六七，下坡不走快便難逢；七六五
J26nB187_p0662b16║四三二一，撥轉乾坤一勞永逸。有時逆行順取，有時
J26nB187_p0662b17║逆取順行。逆取順行也，丹霞逢院主；逆行順取也，師
J26nB187_p0662b18║子遇罽賓。只如不涉逆順一句作麼生道？知音無耳
J26nB187_p0662b19║朵，六月火邊坐。」
J26nB187_p0662b20║晚參。「雷動中天，雲行雨施。夫雷之為物也，出乎地、發
J26nB187_p0662b21║乎天，而聲揚乎太虛之內；視之無形、聽之有聲，覓之
J26nB187_p0662b22║無處、追之不及，不可以有心求、不可以無心得，蠢然
J26nB187_p0662b23║者聞之而駭驚、負疚者聞之而惕厲。諸仁者！要識臨
J26nB187_p0662b24║濟喝麼？只者是。要識德山棒麼？只者是。造物行此令
J26nB187_p0662b25║而雨施雲行，君王行此令而恩滂澤霈，臨濟、德山行
J26nB187_p0662b26║此令而象舞龍奔，大覺今日親行此令。」卓拄杖，云：「還
J26nB187_p0662b27║聞雷聲麼？」良久，云：「欲鼓蟄龍從海出，誰知走入鴨群
J26nB187_p0662b28║中。」喝一喝。
J26nB187_p0662b29║晚參。「天下無二道，聖人無二心。道遠乎哉？即事而真；
J26nB187_p0662b30║聖遠乎哉？體之即神。真之與神，猶挂脣齒。殊不知，道
J26nB187_p0662c01║也者，不可須臾離也，可離非道也。故曰：『至道無難，惟
J26nB187_p0662c02║嫌簡擇。』君子之於道也，造次必於是、顛沛必於是。於
J26nB187_p0662c03║是而知焉，之為道。上士聞道，勤而行之；中士聞道，若
J26nB187_p0662c04║存若亡；下士聞道，大笑之，不笑不足以為道。且道：如
J26nB187_p0662c05║何免得笑去？多言數窮，不如守中。」
J26nB187_p0662c06║上堂。舉：「無著禪師遊五臺，參禮文殊。至山下，投一寺
J26nB187_p0662c07║宿。遇一老翁，祇待次，問曰：『上人從何而來？』著曰：『南方
J26nB187_p0662c08║來。』翁曰：『南方佛法如何住持？』著曰：『末法比丘少奉戒
J26nB187_p0662c09║律。』翁曰：『多少眾？』著曰：『或三百、或五百。』著問曰：『此間佛
J26nB187_p0662c10║法如何住持？』翁曰：『龍蛇混雜，凡聖交參。』著曰：『多少眾？』
J26nB187_p0662c11║翁曰：『前三三，後三三。』乃命童子將玻璃盞點茶度著，
J26nB187_p0662c12║遂問曰：『南方還有者箇不？』著曰：『無。』翁曰：『尋常將甚麼
J26nB187_p0662c13║喫茶？』著無對。時天色已晚，著曰：『擬投一宿，得麼？』翁曰：
J26nB187_p0662c14║『汝有執心在，不得宿。』著曰：『某甲無執心。』翁曰：『汝曾受
J26nB187_p0662c15║戒不？』著曰：『受戒久矣。』翁曰：『既無執心，何用受戒？』遂命
J26nB187_p0662c16║童子送出門外。著見寺無額，問童子曰：『此寺因何無
J26nB187_p0662c17║額？』童子指背後金剛，著回首，忽失童子并山寺，只見
J26nB187_p0662c18║身在林中。」師云：「文殊熱謾無著，卻乃移華兼蜨至；無
J26nB187_p0662c19║著錯過文殊，已曾買石得雲饒。後來明招和尚頌曰：
J26nB187_p0662c20║『廓同沙界聖伽藍，滿目文殊接話譚，言下不知開佛
J26nB187_p0662c21║眼，回頭只見翠藍山。』要且不識無著。雪竇和尚頌曰：
J26nB187_p0662c22║『千峰蟠曲色如藍，誰謂文殊是對譚？卻笑清涼多少
J26nB187_p0662c23║眾，前三三與後三三。』要且未見文殊。諸人要見文殊
J26nB187_p0662c24║麼？大覺為你頌出：長夏山窗綠正肥，楊華偏愛逐征
J26nB187_p0662c25║蹄，關山不盡情難訴，燕子銜將水際飛。然雖如是，要
J26nB187_p0662c26║見文殊則易，要識無著則難；要識無著則易，要見大
J26nB187_p0662c27║覺則難。何也？共行把手不同途。」擊拂子，下座。
J26nB187_p0662c28║晚參。拈拄杖，云：「如世良馬，見鞭影而行。」擿拄杖，云：「鈍
J26nB187_p0662c29║鳥莫棲蘆。」便下座。
J26nB187_p0662c30║晚參。「日中必篲，操刀必割；日中不篲，是為失時。操刀
J26nB187_p0663a01║不割，失利之期。汝等朝悠悠、暮悠悠，不顧祖翁田地，
J26nB187_p0663a02║歲月如流。今有一椿喜事，勸汝同仇。杜宇啼春去，熏
J26nB187_p0663a03║風到樹頭。常住有幾畝薄田痠地，麥熟有秋，普請共
J26nB187_p0663a04║出手及時收，刀頭擔頭，東坵西坵，西來祖意，塞壑填
J26nB187_p0663a05║溝。」
J26nB187_p0663a06║晚參。問眾：「今日割麥，鎌下割得多少祖師說？」眾云：「車
J26nB187_p0663a07║推不盡。」師微笑，乃云：「學道先須要學勤，一勤百事可
J26nB187_p0663a08║能成。猶如蠶麥肥高隴，不盡登場功莫停。前日大覺
J26nB187_p0663a09║勸諸仁者割麥，蓋徹彼桑土綢繆牖戶之意。現前諸
J26nB187_p0663a10║仁有發勝心者，則安而行之；有護常住者，則利而行
J26nB187_p0663a11║之；有力不足者，則勉強而行之。雖其行之之不同，及
J26nB187_p0663a12║其成功一也。惟學道亦然，勿以鈍根而生下劣之想、
J26nB187_p0663a13║勿以敏慧而生驕矜之氣、勿以博聞強記而生滿足
J26nB187_p0663a14║之情，此三者皆非入道之基也。然則畢竟如何即得？
J26nB187_p0663a15║肯心若辦如農事，安有臨場不熟時？」
J26nB187_p0663a16║晚參。「恁麼也得，太平寰宇多奸賊；不恁麼也得，射虎
J26nB187_p0663a17║不真羽沒石；恁麼、不恁麼總得，重添腦後三斤鐵，畢
J26nB187_p0663a18║竟如何即得？截斷紅塵水一谿，衝開碧落雲千尺。」
J26nB187_p0663a19║上堂。「彌勒真彌勒，化身千百億，時時示時人，時人自
J26nB187_p0663a20║不識。因甚又道天上無彌勒，地下無彌勒？」良久，云：「誰
J26nB187_p0663a21║家別館池塘裏，一對鴛鴦畫不成？」擊拂子，下座。
J26nB187_p0663a22║晚參。「忌口自然諸病減，多情未免有時勞，貧居動便
J26nB187_p0663a23║成違順，樂得清閒一味高。古人一期方便，似覺可觀。
J26nB187_p0663a24║若到大覺門下，未放過在。何故？桶箍爆斷且自由它，
J26nB187_p0663a25║東司淨籌阿誰洗刷？」
J26nB187_p0663a26║祈雨，上堂。拈拄杖，云：「雲門拄杖子，久置之高閣，便見
J26nB187_p0663a27║塵土坌𡋯。世間焦芽敗種望救無門，今日令它興雲
J26nB187_p0663a28║吐霧看。」乃卓拄杖，云：「南山起雲，北山下雨。」顧左右，云：
J26nB187_p0663a29║「諸人各各炤顧袈裟角。」復卓一下，下座。
J26nB187_p0663a30║晚參。舉：「楚石禪師上堂云：『通身是眼，因什麼看不見？
J26nB187_p0663b01║通身是耳，因什麼聽不聞？通身是口，因什麼說不到？
J26nB187_p0663b02║通身是心，因什麼鑒不出？報恩有一道聰明神咒，布
J26nB187_p0663b03║施諸人去也。』便下座。大覺即不然，通身是眼，有什麼
J26nB187_p0663b04║看不見？通身是耳，有什麼聽不聞？通身是口，有什麼
J26nB187_p0663b05║說不到？通身是心，有什麼鑒不出？大覺也無聰明神
J26nB187_p0663b06║咒布施諸人，珍重歸堂喫茶去。」
J26nB187_p0663b07║上堂。「喫粥了也，洗缽盂去，接響承虛，其僧大悟。悟即
J26nB187_p0663b08║不無，落在第二。何也？還家盡是兒孫事，祖父從來不
J26nB187_p0663b09║出門。」
J26nB187_p0663b10║謝雨，上堂。「慈雲纔覆，殷雷遍震乎郊原；一雨普滋，萬
J26nB187_p0663b11║彙悉霑其潤澤。便見江湖澎湃，何止丘壑皆盈？廬陵
J26nB187_p0663b12║米價賤如泥，羅睺羅兒喜望外。冬瓜直儱侗，箇箇添
J26nB187_p0663b13║肥；瓠子曲彎彎，條條增大。欣逢時節，慶謝良緣。諸仁
J26nB187_p0663b14║者要知：此事亦猶農夫之望雨也。方其未雨，山焦石
J26nB187_p0663b15║裂，憂心惕慮，惟雨之是望，不可以語言計也。及其既
J26nB187_p0663b16║雨，黍秀苗興，擊壤謳歌，惟雨之是喜，不可以名狀得
J26nB187_p0663b17║也。若要如是，卻須如是；既然如是，方能如是。不見昔
J26nB187_p0663b18║日有一人悟後問古德曰：『此事本來現成，何須教學
J26nB187_p0663b19║人百計搜求？』古德曰：『若不如是，子安能有今日也？』幸
J26nB187_p0663b20║各勉旃，不煩久立。」
J26nB187_p0663b21║晚參。「法離言說，道絕方隅。大海不著死屍，龍門豈有
J26nB187_p0663b22║宿客？曹家女，美無敵，奯公妻，嬌欲滴。皓齒明璫嫁少
J26nB187_p0663b23║年，少年不解加珍惜，浪蕩天涯何日歸？室中空有人
J26nB187_p0663b24║如玉。」喝一喝。
J26nB187_p0663b25║上堂。舉：「承天嵩和尚示眾：『第一、單槍甲馬，第二、甲馬
J26nB187_p0663b26║單槍，第三、攃星排陣，第四、衣錦還鄉。』有僧便問：『如何
J26nB187_p0663b27║是單槍甲馬？』嵩云：『不是金牙作，爭能射尉遲？』僧云：『如
J26nB187_p0663b28║何是甲馬單槍？』嵩云：『金簇馬前落，樓煩喪膽魂。』僧云：
J26nB187_p0663b29║『如何是攃星排陣？』嵩云：『陣雲橫海上，未辦聖明君。』僧
J26nB187_p0663b30║云：『如何是衣錦還鄉？』嵩云：『四海無消息，回奉聖明君。』」
J26nB187_p0663c01║師云：「承天雖有圖王定亂之謀，不免為太平奸賊。大
J26nB187_p0663c02║覺無者許多般去就，卻能坐致太平。」乃豎拂子，云：「還
J26nB187_p0663c03║會麼？吾寧鬥智不鬥力，一紙賢於十萬師。」
J26nB187_p0663c04║因事上堂。「有轉凡成聖之功，方可權衡佛祖。無點鐵
J26nB187_p0663c05║成金之手，那能掌握乾坤？得大機，明大用，羽檄星馳
J26nB187_p0663c06║全殺活，善卷舒奔流度刃。有時光風霽月、有時電掣
J26nB187_p0663c07║雷轟，除此二途，向甚麼處與大覺相見？知恩者少，負
J26nB187_p0663c08║恩者多。」
J26nB187_p0663c09║晚參。「君子千里同風，因甚東山頭喚不應西山主？眼
J26nB187_p0663c10║光爍破四天下，因甚菴內人不知菴外事？」良久，云：「手
J26nB187_p0663c11║握金鞭問歸客，夜深誰共御階行？」
J26nB187_p0663c12║上堂。問：「人人本具，箇箇不無，因甚有迷有悟？」師云：「幾
J26nB187_p0663c13║人平地喫交來？」進云：「如何是悟？」師云：「貪觀天上月。」「如
J26nB187_p0663c14║何是迷？」師云：「失卻手中橈。」「正當迷悟俱忘，如何是學
J26nB187_p0663c15║人轉身句？」師云：「速禮三拜。」進云：「即今和尚陞座，有甚
J26nB187_p0663c16║佛法惠諸人？」師云：「無甚佛法見惠。」進云：「多蒙和尚指
J26nB187_p0663c17║示。」師云：「承虛接響漢。」乃曰：「欲說又成剩語，不說又成
J26nB187_p0663c18║鈍置。且道：說即是？不說即是？若道說，即今曾說甚麼
J26nB187_p0663c19║來？若道不說，現今牙齒敲嗑何？且道：是已說？是不曾
J26nB187_p0663c20║說？於此倜儻分明，方知佛法無多子；其或未然，山僧
J26nB187_p0663c21║別資一路去也。片葉飄庭際，西風何處秋？」
J26nB187_p0663c22║晚參。拈拄杖，云：「啟解脫門，開無盡藏，大包無外，細入
J26nB187_p0663c23║無間，令汝諸人一得永得、一見永見，宜各乘時飽腹
J26nB187_p0663c24║觀光，瞻仰取足。會中莫還有欠缺者麼？山僧更為平
J26nB187_p0663c25║等分付。」卓拄杖，下座。
J26nB187_p0663c26║中元供水陸，上堂。拈拄杖，云：「天人群生類，皆承此恩
J26nB187_p0663c27║力。夫此力者，如天普蓋、似地普擎，如日普炤、如風普
J26nB187_p0663c28║吹，有承此力而為佛祖身、有承此力而為天人身、有
J26nB187_p0663c29║承此力而為威德自在身、有承此力而為貧窮下劣
J26nB187_p0663c30║身。應以佛祖身得度者，即現佛祖身而為說法；應以
J26nB187_p0664a01║天人身得度者，即現天人身而為說法；應以威德自
J26nB187_p0664a02║在身得度者，即現威德自在身而為說法；應以貧窮
J26nB187_p0664a03║下劣身得度者，即現貧窮下劣身而為說法。且道：拄
J26nB187_p0664a04║杖子即今現甚麼身？說甚麼法？」卓一下，云：「劍為不平
J26nB187_p0664a05║離寶匣，藥因救病出金缾。」
J26nB187_p0664a06║解夏，小參。「疏雨滴梧桐，秋聲滿院中，炎飆驅戶牖，涼
J26nB187_p0664a07║氣入簾櫳。聚首成何事？支笻又別峰。光陰能有幾？為
J26nB187_p0664a08║子惜匆匆。敢問諸仁者：昔何所聞而來？今何所見而
J26nB187_p0664a09║去？去也，須知去處；來也，須識來處。若能去來不涉，中
J26nB187_p0664a10║道不居，直下覷透，山僧許你會得箇入門句，未會出
J26nB187_p0664a11║門句在。若是兩眼𥉌眵，來不知來處、去不知去處，是
J26nB187_p0664a12║名無地頭漢。既是無地頭漢，則業識茫茫，無本可據，
J26nB187_p0664a13║東西不辦、南北不分，依舊向三家村裏說黃道白，十
J26nB187_p0664a14║字街頭點肋點胸，山僧卻也許你。許你甚麼？許你大
J26nB187_p0664a15║膽。」
J26nB187_p0664a16║上堂。「四月十五日結也，結箇甚麼？七月十五日解也，
J26nB187_p0664a17║解箇甚麼？結亦不可得、解亦不可得，諸方老禿奴，以
J26nB187_p0664a18║此為極則。大覺者裏敢保未徹。何故？范公泉水日淵
J26nB187_p0664a19║泓，雲門山子常青碧。」
J26nB187_p0664a20║開山忌，上堂。「昔年今日此時，開山和尚已為諸人真
J26nB187_p0664a21║實揭示了也。諸人還薦得也未？若也薦得，開山和尚
J26nB187_p0664a22║與諸人同得、同失，同食息、同起居，從來不離寸步；若
J26nB187_p0664a23║也不薦，山僧借開山鼻孔，為諸人重說偈言去也。死
J26nB187_p0664a24║乃生之源、生乃死之本，若達其本源，無生亦無死。既
J26nB187_p0664a25║無生又無死，且道：即今向什麼處與開山和尚相見？」
J26nB187_p0664a26║下座，同到真前燒香上供。
J26nB187_p0664a27║晚參。「古人不唧溜，言多成漏逗，百喻不能詼，指注天
J26nB187_p0664a28║涯走。天涯走殺人，逐燄事何有？本是金毛兒，無端變
J26nB187_p0664a29║作狗，一念自知非，便解大哮吼。且知非一句如何道？
J26nB187_p0664a30║若也道得，不用畫地為牢，擔枷帶杻；若道不得，各各
J26nB187_p0664b01║向七尺單前剔起眉毛，自然有日知羞識醜。」
J26nB187_p0664b02║上堂。問：「烹佛烹祖大爐韝，鍛凡煉聖惡鉗錘，設遇箇
J26nB187_p0664b03║無面目漢，如何鍛煉？」師云：「痛與三十拄杖。」進云：「可謂
J26nB187_p0664b04║處處摧魔外，逢人善舉揚。」師云：「你還覺腦門痛麼？」進
J26nB187_p0664b05║云：「人人鼻孔撩天，箇箇腳跟點地。」師云：「飯店裏匙箸。」
J26nB187_p0664b06║問：「向上宗乘即不問，爐韝宏開事若何？」師云：「少柴沒
J26nB187_p0664b07║炭。」進云：「如是，則不費心力，坐致太平去也。」師云：「上座
J26nB187_p0664b08║正鬧在。」進云：「荊棘林中曾進步，夜明簾外早翻身。」師
J26nB187_p0664b09║云：「不易念得來。」乃云：「諸方此日開大爐韝、用大鉗錘，
J26nB187_p0664b10║一千五百，左探右窺，有者圍爐商量無賓主話、有者
J26nB187_p0664b11║聚頭高譚火燄轉大法輪，或云：『我善摧殘峻峭。』或云：
J26nB187_p0664b12║『我善銷爍玄微。』大覺門下極猒者般施為，既不商今
J26nB187_p0664b13║確古、也不添炭添煤，總有數百衲子，一任東倒西擂。
J26nB187_p0664b14║因甚如此？冷灰爆出黃金豆，卻勝諸方熱鬨禪。」
J26nB187_p0664b15║上堂。問：「古人入門便棒、進門便喝，大覺入門如何指
J26nB187_p0664b16║示？」師云：「將錯就錯。」進云：「意氣不從天地得，英雄豈藉
J26nB187_p0664b17║四時推？」師云：「你還出得大覺門也未？」進云：「龍生金鳳
J26nB187_p0664b18║子，衝破碧琉璃。」師云：「且緩緩。」問：「教中道：『二諦融通三
J26nB187_p0664b19║昧印。』如何是俗諦？」師云：「成佛作祖。」進云：「如何是聖諦？」
J26nB187_p0664b20║師云：「殺狗屠牛。」進云：「如何得融通去？」師云：「屠子成佛。」
J26nB187_p0664b21║問：「『大事未明，如喪考妣』即不問，大事已明，因甚亦如
J26nB187_p0664b22║喪考妣？」師云：「香嚴道底。」進云：「有已明大事者，和尚如
J26nB187_p0664b23║何相接？」師云：「正好喫棒。」進云：「不勞錦上更添華。」師云：
J26nB187_p0664b24║「黑地裏穿鍼。」問：「人人鼻孔撩天，箇箇腳跟點地，因甚
J26nB187_p0664b25║臨濟大師在黃檗會下喫棒？」師云：「偶然著跌。」進云：「男
J26nB187_p0664b26║兒自有衝天志，不向如來行處行。因甚大愚肋下還
J26nB187_p0664b27║拳？」師云：「翻身鷂子過新羅。」進云：「祇如黃檗，還有為人
J26nB187_p0664b28║處也無？」師云：「知音者少，負恩者多。」進云：「教外親行越
J26nB187_p0664b29║格令，五湖四海悉沾恩。」師云：「禮拜了退。」問：「鼓聲纔罷，
J26nB187_p0664b30║四眾雲臻，今日上堂有何分付？」師云：「鐵棒撐驢眼。」進
J26nB187_p0664c01║云：「為眾竭力，禍出私門。」師云：「也不虧負你。」進云：「恁麼
J26nB187_p0664c02║則人人壁立萬仞，箇箇眼蓋乾坤。」師云：「獨你扶籬摸
J26nB187_p0664c03║壁。」問：「有眼，因甚麼不見？」師云：「瞎。」「有耳，因甚麼不聞？」師
J26nB187_p0664c04║云：「聾。」「有鼻，因甚麼不嗅？」師云：「塞。」「有舌，因甚麼不知味？」
J26nB187_p0664c05║師云：「木。」「有身，因甚麼不知觸？」師云：「坐冢行屍。」「有意，因
J26nB187_p0664c06║甚麼絕思想？」師云：「石頭厭艸。」僧禮拜，師云：「便恁麼去
J26nB187_p0664c07║也。」乃云：「佛者，覺也。空生大覺中，如海一漚發。且道：覺
J26nB187_p0664c08║從何生？琉璃殿上紫金容，千古萬古人誰識？」
J26nB187_p0664c09║上堂。問：「古釋迦過去，新彌勒未來，正與麼時，誰行正
J26nB187_p0664c10║令？」師正身端坐。進云：「恁麼則淺艸深藏，賓能看主。」師
J26nB187_p0664c11║便喝。進云：「忽有箇大悲菩薩到來，千手千眼一時俱
J26nB187_p0664c12║現，和尚如何答話？」師云：「令它無著手眼處。」進云：「禹門
J26nB187_p0664c13║三級浪，平地一聲雷。」師云：「休嚇山僧。」問：「叢林既佛為
J26nB187_p0664c14║尊，因甚麼不居正位？」師云：「隨你顛倒所欲。」進云：「無處
J26nB187_p0664c15║不稱尊。」師云：「此章重出。」進云：「如何是賓中主？」師云：「直
J26nB187_p0664c16║歲梆椎子。」進云：「如何是主中賓？」師云：「門外白雲深。」進
J26nB187_p0664c17║云：「賓主雙忘復若何？」師云：「兩眼對兩眼。」進云：「一堂風
J26nB187_p0664c18║冷澹，千古意分明。」師云：「聽事不真。」問：「從上諸佛即今
J26nB187_p0664c19║在甚麼處安身立命？」師豎拂子，云：「還見麼？」進云：「恁麼
J26nB187_p0664c20║則諸聖各得其所，因甚今日更安佛位？」師云：「差排古
J26nB187_p0664c21║佛離窠臼。」進云：「既安位也，度生一句作麼生商量？」師
J26nB187_p0664c22║云：「見聞普熏皆寂滅。」進云：「恁麼則願常處此菩提座，
J26nB187_p0664c23║隨緣赴感靡不周。」師云：「過。」進云：「觀世音既是過去正
J26nB187_p0664c24║法明如來，則金不重礦，因甚重發誓願？」師云：「渠無人
J26nB187_p0664c25║我相。」進云：「恁麼則慈航倒駕逆流上，度盡眾生願始
J26nB187_p0664c26║休。」師云：「徐六擔版。」問：「萬法平沈，如何是本來面目？」師
J26nB187_p0664c27║云：「秋空獨露。」問：「《金剛經》云：『凡所有相，皆是虛妄。』因甚
J26nB187_p0664c28║麼又喚作佛？」師云：「以楔出楔。」問：「世尊說法，十界齊聞。
J26nB187_p0664c29║和尚陞座，有何施設？」師云：「一雨普滋三艸秀。」進云：「還
J26nB187_p0664c30║是有佛法？無佛法？」師云：「枯木不逢春。」進云：「多蒙和尚
J26nB187_p0665a01║指示。」師云：「冤苦叫蒼天。」問：「混沌未分之始，陰陽未判
J26nB187_p0665a02║之先，還有佛法也無？」師云：「有。」進云：「大通智勝佛十劫
J26nB187_p0665a03║坐道場，因甚佛法不現前不得成佛道？」師云：「為你眼
J26nB187_p0665a04║裏無筋。」進云：「太白峰頭月，青齊萬古寒。」師云：「大蟲看
J26nB187_p0665a05║水磨。」問：「玅句奇言即不問，當機酬唱時如何？」師云：「喫
J26nB187_p0665a06║得棒也未？」乃云：「佛身充滿於法界，普現一切群生前，
J26nB187_p0665a07║隨緣赴感靡不周，而恆處此菩提座。昨夜，毗盧遮那
J26nB187_p0665a08║佛不起於座，向觀音院裏將錢買燒餅，放下手卻是
J26nB187_p0665a09║饅頭。主林神、主山神忽地生疑，道：『說是毗盧遮那，又
J26nB187_p0665a10║在觀音院裏；說是觀音大士，又是毗盧遮那。手中燒
J26nB187_p0665a11║餅因甚卻作饅頭？』會中有彌勒大士向它道：『山神！林
J26nB187_p0665a12║神！你只喫饅頭罷休，那解是甚深義？』二神懡㦬而退。
J26nB187_p0665a13║然則畢竟如何是毗盧正體？」擊拂子，云：「家家門裏觀
J26nB187_p0665a14║世音。」
J26nB187_p0665a15║
J26nB187_p0665a16║
J26nB187_p0665a17║
J26nB187_p0665a18║
J26nB187_p0665a19║
J26nB187_p0665a20║天岸昇禪師語錄卷第一