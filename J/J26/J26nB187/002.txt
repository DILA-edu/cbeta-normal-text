J26nB187_p0665b01║天岸昇禪師語錄卷第二
J26nB187_p0665b02║侍者元玉記錄
J26nB187_p0665b03║住青州大覺禪院語錄
J26nB187_p0665b04║上堂。問：「大善知識能調物情，因甚眾生尚有梗化者？」
J26nB187_p0665b05║師云：「山僧行年在坎。」進云：「外道、天魔、夜叉、羅剎，四方
J26nB187_p0665b06║八面一時俱來，和尚如何扺對？」師云：「山鬼伎倆有盡，
J26nB187_p0665b07║我之不采無窮。」進云：「恁麼則厭石推山只等閒，果然
J26nB187_p0665b08║世、出世中尊。」師云：「卻是闍黎會得。」問：「向上宗乘即不
J26nB187_p0665b09║問，願聞父母未生事。」師云：「眉毛八字分。」進云：「生後又
J26nB187_p0665b10║如何？」師云：「仰面看天不見天。」進云：「生前生後蒙師指，
J26nB187_p0665b11║當陽一句請師宣。」師云：「香煙堆裏乾坤大。」進云：「謝師
J26nB187_p0665b12║指示。」師云：「夢裏說惺惺。」問：「宗乘教乘即不問，如何是
J26nB187_p0665b13║大覺境？」師云：「青鎖綠圍關不住，飛沙時點碧琉璃。」進
J26nB187_p0665b14║云：「如何是境中人？」師云：「土面灰頭人不識，逆風吹了
J26nB187_p0665b15║順風吹。」進云：「還修行也無？」師云：「不修行。」進云：「日用作
J26nB187_p0665b16║麼生？」師云：「殺豬殺狗。」進云：「學人會也。」師云：「你作麼生
J26nB187_p0665b17║會？」進云：「太平本是將軍致，不使將軍見太平。」師云：「錯
J26nB187_p0665b18║會不少。」問：「盡大地是清淨法身，因甚麼有天堂地獄？」
J26nB187_p0665b19║師云：「因你置得。」進云：「天堂誰人住？」師云：「是你住。」進云：
J26nB187_p0665b20║「地獄誰人住？」師云：「住天堂者。」進云：「佛言：『鬚髮落地，超
J26nB187_p0665b21║五百大劫。』因甚某甲居地獄？」師云：「惟人自肯。」進云：「和
J26nB187_p0665b22║尚如何救濟？」師云：「山僧救你不得。」進云：「恁麼則天堂、
J26nB187_p0665b23║地獄都無實，抬眸三界一真如。」師云：「屙屎見解。」乃云：
J26nB187_p0665b24║「狂風一夜吹不歇，匝地風沙劈面來，耳裏雖然鬧聒
J26nB187_p0665b25║聒，眼前瀟灑絕塵埃。既是風沙劈面，因甚又道瀟灑
J26nB187_p0665b26║絕塵？臘月青蓮火裏開。」
J26nB187_p0665b27║晚參。「本是金沙灘上客，山雲海月共忘機，無端誤蹈
J26nB187_p0665b28║黔驢尾，哮吼聲如埜犴啼。埜犴啼鬧青齊然，卻有箇
J26nB187_p0665b29║好處。好在甚麼處？不見圓通門大啟，驢鳴犬吠示全
J26nB187_p0665b30║提。」
J26nB187_p0665c01║晚參。問：「鼓聲纔罷，猊座高登，利生一句即且止，濟宗
J26nB187_p0665c02║玄要請師宣。」師云：「山僧幸開雜貨舖。」進云：「如何是一
J26nB187_p0665c03║句中具三玄？」師云：「埜色更無山隔斷。」進云：「如何是一
J26nB187_p0665c04║玄門具三要？」師云：「天光直與水相連。」「如何是第一玄？」
J26nB187_p0665c05║師云：「前山門。」「如何是第二玄？」師云：「後佛殿。」「如何是第
J26nB187_p0665c06║三玄？」師云：「一蹋鴻門開兩扇。」「如何是第一要？」師云：「閻
J26nB187_p0665c07║羅業鏡。」「如何是第二要？」師云：「泰山簿子。」「如何是第三
J26nB187_p0665c08║要？」師云：「三皇塚上艸芊芊。」進云：「恁麼則一種沒絃琴，
J26nB187_p0665c09║惟師彈得玅。」師云：「錯下名言。」問：「楖栗橫擔不顧人，直
J26nB187_p0665c10║入千峰萬峰去，畢竟走向甚麼處為止？」師云：「千峰萬
J26nB187_p0665c11║峰。」進云：「豈有常行而不住者乎？」師云：「待你有住處即
J26nB187_p0665c12║向汝道。」進云：「者裏還許行鳥道也未？」師云：「險。」進云：「西
J26nB187_p0665c13║去濟南三百五，無限行人恨路長。」師云：「走殺闍黎。」問：
J26nB187_p0665c14║「欽奉覺皇令，掀翻魔外疆，錦衣歸故里，稽首謝君王
J26nB187_p0665c15║時如何？」師云：「誰是其人？」進云：「有功之臣為甚麼不賞？」
J26nB187_p0665c16║師云：「李陵不是漢家臣。」乃云：「玄玄玄，十四十五月嬋
J26nB187_p0665c17║娟；玅玅玅，霜天永夜無私炤；也不玄、也不玅，信口道
J26nB187_p0665c18║來無不好。達磨西來的的意，二祖親傳曾斷臂，曾斷
J26nB187_p0665c19║臂，血常流，直至而今痛未休。會中還有知痛癢者麼？
J26nB187_p0665c20║若有，祖宗門風不至埽地；如無，將謂山僧說玅譚玄。」
J26nB187_p0665c21║喝一喝。
J26nB187_p0665c22║上堂。問：「開鑿人天眼目，闡揚佛祖宗風。人天眼目即
J26nB187_p0665c23║不問，如何是臨濟宗？」師云：「棒打髑髏痛徹髓。」「如何是
J26nB187_p0665c24║雲門宗？」師云：「須信山高水又深。」「如何是溈仰宗？」師云：
J26nB187_p0665c25║「金鎖玉環鉤不住。」「如何是曹洞宗？」師云：「寶鏡堂前炤
J26nB187_p0665c26║絕功。」「如何是法眼宗？」師云：「萬象森羅無一法。」進云：「五
J26nB187_p0665c27║家宗派蒙師指，未知和尚是何宗？」師云：「點鐵使成金。」
J26nB187_p0665c28║問：「如何是得力句？」師云：「淺。」「如何是不得力句？」師云：「深。」
J26nB187_p0665c29║進云：「截斷兩頭時如何？」師云：「淺深不識。」問：「天上月圓，
J26nB187_p0665c30║人間月半，腳跟下事，請師決斷。」師云：「七棒對十三。」進
J26nB187_p0666a01║云：「人人自有光明在，何故日用而不知？」師云：「麻木症
J26nB187_p0666a02║從君自害。」進云：「心、佛及眾生，是三無差別，為甚有迷
J26nB187_p0666a03║悟之分？」師云：「七顛八倒更出誰？」進云：「恁麼則木人高
J26nB187_p0666a04║拍雲中版，石女空吹海底笙。」師云：「餿茶剩飯，不勞拈
J26nB187_p0666a05║出。」問：「從無住本立一切法，如何是無住本？」師云：「問從
J26nB187_p0666a06║何來？」進云：「如何是立一切法？」師云：「你問我答」問：「終日
J26nB187_p0666a07║上堂，端為何事？」師云：「為憐松竹引清風。」進云：「本來無
J26nB187_p0666a08║得亦無失，指示學人箇甚麼？」師云：「劈開漆桶。」進云：「開
J26nB187_p0666a09║後如何？」師云：「大眾笑你。」問：「如何是學人最初一步？」師
J26nB187_p0666a10║云：「適纔眾裏來。」「如何是末後一句？」師云：「少頃歸堂去。」
J26nB187_p0666a11║進云：「大洋海底現明月，萬里無雲萬里天。」師云：「那裏
J26nB187_p0666a12║學得來？」問：「昨晚小參，今日上堂，如何是格外全提句？」
J26nB187_p0666a13║師云：「昨晚小參，今日上堂。」乃云：「不慕諸聖，不重己靈，
J26nB187_p0666a14║罔譚彼短；口吞佛祖，眼蓋乾坤，靡恃己長。大丈夫逢
J26nB187_p0666a15║強即弱、遇柔即剛，荊棘林內坐大道場，無可、不可，混
J26nB187_p0666a16║俗和光。且道：憑甚得到與麼田地？褌無口，褲無襠。」
J26nB187_p0666a17║晚參。問：「『十方同聚會，箇箇學無為，此是選佛場，心空
J26nB187_p0666a18║及第歸』，龐居士恁麼道，還有為人處也無？」師云：「有。」進
J26nB187_p0666a19║云：「畢竟在那一句？」師云：「龐公在你腳底。」進云：「如何是
J26nB187_p0666a20║十方同聚會？」師云：「面面相覷。」進云：「如何是箇箇學無
J26nB187_p0666a21║為？」師云：「只你閒。」進云：「如何是選佛場？」師云：「橫亙十方。」
J26nB187_p0666a22║進云：「如何是心空及第歸？」師云：「你是孫山外人。」進云：
J26nB187_p0666a23║「只如大覺今日十方聚會、選佛場開，畢竟有何祥瑞？」
J26nB187_p0666a24║師云：「瞻之仰之。」問：「德山晚參不答話，未知大覺意如
J26nB187_p0666a25║何？」師云：「卻許答話。」進云：「雲門大師有三句，還許學人
J26nB187_p0666a26║請益也無？」師云：「念得清楚來。」「如何是函蓋乾坤句？」師
J26nB187_p0666a27║云：「日炤千門。」「如何是隨波逐浪句？」師云：「前谿水急。」「如
J26nB187_p0666a28║何是截斷眾流句？」師云：「合取狗口。」進云：「三句已蒙師
J26nB187_p0666a29║指示，向上宗乘是如何？」師云：「炙背可以獻天子。」問：「多
J26nB187_p0666a30║子塔前全正令，師今登座有何施？」師云：「胡餅。」進云：「覿
J26nB187_p0666b01║面相承，阿誰不薦？」師云：「胡餅討汁。」乃云：「十方無壁落，
J26nB187_p0666b02║四面亦無門，因甚釋迦老子又道：『惟有一門，而復狹
J26nB187_p0666b03║小，可以出得。』頻呼小玉元無事，祇要檀郎認得聲。」
J26nB187_p0666b04║因雪上堂。問：「耿耿寒空即不問，雪月交輝事若何？」師
J26nB187_p0666b05║云：「日出後看取。」進云：「正恁麼時，還有過也無？」師云：「罪
J26nB187_p0666b06║犯彌天。」進云：「謝師指示。」師云：「羅公炤鏡。」進云：「處處清
J26nB187_p0666b07║風襲人面，家家門首月團圓。」師云：「猶有向隅人。」問：「雪
J26nB187_p0666b08║覆千峰，因甚孤峰不白？」師云：「壺中別有天。」進云：「三界
J26nB187_p0666b09║無安一火宅，因甚大地雪漫漫？」師云：「出頭天外看。」進
J26nB187_p0666b10║云：「雪山白浪，碧海青蓮。」師云：「添得闍黎眼裏華。」進云：
J26nB187_p0666b11║「浪裏波濤浪裏淨，不是知音人不知。」師云：「只知渡水，
J26nB187_p0666b12║不覺泥深。」問：「水底有天藏世界，潭中無物映山河時
J26nB187_p0666b13║如何？」師云：「認影迷頭漢。」乃云：「前日清寥寥，昨宵白滴
J26nB187_p0666b14║滴，山山樹樹結瓊瑤，大地山河成一色。有者便道『普
J26nB187_p0666b15║賢瑞象騰輝』、有者便道『迦葉門風漏洩』，無奈今朝日
J26nB187_p0666b16║出，瓦解冰消，全無巴鼻，一似一似。一似箇甚麼？一似
J26nB187_p0666b17║禪和子底琉璃架子，一時倒折。」
J26nB187_p0666b18║冬至，小參。「明頭合，暗頭合，明暗雙雙箇時節，英雄豈
J26nB187_p0666b19║逐四時推？意氣不資造化力。慈明揭牓，僧堂虛空，塗
J26nB187_p0666b20║墨洞山，掇退果卓，和氣盡失。休，休。五湖煙景有誰爭？
J26nB187_p0666b21║自是不歸歸便得。」
J26nB187_p0666b22║上堂。問：「靈山涅槃心，少室西來意，大覺棒下無生忍，
J26nB187_p0666b23║未審是同還是別？」師云：「從來不畜閒家具。」進云：「十方
J26nB187_p0666b24║婆伽梵，一路涅槃門。」師云：「路頭在什麼處？」進云：「和尚
J26nB187_p0666b25║還了學人青州布衫錢，然後學人還和尚鎮州蘿蔔
J26nB187_p0666b26║價。」師云：「路頭也不識。」進云：「書雲一曲又如何？」師云：「不
J26nB187_p0666b27║遇知音者，徒勞話歲寒。」問：「有物先天地，無形本寂寥，
J26nB187_p0666b28║能為萬象主，不逐四時凋。如何是有物先天地？」師豎
J26nB187_p0666b29║拂子，云：「還見麼？」「如何是無形本寂寥？」師放下拂子，云：
J26nB187_p0666b30║「喚作拂子即不中。」「如何是能為萬象主？」師便打。「如何
J26nB187_p0666c01║是不逐四時凋？」師云：「頂門擊碎，永劫莫忘。」進云：「恁麼
J26nB187_p0666c02║則天上有星皆拱北，人間無水不朝東。」師云：「引不著。」
J26nB187_p0666c03║問：「古人道：『佛來也打，魔來也打。』學人即今禮拜和尚，
J26nB187_p0666c04║是佛？是魔？」師云：「未有喫棒分在。」進云：「實際理地，一物
J26nB187_p0666c05║不存，喚什麼人作魔？佛？」師云：「情知你不識痛癢。」進云：
J26nB187_p0666c06║「棒頭有眼明如日，要識真金火裏看。」師云：「鸚鵡卻能
J26nB187_p0666c07║言。」問：「秋去冬來，寒暑陵奪，還是暑能奪寒？寒能奪暑？」
J26nB187_p0666c08║師云：「誤吞弓影卻成蛇。」進云：「門外山河秀，菴中坐寂
J26nB187_p0666c09║寥。」師云：「口冷心頭熱。」問：「斬新條令即不問，如何是和
J26nB187_p0666c10║尚家風？」師云：「吹來對面寒。」進云：「學人即不然。」師云：「你
J26nB187_p0666c11║試說山僧家風看。」進云：「等閒拈出還丹粒，燒盡人間
J26nB187_p0666c12║藥汞禪。」師云：「山僧沒者閒氣力。」乃云：「君子道長，仲尼
J26nB187_p0666c13║之後無仲尼；小人道消，盧杞之後有盧杞。爭奈何？爭
J26nB187_p0666c14║奈何？忙忙世事擿如梭，白日易催人漸老，朱顏能得
J26nB187_p0666c15║幾時過？惜蹉跎，莫蹉跎，磁石引鐵，兔不離窩。不見陽
J26nB187_p0666c16║回大地不改元初，枯椿華發香透藤蘿。阿呵呵！好大
J26nB187_p0666c17║哥。」
J26nB187_p0666c18║晚參。「昨日夜叉頭，今朝菩薩面，菩薩與夜叉，不隔一
J26nB187_p0666c19║條線。譬如鏡中華、水中月，月無炤水之心、鏡無含華
J26nB187_p0666c20║之意。屠子立地成佛，不名性燥；良馬見鞭而行，已屬
J26nB187_p0666c21║鈍根。有等小根劣子、毛道凡夫，自信不及，平地生疑
J26nB187_p0666c22║時如何？好人不肯做，只要窌裏坐。」
J26nB187_p0666c23║晚參。問：「方以類聚，物以群分，因甚選佛場中龍蛇混
J26nB187_p0666c24║雜、凡聖同居？」師云：「天高群象正，海闊百川朝。」乃云：「大
J26nB187_p0666c25║覺無狀村夫，一些長處全無，不是華劈桼桶便，買趙
J26nB187_p0666c26║氏葫蘆。要者，全然不采；退者，兩手招呼。招呼招呼，葫
J26nB187_p0666c27║蘆葫蘆，其中是甚麼藥？汝但劈破葫蘆。」
J26nB187_p0666c28║上堂。問：「法幢肇建，祖令當行，正恁麼時如何舉唱？」師
J26nB187_p0666c29║云：「山僧今日傷風。」進云：「昔日普眼因甚不見普賢。」師
J26nB187_p0666c30║云：「誰名普眼？誰是普賢？」問：「祖師直指人心，見性成佛。
J26nB187_p0667a01║大覺門下，未審如何？」師云：「龜毛拂子長一丈。」進云：「天
J26nB187_p0667a02║下宗風與和尚宗風，是同？是別？」師云：「姑蘇綾絹盡屬
J26nB187_p0667a03║諸方。」乃云：「昨日三十，今朝初一，明眼衲僧，鼻孔打失？
J26nB187_p0667a04║不打失？」卓拄杖，云：「釋迦老子來也，報道：『吾有正法眼
J26nB187_p0667a05║藏涅槃玅心，付與摩訶大迦葉。』」擿下拄杖，云：「呵呵！一
J26nB187_p0667a06║場狼藉。」
J26nB187_p0667a07║說戒，上堂。問：「濟北宗風即不問，光明寶戒請師宣。」師
J26nB187_p0667a08║云：「戒香、慧香、解脫香。」進云：「昔日盧行者即黃梅於糟
J26nB187_p0667a09║廠持來，高沙彌不登壇而便名具足，還是神通玅用？
J26nB187_p0667a10║法爾如然？」師云：「撞著從前自家底。」進云：「今朝毗尼普
J26nB187_p0667a11║施，未審壇上諸師是戒邪？衲子衣缽是戒邪？」師云：「東
J26nB187_p0667a12║家點燈，西家暗坐。」進云：「恁麼則自從盧老收歸後，須
J26nB187_p0667a13║信人人總有之。」師云：「頂戴奉行。」乃云：「大庾嶺頭提不
J26nB187_p0667a14║起底兩手分付，雞足峰前等箇人底盡底傳持，既盡
J26nB187_p0667a15║底傳持，復兩手分付，則彼彼男子、各各丈夫，何必承
J26nB187_p0667a16║稟釋迦、讓美彌勒？快騎駿馬，先逢得意之春，驟步高
J26nB187_p0667a17║樓，頓窮千里之目，豈非寒儒脫窶、平地登僊者哉？其
J26nB187_p0667a18║或未然，富貴故鄉歸不得，夜行衣錦待如何？」
J26nB187_p0667a19║成道，上堂。問：「金剛寶戒，少刻圓成，悟道睹星，乞師指
J26nB187_p0667a20║示。」師云：「良馬已窺鞭影去。」進云：「黃面老瞿曇得什麼
J26nB187_p0667a21║消息，便道：『奇哉，眾生具有如來智慧德相。』又且眾生
J26nB187_p0667a22║本來清淨，何故更有妄想執著？」師云：「阿難猶立世尊
J26nB187_p0667a23║前。」進云：「如來德相從何而證？」師打云：「向你頂門裏證。」
J26nB187_p0667a24║進云：「《圓覺經》云：『成道亦無得，本性圓滿故。』此理如何？」
J26nB187_p0667a25║師云：「五九盡日始逢春。」進云：「卷盡白雲歸洞府，一輪
J26nB187_p0667a26║紅日挂山河。」師云：「酒畔乞兒。」乃云：「臘月初八，釋迦眼
J26nB187_p0667a27║錯，帶累兒孫，胡斟亂酌。喫紅糟底，膽大心麤；喫雞羹
J26nB187_p0667a28║底，通身疑著。看來總與十三，免被旁觀，咀嚼、不咀嚼，
J26nB187_p0667a29║出群須是撩天鶻。」喝一喝。
J26nB187_p0667a30║上堂。問：「臨濟大師有賓主句，還許學人請益也無？」師
J26nB187_p0667b01║云：「快打魚子念將來。」「如何是賓中賓？」師云：「悅眾魚槌
J26nB187_p0667b02║子。」「如何是賓中主？」師云：「朝念楞嚴夜施食。」「如何是主
J26nB187_p0667b03║中賓？」師云：「你是山僧悅眾。」「如何是主中主？」師云：「炤顧
J26nB187_p0667b04║頂門轟霹靂。」進云：「賓主已蒙師指示，格外全提更若
J26nB187_p0667b05║何？」師云：「鐵鷂過新羅。」問：「滿座風生湖海客，願聞一曲
J26nB187_p0667b06║萬年歡。」師云：「石人無耳朵。」進云：「如何是和尚為人處？」
J26nB187_p0667b07║師云：「木馬痛加鞭。」進云：「好看太白峰頭月，閃爍青齊
J26nB187_p0667b08║萬古寒。」師云：「不炤覆盆人。」進云：「祇如臨濟大師有四
J26nB187_p0667b09║料簡，如何是奪人不奪境？」師云：「見月休觀指。」「如何是
J26nB187_p0667b10║奪境不奪人？」師云：「歸家罷問程。」「如何是人境俱奪？」師
J26nB187_p0667b11║云：「船子和尚。」「如何是人境俱不奪？」師云：「打地禪師。」進
J26nB187_p0667b12║云：「昔日臨濟，今朝和尚。」師云：「你道山僧鼻孔在甚麼
J26nB187_p0667b13║處？」進云：「捏住將來沒半邊。」師云：「摸索不著。」問：「古佛說
J26nB187_p0667b14║法、歷祖傳心，未審大覺有何言句？」師云：「開口見膽。」進
J26nB187_p0667b15║云：「不是心、不是佛、不是物，又作麼生垂示？」師云：「好曲
J26nB187_p0667b16║不重唱。」進云：「和尚與古人，是同？是別？」師云：「你自理會
J26nB187_p0667b17║去。」進云：「是同，各家語句歷然；是別，此事豈有二邪？畢
J26nB187_p0667b18║竟合作麼生？」師云：「黃粱夢破知天曉。」進云：「恁麼則追
J26nB187_p0667b19║風木馬空中吼，逐浪泥牛海底行。」師云：「依然寱語不
J26nB187_p0667b20║少。」問：「日中、夢中俱能作主，正當睡著無夢無想時，主
J26nB187_p0667b21║人公為甚不知落處？」師云：「胡天雪厭玉麒麟。」乃云：「待
J26nB187_p0667b22║要說心說性，好便好，祇是不脫座主氣；待要行棒行
J26nB187_p0667b23║喝，好便好，只是不脫禪師氣。除此二途，如何指示？達
J26nB187_p0667b24║磨師不是祖。」
J26nB187_p0667b25║晚參。問：「學人者一點，在天地已前？天地已後？」師云：「是
J26nB187_p0667b26║那一點？」僧擬議，師云：「了。」乃舉：「玄沙示眾云：『盡大地都
J26nB187_p0667b27║來是一顆明珠。』時有僧問：『盡大地既是一顆明珠，因
J26nB187_p0667b28║甚學人不識？』沙云：『全體是珠，更教誰識？』僧云：『雖然全
J26nB187_p0667b29║體是珠，爭奈學人不識？』沙云：『問取汝眼。』」師云：「者福建
J26nB187_p0667b30║子，生平一條鐵脊，到者裏和身折到。若論此珠，不但
J26nB187_p0667c01║此僧不識，敢保玄沙未徹。何故？民可使由之，不可使
J26nB187_p0667c02║知之。人莫不飲食也，鮮能知味也。山東地面，除卻小
J26nB187_p0667c03║米子飯，其餘都是麵，湯麵、餅麵、饃饃麵、䭔子麵，曾聞
J26nB187_p0667c04║一飽忘百饑，其奈諸人太無猒。」
J26nB187_p0667c05║晚參。問：「昨晚簷廡熾然火起，眾皆驚疑莫測，未審是
J26nB187_p0667c06║何宗旨？」師云：「喚起睡中人。」進云：「灰飛煙滅，火光在甚
J26nB187_p0667c07║麼處？」師云：「穿過髑髏。」進云：「辨的不須縣白澤，森羅何
J26nB187_p0667c08║處避菱華？」師云：「知即得。」問：「有問有答，孤負己靈；舉古
J26nB187_p0667c09║舉今，埋沒先聖。除此二途，如何指示？」師云：「一箭過西
J26nB187_p0667c10║天。」進云：「恁麼則無影樹頭撐明月，不萌枝上舞清風。」
J26nB187_p0667c11║師云：「三歲嬰兒先學走。」乃云：「嚼飯餵嬰兒，把手復與
J26nB187_p0667c12║杖，權作死馬醫，究竟不成樣。不如鉗口過殘冬，和氣
J26nB187_p0667c13║丹田留自養。」復舉：「長沙和尚示眾云：『我若舉唱宗乘，
J26nB187_p0667c14║法堂前艸深一丈。』」師云：「何止艸深一丈？山僧若舉唱
J26nB187_p0667c15║宗乘，直得盡大地人謗訕不已。然雖如是，不入驚人
J26nB187_p0667c16║浪，難尋稱意魚。」
J26nB187_p0667c17║晚參。「萬物無過出處好，福州橄欖兩頭尖，味又慳，皮
J26nB187_p0667c18║又老，算來何似青州棗？遠取不如近得宜，到口甜時
J26nB187_p0667c19║卻又飽。問諸人，好不好？莫教箇箇囫圇吞，引得山僧
J26nB187_p0667c20║肚皮好笑又好惱。」
J26nB187_p0667c21║晚參。「年窮歲盡，大雪封門，倉無剩穀，廚少積薪。監院
J26nB187_p0667c22║叫苦，副寺酸心，知賓眉蹙，直歲眼瞠。諸行者零零落
J26nB187_p0667c23║落，禪和子冷冷清清，惟有山僧東行西步，對景高吟。
J26nB187_p0667c24║吟箇甚麼？君子憂道不憂貧。」復舉：「僧問古德：『年窮歲
J26nB187_p0667c25║盡時如何？』德云：『東村王老夜燒錢。』」師頌云：「有例不可
J26nB187_p0667c26║缺，無例不可起，王老夜燒錢，無佛法道理。」
J26nB187_p0667c27║除夕，小參。問：「今宵臘月盡，明朝日又新，嶺上梅華放，
J26nB187_p0667c28║門前柳眼青。如何是送舊迎新句？」師云：「百囀黃鶯舌。」
J26nB187_p0667c29║進云：「如何是舊年尾？」師云：「柏子香消燭影紅。」進云：「如
J26nB187_p0667c30║何是新年頭？」師云：「疏鐘聲答月樓鼓。」進云：「新舊交際
J26nB187_p0668a01║時如何？」師云：「煙華已作青春意，霜雪偏尋舊客鬚。」進
J26nB187_p0668a02║云：「不涉新舊一句又作麼生？」師云：「梅華應可折，惜為
J26nB187_p0668a03║雪中看。」進云：「學人即不然。」師云：「你試亂統看。」進云：「但
J26nB187_p0668a04║自無心於萬物，何妨萬物常圍遶？」師云：「引不著。」問：「一
J26nB187_p0668a05║陽已動，萬物發生。一陽未動時如何？」師云：「小盡二十
J26nB187_p0668a06║九。」進云：「且喜寒嵒枯木秀，梅華幾點送春歸。」師云：「看
J26nB187_p0668a07║到梅華春已遲。」進云：「爭奈除夕家家然火苣，候春處
J26nB187_p0668a08║處獻椒茗？」師云：「俗氣不除。」問：「年窮歲盡，貧富一般忙；
J26nB187_p0668a09║送舊迎新，僧俗同條例。正恁麼時如何舉唱？」師云：「儺
J26nB187_p0668a10║翁儺母舞當陽。」進云：「恁麼則天上年光回北斗，人間
J26nB187_p0668a11║春發向南枝。」師云：「且應箇時節。」進云：「活剝泥牛誇先
J26nB187_p0668a12║德，歲分大覺更如何？」師云：「山僧不打者鼓笛。」進云：「學
J26nB187_p0668a13║人禮拜和尚去也。」師云：「也好一場筵席。」問：「欲識佛性
J26nB187_p0668a14║義，當觀時節因緣。即今是甚麼時節？」師云：「臘月三十
J26nB187_p0668a15║夜。」進云：「歲盡年窮日，死生交謝時，未審如何逃得出？」
J26nB187_p0668a16║師云：「緩行快步。」進云：「恁麼則人人腳跟蹋地，箇箇頭
J26nB187_p0668a17║頂青天去也。」師云：「虛空猒殺你。」問：「殘年過去，新正未
J26nB187_p0668a18║來，正恁麼時，如何指示？」師云：「拄杖今日未開封。」進云：
J26nB187_p0668a19║「識得一，萬事畢，將甚麼作一？」師云：「者是鐵如意。」進云：
J26nB187_p0668a20║「二由一有，一亦莫守，又作麼生？」師云：「者如意隨山僧
J26nB187_p0668a21║指使能便。」問：「臘盡年窮即不問，閟門打睡事如何？」師
J26nB187_p0668a22║云：「你是堂中悅眾。」進云：「一聲爆竹轟天地，驚動人間
J26nB187_p0668a23║艸木知。」師云：「魚子打得恁麼響。」進云：「昔日有問趙州：
J26nB187_p0668a24║『一物不將來時如何？』州云：『放下著。』且道者老漢還有
J26nB187_p0668a25║佛法也無？」師云：「有。」進云：「僧曰：『一物不將來，放下箇甚
J26nB187_p0668a26║麼？』州云：『放不下，擔將去。』是何心行？」師云：「是者般心行。」
J26nB187_p0668a27║進云：「春眠不覺曉，處處聞啼鳥。」師云：「者瞌睡漢。」乃云：
J26nB187_p0668a28║「今日臘月三十日也，古人喻此事如欠人債相似。若
J26nB187_p0668a29║是已曾還過債底人，臘月三十日到來，自然寬腸大
J26nB187_p0668a30║肚暢飲歡呼；若是不曾還過債底人，臘月三十日到
J26nB187_p0668b01║來，未免抑抑逼逼下氣低眉。祇如禪和家債又作麼
J26nB187_p0668b02║生還？莫是尋經討論還得麼？莫是修禪入定還得麼？
J26nB187_p0668b03║莫是明心見性還得麼？莫是成佛作祖還得麼？若恁
J26nB187_p0668b04║麼，祇是伶俜乞丐之子，那能還得債來？不見古者道：
J26nB187_p0668b05║道遠乎哉，觸事而真；聖遠乎哉，體之即神。即今休去
J26nB187_p0668b06║便休去，若覓了時無了時。」復舉：「龐居士一日云：『難難
J26nB187_p0668b07║難，十石油麻樹上攤。』龐婆應聲云：『易易易，百艸頭邊
J26nB187_p0668b08║祖師意。』靈炤女云：『也不難、也不易，饑來喫飯困來睡。』」
J26nB187_p0668b09║師云：「三箇俗漢，各各好與三十拄杖。何故？者是甚麼
J26nB187_p0668b10║所在，說難、說易？即今還有出得難易者麼？」良久，云：「設
J26nB187_p0668b11║有，也是臘月扇子。」
J26nB187_p0668b12║歲旦，上堂。問：「三陽開泰，萬物生輝，北洋水淼，依舊東
J26nB187_p0668b13║歸。正當恁麼時，喚甚麼作新年？」師云：「天無二日。」進云：
J26nB187_p0668b14║「悟了還同未悟時，依然不改舊行履，未審是甚麼人
J26nB187_p0668b15║境界？」師云：「民無二王。」進云：「蹋破寒雲千嶽秀，和風纔
J26nB187_p0668b16║動百華香。」師云：「家家門外透長安。」問：「庭際嫩條抽玉
J26nB187_p0668b17║葉，嵒前枯木糝銀華，封疆不改還依舊，新春正令請
J26nB187_p0668b18║師宣。」師云：「東君須仔細，遍地發萌芽。」進云：「如何是新
J26nB187_p0668b19║春境？」師云：「曉風吹綻隔年枝。」進云：「如何是境中人？」師
J26nB187_p0668b20║云：「不可白日謾你去也。」進云：「人境交加時如何？」師云：
J26nB187_p0668b21║「逆行順行天莫測。」進云：「除卻人境一句又作麼生道？」
J26nB187_p0668b22║師云：「大禹惜陰，周公待旦。」問：「毗盧頂上、迦葉門前，有
J26nB187_p0668b23║何商量？」師云：「兩重公案。」進云：「眼蓋乾坤，口吞佛祖時
J26nB187_p0668b24║如何？」師云：「我者裏不貴。」進云：「大覺門下，直指人心，見
J26nB187_p0668b25║性成佛，如何直指？」師云：「莫謗大覺好。」問：「天得以清，地
J26nB187_p0668b26║得以寧，君王得以平治天下，未審衲僧得箇甚麼以
J26nB187_p0668b27║脫塵瀟灑？」師云：「天無四壁。」進云：「如何是元旦佛法？」師
J26nB187_p0668b28║云：「春入萬年枝。」進云：「祝延一句又作麼生？」師云：「皇帝
J26nB187_p0668b29║萬萬歲。」問：「王登寶殿，野老謳歌，太平一句，請師速道。」
J26nB187_p0668b30║師云：「五日風，十日雨。」進云：「如何是金佛不度爐？」師云：
J26nB187_p0668c01║「入火則鎔。」進云：「如何是木佛不度火？」師云：「一燒便了。」
J26nB187_p0668c02║進云：「如何是泥佛不度水？」師云：「沒頭浸殺。」進云：「真佛
J26nB187_p0668c03║聻？學人禮拜去也。」師云：「錯。」問：「佛真法身猶若虛空，如
J26nB187_p0668c04║何是法身體？」師云：「寬廓非外，寂寥非內。」進云：「頭頭華
J26nB187_p0668c05║藏界，步步釋迦尊，如何是法身用？」師云：「東涌西沒，南
J26nB187_p0668c06║涌北沒。」進云：「體用雙彰時如何？」師云：「頭頭垂示處，仔
J26nB187_p0668c07║細好生觀。」進云：「箇中消息蒙師指，慶遇春朝事若何？」
J26nB187_p0668c08║師云：「露柱頂冠，燈籠束帶。」乃云：「第一句薦得，堪與佛
J26nB187_p0668c09║祖為師；第二句薦得，堪與人天為師；第三句薦得，自
J26nB187_p0668c10║救不了。諸仁得第二句，諸祖得第三句，作麼生是第
J26nB187_p0668c11║一句？元正啟祚，萬物咸亨。」
J26nB187_p0668c12║上堂。問：「嶺梅笑雪，就中幾箇知音？大地回春，萬木齊
J26nB187_p0668c13║舒青眼。昔日世尊降生，今朝和尚壽誕，且道：是同？是
J26nB187_p0668c14║別？」師云：「虛空莫釘橛。」進云：「世尊纔出母胎，便能指天
J26nB187_p0668c15║指地，雲門卻道：『我當時若見，一棒打殺與狗子喫。』未
J26nB187_p0668c16║審過在甚麼處？」師云：「赤眼撞著火柴頭。」進云：「大覺門
J26nB187_p0668c17║下忽有惡手腳漢來，和尚如何回避？」師云：「山僧退身
J26nB187_p0668c18║有分。」僧擬進語，師打云：「果然不是玉，是玉也稱奇。」問：
J26nB187_p0668c19║「淨法界身本無出沒，大悲願力示現受生。既無出沒，
J26nB187_p0668c20║作麼生受生？」師云：「初三初四月如鉤。」進云：「如何是和
J26nB187_p0668c21║尚乘願再來事？」師云：「為你打鼓陞堂。」進云：「鐵棒開彰
J26nB187_p0668c22║三要印，縱橫殺活利群生。」師云：「八華毬子上，不用繡
J26nB187_p0668c23║紅旂。」問：「鳥啼砂磧，梅放嶺巔，未離兜率，早降人間。撾
J26nB187_p0668c24║鼓陞堂即不問，良辰慶贊請師宣。」師云：「有眼皆見。」進
J26nB187_p0668c25║云：「威音那畔、空王劫前，如何是未生時面目？」師云：「眉
J26nB187_p0668c26║橫鼻直。」進云：「巍巍端坐普光殿，萬指圍遶法中王，如
J26nB187_p0668c27║何是已生時面目？」師云：「鼻直眉橫。」進云：「敢問和尚：據
J26nB187_p0668c28║甚麼令得恁麼行？」師云：「火官頭上風車子。」乃云：「諸供
J26nB187_p0668c29║養中，法供養最。」以拂子指云：「前雲門、後馬驛，左白洋、
J26nB187_p0668c30║右西嶺，湛湛山明水秀，澄澄滿目風光，山僧和盤拓
J26nB187_p0669a01║出，供養諸人了也。設有人道：『和尚不得將境示人。』大
J26nB187_p0669a02║覺今日失利。」復舉：「僧問鏡清禪師：『新年頭還有佛法
J26nB187_p0669a03║也無？』鏡云：『有。』僧云：『如何是新年頭佛法？』鏡云：『元正啟
J26nB187_p0669a04║祚，萬物咸亨。』僧云：『謝師答話。』鏡云：『鏡清今日失利。』又，
J26nB187_p0669a05║僧問明教寬云：『新年頭還有佛法也無？』寬云：『無。』僧云：
J26nB187_p0669a06║『日日是好日，年年是好年，為甚卻無？』寬云：『張公喫酒
J26nB187_p0669a07║李公醉。』僧云：『老老大大，龍頭蛇尾。』寬云：『明教今日失
J26nB187_p0669a08║利。』」師云：「一人道有、一人道無，二俱失利，膽大心麤。大
J26nB187_p0669a09║覺有三十拄杖，一時發付。且道：在鏡清分上？明教分
J26nB187_p0669a10║上？二僧分上？若簡點得出，可與古人把手同行；其或
J26nB187_p0669a11║未然，更為頌出：有利、無利，不離行市；明教、鏡清，小兒
J26nB187_p0669a12║子戲。新年佛法，百無禁忌，唵吒吒諦，諦都都諦。」
J26nB187_p0669a13║晚參。問：「斬新日月，方外乾坤，信手劈開，阿誰境界？」師
J26nB187_p0669a14║云：「是你底境界。」進云：「東風晴卷千品雪，萬國江山入
J26nB187_p0669a15║畫圖。」師云：「且緩緩。」問：「流水下山非有意，片雲歸洞本
J26nB187_p0669a16║無心。如何是無心一句？」師云：「印版上打將來。」乃云：「心
J26nB187_p0669a17║隨萬境轉，轉處實能幽，隨流認得性，無喜亦無憂。作
J26nB187_p0669a18║麼生是諸人隨流得性？」良久，云：「馬上相逢無紙筆，憑
J26nB187_p0669a19║君傳語報平安。」
J26nB187_p0669a20║立春，上堂。問：「淑氣流芳，陽春布德，不隨時變、不逐境
J26nB187_p0669a21║遷一句，乞師舉揚。」師云：「大地撮來無硬土。」進云：「古人
J26nB187_p0669a22║拈一莖艸說無邊春，未審大覺指甚麼為春？」師云：「放
J26nB187_p0669a23║憨作麼？」進云：「春色無高下，華枝有短長。如何是春色？」
J26nB187_p0669a24║師云：「盲人那得見？」問：「新春佳境，六出飛華，格外之機，
J26nB187_p0669a25║請師拈出。」師云：「貓兒打筋斗。」進云：「既是菩提本無樹，
J26nB187_p0669a26║因甚一華開五葉？」師云：「春風吹轉律筒灰。」進云：「恁麼
J26nB187_p0669a27║則春色滿園關不住，一枝紅杏出牆來。」師云：「引得太
J26nB187_p0669a28║早生。」問：「凍開北岸，華發南枝，正恁麼時撾鼓陞堂，未
J26nB187_p0669a29║審商量箇甚麼？」師云：「春宵一刻值千金。」進云：「言前薦
J26nB187_p0669a30║得已是落二落三，那堪曲彔木上東語西話？」師云：「喚
J26nB187_p0669b01║作語話，入地獄如箭。」進云：「依經解義，三世佛冤；離經
J26nB187_p0669b02║一字，即同魔說。和尚如何道得？」師打云：「只要你識痛
J26nB187_p0669b03║癢。」進云：「蹋破寒雲千嶽秀，放開梅柳萬家春。」師云：「座
J26nB187_p0669b04║主見解。」問：「春風浩浩，東園桃李爭鮮；春雨濛濛，南隄
J26nB187_p0669b05║梅柳滋秀。為作佛法商量邪？抑作世諦流布邪？」師云：
J26nB187_p0669b06║「一任顛倒。」進云：「祇如燕語鶯啼又作麼生？」師云：「家家
J26nB187_p0669b07║門前觀世音。」進云：「恁麼則等閒識得東風面，萬紫千
J26nB187_p0669b08║紅總是春。」師云：「朱文公來也。」乃云：「過去諸如來，斯門
J26nB187_p0669b09║已成就，卻似真箇；現在諸菩薩，今各入圓明，錯下名
J26nB187_p0669b10║言。未來修學人，當依如是法，且莫教壞人家男女。還
J26nB187_p0669b11║會麼？一聲雞報五更鐘，何人不坐春風裏？」
J26nB187_p0669b12║晚參。「纔過春朝，又近燈節，天朗氣清，燈輝月白，好事
J26nB187_p0669b13║堆堆疊疊，全彰本有風光，揭露諸人巴鼻。如不會，更
J26nB187_p0669b14║重說。」以如意東西指云：「汝眉得恁麼麤，汝口得恁麼
J26nB187_p0669b15║闊。」復云：「隔。」
J26nB187_p0669b16║元宵，上堂。問：「燈月交輝，喧闐萬戶，應時及節，佇聽洪
J26nB187_p0669b17║音。」師云：「有意氣時添意氣。」進云：「橫抱沒絃琴，請師操
J26nB187_p0669b18║一曲。」師云：「不是知音者。」進云：「果然韻震青霄。」師云：「聾
J26nB187_p0669b19║人那得聞？」進云：「爭奈宮商不犯？」師云：「鷂子已穿雲。」進
J26nB187_p0669b20║云：「不用頻頻舉，須知闇裏驚。」師云：「半夜熱螢火。」問：「一
J26nB187_p0669b21║輪皓月長空炤，寶炬家家烈燄燒，為是神通玅用？為
J26nB187_p0669b22║是法爾如然？」師云：「我見燈明佛，本光瑞如此。」進云：「譬
J26nB187_p0669b23║如闇室，一燈能破。如何是一燈？」師云：「雲峰造底。」進云：
J26nB187_p0669b24║「燈燈續燄事如何？」師云：「金吾不禁，玉漏初傳。」問：「燈月
J26nB187_p0669b25║交光處處輝，太平景象請師說。」師云：「大好一聯詩。」進
J26nB187_p0669b26║云：「古人道：『一燈能續百千燈。』如何是能續底燈？」師云：
J26nB187_p0669b27║「用力添油。」進云：「又道：『我當時如在燈影裏行相似。』離
J26nB187_p0669b28║卻燈影，向甚麼處安身立命？」師云：「青天白日。」問：「承古
J26nB187_p0669b29║有言：『不見一法即如來，是則名為觀自在。』如何是自
J26nB187_p0669b30║在底事？」師云：「你連日做燈忙。」乃卓拄杖，云：「我見燈明
J26nB187_p0669c01║佛，本光瑞如此，晝是日光，夜是月光，室內是燈光，甚
J26nB187_p0669c02║麼處是本光？」驀喚大眾，眾舉首，師云：「待山僧別有會
J26nB187_p0669c03║處來向汝說。」復舉：「東坡居士問蔣山佛慧泉禪師：『如
J26nB187_p0669c04║何是智海之燈？』泉說頌曰：『指出明明是甚麼？舉頭鷂
J26nB187_p0669c05║子穿雲過，從來者碗最希奇，解問燈人能幾箇？』大小
J26nB187_p0669c06║蔣山擔版見解，設有人問大覺：『如何是智海之燈？』但
J26nB187_p0669c07║向它道：『風吹不滅，雨打不溼，夜夜元宵，朝朝佳節。』」
J26nB187_p0669c08║解冬，小參。「慚媿與諸人共住一冬，山僧從無一字到
J26nB187_p0669c09║諸人分上，諸人分上亦不曾受山僧一字教誨。尋常
J26nB187_p0669c10║總有一言半句，盡是家常說話。來朝罷爐，東去西去，
J26nB187_p0669c11║它時後日，莫道大覺不為人好。」復舉：「黃檗禪師上堂，
J26nB187_p0669c12║云：『汝等諸人盡是噇酒糟漢，還知大唐國裏無禪師
J26nB187_p0669c13║麼？』時有僧問：『諸方尊宿匡徒領眾又作麼生？』黃檗云
J26nB187_p0669c14║『不道無禪，只是無師。』諸人還會黃檗意不？如或未會，
J26nB187_p0669c15║一任東行西行；若也會得，切不得離我者裏。」
J26nB187_p0669c16║上堂。問：「本無有結，云何名解？」師云：「人貧智短。」進云：「一
J26nB187_p0669c17║輪皎潔，何曾彼此之分？萬古長空，寧受煙雲之蔽。」師
J26nB187_p0669c18║云：「猶隔須彌在。」進云：「不二門開，放出泥牛耕夜月；大
J26nB187_p0669c19║千界展，嘶回木馬驟清風。」師云：「一聯又一聯」問：「有結
J26nB187_p0669c20║有解祖庭邊事，無結無解甚麼邊事？」師打云：「是你髑
J26nB187_p0669c21║髏邊事。」進云：「一期九十日內，未審是誰克證？」師云：「不
J26nB187_p0669c22║快桼桶。」進云：「即如龍女當下成佛，為是自性宗通？為
J26nB187_p0669c23║是師承秉受？」師云：「不是自性宗通，亦非師承秉受。」進
J26nB187_p0669c24║云：「善財既是一期取辦，何故又經一百一十餘城？」師
J26nB187_p0669c25║云：「須知遠煙浪，別有好商量。」問：「向上宗乘即不問，覿
J26nB187_p0669c26║面相逢事若何？」師云：「腳跟下泥深三尺。」進云：「如何是
J26nB187_p0669c27║正眼？」師云：「著你不得。」進云：「者是甚麼所在？」師連棒打
J26nB187_p0669c28║退。問：「把住則乾坤失色，放行則瓦礫生輝，即今把住
J26nB187_p0669c29║是？放行是？」師云：「水面按葫蘆。」進云：「祇如不結不解又
J26nB187_p0669c30║作麼生？」師云：「瞌睡作麼？」進云：「向上一路，千聖不傳。如
J26nB187_p0670a01║何是不傳之旨？」師云：「山僧卻不謾你。」進云：「善用點鐵
J26nB187_p0670a02║成金手，滴水興波浪潑天。」師云：「你純是頑鐵在。」僧喝，
J26nB187_p0670a03║師云：「好響鐵。」問：「制解今朝即不問，威音那畔事如何？」
J26nB187_p0670a04║師云：「你適纔從堂裏來。」進云：「白雲消散盡，明月一輪
J26nB187_p0670a05║圓，曹山三墮，請師拈出。」師云：「不拈出。」進云：「為甚麼不
J26nB187_p0670a06║拈出？」師云：「村農何必問朝堂？」乃云：「春山青，春水碧，鶯
J26nB187_p0670a07║有聲，鵑有舌。臺山路上寒山子，東行西行；芳艸渡頭
J26nB187_p0670a08║水牯牛，左觸右觸。幸然天朗風清，全無荊棘，我有一
J26nB187_p0670a09║條楖栗，贈與諸人作別。」擿下拄杖，云：「扶過斷橋，伴歸
J26nB187_p0670a10║明月。」
J26nB187_p0670a11║晚參。舉：「昔有二僧論風旛義，一曰風動、一曰旛動，議
J26nB187_p0670a12║論不已。時遇六祖，謂曰：『不是風動、不是旛動，是仁者
J26nB187_p0670a13║心動。』」師云：「大小祖師惡口，拶著便說心、說性。若是風
J26nB187_p0670a14║旛話，非但二僧會不得，敢保祖師也未徹在。大覺今
J26nB187_p0670a15║日為你分明剖露：不是風動、不是旛動、不是心動。道
J26nB187_p0670a16║得出身句，合受人天供。」
J26nB187_p0670a17║
J26nB187_p0670a18║
J26nB187_p0670a19║
J26nB187_p0670a20║天岸昇禪師語錄卷第二