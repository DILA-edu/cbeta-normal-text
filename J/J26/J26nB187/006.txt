J26nB187_p0684b01║天岸昇禪師語錄卷第六
J26nB187_p0684b02║侍者一誠記錄
J26nB187_p0684b03║住青州大覺禪院語錄
J26nB187_p0684b04║上堂。「鬥鬥湊湊，打算不就。」擿拄杖，云：「無孔鐵錘是大
J26nB187_p0684b05║神咒。」
J26nB187_p0684b06║明心請上堂。問：「打鼓陞堂即不問，西來的的意如何？」
J26nB187_p0684b07║師云：「露柱笑你。」進云：「蹋破艸鞋無覓處，得來全不費
J26nB187_p0684b08║工夫。」師云：「燈籠笑你。」進云：「笑我者是我知音。」師云：「面
J26nB187_p0684b09║皮一尺。」問：「皓月當空，無所不炤，因甚不鑒覆盆之下？」
J26nB187_p0684b10║師云：「灼然不借它人力。」進云：「如是則爍破乾坤去也。」
J26nB187_p0684b11║師云：「你眼何在？」僧禮拜，師云：「暗。」問：「五色雲中師子子，
J26nB187_p0684b12║直下翻身事若何？」師云：「差異眾生，速須迴步。」進云：「更
J26nB187_p0684b13║向前一步是何如？」師云：「穿卻你鼻孔。」進云：「有鼻孔被
J26nB187_p0684b14║和尚穿，無鼻孔，和尚穿過甚麼？」師云：「金毛變作兔。」問：
J26nB187_p0684b15║「你我燒作一堆灰，向那裏相見？」師云：「頭上黑漫漫，腳
J26nB187_p0684b16║下黑漫漫。」進云：「炤天炤地去也。」師云：「且炤取自己。」問：
J26nB187_p0684b17║「從上佛祖向甚麼處安身立命？」師云：「鎮州出大蘿蔔
J26nB187_p0684b18║頭。」問：「大事未明時如何？」師云：「屈。」進云：「大事已明時如
J26nB187_p0684b19║何？」師云：「屈。」進云：「將此身心奉塵剎，是則名為報佛恩。」
J26nB187_p0684b20║師云：「且緩緩。」乃云：「衲僧家須要明心見性。心無形相，
J26nB187_p0684b21║如何明得？如來大師道：『無無明亦無無明盡。』祖師道：
J26nB187_p0684b22║『但莫憎愛，洞然明白。』如來怕無明、祖師怕憎愛，要得
J26nB187_p0684b23║明心，總未得在。大覺敢道：無明明之父，憎愛明之母，
J26nB187_p0684b24║識你父、見你母，一任兒子們憎憎愛愛，有什麼礙？無
J26nB187_p0684b25║明亙天有什麼過？見得麼？識得麼？見得、識得，洞然明
J26nB187_p0684b26║白；見不得、識不得，只管長連床上喫粥喫飯。異日家
J26nB187_p0684b27║親作祟，莫言不道。」喝一喝。
J26nB187_p0684b28║晚參。問：「虛空有體須親證，虛空體作麼生證？」師云：「風
J26nB187_p0684b29║吹大埜。」乃云：「臨濟殺佛殺祖、德山呵佛罵祖，祖宗氣
J26nB187_p0684b30║宇如王，後代兒孫抱頭鼠竊，東竊西竊，竊得些饞羹
J26nB187_p0684c01║餿飯，自謂獨得，大似鴟梟嚇鳳凰，鳳凰笑不歇。倒不
J26nB187_p0684c02║如三家村裏鬍張三暗中摸索，一朝摸著舊笊籬，細
J26nB187_p0684c03║看卻是破木杓。」喝一喝。
J26nB187_p0684c04║晚參。「昨日晴，今日雨，那箇是本來天？若道晴的是，不
J26nB187_p0684c05║合今日雨；若道雨的是，不合昨日晴。多少人雲霧裏
J26nB187_p0684c06║作活計，便認雲霧為天。及至太陽溢目現前，雲霧瓦
J26nB187_p0684c07║解冰消。又有人便道：『澄清絕點，即此是本來天。』怎奈
J26nB187_p0684c08║古人道：『萬里無雲，青天也須喫棒。衲僧家須辦明緇
J26nB187_p0684c09║素始得。』還緇素得麼？若緇素得，通天有路；緇素不得，
J26nB187_p0684c10║入地無門。」喝一喝。
J26nB187_p0684c11║于副使請上堂。「佛法根源，非正信妙智不能悟入；祖
J26nB187_p0684c12║師關捩，非大悲重願何以開通？悲重則願力弘深，信
J26nB187_p0684c13║正則智光朗耀。智光朗耀，如日輪之處于萬方；願力
J26nB187_p0684c14║弘深，同虛空之含于眾象。虛空含于眾象，于諸境界
J26nB187_p0684c15║不生逆順；日輪處于萬方，于諸高下平等悉周。所以
J26nB187_p0684c16║道：大人得大見、大智得大用，直得風行艸偃、玉轉珠
J26nB187_p0684c17║迴，有權有實、能卷能舒，殺活臨時、縱奪自在。且道：憑
J26nB187_p0684c18║甚得到與麼田地？」乃喝一喝，云：「莫怪從前多意氣，它
J26nB187_p0684c19║家曾謁聖明君。」
J26nB187_p0684c20║上堂。問：「昨晚有一公案，請和尚拈出。」師云：「你向那裏
J26nB187_p0684c21║瞌睡來？」進云：「恁麼則不費和尚手腳也。」師云：「直須整
J26nB187_p0684c22║頓。」僧喝，師便打。問：「背覺合塵即不問，背塵合覺時如
J26nB187_p0684c23║何？」師云：「無端，無端。」僧擬議，師便打，乃云：「錘大鐘，擊大
J26nB187_p0684c24║鼓，長老既陞堂，諸仁齊鼓舞。滿眼聲色時，見聞沒可
J26nB187_p0684c25║睹，於此見如來，依舊如聾瞽。莫聾瞽，李廣當年射石
J26nB187_p0684c26║虎。」
J26nB187_p0684c27║晚參。「盡大地是沙門一隻眼，佛佛出世在者眼睛裏、
J26nB187_p0684c28║祖祖相承在者眼睛裏、天下老和尚說黃道白在者
J26nB187_p0684c29║眼睛裏，百億須彌盧在者眼裏𨁝跳、無邊香水海在
J26nB187_p0684c30║者眼裏騰波，佛國天堂出不得者眼睛、三塗地獄壞
J26nB187_p0685a01║不得者眼睛。若識得者眼睛，要見無邊剎境自它不
J26nB187_p0685a02║隔於豪端，十世古今始終不離於當念，有什麼難？若
J26nB187_p0685a03║不識者眼睛，可謂有眼如盲。還識眼睛麼？」遂連叩齒，
J26nB187_p0685a04║云：「不合攃沙攃土。」
J26nB187_p0685a05║上堂。「昔日僧問雲門：『如何是佛？』門云：『乾矢橛。』者僧沒
J26nB187_p0685a06║興，無端上門上戶討得一場骯髒熱悶。又，僧問洞山：
J26nB187_p0685a07║『如何是佛？』山云：『麻三斤。』者僧悔氣，本來灑灑落落，自
J26nB187_p0685a08║亡討得麻纏紙裹。大眾！沿家覓佛終無所得。設有問
J26nB187_p0685a09║大覺：『如何是佛？』驀觜便摑。驀觜摑，瞥不瞥？更如何？掘
J26nB187_p0685a10║掘。掘箇什麼？諸方火葬，此地活埋。」
J26nB187_p0685a11║晚參。問：「自是不歸歸便得，且道得箇什麼？」師云：「鴈過
J26nB187_p0685a12║留聲。」進云：「不留聲時如何？」師云：「投子道的。」僧喝，師便
J26nB187_p0685a13║打，乃云：「凡為善知識者，須要與人解粘去縛、拔楔抽
J26nB187_p0685a14║釘，驅耕夫之牛、奪饑人之食。大覺尋常不用者般手
J26nB187_p0685a15║腳，只用一拳。」乃豎拳，云：「一拳拳倒黃鶴樓，一腳踢翻
J26nB187_p0685a16║鸚鵡洲，有意氣時添意氣，不風流處也風流。設有人
J26nB187_p0685a17║道：『者是古人的，如何是大覺的？』但向它道：『堪恨古人
J26nB187_p0685a18║無道理，預先偷我一聯詩。』」
J26nB187_p0685a19║上堂。「撞鐘撞著老僧心。」以拄杖擊禪床，云：「不可不打
J26nB187_p0685a20║著老僧心也。因甚諸天恐怖，迦葉攢眉？」乃合掌云：「雙
J26nB187_p0685a21║林樹下。」
J26nB187_p0685a22║晚參。「設有一魔王化作釋迦老子來至僧堂，若道是
J26nB187_p0685a23║釋迦老子，卻是魔王；道是魔王，又是釋迦老子。如何
J26nB187_p0685a24║發付即得？」自云：「雙破。」復云：「佛是魔王做，魔王是佛做，
J26nB187_p0685a25║把火炤面皮，魔佛一時破。破佛魔，無處所，翻身鷂子
J26nB187_p0685a26║過新羅，傳語嵩山破灶墮。」
J26nB187_p0685a27║上堂。「堪恨祖師沒舉止，燈心皁角盡情使，剛剛遺下
J26nB187_p0685a28║死貓頭，拋來擿去無人理。有人理，滯貨一朝脫向你。」
J26nB187_p0685a29║上堂。「昔日楊岐和尚道：『薄福住楊岐，年來氣力衰，寒
J26nB187_p0685a30║風凋敗葉，猶喜故人歸。囉囉哩，拈上死柴頭，且向無
J26nB187_p0685b01║煙火。』」師云：「好便好，只覺太殺寒酸些。大覺則不然，頻
J26nB187_p0685b02║年住大覺，拄杖活卓卓，當午日輪紅，人歸已如昨。莫
J26nB187_p0685b03║莫莫，柴火一些無，真風自寥廓。」
J26nB187_p0685b04║晚參。「月明星稀，烏鵲南飛，釋迦空著惱，彌勒笑嘻嘻。
J26nB187_p0685b05║笑又笑箇什麼？惱又惱箇什麼？傷嗟曹孟德，被困大
J26nB187_p0685b06║江西。」
J26nB187_p0685b07║晚參。「俊的太殺俊、俏的太殺俏，獃的十分獃、鈍的十
J26nB187_p0685b08║分鈍。祇如不俊、不俏，不獃、不鈍的是什麼人？堪嗟楚
J26nB187_p0685b09║下鍾離昧。」
J26nB187_p0685b10║晚參。「生從何來？玄關擊不開。死從何去？鐵蛇橫古路。
J26nB187_p0685b11║正當恁麼時，來無路、去無路，作麼生道得箇出身句
J26nB187_p0685b12║子？若道不得，謾說穆陵山勢嶮，前途更有最高峰。」
J26nB187_p0685b13║晚參。「應緣而化物，方便呼為智，不可以智知、不可以
J26nB187_p0685b14║識識，總有百千方便法門，此中也著不得。如何？如何？
J26nB187_p0685b15║鐵壁，鐵壁。」
J26nB187_p0685b16║晚參。「喜則清風明月，瞋則雨暗雲愁。且道：喜的是？瞋
J26nB187_p0685b17║的是？有者便道：『無瞋亦無喜。』者箇喚作北俱盧洲人，
J26nB187_p0685b18║不堪共語。還知落處麼？有時瞋、有時喜，或喜、或瞋無
J26nB187_p0685b19║定止，狂機內有道人身，逆順場中急薦取。」
J26nB187_p0685b20║晚參。「諸人須明本分事好。佛祖言句不是本分事、長
J26nB187_p0685b21║老說的不是本分事、諸仁尋常學的解的不是本分
J26nB187_p0685b22║事。要識本分事麼？親從宣德門前過，猶向傍人問帝
J26nB187_p0685b23║都。」
J26nB187_p0685b24║晚參。「燈是火、水是波，恁麼會，不較多。祇如僧問趙州
J26nB187_p0685b25║道：『狗子還有佛性也無？』州云：『無。』是什麼道理？若道不
J26nB187_p0685b26║得，燈元不是火，水決不是波。」
J26nB187_p0685b27║上堂。「十五日已前，萬騎追不回；十五日以後，千牛厭
J26nB187_p0685b28║不後；正當十五日，森羅拱手，萬象咸聽。且道聽箇什
J26nB187_p0685b29║麼？」喝一喝。
J26nB187_p0685b30║上堂。「描也描不成、畫也畫不就，未稱好手。民可使由
J26nB187_p0685c01║之、不可使知之，是何言與？大覺拈得一箇古本奇方，
J26nB187_p0685c02║要使描就、畫就，諸仁共見共知。古德道：『十方無壁落，
J26nB187_p0685c03║四面亦無門。』淨裸裸、赤灑灑，沒可把。描也描就了、畫
J26nB187_p0685c04║也畫就了，還知落處麼？若知落處，僧繇退後；不知落
J26nB187_p0685c05║處，可謂畫虎畫皮難畫骨，知人知面不知心。」卓拄杖，
J26nB187_p0685c06║下座。
J26nB187_p0685c07║晚參。「昔日龐居士道：『心如境亦如，無實亦無虛，有也
J26nB187_p0685c08║不管，無亦不拘，不是聖賢，了事凡夫。』大眾！要識龐居
J26nB187_p0685c09║士麼？」擿下拄杖，云：「但識取者拄杖。」
J26nB187_p0685c10║冬夜，小參。「天地之道，有陰、有陽，有消、有長。衲僧門下
J26nB187_p0685c11║有一片地，無陰、無陽，無消、無長，晝坐夜眠，難背難向，
J26nB187_p0685c12║寸步不離，不假思想。因甚諸仁三三兩兩？只為分明
J26nB187_p0685c13║極，翻令所得遲。」
J26nB187_p0685c14║晚參。「相逢不得莽鹵，仔細抬頭，炤顧分明，臨濟大龍
J26nB187_p0685c15║翻作堂前臥虎，從頭一一按過，驚得山僧舌吐。」
J26nB187_p0685c16║晚參。問：「如何是有？」師云：「雷陳。」「如何是無？」師云：「問取東
J26nB187_p0685c17║橋駱道士。」「如何是不有不無？」師云：「騎牛老子出函關。」
J26nB187_p0685c18║進云：「除卻三句外，請師直指。」師云：「彼自無瘡，勿傷之
J26nB187_p0685c19║也。」乃云：「今晚觀世音菩薩現身鬼王，領眾受食。若喚
J26nB187_p0685c20║作菩薩，卻是鬼王；若喚作鬼王，又是菩薩。喚作什麼？
J26nB187_p0685c21║即得假名三十二，八十也空聲，佛是空聲、菩薩是空
J26nB187_p0685c22║聲、鬼是空聲、山河大地是空聲、艸木叢林是空聲、長
J26nB187_p0685c23║老是空聲、闍黎是空聲。」驀喚一僧，僧出禮拜，師打云：
J26nB187_p0685c24║「切忌逐色隨聲。」
J26nB187_p0685c25║天童專使刻就青州錄回，上堂。「慈父心縣遊子切，一
J26nB187_p0685c26║封書到血滴滴，回皇搵淚不能看。傳家端與時流別，
J26nB187_p0685c27║卓卓孤風挽世趨，非常建立人難測。可憐求利覓名
J26nB187_p0685c28║徒，怨恨滿天皆反側，骨堆平地起江南，謗言諍口如
J26nB187_p0685c29║湯沸。豈有曾參果殺人？投梭三報疑難釋，昭昭慧日
J26nB187_p0685c30║能消融。雌黃之口如霜雪，綿密從前斫不開，笑君枉
J26nB187_p0686a01║費多般力。大眾要見綿密處麼？」呈語錄，云：「日可冷，月
J26nB187_p0686a02║可熱，眾魔不能壞真說。」
J26nB187_p0686a03║晚參。「如來大師道：『無眼、耳、鼻、舌、身、意。』老子道：『器明者
J26nB187_p0686a04║之目，杜智者之口，窒聽者之耳，斬巧者之手。』大小二
J26nB187_p0686a05║人各成擔板見解。敢問現前諸仁：即今有眼，曾見甚
J26nB187_p0686a06║麼？現今有耳，曾聽甚麼？現今有鼻，曾臭甚麼？現今有
J26nB187_p0686a07║舌，曾嘗甚麼？現今有身，曾觸甚麼？現今有意，曾想甚
J26nB187_p0686a08║麼？現今有口，曾說甚麼？現今有手，曾捉甚麼？於此見
J26nB187_p0686a09║得，有眼、有耳、有鼻、有舌、有身、有意、有手、有口，有甚麼
J26nB187_p0686a10║過？其或未然，卻被二尊者舌頭瞞卻去也。」卓拄杖，下
J26nB187_p0686a11║座。
J26nB187_p0686a12║晚參。「深固幽遠，無人能到，釋迦老子話墮了也。既是
J26nB187_p0686a13║無人能到，是什麼人知得深固幽遠？大覺此間不深
J26nB187_p0686a14║不固、不幽不遠，卻許諸人親到，但是到者須進大覺
J26nB187_p0686a15║門；既進大覺門，須入大覺室；既入大覺室，須明大覺
J26nB187_p0686a16║主。阿那箇是大覺主？設有人道：『長老話墮了也。』可謂
J26nB187_p0686a17║孝順重生孝順子，忤逆還遭忤逆兒。」
J26nB187_p0686a18║上堂。「從上佛祖皆以毒箭射人，中其毒者得大自在——
J26nB187_p0686a19║迦葉中世尊毒箭，射空眉下雙眼；二祖中達磨毒箭，
J26nB187_p0686a20║射透心肝五臟；德山中龍潭毒箭，射破千年故紙；臨
J26nB187_p0686a21║濟中黃檗毒箭，射透從上百匝千重；大覺中五磊毒
J26nB187_p0686a22║箭，射翻空界月輪。其餘盡是依依稀稀、彷彷彿彿，不
J26nB187_p0686a23║堪為的。即今莫有堪為的者麼？」擿拄杖，云：「看箭。」
J26nB187_p0686a24║上堂。「山僧昨晚放一隻箭，射汝一群，還有毒發者麼？」
J26nB187_p0686a25║良久，云：「鈍殺養由基。」
J26nB187_p0686a26║晚參。「一九二九，相逢不出手。今朝十一月二十有四
J26nB187_p0686a27║日，正是一九將畢，風和日暖，不寒不熱，貧者歡欣、富
J26nB187_p0686a28║者快活，惟有三老攢眉，憂心不釋，今歲臘不寒，來年
J26nB187_p0686a29║人有疾。諸禪德！臘不寒，人有疾，偷心不死終須活。奉
J26nB187_p0686a30║勸諸仁：不用作祖成佛，還我死灰淋過來，自然平平
J26nB187_p0686b01║貼貼，安家樂業。信得及，一番受用天然別；信不及，記
J26nB187_p0686b02║取它年發寒熱。」
J26nB187_p0686b03║晚參。舉：「龐居士參石頭禪師，問曰：『不與萬法為侶者
J26nB187_p0686b04║是甚麼人？』頭以手掩其口，士豁然有省。一日，石頭問
J26nB187_p0686b05║曰：『子見老僧以來，日用事作麼生？』士曰：『若問日用事，
J26nB187_p0686b06║即無開口處。』乃呈偈曰：『日用事無別，唯吾自偶諧，頭
J26nB187_p0686b07║頭非取舍，處處沒張乖。朱紫誰為號？丘山絕點埃，神
J26nB187_p0686b08║通并妙用，運水及搬柴。』好諸禪德！神通妙用，運水搬
J26nB187_p0686b09║柴，來朝普請東莊搬柴，一轉路上泥濘，天寒日短，早
J26nB187_p0686b10║去早回，不得說長老無情、執事不婉轉。我等參禪，禪
J26nB187_p0686b11║不會；覓心，心不得。摧我東行西行，肩疼腳溼，一日一
J26nB187_p0686b12║日蹉跎時節。引得龐公從旁大笑，合掌啾啾唧唧，衲
J26nB187_p0686b13║僧門下全無巴鼻。」喝一喝，云：「多知老翁，未許饒舌。」
J26nB187_p0686b14║晚參。「近日禪門有二種禪：一種、河魨禪，一種、蝦蟆禪。
J26nB187_p0686b15║何謂河魨禪？河魨水面遊，忽然撞橋柱，橋柱本無心，
J26nB187_p0686b16║河魨便納悶。何名蝦蟆禪？蝦蟆遇天雨，叫喚聲如鼓，
J26nB187_p0686b17║天雨豈有心？蝦蟆叫：『何苦？何苦？』何苦一味莽鹵？納悶，
J26nB187_p0686b18║納悶，自傷己命。會中莫有江南客麼？好報諸公強扎
J26nB187_p0686b19║掙。」
J26nB187_p0686b20║晚參。舉：「寶公『雞鳴丑，一顆圓光明已久，內外推尋覓
J26nB187_p0686b21║總無，境上施為渾大有。』」師云：「境上施為渾大有，張公
J26nB187_p0686b22║帽戴李公首，認著依然眼失睛，精靈窟破無妍醜。」
J26nB187_p0686b23║晚參。「始欲不說，眾生無解脫之期；始欲說之，眾生又
J26nB187_p0686b24║隨語生解。說又不得，不說又不得。菩提樹下四十九
J26nB187_p0686b25║日默然思惟，肚寬腸熱，從此指柳罵槐，狼狼藉藉，心
J26nB187_p0686b26║苦口甜，搖脣沸舌。」喝一喝，云：「多少人扶籬摸壁？」
J26nB187_p0686b27║晚參。舉：「溈山祐和尚方丈頌云：『溈山方丈，峭峻難上，
J26nB187_p0686b28║若人蹋著，氣如樊將。』雲峰悅禪師云：『作家宗師，天然
J26nB187_p0686b29║有在。』僧云：『和尚作麼生？』悅有頌示之：『翠嵒方丈，曾無
J26nB187_p0686b30║遮障，衲子入來，便見和尚。』」師云：「一人向泰山頂上架
J26nB187_p0686c01║梁，一人向龍宮海藏立柱。然雖如是，未稱好手。大覺
J26nB187_p0686c02║亦有一頌：大覺方丈，規矩難量，鶻眼龍睛，不容顧盼。」
J26nB187_p0686c03║因湛徹乾三禪有省，上堂。問：「如何是向上一句？」師云：
J26nB187_p0686c04║「今日天陰。」問：「天上天下，惟我獨尊是如何？」師云：「雲門
J26nB187_p0686c05║在你頂門上。」進云：「掀倒禪床，喝散大眾去也。」師云：「你
J26nB187_p0686c06║試下手看。」進云：「今日且放過和尚。」師云：「伎倆已盡。」乃
J26nB187_p0686c07║云：「參須真參，悟須實悟。有者惟憑少許古人影響，般
J26nB187_p0686c08║若所知境界以為極則，大似鼠子作竊，晝伏夜行，驚
J26nB187_p0686c09║驚怖怖，有甚快活？大覺門下有幾箇瞌睡貓兒，終朝
J26nB187_p0686c10║瞌睡，不知不覺掉下禪床，築著鼻孔忍痛，不禁向青
J26nB187_p0686c11║天白日下行走一遍，高聲叫言：『虛空有體，我今親證。』
J26nB187_p0686c12║被山僧趁入水牯牛隊裏，縮尾藏頭，有朝一日露爪
J26nB187_p0686c13║張牙，咬殺天下鼠子去在。」
J26nB187_p0686c14║晚參。問：「文殊是七佛之師，因甚出女子定不得？」師云：
J26nB187_p0686c15║「大象不遊于兔徑。」進云：「罔明是初地菩薩，因甚出得
J26nB187_p0686c16║女子定？」師云：「三家村裏老婆禪。」進云：「祇如文殊、罔明，
J26nB187_p0686c17║相去多少？」師云：「一箇鼻孔兩箇圈。」乃舉：「須菩提尊者
J26nB187_p0686c18║在嵒中宴坐，諸天雨華讚歎，者曰：『空中雨華讚歎復
J26nB187_p0686c19║是何人？云何讚歎？』天曰：『我是梵天，敬重尊者善說般
J26nB187_p0686c20║若。』者曰：『我于般若未嘗說一字，汝云何讚歎？』天曰：『如
J26nB187_p0686c21║是，尊者無說，我乃無聞。無說、無聞，是真說般若。』」師云：
J26nB187_p0686c22║「大小須菩提，被梵天換卻舌頭了也，要且當時放過
J26nB187_p0686c23║梵天。昨晚山僧高臥寢室，諸天半夜遍布瓊華，若道：
J26nB187_p0686c24║『無說、無聞，真說般若。』雨華讚歎，直是不甘。何故？王令
J26nB187_p0686c25║稍嚴，不許攙行奪市。那裏是諸天攙行奪市處？大眾！
J26nB187_p0686c26║今朝好雪。」
J26nB187_p0686c27║晚參。「今日閒行山門，見一唱蓮華落者，手拍魚鼓，高
J26nB187_p0686c28║聲唱云：『蓮華落，蓮華落，狀元原是元和作，一種風流
J26nB187_p0686c29║出當家，柳巷華街真快樂。不求清，不棄濁，情忘簡擇
J26nB187_p0686c30║無拘縛，笑傲乾坤何處家？蓮華落兮蓮華落。』山僧聞
J26nB187_p0687a01║得，覺有味乎其言，乃問曰：『你有如此高才，何不做官
J26nB187_p0687a02║去？』渠又唱云：『休休休，試看為官幾到頭，白屋公卿容
J26nB187_p0687a03║易老，朱門將相好擔憂。我無憂，也無愁，身輕一似海
J26nB187_p0687a04║天鷗，寵辱不關情自健，蓮華落裏度春秋。』山僧又向
J26nB187_p0687a05║它道：『你有如此高志，何不學道去？』渠又唱云：『罷罷罷，
J26nB187_p0687a06║學道易將知見縛，忙忙匝地普天人，幾箇男兒解入
J26nB187_p0687a07║作？忘悟迷，絕穿鑿，眉宇擔頭空索索，總饒佛祖好修
J26nB187_p0687a08║持，不如唱箇蓮華落。』山僧聞得，便欲讓院與它住，渠
J26nB187_p0687a09║又唱云：『住住住，看君住院非容易，毛頭星現百千般，
J26nB187_p0687a10║猜疑謗口滿天地。我無猜，不觸忌，雪裏橫眠風裏睡，
J26nB187_p0687a11║長伸兩腳大天光，起來唱箇蓮華落。』山僧向前再欲
J26nB187_p0687a12║與言，渠乃不顧，飄然而去。大眾！還識此人麼？大千沙
J26nB187_p0687a13║界視同漚，步步毗盧頂上遊，佛祖位中留不住，倒騎
J26nB187_p0687a14║驢子下楊州。然雖如是，只可與彌勒同龕，未堪與釋
J26nB187_p0687a15║迦拽耙。有人簡點得出，大覺與它一鋌金。」
J26nB187_p0687a16║上堂。「文殊得佛智、普賢得佛行、地藏得佛願、觀音得
J26nB187_p0687a17║佛悲，者四箇漢各得佛之一體，未得佛之全體在。諸
J26nB187_p0687a18║仁要見佛之全體麼？有一無位真人，在汝面門出入，
J26nB187_p0687a19║未證據者看看。」便下座。
J26nB187_p0687a20║晚參。「此事如明珠在盤，不撥自轉。大眾！春生夏茂，秋
J26nB187_p0687a21║收冬藏，是轉？不轉？阿汝諸仁，寒則思衣、饑則思食，從
J26nB187_p0687a22║朝至暮，波波挈挈，上來下去，是轉？不轉？轉即且置，珠
J26nB187_p0687a23║聻？」一僧從東過西立，師云：「專好隨人腳跟轉。」一僧出
J26nB187_p0687a24║立座前，師云：「立地死漢。」一僧云：「不離當處常湛然，覓
J26nB187_p0687a25║即知君不可見。」師云：「學語之流，一札千行。」僧禮拜，乃
J26nB187_p0687a26║云：「適來燦燦光生，而今卻成泥彈。」
J26nB187_p0687a27║晚參。「俱𦙆見人豎指，大覺尋常數指，顛倒逆順數來，
J26nB187_p0687a28║剛剛只得十指，數它作麼？恐後數目不明，被人東指
J26nB187_p0687a29║西指。」
J26nB187_p0687a30║晚參。拈拄杖，云：「者是天童送來的拄杖子，若說是天
J26nB187_p0687b01║童拄杖子，現在大覺手裏；若說是大覺拄杖子，又是
J26nB187_p0687b02║天童送來。畢竟如何道得恰好去？若道得，你有拄杖
J26nB187_p0687b03║子，與你拄杖子；若道不得，你無拄杖子，奪卻你拄杖
J26nB187_p0687b04║子。」
J26nB187_p0687b05║晚參。「達磨西來，只覓箇不受惑的人。據山僧看來，普
J26nB187_p0687b06║天匝地都是惑人，或覓心、或覓佛、或覓禪、或覓道、或
J26nB187_p0687b07║覓向上向下、或覓古今公案、或覓自己。」一僧云：「總不
J26nB187_p0687b08║恁麼時如何？」師云：「又一惑人來也。」便下座。
J26nB187_p0687b09║晚參。問：「如何是句？」師云：「幾乎錯答闍黎話。」「如何是句
J26nB187_p0687b10║到意不到？」師云：「詩若會吟無剩語。」「如何是意到句不
J26nB187_p0687b11║到？」師云：「萬語相逢一句無。」「如何是意句俱到？」師云：「季
J26nB187_p0687b12║札觀樂。」「如何是意句俱不到？」師云：「伯牙斷琴。」進云：「恁
J26nB187_p0687b13║麼則有句中無句也。」師云：「柳絮隨風，自西自東。」乃云：
J26nB187_p0687b14║「鬧市寰中識取天子，百艸頭上薦取老僧。老僧且止，
J26nB187_p0687b15║如何得鬧市寰中識天子去？昔吳郡有一鄉盲，甚狡，
J26nB187_p0687b16║自言曾到京師見天子來。有人問曰：『聖上穿戴的是
J26nB187_p0687b17║甚麼服色？』盲云：『頭戴金子打就的金冠，身穿金子打
J26nB187_p0687b18║就的金袍，腳穿玉石雕成的玉履。』傍有一班瞎老婆
J26nB187_p0687b19║聽得，遂各驚詫：『聖上真是恁般服色。』共相傳說，以為
J26nB187_p0687b20║實然。適遇智者憫其愚魯，向它道：『者是瞎說，無恁麼
J26nB187_p0687b21║事。』一班瞎漢反共詈其欺己。大眾！生長京師，不識天
J26nB187_p0687b22║子，況吳地盲人去京師三千里外，如何得見聖上來？
J26nB187_p0687b23║無怪一盲引眾盲，相傳總不真。即今要識鬧市天子
J26nB187_p0687b24║麼？蕩蕩仁風扇八方，歌謠滿路知何極？」
J26nB187_p0687b25║晚參。「此事如兩家做交易一般，買者急切要買、賣者
J26nB187_p0687b26║斷然不賣，交易不成，歸家納悶。悶之不已，忽然想著
J26nB187_p0687b27║吽家中原有，何用將錢別處尋買？此時無著歡喜處
J26nB187_p0687b28║也。」下座。
J26nB187_p0687b29║佛會，上堂。「若人散亂心，入于塔廟中，一稱南無佛，皆
J26nB187_p0687b30║已成佛道。于此明得，阿彌陀佛去此不遠；于此未明，
J26nB187_p0687c01║此去西天路，迢迢十萬餘。」
J26nB187_p0687c02║晚參。「子不見夫逐鹿者乎？今日欄中走出一鹿，直歲
J26nB187_p0687c03║打梆，普請逐鹿，有者忙忙拄撐門戶、有者努眉把斷
J26nB187_p0687c04║要津、有者謹守牆垣、有者隨鹿趁逐終不得鹿，遂有
J26nB187_p0687c05║揭杆持棒、架箭張弓、怒喝高呼、擎拳拍掌，其鹿驚怖，
J26nB187_p0687c06║愈不能得，乃復用斷貫索、布縵天網、掘平地坑、使鉤
J26nB187_p0687c07║錐智，雖暫勉強擒獲，終是跳擿不寧。山僧乃令眾人
J26nB187_p0687c08║退後，任它豐艸長林，饑則與之以食、渴則飲之以水。
J26nB187_p0687c09║數日，人不逐鹿、鹿亦忘人，人鹿兩忘，趁亦不去，于是
J26nB187_p0687c10║喚之左則左、喚之右則右，呼之來則來、揮之去則去，
J26nB187_p0687c11║乃尒馴乎其馴、善乎其善，然後知向之逐鹿者皆不
J26nB187_p0687c12║可以為訓也。敢問大眾：即今院中，鹿在甚麼處？」眾無
J26nB187_p0687c13║語，自云：「屋北獨宿。」便下座。
J26nB187_p0687c14║晚參。「竊金者誅，竊國者侯。臨濟大師是白拈賊盜，常
J26nB187_p0687c15║住物、作人情，山僧直是氣不憤。後來古德遇盜索寶，
J26nB187_p0687c16║乃曰：『僧家之寶非君所宜。』盜更誅求，遂與一喝，盜乃
J26nB187_p0687c17║加刃。大眾！古德自衒其寶，宜其喪身失命者矣。若是
J26nB187_p0687c18║大覺遇盜索寶，但向他道：『人人本具，箇箇不無。』且道
J26nB187_p0687c19║還免得喪身失命也無？拄杖子道：『長老！強盜如何也
J26nB187_p0687c20║與它說道理？』」自云：「是，是。如今禪和子總是一班不識
J26nB187_p0687c21║道理的強盜。」
J26nB187_p0687c22║晚參。「天何言哉？四時行焉。地何言哉？萬物成焉。山何
J26nB187_p0687c23║言哉？艸木生焉。江何言哉？龍蛇宅焉。海何言哉？寶藏
J26nB187_p0687c24║興焉。予何言哉？拄杖子𨁝跳上三十三天，築著帝釋
J26nB187_p0687c25║鼻孔，東海鯉魚打一棒，雨似盆傾。設有道：『前面說的
J26nB187_p0687c26║都出典章，此話是何章句？』」乃呵呵笑云：「可謂仁者見
J26nB187_p0687c27║之謂之仁、智者見之謂之智，百姓日用而不知。」
J26nB187_p0687c28║上堂。「本是淨琉璃缾，注卻一器清水，應用無不具足，
J26nB187_p0687c29║無端著鹽、著醬，攪為酥酪醍醐，雖然美之至也，已失
J26nB187_p0687c30║水性之自然矣。佛祖者，眾生之罪人也。」靠拄杖，下座。
J26nB187_p0688a01║晚參。舉：「僧問趙州：『狗子還有佛性也無？』州云：『無。』又，僧
J26nB187_p0688a02║問：『狗子還有佛性也無？』州云：『有。』」師云：「合將五百斤鐵
J26nB187_p0688a03║枷枷卻趙州驢項，押向酆都獄中，與善星、調達同受
J26nB187_p0688a04║三禪天樂。因甚如此？謗斯經故，獲罪如是。」
J26nB187_p0688a05║晚參。「煮豆然豆萁，豆在釜中泣，本是同根生，相煎何
J26nB187_p0688a06║太急？曹子建雖是七步成章，猶有嫌恨心在。大覺也
J26nB187_p0688a07║有一偈：瓜從地上生，有甜復有苦，苦者莫怨甜，甜者
J26nB187_p0688a08║不嫌苦。拄杖子道：『長老失卻拈韻了也。』」乃呵呵笑，云：
J26nB187_p0688a09║「一字不肯放過，又遭上座簡點。」
J26nB187_p0688a10║上堂。問：「六戶不明時如何？」師云：「今晚三十日。」進云：「向
J26nB187_p0688a11║上事又如何？」師云：「來朝是初一。」進云：「向上玄機纔撥
J26nB187_p0688a12║動，百千三昧一豪端。」師云：「西天人不會唐言。」問：「頭上
J26nB187_p0688a13║安頭時如何？」師大笑。進云：「轉身一步時如何？」師喝云：
J26nB187_p0688a14║「山頭雪未消。」問：「如何是先炤後用？」師云：「張華望牛斗。」
J26nB187_p0688a15║「如何是先用後炤？」師云：「雷煥入豐城。」「如何是炤用同
J26nB187_p0688a16║時？」師云：「風雷閃爍。」「如何是炤用不同時？」師云：「劍入潭
J26nB187_p0688a17║津。」問：「如何是戒？」師云：「山門臥碑。」「如何是定？」師云：「堂前
J26nB187_p0688a18║石凳。」「如何是慧？」師云：「東西南北，四至分明。」進云：「戒、定、
J26nB187_p0688a19║慧蒙師指示，露柱懷胎意若何？」師云：「肚膨腹脹。」僧喝，
J26nB187_p0688a20║師便打。乃云：「德山和尚道：『我宗無語句，亦無一法與
J26nB187_p0688a21║人。』且道：與入門便棒相去多少？臨濟大師道：『大凡演
J26nB187_p0688a22║唱宗乘，一句中須具三玄門，一玄門須具三要。』且道：
J26nB187_p0688a23║與入門便喝所隔幾何？還明辨得麼？若明辨得，臨濟、
J26nB187_p0688a24║德山一場敗缺；明辨不得，且看二大士七縱八橫去
J26nB187_p0688a25║也。」喝一喝，卓拄杖，下座。
J26nB187_p0688a26║晚參。「今歲常住有十種可喜：山門清淨一可喜、僧眾
J26nB187_p0688a27║安寧二可喜、執事和諧三可喜、粥足飯足四可喜、內
J26nB187_p0688a28║無諍論五可喜、外絕訛言六可喜、龍象駢臻七可喜、
J26nB187_p0688a29║用心不雜八可喜、檀護信向九可喜、長老病愈十可
J26nB187_p0688a30║喜。適有禪和子出來道：『可喜可喜，且休提起，我等相
J26nB187_p0688b01║隨，朝參暮請，參禪禪不明、學道道無影，直待求生不
J26nB187_p0688b02║得、求死不得，慞慞惶惶，抑逼難忍，可懼可憂、可怖可
J26nB187_p0688b03║驚。』長老聞得，不覺手之舞之、足之蹈之。因甚如此？更
J26nB187_p0688b04║添一喜。」
J26nB187_p0688b05║上堂。「釋迦西撮、老胡東撮、天下老和尚南撮、大覺北
J26nB187_p0688b06║撮，一齊撮來供養：一、元和，二、達磨，三、僧伽，四、宛躂丘。
J26nB187_p0688b07║且道：撮箇甚麼？」良久，云：「東風。」
J26nB187_p0688b08║晚參。「此事直須英靈擔荷始得，如將一百二十斤擔
J26nB187_p0688b09║子放汝肩上，汝便直下承當，一氣走一百二十里，更
J26nB187_p0688b10║不回頭轉腦計較思量擔子重輕、路途長遠，目不瞚
J26nB187_p0688b11║視、氣不喘息，輕輕歇下擔來不妨暢快。若是三搭四
J26nB187_p0688b12║兜、如何若何，先計擔子重輕、路途遠近，自然一步也
J26nB187_p0688b13║難行也。我今不得中行而與之，必也狂狷乎。狂者志
J26nB187_p0688b14║大願高，狷者行不失守而深惡。夫不狂不狷、似是而
J26nB187_p0688b15║非者，其名曰鄉原，非之無非、刺之無刺，同乎流俗、合
J26nB187_p0688b16║乎汙世，居之似忠信、行之似廉潔，眾皆說之，自以為
J26nB187_p0688b17║是，而不可與入佛祖之道，所謂焦芽敗種而賊害夫
J26nB187_p0688b18║我法者是也。」噓一噓，便起。
J26nB187_p0688b19║晚參。「渴鹿趁燄，須飲趙州茶；錦鯉翻身，不食雲門餅。
J26nB187_p0688b20║即今還有翻身鯉麼？」喝一喝，云：「一齊點下。」
J26nB187_p0688b21║晚參。「昔日僧問風穴禪師道：『魚隱深潭是如何？』穴云：
J26nB187_p0688b22║『湯盪火燒。』諸仁！向者裏道箇出身句子看。」眾屏息，師
J26nB187_p0688b23║乃云：「如無，則山僧親行此令去也。」拽拄杖，一時打散。
J26nB187_p0688b24║晚參。「古者道：『不見一法即如來，是則名為觀自在。』又
J26nB187_p0688b25║有道：『不見一法是大過患。』因甚一人恁麼道，一人又
J26nB187_p0688b26║恁麼道？」一僧云：「頻呼小玉元無事，祇要檀郎認得聲。」
J26nB187_p0688b27║師云：「如何是聲？」僧便喝，師云：「貓聲狗氣。」僧云：「和尚不
J26nB187_p0688b28║要分別。」師云：「喚你作貓，得麼？」僧無語，師云：「者畜生不
J26nB187_p0688b29║識主人在。」乃云：「若向前句中會得，許你會如來禪；若
J26nB187_p0688b30║向後句中會得，許你會祖師禪。山僧恁麼告報，還是
J26nB187_p0688c01║註解古人邪？指示諸仁邪？別有道理邪？」良久，云：「前箭
J26nB187_p0688c02║▆▆▆▆深。」
J26nB187_p0688c03║
J26nB187_p0688c04║
J26nB187_p0688c05║
J26nB187_p0688c06║
J26nB187_p0688c07║
J26nB187_p0688c08║
J26nB187_p0688c09║
J26nB187_p0688c10║天岸昇禪師語錄卷第六