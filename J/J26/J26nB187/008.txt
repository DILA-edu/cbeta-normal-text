J26nB187_p0693b01║天岸昇禪師語錄卷第八
J26nB187_p0693b02║侍者一誠記錄
J26nB187_p0693b03║住青州大覺禪院語錄
J26nB187_p0693b04║上堂。「堪笑祖師巧成拙，古往今來難分雪，迦葉眼裏
J26nB187_p0693b05║著空華，百丈鴨子穿卻鼻。阿呵呵！天下衲僧跳不出。」
J26nB187_p0693b06║割麥，晚參。「欲識佛性義，當觀時節因緣。是甚麼時節？
J26nB187_p0693b07║今朝五月初七日，高隴蠶麥盡成實，普天大地沒饑
J26nB187_p0693b08║人，喫了共念波羅蜜。」拈拄杖，云：「拄杖子道：『長老未得
J26nB187_p0693b09║到口在。』」乃呵呵笑，云：「要到口，須出手。」
J26nB187_p0693b10║上堂。舉：「鹽官令僧看見性法門，聞大溈亦爾，密遣二
J26nB187_p0693b11║僧往探之。既至，座下凡百提唱俱不識，乃生慢意。一
J26nB187_p0693b12║日，會小釋迦，曰：『你莫麤心。』小釋迦遂作一圓相，以手
J26nB187_p0693b13║捧向前，二僧又不識，小釋迦云：『你莫麤心。』遂起去。」師
J26nB187_p0693b14║云：「二僧麤心，不識小釋迦三昧。大覺門下莫有識得
J26nB187_p0693b15║者麼？」良久，云：「雖是小過，令人大怒。」卓拄杖，下座。
J26nB187_p0693b16║上堂。「說得一丈，不如行得一尺。敢問現前諸人還曾
J26nB187_p0693b17║進得大覺門裏也未？」良久，云：「此到濟南三百五。」
J26nB187_p0693b18║上堂。「大覺無禪到你參，無道到你學，只是拈出歸宗
J26nB187_p0693b19║斬的、疏山弄的放汝面前，汝但依樣描畫，畫來畫去，
J26nB187_p0693b20║忽然畫就，方知自悔。既是畫就，又悔箇甚麼？添足了
J26nB187_p0693b21║也。」卓拄杖，下座。
J26nB187_p0693b22║曬藏經，上堂。「今日如來打開寶藏，普施大地眾生，一
J26nB187_p0693b23║切眾生自謂各得奇珍異寶。及至前來呈似山僧，山
J26nB187_p0693b24║僧向它道：『諸仁只得其子，未得其母。』何也？未曾勘破
J26nB187_p0693b25║缽羅孃。」
J26nB187_p0693b26║上堂。「昨在山中，雲影悠悠，谿聲聒聒，鳥語喃喃，松風
J26nB187_p0693b27║瑟瑟。今日回院，殿閣重重，僧徒濟濟，鐘鼓沉沉，香煙
J26nB187_p0693b28║縷縷。且道：山中是？院中是？是不是，難指註，須信壺中
J26nB187_p0693b29║別有天，堪笑十人九錯路。恁般說話，你也沒量罪過、
J26nB187_p0693b30║我也沒量罪過。」卓拄杖，下座。
J26nB187_p0693c01║追嚴，請上堂。問：「茫茫匝地覓空華，愛浪波中認作家，
J26nB187_p0693c02║不見本生真面目，都盧總是眼中沙。祇如色心眼識
J26nB187_p0693c03║盡情空卻，還與本生面目相稱也無？」師云：「正隔須彌
J26nB187_p0693c04║在。」進云：「蹋倒須彌時如何？」師云：「茫茫匝地覓空華。」進
J26nB187_p0693c05║云：「祇如亡靈向什麼處安身立命？」師云：「今日梵慧請
J26nB187_p0693c06║山僧上堂。」進云：「恁麼則死生平等也。」師云：「都盧總是
J26nB187_p0693c07║眼中沙。」問：「庭前柏子西來意，石上青松古佛心。祖意
J26nB187_p0693c08║佛心即不問，薦嚴一句是如何？」師云：「三伏炎炎一片
J26nB187_p0693c09║雪。」進云：「大地普滋沾法雨，知恩須是報恩人。」師云：「如
J26nB187_p0693c10║何是你知恩的句子？」僧禮拜云：「大眾證明。」師云：「寒山
J26nB187_p0693c11║撫掌叫蒼天。」乃云：「如母憶子，病裏雙眉不展施；如子
J26nB187_p0693c12║憶母，哀哀腸斷淚如雨。母慈子孝世所珍，誰信重重
J26nB187_p0693c13║立關鎖？關鎖牢，子背母，愛河枯竭死生乾，佛亦不忻
J26nB187_p0693c14║魔不惱。好好好，淨穢二邦俱靠倒，突出當陽面目真，
J26nB187_p0693c15║三伏日輪正杲杲。」卓拄杖，下座。
J26nB187_p0693c16║晚參。七月十四日，常住設斛食上，師念真言。「大地饑
J26nB187_p0693c17║虛絕，是甚麼真言？」遂作振鈴勢，云：「以此振鈴功德。」良
J26nB187_p0693c18║久，云：「作法尚生，忘卻下文了也。」拈拄杖，云：「拄杖子！救
J26nB187_p0693c19║急，救急。」乃呵呵笑，云：「有了，有了，欲救世間苦，念彼觀
J26nB187_p0693c20║音力。」
J26nB187_p0693c21║中元，供水陸，上堂。問：「清風明月西來意，寒暑交遷古
J26nB187_p0693c22║佛心。祖意佛心即且置，應時及節事如何？」師云：「中元
J26nB187_p0693c23║定是七月半。」進云：「修齋建會，拔濟幽冥，祇如六道眾
J26nB187_p0693c24║生還有拯濟分也無？」師云：「夜來設斛食，一分少不得。」
J26nB187_p0693c25║進云：「謝師供養。」師云：「滄海有枯日，人心無滿時。」問：「第
J26nB187_p0693c26║一句薦得，佛祖為師；第二句薦得，人天為師；第三句
J26nB187_p0693c27║薦得，自救不了。請問和尚：如何是第一句？」師拈拄杖，
J26nB187_p0693c28║云：「者棕竹杖出自溫州。」「如何是第二句？」師云：「今日在
J26nB187_p0693c29║山僧手裏。」「如何是第三句？」師打，云：「逐狗趁豬，全賴渠
J26nB187_p0693c30║力。」進云：「看取棚頭弄傀儡，抽牽元是裏頭人。」師云：「那
J26nB187_p0694a01║箇是裏頭人？」僧喝，師云：「只知弄傀儡，未識裏頭人。」乃
J26nB187_p0694a02║云：「我觀三千大千世界，無有芥子許不是菩薩舍身
J26nB187_p0694a03║命處。汝等諸人咳吐吐破菩薩面門、動步蹋碎菩薩
J26nB187_p0694a04║頂蓋、乃至坐臥菩薩身為床榻，恁麼告報也是祭鬼
J26nB187_p0694a05║神茶飯，還有知慚識媿者麼？吽吽！滄海有枯日，人心
J26nB187_p0694a06║無滿時。」卓拄杖，下座。
J26nB187_p0694a07║解夏，小參。「秋風涼，秋夜長，未歸客，思故鄉。思則不無，
J26nB187_p0694a08║故鄉在甚麼處？動步則十萬八千。」復云：「諸方貴圖門
J26nB187_p0694a09║庭熱鬧，每到解夏、解冬，抬出冬瓜印子，將半青半黃、
J26nB187_p0694a10║不死不活的禪和打上幾箇，說是傳佛心印。大覺此
J26nB187_p0694a11║間住持四載，參隨五百，會中盡是真心辦道之士，不
J26nB187_p0694a12║無透網金鱗，只是未肯放行，待渠瓜甜蔕落、果熟香
J26nB187_p0694a13║飄，成一株大樹，蔭覆天下人去。若信得及，放下腰包，
J26nB187_p0694a14║說甚三冬四夏？信不及，一任疾走諸方，領取冬瓜印
J26nB187_p0694a15║子。再作一偈以壯行程：金襴今已遍諸方，雞足空將
J26nB187_p0694a16║眼白光，大覺打開門八字，鳳麟一任往南翔。」復呵呵
J26nB187_p0694a17║笑，云：「果係鳳麟，安肯南翔？」卓拄杖，下座。
J26nB187_p0694a18║上堂。問：「寒來暑往即不問，打開布袋事如何？」師云：「一
J26nB187_p0694a19║任東西南北。」進云：「恁麼則隨緣飲啄去也。」師云：「尾巴
J26nB187_p0694a20║因甚過不得窗櫺？」進云：「躍翻大地絕消息，放收何處
J26nB187_p0694a21║不風流？」師云：「且炤顧頭尾。」問：「金風滿院，龍象交參，解
J26nB187_p0694a22║結同時，請師一句。」師云：「白雲橫谷口。」進云：「與麼則眼
J26nB187_p0694a23║界虛明空碧落。」師云：「歸鳥已迷巢。」進云：「蹋翻鳥道不
J26nB187_p0694a24║留影，好看平步上青霄。」師云：「謹防著跌。」問：「如何是情
J26nB187_p0694a25║與無情同時音吼？」師云：「樹頭縣明月，蟬侶喿高秋。」乃
J26nB187_p0694a26║云：「一夏不說法，本來無法說，聖制既告圓，勉強出丈
J26nB187_p0694a27║室。曲彔既已登，依舊胡淈𣸩，箇樣醜阿師，也要稱知
J26nB187_p0694a28║識。醜則不無，三十年後自應有人昭雪。雪箇甚麼？真
J26nB187_p0694a29║不掩偽，曲不藏直。」卓拄杖，下座。
J26nB187_p0694a30║上堂。問：「穩坐中堂即不問，艸鞋緊捎時如何？」師云：「走
J26nB187_p0694b01║殺闍黎。」進云：「如是，則海闊從魚躍，天空任鳥飛。」師云：
J26nB187_p0694b02║「那裏是你歇足處？」進云：「處處總成華藏界，腳頭何處
J26nB187_p0694b03║不毗盧？」師云：「病眼見空華。」乃云：「山路開，木樨吐，吾毋
J26nB187_p0694b04║隱乎爾？山谷鼻孔沒半邊，騎驢驀過諸人眼睛裏，不
J26nB187_p0694b05║覺不知橫覷直捕，可謂東土衲僧不及西天外道，吾
J26nB187_p0694b06║門釋種翻遜儒者家風。」
J26nB187_p0694b07║中秋，上堂。「人間只一僧，天上無雙月，揭露已分明，重
J26nB187_p0694b08║言不當喫。」卓拄杖，下座。
J26nB187_p0694b09║晚參。「大道無言，只在目前。風鳴墜葉，雁叫霜天。恁麼
J26nB187_p0694b10║會得，十萬八千。」
J26nB187_p0694b11║晚參。「今晚有百千菩薩騎驢走入釋迦眼睛裏，禮拜
J26nB187_p0694b12║焚香，作大佛事。諸人還見麼？若見，釋迦眼何在？不見，
J26nB187_p0694b13║諸人眼何在？」喝一喝，下座。
J26nB187_p0694b14║晚參。「大覺開爐了也，若喚作爐，即燒殺你；不喚作爐，
J26nB187_p0694b15║即凍殺你。燒殺、凍殺，如何合殺？透過兩重，更與一蹋。」
J26nB187_p0694b16║上堂。問：「鈍鋼打就，生鐵鑄成，今日開爐，何須特地？」師
J26nB187_p0694b17║云：「闍黎鈍置山僧。」進云：「設遇紅爐迸出金彈子，簉破
J26nB187_p0694b18║諸人鐵面門，又作麼生？」師云：「山僧鈍置闍黎。」進云：「因
J26nB187_p0694b19║甚如此？」師云：「山僧、闍黎，二俱失利。」悅眾問：「鼓鐘纔罷，
J26nB187_p0694b20║萬指臨筵，結制開爐，請師指示。」師云：「好生打引磬。」進
J26nB187_p0694b21║云：「平帖帖地，去時如何？」師云：「你正鬧在。」進云：「還許學
J26nB187_p0694b22║人進步也無？」師云：「平帖帖地去。」進云：「百年三萬六千
J26nB187_p0694b23║朝，反復原來是者漢。」師云：「念言語漢，有甚了期？」問：「打
J26nB187_p0694b24║破禪關句句通，翻南作北換西東，古人舊案都勾卻，
J26nB187_p0694b25║結解同時事若何？」師云：「汝是山西人，不識山西話。」進
J26nB187_p0694b26║云：「結從何處結？」師云：「山僧不識汝語。」進云：「恁麼則結
J26nB187_p0694b27║解無處所也。」師云：「汝不識山僧語。」乃云：「往日諸仁鈍
J26nB187_p0694b28║置大覺，今朝大覺鈍置諸仁。何以遞相鈍置？只因路
J26nB187_p0694b29║見不平。還有不受鈍置者麼？也好與三十拄杖。」
J26nB187_p0694b30║晚參。「昨日遊山，有禪者問曰：『學人見山是山、見水是
J26nB187_p0694c01║水時如何？』山僧道：『好。』又問：『學人見山不是山、見水不
J26nB187_p0694c02║是水時如何？』山僧道：『好。』又問：『恁麼也好、不恁麼也好，
J26nB187_p0694c03║恁麼不恁麼時如何？』山僧道：『好好。』只者四箇好，天下
J26nB187_p0694c04║衲僧何處討？有處討，好事不瞞人；無處討，重重好事
J26nB187_p0694c05║增煩惱。」喝一喝，下座。
J26nB187_p0694c06║上堂。「有拔山舉鼎之力，到者裏使不著；有七擒七縱
J26nB187_p0694c07║之謀，到者裏用不著。既然智勇俱困，直須別作生涯，
J26nB187_p0694c08║若只株守窮途，空憐目有重瞳子，孤負當年出艸廬。」
J26nB187_p0694c09║卓拄杖，下座。
J26nB187_p0694c10║上堂。「高不在山，深不在海，遠只目前，近隔千里。參。」
J26nB187_p0694c11║晚參。僧問：「某甲無病，正好參禪。」師云：「參禪也是病。」進
J26nB187_p0694c12║云：「恁麼則不參也。」師云：「不參禪也是病。」僧無語。乃問
J26nB187_p0694c13║眾云：「參禪也是病、不參禪也是病，參與不參總是病，
J26nB187_p0694c14║如何免得者病去？」眾無語。乃云：「俊鶻穿雲，困魚止濼。」
J26nB187_p0694c15║晚參。問：「久聞臨濟金剛劍，今日當陽試借看。」師云：「朔
J26nB187_p0694c16║風吹汝髑髏寒。」問：「大悲菩薩千手眼，那箇是正眼？」師
J26nB187_p0694c17║云：「冬月火燒山。」問：「如何是佛？」師云：「霜月娟娟炤碧空。」
J26nB187_p0694c18║「如何是法？」師云：「一部十七史，從何處說起？」「如何是僧？」
J26nB187_p0694c19║師大笑。進云：「何哂之有？」師云：「笑你是箇俗漢。」乃云：「冬
J26nB187_p0694c20║日閒房靜坐無事，欲作山頌當陽舉似，萬想千思竟
J26nB187_p0694c21║無一字，適聞鼓聲又出造次，將錯就錯免相鈍置。大
J26nB187_p0694c22║眾！如是告報，且道：是山頌邪？不是山頌邪？」喝一喝，云：
J26nB187_p0694c23║「三尺浪高魚化龍，癡人猶戽夜塘水。」
J26nB187_p0694c24║因丁氏爭地，晚參。問眾云：「自己祖翁地，拋撇久荒棄，
J26nB187_p0694c25║無事上山門，炒鬧爭閒氣。諸人向者裏下一轉語看。」
J26nB187_p0694c26║湛維那云：「不因一事，不長一智。」師不肯，乃自代云：「人
J26nB187_p0694c27║貧智短。」又云：「爭之不足，讓之有餘。」
J26nB187_p0694c28║晚參。「錘錘歇歇，鋼變成鐵，再入紅爐，為你雪屈。有志
J26nB187_p0694c29║衲子，盡力打拍，九轉丹成，抽胎換骨，山僧賺汝，定招
J26nB187_p0694c30║拔舌。」
J26nB187_p0695a01║上堂。「諸方參得的到，大覺用不著；大覺參得的到，諸
J26nB187_p0695a02║方合不著。何故？蓋為買賣不當行。祇如諸方參得的，
J26nB187_p0695a03║大覺用不著，則故是大覺參得的，因甚諸方也合不
J26nB187_p0695a04║著？不見葉公好畫龍，真龍突出卻驚怖？」
J26nB187_p0695a05║晚參。「一東二冬，三江四支，海天欲雪，正好吟詩。設有
J26nB187_p0695a06║道：『長老說佛法不是？』咄！俗氣也不知。」
J26nB187_p0695a07║上堂。「往時門風壁立，近日哆哆和和，全無禪道佛法，
J26nB187_p0695a08║終朝信口哩囉。因甚如此？年老成魔。」
J26nB187_p0695a09║至節，上堂。問：「今日冬至，未審日長多少？」師云：「一線。」進
J26nB187_p0695a10║云：「法長多少？」師云：「一線。」進云：「既然佛法現前，因甚有
J26nB187_p0695a11║明與不明？」師云：「是你眼華。」進云：「如是，則杲日當空無
J26nB187_p0695a12║所蔽，新羅城裏打三更。」師云：「揭卻髑髏鬼眼睛。」問：「打
J26nB187_p0695a13║鼓陞堂即不問，陰消陽長事如何？」師云：「魯史舊書雲。」
J26nB187_p0695a14║問：「龍象雖多，那箇具正眼？」師云：「水母覓蝦。」乃云：「今朝
J26nB187_p0695a15║冬至節，陰陽消長不須說，洞山果子一筵，掇退不與
J26nB187_p0695a16║人喫。」拈拄杖，云：「大覺有一枚果子，上拄天、下拄地，嘗
J26nB187_p0695a17║在動用中，動用中收不得，莫怪空疏，端的端的。」卓拄
J26nB187_p0695a18║杖，下座。
J26nB187_p0695a19║因雪上堂。「滿空盡攃雪珍珠，粲粲霞光映碧虛，貧子
J26nB187_p0695a20║依然寒徹骨，向人哀告一錢無。」卓拄杖，下座。
J26nB187_p0695a21║晚參。「昔日趙州和尚道：『「佛」之一字，吾不喜聞。』大小者
J26nB187_p0695a22║老漢，小家子禪。大覺此間，真佛、金佛、泥佛、木佛、長佛、
J26nB187_p0695a23║短佛、俗佛、惡佛盡皆延接。因甚如此？大海若不納，百
J26nB187_p0695a24║川應倒流。」
J26nB187_p0695a25║說戒，上堂。「自從盧老收歸後，須信人人自有之。既是
J26nB187_p0695a26║人人自有，又用山僧傳持作麼？不因漁父引，爭得見
J26nB187_p0695a27║波濤？」復云：「不因漁父引，爭得見波濤？三世諸佛向缽
J26nB187_p0695a28║盂中走馬，百千菩薩向袈裟上𨁝跳。應如是知、如是
J26nB187_p0695a29║見、如是信解，不生法相；其或未然，執法修行如牛拽
J26nB187_p0695a30║磨。」
J26nB187_p0695b01║晚參。「大覺堂中有五禁：一、不許進前退後；一、不許左
J26nB187_p0695b02║顧右盼；一、不許中間立地；一、不許架箭張弓；一、不許
J26nB187_p0695b03║古廟香爐。一種若犯，打折驢腰；五種全超，且居門外。
J26nB187_p0695b04║既是五種全超，因甚且居門外？」一僧云：「寒灰發燄，枯
J26nB187_p0695b05║木重榮。」師云：「打折驢腰。」一僧云：「隨流認得性，無喜亦
J26nB187_p0695b06║無憂。」師云：「且居門外。」乃起身，云：「須知遠煙浪，別有好
J26nB187_p0695b07║商量。」
J26nB187_p0695b08║上堂。「壽光劉勝泉領眾善信設齋供眾，虔請山僧說
J26nB187_p0695b09║法，山僧尚未啟口，釋迦老子向缽盂中探頭高聲唱
J26nB187_p0695b10║言：『落七落八。』乃呵呵大笑，被山僧一笑，滿面慚惶，蹜
J26nB187_p0695b11║頭而退。會中還有解者一笑者麼？若解笑，樂則同歡；
J26nB187_p0695b12║不解笑，虛消信施。」卓拄杖，下座。
J26nB187_p0695b13║成道，在然請上堂。問：「今朝臘月八，叢林慶悉達。慶即
J26nB187_p0695b14║且止，且道世尊未悟時如何？」師云：「只是世尊。」進云：「悟
J26nB187_p0695b15║後如何？」師云：「不可有二世尊。」進云：「如是，則一切眾生
J26nB187_p0695b16║箇箇成佛，因甚學人不得成佛？」師云：「放下肩頭一片
J26nB187_p0695b17║板。」進云：「出格丈夫，無可、不可。」師云：「夢裏說楊州。」問：「明
J26nB187_p0695b18║星睹處道初成，大地眾生識眼睛，眾生識眼即且置，
J26nB187_p0695b19║世尊成佛，是法身邪？報身邪？化身邪？」師云：「萊州府有
J26nB187_p0695b20║法師在。」進云：「長安路遠人難識，今日當陽問作家。」師
J26nB187_p0695b21║云：「山僧卻不作家。」進云：「恁麼則冷煖自知去也。」師云：
J26nB187_p0695b22║「如何是你自知的道理？」進云：「拗折洞山銖兩稱，從今
J26nB187_p0695b23║不認定盤星。」師云：「緇素要分明。」僧擬進語，師喝退，乃
J26nB187_p0695b24║拈拄杖，云：「在天同天、在人同人，湛然常住，歷劫恆新，
J26nB187_p0695b25║因甚釋迦老子被黑豆換卻眼睛？若知落處，天上有
J26nB187_p0695b26║星皆拱北；不知落處，少刻有齋，你也隨例得飯喫。」卓
J26nB187_p0695b27║拄杖，下座。
J26nB187_p0695b28║晚參。「終日婆娑，佛法荒疏，要說兩句，連搓至搓，搓箇
J26nB187_p0695b29║甚麼泥彈子？」
J26nB187_p0695b30║晚參。「諸方有五味禪，甜酸辛苦鹹，咬著甜者便說佛
J26nB187_p0695c01║法是甜味、咬著酸者便說佛法是酸味、咬著辛者便
J26nB187_p0695c02║說佛法是辛味、咬著苦者便說佛法是苦味、咬著鹹
J26nB187_p0695c03║者便說佛法是鹹味。大覺此間一味也無，只有一筵
J26nB187_p0695c04║澹話供養諸人。設有禪和子出來道：『不必。』山僧當設
J26nB187_p0695c05║饡飯而供養之。」
J26nB187_p0695c06║上堂。「開口成雙橛，無言落二三。畢竟如何即是？手執
J26nB187_p0695c07║夜明符，幾箇知天曉？」
J26nB187_p0695c08║上堂。「有一句子，未開口前早向諸人道破了也。且道
J26nB187_p0695c09║是那一句？當戶遠山青又青。」
J26nB187_p0695c10║上堂。「阿難似世尊、有若似孔子，趙昌畫華、葉公畫龍，
J26nB187_p0695c11║皆取其相似者而已。似則固似，是則未是，況此門中
J26nB187_p0695c12║求箇是處早已不是了也，況欲取其相似？山僧恁麼
J26nB187_p0695c13║告報，還有直下知歸者麼？吽吽！夜來何處火？燒出古
J26nB187_p0695c14║人墳。」
J26nB187_p0695c15║上堂。「世尊拈華，迦葉微笑；馬祖上堂，百丈卷席。且道：
J26nB187_p0695c16║是同？是別？同不同、別不別，彈盡胡笳十八拍，知音知
J26nB187_p0695c17║後更誰知？李陵空望雁門泣。」喝一喝，下座。
J26nB187_p0695c18║除夕，小參。「昔日北賢烹露地白牛與大眾分歲，牽引
J26nB187_p0695c19║爭皮奪角，炒鬧盈庭。大覺從不見有歲之可分，也無
J26nB187_p0695c20║白牛可宰，一眾肅肅雍雍，殿堂香燭紅滿，清茶澹飯
J26nB187_p0695c21║度良宵，免致葛藤招賊款。然雖如是，更把『除夕』二字
J26nB187_p0695c22║與大眾分疏一上。除者，去故納新之謂也。普勸大眾：
J26nB187_p0695c23║除人、除我，除是、除非，除得、除失，除妄、除真，除山河大
J26nB187_p0695c24║地、除艸木叢林，除日月星辰、除色空明暗，乃至眼、耳、
J26nB187_p0695c25║鼻、舌、身、意盡情除卻，是為去故。祇如納新一句又作
J26nB187_p0695c26║麼生？來日便是大年朝，不妨一一從頭起。」
J26nB187_p0695c27║上堂。「己亥正月初一，大眾起居萬福，更有一事重宣：
J26nB187_p0695c28║長老年登四十。用宣作麼？父母之年不可不知也。」卓
J26nB187_p0695c29║拄杖，下座。
J26nB187_p0695c30║師誕日，上堂。「生從何來？山僧覓箇來處了不可得。死
J26nB187_p0696a01║從何去？山僧覓箇去處了不可得。既兩不可得，無生
J26nB187_p0696a02║亦無死。既無生亦無死，彌勒是吾孫、釋迦是我子。」拈
J26nB187_p0696a03║拄杖，云：「拄杖子道：『父少而子老，舉世所不信。』阿呵呵！
J26nB187_p0696a04║從古如斯，為之奈何？兩字牢關擊不破，空令歲月日
J26nB187_p0696a05║蹉跎。」
J26nB187_p0696a06║立春，上堂。問：「春到人間事一家，寒嵒枯木遍生芽，若
J26nB187_p0696a07║人會得長春景，鐵樹橫開朵朵華。如何是長春景？」師
J26nB187_p0696a08║云：「莫眼華。」「如何是萌芽生？」師云：「看腳下。」「如何是放華
J26nB187_p0696a09║時？」師云：「二月三月。」「如何是歸根葉落？」師云：「八月九月。」
J26nB187_p0696a10║乃云：「去歲立春近年朝，今歲立春近燈節，年朝、燈節
J26nB187_p0696a11║一般春，幾多不識真端的？作麼生是真端的？前三三
J26nB187_p0696a12║與後三三。」
J26nB187_p0696a13║上堂。「春日風和日暖，士女尋芳結伴，山前山後塵飛，
J26nB187_p0696a14║鬥艸拈華遍滿，驚起雲洞希夷先生欠身唱言：『春眠
J26nB187_p0696a15║不覺曉，處處聞啼鳥，夜來風雨聲，華落知多少？』被巡
J26nB187_p0696a16║海夜叉聞得，高聲喝云：『你者老子得恁麼頑賴。』拈起
J26nB187_p0696a17║手中拮撩棒，驀頭一下。走入禪堂東單打坐，依舊瞌
J26nB187_p0696a18║瞌睡睡，呼喚不醒。因甚如此？熟處難忘。」
J26nB187_p0696a19║燈夜，小參。「如暗得燈，如貧得寶，趙州和尚道：『有佛處
J26nB187_p0696a20║不得住，無佛處急走過。』且道：者老子舌長多少？十成
J26nB187_p0696a21║好箇金剛鑽，攤向街頭不遇人。」
J26nB187_p0696a22║解冬，晚參。「大家相聚喫莖虀，若喚作一莖虀，入地獄
J26nB187_p0696a23║如箭射。大小古人，小家子禪。大覺九十日內有粥有
J26nB187_p0696a24║飯，任汝飽餐；有舖有單，任汝眠坐。從不曾問著盧陵
J26nB187_p0696a25║米價，也不曾提起青州布衫。來朝解制，東去西去，還
J26nB187_p0696a26║知大覺為人處麼？海闊從魚躍，天空任鳥飛。」
J26nB187_p0696a27║上堂。問：「和尚無一法示人，諸人無一法可受。今朝解
J26nB187_p0696a28║制，如何是臨行一句？」師云：「築破指頭不出嶺，令人千
J26nB187_p0696a29║古憶玄沙。」進云：「恁麼則楖栗橫擔不顧人，直入千峰
J26nB187_p0696a30║萬峰去。」師云：「腳跟下事作麼生？」進云：「推倒面前案山
J26nB187_p0696b01║子，出頭天外看風煙。」師云：「客寮師子雪粧成。」乃云：「嘗
J26nB187_p0696b02║憶江南杜鵑子，春山無限好，猶道不如歸。擬何歸？釋
J26nB187_p0696b03║迦老子在柳眼裏，張頭探腦；靈雲賊禿在桃脣上，瞚
J26nB187_p0696b04║目揚眉；慧超在谿聲裏，轉身吐氣；香嵒在竹徑裏，打
J26nB187_p0696b05║瓦敲磚。更有龐公俗子叫道：『春來好雪。』者一般漢挨
J26nB187_p0696b06║肩擦背，暗暗商量，道：『久向大覺禪和點胸點肋，氣宇
J26nB187_p0696b07║如王，今日解制，待來一一勘過。』敢問諸人：如何發付？
J26nB187_p0696b08║若發付得，橫擔楖栗，千峰萬峰，有甚麼過？發付不得。」
J26nB187_p0696b09║卓拄杖，云：「勸君更盡一杯酒，西出陽關無故人。」下座。
J26nB187_p0696b10║晚參。「可憐新婦子，沿門竊繡鞋，竊得繡鞋了，向人誇
J26nB187_p0696b11║自裁。本來醜拙婦，那善巧安排？一見公婆面，臙脂汗
J26nB187_p0696b12║滿腮。大眾！參禪切忌學新婦子，既不學新婦子，卻又
J26nB187_p0696b13║如何？冤家，冤家，背地裏向你說。」
J26nB187_p0696b14║上堂。「二月中，鵑語紅，啼破口，樹頭風。因甚如此？彌勒、
J26nB187_p0696b15║勢至，不解變通。」卓拄杖，下座。
J26nB187_p0696b16║晚參。舉：「靈雲見桃華悟道，有頌云：『三十年來尋劍客，
J26nB187_p0696b17║幾回落葉又抽枝，自從一見桃華後，直至而今更不
J26nB187_p0696b18║疑。』玄沙道：『諦當甚諦當，敢保老兄未徹在。』試問諸仁：
J26nB187_p0696b19║若是諦當，玄沙因甚恁麼道？若不諦當，玄沙怎肯恁
J26nB187_p0696b20║麼道？于此端的，許你親見靈雲；若不端的，玄沙在你
J26nB187_p0696b21║腳底。」
J26nB187_p0696b22║上堂。「鶯觜啄華紅溜，燕尾點波綠皺。如是我聞，聞箇
J26nB187_p0696b23║甚麼？依舊依舊，人與綠楊俱痠。」
J26nB187_p0696b24║清明，上堂。「紙錢飄，蝴蜨舞，潸潸朱淚溼新土。孝子慈
J26nB187_p0696b25║孫，千古萬古，往者不可追，來者莫可睹，惟有華柳無
J26nB187_p0696b26║私，歲歲年年，紅飛綠吐。諸佛寂滅性，常住不遷義，幾
J26nB187_p0696b27║多人摸地撈天，忒殺莽鹵？」喝一喝。
J26nB187_p0696b28║上堂。「明鏡當臺，森羅自現，認著箇昭昭靈靈，不堪簡
J26nB187_p0696b29║點，直饒打破鏡來，鬼面神頭，你向甚麼處相見？不得
J26nB187_p0696b30║已而作死馬醫。」拍膝一下，云：「大覺今日不著便。」
J26nB187_p0696c01║上堂。「春已半，殘華片片飛嵒畔。多口阿師，樹頭樹底
J26nB187_p0696c02║聲聲相喚；公子王孫，魂消目斷失打算，吾道一以貫。」
J26nB187_p0696c03║上堂。「一向不與諸兄弟說話，北海龍王憤憤不平，驀
J26nB187_p0696c04║然轟一箇霹靂，直得疾風暴雨，振動山嶽。苦，苦。苦箇
J26nB187_p0696c05║甚麼？可憐懵懂禪和，只作一番雷雨。」
J26nB187_p0696c06║上堂。「春去也，夏初來，正當欲去未來之際，是甚麼人
J26nB187_p0696c07║為萬象主？大眾要識其中主麼？容顏甚奇妙，光明炤
J26nB187_p0696c08║十方，我昔曾供養，今復還親覲。」卓拄杖，下座。
J26nB187_p0696c09║上堂。「凡為善知識者，與一切人解粘去縛。祇如善知
J26nB187_p0696c10║識通身粘縛，如何解去？楖栗橫擔不顧人，直入千峰
J26nB187_p0696c11║萬峰去。」
J26nB187_p0696c12║上堂。「祖師東葛西葛，葛得波斯著跌，拾得南海象牙，
J26nB187_p0696c13║叫道：『好枝銀燭。』移來供獻佛前，爍爍光流四壁，惟有
J26nB187_p0696c14║衲僧不見不聞。因甚如此？少智慧人自信不及。」喝一
J26nB187_p0696c15║一喝，下座。
J26nB187_p0696c16║說戒，上堂。「法界闊一尺，袈裟闊一尺；法界闊一丈，袈
J26nB187_p0696c17║裟闊一丈。如是，則丈六釋迦、千尺彌勒，異體同肩，豪
J26nB187_p0696c18║無欠缺；其或未然，長者太殺長、短者太殺短，笑倒優
J26nB187_p0696c19║波離，無力為緩轉。」
J26nB187_p0696c20║佛誕，上堂。「釋迦老子擬向虛空穵窟籠，雲門大師隨
J26nB187_p0696c21║邪逐惡，致令千載之下遍界瀾翻，總被山僧捉敗了
J26nB187_p0696c22║也。還見麼？事因叮屬起，展轉見淆訛。」
J26nB187_p0696c23║赴天童，上堂。「待要往南行，北地人叫苦；待要向北住，
J26nB187_p0696c24║南地人著惱。山僧有箇方便門，令汝不苦亦不惱。是
J26nB187_p0696c25║何方便？南泉斬貓。」
J26nB187_p0696c26║
J26nB187_p0696c27║
J26nB187_p0696c28║
J26nB187_p0696c29║
J26nB187_p0696c30║天岸昇禪師語錄卷第八