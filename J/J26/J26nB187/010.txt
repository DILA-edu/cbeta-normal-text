J26nB187_p0701a01║天岸昇禪師語錄卷第十
J26nB187_p0701a02║侍者一誠記錄
J26nB187_p0701a03║再住青州法慶禪寺語錄
J26nB187_p0701a04║立春，上堂。「春山明，春水生，春樹深，春鳥鳴，春雲輕，春
J26nB187_p0701a05║艸青，春僧俜。拄杖子道：『前面說的都是好春，衲僧如
J26nB187_p0701a06║何說箇俜字？』漆桶光生全不見，試問君家俜不俜？」
J26nB187_p0701a07║晚參。「昨晚直歲向山僧道：『稟白和尚，明日上山拽碑。』
J26nB187_p0701a08║山僧道：『用牛駕車可乎？』曰：『不可。牛力雖大，不知進退、
J26nB187_p0701a09║不識轉移。』山僧道：『用工人可乎？』曰：『不可。人工雖眾，用
J26nB187_p0701a10║力不齊，多費周摺。』山僧道：『用寺中僧眾可乎？』曰：『可。眾
J26nB187_p0701a11║僧人齊、力齊、心齊、手眼齊，利便十分、輕快十分，最省
J26nB187_p0701a12║心力。』普告現前大眾：要知此事亦如上山拽石一般，
J26nB187_p0701a13║人齊、力齊、心齊、手眼齊，自然容易成辦。有般漢雖具
J26nB187_p0701a14║信根，死守善道，往往墮阬落塹；有般漢當斷不斷，半
J26nB187_p0701a15║青半黃，往往中路浮沈。若是伶俐漢，一撥便轉，發大
J26nB187_p0701a16║勇猛，覿體承當，說甚千鈞萬鈞？一肩荷負，自然直到
J26nB187_p0701a17║家也。到家後如何？各各歸堂喫茶。」
J26nB187_p0701a18║除夕，小參。「臘盡則春回，歲盡則年回，夜盡則晝回，暗
J26nB187_p0701a19║盡則明回。唯有衲僧無明、無暗，無晝、無夜，無年、無歲，
J26nB187_p0701a20║無冬、無春，無休、無歇，水浸石頭。拄杖子道：『自是長老
J26nB187_p0701a21║鈍置諸人，目今江南比丘、比丘尼、優婆塞、優婆夷箇
J26nB187_p0701a22║箇成佛，若村、若巷、若市、若廛，盡是紅衣白拂，唯有法
J26nB187_p0701a23║慶門下如癡如兀，年尾年頭從不見箇東瓜印子、又
J26nB187_p0701a24║不見箇手卷如意，古廟香爐冷湫湫地，夫復何尤？』」乃
J26nB187_p0701a25║呵呵大笑，云：「拄杖子！你是山東人，好說山東話；長老
J26nB187_p0701a26║是江南人，卻知江南事。江南有太湖石、崑山石、茅山
J26nB187_p0701a27║石、青田石、大松石、楚石、凍石，皆石之似玉而非玉也，
J26nB187_p0701a28║好事者衣之以錦、文之以繡，貴買賤賣，只圖熱鬧門
J26nB187_p0701a29║庭，父教子承，那管金沙混濫？遂致家珍戶惜盡是一
J26nB187_p0701a30║等石頭，若論希世之珍，實所未見。畢竟如何是希世
J26nB187_p0701b01║之珍？」乃鞠躬，云：「來朝更獻楚王看。」
J26nB187_p0701b02║元旦，上堂。「天無私蓋，地無私載，泰山為屏，黃河為帶。
J26nB187_p0701b03║鸑鷟、鳳凰、麒麟、獬豸，物阜民康，君臣交泰，恭惟兩序，
J26nB187_p0701b04║頭首知事安泰，貍奴白牯安泰，燈籠安泰，露柱安泰，
J26nB187_p0701b05║拄杖子安泰。長老聻？借婆衫子拜婆年，我為法王法
J26nB187_p0701b06║自在。」
J26nB187_p0701b07║燈夜，晚參。「百千萬人仰面看月而不見真月，百千萬
J26nB187_p0701b08║人對面看燈而不識慧燈。有般漢便道：『見月是月，見
J26nB187_p0701b09║燈是燈時如何？』山僧道：『錯。』又有道：『見月不是月，見燈
J26nB187_p0701b10║不是燈時如何？』山僧道：『錯。』者兩錯，百千萬人透不過；
J26nB187_p0701b11║透得過，更與烏藤三十箇。」
J26nB187_p0701b12║晚參。「一冬以來搬木運石，冒雪披霜、肩星蹋月，長老
J26nB187_p0701b13║無情，叫罵終日，佛道祖風，全無巴鼻。來朝解制，奔南
J26nB187_p0701b14║走北，有問如何，但恁麼說。」
J26nB187_p0701b15║上堂。問：「九旬以內即不問，九旬以外時如何？」師云：「大
J26nB187_p0701b16║似不曾到法慶。」進云：「行到水窮處，坐看雲起時。」師云：
J26nB187_p0701b17║「三歲孩兒學老成。」進云：「東君昨夜傳消息，綻出紅梅
J26nB187_p0701b18║第一枝。」師云：「摘葉尋枝漢。」知客問：「大學言善、中庸言
J26nB187_p0701b19║中，中則不問，如何是善？」師云：「門外讀書人到來。」進云：
J26nB187_p0701b20║「畢竟善歸何處？」師云：「好生待客。」問：「但有言說都無實
J26nB187_p0701b21║義，如何是實義？」師云：「你是安丘人，仍回安丘去。」進云：
J26nB187_p0701b22║「三心不可得，如何得見我的真心？」師豎拂子，云：「吾無
J26nB187_p0701b23║隱乎爾。」進云：「世間多少參求者，錯過當陽第一機？」師
J26nB187_p0701b24║云：「後生可畏。」問：「如何是三車？」師云：「窺基法師。」進云：「如
J26nB187_p0701b25║何是西來的的大意？」師云：「達磨初祖。」進云：「一口氣不
J26nB187_p0701b26║來，向甚麼處安身立命？」師云：「觀音、勢至。」乃云：「南嶽天
J26nB187_p0701b27║台動經萬里，青山白雲腳頭腳底，杜宇一聲聲，啼入
J26nB187_p0701b28║深華裏，叫休不肯休，飛錫雲端起。好回頭，頻記取，青
J26nB187_p0701b29║州布衫重七斤，莫教打溼水雲裏。」
J26nB187_p0701b30║上堂。問：「一言之下，心地開通。如何是一言？」師云：「鐵壁。」
J26nB187_p0701c01║進云：「如何得心地開通？」師云：「透過鐵壁。」進云：「知心是
J26nB187_p0701c02║佛，定當作佛時如何？」師云：「凡夫見解。」進云：「坐斷凡聖
J26nB187_p0701c03║時如何？」師云：「百尺竿頭重進步。」問：「擊鼓陞堂即不問，
J26nB187_p0701c04║臨筵酬唱是如何？」師云：「獼猴入道場。」進云：「現前一眾
J26nB187_p0701c05║歡騰請法，得何果報？」師云：「箇箇成佛。」進云：「因甚趙州
J26nB187_p0701c06║又道：『「佛」之一字，吾不喜聞。』」師云：「那箇男兒是丈夫？」進
J26nB187_p0701c07║云：「萬古碧潭空界月，再三撈摝始應知。」師云：「三生六
J26nB187_p0701c08║十劫。」乃云：「二月春將半，歡呼同賞翫，馬嘶芳艸地，人
J26nB187_p0701c09║醉杏華天。惟有還、朗二禪者，領濱州善信到寺請法。
J26nB187_p0701c10║古德道：『作有義事是省悟心。』現前一眾，僧也省悟、俗
J26nB187_p0701c11║也省悟，聖也省悟、凡也省悟，智也省悟、愚也省悟，還
J26nB187_p0701c12║有未省悟者麼？處處綠楊堪繫馬，家家門首透長安。」
J26nB187_p0701c13║晚參。「昨日山僧登雲門絕頂，見陳摶憨眠石洞，以德
J26nB187_p0701c14║山棒棒之不醒、用臨濟喝喝之不醒，乃至拳打腳踢
J26nB187_p0701c15║依然不醒。遂命侍者用長撚一條探渠鼻孔，不覺噴
J26nB187_p0701c16║涕一聲，撐眉豎目，云：『太多事生。』山僧與它劈面一掌，
J26nB187_p0701c17║道：『你多？我多？』陳摶無語。今日舉似大眾，若有人下得
J26nB187_p0701c18║一轉語，許你平步青霄；若下不得，饒君立地惺惺，它
J26nB187_p0701c19║時後日有人瞞你去在。」
J26nB187_p0701c20║說戒，上堂。「懷我好音，食我桑黮，披我法服，入我戶門。
J26nB187_p0701c21║既入我門，須登我堂；既登我堂，須入我室。作麼生是
J26nB187_p0701c22║我室中事？向下文長，付在來日。」
J26nB187_p0701c23║佛誕，上堂。「幽鳥語喃喃，辭雲入亂峰，我行荒艸裏，君
J26nB187_p0701c24║又入深村。現成公案，悉達、雲門，試問諸人：誰賓？誰主？
J26nB187_p0701c25║誰疏？誰親？會得，釋迦出世；不會，彌勒下生。」
J26nB187_p0701c26║結夏，小參。「我觀三千大千世界如一微塵許，汝等諸
J26nB187_p0701c27║人行在裏許、住在裏許、坐在裏許、臥在裏許。若有一
J26nB187_p0701c28║人跨出門限，不在裏許者，許它是長老，同參西天此
J26nB187_p0701c29║土。每逢夏日，禁足安居，一千五百修寂滅定，大似虛
J26nB187_p0701c30║空釘橛。法慶忍俊不禁，欲為諸方拔去此橛，叵耐旋
J26nB187_p0702a01║拔旋釘、旋釘旋拔，勞而無功，眾寡不敵。還有與長老
J26nB187_p0702a02║同時出手者麼？路遙知馬力，日久見人心。」
J26nB187_p0702a03║祈雨，上堂。「大旱銷金爍石，直得土焦泉竭，枯苗半死
J26nB187_p0702a04║半生，農夫抱頭飲泣，張法官、李道士，高叫救苦天尊，
J26nB187_p0702a05║打破鐺鼓鐃鈸，燒百道靈符、弄千般咒術，伎倆已窮，
J26nB187_p0702a06║全無涓滴。法慶略為助力，咄嗟乖龍，頑邪？墯邪？聾邪？
J26nB187_p0702a07║瞽邪？」拈拄杖，云：「德山和尚來也，急急如律令，敕。」擿拄
J26nB187_p0702a08║杖，下座。
J26nB187_p0702a09║晚參。「無門之門如何得入？」瑞維那云：「用入作麼？」師叱
J26nB187_p0702a10║之。復顧眾，云：「還有道得者麼？」眾無語，乃云：「良哉觀世
J26nB187_p0702a11║音，全身入荒艸。」
J26nB187_p0702a12║晚參。「太陽門下，日日三秋；明月堂前，時時九夏。大小
J26nB187_p0702a13║古人自生怪誕，法慶寒但寒、熱但熱，有甚麼過？今朝
J26nB187_p0702a14║正是初伏，夾背汗流，久立空疏，各各歸堂喫茶。」
J26nB187_p0702a15║化士化鍋回，上堂。「止止不須說，我法玅難思，是增上
J26nB187_p0702a16║慢人，聞必不敬信。大小釋迦老子，口門太窄。法慶門
J26nB187_p0702a17║下，鍋是鐵做、飯是米做、長老是男子做。若信得及，便
J26nB187_p0702a18║能攪長河為酥酪、變大地作黃金；若信不及，冷眼看
J26nB187_p0702a19║它人富貴，等閒無奈襆頭何。」
J26nB187_p0702a20║啟建萬佛道場，督府將軍請上堂。問：「畫龍似龍、畫鳳
J26nB187_p0702a21║似鳳，設遇無面目漢，作麼生畫？」師云：「不用起模畫樣。」
J26nB187_p0702a22║進云：「碧天明皎潔，皓月映寒潭，人人鼻孔撩天，箇箇
J26nB187_p0702a23║腳跟點地，因甚瞿曇說三乘法？」師云：「莫謗瞿曇好。」「如
J26nB187_p0702a24║何是上乘？」師云：「向下看。」「如何是中乘？」師云：「兩頭看。」「如
J26nB187_p0702a25║何是下乘？」師云：「向上看。」進云：「佛祖家風，衲僧巴鼻，還
J26nB187_p0702a26║是放行是？把住是？」師云：「俱不是。」進云：「不放、不把，又作
J26nB187_p0702a27║麼生？」師云：「立地死漢。」乃豎拂子，云：「百億須彌盧，無邊
J26nB187_p0702a28║佛國土，俱在一豪端，諸仁齊著眼。著眼親，諸佛現，或
J26nB187_p0702a29║現丈夫身、或現滿月身、或現威德自在身、或現相好
J26nB187_p0702a30║身、或現大梵身、或現人王身、或現宰官身、或現天大
J26nB187_p0702b01║將軍身、或現比丘身、或現比丘尼身、或現優婆塞優、
J26nB187_p0702b02║婆夷身，如雲如蓋，逼塞虛空，發耀舒光，降臨法會。但
J26nB187_p0702b03║于其中，覓一同相不可得、覓一異相不可得、覓一不
J26nB187_p0702b04║同不異相不可得、覓一亦同亦異相不可得。以一統
J26nB187_p0702b05║萬，覓一不可得；攝萬皈一，覓萬不可得。祖師道：『不著
J26nB187_p0702b06║佛求，不著法求，不著僧求。』作如是禮，是名真禮；作如
J26nB187_p0702b07║是見，是名正見。以此而懺罪，無罪不懺；以此而祈福，
J26nB187_p0702b08║無福不臻；以此而利人天，無一人天不利；以此而度
J26nB187_p0702b09║幽冥，無一幽冥不度。佛事門中，奇特中奇特、殊勝中
J26nB187_p0702b10║殊勝，然到衲僧門下，未點頭在。何故？直蹋毗盧頂上
J26nB187_p0702b11║行，將軍自有嘉聲在。」
J26nB187_p0702b12║上堂。「財、法二施等無差別，莫是居士施的是財、山僧
J26nB187_p0702b13║說的是法？如是謂之財施、法施兩無差別，可謂差之
J26nB187_p0702b14║毫釐，謬以千里。殊不知居士所陳供養，茶裏、飯裏、麵
J26nB187_p0702b15║裏、果子裏、蔬菜裏，無不顯大神通、具大妙用，一一為
J26nB187_p0702b16║諸人發上上機，自是諸人沿家覓佛，舍近而求諸遠。
J26nB187_p0702b17║諸人要識諸佛，但識自己；若識自己，便同諸佛。作麼
J26nB187_p0702b18║生是諸仁自己？日日香華夜夜燈，供養十方無量佛。」
J26nB187_p0702b19║中秋，上堂。「我法平等，無有高下。譬如雲中秋月，光輝
J26nB187_p0702b20║皎潔，遍炤三千大千世界，除暗室盲人，阿誰不知？阿
J26nB187_p0702b21║誰不見？審如是，則靈山話、曹谿指，大似掉棒打月；經
J26nB187_p0702b22║歸藏、禪歸海，正是水中撈月；攔胸蹋倒，拂袖便行，也
J26nB187_p0702b23║是影中弄月。諸人要見真月麼？秋風颯颯，秋雲漠漠，
J26nB187_p0702b24║秋雨濛濛，秋光濯濯，卻勝長沙老大蟲，暗裏輸人者
J26nB187_p0702b25║一著。」
J26nB187_p0702b26║本空、大威二闍黎領眾菴主請上堂。「若人能識本來
J26nB187_p0702b27║空，具足威光大無比；若識威光大無比，自知法法本
J26nB187_p0702b28║來空。果能如是，方可饑來喫飯、困來打眠，或住叢林、
J26nB187_p0702b29║或居精舍、或遊城市、或臥林泉，放曠隨緣，得心自在；
J26nB187_p0702b30║其或未然，菴內人因甚不知菴外事？參。」
J26nB187_p0702c01║滿散，上堂。問：「五旬期滿，佛事已周，祇如教外別傳如
J26nB187_p0702c02║何指示？」師云：「達磨打落當門齒。」進云：「世尊譚經三百
J26nB187_p0702c03║餘會，說法四十九年，臨末梢頭拈華示眾又且如何？」
J26nB187_p0702c04║師云：「顯發當陽第一機。」進云：「恁麼則昔日世尊，今日
J26nB187_p0702c05║和尚也。」師云：「我與你有甚冤讎？」問：「嚫下甘贄，收放且
J26nB187_p0702c06║自由它。齋設檀那，和尚如何慶讚？」師云：「一飽便休。」進
J26nB187_p0702c07║云：「恁麼則道出平常。」師云：「你還識飢飽也未？」進云：「如
J26nB187_p0702c08║何是圓滿一句？」師云：「菩提薩婆訶。」乃云：「四十九日前，
J26nB187_p0702c09║諸佛本不曾來；四十九日後，諸佛本不曾去。正當四
J26nB187_p0702c10║十九日。」豎拂子云：「百千諸佛盡在者裏。不見善財參
J26nB187_p0702c11║彌勒，彈指閣門開，入已還復閟。善財於中遍禮諸佛、
J26nB187_p0702c12║作種種佛事，末後抬頭，許多境界全無消息，善財於
J26nB187_p0702c13║此證如幻法門。諸仁者！人人彌勒、箇箇善財，四十九
J26nB187_p0702c14║日道場已畢，證何法門？得何三昧？一一分明，海東親
J26nB187_p0702c15║見文殊；若未然者，普賢菩薩騎白象入諸人眼裏，說
J26nB187_p0702c16║普門行願去也。諦聽，諦聽。」卓拄杖，下座。
J26nB187_p0702c17║晚參。「今朝十月十四，大眾普皆會集，有從各省來的、
J26nB187_p0702c18║有從各府來的、有從各州縣來的、有從城市來的、有
J26nB187_p0702c19║從村落來的。未到法慶門下，所聞不同、所見各異。及
J26nB187_p0702c20║乎來到寺前，進山門，入佛殿，到法堂，見長老，所見既
J26nB187_p0702c21║同，所聞不異，可謂親到寶山，莫教辜負。不辜負，出海
J26nB187_p0702c22║銀蟾正當戶。」
J26nB187_p0702c23║結冬，晚參。「嘗見諸方牧牛者矣，其不善牧者，置之穢
J26nB187_p0702c24║地，飲以毒泉，飼以惡艸，瞎其眼目者有矣、損其皮毛
J26nB187_p0702c25║者有矣、破其蹄角者有矣、壞其心肺者有矣。其善牧
J26nB187_p0702c26║者，置之淨地，飲以良泉，飼以美艸，然惟恐其牛之不
J26nB187_p0702c27║俊也，勤與多與，翻致宿食未消，展轉成疾。牛中復有
J26nB187_p0702c28║一種頑皮癡骨，水艸現前全然不顧，其牧者生按其
J26nB187_p0702c29║頭，強項直頸，瞪目仰視，凡此皆非善牧者也。法慶門
J26nB187_p0702c30║下也有一群乳牯養牧，不用別法，但設一欄圈，盡教
J26nB187_p0703a01║安置其中，斷其水艸，加之鞭箠，務令絕後再穌，方與
J26nB187_p0703a02║本分艸料。黃河二千年一度清，還丹九轉，點鐵成金。
J26nB187_p0703a03║牛乎，牛乎，其毋負予之婆心。」
J26nB187_p0703a04║上堂。問：「出門便是艸，觀音何處討？長期、短期，拈向一
J26nB187_p0703a05║邊，應節及時，請師便道。」師云：「連日都寺事繁。」進云：「既
J26nB187_p0703a06║為佛子，當報佛恩。敢問：佛有何恩可報？」師云：「迢迢客
J26nB187_p0703a07║路喚歸人。」進云：「恁麼則恩大難酬去也。」師云：「知即得。」
J26nB187_p0703a08║問：「結制安居即不問，大眾臨筵事若何？」師云：「隨願皆
J26nB187_p0703a09║飽滿。」進云：「恁麼則學道如稱稱物一般。」師云：「你未識
J26nB187_p0703a10║定盤星在。」乃云：「嬾對人鼓粥飯，青州布衫通身破綻
J26nB187_p0703a11║久矣，置之高閣閒房，免被傍人起模畫樣，無端挨逼，
J26nB187_p0703a12║將來依舊出呈醜相，卻也相像。相像箇甚麼？一像庭
J26nB187_p0703a13║前風裏破芭蕉，落落零零，全無背向。」
J26nB187_p0703a14║晚參。「千尋峭壁，無你攀援處；萬仞縣崖，無你措足處。
J26nB187_p0703a15║饒是插翅錦鱗摩騰霄漢，且教按下雲頭，況乎眼目
J26nB187_p0703a16║定動之流？直須向獨木橋上熟睡一回始得。」
J26nB187_p0703a17║晚參。「舉目看著，舉口道著，舉手摸著，舉步蹋著。德山
J26nB187_p0703a18║棒打石人頭，臨濟小廝得半杓。」
J26nB187_p0703a19║晚參。「東廊下也喝、西廊下也喝，喝到三十三天帝釋
J26nB187_p0703a20║天夢中驚起，戴上襆頭，拱著拄笏，直至善法堂中擊
J26nB187_p0703a21║動天鼓，集諸天子而告之曰：『下方何等世界有佛出
J26nB187_p0703a22║世？或是諸大知識登壇豎義？棒喝交加，雷轟電掣，我
J26nB187_p0703a23║等天子當持香華往修供養。』及乎天眼遙觀，卻是法
J26nB187_p0703a24║慶寺中香客，一群驢子叫，帝釋懡㦬而退。卻笑帝釋，
J26nB187_p0703a25║好箇因緣，當面錯失。何也？驢子叫、祖師喝，仔細看來
J26nB187_p0703a26║何差別？眼裏無筋，耳中有屑。咄咄！圓通門啟，各各端
J26nB187_p0703a27║的。」
J26nB187_p0703a28║晚參。「往時多與諸人說話，今歲多病，少與諸人說話。
J26nB187_p0703a29║且道：多說的是？少說的是？多說少說，總沒交涉。何也？
J26nB187_p0703a30║將軍不下馬，各自奔前程。」
J26nB187_p0703b01║上堂。「朔風凜凜，寒月絲絲，刀鎗遍地，燕雀癡癡。兵法
J26nB187_p0703b02║不曰：置之死地而後生，置之危地而後安。法慶今日
J26nB187_p0703b03║作背水陣去也。」
J26nB187_p0703b04║上堂。「有相身中無相身，現前四大五蘊是有相身，那
J26nB187_p0703b05║箇是無相身？」乃喝云：「有眼如盲，有耳如聾。」
J26nB187_p0703b06║上堂。「佛法大有，只是牙痛，大小古人因有佛法是以
J26nB187_p0703b07║成病。山僧佛法全無，只是牙痛，大小法慶因無佛法
J26nB187_p0703b08║是以成病。大眾！有佛法也成病、無佛法也成病，畢竟
J26nB187_p0703b09║如何？今日牙痛不能為汝說，異日與你說罷。」
J26nB187_p0703b10║晚參。「昨日靈石從南方來，說：『南方年歲甚豐，只是叢
J26nB187_p0703b11║林澹薄。』山僧道：『叢林澹薄也是常事，只恐人心澹薄
J26nB187_p0703b12║便不堪也。』今歲山東年歲雖不甚豐，常住費用卻不
J26nB187_p0703b13║缺乏，只是汝等不能用心辦道，與南方叢席相去者
J26nB187_p0703b14║幾希矣。儒者道：『登東山而小魯，登泰山而小天下。』汝
J26nB187_p0703b15║等皆是泰山頂上行的，大開眼睛，看腳下是何物。」
J26nB187_p0703b16║至節，小參。「山僧久病，忘年忘月，冬夜到來，失候時節。
J26nB187_p0703b17║侍者忽然報知，忙忙打點不及。待要書雲卻墮俗套，
J26nB187_p0703b18║待要書符又墮禪套，不免用箇急著，請晦堂和尚與
J26nB187_p0703b19║諸人相見去也。」驀豎拳，云：「道，道。」
J26nB187_p0703b20║晚參。「穩坐家堂，因甚不識主人翁？」眾下語不契，師代
J26nB187_p0703b21║云：「只為分明極，翻令所得遲。」又云：「識得便成兩箇。」
J26nB187_p0703b22║晚參。「物物上了，頭頭上明，釋迦華一頭、迦葉笑一頭、
J26nB187_p0703b23║達磨壁一頭、二祖心一頭、馬師醬一頭、南泉牛一頭、
J26nB187_p0703b24║臨濟喝一頭、德山棒一頭、道吾笏一頭、祕魔叉一頭、
J26nB187_p0703b25║禾山鼓一頭、石鞏弓一頭，東一頭、西一頭、南一頭、北
J26nB187_p0703b26║一頭，者一頭、那一頭，何似躬親到地頭？」
J26nB187_p0703b27║晚參。舉：「南泉坐次，一僧叉手而立，泉云：『太俗生。』僧合
J26nB187_p0703b28║掌，泉云：『太僧生。』」師云：「南泉眼光太窄，俗既著不得、僧
J26nB187_p0703b29║又著不得，直令者僧無著身處。法慶此間，叉手也得、
J26nB187_p0703b30║合掌也得，僧亦不管、俗亦不拘。何故？龐公一口吸酒
J26nB187_p0703c01║江，丹霞夙具英靈骨。」
J26nB187_p0703c02║說戒，上堂。「眼睛與眉毛爭長，眼睛曰：『我眼光爍破四
J26nB187_p0703c03║天下，眉有何德而居吾上？』遂向額角坐地，眾詈之不
J26nB187_p0703c04║止。眼睛曰：『想是眉毛為礙，不如除去眉毛，還歸本位。』
J26nB187_p0703c05║於是脫盡眉毛，眾復詈之不止。眼睛謂鼻子曰：『眉實
J26nB187_p0703c06║無用，人皆左袒，何也？』鼻子曰：『自是你顛倒錯亂，眉毛、
J26nB187_p0703c07║眼睛本同一體，眉毛少眼睛不得、眼睛少眉毛不得。
J26nB187_p0703c08║眉若無眼，不成面孔；眼若無眉，是何模樣？不如各還
J26nB187_p0703c09║本位，自然相稱。』菩薩子！禪是眼，戒是眉。有戒無禪，眉
J26nB187_p0703c10║下無眼；有禪無戒，眼上無眉；眉眼相稱，名之為人。禪
J26nB187_p0703c11║是體，戒是用。有戒無禪，得用無體；有禪無戒，得體無
J26nB187_p0703c12║用；體用兼攝，名之曰道。禪是解，戒是行。有禪無戒，能
J26nB187_p0703c13║解無行；有戒無禪，能行無解；行解相應，名之曰祖。」
J26nB187_p0703c14║成道，上堂。問：「無端雪嶺受艱辛，剛睹明星夢不成，會
J26nB187_p0703c15║得山河渾是我，雙眼從茲空古今。眼空今古即且置，
J26nB187_p0703c16║直截根源事若何？」師云：「你向甚麼處得者消息來？」進
J26nB187_p0703c17║云：「此事纖豪不昧，因甚一切眾生自生顛倒？」師云：「卻
J26nB187_p0703c18║是你顛倒。」進云：「和尚恁麼答話，大似貪觀天上月，失
J26nB187_p0703c19║卻掌中珠。」師云：「因誰致得？」進云：「大地今朝遍香積，普
J26nB187_p0703c20║應一句請師宣。」師云：「少刻有齋。你也隨例得飯喫。」進
J26nB187_p0703c21║云：「智不到處又作麼生？」師云：「念箇普同供養。」進云：「萬
J26nB187_p0703c22║般艸木根苗異，一得春風便放華。」師云：「今朝纔是臘
J26nB187_p0703c23║月八。」乃云：「釋迦睹星悟道，山僧謂釋迦猶欠悟在。何
J26nB187_p0703c24║也？若是睹星悟道，便應說星長、星短，星大、星小，星闊、
J26nB187_p0703c25║星狹，星多、星少，南斗六、北斗七，紫微垣、太陰宮，如何
J26nB187_p0703c26║卻說如來、眾生，智慧德相、妄想執著，有甚交涉？只者
J26nB187_p0703c27║沒交涉，引得後代兒孫異端紛起。有的便道：『臘八喫
J26nB187_p0703c28║雞羹，纔疑禍即生，谿邊楊柳影，不礙釣舟行。』又有道：
J26nB187_p0703c29║『臘八喫紅糟，叢林意氣豪，酣酣沉醉倒，更不惹風騷。』
J26nB187_p0703c30║一箇雞鳴狗盜之徒，點胸、點肋；一箇噇酒糟漢，賣弄
J26nB187_p0704a01║麤豪。山僧當時若見，捉來好與廿七。拄杖子道：『長老！
J26nB187_p0704a02║須要說明者廿七，還是烏藤邪？竹篦邪？』」乃呵呵大笑，
J26nB187_p0704a03║云：「你各人也須自己簡點，全要長老說明，與你木頭
J26nB187_p0704a04║有甚交涉？」
J26nB187_p0704a05║上堂。問：「昨日世尊掀翻大地，今日亡靈浪息風閒，還
J26nB187_p0704a06║有優劣也無？」師云：「狗咬枯骨。」進云：「昔漸源挾鍬子於
J26nB187_p0704a07║法堂上覓先師靈骨，即今亡者靈骨現在？又用特地
J26nB187_p0704a08║作麼？」師云：「癡人眼裏有空華。」僧禮拜。乃云：「水之積也
J26nB187_p0704a09║不厚，則負大舟也無力；風之積也不厚，則其負大翼
J26nB187_p0704a10║也無力。不見昔日楊岐參慈明數十年，作監寺，每入
J26nB187_p0704a11║室請益，慈明曰：『監寺後日兒孫遍天下在。』今日楊岐
J26nB187_p0704a12║之道果大行于天下。今猶古也，古猶今也，去聖時遙，
J26nB187_p0704a13║人心澹薄，短販之徒不能久久依師決擇、求古人風
J26nB187_p0704a14║規，不道全無，卻是罕有。若座下之香都寺，其庶幾乎？
J26nB187_p0704a15║都寺從予十餘年，行業純一，勤勞備至，律身甚嚴，處
J26nB187_p0704a16║眾和協，復爾乾乾於道，日後未可量也。今為其師入
J26nB187_p0704a17║塔，特請山僧陞座，山僧道：『有子如此，其師可以死矣；
J26nB187_p0704a18║有子如此，其師可謂不死矣；有子如此，其師之面目
J26nB187_p0704a19║益光大矣。況復多子多孫，綿綿奕奕者哉？』然則金山
J26nB187_p0704a20║上座即今向甚麼處安身立命？」乃召眾，云：「都寺今日
J26nB187_p0704a21║設齋普請，大眾同聲共念般若波羅蜜。」
J26nB187_p0704a22║晚參。「昨晚山僧作得一夢，有人以無禮相加，夢中怒
J26nB187_p0704a23║甚，怒之不已，忽然醒覺，不覺失笑。汝等參禪學道亦
J26nB187_p0704a24║如山僧做夢一般，得箇入頭，自然失笑去也。」
J26nB187_p0704a25║晚參。「拄杖子向山僧道：『昔日馬祖開選佛場，我等今
J26nB187_p0704a26║日開選祖場何如？』山僧道：『而今祖師卻不中選，不如
J26nB187_p0704a27║省事罷了。』拄杖子道：『不為多事。』徑往嵩山法堂擊動
J26nB187_p0704a28║法鼓，隨時有五人前進，一曰道：『副是得祖師皮的，與
J26nB187_p0704a29║它一枚祖師。』一曰：『尼總持是得祖師肉的，與它一枚
J26nB187_p0704a30║祖師。』一曰道：『育是得祖師骨的，與它一枚祖師。』一曰：
J26nB187_p0704b01║『慧可是得祖師髓的，與它一枚祖師。』一曰：『碗躂丘是
J26nB187_p0704b02║得祖師尿臭氣的。』拄杖子道：『者箇卻不成祖師了也，
J26nB187_p0704b03║不堪入選。』碗躂丘憤地不平道：『我親得祖師尿臭氣
J26nB187_p0704b04║的，如何不成祖師？目今江南祖師遍地，各各據名藍、
J26nB187_p0704b05║坐大剎，領眾匡徒，浩歸湖海，何曾聞得祖師尿臭氣
J26nB187_p0704b06║來？請問還入選也無？』拄杖子直得無言可對、無理可
J26nB187_p0704b07║申，山僧在傍不覺失笑。且道：者一笑是笑祖師邪？碗
J26nB187_p0704b08║躂丘邪？拄杖子邪？有人簡點得出，與它一枚祖師。」
J26nB187_p0704b09║晚參。舉：「臨濟一日侍立德山次，德山顧謂曰：『老僧今
J26nB187_p0704b10║日困。』臨濟曰：『者老漢寐語作甚麼？』山擬拈棒，濟便掀
J26nB187_p0704b11║倒繩床。雲峰云：『二員作家，一拶、一捺，略露風規，大似
J26nB187_p0704b12║把手上高山，雖然如是，未免傍觀者哂。』大慧云：『雲峰
J26nB187_p0704b13║老人恁麼批判，大似普州人。徑山若見，縛作一束送
J26nB187_p0704b14║在河裏。何故？不見道？蚌鷸相持，俱落漁人之手。』」師云：
J26nB187_p0704b15║「一人高高山頂立，待兔守株；一人深深海底行，撈蝦
J26nB187_p0704b16║抹蜆。仔細簡點將來，俱未得稱好手。何故？三尺浪高
J26nB187_p0704b17║魚化龍，癡人猶戽夜塘水。」
J26nB187_p0704b18║晚參。「近日禪和子好弄虛囂，山僧不耐與它行棒、行
J26nB187_p0704b19║喝，止用東坡稱子，凡有來者，命侍僧將渠鼻孔一一
J26nB187_p0704b20║稱過，然後通報山僧。一日，有數僧來，頭戴一尺八寸
J26nB187_p0704b21║深的帽子，身穿埽地長的春布直身，腳穿八寸高的
J26nB187_p0704b22║千鍼繡鞋，侍者問：『渠甚麼處來？』渠云：『蘇州來。』侍者與
J26nB187_p0704b23║它稱過，報道：『帽子一斤，道袍一斤，鞋子一斤八兩，共
J26nB187_p0704b24║有三斤八兩。』山僧道：『鼻孔聻？』侍者道：『蘇州禪和眉毛、
J26nB187_p0704b25║眼睛、皮肉骨髓，從裏至外、從頭至足盡是空的，人氣
J26nB187_p0704b26║尚然沒有，何處討鼻孔來？』山僧大笑。又有數僧來，油
J26nB187_p0704b27║帽、油衣、油襪、油履，侍者問渠：『甚麼處來？』渠云：『杭州來。』
J26nB187_p0704b28║侍者與它稱過，報道：『約有三百餘斤，純是投子道的，
J26nB187_p0704b29║鼻孔全然不見。』山僧道：『一箇小人，那討許多油來？』侍
J26nB187_p0704b30║者道：『從渠進叢林參學，堂頭和尚耳提面命，密室商
J26nB187_p0704c01║量，茶裏、飯裏、菜裏、果子裏無非是油，猶恐其油之不
J26nB187_p0704c02║飽也，將渠全身浸在油甕裏數十年然後放出，是以
J26nB187_p0704c03║耳朵、鼻子、口、舌、脣、皮、腸、胃、心、肺、頭、面、手、足無不是油
J26nB187_p0704c04║浸透，是以純油而已，何處再尋鼻孔？』山僧大笑。又有
J26nB187_p0704c05║數僧來，大目濃眉，高擔闊步，舉動村麤，語言直撞。侍
J26nB187_p0704c06║者問渠：『甚麼處人？』渠云：『山東人。』侍者與它稱過，上得
J26nB187_p0704c07║稱來，稱鉤弔直、稱梗厭折、稱錘跌𤉤、稱紐拔脫，只是
J26nB187_p0704c08║稱它不起，不知多少分兩。侍者問渠：『你擔帶甚麼物，
J26nB187_p0704c09║得恁麼重？』渠云：『一味老實。』侍者道：『不是老實，卻是癡
J26nB187_p0704c10║蠢。』渠云：『癡蠢即老實之別名也，不善粉飾、不弄虛頭，
J26nB187_p0704c11║無詐無欺、不奸不宄，只是愚魯呆笨，推不向前、約不
J26nB187_p0704c12║退後而已。有一偈口呈：滿腹春秋，足智多謀，隨機陷
J26nB187_p0704c13║阱，舉手戈矛。人生不滿百，嘗懷千歲憂。休，休，蘇空頭、
J26nB187_p0704c14║杭油頭，到底不如老實頭。』侍者道：『子非東方生，何以
J26nB187_p0704c15║善自譽也？』侍者回報，山僧大笑。只者三笑，也有權、也
J26nB187_p0704c16║有實、也有炤、也有用，有鼻孔的與它半斤、沒鼻孔的
J26nB187_p0704c17║還它八兩。侍者道：『長老一笑約重多少？』復呵呵大笑，
J26nB187_p0704c18║云：『長老一笑重千鈞，未許時人測分兩。』」
J26nB187_p0704c19║
J26nB187_p0704c20║天岸昇禪師語錄卷第十