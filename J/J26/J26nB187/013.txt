J26nB187_p0714a01║天岸昇禪師語錄卷第十三
J26nB187_p0714a02║侍者元玉記錄
J26nB187_p0714a03║大覺首座寮秉拂
J26nB187_p0714a04║開爐，秉拂。「駕千鈞弩，發萬仞機，敵勝驚群，須憑作者。」
J26nB187_p0714a05║左右顧視，云：「有麼？有麼？」問：「有結有解，已是病鳥棲蘆；
J26nB187_p0714a06║無解無結，猶為困魚止濼。祇如出格一句作麼生道？」
J26nB187_p0714a07║師云：「倚天長劍逼人寒。」進云：「醍醐酥酪元同味，釵釧
J26nB187_p0714a08║缾盤總一金。」師云：「且得領話。」進云：「三千劍客今何在？
J26nB187_p0714a09║獨許莊周致太平。」師云：「澄潭不許蒼龍蟠。」進云：「忽遇
J26nB187_p0714a10║傾湫倒嶽時如何？」師云：「金翅鳥王當宇宙。」進云：「劈開
J26nB187_p0714a11║華嶽連天色，放出黃河到海聲。」師云：「今日無你出頭
J26nB187_p0714a12║分。」問：「揮倚天之寶劍，萬里光寒；著定亂之戎衣，廓清
J26nB187_p0714a13║宇宙。正當爐鞴弘開，如何是座元師為人句？」師云：「秤
J26nB187_p0714a14║錘厭出黃金汁。」進云：「恁麼則艸枯鷹眼疾，雪盡馬蹄
J26nB187_p0714a15║輕。」師云：「看殺傍觀。」進云：「祇如人人是佛，為甚麼卻用
J26nB187_p0714a16║選佛？」師云：「不遇中郎鑒，還同埜舍薪。」進云：「忽有箇不
J26nB187_p0714a17║願作佛的人來，未審座元師又作麼生？」師云：「腳跟下
J26nB187_p0714a18║痛與一頓。」進云：「如是則恩深無語，懷抱分明。」師云：「只
J26nB187_p0714a19║恐不是玉。」乃云：「八字打開把手牽，君行不入，十分成
J26nB187_p0714a20║現，攢眉歸去不多爭。恁麼來者，秤錘厭出黃金汁；恁
J26nB187_p0714a21║麼去者，相留共喫趙州茶。寶劍倚天光雪雪，佛來也
J26nB187_p0714a22║斬、魔來也斬；漫天網子布重重，龍跳不出、蝦跳不出。
J26nB187_p0714a23║火燄轉法輪，如山如嶽；諸佛立地聽，落塹落阬。無賓
J26nB187_p0714a24║主句阿誰酬？打鼓普請，烈燄光中飛彩鳳，橫亙十方，
J26nB187_p0714a25║直得溈山水牯無處躲跟，無位真人轉身不迭，金佛、
J26nB187_p0714a26║木佛盡教度爐，鐵額銅頭喚來重煉。到者裏，說甚祇
J26nB187_p0714a27║有悟，別無迷？迷悟都來第二頭，正是龍蟠死水、鶴入
J26nB187_p0714a28║銀籠。理無礙、事無礙，理事圓融真法界，未免依稀，越
J26nB187_p0714a29║國彷彿揚州，直饒滴水滴凍，敢保老兄未徹在。總爾
J26nB187_p0714a30║脫籠卸馱，更須打破蔡州城，四埜分明也。中心樹子
J26nB187_p0714b01║到你也未點著知有也，紫羅帳裏未攃珍珠。乾爆爆、
J26nB187_p0714b02║硬糾糾，正好朝打三千、暮打八百，牙如劍、口如盆，更
J26nB187_p0714b03║與換骨洗腸，重新整頓。何況雪裝師子，琉璃禪、藥汞
J26nB187_p0714b04║禪，灰燼無餘；紙畫大蟲，傳來的、學來的，煙飛淨盡。佛
J26nB187_p0714b05║見、法見，片雪點紅爐；聖解凡情，千絲揮利刃。不到縣
J26nB187_p0714b06║崖攃手，那知平地登仙？直須絕後再穌，方乃欺君不
J26nB187_p0714b07║得。所以道：平地上死人無數，過得荊棘林方是好手。
J26nB187_p0714b08║祇如過得荊棘林的又作麼生？大冶精金，應無變色。」
J26nB187_p0714b09║復舉：「昔日天童先師翁云：『今日禹門院裏結制，須與
J26nB187_p0714b10║眾兄弟一議：不用眾兄弟參禪、不用眾兄弟會理，單
J26nB187_p0714b11║單不容瞌睡。若也瞌睡，一棒打出骨髓，莫言不道。』」師
J26nB187_p0714b12║云：「大小師翁單只怕人瞌睡，秉拂上座即不然，今日
J26nB187_p0714b13║大覺院裏結制也與眾兄弟一議：參須真參、悟須實
J26nB187_p0714b14║悟，直饒絕點純清，全無瞌睡，一棒打你髑髏粉碎。何
J26nB187_p0714b15║故？棒頭有眼明如日，要識真金火裏看。」卓拄杖，下座。
J26nB187_p0714b16║秉拂。「昨日有一因緣舉似大眾：一人坐河邊叫渴不
J26nB187_p0714b17║止，昇上座向它道：『河裏是水。』其人搖手不信，遂至抱
J26nB187_p0714b18║渴而死。一人坐飯籮邊叫饑不止，昇上座向它道：『籮
J26nB187_p0714b19║裏是飯。』其人亦搖首不信，遂至忍餓而終。諸兄弟！河
J26nB187_p0714b20║裏是水，渴死不信；籮裏是飯，餓死不信。當斷不斷，祇
J26nB187_p0714b21║為太近，雖有智者，不能打正。行路難，行路難，萬仞峰
J26nB187_p0714b22║頭君自看。」
J26nB187_p0714b23║開山達法禪師忌日，弟子行俊等請秉拂。問：「山山已
J26nB187_p0714b24║抹金風令，樹樹經霜盡落輝，此境此時即不問，歸真
J26nB187_p0714b25║一句請師題。」師云：「杲日正當午。」進云：「恁麼則一片白
J26nB187_p0714b26║雲橫海上，幾多歸鳥盡迷巢。」師云：「自領出去。」進云：「大
J26nB187_p0714b27║師也不得無過。」師云：「你喫不得棒在。」進云：「韻出青霄
J26nB187_p0714b28║天外響。」師云：「且緩緩承當。」乃云：「傑出青州老象龍，飄
J26nB187_p0714b29║然一衲下江東，已窺太白源頭活，直引曹谿河北通。
J26nB187_p0714b30║淵默雷聲酬百問，風行艸偃下王公，至今雨露人心
J26nB187_p0714c01║在，靈塔年年淚染紅。此蓋開山達法禪師有如是氣
J26nB187_p0714c02║概，故有如是節操；有如是節操，故有如是向往；有如
J26nB187_p0714c03║是向往，故有如是識見；有如是識見，故有如是運籌；
J26nB187_p0714c04║有如是運籌，故有如是機用。生居無佛之鄉，提挈伶
J26nB187_p0714c05║俜之子，荒田植以嘉穀，頑石鑿其混濛，插莖茅而變
J26nB187_p0714c06║現瓊樓，出一語而敬欽神鬼，儼若龍王行雨，高低普
J26nB187_p0714c07║潤；亦猶長者施財，貧乏悉均。其有功於齊魯之邦，蓋
J26nB187_p0714c08║如日之炤、月之臨矣，則其感發人心，又豈有生存死
J26nB187_p0714c09║沒之殊哉？既無生存死沒之殊，則諸公揮金辦供難
J26nB187_p0714c10║盡孝思。秉拂闍黎高登法座，又向甚麼處下口？不免
J26nB187_p0714c11║借華獻佛，轉伸供養去也。」豎拂子，云：「鄭州梨，青州棗，
J26nB187_p0714c12║萬物無過出處好。」擿拂子，下座。
J26nB187_p0714c13║冬至，秉拂。問：「黃鐘纔動一陽來，萬象森羅眼豁開，日
J26nB187_p0714c14║出千峰消積雪，一枝春信寄寒梅。偃月長蛇謾勞排
J26nB187_p0714c15║出，因緣時節便請激揚。」師云：「黃河連底凍。」進云：「華開
J26nB187_p0714c16║枯木三冬秀，石筍抽條劫外春。」師云：「那裏得者消息
J26nB187_p0714c17║來？」進云：「昔日僧問疏山仁和尚：『如何是冬來意？』仁云：
J26nB187_p0714c18║『京師出大黃。』意旨如何？」師云：「瀉盡諸方五味禪。」進云：
J26nB187_p0714c19║「今朝若有人問：『如何是冬來意？』向它道甚麼即得？」師
J26nB187_p0714c20║云：「衲被蒙頭萬事休。」進云：「得即得，得即不得。」師云：「你
J26nB187_p0714c21║又作麼生？」進云：「山近朔風吹積雪，天寒落日澹孤村。」
J26nB187_p0714c22║師云：「我不如你。」問：「西來大意即不問，陽長陰消事若
J26nB187_p0714c23║何？」師云：「驗在目前。」進云：「陰消陽長承師指，陰陽未判
J26nB187_p0714c24║又如何？」師舉拂子，云：「能為萬象主，不逐四時凋。」進云：
J26nB187_p0714c25║「與麼則形名雖未兆，文彩已全彰。」師云：「若將耳聽終
J26nB187_p0714c26║難會。」進云：「昔日臨濟大師道：『大凡演唱宗乘一句中
J26nB187_p0714c27║具三玄，一玄中具三要。』如何是一句中具三玄？」師云：
J26nB187_p0714c28║「無鬚鎖子兩頭搖。」「如何是第一玄？」師豎拳，云：「捏則成
J26nB187_p0714c29║拳。」「如何是第二玄？」師云：「開則成掌。」「如何是第三玄？」師
J26nB187_p0714c30║云：「五箇指頭四箇叉。」「如何是一玄門具三要？」師云：「鐵
J26nB187_p0715a01║輪天子寰中敕。」「如何是第一要？」師云：「軒轅寶鏡當堂
J26nB187_p0715a02║炤。」「如何是第二要？」師云：「神劍一揮千里血。」「如何是第
J26nB187_p0715a03║三要？」師云：「收。」「如是，則臨濟大師面目現在？」師云：「高著
J26nB187_p0715a04║眼。」僧喝，師云：「者一喝，是喝臨濟？喝秉拂？喝自己？」進云：
J26nB187_p0715a05║「何處不為霖？」師便喝。問：「回天關之妙，用萬里陽生，轉
J26nB187_p0715a06║地軸之寒，芳千山蘊秀。即今八表披光，如何是接物
J26nB187_p0715a07║利生句？」師云：「麗天杲日炤寰區。」進云：「聽盡諸方下里
J26nB187_p0715a08║曲，始識陽春調不同。」師云：「你曾見過幾人來？」進云：「利
J26nB187_p0715a09║生句子蒙師指，五家堂奧乞重宜。」師云：「葛藤又葛藤。」
J26nB187_p0715a10║進云：「劈面來時飛電急，迷雲破處太陽孤。如何是臨
J26nB187_p0715a11║濟宗？」師云：「我不可作大覺弟子，不得三十三天騰扇
J26nB187_p0715a12║子，千波影裏卓紅旗。」「如何是雲門宗？」師云：「石裂崖崩
J26nB187_p0715a13║不是險，無影樹頭縣日月，不萌枝上辨春秋。」「如何是
J26nB187_p0715a14║曹洞宗？」師云：「它家自有兒孫在，一輪明月澄清影，萬
J26nB187_p0715a15║朵煙雲作繡衣。」「如何是溈仰宗？」師云：「明暗雙雙箇時
J26nB187_p0715a16║節，散髮夷猶誰管繫？太平無事酒顛人。」「如何是法眼
J26nB187_p0715a17║宗？」師云：「不聞三界總惟心。」進云：「一種沒絃琴，惟師彈
J26nB187_p0715a18║得玅。」師云：「千聞不如一見。」乃云：「群陰剝盡，一陽來復，
J26nB187_p0715a19║君子道長，小人道消。此天地否泰之候，亦衲僧轉身
J26nB187_p0715a20║吐氣之一候也。何為天地否泰之候？自立冬至長至
J26nB187_p0715a21║日，朔風極其凜烈之威，霜露結其沍寒之體，漠漠彤
J26nB187_p0715a22║雲，四塞飄飄，六出飛華，鳥獸竄伏，山林慘悴，可謂物
J26nB187_p0715a23║物俱喪、事事皆窮者矣。逮至今日，則陽氣始回，便見
J26nB187_p0715a24║天宮磬動，緹室灰飛，艸綠枯枝，雲開凍野。何為衲僧
J26nB187_p0715a25║轉身吐氣之候？自結制以至今日，雙眉卓朔，鐵脊橫
J26nB187_p0715a26║撐，內不放出，牙根咬定；外不放入，拶定腳頭。取不得、
J26nB187_p0715a27║舍不得，在在銀山；進無路、退無門，處處鐵壁，可謂前
J26nB187_p0715a28║不遘村，後不迭店者矣。設若今日冷灰豆爆，便見條
J26nB187_p0715a29║抽石筍，燄吐冰河，鐵樹開華，木人撫掌。所以道：窮則
J26nB187_p0715a30║變，變則通。然方其正窮時，通住何所？方其通時，來自
J26nB187_p0715b01║何方？及其既通，窮歸何地？若於此直下見得，便見今
J26nB187_p0715b02║亦如是、古亦如是，窮亦如是、通亦如是，變亦如是，祇
J26nB187_p0715b03║如今日還喚作不是一陽來復得麼？待汝等各各有
J26nB187_p0715b04║轉身吐氣處，不妨入室通箇消息。」
J26nB187_p0715b05║立春，秉拂。「殘臘昨宵去，新春今早來。野色乍開，尚有
J26nB187_p0715b06║三冬積雪；溪聲已滑，衝開此日堅冰。柳眼細而舒金，
J26nB187_p0715b07║鶯舌寒而解語。蒼山換骨，渾如睡裏楊妃；湖水漾青，
J26nB187_p0715b08║宛若鏡中西子。綠無聲而到地，風隨令而回東。一任
J26nB187_p0715b09║把斷趙州關，雲霞出海曙；果然匝地雲門普，梅柳度
J26nB187_p0715b10║江春。彌勒、釋迦，前村後巷；狸奴、白牯，送舊迎新。東海
J26nB187_p0715b11║鯉箇箇翻身，後園驢頭頭喫艸，不由天造，豈屬人為？
J26nB187_p0715b12║所以此事不可以有心求、不可以無心得，不於菩薩
J26nB187_p0715b13║覓神通、不向諸聖求解脫，祇貴當人腳跟下雪老冰
J26nB187_p0715b14║枯，自見春光溢目。不見覓心不得，腰齊雪也；華生碓
J26nB187_p0715b15║觜，本無物也；滹沱浪涌，蒿枝拂也；竹聲乾處，立無錐
J26nB187_p0715b16║也；桃放千林，疑團破也；梅子已熟，心即佛也。諸兄弟！
J26nB187_p0715b17║冰厚三尺非一日之寒，水漲千溪非一日之雨，朝聞
J26nB187_p0715b18║夕死非一日之功，立地成佛非一日之行。物久困而
J26nB187_p0715b19║自穌，人積疑而頓悟，因緣會遇時，豪髮無差誤。正當
J26nB187_p0715b20║今日，如何是應時納祐一句？」以拂子畫此○【圖】相，云：
J26nB187_p0715b21║「新春把筆，百事大吉。」
J26nB187_p0715b22║除夕，秉拂。「一年三百六十日，昨日今朝元不別，家家
J26nB187_p0715b23║戶戶貼桃符，桂酒蒸豚敘臘節。韓子便作送窮文，明
J26nB187_p0715b24║皇夢裏虛耗出，秦中儺作鬼神形，楚地亦云去故日。
J26nB187_p0715b25║誰知依舊日東昇？那見月從西畔出？人人鼻孔下頭
J26nB187_p0715b26║垂，箇箇眼睛烏歷歷，師姑畢竟女人為，森羅純作珊
J26nB187_p0715b27║瑚色，諸方長老盡譚玄，共把烏龜證作鱉。昇公本自
J26nB187_p0715b28║不同條，打鼓依然循舊律，雖然舊律自相循，究竟無
J26nB187_p0715b29║可為君說，不如唱箇漁父詞，卻勝北賢一筵席。」乃唱
J26nB187_p0715b30║云：「爆竹未除今歲曆，鶯聲已報杏華節，春歸一樹風，
J26nB187_p0715c01║初綠本不隔，釋迦、彌勒元無別，我本木蘭舟上客，眼
J26nB187_p0715c02║底波光一萬疊，釣竿未肯輕拋擿。忘歲月，待得長鯨
J26nB187_p0715c03║心始歇。設有禪客出來道：『昇上座！今日是什麼時節？
J26nB187_p0715c04║不說些緊要佛法，卻自唱歌行樂。』」乃喝一喝，云：「愚人
J26nB187_p0715c05║笑我，智乃知焉。」
J26nB187_p0715c06║元旦，秉拂。「春王正月，魯史謹筆，大書特書，要人鑒別，
J26nB187_p0715c07║民無二王，天無二日。孔子一片赤心，在尊周室，人王
J26nB187_p0715c08║既尊，心王誰識？我觀法界眾生滅裂心王，歷代佛祖
J26nB187_p0715c09║因之僭竊，指天指地，乃問鼎之沿流也；微笑拈華，實
J26nB187_p0715c10║亡周之漸次也。嵩山面壁，人而不仁如禮何？得髓安
J26nB187_p0715c11║心，人而不仁如樂何？即心即佛、非心非佛、不是心不
J26nB187_p0715c12║是佛不是物，三家者以雍徹。道吾舞笏、秘魔擎叉、禾
J26nB187_p0715c13║山打鼓、雪峰輥毬，八佾舞于庭。殊不知君子務本，本
J26nB187_p0715c14║立而道生。故林放問禮之本，子曰：『大哉問。』然則如何
J26nB187_p0715c15║是禮之本？心王不妄動，六國一時通，罷拈三尺劍，休
J26nB187_p0715c16║弄一張弓。但見皇風成一片，不知何處有隅封？」喝一
J26nB187_p0715c17║喝。
J26nB187_p0715c18║解制，秉拂。「雪色初晴，春山澹蕩，桃腮未滴胭脂雨，梅
J26nB187_p0715c19║萼先招玉蝶風。憶歸期，數歸期，別時容易見時稀，杜
J26nB187_p0715c20║鵑枝上啼。長相思，短相思，從前客夢已如癡，喚回知
J26nB187_p0715c21║幾時？諸兄弟！同堂共住以來又是一期了也，昇上座
J26nB187_p0715c22║自愧不才，終日絮絮叨叨，不是為你破除妄見，便是
J26nB187_p0715c23║為你剷削情根。你欲住卻不許你住，用錐錐你，用錐
J26nB187_p0715c24║錐你也，移華兼蝶至；你欲去又不許你去，用鉤鉤你，
J26nB187_p0715c25║用鉤鉤你也，買石得雲饒。正當恁麼時，欲住未住、欲
J26nB187_p0715c26║去未去，鉤錐齊歇，兩手分付。兩手分付也，分明月在
J26nB187_p0715c27║梅華上，看到梅華早已遲。所以此事不在久參、不在
J26nB187_p0715c28║初學，直須立地搆去。果然立地搆去，則何妨跨楊岐
J26nB187_p0715c29║三腳之驢，朝遊天台、暮遊南嶽；解彌勒布袋之口，橫
J26nB187_p0715c30║臥華街，倒穿柳巷？何故？此人通途合轍，事同一家，對
J26nB187_p0716a01║面不相識，千里卻同風。其或未然，相思相見知何日？
J26nB187_p0716a02║淚落珊瑚正未休。」
J26nB187_p0716a03║秉拂。問：「風搖雪萼家家月，雲漾華魂色色光，珍重陽
J26nB187_p0716a04║春回足下，特呈舊面發清香。為復是師資契合？為復
J26nB187_p0716a05║是啐啄同時？」師云：「隨人卜度。」進云：「恁麼則龍向洞中
J26nB187_p0716a06║銜雨出，鳥從華裏帶香飛。」師云：「不動如來在什麼處？」
J26nB187_p0716a07║進云：「祇如正當解制之節，臨行一句又且如何？」師云：
J26nB187_p0716a08║「日中有烏，月中有兔。」進云：「學人又不然。」師云：「你試呈
J26nB187_p0716a09║朦袋看。」進云：「鵬飛天外千重影，鯤向南溟萬派波。」師
J26nB187_p0716a10║云：「瓊華觀裏鐵師子。」乃云：「五里一箇亭，十里一箇舖，
J26nB187_p0716a11║雲水去趨蹌，盡蹋來時路。翠嵒啜齒粘牙、趙州捏鼻
J26nB187_p0716a12║呷醋，一箇落盡眉毛、一箇老無住處，那知灑脫衲僧，
J26nB187_p0716a13║腳下絕無迴互？雖無迴互，莫忘名顧，一句臨行平等
J26nB187_p0716a14║分付，日中有烏，月中有兔。」擊拂子，下座。
J26nB187_p0716a15║萬善殿，秉拂。「萬仞崖前冰雪封，嬾僧高臥覓無蹤，何
J26nB187_p0716a16║緣歸省玲瓏畔？一櫂風吹到
J26nB187_p0716a17║帝宮。皇風蕩蕩，南北宗通，同堂相聚，略展家風。不見
J26nB187_p0716a18║道：雲月是同，谿山各異。還有解得無舌人語者，不妨
J26nB187_p0716a19║出眾相見。」良久，眾不出，乃云：「此事不在多言，言多去
J26nB187_p0716a20║道轉遠。諸公既知時節，昇上座亦說箇應時及節底
J26nB187_p0716a21║說話，與諸公醒醒瞌睡。得一萬事畢，衲僧難辦別竿
J26nB187_p0716a22║木。既隨身潦倒，為君說一元和、二達磨、三碗脫丘，千
J26nB187_p0716a23║峰勢到嶽邊止，知止而後有定，那伽常在定，無有不
J26nB187_p0716a24║定時。罔明出得，不離者裏；文殊出不得，不離者裏。者
J26nB187_p0716a25║裏是甚麼所在？萬善堂中，鸞飛鳳舞，結制安禪，拷鐘
J26nB187_p0716a26║伐鼓，十方法界一時聞，聞者一一歎希有。▆按八卦
J26nB187_p0716a27║開爐，朱雀、玄武把門守戶，第一、不許常州人打爺，第
J26nB187_p0716a28║二、福州荔枝須親到口，然後喚臨濟拈錘、德山吹火、
J26nB187_p0716a29║楊岐添煤、普化佐助，紅爐爆出鐵烏龜，山河盡作師
J26nB187_p0716a30║子吼。阿呵呵！還會否？知恩者道是一人有慶，不知恩
J26nB187_p0716b01║者聖人作而萬物睹。」
J26nB187_p0716b02║秉拂。居士問：「群陰剝盡即不問，一陽來復事如何？」師
J26nB187_p0716b03║云：「君子道長。」進云：「箇中端的無人識，盡在頭陀一笑
J26nB187_p0716b04║中。」師云：「無人知此意。」士便喝，師云：「祇解喝，不解笑。」士
J26nB187_p0716b05║云：「識取鉤頭意，莫認定盤星。」師云：「過在阿誰？」乃云：「連
J26nB187_p0716b06║日朔風緊急，吹得崖崩石裂，雞寒上樹難棲，鴨寒下
J26nB187_p0716b07║水不得，凍折崖前古柏枝，拈起卻是波斯鼻。堪笑堪
J26nB187_p0716b08║憐，衲僧落節，兩兩三三，商量煖室。笑倒黃河水神，涌
J26nB187_p0716b09║起高聲告白：『河內冰堅且深，衲子面皮不別。何以故？
J26nB187_p0716b10║厚一尺。』」復云：「善言言者，言所不能言；善說說者，說所
J26nB187_p0716b11║不能說。說所不能說，是為真說；言所不能言，是為真
J26nB187_p0716b12║言。者道真言，釋迦老子四十九年橫說豎說，未曾說
J26nB187_p0716b13║著一字；東土二三，未曾說著一字；達磨西來面壁九
J26nB187_p0716b14║年，未曾說著一字；天下老和尚，未曾說著一字。今日
J26nB187_p0716b15║昇上座對眾說箇甚麼即得？縱饒說盡河沙數，爭似
J26nB187_p0716b16║譚玄口不開？」卓拄杖，下座。
J26nB187_p0716b17║秉拂。「昨晚昇上座夢見世尊升兜率天宮，趺坐已畢，
J26nB187_p0716b18║敕諸大菩薩各說法要。文殊師利菩薩說偈曰：『舉手
J26nB187_p0716b19║攀南斗，回身倚北辰，出頭天外看，誰是我般人？』彌勒
J26nB187_p0716b20║菩薩說偈曰：『彌勒真彌勒，化身千百億，時時示時人，
J26nB187_p0716b21║時人自不識。』普賢菩薩說偈曰：『身口意清淨，是名佛
J26nB187_p0716b22║出世；身口意不淨，是名佛涅槃。』惟有觀世音菩薩將
J26nB187_p0716b23║錢買下數千箇燒餅，發付金剛力士，屬令一百日內
J26nB187_p0716b24║現前諸天每人與它兩箇，佛法一字不說。彌勒菩薩
J26nB187_p0716b25║問云：『仁者！此是何義？』大士曰：『胡餅討甚麼汁？』昇上座
J26nB187_p0716b26║在傍失笑而醒，今日小參舉似大眾，敢問諸仁：昇上
J26nB187_p0716b27║座說的是法邪？說的是夢邪？若說是夢，現今說法；若
J26nB187_p0716b28║說是法，昨晚做夢。於此明得，便可親證無生法忍；其
J26nB187_p0716b29║或未然，觀世音菩薩將錢買燒餅，放下手卻是饅頭。
J26nB187_p0716b30║參。」
J26nB187_p0716c01║秉拂。「四大無我心如風，現今風聲浩浩，風作何狀？有
J26nB187_p0716c02║者說風是圓底，若不是圓底，如何轉轆轆地？有者說
J26nB187_p0716c03║風是方底，若不是方底，如何四維上下一吹遍滿？有
J26nB187_p0716c04║者說風是匾底，若不是匾底，如何窗櫺縫罅橫吹直
J26nB187_p0716c05║入？有者說風是長底，若不是長底，如何吹得千里萬
J26nB187_p0716c06║里？恁般說話總是謗風，風不受謗，謗即是風。昇上座
J26nB187_p0716c07║如是而說，是有說邪？無說邪？無說而說，說亦是風。諸
J26nB187_p0716c08║仁立地而聽，是有聽邪？無聽邪？無聽而聽，聽亦是風。
J26nB187_p0716c09║尋常離心意識參、絕凡聖路學，向無可參處而參、無
J26nB187_p0716c10║可學處而學，參底、學底也是風。既然如是，謗底是風？
J26nB187_p0716c11║說底是風？聽底是風？參底是風？學底是風？真可謂一
J26nB187_p0716c12║堂風冷澹，千古意分明。」
J26nB187_p0716c13║金粟首座寮，秉拂。「東土之山以泰山為首，移置須彌
J26nB187_p0716c14║山下，一丘一壑而已。東震之水以滄溟為大，移置香
J26nB187_p0716c15║水海邊，一杯一勺而已。然善用者，一杯一勺便成巨
J26nB187_p0716c16║浪千尋，一壑一丘直下縣崖峭壁。拈頭作尾，在法不
J26nB187_p0716c17║在人；拈尾作頭，在人不在法。若有頭尾相稱者，不妨
J26nB187_p0716c18║出眾相見。」問：「轉身就父即不問，遊子歸家意若何？」師
J26nB187_p0716c19║云：「九十九峰齊點首。」進云：「如何是入門一句？」師云：「倚
J26nB187_p0716c20║天長劍逼人寒。」進云：「如何是門內句？」師云：「清風拂日
J26nB187_p0716c21║月。」進云：「歸家消息蒙師指，滿堂大眾盡知音。」師云：「還
J26nB187_p0716c22║有未出門一句，如何不問？」僧喝，師云：「胡喝亂喝。」僧禮
J26nB187_p0716c23║拜，師便打。乃云：「本昇因大和尚壽誕前來慶祝，從青
J26nB187_p0716c24║州未發足以前早已打迭，欲覓一語以為慶讚了不
J26nB187_p0716c25║可得。及乎發足青州，越水度山三千餘里，欲覓一語
J26nB187_p0716c26║了不可得。迨至來金粟寺，人事之餘已經半月，欲覓
J26nB187_p0716c27║一語了不可得。何故如此？蓋為威音王以前無生尚
J26nB187_p0716c28║不可得，何況有生？從此盡未來際無量壽尚不可名，
J26nB187_p0716c29║何況歲月日時？然則不可以智知、不可以識識、不可
J26nB187_p0716c30║以說說、不可以歲月而求、不可以算數而得，畢竟如
J26nB187_p0717a01║何？虛空可量風可繫，無能盡說壽功德。此是昇上座
J26nB187_p0717a02║慶祝之微忱也，再將途中所歷與諸昆季宣揚一上，
J26nB187_p0717a03║但不可作佛法商量，亦不可作世諦流布。昇上座于
J26nB187_p0717a04║四月初二日從青州發足，車轔轔，馬蕭蕭，度穆陵關，
J26nB187_p0717a05║但見鳥道入雲，嶮巇欲絕，惜不得縣崖攃手，絕後再
J26nB187_p0717a06║穌者與之共轡。由宿遷渡河，但見黃河之水天上來，
J26nB187_p0717a07║鯨波萬里，百折不回，因念曹谿正脈源遠流長亦復
J26nB187_p0717a08║如是。從淮水入邗溝，正當競渡之辰，龍舟奪錦，因憶
J26nB187_p0717a09║學道先須有悟由，猶如曾鬥快龍舟，誠哉是言也。從
J26nB187_p0717a10║瓜埠入楊子江，見金、焦二山昂藏屹立，有砥柱中流
J26nB187_p0717a11║之勢，浩然擊楫，平地上死人無數，弄潮須是弄潮人，
J26nB187_p0717a12║安得弄潮人與之同載？到京口，萬舸爭先橫截去路，
J26nB187_p0717a13║詎知君登舟、我行陸，君行陸、我登舟，彼彼不相妨。過
J26nB187_p0717a14║延陵，思季子之高風而問轍焉。到姑蘇，仰隆祖之芳
J26nB187_p0717a15║躅而瞻禮焉。不意守關使者杜撰，巡官把斷要津，不
J26nB187_p0717a16║通凡聖，庸詎知它家自有通霄路，君輩其如予何？從
J26nB187_p0717a17║此快舸輕舠直至雙林，竹籬茆舍，雞犬桑麻，松竹猶
J26nB187_p0717a18║存，林泉無恙，何樂如之？然猶是途路之樂。及乎詣金
J26nB187_p0717a19║粟寺，登金粟堂，入金粟室，見大和尚，瞻禮慈容，拜問
J26nB187_p0717a20║起居萬福，真是遠客還家、貧兒見父，歡喜踊躍，生平
J26nB187_p0717a21║快樂孰大於是？至於現前昆季，大者如兄、小者如弟，
J26nB187_p0717a22║同是家裏人，共說家裏話。作麼生是家裏話？不見臨
J26nB187_p0717a23║濟大師道：『有一人論劫在途中不離家舍，有一人離
J26nB187_p0717a24║家舍不在途中，那箇合受人天供養？』者豈不是家裏
J26nB187_p0717a25║話？於此見得，方知昇上座住青州一十二載，不曾一
J26nB187_p0717a26║日離卻昆季；今日與現前昆季相見，要且不曾動步
J26nB187_p0717a27║離卻青州。所以道：不動步，周遍十方；未入門，常在屋
J26nB187_p0717a28║裏。對家裏人說家裏話又添一番快樂，祇恐現前昆
J26nB187_p0717a29║季說是道遠途長，暑日炎天不勞重舉，則昇上座自
J26nB187_p0717a30║放自收去也。」喝一喝，卓拄杖，下座。
J26nB187_p0717b01║啟建華嚴寶懺，秉拂。居士問：「臨濟問黃檗佛法大意，
J26nB187_p0717b02║喫三頓痛棒。弟子不為佛法而來，又且如何？」師云：「滿
J26nB187_p0717b03║堂僧不猒，一箇俗人多。」士云：「不得厭良為賤。」師云：「壁
J26nB187_p0717b04║上畫棋盤。」問：「古佛垂慈坐道場，隨流逆順駕慈航。當
J26nB187_p0717b05║機誰識娘生面？一朵曇華撲鼻香。曇華撲鼻即不問，
J26nB187_p0717b06║如何是娘生面？」師云：「你是福建子。」進云：「恁麼則當陽
J26nB187_p0717b07║踢瞎摩醯眼，始見前三與後三。」師云：「三山半落青天
J26nB187_p0717b08║外。」乃云：「無邊剎境，自它不隔於豪端；十世古今，始終
J26nB187_p0717b09║不離於當念。茲者康熙乙巳年八月初一日，海鹽金
J26nB187_p0717b10║粟寺華藏莊嚴菩提道場成阿蘭若，毗盧遮那於中
J26nB187_p0717b11║始成正覺，坐寶蓮座，遍布身雲放光動地，十方微塵
J26nB187_p0717b12║佛剎諸大菩薩海會雲集，一剎那頃從初會以至十
J26nB187_p0717b13║會圓融行布、行布圓融，帝網交羅，重重影現，說無量
J26nB187_p0717b14║世界微塵數偈、說不可說不可說微塵數品，善才童
J26nB187_p0717b15║子遍禮諸大知識，證無量修多羅法門，奇特中奇特、
J26nB187_p0717b16║殊勝中殊勝，諒諸仁者眼無不見、耳無不聞。既同眼
J26nB187_p0717b17║見耳聞，則皆諸佛誕生之子；既皆諸佛誕生之子，則
J26nB187_p0717b18║若遠、若近，若此土、若它方，禮拜行道、燒香散華、擎拳
J26nB187_p0717b19║合掌、歡喜讚歎、修齋設供皆是華藏莊嚴。但於其中
J26nB187_p0717b20║不得作佛想、不得作非佛想，不得作法想、不得作非
J26nB187_p0717b21║法想，不得作諸相想、不得作非諸相想。能如是見，是
J26nB187_p0717b22║名正見；如是知，是名正知；如是禮，是名能禮。所禮審
J26nB187_p0717b23║如是，則已親見毗盧、親登寶閣、已證普賢妙行、已得
J26nB187_p0717b24║文殊大智。何以故？蓋為從前所作種種佛事，不假它
J26nB187_p0717b25║術，皆吾心之常分耳。若或稍涉遲疑，則請同瞻壇上
J26nB187_p0717b26║諸師七七日內隨機展、隨機演，日日是好日、時時是
J26nB187_p0717b27║好時，一切聲是佛聲、一切色是佛色，色見聲求也不
J26nB187_p0717b28║妨，機輪轉處絕囊藏。信得及，無差別；信不及，則雖智
J26nB187_p0717b29║同鶖子、通若犍連，同居道場，耳無所聞、目無所見，終
J26nB187_p0717b30║日瞌瞌睡睡，如燈影裏相似。」喝一喝，云：「要且亦出不
J26nB187_p0717c01║得華藏世界。」
J26nB187_p0717c02║施主請秉拂，今辰乃破堂，禪師齎持嶺南檀越奇珍
J26nB187_p0717c03║異品、香華燈燭珍羞供養，恭祝老和尚大誕，請轉法
J26nB187_p0717c04║輪，饒益四眾。秉拂，道：「即此一念早已饒益四眾了也，
J26nB187_p0717c05║所陳供養早已轉大法輪了也。不見華嚴會上具足
J26nB187_p0717c06║優婆夷安置一器，涌無量寶，萬方來者悉皆滿足。今
J26nB187_p0717c07║此會中，一、元和，二、達磨，三、十方羅漢僧，盡皆隨例餐
J26nB187_p0717c08║䭔子，各得三文買艸鞋。艸鞋上腳，且莫東行西行。䭔
J26nB187_p0717c09║子滿盤，豈止口肥腹飽？須要一一識渠來處。來處若
J26nB187_p0717c10║識，黃金合消；來處不識，滴水難受。且道：現前供養從
J26nB187_p0717c11║甚麼處得來？從東粵督府劉夫人一念淨信中來。信
J26nB187_p0717c12║為道元功德母，長養一切諸善根。然則劉夫人不止
J26nB187_p0717c13║一佛、二佛、三四五佛而種善根，已於無量百千萬億
J26nB187_p0717c14║佛所種種善法、種種善根悉皆成就。何以故？舉一法
J26nB187_p0717c15║而法法全彰，明一機而機機頓赴，理如是故、事如是
J26nB187_p0717c16║故、法性如是故。祇如因齋慶祝一句又如何？一念普
J26nB187_p0717c17║觀無量劫，無去無來亦無住，如是了知三世事，超諸
J26nB187_p0717c18║方便成十力。阿呵呵！說甚塵沙甲子劫？」
J26nB187_p0717c19║秉拂。「更以異方便，顯揚第一義，而今宗師家不是搖
J26nB187_p0717c20║拂子、定是舉如意，不是行棒便是行喝，以為方便極
J26nB187_p0717c21║則，殊不知嵒前丹桂，香透毗盧頂𩕳；久雨不晴，浸爛
J26nB187_p0717c22║達磨鼻孔。雲起南山，嶺峻不礙分飛；水漲低灘，竹密
J26nB187_p0717c23║何妨直過？常住少米無柴，諸兄焦心竭慮，有一等冬
J26nB187_p0717c24║瓜茄子，只管缽盂兩度溼。又，誰問你東家杓柄長、西
J26nB187_p0717c25║家杓柄短？康僧橋畔露華濃，庭前秋滿娑羅樹，無邊
J26nB187_p0717c26║消息幾人知？分明月向梅梢度。白鷗灘，重指注，芰荷
J26nB187_p0717c27║香散白蘋風，箬笠綠簑儘可住。君不住，涉江又採芙
J26nB187_p0717c28║蓉去。」
J26nB187_p0717c29║中秋，請秉拂。居士問：「如何是金粟景？」師云：「白鷗灘上
J26nB187_p0717c30║露華濃。」「如何是景中人？」師云：「俗人頭戴僧冠帽。」「如何
J26nB187_p0718a01║是人中意？」師云：「少刻有齋，居士隨例喫飯。」進云：「景意
J26nB187_p0718a02║悉蒙詳指示，因齋慶讚句如何？」師云：「佛壽無量。」乃云：
J26nB187_p0718a03║「一即一切，一切即一。今與古、一多與少、一真與妄、一
J26nB187_p0718a04║聖與凡、一佛與眾生，一譬如雲中秋月，影現千江，唯
J26nB187_p0718a05║一月所攝；光生萬戶，總一光所燭。華嚴會上師子頻
J26nB187_p0718a06║呻比丘尼拄玅勝光王日光園中八德流泉、百華寶
J26nB187_p0718a07║木，頭頭映現，一一示身成就一切智。現前普光菴主
J26nB187_p0718a08║年登七十，有感必應，無德不修，以平等心作種種平
J26nB187_p0718a09║等佛事，不矜其功、不伐其能。今辰設道吾饡飯、點趙
J26nB187_p0718a10║州茶，來此華嚴會上恭祝大和尚壽誕。且道：與師子
J26nB187_p0718a11║頻呻是一？是二？然則古之日月即是今之日月，今之
J26nB187_p0718a12║人物不異古之人物。」乃喚云：「普光菴主！汝願無盡、功
J26nB187_p0718a13║德無盡、法界無盡、佛光明無盡、壽量無盡，勸大眾普
J26nB187_p0718a14║惺惺，人人各有一光明，明明百艸頭邊意，著著拈來
J26nB187_p0718a15║用最親。用未親，彌勒真彌勒，化身千百億，時時示時
J26nB187_p0718a16║人，時人自不識。」
J26nB187_p0718a17║胡思黯居士為母誕日請秉拂。「種穀得穀、種豆得豆，
J26nB187_p0718a18║谷應山呼，點滴不漏。近日雨水較多，農夫嬾惰，將祖
J26nB187_p0718a19║翁田地荒艸盈坵。參禪如種穀，學道如種豆。趙州祖
J26nB187_p0718a20║師道：『我于二時粥飯外，無雜用心處。』心地不生閒艸
J26nB187_p0718a21║木，管取隨家豐儉足。君不見？元清胡道人，入塵不染
J26nB187_p0718a22║心如玉，參尋知識海門東，親見文殊得禮足，雙眼頭
J26nB187_p0718a23║頭是佛乘，心心所種皆佛業、念念發生歡喜門，念念
J26nB187_p0718a24║頓超無量劫，無量劫超生死空，生死空時無延促，延
J26nB187_p0718a25║促既空佛不殊，福也、壽也何窮極？無窮極，孝子賢孫
J26nB187_p0718a26║同慶祝。」
J26nB187_p0718a27║請秉拂。問：「高提祖印，說法利生。高提祖印即不問，說
J26nB187_p0718a28║法利生事如何？」師舉拂子，云：「拂子點開千聖眼。」進云：
J26nB187_p0718a29║「會者，當處受用；不會，世諦流布。世諦流布即且置，如
J26nB187_p0718a30║何是當處受用的事？」師云：「饃饃䭔子，滿盤托出。」僧喝，
J26nB187_p0718b01║師云：「飢逢王膳不能餐。」問：「華藏莊嚴遍法界，老人壽
J26nB187_p0718b02║量祝無疆。如何是不思議的句？」師云：「華藏莊嚴遍法
J26nB187_p0718b03║界。」進云：「恁麼則壽若須彌，福同泰岱。」師云：「你那裏見
J26nB187_p0718b04║來？」僧喝，師云：「你也學它喝。」乃云：「今辰乃自牧禪師領
J26nB187_p0718b05║雲環王檀越設齋修供，端為恭祝老和尚壽誕，以此
J26nB187_p0718b06║勝因回向王公自己，壽山高聳，福海綿延。據秉拂看
J26nB187_p0718b07║來：是法平等，無有高下。我師大誕是九月初八，王公
J26nB187_p0718b08║壽誕是九月初九；我師大誕是七十；王公壽誕是四
J26nB187_p0718b09║十。王公四十即是我師過去的四十，我師七十即是
J26nB187_p0718b10║王公將來的七十。七也、四也，有何殊？八也、九也，實平
J26nB187_p0718b11║等。過去平等、未來平等、現在平等，我師平等、王公平
J26nB187_p0718b12║等，百千諸佛平等、現前四眾平等、盡大地眾生平等，
J26nB187_p0718b13║秉拂以平等心說平等法，福壽莊嚴，千周百匝。」
J26nB187_p0718b14║
J26nB187_p0718b15║
J26nB187_p0718b16║
J26nB187_p0718b17║
J26nB187_p0718b18║
J26nB187_p0718b19║
J26nB187_p0718b20║天岸昇禪師語錄卷第十三