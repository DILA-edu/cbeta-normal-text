J26nB187_p0722c01║天岸昇禪師語錄卷第十五
J26nB187_p0722c02║侍者一誠記錄
J26nB187_p0722c03║大覺首座寮機緣
J26nB187_p0722c04║僧問：「如何是西來的的大意？」師云：「我者裏無甚西來
J26nB187_p0722c05║大意。」進云：「既無西來大意，因甚居一院之首？」師云：「只
J26nB187_p0722c06║因無大意，故居一院首。」
J26nB187_p0722c07║僧問：「阿誰拖者死屍來？」師云：「我也疑著。」進云：「死了、燒
J26nB187_p0722c08║了，又向甚麼處相見？」師云：「拖者死屍出去。」
J26nB187_p0722c09║僧問：「如何是父母未生已前的事？」師云：「明如鏡，黑似
J26nB187_p0722c10║桼。」
J26nB187_p0722c11║僧問：「前日亡僧向甚麼處去也？」師便打，僧云：「元來在
J26nB187_p0722c12║者裏。」師云：「棺材裏瞠眼。」
J26nB187_p0722c13║僧問：「學人夜行，撞破虛空、蹋翻明月時如何？」師云：「賊
J26nB187_p0722c14║來須打。」
J26nB187_p0722c15║瞌睡次，僧問：「如何是西來的的大意？」師云：「恰值瞌睡。」
J26nB187_p0722c16║進云：「如何是西來大意？」師云：「我不患聾。」
J26nB187_p0722c17║浴次，知浴問：「古者道：『浴此無垢人。』既是無垢人，用浴
J26nB187_p0722c18║作麼？」師云：「浴此無垢。」
J26nB187_p0722c19║僧問：「不是心、不是佛、不是物，是甚麼？」師云：「從前肝膽
J26nB187_p0722c20║向人傾。」
J26nB187_p0722c21║問僧：「到家消息即且置，途中得力事如何？」僧云：「芒鞋
J26nB187_p0722c22║繩斷。」師云：「適遇荊棘林時如何？」僧無語，師云：「腳跟刺
J26nB187_p0722c23║得血淋淋。」
J26nB187_p0722c24║問僧：「昨日有一問在你處，試答看。」僧云：「答過了也。」師
J26nB187_p0722c25║云：「你喫飯因甚不漱口？」僧無語，師直打退。
J26nB187_p0722c26║問僧：「盡大地是一口吹毛利劍，你向什麼處存扎？」僧
J26nB187_p0722c27║云：「動念即乖。」師云：「鈍鳥莫棲蘆。」僧無語，師喝退。
J26nB187_p0722c28║問僧：「露柱喫多少飯？」僧云：「隨分納些些。」師云：「常住那
J26nB187_p0722c29║有許多閒飯與你喫？」僧無語，師云：「食到口邊，被人奪
J26nB187_p0722c30║卻。」
J26nB187_p0723a01║問僧：「趙州和尚道：『我在南方火爐邊有箇無賓主句。』
J26nB187_p0723a02║如何是無賓主句？」僧云：「不落言詮。」師云：「你因甚五戒
J26nB187_p0723a03║也不持？」僧擬議，師便打。
J26nB187_p0723a04║問僧：「併卻咽喉脣吻，道將一句來。」僧佇立，師云：「立地
J26nB187_p0723a05║死漢。」僧頓足，師云：「棺材裏瞠眼。」
J26nB187_p0723a06║問僧：「一口吸盡西江水即且置，你將禪堂吞卻看。」僧
J26nB187_p0723a07║云：「一粒粟中藏世界。」師云：「你得與麼老大，尿氣也不
J26nB187_p0723a08║除。」僧擬議，師喝退。
J26nB187_p0723a09║問僧：「心如牆壁，方堪入道。如何是你牆壁的心？」僧云：
J26nB187_p0723a10║「鍼劄不入。」師云：「你背縫綻也。」僧擬議，師打云：「大好鍼
J26nB187_p0723a11║劄不入。」
J26nB187_p0723a12║問僧：「昨日有一問在你處，試答看。」僧云：「只要無風起
J26nB187_p0723a13║浪。」師云：「你擬向無風浪處躲跟那？」僧擬議，師直打退。
J26nB187_p0723a14║問僧：「眾中有一人坐香不到，速速舉來。」僧云：「渠本無
J26nB187_p0723a15║名姓。」師高聲云：「為我喚遍知來。」僧作禮，師云：「元來，元
J26nB187_p0723a16║來。」
J26nB187_p0723a17║問僧：「路逢達道人，不將語默對，將什麼對？」僧云：「相邀
J26nB187_p0723a18║來喫趙州茶。」師云：「此人不采時如何？」僧無語，師云：「了。」
J26nB187_p0723a19║問：「你者一隊瞌睡漢，終日瞌睡，試拈出瞌睡呈似我
J26nB187_p0723a20║看。若拈不出，各罰跪香一炷。」眾無語，乃顧尚志云：「你
J26nB187_p0723a21║是瞌睡頭，試呈似看。」志云：「直得無下手處。」師喝云：「千
J26nB187_p0723a22║鈞之努不為鼷鼠而發機，喫茶去。」
J26nB187_p0723a23║問殿主：「你殿裏的佛為甚麼被人盜去？」僧云：「不曾。」師
J26nB187_p0723a24║云：「佛聻？」僧擬議，師便喝。
J26nB187_p0723a25║問眾：「樹凋葉落時如何？」一僧云：「皮膚脫落盡，惟有一
J26nB187_p0723a26║真實。」師叱之。一僧云：「華發不萌枝。」師云：「那裏學來的？」
J26nB187_p0723a27║一僧云：「脫體風光。」師云：「隨語生解。」
J26nB187_p0723a28║問僧：「我手何似佛手？」僧云：「隨分拈華摘柳。」「我腳何似
J26nB187_p0723a29║驢腳？」僧云：「行來步步蹋著。」「人人有箇生緣，你的生緣
J26nB187_p0723a30║在什麼處？」僧云：「喫官酒，臥官街。」「設遇巡城御史時如
J26nB187_p0723b01║何？」僧無語，師云：「七棒對十三。」
J26nB187_p0723b02║問僧：「你我燒作一堆灰，向什麼處相見？」僧云：「青山綠
J26nB187_p0723b03║水還依舊。」師云：「山盡水窮時如何？」進云：「唯此一事實。」
J26nB187_p0723b04║師云：「如何是此事？」僧喝，師便打。進云：「將謂別有。」師連
J26nB187_p0723b05║棒打退，云：「者裏無你住足處。」
J26nB187_p0723b06║問僧：「拄杖子吞卻山河大地了也，你向什麼處轉身
J26nB187_p0723b07║吐氣？」僧云：「學人吞卻拄杖子了也。」師云：「你喚什麼作
J26nB187_p0723b08║拄杖？」僧喝，師便打。
J26nB187_p0723b09║師經行次，喚云：「徹眉！」眉應諾，師云：「我叫徹眉，你應作
J26nB187_p0723b10║麼？」眉云：「那有兩箇？」師云：「認著依前還不是。」
J26nB187_p0723b11║問僧：「你作麼生用心？」僧云：「了無依倚。」師云：「那裏學來
J26nB187_p0723b12║的？」僧云：「覿面相呈。」師笑云：「呈你箇桼桶。」
J26nB187_p0723b13║師居金粟首座寮。問新到：「甚處來？」僧云：「福建，見座元
J26nB187_p0723b14║師語錄，特來禮拜。」師云：「甚處得見？」僧云：「兩眼對兩眼。」
J26nB187_p0723b15║師云：「我瞎你也瞎，又見箇甚麼？」僧云：「瞎瞎。」師便喝，僧
J26nB187_p0723b16║亦喝。師云：「我喝你也喝。」隨聲便掌，僧云：「禮拜首座師
J26nB187_p0723b17║去也。」師云：「情知你也是沒奈何。」
J26nB187_p0723b18║菴居機緣
J26nB187_p0723b19║士問：「《法華經》云：『三界無安，猶如火宅，唯有一門，而復
J26nB187_p0723b20║狹小，可以出淂。』未審水心菴門有多少高？」師云：「居士
J26nB187_p0723b21║直須親到水心。」士云：「即今已到了也。」師云：「投子道的。」
J26nB187_p0723b22║茶次，士問：「如何是毗盧印？」師拈盤中蕅示之，士點頭，
J26nB187_p0723b23║云：「拈來便用。」師云：「認著依前還不是。」
J26nB187_p0723b24║僧扇茶次，師問：「唯此一事實，餘二則非真。如何是此
J26nB187_p0723b25║事？」僧云：「學人扇茶。」師云：「不扇茶時如何？」僧云：「隨處得
J26nB187_p0723b26║安閒。」師便喝。
J26nB187_p0723b27║問僧：「一向如何用心？」僧云：「看無字不得力。」師云：「老老
J26nB187_p0723b28║大大，終日隨人腳跟轉。」
J26nB187_p0723b29║問僧：「穵卻汝眼，將什麼見？塞卻汝耳，將什麼聽？割卻
J26nB187_p0723b30║汝鼻，將什麼嗅？截卻汝舌，將什麼語言？拔卻汝心肝
J26nB187_p0723c01║五臟，將什麼忖量卜度？」僧忽大笑，師云：「你見什麼道
J26nB187_p0723c02║理？」僧云：「早知燈是火，飯熟已多時。」師云：「未信你在。」
J26nB187_p0723c03║問僧：「是法平等，無有高下，因甚麼南岸高、北岸低？」僧
J26nB187_p0723c04║云：「一任和尚分別。」師云：「如何是你不分別的句？」僧便
J26nB187_p0723c05║喝，師云：「喝後如何？」僧無語、師云：「蝦蟆只得一跳。」
J26nB187_p0723c06║報恩化士至，師問：「我向與和尚有一因緣，汝還舉得
J26nB187_p0723c07║麼？」僧云：「某甲那時不在。」師云：「大小終日，業識茫茫。」
J26nB187_p0723c08║一僧斬藤次、師問云：「生死根作麼生斬？」僧云：「一刀兩
J26nB187_p0723c09║段。」師云：「你向何處下手？」僧擬議，師便掌，云：「何不向者
J26nB187_p0723c10║裏下手？」
J26nB187_p0723c11║師問新到：「從那裏來？」僧云：「天童。」師云：「天童和尚末後
J26nB187_p0723c12║句子分付阿誰？」僧云：「大家有分。」師云：「你試舉似山僧
J26nB187_p0723c13║看。」僧云：「獨某無分。」師云：「還是和尚鈍置你？你自鈍置？」
J26nB187_p0723c14║僧云：「直得分疏不下。」師云：「儱侗禪和，如麻似粟。」（時林野和
J26nB187_p0723c15║尚示寂天童）
J26nB187_p0723c16║僧問：「城東老母與佛同時，因甚麼不見佛？」師云：「渠儂
J26nB187_p0723c17║卻有丈夫氣。」僧云：「後來十指見佛又作麼生？」師云：「龍
J26nB187_p0723c18║頭蛇尾。」
J26nB187_p0723c19║與僧閒行至石橋畔，僧問：「趙州略彴度驢、度馬，和尚
J26nB187_p0723c20║此橋曾度什麼人來？」師云：「不度驢、度馬。」僧云：「何故？」師
J26nB187_p0723c21║云：「驢馬不散度。」
J26nB187_p0723c22║士問：「提婆達多既謗佛，後來因甚卻成佛？」師云：「不是
J26nB187_p0723c23║冤家不聚頭。」
J26nB187_p0723c24║僧問：「如何是和尚本來面目？」師云：「夜叉頭，羅剎面。」僧
J26nB187_p0723c25║云：「因甚如此？」師云：「只可聞，不可見。」僧云：「如何是學人
J26nB187_p0723c26║本來面目？」師云：「三十二相，八十種好。」僧云：「學人怎敢？」
J26nB187_p0723c27║師云：「卻怪山僧不得。」僧云：「畢竟如何是學人本來面
J26nB187_p0723c28║目？」師云：「豬鼻狗耳。」僧云：「何以如此？」師云：「喚不回頭怎
J26nB187_p0723c29║奈何？」
J26nB187_p0723c30║玩月次，居士問：「虛空有體須親證，虛空體作麼生證？」
J26nB187_p0724a01║師云：「此夜一輪滿，清光何處無？」復有一士亦如前問，
J26nB187_p0724a02║師云：「孟春猶寒，伏惟珍重。」
J26nB187_p0724a03║居士問：「久向水心，特來參謁。」師云：「卻值菴主不在。」士
J26nB187_p0724a04║便喝，師乃顧行者，云：「與它一杯茶。」士云：「艸賊大敗。」拂
J26nB187_p0724a05║袖便出，師云：「滿堂僧不猒，一箇俗人多。」士乃回身，作
J26nB187_p0724a06║禮，云：「適來觸忤和尚。」師云：「三十拄杖且待別時。」
J26nB187_p0724a07║七十三翁見，自敘曾親近雲門湛大師來。師問云：「即
J26nB187_p0724a08║今湛大師在甚麼處？」翁云：「何得當面諱卻？」師乃出位，
J26nB187_p0724a09║問訊云：「大師！」作禮，翁面赤，乃與一掌。
J26nB187_p0724a10║閒坐次，喚一僧云：「近前來與汝商量箇事。」僧掩耳而
J26nB187_p0724a11║出，師云：「伶俐衲僧，一撥便轉。」復喚一僧，僧近前，師云：
J26nB187_p0724a12║「不是知音者，徒勞話歲寒。」
J26nB187_p0724a13║一僧至，自敘曾在能仁住過，與師是同參。師云：「如何
J26nB187_p0724a14║是同參的事？」僧云：「何得忘卻？」師云：「我忘卻也，你試舉
J26nB187_p0724a15║看。」僧面赤無語，師云：「好箇赤面狐狸。」
J26nB187_p0724a16║一僧至，自敘曾親近天童老和尚、永覺和尚過來。師
J26nB187_p0724a17║云：「即今永覺和尚在什麼處？」僧云：「福建。」師云：「老老大
J26nB187_p0724a18║大，五戒也不持。」
J26nB187_p0724a19║僧問：「如何是過去佛？」師云：「昨夜三更月正圓。」「如何是
J26nB187_p0724a20║現在佛？」師云：「橫按莫邪全正令。」「如何是未來佛？」師云：
J26nB187_p0724a21║「莫妄想。」進云：「如是，則人人本具，箇箇不無去也。」師云：
J26nB187_p0724a22║「獨你是眾生。」僧便喝，師云：「再喝喝看。」僧連喝兩喝，師
J26nB187_p0724a23║云：「放過一著。」
J26nB187_p0724a24║大覺勘辨
J26nB187_p0724a25║落堂。問眾：「適纔有一人坐香不到，喚它出來。」眾屏息，
J26nB187_p0724a26║師云：「一總外邊打之遶。」曳拄杖，一時打散。
J26nB187_p0724a27║問僧：「今日做甚麼來？」僧云：「洗飯桶來。」師云：「有一無底
J26nB187_p0724a28║桶，還曾洗得也未？」僧云：「既是無底桶，用洗作麼？」師云：
J26nB187_p0724a29║「若不洗過，便見不乾不淨。」僧擬進語，師云：「果然不乾
J26nB187_p0724a30║不淨。」復云：「你試將無底桶子呈似山僧看。」僧拂袖便
J26nB187_p0724b01║行，師云：「恁麼去只是桼桶。」
J26nB187_p0724b02║問僧：「今日做甚麼來？」僧云：「修藏經來。」師云：「有大經卷
J26nB187_p0724b03║在一微塵，此經作麼生修？」僧無語，師云：「汝不會修經。」
J26nB187_p0724b04║僧參，師問：「河水暴漲，如何到得者裏？」僧云：「不曾。」師云：
J26nB187_p0724b05║「沒頭浸殺也不知。」
J26nB187_p0724b06║僧參，師問：「汝名甚麼？」僧云：「藏石。」師云：「老老大大，藏塊
J26nB187_p0724b07║石頭行腳作麼？」僧無語，師云：「不是打殺人，定被人打
J26nB187_p0724b08║殺。」
J26nB187_p0724b09║問僧：「汝曾親近大雄麼？」僧云：「曾親近來。」師云：「大雄近
J26nB187_p0724b10║日消息何如？」僧舉坐具，師云：「脫空妄語漢。」僧無語，師
J26nB187_p0724b11║云：「果然。」
J26nB187_p0724b12║僧問：「見聞不脫時如何？」師指香爐，云：「見麼？」僧云：「見。」復
J26nB187_p0724b13║指淨瓶，云：「見麼？」僧云：「見。」師云：「有甚麼不脫？」又擊香几，
J26nB187_p0724b14║云：「聞麼？」僧云：「聞。」復擊云：「聞麼？」僧云：「聞。」師云：「有甚麼不
J26nB187_p0724b15║脫？」僧云：「某甲恐錯認識心。」師云：「識心且置，如何是你
J26nB187_p0724b16║的心？」僧無語，師叱出。
J26nB187_p0724b17║僧參，師問：「黃河水深，穆陵關嶮，如何得到者裏？」一僧
J26nB187_p0724b18║拂坐具作圓相，師喝，僧亦喝。師云：「我喝你亦喝。」便打。
J26nB187_p0724b19║復云：「第二位過來。」僧佇立，師云：「不勞再勘。」
J26nB187_p0724b20║僧參，師問：「那裏來？」僧云：「京師來。」師云：「曾見聖上也未？」
J26nB187_p0724b21║僧云：「不曾親見。」師云：「你不從京師來。」
J26nB187_p0724b22║南方僧求挂單，師云：「我者裏要喫小米飯，如何住得？」
J26nB187_p0724b23║僧云：「栗棘蓬尚且吞得。」師云：「道甚麼？」僧擬議，師云：「看
J26nB187_p0724b24║你吞吐不下。」
J26nB187_p0724b25║把鍼次，僧問：「如何是西來大意？」師云：「鴛鴦繡出從君
J26nB187_p0724b26║看，不把金鍼度與人。」
J26nB187_p0724b27║僧參，師問：「從什麼處來？」僧云：「報恩。」師云：「曾到金車山
J26nB187_p0724b28║頂也未？」僧云：「終日在上。」師云：「石頭大小即不問，峰巒
J26nB187_p0724b29║高下是如何？」僧無語，師云：「對面熱瞞我。」
J26nB187_p0724b30║一晚，進堂。云：「常住驢子盡走出欄外了也，眾人快去
J26nB187_p0724c01║趕回來。」眾愕然，師云：「者班騎驢覓驢漢，不打更待何
J26nB187_p0724c02║時？」拽拄杖，一時打趁。
J26nB187_p0724c03║僧問：「學人不曉得做功夫。」師云：「最親切。」僧云：「乞和尚
J26nB187_p0724c04║開示。」師云：「遠之遠矣。」
J26nB187_p0724c05║一晚，落堂。眾下單作禮，師喝一喝，便出。
J26nB187_p0724c06║問眾：「先行不到，末後太過，如何得恰好去？」一僧云：「含
J26nB187_p0724c07║元殿裏更覓長安。」師便喝。
J26nB187_p0724c08║李邑侯問：「如何是宗門下機鋒？」師云：「如居士決訟一
J26nB187_p0724c09║般。」
J26nB187_p0724c10║經行次，奪僧手中香版，急喚云：「廣慈！廣慈！」僧連應，師
J26nB187_p0724c11║云：「你因甚在我手裏？」僧擬議，師便打。
J26nB187_p0724c12║僧參，師問：「諸方何似者裏？」僧云：「不隔一絲豪。」師云：「一
J26nB187_p0724c13║句合頭語，萬劫繫驢橛。」拈拄杖趁出。
J26nB187_p0724c14║園頭問：「如何是妙用？」師云：「糞阬裏挑。」
J26nB187_p0724c15║禮五臺，僧拜辭，師云：「你到五臺，為我寄一信與文殊。」
J26nB187_p0724c16║僧佇立，師云：「你信作麼生寄？」僧喝，師云：「你者一喝，是
J26nB187_p0724c17║喝文殊？喝山僧？喝自己？」僧無語，師便打，復云：「若見文
J26nB187_p0724c18║殊，但恁麼舉似。」
J26nB187_p0724c19║僧問：「如何是不怕生死的人？」師云：「即怕生死者是。」
J26nB187_p0724c20║湛維那禮拜，師云：「昨晚公案作麼生？若說是西來消
J26nB187_p0724c21║息，卻是山僧一隻履；若說是山僧一隻履，又是西來
J26nB187_p0724c22║消息。你試道看。」湛云：「有水皆含月。」師云：「月落水乾時
J26nB187_p0724c23║如何？」湛擬議，師叱之。一日，問：「如何是一毛頭？」師云：「刺
J26nB187_p0724c24║瞎汝眼。」「如何是方便路？」師云：「截斷腳跟到者裏。」「計窮
J26nB187_p0724c25║力盡時如何？」師云：「賊不打貧兒家。」一日，路傍見踢行
J26nB187_p0724c26║有省，歸呈偈云：「大用從來在己躬，無足人偏解踢行，
J26nB187_p0724c27║手眼通身元不昧，一回打著便為贏。」師云：「如何是己
J26nB187_p0724c28║躬大用？」湛作踢行勢，師云：「恁麼又爭得？」湛云：「師意如
J26nB187_p0724c29║何？」師作踢行勢，湛云：「者是二轉了也。」師云：「你只解一
J26nB187_p0724c30║轉，不解二轉。」湛云：「千轉萬轉，只是一轉。」師微笑。
J26nB187_p0725a01║東眼早入臥室，云：「某甲證得虛空體了也。」師云：「虛空
J26nB187_p0725a02║體作麼生證？」眼打一掌，云：「天明不起，更待何時？」師云：
J26nB187_p0725a03║「未在，更道。」眼云：「紅日上三竿。」師云：「你喫不得棒在。」歸
J26nB187_p0725a04║堂去。又一日，呈偈，師云：「我者裏不許作偈。」眼云：「者箇
J26nB187_p0725a05║不是偈。」師云：「是什麼？」眼云：「天晴日頭出。」師云：「東扯西
J26nB187_p0725a06║拽，有甚了期？」復云：「向後再送偈來，痛與三十拄杖。」進
J26nB187_p0725a07║云：「總不送來時如何？」師云：「痛與三十拄杖。」進云：「來與
J26nB187_p0725a08║不來時如何？」師云：「痛與三十拄杖。」進云：「過在甚麼處？」
J26nB187_p0725a09║師云：「祇要你識痛癢。」師一日喚云：「汝參禪若徹，山僧
J26nB187_p0725a10║與汝易名玄徹。」眼作禮，云：「徹也是玄徹，不徹也是玄
J26nB187_p0725a11║徹。」師笑與易名。一日，禮拜次，師云：「你不及印緣了也。」
J26nB187_p0725a12║眼云：「它有甚麼長處？」師云：「它會踢行。」眼云：「我會打鼓。」
J26nB187_p0725a13║師云：「它踢行有省，你打鼓作麼？」眼云：「不見道：打鼓弄
J26nB187_p0725a14║琵琶，相逢兩會家。」師云：「它會你不會。」
J26nB187_p0725a15║落堂。問眾：「併卻咽喉脣吻，道將一句來。」湛維那從東
J26nB187_p0725a16║過西立，師云：「將頭不猛，帶累三軍。」便出。
J26nB187_p0725a17║僧參，問：「一口氣不來。向甚麼處安身立命？」師云：「你是
J26nB187_p0725a18║京東人。」那僧云：「是。」師云：「你因甚對面熱瞞我？」僧擬議，
J26nB187_p0725a19║師顧知客云：「拖者死屍出去。」
J26nB187_p0725a20║師問：「僧從何處來？」僧云：「報恩。」師云：「你到金車山頂也
J26nB187_p0725a21║未？」僧云：「山頂蓋了箇關房。」師云：「有多少大？」僧云：「一間
J26nB187_p0725a22║兩配。」師云：「你不繆為山東人，出去。」
J26nB187_p0725a23║五臺僧參，師云：「聞五臺狼虎縱橫，是否？」僧云：「而今已
J26nB187_p0725a24║太平了也。」師云：「你因甚平地喫交？」僧云：「不曾。」師云：「不
J26nB187_p0725a25║識痛癢漢，出去。」
J26nB187_p0725a26║問眾：「腳踢腳應，拳來拳應，設若無手人遇著箇無面
J26nB187_p0725a27║目漢，如何廝打？」眾無語，師云：「若無，看無手人行拳去
J26nB187_p0725a28║也。」遂打旁僧一掌。
J26nB187_p0725a29║問見空：「汝見既空。」垂下一足，云：「見麼？」僧云：「見。」師云：「蹋
J26nB187_p0725a30║瞎你眼睛。」僧無語，師便打。
J26nB187_p0725b01║茶次，問眾云：「雲門餅、趙州茶，滿盤拓出供養諸仁了
J26nB187_p0725b02║也，因甚諸仁到者裏下口不得？」一僧云：「信手拈來任
J26nB187_p0725b03║意餐。」師云：「但知喫果子，不識樹曲彔。」
J26nB187_p0725b04║問：「透過一切時如何？」師云：「未在。」進云：「既是透過一切，
J26nB187_p0725b05║因甚猶說未在？」師云：「前言不應後語。」
J26nB187_p0725b06║問僧：「設有一魔王化作釋迦老子來至僧堂，若道是
J26nB187_p0725b07║釋迦老子，卻是魔王；道是魔王，又是釋迦老子。你如
J26nB187_p0725b08║何發付它？」僧云：「魔佛一時埽。」師云：「埽後如何？」僧云：「天
J26nB187_p0725b09║下太平。」師云：「設遇寇來時如何？」僧云：「干戈不動。」師連
J26nB187_p0725b10║棒打退，云：「太平祇許將軍定，不許將軍坐太平。」
J26nB187_p0725b11║居士問：「如何是本來面目？」師云：「俗人頭戴僧官帽。」又
J26nB187_p0725b12║一日，如前問，師云：「滿堂僧不猒，一箇俗人多。」
J26nB187_p0725b13║暗中遇一僧，搊住云：「莫是達磨祖師麼？」僧擬議，師拓
J26nB187_p0725b14║開，云：「此去流沙十萬程。」
J26nB187_p0725b15║靈轡、印緣侍，語及勞山那羅延窟乃古佛道場，五百
J26nB187_p0725b16║肉身菩薩居住。師問云：「既是菩薩道場，因甚被道士
J26nB187_p0725b17║所居？」靈轡云：「家無小使，不成君子。」印緣云：「龍蛇混雜，
J26nB187_p0725b18║凡聖同參。」師云：「也則道得一半。山僧卻又不然，大海
J26nB187_p0725b19║若不納，百川應倒流。」又問印緣：「汝所住石門坊，聞昔
J26nB187_p0725b20║有野狐蟠據，既是師子兒，因甚向野狐窟中居住？」印
J26nB187_p0725b21║緣云：「象王行處絕狐蹤。」師笑之。
J26nB187_p0725b22║僧請益，師閉目不顧，僧懡㦬而退。
J26nB187_p0725b23║僧問：「推不向前，約不退後時如何？」師云：「立地死漢。」進
J26nB187_p0725b24║云：「如何得活？」師云：「你去叫行者拿飯來與我喫。」僧應
J26nB187_p0725b25║聲而出，師云：「活也，活也。」
J26nB187_p0725b26║垂代
J26nB187_p0725b27║問尚志：「不事王侯，高尚其志。你志作麼生？」尚志無語。
J26nB187_p0725b28║代云：「超佛越祖。」
J26nB187_p0725b29║問聖能：「聖則吾不能，你因甚如此妄自尊大？」聖無語。
J26nB187_p0725b30║代云：「卻怪某甲不得。」
J26nB187_p0725c01║問僧：「你鼻孔因甚打失半邊？」僧云：「通天徹地。」師云：「通
J26nB187_p0725c02║天徹地則且置，還我打失的鼻孔來。」進云：「者一半也
J26nB187_p0725c03║是多的。」師云：「亂統作麼？何不道：『即今亦不失。』」
J26nB187_p0725c04║問眾：「此罪性不在內、不在外、不在中間，在甚麼處？」眾
J26nB187_p0725c05║下語不契。代云：「逼塞虛空。」
J26nB187_p0725c06║問眾：「鬼窟商量，不堪共語，離卻鬼窟，道一句看。」一僧
J26nB187_p0725c07║云：「甜瓜徹蔕甜。」師不肯，代云：「青天白日。」
J26nB187_p0725c08║有時云：「印板上打將來，模子裏脫將出，我者裏總用
J26nB187_p0725c09║不著，生機處道一句看。」眾無語。代云：「和尚放過，學人
J26nB187_p0725c10║即道。」
J26nB187_p0725c11║貼單，問眾：「人人本有，箇箇不無，因甚用此一場特地？」
J26nB187_p0725c12║一僧云：「龍吟霧起，虎嘯風生。」一僧云：「錦上鋪華又一
J26nB187_p0725c13║重。」師云：「山僧卻又不然，不是一番寒徹骨，怎見梅華
J26nB187_p0725c14║噴鼻香？」
J26nB187_p0725c15║問眾人：「打七七打人。」眾無語。代云：「被和尚重重鈍置。」
J26nB187_p0725c16║又云：「學人今日不著便。」
J26nB187_p0725c17║問眾：「如何是不動尊？」眾下語不契，乃自代云：「朝遊西
J26nB187_p0725c18║天，暮歸東土。」
J26nB187_p0725c19║問眾：「衲僧家羅籠不肯住、呼喚不回頭，因甚一堂古
J26nB187_p0725c20║佛隨山僧驅使？」一僧云：「任大也須從地起，更高其奈
J26nB187_p0725c21║有天何？」師云：「你前日寄下三十拄杖，不曾打得。」僧云：
J26nB187_p0725c22║「過在什麼處？」師云：「再加三十不為多。」乃自代云：「將此
J26nB187_p0725c23║身心奉塵剎。」
J26nB187_p0725c24║問眾：「參禪如水中撈月，還有人撈得者麼？」一僧云：「無
J26nB187_p0725c25║有著力處。」師叱之，乃云：「不到烏江畔，知君未肯休。」又
J26nB187_p0725c26║云：「賺殺一船人。」
J26nB187_p0725c27║
J26nB187_p0725c28║
J26nB187_p0725c29║
J26nB187_p0725c30║天岸禪師語錄卷第十五