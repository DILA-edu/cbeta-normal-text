J26nB187_p0726a01║天岸昇禪師語錄卷第十六
J26nB187_p0726a02║侍者一誠記錄
J26nB187_p0726a03║頌古
J26nB187_p0726a04║那吒太子析肉還母、析骨還父，然後現本身，運大
J26nB187_p0726a05║神力，為父母說法。佛眼遠云：「肉既還母、骨既還父，
J26nB187_p0726a06║用甚麼為身？學人到者裏若見得去，廓清五蘊，吞
J26nB187_p0726a07║盡十方。」
J26nB187_p0726a08║雷雨轟轟過曉峰，千山洗出碧重重，桃源洞口華如
J26nB187_p0726a09║霰，無數漁郎炤眼紅。
J26nB187_p0726a10║迦葉因阿難問：「世尊傳金襴外，別傳何物？」迦葉召
J26nB187_p0726a11║阿難，難應諾，迦葉曰：「倒卻門前剎竿著。」
J26nB187_p0726a12║滿川風雨渡頭船，相喚相呼豈偶然？誰道金襴無別
J26nB187_p0726a13║物？剎竿倒卻是真傳。
J26nB187_p0726a14║刻薄難弟，猜疑難兄，好語不說，問西答東。君不見？一
J26nB187_p0726a15║斗粟尚可舂，一尺布尚可縫，兄弟二人不相容。
J26nB187_p0726a16║鶴林玄素禪師有僧敲門，師云：「誰？」僧云：「是僧。」師云：
J26nB187_p0726a17║「莫道是僧，佛來也不著。」僧云：「為甚麼不著？」師云：「無
J26nB187_p0726a18║棲泊處。」
J26nB187_p0726a19║鶴林風雨晚瀟瀟，竹戶雲深鎖寂寥，縱使佛來也不
J26nB187_p0726a20║著，雪霜橫按有吹毛。
J26nB187_p0726a21║為人莫學魯男子，一往孤行自見長，不見當年柳下
J26nB187_p0726a22║惠，滿懷風月有何妨？
J26nB187_p0726a23║鳥窠因白居易侍郎問：「如何是佛法大意？」師曰：「諸
J26nB187_p0726a24║惡莫作，眾善奉行。」白曰：「三歲孩兒也解恁麼道。」師
J26nB187_p0726a25║曰：「三歲孩兒雖道得，八十老人行不得。」
J26nB187_p0726a26║俗人酤酒與三升，共話桑麻雞犬情，若問中書堂裏
J26nB187_p0726a27║事，侍郎親向鳳池行。
J26nB187_p0726a28║馬祖示眾云：「凡有言句是提婆宗，以此箇為主。」
J26nB187_p0726a29║滿天風雪出門遊，疋馬橫身百艸頭，聞道平原狐兔
J26nB187_p0726a30║狡，頻將鷹眼看吳鉤。
J26nB187_p0726b01║全憑三寸舌縱橫，六國相將賀太平，斗大黃金縣肘
J26nB187_p0726b02║後，蘇秦原是舊蘇秦。
J26nB187_p0726b03║松直棘曲，鵲喿鴉鳴，本非有意，不道無情。為欲魚龍
J26nB187_p0726b04║知性命，頻將折箸攪滄溟。
J26nB187_p0726b05║鄧州丹霞天然禪師參石頭，執役三載。忽一日，頭
J26nB187_p0726b06║告眾曰：「來日鏟佛殿前艸。」至來日，大眾諸童行各
J26nB187_p0726b07║備鍬钁鏟艸，獨師以盆盛水沐頭，於頭前胡跪。頭
J26nB187_p0726b08║見而笑之，便與剃髮，又為說戒，師乃掩耳而出。
J26nB187_p0726b09║石頭只說鏟艸，丹霞錯會不少，謾言頭角崢嶸，未免
J26nB187_p0726b10║行童笑倒。
J26nB187_p0726b11║偷心千古是丹霞，堪笑石頭被艸遮，若使鉗錘真玅
J26nB187_p0726b12║密，當時逐出較些些。
J26nB187_p0726b13║丹霞於慧林寺，遇天寒，取木佛燒火向，院主訶曰：
J26nB187_p0726b14║「何得燒我木佛？」師以杖子撥灰，曰：「吾燒取舍利。」曰：
J26nB187_p0726b15║「木佛何有舍利？」師曰：「既無舍利，更取兩尊燒。」主自
J26nB187_p0726b16║後眉須墮落。
J26nB187_p0726b17║木佛何曾有舍利？惺惺妝作假糊塗，盡言院主招殃
J26nB187_p0726b18║禍，試看丹霞眉在無？
J26nB187_p0726b19║大鵬慣展摩天翅，劈海橫將龍子吞，蝦蟹一時齊乞
J26nB187_p0726b20║命，至今千載暗消魂。
J26nB187_p0726b21║明月之珠，夜光之壁，暗投道路，按劍嘖嘖。清風吹出
J26nB187_p0726b22║玉嬋娟，炤看面皮是艸賊。咄咄咄！一箭雙鵰齊打失。
J26nB187_p0726b23║丹霞一日訪龐公，見女子取菜次，師曰：「居士在否？」
J26nB187_p0726b24║女放下菜籃，斂手立。師又問：「居士在否？」女便提籃
J26nB187_p0726b25║去。師回，須臾公歸，女舉前話，公曰：「丹霞在麼？」曰：「去
J26nB187_p0726b26║也。」公曰：「赤土塗牛妳。」
J26nB187_p0726b27║美如西子離金闕，嬌似楊妃下玉樓，大義滅親非小
J26nB187_p0726b28║小，肯教婢子逞風流。
J26nB187_p0726b29║大娘劍器太從容，矯若遊雲健若龍，舞罷華枝輕覆
J26nB187_p0726b30║面，免人抵喚小桃紅。
J26nB187_p0726c01║潮州靈山大顛寶通禪師，韓文公一日相訪，問師：
J26nB187_p0726c02║「春秋多少？」師提起數珠，曰：「會麼？」曰：「不會。」師曰：「晝夜
J26nB187_p0726c03║一百八。」公不曉，遂回。次日再來，至門前，見首座，舉
J26nB187_p0726c04║前話問意旨如何，座扣齒三下。及見師，理前問，師
J26nB187_p0726c05║亦扣齒三下。公曰：「元來佛法無兩般。」師曰：「是何道
J26nB187_p0726c06║理？」曰：「適來問首座亦如是。」師乃召首座：「是汝如此
J26nB187_p0726c07║對否？」曰：「是。」師便打趁出院。
J26nB187_p0726c08║潦倒疏慵，客來生受，不奈瓢何，打破熨斗。
J26nB187_p0726c09║文公讀盡五車書，博識多聞號大儒，那識神龍能變
J26nB187_p0726c10║化？風雲騰蹋絕方隅。
J26nB187_p0726c11║大顛因文公問：「如何是佛？」師曰：「看。」
J26nB187_p0726c12║沿家覓佛是文公，直指全教雙眼空，若道抬頭便見
J26nB187_p0726c13║佛，文殊笑倒海門東。
J26nB187_p0726c14║鳳翔府法門寺佛陀禪師尋常持一串數珠，念三
J26nB187_p0726c15║種名號，曰：一、釋迦，二、元和，三、佛陀，自餘是甚麼碗
J26nB187_p0726c16║躂丘？乃過一珠，終而復始，事跡異常，時人莫測。
J26nB187_p0726c17║劣相殊名共一家，紅塵鬧市口吧吧，犀因玩月紋生
J26nB187_p0726c18║角，象被雷驚華入牙。
J26nB187_p0726c19║深更小玉喚頻頻，卻笑檀郎不識聲，啼淂血流無用
J26nB187_p0726c20║處，不如鉗口過殘春。
J26nB187_p0726c21║長沙因僧問：「本來人還成佛也無？」師曰：「汝見大唐
J26nB187_p0726c22║天子還自割茅刈艸麼？」曰：「未審是何人成佛？」師曰：
J26nB187_p0726c23║「是汝成佛。」僧無語，師曰：「會麼？」曰：「不會。」師曰：「如人因
J26nB187_p0726c24║地而倒、因地而起，地道甚麼？」
J26nB187_p0726c25║人世未逢九五尊，春明御杖曉崢嶸，時人只識朱衣
J26nB187_p0726c26║貴，錯認侯門作帝閽。
J26nB187_p0726c27║天子刈茅也不奇，脫珍著弊想同之，只因不遇金牙
J26nB187_p0726c28║作，放過當年老尉遲。
J26nB187_p0726c29║長沙因僧問：「如何轉得山河大地歸自己去？」師曰：
J26nB187_p0726c30║「如何轉得自己成山河國土去？」曰：「不會。」師曰：「湖南
J26nB187_p0727a01║城下好養民，米賤柴多足四鄰。」僧無語，師示偈曰：
J26nB187_p0727a02║「誰向山河轉？山河轉向誰？圓通無兩畔，法性本無
J26nB187_p0727a03║歸。」
J26nB187_p0727a04║者一轉、那一轉，尺非長、寸非短，幾多錯認自家身，目
J26nB187_p0727a05║前異路難排遣，珊瑚瀲灩十洲春，覿面無人識深淺。
J26nB187_p0727a06║君不見？陶朱一葉駕扁舟，五湖風月無人管。
J26nB187_p0727a07║《圓覺經》云：「居一切時不起妄念，於諸妄心亦不息
J26nB187_p0727a08║滅，住妄想境不加了知，於無了知不辨真實。」
J26nB187_p0727a09║玉沙瑤艸連谿碧，流水桃華滿澗香，曉露風燈零落
J26nB187_p0727a10║盡，此生無處覓劉郎。
J26nB187_p0727a11║睦州見講僧乃召曰：「座主！」主應諾，師曰：「擔版漢。」
J26nB187_p0727a12║水流元不競，華落亦無心，若肯機先會，春風別有神。
J26nB187_p0727a13║陸亙大夫謂南泉曰：「弟子亦薄會佛法。」泉便問：「大
J26nB187_p0727a14║夫十二時中作麼生？」陸曰：「寸絲不挂。」泉曰：「猶是階
J26nB187_p0727a15║下漢。」復云：「不見道？有道君王不納有智之臣。」
J26nB187_p0727a16║髑髏喜立，枯木龍吟，漫言春到，水尚成冰。襟懷磊落
J26nB187_p0727a17║兮不倚疏籬，眼目[目*麻]瞇兮勿自成羈。階下漢，知不知？
J26nB187_p0727a18║雲舒海嶽高低雨，鵑愛春華遠近啼。
J26nB187_p0727a19║百丈野狐。
J26nB187_p0727a20║一二三四五六七，七六五四三二一，顛倒逆順與君
J26nB187_p0727a21║看，莫證烏龜便是鱉。不是鱉，撩天鼻，轉轉不錯好商
J26nB187_p0727a22║量，恁麼亦是眼中屑。
J26nB187_p0727a23║僧問風穴：「如何是一稱南無佛？」穴云：「燈連鳳翅當
J26nB187_p0727a24║堂炤，月影娥眉䫌面看。」
J26nB187_p0727a25║頭痛便將手摸，口渴舌抵上齶，觀音救苦尋聲，處處
J26nB187_p0727a26║風前露膊。
J26nB187_p0727a27║寶通禪師初參石頭，頭問：「那箇是汝心？」師曰：「見言
J26nB187_p0727a28║語者是。」頭便喝出。經旬日，師卻問：「前者既不是，除
J26nB187_p0727a29║此外何者是心？」頭云：「除卻揚眉瞚目將心來。」師曰：
J26nB187_p0727a30║「無心可將來。」頭云：「元來有心，便言無心，無心盡同
J26nB187_p0727b01║謗。」師于言下大悟。
J26nB187_p0727b02║龜毛兔角拈不及，未涉玄微機最鮮，狡兔戀窩籬下
J26nB187_p0727b03║死，蒼龍出窟上青天。
J26nB187_p0727b04║驅耕奪食絕安排，飢極還它飽腹回，從此梅華清徹
J26nB187_p0727b05║骨，香風原在舊瑤臺。
J26nB187_p0727b06║白水本仁禪師因鏡清行腳到，師曰：「時寒道者。」清
J26nB187_p0727b07║曰：「不敢。」師曰：「還有臥單得蓋否？」清曰：「設有，亦無展
J26nB187_p0727b08║的工夫。」曰：「直饒道者滴水、滴凍，亦不干它事。」清曰：
J26nB187_p0727b09║「滴水冰生，事不相涉。」師云：「是。」清曰：「此人意作麼生？」
J26nB187_p0727b10║師曰：「此人不落意。」清曰：「不落意是此人那？」師曰：「高
J26nB187_p0727b11║山頂上，無可與道者啗啄。」
J26nB187_p0727b12║最親切處非親切，極分明處未分明，飢餐渴飲憑誰
J26nB187_p0727b13║力？絕學無為一道人。
J26nB187_p0727b14║西天有聲明三藏至閩，帥請玄沙辨驗，玄沙以鐵
J26nB187_p0727b15║火箸敲銅爐，問：「是甚麼聲？」沙曰：「銅鐵聲。」沙曰：「大王
J26nB187_p0727b16║莫受外國人謾。」藏無對。
J26nB187_p0727b17║聲前獨露本無名，楚館秦樓買卻身，可惜玩華人立
J26nB187_p0727b18║老，不知春已渡前村。
J26nB187_p0727b19║雲居膺禪師因僧問：「羚羊挂角時如何？」師曰：「六六
J26nB187_p0727b20║三十六。」又曰：「會麼？」曰：「不會。」師云：「不見道？無蹤跡。」
J26nB187_p0727b21║宇宙清，日月明，萬里風光絕四鄰，青鳥不傳雲外信，
J26nB187_p0727b22║落華空憶夢中人。魔覷不入，佛智難尋，欲識從前消
J26nB187_p0727b23║息盡，髑髏前驗始知親。
J26nB187_p0727b24║清泉禪師因僧問：「古人面壁意旨如何？」師云：「屈。」僧
J26nB187_p0727b25║云：「恁麼則不費心力。」師云：「何處有恁麼人？」
J26nB187_p0727b26║海底蝦蟆吞月鉤，刻舟尋劍幾時休？屈雨初收，風卷
J26nB187_p0727b27║長空雲未淨，髑髏一箭更添愁。
J26nB187_p0727b28║黃龍機禪師因僧問：「不問佛祖邊事，如何是平常
J26nB187_p0727b29║之事？」師曰：「我住山得十五年也。」
J26nB187_p0727b30║無心于事事無心，一種平懷山水清。華自落，鳥不驚，
J26nB187_p0727c01║秋月春風難贈人。
J26nB187_p0727c02║問在答處，答在問處，呈出家風，迥無別路。只恐白雲
J26nB187_p0727c03║菴上來，我住久兮君不住。
J26nB187_p0727c04║玄泉第二世和尚因僧問：「辭窮理盡時如何？」師云：
J26nB187_p0727c05║「不入理，豈同盡？」
J26nB187_p0727c06║冰壺▆鑒原無影，寶鏡雖空秋尚存，一片虛凝絕情
J26nB187_p0727c07║謂，人天從此見空生。
J26nB187_p0727c08║韶國師初見龍牙，便問：「雄雄之尊，因甚麼近之不
J26nB187_p0727c09║得？」師曰：「如火與火。」韶曰：「適遇水來又作麼生？」師曰：
J26nB187_p0727c10║「去，汝不會我意。」
J26nB187_p0727c11║霜華時遇蓼華天，一片明明俱是白，從來善戰不如
J26nB187_p0727c12║謀，飛騎將軍陷塞北。火與火，面門徹，以水剋之非時
J26nB187_p0727c13║節，捲甲但歸來，玉關自生入。
J26nB187_p0727c14║溈山三種生：想生、相生、流注生。
J26nB187_p0727c15║閒閒更不涉離微，長對流鶯五柳磯，神女本無行雨
J26nB187_p0727c16║夢，襄王空逐彩雲飛。紙鳶幻影終歸滅，木偶多機徒
J26nB187_p0727c17║自疲，一念知歸無處著，冰消萬劫有何岐？
J26nB187_p0727c18║靈鷲閒禪師因仰山問：「寂寂無言，如何視聽？」師云：
J26nB187_p0727c19║「無縫塔前多雨水。」
J26nB187_p0727c20║無滲漏，絕間歇，任運騰騰於八極，有何出入可追尋？
J26nB187_p0727c21║物物示現人難測，閒閒不語坐春風，鳥啼華落傳消
J26nB187_p0727c22║息。
J26nB187_p0727c23║南院慧顒禪師上堂：「赤肉團上，壁立萬仞。」僧問：「赤
J26nB187_p0727c24║肉團上，壁立萬仞，豈不是和尚道？」師曰：「是。」僧便掀
J26nB187_p0727c25║倒禪床，師曰：「這瞎驢亂作。」僧擬議，師便打。
J26nB187_p0727c26║一抽金鏃暗稱奇，轉換更逢霹靂機，楚項用奇走赤
J26nB187_p0727c27║帝，漢軍乘勢襲全齊。出其不意攻無備，失在東隅得
J26nB187_p0727c28║在西，兩兩普州人伎倆，從教對面影相欺。
J26nB187_p0727c29║臨濟因僧問：「祇如石室行者，蹋碓忘卻移腳，向甚
J26nB187_p0727c30║麼處去？」濟云：「沒溺深泉。」
J26nB187_p0728a01║絕慮忘緣去路貧，孤危猶是眼中塵，直須更捲千尋
J26nB187_p0728a02║浪，好趁春風入渭濱。
J26nB187_p0728a03║洞山因僧不安，欲見山，山遂往看。僧云：「和尚何不
J26nB187_p0728a04║救取人家男女？」山良久，僧云：「四山相逼時如何？」師
J26nB187_p0728a05║云：「老僧日前曾在人家屋簷下過。」僧云：「還有回互
J26nB187_p0728a06║也無？」山云：「不回互。」僧云：「畢竟向什麼處去？」山云：「粟
J26nB187_p0728a07║畬裏去。」僧噓一聲珍重，便脫去。
J26nB187_p0728a08║平步登高易，從空放下難，果爾聖凡如電埽，何緣去
J26nB187_p0728a09║住得相關？天際雲舒卷，滄波月往還，眼底家私都蕩
J26nB187_p0728a10║盡，清風八極步閒閒。
J26nB187_p0728a11║萬里秋風鴈一行，落華流水太茫茫，雖然帶月擔泉
J26nB187_p0728a12║去，未識歸途總是霜。
J26nB187_p0728a13║僧問曹山：「抱璞投師，請師雕琢。」師云：「不雕琢。」僧云：
J26nB187_p0728a14║「因甚不雕琢？」師云：「始知曹山好手。」
J26nB187_p0728a15║清光一片絕情謂，亙古無瑕爍太虛，更與良工求雕
J26nB187_p0728a16║琢，豈知衣裏失明珠？曹山老大，舖舒不動，豪端而文，
J26nB187_p0728a17║煥乎星漢，調高雪曲，和寡音孤，箇裏若逢穿耳客，方
J26nB187_p0728a18║知脫體在回途。
J26nB187_p0728a19║仰山因赤千行者聞鐘聲問：「有耳打鐘？無耳打鐘？」
J26nB187_p0728a20║仰云：「汝但問，莫愁我答不得。」行者云：「早箇問了也。」
J26nB187_p0728a21║仰喝云：「去。」
J26nB187_p0728a22║行者即事知機，仰山慣得其便，萬里滄洲下玉蟾，行
J26nB187_p0728a23║人尚在垂楊院。咄！流水落華春去也，聲前錯過觀音
J26nB187_p0728a24║面。
J26nB187_p0728a25║曹山因僧問：「不萌之艸，因甚能藏香象？」山云：「闍黎
J26nB187_p0728a26║幸是作家，又問曹山作麼？」
J26nB187_p0728a27║一簑煙雨綠春眸，是處垂楊繫釣舟，木人睡重不知
J26nB187_p0728a28║曉，石女燈挑雲外秋。雲外秋，諳機酬，風前已失南來
J26nB187_p0728a29║鴈，雨後還同月一鉤。
J26nB187_p0728a30║僧問雲門：「和尚年多少？」門云：「七九六十八。」僧云：「為
J26nB187_p0728b01║甚七九六十八？」門云：「我為你減卻五年。」
J26nB187_p0728b02║不涉陰陽造化中，生緣甲子自無窮，秋林黃葉隨風
J26nB187_p0728b03║埽，春路飛華帶雨紅。幾見枯株守舊壘，誰知蕉鹿夢
J26nB187_p0728b04║遙空？點金化石僊常遇，除卻是非客未逢。
J26nB187_p0728b05║雲門在雪峰時，有僧問峰：「如何是觸目不會道，運
J26nB187_p0728b06║足焉知路？」峰云：「蒼天蒼天。」僧不明，遂問師：「蒼天意
J26nB187_p0728b07║旨如何？」師云：「三斤麻，一疋布。」僧云：「不會。」師云：「更奉
J26nB187_p0728b08║三尺竹。」後峰聞，喜云：「我常疑箇布衲。」
J26nB187_p0728b09║秋江白露和煙島，終古行人坐荒艸，莫邪橫按霜風
J26nB187_p0728b10║埽，空懊惱，些聲未已哭聲號，月皎風清歸去好，人情
J26nB187_p0728b11║薄似秋雲曉，電牙劍舌傳家早，對君禱，出門盡是長
J26nB187_p0728b12║安道。
J26nB187_p0728b13║一曲離騷腸已斷，北邙衰艸更愁時，猿聲叫落三更
J26nB187_p0728b14║月，鵑唳啼紅萬木枝。高塚麒麟喚不起，路傍華表恨
J26nB187_p0728b15║歸遲，楚魂斷送湘江上，寒食榆煙空所思。
J26nB187_p0728b16║白蘋衰艸色，客路不知秋，若識猿啼處，瀟湘水逆流。
J26nB187_p0728b17║僧問風穴：「如何是清涼山中主？」師云：「一句不遑無
J26nB187_p0728b18║著問，迄今猶作野盤僧。」
J26nB187_p0728b19║深深水底行，高高山頂立，逢人禮數未曾週，抬眸已
J26nB187_p0728b20║過新羅國。野盤僧，野盤僧，千里烏騅不用追，青山綠
J26nB187_p0728b21║水何曾失？
J26nB187_p0728b22║鶻眼龍睛覷不及，茫茫宇宙知何極？雖誇好手不張
J26nB187_p0728b23║名，直至而今歸不得。歸即得，鴈聲陣陣來沙塞。
J26nB187_p0728b24║僧問風穴禪師：「魚隱深潭時如何？」師云：「湯盪火燒。」
J26nB187_p0728b25║寒江秋夜碧沉沉，映水蘆華兩岸明，何處塞鴻來海
J26nB187_p0728b26║上？一聲啼斷萬家砧。
J26nB187_p0728b27║又，僧問：「摘葉尋枝則不問，直截根源事若何？」師云：
J26nB187_p0728b28║「赴供凌辰去，開塘帶雨歸。」
J26nB187_p0728b29║錦刀不簇鴛鴦骨，利劍難分水上顏，閒卻五湖煙景
J26nB187_p0728b30║月，黃金何處買家山？
J26nB187_p0728c01║長沙因僧問：「諸佛師是誰？」師曰：「從無始劫來承誰
J26nB187_p0728c02║覆蔭？」曰：「未有諸佛已前作麼生？」師曰：「魯祖開堂，亦
J26nB187_p0728c03║與師僧東道西說。」
J26nB187_p0728c04║生佛無名，古今不落，曲為今時，應病與藥。無影堂前
J26nB187_p0728c05║正令提，不萌枝上清風廓，莫言面壁口何宜？萬里天
J26nB187_p0728c06║邊飛一鶚。
J26nB187_p0728c07║南陽忠國師，麻谷來參，繞禪床三匝，振錫而立。師
J26nB187_p0728c08║云：「汝既如是，我亦如是。」谷又振錫，師叱云：「者野狐
J26nB187_p0728c09║精。」
J26nB187_p0728c10║手握青鋒建大功，紅旗面面總玲瓏，武侯足智能擒
J26nB187_p0728c11║縱，司馬多謀暫瞽聾，割據固由高捷足，知機那在並
J26nB187_p0728c12║稱雄？一天星斗和雲亂，送入洞庭煙雨中。
J26nB187_p0728c13║三聖問僧：「近離甚處？」僧便喝，師亦喝。僧又喝，師又
J26nB187_p0728c14║喝。僧云：「用棒即瞎。」便喝，師拈棒，僧乃轉身作受棒
J26nB187_p0728c15║勢，師曰：「下坡不走，快便難逢。」便棒僧曰：「者賊。」便出
J26nB187_p0728c16║去，師遂拋下棒。
J26nB187_p0728c17║是精識精、是賊識賊，惡人自有惡人魔，新羅人遇普
J26nB187_p0728c18║州客。攙旗奪角饒機先，打劫就窠歸勁敵，珠走盤，活
J26nB187_p0728c19║潑潑，吹毛橫按雪霜寒，收下遼天之俊鶻。
J26nB187_p0728c20║兩兩對面白拈，各各就窩打劫。紅旗閃爍兮，先發制
J26nB187_p0728c21║人；玉轉珠回兮，乘虛便襲。賊賊打麵，還它州土麥。
J26nB187_p0728c22║承天嵩禪師因女弟子問：「《金剛經》中六波羅蜜，那
J26nB187_p0728c23║箇第一？」師云「長城齊崩倒，方見本來人。」云：「學人不
J26nB187_p0728c24║會，請師直指。」師云：「白骨如山嶽，滴血見真容。」
J26nB187_p0728c25║石女抽簪不易為，承天言下示全歸，情窮淚可銷金
J26nB187_p0728c26║石，恩重緣能起死灰。祇見蒼梧雲慘澹，未逢塞北鴈
J26nB187_p0728c27║南回，王孫攜手無歸路，城上空聞杜宇哀。
J26nB187_p0728c28║月裏嫦娥難畫眉，東君巧借逆風吹，胭脂洗盡桃華
J26nB187_p0728c29║面，欲嫁漁郎不用媒。
J26nB187_p0728c30║僧問雲門：「父母不聽，不得出家。如何得出家？」師云：
J26nB187_p0729a01║「淺。」僧云：「學人不會。」師云：「深。」
J26nB187_p0729a02║迥無依倚絕躋攀，猶隔韶陽一字關，若識風前別調
J26nB187_p0729a03║者，自應天外渡雲間。
J26nB187_p0729a04║百丈惟政禪師因老宿問：「日就窗？窗就日？」師云：「長
J26nB187_p0729a05║老房中有客，歸去好。」
J26nB187_p0729a06║客來掘地討天，主人續鳧斷鶴，夕陽西下，悲風四顧，
J26nB187_p0729a07║山窗寂寞。
J26nB187_p0729a08║湖南祇林和尚每叱文殊、普賢皆為精魅，手持木
J26nB187_p0729a09║劍自謂降魔，纔見僧來參，便曰：「魔來也，魔來也。」以
J26nB187_p0729a10║劍亂揮，歸方丈。如是十二年後，置劍無語。僧問：「十
J26nB187_p0729a11║二年前為甚麼降魔？」師曰：「賊不打貧兒家。」曰：「十二
J26nB187_p0729a12║年後為甚麼不降魔？」師曰：「賊不打貧兒家。」
J26nB187_p0729a13║一劍霜寒八百州，沙場苦戰志難酬，家園自有琴書
J26nB187_p0729a14║在，月白風清歸去休。
J26nB187_p0729a15║孚上座聞畫角聲有省。
J26nB187_p0729a16║歌管弦中歲月荒，玉樓人醉杏華鄉，分明喚起來時
J26nB187_p0729a17║路，只道東風有短長。
J26nB187_p0729a18║角聲吹落天邊月，揚子江頭浪逆行，茫茫大地人無
J26nB187_p0729a19║數，虛憶樓頭別有聲。
J26nB187_p0729a20║僧問青林禪師：「徑往時如何？」師曰：「死蛇當大路，勸
J26nB187_p0729a21║子莫當。」頭曰：「當頭者如何？」師曰：「喪子命根。」曰：「不當
J26nB187_p0729a22║頭者如何？」師曰：「亦無回避處。」曰：「正當恁麼時如何？」
J26nB187_p0729a23║師曰：「失卻也。」曰：「向甚麼處去？」師曰：「艸深無覓處。」曰：
J26nB187_p0729a24║「和尚也須隄防始得。」師拊掌曰：「一等是箇毒氣。」
J26nB187_p0729a25║張顛顛後絕人顛，艸聖呼傳醉裏僊，斷戟短槍渾不
J26nB187_p0729a26║顧，至今紙上起雲煙。
J26nB187_p0729a27║僧問趙州：「凝然便會時如何？」州云：「老鼠尾上帶研
J26nB187_p0729a28║槌。」
J26nB187_p0729a29║死水有龍藏不得，玄中無路阿誰知？棄卻百千沉大
J26nB187_p0729a30║海，一浮漚裏漫狐疑。擬會取，帶研槌，風吹碧落浮雲
J26nB187_p0729b01║盡，鴈影秋空不繫思。
J26nB187_p0729b02║僧問修己禪師：「如何是祖師西來意？」答云：「舶船過
J26nB187_p0729b03║海，赤腳回鄉。」
J26nB187_p0729b04║順水張帆潑浪高，多年滯貨脫兒曹，擔頭贏得輕如
J26nB187_p0729b05║葉，隻履西歸月半瓢。
J26nB187_p0729b06║僧問景清居素禪師：「如何是末上一句？」師曰：「金剛
J26nB187_p0729b07║樹下。」「如何是末後一句？」師曰：「拘尸城邊。」「向上更有
J26nB187_p0729b08║事也無？」師曰：「有。」「如何是向上事？」師曰：「波旬拊掌呵
J26nB187_p0729b09║呵笑，迦葉抬頭不識人。」
J26nB187_p0729b10║末上一句子，生佛難提挈，無端死釋迦，帶累生迦葉。
J26nB187_p0729b11║別別，珊瑚枝枝撐著月。
J26nB187_p0729b12║姜山方禪師因僧問：「如何是不動尊？」師曰：「單著布
J26nB187_p0729b13║衫穿市過。」曰：「學人未曉。」師曰：「騎驢蹋破洞庭波。」曰：
J26nB187_p0729b14║「透過三級浪，專聽一聲雷。」師曰：「伸手不見掌。」曰：「還
J26nB187_p0729b15║許學人進向也無？」師曰：「蹋地告虛空。」曰：「雷門之下，
J26nB187_p0729b16║布鼓難鳴。」師曰：「八華毬子上，不用繡紅旗。」曰：「三十
J26nB187_p0729b17║年後，此話大行。」師便打。
J26nB187_p0729b18║賓則始終賓，主則始終主，如何不動尊？觸著無停處。
J26nB187_p0729b19║明明鬧市頭，深深海底渡，鐵鷂無毛掠月昏，俊鶻穿
J26nB187_p0729b20║雲天正曙。機蹋機箭，鋒拄何如？天外展雙眸，莫把是
J26nB187_p0729b21║非來入耳。
J26nB187_p0729b22║僧問長慶暹禪師：「離上生之寶剎，登延聖之道場，
J26nB187_p0729b23║如何是不動尊？」師曰：「孤舟載明月。」曰：「忽遇櫓棹俱
J26nB187_p0729b24║停時如何？」師曰：「漁人偏愛宿蘆華。」
J26nB187_p0729b25║不留不礙行空月，虛舟觸浪無痕跡，白蘋紅蓼秋如
J26nB187_p0729b26║織，無家客絲綸千尺。煙波擿羅雲釣月，家風別搖搖
J26nB187_p0729b27║萬頃，蒼波碧夢鎖空江。秋瑟瑟，忘施設，風來荻葦華
J26nB187_p0729b28║如雪。
J26nB187_p0729b29║淨因成禪師，一喝分五教。
J26nB187_p0729b30║師絃纔舉眾絃絕，一喝雷轟并電掣，從教八面總玲
J26nB187_p0729c01║瓏，頓漸偏圓無不入。譬如萬派盡朝宗，畢竟千峰嶽
J26nB187_p0729c02║邊歇。小淨因，真巨擘，鴻門項羽活埋得，普天匝地漢
J26nB187_p0729c03║家春，千古萬古誰人識？
J26nB187_p0729c04║九峰虔禪師因僧問：「古人云：『直得不恁麼來者猶
J26nB187_p0729c05║是兒孫。』意旨如何？」師云：「古人不謾語。」曰：「如何是來
J26nB187_p0729c06║底兒孫？」師曰：「尤守珍御在。」曰：「如何是父？」師曰：「無家
J26nB187_p0729c07║可坐，無世可興。」
J26nB187_p0729c08║尊貴天然原不共，轉身有路涉途中，苔封古殿難尋
J26nB187_p0729c09║跡，體混諸塵不露蹤。旋轉華夷皆至化，浩然物我總
J26nB187_p0729c10║同風，舜謨禹績渾閒事，那見家尊更計功？
J26nB187_p0729c11║僧問投子大同禪師：「如何是出門不見佛？」師曰：「無
J26nB187_p0729c12║所睹。」「如何是入室別爺娘？」師曰：「無所生。」
J26nB187_p0729c13║不慕諸聖，不重己靈，釋迦彌勒，幻影虛聲，全超功位，
J26nB187_p0729c14║迥絕疏親。金屑雖貴眼中塵，須信乾坤奉一人。
J26nB187_p0729c15║僧問夾山善會禪師：「十二分教及祖意，和尚為什
J26nB187_p0729c16║麼不許人問？」山曰：「是老僧坐具。」曰：「和尚以何法示
J26nB187_p0729c17║人？」山曰：「虛空無挂鍼之路，子虛徒撚線之功。」又曰：
J26nB187_p0729c18║「會麼？」曰：「不會。」山曰：「金粟之苗裔，舍利之真身，罔象
J26nB187_p0729c19║之玄譚，是埜狐之窟宅。」
J26nB187_p0729c20║瘡疣故紙太顢頇，彩畫虛空總不堪，烈燄那容蚊蚋
J26nB187_p0729c21║泊？狂猿徒自影空貪。靈鋒劍拂珊瑚月，胡餅機超佛
J26nB187_p0729c22║祖譚，點石化金仙遇易，教人除卻是非難。
J26nB187_p0729c23║夾山在溈山作典座，溈問云：「今日喫甚麼菜？」山曰：
J26nB187_p0729c24║「二年同一春。」溈云：「好好修事著。」山曰：「龍宿鳳巢。」
J26nB187_p0729c25║擬索家常一碗羹，平將王膳大鋪陳，兩輪互炤千華
J26nB187_p0729c26║頂，雙桂同飄五葉春。丹鳳和鳴歸嶽麓，玉龍旋舞出
J26nB187_p0729c27║潭津，滿盤拓出珍羞供，五味均調獻至尊。
J26nB187_p0729c28║廬山永安悟禪師因僧問：「脫籠頭卸角馱來時如
J26nB187_p0729c29║何？」師云：「換骨洗腸投紫塞，雁門切忌更銜蘆。」
J26nB187_p0729c30║平步登高易，從空放下難。君不見？萬里侯封俱不羨，
J26nB187_p0730a01║只圖生入玉門關。
J26nB187_p0730a02║玄沙侍雪峰山行次，峰指面前地云：「者一片田地，
J26nB187_p0730a03║好造箇無縫塔。」沙曰：「高多少？」峰乃上下顧視。沙曰：
J26nB187_p0730a04║「人天福報，即不無和尚；靈山授記，未許夢見在。」峰
J26nB187_p0730a05║云：「你作麼生？」沙曰：「七尺八尺。」
J26nB187_p0730a06║師子盤旋，象王蹴蹋，指出當陽無縫塔，好手不沾泥，
J26nB187_p0730a07║規模真寥廓，卓出人前，輝煌歷落。
J26nB187_p0730a08║長沙岑和尚與仰山翫月次，山云：「人人有者箇，只
J26nB187_p0730a09║是用不得。」岑云：「我倩汝用。」山云：「你作麼生用？」岑劈
J26nB187_p0730a10║胸，與一蹋，山云：「㘞，直下似箇大蟲。」
J26nB187_p0730a11║一拳打落天邊月，就手輕拋陷虎機，有意氣時添意
J26nB187_p0730a12║氣，得便宜處落便宜。
J26nB187_p0730a13║大隋和尚因燒山次，忽見一蛇，以杖挑向火中，咄
J26nB187_p0730a14║云：「者箇形骸，猶自不放舍。你向者裏死，如暗得燈。」
J26nB187_p0730a15║遂有僧問云：「正恁麼時，還有罪也無？」師曰：「石虎叫
J26nB187_p0730a16║時山谷響，木人吼處鐵牛驚。」
J26nB187_p0730a17║無明實性即佛性，幻化空身即法身，烈燄堆中翻巨
J26nB187_p0730a18║浪，萬山猿叫斷腸聲。
J26nB187_p0730a19║情忘逆順月行空，大用從教不立宗，落盡眉毛渾不
J26nB187_p0730a20║顧，為憐松竹引清風。
J26nB187_p0730a21║僧問三平忠禪師：「宗門中還有學路也無？」師云：「有
J26nB187_p0730a22║一路，滑如苔。」曰：「學人還躡得否？」師曰：「不擬心，汝自
J26nB187_p0730a23║看。」
J26nB187_p0730a24║前不搆村、後不迭店，智不能窺、眼不及見，心行路絕，
J26nB187_p0730a25║玲瓏八面，本自全身在帝鄉，休將閒學擬思量。
J26nB187_p0730a26║超方有路人同到，不用追攀本現成，有意躡時難措
J26nB187_p0730a27║足，無心任運絕疏親。日中逃影就陰歇，止沸揚湯減
J26nB187_p0730a28║灶薪，歇卻馳求心行路，腳跟不動御街行。
J26nB187_p0730a29║僧問洛浦：「諸聖恁麼來，將何供養？」浦曰：「土宿雖持
J26nB187_p0730a30║錫，不是婆羅門。」
J26nB187_p0730b01║閒神枉顧謾嗷嗷，壁立門庭萬仞高，細切清風陳俎
J26nB187_p0730b02║豆，薄㓟明月當春醪。空施三奠酬來意，那討分文買
J26nB187_p0730b03║紙燒？一物渾無將底供，雪霜橫按有吹毛。
J26nB187_p0730b04║僧問烏牙彥賓禪師：「未作人身已前作什麼來？」師
J26nB187_p0730b05║曰：「三腳石牛坡上走，一枝瑞艸目前分。」
J26nB187_p0730b06║空劫已前不較多，三春艸自秀平坡，石牛繩索無拘
J26nB187_p0730b07║束，坐臥春風百艸頭。
J26nB187_p0730b08║僧問烏牙：「蝭蝀飲雲根時如何？」牙曰：「金輪天子下
J26nB187_p0730b09║閻浮，鐵饅頭上金華異。」曰：「正當恁麼時如何？」牙曰：
J26nB187_p0730b10║「當今不坐靈明殿，畫鼓休停八佾音。」
J26nB187_p0730b11║赫日蕩妖氛，光輝艸木均，雷轟天外運，大地悉承恩。
J26nB187_p0730b12║僧問笑嵒和尚：「一言道盡，更不容其言時如何？」師
J26nB187_p0730b13║曰：「武陵谿畔杜鵑語，十里桃華血染紅。」
J26nB187_p0730b14║有語非干舌，無言華雨嵒，到江吳地盡，隔岸越山長。
J26nB187_p0730b15║又
J26nB187_p0730b16║辭窮理盡舌頭乾，海底珊瑚撐著月，杜鵑聲裏落華
J26nB187_p0730b17║紅，多口阿師全漏洩。
J26nB187_p0730b18║僧問笑嵒和尚：「摩尼珠，人不識，如來藏裏親收得，
J26nB187_p0730b19║如何是珠？」師云：「大千影現中。」僧云：「不會。」師云：「閻浮
J26nB187_p0730b20║樹下業龍多。」
J26nB187_p0730b21║圓陀陀，光爍爍，鶻眼龍睛覷不著，拈來活潑走盤中，
J26nB187_p0730b22║帝網交羅光互發，塵勞羈鎖暫時暗，無明業覆蒼龍
J26nB187_p0730b23║窟，密移一步看如何？頷下驪珠神約約。
J26nB187_p0730b24║山翁忞和尚一日牽驢巡堂一匝，命眾下語。眾下
J26nB187_p0730b25║語已，仍以艸一束拋向眾前，眾不能答。乃代前語
J26nB187_p0730b26║云：「寶御珍裝尤尚棄，誰能歷劫傍它門？」代後語：「但
J26nB187_p0730b27║作驢鳴。」
J26nB187_p0730b28║千般泣露艸漫漫，須識吟風總一般，臨濟白拈非好
J26nB187_p0730b29║手，抬眸不共汝同盤。
J26nB187_p0730b30║耀古騰今長自由，披毛端的為時流，水艸現前渾不
J26nB187_p0730c01║顧，一聲嘯出萬峰頭。
J26nB187_p0730c02║臨濟四料揀
J26nB187_p0730c03║奪人不奪境
J26nB187_p0730c04║手挈鐵輪天子敕，大千何地不歸降？射虎斬蛟三害
J26nB187_p0730c05║滅，山清水肅一林霜。
J26nB187_p0730c06║奪境不奪人
J26nB187_p0730c07║剷盡從前腳下私，立錐無地可維思，相知不在千杯
J26nB187_p0730c08║酒，恩大難酬赤骨時。
J26nB187_p0730c09║人境兩俱奪
J26nB187_p0730c10║追符奪魄斬妖邪，總有奇勳不立家，寶惜從前俱蕩
J26nB187_p0730c11║盡，不萌枝上現曇華。
J26nB187_p0730c12║人境俱不奪
J26nB187_p0730c13║綠楊芳艸披毛角，攜手金階贈玉鞭，龍虎風雲光帝
J26nB187_p0730c14║德，詞臣詩賦獻三千。
J26nB187_p0730c15║總頌
J26nB187_p0730c16║一拳打倒化城關，一腳趯翻玄妙塞，南北東西信步
J26nB187_p0730c17║行，休覓大悲觀自在。
J26nB187_p0730c18║汾陽十智同真
J26nB187_p0730c19║是何物兮同一質
J26nB187_p0730c20║一法全無萬法真，莫將明暗別疏親，敲空寂寂還成
J26nB187_p0730c21║響，擊木丁丁不見聲。華鳥無情能怨客，陰陽有令善
J26nB187_p0730c22║移人，就中欲識根源處，釵釧缾盤總一金。
J26nB187_p0730c23║那箇與君同大事
J26nB187_p0730c24║水裏鹽兮色裏青，箇中何假復何真？火中覓火偏遺
J26nB187_p0730c25║火，金裏尋金轉失金。運斧不開綿密地，逃形難卻面
J26nB187_p0730c26║前人，不勞指注塵塵現，擬欲尋源轉隔津。
J26nB187_p0730c27║孰能與我總同參
J26nB187_p0730c28║帶水拖泥不潑塵，一條拄杖任縱橫，門開大施無從
J26nB187_p0730c29║入，路出臺山不計程。回首家山雲約約，歸途海國月
J26nB187_p0730c30║沈沈，年來罕見仙陀客，所遇頻遭刻木人。
J26nB187_p0731a01║何人同此一真智
J26nB187_p0731a02║佛眼從來覷莫親，阿誰於此認分明？佛情未斷須彌
J26nB187_p0731a03║隔，法見難忘頭角生。猛火直教燒令盡，大明須與炤
J26nB187_p0731a04║無形，倘能此際忘周折，始謂逢緣不借人。
J26nB187_p0731a05║是什麼物同普遍
J26nB187_p0731a06║海印全彰絕正偏，須知法法已能圓，黃鶯共叫春山
J26nB187_p0731a07║曉，白鷺齊飛秋水天。聲色堆頭渾不現，剎塵影裏智
J26nB187_p0731a08║同玄，填溝塞壑無人會，流落豐城不計年。
J26nB187_p0731a09║阿那箇是同具足
J26nB187_p0731a10║從來生佛本無名，爍爍圓輝今古明，芥子還能納巨
J26nB187_p0731a11║海，須彌本不立纖塵。形山深閟誰能辨？逆旅追隨總
J26nB187_p0731a12║莫親，難免堂前石柱子，呵呵拍手笑貪程。
J26nB187_p0731a13║甚麼物兮同得失
J26nB187_p0731a14║到處相逢卻不識，有時不識卻相逢，青山雨過峰巒
J26nB187_p0731a15║出，大海波沈天水迷。落魄暫時非有減，簪纓列代不
J26nB187_p0731a16║多奇，長鯨一吸滄溟竭，現出珊瑚月滿枝。
J26nB187_p0731a17║作麼生兮同生殺
J26nB187_p0731a18║半挈全提善轉移，紀綱生殺有多岐，逢強即弱非為
J26nB187_p0731a19║怯，遇水登山不是奇。袖裏金鍼穿鳳穴，眉間寶劍卸
J26nB187_p0731a20║龍衣，倘明格外機先令，月轉東兮日轉西。
J26nB187_p0731a21║與誰說法同音吼
J26nB187_p0731a22║荒艸橫吹白露深，觀音于此現全身，世尊不說通身
J26nB187_p0731a23║說，迦葉無聞遍界聞。不二維摩且止止，雨華鶖子謾
J26nB187_p0731a24║紛紛，綠楊石馬鳴春渚，總屬聾人也解聽。
J26nB187_p0731a25║與甚麼人同得入
J26nB187_p0731a26║故鄉不住海門國，挈挈波波意若何？驢本自騎休覓
J26nB187_p0731a27║遠，頭寧有失漫疑多。旅中白髮添霜入，夢裏雲山向
J26nB187_p0731a28║曉過，幾度臨風招隱士，淵明何事只長途？
J26nB187_p0731a29║總頌
J26nB187_p0731a30║極目長安大道賒，縱橫十字莫週遮，汾陽據令旨條
J26nB187_p0731b01║直，病鳥棲蘆眼撒沙。大火豈容蚊聚撲？真金直與鍛
J26nB187_p0731b02║無瑕，要知十智歸源處，空劫春還處處華。
J26nB187_p0731b03║浮山九帶
J26nB187_p0731b04║佛正法眼藏帶
J26nB187_p0731b05║量周法界了無私，劫歷恆沙總不移，智識測時縣海
J26nB187_p0731b06║嶽，攀緣斷處絕盈虧。杲如千日光難並，眼若摩醯見
J26nB187_p0731b07║已遲，剛道拈華曾屬付，泥沙遍界逆風吹。
J26nB187_p0731b08║佛法藏帶
J26nB187_p0731b09║苦口喃喃說向人，只因方便有多門，止啼施設聖凡
J26nB187_p0731b10║號，掩耳裝成頓漸名。葉上尋金金豈現？指中認月月
J26nB187_p0731b11║還沈，大千經卷微塵坐，勘破金烏夜半明。
J26nB187_p0731b12║理貫帶
J26nB187_p0731b13║不涉古今無異同，誰能於此論窮通？語言道斷還成
J26nB187_p0731b14║位，朕兆無分已共功。立字立名呼鹿馬，覓玄覓智走
J26nB187_p0731b15║西東，須知石上栽華發，自見冰生烈燄中。
J26nB187_p0731b16║事貫帶
J26nB187_p0731b17║鶯啼燕語事分明，桃李華開一樣春，乍見青山帶雨
J26nB187_p0731b18║去，又逢海月拂潮生。塵塵鏡體元無昧，剎剎光音透
J26nB187_p0731b19║本真，法界承恩知己力，大千何處不稱尊？
J26nB187_p0731b20║理事縱橫帶
J26nB187_p0731b21║一波纔動萬波隨，得意忘言道不違，舉目便令三界
J26nB187_p0731b22║靜，拋綸那見一絲垂？縱橫妙唱非干舌，舒卷隨流不
J26nB187_p0731b23║借師，施設春風無限意，珊瑚月現十千枝。
J26nB187_p0731b24║屈曲垂帶
J26nB187_p0731b25║象龍蹴蹋豈驢堪？巇嶮灘頭把釣竿，虛設化城來海
J26nB187_p0731b26║外，空言寶所與身安。醍醐毒藥和盤送，芳艸綠楊繫
J26nB187_p0731b27║馬看，多見奴兒逢婢喜，罕逢陶令把眉攢。
J26nB187_p0731b28║妙協兼帶
J26nB187_p0731b29║律呂無分金石奇，動絃別曲有推移，高低普應忘心
J26nB187_p0731b30║手，緩急隨時善設施。殿陛空多獸率舞，梧桐那見鳳
J26nB187_p0731c01║來儀？師襄一去誰能辨？秋月秋風寄所思。
J26nB187_p0731c02║金鍼雙鎖帶
J26nB187_p0731c03║迥然一句印無私，百匝千重透不違，三際通該只此
J26nB187_p0731c04║旨，十虛頓現豈多奇？依宗覓語非真子，傍戶尋真屬
J26nB187_p0731c05║魅癡，彼彼英豪豈有外？一回舉起大家知。
J26nB187_p0731c06║平懷常實帶
J26nB187_p0731c07║罷釣歸來不繫舟，江風漁笛兩悠悠，生緣已付華間
J26nB187_p0731c08║蝶，埜興先饒海上鷗。一枕橫塘飛白水，兩眸碧落看
J26nB187_p0731c09║清秋，閒情須是閒人得，不是閒人閒也愁。
J26nB187_p0731c10║天岸昇禪師語錄卷第十六