J26nB187_p0732a01║天岸昇禪師語錄卷第十七
J26nB187_p0732a02║侍者溢元記錄
J26nB187_p0732a03║華嚴五十三參頌引
J26nB187_p0732a04║予於庚寅度夏棲雲禪院，料理先業師塔事，土石之
J26nB187_p0732a05║餘，日閱《華嚴經》一卷。有童子進曰：「深得華嚴之旨乎？」
J26nB187_p0732a06║予曰：「否。」童子曰：「然則手不釋卷者何與？」予曰：「不見藥
J26nB187_p0732a07║山道乎？止圖遮眼。」童子退而持善財之五十三參索
J26nB187_p0732a08║頌於予，予曰：「盡大地一毗盧法身也，至道無難，惟嫌
J26nB187_p0732a09║揀擇，有情共證，擬向即乖。須知事不礙理、理不礙事，
J26nB187_p0732a10║全事即理、全理即事，理事無礙，事事無礙。法界量滅，
J26nB187_p0732a11║而後可以言頌。子不見夫雲林煙島乎？鳴風擊鐸乎？
J26nB187_p0732a12║樵歌牧唱乎？山光疏峙水石鏗鏗之雅奏乎？屠聲市
J26nB187_p0732a13║語之迭出乎？晝明夜暗星辰燦爛之布置乎？舉夫世
J26nB187_p0732a14║間之僧俗、男女、外道、工師，以及天僊、人王、刀兵、火宅，
J26nB187_p0732a15║若出世間法、非出世間法，凡目所見者，已證普賢妙
J26nB187_p0732a16║用；耳所聞者，深入觀音智力。發一疑，致一問，文殊指
J26nB187_p0732a17║示親承，然則門門彌勒、處處善財，不離六根雲興三
J26nB187_p0732a18║昧，皆真實華嚴頌也。何待予之葛藤邪？」童子曰：「上根
J26nB187_p0732a19║已領，中下未明，不妨更出一手指示愚蒙。」予曰：「如是
J26nB187_p0732a20║則被子帶累。」
J26nB187_p0732a21║頌
J26nB187_p0732a22║善財童子初詣娑羅林，如來師子嚬呻，文殊象王回
J26nB187_p0732a23║顧，六千比丘入大願海，五眾益友頓啟初心，得根本
J26nB187_p0732a24║智指南法門，證十信心。
J26nB187_p0732a25║歷劫何曾寸步離？娑羅城下始相師，悲心早已周沙
J26nB187_p0732a26║界，智力還須入水泥。魔佛絲絲情未透，境風浩浩面
J26nB187_p0732a27║相欺，應無惆悵滄波遠，十三玉樓非所宜。
J26nB187_p0732a28║第二、詣玅高峰，參德雲比丘，尋覓七日方見在別峰
J26nB187_p0732a29║上徐步經行，頂禮問法，得憶念諸佛普見法門，證發
J26nB187_p0732a30║心住。
J26nB187_p0732b01║只顧登高望月圓，誰知夾路鼓風煙？山華冉冉飛紅
J26nB187_p0732b02║雨，澗水潺潺漲碧天。步步毗盧頂上蹋，頭頭化佛眼
J26nB187_p0732b03║中穿，別峰七日方相見，百艸頭邊得一玄。
J26nB187_p0732b04║第三、詣海門國，參海雲比丘，十二年中觀海，現佛千
J26nB187_p0732b05║二百歲說經，憶念受持，聚筆難寫，得普眼法門，證治
J26nB187_p0732b06║地住。
J26nB187_p0732b07║性海無波蕩蕩平，絕思惟處見崢嶸，華開世界莊嚴
J26nB187_p0732b08║起，念舉塵勞佛事成。真即幻中仍住幻，明無明處本
J26nB187_p0732b09║還明，普門迸出撩天眼，淼淼千波溢目清。
J26nB187_p0732b10║第四、詣楞伽道場，參善住比丘，現十八變，一切智通，
J26nB187_p0732b11║得普速疾供養諸佛法門，證修行住。
J26nB187_p0732b12║行如廣漠度孤鴻，往返悠悠絕跡蹤，佛國魔宮拘不
J26nB187_p0732b13║住，銀山鐵壁步還通。蕩摩日月祇餘事，旋轉乾坤豈
J26nB187_p0732b14║費功？用處不隨風力轉，心融方見萬緣空。
J26nB187_p0732b15║第五、詣達里茶國，參彌伽長者，散華讚歎，放光普炤，
J26nB187_p0732b16║解釋輪字，得玅音陀羅尼法門，證生貴住。
J26nB187_p0732b17║一切音聲是佛聲，佛聲演出數微塵，天人眾口含多
J26nB187_p0732b18║舌，高下華枝總是春。謾說句章猶未發，須知文彩已
J26nB187_p0732b19║先陳，會中欲識彌伽士，萬類紛張彙一輪。
J26nB187_p0732b20║第六、詣住林城，參解脫長者，身中顯現十方佛剎，不
J26nB187_p0732b21║來不往，隨意即見，得無礙莊嚴法門，證具足住。
J26nB187_p0732b22║剎塵佛事豈多奇？曠劫還同頃刻時，一月騰輝光遍
J26nB187_p0732b23║燭，萬川到海水無私。長空過鴈不留影，寶鏡含華豈
J26nB187_p0732b24║有知？莫怪雲門乾矢橛，莊嚴遍界不相欺。
J26nB187_p0732b25║第七、詣摩利伽羅國，參海幢比丘，出入三昧，其中變
J26nB187_p0732b26║現希有奇特，得普眼拾得法門，證正心住。
J26nB187_p0732b27║法法頭頭備己躬，眾生、魔、佛悉皆同，本來清淨成無
J26nB187_p0732b28║漏，自性莊嚴豈有窮？周歷恆沙不動步，越超三際絕
J26nB187_p0732b29║羅籠，堅牢住地能相證，任意縱橫遍界中。
J26nB187_p0732b30║第八、詣海潮處普莊嚴園，參休舍優婆夷，演一解門，
J26nB187_p0732c01║啟千菩提心，得離憂安隱幢法門，證不退住。
J26nB187_p0732c02║大海澄波赴百川，浮漚切忌認生緣，髑髏乾盡方親
J26nB187_p0732c03║見，識眼未枯正隔淵。月渚風柯俱是口，雲林煙島盡
J26nB187_p0732c04║譚玄，生名佛字俱無著，一箇閒人天地間。
J26nB187_p0732c05║第九、詣那羅素國，參毗目僊人，摩頂執手，自見其身
J26nB187_p0732c06║往十佛剎還歸本處，得無勝幢法門，證童真住。
J26nB187_p0732c07║金輪御極王中州，四海文明至治休，社舞村歌非靖
J26nB187_p0732c08║獻，鳳毛麟角不珍求。指揮日月縣諸掌，分割河山貫
J26nB187_p0732c09║兩眸，遊戲不拘真解脫，憑渠自在放還收。
J26nB187_p0732c10║第十、詣伊沙聚落，參勝熱婆羅門，五熱炙身，心生疑
J26nB187_p0732c11║惑，諸天共讚，頓悔過愆，直上刀山，投身火聚，得無盡
J26nB187_p0732c12║輪法門，證王子住。
J26nB187_p0732c13║止堪入佛不堪魔，逆境生前奈若何？利到嶮難心始
J26nB187_p0732c14║歇，情因貧困智方多。太平本是干戈定，攃手還須荊
J26nB187_p0732c15║棘過，意氣果然增意氣，境緣如幻任嵯峨。
J26nB187_p0732c16║第十一、詣師子奮迅城，參慈行童女，師子宮殿龍勝
J26nB187_p0732c17║天衣，一一器中佛佛影現，得般若波羅蜜多法門，證
J26nB187_p0732c18║灌頂住。
J26nB187_p0732c19║一塵一剎一如來，大施門中無壅財，寶座行中呈寶
J26nB187_p0732c20║座，樓臺影裏現樓臺。輪輪互炤輝光等，智智同圓微
J26nB187_p0732c21║細該，豈有甚深不可思？心華芬馥一枝開。
J26nB187_p0732c22║第十二、詣三眼國，參善見比丘，諸相具足，天龍圍繞，
J26nB187_p0732c23║淨修梵行，歷劫難思，得隨順燈法門，證歡喜行。
J26nB187_p0732c24║學無前後不相蒙，閟戶裝車轍自同，寂寂森羅隨步
J26nB187_p0732c25║轉，昭昭萬境與神融。放開雲月潭無影，捏聚湖山風
J26nB187_p0732c26║轉蓬，箇裏超方也絕勝，是誰能解達心空？
J26nB187_p0732c27║第十三、詣名聞河渚中，參自在童子，八部龍天空中
J26nB187_p0732c28║告語，十千童子共戲聚沙，工巧方術、商農算印，得工
J26nB187_p0732c29║巧大神通智法門，證饒益行。
J26nB187_p0732c30║二月春風快剪刀，條條垂下綠絲絛，酒樓歌妓鶯同
J26nB187_p0733a01║舌，柳巷神僊醉解袍。詩若會吟無剩語，水能善沒豈
J26nB187_p0733a02║辭濤？果知世諦無違相，沙聚金毛掌上拋。
J26nB187_p0733a03║第十四、詣海住城中，參具足優婆夷，敷十億座，延無
J26nB187_p0733a04║量人，安一小器涌無量寶，萬方來者悉得滿足，得無
J26nB187_p0733a05║盡福德藏法門，證無違逆行。
J26nB187_p0733a06║洞裏桃華日日春，臨風仙子畫眉新，善能刺繡成諸
J26nB187_p0733a07║服，不吝烹調薦比鄰。百味一盂皆具足，同門就食盡
J26nB187_p0733a08║嘉賓，莫言仰給承它力，須信人人不自貧。
J26nB187_p0733a09║第十五、詣大興城，參明智居士，處七寶臺，仰視虛空，
J26nB187_p0733a10║如其所須悉從空下，一切眾會普皆滿足，復為說法，
J26nB187_p0733a11║得隨意出生藏法門，證無屈撓行。
J26nB187_p0733a12║無私雨露布陽春，品類欣欣各自新，明月何心通萬
J26nB187_p0733a13║戶？清風觸處動良辰。含哺鼓腹知深化，蠢動蜎飛戴
J26nB187_p0733a14║至仁，盡使百華叢裏過，更教一葉不沾身。
J26nB187_p0733a15║第十六、詣師子宮，參寶髻長者，執手觀宅，層垣寶閣、
J26nB187_p0733a16║佛境齊彰，因過去修因回向三處，得無盡法門，證離
J26nB187_p0733a17║癡亂行。
J26nB187_p0733a18║層層殿閣列如麻，凡聖由來共一家，出入同門無二
J26nB187_p0733a19║致，尊卑住位莫參差。月移柳巷千枝水，馬過潼關一
J26nB187_p0733a20║片霞，倒卻剎竿無別事，長安市上醉風華。
J26nB187_p0733a21║第十七、詣藤根國，參普眼長者，調香、調藥，理身、理事，
J26nB187_p0733a22║運平等智，利益無量，得普見諸佛法門，證善現行。
J26nB187_p0733a23║曉嶂瓊樓脣所吐，喧喧車馬蹋王侯，不禁病眼空華
J26nB187_p0733a24║結，卻戀深淵抱石投。總有盧醫施妙手，何如小白釋
J26nB187_p0733a25║閒愁？須知仙島終無藥，空賺秦王海上遊。
J26nB187_p0733a26║第十八、詣多羅幢，參無猒足王，詔入宮殿，細觀善惡，
J26nB187_p0733a27║示現調伏，令發道意，得如幻法門，證無著行。
J26nB187_p0733a28║施設門庭別露玄，為人徹骨有由然，刮皮取髓尋常
J26nB187_p0733a29║事，摘目刳心慣得便。劍樹枝頭呈寶座，刀山林裏布
J26nB187_p0733a30║青蓮，古今一片丹霞水，莫認成川血濺天。
J26nB187_p0733b01║第十九、詣妙光城，參大光王，淨修菩薩大慈幢行，是
J26nB187_p0733b02║行滿足，以此法為王，教化世間，得隨順世間三昧門，
J26nB187_p0733b03║證難得行。
J26nB187_p0733b04║淳風匝匝遍娑婆，蠱毒全消絕魅魔，雷雨以時農𢿥
J26nB187_p0733b05║穀，江山定位海無波。牆垣城塹金為壘，阬坎溝渠玉
J26nB187_p0733b06║作坡，八百諸侯咸嚮化，是誰不唱戴堯歌？
J26nB187_p0733b07║第二十、詣安住城，參不動優婆夷，往劫觀星，從空見
J26nB187_p0733b08║佛經乎塵劫不生，欲念一切法門皆無忘失，得求法
J26nB187_p0733b09║無猒法門，證善法行。
J26nB187_p0733b10║天普蓋兮地普擎，清珠四映碧波生，塵飛大地光無
J26nB187_p0733b11║垢，風撼須彌神不驚。本未立同那得異？絕無虧處豈
J26nB187_p0733b12║能盈？生情佛智俱摧伏，論劫迢迢永自貞。
J26nB187_p0733b13║第二十一、詣都薩羅城，參周行外道，徐行山頂，色相
J26nB187_p0733b14║圓明，十千天人，九十六種觀器觀機方便利益，得一
J26nB187_p0733b15║切處菩薩行法門，證真實行。
J26nB187_p0733b16║異類潛行密行周，方圓任器悉能投，三千界內無蹤
J26nB187_p0733b17║跡，九十六人不自由。出海分流穿曲岸，麗天杲日炤
J26nB187_p0733b18║寰區，可憐諸趣隨身墮，手執還丹送白頭。
J26nB187_p0733b19║第二十二、詣廣大國，參優缽羅華長者，善知眾香供
J26nB187_p0733b20║養諸佛，得調和香法門，證離眾生相回向。
J26nB187_p0733b21║非玉非金可和調，如雲如蓋普周遊，門門互入形無
J26nB187_p0733b22║礙，處處圓融跡不留。眉下何人非鼻直？聞中普證向
J26nB187_p0733b23║誰求？不然火歇煙消後，一段香光更自幽。
J26nB187_p0733b24║第二十三、詣樓閣城中，參船師婆施羅，與一切商人
J26nB187_p0733b25║共論寶聚，酌海深淺，於其遠近望月觀星，知來識往，
J26nB187_p0733b26║得大悲幢法門，證不壞回向。
J26nB187_p0733b27║千尋淮海夕漫漫，日布煙霜遊子寒，既善移舟諳水
J26nB187_p0733b28║脈，自能舉櫂別波瀾。鐵航高駕將誰渡？寶所非遙縱
J26nB187_p0733b29║步寬，大地直須涓滴盡，珊瑚簇簇現風湍。
J26nB187_p0733b30║第二十四、詣可樂城，參無上勝長者，在無憂林中理
J26nB187_p0733c01║斷世務，八部天龍、一切人畜，無貪、無瞋，無鬥、無諍，得
J26nB187_p0733c02║一切處無作神通法門，證等一切佛回向。
J26nB187_p0733c03║脫珍著弊坐全潮，歌管筵中弄玉簫，每自移華兼蜨
J26nB187_p0733c04║至，卻因汲水帶雲挑。衣珠不昧呼重惺，火宅添薪示
J26nB187_p0733c05║見燒，因病依然將病藥，把竿隨處得逍遙。
J26nB187_p0733c06║第二十五、詣輸那國中，參師子嚬呻比丘尼，妙勝光
J26nB187_p0733c07║王日光園中，八德流泉、百華寶木，頭頭映現，一一示
J26nB187_p0733c08║身，得成就一切智法門，證一切處回向。
J26nB187_p0733c09║隨緣赴感攝群蒙，心月孤圓法界融，大智普施無礙
J26nB187_p0733c10║力，法雲遍布不留蹤。一音纔演機群應，萬德非將境
J26nB187_p0733c11║本空，聞見永離分別相，師姑不與女人同。
J26nB187_p0733c12║第二十六、詣嶮難國，參婆須密女，全身出廣大光明，
J26nB187_p0733c13║或見、或觸，貪欲頓空，皆獲道果，得離貪欲際法門，證
J26nB187_p0733c14║功德藏回向。
J26nB187_p0733c15║就塵即指證塵心，天上人間總不禁，寶髻雲環風可
J26nB187_p0733c16║即，冰壺縣鏡影何尋？金沙灘上移舟渡，藍水橋頭擿
J26nB187_p0733c17║玉沈，賺得世間心力盡，琵琶又調別鄉音。
J26nB187_p0733c18║第二十七、詣善度城，參鞞瑟𦙆羅居士，開栴檀座如
J26nB187_p0733c19║來堛門，次第見佛入菩薩地，得不般涅槃際法門，證
J26nB187_p0733c20║隨順善根回向。
J26nB187_p0733c21║涅槃解脫總深阬，見到依然落二門，鏡吐菱華觀有
J26nB187_p0733c22║色，月依流水渺無痕。為憐稚竹清風引，愛伴孤村晚
J26nB187_p0733c23║炤存，腦後廓開千聖眼，啞人夢破向誰言？
J26nB187_p0733c24║第二十八、詣補怛洛伽山，參觀自在菩薩，無量菩薩
J26nB187_p0733c25║恭敬圍繞，宣說大慈悲法，令諸眾生遠離怖畏，得大
J26nB187_p0733c26║悲行法門，證隨順眾生回向。
J26nB187_p0733c27║清風明月坐盤陀，普應無方遍剎那，怖刺重重拔不
J26nB187_p0733c28║盡，聞塵浩浩日增波。謾言慈眼周天視，說甚悲心如
J26nB187_p0733c29║雨多？紫竹敲風君不見，醯雞蠓蠛誦伽陀
J26nB187_p0733c30║第二十九、即於東方有正趣菩薩從空中來，身光炤
J26nB187_p0734a01║徹無量，時觀自在菩薩令善財參問，得普門速疾行，
J26nB187_p0734a02║證真如相回向。
J26nB187_p0734a03║一箭西行十萬程，騰波劈嶽許誰爭？鵬摩霄漢難追
J26nB187_p0734a04║送，象截橫流不及迎。司馬題橋取漢爵，曹沬按劍得
J26nB187_p0734a05║齊平，若無舉鼎拔山力，千里烏騅豈易攖？
J26nB187_p0734a06║第三十、詣墮羅缽底城，參大天神，長舒四手取四海
J26nB187_p0734a07║水自洗其面，示現珍寶供養如來，調伏眾生，離諸貪
J26nB187_p0734a08║欲，得雲網法門，證無縛解脫回向。
J26nB187_p0734a09║等平寶聚別無虞，天雨紛紛恣所須，網布隨情取不
J26nB187_p0734a10║禁，雲舒稱意用仍腴。寸絲有戀醍成毒，脫體無依德
J26nB187_p0734a11║不孤，試看王都得意者，當年原是舊貧儒。
J26nB187_p0734a12║第三十一、詣菩提場，參安住地神，以足按地，寶藏湧
J26nB187_p0734a13║出，昔善根力佛記無忘，得智慧藏法門，證法界無量
J26nB187_p0734a14║回向。
J26nB187_p0734a15║塞壑填溝從地湧，七珍八寶一時拿，多年衣錦曾行
J26nB187_p0734a16║夜，一鼓催春觸處華。水力難漂常積嶽，風吹不散布
J26nB187_p0734a17║成霞，從前富貴非人得，晏坐嵒中興亦奢。
J26nB187_p0734a18║第三十二、詣迦毗羅城，參婆刪婆演底主夜神，諸天
J26nB187_p0734a19║星辰炳然在體，雲霧黑暗，現日月明，巇嶮惡道，作橋
J26nB187_p0734a20║梁路，得破癡暗光明法門，證歡喜地。
J26nB187_p0734a21║無幽不入細全該，萬象森羅蘊一胎，天曉藏峰絕影
J26nB187_p0734a22║像，日沈遍界鼓風雷。暗中有體同人證，夢裏興悲化
J26nB187_p0734a23║佛來，諸相破除日卓午，月窗無路喚君回。
J26nB187_p0734a24║第三十三、詣菩提場，參普德淨光主夜神，成就十法，
J26nB187_p0734a25║修四禪定，開出家門，示正道路，得普遊步法門，證離
J26nB187_p0734a26║垢地。
J26nB187_p0734a27║淨極光通法法生，法生生處本無生，普遊足住那伽
J26nB187_p0734a28║定，燕寂身周三有城。諸相解空俱不取，十門何證又
J26nB187_p0734a29║圓成？謾於日午三更會，好看南辰北斗行。
J26nB187_p0734a30║第三十四、不離菩提場，參喜目觀察眾生主夜神，一
J26nB187_p0734b01║一毛孔涌出身雲，現相隨機，演它心智，入解脫海，成
J26nB187_p0734b02║希有事，得大勢力普喜幢法門，證發光地。
J26nB187_p0734b03║同音異口語殷勤，遍布多方普立勳，莖縷蘸乾煩惱
J26nB187_p0734b04║海，一毛示現剎塵雲。普天同慶知嘉樂，萬國觀光絕
J26nB187_p0734b05║霧氛，秉燭不妨遊達旦，風流今古特超群。
J26nB187_p0734b06║第三十五、即眾會中，參普救眾生妙德主夜神，眉間
J26nB187_p0734b07║放光，灌善財頂，現大人境界，知普焰出世，妙眼發心，
J26nB187_p0734b08║得調伏眾生法門，證焰慧地。
J26nB187_p0734b09║皎如無量月空行，世翳全消海宴清，諸趣悉離長夜
J26nB187_p0734b10║怖，有情普向智光生。眉毛罅裏堆山嶽，清淨幢中建
J26nB187_p0734b11║剎塵，若箇不歸歸便得，五湖煙景有誰爭？
J26nB187_p0734b12║第三十六、即道場中參寂靜音海主夜神，念念出生
J26nB187_p0734b13║無邊大喜，心心發起無量大悲，法藏法義，如雲如海，
J26nB187_p0734b14║得出生廣大喜莊嚴法門，證難勝地。
J26nB187_p0734b15║滄江霜落水生顏，倒影千重絕往還，煙月迢迢波路
J26nB187_p0734b16║闊，魚龍躍躍浪聲閒。風恬喜送滕王閣，雞曉愁開函
J26nB187_p0734b17║谷關，本自無枝堪遶泊，南來烏鵲莫躋攀。
J26nB187_p0734b18║揚聲止響有多般，羽扇綸巾定百蠻，莫謂修文盡偃
J26nB187_p0734b19║武，總因假道破重關。光風霽月閒移步，短篴滄洲暫
J26nB187_p0734b20║解顏，究竟何曾得究竟？擬心早已鐵圍山。
J26nB187_p0734b21║第三十七、詣如來會中，參守護一切城主夜神，普現
J26nB187_p0734b22║色身，演佛法藏，聞思修慧，令諸含識守護心城，得甚
J26nB187_p0734b23║深自在妙音法門，證現前地。
J26nB187_p0734b24║狼煙盡破指南中，善護金甌效至忠，無象無形春入
J26nB187_p0734b25║律，不留不礙月行空。智愚所見多分別，高下相應絕
J26nB187_p0734b26║異同，十五絃中彈不盡，自南自北自西東。
J26nB187_p0734b27║無欠無餘盈法界，重重門戶任縱橫，因依幻海成諸
J26nB187_p0734b28║色，為有眾生立化城。不舍攀緣一切境，永離分別本
J26nB187_p0734b29║無生，此中欲勘渠儂智，好向虛空背上行。
J26nB187_p0734b30║第三十八、詣佛會中，參開敷百華主夜神，成熟眾生，
J26nB187_p0734c01║嚴淨佛剎，顯因驗果，明示前身，得出生廣大喜光明
J26nB187_p0734c02║法門，證遠行地。
J26nB187_p0734c03║離合悲歡也大奇，華胥國裏謾遲疑，夜明符執忘歸
J26nB187_p0734c04║路，天曉風來為別吹。華粉盡收驅蝶戀，槐陰不樹絕
J26nB187_p0734c05║蟻癡，欲除諸夢先無寐，自識寒山仍在茲。
J26nB187_p0734c06║第三十九、詣道場中，參大願精進力救護眾生主夜
J26nB187_p0734c07║神，隨機隨緣，一身多身，救護罪人，獲心眼淨，得教化
J26nB187_p0734c08║眾生令生善根法門，證不動地。
J26nB187_p0734c09║居諸日月炤良辰，萬類溶溶各自陳，大地撮來無寸
J26nB187_p0734c10║土，萌芽遍發有多春。蟠桃果熟風霜舊，石筍條抽雨
J26nB187_p0734c11║露新，一印印開無別共，莫教離幻外尋真。
J26nB187_p0734c12║第四十、詣毗嵐園中，參妙德圓滿主夜神，普觀十方
J26nB187_p0734c13║一切佛降，住劫乳母今作園主，悟受生藏生如來家，
J26nB187_p0734c14║得受生自在法門，證善慧地。
J26nB187_p0734c15║一家有事百家忙，翳不生空眼自狂，何物受生曾示
J26nB187_p0734c16║現？卻將十法喻郎當。靈根未種華先發，道樹不栽果
J26nB187_p0734c17║已霜，直待毗嵐方得見，瞿曇取次鬢蒼蒼。
J26nB187_p0734c18║第四十一、詣法界講堂，參釋種瞿波女，一萬宮神俱
J26nB187_p0734c19║來迎，讚現前法爾，過去因緣於香牙園種菩提智，得
J26nB187_p0734c20║觀察三昧海法門，證法雲地。
J26nB187_p0734c21║了了常知何所見？謾將延促計方圓，雲霞落水紅生
J26nB187_p0734c22║浪，艸樹依岡綠到天。槌跡釘空話已墮，棒痕打水覓
J26nB187_p0734c23║何玄？皇封自古無高下，不必吹笙玉女傳。
J26nB187_p0734c24║第四十二、詣此世界中，參佛母摩邪聖后，在寶蓮華
J26nB187_p0734c25║臺樓觀之上，廣納法界，普現色身，為諸佛母，得大願
J26nB187_p0734c26║智幻生法門。
J26nB187_p0734c27║神女高唐夢未回，曉峰漂渺蹋青來，紙鳶對對拋湖
J26nB187_p0734c28║面，木偶雙雙繫楚臺。畫裏山形呼厭客，杯中弓影禍
J26nB187_p0734c29║成胎，賺渠夸父追陽燄，千里鄧林化可哀。
J26nB187_p0734c30║第四十三、詣三十三天，參天主光天女，歷劫事佛，受
J26nB187_p0735a01║持修行恆不忘失，得無礙念清淨莊嚴法門。
J26nB187_p0735a02║種穀何曾得豆芽？山呼谷應理無差，莫言雲散家同
J26nB187_p0735a03║月，不必春來樹亦華。埋璧沖輝尚射斗，寶珠四映有
J26nB187_p0735a04║誰遮？憶持曠劫終無變，舉念親承佛似麻。
J26nB187_p0735a05║第四十四、詣迦毗羅城，參童子師遍友，即時指去，參
J26nB187_p0735a06║眾藝童子，不示一言。
J26nB187_p0735a07║須信壺中別有天，桃華如錦柳如煙，風雷遍𢿥威音
J26nB187_p0735a08║始，爻象分明未兆前。指指尋聲終失旨，言言見諦已
J26nB187_p0735a09║成筌，樞機玄辯河沙數，何似毗耶一默便？
J26nB187_p0735a10║第四十五、不離當處，參眾藝童子，以無礙智窮世間
J26nB187_p0735a11║藝，唱諸字母，入諸法門、鳥獸音聲、雲霞氣候，得善知
J26nB187_p0735a12║眾藝菩薩字智法門。
J26nB187_p0735a13║不必楊朱泣路岐，歌童市巷有吾師，曲成盡是高山
J26nB187_p0735a14║調，善聽還須鍾子期。一字驚心枯木囀，數聲遶屋靜
J26nB187_p0735a15║猿悲，雍門若箇從中過，為覓韓娥一弔之。
J26nB187_p0735a16║第四十六、詣婆呾那城，參賢聖優婆夷，心自開解，利
J26nB187_p0735a17║樂眾生，六根智性出生功德、神通無盡，得無依處道
J26nB187_p0735a18║場法門。
J26nB187_p0735a19║本無位次絕遮欄，盤走珠兮珠走盤，漢地不收秦不
J26nB187_p0735a20║管，觸渠難近背難瞞。相看歷歷形山面，壁立時時赤
J26nB187_p0735a21║肉團，莫謂道場同解脫，幾人愁處幾人歡？
J26nB187_p0735a22║第四十七、詣沃田城，參堅固解脫長者，十方佛所勤
J26nB187_p0735a23║求正法，未曾休息，得無著念清淨莊嚴法門。
J26nB187_p0735a24║雷行雨施不居功，遍界橫行絕跡蹤，竹密豈妨流水
J26nB187_p0735a25║過？山高無礙白雲通。手攀南斗魔宮遠，身倚北辰佛
J26nB187_p0735a26║國空，處處風流渾不染，任它啼鳥喚春紅。
J26nB187_p0735a27║第四十八、即此城中，參妙月長者，不譚法義，略示名
J26nB187_p0735a28║字，得淨智光明法門。
J26nB187_p0735a29║河沙寂炤渺無痕，大地虛空一口吞，巨細悉投體不
J26nB187_p0735a30║昧，暗明普合智無昏。清波不透撈無路，有指難標炤
J26nB187_p0735b01║覆盆，千日舒光非並立，一輪朗耀獨為尊。
J26nB187_p0735b02║第四十九、詣出生城，參無勝長者，見無量佛，得無盡
J26nB187_p0735b03║相法門。
J26nB187_p0735b04║恒沙妙喻不能該，大用雲興顯化才，疥狗、泥豬同一
J26nB187_p0735b05║體，披枷帶鎖舞三臺。鑊湯錯喚清涼界，莖艸誰呈丈
J26nB187_p0735b06║六來？調御十身不可見，魚腮鳥嘴鼓風雷。
J26nB187_p0735b07║第五十、即此城南聚落，參最寂靜婆羅門，發菩提心
J26nB187_p0735b08║無有退轉，得誠願語法門。
J26nB187_p0735b09║梵語唐言事若麻，從苗辨地有參差，華而未實終多
J26nB187_p0735b10║咎，聽若無文味甚奢。忠悃披陳鎔鐵石，讜言不諱定
J26nB187_p0735b11║龍蛇，傾心說與何人聽？長憶將軍季布家。
J26nB187_p0735b12║第五十一、詣玅意華城，參德生童子、有德童女，幻境
J26nB187_p0735b13║自性不可思議，得菩薩幻住法門。
J26nB187_p0735b14║同門出入不相妨，月影華陰宿小窗，公案兩重收不
J26nB187_p0735b15║得，風光一路絕囊藏。瑤琴思寄還鄉引，玉管聲吹別
J26nB187_p0735b16║怨長，舉步欲窮千里目，登樓更有好商量。
J26nB187_p0735b17║第五十二、詣毗盧藏樓閣，參彌勒菩薩，合掌讚歎，佇
J26nB187_p0735b18║立門前，菩薩從別處來，彈指門開，入觀妙境，重重映
J26nB187_p0735b19║現，佛佛全彰，出已還閟，思議不及，得一生佛果三世
J26nB187_p0735b20║境界法門。
J26nB187_p0735b21║占斷風光作主人，馬蹄步步蹋香塵，偶因雷送千峰
J26nB187_p0735b22║雨，究竟華無三月春。日月豈真秦世界？山河暫假漢
J26nB187_p0735b23║君臣，茫茫一櫂風吹去，煙曉桃源何處津？
J26nB187_p0735b24║第五十三、詣佛會中，參文殊、普賢二大菩薩，各為摩
J26nB187_p0735b25║頂說法，具足無量大智光明，得一切佛剎微塵數三
J26nB187_p0735b26║昧法門。
J26nB187_p0735b27║一事一經長一智，相隨得得賺人來，重過不見桃華
J26nB187_p0735b28║面，玅舞空將好手回。破鏡豈堪重對炤？落華不可更
J26nB187_p0735b29║催開，昔人非是人尤昔，一片丹心已著灰。
J26nB187_p0735b30║一豪頭上定乾坤，寔際和融顯至尊，佛大泥多何足
J26nB187_p0735c01║異？船高水長有來源。碧嵒翻落銜華鳥，青嶂啼歸抱
J26nB187_p0735c02║子猿，法界承恩知己力，縱橫蓋代莫重論。
J26nB187_p0735c03║善財參遍。
J26nB187_p0735c04║千般泣露艸茫茫，葉落根歸十月霜，海岸已知無果
J26nB187_p0735c05║覓，樹頭那得有心嘗？破沙盆足家常用，朱紫貴從熱
J26nB187_p0735c06║眼忙，遍歷南詢誰可意？釣魚船上謝三郎。
J26nB187_p0735c07║頌畢，以示童子。童子歡喜踊躍，復進而請曰：「此於宗
J26nB187_p0735c08║門中事，同邪？別邪？」予曰：「金屑雖貴，落眼成翳。若到祖
J26nB187_p0735c09║師門下，當甚熱碗鳴聲？且更有一頌未完，爾當續末
J26nB187_p0735c10║後句。」童子曰：「要道便道，有甚麼難？」予曰：「不然。智者莫
J26nB187_p0735c11║於言下覓，英雄肯向佛邊求，直饒跨過黃金限，旛綽
J26nB187_p0735c12║依然笑不休。既是跨過黃金限，因甚又笑不休？」童子
J26nB187_p0735c13║無語，作禮而退。
J26nB187_p0735c14║
J26nB187_p0735c15║
J26nB187_p0735c16║
J26nB187_p0735c17║
J26nB187_p0735c18║
J26nB187_p0735c19║
J26nB187_p0735c20║天岸昇禪師語錄卷第十七