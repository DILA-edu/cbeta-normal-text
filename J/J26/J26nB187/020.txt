J26nB187_p0744b01║天岸昇禪師語錄卷第二十
J26nB187_p0744b02║侍者海嶼記錄
J26nB187_p0744b03║佛事
J26nB187_p0744b04║埽受業棲雲和尚塔。「松門一徑艸蕭蕭，碧嶂猿啼霜
J26nB187_p0744b05║月高，誰識先師真面目？祇堪聞見不堪描。祇如不肖
J26nB187_p0744b06║到此，又如何話會？恩逾泰華難稱頌，水出瀟湘一樣
J26nB187_p0744b07║清。」
J26nB187_p0744b08║尊月山、霞屋二禪師。「雙劍平分鏡水中，霜鋒雪刃氣
J26nB187_p0744b09║磨礱，太平未斬癡頑賊，何事鐔津風雨空？情不滯，語
J26nB187_p0744b10║藏鋒，鶺鴒淚灑杜鵑紅，遙遙空望南天盡，霞散千峰
J26nB187_p0744b11║海月東。」
J26nB187_p0744b12║尊智觀禪師。「一回相見一回老，永訣誰知竟各天？難
J26nB187_p0744b13║弟難兄今已矣，茶筵空設覺留連。莫留連，嶺外霜鴻
J26nB187_p0744b14║啼不斷，與君把手月明前。」
J26nB187_p0744b15║開山忌。「待文王而後興者，凡民也。若夫豪傑之士，雖
J26nB187_p0744b16║無文王猶興。且道：誰是其人？前年九月二十一，聞君
J26nB187_p0744b17║直下蒼龍窟，闔國人追不再來，狸奴白牯常相憶。休
J26nB187_p0744b18║相憶，佛殿對山門，倉庫傍香積。」
J26nB187_p0744b19║開山忌。「沙裏有黃金，石中出白璧，卓卓天人師，叢林
J26nB187_p0744b20║為標格。嗟爾齊東人，景仰胡弗及，豈力不足哉？人人
J26nB187_p0744b21║蓋自畫。不自畫。」指真云：「面目儼然，宜師宜式。」
J26nB187_p0744b22║開山忌。「有紀有綱，有條有律，小大無不周，後先何其
J26nB187_p0744b23║悉？直為一代之偉人，豈曰齊國之巨擘？一度燒香一
J26nB187_p0744b24║度思，一回飲水一回噎。」
J26nB187_p0744b25║挂鐘版。「赫赫威靈氣似王，爪牙遍布絕囊藏，千秋號
J26nB187_p0744b26║令人天首，萬古權衡佛祖場。木女吹笙丹鳳集，金童
J26nB187_p0744b27║把拍蟄龍翔，一槌兩當無回互，直看雷音震大荒。」
J26nB187_p0744b28║移鐘版。「觸著便知有，通身俱是口，既得之於心，自應
J26nB187_p0744b29║之於手。大眾！要見得之於心、應之於手麼？」舉槌，云：「大
J26nB187_p0744b30║啟圓通門，遍界傳師吼。」
J26nB187_p0744c01║移鐘版。「權衡佛祖，表率人天，趨蹡鸞鳳，孰散後先？若
J26nB187_p0744c02║向未舉槌已前薦得，則玅用全彰，佛祖罔窺其涯涘；
J26nB187_p0744c03║其或尚留觀聽，則觀世音菩薩展拓全機去也。」遂擊
J26nB187_p0744c04║鐘三下。
J26nB187_p0744c05║為新鐘發聲。「無翼而聲鳴九天，無足而雷行大地。近
J26nB187_p0744c06║者悅、遠者來，敕制寰中。神鬼敬、天龍欽，威行塞外。風
J26nB187_p0744c07║規八面，何止氣象壯叢林？演暢一音，直使希聲輝佛
J26nB187_p0744c08║日。且道：承誰恩力？紅爐直下翻身轉，拍拍皆成玅舞
J26nB187_p0744c09║回。」
J26nB187_p0744c10║為▆藍安位。「有主有賓，有禮有樂，魔外潛消，叢林安
J26nB187_p0744c11║樂。叢林既安樂矣，如何報答？將此身心奉塵剎。」
J26nB187_p0744c12║為輪沙彌剃落。「圓陀陀，光爍爍，亙古亙今，巍巍卓卓。
J26nB187_p0744c13║自是你自劣狹，拋家散宅無拘鑰，汝今從我歸去來，
J26nB187_p0744c14║放下笊籬，提起木杓，將此身心奉塵剎。」　付衣。「此是
J26nB187_p0744c15║堅誓鎧，一名無上衣。著斯衣，顧斯義，我今有語須牢
J26nB187_p0744c16║記：服堯之服，誦堯之言，行堯之行，是堯而已矣。」
J26nB187_p0744c17║為志沙彌剃落。「若欲脫體光鮮，須是纖塵不立；既到
J26nB187_p0744c18║纖塵不立，未是脫體光鮮。大丈夫須向高高山頂立、
J26nB187_p0744c19║深深海底行，老當益壯，窮且益堅。且道：承誰恩力？」舉
J26nB187_p0744c20║刀，云：「自是不歸歸便得，五湖煙景有誰爭？」
J26nB187_p0744c21║為宗、粲二沙彌剃落。「打刀須是邠州鐵，舉起通身光
J26nB187_p0744c22║雪雪，男兒當斷立斷時，皮毛脫落露真實。作麼生是
J26nB187_p0744c23║真實處？心華粲兮吾宗滅。」
J26nB187_p0744c24║沙彌剃落。「截愛河，出塵網，將相莫能為，丈夫誠倜儻。
J26nB187_p0744c25║既倜儻，直向毗盧頂上行，天然不是閒鹵莽。」　付衣。
J26nB187_p0744c26║「條條錦縫直，簇簇彩霞奇，大庾嶺頭奪不去，雞足峰
J26nB187_p0744c27║前等亦癡。何似現前兩手付？纖豪不費恰相宜。然雖
J26nB187_p0744c28║如是，頂戴須知謹護持。」
J26nB187_p0744c29║老少二沙彌剃落。「七十不嫌老，二十不嫌少，攃手共
J26nB187_p0744c30║歸家，無老亦無少。老少且置，如何是歸家的事？我猶
J26nB187_p0745a01║昔人非昔人，得大清涼除熱惱。」　付衣。「披忍辱鎧，坐
J26nB187_p0745a02║法空座，只得其名，瀰天罪過。作麼生得名實相稱？不
J26nB187_p0745a03║用再四叮嚀，免見人前話墮。」
J26nB187_p0745a04║沙彌剃落。「有一豪兮是一豪，直須斬盡顯英豪，朝生
J26nB187_p0745a05║俊鶻穿雲去，始信人間有鳳毛。」
J26nB187_p0745a06║沙彌剃落。「既為大丈夫，須發丈夫志；既發丈夫志，須
J26nB187_p0745a07║行丈夫事。如何是丈夫事？斬釘截鐵不容情，吹毛橫
J26nB187_p0745a08║按雪霜利。」
J26nB187_p0745a09║鼎、真二沙彌剃落。「一柄金刀，人天榜樣，刮去皮毛，露
J26nB187_p0745a10║真實相。真實相既露矣，向後如何？應須熟念上大人，
J26nB187_p0745a11║方識佛身無有量。」　付衣。「龍披一縷，遂免金翅之難。
J26nB187_p0745a12║因甚袈裟下失卻人身最苦？毒藥醍醐一道行，當陽
J26nB187_p0745a13║不是小兒戲。」
J26nB187_p0745a14║沙彌剃落。「火裏發青蓮，炎岡出白璧，佛祖盡歡忻，怨
J26nB187_p0745a15║魔不敢逼。且道：承誰恩力？」舉刀，云：「金刀燦燦寒光烈。」
J26nB187_p0745a16║　付衣。「操智慧弓，著堅固鎧，射透百匝千重，萬人叢
J26nB187_p0745a17║裏賽采，慎厥終，勤自揩，古佛形儀常不壞。」
J26nB187_p0745a18║為羽衣剃落。「祇恐為僧心不了，為僧心了總輸僧。作
J26nB187_p0745a19║麼生是為僧所了的心？」舉刀，云：「吹毛橫按雪霜利，無
J26nB187_p0745a20║限天魔喪膽魂。」　付衣。「放下朝天笏，卸卻版頭巾，汞
J26nB187_p0745a21║金俱不煉，風吹入我門。一領袈裟纔挂體，人天從此
J26nB187_p0745a22║盡稱尊。」
J26nB187_p0745a23║沙彌剃落。「一往東卜西卜，起倒隨人碌碌，而今咬定
J26nB187_p0745a24║牙根，慧刃如霜在握，斬釘截鐵好男兒，不止鬚眉出
J26nB187_p0745a25║塵俗。」
J26nB187_p0745a26║沙彌剃落。「金刀舉處天魔喪，愛網穿時佛國親，毋慢
J26nB187_p0745a27║易，念深恩，從今不是等閒人。」
J26nB187_p0745a28║沙彌剃落。「一二三四，四三二一，善哉丈夫，偉然自立。
J26nB187_p0745a29║好記取，莫忘失，從今不是舊時人，天上人間稱第一。」
J26nB187_p0745a30║　付衣。「著衣喫飯尋常事，若說尋常卻又難，粒米寸
J26nB187_p0745b01║絲檀信施，作何消受作何償？勤打算，細商量，前三三
J26nB187_p0745b02║與後三三。」
J26nB187_p0745b03║沙彌剃落。「只恐為僧心不了，為僧心了總輸僧。祇如
J26nB187_p0745b04║心作麼生了？萬仞崖頭親攃手，何妨遍界任縱橫。」
J26nB187_p0745b05║　付衣。「平步登高易，從空放下難，出難易，不多般，清淨
J26nB187_p0745b06║身披堅固鎧，從教一鏃破三關。」
J26nB187_p0745b07║智玄學、聞修聰、智光慧三禪師入塔。「玄路無門已絕
J26nB187_p0745b08║學，聞思修入證圓通，何如慧刃光生處？不歷僧祇建
J26nB187_p0745b09║大功。恭惟三位禪師，叢林樹秀，矯矯鳳翥而鸞翔；塤
J26nB187_p0745b10║箎同時，卓卓三分而鼎峙，特地瞻風以撥艸，斬新方
J26nB187_p0745b11║外立乾坤，幾度櫛風沐雨，半生帶月披霜，殫心協贊
J26nB187_p0745b12║宗猷，宗猷克振，畢志匡扶法社。法社重光，正期玉立
J26nB187_p0745b13║栴檀，何遽後先繼逝？既已歸根得旨，豈宜常宿艸菴？
J26nB187_p0745b14║今則於無影山前成就一舖功德，如天普蓋、似地普
J26nB187_p0745b15║擎，一人一世界，一人一日月，輪輪互炤不相妨，把手
J26nB187_p0745b16║同行無隔礙。然則現成公案不必重拈，掉臂因行，應
J26nB187_p0745b17║時相送。」乃指塔戶，云：「八萬四千非鳳毛，兄弟三人入
J26nB187_p0745b18║虎穴，腦後神光亙古圓，雲封嶽面知何極？」復喝一喝，
J26nB187_p0745b19║云：「佛也覷它不出。」
J26nB187_p0745b20║恭菴上座示寂鄰菴，移至寺前，起龕。「生平有志相親
J26nB187_p0745b21║傍，老病牽纏不自由，今日住菴人再見，笛聲換步下
J26nB187_p0745b22║滄洲。重指點，漫周繇，但信目前無異路，它方此土任
J26nB187_p0745b23║遨遊。」　下火。「諸仁還識者上座麼？形如嶺上孤松，心
J26nB187_p0745b24║似谿頭片月，暑寒一衲披身，禪誦六時不缺。僧無愚
J26nB187_p0745b25║智頌其賢，俗無貴賤欽其德，蓋緣其行己也恭，而與
J26nB187_p0745b26║人也無莫無適。豈非來學之典型？實為齊國之巨擘。
J26nB187_p0745b27║祇如末後一句如何點出？春風不待到枝頭，火裏白
J26nB187_p0745b28║蓮開似雪。」（立春尚隔八日）
J26nB187_p0745b29║為三際闍黎入塔。「生緣八十有七，一衲暑寒不易，霜
J26nB187_p0745b30║月遜其清標，卓卓孤風自立。雖然，立著坐不得的也
J26nB187_p0745c01║是一病、坐著立不得的也是一病，我今為闍黎指箇
J26nB187_p0745c02║安樂法門，從教坐立自由，石老雲封不計秋。」
J26nB187_p0745c03║知殿法音起龕。「盡大地是音法聻，盡大地是法音聻，
J26nB187_p0745c04║金雞飛出玉欄杆，一聲喚起珊瑚月。」　下火。「日日香
J26nB187_p0745c05║華夜夜燈，辛勤佛果也圓成，祇緣習氣多生染，末後
J26nB187_p0745c06║從教不識真。要識真，紅爐燄裏翻身轉，突出元初雙
J26nB187_p0745c07║眼睛。」
J26nB187_p0745c08║司牧滿願火。「親見溈山老作家，涅槃生死等空華，而
J26nB187_p0745c09║今風雨抽身去，滿目家山興轉賒。願司牧前途，恐你
J26nB187_p0745c10║尚周遮，為你更資一把火，鐵牛索斷好橫行，青蓮蹋
J26nB187_p0745c11║出千千朵。」
J26nB187_p0745c12║振空禪人起龕。「滿肚無明方脫卻，涅槃堂裏便翻身，
J26nB187_p0745c13║星馳電激宜前進，勝熱門頭有好音。」　舉火，振衣。「千
J26nB187_p0745c14║仞之岡不用回頭轉腦攃手，威音那畔自然七縱八
J26nB187_p0745c15║橫。恁麼便去，不須借手行拳；其或未然，烈燄光中急
J26nB187_p0745c16║薦取，轉身抹過太虛空。」
J26nB187_p0745c17║爾尚禪人起龕。「三冬病苦一朝脫，快活可稱平地僊，
J26nB187_p0745c18║去國一身輕似葉，行程芳艸碧如煙。」　下火。「不遠千
J26nB187_p0745c19║里相從，爾志誠然可尚，誰知擔帶得重，入門肚䏺腹
J26nB187_p0745c20║脹？不是汝孤負吾，也非前緣業障。不見道？未跨船舷，
J26nB187_p0745c21║早已喫吾三十拄杖。便恁麼去，可謂生平快暢；其或
J26nB187_p0745c22║未然。」擿火炬，云：「燒卻從前骨董禪，通身煆就黃金相。」
J26nB187_p0745c23║非塵莊主起龕。「種麻得麻，種豆得豆，雨過雲收，青天
J26nB187_p0745c24║白晝。還識轉身句麼？芒鞋蹤步出郊原，田地更無塵
J26nB187_p0745c25║與垢。」　下火。「空手把鉏頭，赤心瀝膽；步行騎水牛，拽
J26nB187_p0745c26║耙牽犁。為常住如護眼珠，拼自己不惜身命，既孳孳
J26nB187_p0745c27║而業業，終懇懇以勤勤。五十六十而扶樹叢林，冬月
J26nB187_p0745c28║春月而抱病難醒，今朝攃手歸休也，火裏優曇一朵
J26nB187_p0745c29║新。」
J26nB187_p0745c30║禮監。「收起龕腳頭，腳底事茫然，須信壺中別有天，蹋
J26nB187_p0746a01║得自家田地穩，何妨蹤步禮青蓮？」　下火。「志亦高，量
J26nB187_p0746a02║何隘？力最勤，眼太窄。因茲染病深，醫藥救不得，攃手
J26nB187_p0746a03║太殺孤危，助汝末後一著，有禮、無禮一併燒，火中突
J26nB187_p0746a04║出遼天鶻。」
J26nB187_p0746a05║古杭睿弘侍者起龕。「將謂吾孤負汝，誰知汝孤負吾？
J26nB187_p0746a06║雖是婆心太切，分明猶在半途。作麼生是歸家一句？
J26nB187_p0746a07║下坡逢快便不用更躊躇。」　下火。「看盡六橋風月，猶
J26nB187_p0746a08║嫌未稱遊情；蹋遍臺山路頭，到此忽然歇擔。信矣人
J26nB187_p0746a09║能弘道，灼然非道弘人。道則且置，人聻？劫火洞然豪
J26nB187_p0746a10║末盡，青山依舊白雲中。」
J26nB187_p0746a11║曉如叡侍者起龕。「連霄風雨亂枝頭，曉來月出千峰
J26nB187_p0746a12║白，萬里無雲一色新，更須換步蒼龍窟。叡侍者還知
J26nB187_p0746a13║換步也未？十方一路涅槃門，線斷腳跟活潑潑。」　下
J26nB187_p0746a14║火。「百骸俱潰散，一物鎮長靈，巍巍卓卓，任運騰騰，紅
J26nB187_p0746a15║爐燄裏清風起，六月炎炎冷似冰。」
J26nB187_p0746a16║淨慧禪人起龕。「門裏出身易，門外轉身難，要識轉身
J26nB187_p0746a17║句，步步絕追攀。」　下火。「必死之症在膏肓，走盡南天
J26nB187_p0746a18║求玅藥，誰知兩腳已梢空？到底何曾得半杓？沒半杓，
J26nB187_p0746a19║費驢腳。」舉起火苣，云：「要識真金火裏看，十方世界遏
J26nB187_p0746a20║辣辣。」
J26nB187_p0746a21║禪人起龕。「來也赤條條，去也赤條條，一物無依倚，信
J26nB187_p0746a22║步得逍遙。」　下火。「我不知汝名，汝熟識我面，一病乃
J26nB187_p0746a23║經年，回首急如箭，火裏快翻身，歸根句急薦。要識歸
J26nB187_p0746a24║根句麼？秋風一陣來，落葉兩三片。」
J26nB187_p0746a25║玅義營辦起龕。「有利、無利，不離行市，抹過定盤星，腳
J26nB187_p0746a26║下盡平等。」　下火。「一向攃風攃顛，知你是凡？是聖？今
J26nB187_p0746a27║日買賣當行，放下大斗小秤，真金須向火中看，無私
J26nB187_p0746a28║玅義權衡定。」
J26nB187_p0746a29║徹天火。「果得徹頭，地天不隔；未得徹頭，天地縣隔。徹
J26nB187_p0746a30║不徹？飛入紅爐一片雪。」
J26nB187_p0746b01║慶元行者火。「汝擎茶，我接盞；汝禮拜，我合掌。得人一
J26nB187_p0746b02║牛，還人一馬。今日慶，無不宜，拈尾作頭亦可，無手人
J26nB187_p0746b03║點燈、有足人把杖。」
J26nB187_p0746b04║禁苑閩僧忍僊起龕。「一隊死人送活人，活人須識活
J26nB187_p0746b05║人句。要識活人句麼？手握金鞭問歸客，夜深誰共御
J26nB187_p0746b06║街行？」　下火。「玄沙不出嶺，腳頭遭𡎺破，東土與西方，
J26nB187_p0746b07║觀天井底坐。何如忍辱僊，親為法王佐，曾謁聖明君，
J26nB187_p0746b08║回途不少挫。既不少挫，作麼生是回途的事？黃金煆
J26nB187_p0746b09║就赤珊瑚，春風影現乾坤大。」
J26nB187_p0746b10║非乘老僧起龕。「享年八十八，薑桂晚益辣，風火乍相
J26nB187_p0746b11║煎，四路皆通達。風火相煎，因甚四路通達？一生擔帶
J26nB187_p0746b12║俱拋卻。」　下火。「事師如事佛，可謂孝矣；遠徒如遠敵，
J26nB187_p0746b13║可謂慈矣。六十出塵，孝慈備至；九十辭世，福壽駢臻。
J26nB187_p0746b14║攃手為通末後句，大千沙界燄騰騰。」
J26nB187_p0746b15║慧寬禪人起龕。「本圖你送我，誰知我送你？逆行而倒
J26nB187_p0746b16║施，得路休停止。莫停止，眼前秋色明於水。」　下火。「寬
J26nB187_p0746b17║廓非外，寂寥非內，內外一如，隨行自在。行到水窮山
J26nB187_p0746b18║盡時如何？慧苣炤破形山界。」
J26nB187_p0746b19║遍知起龕。「往時雖活如死，今朝雖死卻活，擿下拄杖
J26nB187_p0746b20║腰包，不用扶籬摸壁。不摸壁，腳頭步步得輕鬆，門外
J26nB187_p0746b21║三車為汝設。」
J26nB187_p0746b22║除夕，值生戴佛子起龕。「一生老實頭，餧驢并餧馬，水
J26nB187_p0746b23║艸應及時，不多亦不寡。更有一希奇，臨行識真假，事
J26nB187_p0746b24║事豫安排，纖豪絕牽挂。既絕牽挂，臘月三十日到來，
J26nB187_p0746b25║直下紅爐也不怕。」
J26nB187_p0746b26║成火頭起龕。「一不成，二不是，絕遮欄，沒門戶。堂堂八
J26nB187_p0746b27║字打開，運足便知是路。」　下火。「冷灶著把，熱灶著把，
J26nB187_p0746b28║借婆衫子拜婆年，烈燄堆中堪走馬。」
J26nB187_p0746b29║野夫起龕。「咄哉！是夫性野心麤，貪得一口，喪卻全軀。
J26nB187_p0746b30║作麼生是汝出身的路？堂堂大道如周砥，莫更懨懨
J26nB187_p0746c01║苦向隅。」　下火。「安穩寺中居，苦要出門去，化得千文
J26nB187_p0746c02║錢，乞得一疋布。布不及遮身、錢不及用度，兩腳已梢
J26nB187_p0746c03║空，到今猶未悟。悟不悟？點起死柴頭，炤出大雄虎。」
J26nB187_p0746c04║湛然上座起龕。「去歲東行，志彊力健；今歲西來，神疲
J26nB187_p0746c05║身敗。自識歸元無二路，須信往還祇一人。既然如是，
J26nB187_p0746c06║一任東西南北，逍遙自在遊行。」　下火。「老成忠厚，正
J26nB187_p0746c07║直端方，為眾如為己，老大氣愈剛。蓋由心無委曲，故
J26nB187_p0746c08║能末後彌光。百里特來呈舊面，果然行解兩相當。即
J26nB187_p0746c09║今臨行又作麼生？一朵優曇開烈燄，春風在處送天
J26nB187_p0746c10║香。」（病危呂樂必欲還寺見予，然後瞑目）
J26nB187_p0746c11║仰菴副寺起龕。「離我七八年，光陰疾如箭，挈挈與波
J26nB187_p0746c12║波，住菴人再見。忙忙別路又重行，冬葉如華滿郊甸。」
J26nB187_p0746c13║　下火。「一生為眾勤勞，行若霜天皎月，好箇仰菴庫
J26nB187_p0746c14║司，老來當著不著。壽光止宿艸菴，患毒經年勿藥，直
J26nB187_p0746c15║得紅爛通身，末後尚欠一著，是那一著？錦鱗插翅紅
J26nB187_p0746c16║爐躍。」
J26nB187_p0746c17║劫外起龕。「病到十分只云無病，死到頭上尚云無恙，
J26nB187_p0746c18║似者頑鈍無知，今日合喫拄杖。何故？嬾牛鞭起入雲
J26nB187_p0746c19║中，免於岐路增惆悵。」　下火。「小事糊塗，大事糊塗，生
J26nB187_p0746c20║既糊塗，死亦糊塗。而今送你入紅爐，還見眉毛在也
J26nB187_p0746c21║無？」
J26nB187_p0746c22║無漏起龕。「一生號無漏，老來成有漏，漏到皮穿骨綻
J26nB187_p0746c23║時，臘月始登涅槃路。路頭在甚麼處？上下四維，任爾
J26nB187_p0746c24║縱步。」　下火。「生緣臨胊而不住，受業松菴而不師，以
J26nB187_p0746c25║叢林為家舍，迨時至而豫知。也大奇，也大奇，末後光
J26nB187_p0746c26║明急薦之。」
J26nB187_p0746c27║野雲法師火。「『古貌崚𡾓肖鶴形，一庭松柏兩函經，門
J26nB187_p0746c28║關不許紅塵入，只有雲山當戶青。』此予七年前贈野
J26nB187_p0746c29║雲法師偈也。法師少遊燕市，一缾一缽，遍歷講壇，號
J26nB187_p0746c30║為義虎，頗有似於周金剛之未出蜀時也。及其受知
J26nB187_p0747a01║都憲，遁跡南陽，卻客閉門，人罕窺識，則有似于亮座
J26nB187_p0747a02║主之入西山。垂老數謁予於大覺，叩問己躬，峭壁縣
J26nB187_p0747a03║崖，迥絕攀躋，則有似於良遂之參麻谷。及予南旋北
J26nB187_p0747a04║返，而法師告寂，於茲五年矣，雲橫谷口，雪滿郊圻，且
J26nB187_p0747a05║得與法師重圓舊話。」乃豎起火苣，云：「春風吹活死柴
J26nB187_p0747a06║頭，一朵優曇火裏現。」
J26nB187_p0747a07║為寺眾入普同塔。「者一隊骨董，江西、湖南、天台、南嶽，
J26nB187_p0747a08║撥艸瞻風，披霜戴月，也有樹績叢林的、也有亡身為
J26nB187_p0747a09║法的、也有畢志參請的、也有苦行頭陀的、也有道眼
J26nB187_p0747a10║初明的、也有雙瞳如瞽的、也有半明半暗的、也有全
J26nB187_p0747a11║明全暗的，一往南北奔馳，到今東西拋攃。有㳷然上
J26nB187_p0747a12║座，發最勝心、卜最勝地、建最勝法幢、成最勝功德，如
J26nB187_p0747a13║天普蓋、似地普擎，說甚煙霞無背面，任渠星月遶簷
J26nB187_p0747a14║楹，風雨不能侵、霜露不能墜，天眼莫能窺、魔外不能
J26nB187_p0747a15║害，一人半人非寬、千人萬人不隘，奇特中奇特、殊勝
J26nB187_p0747a16║中殊勝。茲乃吉日良辰，遠近少長畢集，但恐未得其
J26nB187_p0747a17║門，山僧為汝提挈。」指塔戶，云：「八字打開，縱橫直入，華
J26nB187_p0747a18║屋匪牢，艸菴難宿。茲吉祥地堅逾金石，天龍擁護，神
J26nB187_p0747a19║鬼欽悅，千古萬古，珊瑚撐月。」
J26nB187_p0747a20║滿堂下火。「一一豫安排，事事前打算，歷久病而愈安，
J26nB187_p0747a21║到臨危而不亂，好箇滿堂，始終一貫。雖一貫，須倒斷，
J26nB187_p0747a22║三冬暖氣沒些些，即今更入紅爐煆。」　入塔。「生居叢
J26nB187_p0747a23║林，死入普同，汝願已畢，汝事已終。終後如何？枯木龍
J26nB187_p0747a24║吟方見道，莫教兀坐聽春風。」
J26nB187_p0747a25║碧輝上座起龕。「生緣河南，住居瓦棺，石頭一片未歸
J26nB187_p0747a26║心，金粟峰頭日打算。莫打算，浙水吳山總一貫。」　下
J26nB187_p0747a27║火。「骨剛如鐵，面輝似月，金粟、天童，全無欠缺。我愛我
J26nB187_p0747a28║敬，遽言永別，末後光明，為君點出。」舉火苣，云：「飛入紅
J26nB187_p0747a29║爐一點雪。」　入塔。「青霄絕雲翳，碧落浸寒輝，未是道
J26nB187_p0747a30║人活計。如何是道人活計？打開一路涅槃門，南北東
J26nB187_p0747b01║西觀自在。」
J26nB187_p0747b02║法語
J26nB187_p0747b03║楊本宣祈嗣乞語
J26nB187_p0747b04║若論此事，如人求嗣相似。家中有無數珍寶、無數房
J26nB187_p0747b05║舍、無數田地、無數林園，看看桑榆已晚，未逢弄瓦之
J26nB187_p0747b06║忻；白髮垂垂，庭鮮斑衣之戲。回顧所有財寶、所有房
J26nB187_p0747b07║舍、所有田地、所有園林，一一未有屬拓，況祖宗血食
J26nB187_p0747b08║綿延，惟恐由我而斬。所係甚大，自然廢寢忘餐，孳孳
J26nB187_p0747b09║業業。念之所起，無第二念；心之所思，無第二心。乃至
J26nB187_p0747b10║祈禳告祝，無非此事，初心學道應當如是。迨至一日
J26nB187_p0747b11║忽逢蘭桂生芳、鳳麟至趾，蟲斯羽斯，少女懷洞上之
J26nB187_p0747b12║春；竹子槐孫，石筍迸階前之綠，則是家中財寶、房舍、
J26nB187_p0747b13║田地、園林一一有所屬拓，祖宗血食賴以奕世綿延，
J26nB187_p0747b14║如將千二百斤擔子一時卸卻，一生慶快無過於此，
J26nB187_p0747b15║入道因緣亦復如是。然此向後又須知保任始得。所
J26nB187_p0747b16║謂：積德以遺其身，撫育以成其長，家教以約束之、師
J26nB187_p0747b17║傅以訓導之，然後成棟成梁、為霖為雨。悟後因緣亦
J26nB187_p0747b18║復如是，所以古人喻此事如石女懷胎、如初生孩子。
J26nB187_p0747b19║山僧因居士祈嗣，盡情向居士吐露了也，更借古人
J26nB187_p0747b20║一頌與你結案：庭前露柱久懷胎，生下孩兒頗俊哉，
J26nB187_p0747b21║未解語言先作賦，一操直取狀元回。居士還識露柱
J26nB187_p0747b22║懷胎麼？歸家努力，珍重。
J26nB187_p0747b23║雜著
J26nB187_p0747b24║三玄三要說
J26nB187_p0747b25║玄要之於宗門，猶鳥之有翼、人之有目。人無目則不
J26nB187_p0747b26║能見，鳥無翼則不能飛，宗門無玄要則無以利生接
J26nB187_p0747b27║物、驗邪正、辨偽真。或見識之滯一隅者、或承虛接響
J26nB187_p0747b28║于中道者，或活而不能死者、死而不能活者，惟玄要
J26nB187_p0747b29║可以解粘去縛、拔楔抽釘，搗虛襲抗，攝伏偷心。則凡
J26nB187_p0747b30║主持宗教者，舍此又奚為焉？乃臨濟以上用之而不
J26nB187_p0747c01║列其名，至臨濟始申而明之。奈何字經三寫，烏焉成
J26nB187_p0747c02║馬，而後世之言玄要者節上生枝，旁引曲喻，認為奇
J26nB187_p0747c03║特，愈求愈遠，殊不顧名思義。不見？臨濟大師云：「大凡
J26nB187_p0747c04║演唱宗乘，一句中須具三玄，一玄中須具三要。」有權、
J26nB187_p0747c05║有實，有炤、有用，可謂彰明昭著者矣。乃于句外尋玄、
J26nB187_p0747c06║玄外尋要，不特玄要之旨不明，殊失從上為人之意。
J26nB187_p0747c07║更或有識三玄之旨而不知三要之歸，遂謂玄要不
J26nB187_p0747c08║可分。祖汾陽之事難分，得意忘言為極，則竟不看下
J26nB187_p0747c09║文云一句明明該萬象，是何形段？重陽九日菊華新，
J26nB187_p0747c10║是何落脈？乃知古人言句斷不可艸艸。昇上座今日
J26nB187_p0747c11║路見不平，不免重為拈出。要識三玄麼？鐵蛇橫古路，
J26nB187_p0747c12║蹋著便驚人。要識三要麼？秋陽驅霹靂，逆探驪龍瞋，
J26nB187_p0747c13║選佛無斯眼，宗門那到今？
J26nB187_p0747c14║跋休上人血書《華嚴經》
J26nB187_p0747c15║昔越王勾踐困于會稽，用臣種蠡計脫，歸國臥薪嘗
J26nB187_p0747c16║膽，不數年而沼吳。嗚呼！法道至今日，正臥薪嘗膽之
J26nB187_p0747c17║秋也。而士懷逸豫，人習便安，將有吝惜其身外所不
J26nB187_p0747c18║足貴者，又安望其視頭、目、髓、腦，舍如涕吐，而剝皮為
J26nB187_p0747c19║紙、刺血為墨，書寫數千萬言以炤耀夫人間世哉？某
J26nB187_p0747c20║上人之志佳矣，然吾更有進焉。夫華嚴一真法界，塵
J26nB187_p0747c21║塵剎剎為盧舍那身，則上人此身即盧舍那身也。經
J26nB187_p0747c22║云：「出佛身血是七遮罪。」上人於此試下一轉語看。
J26nB187_p0747c23║跋與游居士墨書《華嚴經》
J26nB187_p0747c24║事事無礙資生業，等現慈氏之全身；法法圓融治世
J26nB187_p0747c25║語，言露善財之巴鼻。四五百條華柳巷，頭頭華藏莊
J26nB187_p0747c26║嚴；二三千處管絃樓，在在毗盧寶閣。咳唾掉臂，無非
J26nB187_p0747c27║文殊指示親承；坐臥起居，盡是普賢神通妙用。則夫
J26nB187_p0747c28║毛錐未動，早已文彩全彰，何待濃潑墨華，始見琅函
J26nB187_p0747c29║遍布？故知華藏法界與游居士全體備之，居士全體
J26nB187_p0747c30║華嚴佛真法界攝之。然則人存經隱、經在人亡，又作
J26nB187_p0748a01║麼生理論？只見波濤涌，不見海龍宮。
J26nB187_p0748a02║七佛開光榜
J26nB187_p0748a03║蓋聞天眼洞明，包括恆沙而絕瞖；佛身普現，不離諸
J26nB187_p0748a04║相以全彰，乃後先本無二致，即今古共一剎那。緣眾
J26nB187_p0748a05║生目有空華，勞諸佛手垂寶印髻珠隨示。誰到寶山
J26nB187_p0748a06║空手回？紺目澄清，憐汝貧兒窮乞狀，由是剎塵舒妙
J26nB187_p0748a07║相，拯群迷而共證真常法界。現全身，攜萬彙而同超
J26nB187_p0748a08║苦海。皎如寶月凌空，入一波而波波皆現；浩如春風
J26nB187_p0748a09║御野，形一物而物物生輝。然則一不成、兩不是，卻因
J26nB187_p0748a10║有你得禮我。南斗六，北斗七，何妨借手以行拳？是以
J26nB187_p0748a11║功德未成，僧繇拱手，道場既備，大智同瞻。要知：佛眼
J26nB187_p0748a12║在汝面，未經點出早已爍破太虛；聖量即凡情，直指
J26nB187_p0748a13║當頭，依舊雙眉卓豎。但願殿裏底、鬧市頭，莫被一莖
J26nB187_p0748a14║覆卻；紫磨體，金色身，正須觸處逢源。慎勿坐待當來，
J26nB187_p0748a15║錯過現前好日。
J26nB187_p0748a16║鐘銘
J26nB187_p0748a17║現無邊身，示廣長舌，不譚而譚，非說而說，宣大法音，
J26nB187_p0748a18║雷轟電掣，啟蟄戶昏，號長夜月。剎海非遙，大千靡隔，
J26nB187_p0748a19║以破幽途，以覺冥域，息苦停酸，萬年昭式。
J26nB187_p0748a20║賑濟疏
J26nB187_p0748a21║伏以皓月騰輝，萬暗悉消于無影；師絃乍展，眾音絕
J26nB187_p0748a22║響于太虛。業不自生，從惑而起；法非本有，因病而施。
J26nB187_p0748a23║佛無方而不現，情有感而必通；嗟幻妄之難消，指一
J26nB187_p0748a24║真之有在。千門各向，家家路透長安；合轍分途，處處
J26nB187_p0748a25║風生樓閣。切念八方億氣未脫生死之輪，萬族分門
J26nB187_p0748a26║終歸摩竭之口。或天道、或人道，總屬無常；若畜生、若
J26nB187_p0748a27║餓鬼，當何究竟？修羅惡戰已苦，地獄無日停酸。壘壘
J26nB187_p0748a28║荒郊，流水斷橋魂不渡；蔓蔓葛路，凄風苦雨魄無依。
J26nB187_p0748a29║聞落葉以傷情，聽鳴猿而下涕。嗚呼！鶴歸華表，子規
J26nB187_p0748a30║枝上月三更；泉炤松門，蝴蜨夢中家萬里。境風浩浩，
J26nB187_p0748b01║歸路無期，饑火炎炎，主人安在？是用門開八字，快看
J26nB187_p0748b02║指月當天；飯設七珍，莫錯口邊王膳。伏願一波涌，萬
J26nB187_p0748b03║波隨，異派聲消于海上；南山雨，北山雲，千峰勢盡于
J26nB187_p0748b04║嶽邊。一飽息百饑，沈淪迥脫；久忘忽自憶，迷滯全消。
J26nB187_p0748b05║人已非人，孟浪是誰？覓食鬼、何曾鬼，直須當下知歸。
J26nB187_p0748b06║萎華盡而蓮華生，業風息而清風起，一時吹入我門，
J26nB187_p0748b07║莫更別生頭角。
J26nB187_p0748b08║為某茶菴募修殿，兼造毗盧佛疏。
J26nB187_p0748b09║體用兼攝，寶王剎現一豪端；理事圓融，毗盧師出三
J26nB187_p0748b10║叉口。是知華藏界處處圓成，灼然丈六身人人本具。
J26nB187_p0748b11║不蓄一粒米，通衢接待，十方水赴雲奔。打開布袋頭，
J26nB187_p0748b12║路口等人，一任肩摩踵接。甑滿金牛飯，那問南往北
J26nB187_p0748b13║來？甌注趙州茶，不管冬行夏令。樹本既茂，何愁華果
J26nB187_p0748b14║不繁？植福有基，不患大功無主。會見瓊樓玉殿，幻成
J26nB187_p0748b15║十字街頭，不昧正體毗盧，捧出當陽面目，拳開別者，
J26nB187_p0748b16║眼具同人。
J26nB187_p0748b17║
J26nB187_p0748b18║
J26nB187_p0748b19║
J26nB187_p0748b20║天岸昇禪師語錄卷第二十終