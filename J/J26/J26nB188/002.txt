J26nB188_p0755b01║入就瑞白禪師語錄卷之二
J26nB188_p0755b02║明住天台護國寺嗣法門人寂蘊編
J26nB188_p0755b03║上堂
J26nB188_p0755b04║唐孝廉祈遠居士請師烏鎮圓義庵上堂，師陞座云：
J26nB188_p0755b05║靈機未動，十方剎海冷沉沉；智境纔彰，覿面當陽明
J26nB188_p0755b06║歷歷。寸絲不挂，何妨戒定慧以薰修；不立一塵，豈礙
J26nB188_p0755b07║萬象森羅而依附孤迥，迥穿過鐵壁銀山峭巍巍，透
J26nB188_p0755b08║徹金輪水際。其大也，包括虛空；其細也，纖毫無間。坐
J26nB188_p0755b09║斷千差路，掃除凡聖名。若能直下承當，始信本來是
J26nB188_p0755b10║佛。遂豎拂云：會麼？蒼蒼弁嶽摩今古，新新花柳醉遊
J26nB188_p0755b11║人。下座問荅不錄。
J26nB188_p0755b12║蔣夫人壽誕，請上堂，師陞座云：蕩蕩和風，起寒塞之
J26nB188_p0755b13║柳眼；輝輝煦日，發枯稿之花心。蘭萼騁香機，桃李舒
J26nB188_p0755b14║豔質，韶光彌而六合滿，春色臨而宇宙新。添一紀而
J26nB188_p0755b15║萬紀同庚，增一福而百福齊舉。正恁麼時，且道是何
J26nB188_p0755b16║人分上事？良久，云：十二朱門添吉慶，三千玉閣靄祥
J26nB188_p0755b17║雲。下座。問荅不錄。
J26nB188_p0755b18║長興孫夫人壽誕請上堂。師陞座云。金籠放鵲。願壽
J26nB188_p0755b19║命之龜年。畫像呈詩。祝永齡于鶴筭。誦經禮懺宿業
J26nB188_p0755b20║頓爾冰清供聖齋天福壽。綿然滄海。同虛空之不老。
J26nB188_p0755b21║等松柏以長青。若能當下知歸。方知定有餘慶。會麼。
J26nB188_p0755b22║權將日月為天眼。指出須彌作壽山。今日長興孫夫
J26nB188_p0755b23║人天命之年。入山禮懺飯僧。更請山僧說法以延福
J26nB188_p0755b24║壽。雖然須知福壽之根本始得。遂豎拂云。若向這裏
J26nB188_p0755b25║會得。則過去無量劫。無量劫生日。秪是這個。今日生
J26nB188_p0755b26║辰也秪是這個未來無量劫。無量劫生日也秪是這
J26nB188_p0755b27║個。會麼。如此會得。須知更有向上一竅在。作麼生是
J26nB188_p0755b28║向上一竅。良久云。白雲淡蕩西風急。刺破髑髏阿個
J26nB188_p0755b29║知。僧問。諷經延壽即不問。臥月眠雲時如何。師云。刺
J26nB188_p0755b30║破你腦殼。進云。黃金殿上金鳳舞。白玉階前玉雞鳴。
J26nB188_p0755c01║師云。非汝境界。僧拜師下座。
J26nB188_p0755c02║崇禎六年九月二十二日，紹興府眾鄉紳胡冏卿、璞
J26nB188_p0755c03║菴陶少府石、梁劉納言、念臺董寶卿、皇庭徐兵、憲檀、
J26nB188_p0755c04║燕王制、憲、峨雲、丁宮坊、歐石、邢天部、淇瞻、倪侍御、三
J26nB188_p0755c05║闌余殿撰、武貞孝廉、史汝諧、凌二鉉及眾文學居士
J26nB188_p0755c06║等，自弁山請師於蕺山戒珠寺開堂。師陞座，拈香云：
J26nB188_p0755c07║此一瓣香，秉三皇之敕令，行五帝之仁風，四海尊崇，
J26nB188_p0755c08║萬邦仰望，奉為今上
J26nB188_p0755c09║皇帝聖壽萬歲！萬歲！萬萬歲！又拈云：此一瓣香，稟忠孝
J26nB188_p0755c10║以生成，統三綱而和暢，奉為現前大護、法胡董劉徐
J26nB188_p0755c11║陶、王丁、邢倪余等一班宰官洎居士檀越等，伏願道
J26nB188_p0755c12║德與聖德同修，君命共至命齊布。又拈云：此一瓣香，
J26nB188_p0755c13║出自摩竭，提國長在，弁嶽峰頭，三玄三要以薰修，五
J26nB188_p0755c14║位君臣而建立，爇向爐中，端伸供養，顯聖堂上圓寂
J26nB188_p0755c15║先師，湛然澄大和尚，用酬法乳之恩。遂斂衣就座，白
J26nB188_p0755c16║槌竟，師云：若論第一義，五目不能觀，六通豈可及？諸
J26nB188_p0755c17║佛不到處，難話祖師機。實相本無名，言論難開口。直
J26nB188_p0755c18║得心思淨，盡萬行空；餘一段靈光，處處顯露。明明不
J26nB188_p0755c19║昧，寂寂無私，本自現成，阿誰無分？遂豎拂云：會麼？泥
J26nB188_p0755c20║牛撞倒須彌頂，木馬嘶乾四海雲。西堂孤崖問云：越
J26nB188_p0755c21║地雙獅吼，龍象盡交參，威振大千句，當陽請舉宣。師
J26nB188_p0755c22║云：金花遍界新。進云：滿盤都托出，誰是知恩者？師云：
J26nB188_p0755c23║寶劍贈與烈士。進云：恁麼則恩歸有地。師云：阿誰無
J26nB188_p0755c24║分？進云：今日人天交集會，騰騰瑞氣滿精藍。師云：且
J26nB188_p0755c25║喜天下太平堂禮拜。僧問：諸佛不到處，難話祖師機，
J26nB188_p0755c26║祖師機即不問，如何是諸佛不到處？師云：黑漆漆。進
J26nB188_p0755c27║云：恁麼則越州石鼓驚天地，引得泥牛就地來。師云：
J26nB188_p0755c28║烏龜飛上天。僧拜師，下座。
J26nB188_p0755c29║上堂。金烏乍起，紫氣騰騰，玉兔高懸，寒光淡蕩，蕺山
J26nB188_p0755c30║亭上，物色鮮明，如來藏中，境界殊勝。直示臨濟三玄
J26nB188_p0756a01║三要，發明洞上五位正偏，父子功齊，君臣道合，功位
J26nB188_p0756a02║全彰則且置，功位俱隱一句作麼生道？良久，云：泥牛
J26nB188_p0756a03║踏翻潭底月，木馬嘶風透碧霄。僧問：三玄三要即不
J26nB188_p0756a04║問，五位君臣事若何？師云：爐中香裊裊。進云：如何是
J26nB188_p0756a05║正中偏？師云：石女夜不眠。進云：如何是偏中正？師云：
J26nB188_p0756a06║秋到樹頭赤。進云：如何是正中來？師云：泥牛上五台。
J26nB188_p0756a07║進云：如何是兼中至？師云：黃葉頗相似。進云：如何是
J26nB188_p0756a08║兼中到？師云：踏破波底月。進云：恁麼則父子功齊，君
J26nB188_p0756a09║臣道合。師云：閒言語。僧拜。又僧問：獅王哮吼蕺峰前，
J26nB188_p0756a10║獅子增威異獸潛，是甚麼時候？師云：日輪當午。僧拂
J26nB188_p0756a11║具。云：恁麼則露爪張牙去也。師云：看箭！僧呵呵，遂拜。
J26nB188_p0756a12║師云：頭落也不知。便下座。
J26nB188_p0756a13║上堂。秦山卓爍，鑑湖寥廓，爐峰岋崿會稽咭咶。昨夜
J26nB188_p0756a14║一陣西風起，滿山黃葉盡零落。會麼？須彌𨁝跳三千
J26nB188_p0756a15║界，磉礅花開百億春。下座。
J26nB188_p0756a16║上堂。生而無生，千紅萬紫，爭奇巧滅而不滅，滿林黃
J26nB188_p0756a17║葉盡消磨。遂豎拂云：且看山僧拂子，還是生耶？滅耶？
J26nB188_p0756a18║來耶？去耶？有耶？無耶？常耶？斷耶？會麼？石女驚殘夢，木
J26nB188_p0756a19║人解唱歌。今日是躍雲禪師四七之辰，其徒自得設
J26nB188_p0756a20║齋，請山僧陞座說法，以此般若功德增崇品位，莊嚴
J26nB188_p0756a21║報上。且道薦拔一句作麼生道？良久，云：秦望青松古，
J26nB188_p0756a22║戒珠蕺花香。僧問：生不曾來，死不曾去，為甚麼又有
J26nB188_p0756a23║生方之說？師云：黃花遍地開。進云：即今彌陀又在甚
J26nB188_p0756a24║麼處？師云：七寶池中光燦爛。僧合掌云：恁麼聻？師云：
J26nB188_p0756a25║未夢見在。進云：作甚麼便得高超去也？師云：秦望山
J26nB188_p0756a26║頭雲。僧拜。又僧問：彩雲生滅即不問，即今立處請指
J26nB188_p0756a27║示。師云：鑑湖波底月無形。進云：恁麼泥牛踏破峰頭
J26nB188_p0756a28║月，脫體全彰海底眠。師曰：浴鵝池上放光明。進云：幸
J26nB188_p0756a29║到源頭清徹處，漚生漚滅水無痕。師云：你不知去處
J26nB188_p0756a30║在。僧拜師下座。
J26nB188_p0756b01║上堂。萬象森羅盡說法。露柱燈籠常咭咶。諸人何故
J26nB188_p0756b02║不自知。更用山僧來叨呾。不叨呾爬下眠床。穿著襪。
J26nB188_p0756b03║遂豎拂云。文殊菩薩現普現色身三昧。鑽入你諸人
J26nB188_p0756b04║眼睛裏去也。會麼。良久云。滿林黃葉地鋪錦。朔風炭
J26nB188_p0756b05║冷水成冰。僧問。金鎖玄關即不問。慧鏡閣中是何人
J26nB188_p0756b06║所居。師云。烏龜飛上天。進云。恁麼則不必猜疑去也。
J26nB188_p0756b07║師云。阿誰無分。僧作插香勢云。還許學人恁麼相見
J26nB188_p0756b08║否。師云。不許。僧拂坐具云。不恁麼去也。師云。放汝三
J26nB188_p0756b09║十棒。擊香臺下座。
J26nB188_p0756b10║上堂。本來恒寂寂。施為動作遍乾坤。用處常空空見
J26nB188_p0756b11║色。聞聲沒半點。沒半點處。萬別同途。遍乾坤時千差
J26nB188_p0756b12║一致。空中鳥跡。水底魚蹤。且道是甚麼人境界。孤猿
J26nB188_p0756b13║叫落三更月。野鳥啼開四季花。今日是星樓祝居士。
J26nB188_p0756b14║為薦令先君設齋。請山僧陞座說法。以此功德追薦
J26nB188_p0756b15║見泉。處士莊嚴報境。大眾。且道。見泉處士即今在。甚
J26nB188_p0756b16║麼處安身立命。良久云。蓬萊三島神仙住。九品蓮臺
J26nB188_p0756b17║佛祖行。僧問。世尊道。迷悟生死了不可得。即今見泉
J26nB188_p0756b18║處士生耶死耶。師云。雲鎖長空日。不見僧呈具。云。若
J26nB188_p0756b19║於個中能領略。朝生暮死不相關。師云。三十棒。僧拜
J26nB188_p0756b20║云。謝師荅話。師下座。
J26nB188_p0756b21║上堂。孤圓活潑。人間天上。盡該羅廓徹靈明。十方三
J26nB188_p0756b22║世總無隔。四聖六凡等有。青紅赤白無依心佛生。從
J26nB188_p0756b23║來一體儒。釋道本自無差。若向這裏承當。直下現成
J26nB188_p0756b24║受用。遂豎拂云。會麼。良久云。白雲常自來青嶂。明月
J26nB188_p0756b25║何曾離碧天。僧問。儒釋道無差。為甚麼門庭各立。師
J26nB188_p0756b26║云。黃葉飄飄。進云。大有人不肯師。又作麼生方便。師
J26nB188_p0756b27║云。朔風自凜凜。進云。恁麼則一輪杲日無違背。團團
J26nB188_p0756b28║水月影難分。便拜。師曰。正好著力。又僧問。長空雲散
J26nB188_p0756b29║現杲日。大海波澄露錦鱗。正當恁麼時如何。師云。凍
J26nB188_p0756b30║斷五雲溪。進云。便恁麼去。又作麼生。師云。三江潮頭
J26nB188_p0756c01║息。進云。還有向上事也無。師云有。進云。如何是向上
J26nB188_p0756c02║事。師云。蕺山亭𨁝跳。僧拜師下座。
J26nB188_p0756c03║上堂。豎拂云。聞聲悟道。見色明心。蕺山亭𨁝跳上三
J26nB188_p0756c04║十三天。撞破天王腦殼。東海龍王鮮血迸流。天下覓
J26nB188_p0756c05║醫人。將閻羅王腳跟一艾爝。大唐天子通身慶快會
J26nB188_p0756c06║麼。今日是俞居士。同令堂及眾夫人設齋。請山僧陞
J26nB188_p0756c07║座說法。為大眾結般若緣。且道如何是般若。良久云。
J26nB188_p0756c08║黃牛頭上兩個角。草鞋肚裏四條觔。僧問。千尺寒松
J26nB188_p0756c09║秀。金鸞石鳳啼。是何意旨。師云。石傘峰頭傳消息。進
J26nB188_p0756c10║云。是阿誰的境界。師云。五雲溪畔長冰花。僧拜（師下座）。
J26nB188_p0756c11║上堂。飄零黃葉，傳古佛之家風；游衍行雲，顯當人之
J26nB188_p0756c12║面目。稽山寂寂，西來，大意全彰；爐嶽巍巍，列祖真機
J26nB188_p0756c13║獨露。戒珠閃爍，慧鏡常明。一道神光，貫徹今古。會麼？
J26nB188_p0756c14║覓火和煙得，擔泉帶月歸。今日是邢吉先居士設齋，
J26nB188_p0756c15║為山僧慶誕，請陞座說法。為大眾結般若緣，即此以
J26nB188_p0756c16║祈居士智門了辦，道果圓成。大眾且道圓成一句作
J26nB188_p0756c17║麼生舉揚？良久，云：轉功就位琴堂冷，退位朝君古殿
J26nB188_p0756c18║寒。便下座。
J26nB188_p0756c19║解制上堂。把住也，結定布袋口封住拄杖頭，鐵壁銀
J26nB188_p0756c20║山，鳥不飛度，直至三江浪，息大地波沉；放行也，陽和
J26nB188_p0756c21║氣轉，遍界春回，直得枯木生花，冰河發焰。正當恁麼
J26nB188_p0756c22║時，還放行好？把住好。良久，云：且隨老木同寒瘠，將逐
J26nB188_p0756c23║春風入燒瘢。莫有逞驢唇馬嘴者出來吃棒。僧問：把
J26nB188_p0756c24║住放行即不問，當體無依事若何？師云：今朝臘月八。
J26nB188_p0756c25║僧拂袖云：恁麼無掛礙，隨處逞風流。師云：三十棒。進
J26nB188_p0756c26║云：凍雲飛盡孤輪迥，徹底無私遍界輝。師豎拂云：跳
J26nB188_p0756c27║不出這一重。僧喝禮拜，師呵呵大笑，下座。
J26nB188_p0756c28║上堂。湖城錢夫人設齋，請師陞座，云：三春已過韶華
J26nB188_p0756c29║老，李白桃紅何處討？菜花滿地黃如金，燕子梁間指
J26nB188_p0756c30║示人。遂豎拂云：會麼？於此會得，頭頭釋迦出世；於此
J26nB188_p0757a01║不會，步步彌勒下生。良久，云：鳥啼花發笑雲興宇宙
J26nB188_p0757a02║清今日是湖城錢開府老夫人及眾比丘尼送法衣
J26nB188_p0757a03║上山，設齋修福。延生請山僧陞座，為眾結般若緣。且
J26nB188_p0757a04║道般若一句如何舉揚？夏初日漸暖，行人盡解襟。後
J26nB188_p0757a05║堂素朴問：高提祖印最上一乘，弘範毘尼，一乘最上。
J26nB188_p0757a06║今日和尚二法並談施主，功德還有邊際也無？師云：
J26nB188_p0757a07║弁石播苔痕。進云：青龍峰頂獅子吼，百千群品證無
J26nB188_p0757a08║生。便禮拜。師云：非為分外。遂下座。
J26nB188_p0757a09║上堂。崇禎甲戌年十月望日。龍華結制。唐孝廉祈遠
J26nB188_p0757a10║居士。請師陞座。拈香畢乃云。世尊初成道日云。奇哉
J26nB188_p0757a11║眾生。皆具如來智慧德相。儒書亦云。在明明德康誥
J26nB188_p0757a12║曰。克明德太甲曰顧諟天之明命。昨夜青龍崗起舞。
J26nB188_p0757a13║花石澗𨁝跳。驚得獅子巖。向象王峰鼻孔裏藏身。直
J26nB188_p0757a14║得彌勒峰呵呵大笑。且道笑個甚麼。他道皆自明也。
J26nB188_p0757a15║皆自明也。會麼。晝午月明皎。夜半日輪紅。山僧一向
J26nB188_p0757a16║有病佛法。付在首座。杜絕人事。以盡殘喘清晨內外。
J26nB188_p0757a17║大眾誠心跪請。故不得已。乃陞此座。遂豎拂云。若向
J26nB188_p0757a18║這裏會得。則現現成成個個具足。其或未然。可將個
J26nB188_p0757a19║本參話頭。頓在目前。念茲在茲。如雞抱卵。如貓捕鼠。
J26nB188_p0757a20║打成一片。情境俱亡。見色時不知色。聞聲時不知聲。
J26nB188_p0757a21║忽爾觸著㘞地一聲。始知成佛。其來舊矣。更有末後
J26nB188_p0757a22║句。舉似大眾。一月印千江。千江同一月。於斯會得時。
J26nB188_p0757a23║烏龜喚作鱉。西堂離言問云。不問洞上舊家風。請指
J26nB188_p0757a24║龍華新氣象。師云。寶珠池內水長流。進云。秪如凍雲
J26nB188_p0757a25║彌布。日月潛輝。又作麼生。師云。家家圍爐添白炭。進
J26nB188_p0757a26║云。恁麼則泥牛耕破龍崗脈。桃花依舊笑春風。師云。
J26nB188_p0757a27║未是龍華氣象在。堂一喝。師云。今日不打你堂。禮拜
J26nB188_p0757a28║歸位。僧問。陞堂即不問。捲席意旨如何。師揮一拂。進
J26nB188_p0757a29║云。朔風吹黃葉。明月下太湖。師云。非汝境界。僧禮拜。
J26nB188_p0757a30║師拈拂下座。
J26nB188_p0757b01║上堂。解制，嚴充涵，唐祈遠，嚴渟之沈仁叔丁子敬丁
J26nB188_p0757b02║逸群，姚聖錫王禹，南朱心印李明吾。暨眾居士等，請
J26nB188_p0757b03║師陞座，師豎拂云：會麼？一向把住，今日放行。其把住
J26nB188_p0757b04║也，山河失色。截斷眾流。波瀾不生。魚龍潛躍黑漆漆。
J26nB188_p0757b05║無聲無臭，六戶不通風。其放行也，幽蘭現瑞，百草排
J26nB188_p0757b06║芽。柳眼重新。乾坤增彩。明晃晃在前，在後宇宙咸光
J26nB188_p0757b07║輝。秪如放行把住，二俱不涉。諸公作麼生商量？良久，
J26nB188_p0757b08║云。石女慣吹無孔笛，木人善弄沒絲絃。今日一期圓
J26nB188_p0757b09║滿，莫有悟明自心者，出來與汝證據。僧問：來去主賓
J26nB188_p0757b10║即不問，五位功勳事若何？師云：木人慣弄無孔笛。進
J26nB188_p0757b11║云：如何是向？師云：且莫妄想。進云：如何是奉？師云：秪
J26nB188_p0757b12║要歸家。進云：如何是功？師云：鋤天掘地。進云：如何是
J26nB188_p0757b13║共功。師云：木人舞袖歸來晚。進云：如何是功功？師云：
J26nB188_p0757b14║石女謳歌罷戲場。進云：不涉功勳句，子再乞垂慈。師
J26nB188_p0757b15║一喝。僧禮拜云：古風來鷲嶺，今日始重光。師云：閒言
J26nB188_p0757b16║語。又僧問：正當解制即不問，放下一句事如何？師云：
J26nB188_p0757b17║橫肩拄杖。進云：虛空昨夜傳消息，驚動垂楊兩岸搖。
J26nB188_p0757b18║師云：切莫東逴西逴。僧禮拜。又僧問：滴水滴凍即不
J26nB188_p0757b19║問，大地回春事若何？師云：處處山花粧得巧。進云：恁
J26nB188_p0757b20║麼則蕩蕩東風若管絃，驚醒多人開夢眼。師云：十字
J26nB188_p0757b21║街頭一任東逴西逴。僧禮拜。師下座。
J26nB188_p0757b22║崇禎八年乙亥八月，師從天台回、龍華孟冬望日，結
J26nB188_p0757b23║制請上堂。師登座拈香畢，乃云。經之綸禪和，邀同眾
J26nB188_p0757b24║上座請病朽陞堂舉揚這一個。豎拂云。會麼？覿面無
J26nB188_p0757b25║向背。當處絕遮攔。無向背處嚴密不通風絕遮攔時
J26nB188_p0757b26║行藏難著眼為萬物之本。作生佛之基。三際凝然十
J26nB188_p0757b27║方不隔。要用便用棒喝交馳。明妙旨要歇便歇。寂然
J26nB188_p0757b28║無語。顯單傳正偏兼帶則且置。秪如不涉離微一句
J26nB188_p0757b29║作麼生。舉。良久云。象騎鐵馬行宇宙，烏龜騎鶴上崑
J26nB188_p0757b30║崙。首座歷然。舉坐具云。這個是無向背底。如何是絕
J26nB188_p0757c01║遮攔句。師云。寒風颼颼。進云：是甚麼人境界？師云。無
J26nB188_p0757c02║鼻孔長老。進云。不涉離微，請師再舉。師云。三冬無暖
J26nB188_p0757c03║氣。進云。恁麼則九夏雪花飛。師云。未是時節在。座禮
J26nB188_p0757c04║拜。歸眾。知客問云。人天交集。選佛場開。覿面相呈，請
J26nB188_p0757c05║師的的。師云。弁山𨁝跳。進云。久知個裏無多子。竿木
J26nB188_p0757c06║隨身任縱橫。師云：花石澗邊行藏好。進云：不是特來
J26nB188_p0757c07║陳舊話，秪因舉起又重新。師云：再犯不容。進云：莫將
J26nB188_p0757c08║鶴唳喚作鶯啼。師云：錯。客禮拜。又僧問：結卻布袋口，
J26nB188_p0757c09║封住拄杖頭，正當甚麼時候？師云：冰厚三尺。進云：還
J26nB188_p0757c10║許傍通一線麼？師云：不許。進云：與麼則即今結制去
J26nB188_p0757c11║也。師云：相逄莫出手。僧禮拜。又僧問云：大開爐鞴，鑄
J26nB188_p0757c12║聖鎔凡，即今凡聖交參，請師妙手。師云：個個鼻孔遼
J26nB188_p0757c13║天，人人腳跟點地。進云：倘遇無面目漢，和尚又作麼
J26nB188_p0757c14║生款待？師云：三十棒。僧拜，師拈拂，下座。
J26nB188_p0757c15║祈遠唐居士薦妹請上堂，師陞座云：西風乍起，千林
J26nB188_p0757c16║落葉盡歸根；玉露纔臨，萬派清流回源早。既爾轉功
J26nB188_p0757c17║就位，全在得力兒孫。若乃借位明功，須知父祖不出
J26nB188_p0757c18║父慈。子孝嚴嚴密室不通風，君敬臣忠，巍巍寶殿排
J26nB188_p0757c19║班早，直須正偏不立手足情忘，一道虛明，觸途宛爾。
J26nB188_p0757c20║會麼？今是金門唐氏，法名大貞，頓捨塵勞，頃趨寶所。
J26nB188_p0757c21║棄娑婆如涕唾，取極樂如上乘，親覲彌陀，記授蓮品。
J26nB188_p0757c22║茲今五七之辰，乃兄祈遠居士入山飯僧，請山野陞
J26nB188_p0757c23║座說法薦拔唐氏大貞，增崇福智。大眾且道。作麼生
J26nB188_p0757c24║是薦拔一句？良久，云：寒潭月落泥牛吼，大野雲乾木
J26nB188_p0757c25║馬嘶。僧問：大圓鏡中本無來去，即今亡者向甚麼處
J26nB188_p0757c26║安身立命？師云：秋色沉沉。僧禮拜云：出沒終不離乾
J26nB188_p0757c27║坤。師云：寒光蕩蕩。便下座。
J26nB188_p0757c28║季玉嚴居士同令堂太夫人請上堂，師登座云：子湖
J26nB188_p0757c29║狗子飲盡趙州茶，南泉貓兒喫卻乾屎橛。嘉州大象
J26nB188_p0757c30║恨不伸，陝府鐵牛淚成血。木馬嘶風秋色老，石虎頻
J26nB188_p0758a01║吞波底月。報君知得不得，居士今能知時節，嚴太夫
J26nB188_p0758a02║人亦歡悅。大眾！且道如何是那一節？良久，云：象王鼻
J26nB188_p0758a03║頭長，波斯面孔黑。季玉居士出問：古云：我若一向舉
J26nB188_p0758a04║揚宗乘，則法堂前草深一丈。未審今日弁山草深多
J26nB188_p0758a05║少？師云：三長兩短。士轉身顧視一拜。師云：恁麼則露
J26nB188_p0758a06║裸裸地。進云：草枯鷹眼疾。師云：只恐不知春。進云：和
J26nB188_p0758a07║尚快下座。師云：秋色滿庭。進云：雪盡馬蹄輕。師拂拂
J26nB188_p0758a08║顧眾，下座。
J26nB188_p0758a09║雲門先和尚九周年上堂，師陞座云：先師自丙寅年
J26nB188_p0758a10║臘月初四日去世，遂屈指云：丁卯年、臘月一、周年、戊
J26nB188_p0758a11║辰巳巳、庚午辛未、壬申癸酉、甲戌乙亥，卻有九周年
J26nB188_p0758a12║也。雖去世九年，元不曾離。今日雖不離今日，卻又去
J26nB188_p0758a13║世九周年。且作麼生話會？若也未會，病朽為汝舉揚，
J26nB188_p0758a14║正偏五位，以報先師恩德。遂喝一喝，云：病朽未出，法
J26nB188_p0758a15║堂元無此一喝。既登此座，方有此一喝。是正中偏也。
J26nB188_p0758a16║即此一喝，當處寂然，是偏中正也。即此一喝不帶名
J26nB188_p0758a17║言，是正中來也。今對諸人有此一喝，你等諸人因此
J26nB188_p0758a18║一喝，得知本有是兼中至也。我此一喝，聖凡情盡，能
J26nB188_p0758a19║所兩忘，妙盡有無，是兼中到也。以濟宗論之，正中偏，
J26nB188_p0758a20║奪人也；遍中正，奪境也；正中來，人境俱奪也；兼中至，
J26nB188_p0758a21║人境俱不奪也。兼中到，即玄要妙旨也。以雲門宗論
J26nB188_p0758a22║之，即此一喝應彼來機，謂之函蓋相應句。即此一喝
J26nB188_p0758a23║凡聖掃除，絕彼知解，謂之截斷眾流句。即此一喝問
J26nB188_p0758a24║事荅事，問理荅理，謂之隨波逐浪句，以溈仰宗論之，
J26nB188_p0758a25║即此一喝直顯大月輪三昧，謂之圓相。即此一喝，示
J26nB188_p0758a26║向上一機，謂之暗機。即此一喝元從自心流出，謂之
J26nB188_p0758a27║意語。即此一喝，見者聞者默默知歸，謂之默謂，即此
J26nB188_p0758a28║一喝無量妙義一時收盡，謂之義海。即此一喝四十
J26nB188_p0758a29║二字，母及世間文字無不統攝，謂之字海。以法眼宗
J26nB188_p0758a30║論之，即此一喝直示一真法界，謂之總。即此一喝有
J26nB188_p0758b01║炤有用，有收有放，有賞有罰，謂之別。雖縱奪賞罰之
J26nB188_p0758b02║別，總歸一心，謂之同。雖同一心，縱不是奪，賞不是罰，
J26nB188_p0758b03║謂之異，雖賞罰收放之異，咸成一個自己，謂之成。雖
J26nB188_p0758b04║成一體，不妨殺活縱奪，各住本位，謂之壞，非惟一喝
J26nB188_p0758b05║如然。至于一棒一拂，一句一字，乃至揚眉瞬目，折旋
J26nB188_p0758b06║俯仰，莫不皆然。諸方野狐禪以達磨對梁王，實無功
J26nB188_p0758b07║德一語，謂之濟宗，以人天小杲一語，謂之洞宗；又有
J26nB188_p0758b08║一等以棒喝謂應酬虛套，盡屬支離邪解故病朽。發
J26nB188_p0758b09║明此旨，勿使後學蹈於邪坑。復喝一喝，云：且道此一
J26nB188_p0758b10║喝是正耶？偏耶？人耶？境耶？三句耶？圓相耶？六義耶？若
J26nB188_p0758b11║簡點得出，則參學事畢；其或未然，可到先師座前觸
J26nB188_p0758b12║禮三拜，先師為汝說破。首座出問：和尚未出方丈先，
J26nB188_p0758b13║雲門及五家宗旨宛然，至于陞堂就座，也是畫蛇添
J26nB188_p0758b14║足。未審和尚以為何如？師云：猿抱子歸青嶂後，鳥啣
J26nB188_p0758b15║花過碧巖前。進云：與麼則十方原不隔，今古一毫端。
J26nB188_p0758b16║師云：峰巒挺秀，鶴不停機。進云：有意氣時添意氣，得
J26nB188_p0758b17║風流處且風流。師云：未許話會在。座禮拜歸位。僧問：
J26nB188_p0758b18║長空日落峰含翠老樹，雲凝塔影閒。正當恁麼時，雲
J26nB188_p0758b19║門和尚還應供否？師云：冰河燄燄。進云：與麼則銀浪
J26nB188_p0758b20║湧山頭。師云：雪花片片。進云：一自優曇開越嶺，至今
J26nB188_p0758b21║清味徹苕溪。師云：切莫妄生節目。僧禮拜。僧問：五家
J26nB188_p0758b22║門庭蒙師指，雲門大師面目在甚麼處？師云：描不成，
J26nB188_p0758b23║畫不就。進云：南北山頭雲，寶珠池內月又作麼生？師
J26nB188_p0758b24║云：還許話會麼？僧禮拜云：謝師荅話。師云：未許話會
J26nB188_p0758b25║在。便下座。
J26nB188_p0758b26║解制。祈遠唐居士設齋請上堂，師登座云：巍巍煦日
J26nB188_p0758b27║添心色，蕩蕩和風起見塵。如此句中玄會了，依然墮
J26nB188_p0758b28║在冷冰冰。直須恁麼中不恁麼，不恁麼中卻恁麼。恁
J26nB188_p0758b29║麼中不恁麼。解制何妨。結制不恁麼中。卻恁麼把住。
J26nB188_p0758b30║豈礙放行。正是太陽門下。日日三秋。明月堂前時時
J26nB188_p0758c01║九夏。秪如功位俱隱一句作麼生道。良久云。鐵馬空
J26nB188_p0758c02║中吞皓月。泥牛生得一雙寅。僧問。三月安居徒自縛。
J26nB188_p0758c03║請師為眾施寥廓。師云。拄杖橫挑撥亂雲。進云。縱橫
J26nB188_p0758c04║一任天涯外。闤闠山林色色新。師云。眠牛嶺下且安
J26nB188_p0758c05║身。進云。瀑落聲沉鳥。雲飛勢斷峰。師云。遊人獨自逞
J26nB188_p0758c06║風流。進云。風流久操胡笳調。今日龍華值子期。師云。
J26nB188_p0758c07║且莫草草。僧禮拜。又僧問。一鑑無私輝宇宙。晴空萬
J26nB188_p0758c08║古絕瑕痕。正當與麼時。是解耶結耶。師云。桃紅柳綠。
J26nB188_p0758c09║進云。恁麼則一眾霑恩有地。師云。橫擔拄杖。僧拂坐
J26nB188_p0758c10║具云。便獨步去也。師云。草履破雲行。又僧問。把定重
J26nB188_p0758c11║關即不問。放開一線意何如。師云。緊峭草鞋一任𨁝
J26nB188_p0758c12║跳。進云。秪如風行草偃。水到渠成。又作麼生。師云。衲
J26nB188_p0758c13║僧躋躋登堂後。檀越巍巍送供來。進云。與麼則雲移
J26nB188_p0758c14║出谷渾無礙。月臨滄海任縱橫。師便打。僧拜。師下座。
J26nB188_p0758c15║唐祈遠居士至室中。問。如何是參禪得力處。師云。頭
J26nB188_p0758c16║頭上了。曰如何是參禪險難處。師云。切莫妄思量。曰。
J26nB188_p0758c17║如何是參禪受用處。師云。全體絕遮攔。曰起滅不停
J26nB188_p0758c18║時如何。師云。不是別人家裏物。曰熟處難忘時如何。
J26nB188_p0758c19║師云。好個消息。曰風恬浪靜時如何。師云。全家安樂。
J26nB188_p0758c20║曰鐵壁銀山時如何。師云。莫向這裏躲根。曰一念無
J26nB188_p0758c21║私時如何。師云。正好喫棒。士禮拜而退。
J26nB188_p0758c22║崇禎十年丁丑四月八日，江西南雲山慧燈寺說戒
J26nB188_p0758c23║上堂，師云：南徑荒涼，特為舉揚。慧燈燄燄，祖印重光。
J26nB188_p0758c24║大明春色至萬物盡芬芳。南雲遍覆娑婆界，一片風
J26nB188_p0758c25║光滿上岡。於此會得，釋迦降生皆覿面。於此不會，依
J26nB188_p0758c26║舊薰風度短墻。會麼？如或未知，且聽受戒。
J26nB188_p0758c27║
J26nB188_p0758c28║
J26nB188_p0758c29║
J26nB188_p0758c30║入就瑞白禪師語錄卷之二終