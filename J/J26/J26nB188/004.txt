J26nB188_p0762c01║入就瑞白禪師語錄卷之四
J26nB188_p0762c02║明住天台護國寺嗣法門人寂蘊編
J26nB188_p0762c03║茶話
J26nB188_p0762c04║住雲門，結制普茶。師云：「今朝九月九，個個咸知有。芙
J26nB188_p0762c05║蓉開口笑，黃花盡稽首。石女舂餈糕，木人捧盤走。愛
J26nB188_p0762c06║喫趙州茶，不飲曹山酒。且道如何是趙州茶？滿酌淺
J26nB188_p0762c07║斟皆具足，何須山野再來傾？」僧問：「如何是結制？」師云：
J26nB188_p0762c08║「歸單去。」進云：「如何是解制？」師云：「今日不向你道。」進云：
J26nB188_p0762c09║「如何是不結不解的意？」師云：「汝非其人。」進云：「還有向
J26nB188_p0762c10║上事也無？」師云：「無。」僧云：「為甚麼無？」師云：「雲門結制。」僧
J26nB188_p0762c11║禮拜。
J26nB188_p0762c12║茶話。「選佛場中明聖智，紅爐鞴裏煆真金，妄昏從此
J26nB188_p0762c13║無逃避，管取凡心即祖心。眾兄弟！各人將從前所有
J26nB188_p0762c14║貪嗔癡愛、無明煩惱、禪道佛法、昏沉妄想、聖情凡見、
J26nB188_p0762c15║真如佛性、菩提涅槃，一收收來，放在大爐鞴中，然後
J26nB188_p0762c16║架起智慧火一燒，燒教無有起處、無有滅處，無有來
J26nB188_p0762c17║處、無有去處，無有聖凡魔佛、邪正是非、淨穢好惡，到
J26nB188_p0762c18║與麼時，豈不是凡心即祖心耶？雖然如是，若是祖師
J26nB188_p0762c19║向上一竅，未夢見在。且道如何是祖師向上竅？」良久
J26nB188_p0762c20║云：「日來石傘峰頭白，水出昌源波浪清。」
J26nB188_p0762c21║茶話。「一個話頭牢把持，綿綿密密莫尋思。努力今生
J26nB188_p0762c22║了卻去，休待當來彌勒時。眾兄弟！三七排遣已畢，明
J26nB188_p0762c23║日四七坐香起頭。三七日中所做工夫相應麼？話頭
J26nB188_p0762c24║純熟麼？妄想平貼麼？昏沉輕清麼？可通個消息來。若
J26nB188_p0762c25║全無得力，可再發大志，精進中更加精進、勇猛中更
J26nB188_p0762c26║加勇猛，將一個話頭一扣扣住，如無始以來冤家相
J26nB188_p0762c27║遇一般，與他一滾滾作一團，內不放出、外不放入，茶
J26nB188_p0762c28║裏飯裏、眼裏夢裏、行住坐臥裏，不可絲毫放捨。直得
J26nB188_p0762c29║東西不辨、南北不分，觸境逢緣，㘞地一聲，始知成佛
J26nB188_p0762c30║其來舊矣。還識舊時佛麼？金風飄落盡，古榦赤條條。」
J26nB188_p0763a01║僧問：「一葉不留時如何？」師云：「古榦赤條條。」僧禮拜，師
J26nB188_p0763a02║便打。
J26nB188_p0763a03║茶話。「一迷大覺性，六道受沉淪，妄想能消滅，當處即
J26nB188_p0763a04║天真。所以世尊初成正覺之時，嘆曰：『奇哉！眾生皆具
J26nB188_p0763a05║如來智慧德相，良繇妄想執著而不證得。』誠哉斯言。
J26nB188_p0763a06║眾生執有是妄想，人天執十善因果是妄想，聲聞執
J26nB188_p0763a07║偏空是妄想，緣覺觀生滅因緣而證果是妄想，事度
J26nB188_p0763a08║菩薩執六度萬行是妄想，大乘菩薩去二邊存中道
J26nB188_p0763a09║是妄想，乃至等妙有微細所知亦是妄想。即今堂中
J26nB188_p0763a10║高標聖境、希圖妙悟是妄想。或妄認識神者、或撥波
J26nB188_p0763a11║求水者、或沉空滯寂者、或遏捺妄心者，總不出妄想。
J26nB188_p0763a12║若是丈夫漢，一念看破一齊放下，當處是一尊天真
J26nB188_p0763a13║佛也。三祖云：『虛明目炤，不勞心力。非思量處，識情難
J26nB188_p0763a14║測。』到此地位，權且引汝入門，要汝知有。若是祖師門
J26nB188_p0763a15║下，正好買草鞋行腳，正好來山僧手裏喫棒。何故？須
J26nB188_p0763a16║知有向上一著子在。且道如何是向上一著子？」良久
J26nB188_p0763a17║云：「湛水無龍隱，枯木有花開。」僧問：「如何是向上一竅？」
J26nB188_p0763a18║師云：「向下會取。」僧云：「還許學人知也無？」師云：「不許。」僧
J26nB188_p0763a19║云：「為甚麼不許？」師云：「為你不通向上竅。」僧禮拜。師云：
J26nB188_p0763a20║「果然。」又僧問：「瑞花今已現，瑞果幾時紅？」師云：「三冬日
J26nB188_p0763a21║色冷如冰。」進云：「還許學人偏眾去也無？」師云：「不許。」進
J26nB188_p0763a22║云：「為甚不許？」師云：「秪為人人有分。」進云：「花果已蒙師
J26nB188_p0763a23║指示，請師再露瑞根看。」師云：「一枝雪裏弄馨香。」僧禮
J26nB188_p0763a24║拜。又僧問：「正恁麼時，全身獨露，正體堂堂。獨露一句
J26nB188_p0763a25║即不問，正體堂堂事若何？」師云：「玉燭搖紅影。」進云：「轉
J26nB188_p0763a26║身後一句又如何？」師云：「石傘笑吟吟。」僧禮拜。
J26nB188_p0763a27║為了幻知賓住護珠庵茶話。「赤水有玄珠，人人須探
J26nB188_p0763a28║覓。離婁不可求。罔象偏能得。欲識護珠人，問取幻禪
J26nB188_p0763a29║客。大眾！護且不問，作麼生是珠？」良久云：「鑑湖多媚色，
J26nB188_p0763a30║長瀆有光生。」僧問：「如何是禪？」師云：「禪。」問：「如何是道？」師
J26nB188_p0763b01║云：「道。」問：「如何是父母未生前？」師云：「風生壁下寒。」僧以
J26nB188_p0763b02║手作插香勢云：「還許學人恁麼會否？」師云：「不許。」進云：
J26nB188_p0763b03║「零霞落野田。」師云：「莫被聲色轉。」僧禮拜。師云：「又恁（麼那）？」
J26nB188_p0763b04║茶話。「古云：『一入門來，先須知有，知有者，始可奉重。』作
J26nB188_p0763b05║麼生是奉重底事？莫是臣奉於君、子順於父麼？且喜
J26nB188_p0763b06║沒交涉。既不如是，畢竟作麼生？」良久云：「相逢盡道休
J26nB188_p0763b07║官好，林下何曾見一人？汝等眾人進堂已五十日了，
J26nB188_p0763b08║在禪堂中挨磨經行團團轉轉、七尺單前上上落落
J26nB188_p0763b09║事作麼生？秪如二六時中三餐茶飯，荳腐麵觔，青菜
J26nB188_p0763b10║蘿蔔，廢了常住多少油醬青菜荳腐即不問你，各人
J26nB188_p0763b11║向蘿蔔頭上道取一句來。若道得，皇恩佛恩、檀越之
J26nB188_p0763b12║恩一時酬畢；若道不得，他日見閻羅老子喫鐵棒有
J26nB188_p0763b13║日在。莫言不道。」時有僧問：「古人云：『不可以有心求，不
J26nB188_p0763b14║可以無心會，不可以語言造，不可以寂默通。』除此四
J26nB188_p0763b15║路，和尚如何接人？」師云：「鐵牛不怕獅子吼。」進云：「恁麼
J26nB188_p0763b16║則石傘峰前演摩訶。」師云：「如何是摩訶？」僧一喝，師便
J26nB188_p0763b17║打，僧禮拜。
J26nB188_p0763b18║茶話。「緊著程途再著鞭，草鞋更用把繩添，行到水窮
J26nB188_p0763b19║山盡處，大家齊和太平年。而今眾兄弟做工夫，必須
J26nB188_p0763b20║要透頂透底，徹頭徹尾，徹將去方好，不可半途而廢。
J26nB188_p0763b21║如人行路相似，但有路可上，更高人也行。直行到水
J26nB188_p0763b22║窮山盡，再跨一步，方有少分相應。亦如將軍上陣一
J26nB188_p0763b23║般，雖然捉其先鋒、擒其殿後。若餘黨未盡，待汝卸甲
J26nB188_p0763b24║停戈，賊兵復起，依舊喪身失命。必須破其窠窟，勦其
J26nB188_p0763b25║巢穴，滅其餘黨，然後為太平也。前半期排昏敵散去
J26nB188_p0763b26║其麤重，後半期有微細流注，必須以智慧炤破盡淨
J26nB188_p0763b27║無餘，方可心地太平。雖然如是，此乃功勳邊事，須知
J26nB188_p0763b28║更有不涉功勳坐見太平者。且如何是坐見太平底
J26nB188_p0763b29║事？」良久云：「虛寂六宮天下治，舜日輝輝炤大千。」僧問：
J26nB188_p0763b30║「月團前後總不問，正當月團時如何？」師云：「明朝十五
J26nB188_p0763c01║日。」進云：「意旨如何？」師云：「大眾普茶。」僧打圓相云：「還許
J26nB188_p0763c02║學人恁麼會否？」師云：「不許。」進云：「為甚不許？」師云：「正當
J26nB188_p0763c03║十五日。」僧禮拜。
J26nB188_p0763c04║茶話。「過去未來及現在，十方不隔一毫端，若人於此
J26nB188_p0763c05║能明了，歷歷分明珠走盤。今勸眾兄弟，先要明了自
J26nB188_p0763c06║己進堂時，是自己做工夫。到於今也是自己，明日出
J26nB188_p0763c07║堂時也是自己，從無始以來也是自己，威音王佛出
J26nB188_p0763c08║世時也是自己，乃至釋迦佛時也是自己，當來彌勒
J26nB188_p0763c09║佛時也是自己，直至師子佛時、婁至佛時也只是自
J26nB188_p0763c10║己，曾無第二人第二念。一身如是，多身如是，一世界
J26nB188_p0763c11║如是，多世界如是，乃至盡虛空所有世界，盡世界所
J26nB188_p0763c12║有眾生，莫不皆是自己。所以經云：『十世古今，始終不
J26nB188_p0763c13║離於當念；無邊剎海，自他不隔於毫端。』此之謂也。莫
J26nB188_p0763c14║有識自己者麼？出來呈似看。」時有僧問：「直指單傳即
J26nB188_p0763c15║不問，三藏殊文事若何？」師云：「白月印長江。」進云：「初機
J26nB188_p0763c16║難會，乞師下個注腳。」師云：「清波明透露。」僧禮拜。
J26nB188_p0763c17║解制茶話。「月鉤雲餌整常拋，湛水澄潭正寂寥，有時
J26nB188_p0763c18║浪裏吞鉤去，收捲絲綸意氣高。大眾！且道收綸捲釣
J26nB188_p0763c19║一句作麼生道？」良久云：「柳條橫串花籃裏，街坊高叫
J26nB188_p0763c20║賣新鮮。」僧問：「金鉤玉線將收挽，鯨鯢忽現事如何？」師
J26nB188_p0763c21║云：「虛空撒下漫天網，縱使英豪怎出頭。」僧云：「拿雲攫
J26nB188_p0763c22║霧去也。」師云：「霹靂一聲魂膽碎。」僧云：「三汲浪高魚化
J26nB188_p0763c23║龍，漁翁空捕夜江水。」師云：「已被柳條串卻。」
J26nB188_p0763c24║住延慶茶話。「十方同聚會，個個學無為。此是選佛場，
J26nB188_p0763c25║心空及第歸。今日選佛場開，十方同會。且道作麼生
J26nB188_p0763c26║是無為的事？秪如佛又如何選？」遂豎拂云：「白雲繚亂
J26nB188_p0763c27║舞，翠竹冷颼颼。」僧問：「碧油幢鼎建，祖令若何宣？」師云：
J26nB188_p0763c28║「秦望摩霄漢。」進云：「即今君臣道合、文武功齊，和尚又
J26nB188_p0763c29║如何闡揚？」師云：「溪水澄澄洗玉肌。」進云：「恁麼則闕裏
J26nB188_p0763c30║祥光包宇宙」。師云：「今日結制。」僧禮拜云：「林間瑞氣新。」
J26nB188_p0764a01║師云：「知恩者少。」
J26nB188_p0764a02║茶話。「應緣莫執，沉寂莫貪，風摩霄漢，月映寒潭，魔佛
J26nB188_p0764a03║齊收，總屬顢頇，有無不立，是非之端。畢竟如何？唵[口*籃]
J26nB188_p0764a04║唵[口*籃]。會麼？世事秋雲薄，人情露水長。」
J26nB188_p0764a05║茶話。「大道無形相，自心等虛空，證得自心時，無有是
J26nB188_p0764a06║非者。既無是非，則無生滅、無去來、無取捨、無凡聖、無
J26nB188_p0764a07║高下、無得失。如是則三教一理也、三觀一心也、三世
J26nB188_p0764a08║一時也、古今一念也、三德一智也、聖凡一體也、物我
J26nB188_p0764a09║一如也、僧俗一性也、五教一乘也。」遂豎拂云：「會麼？若
J26nB188_p0764a10║也不會，山僧便與你通個消息。」良久云：「籬邊黃菊金
J26nB188_p0764a11║粧就，樹頭紅葉硃染成。」僧問：「白水煎茶葉，香氣滿甌
J26nB188_p0764a12║來時如何？」師云：「供養大眾。」進云：「即今茶與趙州茶，是
J26nB188_p0764a13║仝是別？」師云：「一口吞卻。」僧禮拜。
J26nB188_p0764a14║茶話。「善惡分明報，乾坤豈有私？泥牛遭霹靂，木馬害
J26nB188_p0764a15║癰疽。威音那畔，魔佛潛蹤。今世門頭，有無並立。前三
J26nB188_p0764a16║三，後三三，明陳數目，不落因，不昧果，五百生野狐。惡
J26nB188_p0764a17║人燒佛眉鬚落，讚勸聞經福無涯。且道憑何節目得
J26nB188_p0764a18║恁麼利害？」豎拂云：「有水皆含月，無山不帶雲。」僧問：「時
J26nB188_p0764a19║人造業有何報？」師云：「金花剪就檀香木。」進云：「體中辦
J26nB188_p0764a20║茶供眾，有何福德？」師云：「蠟燭燒成柏木油。」僧禮拜。又
J26nB188_p0764a21║僧問：「是人犯殺盜婬妄，向和尚懺悔。和尚終日阿佛
J26nB188_p0764a22║罵祖，向甚麼處懺悔？」師云：「香煙沖碧漢。」進云：「恁麼則
J26nB188_p0764a23║無懺悔處。」師云：「金花落眼前。」僧禮拜。又僧問：「盡大地
J26nB188_p0764a24║是個禪堂，喚甚麼作界外？」師云：「延慶寺。」進云：「盡大地
J26nB188_p0764a25║是個蒲團，又喚甚麼作界內？」師云：「延慶寺。」進云：「即今
J26nB188_p0764a26║結制安禪，陞堂入室，和尚與學人說個甚麼？」師云：「延
J26nB188_p0764a27║慶寺。」僧禮拜云：「謝師指示。」師云：「莫謗老僧。」
J26nB188_p0764a28║茶話。「真空不自空，明月印西東，妄心不自妄，春情來
J26nB188_p0764a29║柳上。識得真妄時，依然成兩樣。不兩樣，三十棒。咦！石
J26nB188_p0764a30║女害相思。泥牛喫鐵棒。會麼？若也不會，再與你打些
J26nB188_p0764b01║葛藤。今夜是商呂及眾居士辦茶供眾，請山僧結般
J26nB188_p0764b02║若緣。」遂豎拂云：「若向這裏會得，一切現成、一切受用、
J26nB188_p0764b03║一切自在、一切超脫，不須驅昏敵散，斷妄求真，總是
J26nB188_p0764b04║一個自己。既是自己，不須做作。你若認自己，是頭上
J26nB188_p0764b05║安頭。你若別求自己，是斬頭覓活。如刀不自割、指不
J26nB188_p0764b06║自觸、眼不自見。眼若可見，眼即成境；刀若自割，刀即
J26nB188_p0764b07║成物；指若自觸，即成別指。所以見物者是眼，斷物者
J26nB188_p0764b08║是刀，觸物者是指，二六時中當下運用者，是個自己。
J26nB188_p0764b09║會麼？切莫作夢好。」
J26nB188_p0764b10║茶話。「枯定愚癡窟，狂慧生死根，定慧等雙持，真是如
J26nB188_p0764b11║來子。經云：『如來所得法，定慧力莊嚴。』而今做工夫者，
J26nB188_p0764b12║或枯身泯智、歇滅妄心以為禪定，殊不知皆是愚癡
J26nB188_p0764b13║也。或穿鑿古德機緣下得幾句轉語，聽得幾部經教
J26nB188_p0764b14║以為智慧，殊不知皆是生滅根本也。當知正慧與狂
J26nB188_p0764b15║慧不同，正定與邪定各別。見境不生心動念者，正定
J26nB188_p0764b16║也；了達諸法無我者，正慧也。定慧皆是莊嚴自心之
J26nB188_p0764b17║道也。定不自定，依我作定；慧不自慧，依我作慧。如此
J26nB188_p0764b18║觀之，則定慧皆是假名，須知定慧向上有事在。會麼？
J26nB188_p0764b19║三旬紅日三千熱，一夜冰花大地寒。」一僧禮拜，問云：
J26nB188_p0764b20║「離卻定慧，請和尚速道。」師打一棒，僧拂袖而去。師云：
J26nB188_p0764b21║「三十棒，一棒也饒不得。」
J26nB188_p0764b22║茶話。「提起智慧刀，萬緣俱勦絕，話頭莫放寬，直須窮
J26nB188_p0764b23║徹骨。古云：『一念萬年去，寒灰枯木去，古廟香爐去。』今
J26nB188_p0764b24║時久做工夫，不辦長遠心、決定志，或半月一月、半年
J26nB188_p0764b25║一年，稍見些影響以作了悟者，或認些門頭戶底以
J26nB188_p0764b26║為罷參者，或看些言句以為得入者。此都是妄認前
J26nB188_p0764b27║塵，錯亂修習，非我種草也。莫說學所得者皆是影響，
J26nB188_p0764b28║總有真實悟入者。古人云：『大道未明如喪考妣，大道
J26nB188_p0764b29║已明如喪考妣。』二六時中戰戰兢兢，如臨深淵如履
J26nB188_p0764b30║薄冰。所以湧泉四十年方成一片，趙州三十年不雜
J26nB188_p0764c01║用心，豈似而今容易得者？當須體究不可草草，莫有
J26nB188_p0764c02║百花林裏過，一葉不沾身者麼？」良久云：「泥牛吐霧方
J26nB188_p0764c03║纔美，枯木生花始是奇。」僧問：「大道未明如喪考妣，大
J26nB188_p0764c04║道已明為甚麼也如喪考妣？」師云：「前途路更賒。」進云：
J26nB188_p0764c05║「蠶要溫和麥要寒。」師云：「也須保重始得。」僧禮拜。又僧
J26nB188_p0764c06║問：「如何是暗中明？」師云：「白雲籠月色。」進云：「如何是明
J26nB188_p0764c07║中暗？」師云：「翠竹舞清風。」師云：「明暗雙雙即不問，即今
J26nB188_p0764c08║覿面事如何？」師一喝，僧禮拜。
J26nB188_p0764c09║住龍華茶話。元宵普茶次，師云：「昨夜明月潛輝，暗通
J26nB188_p0764c10║一線，今宵燈光普煦，覿面無私。花毬散彩，蠟燭爭奇。
J26nB188_p0764c11║正恁麼時，且道承誰恩力？還有人道得麼？」良久云：「東
J26nB188_p0764c12║君昨夜傳消息，隴上梅花有幾枝？」
J26nB188_p0764c13║茶話。「薰風拂拂，糜雨颼颼，田苗增秀，圃菜添容。恁麼
J26nB188_p0764c14║會得，何必言功？且道不涉功勳一句作麼生道？雨過
J26nB188_p0764c15║山頭碧，月昇大地光。」
J26nB188_p0764c16║中秋茶話，師云：「亙古亙今一輪月，剎剎塵塵俱炤徹，
J26nB188_p0764c17║時刻清光覿面提，何故今宵稱佳節。缺與圓，圓與缺，
J26nB188_p0764c18║添卻時人眼中屑。莫有不受翳障者麼？」良久云：「此處
J26nB188_p0764c19║一輪滿，清光何處無？」復云：「秪如人人有段清光，為甚
J26nB188_p0764c20║麼不炤？」時有一僧出，將袖一拂打箇翻身，云：「此還是
J26nB188_p0764c21║炤麼？」師云：「怎柰五雲攢簇。」僧云：「恁麼則收光攝彩去
J26nB188_p0764c22║也。」師云：「何處更囊藏？」僧禮拜。
J26nB188_p0764c23║新春為李宅懺畢茶話。「和風蕩蕩，消積劫之堅；冰煦
J26nB188_p0764c24║日輝，輝勳寒崖之枯木。堅冰消，則定水處處澄清；枯
J26nB188_p0764c25║木勳，則慧芽時時增長。且作麼生是不涉生滅一句？
J26nB188_p0764c26║還有人道得麼？如無，山僧自道去也。弁山煙浪盡，明
J26nB188_p0764c27║月下太湖。」僧問：「脫鼻金牛眠露地時如何？」師云：「東林
J26nB188_p0764c28║西林。」進云：「孤舟已繫垂楊岸，不怕狂風猛浪來。」師云：
J26nB188_p0764c29║「過頭過底。」僧禮拜，師歸方丈。
J26nB188_p0764c30║住白雀茶話，師至白雀普茶次，當家啟請為眾說法，
J26nB188_p0765a01║師遂云：「白雀飛來，添湖中之瑞氣；青蓮湧出，闡弁嶽
J26nB188_p0765a02║之風光。九曲徹底清流，太湖萬里波浪。正恁麼時，且
J26nB188_p0765a03║道是何人境界？會麼？滿堂僧簇簇，千古道風香。」僧問：
J26nB188_p0765a04║「獅子未哮吼，龍象已交參。主伴圓融句，請師一舉揚。」
J26nB188_p0765a05║師云：「蓮花從地湧。」進云：「佛法不敢問，到院事如何？」師
J26nB188_p0765a06║云：「賓主交參。」進云：「恁麼則青蓮解說法，白雀亦知音。」
J26nB188_p0765a07║師云：「千古意分明。」僧禮拜。
J26nB188_p0765a08║定職事茶話。「文殊智頭頭顯露，普賢行處處全彰，根
J26nB188_p0765a09║境不相知，事理俱無礙。且作麼生是無礙的事理？」遂
J26nB188_p0765a10║豎拂云：「會麼？木人輕拍掌，石女笑呵呵。」開示不錄。
J26nB188_p0765a11║結制普茶次。師舉起茶鍾云：「會麼？若向這裏會得，無
J26nB188_p0765a12║聖無凡、無小無大、無漏無為、無真無妄、無內無外、無
J26nB188_p0765a13║僧無俗、無我無人、無結無解。何以故？我王庫內無如
J26nB188_p0765a14║是刀。其或未然？且將個本參話頭頓在目前，如靠須
J26nB188_p0765a15║彌山相似、如貓捕鼠相似、如雞抱卵相似，切切孜孜
J26nB188_p0765a16║綿綿密密，忽然撞著㘞地一聲，始知成佛其來舊矣。」
J26nB188_p0765a17║又舉茶鐘云：「泥牛翻白浪，木馬吼清風。」西堂孤崖出
J26nB188_p0765a18║問：「九旬結制今宵始，此夜臨筵事若何？」師云：「金風黃
J26nB188_p0765a19║葉落。」進云：「多子昔年千戶曉，今宵公案又重新。」師云：
J26nB188_p0765a20║「霜花滿地。」堂估供花云：「今古相承惟個意，描不成兮
J26nB188_p0765a21║畫不成。」師云：「歷歷分明。」堂禮拜云：「某甲恁麼去也。」師
J26nB188_p0765a22║云：「切莫亂走。」又僧問：「坐斷千聖舌頭，把住諸佛要關
J26nB188_p0765a23║事如何？」師云：「凡聖不通風。」進云：「只如東西不辨、南北
J26nB188_p0765a24║不分，又作麼生？」師云：「弁峰寂寂。」進云：「恁麼則三百五
J26nB188_p0765a25║百，證龜成鱉去也。」師云：「切莫草草匆匆。」僧禮拜。
J26nB188_p0765a26║浴頭辦茶。「十六開士隨類而行，驀頭一潑，忽悟水因。
J26nB188_p0765a27║既不洗塵，元無二人。亦不洗體，豈有兩身？中間寂然，
J26nB188_p0765a28║腦後抽釘。妙觸宣明，佛祖俱陳。」師復喝云：「此是妙觸，
J26nB188_p0765a29║作麼生是宣明的事？其或未會，且向浴鍋中擦癢揩
J26nB188_p0765a30║背，忽然摸著，方始心安。今日是心安辦茶，請予指示。
J26nB188_p0765b01║山僧無可指示，曾記得古人一則因緣。昔有一無垢
J26nB188_p0765b02║世界，造化浴室，後有老宿問云：『既是無垢，為甚麼卻
J26nB188_p0765b03║造浴室？』至今無人下語？汝等諸人各下一語看。」西堂
J26nB188_p0765b04║云：「若不造浴室，怎顯無垢？」師云：「誰不識汝是西堂？」
J26nB188_p0765b05║茶話。「觀音峰下，洗缽崖前，紅葉歷落，石壁悄然。如此
J26nB188_p0765b06║會得，不用參禪。會麼？白雲嶺頭住，清泉澗底流。」問荅
J26nB188_p0765b07║不錄。
J26nB188_p0765b08║茶話。「識時機，破時弊，明眼宗師；通回互，知進退，伶俐
J26nB188_p0765b09║學者。若還清濁不分，必然法道廢矣。上古之時，淳朴
J26nB188_p0765b10║之機，行過於解，靜沉死水，難以發言。所以徑山七百
J26nB188_p0765b11║高僧無人發問，百丈遣黃檗至徑山發問，然後始解
J26nB188_p0765b12║問話，豈比今時道理？不知青黃工夫、不知進退，妄生
J26nB188_p0765b13║穿鑿，或云乾屎橛、柏樹子一切皆空，但憑我拈來即
J26nB188_p0765b14║是。或云機鋒如空谷荅響，如有人叫一聲，谷中即應
J26nB188_p0765b15║一聲。所以有人問一句，我即荅一句，猶如空谷之應
J26nB188_p0765b16║聲也。若如此會，盡是地獄種子，破敗禪門，安可為當
J26nB188_p0765b17║家種草也？秪如大慧禪師呵叱人說道理，彼時人坐
J26nB188_p0765b18║在百尺竿頭，守住道理，不能翻身，故此大慧呵叱，要
J26nB188_p0765b19║使竿頭進步。今時人道理全然不曉，卻教人不要明
J26nB188_p0765b20║道理。秪如不從道理而得者，有幾人也？自七佛所傳
J26nB188_p0765b21║者，皆傳此清淨心體也。豈可不明道理乎？如臨濟、香
J26nB188_p0765b22║巖、南泉輩，皆云精通性相，熟練教乘，然後為禪師也。
J26nB188_p0765b23║豈可不明道理？如古人云：『秪貴子之見地，不貴子之
J26nB188_p0765b24║行履。』今日以山僧觀之，秪貴子之行履，不貴子之見
J26nB188_p0765b25║地。何也？古人質朴，言不妄發，今人淆漓，聽其言，則超
J26nB188_p0765b26║佛祖之先；觀其行，則落凡愚之後，豈可重其見地也？
J26nB188_p0765b27║古之人以行過解故，不重其行，不是無行。今之人解
J26nB188_p0765b28║過行故，所以不重其解，不是無解也。山僧所舉，皆是
J26nB188_p0765b29║時弊，你等他日為善知識，若不革故自新、儱侗過日，
J26nB188_p0765b30║秪圖門庭鬧熱，非佛弟子也。珍重！」
J26nB188_p0765c01║普茶次，師舉：「古人云：『即此見聞非見聞。』」師云：「一有多
J26nB188_p0765c02║種，二無兩般。『無餘聲色可呈君。』」師云：「喚作聲色即錯，
J26nB188_p0765c03║個中若了全無事。」師豎拂云：「者個是甚麼？『體用何妨
J26nB188_p0765c04║分不分？』」師云：「言語道斷。非去來今即且置，秪如石女
J26nB188_p0765c05║拋梭又作麼生？還會麼？若不會，山僧再與你打些葛
J26nB188_p0765c06║藤。只如你們清晨下單來，耳聞鐘鼓鈴魚之聲，眼見
J26nB188_p0765c07║森羅明暗之色，有甚麼隔礙你？有甚麼繫絆你？你拈
J26nB188_p0765c08║將半毫聲色來看，要且聲不是聲。何故？聲色從因緣
J26nB188_p0765c09║所生，當體全空。以全空故，當體無生；以無生故，則無
J26nB188_p0765c10║去無來、無取無捨、非有非無，當下只是個本地風光，
J26nB188_p0765c11║不可向外馳求，以作聲色會也。既不是聲色，且道畢
J26nB188_p0765c12║竟是個甚麼？古云：『填溝塞壑無人會，堪笑騎牛更覓
J26nB188_p0765c13║牛。』珍重！」
J26nB188_p0765c14║普茶。師云：「大眾！山僧在此，待你們搆去，還搆得麼？搆
J26nB188_p0765c15║得亦是你，搆不得亦是你。正當此時，歷歷孤明，無昏
J26nB188_p0765c16║無妄，無有思惟分別，喚作識心得麼？既不是識心，且
J26nB188_p0765c17║道是個甚麼？總是你自己，喚作一時一念一剎那際
J26nB188_p0765c18║三昧，曾無甚麼隔礙你，無有纖毫蓋覆你，何不恁麼
J26nB188_p0765c19║會取好？昔有僧問歸宗：『如何是佛？』宗云：『若向汝道，恐
J26nB188_p0765c20║汝不信。』僧云：『和尚重言，焉敢不信？』宗云：『即汝便是。』僧
J26nB188_p0765c21║云：『如何保任？』宗云：『一翳在眼，空花亂墜。』好言語，汝但
J26nB188_p0765c22║著佛見、祖見、菩提見、涅槃見，悉是空花。汝但不起一
J26nB188_p0765c23║切見，連這不起亦不起，方得淨盡無餘，方喚作無心
J26nB188_p0765c24║道人也。今日是季清程居士，宿秉善根不忘付囑，大
J26nB188_p0765c25║心頓發護持三寶，得得入山辦茶供眾，以行菩薩行。
J26nB188_p0765c26║汝等須當各各努力，一念純真，方可喚作無心道人，
J26nB188_p0765c27║方可消受得他的供養。汝若散心雜話，滴水也難消。
J26nB188_p0765c28║你要學佛、學祖、參禪悟道，明幾則公案，此是這邊語、
J26nB188_p0765c29║那邊語，此是向上語、向下語，此是隔身句、縱奪句、殺
J26nB188_p0765c30║活句。若如此會，盡是散心。切莫草草。時寒，珍重！」僧問：
J26nB188_p0766a01║「趙州三十年不雜用心，他在甚麼處過日？」師云：「九九
J26nB188_p0766a02║八十一，今日從頭起。」進云：「至於穿衣喫飯又作麼生？」
J26nB188_p0766a03║師云：「薰風自南來。」進云：「為甚麼八十猶行腳？」師云：「朔
J26nB188_p0766a04║風從西起。」進云：「如何是悄然處？」師云：「石女睡正濃。」僧
J26nB188_p0766a05║禮拜。
J26nB188_p0766a06║普茶次。師云：「一句當陽絕正偏，豈分位次涉言詮，電
J26nB188_p0766a07║光石火如能薦，始識拈花教外傳。教外別傳之旨，不
J26nB188_p0766a08║涉言詮句意，思量分別識心，一切淨盡無餘，秪露目
J26nB188_p0766a09║前些些。古云：『承言者喪，滯句者迷。』要在圓陀陀、活潑
J26nB188_p0766a10║潑處，要會即會，不許擬議，一擬便落二落三了也。你
J26nB188_p0766a11║看！僧問趙州：『如何是西來大意？』州云：『庭前柏樹子。』僧
J26nB188_p0766a12║云：『和尚莫將境示人。』州云：『老僧不將境示人。』僧云：『如
J26nB188_p0766a13║何是西來大意？』州云：『庭前柏樹子。』雖然道個柏樹子，
J26nB188_p0766a14║元不將境示人，雖不將境示人，不妨道個柏樹子，何
J26nB188_p0766a15║嘗涉於言句情境？今時人只管穿鑿古人語句，此是
J26nB188_p0766a16║正位、此是偏位，此是人、此是境，遠之遠矣。且道作麼
J26nB188_p0766a17║生是不涉言詮的句？」良久云：「污泥出沒渾無染，流水
J26nB188_p0766a18║滔滔絕往還。」
J26nB188_p0766a19║龍華除夜茶話。師云：「弁山沒有甚麼與大眾分歲，有
J26nB188_p0766a20║一則古語，舉似大眾。三祖云：『至道無難。惟嫌簡擇。但
J26nB188_p0766a21║莫憎愛，洞然明白。』今日是除歲，明日是新年。作麼生
J26nB188_p0766a22║不簡擇？左邊是廚房。右邊是齋堂。作麼生得無憎愛？
J26nB188_p0766a23║若向這裏曉得親，剝泥牛與大眾分歲；其或未然。且
J26nB188_p0766a24║歸堂中參究，不得草草。」僧出云：「嶺上寒梅帶雪開。」師
J26nB188_p0766a25║云：「是簡擇。」進云：「多謝泥牛。」師云：「又是憎愛。」又僧云：「和
J26nB188_p0766a26║尚未開口已前，早已勘破了也。」師云：「灼然簡擇。」僧便
J26nB188_p0766a27║喝。師云：「憎愛。」
J26nB188_p0766a28║端陽茶話。「今日端陽佳節，畫龍艾虎鬥額，奪得錦標
J26nB188_p0766a29║歸來，特與諸君漏泄目。作麼生是漏泄的事？石榴紅
J26nB188_p0766a30║似火，梔子白如綿。」
J26nB188_p0766b01║豎碑茶話。「碑文鐫白字，萬古徽猷；當道種青松，見聞
J26nB188_p0766b02║不昧。如此會得，猶在半途。如此不會，白雲萬里。會麼？」
J26nB188_p0766b03║良久云：「弁山一日雨，橋流水不流。」僧問：「弁山風景事
J26nB188_p0766b04║如何？」師云：「花紅柳綠。」進云：「還有向上事也無？」師云：「有。」
J26nB188_p0766b05║進云：「如何是向上事？」師云：「弁山吞卻西湖月。」僧禮拜，
J26nB188_p0766b06║師打云：「將頭不猛，累及三軍。」
J26nB188_p0766b07║唐祈遠居士設茶。師云：「內護外護要心堅，般若通明
J26nB188_p0766b08║絕萬緣，透出毘盧頂𩕳外，始是吾家祖師禪。般若無
J26nB188_p0766b09║名，非凡聖故；般若無形，非長短故；般若無相，非青黃
J26nB188_p0766b10║故；般若無知，非意識故。欲學般若者，將心意識掃得
J26nB188_p0766b11║絜潔淨淨，然後始相應也。古云：『眾生心識，處處能緣，
J26nB188_p0766b12║惟不能緣於般若之上。』蓋般若離一切相故。諸人還
J26nB188_p0766b13║會得般若麼？藕斷絲不斷，功深願亦深。」
J26nB188_p0766b14║普茶。師問眾云：「紹興請山僧戒珠寺開堂，且道我去？
J26nB188_p0766b15║不去？若道不去，古人云：『隨緣赴感靡不周。』若道去，又
J26nB188_p0766b16║道：『而恒處此菩提座。』若道得，許過戒珠；道不得，且住
J26nB188_p0766b17║弁山。汝等諸人如何定當？」僧出云：「舟行岸移。」師云：「而
J26nB188_p0766b18║恒處此菩提座聻？」又僧出云：「長空一片月。」師云：「隨緣
J26nB188_p0766b19║赴感靡不周聻？」僧禮拜，師便打。
J26nB188_p0766b20║沈居士請茶話。師云：「明月映寒潭，千波頓息樹，頭葉
J26nB188_p0766b21║不動，大地風澄。直饒心境一如，光含萬象，未知有向
J26nB188_p0766b22║上一竅在。且道如何是向上一竅？泥牛撞倒須彌頂，
J26nB188_p0766b23║木馬嘶乾四海潮。莫有問話者麼？」有居士出，禮拜歸
J26nB188_p0766b24║位，師云：「好與三十棒。」
J26nB188_p0766b25║
J26nB188_p0766b26║
J26nB188_p0766b27║
J26nB188_p0766b28║
J26nB188_p0766b29║
J26nB188_p0766b30║入就瑞白禪師語錄卷之四終