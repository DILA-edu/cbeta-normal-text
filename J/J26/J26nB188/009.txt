J26nB188_p0782a01║入就瑞白禪師語錄卷之九
J26nB188_p0782a02║明住天台護國寺嗣法門人寂蘊編
J26nB188_p0782a03║頌古
J26nB188_p0782a04║正偏五位
J26nB188_p0782a05║正中偏夜深，玉女不成眠，漁翁舉棹清波上，攪動澄
J26nB188_p0782a06║潭月一團。
J26nB188_p0782a07║偏中正，萬象森羅圓古鏡，物物全彰炤不差，絲毫皆
J26nB188_p0782a08║入那伽定。
J26nB188_p0782a09║正中來，有無，不涉絕塵埃。炎天大雪飄飄墜，火裏蓮
J26nB188_p0782a10║花朵朵開。
J26nB188_p0782a11║兼中至，賓主相逄天然義，全憑語脈露單傳一句當
J26nB188_p0782a12║陽明的的。
J26nB188_p0782a13║兼中到，打碎髑髏真個妙，劫外今時俱不拈，那有毘
J26nB188_p0782a14║盧印可寶？
J26nB188_p0782a15║功勳五位
J26nB188_p0782a16║本無位次絕參商，也須移履下村庄，六戶靈靈忘死
J26nB188_p0782a17║捨，何勞守住在枯樁。　　向
J26nB188_p0782a18║念念無私不敢迷，百花叢裏看為持，千紅萬紫芬芳
J26nB188_p0782a19║好，總屬東君一道施。　　奉
J26nB188_p0782a20║不居空有謾商量，縱使離婁眼似盲，無孔鐵簫雲外
J26nB188_p0782a21║品，不干六律與宮商。　　功
J26nB188_p0782a22║心色相交理事融，權施應物道人風。昨日家童頻報
J26nB188_p0782a23║道，葵花傾向日明中。　　共功
J26nB188_p0782a24║不向威音那畔行，豈從今世門頭立？渾然打破舊時
J26nB188_p0782a25║窩，鐵鷂鑽天沒蹤跡。　　功功
J26nB188_p0782a26║奪人不奪境
J26nB188_p0782a27║一樹碧桃紅似錦，兩瓶金菊賽金蓮，個中非是陰陽
J26nB188_p0782a28║地，不許佳人著眼看。
J26nB188_p0782a29║奪境不奪人
J26nB188_p0782a30║春風疑不到天涯，二月山城未見花。公子王孫徒翫
J26nB188_p0782b01║賞，那有紅紫帶回家？
J26nB188_p0782b02║人境兩俱奪
J26nB188_p0782b03║天崩地裂人民喪，那有君王正令行，神劍亡鋒歸寶
J26nB188_p0782b04║匣，生佛而今徒有名。
J26nB188_p0782b05║人境俱不奪
J26nB188_p0782b06║攜酒遊東郊，山花遍地紅，笑談歌舞去，意氣自匆匆。
J26nB188_p0782b07║三玄三要
J26nB188_p0782b08║第一玄，動靜不干絕眾緣，更闌萬籟聲俱寂，禪者徒
J26nB188_p0782b09║勞著眼看。
J26nB188_p0782b10║第二玄，威風凜凜劍光寒，紅旗閃爍乾坤淨，電轉星
J26nB188_p0782b11║飛過碧天。
J26nB188_p0782b12║第三玄，越州城裏倒撐船。東雙橋下多裝載，西郭門
J26nB188_p0782b13║頭去復還。
J26nB188_p0782b14║朕兆未分作麼道？石女頭戴紫羅帽，深閨不出冷愀
J26nB188_p0782b15║愀，宮漏沉沉天未曉。（一）
J26nB188_p0782b16║一法元無萬法周，喝下何曾有去留，轉側木人剛半
J26nB188_p0782b17║夜，珍衣不掛柳稍頭。（二）
J26nB188_p0782b18║日出峰頭本自孤，高低普炤有於無，百花競秀爭光
J26nB188_p0782b19║彩。半點工夫用得麼？（三）
J26nB188_p0782b20║一喝如金剛王寶劍
J26nB188_p0782b21║神威凜凜倚天寒，阿個男兒敢近看，擬議欲將佛祖
J26nB188_p0782b22║現，人亡馬喪滿長安。
J26nB188_p0782b23║一喝如踞地獅子
J26nB188_p0782b24║全身獨露沖寰宇，那有妖狐現本形？一吼乾坤皆振
J26nB188_p0782b25║裂，個中誰是對機人？
J26nB188_p0782b26║一喝如探竿影艸
J26nB188_p0782b27║試將一語知端的，驗彼來人有與無，穿過髑髏行正
J26nB188_p0782b28║令，神嚎鬼哭兩眉㤤。
J26nB188_p0782b29║一喝不作一喝用
J26nB188_p0782b30║喝時秪麼忘消息，佛祖機緣收不得。野鴨湖中翻浪
J26nB188_p0782c01║飛，不知身上乾和濕。
J26nB188_p0782c02║賓主歷然
J26nB188_p0782c03║月色穿雲透碧霄，波斯夜半舞風濤，山頭白浪連天
J26nB188_p0782c04║地，石女經行俏步高。
J26nB188_p0782c05║正法眼藏
J26nB188_p0782c06║掃除空有任繁興，大地山河一掌平，法法頭頭開正
J26nB188_p0782c07║眼，寒崖花發不沾春。
J26nB188_p0782c08║妙唱不干舌
J26nB188_p0782c09║青松翠竹解談禪，流水高山總亦然，二六時中無間
J26nB188_p0782c10║斷，老僧何用口唇宣？
J26nB188_p0782c11║死蛇驚出艸
J26nB188_p0782c12║骨爛皮穿氣息無，忽然撞著爪牙舒。神威一振清四
J26nB188_p0782c13║海，狼煙滅盡豈躊躕？
J26nB188_p0782c14║解針枯骨吟
J26nB188_p0782c15║鐵圍山下骨一堆，些兒觸著振全威，驚回石女雙流
J26nB188_p0782c16║淚，至今猶自倚雲飛。
J26nB188_p0782c17║鐵牛舞三台
J26nB188_p0782c18║千載鐵牛忘水草，而今放出兩岸來，足伸踏破毘盧
J26nB188_p0782c19║印，尾搖掃盡九垓灰。
J26nB188_p0782c20║三墮頌（并問荅）僧問：如何是類墮？
J26nB188_p0782c21║師荅云：觸處逍遙，絲毫無染。
J26nB188_p0782c22║披毛戴角混塵埃，足舞西風類莫該，芳草垂楊俱踏
J26nB188_p0782c23║遍，渾無些子帶回來。
J26nB188_p0782c24║問：如何是隨墮？
J26nB188_p0782c25║荅云：百花林裏過，一葉不沾身。
J26nB188_p0782c26║聲色叢中任意遊，鬨然出沒豈能收？山花鳥語縱橫
J26nB188_p0782c27║現，何有纖毫染污尤？
J26nB188_p0782c28║問：如何是尊貴墮？
J26nB188_p0782c29║荅云：不住九五位，常與群臣遊。
J26nB188_p0782c30║虛寂靈源不自尊，常隨六國走煙塵，秦樓玩月燕邦
J26nB188_p0783a01║戲，到處逍遙到處人。
J26nB188_p0783a02║涅槃經四生頌（并問荅）僧問：如何是不生生？
J26nB188_p0783a03║師荅云：冬至纔逢九，春來百花開。
J26nB188_p0783a04║明淨摩尼珠，本來無一物，當臺鑒炤時，隨處陳方色。
J26nB188_p0783a05║問：如何是生生？
J26nB188_p0783a06║荅云：青山點翠。
J26nB188_p0783a07║忽然一陣雨，溪澗長洪波，枯稿悉滋潤，農人笑呵呵。
J26nB188_p0783a08║問：如何是生不生？
J26nB188_p0783a09║荅云：境像收歸古鑒中。
J26nB188_p0783a10║桃李花無豔，遊人興自衰，水中無月影，免使費心裁。
J26nB188_p0783a11║問：如何是不生不生？
J26nB188_p0783a12║荅云：石女打破鏡。
J26nB188_p0783a13║石女忘歸路，木人何處尋？杳然無影跡，佛祖莫能形。
J26nB188_p0783a14║就路還家
J26nB188_p0783a15║觸目青黃露本真，縱橫到處是家珍，水底金烏天上
J26nB188_p0783a16║口，眼中童子面前人。
J26nB188_p0783a17║新豐曲子
J26nB188_p0783a18║昔日新豐曲，無人和得齊。今朝重舉似，音韻果然奇。
J26nB188_p0783a19║明月印蘆花
J26nB188_p0783a20║蘆花開遍野，明月挂中天，不識其中意，都言一色然。
J26nB188_p0783a21║鏡裏梅花清香墮
J26nB188_p0783a22║石光閃若電，渴鹿逐陽燄，木女害相思，泥人繡花絹。
J26nB188_p0783a23║竭盡今時
J26nB188_p0783a24║真如心裏妄，涅槃性上塵，自己非堪寶，佛祖是閒名。
J26nB188_p0783a25║分明月在梅花上，看到梅花早已遲。
J26nB188_p0783a26║一段風光炤眼鮮，何須攜手入桃園？運足已乖空劫
J26nB188_p0783a27║旨，擬尋思去隔天淵。
J26nB188_p0783a28║汾陽重陽九日菊花新
J26nB188_p0783a29║義公拈出膠盆，汾陽不覺粘手，賴因菊底翻身不然，
J26nB188_p0783a30║甚麼開口不開口，木人捧起盤兒走。
J26nB188_p0783b01║重陽日頌示禪人
J26nB188_p0783b02║重陽九日菊花新，特示三玄意旨深，報爾知音禪衲
J26nB188_p0783b03║子，今朝籬菊又重芬。
J26nB188_p0783b04║法身
J26nB188_p0783b05║雲起山頭暗，風生樹搖尾，桃開三月花，菊綻九日蕊。
J26nB188_p0783b06║法身向上事
J26nB188_p0783b07║鐵樹花開正是時，忽被石女摘一枝，沙神怒發須彌
J26nB188_p0783b08║倒，驚起泥龍上玉池。
J26nB188_p0783b09║萬象之中獨露身
J26nB188_p0783b10║赫赫威音外，獨超萬象先，明明無隱匿，何處有三玄？
J26nB188_p0783b11║法界緣起
J26nB188_p0783b12║一波纔動萬波隨，滴滴全彰造化機。落葉梧桐秋已
J26nB188_p0783b13║蚤。百花開處鷓鴣啼。須領略，莫狐疑。翠竹搖聲兮風
J26nB188_p0783b14║生大野，月映寒潭兮碧水畫眉。
J26nB188_p0783b15║僧問百丈超云：某甲今日辭去，或有人問：和尚說
J26nB188_p0783b16║甚麼法？向他道甚麼？超云：但道大雄山頂上，虎生
J26nB188_p0783b17║獅子兒。
J26nB188_p0783b18║虎生獅子兒，木人唱巴歌，擬議停思者，卻被佛祖呵。
J26nB188_p0783b19║僧問：明炤安一藏圓光。如何是體？安云：勞汝遠來。
J26nB188_p0783b20║僧云：莫便是一藏圓光麼？安云：更喫一碗茶。
J26nB188_p0783b21║問：處分明荅處彰，圓光之體露堂堂。春風布遍山花
J26nB188_p0783b22║早，秋氣臨時樹葉黃。
J26nB188_p0783b23║僧問：百丈惟政禪師云：牛頭未見四祖時，為甚麼
J26nB188_p0783b24║百鳥啣花獻？師云：有錢千里通云：見後為甚麼不
J26nB188_p0783b25║啣花？師云：無錢隔壁聾。
J26nB188_p0783b26║一段春光炤眼鮮，攀花弄柳任溪邊，時人須識東君
J26nB188_p0783b27║意，莫向枝頭覓翠妍。
J26nB188_p0783b28║百丈普請鉏地次，僧聞鼓鳴歸院因緣。
J26nB188_p0783b29║鼓聲纔動競頭奔，卉木俱霑雨露。恩重勘過眼中釘，
J26nB188_p0783b30║百花叢裏覓鮮新。
J26nB188_p0783c01║百丈因一僧哭入法堂因緣
J26nB188_p0783c02║哭上法堂，草深一丈，一時埋卻野狐伎倆，匝匝清風
J26nB188_p0783c03║撲面來，舒襟樂意頻收放。
J26nB188_p0783c04║百丈惟政禪師問南泉：諸方善知識，還有不說
J26nB188_p0783c05║似人底法也無？泉曰：有。政曰：作麼生？泉曰：不是
J26nB188_p0783c06║心，不是佛，不是物（云云）。
J26nB188_p0783c07║一問一荅，真機漏洩。更欲重徵，喬木生節。寒凝遍佈
J26nB188_p0783c08║兮霜花朵朵，黃葉飄零兮朔風凜冽。
J26nB188_p0783c09║僧問：百丈智映寶月禪師云：師唱誰家曲？宗風嗣
J26nB188_p0783c10║阿誰？月云：窣堵那吒掌上擎（云云）。
J26nB188_p0783c11║窣堵掌上擎，覿面已分付，更欲問如何，特地成露布。
J26nB188_p0783c12║不露布初生，孩子元無褲。
J26nB188_p0783c13║百丈道恒禪師三訣因緣
J26nB188_p0783c14║喫茶，珍重歇時人眼中屑。若喚作三訣，重添第二月。
J26nB188_p0783c15║穿衣褁腳下禪床，運水搬柴知時節。
J26nB188_p0783c16║百丈惟古禪師上堂多虛不如少實
J26nB188_p0783c17║一卓一語，機用雙舉，更問如何，大虫捉鼠。
J26nB188_p0783c18║百丈中靖元肅禪師塔
J26nB188_p0783c19║尖尖聳青虛，巍巍磨太古。欲識渠儂言，但看清風舞。
J26nB188_p0783c20║漁家傲題船子夾山因緣
J26nB188_p0783c21║一語合頭猶未徹，禪師笑倒纔方革，劈面三橈君已
J26nB188_p0783c22║瞥。眼中屑，回顧頻頻繫木橛。
J26nB188_p0783c23║覆卻舟兒真剿絕，夾山從此偷心歇。兩岸蘆花飛白
J26nB188_p0783c24║雪，向誰說幾度？秋光與明月。
J26nB188_p0783c25║又頌
J26nB188_p0783c26║金鱗已遇意偏攸，誠老何曾覆卻舟？萬古清風波浪
J26nB188_p0783c27║吼，依然蘭棹在中流。
J26nB188_p0783c28║僧問夢筆禪師：如何是佛？師云：不誑汝。僧云：莫便
J26nB188_p0783c29║是麼？師云：汝誑他。
J26nB188_p0783c30║寂寂沉沉無所倚，全提覿面莫能擬，春風散盡桃花
J26nB188_p0784a01║飛，秋月影臨江水止。
J26nB188_p0784a02║閩王延夢筆禪師齋，王問曰：好將得筆來也無？師
J26nB188_p0784a03║云：不是稽山繡管，慚非月裏兔毫。大王既垂顧問，
J26nB188_p0784a04║山僧敢不通呈？
J26nB188_p0784a05║覿面通呈非兔毫，輕分閩主不辭勞。梅花吐處春香
J26nB188_p0784a06║露，煦日纔臨冰質消。
J26nB188_p0784a07║王又曰：如何是法王？師曰：不是夢筆家風。
J26nB188_p0784a08║不是家風一句機，偷香暗裏有誰知？千峰布列須彌
J26nB188_p0784a09║勢，萬派宗分大海歸。
J26nB188_p0784a10║雲門三種獅子（師居雲門室中作）
J26nB188_p0784a11║入窟獅子
J26nB188_p0784a12║斂跡藏形古壑中，豈尋聲色受華榮？聖凡掃卻無依
J26nB188_p0784a13║倚，斗柄星河霽碧空。
J26nB188_p0784a14║出窟獅子
J26nB188_p0784a15║爪牙抖擻望天關，哮吼一聲碧嶂寒，魔外不知何處
J26nB188_p0784a16║去，威靈耿耿落人間。
J26nB188_p0784a17║不出不入獅子
J26nB188_p0784a18║窟內未曾留形跡，人間那得有聲名？石筍抽條千丈
J26nB188_p0784a19║碧，泥花發豔四時春。
J26nB188_p0784a20║圓覺經頌
J26nB188_p0784a21║文殊章
J26nB188_p0784a22║本起如來清淨因，桃紅柳綠一般春，凡夫不了元無
J26nB188_p0784a23║我，病眼空花認作真。圓炤婆伽親指示，依然幻翳眼
J26nB188_p0784a24║中生。文殊當下知消息，石女峰頭喚故人。
J26nB188_p0784a25║普賢章
J26nB188_p0784a26║幻化元來生覺心，春風微動水生鱗。時人但見波濤
J26nB188_p0784a27║滾，豈識波濤全體真？有覺還同如幻立，若緣無覺鏡
J26nB188_p0784a28║中痕。兩重公案都除卻，天柱峰頭蓮萼新。
J26nB188_p0784a29║普眼章
J26nB188_p0784a30║漸次修行滅幻門，火風地水究元辰，忽然突出孃生
J26nB188_p0784b01║面，剎剎塵塵總是春。擲柳黃鶯歌上苑，穿花杜宇遶
J26nB188_p0784b02║南林。泥人翫月思情美，石女簪花巧樣新。
J26nB188_p0784b03║金剛藏章
J26nB188_p0784b04║金剛抉破三疑網，幻戲場中脫卻衣。若說本來成佛
J26nB188_p0784b05║道，挖瘡好肉事非宜。只因蒙昧難開曉，金喻重重說
J26nB188_p0784b06║是非。識得上林花滿地，風翻蝶舞過東籬。
J26nB188_p0784b07║彌勒章
J26nB188_p0784b08║起心若欲斷輪迴，荊棘叢生覺地迷夢去。雖然諸種
J26nB188_p0784b09║事，醒來何有半毫微？若能寤寐都拈卻，撒手懸崖好
J26nB188_p0784b10║作為。銕犬山中呼萬歲，泥猿樹上唱囉哩。
J26nB188_p0784b11║清淨慧章
J26nB188_p0784b12║聲聞魔佛及菩薩，正眼觀來總是邪，朕兆未分難話
J26nB188_p0784b13║會，鴻濛已判念心差。千紅萬紫筵青嶂，總是陽春一
J26nB188_p0784b14║氣嘉，踢破乾坤收腳轉，回頭別有好生涯。
J26nB188_p0784b15║威德自在章
J26nB188_p0784b16║突出乾城三觀門，止啼黃葉卻非真，新人乍出梳粧
J26nB188_p0784b17║巧，莫認衣裳要認人。戲水遊魚知水意，穿花蝴蝶味
J26nB188_p0784b18║花深，長安一曲有餘樂，野老君王共太平。
J26nB188_p0784b19║辨音章
J26nB188_p0784b20║二十五輪遍互修，一輪於內作根繇，列開寶網光相
J26nB188_p0784b21║映，影現重重無盡頭。四塞八蠻朝帝主，兩京七地總
J26nB188_p0784b22║皇猷，鄉村野老茶鹽足，一曲昇平樂事稠。
J26nB188_p0784b23║淨諸業障章
J26nB188_p0784b24║萬象收歸古鑑中，我人生命盡消融，空中飛鳥無形
J26nB188_p0784b25║跡，水底遊魚有甚蹤？出岫浮雲何處往？乘風花瓣任
J26nB188_p0784b26║西東。回頭忽聽木人鼓，魄散魂飛沒影蹤。
J26nB188_p0784b27║普覺章
J26nB188_p0784b28║作止任滅聽從為，休將四法取圓基，平懷一種隨高
J26nB188_p0784b29║下，大道從來沒是非。碧嶂野花開似錦，石人觀去絕
J26nB188_p0784b30║惺迷。妙開寶印空中起，印印何曾半點非？
J26nB188_p0784c01║圓覺章
J26nB188_p0784c02║上下中期結制修，鈍根須假煆塵浮。大鵬翼展沖霄
J26nB188_p0784c03║漢，豈類鴳鶉落草坵？十世古今頃一念，誰能百日定
J26nB188_p0784c04║程途？狸奴白牯咸知有，飢則餐兮渴飲流。
J26nB188_p0784c05║賢善首章
J26nB188_p0784c06║三世如來一口宣，流傳須要善賢兼，能聞一句勝多
J26nB188_p0784c07║寶，羅漢難同半偈肩。不是天然生就覺，又非觀行始
J26nB188_p0784c08║成圓。鷺鷥昨夜沙汀宿，分付漁翁仔細看。
J26nB188_p0784c09║總
J26nB188_p0784c10║一道靈光貫古今，剎塵俱是一毛吞，獨超物表離名
J26nB188_p0784c11║相，阿個能言圓覺心。一自伽婆分旨後，千燈千炤續
J26nB188_p0784c12║燈新。孑蘆隨海飄波去，熊耳峰頭花滿岑。
J26nB188_p0784c13║首楞嚴經要頌
J26nB188_p0784c14║大佛頂
J26nB188_p0784c15║三德圓明非形相，直教佛祖也難觀。一聲胡笛邊營
J26nB188_p0784c16║外，幾處凄涼幾處歡？
J26nB188_p0784c17║首楞嚴王
J26nB188_p0784c18║一相該通空劫前，河沙功德孰能宣？超然不屬青黃
J26nB188_p0784c19║色，了了無依當處玄。
J26nB188_p0784c20║七處徵心
J26nB188_p0784c21║七處徵來七處真，鷓鴣啼在百花林，遊人沉醉桃園
J26nB188_p0784c22║裡，昧卻枝頭好鳥音。
J26nB188_p0784c23║五陰
J26nB188_p0784c24║真如迷卻翻成妄，相妄空時當處真，收拾伽缶歸去
J26nB188_p0784c25║後，白牛耕破劫前春。
J26nB188_p0784c26║六入
J26nB188_p0784c27║一團空聚無彼此，痴兒妄自別疏親。堂堂天子登朝
J26nB188_p0784c28║日，六國文明賀太平。
J26nB188_p0784c29║十二處
J26nB188_p0784c30║塵塵三昧首楞嚴，擬心取著早乖遷。月穿潭底非形
J26nB188_p0785a01║相，痴子徒勞摸碧川。
J26nB188_p0785a02║十八界
J26nB188_p0785a03║本來一相無疆界，那許其間物我分。十八疑關齊擊
J26nB188_p0785a04║碎，滔滔流水下滄溟。
J26nB188_p0785a05║七大
J26nB188_p0785a06║事理交參周法界，將心擬處涉流沙，情塵識破元無
J26nB188_p0785a07║事，木馬遊春意自賒。
J26nB188_p0785a08║聲塵圓通
J26nB188_p0785a09║妙音本自無來去，聞聲悟入已成虛，直須透徹聲前
J26nB188_p0785a10║韻，浩浩紅塵任卷舒。
J26nB188_p0785a11║色塵圓通
J26nB188_p0785a12║色色塵塵淨法身，秪因憎愛昧天真，苟能觸處通消
J26nB188_p0785a13║息，堪笑沙陀入聖倫。
J26nB188_p0785a14║香塵圓通
J26nB188_p0785a15║妙香元不從天降，爇向爐中塞碧虛，觸著些兒頭腦
J26nB188_p0785a16║裂，衲僧巴鼻盡蠲除。
J26nB188_p0785a17║味塵圓通
J26nB188_p0785a18║古今一味平胃散，點著通身冷汗流，慶快怡然拋藥
J26nB188_p0785a19║病，那容更犯死貓頭？
J26nB188_p0785a20║觸塵圓通
J26nB188_p0785a21║能洗所洗性本然，驀頭一潑觸光圓，器界根身渾一
J26nB188_p0785a22║色，輝輝秋月炤中天。
J26nB188_p0785a23║法塵圓通
J26nB188_p0785a24║心緣既寂法塵空，事事全彰振古風。東嶺桃花紅爍
J26nB188_p0785a25║爍，西溪流水響鼕鼕。
J26nB188_p0785a26║眼根圓通
J26nB188_p0785a27║見色非關眼上能，時人休向眼中親。應知那律非循
J26nB188_p0785a28║目，智鑑圓明耀古今。
J26nB188_p0785a29║耳根圓通
J26nB188_p0785a30║反觀聞性性俱空，頓入圓明顯妙功，歷歷松聲連夜
J26nB188_p0785b01║吼，呱呱鳥語亂山中。
J26nB188_p0785b02║鼻根圓通
J26nB188_p0785b03║循空返息本非真，翻身踏倒涅槃城。紅日舒光來嶺
J26nB188_p0785b04║畔，清風明月過溪濱。
J26nB188_p0785b05║舌根圓通
J26nB188_p0785b06║身心世界兩相遺，覿體全超知不知，處處總成真法
J26nB188_p0785b07║界，禪兒何事苦尋追？
J26nB188_p0785b08║身根圓通
J26nB188_p0785b09║無痛痛覺覺亦空，根身從此影無蹤，出門不踏來時
J26nB188_p0785b10║路，方顯男兒志氣沖。
J26nB188_p0785b11║意根圓通
J26nB188_p0785b12║物物頭頭本自真，何須旋法美空生？寶明空海人元
J26nB188_p0785b13║具，桃李爭妍處處春。
J26nB188_p0785b14║眼識圓通
J26nB188_p0785b15║心見圓明處處彰，白雲閒矣水偏忙，為憐頞下生盲
J26nB188_p0785b16║者，權示漚和演妙常。
J26nB188_p0785b17║耳識圓通
J26nB188_p0785b18║無心聞處是心聞，塵剎全彰這個人，百億分身無去
J26nB188_p0785b19║相，六牙常在寶王城。
J26nB188_p0785b20║鼻識圓通
J26nB188_p0785b21║鼻端白相示修行，暫爾權為縛犢繩，忽然摸著娘生
J26nB188_p0785b22║鼻，林泉巖谷悉光明。
J26nB188_p0785b23║舌識圓通
J26nB188_p0785b24║奇哉妙舌自天然，不假喉唇齒吻宣。無孔笛吹清韻
J26nB188_p0785b25║徹，滿慈謾謂得親傳。
J26nB188_p0785b26║身識圓通
J26nB188_p0785b27║身本無根何用執？心本無生何用息？身心寂滅兩俱
J26nB188_p0785b28║空，透此方名真法質。
J26nB188_p0785b29║意識圓通
J26nB188_p0785b30║一段情城當下除，神通遊戲總無拘，塢中昨日濛濛
J26nB188_p0785c01║雨，嶺上今朝日色舒。
J26nB188_p0785c02║地大圓通
J26nB188_p0785c03║根身器界若微塵，微塵空處即天真，堪羨頂門開正
J26nB188_p0785c04║眼，大千沙界一齊平。
J26nB188_p0785c05║水大圓通
J26nB188_p0785c06║滔滔流水性真常，若個於斯返故鄉，直於山海忘能
J26nB188_p0785c07║所，蝴蝶穿花過粉墻。
J26nB188_p0785c08║火大圓通
J26nB188_p0785c09║凡火慾火智慧火，清淨寶焰光裸裸，大千閃爍熾穹
J26nB188_p0785c10║窿，燃卻佛魔與物我。
J26nB188_p0785c11║風大圓通
J26nB188_p0785c12║群動悉憑風力持，反觀風力亦無依，忽然踏著風中
J26nB188_p0785c13║主，飄飄一葉過南池。
J26nB188_p0785c14║空大圓通
J26nB188_p0785c15║色空本自一真空，逐境迷心有異同，異同炤破真空
J26nB188_p0785c16║現，翻轉真空跨鐵龍。
J26nB188_p0785c17║見大圓通
J26nB188_p0785c18║六根清淨生元佛，六根妄染佛為生，見覺圓明生佛
J26nB188_p0785c19║淨，個中那有樂邦名？
J26nB188_p0785c20║識大圓通
J26nB188_p0785c21║十方唯識鏡中痕，但離取捨妙圓成，頭頭盡是天真
J26nB188_p0785c22║佛，念念全彰阿逸身。
J26nB188_p0785c23║圓滿菩提，歸無所得。
J26nB188_p0785c24║元宵通夜家家火，水月交光處處圓，五十七番虛涉
J26nB188_p0785c25║後，始知空費草鞋錢。
J26nB188_p0785c26║總
J26nB188_p0785c27║二十五個鐵蒺藜，頭阤拶作雪花飛，綠水溶溶歸巨
J26nB188_p0785c28║壑，白雲片片遶須彌。
J26nB188_p0785c29║金剛經要頌
J26nB188_p0785c30║世尊著衣持缽
J26nB188_p0786a01║一段風光秪在斯，著他依舊不為奇。清風陣陣飄香
J26nB188_p0786a02║至，碧水滔滔畫翠眉。
J26nB188_p0786a03║應如是住
J26nB188_p0786a04║搬柴運水尋常事，覿面無非是道場，觸處盡成安樂
J26nB188_p0786a05║地，何須此外更商量？
J26nB188_p0786a06║如是降伏其心
J26nB188_p0786a07║著衣喫飯，任從為映。色摩尼眾像，隨但得有無，諸念
J26nB188_p0786a08║淨金烏，依舊落城西。
J26nB188_p0786a09║實無眾生得滅度者
J26nB188_p0786a10║空花鏡像了無關，擬欲援生墮鐵山。踏破瞿曇關捩
J26nB188_p0786a11║子，風自清兮雲自閒。
J26nB188_p0786a12║不住於相
J26nB188_p0786a13║祖印高提不住中，巍然大用有無空。騰騰任運靡存
J26nB188_p0786a14║跡，霧鎖秦宮絕雁鴻。
J26nB188_p0786a15║應無所住而生其心
J26nB188_p0786a16║坐斷兩頭中莫立，逢緣擊節任縱橫，摩尼現色原非
J26nB188_p0786a17║有，石筍開花映水紅。
J26nB188_p0786a18║無我、人、眾生、壽者
J26nB188_p0786a19║木子山中敲鼓鑼，泥人拍手助高歌，忽逢瞽叟來瞧
J26nB188_p0786a20║見，滿面慚惶沒柰何。
J26nB188_p0786a21║四果不作是念
J26nB188_p0786a22║設分位次隔參商，息卻名心絕短長。若是威音親嫡
J26nB188_p0786a23║子，不從這裡費商量。
J26nB188_p0786a24║燃燈佛所於法實無所得
J26nB188_p0786a25║倚門傍戶走他鄉，雲水將來作道場，倏爾踏翻潭底
J26nB188_p0786a26║月，了無一法贈劉郎。
J26nB188_p0786a27║持四句偈，得福甚多。
J26nB188_p0786a28║家藏白澤勝神符，百怪安能敢穢污，若得空王真號
J26nB188_p0786a29║令，三千諸佛作驅奴。
J26nB188_p0786a30║歌利王割截身體
J26nB188_p0786b01║忍辱功能作聖人，幻成四大卻非真，任他節節支離
J26nB188_p0786b02║去，一段風流獨露身。
J26nB188_p0786b03║一念信心，即得菩提。
J26nB188_p0786b04║棄家浪走不如屠，自昧千金七寶軀，偶爾忽逢長者
J26nB188_p0786b05║示，凡心即與聖心符。
J26nB188_p0786b06║「受持讀誦此經，若為人輕賤。」一節
J26nB188_p0786b07║念念輸忠不敢違，色聲叢裡了無羈，苔封古殿忘臣
J26nB188_p0786b08║主，阿個能言佛祖機。
J26nB188_p0786b09║三心不可得
J26nB188_p0786b10║兔角為刀出遠征，烏龜跨下羽毛生，木童拔去搓繩
J26nB188_p0786b11║索，縛住虛空架火烹。
J26nB188_p0786b12║無法可得
J26nB188_p0786b13║三藏靈文不較多，權將音語示娑婆，忽地雙林開正
J26nB188_p0786b14║眼。試問還曾有也麼？
J26nB188_p0786b15║如來說非眾生，是名眾生。
J26nB188_p0786b16║生佛從來共一程，凡民何必羨公卿，如能當下歸家
J26nB188_p0786b17║也，凡聖原來是假名。
J26nB188_p0786b18║如來者，無所從來，亦無所去。
J26nB188_p0786b19║一念緣生即是遊，靡分紅紫有何愁？威音那畔元無
J26nB188_p0786b20║動，今世門頭示兩眸。
J26nB188_p0786b21║總
J26nB188_p0786b22║忉忉怛怛老婆禪，失卻瞿曇臉半邊，四相掃除無一
J26nB188_p0786b23║物，呼名般若亦縺涎。
J26nB188_p0786b24║法華經頌（二）
J26nB188_p0786b25║三乘不立一也無，三一元來醒夢夫，若是空王殿上
J26nB188_p0786b26║客，撒手歸來月滿湖。
J26nB188_p0786b27║妙法不在聲名上，尊者徒勞授記功，欲識個中端的
J26nB188_p0786b28║意，桃花卻白李花紅。
J26nB188_p0786b29║
J26nB188_p0786b30║入就瑞白禪師語錄卷之九終