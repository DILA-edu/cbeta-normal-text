J26nB188_p0786c01║入就瑞白禪師語錄卷之十
J26nB188_p0786c02║明住天台護國寺嗣法門人寂蘊編
J26nB188_p0786c03║法語
J26nB188_p0786c04║示唐祈遠居士
J26nB188_p0786c05║欲出塵勞、斷生死而證無上菩提者，必須參扣話頭
J26nB188_p0786c06║而期妙悟也。所言話頭者，即自己本地風光，歷歷孤
J26nB188_p0786c07║明，不可絲毫間斷。古云：「暫時不在，如同死人。」要念茲
J26nB188_p0786c08║在茲，如此做去，或三年、五年、十年、二十年打成一片。
J26nB188_p0786c09║人法俱空，偷心淨盡，露裸裸，赤灑灑，如明鏡當臺，物
J26nB188_p0786c10║來斯鑑，來無所粘、去無存跡，不執留、不計憶，任運騰
J26nB188_p0786c11║騰，覓絲毫起滅之相了不可得，此時方喚作大光明
J26nB188_p0786c12║藏也。雖然如是，須知更有向上一竅在。且道如何是
J26nB188_p0786c13║向上一竅？石女懶畫眉，木人呵呵笑。
J26nB188_p0786c14║示張我復居士
J26nB188_p0786c15║道本現成，仁者自昧，但向己求，莫從他覓。何也？蓋人
J26nB188_p0786c16║人腳跟下一著子，本來現成，二六時中放光動地，輝
J26nB188_p0786c17║騰古今，無有間然。良由眾生迷背自己光明，循諸聲
J26nB188_p0786c18║色，念念攀緣，無有停息，曾不自知，故稱為迷也。公等
J26nB188_p0786c19║既已知非，必須發勇猛心，立金剛智，二六時中但扣
J26nB188_p0786c20║已而參，密密孜孜，看這見色聞聲，生心動念，妄相攀
J26nB188_p0786c21║緣，屙屎放尿，拖著死屍行的畢竟是個何物？從無始
J26nB188_p0786c22║以來至於今日，還有第二人耶？還有第二念耶？若無
J26nB188_p0786c23║第二人、第二念可見，秪是自己一段光明，何不如此
J26nB188_p0786c24║著眼承當個事，免向外求，窮劫無有得時，轉求轉遠
J26nB188_p0786c25║也。如此見得透、信得及，此但秪是今世門頭，古人喚
J26nB188_p0786c26║作弄光影漢，須知更有空劫已前一著子聲色之所
J26nB188_p0786c27║不到者，古人所謂無聲無臭，此也誠能離卻聲色，至
J26nB188_p0786c28║於靜悄悄、虛寂寂、露裸裸時，自然與他相應。不然，光
J26nB188_p0786c29║陰易度，時不待人。努力！努力！
J26nB188_p0786c30║示笥石禪人
J26nB188_p0787a01║迥然獨露，不用尋思。湛海圓澄，森羅隨映。剎那忘炤，
J26nB188_p0787a02║瞥爾情生，智境睧曚，白雲萬里。直須向隨緣應用處，
J26nB188_p0787a03║拄定腳跟，不昧絲毫，看是何物？忽然摸著自己鼻孔，
J26nB188_p0787a04║打翻舊日家風，一段光明，始能常在。○會麼？朔風滿
J26nB188_p0787a05║地霜花巧，凍日和光澹蕩行。
J26nB188_p0787a06║示胡內生
J26nB188_p0787a07║家國無常，身勢幻夢，念念遷謝，不暫停留。學道之人，
J26nB188_p0787a08║惟在決志透徹祖師巴鼻、洞見聖賢心肝，作一個頂
J26nB188_p0787a09║天立地大丈夫漢也。若要作此一大丈夫漢，二六時
J26nB188_p0787a10║中不被聲色轉，不被名譽縛，莫苦飢寒，勿受利養，秪
J26nB188_p0787a11║究己事為懷，切參為念。雖與眾同處，不與眾同流。切
J26nB188_p0787a12║切孜孜，綿綿密密，忽爾相逢，平生慶快。到此方知聖
J26nB188_p0787a13║賢佛祖也，生死與涅槃也，才智也文學也，是甚麼爛
J26nB188_p0787a14║狗污，始覺本來無一事也。勉之，勉之！
J26nB188_p0787a15║示躍雲禪友
J26nB188_p0787a16║一躍而登青雲，至也。雖至涅槃義天，不可坐卻，直須
J26nB188_p0787a17║轉身離位。亦不可住於這邊，雖聞聲見色，亦不可分
J26nB188_p0787a18║別青黃好反，應物現形，如水上胡蘆相似；圓陀陀、活
J26nB188_p0787a19║潑潑、轉轆轆底，無有絲毫住著，方能妙運無窮也。若
J26nB188_p0787a20║如此行去三二十年，自然煩惱不能縛，生死不能拘。
J26nB188_p0787a21║捧足既無路，潛覷豈有門？閻羅老子雖有供養，亦無
J26nB188_p0787a22║處施設。古云：「那邊不坐空王殿，豈肯耘田向日輪？」然
J26nB188_p0787a23║雖如是，更須知有向上一著子始得。欲知向上一著
J26nB188_p0787a24║麼？鑑湖明月映，爐嶽白雲封。
J26nB188_p0787a25║示隱頤禪人
J26nB188_p0787a26║皖城僧隱頤設齋，懷香入室，求開示。師打一竹篦云：
J26nB188_p0787a27║「會麼？」頤曰：「不會。」師又打一竹篦，云：「會麼？」曰：「不會。」師云：
J26nB188_p0787a28║「不知痛癢漢。」頤悲淚，乞求微細開示。師云：「求開示底
J26nB188_p0787a29║是甚麼人？」曰：「不知。」師云：「即此求開示者，當下是汝自
J26nB188_p0787a30║己本來面目，亙古亙今，先天地不生，後天地不滅。經
J26nB188_p0787b01║中所謂不生不滅，二六時中了了常知心心無間，色
J26nB188_p0787b02║經眼即知青黃赤白，聲歷耳即知鐘鈴鑼鼓，氣入鼻
J26nB188_p0787b03║即知香臭腥羶，味入舌即知甜酸苦辣，觸入身即知
J26nB188_p0787b04║冷煖澀滑，意思法即知過未善惡。現現成成，絲毫不
J26nB188_p0787b05║昧。為甚麼不自領略，返向他求也？」頤曰：「若如此者，莫
J26nB188_p0787b06║認識心乎？」師即喚云：「隱頤。」頤即應諾。師云：「是識耶？是
J26nB188_p0787b07║真耶？」頤曰：「弟子愚昧不知，乞求和尚說破。」師云：「古人
J26nB188_p0787b08║道：『佛法不離穿衣吃飯處，屙屎放尿處迎賓待客處。
J26nB188_p0787b09║生心動念，即不是了也。』汝不生心、不動念，喚一聲，應
J26nB188_p0787b10║一聲，且道不是汝本來面目，是個甚麼？此處不可喚
J26nB188_p0787b11║作識也。」頤曰：「若然者，識與真何所分乎？乞垂指示。」師
J26nB188_p0787b12║云：「見色聞聲，歷歷孤明，不生分別者，曰真曰智；生心
J26nB188_p0787b13║動念思量分別者，曰妄曰識。所以云：生心動念即不
J26nB188_p0787b14║是也。」頤曰：「蒙和尚慈悲開示，若恁麼，則大煞現成，云
J26nB188_p0787b15║何又說參話頭做工夫？」師曰：「秪為分明極，翻令所得
J26nB188_p0787b16║遲。只為你不信，所以教你參話頭做工夫，做來做去，
J26nB188_p0787b17║做到結角羅紋處，偷心淨盡。忽爾觸著自己本來面
J26nB188_p0787b18║目，方始信得及也。你若當下肯信，何用許多週遮，與
J26nB188_p0787b19║他三二十年做工夫，信的總是一般。三世諸佛出來，
J26nB188_p0787b20║只要人信自心是佛。所以云：『一切眾生皆具如來智
J26nB188_p0787b21║慧德相。』又云：『一切眾生皆證圓覺。』又云：『汝等所行是
J26nB188_p0787b22║菩薩道。』豈不直指爾耶？又臨濟曰：『道流即此歷歷孤
J26nB188_p0787b23║明，聽者聞者，是汝自己佛，更莫外求。』馬祖曰：『即心是
J26nB188_p0787b24║佛。』又僧問歸宗：『如何是佛？』宗曰：『即汝便是。』僧曰：『如何
J26nB188_p0787b25║保任？』宗曰：『一翳在眼，空花亂墜。』何其直捷？何其現成？
J26nB188_p0787b26║豈非要人直下信去也？」頤曰：「蒙和尚委曲開示，弟子
J26nB188_p0787b27║信得及，怎柰無始已來妄想流注何？」師云：「汝喚甚麼
J26nB188_p0787b28║作妄想？古人云：『識得不為冤，曾非別人。』羅山問巖頭：
J26nB188_p0787b29║『起滅不停時如何？』頭云：『是誰起滅？』當知妄想全體是
J26nB188_p0787b30║個自己。若人識得心，大地無寸土，何塵境之有哉？汝
J26nB188_p0787c01║今於妄想既不能全體擔荷，當以智力治之。一觀妄
J26nB188_p0787c02║想，當體全空，了不可得；一於妄想起時，莫生厭心、斷
J26nB188_p0787c03║他心，亦莫隨順他去。古云：『但有念起，即莫隨之。』則久
J26nB188_p0787c04║久工夫純熟，自然成一真法界矣。勉之。」頤作禮，再叩
J26nB188_p0787c05║而退。
J26nB188_p0787c06║示鏡愚禪人
J26nB188_p0787c07║今時住靜者，或以偷安躲懶為事者，或哄幾個齋公、
J26nB188_p0787c08║齋婆以過日者，或孜孜於茶筍、山花以營為者，皆非
J26nB188_p0787c09║道人之所為也。汝當發大志，奮大勇猛，以本分事為
J26nB188_p0787c10║念，飲食、衣服助道而已。若可消遣即休，不必苦勞身
J26nB188_p0787c11║心，虛度歲月，學彼不唧溜者。但自知足，即是富貴。古
J26nB188_p0787c12║所謂憂道不憂貧也。爾其勉之。
J26nB188_p0787c13║示存焉禪人
J26nB188_p0787c14║學道之人，將心地打點得乾乾淨淨，不留一絲毫雜
J26nB188_p0787c15║念，則真心之所存焉。若有一毫之念而起者，則蓋覆
J26nB188_p0787c16║自心，為障為礙，昏沉暗昧，真體何繇而得明潔也？若
J26nB188_p0787c17║真心存，則定水清、慧鑑朗，萬象莫能逃其形，生佛莫
J26nB188_p0787c18║能隱其質。昭昭然物來無所粘，迥迥焉物過不留跡，
J26nB188_p0787c19║寂靜孤圓，卓爾象表，豈三世十方之所間隔者哉？
J26nB188_p0787c20║示離愚禪人
J26nB188_p0787c21║天人執有愚也；二乘墮空愚也；菩薩住於中道愚也；
J26nB188_p0787c22║等覺菩薩有微細所知并極微細所知愚也。衲僧有
J26nB188_p0787c23║禪道佛法見知，逮機鋒轉語，向上向下，全提半提，總
J26nB188_p0787c24║皆愚也。佛雖五住究盡、二死永亡，以法界海慧，炤了
J26nB188_p0787c25║諸相，猶如虛空。若見量未脫，此亦愚也。且道作麼生
J26nB188_p0787c26║得離愚去？咦！三腳香爐騰過海，無毛鷂子撲天飛。
J26nB188_p0787c27║示恒闃禪人
J26nB188_p0787c28║雪關云：「鏡愈磨而光愈現。」古人云：「打破鏡來與汝相
J26nB188_p0787c29║見，又作麼生？」若向這裏會得，方好參禪，可吃崆峒手
J26nB188_p0787c30║中痛棒。不然則踏破鐵鞋無覓處，徒勞磨煉費工夫。
J26nB188_p0788a01║示曹自悅居士
J26nB188_p0788a02║僧問趙州：「狗子還有佛性也無？」州云：「無。」但恁麼看去，
J26nB188_p0788a03║因甚道無，不得作有會、不得作無會，但只提一聲無，
J26nB188_p0788a04║又恁麼看定。行亦如是、坐亦如是，動靜閒忙亦如是。
J26nB188_p0788a05║參來參去，忽爾㘞地一聲，看破無字，捉敗趙州，則不
J26nB188_p0788a06║被天下老和尚舌頭所瞞。曹公還識無字落處麼？遍
J26nB188_p0788a07║地霜花美，朔風夜正寒。
J26nB188_p0788a08║法偈
J26nB188_p0788a09║示久默首座
J26nB188_p0788a10║直上峰頭腳步寬，全身拶入骨毛寒，一日關山開霽
J26nB188_p0788a11║色，鵲躍蘆花心自安。
J26nB188_p0788a12║示嘯雲西堂
J26nB188_p0788a13║習靜從來稱小節，弘揚正法分當為，宗綱能續家風
J26nB188_p0788a14║盛，始是超群佛祖兒。
J26nB188_p0788a15║示惠斯書記
J26nB188_p0788a16║如來根本慧，有無俱不立，會得個中意，鐵毬水上踢。
J26nB188_p0788a17║示朗然上座
J26nB188_p0788a18║混不得，類不齊，折角泥牛碧天飛，有時撞入乾城裏，
J26nB188_p0788a19║帶水和泥指路迷。
J26nB188_p0788a20║示本珠監院
J26nB188_p0788a21║鑑湖一輪月，發揚佛壟春，百花齊放處，大地喜吟吟。
J26nB188_p0788a22║示破暗侍者
J26nB188_p0788a23║如來淨慧燈，能破眾生暗，大地悉光明，燄燄無窮盡。
J26nB188_p0788a24║示起元侍者
J26nB188_p0788a25║淨體本無生，緣生皆如幻，如幻非生滅，當處真元者。
J26nB188_p0788a26║示元潔侍者
J26nB188_p0788a27║元妙寂淨，潔徹無瑕，橫亙十方，瑩然應物。
J26nB188_p0788a28║示仁亭闍黎
J26nB188_p0788a29║三世圓明，十方不隔，一念萬年，是真實說。有即是無，
J26nB188_p0788a30║無即是有，陽焰水波，阿誰過咎？我即是渠，渠即是我，
J26nB188_p0788b01║恁麼會得，山花朵朵。塵境莫隨，智炤勿立，空空蕩蕩，
J26nB188_p0788b02║一輪杲日。
J26nB188_p0788b03║示陳道人
J26nB188_p0788b04║英雄丈夫，特發大志，看個話頭，決非容易。造進其心，
J26nB188_p0788b05║莫中路退，晝夜六時，忿然精銳。見色聞聲，切莫縱意，
J26nB188_p0788b06║切切孜孜！急著眼覷。努力真誠，忽然瞥地，大地山河，
J26nB188_p0788b07║一光現瑞，裸裸現現，絲毫不昧。當此之時，再進一步。
J26nB188_p0788b08║向上一機，諸佛亡示。頃爾翻身，山河粉碎。咦！半夜鷺
J26nB188_p0788b09║鷥飛入海，天曉烏鴉上帝畿。
J26nB188_p0788b10║示吉先邢居士
J26nB188_p0788b11║英勇丈夫，特發大志，禪宗須參，儒宗須契。氣宇如王，
J26nB188_p0788b12║頂天立地，切切孜孜，單明此事。二六時中，勿得虛棄，
J26nB188_p0788b13║以悟為期，以了為畢。惡境當前，無得縱意，順境臨頭，
J26nB188_p0788b14║亦莫隨去。順逆皆空，必如是覷，看破源底，即這個是。
J26nB188_p0788b15║奮然一揮，三千俱備，石女觀花，木人遊戲。三教心宗，
J26nB188_p0788b16║一言已蔽。
J26nB188_p0788b17║示復初堂主
J26nB188_p0788b18║既復其初，須超其後。初後俱超，一心可透。森森萬象，
J26nB188_p0788b19║彼彼無咎。陝府鐵牛，撞倒古路，更問如何，三十竹就。
J26nB188_p0788b20║示素朴闍黎
J26nB188_p0788b21║自性清淨，純素無瑕，朴實行去，到法王家。有亦不立，
J26nB188_p0788b22║無亦不拘，森羅萬象，亦任其舒。雲行雨至，水到渠成。
J26nB188_p0788b23║棒喝交馳，機用皆能。
J26nB188_p0788b24║示侍者舒光
J26nB188_p0788b25║淨裸裸原無縫鏬，赤洒洒周遍大千，打破舊時精魂，
J26nB188_p0788b26║石女解駕鐵船。
J26nB188_p0788b27║示啟元禪人
J26nB188_p0788b28║大丈夫，須立志，圓頂方袍非容易。努力精勤莫暫停，
J26nB188_p0788b29║時時參扣西來意。鳶飛魚躍顯真機，咳唾掉臂秪這
J26nB188_p0788b30║是。莫放寬，不可住，做到水窮山盡處，翻身直過故家
J26nB188_p0788c01║鄉，三腳鯰魚爬上樹。
J26nB188_p0788c02║示懷止禪人
J26nB188_p0788c03║參禪人，須猛烈，緊作工夫莫放缺，行住坐臥用心追，
J26nB188_p0788c04║急急要拿這個賊。若聞聲，若見色，此是禪家好時節。
J26nB188_p0788c05║一念相應捉敗渠，凡聖兩途一齊歇。
J26nB188_p0788c06║示審可禪人
J26nB188_p0788c07║汝來參我已多年，只為心頭未了然，克苦三冬明道
J26nB188_p0788c08║德，辛勤九夏究禪源。水中捉月何曾有，鏡裏觀花未
J26nB188_p0788c09║可拈，識破祖師言外意，方知石女唱囉嗹。
J26nB188_p0788c10║示如安知客
J26nB188_p0788c11║吾宗細密欲知初，莫效時流鹵莽居，保養深藏毛羽
J26nB188_p0788c12║健，鵬程九萬任如如。
J26nB188_p0788c13║示張望百之東山坐禪
J26nB188_p0788c14║心本無東西，地卻有南北。君今此一行，須奮大猛烈，
J26nB188_p0788c15║撐起兩莖眉，牙關咬作鐵，捏定金剛拳，要拿這個賊。
J26nB188_p0788c16║莫向動中求，莫向靜中得，孜孜只麼尋，密密心莫歇。
J26nB188_p0788c17║忽爾心境如，此是好時節，撒手再前進，上關打教徹，
J26nB188_p0788c18║和贓捉敗渠，烏鴉頭戴雪。
J26nB188_p0788c19║示慧然禪人
J26nB188_p0788c20║汝求警策，工夫莫歇。放下身心，一塵不立。密密綿綿，
J26nB188_p0788c21║看是何物？莫往有邦，休住無國。但恁麼去，風清月白。
J26nB188_p0788c22║忽爾掀翻，證龜成鱉。更問如何，青山羅列。
J26nB188_p0788c23║示自愚慧知客
J26nB188_p0788c24║撇卻聰明智慧，佛道祖道齊傾，但秪飢來吃飯，管甚
J26nB188_p0788c25║五位功勳。做個死人有氣，觸著即便翻身，風起自然
J26nB188_p0788c26║樹動，何存劫外而今。若能如是行去，自愚著著知音。
J26nB188_p0788c27║咦！葉落梧桐處，露珠墜地時。
J26nB188_p0788c28║示慧日禪人
J26nB188_p0788c29║自心智慧，猶如杲日。普炤萬方，無處不悉。光明煥赫，
J26nB188_p0788c30║圓滿無欠。觸著磕著，法法周遍。不用管帶，亦勿動念。
J26nB188_p0789a01║應物虛明，事事成現。若外追求，古佛難見。
J26nB188_p0789a02║示世調禪人禪淨不二
J26nB188_p0789a03║禪不自禪，因心而禪；土不自土，因心而土。偏執其禪，
J26nB188_p0789a04║見之不圓；偏執其土，心之染漏。禪土齊修，九品優游，
J26nB188_p0789a05║禪土齊蠲，彌陀現前。無量壽佛，不帶名言。
J26nB188_p0789a06║示顧鏡滄居士
J26nB188_p0789a07║寵辱鏡中花，恩情水上燄，爾今識破渠，惟道能堪羨。
J26nB188_p0789a08║急早做工夫，從緣恁麼薦。孤明絕意想，個裏常時現，
J26nB188_p0789a09║驀忽露真機，虛空解掣電。
J26nB188_p0789a10║示（魏淨玉閔淨道）二居士
J26nB188_p0789a11║自心本無瑕，貪嗔癡有染，揮除這三毒，急早尋方便。
J26nB188_p0789a12║看個趙州無，工夫急如箭，閒忙動靜間，要打成一片。
J26nB188_p0789a13║時中露裸裸，未嘗掛絲線。捉敗老趙州，方知𨍏轢鑽。
J26nB188_p0789a14║本來常清淨，何曾有染玷？
J26nB188_p0789a15║示不溢維那
J26nB188_p0789a16║百川入海何曾滿？萬象含空豈有抑？況復吾心包太
J26nB188_p0789a17║虛，從今亙古元非溢。
J26nB188_p0789a18║示位中書記
J26nB188_p0789a19║參禪不重有諸新，揭盡根源始得真，撒手歸家無所
J26nB188_p0789a20║事，泥牛吼破碧天春。
J26nB188_p0789a21║示盤銘禪人
J26nB188_p0789a22║提起話頭莫放寬，綿綿密密要勤參。昏沉不可容他
J26nB188_p0789a23║入，妄想來時掃蕩完。歷歷孤明是甚麼？夏天暑氣逼
J26nB188_p0789a24║人寒。
J26nB188_p0789a25║示西航禪人
J26nB188_p0789a26║披雲當衲走諸方，撥草瞻風意氣昂，拈卻君臣言外
J26nB188_p0789a27║會，掃除空有個中彰。主賓相見應回互，父子投機謾
J26nB188_p0789a28║度量。縱使門庭如鐵壁，輕輕一拶徹當陽。
J26nB188_p0789a29║示持印禪人
J26nB188_p0789a30║活潑圓明，非中非外，運水搬柴，燒火切菜。秪這便是，
J26nB188_p0789b01║幻然皮袋。更問如何，漆桶不快。
J26nB188_p0789b02║示玄所禪人
J26nB188_p0789b03║歷歷分明處，時人幾個知？爾今玄會得，所用絕思惟。
J26nB188_p0789b04║示觀初禪人
J26nB188_p0789b05║此心纔肇觀初成，覿面全提露本真，一段光明無住
J26nB188_p0789b06║處，依然石女過西秦。
J26nB188_p0789b07║示完初禪人
J26nB188_p0789b08║信手拈來妙入神，偷心淨處露家珍。荒田不簡無非
J26nB188_p0789b09║草，月印寒潭玉兔陳。
J26nB188_p0789b10║示堂中禪者
J26nB188_p0789b11║一個話頭牢把持，精勤努力莫依稀，磬魚擊處忘能
J26nB188_p0789b12║所，觸破珊瑚樹上枝。
J26nB188_p0789b13║示乞食
J26nB188_p0789b14║從來托缽有來繇，佛語阿難依佛儔，重示古規登聖
J26nB188_p0789b15║徑，門門粒粒可皆周。
J26nB188_p0789b16║示古柏禪人
J26nB188_p0789b17║參禪者，莫外求，好向自心覓蹤繇。言談語句非他物，
J26nB188_p0789b18║動靜施為到處周。離計著沒羈留，一顆摩尼映碧秋。
J26nB188_p0789b19║示梵僧大海
J26nB188_p0789b20║航海沖波十萬程，名山親謁契無生，杖頭腳底渾非
J26nB188_p0789b21║礙，踏遍煙霞我獨尊。
J26nB188_p0789b22║示眾旨趣偈。因中也設問，眾荅之，不愜師意，故
J26nB188_p0789b23║書偈示眾曰：
J26nB188_p0789b24║秪因日起明中暗，原為月落暗中明，須知明暗元無
J26nB188_p0789b25║二，只因起落暗明形。
J26nB188_p0789b26║中也呈偈，師亦荅之曰：
J26nB188_p0789b27║敲唱俱行覿體賒，明暗雙臨驗作家。若是門前坐草
J26nB188_p0789b28║客，安知殺活事無涯？
J26nB188_p0789b29║示婁居士。因士問：「如何是主人公？」師以香几擊
J26nB188_p0789b30║之，復示偈曰：
J26nB188_p0789c01║拈香示處要君知，覿面何嘗有是非？六九梅花春色
J26nB188_p0789c02║露，秋深黃菊綻東籬。
J26nB188_p0789c03║示金貞度居士。因士問：「趙州八十猶行腳，只為
J26nB188_p0789c04║心頭未悄然，如何得悄然去？」師云：「恁麼行來亦
J26nB188_p0789c05║非鬧。」復示偈曰：
J26nB188_p0789c06║居士問我悄然事，恁麼行來亦非鬧，舉處分明向上
J26nB188_p0789c07║關，誰能更守於常道？
J26nB188_p0789c08║示謝玄中居士
J26nB188_p0789c09║玄途休住足，中道不須安，會得個中意，泥鰍上竹竿。
J26nB188_p0789c10║和魏東曉居士偈
J26nB188_p0789c11║兩忘淨穢亦非中，聲色繇來樹過風，個裏虛明全體
J26nB188_p0789c12║露，泥牛夜半撞金鐘。
J26nB188_p0789c13║示黃蜃濤居士
J26nB188_p0789c14║富貴貧窮一蜃樓，莫將心識苦追求，須從今日親明
J26nB188_p0789c15║破，好向如心道地遊。
J26nB188_p0789c16║示長興眾居士
J26nB188_p0789c17║提起話頭莫放寬，綿綿密密要真參，昏沉抖擻當精
J26nB188_p0789c18║彩，妄想輕清勿鹵憨。執有魔王堪作隊，隨無窮子正
J26nB188_p0789c19║同班，兩頭掃卻無依倚，歷歷孤明珠走盤。
J26nB188_p0789c20║示李警菴
J26nB188_p0789c21║既然不挂紫羅衣，速速歸來已是遲，頓欲洞明諸祖
J26nB188_p0789c22║意，秋林黃葉又離枝。
J26nB188_p0789c23║示姚居士
J26nB188_p0789c24║是甚麼？夜半三更吹著火，無底銚兒去燒茶，拈著磁
J26nB188_p0789c25║鍾成話墮。
J26nB188_p0789c26║示方居士
J26nB188_p0789c27║見色聞聲本現成，何須特地苦追尋？而今觸處逢渠
J26nB188_p0789c28║也，野鳥山花覿面陳。
J26nB188_p0789c29║示沈仁叔居士
J26nB188_p0789c30║志立堅強猛丈夫，操功七日自心孤，慧刀劈破無明
J26nB188_p0790a01║網，放起鐵船水上浮。
J26nB188_p0790a02║示江弘之居士
J26nB188_p0790a03║一塵渾不染，諸佛悉皆明，烏道從來寂，冰花火裏生。
J26nB188_p0790a04║示江猶甫居士
J26nB188_p0790a05║蓮可坐兮桂可攀，從來儒釋一心間，如能確實行將
J26nB188_p0790a06║去，浪湧桃花燒尾班。
J26nB188_p0790a07║示興國眾居士求偈
J26nB188_p0790a08║一個彌陀本現成，思惟運用放光明，果能不外尋知
J26nB188_p0790a09║見，即是蓮花胎裏人。
J26nB188_p0790a10║提起話頭莫放鬆，行住坐臥要加功，忽然看破原無
J26nB188_p0790a11║底，秪是尋常舊主翁。
J26nB188_p0790a12║五蘊元非有，三毒本來空，識取天真佛，東南西北風。
J26nB188_p0790a13║鴈過長空處，影沉水底時，若然玄會得，真妄自如如。
J26nB188_p0790a14║寶鏡當臺時，光中含萬象，形影一齊蠲，銕鷂飛天上。
J26nB188_p0790a15║白雲陳祖意，明月印禪心，覿體齊兼帶，何須問老僧？
J26nB188_p0790a16║八月西風緊，三秋菊正黃，若問祖師意，從來不覆藏。
J26nB188_p0790a17║示信豊眾居士
J26nB188_p0790a18║坐臥經行須著眼，看渠渠果是何人？貫通三際元非
J26nB188_p0790a19║異，喚一聲時應一聲。
J26nB188_p0790a20║青山聳翠有誰知？流水滔滔最上機。奉白諸公須薦
J26nB188_p0790a21║取，休教錯認浪花飛。
J26nB188_p0790a22║一個話頭明歷歷，動靜施為自現前，當念和贓俱露
J26nB188_p0790a23║徹，低頭便見水中天。
J26nB188_p0790a24║百不思時是阿誰，經行坐臥露天機，若向其中開隻
J26nB188_p0790a25║眼，石女生兒罵古錐。
J26nB188_p0790a26║一個仙桃覿面陳，直須細嚼囫圇吞，若還嘗著些兒
J26nB188_p0790a27║味，管取凡心即祖心。
J26nB188_p0790a28║薰風陣陣自南來，惠我清涼暑意開，無限祖機都露
J26nB188_p0790a29║洩，何須俛首更疑猜。
J26nB188_p0790a30║信步行來路不差，求之仍復遠天涯，直下能知無一
J26nB188_p0790b01║事，不須更御曰牛車。
J26nB188_p0790b02║有無俱遣謾追尋，逄緣不借是真身。星沉水底金錢
J26nB188_p0790b03║燦，怪石山中狼虎形。
J26nB188_p0790b04║示鍾魁所居士
J26nB188_p0790b05║孤明寂歷少人知，指物傳心為標的，智者於斯了達
J26nB188_p0790b06║時，頓同諸佛亡修習。
J26nB188_p0790b07║題自性彌陀
J26nB188_p0790b08║一個彌陀恒不離，六門常自放光輝，青松帶月和煙
J26nB188_p0790b09║冷，翠竹穿雲映日奇。雀噪簷前彰法語，鴉鳴樹上顯
J26nB188_p0790b10║圓機。窮途接引無休歇，何故眾生不肯歸？
J26nB188_p0790b11║降魔偈
J26nB188_p0790b12║魔佛從來不共家，力扶正法掃群邪，多生願力如山
J26nB188_p0790b13║重，那管時人厭與誇。
J26nB188_p0790b14║擬荅復禮法師
J26nB188_p0790b15║真法性本淨，元無妄念起。病眼見空花，假說妄生始。
J26nB188_p0790b16║若了花無生，當時妄即止。妄止無明空，原不有起止。
J26nB188_p0790b17║一念亙古今，何嘗歷生死？
J26nB188_p0790b18║付袈裟
J26nB188_p0790b19║金欄袈裟，錦色堪誇，付吾兒，傳遍天涯，流通慧命，坐
J26nB188_p0790b20║斷塵沙，好提妙音，開盲昧，折群邪。
J26nB188_p0790b21║付拄杖
J26nB188_p0790b22║一條青梨，佛祖齊垂，付吾兒，點豁盲迷，廓清宇宙，正
J26nB188_p0790b23║令全提，卻掃功勛，無背觸，妙鉗鎚。
J26nB188_p0790b24║放開遍大千，收來在掌握。付與克家兒，光明恒不沒。
J26nB188_p0790b25║咦！秋林果熟紅，巖前弘兩足。
J26nB188_p0790b26║
J26nB188_p0790b27║
J26nB188_p0790b28║
J26nB188_p0790b29║
J26nB188_p0790b30║入就瑞白禪師語錄卷之十終