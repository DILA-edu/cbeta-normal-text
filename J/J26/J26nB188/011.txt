J26nB188_p0790c01║入就瑞白禪師語錄卷之十一
J26nB188_p0790c02║明住天台護國寺嗣法門人寂蘊編
J26nB188_p0790c03║歌贊銘說敘疏佛事
J26nB188_p0790c04║十二時歌
J26nB188_p0790c05║半夜子，睜開兩眼翻身起，滿天星斗墜寒簷，錯認金
J26nB188_p0790c06║花放玉蕊。
J26nB188_p0790c07║雞鳴丑，啟鎖開門放出狗，撥火燒香探有無，堂中禮
J26nB188_p0790c08║佛忙稽首。
J26nB188_p0790c09║平旦寅，舀水添柴煮菜根，古灶鍋前吹把火，半升羅
J26nB188_p0790c10║裏解翻身。
J26nB188_p0790c11║日出卯，山中猶是不明曉，亂峰腳踹似顛狂，拽杖隨
J26nB188_p0790c12║行入荒草。
J26nB188_p0790c13║食時辰，肩衝腰斧去樵薪，萬年枯樹連根斫，百劫香
J26nB188_p0790c14║藤帶葉焚。
J26nB188_p0790c15║禺中已，肩荷雲鋤去種地，東西兩岸一齊翻，又有茅
J26nB188_p0790c16║團又有芋。
J26nB188_p0790c17║日中午，忽聽堂中三下鼓，雙手捧起缽多羅，始憶當
J26nB188_p0790c18║年金牛舞。
J26nB188_p0790c19║日映未，白雲片片如破絮，蓋卻南山與北山，爾從何
J26nB188_p0790c20║起亦何住？
J26nB188_p0790c21║晡時申，大道忙忙有幾人？踏破草鞋赤腳走，橫擔直
J26nB188_p0790c22║負受辛勤。
J26nB188_p0790c23║日入酉，騎卻崑崙顛倒走，須彌岌岌海水騰，驚起波
J26nB188_p0790c24║斯大張口。
J26nB188_p0790c25║黃昏戌，掩卻柴扉一墨黑，轉身露柱纔磕著，信口念
J26nB188_p0790c26║個波羅密。
J26nB188_p0790c27║人定亥，收入從前憨布袋，脫下娘生牛鼻褌，長伸兩
J26nB188_p0790c28║腳渾無礙。
J26nB188_p0790c29║牧童歌（因看慈明禪師牧童歌故作此和之）
J26nB188_p0790c30║淨裸裸，赤灑灑，倒跨牛兮沒可把，信口唱出曲無腔，
J26nB188_p0791a01║散誕清風明月下。赶入山，縱意遊，白雲影裡任悠優，
J26nB188_p0791a02║枯樹煙生芳草綠，豈味尋常這一頭。水草足，飽齁齁，
J26nB188_p0791a03║兩岸東西得自繇，從今不犯他苗稼，不用鞭兮繩也
J26nB188_p0791a04║休。牧童兒，真快活，手把泥團空裏捋，搓攏乾坤又放
J26nB188_p0791a05║開，渾然不知舒與縮。日已高，午正好，蹄角精純不須
J26nB188_p0791a06║保，橫眠倒臥柳陰邊，這段風流世莫討。日已暮，收歸
J26nB188_p0791a07║欄，劫外今時水草閒，從今鞭杖何須問？一個閒人天
J26nB188_p0791a08║地間。這牧童，真奇怪，不姓張兮不姓戴，借問牧童何
J26nB188_p0791a09║處居？千山萬壑元非在。
J26nB188_p0791a10║贈頑石禪友歌
J26nB188_p0791a11║常兀兀，謾騰騰，挺然獨露放光明，觸目世間人不識，
J26nB188_p0791a12║權且呼為頑石名。頑石頭，最高大，鎮壓山頭無縫罅，
J26nB188_p0791a13║三世諸佛賴爾維，碧眼胡僧常倚借。頑石頭，最堅利，
J26nB188_p0791a14║金剛力士無能碎，如來掌上顯神通，外道天魔誰敢
J26nB188_p0791a15║覷？頑石頭，壓塵世，生在深山絕名利，披雲著霧自優
J26nB188_p0791a16║游，歷劫何曾異今日？頑石頭，最堪愛，生在煙霞與物
J26nB188_p0791a17║外，博山峰頂氣雄豪，雲門腳下常自在。頑石頭，有志
J26nB188_p0791a18║氣，獨立峰頭絕忌諱，任從日晒與風吹，凝然一塊何
J26nB188_p0791a19║曾異？頑石頭，真奇怪，婬房酒肆渾無礙，磊磊落落秪
J26nB188_p0791a20║麼行，體性虛融戒非戒。頑石頭，最包容，十方剎海一
J26nB188_p0791a21║毛中，自他不隔無來往，那居邊際於其中。頑石頭，多
J26nB188_p0791a22║智慧，不論三乘與四諦，聖凡情盡絕古今，身居剎那
J26nB188_p0791a23║離三世。頑石無名無形段，劫成劫壞靡改換。娑婆境
J26nB188_p0791a24║內暫安身，應物逢緣光赫煥。頑石從來沒滋味，世間
J26nB188_p0791a25║愚者盡拋棄，不知內藏無價珍，通方作者方能識。愚
J26nB188_p0791a26║人只知頑石名，如何知得頑石心？頑石心量絕有無，
J26nB188_p0791a27║是非得失豈能拘？浩浩紅塵到非到，白雲常鎖如自
J26nB188_p0791a28║如。有問如何是頑石？蒼苔片片印清虛。
J26nB188_p0791a29║草龕歌（師初住崆峒，寥無一物，搆箬屋、縛草龕以居之，故有此歌。）
J26nB188_p0791a30║草龕兒，最空虛，包含法界盡無餘，三世如來頭出沒，
J26nB188_p0791b01║四生六道任其居。隨其有，隨其無，挂拂捲蓆總無拘，
J26nB188_p0791b02║有時子仙成大睡，有時瑞老上跏趺，四禪八定從此
J26nB188_p0791b03║起，五位三玄任卷舒。草龕兒，真有趣，聲聞圓覺莫能
J26nB188_p0791b04║覷，十地菩薩較些兒，解向其中舒兩臂。草龕兒，真奇
J26nB188_p0791b05║妙，通身連絡通身竅，內外虛明絕點埃，那有雌黃與
J26nB188_p0791b06║做造？草龕兒，真奇妙，侯王將相無能到，瓊樓玉殿莫
J26nB188_p0791b07║堪倫，銅雀靈臺難比耀。草龕兒，亡冬夏，寒不侵兮熱
J26nB188_p0791b08║不怕，假使三災遷變時，一個渾然無縫罅。有問草龕
J26nB188_p0791b09║意若何？三更紅日亦無夜。
J26nB188_p0791b10║雪山像贊
J26nB188_p0791b11║棄卻皇宮，雪山打坐，六年苦行，後人規模。忽睹明星，
J26nB188_p0791b12║悟得遮個。咦！婆心一片有誰知？流水高山重點破。
J26nB188_p0791b13║圓相半身佛贊
J26nB188_p0791b14║不是月輪，亦非寶鏡，權現半身，且徹爾困。咦！靈木條
J26nB188_p0791b15║然鳳豈立？無影林中鳥不棲。
J26nB188_p0791b16║觀音大士像贊
J26nB188_p0791b17║見色如盲，聞聲如聾，弘音不昧，號曰圓通。
J26nB188_p0791b18║心經觀音像贊
J26nB188_p0791b19║通身是經通身像，遍界無聲遍界聞，一念心空觀自
J26nB188_p0791b20║在，鴉鳴鵲噪任紛紜。
J26nB188_p0791b21║釋迦文佛像贊
J26nB188_p0791b22║咄！這老漢，從無始來，渾忘得喪，不合去睹明星，向鹿
J26nB188_p0791b23║野苑卻陳伎倆，惹得五天國王起模畫樣。本待以火
J26nB188_p0791b24║焚之，權留道握供養。（姚道握請）
J26nB188_p0791b25║水月觀音像贊
J26nB188_p0791b26║大海之中，磐陀石上，耳聽潮音，千形萬狀。聞修淨盡，
J26nB188_p0791b27║坦然自放，救苦尋聲，慈功無量。咦！踏翻波底月，鐵船
J26nB188_p0791b28║水面浮。
J26nB188_p0791b29║達磨大師像贊
J26nB188_p0791b30║剿卻梁皇意根，斷送神光手臂，恰恰道個安心，露出
J26nB188_p0791c01║風流體態。從茲家醜外揚，後代兒孫逐隊。咦！渡江原
J26nB188_p0791c02║不傳宗旨，跋嶺空留破草鞋。
J26nB188_p0791c03║梁皇不識，二祖豈逄？嵩山之石，乃知其翁。
J26nB188_p0791c04║達磨渡江像贊
J26nB188_p0791c05║雙眼圓明，六宗俱契。琉璃殿上，不許安身；鄉村渡口，
J26nB188_p0791c06║連忙走過。咦！隨波一葦妙無窮，雲在青天花在樹。
J26nB188_p0791c07║達磨面壁像贊
J26nB188_p0791c08║面目雖無，脊骨已露，後代兒孫，個個看透。
J26nB188_p0791c09║達磨西歸像贊
J26nB188_p0791c10║本來東土度有情，卻又隻履西歸去，不是一番走煙
J26nB188_p0791c11║塵，爭得雙株遍地布？
J26nB188_p0791c12║玉彌勒佛贊
J26nB188_p0791c13║通身白毫，全體明徹，龍華寺裡顯神通，兜率陀天藏
J26nB188_p0791c14║醜拙。呵呵呵，識不識，霅溪一帶鎖虛空，弁嶽蒼蒼常
J26nB188_p0791c15║卓卓。
J26nB188_p0791c16║高峰大師半身像贊
J26nB188_p0791c17║抬頭見真讚，收回自己；枕子撲落地，打碎虛空。三關
J26nB188_p0791c18║留不住，半節與兒孫。咦！春風蕩蕩花狼藉，仍是從前
J26nB188_p0791c19║舊主人。
J26nB188_p0791c20║手捧寶塔羅漢像贊
J26nB188_p0791c21║一頂摩霄，兩腳踏地，手捧寶塔，示第一義。咦！雙睛覷
J26nB188_p0791c22║破光明也，兔角生花遍處香。
J26nB188_p0791c23║呂巖真人像贊
J26nB188_p0791c24║挂卻儒冠去學仙，半升鐺內煮山川，黃龍語下知端
J26nB188_p0791c25║的，顛酒扶妖總不言。
J26nB188_p0791c26║平之畫無量壽佛像為母慶誕請贊
J26nB188_p0791c27║其壽無量兮曾何終始？其土極樂兮曾何泰否？不去
J26nB188_p0791c28║不來兮巖松點翠，無生無滅兮秋江渟沚。
J26nB188_p0791c29║雲門先和尚真贊（四首）
J26nB188_p0791c30║這老漢，多伎倆，心記五車，胸懷三藏。棕櫚拂子，左拋
J26nB188_p0792a01║右拋；斑竹拄杖，東蕩西蕩。演一乘於萬竹林中，布十
J26nB188_p0792a02║德於海塘邊上。指滲漏，斷衲子命根；立君臣，為人天
J26nB188_p0792a03║榜樣。到今日，覿面全提。眾兒孫，休云畫像不畫像。咦！
J26nB188_p0792a04║六出滿山河，遍地銀波浪。
J26nB188_p0792a05║手持如意，巍巍獨坐，普為群生，全提這個。時人不識，
J26nB188_p0792a06║當面錯過。咦！幾瓣梅花落剡溪，四明山下神風播。
J26nB188_p0792a07║石傘峰前，萬竹林上，坐斷乾坤，孰堪論量？咦！和風蕩
J26nB188_p0792a08║蕩兮綠柳垂絲，煦日明明兮紅桃播浪。
J26nB188_p0792a09║依真畫像像非真，從像顯真真非實，非實非真兩皆
J26nB188_p0792a10║幻，難描老人真儀質。要識老人面目麼？三冬桃瓣隨
J26nB188_p0792a11║風舞，九夏霜花遍地鋪。
J26nB188_p0792a12║雪關禪師像贊
J26nB188_p0792a13║行曹洞機，傳博山拂，獨坐胡床，乾坤一握。且道是誰？
J26nB188_p0792a14║異師白足。
J26nB188_p0792a15║無礙像請贊
J26nB188_p0792a16║孤巍卓立無情緒，迥歷靈明不覆藏，特為諸君通一
J26nB188_p0792a17║線，休從像上覓真光。
J26nB188_p0792a18║道興小像請贊
J26nB188_p0792a19║拂子揮天，蒲團著地，獨坐巍巍，示西來意。咦！翠竹搖
J26nB188_p0792a20║風徹骨寒，錢塘江水多滋味。
J26nB188_p0792a21║烏鎮密印寺虛懷小像贊
J26nB188_p0792a22║身如木石，意若死灰，手持素珠，且道是誰？咦！壽聖塔
J26nB188_p0792a23║邊傳今古，青溪岸畔示菩提。
J26nB188_p0792a24║慧心小像請贊
J26nB188_p0792a25║歷歷分明，不用外尋，崖前獨立，即此慧心。咦！怪石蒼
J26nB188_p0792a26║苔古，青松白鶴奇。
J26nB188_p0792a27║道詮小像請贊
J26nB188_p0792a28║眼不見色，耳不聞聲，纖毫無昧，梧桐葉青。
J26nB188_p0792a29║黃唇濤居士為母真請贊
J26nB188_p0792a30║朕兆纔分，坤道流行，為賢者之母，作萬物之根。咦！降
J26nB188_p0792b01║身百億無來往，蓮花胎裏又重新。
J26nB188_p0792b02║蕭月瑞居士為母真請贊
J26nB188_p0792b03║法界之母，閨門範儀，空花示現，鏡像何歸？咦！香煙堆
J26nB188_p0792b04║裏蓮花國，寶樹行中古佛垂。
J26nB188_p0792b05║自題
J26nB188_p0792b06║這漢生來倔僵，語話相逄不讓，皖公山頂笑傲雲霞。
J26nB188_p0792b07║顯聖寺裏大興波浪。拈一條沒巴鼻的竹根東觸西
J26nB188_p0792b08║觸，打得那杜禪和徹骨徹髓無處安身。播兩片有涎
J26nB188_p0792b09║唾底臭皮左說右說，哄得他行腳僧忘境忘人橫來
J26nB188_p0792b10║豎撞。以柏樹子為人云是返魂香，將乾屎橛施陳道
J26nB188_p0792b11║是人天供養。似這般不唧溜的漢子，也有人寫他在
J26nB188_p0792b12║紙上。咦！分付諸方禪學者，莫被他瞞換眼睛。
J26nB188_p0792b13║這個阿僧，有骨無筋，巍巍獨坐，何喜何瞋？撐開石傘，
J26nB188_p0792b14║弁嶽重新，劈破崆峒，剔起慧燈。咦！南雲花爛熳，平川
J26nB188_p0792b15║水漃清。
J26nB188_p0792b16║這阿師，沒嗒𠿓，手握山藤，聖凡俱殺，破異道於筆端，
J26nB188_p0792b17║呵邪禪以口咶。識者知是達磨嫡骨兒孫洞山正脈，
J26nB188_p0792b18║不知者亦隨人異訝。
J26nB188_p0792b19║兀兀兮若山，寂寂兮真閒，聖不可並，凡莫能攀。境上
J26nB188_p0792b20║無心戀，忙中事不關。咦！一片浮雲何住處？數員頑石
J26nB188_p0792b21║自斑斑。（西堂離言請贊）
J26nB188_p0792b22║我像無形，非眼力之所能見；我像無色，非青黃之所
J26nB188_p0792b23║能成。湛如秋水，空若太清。六合無高下，古今一坦平。
J26nB188_p0792b24║說甚麼十二類生？（監院湛空請）
J26nB188_p0792b25║寂寂兮無聞，歷歷兮有色，正令全提，人天法則，覿面
J26nB188_p0792b26║橫施佛祖機，聊通你等個消息。（侍者鏡愚請）
J26nB188_p0792b27║咄！這頑像，沒伎倆，雲門寺裏惹得人憎，弁嶽峰頭渾
J26nB188_p0792b28║亡得喪。既不能演教談經，又安知捧缽持杖？有問西
J26nB188_p0792b29║來之意若何，便將他驀頭一棒。本待要以火焚之，權
J26nB188_p0792b30║留與兒孫供養。（侍者舒光請）
J26nB188_p0792c01║默默無言，巍巍獨坐，舜若多神，莫能看破。喚作瑞僧，
J26nB188_p0792c02║早已話墮。（侍者寧遠請）
J26nB188_p0792c03║這漢癡迷，不識威儀，輕輕觸著，聲吼如雷。咦！秪為慈
J26nB188_p0792c04║悲心大切，喜兮怒兮與人提。（侍者遍聞請）
J26nB188_p0792c05║堪羨良工筆力精，筆筆全提此個身。雖然眉目咸相
J26nB188_p0792c06║似，一點中心難畫成。難畫成，五彩分明事最親。（西堂中也請）
J26nB188_p0792c07║渠正是我，我不是渠，恁麼會得，克家之兒。峒山芳菲
J26nB188_p0792c08║兮春色之英，鄱湖澄清兮秋風之精。（維那克歸請）
J26nB188_p0792c09║明暗交參，互同生殺，偏正齊捐，劫外火發。（侍者破暗請）
J26nB188_p0792c10║心遍十方，身通三際，默坐無言，示第一義。咄！（西堂不溢請）
J26nB188_p0792c11║寶蓋峰前花發笑，金蓮山上草呈吟。咦！是這阿僧，非
J26nB188_p0792c12║這阿僧？爾其細聽。（侍者元潔請）
J26nB188_p0792c13║傳達磨六七世之正宗，忝洞山四八代之真子，居崆
J26nB188_p0792c14║峒五位之山中，提正偏兼帶之心旨。這便是楊阿師
J26nB188_p0792c15║的臉嘴。（輻輪請）
J26nB188_p0792c16║是像即真，是真即像，不像不真，是何形狀？坐斷十方，
J26nB188_p0792c17║覿體坦蕩。（西堂石澗請）
J26nB188_p0792c18║體非玄素，何有此像？此像非真，玄素不狀，假斯紙墨，
J26nB188_p0792c19║權為供養。（侍者玄素請）
J26nB188_p0792c20║生在桐城，薙髮九子，操方越國，雲門真子。咦！以乾屎
J26nB188_p0792c21║橛為沉香，便就是你。（一念請）
J26nB188_p0792c22║五蘊山頭一片雪，湛水澄潭一輪月，清波蕩漾妙何
J26nB188_p0792c23║窮，認著依然猶未徹。（源初請）
J26nB188_p0792c24║一心常在那伽定，眼若盲兮耳無聽，任他聲色亂叢
J26nB188_p0792c25║叢，何曾動著毘盧印。（姚福吾請）
J26nB188_p0792c26║和風吹起柳條新，煦日臨頭花似錦，綠水汶瀾陳道
J26nB188_p0792c27║貌，切休喚作世間境。（不踰請）
J26nB188_p0792c28║有眼兮非見，有耳兮非聞。有鼻兮何嗅，有口兮難言。
J26nB188_p0792c29║惟心兮漠漠，廓落兮誰親？咦！怪石枯藤和露冷，金鏢
J26nB188_p0792c30║寶蓋帶煙橫。
J26nB188_p0793a01║這漢呆癡，獨自亡思，青黃莫辨，動靜焉知？手持白拂，
J26nB188_p0793a02║胡施亂施，不識者以為祖師之機。咦！風起船頭波浪
J26nB188_p0793a03║湧，水澄山色印寒潭。（存璞請）
J26nB188_p0793a04║硯瓦銘
J26nB188_p0793a05║覿面無遮，通身沒縫，書大藏經，作人天供。世間功業，
J26nB188_p0793a06║賴渠所成。若非渠力，何繇作文？體若剛堅，心絕異緣。
J26nB188_p0793a07║平嘗獨露，不受綿纏。本不可說，表裏漆黑。識得渠時，
J26nB188_p0793a08║成佛心歇。
J26nB188_p0793a09║銅香爐銘
J26nB188_p0793a10║觸目無私，通身赤露，篆煙裊裊，消大千垢，包括虛空，
J26nB188_p0793a11║容納微塵，即此便是，烏用別尋。
J26nB188_p0793a12║尊稱達磨正宗說
J26nB188_p0793a13║千流萬派，一源而出，千枝萬葉，一本而生，何得認流
J26nB188_p0793a14║迷源，執榦棄本也？今人必稱五宗為始者，皆是迷源
J26nB188_p0793a15║之謂也。古雲門、溈仰二宗已絕，法眼一宗傳於高麗
J26nB188_p0793a16║國，只得洞、濟二宗在於震旦耳。今依愚見，當尊達磨
J26nB188_p0793a17║大師為始。蓋我國之心宗，自達磨大師航海而來，至
J26nB188_p0793a18║於我土，直指人心，見性成佛，由是心宗傳布四方。而
J26nB188_p0793a19║今叢林皆設達磨大師之像，良有以也。在西域當尊
J26nB188_p0793a20║迦葉尊者為始，在東土當尊達磨大師為始。若尊曹
J26nB188_p0793a21║溪，尚有五位祖師在前，故有遺也。源達磨則該曹溪，
J26nB188_p0793a22║亦該洞山；本洞山則遺達磨，亦遺曹溪。故本能該末，
J26nB188_p0793a23║卑不該尊也。是以當尊達磨大師為始，自達磨大師
J26nB188_p0793a24║至雲門，先師乃四十一世矣。知我罪我，何敢辭焉？後
J26nB188_p0793a25║代所稱者，當云傳達磨正宗第幾十幾，方不遺其源，
J26nB188_p0793a26║則見源之有始也。
J26nB188_p0793a27║達磨西來說
J26nB188_p0793a28║禪心湛寂，本自虛玄。三際融通，十方不隔。柰何情生
J26nB188_p0793a29║智暗，逐境迷心，認妄失真，飄流莫返，故勞大聖降跡，
J26nB188_p0793a30║現化西乾，四願嚴身，六度濟物，使人人返本，個個歸
J26nB188_p0793b01║家。揭破無明，點開慧眼。操舟破迷天之大浪，揚帆鼓
J26nB188_p0793b02║覺海之洪波。直抵梁朝，發明聖諦。一語不契，折蘆直
J26nB188_p0793b03║顯舊家風；入魏知機，面壁全彰目前事。至寶不昧，冷
J26nB188_p0793b04║眼難瞞。斷臂安心，神光有在。雪花遍處，瑞氣常新。禪
J26nB188_p0793b05║髓傳時，門風大振。諦不為，何階級，覿體堂堂。有修證，
J26nB188_p0793b06║無染污，總明自己。德山棒，臨濟喝，機用全彰。大雄虎，
J26nB188_p0793b07║南山蛇，殺活自在。雲行雨至，斷盡衲子命根；掣電轟
J26nB188_p0793b08║雷，施設佛祖機要。炎焰日中冰雪，朔風水裏楊花。森
J26nB188_p0793b09║羅萬象無私，千古真風不墜。由是教外一脈東土大
J26nB188_p0793b10║行。故禪宗直指之始，祖始于達磨大師也。
J26nB188_p0793b11║恕己說
J26nB188_p0793b12║世尊云：「天上天下，唯我獨尊。」以此觀之，則在天而天
J26nB188_p0793b13║而不天，在人而人而不人，乃至地獄、餓鬼、畜生及與
J26nB188_p0793b14║諸類亦不諸類。如是則無往而非我，亦不我無我。此
J26nB188_p0793b15║聖凡不涉、有無無拘，人我兩忘、恕責齊遣，是謂真恕
J26nB188_p0793b16║己焉。
J26nB188_p0793b17║開爐說
J26nB188_p0793b18║嗟嗟末世，去聖時遙，概以訛傳，曾不知反。只此開爐
J26nB188_p0793b19║一事，古之叢林或十月十五，或十一月初一日開爐，
J26nB188_p0793b20║正月十五日止火。有爐頭、有炭頭，為大眾煖寒，故有
J26nB188_p0793b21║開爐之說。到開爐日，爐頭散爐，炭頭散炭，善知識藉
J26nB188_p0793b22║此以拈提指示大眾，故有「灑掃開爐燒榾柮，團頭扠
J26nB188_p0793b23║手大家烘，你也烘，我也烘，深藏穩便度隆冬」之說，趙
J26nB188_p0793b24║州曾作爐頭，因緣可攷，雲峰悅化炭，俱載方冊。今時
J26nB188_p0793b25║叢林將古規事跡俱以昧卻，但見語錄中有開爐二
J26nB188_p0793b26║字，單只以結制、上堂為開爐，謂之陶鑄聖凡。似即也
J26nB188_p0793b27║似，是即未是。何也？將叢林煖寒一段因緣，俱以昧卻，
J26nB188_p0793b28║不知出跡，深可歎也。若要復古，依舊到冬日寒時，散
J26nB188_p0793b29║爐散炭，善知識於此上堂，庶事理雙全，規制不廢矣。
J26nB188_p0793b30║又到夏天五月初一日挂帳，九月初一日收帳，亦叢
J26nB188_p0793c01║林規範，烏得不審哉！
J26nB188_p0793c02║辯率發微說
J26nB188_p0793c03║余想作文字者，馳騁筆硯，若非細心，不無一時之失。
J26nB188_p0793c04║《林間錄》云：「古塔主去雲門之世，無慮百年，而稱其嗣。
J26nB188_p0793c05║青華嚴未始識太陽，特以浮山遠公之語，嗣之不疑，
J26nB188_p0793c06║二老皆以傳言行之自若。」復曰：「其於己甚重，於法甚
J26nB188_p0793c07║輕。」此覺範所論，是論之未當也。古塔主既去雲門百
J26nB188_p0793c08║年，而未識雲門，輸己以承嗣，得非輕己重法乎？青華
J26nB188_p0793c09║嚴亦未見太陽，而以浮山遠公之語嗣之，又非輕己
J26nB188_p0793c10║以重法乎？反謂於己甚重，於法甚輕，是何言歟？青華
J26nB188_p0793c11║嚴依遠公之語，嗣之不疑，此尊人也。既從遠公有所
J26nB188_p0793c12║悟入，此入聖位也。然而輸己為物，重法重人，此華嚴
J26nB188_p0793c13║大師萬古一段英氣，起洞宗已墜之風，開投子永垂
J26nB188_p0793c14║之道。後之學者，及與不及，雖未得而知。且浮山遠公
J26nB188_p0793c15║提挈華嚴，為法門之真子，使其承嗣太陽，而不為己
J26nB188_p0793c16║之嗣，真以大道是輔，何嘗以洞山、臨濟二其心哉？試
J26nB188_p0793c17║觀今之人，去古人遠矣。或有親己門下者，毋使過他
J26nB188_p0793c18║人之室。悲哉！
J26nB188_p0793c19║藏經述意說
J26nB188_p0793c20║藏經之來，本乎西土，始因摩騰、竺法，後有玄奘大師
J26nB188_p0793c21║涉險登危，斯文乃至。白馬壇上，帝主親驗偽真，佛經
J26nB188_p0793c22║火中光明，徹於霄漢。因是道經灰滅，吾教流通。欽此
J26nB188_p0793c23║寶文，傳布宇內。見了義句，頓悟靈覺之心；聞般若名，
J26nB188_p0793c24║永證菩提之果。言言見諦，字字真詮，庶使後學有聞，
J26nB188_p0793c25║不負請經初志。
J26nB188_p0793c26║戒約說
J26nB188_p0793c27║世尊在世，僧依佛住，世尊滅後，僧依戒住。戒也者，出
J26nB188_p0793c28║三界之元首，登四聖之要道，不可一日有怠。戒若有
J26nB188_p0793c29║怠，則塵不可出、道無所明、願無所興、生無所度，何得
J26nB188_p0793c30║為眾聖之皈者乎？如是則知戒為無上之梯航、破暗
J26nB188_p0794a01║之明燈，應當至意滌慮，翹誠求佛冥加，感發戒體。所
J26nB188_p0794a02║言戒體者，即我等之自心也。是心覺遍謂之佛，是心
J26nB188_p0794a03║軌持謂之法，是心和合謂之僧，是心圓淨謂之戒。是
J26nB188_p0794a04║以即四法而為一心，即一心而為圓宗戒體，即戒體
J26nB188_p0794a05║而為萬行根基，烏可有怠也歟？
J26nB188_p0794a06║戒殺或問敘
J26nB188_p0794a07║世人烹眾生肉以充自己腹者，迷倒之盛矣。何也？蓋
J26nB188_p0794a08║眾生與吾人一體，吾身乃地、水、火、風所成，眾生亦地
J26nB188_p0794a09║水火風所成耳。經云：「一切地水是吾先身，一切火風
J26nB188_p0794a10║是我本體。」以此觀之，有何異焉？既爾，誰肯烹自己之
J26nB188_p0794a11║手足以充口腹哉？手足既不可烹，則眾生之肉亦不
J26nB188_p0794a12║可烹也，明矣。古云：「心佛及眾生，是三無差別。」又云：「凡
J26nB188_p0794a13║有知者必同體。」如是則知心性亦何異哉？吾人愛其
J26nB188_p0794a14║衣冠整肅，飲食甘甜，彼亦愛其毛羽潔淨，所食味豐。
J26nB188_p0794a15║吾人適意，則喜樂盈懷，不則憂愁煎逼。且眾生亦爾，
J26nB188_p0794a16║放之則鼓舞飛鳴，囚之則惶惑驚悸。是以物我不異，
J26nB188_p0794a17║殺而食之，豈其仁歟？茲者仁叔沈居士，夙願深厚，示
J26nB188_p0794a18║現名門，不染繁華，留心祖道，於弁山發明本有，不勝
J26nB188_p0794a19║喜躍。復念眾生沉迷，何以導之？遂體上帝好生之德，
J26nB188_p0794a20║興聖賢同體之仁，戒殺放生，假設問難發明孔孟佛
J26nB188_p0794a21║祖之心，名曰戒殺。或問實苦海之慈航，大病之良劑
J26nB188_p0794a22║也。余一見而加額合掌，聊敘數語，以為擊節。倘遇大
J26nB188_p0794a23║集會中獰惡鬼王曰：「仁叔仁叔，我待一切眾生成佛，
J26nB188_p0794a24║盡眾生界空，無一眾生名字，我乃戒殺放生。」且道仁
J26nB188_p0794a25║叔又作麼生？老僧秪為大笑呵呵。
J26nB188_p0794a26║募茶疏
J26nB188_p0794a27║茶為奉客之先，供止渴之要湯。纔入門來即與一碗，
J26nB188_p0794a28║使其沾著唇齒，當下知歸故爾。趙州無論到與不到，
J26nB188_p0794a29║咸云：「喫茶去。」今日弁山意欲借彼發明諸人大事，乞
J26nB188_p0794a30║眾檀那各出隻手，成就勝緣，俾飲者嘗者枯腸頓息，
J26nB188_p0794b01║不受伶俜，入清涼地，獲如意果，則諸檀福德孰可（量哉）？
J26nB188_p0794b02║乞米疏
J26nB188_p0794b03║金牛飯普周沙界，雲門餅塞滿虛空，一粒米撞倒須
J26nB188_p0794b04║彌，兩文錢各出隻手，使無口人受食，無腹人飽餐，則
J26nB188_p0794b05║大檀之功等太虛量也。
J26nB188_p0794b06║重修洞山祖塔題辭
J26nB188_p0794b07║洞山古剎，我等祖基，傾頹已久，瓦礫不存。今幸孤崖
J26nB188_p0794b08║上座住持，欲重新祖塔，柰工力浩繁，凡我輩為洞上
J26nB188_p0794b09║兒孫，烏可坐視乎？必思水源木根，法道有本，各出隻
J26nB188_p0794b10║手，共力可成。一磚一石，建祖塔於當場；一瓦一椽，覆
J26nB188_p0794b11║靈骨於本處。法幢高豎，祖道重新，始不負我等微末
J26nB188_p0794b12║報本，亦可啟迪後昆孝道有在。
J26nB188_p0794b13║佛事
J26nB188_p0794b14║為啟明舉火
J26nB188_p0794b15║執火炬云：「銀光耿耿，且喜窮子歸家。寶月輝輝，琉璃
J26nB188_p0794b16║殿中朝父。恁麼時，君臣道合、父子一如。是何人境界？
J26nB188_p0794b17║啟明上座厭塵世而高登九品，棄娑婆而端居淨土。
J26nB188_p0794b18║會麼？」以火炬打圓相云：「烈焰叢裏翻身，常寂光中（自在）。」
J26nB188_p0794b19║為心光舉火
J26nB188_p0794b20║「泥牛吼盡澄潭月，木馬嘶乾四海雲，一段心光歸去
J26nB188_p0794b21║也，九蓮臺上又重新。且道還鄉一句作麼生道？烈焰
J26nB188_p0794b22║亙天星宿朗，霧鎖長空山色青。」
J26nB188_p0794b23║為亡僧舉火
J26nB188_p0794b24║「生死去來，目前包褁，般若如清涼池，四面皆可入。生
J26nB188_p0794b25║死去來總沒交涉，般若如大火聚，四面不可入。今日
J26nB188_p0794b26║這方來上座，挺身擔荷，覿面全提。且道是出也入也？」
J26nB188_p0794b27║以火炬打圓相云：「通身一具黃金骨，烈焰光中仔（細看）。」
J26nB188_p0794b28║為奇風舉火
J26nB188_p0794b29║「細雨乍收孤日朗，白雲纔破碧天青，一段奇風全體
J26nB188_p0794b30║露，再駕赤龍行一程。咦！轉位忘功歸去也，青山綠水
J26nB188_p0794c01║自知音。」
J26nB188_p0794c02║為玉章舉火
J26nB188_p0794c03║「玉章玉章，收回文彩，以空合空，豈有去來？其來也，轉
J26nB188_p0794c04║位就功，弁嶽峰頭花爛熳。其去也，轉功就位，碧波潭
J26nB188_p0794c05║底桂輪空。正恁麼時，明暗雙消，君臣不立，且道在何
J26nB188_p0794c06║處安身？咦！海底吹來三昧火，頃刻燒乾五嶽雲。」
J26nB188_p0794c07║為覺元舉火
J26nB188_p0794c08║「覺元覺元，返本還源，菩提觸目，擲卻大千。秪如天台
J26nB188_p0794c09║不住、龍華不去，且道向甚麼處安身立命？」以火炬打
J26nB188_p0794c10║圓相云：「咦！再向紅爐親煆過，任汝分身塵剎中。」
J26nB188_p0794c11║為明軌上座入塔
J26nB188_p0794c12║「本自無縫罅，八面絕遮攔。一頂摩霄，四稜著地。圓陀
J26nB188_p0794c13║陀，藏了幾多骸骨，活卓卓，收盡無限髑髏。人人對面
J26nB188_p0794c14║齊觀，軌上座親登此處。」以手撫骨云：「軌上座，聽吾說。
J26nB188_p0794c15║今朝正是清明節，百花競秀楊柳青，夜深更看峰頭
J26nB188_p0794c16║月，無縫塔裏快翻身，荊棘林中忙舉足。過此二途，且
J26nB188_p0794c17║道向甚麼處安身立命？」良久云：「幾樹桃花無豔色，數
J26nB188_p0794c18║枝枯木盡芬芳。」
J26nB188_p0794c19║為矩耆二上座入塔
J26nB188_p0794c20║「朔風匝地霜花滿，萬籟無聲境寂寥，今日與君輕決
J26nB188_p0794c21║斷，翻身此處路非遙。二上座，聽吾教，娑婆世界休生
J26nB188_p0794c22║戀，西方淨土快須逃。過此二者，且道向何處安身？咦！
J26nB188_p0794c23║三冬枯木秀，九夏雪花飄。」
J26nB188_p0794c24║掃雲門散木先和尚塔二則
J26nB188_p0794c25║「秋風颼嘶，秋雲披離，秋雨歷落，黃葉紛飛。此是先師
J26nB188_p0794c26║容儀會麼？轉功就位無遺影，古殿苔生阿個知。」僧問：
J26nB188_p0794c27║「先祖儀容即不問，圓音周遍事如何？」師云：「青天白日。」
J26nB188_p0794c28║進云：「恁麼則水注松濤宣妙法，青山翠竹演無生。」師
J26nB188_p0794c29║云：「非汝境界。」僧便喝，師云：「未曾見面在。」僧云：「歸去罷。」
J26nB188_p0794c30║師便休去。（癸酉秋）
J26nB188_p0795a01║「山之高兮，水之源兮，先師之心兮晴空一聲，霹靂泥
J26nB188_p0795a02║牛，木馬奔馳。如此會得，則先師儀容宛爾。如此不會，
J26nB188_p0795a03║桃花依舊笑山堤。會麼？」遂顧眾頓足云：「蒼天！蒼天！」即
J26nB188_p0795a04║上香。（乙亥春）
J26nB188_p0795a05║掃百丈大智祖塔
J26nB188_p0795a06║「雄峰鎖白雲，諸祖真機獨露；千林飄黃葉，衲僧巴鼻
J26nB188_p0795a07║儼然。滿目儀容，通身師表。會得者，全體受用；不會者，
J26nB188_p0795a08║運水搬柴。會麼？會麼？今日特具瓣香，聊陳薄供，以為
J26nB188_p0795a09║大智老祖掃塔之敬。諸人還見（智祖麼？」良久云：「石塔蒼苔古，翠竹綠衣新）。」
J26nB188_p0795a10║入就瑞白禪師語錄卷之十一終