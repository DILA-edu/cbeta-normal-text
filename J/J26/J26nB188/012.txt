J26nB188_p0795b01║入就瑞白禪師語錄卷之十二
J26nB188_p0795b02║明住天台護國寺嗣法門人寂蘊編
J26nB188_p0795b03║詩偈
J26nB188_p0795b04║遊雲門十詠
J26nB188_p0795b05║尋路
J26nB188_p0795b06║興哉拽杖行，信步入荒草，問取採樵人，咸云此路好。
J26nB188_p0795b07║上爐峰
J26nB188_p0795b08║白雲縹緲處，獨立兩山間，分付登臨者，藤蘿信手攀。
J26nB188_p0795b09║陟嶮
J26nB188_p0795b10║懸崖多嶮峻，磊落路難行，步出稜層外，坦然一掌平。
J26nB188_p0795b11║絕頂
J26nB188_p0795b12║雲外孤峰立，群巒足下蹲，卓然無與並，唯此獨為尊。
J26nB188_p0795b13║下石屋
J26nB188_p0795b14║踏破蒼苔徑，徐徐下古丘，紅霞穿石屋，疑是化天樓。
J26nB188_p0795b15║過梅塢
J26nB188_p0795b16║纔聞梅塢徑，倏爾口流涎，會得其中趣，何須更問禪？
J26nB188_p0795b17║宿旃檀林
J26nB188_p0795b18║林中無異木，純是旃檀遶，一宿此林中，時聞香風好。
J26nB188_p0795b19║禹陵
J26nB188_p0795b20║聖德乾坤並，仁風日月齊，功圓歸正寢，殘蛻留會稽。
J26nB188_p0795b21║樵風徑
J26nB188_p0795b22║採樵人已去，曲徑水長流。拂拂仙風起，飄飄轉畫舟。
J26nB188_p0795b23║問歸
J26nB188_p0795b24║紅日落山堤，遊人問故棲，牧童遙指處，轉過石橋西。
J26nB188_p0795b25║遊雲棲五雲峰
J26nB188_p0795b26║循溪直下五雲峰，絕頂蒼蒼霄漢中，綠水青山環滿
J26nB188_p0795b27║目，何須更羨梵王宮。
J26nB188_p0795b28║登投子有感
J26nB188_p0795b29║憶音當年美道風，法音雷吼振花宮。寧期聖跡成荒
J26nB188_p0795b30║阜，秪見山頭樹樹松。
J26nB188_p0795c01║山居雜詠（前五首紹興鐵壁山居，作後七首潛山皖山習靜作。）
J26nB188_p0795c02║鐵壁花開三月春，桃紅柳綠亂鶯鳴。峰巒兢秀常盈
J26nB188_p0795c03║目，莫不皆承化母恩。
J26nB188_p0795c04║茅舍寒嚴因雪凍，雲廚供缺為糧虛，山僧盡日無他
J26nB188_p0795c05║計，笑飲清泉樂自殊。
J26nB188_p0795c06║嵯峨鐵壁錦屏風，展在天池峻莫窮。人鳥不來消息
J26nB188_p0795c07║斷，個中誰許話禪工？
J26nB188_p0795c08║軟似綿團硬似鐵，任從禪者來咬捏，閒餘散步下天
J26nB188_p0795c09║池，嘯傲清風與明月。
J26nB188_p0795c10║自適常居鐵壁巖，腳蹤曾不到人間，有時洞裏朝陽
J26nB188_p0795c11║坐，惹得天花雨滿山。
J26nB188_p0795c12║自搆茅菴萬仞峰，四時煙霧𡎺門封，有時寒結稍頭
J26nB188_p0795c13║露，疑是瓊花長谷中。
J26nB188_p0795c14║榮辱無干意自如，瓢囊高掛隱山墟，終朝獨適非為
J26nB188_p0795c15║寂，喜有閒雲伴我居。
J26nB188_p0795c16║青石塢中青石主，常將薄粥為賓煮，滿盤托出任時
J26nB188_p0795c17║餐，滋味須知無幾許。
J26nB188_p0795c18║山居多野趣，松竹鎖雲霞，谷鳥時頻唱，令人興轉賒。
J26nB188_p0795c19║徑幽人跡少，竹密鳥聲多，縱目傳心旨，何須問達磨？
J26nB188_p0795c20║華堂塵事冗，茅舍道心寬，體掛金魚客，寧如破衲安？
J26nB188_p0795c21║皖山峰頂別諸方，青石塢中意氣長，散步林間觀日
J26nB188_p0795c22║駛，跏趺石上笑雲忙。清泉沸澗涼堪浴，爽氣臨人興
J26nB188_p0795c23║愈彰。野鳥山花頻適趣，不論榮貴幾存亡。
J26nB188_p0795c24║和桐城何？太師探五印寺藏主偈（三首）
J26nB188_p0795c25║藏滿龍宮不較多，一微塵內盡包羅，任從黑白惟心
J26nB188_p0795c26║現，識與不識總非他。
J26nB188_p0795c27║四緣開合亡生滅，礙與無礙不是塵，但得異同心念
J26nB188_p0795c28║息，芬芳紅葉滿乾坤。
J26nB188_p0795c29║萬象能言非有意，虛空作語絕知音，偷心喪盡真機
J26nB188_p0795c30║顯，塵剎無勞耳去聞。
J26nB188_p0796a01║和陽明先生良知偈（二首）
J26nB188_p0796a02║五月端陽節屆時，艾符覿面不須知，凱風颺颺榴花
J26nB188_p0796a03║舞，滿目清光更是誰？
J26nB188_p0796a04║滿目清光更是誰？畫龍爭鬥舞靈知。清波蕩漾全神
J26nB188_p0796a05║力，纔涉思惟即有為。
J26nB188_p0796a06║和具足師弟活埋偈
J26nB188_p0796a07║汝既活埋我亦埋，白雲流水兩悠哉，蒼苔明月無窮
J26nB188_p0796a08║意，一任四方八面來。
J26nB188_p0796a09║和李其張梅詩韻
J26nB188_p0796a10║奇偉靈苗出世才，冰肌玉骨豈能栽？春花秋月難堪
J26nB188_p0796a11║並，萬古馨香絕去來。
J26nB188_p0796a12║題龍華寺
J26nB188_p0796a13║豁開心地龍華現，萬象全彰阿逸多。縱使當陽親薦
J26nB188_p0796a14║得，依然眼底又蹉跎。
J26nB188_p0796a15║龍華八境（并引）
J26nB188_p0796a16║龍華八境，偶爾點出，拙不我藏，首刱八偈，以為拋
J26nB188_p0796a17║磚之意，俟諸英才，各陳其美，永永連續，繼諸來者
J26nB188_p0796a18║云爾。
J26nB188_p0796a19║彌勒峰
J26nB188_p0796a20║春花豔豔體全彰，冠月披雲鎮八荒，祗為世間人慕
J26nB188_p0796a21║切，渾忘兜率坐來長。
J26nB188_p0796a22║青龍崗
J26nB188_p0796a23║發脈須彌起弁峰，飛騰形勢若遊龍，層層鱗甲松粧
J26nB188_p0796a24║就，慈氏宮藏眉睫中。
J26nB188_p0796a25║象玉峰
J26nB188_p0796a26║卓然崒嵂聳菰蘆，紫霧紅霞覆體如，卻笑普賢牽不
J26nB188_p0796a27║去，老僧常在背跏趺。
J26nB188_p0796a28║獅子巖
J26nB188_p0796a29║巖似金毛踞弁坵，未伸牙爪絕狐遊，口從天地同開
J26nB188_p0796a30║起，吼到而今聲未休。
J26nB188_p0796b01║寶珠池
J26nB188_p0796b02║竭羅腹內已多年，何故遺來弁嶽前？晝夜清流無間
J26nB188_p0796b03║斷，驪龍永劫尚盤旋。
J26nB188_p0796b04║花石澗
J26nB188_p0796b05║古澗清流入帝基，粼粼花石綴新枝，喜如畫意將歸
J26nB188_p0796b06║院，宋子看時亦謂奇。
J26nB188_p0796b07║六和泉
J26nB188_p0796b08║甘泉常噴碧雲開，玉色澄明何處來？想是華林園內
J26nB188_p0796b09║老，為憐枯竭潤山隈。
J26nB188_p0796b10║天井嶺
J26nB188_p0796b11║玲瓏一竅半巔中，卻是摩醯一目同。流注甘泉滋化
J26nB188_p0796b12║物，免教青翠絕蔥洪。
J26nB188_p0796b13║和唐祈遠居士韻
J26nB188_p0796b14║草色蕭蕭日已秋，那堪霜髮又臨頭，道心固異塵心
J26nB188_p0796b15║切，祖語還將世語酬。惟使缽盂兩度濕，渾忘冠蓋滿
J26nB188_p0796b16║門留，龜毛拂示那伽定，億劫參差霎爾瘳。
J26nB188_p0796b17║師登天台護國寺，祈遠居士，以六絕送行，師用
J26nB188_p0796b18║原韻以復之。
J26nB188_p0796b19║人人心地有花開，何必從他羨寶臺。當下諸塵渾不
J26nB188_p0796b20║染，光明卓爾透天台。
J26nB188_p0796b21║迢迢千里到松門，石壁藤蘿古道存。流水滿溪含寶
J26nB188_p0796b22║月，憑欄高看野狐猻。
J26nB188_p0796b23║石梁億劫一朝僧，豈料而今已共陵？脫盡繁華塵世
J26nB188_p0796b24║夢，杖頭高剔佛前燈。
J26nB188_p0796b25║問我西來何所酬？落花片片水同流。忘機獨坐千峰
J26nB188_p0796b26║外，誰識獅兒聚窟洲？
J26nB188_p0796b27║天台高臥白雲，多那識全身入薜蘿，坐斷煙霞心夢
J26nB188_p0796b28║寂，故人未到柰如何？
J26nB188_p0796b29║巉巖絕壁漫追攀，洞口胡麻儘可餐，聊寄清香君自
J26nB188_p0796b30║識，無絃曲調要親彈。
J26nB188_p0796c01║退隱崆峒居士，仍用前韻，以六絕送行，為三請
J26nB188_p0796c02║之意，亦用原韻復之。
J26nB188_p0796c03║當日龍華已撇開，謾勞三請上師臺，苕溪山色常談
J26nB188_p0796c04║此，何必重還接眾台。
J26nB188_p0796c05║本無壁落亦無門，覿面堂堂何念存？報與知音祈遠
J26nB188_p0796c06║士，從來不重弄猢猻。
J26nB188_p0796c07║放卻龍鍾一老僧，何須翰墨苦相陵？窮巖喜自逃真
J26nB188_p0796c08║趣，日落黃昏剔祖燈。
J26nB188_p0796c09║護法之情莫可酬，權為瓚老隱山流，懸崖永絕聖凡
J26nB188_p0796c10║路，颯颯清風播九洲。
J26nB188_p0796c11║愚頑寡學一婆多，收捲絲綸，入薜蘿，已獲金鱗歸去
J26nB188_p0796c12║也。從今不必問如何。
J26nB188_p0796c13║勝景雖殊我不攀，常煨紫芋供朝餐，草龕獨坐亡生
J26nB188_p0796c14║佛，那管瑤琴彈不彈？
J26nB188_p0796c15║乙亥春登天台步阮仙韻
J26nB188_p0796c16║為因古剎到天台，恰值東君伴我來，號令未曾傳信
J26nB188_p0796c17║息，山城幾處盡花開。杖頭煦日誰堪並？缽底清風任
J26nB188_p0796c18║往回。一段玄情惟自適，從教頑石點蒼苔。
J26nB188_p0796c19║護國即景四絕紫霞峰
J26nB188_p0796c20║卓爾沖霄漢，幽微雲霧關，松風常不昧，清韻落人間。
J26nB188_p0796c21║玉印峰
J26nB188_p0796c22║當空懸寶印，玉石點蒼苔，宇宙增光彩，宗風覿面來。
J26nB188_p0796c23║舍利塔
J26nB188_p0796c24║三塔標原跡，於中舍利藏，生機時復感，觸處悉成光。
J26nB188_p0796c25║蓮花池
J26nB188_p0796c26║乾坤開一竅，清水四時流，紅日爭奇媚，香風遍界周。
J26nB188_p0796c27║遊桃源洞
J26nB188_p0796c28║昔年懷此勝，今日始親來，劉阮仙何在？胡麻跡未灰。
J26nB188_p0796c29║曉花迎日媚，野鳥帶雲回。徑轉情猶適，仰觀石上苔。
J26nB188_p0796c30║宿慈雲寺
J26nB188_p0797a01║信步尋芳徑，逍遙翠藹中，慈雲蔭古寺，法幟顯雙松。
J26nB188_p0797a02║水活龍堪隱，山高禪亦豐。鐘聲敲月落，紅日又昇東。
J26nB188_p0797a03║登高明寺
J26nB188_p0797a04║峭壁聞清響，天關對白雲，松風無限趣，誰識個中親？
J26nB188_p0797a05║遊國清寺兼贈不訛禪者
J26nB188_p0797a06║雨花飛瑞色，雙澗吼清波，仙灶陳真跡，頻觀總不訛。
J26nB188_p0797a07║再遊桃源至普光寺贈了心大德
J26nB188_p0797a08║尋芳興未竭，拽杖喜風涼，捫壁登玄路，攀蘿上普光。
J26nB188_p0797a09║山高僧臘長，樹老道風香，相見如相識，清談意更長。
J26nB188_p0797a10║過香柏峰同達虛坐月茶次即事
J26nB188_p0797a11║扶笻陟險過峰前，香柏烹茶問妙玄。明月一輪東嶺
J26nB188_p0797a12║上，談禪不用老僧宣。
J26nB188_p0797a13║丙子季冬祈遠居士浼竹知到崆峒接師回弁
J26nB188_p0797a14║岳以五絕送行師和原韻以慰竹知辛勤云
J26nB188_p0797a15║勞公跋涉到崆山，一路風霜聞也寒，水湧船頭銀砌
J26nB188_p0797a16║岸，瓊刀刺足甚為難。
J26nB188_p0797a17║忙把枯柴信手燒，通身和煖路非遙，薑湯到口寒衷
J26nB188_p0797a18║解，暫且安單竹箬寮。
J26nB188_p0797a19║海內尋師爾一人，三千里外涉煙塵，和風乍起忙歸
J26nB188_p0797a20║去，寄朵梅花報早春。
J26nB188_p0797a21║他方即與此方通，僧俗元同祖道風，若遇知音頻舉
J26nB188_p0797a22║似，而今不必說空空。
J26nB188_p0797a23║迥絕諸塵出上方，從今不話祖師堂。玄途鳥道俱無
J26nB188_p0797a24║影，生佛之緣兩并忘。
J26nB188_p0797a25║回首座久默
J26nB188_p0797a26║龍華不比古雲門，雲門住處未親承，龍華命帖昭星
J26nB188_p0797a27║月，毋得推辭往別行。
J26nB188_p0797a28║復方大方居士偈（步韻）
J26nB188_p0797a29║勞病多年萃草叢，秪緣退養寓崆峒。休心禪觀諸緣
J26nB188_p0797a30║寂，息影雲霞萬壑空。有賴大檀興保社，還從蠰佉振
J26nB188_p0797b01║玄風。君今若問回桑梓，日到西峰又轉東。
J26nB188_p0797b02║和友人
J26nB188_p0797b03║勞君攜杖過茅菴，峻嶺藤蘿儘可攀，鳥道玄途休住
J26nB188_p0797b04║足，翻身直過上頭關。
J26nB188_p0797b05║靜坐偶作
J26nB188_p0797b06║飢餐渴飲總休功，終日清閒翠竹中，無事藤床心亦
J26nB188_p0797b07║寂，那知身在梵王宮？
J26nB188_p0797b08║除夜
J26nB188_p0797b09║今年今夜盡今時，種火圍爐半榻棲，一覺鼾呼清夢
J26nB188_p0797b10║斷，烏輪依舊轉東籬。
J26nB188_p0797b11║聞爆竹聲
J26nB188_p0797b12║㘞地一聲吼，沙界悉皆聞，催去三冬冷，驚回大地春。
J26nB188_p0797b13║渡江即事
J26nB188_p0797b14║為懷緣行篤，寧怯渡江濱，冒雪衝寒去，銀舟破浪行。
J26nB188_p0797b15║題弁窩池古柏
J26nB188_p0797b16║昔日趙州曾指示，今朝池畔又重拈，禪人於此能親
J26nB188_p0797b17║薦，不負高標覿面傳。
J26nB188_p0797b18║題紅蓮
J26nB188_p0797b19║缽頭摩現寶池中，如月如輪顯妙躬，泥底根潛絲密
J26nB188_p0797b20║運，水浮香霧氣明通。因心即與果心合，素質何堪眾
J26nB188_p0797b21║質同？體色幽微渾不染，從教八面有薰風。
J26nB188_p0797b22║題竹勁鞭
J26nB188_p0797b23║稜稜層層，無物可及，擢破乾坤，卓然獨立。信手拈來，
J26nB188_p0797b24║非鎗非戟。用去體遍十方，收來纖塵皆息。警惺大地
J26nB188_p0797b25║昏迷，撥出長天杲日。提起魔軍膽喪，放下佛祖莫測。
J26nB188_p0797b26║擊碎威音髑髏，穿過衲僧巴鼻。有問如何若何，驀頭
J26nB188_p0797b27║便與三十。
J26nB188_p0797b28║題扇
J26nB188_p0797b29║全體一片白雲，通身一具金骨。一個鼻孔遼天，半輪
J26nB188_p0797b30║明月往復，展開遍滿大千，收來在吾掌握。拈起當處
J26nB188_p0797c01║清涼，放下紅塵即沒。搖蕩乾坤兮清風颯颯，舒卷寰
J26nB188_p0797c02║中兮元無背觸。
J26nB188_p0797c03║飛來峰
J26nB188_p0797c04║人號飛來兮出自何方？充塞寰中兮其體恒常。突兀
J26nB188_p0797c05║嵯峨兮威雄無比，磊落昂藏兮氣宇難量。一片陰雲
J26nB188_p0797c06║兮形藏不見，清明皎潔兮覿露堂堂。萬山分派兮此
J26nB188_p0797c07║是其源，寒暑相遷兮渠自不傷。形影孤高兮萬方瞻
J26nB188_p0797c08║仰，聲名遍布兮千古流芳。
J26nB188_p0797c09║塢口圓覺潭
J26nB188_p0797c10║塢口一橫橋，橋下一潭水，潭水清如鏡，炤徹法源底，
J26nB188_p0797c11║兩岸竹松佳。一天星月美，形形不相知。影影含潭裏，
J26nB188_p0797c12║風動水生紋。風息紋無起，聽其清濁流。濕性無彼此，
J26nB188_p0797c13║道人心亦然。秪在於動止，動止兩相遺，若水而已矣。
J26nB188_p0797c14║龍松
J26nB188_p0797c15║不假良工手，全無刀斧痕。天然奇特性，峰頂伴閒雲。
J26nB188_p0797c16║藤如意
J26nB188_p0797c17║本自無根蒂，何有聖凡名？坐斷千山色，堂堂獨露形。
J26nB188_p0797c18║拈起天花落，發揚大地春。若問其中旨，天心掛桂輪。
J26nB188_p0797c19║雪
J26nB188_p0797c20║冽冽寒威遍界周，六花飄蕩滿空浮，乾坤今日一時
J26nB188_p0797c21║老，處處青山盡白頭。
J26nB188_p0797c22║蓋覆乾坤全在我，囊藏異色豈繇他？殷勤報與諸禪
J26nB188_p0797c23║者，切記休云六月花。
J26nB188_p0797c24║一色充然滿，純真絕點埃，大功無隱晦，覿面為君開。
J26nB188_p0797c25║霧
J26nB188_p0797c26║倏爾形充霄漢中，渾然一色意何窮？離婁望去明非
J26nB188_p0797c27║極，罔象行來路正通。上下參差難辨的，東西起止那
J26nB188_p0797c28║分容？密移一步虛空外，倒跨飛龍絕妙功。
J26nB188_p0797c29║漁家傲詠雪
J26nB188_p0797c30║輕飛妖嫋通身白，萬象森羅秪一色，大地嵯峨藏醜
J26nB188_p0798a01║拙，無差別。瓊樓玉殿咸歡悅，五湖四海冰花結。六合
J26nB188_p0798a02║彌漫雲陣冽，枯木寒巖樵者絕。威逼逼銀花，滿目誰
J26nB188_p0798a03║人識？
J26nB188_p0798a04║漁家傲自慶
J26nB188_p0798a05║自慶僧緣多劫就，親承佛法離塵垢，單傳直指吾今
J26nB188_p0798a06║透，無綰手趺，坐蒲團，忘白晝。慈悲愍念將生捄，曠劫
J26nB188_p0798a07║深因弘願厚，堅鎧精軍長夜驟，雄紏紏，魔王逃竄無
J26nB188_p0798a08║門路。
J26nB188_p0798a09║風月比懷
J26nB188_p0798a10║秋月明難比道人心，月明不炤覆盆下道，心能鑑於
J26nB188_p0798a11║古今秋，風清難比道人身，風清猶落千林葉，道身不
J26nB188_p0798a12║染世間塵。
J26nB188_p0798a13║窗前梅
J26nB188_p0798a14║臘梅花傲盡，冰霜苦玉骨。展開人已知，清香放出風。
J26nB188_p0798a15║堪鼓報春回，特向窗前吐。
J26nB188_p0798a16║窗前竹
J26nB188_p0798a17║窗前竹寒，苦倍精神，雪到枝頭，堅節操風。來林榦長
J26nB188_p0798a18║威獰虛，心腹不改四時青。
J26nB188_p0798a19║嶺頭松
J26nB188_p0798a20║嶺頭松挺，立沖霄漢，煙雨滋培氣色鮮。雲霞馥郁，清
J26nB188_p0798a21║光煥峭，巍巍風月恒相伴。
J26nB188_p0798a22║尋山至崆峒（丙子夏初，師離弁山欲隱終南道過[(童-土+十)*頁]州，聞崆峒幽邃可栖，故捨舟
J26nB188_p0798a23║人山，卓錫于此。秋七月二十六日也）。
J26nB188_p0798a24║為尋山水過虔西，頂笠腰包上貢溪，一到崆峒諸相
J26nB188_p0798a25║淨，渾然忘卻往來機。
J26nB188_p0798a26║結茆
J26nB188_p0798a27║誅蓁展土結茆房，為遯浮名隱上方。一片閒心無個
J26nB188_p0798a28║事，枯枝高枕笑雲忙。
J26nB188_p0798a29║上梁日落雪
J26nB188_p0798a30║闢艸峰頭豎棟梁，十方同集喜營糧，諸天也解生恭
J26nB188_p0798b01║敬，故有奇花雨滿堂。
J26nB188_p0798b02║草龕
J26nB188_p0798b03║草龕不比朱門屋，蒲榻過於七寶床，高枕無虞塵自
J26nB188_p0798b04║淨，白雲終日意便長。
J26nB188_p0798b05║別崆峒（因山頂俗姓種田擾溷，亦因唐祈遠居上，屢賚書請師回弁嶽故別崆峒他隱。）
J26nB188_p0798b06║逃禪息影虔南地，不奈音書甚苦催。辭別崆峒他處
J26nB188_p0798b07║去，層巒疊嶂又深栖。
J26nB188_p0798b08║南雲山慧燈寺即景（丁丑二月十三日，師離崆峒，隱跡于此。）
J26nB188_p0798b09║鳳翔峰
J26nB188_p0798b10║當陽獨立絕商量，不墮群峰出上方。極目欣然無別
J26nB188_p0798b11║示，南山鳳勢在空翔。
J26nB188_p0798b12║獅子巷
J26nB188_p0798b13║古稱獅子巷，覿面少人知。踞地神威露，何須嶺外馳？
J26nB188_p0798b14║化龍泉
J26nB188_p0798b15║龍從一滴變，再滴鼓風濤。活潑誰能測？終歸為海潮。
J26nB188_p0798b16║象鼻坡
J26nB188_p0798b17║南山已峻極，眾獸未能栖，何用撩天鼻，來呈向上機？
J26nB188_p0798b18║放生池
J26nB188_p0798b19║殺盡偷心者，光生在放生，臨機垂一語，不昧自分明。
J26nB188_p0798b20║遊魚嶼
J26nB188_p0798b21║魚嶼一念遊，能周萬古秋，固然空寂寂，到此識蹤繇。
J26nB188_p0798b22║天生蓮
J26nB188_p0798b23║覿面呈佳瑞，應機解放光，天生香馥郁，妙德個中彰。
J26nB188_p0798b24║缽盂山
J26nB188_p0798b25║世尊方托出，讚歎美空生，自昔降龍後，黃梅傳到今。
J26nB188_p0798b26║盤龍澗
J26nB188_p0798b27║澗曲似盤龍，何人識此宗？真機全體露，勿可復矇矓。
J26nB188_p0798b28║香爐峰
J26nB188_p0798b29║喜有香爐不計年，薰天薰地自周全，而今拋在南雲
J26nB188_p0798b30║裏，說向時人不值錢。
J26nB188_p0798c01║聞梆聲示眾
J26nB188_p0798c02║一下梆聲滿塢聆，提持個裏甚分明，髑髏擊碎能知
J26nB188_p0798c03║痛，始許諸人薦得親。
J26nB188_p0798c04║初夏挽春
J26nB188_p0798c05║桃紅已褪芰荷新，梔子清香亦爽襟，滿眼韶光元不
J26nB188_p0798c06║減，依然春色在乾坤。
J26nB188_p0798c07║夏日即事
J26nB188_p0798c08║一番雨過一番晴，花果鮮榮稼穡青，竹底風生涼拂
J26nB188_p0798c09║拂，山家野老盡舒襟。
J26nB188_p0798c10║蚊虫示眾
J26nB188_p0798c11║南雲山墺草生多，可趁蚊虫遣睡魔，況復痛錐親徹
J26nB188_p0798c12║骨，癡人不省為癡何。
J26nB188_p0798c13║雙茶點翠
J26nB188_p0798c14║雙茶聳翠立庭前，占斷春光年復年，法說熾然誰個
J26nB188_p0798c15║會，徒教終日鎖嵐煙。
J26nB188_p0798c16║並頭蓮示眾
J26nB188_p0798c17║一蒂雙花燦，明明兼帶齊，時人知妙用，不負露真機。
J26nB188_p0798c18║
J26nB188_p0798c19║
J26nB188_p0798c20║入就瑞白禪師語錄卷之十二終