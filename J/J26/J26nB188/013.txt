J26nB188_p0799a01║入就瑞白禪師語錄卷之十三
J26nB188_p0799a02║明住天台護國寺嗣法門人寂蘊編
J26nB188_p0799a03║詩偈
J26nB188_p0799a04║再住贛州崆峒山
J26nB188_p0799a05║崇禎十年丁丑秋，監院湛空并贛城高樓居士會，
J26nB188_p0799a06║同鍾玉所、鍾鳴宇、劉寬我諸護法，賚書上南雲山，
J26nB188_p0799a07║再請師還山，賦此。
J26nB188_p0799a08║策杖重來此，縱觀仍舊遊，何期劉子樹，肯首笑相留？
J26nB188_p0799a09║崆峒諸景緣起
J26nB188_p0799a10║丙子秋七月廿六日，予到山時，蓁莽蓊鬱，藤蘿絆腰，
J26nB188_p0799a11║遂令撥雲闢徑誅茅，始縛箬屋、結草龕以居之。既居
J26nB188_p0799a12║矣，猶未窮此山中諸景。既而過南雲山，丁丑秋再上
J26nB188_p0799a13║崆峒，稍闊其居，漸開四野，不覺佳景天然露現，始各
J26nB188_p0799a14║五位山、寶蓋峰等八景。至戊寅春遊之，又立飛龍崗
J26nB188_p0799a15║等四景名。初夏之時，梅雨綿瀝，古路從蠟燭園過阪，
J26nB188_p0799a16║因田塍窄，來往者未便。予偕隱虛等八人，從水口下，
J26nB188_p0799a17║新開一橫逕，又得羅漢之名。舉目遠瞻，危巒怪石，羅
J26nB188_p0799a18║列屏几，煙霞滿岫，蒼翠森然。則又有奇峰紗帽石、觀
J26nB188_p0799a19║音嵒、清涼嵒之名。至秋遊歷群峰，又睹有眠牛石、一
J26nB188_p0799a20║脈泉。己卯春，偕諸子再登奇峰，又見石剷、石鯉等，聳
J26nB188_p0799a21║然而立，宛有參天之勢，故爾名之。然景無前後，前後
J26nB188_p0799a22║在人，自劫初成之時，諸景一時羅列，雖後有探幽賦
J26nB188_p0799a23║詠者，年遠亦無所考。今或山靈有在，老僧有緣，自到
J26nB188_p0799a24║山漸誅草莽，取景題名，總為崆峒山之諸景，固是缽
J26nB188_p0799a25║盂安柄，亦可存于後賢。知此則有佳詠，志之不朽也。
J26nB188_p0799a26║崆峒即景（并引）
J26nB188_p0799a27║崆峒山荒涼甚久，斷碑古碣盡已湮沒。子仙初到，
J26nB188_p0799a28║惜無片言隻字可攷。但觀其山形相似物類者，指
J26nB188_p0799a29║出八景，示諸禪衲，共相唱和，以為永遠之志。其院
J26nB188_p0799a30║前覿面一峰，形如寶蓋，故稱為寶蓋峰。院之東角
J26nB188_p0799b01║一峰，俗呼為酒罈山，形似金鏢，故名金鏢峰。院後
J26nB188_p0799b02║主山，五峰並列，偏正互陳，君臣不亂，稱為崆峒五
J26nB188_p0799b03║位。山門前一池，圓如寶鏡，故名寶鏡池。院右一崖，
J26nB188_p0799b04║世呼仙人著棋之處，故名仙人崖。院右一石，儼似
J26nB188_p0799b05║龜形，故名龜石崖。院之西畔，新開一泉，內有一龍
J26nB188_p0799b06║頭石，水從其出，故名龍頭泉。院南寶蓋峰之腰有
J26nB188_p0799b07║一石，其形似虎，故名虎兒石。此崆峒之八景，余養
J26nB188_p0799b08║病之餘，詠頌八首，俟諸文翰，共詠精華，以壯崆峒
J26nB188_p0799b09║勝概云。
J26nB188_p0799b10║崆峒五位山（八絕）
J26nB188_p0799b11║五位元一座，偏正歷然分，君臣同妙顯，賓主互相陳。
J26nB188_p0799b12║險峻鶴難立，平懷步入輕，位功齊轉處，木馬吼天庭。
J26nB188_p0799b13║寶蓋峰
J26nB188_p0799b14║寶蓋覿空懸，彌然覆大千，禪流咸蔭被，妙色古今傳。
J26nB188_p0799b15║金鏢峰
J26nB188_p0799b16║形似金鏢，卓然獨立，戳破虛空，有誰能識？
J26nB188_p0799b17║仙人崖
J26nB188_p0799b18║挺然一座崖，上有神仙立，昧者眼糢糊，何能對面識？
J26nB188_p0799b19║寶鏡池
J26nB188_p0799b20║圓明湛漃，猶若寶鏡，含盡法界，毫無餘剩。隱顯俱該，
J26nB188_p0799b21║不存邪正，放去收來，大地徹困。
J26nB188_p0799b22║龍頭泉
J26nB188_p0799b23║一竅開天際，石龍吐水流，味甘禪德美，益見洞山幽。
J26nB188_p0799b24║龜石崖
J26nB188_p0799b25║一石橫空起，其勢若龜形，草嫩綠毛長，苔生八卦陳。
J26nB188_p0799b26║伸頭提正令，縮尾跡何存？舉目全體露，靈德甚分明。
J26nB188_p0799b27║虎兒石
J26nB188_p0799b28║怪石草中埋，猶如猛虎踞，爪牙雖未伸，來者生驚怖。
J26nB188_p0799b29║又題四景（并引）
J26nB188_p0799b30║任運禪人搬木回至五龍湫，憩息舉目，偶見一水
J26nB188_p0799c01║瀑布噴珠而下，遂有瀑布泉、五龍湫之詩以呈老
J26nB188_p0799c02║僧，老僧亦擊節和之，故得瀑布泉、五龍湫之二景
J26nB188_p0799c03║矣。驚蟄節屆，久雨初晴，偕二三子步於南墺之石
J26nB188_p0799c04║濠，見一嶺似鳳蹲立，有所待焉，遂指曰：蹲鳳嶺。從
J26nB188_p0799c05║鳳嶺而去，不里許有岡，若怒龍奔海騰空而過，指
J26nB188_p0799c06║曰飛龍岡。諸子各呈詩，老僧亦占拙偈，不覺四景
J26nB188_p0799c07║流落人間也。
J26nB188_p0799c08║瀑布泉
J26nB188_p0799c09║誰將白練挂長空，界斷青山路不通，多少行來難措
J26nB188_p0799c10║足，騷神閣筆費神功。
J26nB188_p0799c11║五龍湫
J26nB188_p0799c12║五龍潭底隱，滴水示全身，澤世功無量，三根得自榮。
J26nB188_p0799c13║蹲鳳嶺
J26nB188_p0799c14║峮嶺盤旋萬壑中，宛然彩鳳五雲籠。不聞秦主吹簫
J26nB188_p0799c15║笛，惟聽崆峒午夜鐘。
J26nB188_p0799c16║飛龍崗
J26nB188_p0799c17║嵷嵱轉變若龍騰，駕霧排雲勢自神，不向海中求德
J26nB188_p0799c18║寶，慣居山頂聽殘經。
J26nB188_p0799c19║錦花水（并引）
J26nB188_p0799c20║戊寅春，傳以為瀑布泉。己卯春，余親觀之，猶如錦
J26nB188_p0799c21║花鋪設，泛瀾無窮，故名錦花水也。
J26nB188_p0799c22║浪花翻作錦花飛，意趣天然吐妙機。化母織成無功
J26nB188_p0799c23║絹，散之湖海作龍衣。
J26nB188_p0799c24║崆峒即景（十四絕）
J26nB188_p0799c25║路逕新開氣象鮮，碧嵒紫石鎖嵐煙，有人踏著些兒
J26nB188_p0799c26║地，驀直登臨極果巔。
J26nB188_p0799c27║奇峰
J26nB188_p0799c28║崆峒多秀麗，怪石亦生奇，竹翠通禪髓，花黃啟道頤。
J26nB188_p0799c29║藤蘿佛膝曲，古蕨聖心怡，極目頻臨望，悠然任所之。
J26nB188_p0799c30║紗帽石
J26nB188_p0800a01║天然紫石長苔封，卻似烏紗振國風，想是辭官修道
J26nB188_p0800a02║者，故將冠冕挂崆峒。
J26nB188_p0800a03║觀音嵒
J26nB188_p0800a04║森然喬木古藤封，紫石磷層布錦峰，趺坐忽聞清籟
J26nB188_p0800a05║響，誰知大士啟圓通？
J26nB188_p0800a06║清涼嵒
J26nB188_p0800a07║苦樂無能到，炎涼豈可侵？忘機獨自坐，那有世間塵？
J26nB188_p0800a08║眠牛石
J26nB188_p0800a09║雲根高臥似眠牛，歷盡寒炎不計秋，鞭杖而今誰更
J26nB188_p0800a10║用？祖翁田地賴耕收。
J26nB188_p0800a11║一脈泉
J26nB188_p0800a12║活潑無依倚，常年不竭涓，榮枯咸被潤，蓋自有來源。
J26nB188_p0800a13║石鏟峰
J26nB188_p0800a14║形如鐵鏟立峰頭，觸碎虛空獨自幽，魔佛一齊俱蕩
J26nB188_p0800a15║盡，誰人能入此中遊？
J26nB188_p0800a16║石鯉峰
J26nB188_p0800a17║一石參天似錦鱗，龍門已透若何升？蒼生枯槁須當
J26nB188_p0800a18║濟，秪待雲雷布雨行。
J26nB188_p0800a19║崆峒水口
J26nB188_p0800a20║一帶溪流下碧岑，噴珠擊石響清音，常年似唱胡笳
J26nB188_p0800a21║調，不許眼觀聞在心。
J26nB188_p0800a22║羅漢松
J26nB188_p0800a23║翠葉婆娑色愈嬌，和風鼓舞帶雲飄，空山獨立清蒸
J26nB188_p0800a24║暑，多少行人息苦勞。
J26nB188_p0800a25║空王墳
J26nB188_p0800a26║空王元無形跡，微塵堆裏藏身，今日分明指出，青山
J26nB188_p0800a27║綠水白雲。
J26nB188_p0800a28║懶漢床
J26nB188_p0800a29║石榻蕭然崆峒天，懶人時未離床弦，自從劫外長眠
J26nB188_p0800a30║起，睡到而今不計年。
J26nB188_p0800b01║甶石
J26nB188_p0800b02║彷彿子母尊天，依稀面然大士，崖前獨立提持，傲盡
J26nB188_p0800b03║風霜月歲。
J26nB188_p0800b04║崆峒家法十偈
J26nB188_p0800b05║崆峒家法絕連纖，一句當陽直指全，剿絕葛藤亡滲
J26nB188_p0800b06║漏，方知劫外有禪天。
J26nB188_p0800b07║崆峒家法絕連纖，棒喝交馳機活圓，點著禪人通體
J26nB188_p0800b08║快，何須格外更求玄？
J26nB188_p0800b09║崆峒家法絕連纖，弗使諸人仍自纏，截斷葛藤和水
J26nB188_p0800b10║拔，翻然當下證金仙。
J26nB188_p0800b11║崆峒家法絕連纖，雨過青山色更鮮，萬象無情能說
J26nB188_p0800b12║法，何勞病朽口重宣。
J26nB188_p0800b13║崆峒家法絕連纖，野鳥山花不間宣，風捲殘紅親徹
J26nB188_p0800b14║骨，真機滿目個中圓。
J26nB188_p0800b15║崆峒家法絕連纖，月上東岡一顆圓，寶色輝輝高下
J26nB188_p0800b16║炤，誰云祖印有其偏？
J26nB188_p0800b17║崆峒家法絕連纖，風舞清香襲法筵，只為老僧心力
J26nB188_p0800b18║倦，也來助我一談禪。
J26nB188_p0800b19║崆峒家法絕連纖，那畔今時已盡捐。月印寒潭常坦
J26nB188_p0800b20║坦，風吹觱策自玄玄。
J26nB188_p0800b21║崆峒家法絕連纖，五位三玄總不然，閒蹈峰巒觀秀
J26nB188_p0800b22║色，映紅遍地草芊芊。
J26nB188_p0800b23║崆峒家法絕連纖，有甚工夫有甚禪？晝飽三餐日落
J26nB188_p0800b24║後，長伸兩腳任憨眠。
J26nB188_p0800b25║春遊崆峒
J26nB188_p0800b26║崆峒景色自奇哉，紅白枝枝間錯開。破衲袖驚憐蕊
J26nB188_p0800b27║落，芒鞋步動喜香來。空中亂舞隨風意，巖下披離壯
J26nB188_p0800b28║石苔。踏遍煙嵐情未已，攜笻更上一崔嵬。
J26nB188_p0800b29║清明日偕諸子遊奇峰
J26nB188_p0800b30║策杖步奇峰，芒鞋意趣濃，野花近笑語，翠藹露清容。
J26nB188_p0800c01║爆竹運天吼，歡呼滿塢雍，烹泉敷石坐，不盡話重重。
J26nB188_p0800c02║過雲龍山
J26nB188_p0800c03║竹輿度山坡，嵒深鎖薜蘿，撥開荒草逕，點出古崖阿。
J26nB188_p0800c04║舊屋添新象，老僧益壯多，相看供蕨茗，談妙喜閒過。
J26nB188_p0800c05║觀奇雲偈（并敘）
J26nB188_p0800c06║乙卯夏，崆峒閒居，養病自適。晚餐之暇，夕陽初落，
J26nB188_p0800c07║餘暉散彩，祥雲呈奇，變幻莫測，或為獅兒返躑，或
J26nB188_p0800c08║作象王嚬呻，或現海馬騰波，或現鳳凰展翅，樓臺
J26nB188_p0800c09║殿閣，人畜龍仙，無所不有。時余與二三子酌清泉，
J26nB188_p0800c10║縱奇觀，偶占偈一首，諸子亦各有和韻，可謂不負
J26nB188_p0800c11║天開畫圖之妙耳。
J26nB188_p0800c12║遠望夕陽落，斜暉映彩雲，神奇莫可測，變化幾般形。
J26nB188_p0800c13║攜杖同諸子，頻觀興愈清。烹泉亦敷坐，快意樂天真。
J26nB188_p0800c14║覿體非他物，不知誰肯惺？
J26nB188_p0800c15║陳乾所居士捐資為師造一團瓢，立春前五日
J26nB188_p0800c16║而始落成。時諸弟子各呈偈頌，以為慶意。師亦
J26nB188_p0800c17║示之以偈。
J26nB188_p0800c18║者個團瓢，昂然自在，囊括虛空，含容法界。六戶玲瓏，
J26nB188_p0800c19║非中非外，六角稜層，大千俱蓋。惟有一門，往還無礙。
J26nB188_p0800c20║霧起連天渾一色，風吹碧落皆慶快。
J26nB188_p0800c21║警浣菜
J26nB188_p0800c22║一鑑清池覿面開，廚人時以滌蔬薹，莫教黃葉隨流
J26nB188_p0800c23║水，惹得禪和步跡來。
J26nB188_p0800c24║新正雪覆絳桃（贈雲隱）
J26nB188_p0800c25║一樹紅花覆白雪，通身卻似玉粧成，寒凝不露真機
J26nB188_p0800c26║骨，惟有清香到處聞。
J26nB188_p0800c27║師居崆峒，養病無事，每敲禪板自適，或禪人請
J26nB188_p0800c28║問工夫，隨敲示之，一日示之以偈。
J26nB188_p0800c29║不揚麈尾不拈花，專敲禪板作生涯，分明擊碎虛空
J26nB188_p0800c30║髓，直下翻身意自奢。
J26nB188_p0801a01║聞盡眉聲
J26nB188_p0801a02║空山有畫眉，時向窗前語，問渠何所言？報云柏樹子。
J26nB188_p0801a03║覿面為人提，阿誰能會取？熾然說法罷，飛入峰頭去。
J26nB188_p0801a04║送克歸維那回浙
J26nB188_p0801a05║克究宗乘忘倦久，偶因浙底省師回，東風乍起孤帆
J26nB188_p0801a06║展，再上崆峒笑自開。
J26nB188_p0801a07║示諸禪客
J26nB188_p0801a08║晝夜精勤莫暫違，應知佛法絕離微，個中一點通玄
J26nB188_p0801a09║路，秪在搬柴運水回。
J26nB188_p0801a10║諸祖西來意，欬聲并掉臂，玄中更有玄，碓嘴生花赤。
J26nB188_p0801a11║庭前柏樹子，趙老為君指，會得其中意，揚聲囉囉哩。
J26nB188_p0801a12║昔時楊大年，決志為參禪，相見慈明後，聲名播九川。
J26nB188_p0801a13║贈宗侯朱南美居士
J26nB188_p0801a14║廓徹虛明本地光，個中無物不含藏，從來法界人天
J26nB188_p0801a15║美，寶樹花開到處香。
J26nB188_p0801a16║賢侯垂護道中興，蓋為靈山囑托深，孝敬雙親天地
J26nB188_p0801a17║格，珠蘭夜半現中庭。
J26nB188_p0801a18║侍御張瑤碧求偈
J26nB188_p0801a19║大道通三際，恒沙歷歷周，孤明常應用，盡在一毫頭。
J26nB188_p0801a20║動靜皆由我，愁歡兩盡忘，莫將心意會，明月印千江。
J26nB188_p0801a21║老病感懷
J26nB188_p0801a22║勞病多年老更彰，幸今已歇自心狂。眼昏無力看經
J26nB188_p0801a23║慢，齒缺多風說法難。腳懶山行嫌峻嶺，身居龕內喜
J26nB188_p0801a24║茅房。世間出世俱忘論，惟覺頭寒一頂霜。
J26nB188_p0801a25║己卯夏經行失跌因傷手有感
J26nB188_p0801a26║嘗謂多生業惑深，而今病苦漸相陵，寒傷數月精神
J26nB188_p0801a27║減，脾疾連年血力貧。朔氣纔交嗽又發，颽風初度手
J26nB188_p0801a28║遭侵。雖然宿債隨緣遣，難動虛閒一點心。
J26nB188_p0801a29║題弁山龍華寺種樹（丙子夏，師離弁山，隱跡崆峒，復遷百丈。久默法兄主
J26nB188_p0801a30║龍華席，栽引路松數里，師乃賦此。）
J26nB188_p0801b01║新種松杉滿道傍，婆娑遙蔭到禪堂，堅牢神力能堪
J26nB188_p0801b02║護，萬古龍崗翠色彰。
J26nB188_p0801b03║答給諫熊青嶼次原韻
J26nB188_p0801b04║逃禪浪跡在天涯，釣盡煙波意始嘉。更遇大檀知個
J26nB188_p0801b05║事，陳年枯木又開花。
J26nB188_p0801b06║題百丈諸景
J26nB188_p0801b07║庚辰秋，　建安王念百丈法席久虛，虔修書幣，遣
J26nB188_p0801b08║使特入崆峒山，延師重興祖道。師于十月初二入
J26nB188_p0801b09║院掃祖塔竟，因閱寺志，復登山翫景，成二十首。
J26nB188_p0801b10║百丈寺
J26nB188_p0801b11║名藍高百丈，勝景冠諸方，此地何今古，溪清映月光？
J26nB188_p0801b12║大雄峰
J26nB188_p0801b13║高標聳出太虛空，脫盡凡塵孰與同？百丈峰頭弘祖
J26nB188_p0801b14║道，芳花古木自叢叢。
J26nB188_p0801b15║大智塔
J26nB188_p0801b16║石塔摩霄漢，真身自內藏，祥雲彌四野，靈木占高崗。
J26nB188_p0801b17║說法青松吼，談禪翠竹揚。愧予無所敬，一禮一爐香。
J26nB188_p0801b18║缽盂峰
J26nB188_p0801b19║孤峰圓立在山丘，形似多羅意甚悠，開口朝天吞日
J26nB188_p0801b20║月，乾坤作供一齊收。
J26nB188_p0801b21║錫杖峰
J26nB188_p0801b22║一峰覿面存，直示如來旨，開展有誰能，至人常在此。
J26nB188_p0801b23║釋迦峰
J26nB188_p0801b24║天宮不肯住，降跡萬峰頭，大智相逢後，聲名遍九州。
J26nB188_p0801b25║迦葉峰
J26nB188_p0801b26║瞿瘠稜層出世奇，寰中獨立露真機，煙霞常作袈裟
J26nB188_p0801b27║搭，鳥語花香笑自微。
J26nB188_p0801b28║鳳凰窩
J26nB188_p0801b29║昔日宣宗聖駕臨，鳳凰特立現佳徵，而今香道仍寥
J26nB188_p0801b30║寂，惟有清名世上存。
J26nB188_p0801c01║石筍
J26nB188_p0801c02║平空迸出幾千秋，恰似天龍一指頭，觸目能知元自
J26nB188_p0801c03║具，宗風從此滿皇州。
J26nB188_p0801c04║七星橋
J26nB188_p0801c05║七星布列在山門，為鎖曹源一滴春，度馬度驢憑跳
J26nB188_p0801c06║躑，曾無些子喜和嗔。
J26nB188_p0801c07║師表閣
J26nB188_p0801c08║古閣凌霄漢，層層鎖霧霞，綸言師表賜，道望滿天涯。
J26nB188_p0801c09║野狐巖
J26nB188_p0801c10║五百生前異類身，一言迥脫悟天真，從茲月映中堂
J26nB188_p0801c11║滿，故有名聞震古今。
J26nB188_p0801c12║靈景亭
J26nB188_p0801c13║景勝靈俱勝，靈空景亦空，詩人多點綴，遺跡古今同。
J26nB188_p0801c14║大義石
J26nB188_p0801c15║頑石不開口，善能說大義，一塵含法界，萬物悉皆備。
J26nB188_p0801c16║眼裏能聞聲，個中可領會，當陽絕覆藏，真諦明麗麗。
J26nB188_p0801c17║黃犬墳
J26nB188_p0801c18║十二類生觸目該，圓明一性總無乖，聞經既證天中
J26nB188_p0801c19║樂，名在而今土一堆。
J26nB188_p0801c20║木人墓
J26nB188_p0801c21║木偶會開口，鉏破水中天，何朝犁罷去，空墓鎖寒煙。
J26nB188_p0801c22║大夫松
J26nB188_p0801c23║獨立山頭勢接天，枝深葉秀鎖蒼煙，昔聞宣帝曾臨
J26nB188_p0801c24║此，既與安名不偶然。
J26nB188_p0801c25║龍蟠石
J26nB188_p0801c26║兀兀臥茲山，風霜不改顏，一朝龍坐飲，名稱落人寰。
J26nB188_p0801c27║駐蹕山
J26nB188_p0801c28║嵬嶠摩碧漢，清氣遠人間，御駕登臨後，春風幾度還。
J26nB188_p0801c29║三旋嶺
J26nB188_p0801c30║三旋是何意？為君指路迷。石門雙豁處，不必更思惟。
J26nB188_p0802a01║洞山即景五絕（洞山者，价禪師古道場也。崇禎戊寅秋，孤崖禪師重興主席，孤崖乃
J26nB188_p0802a02║師之法嗣，因重修洞山志，師有感賦之。）
J26nB188_p0802a03║洞山寺
J26nB188_p0802a04║梵宮高聳洞山奇，誰是通家路不迷？眼裏青黃如未
J26nB188_p0802a05║薦，鐘聲擊處為重提。
J26nB188_p0802a06║和尚峰
J26nB188_p0802a07║孤峰聳立若僧儀，細草婆娑似髮垂，雲作袈裟松作
J26nB188_p0802a08║杖，儼然半步不曾移。
J26nB188_p0802a09║五位橋
J26nB188_p0802a10║一石橫空起，正偏兼帶齊，此中能進步，不涉杖頭泥。
J26nB188_p0802a11║逄渠橋
J26nB188_p0802a12║洞橋似月半開舒，未有登臨不自如，觸目波瀾皆性
J26nB188_p0802a13║色，可知處處得逄渠。
J26nB188_p0802a14║登雲居室
J26nB188_p0802a15║幽室高居峻不通，天人何故得相逄？念存有念神來
J26nB188_p0802a16║供，心若無心佛莫窮。碧嶂野花陳翠色，清溪流水現
J26nB188_p0802a17║佳容，真誠祖道誰能委？總在兒孫一目中。
J26nB188_p0802a18║美僧四調
J26nB188_p0802a19║堪羨僧家，脫卻繁華，勤精進，定慧無瑕。王侯匪重，名
J26nB188_p0802a20║利匪誇。果極清高極，志氣最亨佳。
J26nB188_p0802a21║圓頂方袍，迥出塵勞，觀大地猶若鴻毛。縱橫物外，不
J26nB188_p0802a22║受煩囂，卻遠情根，遠愛欲，有禪逃。
J26nB188_p0802a23║一衲逍遙，拄杖橫挑，寥寥懸一個瓠瓢。遠村乞食，古
J26nB188_p0802a24║洞為寮，也不參禪，不學道，無矜驕。
J26nB188_p0802a25║禪板叮敲，信口聲嘲，無腔調韻徹清霄。身心灑落，不
J26nB188_p0802a26║染塵膠，乃絕羈麼，絕毀譽，不世交。
J26nB188_p0802a27║山居四儀調
J26nB188_p0802a28║山中行，踏破羊腸古徑雲，徐徐直上會峰頂，轉盻天
J26nB188_p0802a29║池氣象新。
J26nB188_p0802a30║山中住，閒看浮雲還又去，忽爾狂風四面來，不知蹤
J26nB188_p0802b01║跡歸何處。
J26nB188_p0802b02║山中坐，默默無言誰伴我？柴扉不掩客來疏，惟聽幽
J26nB188_p0802b03║禽吟戶左。
J26nB188_p0802b04║山中臥，衲衣當被和頭褁，瓠瓢作枕正堪眠，忽被猿
J26nB188_p0802b05║啼又驚覺。
J26nB188_p0802b06║四儀禪調
J26nB188_p0802b07║山中行，草鞋兒，都踏破，穿過了，古松陰，又上前坡。破
J26nB188_p0802b08║衲衣，將藤花咸掛落，煙霞隨杖轉，禽鳥聽指呼，一般
J26nB188_p0802b09║樣底神通，誰儂不似我？
J26nB188_p0802b10║山中住，二六時，真快樂，喜清風，翫明月，發明圓覺。也
J26nB188_p0802b11║無憂，也無慮，活潑潑，念想隨處淨，塵緣總不著。一段
J26nB188_p0802b12║底真風，世人難比和。
J26nB188_p0802b13║坐蒲團，半跏趺，萬慮定，無昏沉，沒妄想，廓爾太清。魔
J26nB188_p0802b14║與佛，若到此，俱乞命。如來正受處，光明藏裡身，忽爾
J26nB188_p0802b15║的忘緣，三世剎那頃。
J26nB188_p0802b16║臥藤蘿，枕雲根，都放下，閒清風，空明月，事不交賒。四
J26nB188_p0802b17║圍山，悄寂寂，如帳掛，青天錦被蓋，白雲破絮遮，一覺
J26nB188_p0802b18║兒醒來，紅日照著咱。
J26nB188_p0802b19║警世四調
J26nB188_p0802b20║歎眾生，真顛倒，隨無明，入荒草，步步忘卻長安道。你
J26nB188_p0802b21║只圖妻財子祿，造下了罪業山高。勸君家，早回頭，莫
J26nB188_p0802b22║待臨時懊。
J26nB188_p0802b23║縱貪嗔，何日了，迷自己，那能曉。汩沒塵勞投榮耀，身
J26nB188_p0802b24║穿著華衣美服，口要喫百味佳餚。勸君家，早回頭，莫
J26nB188_p0802b25║待臨時懊。
J26nB188_p0802b26║爭人我，惹煩惱，愛嬌奢，幾時了？因循造下來生報。誰
J26nB188_p0802b27║知道無情閻老，業鏡前毫不相饒。勸君家，早回頭，莫
J26nB188_p0802b28║待臨時懊。
J26nB188_p0802b29║報君家，早知道，省前愆，休營造，好將賢聖語言效。念
J26nB188_p0802b30║一句彌陀古佛，思量那極樂清高。勸君家，早回頭，莫
J26nB188_p0802c01║待臨時懊。