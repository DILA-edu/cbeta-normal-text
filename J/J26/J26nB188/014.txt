J26nB188_p0803a01║入就瑞白禪師語錄卷之十四
J26nB188_p0803a02║明住天台護國寺嗣法門人寂蘊編
J26nB188_p0803a03║書復
J26nB188_p0803a04║住龍華復唐司馬存憶沈司寇何山請主白雀
J26nB188_p0803a05║寺啟
J26nB188_p0803a06║秉敕旨於靈山，同扶末劫；闢津梁於震旦，不負初心。
J26nB188_p0803a07║大道既弘，諸佛咸喜。恭惟大居士閣下，德彌朝野，道
J26nB188_p0803a08║王人天，四兵摧魔外之威獰，三尺稟覺王之律令，世
J26nB188_p0803a09║法之中，常行正法；國恩之外，先報佛恩。宰官身柱石，
J26nB188_p0803a10║一時菩提願。金湯萬里，似楊大年之行正令、若李都
J26nB188_p0803a11║尉之近西河。但愧淺陋，息影半龕，素愛清虛，隨緣一
J26nB188_p0803a12║缽。何期鼎翰謂茲道俗晦多年，豈敢當陽重向人天
J26nB188_p0803a13║豎一指，固是宗門有幸，況復重任難堪。承金湯垂護
J26nB188_p0803a14║之雅，斯則有命當遵。在父母未生之前，實亦無法可
J26nB188_p0803a15║說。先憑短牘，敬謝高情。
J26nB188_p0803a16║附請啟
J26nB188_p0803a17║伏以萬象森羅，法本周於萬古；一音提唱，權有屬
J26nB188_p0803a18║於一時。頻伽妙響，已知來自鷇中；獅子神威，貴使
J26nB188_p0803a19║伸於窟外。借人天之寶座，導佛祖之弘慈，眾望允
J26nB188_p0803a20║歸，合詞虔請。恭惟瑞白大禪師蓮座下，玄珠久握，
J26nB188_p0803a21║智印旁通，接洞上之真傳，受靈山之密囑。鼻孔遼
J26nB188_p0803a22║天，蘊彌天之辯慧；腳跟點地，露本地之風光。大千
J26nB188_p0803a23║界內，攝受無遺；二六時中，逍遙自在。石室跏趺，馴
J26nB188_p0803a24║扣階之猛虎；孤峰嘯傲，度問偈之飛仙。甘露已澍
J26nB188_p0803a25║於他方，化雨未敷於此土。行錫既臨，忍杜毘耶之
J26nB188_p0803a26║口？慈航在望，孰恢般若之緣？況道場山之法輪未
J26nB188_p0803a27║轉，則湛大師之遺戀方深，賴今日之宣揚，補當年
J26nB188_p0803a28║之缺陷，自非克家令子，誰為通事舍人？法華寺者，
J26nB188_p0803a29║古德名區，西吳勝概，尼總持之發軔，大光師之踵
J26nB188_p0803a30║興。祥徵白雀，遠符白馬之蹤；瑞應青蓮，不改青山
J26nB188_p0803b01║之色。必逄大士，始繼前修，乘乎願力，庶幾有志竟
J26nB188_p0803b02║成；虛此覺場，或者後來居上。溈山主人，不待下語
J26nB188_p0803b03║而決；無垢居士，何必結菴以招？伏望憫斯緇素，作
J26nB188_p0803b04║我津梁。豁開戶牖，拯末俗於牛車；截斷眾流，報深
J26nB188_p0803b05║恩於鷲嶺。浴日月之光華，大昭佛慧；平山河之坑
J26nB188_p0803b06║坎，永奠皇圖。反聞聞性，處處開小白之花；自覺覺
J26nB188_p0803b07║他，人人證菩提之果。恭迎法駕，特佈微忱。謹啟。
J26nB188_p0803b08║住龍華復韓太史求仲潘侍御青蓮請主白雀
J26nB188_p0803b09║寺啟
J26nB188_p0803b10║不忘囑累，庶令禪德增輝；悟徹本來，普使法幢重豎。
J26nB188_p0803b11║志扶末運，力闡真風。恭惟大居士閣下，河山毓秀，奎
J26nB188_p0803b12║璧儲精。珠回玉轉，綜五經廿一史于毫端；霞湧雲蒸，
J26nB188_p0803b13║占三百六十名為榜首。洵朝端之柱石，為佛教之金
J26nB188_p0803b14║湯。三氏兼通，儒釋道何他何自；一真不昧，戒定慧孰
J26nB188_p0803b15║動孰澄？威音那畔悟真機，今世門頭通消息。不昧弘
J26nB188_p0803b16║深願力，故能說法現身。居士有九成、伯思垂護之心，
J26nB188_p0803b17║山僧乏大慧、黃龍接引之力。既蒙見召，豈敢固辭？不
J26nB188_p0803b18║揣愚衷，統祈鑒炤。
J26nB188_p0803b19║附請啟
J26nB188_p0803b20║二十八代綱宗，提佛正令，百千萬人觀望；示世威
J26nB188_p0803b21║儀，師門無多，誰敢橫分戶牖？學者雖眾，必須蕩盡
J26nB188_p0803b22║干戈。喜來病匝之醫王，重振塵中之法鼓。恭惟大
J26nB188_p0803b23║師座下，鶴鳴九皋，河潤千里。居則枯木止水，晏坐
J26nB188_p0803b24║十方；出則鳴鳳遊麟，禎祥萬物。值耆年凋落之日，
J26nB188_p0803b25║當正宗冷淡之時，深賴典型，用銷同異。滴水滴凍，
J26nB188_p0803b26║原來布袋解開；入淖入泥，末後牢關自握。鏟盡法
J26nB188_p0803b27║堂之草，吹光布衲之毛。莫負識痛癢之心公，用布
J26nB188_p0803b28║學菩提之種子，三輪普現，一印頓圓。驢跡坡間，步
J26nB188_p0803b29║步象王腳跡；雨聲蓬底，點點龍女珠璣。擔荷難辭，
J26nB188_p0803b30║合眾拱聽。謹啟。
J26nB188_p0803c01║住龍華復孝廉史汝諧啟
J26nB188_p0803c02║受靈山之囑，三才賴以匡扶；秉東魯之規，兩儀藉以
J26nB188_p0803c03║位育。恭惟居士，胸懷日月，掌握權衡，洞悟心宗，透明
J26nB188_p0803c04║理學。建法幢於越地，四海欽聞；護祖印於戒珠，六合
J26nB188_p0803c05║仰望。山野德涼學淺，抱病巖阿，翰墨飛神，何敢違拒？
J26nB188_p0803c06║謹此奉復，惟祈鑒諒。不悉。
J26nB188_p0803c07║住龍華復吳太史（觀我）
J26nB188_p0803c08║接手教云：教乘粗知，別傳未決，乞天甘露瓶一滴以
J26nB188_p0803c09║豁我盲。何如？夫教意宗乘，原非別物。恭聞老居士於
J26nB188_p0803c10║世間經書文字及三藏十二部、一切修多羅，皆已透
J26nB188_p0803c11║徹，毫無餘剩，或意識之未到者，不曾研究耳。古云：「太
J26nB188_p0803c12║末蟲處處能泊，惟不能泊於火燄之上。眾生心處處
J26nB188_p0803c13║能緣，惟不能緣於般若之上。」惟祈將從前所知所解，
J26nB188_p0803c14║盡情放下，放得潔淨，然後向百不知百不會處下手，
J26nB188_p0803c15║使他冷冰冰地，空寂寂、虛豁豁，無有一法當情，其本
J26nB188_p0803c16║地風光方可透露。古所謂：「外絕諸緣，內心無喘，心如
J26nB188_p0803c17║墻壁，乃可入道。」此唯在篤行，不復煩贅。拙偈奉覽：心
J26nB188_p0803c18║意緣有量，不能緣無量，本色修行人，去卻有無量。妄
J26nB188_p0803c19║想生死根，破妄涅槃城，涅槃生死絕，親見本來人。若
J26nB188_p0803c20║見本來人，魔佛俱不論。有問西來意，鯰魚壁上行。
J26nB188_p0803c21║陳居士到山云：「老居士精勤護法，決意宗乘，年雖老
J26nB188_p0803c22║而志益堅，膚雖雛而心愈銳，英雄之氣，莫可摧也。」先
J26nB188_p0803c23║師塔銘，向蒙慨諾，今將行實，一一開呈，伏祈慧鑒，則
J26nB188_p0803c24║先師末後一段，光明全在。老居士智海翻波，舌鋒卓
J26nB188_p0803c25║焯，日雖西而餘影留，可謂圓音再振，森羅萬象現金
J26nB188_p0803c26║容；筆舌重宣；明暗色空咸側耳。宣王道、釋迦道，一並
J26nB188_p0803c27║拈來；實相禪、文字禪，二俱指出。法音大闡，寶月流輝。
J26nB188_p0803c28║後學有歸，真風永扇，臨楮飛神，翹佇之至。
J26nB188_p0803c29║住龍華與唐孝廉（祈遠）
J26nB188_p0803c30║即塵勞而行佛事，假世相以演真乘。毘目仙人，相存
J26nB188_p0804a01║外道；具足優婆夷，不壞女流。此華嚴中一真法界菩
J26nB188_p0804a02║薩子也。何待易其形而後為道哉？昨聞居士有出家
J26nB188_p0804a03║之志，切宜止之。龐居士、楊大年，在家成道；善星比丘、
J26nB188_p0804a04║雲光法師，亦墮輪迴。道繇心悟，何分僧俗？惟在居士
J26nB188_p0804a05║二六時中，將個本參話頭提起力究，不可斯須間斷，
J26nB188_p0804a06║只向行住坐臥、屙屎送尿，拖著個死屍行底，畢竟是
J26nB188_p0804a07║個甚麼人？於此看來看去，驀忽撞著自己，㘞，始知成
J26nB188_p0804a08║佛其來舊矣。
J26nB188_p0804a09║薰風拂面，秀萬卉之花心；杲日臨頭，成百木之果實。
J26nB188_p0804a10║榴紅通祖意，梔白顯西來。護持正法人，當在此時洞
J26nB188_p0804a11║然矣。至囑！
J26nB188_p0804a12║朔風緊急，刺破人人面門。不知居士可知否耶？知則
J26nB188_p0804a13║古榦赤條條，不知依舊一團茅草亂蓬蓬去也。先和
J26nB188_p0804a14║尚傳稿，未審近日清否？曾付梓否？當旋音慰我。不悉。
J26nB188_p0804a15║囑託
J26nB188_p0804a16║弁山龍華寺，承居士願力所成，病朽如風燭草霜，豈
J26nB188_p0804a17║長久哉？今復託重永為金湯者，蓋居士之誠敬、居士
J26nB188_p0804a18║之信心、居士之行門，必為靈山記莂。隨類現身、宰官
J26nB188_p0804a19║說法，乃如此也。願居士如呂文正公，後代不信三寶
J26nB188_p0804a20║者勿生公家。生公家者個個簪纓、人人冠冕，作朝廷
J26nB188_p0804a21║之柱石、為佛法之金湯。是吾願耳。然參究工夫，但只
J26nB188_p0804a22║以柏樹子話時時提持，勿緊勿慢，久久純熟，自然打
J26nB188_p0804a23║成一片，有個到家時節。不明時不可煩懆，不可懈怠，
J26nB188_p0804a24║亦不必執坐，但行住坐臥無令打失為玅。護法亦須
J26nB188_p0804a25║具擇法眼。彼師具正知見，為法門、為後學，須要護持，
J26nB188_p0804a26║使慧命有在。若彼師為利為名、為處所、為眷屬者，此
J26nB188_p0804a27║為不淨說法也。經不云乎：「末世之中，魔王說法如恒
J26nB188_p0804a28║河沙，眾生愚昧不自覺知。」其為護法者，可不慎哉。惟
J26nB188_p0804a29║祈為法門為眾生驅邪輔正，是禱是幸。
J26nB188_p0804a30║別
J26nB188_p0804b01║為眾竭力，勞病臨身，神倦氣微，難以應接。所以向深
J26nB188_p0804b02║谷以養沉痾，住窮巖而盡殘喘。力疾當行，准在此日。
J26nB188_p0804b03║龍華院事已付久默，全在居士力請為之，庶使佛法
J26nB188_p0804b04║有人、寺得其主。吾願滿足。故遣奇珍，馳書奉達。
J26nB188_p0804b05║住龍華復沈司寇（何山）
J26nB188_p0804b06║既知渠是我，則普天之下莫非王土，率土之濱莫非
J26nB188_p0804b07║王臣。又謂流轉隨他去者亦是我也。須知我無有我，
J26nB188_p0804b08║無我之我豈妄者哉？達此真我，則眾流自絕矣，奚把
J26nB188_p0804b09║柄之謂乎？
J26nB188_p0804b10║住龍華復嚴比部（充涵）
J26nB188_p0804b11║西堂回持老居士尊榦及齋僧銀上山，老居士功德
J26nB188_p0804b12║福壽，可謂與和風並布、煦日同輝矣。承問參究工夫
J26nB188_p0804b13║事，古云：「參禪無秘訣，秪要生死切。」二六時中但只猛
J26nB188_p0804b14║著精彩，莫管他閒忙得失。將一句本來面目，一提提
J26nB188_p0804b15║起，一靠靠定，只恁麼參將去，行也如是參，坐也如是
J26nB188_p0804b16║參，動靜閒忙亦如是參。參來參去，日久歲深，自然有
J26nB188_p0804b17║個落處。至囑！
J26nB188_p0804b18║住龍華復邢文學（吉先）
J26nB188_p0804b19║朔風彌六合，霜花遍大千，錦衣公子，獸罏添白炭；百
J26nB188_p0804b20║衲禪和，藤床度饑寒。正寂寥中，忽接翰墨，不覺喜動
J26nB188_p0804b21║眉顏，寂寥翻為和風煦日矣。何也？喜居士於此有入
J26nB188_p0804b22║處，則吾法門有賴，但未知信得極否？果信得極，則識
J26nB188_p0804b23║得渠今正是我，我今不是渠。直須恁麼會，方得契如
J26nB188_p0804b24║如之義矣。若復向此如如中作活計，正所謂錦獄安
J26nB188_p0804b25║身，猶帶一重羈鎖，何繇而得解脫乎？古云：「若遇御飯，
J26nB188_p0804b26║亦須吐卻。直向高高山頂立足，十字街頭橫身。」雖在
J26nB188_p0804b27║十字街橫身，不妨高高山頂立足。古所謂夜半正明，
J26nB188_p0804b28║天曉不露，正此意也。如此會得，須知更有向上一竅。
J26nB188_p0804b29║要知向上一竅，且待和風解凍後，歷然還越時。
J26nB188_p0804b30║住龍華復周廣文（身為）
J26nB188_p0804c01║接手教，知居士乃個中人，非汎汎可比，若非親秉靈
J26nB188_p0804c02║山記莂，曷如是哉？諦觀來書，見地似有眼而無足。何
J26nB188_p0804c03║以故？見雖精明，而不能行履。蓋功夫未到究竟，故有
J26nB188_p0804c04║此疑耳。今勸居士可將從前所知所解一切放下，放
J26nB188_p0804c05║得潔潔淨淨，不留絲毫，觸境逢緣，如空谷答響、明鏡
J26nB188_p0804c06║炤像，不執留、不記憶，來無所黏、過無所從。如此行去
J26nB188_p0804c07║十年廿年，自然不須問人矣。觀二轉語，見地不無，但
J26nB188_p0804c08║未剿絕。果要諦當知發棒之所以，須要見徹擯首座、
J26nB188_p0804c09║維那落節處纔玅。承五問，今奉荅。問生死夢幻，鼎鑊
J26nB188_p0804c10║當前，不能怡然。答：石女觀花。問：情緣假捏，骨肉當前，
J26nB188_p0804c11║豈能漠然？答：木人飲酒？問：肉身泡影，凍餓當前，豈能
J26nB188_p0804c12║灑然？荅：金佛不度爐。問：較量卜度，撮摩虛空，拂逆當
J26nB188_p0804c13║前，豈能恬然？荅：馬蹄踏微塵？問：日間猶可把持，夢中
J26nB188_p0804c14║不能自主，事變忽生，更難卒應。荅：明月應清波。居士
J26nB188_p0804c15║若於荅語中透得，不妨做個灑灑落落丈夫、立地成
J26nB188_p0804c16║佛漢子；其或未然，切莫草草。
J26nB188_p0804c17║向者白雀一別，清誨疏聞，緬想高風，日時暢望。忽接
J26nB188_p0804c18║尊翰，始知起居中帶恙堅修，未嘗少怠，真老當益壯
J26nB188_p0804c19║也。來翰云：所窺不無影響，不能一腳踏著，遇個促風
J26nB188_p0804c20║暴雨，不能安閒。然修行人要緊，正在此耳。秪恐居士
J26nB188_p0804c21║二六時中不曾回頭力究，惟向文字知解邊作活計，
J26nB188_p0804c22║如說藥人相似，真藥現前，便眼花撩亂了也。居士果
J26nB188_p0804c23║要真實相應，必須萬緣放下，放得潔淨無餘，絲毫不
J26nB188_p0804c24║存。古所謂：「百不知，百不會。」如此日久，自有自繇分，他
J26nB188_p0804c25║時閻家老子亦沒柰何。不然，只恐歲月蹉跎，韶光難
J26nB188_p0804c26║再，道力不充，臨時未免忙亂，可不慎歟！
J26nB188_p0804c27║住龍華復史文學（穎水）
J26nB188_p0804c28║別來數載，清敘無繇，忽接尊教，心中積想頓然釋矣。
J26nB188_p0804c29║來書云：久厭塵勞，志本真諦。甚喜。但做工夫人，於塵
J26nB188_p0804c30║勞當減處須減，不必厭煩。若生厭煩，則愈加塵勞。且
J26nB188_p0805a01║看塵中聿身而過者，是甚麼人？看來看去，忽然看破，
J26nB188_p0805a02║始信塵中能作主，化外自來賓，可謂真徹矣。居士果
J26nB188_p0805a03║有此志，當貴乎發大憤、立大志，直下做去，自有得力
J26nB188_p0805a04║處。若悠悠洋洋，即來翰所云來日之短，此不待山僧
J26nB188_p0805a05║重悉矣。
J26nB188_p0805a06║住弁山復俞文學（浪澄）
J26nB188_p0805a07║接來翰，知居士用心真切，造詣淵微，真法門之良器
J26nB188_p0805a08║也。羨羨。承如所言，生不是佛，而皆心也；刀不是鋤，而
J26nB188_p0805a09║皆銕也；瓶、盤、釵、釧，皆一金也。果識金體，何妨瓶盤之
J26nB188_p0805a10║殊？果識目心，豈礙生佛之異？即生佛而真心，即瓶盤
J26nB188_p0805a11║而金體，何差別之有哉？須知古云：「不是心，不是佛，不
J26nB188_p0805a12║是物。」且道居士向甚麼處著眼？此處著得隻眼，須知
J26nB188_p0805a13║更有向上一竅。要明此一竅，問取智慧二子始得。
J26nB188_p0805a14║住弁山復丁文學（子敬）
J26nB188_p0805a15║適承佳貺，謝謝。來翰云：身心總非，無乃落空。此因世
J26nB188_p0805a16║人執身心實有，故吾佛破之，令知身心空花，當下即
J26nB188_p0805a17║歸真際，豈復落于空哉？又來云：山河大地咸屬玅心
J26nB188_p0805a18║中之物，混沌未剖，向何處安身立命？此處正要。居士
J26nB188_p0805a19║疑著，病朽聊通一線云：無舌童兒解唱歌。又來云：寂
J26nB188_p0805a20║寂惺惺時，卻似無極涵太極。寂寂惺惺，此乃永嘉惺
J26nB188_p0805a21║寂雙流、體用一如之義，總不出自心。若達自心，無極
J26nB188_p0805a22║太極亦在其中矣。柏樹子話，乃祖師向上提持，不落
J26nB188_p0805a23║有無及非有非無四句。須離四句百非外會取始得。
J26nB188_p0805a24║如不會，但秪恁麼參去，自有到家時節也。
J26nB188_p0805a25║住弁山復沈文學（仁叔）
J26nB188_p0805a26║接來翰，知居士為個中事懇切真誠，非宿根深厚，示
J26nB188_p0805a27║現說法曷如是也。羨羨。若論親切下手處，諸佛無二
J26nB188_p0805a28║道、聖人無兩心，三教聖人出世莫不指一心之道也。
J26nB188_p0805a29║夫心者，乃當人二六時中，迎賓待客、折旋俯仰，虛靈
J26nB188_p0805a30║不昧一段光明，曾無閒然者也。或有認作妄想者，佛
J26nB188_p0805b01║云：「了心及境界。」或執有所得者，佛云：「三心不可得。」此
J26nB188_p0805b02║不過隨時破執之語，但有言說都無實義。居士若要
J26nB188_p0805b03║親切下手處，但將冊子上看得底、解得底、記得底，盡
J26nB188_p0805b04║情放下。《楞伽》所謂：「五法三自性俱離，八識二無我俱
J26nB188_p0805b05║遣。」既遣既離，這裏正好看個畢竟那個是我底自心？
J26nB188_p0805b06║行也如是看，坐也如是看，穿衣喫飯如是做，迎賓待
J26nB188_p0805b07║客如是做。妄想起時，切莫隨之、亦莫厭之、亦莫斷之，
J26nB188_p0805b08║只莫管他。但恁麼做去，打成一片，情境俱忘，觸著磕
J26nB188_p0805b09║著，忽爾㘞地一聲，始知諸佛無二道，聖人無兩心也。
J26nB188_p0805b10║住弁山復嚴文學（季玉）
J26nB188_p0805b11║接來翰，知居士意氣聳聳然，鋒鋩銛銛然，大似一員
J26nB188_p0805b12║猛將，有八面受敵之威風。但未久經行陣，若遇強中
J26nB188_p0805b13║強、勝中勝，恐被他生擒活捉，則體面不雅。只宜深蓄
J26nB188_p0805b14║厚養，餘思淨盡、般若圓明，那時出頭來，一棒一條痕、
J26nB188_p0805b15║一掌一握血，殺活自繇、收放自在，豈不快哉！
J26nB188_p0805b16║住弁山復張居士
J26nB188_p0805b17║接來書，知用心之深、造詣之切，真塵勞中丈夫也。來
J26nB188_p0805b18║書云：昔日聰明見解，山河大地都向盤古已前去了。
J26nB188_p0805b19║是則固是。且道盤古已前是甚麼人？道一句看。又云：
J26nB188_p0805b20║忽將佛祖化作一團沒眼耳鼻口的東西，塞住三千
J26nB188_p0805b21║大千沙界。既無眼耳鼻口，且道足下在何處安身立
J26nB188_p0805b22║命？又作麼生見聞？作麼生唱飲？向此無眼耳鼻口處
J26nB188_p0805b23║道得一句，可來山僧手裡喫棒。不然，秪是意解所通，
J26nB188_p0805b24║依草附木，豈知佛祖之道哉？
J26nB188_p0805b25║住弁山與湛初懷悅二居士
J26nB188_p0805b26║奔流日月，舊人已換，新人飛箭，歲時新物，難同故物。
J26nB188_p0805b27║若夫林間野壑抱道之士，穩坐清虛，恒處寂滅，睹時
J26nB188_p0805b28║遷以忘意，觀物改而無心，萬古真常煥然不變者，烏
J26nB188_p0805b29║有新舊之遷哉？奉勸諸公，頓發大心，捨塵勞於貪嗔
J26nB188_p0805b30║愛見，證佛道於戒定慧門。古所謂：「念佛則高登極樂，
J26nB188_p0805c01║造惡則永墮沉淪。」報應無私，可不慎歟？蓋謂善以薰
J26nB188_p0805c02║成，惡乃習就，莫待無常促至而後方省。須知參禪定
J26nB188_p0805c03║然悟道，持素必也生天。若聽予言，不枉平日知我之
J26nB188_p0805c04║深也。
J26nB188_p0805c05║住弁山與吳居士（曉菴）
J26nB188_p0805c06║登山須到頂，不到頂不知山之高；入海須到底，不到
J26nB188_p0805c07║底不知海之深。學道須明極，不明極不知道之幾。微
J26nB188_p0805c08║聞汝要坐關，此不可也。坐關乃是養道之位。汝若參
J26nB188_p0805c09║得透頂透底，古今差別了了無疑，方可杜門息影調
J26nB188_p0805c10║養習氣。不然，可謂不知其時、不知其位。他日莫言（不道）。
J26nB188_p0805c11║住弁山與首座（久默）
J26nB188_p0805c12║子承當個事，必須精修造守，弘揚大教，以報佛祖深
J26nB188_p0805c13║恩。無得效世之常輩，作個座主體態，說些名言因果，
J26nB188_p0805c14║哄些齋公齋婆過日子也。大凡住持，其剎無論大小，
J26nB188_p0805c15║眾不拘多寡，必要率眾精嚴，規矩緊密，賞罰分明，不
J26nB188_p0805c16║可怠惰，此為主者之所當然。不可濫同諸方，禮儀有
J26nB188_p0805c17║所不備，規矩有所不齊，賞罰有所不明，則住持之道
J26nB188_p0805c18║廢，己道安在哉？
J26nB188_p0805c19║住弁山復禪者（石門）
J26nB188_p0805c20║接來書云：昏散昭昭，未有一時清淨。又云：是其無生
J26nB188_p0805c21║而有生者耶？永嘉云：「若實無生無不生」，既無▆不生，
J26nB188_p0805c22║何厭其昏散昭昭耶？當知昏散昭昭，曾非別人，即是
J26nB188_p0805c23║汝自己。昏者是汝昏，散者是汝散，以其有汝自性清
J26nB188_p0805c24║淨之水體，故有汝妄想之波浪；若無水體，則妄想波
J26nB188_p0805c25║浪何處安著？既知昏散非別人，亦不可認著為是。從
J26nB188_p0805c26║今已後，將昏散二念放過一邊，單只以本參話頭為
J26nB188_p0805c27║懷，昏也如是做，散也如是做，閒忙也如是做，動靜也
J26nB188_p0805c28║如是做，做到人我兩忘，根境雙絕，忽爾觸著磕著，㘞
J26nB188_p0805c29║地一聲，始知不汝欺也。
J26nB188_p0805c30║住弁山復禪友悟空
J26nB188_p0806a01║和風再布，煦日重新，是處山增色，遍地花滿岑，則弁
J26nB188_p0806a02║山台嶽，不隔一線矣。月燈雲衣，一般春色，煙霞氣味，
J26nB188_p0806a03║大地逍遙，任他狼煙四起，我國晏然，何驚悸之有哉？
J26nB188_p0806a04║護國之來亦不定矣。直待禪堂已成，或可不可，且看
J26nB188_p0806a05║天緣。惟願鄉親，緊把繩頭，牢握露刃，劈柏子於當處，
J26nB188_p0806a06║破趙關於目前，他日相逄，只得呵呵。
J26nB188_p0806a07║
J26nB188_p0806a08║
J26nB188_p0806a09║
J26nB188_p0806a10║入就瑞白禪師語錄卷之十四終