J26nB188_p0806b01║入就瑞白禪師語錄卷之十五
J26nB188_p0806b02║明住天台護國寺嗣法門人寂蘊編
J26nB188_p0806b03║書復
J26nB188_p0806b04║住弁山復唐大總憲（存憶）
J26nB188_p0806b05║向來海眾安和、吳浙法門興盛，皆賴老居士弘庥之
J26nB188_p0806b06║力也。每欲共談個事，惟待歸隱林泉。今雖謫任而歸，
J26nB188_p0806b07║是亦福力所致。龍天助此良緣，令修吾佛出世之道。
J26nB188_p0806b08║此時正好，反觀前來所歷，許多名位，許多威權，許多
J26nB188_p0806b09║顯赫，許多榮耀。而今數月之坎，坷之毀責，總是一夢
J26nB188_p0806b10║而已，烏得不為虛假者哉！所以金剛經云：一切有為
J26nB188_p0806b11║法，如夢幻泡影，如露亦如電，應作如是觀。既知身外
J26nB188_p0806b12║之物是虛假，則知自身亦是虛假。從頭觀之，皮肉筋
J26nB188_p0806b13║骨皆歸于土，涕唾膿血皆歸于水，煖氣歸火，動轉歸
J26nB188_p0806b14║風，四物各離，此身何有？惟有常住真性，充遍十方，不
J26nB188_p0806b15║假包胎，凝然獨露。若不向此時究明辜負己靈，豈大
J26nB188_p0806b16║丈夫哉？若待翻個觔斗，則前路茫茫，不知何處安身。
J26nB188_p0806b17║今勸老居士，將世出世間，一切外累一放放下，看個
J26nB188_p0806b18║不與萬法為似者是甚麼人，一扣扣定與他輥作一
J26nB188_p0806b19║團，行也如是，坐也如是，臥也如是，不可斯須放過。倘
J26nB188_p0806b20║或遇境逄緣，觸著磕著，一念相應，寧不為出世大丈
J26nB188_p0806b21║夫耶？即現在之龐蘊楊大年、李都尉把手共行，儒釋
J26nB188_p0806b22║一貫，豈不幸哉！是禱！是祝！
J26nB188_p0806b23║住弁山復周羽士（三畏）
J26nB188_p0806b24║白馬壇上，俱剃度以皈依；黃龍山前，碎瓢囊而證佛。
J26nB188_p0806b25║一時捨邪皈正，皆因仰慕上乘。賢弟既有出塵之心，
J26nB188_p0806b26║病朽豈無接引之意？但深思幻化，見桐邑之災危；須
J26nB188_p0806b27║確究真宗，望諸祖而力學。知無常之促，至生日幾何？
J26nB188_p0806b28║念父母之深恩，薙髮報效。倘得發明心地，必須代祖
J26nB188_p0806b29║弘揚佛恩。君恩親恩頃爾，報荅災障，業障報障，忽地
J26nB188_p0806b30║冰消矣。
J26nB188_p0806c01║住天台復沈司寇（何山）
J26nB188_p0806c02║辱承華翰，頓令泉石，增輝愚心，亦銘刻矣。老居士既
J26nB188_p0806c03║以法門為念，病朽固可速整歸帆，猶待桂子飄香，孤
J26nB188_p0806c04║雲自來弁嶽。
J26nB188_p0806c05║住天台復陳吏部（木叔二篇）
J26nB188_p0806c06║大道將隳，賴仁人而護佑；禪門圮落，仗賢哲以安寧。
J26nB188_p0806c07║若非智者傾心，何能永標法幟？唐居士見天台之久
J26nB188_p0806c08║廢，意在求人思公力以護持，飛神遠迓幸居士。願力
J26nB188_p0806c09║深厚，意在未睹之先，為道懸心，留神已發之際，雲林
J26nB188_p0806c10║泉石，咸有歡聲，地土泥沙，悉皆企仰。居士有忠懿王
J26nB188_p0806c11║之大力，山野無德韶老之宗風福薄才輕有辜重望
J26nB188_p0806c12║權作斷橋之略彴，暫為黑夜之螢燈，以俟高賢續來
J26nB188_p0806c13║禪林，始可興盛，惟祈鑑燭，佛日增輝。幸幸！
J26nB188_p0806c14║欲知佛性義，當觀時節因緣。時節若至，其理自彰。古
J26nB188_p0806c15║有聞蛙聲指木樨而悟者，時節因緣也。忠懿王供禮
J26nB188_p0806c16║韶國師，建二十七剎，亦時節因緣也。護國之興，賦田
J26nB188_p0806c17║千頃，飯僧萬人，房寮六百餘所，煥若天宮，亦時節因
J26nB188_p0806c18║緣也。後來田地，一旦屬於豪家房舍變為瓦礫，亦時
J26nB188_p0806c19║節因緣也。病朽至此，不過隨緣度日，況欲搆室以為
J26nB188_p0806c20║退休之計，不期常住淡薄，雖有缽資之餘，已作雲廚
J26nB188_p0806c21║之供，何有贖田之意哉？縱有此意，亦候時節因緣，必
J26nB188_p0806c22║不強也，聊此奉復。
J26nB188_p0806c23║住天台復嚴文學（渟之）
J26nB188_p0806c24║別時桃花呈笑臉，而今梔子露芳容，任他萬物陳奇
J26nB188_p0806c25║玅，個中不與古今同。正來書所云，無縛無脫之旨也。
J26nB188_p0806c26║既得斯旨，終日灑灑落落何五？欲習氣之有哉？何聖
J26nB188_p0806c27║凡魔佛之有哉？何境風扇動之有哉？遇緣即炤，觸境
J26nB188_p0806c28║便知。烏得不為秋空月影乎？烏得不為夜靜鐘聲乎？
J26nB188_p0806c29║到與不到，無足論也。古所謂萬象之中獨露身。惟人
J26nB188_p0806c30║自肯乃方親。公既自肯，更何黏墜？若稍有境風習氣，
J26nB188_p0807a01║則自心不透；當深造之，則日進日玅。自然萬無一失
J26nB188_p0807a02║矣。雖然，且道鶴出銀籠一句作麼生道？若道得，可謂
J26nB188_p0807a03║親見弁山來。不然，且待桂子飄香後南飛北鴈與（君知）。
J26nB188_p0807a04║住天台復嚴文學（季玉）
J26nB188_p0807a05║居士夙根淳厚，願力弘深，故能于般若中纔涉參情，
J26nB188_p0807a06║便有入路，豈非示現受生同事之攝乎？若真信得及，
J26nB188_p0807a07║如杲日麗于中天，無物不照，無物不臨，則知一切習
J26nB188_p0807a08║氣總是自心發現，何差別焉？何羈絆焉？古所云萬象
J26nB188_p0807a09║之中獨露身，豈非解脫乎？縱有多生習氣，但以知見
J26nB188_p0807a10║力治之，所言知見力即是自心，非別物也。如水起波，
J26nB188_p0807a11║全波是水；從心起妄，全妄是心，何差別之有哉？即此
J26nB188_p0807a12║是夢覺一如。但於此做去，久久純熟，自然言思路絕，
J26nB188_p0807a13║心體湛然，何親疏何精緩？如此著得一隻眼，可謂向
J26nB188_p0807a14║上機關著著全提大用，始信十方世界中惟有一乘
J26nB188_p0807a15║法。諸佛無二，道也提也是不提也是參，亦不是別人
J26nB188_p0807a16║放下，亦不是別人可度生死海，可登涅槃山。雖然如
J26nB188_p0807a17║是，且道騎佛殿入庫中，將山門安燈籠裡又作麼生？
J26nB188_p0807a18║如此有疑，必須再參始得。但有路可上，更高人也。行
J26nB188_p0807a19║觀公偈句，見地不無，只恐依他作解耳。拙偈奉復，堪
J26nB188_p0807a20║羨汝今全體露，拈花老子何曾付？機緣偶爾霎時逄，
J26nB188_p0807a21║始信人人皆本具。咦！青龍巢在鷦鷯頭，石虎翻騰迎
J26nB188_p0807a22║海度青龍巢在鷦鷯頭即不問，秪如石虎翻騰作麼
J26nB188_p0807a23║生道？道得不枉親見弁山；若道不得，且待黃花綻相
J26nB188_p0807a24║逄笑臉開。
J26nB188_p0807a25║住天台復丁文學（子敬）
J26nB188_p0807a26║經云：十世古今，始終不離於當念；無邊剎海，自他不
J26nB188_p0807a27║隔於毫端。夫如是，則吳越一致也，萬法一心也，始終
J26nB188_p0807a28║一如也，僧俗一體也何？東西兩浙之有哉？如居士始
J26nB188_p0807a29║到弁山謁予即此一念也。同予上天台入護國，遊桃
J26nB188_p0807a30║源，觀石梁，回剡溪，渡錢塘，乃至歸家，莫不皆此一念
J26nB188_p0807b01║也。何始終焉？何彼此焉？可謂不離苕上而親炙病僧，
J26nB188_p0807b02║不出台嶽，已入龍華。如是會得，乃名小歇場。須知更
J26nB188_p0807b03║有祖師巴鼻在。會麼？要知瑞老歸期日，且看橙黃橘
J26nB188_p0807b04║綠時。
J26nB188_p0807b05║住天台復沈文學（仁叔）
J26nB188_p0807b06║末世佛法凋零，若非大菩薩現宰官居士身為眾生
J26nB188_p0807b07║說法，則眾生沉淪苦海，何繇同事攝化哉？想居士夙
J26nB188_p0807b08║願深厚，道基恢弘，纔入禪門，頓省心地，豈非親受靈
J26nB188_p0807b09║山記莂乎？接手教知，居士以再入爐鎚，重加煆煉，為
J26nB188_p0807b10║念此真勇猛丈夫。且吾出家輩捨俗趣真，三二十年
J26nB188_p0807b11║習氣不得頓斷，況居士纔入此門，焉能頓斷乎？古云
J26nB188_p0807b12║理則頓悟，乘悟併銷，事非頓除，因次第盡。當二六時
J26nB188_p0807b13║中，要真真實，實看得破。放得下，正念當時時現前，不
J26nB188_p0807b14║可昧卻，暫時不在，如同死人。若正念現前，孤迥迥，峭
J26nB188_p0807b15║巍巍，縱有感慨之懷，桑梓顧惜之念，如明鏡鑒像，來
J26nB188_p0807b16║無所黏，過無所從，豈非是灑灑落落，閒道人也？既知
J26nB188_p0807b17║火宅道場，原非二地，行成解絕，豈有兩心？只在當人
J26nB188_p0807b18║二六時中操守，切莫放過，必須以斯道而覺斯民，可
J26nB188_p0807b19║以語戒者，戒可以語，禪者禪可語道者道，即是隨類
J26nB188_p0807b20║化身也。今天台冠天下名山，護國為韶國師。大剎桃
J26nB188_p0807b21║源洞乃劉阮之仙境，石梁橋壯宇宙之奇觀。倘居士
J26nB188_p0807b22║真能作灑，落人不妨駕，高車一遊，暢望抒情，莫如此
J26nB188_p0807b23║山之勝也。
J26nB188_p0807b24║住崆峒復唐總憲（存憶）
J26nB188_p0807b25║五月八日接翰教，知老居士以碧巖相召，非渥愛愚
J26nB188_p0807b26║庸，曷至此也？柰山朽抱痾深重，應接艱難，力竭神衰，
J26nB188_p0807b27║心枯血少，只得退隱崆峒，以盡殘喘，特此拒命，有辜
J26nB188_p0807b28║賢喬梓之重望矣。更祈二六時中將己躬下一段大
J26nB188_p0807b29║事，不可放過，必須精精勤勤，自勉自勵，與他三世諸
J26nB188_p0807b30║佛把手共行，方為出世。大丈夫不枉塵勞，一回致禱
J26nB188_p0807c01║致禱。
J26nB188_p0807c02║復婁文學（抱玄）
J26nB188_p0807c03║瑞生至接尊翰，知居士留心此道，克究宗乘，為法門
J26nB188_p0807c04║之金湯，作文江之柱石。忻羨來翰云：念佛難使一心
J26nB188_p0807c05║不亂，參禪疑情不起，斷斷續續，淫怒竊發。雖知淫怒
J26nB188_p0807c06║佛性無二，而又不敢直下承當也。蓋參禪人十個則
J26nB188_p0807c07║有五雙，墮此病中，皆因生死心不切耳。若是生死心
J26nB188_p0807c08║切，將個本參話頭一提提起，如一人與萬人敵相似，
J26nB188_p0807c09║莫教斯須放過。倘或手寬眼慢，即被他斬卻頭去也。
J26nB188_p0807c10║誠能如是做去，不日成功，立地可待發明，本有，則不
J26nB188_p0807c11║著問人矣。既明之後，露裸裸赤灑灑，則知念佛心與
J26nB188_p0807c12║淫怒心皆不可得，曾無來處，亦無去處，何一亂之有
J26nB188_p0807c13║哉？亙古亙今，曾無欠少，豈有斷續耶？如斯說個玅悟，
J26nB188_p0807c14║亦是閒名，烏得不累贅乎？到此頭頭顯現，物物全彰，
J26nB188_p0807c15║切忌認著認著，則依然不是。雖然，更須知有向上一
J26nB188_p0807c16║竅在。若要明此向上事，可到南雲山中拄杖子與汝
J26nB188_p0807c17║指出，餘不瑣瑣。
J26nB188_p0807c18║復魏文學（東曉）
J26nB188_p0807c19║前者道駕過山，陋室荒涼，慢甚初七，晚接尊翰，如晤
J26nB188_p0807c20║道顏，亦知居士還楚矣。來書云：若見自己面，則不見
J26nB188_p0807c21║種種矣。既不見自己面所見種種者，是何物見耶？若
J26nB188_p0807c22║以眼見眼，似葡萄朵不能見也；若以心見心，如工技
J26nB188_p0807c23║兒，亦不能見也。何則？心如幻故，一滅永滅，何能再見
J26nB188_p0807c24║也？要知數數而見者，畢竟是何物而能於此觸著磕
J26nB188_p0807c25║著，必要討個下落，不枉居士頂天立地做個大丈夫
J26nB188_p0807c26║漢子也。不然，且看古人云：萬象之中獨露身，惟人自
J26nB188_p0807c27║肯乃方親。若向這裡看破，則山僧此一絡索皆為剩
J26nB188_p0807c28║語矣。
J26nB188_p0807c29║復嚴比部（充涵）
J26nB188_p0807c30║接尊翰知老居士留心此道真切，做工夫，入龍華，隨
J26nB188_p0808a01║眾坐香，話頭頗馴習，尚多起倒漏逗，更以初學指南
J26nB188_p0808a02║長途截徑為問。若論指南截徑，二六時中折旋俯仰，
J26nB188_p0808a03║迎賓待客，抱子弄孫，一一無非截徑處，一一無非指
J26nB188_p0808a04║南處，只為老居士自不知耳。雖然不知，與他歷代祖
J26nB188_p0808a05║師有何差別乎？古人云：佛法不離穿衣喫飯處，屙屎
J26nB188_p0808a06║放尿處迎賓待客處生心動念，即不是了也。若不生
J26nB188_p0808a07║心動念，則無往，不是個事現前，於此覷得破，擔荷得
J26nB188_p0808a08║起，奚得不為截徑旨哉？若不於此領荷，徒自勞碌耳。
J26nB188_p0808a09║經云：不從人得，何藉劬勞？肯綮修證，誠足以為證也。
J26nB188_p0808a10║復唐孝廉（祈遠二篇）
J26nB188_p0808a11║行業弘深，為華嚴之長子；道德高廣，作佛祖之真兒。
J26nB188_p0808a12║其唯護法也歟？苕上一別，又經菊梅幾換，榮枯難忘。
J26nB188_p0808a13║是以龍華寺是居士血疏所成，莫改初心，終期果滿。
J26nB188_p0808a14║柰緣山野病憊，不能接眾談禪；寡學愚頑，其實有辜。
J26nB188_p0808a15║道望心枯喉燥，豈堪久居？脾弱氣虛，胡為眾首，只得
J26nB188_p0808a16║退歸嵒壑，以盡殘年，是予之志願也。今承居士翰墨
J26nB188_p0808a17║遠頒，欲予再歸，不得不書此奉復且久默。上座向日
J26nB188_p0808a18║已曾面囑，當請入華林，陞堂說法。衲僧濟濟，乃龍華
J26nB188_p0808a19║之勝事；檀越紛紛，實護法之心誠。何在區區病朽之
J26nB188_p0808a20║野？衲哉內外，若有梗法，不遵方丈之規約者，居士與
J26nB188_p0808a21║默公，當以清規治之，或罰或擯，如不依者，王法處之，
J26nB188_p0808a22║則龍華永固；默子心安，即山僧居龍華，亦無二也。
J26nB188_p0808a23║竊謂：居士於此門中已將十年矣。不知近日曾透徹，
J26nB188_p0808a24║不不可悠悠徉徉。今日也恁麼，明日也恁麼，臘月三
J26nB188_p0808a25║十日到依舊黑漫漫地，反怨佛法無靈驗。且閻羅老
J26nB188_p0808a26║子不怕修福者，轉輪聖王其福最大，亦難逃乎他手，
J26nB188_p0808a27║亦不怕文學。辯才者，如古之才子，今之會魁，即吳都
J26nB188_p0808a28║御等尚入地獄，其才力雖大，亦難免乎他手。夫如是
J26nB188_p0808a29║當知，明道要緊，可將世出世間盡情放得乾乾淨淨，
J26nB188_p0808a30║必須努力中更加努力。精進中更加精進，一念相應，
J26nB188_p0808b01║則全體顯現，通身手眼。古今機緣，了了無疑，可謂活
J26nB188_p0808b02║潑潑，轉轆轆，隨處自在，不亦慶快平生歟？是不枉為
J26nB188_p0808b03║法門出人頭地之一人也。
J26nB188_p0808b04║復賴居士
J26nB188_p0808b05║大丈夫，觀身世名利，如夢幻泡影，倏爾消落，原非長
J26nB188_p0808b06║久，何得悠悠徉徉，待乎臨頭之雨哉？來翰索良方，只
J26nB188_p0808b07║有一服。平胃散奉寄偈曰：山中與井市，元不有塵土。
J26nB188_p0808b08║識得個裡人，觸處皆清楚。個裡人何識？憤起大信力。
J26nB188_p0808b09║提起吹毛劍，境緣當頭劈。
J26nB188_p0808b10║復丁文學（子敬）
J26nB188_p0808b11║昨承翰問，知二六時中未敢忘卻話頭足見用心之
J26nB188_p0808b12║真，造詣之切，非汎汎可比也。四偈首偈略可三偈，盡
J26nB188_p0808b13║屬道理。於祖師關太遠在必須於話頭做去，待他卒
J26nB188_p0808b14║地斷嚗地折，方與祖師關捩子少分相應。若要知夜
J26nB188_p0808b15║半日輪紅石女繡鴛鴦，木童把酒盞泥牛眠海底之
J26nB188_p0808b16║旨。此非心思意解得底，直須絕後再甦。始可知此無
J26nB188_p0808b17║義味話。要悟明自心要了生死，要透祖關。當知一切
J26nB188_p0808b18║言教俱屬方便。古云：但有言說都無實義。即龍女成
J26nB188_p0808b19║佛示為法門。故亦須轉。然自古至今未始有一女佛
J26nB188_p0808b20║也。若據佛法向上而言。曾無轉與不轉。若以幻化而
J26nB188_p0808b21║言，亦無男女之相。何轉之有哉。望居士努力加功以
J26nB188_p0808b22║期玅悟，直與歷代祖師把手共行。方知吾語不虛（至囑）。
J26nB188_p0808b23║復鍾居士（玉所）
J26nB188_p0808b24║來書云：主人公朝夕不離，作麼生會？既朝夕不離，則
J26nB188_p0808b25║不必會矣，不必得矣。若要更會更得，則是頭上安頭，
J26nB188_p0808b26║烏得為主人公耶？又謂入門大事，更望提誨，若要明
J26nB188_p0808b27║此大事，但於洗面時摸著鼻孔，便知端的；或仰面見
J26nB188_p0808b28║青天時，亦知消息，於斯得個消息，更上山頭拄杖子
J26nB188_p0808b29║與汝剿絕。何如？
J26nB188_p0808b30║復席居士（珍宇）
J26nB188_p0808c01║接尊翰，知居士有決絕塵勞之志，力究祖道之心，老
J26nB188_p0808c02║當益壯，則三世諸佛合掌讚歎有分也。再祈居士更
J26nB188_p0808c03║發勇猛堅固志願，弗使中路懈退。不然，則靡不有初，
J26nB188_p0808c04║鮮克有終，於道何益矣？然真要了此大事，但二六時
J26nB188_p0808c05║中將個本參話頭緊緊扣住於動靜閒忙之時，逆順
J26nB188_p0808c06║鬧亂之際，切勿絲毫放過，功夫自然純熟，打成一片，
J26nB188_p0808c07║忽爾㘞地一聲，捉敗這賊，可謂即塵勞而作佛事也。
J26nB188_p0808c08║即今之維摩居士也，何在出家而後為學道哉？
J26nB188_p0808c09║復鮑文學（思薰）
J26nB188_p0808c10║皇圖末運，佛道垂秋，非菩薩降跡，興慈運悲，則一切
J26nB188_p0808c11║眾生何繇得其安樂哉？向聞居士開大方便，作大佛
J26nB188_p0808c12║事，施藥施財，利濟無量，此非菩薩莫能矣。令甥回山
J26nB188_p0808c13║接尊翰，知居士從門入，意識會於懸崖撒手處，絕不
J26nB188_p0808c14║可冀為念。但今時士大夫輩莫不墮此意識領會之
J26nB188_p0808c15║病，居士可將從前學解得底，盡情掃向一邊，此是對
J26nB188_p0808c16║症與藥，更須參則機緣。如龐居士曾參：不與萬法為
J26nB188_p0808c17║侶者是甚麼人？只恁麼看去，一切施為動靜閒忙處，
J26nB188_p0808c18║但只緊緊看住，看來看去，忽然打翻自己家珍，捉敗
J26nB188_p0808c19║龐蘊老漢，自然懸崖撒手，自然露裸裸，而赤灑灑，覓
J26nB188_p0808c20║其半毫，世法佛法了不可得，豈不快哉！
J26nB188_p0808c21║復余文學（萬容）
J26nB188_p0808c22║令師回山接手書承種種過諭，復云：根器雖卑，而有
J26nB188_p0808c23║佛祖之志，可謂真大丈夫也。公既有佛祖之志，必要
J26nB188_p0808c24║行佛祖之事。所言佛祖之事者，外以慈心濟物，內以
J26nB188_p0808c25║定慧修身，自他一體，物我同觀。若能如是行去，真為
J26nB188_p0808c26║佛祖之兒孫，更須知有腳跟下一件大事始得，所謂
J26nB188_p0808c27║本命元辰公可知否？若不知，但恁麼看去，切不得絲
J26nB188_p0808c28║毫放過。倘觸著磕著，忽然如此了當，即是選佛場中
J26nB188_p0808c29║已中甲科矣，故謂之心空及第歸也。
J26nB188_p0808c30║復泰和禪客（恒明）
J26nB188_p0809a01║一切世出世間法，皆是依時對機之所建立也。若談
J26nB188_p0809a02║性，則一切皆真；若破妄，則一切皆假；若談根境，則一
J26nB188_p0809a03║切皆是塵緣。故法無定法，隨人施設，公所說者，正是
J26nB188_p0809a04║真如之理，引維摩、圓覺二經淫怒痴俱是梵行等，此
J26nB188_p0809a05║正是真如謂之理窟，謂之理障，謂之如來禪，謂之百
J26nB188_p0809a06║尺竿頭坐的人，百尺竿頭須用進步理窟理障如來
J26nB188_p0809a07║禪須用掃去，方可透徹祖師關。不然，只在死水裡浸
J26nB188_p0809a08║卻，何能知向上事乎？如僧問趙州：如何是西來大意？
J26nB188_p0809a09║州云：庭前柏樹子、柏樹子。豈非黃花翠竹之類乎？若
J26nB188_p0809a10║以翠竹柏樹子俱作真如會，則教家足以明矣。何謂
J26nB188_p0809a11║教外別傳？何用祖師西來？何能開人眼目？何可稱為
J26nB188_p0809a12║祖師關向上事？何能喚作悟心人？當細思之。古人云：
J26nB188_p0809a13║若論此事，尚不與教乘合，況世間文字乎？所以云：不
J26nB188_p0809a14║向言中取，不向句中求。沉言者喪，滯句者迷。此之謂
J26nB188_p0809a15║也。真如之理，焉可及哉？
J26nB188_p0809a16║復山主李居士（明吾）
J26nB188_p0809a17║久違道範，時切瞻依，想近來念佛心純，蓮臺標號，實
J26nB188_p0809a18║大檀功力之所至也。病朽每感賢喬梓辱愛為方外
J26nB188_p0809a19║交，忻然捨寺址搆梵宇。四眾既有依止，而明心達本，
J26nB188_p0809a20║則居士之福德，誠不可量矣。柰病朽勞病多年，心枯
J26nB188_p0809a21║血少，氣衰力微，只得退處深嵒，將龍華盡付久，上座
J26nB188_p0809a22║掌管。予素知此人，朴實任重，今所托得，人亦不孤，大
J26nB188_p0809a23║檀之望也，更望道念堅固，庶令龍華永興，不惟居士
J26nB188_p0809a24║合族之福綿遠，亦且法被萬世之下，皆居士之福也。
J26nB188_p0809a25║再祈緊著繩頭，一句彌陀，時刻莫放，至於心佛不二，
J26nB188_p0809a26║是為真實受用囑囑。
J26nB188_p0809a27║復龍華久默上座
J26nB188_p0809a28║近聞龍華規矩，整肅道風，遠播遐邇，知皈正宜子之
J26nB188_p0809a29║有力人主席，何勞絮絮叨叨望病朽回來？若不為養
J26nB188_p0809a30║病一接便歸，何在四五請而再之又再也。老僧原說，
J26nB188_p0809b01║病軀若愈，到六十歲，或可回浙掃塔。若不愈，則老死
J26nB188_p0809b02║嵒阿而已，衰朽之身心豈能伴精壯之機器哉！田地
J26nB188_p0809b03║可以清理者理之，不可清理者，還契書而棄之，免使
J26nB188_p0809b04║後人業累。其餘瑣末，汝當裁之。
J26nB188_p0809b05║復護國嘯雲上座（二篇）
J26nB188_p0809b06║向將護國付托，乃病朽平日深知，非偶然也。舊秋出
J26nB188_p0809b07║山時，囑眾職事，同心料理，雖許再來，亦病朽方便，以
J26nB188_p0809b08║慰眾心耳。汝宜善守，自能興復，調眾有方，服人以道，
J26nB188_p0809b09║何必忉忉而望再來？此亦有時非自強也。山中道場，
J26nB188_p0809b10║不比坡下叢席，須效古之百丈，今之壽昌，種田喫飯，
J26nB188_p0809b11║勞逸同心，何患後日道之不行哉？病朽意在四月八
J26nB188_p0809b12║日上九華終南，茲筆難盡，爾自勉旃！丙子二月廿日，
J26nB188_p0809b13║弁山入就老人書。
J26nB188_p0809b14║病朽丙子夏，初離弁山意，往終南隱跡舟到贛州，聞
J26nB188_p0809b15║崆峒幽深可棲，因喜居之觀來書并正宗說，皆慰吾
J26nB188_p0809b16║（意益）知天台眾職同心，不負病朽之囑。當思古之為叢
J26nB188_p0809b17║林主者為弘祖，道乃重其地。地勝則人集，人集則道
J26nB188_p0809b18║行，勞必身先，逸必居後。斯則德充道播，無愧古人。今
J26nB188_p0809b19║聞同甘枯淡，作務能隨，昔百丈作食開田之風，規羨
J26nB188_p0809b20║有在焉。近日有某妄判古人，謂濟宗以棒喝為本分，
J26nB188_p0809b21║洞宗以語句為本分。又某妄判世尊睹星明道，六祖
J26nB188_p0809b22║本來無物之偈并洞山偈，皆載語錄中。此若不與論
J26nB188_p0809b23║之，恐誤後學。今有書到弁山久默處，汝等當判之，毋
J26nB188_p0809b24║縱彼妄說妄說，既杜法門，幸甚後學，幸甚病朽，為法
J26nB188_p0809b25║門之願亦盡矣。若不依余坐視不理，將何以報佛祖
J26nB188_p0809b26║正法之恩？思之為之人天慶幸！
J26nB188_p0809b27║復禪者（念微）
J26nB188_p0809b28║來書云：祖意教意，有人問著，或時有語，或時無語不
J26nB188_p0809b29║能，應機無滯，伏希開示方便。古云：偷心淨盡，方堪措
J26nB188_p0809b30║泊。若論此事，惟在當人悟得，親見得徹，信得及，方可
J26nB188_p0809c01║用得出。若稍假擬議，即落二落三了也，即是偷心了
J26nB188_p0809c02║也。古云入荒田，不揀草，應機有滯，皆于荒田中揀草
J26nB188_p0809c03║之謂也。若不揀擇，拈來無不是，何滯之有哉？如洪鐘
J26nB188_p0809c04║在架，有扣則應，皆無心也。若無心而應，則偷心斷盡，
J26nB188_p0809c05║二六時中總是一顆摩尼寶珠，放光動地，應用無窮，
J26nB188_p0809c06║何滯之有哉？
J26nB188_p0809c07║與西堂（中也）
J26nB188_p0809c08║子承當個事，不可草草過日。古人修道，不為住處，不
J26nB188_p0809c09║為衣食，不為徒眾利養，必以弘荷大法為懷利濟眾
J26nB188_p0809c10║生為念。二六時中造成一片黃金骨，自爾爍開頂門
J26nB188_p0809c11║眼。他時論佛，論祖亦無愧也。囑囑！
J26nB188_p0809c12║復禪者（位中）
J26nB188_p0809c13║德舟到山，知近日工夫掬飲搬薪，一一成現，則與三
J26nB188_p0809c14║世諸佛同一鼻孔出氣。但以機未圓活，過後張弓之
J26nB188_p0809c15║說為問，此正汝識心之過耳。若能虛中而應，不假思
J26nB188_p0809c16║惟，如鐘受桴，如水銀墮地，無有不響應圓活者也。古
J26nB188_p0809c17║所謂偷心淨盡，方堪措泊。不然，則措泊不上參之。
J26nB188_p0809c18║復禪者（懸㘞二篇）
J26nB188_p0809c19║梵語阿彌陀，此云無量壽，亦云無量光公素心固願，
J26nB188_p0809c20║欲得見此彌陀者，則六根門頭放光動地，無處不是
J26nB188_p0809c21║相見處，無處不是著實處，折旋俯仰，觸著磕著，無處
J26nB188_p0809c22║不是接引處，何不明之言哉？何銅墻銕壁之礙哉？主
J26nB188_p0809c23║張亦是汝不主張亦是汝勿謂無明煩惱卻非本來
J26nB188_p0809c24║面目，誰知聲色裡元是法王身？雖然如此承當，正好
J26nB188_p0809c25║向山僧手裡喫棒。何故？須知更有向上事在。
J26nB188_p0809c26║來書云：疑團頓破。又云：證之一字，尚未的確足見汝
J26nB188_p0809c27║未具頂門眼，惟依他作解。若疑團頓破，徹法源底，一
J26nB188_p0809c28║亦不立，況其二耶？佛祖之道豈有二乎？二六時中穿
J26nB188_p0809c29║衣喫飯，迎賓待客，折旋俯仰，無非是爾證處。古云：今
J26nB188_p0809c30║世門頭不捨一法，不捨一法處頭頭顯現，法法全彰，
J26nB188_p0810a01║是爾真贓定案也。實際理地，不受一塵，即是元無口
J26nB188_p0810a02║也。何必問人處胎出胎，至于成佛，皆獨尊之旨。雪山
J26nB188_p0810a03║修行為法作則，用拔諸苦，正所謂修證即不無，亦顯
J26nB188_p0810a04║獨尊矣。當知不可尋言逐句，但向二六時中動轉施
J26nB188_p0810a05║為，無憎無愛，看來看去，自然明白。
J26nB188_p0810a06║
J26nB188_p0810a07║
J26nB188_p0810a08║
J26nB188_p0810a09║
J26nB188_p0810a10║入就瑞白禪師語錄卷之十五終