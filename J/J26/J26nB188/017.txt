J26nB188_p0815c01║入就瑞白禪師語錄卷之十七
J26nB188_p0815c02║明住天台護國寺嗣法門人寂蘊編
J26nB188_p0815c03║附塔銘傳
J26nB188_p0815c04║塔銘（并序）
J26nB188_p0815c05║若昔大猷載在儒典，靜言圮族有誅慢，自賢志自滿
J26nB188_p0815c06║有誅，朋家作讎作威作不典，有誅所稱唐虞之際，三
J26nB188_p0815c07║代之英，設坊自上，猶有險膚譸張，聒聒屑屑之辭，胥
J26nB188_p0815c08║動多方，而下濫為庶人之議者。嗚呼！非天子不議議
J26nB188_p0815c09║逮庶人即天子不復可問，而天其或者于庶人中篤
J26nB188_p0815c10║生大人焉，俾以直議誅橫議而收其後，如鄉原之議
J26nB188_p0815c11║狂議狷，楊墨之議仁議義，其言教，嘗碎其議，嘗橫而
J26nB188_p0815c12║誣，必如孔子之議鄉原，名之曰德賊；孟子之議楊墨，
J26nB188_p0815c13║名之曰道賊，而群碎乃帖然而議，乃大定。此之謂齒
J26nB188_p0815c14║齊舌，廣和，合諍鬥具，大人相，作直心道場者，是耶？我
J26nB188_p0815c15║聞仁王經云：若國欲亂，鬼神先亂；鬼神亂故，萬人亂
J26nB188_p0815c16║亂所自。起亦維曰：國之王臣互相是非而已。是非在
J26nB188_p0815c17║國，且以開亂，況在天子不問之草莽人乎？況在天子
J26nB188_p0815c18║不臣之方外人乎？嗚呼！越自菩提多羅翻四七之後，
J26nB188_p0815c19║勁作二三之前。茅衣法傳，是非亦傳；中間六試毒而
J26nB188_p0815c20║三揮劍。西乾東震，剩有宿債應償；北教南宗，誰是一
J26nB188_p0815c21║枝橫出？競飲分河之水，爭操入室之戈？古既有之，於
J26nB188_p0815c22║今為裂，斯亦大人收後之時矣。問誰其人？僉曰：弁山
J26nB188_p0815c23║瑞白禪師，蓋以身任之。師樅陽楊氏子，法諱明雪，署
J26nB188_p0815c24║號入就諸方，字之曰瑞白禪師。方毀齔，遽脫左髦事
J26nB188_p0815c25║母卓以孝聞，比學禮之年，失恃而為之袝，曾不能飲
J26nB188_p0815c26║杯圈，則既田衣菅屨，持𨩲唱跋，思以三尊之教度二
J26nB188_p0815c27║親矣。九華慧公，其薙染師也，有休公者，激發之，使見
J26nB188_p0815c28║知識于是始有事南詢香積，取諸分衛，旦過取諸半
J26nB188_p0815c29║跏，漂梗栖苴，都無一向。邂逅紫柏之徒，授以毘舍浮
J26nB188_p0815c30║偈，頗受持之，歷幕山之門，惎之閱教，非其好也。慕雲
J26nB188_p0816a01║棲蓮公之為人，造問作止，任滅四病，曰：只莫生心取
J26nB188_p0816a02║圓覺，師出四病也。師拜其語，受具而去。聞首楞嚴別
J26nB188_p0816a03║業，同分二見，忽覺根身器界，燈影日暈而已。前所持
J26nB188_p0816a04║偈，亦自洞然。無何，且病病，輒不能自主始信圓明禪
J26nB188_p0816a05║師有云：十二韋陀典，一標月之指耳。昔在祖師說法
J26nB188_p0816a06║華墜天蓮湧地，尚未出離生死，況是區區者何濟？庚
J26nB188_p0816a07║戌春，聞諸道路，雲門顯聖，有至人焉，曰：湛然大師。師
J26nB188_p0816a08║攝衣，往從之，問：向來作甚麼？師曰：持毘舍。偈曰：四大
J26nB188_p0816a09║是假，妄心是空，阿誰拖你者死屍來。師罔然為鈍置
J26nB188_p0816a10║者久之。至第七夜，于延慶殿立香，忽地湧起，不離當
J26nB188_p0816a11║處。嘗湛然覓，即知君不可見，方曉前旨，及被人問著
J26nB188_p0816a12║譊訛，正復在揚州越國間。辛亥歸，顯聖坐禪，不語者
J26nB188_p0816a13║百日，不眠者數七，奮迅之氣，猛于捉象。甲寅春，隨雲
J26nB188_p0816a14║門遷廣孝，聞上堂，激揚機語，大非思量所及，不覺痛
J26nB188_p0816a15║哭，自誓曰：死也罷，活也！罷，拚！此一生去，工夫既成片
J26nB188_p0816a16║視，向來差省力矣。小參，舉斬貓因緣，師於言下知有，
J26nB188_p0816a17║將蒲團拋出，雲門曰一語下徐州時，有同參通文墨
J26nB188_p0816a18║者頌之，自謂佳師不肯，乃信口曰：提起劍，斬卻貓，一
J26nB188_p0816a19║段春光人不曉。南泉舉似作家子，趙州老人頭戴草
J26nB188_p0816a20║頭戴草，凜凜威風振華表。同參亦不肯，進而質之。雲
J26nB188_p0816a21║門門曰：不通文者佳。會從橋上過，垂一語云：溪水潺
J26nB188_p0816a22║潺。眾下語皆不契。師曰：敲空有響，擊木無聲。雲門頷
J26nB188_p0816a23║之，嗣入室。師一一詣實而供門曰：自今以往，休去歇
J26nB188_p0816a24║去。師猶不自肯，更加精彩，因聞鐘聲，瞥地大徹，灼然
J26nB188_p0816a25║有一到家休歇處，自是機辨峭拔。尟有嬰其鋒者，尚
J26nB188_p0816a26║自陸沉。眾中隨侍雲門巾瓶赴徑山，應東塔為下板
J26nB188_p0816a27║也。丙辰春往皖公山，養靜只一茆龕，廣可十磔手輪
J26nB188_p0816a28║可四十膚時，與何太師芝嶽伽陀酬唱，不啻公美之。
J26nB188_p0816a29║遇斷際慮，別有旨，不關紙墨事。己未下山，訪黃蘗無
J26nB188_p0816a30║念大士，盤桓信宿。念謂侍僧曰：者衲子他時有把茆
J26nB188_p0816b01║蓋頭在。次第訪憨山大師、養菴老宿、博山和尚、諸大
J26nB188_p0816b02║老，各有機緣，並見語錄。師之引重諸方，亦略可見矣。
J26nB188_p0816b03║庚申歸省雲門，明年屏居天柱峰，即宛委也。癸亥顯
J26nB188_p0816b04║聖結冬，龍象麇至，擢師為第二座。初苦堂規不整，師
J26nB188_p0816b05║有意振之，偶如廁遲，歸為止靜者所誰何即長跪佛
J26nB188_p0816b06║前作▆，一眾肅然，一期斬然。正使道學先生見之，亦
J26nB188_p0816b07║當謂三代樂禮盡在是乎？雲門念師分座為勞。利生
J26nB188_p0816b08║時至，欲有所付，師底力辭之，珍重如千年桃正熟，不
J26nB188_p0816b09║易作退華杏子摘卻也。甲子誅茆鐵壁，居雲水，往來
J26nB188_p0816b10║如織。有僧問：如何是無夢無想主人？公曰：鐵壁山高。
J26nB188_p0816b11║僧曰：莫便是麼？曰：是即頭上安頭，不是即撥波求水。
J26nB188_p0816b12║僧曰：無是無非，是否？曰：無是無非，死水身栖。一日，有
J26nB188_p0816b13║女人上山，師曰：遮裡不著神，錢社火去。昔少年苾芻
J26nB188_p0816b14║指雲峰為不通方漢，此又過之矣。乙丑參金粟，入門
J26nB188_p0816b15║便喝，粟曰：好喝。師連喝兩喝，便禮拜，粟打一棒。人事
J26nB188_p0816b16║畢，值抬船次，師曰：虛空駕鐵船時如何？粟便打。師接
J26nB188_p0816b17║住拄杖曰：波浪湧千尋時如何？粟欲打脫拄杖不得。
J26nB188_p0816b18║師曰：和尚無下手處。粟曰：且道承誰人力？師鳴指一
J26nB188_p0816b19║下粟，微笑而歸留。師為第二座，每粟上堂，師必出眾
J26nB188_p0816b20║作一番哮吼，蹴踏馬群為之一空粟，蓋屬意焉。當此
J26nB188_p0816b21║之時，所謂天下權在信，只爭左右投耳。而師顧未之
J26nB188_p0816b22║許，意謂嗣粟則孤雲門也。乃行丙寅，歸雲門，呈偈曰：
J26nB188_p0816b23║蒙師饒舌十餘年，本分繇來不可傳。有見原非解脫
J26nB188_p0816b24║道，無心豈是祖師禪？三玄四喝閒家具，五位君臣總
J26nB188_p0816b25║白拈。欲識老胡親的旨，金烏夜半麗中天。雲門曰：語
J26nB188_p0816b26║無滲漏，不落正偏，是真個曹洞兒孫。遂付衣法，並偈
J26nB188_p0816b27║曰：誕生原是自心名，空裏栽花本現成。滿口道來無
J26nB188_p0816b28║可道，威音那畔幾知音？嗣為洞山三十二世也。師既
J26nB188_p0816b29║受囑，累欲隱南，嶽未果行，而雲門逝眾請繼席焉。師
J26nB188_p0816b30║仍然西南向，以讓有德。戊辰姜太史箴勝諸檀護，洎
J26nB188_p0816c01║闔山勤請事不獲已，則應之得坐。披衣後，自有本分
J26nB188_p0816c02║鉗鎚作家罏韝，不妨鈍鐵點作純金，而躍冶之子不
J26nB188_p0816c03║堪重鍛。又如真藥現前，拈得便用玅手所觸，殺活自
J26nB188_p0816c04║繇。而初學鹵莽，但竊其似，未免認杜漏藍作綿州附
J26nB188_p0816c05║子，自誤誤人過，亦不在醫王，此可明乎？無師之智，不
J26nB188_p0816c06║從人授師，亦未嘗有定法授人也，本分繇來不可傳，
J26nB188_p0816c07║只此一語與他湛老人作供養足矣。時師有雲門三
J26nB188_p0816c08║種獅子頌，鱠炙藂林。庚午夏，將有終南之役。經吳興，
J26nB188_p0816c09║為吳興所遮道，住弁山龍華寺，纔駐錫。越中士紳倪
J26nB188_p0816c10║太史鴻寶、徐藩侯亮生李學憲，玉完請于延慶開堂，
J26nB188_p0816c11║蜡月，歸弁山殿宇初搆明年，有一闡提者，將不和於
J26nB188_p0816c12║法門。孝廉張魯平以書勸師，稍避之。師曰：我自以法
J26nB188_p0816c13║道，陰翼王度，苟無愧心，何避之有？不聽所云陰翼王
J26nB188_p0816c14║度語出：柳子厚我
J26nB188_p0816c15║明太祖嘗引此以陽翼佛法，豈非法王翼人王人王
J26nB188_p0816c16║亦翼法王大人作略先後同揆使彼蠢爾小醜，早見
J26nB188_p0816c17║御製文，愧死猶晚矣。無何，唐總憲存憶入山，蓋亦有
J26nB188_p0816c18║聞而來。先是道場山，請雲門說法。緣會未期，唐孝廉
J26nB188_p0816c19║祈遠，每念及則以未事雲門為憾嗣，聞師風如歷饑
J26nB188_p0816c20║渴，遂橫身荷之，而師之開法於弁。爾時道價頓傾流
J26nB188_p0816c21║輩，逼亞老南矣。是秋，受沈司寇何山閔、太宰曾泉、朱
J26nB188_p0816c22║太師平▆韓狀元求仲請主白雀，師平凡概以佛法
J26nB188_p0816c23║接人，會有俗客過訪，不相見而去。師曰：亦不孤他來
J26nB188_p0816c24║意。監院請云：何不遂以三門外接下等人禮接之。師
J26nB188_p0816c25║曰：若爾，何謂平等？自是有感鐵面一缽，五湖之志矣。
J26nB188_p0816c26║解制。復歸龍華，師他日無故不出山，即會下人，總不
J26nB188_p0816c27║許應人佛事。雖嘗住時有緩急，亦不許那借人物。嘗
J26nB188_p0816c28║曰：隨家豐儉，有飯則飯，無飯則粥，無粥則散，更不喜
J26nB188_p0816c29║人間慶弔禮及行苞苴酬酢曰：此謂污他家，行惡行。
J26nB188_p0816c30║佛制所不許。癸酉，胡冏卿，璞菴劉納言念臺董璽卿、
J26nB188_p0817a01║皇庭徐觀察檀燕王制、臺峨雲、丁宮端、歐石邢銓部
J26nB188_p0817a02║淇瞻、倪侍御三闌余中秘武貞請師蕺山戒珠寺開
J26nB188_p0817a03║堂，眾倍白雀。甲戌，還弁山，紺殿落成，眾倍戒珠。乙亥，
J26nB188_p0817a04║陶給諫、虎溪啇、開府等軒請住天台護國寺，將行嚴
J26nB188_p0817a05║比部充涵，率諸子侄登山相留，師曰：許之矣，不可爽。
J26nB188_p0817a06║比入院，百廢畢，舉多年埋沒之招提。一旦恢復，秋還
J26nB188_p0817a07║弁山。明年，以病謝院事，挽之不可，乃飄然一往，意在
J26nB188_p0817a08║終南也。艤舟湖口，為石尤所阻。鄰舫一贛，客見師異
J26nB188_p0817a09║之，扣所往曰：此中有山名崆峒，拔地數萬仞，泉石殊
J26nB188_p0817a10║勝，足可樂道，何必終南？師遽移舟登巔，一覽則二水
J26nB188_p0817a11║夾馳，眴目離合，魚龍猿狖在空濛縹緲中，徹頂徹底，
J26nB188_p0817a12║別開眼界。師樂之，若將終身焉。未幾，吳興書來趣歸
J26nB188_p0817a13║弁，不許汀州太和各有書抵，師爭以名藍相延，皆不
J26nB188_p0817a14║許承古有言，蟻尋腥走，蠅向臭飛，問道之履亦未嘗
J26nB188_p0817a15║不填戶外也。　建安王欽師道望齎尺一牘，殷勤幣
J26nB188_p0817a16║聘，住持洪都、百丈山，師雅慕百丈，乃隨機赴之，挾襆
J26nB188_p0817a17║追逐者百餘衲，舳艫相銜而進，至瑞州則兵守之矣，
J26nB188_p0817a18║蓋是邏倅驚謂冠至報之官司，將以獻首功幕府耳。
J26nB188_p0817a19║師為軒渠一笑，幕府知之，遣官衛之上山。師到山，亦
J26nB188_p0817a20║第舉所謂百丈清規而重巽之。時復荷鍤與作務人
J26nB188_p0817a21║俱人謂大智再來也，何期化緣畢於此。明春穀日，示
J26nB188_p0817a22║微疾，調眾益篤，譚笑自如。三月十九遲明起浴，謂侍
J26nB188_p0817a23║者曰：扶老僧入龕去。小間手書偈曰：來亦無一物，去
J26nB188_p0817a24║亦無一物。若知端的意，百丈花稍月。擲筆以手招眾。
J26nB188_p0817a25║眾前師已吉祥而逝矣。日正卓午也，師示生。萬曆甲
J26nB188_p0817a26║申十一月二十六日戌時示寂。崇禎辛巳三月十九
J26nB188_p0817a27║日午時，世壽五十有八，僧臘三十有八。塔全身於弁
J26nB188_p0817a28║山、龍華乙山，辛向正面方山，師所筮也。　建安差官
J26nB188_p0817a29║設祭議，欲留龕見遺命，但存髮塔於百丈。先是弁山
J26nB188_p0817a30║報塔工竣，師手書曰：訃到便來。接龕，復大署紙尾云：
J26nB188_p0817b01║老僧不過四月矣。又書真讚有再過十日之語，凡皆
J26nB188_p0817b02║預知時至也。師行腳十三年未，常解衣臥。及出世，止
J26nB188_p0817b03║衣草布諸所創建，僅蔽風雨，曰：吾傚雲棲之作法涼
J26nB188_p0817b04║也。喜蒔竹木去之日，猶加灌溉功。或謂之多事，曰：招
J26nB188_p0817b05║提在也。嘗解衣衣窮乏，或謂之不均，曰：周急所以均
J26nB188_p0817b06║也，病者藥，石之老者，扶持之，有所諾無或許而不予
J26nB188_p0817b07║無或不時予予則忘之，無或責報。天懷坦率，提獎風
J26nB188_p0817b08║流，與人相遊。光霽中逼拶學人，則不稍假顏色。遇侍
J26nB188_p0817b09║者尤嚴，每痛像季不重木叉，雖所犯輕，必重繩之曰：
J26nB188_p0817b10║五分法身尚不成就，又能全該三德乎？其垂訓初學，
J26nB188_p0817b11║必曰僧不看遺教經，法王之叛臣也。故所在匡徒雖
J26nB188_p0817b12║眾，初不濫竽，四食三衣，如法學習，以期于事存高素，
J26nB188_p0817b13║歸趣聖方，要有不落今時者。師之身律蓋如此，見學
J26nB188_p0817b14║人久不還鄉，師賢之或告歸寧，師亦賢之，囑曰：使父
J26nB188_p0817b15║母知出世之因，豈不踰勝世孝萬萬師之錫類又如
J26nB188_p0817b16║此。乃至嘻笑怒罵，布武布席一欠一伸、一涕唾，無不
J26nB188_p0817b17║可作佛事者，每見人墮邪道中，必起同體悲，導入正
J26nB188_p0817b18║道。或其人己眼本正，因師故邪，了無一長，先學慢我，
J26nB188_p0817b19║則教中有云：如諸蠕動，實不推理，而舉螯張鬐，怒目
J26nB188_p0817b20║自大，是為斷慧命人，不忍不急救之。然是導師之過，
J26nB188_p0817b21║又不得不從發病處，一根挌之。首座敷諫曰：鬥諍世
J26nB188_p0817b22║界，以諍諍諍，彼亦謂諍奈何？師曰：摧邪輔正，令法久
J26nB188_p0817b23║住，佛之願也。吾為此懼，又復何懼？師故倔強，他日嘗
J26nB188_p0817b24║謂我為法王，於法自在，故行止自主，絕不傍人，而一
J26nB188_p0817b25║時正人君子，頗以是增而重焉。吳太史觀我云：吾邑
J26nB188_p0817b26║之有弁山，猶龍舒之有博山。此非尋嘗定知地湧菩
J26nB188_p0817b27║薩不忘慈誓，以佛知見為我等輩留影是邦知言哉！
J26nB188_p0817b28║蓋此洞彼濟門戶之分，已非一朝一夕，師用意良獨
J26nB188_p0817b29║苦顧，又未嘗不嘉興為和合也，而曰千流萬派，一源
J26nB188_p0817b30║而出在西域，當尊迦葉為始，在東土當尊，達磨為始。
J26nB188_p0817c01║今後當稱達磨幾十世，則舉本該末矣，謂之尊稱達
J26nB188_p0817c02║磨正宗說。倘亦靈源自稱釋迦文四十八世孫之旨，
J26nB188_p0817c03║而向所云齒齊舌，廣具大人相師，蓋其人乎！師九坐
J26nB188_p0817c04║道場，別有語錄，流傳并闢判十餘卷，異方便一卷，得
J26nB188_p0817c05║法三十餘人，曰久默音曰孤崖聰歷然相離言義嘯
J26nB188_p0817c06║雲蘊數輩而下，詳在行錄中，不具列裕入山以來，焚
J26nB188_p0817c07║筆研有年矣，尤遜不敢為諸尊宿作邈真語，亦小避
J26nB188_p0817c08║諍風，嫌於佐鬥之意。而起元生公是三十人中一數
J26nB188_p0817c09║持弁山法嗣久默音公等書狀來命裕為塔上之銘，
J26nB188_p0817c10║重以唐孝廉祈遠為之，紹一再往，返不聽辭。謹序其
J26nB188_p0817c11║事，而為之銘。銘曰：
J26nB188_p0817c12║我曹洞宗。兩刃交鋒。共功不功。曰誕生王。
J26nB188_p0817c13║密密堂堂。祖父之光。何期法筵？作仇自賢。
J26nB188_p0817c14║參蝸國禪。何期么麼？飲水分河。入室操戈。
J26nB188_p0817c15║爰生大人。驅魔白民。作佛忠臣。爰有弁山。
J26nB188_p0817c16║振解鬥鐶。破是非關。迦陵出音。孔雀空群。
J26nB188_p0817c17║鎩羽翂翂。蓋膽有毛。怒目失螯。英風颾颾。
J26nB188_p0817c18║乃息紛拏。乃秉木叉。乃別牛車。一眾肅然。
J26nB188_p0817c19║一期斬然。泥蓮火蓮。陰翼人王。陽翼法王。
J26nB188_p0817c20║法昌天昌。破驢足蠅。夥蟻尋腥。嫌太僧生。
J26nB188_p0817c21║我思終南。我龕我碞。我刳我杉。而得崆峒。
J26nB188_p0817c22║縹緲空濛。咄哉老翁！緣起洪都。相銜舳艫。
J26nB188_p0817c23║伍伯追呼。化蟲化沙。摝蟹摝蝦。一龍一蛇。
J26nB188_p0817c24║龍蛇之年。聖賢之躔。蒼天蒼天！內紹兒孫。
J26nB188_p0817c25║多樹仍晜。足報雲門。忽疲津梁。無縫斯藏。
J26nB188_p0817c26║副在青琅。
J26nB188_p0817c27║菩薩戒弟子石頭布衲道裕前通議大夫四任職
J26nB188_p0817c28║方郎初以劾政府。
J26nB188_p0817c29║予告再以不奉
J26nB188_p0817c30║詔忤逆璫，為民三，以覆疏錯一字降調，兩
J26nB188_p0818a01║賜環，一奉
J26nB188_p0818a02║御劄以清執還原官，以籌邊功。歷太僕太常卿，巡撫
J26nB188_p0818a03║　山東，以登撫兵，變併逮謫高涼。今以甘肅舊功，蒙
J26nB188_p0818a04║特恩。復初服還。石頭城余大成撰文
J26nB188_p0818a05║傳
J26nB188_p0818a06║憶昔雲門湛大師最後說法吾郡道場山甫四日，而
J26nB188_p0818a07║魔作罷去。余時鄉居相距百里雖同，郡莫以告者，不
J26nB188_p0818a08║知也。既而雲門道經吾里始獲一瞻晬容別，未幾示
J26nB188_p0818a09║寂。俄而弁山彌勒峰之麓，有泊然宴坐者，距郡郭又
J26nB188_p0818a10║數十里，余亦不知也。明年，門者呈張孝廉，魯平居士
J26nB188_p0818a11║募冊，余展閱次，始知有瑞，白大師云：以示兒子竑竑
J26nB188_p0818a12║臥，疾久，欣然曰：雲門法嗣也。向者交臂失之，引領道
J26nB188_p0818a13║場，山有餘歉焉，盍以今人之東隅，補昔人之桑榆乎？
J26nB188_p0818a14║余曰：汝病未能出吾先往。往則彌望荒萊數椽闃如
J26nB188_p0818a15║徒四壁立，衲僧數輩，菜色藍縷，師氣宇巋然，如蒞千
J26nB188_p0818a16║眾，留余同飯一菜而已。時闡提乘墉，謗讟騰播，聞於
J26nB188_p0818a17║當道，余為白焉。始有寧宇，師初至，人無知者，坐是名，
J26nB188_p0818a18║乃著緇素，日漸奔湊。蓋五年，而向之荒萊，漸成寶坊，
J26nB188_p0818a19║然無歲不出，其赴天台請也。曰：不歸矣。黑白敦請始
J26nB188_p0818a20║歸歸，未幾，復飄然長往。往之日，曰：將詣終南。俄聞卓
J26nB188_p0818a21║錫虔南之崆，峒山黑白，敦請還吳，歲歲不輟如初，而
J26nB188_p0818a22║師一別五年，俄聞赴百丈請，又未幾，復飄然長往，則
J26nB188_p0818a23║盡大地人覓蹤影不可得矣。嗚呼！師何往乎？葉落歸
J26nB188_p0818a24║根，知再來否乎？於是兒子竑持行狀來，得細讀之，始
J26nB188_p0818a25║知其願之堅也，行之力也，證之真也。其落䰂之地曰
J26nB188_p0818a26║九華聚。龍庵當執爨時，決志超凡。既聞悟明心地之
J26nB188_p0818a27║言，昕夕以之。出門參方，初誦舍浮偈，繼遊講肆，所至
J26nB188_p0818a28║若有負者，聞外道語，如水投石，即有證有得。復自策
J26nB188_p0818a29║彌篤，至聞雲門一伽陀，慟哭拚身，命以從事，啐啄時
J26nB188_p0818a30║至，雲門印之矣。猶若不釋然者，必無憾而後即安堅
J26nB188_p0818b01║矣哉！其願也！至其行腳，自離灶下養即遍四方瓢衲
J26nB188_p0818b02║外，百無一儲孤村，乞而古廟栖寒夜無衾者十有三
J26nB188_p0818b03║年。己事未明，皇皇焉，自鞭其後。嘗百日不語，晝夜不
J26nB188_p0818b04║交，睫以求之，每奮迅，輒曰：死即死耳，不返顧也。凍餒
J26nB188_p0818b05║所侵，患傷寒瀕，死者三。晚年病肺而畏寒，每冬日熾
J26nB188_p0818b06║薪，室中自溫，頭面為赤。或規之師曰：而豈知吾昔年
J26nB188_p0818b07║苦哉？既出世為人，仍稟毘尼甚嚴，御下一遵，規繩不
J26nB188_p0818b08║少，貸小踰越，譙呵及之，侍者數受笞終無怨者。初住
J26nB188_p0818b09║顯聖為兄弟，藂林動患，掣肘不遂，意棄而渡。江止弁
J26nB188_p0818b10║山，荊榛蛇虎之區，墾土結茆栖焉，衲子時往從之。吾
J26nB188_p0818b11║郡禪宗久廢，閭閻從不聞百丈規何事，相與怪之謗，
J26nB188_p0818b12║且撼者百出。既鳴，官或駭曰：捕者至矣！魯平居士虛
J26nB188_p0818b13║精舍邀師，蹔避學徒，喜慫恿之。師罵曰：癡眾生世，豈
J26nB188_p0818b14║有畏難善知識耶？苟無捍禁網梗
J26nB188_p0818b15║皇化，脫有意外聽之耳，難可苟免乎？安坐如初？久之，
J26nB188_p0818b16║耳目所薰，漸生渴仰。今本山著姓李，舉族皈依道德
J26nB188_p0818b17║所感也。達官貴人欲致師一面，師曰：苟慕道，彼不能
J26nB188_p0818b18║來乎？有比丘尼遊諸大家，老矣，入山，禮師自請，募千
J26nB188_p0818b19║金建剎，乞下院開，女期所獲檀施，悉輸嘗住，師不許，
J26nB188_p0818b20║監院方苦匱乏，從容言下院距寺數十里而遙。四部
J26nB188_p0818b21║弟子古固有之，何害？師曰：彼借龍華為名，相距遠，終
J26nB188_p0818b22║吾屬也。且今安得如古汝曹，聚首學道，當道猶兢，兢
J26nB188_p0818b23║慮之，況尼乎龍天道場，即匱乏有尸，其責者吾何藉
J26nB188_p0818b24║千金為？監院曰：彼遊朱門，縱不藉其力，奈騰謗何？師
J26nB188_p0818b25║毅然曰：吾無可謗，復何慮？卒不許。嘗住窘戒那，貸曰：
J26nB188_p0818b26║有飯則飯，無飯則粥，無粥則散，一那貸即錯，因果矣。
J26nB188_p0818b27║龍華草創艱苦備，嘗甫就緒，忽棄之，他適緇素奔走
J26nB188_p0818b28║懇留，有跪且泣者，師翻然出門，竟不顧。初居崆峒，改
J26nB188_p0818b29║號結團，瓢截枯木支茆匠者，欲加琢，不許同居，不過
J26nB188_p0818b30║十餘人，辭歸者復數人，師獨樂之，將終焉。俄而學人
J26nB188_p0818c01║四合紳衿虛席請說法，師復避之南雲山，眾迎還崆
J26nB188_p0818c02║峒。江右　建安王慕師道風馳書幣，請重興洪都、百
J26nB188_p0818c03║丈山。師聞，慨然曰：天下清規所自出也，兆足以行矣。
J26nB188_p0818c04║吾縱老病其忍辭，遄赴之，取道瑞州，值有司，以冠警
J26nB188_p0818c05║毖功，令干掫戒嚴比丘百餘，警而相告曰：數千群起，
J26nB188_p0818c06║誰何之邑令親入舟，見師不覺意消。曰：此豈為惡者
J26nB188_p0818c07║耶？加禮犒從者而去。撫軍聞初，以兵至，既得實，乃聽
J26nB188_p0818c08║師住百丈，但戒途次，勿留多人而已。師到院，修大智
J26nB188_p0818c09║之廢墜，擬荷鋤力，作為四眾先，而病魔數撓之。伏枕
J26nB188_p0818c10║次，問道：乞偈者，未嘗不諄諄答也，且招之曰：及吾能
J26nB188_p0818c11║答，時病已棘，語期期不辨矣。猶伸紙疾書，代面命，蓋
J26nB188_p0818c12║始終未嘗先四大而後人也。力矣哉！其行也，若乃證
J26nB188_p0818c13║入之深，密濟不敏，何能悉之？姑述其可傳者。首參雲
J26nB188_p0818c14║棲問：作止任滅四病，如何出得？棲曰：從汝作止任滅，
J26nB188_p0818c15║但莫生心取圓覺，即出四病也。參。黃蘗問：學人千里
J26nB188_p0818c16║遠來，乞師指示。蘗曰：佛法那可指示？問：可保任否？蘗
J26nB188_p0818c17║罵曰：保任個甚麼？師畫一圓相，蘗便掌，師拂袖出。蘗
J26nB188_p0818c18║顧旁僧曰：這僧卻有把茅蓋頭在。參：憨山問：一塵不
J26nB188_p0818c19║立時如何？憨曰：曾到此未？師曰：若到，即塵也。憨變色
J26nB188_p0818c20║曰：野狐精弄虛頭。參峰頂問：雪覆千山，和尚如何為
J26nB188_p0818c21║人？頂便掌。師曰：莫就是為人處否？頂曰：我同汝看。雪
J26nB188_p0818c22║看雪次，師曰：正當爾時，狐狸野干都無蹤跡。頂曰：止！
J26nB188_p0818c23║有師子在。師曰：亦是野干。參博山，山問：何來？師曰：桐
J26nB188_p0818c24║城。山曰：風景較此何如？師曰：處處綠，楊堪繫馬。山曰：
J26nB188_p0818c25║猶作此解推案，入方丈。師曰：又恁麼去也。參金粟，入
J26nB188_p0818c26║門便喝。粟曰：好喝。師復連喝，便禮拜，粟便打。抬船次，
J26nB188_p0818c27║師曰：虛空駕鐵船時如何？粟便打。師接住曰：波浪湧
J26nB188_p0818c28║千尋時如何？粟欲打，曳杖不能脫。師曰：和尚無下手
J26nB188_p0818c29║處粟。曰：且道承誰人力？師鳴指一下，粟微笑而歸粟。
J26nB188_p0818c30║上堂。師時為第二座問曰：正偏兼帶即不問，臨濟家
J26nB188_p0819a01║風事若何？粟便打。師云：金雞唱落中天月，泥猿吼盡
J26nB188_p0819a02║五更風粟。曰：再犯不容普茶。師問：慈雲普覆三千界，
J26nB188_p0819a03║只怕冬寒一夜風。秪如狂風四起，和尚向甚處立粟？
J26nB188_p0819a04║曰：一腳踢汝。師曰：恁麼則秦駐山前端然坐，金粟峰
J26nB188_p0819a05║頭任往還。粟曰：汝要第二腳耶？師禮拜歸位。上堂，師
J26nB188_p0819a06║出禮拜，起便喝，粟便打；師又喝，粟又打。師云：老漢敗
J26nB188_p0819a07║闕了也。便歸位普茶。師問：東征西討乾坤靜，今日臨
J26nB188_p0819a08║朝事若何？粟默然。師曰：四海密傳天子令，鄉村野老
J26nB188_p0819a09║樂豐年。禮拜歸位。雲門小參，舉斬貓話，師忽有省，拋
J26nB188_p0819a10║出蒲團，門云：一語。下徐州門坐橋上，曰：溪水潺潺，汝
J26nB188_p0819a11║等道看。眾下語不契。師曰：敲空有響，擊木無聲。門笑
J26nB188_p0819a12║頷之。旋入室，師陳所見。門曰：從今休歇去。師猶不自
J26nB188_p0819a13║肯。更勇參六日，聞鐘聲，始豁然門。上堂，師問大眾：濟
J26nB188_p0819a14║濟燈燭輝煌，請和尚指示。門曰：有眼皆見。師曰：恁麼
J26nB188_p0819a15║則個個成佛去也。門曰：汝眼原不瞎時為第二座。癸
J26nB188_p0819a16║亥歲也。又二年，乃至金粟，共展化儀。明年復還雲門，
J26nB188_p0819a17║呈偈曰：蒙師饒舌十餘年，本分繇來不可傳。有見原
J26nB188_p0819a18║非解脫道，無心豈是祖師禪？三玄四喝閑家具，五位
J26nB188_p0819a19║君臣總白拈。欲識老胡親的旨，金烏夜半麗中天。門
J26nB188_p0819a20║曰：語無滲漏，善解回互。遂付法并偈曰：誕生原是自
J26nB188_p0819a21║心名，空裏栽花本現成。滿口道來無可道，威音那畔
J26nB188_p0819a22║幾知音？蓋於洞宗為三十二世也。旋住鍾山門示寂，
J26nB188_p0819a23║師繼席顯聖。未幾，飛錫來弁山，復古龍華寺為開山，
J26nB188_p0819a24║俄應越延慶寺。請期畢，還龍華。明年，應本郡白雀寺
J26nB188_p0819a25║請期畢復還。又二年，應越蕺山戒珠寺請期畢復還。
J26nB188_p0819a26║明年，藂林始落成。明年，應天台護國寺請是年秋，余
J26nB188_p0819a27║及諸紳衿緇素懇迎始還。明年，復掃塔九華，往崆峒
J26nB188_p0819a28║矣。師自渡江後，時時欲往終南，值北方，道多梗意猶
J26nB188_p0819a29║堅，既離龍華，舟指終南，輒阻石尤者數四。師曰：天也。
J26nB188_p0819a30║偶鄰舟贛客鍾，願為地主，迎師崆峒，遂從之。已而避
J26nB188_p0819b01║喧南雲山，復還崆峒。庚辰秋，應　建安王請住百丈。
J26nB188_p0819b02║明年春寂矣，臨終偈曰：來亦無一物，去亦無一物。若
J26nB188_p0819b03║知端的意，百丈花梢月。餘法語載在前後，錄中不具
J26nB188_p0819b04║述，時崇禎辛巳三月十九日午時也。距生時萬曆甲
J26nB188_p0819b05║申十一月二十六日戌時五十八年矣，僧臘三十有
J26nB188_p0819b06║八。先是建壽塔於龍華寺之北，甫成報師。師喜曰：俟
J26nB188_p0819b07║老僧訃音。到即迎龕入塔，其貽兒竑書亦然，頗訝之。
J26nB188_p0819b08║信使還瀕行寄語曰：告爾堂頭，秋間書來，老僧歸矣。
J26nB188_p0819b09║又聞季春九之日，有學人求師像讚，題曰：再過十日，
J26nB188_p0819b10║且看咭咶，蓋預知也。始師將往天台，指方丈後牡丹
J26nB188_p0819b11║謂侍者曰：明年開一花，吾當歸，非是不歸矣。明年果
J26nB188_p0819b12║開一花。及庚辰夏方丈榴，花忽變白，至是始驗其兆。
J26nB188_p0819b13║噫！神者告之，豈偶然哉？師說法白雀，孤崖大師為西
J26nB188_p0819b14║堂。後於戒珠授衣法，住洞山，次說法，天台嘯雲大師
J26nB188_p0819b15║為西堂。至秋八月，付衣法主護國席，師即回龍華，欲
J26nB188_p0819b16║隱終南，值今堂頭久默。大師為座元，即以龍華委之，
J26nB188_p0819b17║師仍居首寮，虛方丈以俟，師再來者，累年數奉嚴命，
J26nB188_p0819b18║始據坐餘後先付法稱嗣子龍華所錄，凡二十餘人。
J26nB188_p0819b19║後元潔師侍龕歸攜有稿本，又十餘人得戒，請益稱
J26nB188_p0819b20║門牆者，不可勝數，以十月之十三日，奉全身入塔。先
J26nB188_p0819b21║是　建安王聞訃為文遣祭，至則龕行矣。於是百丈
J26nB188_p0819b22║僧齎文護龕，至弁山設祭於龍華，遠邇思慕瓣香，叩
J26nB188_p0819b23║几筵者不絕其徒求塔銘於余。余謝不承，又以傳請，
J26nB188_p0819b24║不可以再辭為傳，其略如此。
J26nB188_p0819b25║贊曰：洞上一宗，顯於雲門，克家肯搆，師為哲嗣，懷香
J26nB188_p0819b26║問道，上逮王侯，名聲普聞，可謂殊勝矣。晚歲因高峰
J26nB188_p0819b27║枕子一頌，法戰不休，擊鼓揚幡，竟天殷地旁。觀者口
J26nB188_p0819b28║呿目眙，莫適所從，乃吾聞之。兒竑師數稱天童，命兒
J26nB188_p0819b29║速往瞻禮，且曰：老人年尊矣，不往更復何待？嗚呼！此
J26nB188_p0819b30║足以見師之心矣。末法鬥爭，堅固諸善知識，即現鬥
J26nB188_p0819c01║爭身而為說法，縱橫逆順，罔非激揚，吾安知反唇而
J26nB188_p0819c02║稽者之非前于後喁攘臂而仍者之，非左提右挈耶？
J26nB188_p0819c03║夫師之真參實悟，蓋自老師大衲以暨走卒兒童，都
J26nB188_p0819c04║無閒言，非有期會要約也。或曰：師悟繇較高峰果何
J26nB188_p0819c05║如？曰：止止毋多，言不聞，惟證乃知乎我非其人，安用
J26nB188_p0819c06║與間斯事哉？晉昌唐世濟撰
J26nB188_p0819c07║
J26nB188_p0819c08║
J26nB188_p0819c09║
J26nB188_p0819c10║入就瑞白禪師語錄卷之十七終