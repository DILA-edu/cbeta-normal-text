J26nB188_p0820a01║入就瑞白禪師語錄卷之十八
J26nB188_p0820a02║明住天台護國寺嗣法門人寂蘊編
J26nB188_p0820a03║行狀
J26nB188_p0820a04║師諱明雪，字瑞白，號入就，族姓楊。父一舉桐城人。幼
J26nB188_p0820a05║孤，事母卓甚。孝髫，志超塵，見僧則喜。年二十杖桐合
J26nB188_p0820a06║葬訖，從九華聚龍菴慧公剃落跪爨三祀。遇長老、知
J26nB188_p0820a07║休，指參知識，始發足超方，帶空鐼，為行廚，徙枯廟，為
J26nB188_p0820a08║旦過邂逅紫柏尊者之室，灑授毘舍伽陀，信而持誦
J26nB188_p0820a09║歷幕山，惟令閱教遊講肆，不嗜糟粕。慕蓮大師造雲
J26nB188_p0820a10║棲，問：作止任滅四病，如何得出？曰：只莫生心取圓覺，
J26nB188_p0820a11║即出四病也。師作禮圓具而辭聽耶，楞嚴闡二種妄
J26nB188_p0820a12║見，忽覺根身器界總是空花所持，偈為無礙病不能
J26nB188_p0820a13║支方悔。庚戌，聞會稽雲門顯聖寺有悟道知識，湛然
J26nB188_p0820a14║和尚，世所希有，忻然往參，門曰：向作甚麼？曰：持毘舍
J26nB188_p0820a15║偈。門曰：四大是假，妄心是空，阿誰拖你者死屍來！師
J26nB188_p0820a16║鈍置疑甚。至第七夜，於延慶殿上立香，忽然湧起，不
J26nB188_p0820a17║離當處，嘗湛然覓，即知君不可見，方曉前話為人問
J26nB188_p0820a18║一歸，何處猶礙，復看辛亥入顯聖不語百日，晝夜不
J26nB188_p0820a19║睡數七，勇猛大過氣，如負重甲寅。隨門遷廣孝，聞上
J26nB188_p0820a20║堂激切痛哭發憤曰：死也罷，活也罷！拚此身去，不自
J26nB188_p0820a21║成片。自覺省力。小參，舉斬貓話，領略拋出蒲團，門曰
J26nB188_p0820a22║一語。下徐州時，一同參通文墨者頌之，自謂佳師不
J26nB188_p0820a23║肯，同曰：若試頌看。師信口曰：提起劍，斬卻貓，一段春
J26nB188_p0820a24║光人不曉。南泉舉似作家子，趙州老人頭戴草頭戴
J26nB188_p0820a25║草，凜凜威風，振華表同，亦不肯質於門門，謂同曰：爾
J26nB188_p0820a26║不如渠，不通文者。門於橋上曰：溪水潺潺，汝等道看。
J26nB188_p0820a27║眾下語不契。師曰：敲空有響，擊木無聲。門笑而頷之，
J26nB188_p0820a28║入室一一實似。門曰：今後當休去歇去。師猶不放，更
J26nB188_p0820a29║添意氣。閱六日，聞鐘聲大徹，機用拔萃，尚陸沉，而扈
J26nB188_p0820a30║雲門赴徑山，應東塔為下板也。丙辰，養靜皖公，山茆
J26nB188_p0820b01║蓬方十尺，嘗分半榻，以待往來，青蔬白水，必與之共
J26nB188_p0820b02║時。與何太師芝嶽賡偈己未，黃蘗盤桓信宿而別。蘗
J26nB188_p0820b03║謂侍僧曰：者衲子他日卻有把茆蓋頭在。參憨山峰
J26nB188_p0820b04║頂博山，諸大老莫不青眼機緣，並見語錄博山留單
J26nB188_p0820b05║曰：莫道無人也，有個在。惟蘗與博皆嚴許可遇。師如
J26nB188_p0820b06║是見，重諸方。庚申省雲門，明年避寂天柱峰，即蜿蜲
J26nB188_p0820b07║也。癸亥，顯聖結冬，海內英靈駢集，擢師為西堂，激揚
J26nB188_p0820b08║老煉返擲頻施門欲付師，不受人多之。初堂規少嚴，
J26nB188_p0820b09║師偶於廁回遲款門入，曰：闖靜者誰？師已跪香佛前
J26nB188_p0820b10║矣。一期清肅，悅可眾心。甲子住鐵壁，即陽明洞也。雲
J26nB188_p0820b11║水憧憧，因僧問高峰主人公話，師頌曰：打破琉璃碗，
J26nB188_p0820b12║卸卻珍御服。枕子開口笑，雙髻罵天目。有女客來進
J26nB188_p0820b13║香，師讓曰：此非神壇社廟去。卒絕乙丑過金粟，領眾
J26nB188_p0820b14║佐化儀，獨稱酬唱之白眉，兼作尸羅之具，壽粟屬瞎
J26nB188_p0820b15║驢邊。師搖赤稍鯉，意謂嗣之則孤，雲門乃行。丙寅，呈
J26nB188_p0820b16║雲門偈曰：蒙師饒舌十餘年，本分繇來不可傳。有見
J26nB188_p0820b17║原非解脫道，無心豈是祖師禪？三玄四喝閑家具，五
J26nB188_p0820b18║位君臣總白拈。欲識老胡親的旨，金烏夜半麗中天。
J26nB188_p0820b19║門曰：語無滲漏，善解回互。遂付衣拂，并偈曰：誕生原
J26nB188_p0820b20║是自心名，空裏栽花本現成。滿口道來無可道，威音
J26nB188_p0820b21║那畔幾知音？蓋門嗣慈舟，念念嗣幻休。潤溯洞山三
J26nB188_p0820b22║十二世也。既受欲適南嶽，緇素挽止鍾山。無何，門逝，
J26nB188_p0820b23║請師繼席，力辭諸方，稱遲重。戊辰，姜太史箴勝、陶少
J26nB188_p0820b24║府石梁諸護法，復請不獲已而應之。據室多時，尚稱
J26nB188_p0820b25║靜主，師自謙也。鉗鎚綿密，莽鹵者，罔知痛痒，語句直
J26nB188_p0820b26║截支離者，不識旨趣。及諸尊宿來為影響，大叩大應，
J26nB188_p0820b27║方始欽服，驅牛奪食，辣於雲門，不忝克家，故有雲門
J26nB188_p0820b28║三種獅子頌，句句驚群。上堂，偶值雞鳴，乃曰：窗前雞
J26nB188_p0820b29║唱，屋後鳥鳴，明明告報，更莫朦朧。大眾珍重！解制普
J26nB188_p0820b30║茶次，僧問：金鉤玉線將收挽，鯨鯢忽現又如何？師曰：
J26nB188_p0820c01║虛空撒下漫天網，縱使飛鰲爭出頭。僧曰：拏雲攫霧
J26nB188_p0820c02║去也。師曰：霹靂一聲魂膽碎。僧曰：三級浪高魚化龍，
J26nB188_p0820c03║漁翁空捕夜江水。師曰：已被柳條穿卻。師之酬機類
J26nB188_p0820c04║此。庚午夏將駕終南息影經吳興為沙門炤宇文學
J26nB188_p0820c05║李明吾等邀入弁山。師見山水幽雅，尋披榛支，茆梵
J26nB188_p0820c06║侶拮据，經始龍華也。秋越之鄉紳倪太史鴻寶徐藩，
J26nB188_p0820c07║司亮生李學憲玉完延於延慶寺結制，屆蜡歸弁殿
J26nB188_p0820c08║宇新搆。登座曰：開疆展土，彌勒樓現於當處；伐木誅
J26nB188_p0820c09║茆，普光殿建於目前。煙雲散彩，日月舒光。秪如成家
J26nB188_p0820c10║樂業一句作麼生道？良久，云：四海衲僧明正化，十方
J26nB188_p0820c11║檀信悟無為。師之隨宜說法類此明年有信不具者，
J26nB188_p0820c12║將不利於法門？張孝廉，魯平勸避師曰：吾行佛道，導
J26nB188_p0820c13║人趨善，陰翊王度，於心無愧，何畏之有？設有所加，亦
J26nB188_p0820c14║緣也可苟，免乎不聽安若。須彌不日，唐總憲存憶入
J26nB188_p0820c15║山，彼風乃息。先道場山，請雲門說法。不終，三吳四眾，
J26nB188_p0820c16║慨聲未息。唐孝廉祈遠聞，是雲門嗣，即懷香晉，謁為
J26nB188_p0820c17║金湯之首也。繇是缾盂葛附，冠冕葵傾，宗風丕振。是
J26nB188_p0820c18║秋郡紳。沈司寇何山閔、冢宰曾泉、朱太師平涵韓狀
J26nB188_p0820c19║元求仲迎過白雀寺開堂，唐總憲於寺遲，師成律曰：
J26nB188_p0820c20║坐對神山遲，海月靜聽鈴語落松風頷聯也。衲擁五
J26nB188_p0820c21║六百，士夫問道：絡繹自登曲彔來，直以佛法相見。客
J26nB188_p0820c22║有不悅而去。師曰：亦不孤渠來意。監院請易，賓主相
J26nB188_p0820c23║見，師曰：此地無緣，則住餘處，未聞呵世，可行道也。期
J26nB188_p0820c24║畢，歸龍華，示眾曰：剃除鬚髮，而被法服，所為何事？必
J26nB188_p0820c25║須痛念生死，立決定志，發勇猛心，求無上道，未能了
J26nB188_p0820c26║達，且看話頭，如雞抱卵，念茲在茲，綿綿密密，用力久
J26nB188_p0820c27║之，忽然㘞地一聲，始知成佛，其來舊矣。初不輕易下
J26nB188_p0820c28║山，有顯耀者，欲對靈演法，厚禮連迎，師終不赴，即門
J26nB188_p0820c29║下者，總不許應人間佛事。雲廚至冷，不容賒借。嘗曰：
J26nB188_p0820c30║隨家豐儉，有飯則飯，無飯則粥，無粥則散。若賒借，未
J26nB188_p0821a01║免錯因果也。素不事慶弔，有充街坊者，行苞苴。師曰：
J26nB188_p0821a02║此謂污他家，佛不許可逐之。或曰：有來無往非禮也。
J26nB188_p0821a03║曰：僧為良福田，奚以世禮？酬酢為癸酉、會稽、胡冏卿、
J26nB188_p0821a04║璞菴劉納言念臺、董寶卿、皇庭徐兵、憲檀、燕王制、憲、
J26nB188_p0821a05║峨雲、丁宮坊、歐石、邢天部、淇瞻、倪侍御三闌余殿撰。
J26nB188_p0821a06║武貞請於蕺山戒珠寺。安期，眾倍白雀，道聲載路，請
J26nB188_p0821a07║益填門，解制還弁，藂林落成，眾倍戒珠。乙亥春，陶給
J26nB188_p0821a08║諫、虎溪啇、開府等。軒虛天台護國為請，即韶國師法
J26nB188_p0821a09║席也。將行，嚴比部充涵率子侄登山曰：高坐弁峰，化
J26nB188_p0821a10║及天台，如何？師曰：相許久可爽乎？至苕城，黑白遮道，
J26nB188_p0821a11║師曰：有緣再來。皆依依而別。途中見師，相貌殊特，或
J26nB188_p0821a12║謂王公肥遯，或謂古佛再來入寺，百廢並舉，一旦恢
J26nB188_p0821a13║復，秋日即托嘯雲。西堂主方丈還弁。初赴台時，門下
J26nB188_p0821a14║乞歸期，師指牡丹曰：開一朵必歸。後果丙子，因病言
J26nB188_p0821a15║隱他山，眾懇不定。沈中丞，彥威曰：誰主方丈曰：久默。
J26nB188_p0821a16║音公竟飄然九華掃塔，更號子仙。囑從者，毋稱和尚
J26nB188_p0821a17║意。興終，南舟至湖口，石尤頻作師曰：緣也且泊。鄰舫
J26nB188_p0821a18║一贛客，識荊問及師直達客曰：敝鄉有山名崆峒，拔
J26nB188_p0821a19║地數萬仞，峰巒並秀，泉石俱幽，足可樂道，何必終南？
J26nB188_p0821a20║師曰：且去看。登其巔，覽而樂，結草龕，翛然自適，有終
J26nB188_p0821a21║焉。志席未暖，風聞遠，兩浙道俗為龍華太和鄉紳楊
J26nB188_p0821a22║寨雲，肅伯玉為般若，汀州黑白為聚龍峰爭請，師一
J26nB188_p0821a23║不允，更避南雲山。明秋轉崆峒，問禪乞戒者，鱗聚不
J26nB188_p0821a24║三年，成巨剎額子仙禪院初托不溢，滿兩月即逝，更
J26nB188_p0821a25║托謂斯教主之。庚辰秋，　建安王欽師之道幣書延
J26nB188_p0821a26║主洪都、百丈山，師重清規而應焉，衲百餘舟五尾至
J26nB188_p0821a27║瑞州，沸然吠日，一虛百實，誤報數千，疑而圍之，師怡
J26nB188_p0821a28║然安坐。諸當事登舟相見，始信善知識，乃解且贐，復
J26nB188_p0821a29║從會城轉龍象蹴踏，輪蹄輻輳，王臣送供劉鄉紳攔
J26nB188_p0821a30║途膜拜，熊給諫屬詩相賀撫臺委職，護送上山。師入
J26nB188_p0821b01║院，斬新條，令整舊家風肅清規掃荒畬，亦將荷鉏隨
J26nB188_p0821b02║作人，稱大智再來，不期眾生緣。薄明春穀日示疾，勉
J26nB188_p0821b03║眾愈篤，談笑自若，囑累石澗西堂主百丈。至三月十
J26nB188_p0821b04║五日，令淨髮十九侵晨索浴畢，謂侍者曰：扶老僧入
J26nB188_p0821b05║龕曰：和尚一動。眾皆不安。師休去。半晌，手書後事偈
J26nB188_p0821b06║曰：來亦無一物，去亦無一物。若知端的意，百丈花稍
J26nB188_p0821b07║月。擲筆以手招眾，眾前師已吉祥而逝矣。當午時也。
J26nB188_p0821b08║師生於萬曆甲申十一月二十六日戌時，寂於崇禎
J26nB188_p0821b09║辛巳三月十九日午時，世壽五十有八，坐夏三十有
J26nB188_p0821b10║八。塔全身於弁山龍華寺，去三門之北五百尺。乙山
J26nB188_p0821b11║辛向正面方山，遵遺命也。初壽塔成正月，往報師手
J26nB188_p0821b12║書曰：訃音到，便來接龕後，書種種意，皆言表尾，又致
J26nB188_p0821b13║聲內外老僧不及寫書矣。誰知是長別書哉？持書者
J26nB188_p0821b14║將行，又曰：老僧不過四月矣。告爾堂頭秋間有書上
J26nB188_p0821b15║老僧，則歸卒成迎龕之讖。又三月初九，自題真曰：再
J26nB188_p0821b16║過十日，且看咭咶，後果浹旬而往，此預知時至也。龍
J26nB188_p0821b17║華石榴先夏變白涅槃之兆也。遐邇聞訃，受益者墮
J26nB188_p0821b18║淚，未面者嘆息。奉新沈邑侯枚臣欲晤未獲，亦登山
J26nB188_p0821b19║拜奠而去。　建安王欲留龕遵遺命護送歸，弁展玉
J26nB188_p0821b20║軸而祭焉。師行腳時十三年，無被，未嘗解帶而臥。龍
J26nB188_p0821b21║天推出，仍依粗疏。人施細滑，則唱而膳眾，數建藂林，
J26nB188_p0821b22║僅蔽風雨，傚雲棲之尚朴，勤種竹木，臨去猶蒔，或曰：
J26nB188_p0821b23║行矣，何為？曰：招提在也，來無居乎？嘗施衣，但與乏者，
J26nB188_p0821b24║或譏不均，曰：周急，吾之均也。病者躬視，老者時慰，警
J26nB188_p0821b25║以法要，濟以藥石，諾人一物終不爽襟懷灑落，時露
J26nB188_p0821b26║天機，令人聞風振起及鍛煉，學人不假辭色，全提正
J26nB188_p0821b27║令，徹骨為人，故預師會得省發者眾所謂大開爐韝，
J26nB188_p0821b28║點鐵成金也。待侍者尤嚴諸方，聞而膽悸。憫末世不
J26nB188_p0821b29║重，木叉自潔，冰霜見犯，末篇不恕。防微、杜漸嘗訓初
J26nB188_p0821b30║學曰：為僧不遵遺教經，法王之叛臣，慈父之逆子也。
J26nB188_p0821c01║拂下雖眾，未嘗泛納，若未受具，若受不持，若離田服，
J26nB188_p0821c02║若年輕，若狂妄，俱不納。惟向上志者，樂而親之，否則
J26nB188_p0821c03║望風而退。師之嚴峻又如此。見門人久拚鄉曲者賢
J26nB188_p0821c04║之，請假歸寧者亦賢之，贐而囑曰：諭父母出世之道，
J26nB188_p0821c05║方為至孝。師之錫類又如此。凡接機，隨來而應，或時
J26nB188_p0821c06║怒作佛事，則轟雷掣電；或時喜作佛事，則婆婆和和；
J26nB188_p0821c07║或時遊山翫水作佛事，則遇景而頌，皆以第一義諦
J26nB188_p0821c08║示人。或時病作佛事，則警四山之逼；或時貪作佛事，
J26nB188_p0821c09║則納香贄而結諸善緣；或時捨作佛事，則藂林成而
J26nB188_p0821c10║掉頭不顧，或順或逆，或隱或顯，種種為人，無有定法。
J26nB188_p0821c11║若有一定，則雞鳴、狗盜者眾矣。心直口快，見善則讚，
J26nB188_p0821c12║見不善則呵諸方，於法門有所左者，則力闢之音。嘗
J26nB188_p0821c13║諫曰：今末世明眼者不多，公心者甚少，不作是非，會
J26nB188_p0821c14║者能幾，況鬥爭堅固時，彼必強辯反增，葛藤何必？師
J26nB188_p0821c15║曰：摧邪輔正，令法久住，佛祖之願，吾豈畏刀避箭哉？
J26nB188_p0821c16║所謂說障道無畏也。師性倔強，行止自斷，嘗曰：我為
J26nB188_p0821c17║法王，於法自在。師造道則剋苦，十餘年而盡精微；養
J26nB188_p0821c18║道，則深蓄十餘年而至繁衍。故行道則縱橫自在，得
J26nB188_p0821c19║不為大善知識，正人君子所重哉！如　建安王曰：名
J26nB188_p0821c20║喧宇宙，道括古今。縱象王之威猛，諸方膽喪；張獅子
J26nB188_p0821c21║之爪牙，四眾心傾。唐總憲曰：作過量人，證希有事傳
J26nB188_p0821c22║的的意具上上智。黃司理元公曰：寶鏡懸空，十方普
J26nB188_p0821c23║炤，洞山禪已屬老漢矣。又吳太史觀我曰：吾邑之有
J26nB188_p0821c24║弁山，猶龍舒之有博山。此非尋常，定知地湧菩薩不
J26nB188_p0821c25║忘慈，誓為我等輩也哉！亦有逆助，如吳與瑞少焉，自
J26nB188_p0821c26║化因而更振，所謂慈善根力也。於鍾山時，有王姓者，
J26nB188_p0821c27║施地祈嗣，師題券尾曰：還他二子，後應其言。師見時
J26nB188_p0821c28║輩有此洞彼濟之分而曰千枝萬葉，一本而生在西
J26nB188_p0821c29║域當尊迦葉為始，在東土當尊，達磨為始，今後當稱
J26nB188_p0821c30║達磨幾十幾世，舉本該末，謂之尊稱。達磨正宗說師
J26nB188_p0822a01║九坐道場，各有語錄總十餘卷，闢判名獅子吼一卷，
J26nB188_p0822a02║別峰相見一卷。其法嗣自癸酉秋於弁山，付不肖音
J26nB188_p0822a03║於戒珠，付孤崖聰，次於弁山，付離言義，歷然相天台
J26nB188_p0822a04║付嘯雲蘊至崆峒百丈所付凡三十餘人受益得戒
J26nB188_p0822a05║者，不可勝數。竊窺師之為道，為眾生為法門，必乘悲
J26nB188_p0822a06║願而來。嘉言善行，不能殫述略錄遊化之跡，以貽後
J26nB188_p0822a07║爾。嗣法弟子大音槃譚狀
J26nB188_p0822a08║行狀
J26nB188_p0822a09║師諱明雪，字瑞白，入就別號也。桐城楊氏子。父一舉
J26nB188_p0822a10║幼孤，事母卓甚孝，髫志超塵，見僧則喜。年二十雙，親
J26nB188_p0822a11║葬訖，出家九華，聞宗門下事。詣越參雲門，湛然大師
J26nB188_p0822a12║門，問：向作甚麼？曰：持毘舍浮佛偈。門曰：四大是假，妄
J26nB188_p0822a13║心是空。阿誰拖你死屍來？師無對。七日有省。諸淆訛
J26nB188_p0822a14║尚未徹底，獨看一歸何處門。一日舉斬貓因緣，師遂
J26nB188_p0822a15║領略，拋下蒲團。門曰：一語下徐州。又一日，門于橋上
J26nB188_p0822a16║問眾曰：溪水潺潺，各下語看。師曰：敲空有響，擊木無
J26nB188_p0822a17║聲。門笑頷之。嗣入室門，謂師曰：自後當休去歇去。師
J26nB188_p0822a18║猶不肯。忽一日，聞鐘聲，豁然大悟。往皖山。住靜三載，
J26nB188_p0822a19║遍謁黃蘗、博山峰頂、憨山諸尊宿、黃蘗、博山，每于眾
J26nB188_p0822a20║中稱美。庚申省，雲門歸越，明年避寂，天柱峰，即䖾蜲
J26nB188_p0822a21║山也。癸亥冬，雲門結制，海內莫靈駢集，擢師為西堂，
J26nB188_p0822a22║激揚老鍊返擲頻施門，欲付法與師，不受甲子，住鐵
J26nB188_p0822a23║壁，即陽明洞天也。乙丑冬，過金粟，領眾佐化儀，稱酬
J26nB188_p0822a24║唱之。白眉為尸羅之具，壽粟極稱欲付之，師亦不受。
J26nB188_p0822a25║眾曰：何哉？師曰：雲門不可負也。解制遂行粟，送河濱
J26nB188_p0822a26║而別。丙寅，歸雲門，機緣問答，芥鋒相投，復呈偈曰：蒙
J26nB188_p0822a27║師饒舌十餘年，本分由來不可傳。有見原非解脫道，
J26nB188_p0822a28║無心豈是祖師禪？三玄四喝閒家具，五位君臣總白
J26nB188_p0822a29║拈。欲識老胡親的旨，金烏夜半麗中天。門曰：語無滲
J26nB188_p0822a30║漏，善解回互。遂付衣拂并偈曰：誕生原是自心名，空
J26nB188_p0822b01║裏栽花本現成。滿口道來無可道，威音那畔幾知音？
J26nB188_p0822b02║蓋門嗣慈舟，念念嗣幻休。潤溯洞山三十二世，溯達
J26nB188_p0822b03║磨四十二世也。既受欲習靜，南岳緇素挽止鍾山，然
J26nB188_p0822b04║師親雲門最先蒙印可，最先惟付法最後，故道風德
J26nB188_p0822b05║化為時首推雲門逝諸檀護即請繼席而開法，獨早
J26nB188_p0822b06║具足。石雨二大師屈居左右二座，助揚化儀，諸方美
J26nB188_p0822b07║云：此等高風，足範百世。然師道化愈暢，諸公之盛德
J26nB188_p0822b08║益美，視近世操同室之戈者，何啻霄壤哉？即戊辰己
J26nB188_p0822b09║巳歲也。庚午夏將適終南息影經吳興緇素聞之，請
J26nB188_p0822b10║入弁山、彌勒峰、文學李明吾施山結茅，師喜山水幽
J26nB188_p0822b11║清，乃居之。秋日，越之鄉紳，請于延慶寺開法。屆臘解
J26nB188_p0822b12║制，歸弁湖郡。眾紳請主白雀寺開堂台，越眾紳居士
J26nB188_p0822b13║請主天台護國席，師命西堂孤崖本珠，諸公預往，料
J26nB188_p0822b14║理期畢，仍歸弁之龍華。不數年，開基斬草，英靈畢集，
J26nB188_p0822b15║古之龍華由是恢復矣。癸酉秋，師赴越戒珠寺，請開
J26nB188_p0822b16║堂畢，仍歸龍華。乙亥春，護法諸紳、陶給諫、虎溪倪、侍
J26nB188_p0822b17║御三蘭啇、開府等軒、吳孝廉芝菴等，為天台護國韶
J26nB188_p0822b18║國師道場，法筵久寂，再致書敦請師于二月初二日
J26nB188_p0822b19║入院。自湖城至杭，黑白盈道，睹師威儀端嚴，咸謂大
J26nB188_p0822b20║和尚古佛再來，隨途設壇，具供瞻拜為幸。其後至者，
J26nB188_p0822b21║猶望塵悲泣而忍去。其為一時傾仰如此，然天台百
J26nB188_p0822b22║餘年來，不知宗乘何事，幸師宗風丕振，遐邇歸依，皆
J26nB188_p0822b23║稱茲山中興主也。師入院，不允上堂，惟隨機開導，有
J26nB188_p0822b24║居士訪師，師示之曰：觀白雲縹緲誰歟？士罔措。師復
J26nB188_p0822b25║曰：聽綠水潺湲此矣。眾聞，皆乞書之，為示眾語。又示
J26nB188_p0822b26║眾曰：佛法不在陞堂，當知不離日用。若能此處會得，
J26nB188_p0822b27║更有何事不畢？如或未知，各當努力，開田鋤地，運水
J26nB188_p0822b28║搬柴，捨此它求，非吾至道。珍重！示眾：老僧因為養病，
J26nB188_p0822b29║不暇為眾說法。雖然如是，早已漏逗了也。且道漏逗
J26nB188_p0822b30║個甚麼會得者，試出通個消息。其機緣問荅、法語，皆
J26nB188_p0822c01║載前錄，茲不繁述。至秋月，欲付囑院事，遁跡終南，又
J26nB188_p0822c02║因龍華虛席，眾紳屢請，遂語內外，以護國付予。予思
J26nB188_p0822c03║負性堪同野鶴，恥好為人之師，即欲攜笻遠遁，雲壑
J26nB188_p0822c04║力辭而不獲，乃曰：師命不可違。既受付畢，仍居二座
J26nB188_p0822c05║以待師歸，師亦不顧去赴龍華之請。結冬制畢，次年
J26nB188_p0822c06║丙子四月八日解制即以院事囑首座久默，遂飄然
J26nB188_p0822c07║南邁。舟至贛湖口，石尤頻作師曰：且泊。因聞有山名，
J26nB188_p0822c08║崆峒幽邃，乃棲之。是時龍華方丈得人，崆峒叢席亦
J26nB188_p0822c09║就。丁丑春，師遂遁跡南雲山。未幾，眾復請歸崆峒，問
J26nB188_p0822c10║禪乞戒者雲集，不三年，成大剎額子。仙禪院托謂斯
J26nB188_p0822c11║教主之。庚辰，　建安王欽師道德請主百丈寺，將次
J26nB188_p0822c12║南昌相從緇素瞻仰者充斥于道，鷁首蔽江而下。時
J26nB188_p0822c13║督撫方戒，嚴疑不測。陳兵欲拒，聞師號道風，遂加敬
J26nB188_p0822c14║禮。至寺整肅舊規，百廢俱備。至辛巳春，忽示微恙，飲
J26nB188_p0822c15║饌隨常。至三月三日，對侍僧曰：吾體漸衰，知非久矣。
J26nB188_p0822c16║初八日，有禪人浙中來，見師有恙，明日捧師真請讚，
J26nB188_p0822c17║師題曰：崆峒山頂快活不殺被陣業風雄峰挂[打-丁+畣]一
J26nB188_p0822c18║條性命今已七八，再過十日，且看咭咶。咦！日日水東
J26nB188_p0822c19║流，年年花三發。至十二日，喚諸弟子入室，付托後事，
J26nB188_p0822c20║囑西堂、石澗主。百丈命監院造龕送入龍華塔中，于
J26nB188_p0822c21║是勉策愈篤，而笑談自如。至十五日，喚侍者淨髮。至
J26nB188_p0822c22║十九日，遲明浴罷，謂侍者曰：扶我入龕。少刻，復索筆
J26nB188_p0822c23║書種種囑語，誡諸弟子。至末後，大書偈曰：來亦無一
J26nB188_p0822c24║物，去亦無一物。若知端的意，百丈花稍月。乃擲筆手
J26nB188_p0822c25║招眾，眾近前，師已吉祥而逝矣。三月十九午時，應前
J26nB188_p0822c26║初九日書真贊，恰十日歸寂。此預知時至　建安王
J26nB188_p0822c27║欲留師龕，造塔于百丈，因遵師命護，送歸弁展玉軸
J26nB188_p0822c28║設祭，致弟子禮。湖嘉紹台、諸官紳及緇素皆迎師龕
J26nB188_p0822c29║于百丈。至十月十三日，奉全身葬于弁山龍華寺右
J26nB188_p0822c30║塔中。師生于萬曆甲申十一月二十六日戌時，寂於
J26nB188_p0823a01║崇禎辛巳三月十九日午時，世壽五十有八，坐夏三
J26nB188_p0823a02║十有八。師行腳時，十三年不置被，至夜不解帶而臥。
J26nB188_p0823a03║及出世，仍舊粗疏，人施細滑，則唱之膳眾數建叢席，
J26nB188_p0823a04║僅蔽風雨，效雲棲之尚朴，勤種竹木。臨去，猶誡眾曰：
J26nB188_p0823a05║一朝僧能護，千年常住，則後學有棲止，佛法亦在焉。
J26nB188_p0823a06║平日常施衣，但與乏者，或譏不均，曰：周急，吾之均也。
J26nB188_p0823a07║病者躬視，老者時慰，警以法要，濟以藥石，煆鍊學人，
J26nB188_p0823a08║不假辭色，全提正令，徹骨為人。故凡預師會得省，發
J26nB188_p0823a09║者甚眾，所謂大開爐韝，點鐵成金也。待侍者甚嚴重，
J26nB188_p0823a10║諸方聞而膽悸。憫末世不重，戒律自潔，冰霜見犯末
J26nB188_p0823a11║篇，依規不恕。防微杜漸嘗訓初學曰：為僧不遵遺教
J26nB188_p0823a12║經，法王之叛臣，慈父之逆子也。拂下雖眾，未嘗泛納，
J26nB188_p0823a13║若未受具，若受不持。若初離田服，若年輕，若狂妄，俱
J26nB188_p0823a14║不納，惟向上志者，樂而親之，否則望風而退。師之嚴
J26nB188_p0823a15║峻又如此。見門人久拼鄉曲者賢之，請假歸寧者亦
J26nB188_p0823a16║賢之，贐而囑曰：論父母出世之道，方為至孝。師之錫
J26nB188_p0823a17║類又如此，至于應事接物，方便大施，或時轟雷掣電
J26nB188_p0823a18║怒作佛事也；或時婆婆和和喜作佛事也；或警生死
J26nB188_p0823a19║無常，以示疾為佛事也；或示語言三昧，以歌詠為佛
J26nB188_p0823a20║事也，亦有莫測者，或以貪作佛事，則納香贄而結諸
J26nB188_p0823a21║善緣；或以舍作佛事，則叢林成而掉頭不顧。或順或
J26nB188_p0823a22║逆，或隱或顯，種種為人，無有定法。所謂大機大用，不
J26nB188_p0823a23║存軌則。是以心直口快，見善則讚，見不善則呵諸方
J26nB188_p0823a24║於法門有所左者，則力闢之，庶妄見自息也。其護法
J26nB188_p0823a25║明眼者，皆讚不已。至末後，將示寂半月之前，預知時
J26nB188_p0823a26║日書真贊并遺偈而笑，談自如此，來去自由。正古所
J26nB188_p0823a27║謂生平打徹，末後自由，足為天下後世風規得道之
J26nB188_p0823a28║實驗也。然師平日行道，縱橫自在，來去無拘，嘗曰：我
J26nB188_p0823a29║為法王，於法自在。故示寂亦然。　建安王欽師道風，
J26nB188_p0823a30║乃讚之曰：名喧宇宙，道括古今。縱象王之威猛，諸方
J26nB188_p0823b01║膽喪；張獅子之爪牙，四眾心傾。唐總憲曰：作過量人，
J26nB188_p0823b02║證希有事傳的的意具上。上智，黃司理諱端伯曰：寶
J26nB188_p0823b03║鏡懸空，十方普照，洞山禪已屬老漢矣。李冢宰夢白
J26nB188_p0823b04║曰：露地白牛，憑他牽引，無邊寶剎，盡現毫端。吳太史
J26nB188_p0823b05║觀我曰：吾邑之有弁山，猶龍舒之有博山，此非尋常
J26nB188_p0823b06║定知。地湧菩薩不忘慈誓，以佛知見為我等輩留影
J26nB188_p0823b07║是邦也，亦有逆助，如吳與瑞少焉，自化因而更振，所
J26nB188_p0823b08║謂慈善根力也。住鍾山時，有王姓者，施地祈嗣，題券
J26nB188_p0823b09║尾曰：還他二子。後應其言，離弁山上天台。時眾跪請
J26nB188_p0823b10║復歸。師曰：牡丹今夏若開，吾或有再來緣也。夏日，果
J26nB188_p0823b11║開一枝，弁山持書報曰：後園牡丹花開。師笑曰：莫有
J26nB188_p0823b12║歸弁之緣乎？初到天台，未半月日，聞門前二塔有佛
J26nB188_p0823b13║舍利，乃昔韶國師所建，因祝曰：此地若興，有人繼席，
J26nB188_p0823b14║當放大光明。於是每夜師常見二塔放光，喚眾同觀，
J26nB188_p0823b15║有見者不見者，師命眾禮拜畢，乃曰：舍利之光即佛
J26nB188_p0823b16║光，業障深者，雖不能睹，然而必有解脫之期。憶昔韶
J26nB188_p0823b17║國師曰：此乃大乘之地，世世當有大善知識，弘揚祖
J26nB188_p0823b18║道。今塔光既放，足信不虛矣。時紹興錢相國麟武欽
J26nB188_p0823b19║師道化，欲將所敬，遂據寺舊額，仍書護國寺，遣使賚
J26nB188_p0823b20║禮入山。桐城何相，國芝岳扁，寶鏡重光，令僕入山設
J26nB188_p0823b21║齋。陳吏部木叔書曰：荷師大轉法輪，特開覺路。邢天
J26nB188_p0823b22║部淇瞻曰：洞上宗風，大暢雲門，師居首焉。吳孝廉，芝
J26nB188_p0823b23║菴書曰：護國中興，宗風重振，眾宰官護法尊，重如此
J26nB188_p0823b24║師。九坐道場，即越州之顯、聖之延慶之戒珠、湖州之、
J26nB188_p0823b25║龍華之白雀、天台之護國、贛州之崆峒之慧燈、南昌
J26nB188_p0823b26║之百丈，各有語錄，共一十餘卷，闢判一卷，名獅子吼。
J26nB188_p0823b27║其嗣法凡三十餘人，剃度弟子若干人。室中密印者
J26nB188_p0823b28║若干人、護法王侯、士大夫問道，得明指歸者若干人。
J26nB188_p0823b29║至于聞名睹相，若隔江招手出山踢指而領悟者，亦
J26nB188_p0823b30║不可勝數。至于闢判諸方詬厲，學者世俗不諳，或作
J26nB188_p0823c01║是非會去，豈知無非提持正令一片熱腸待人，何嘗
J26nB188_p0823c02║有洞濟之分哉？是以著達磨正宗說一篇，庶主曹洞
J26nB188_p0823c03║宗者皆稱達磨為始祖，意在息洞濟之諍。苟知始祖
J26nB188_p0823c04║原只一人，則異派之諍自息矣。誠足以見師之為法
J26nB188_p0823c05║門，乃徹底婆心，非比諸方，妄自炫燿，以是為非，以非
J26nB188_p0823c06║為是，致使後學轉增慢見，以鬥諍為是也已。倘幸無
J26nB188_p0823c07║私而有乎大公是非莫偶鬥諍自息，則闢判亦為剩
J26nB188_p0823c08║語。如或未然，不妨與一十餘卷語錄，並垂理究，毋作
J26nB188_p0823c09║是非，會去為幸師嗣雲門澄和尚望洞宗為三十二
J26nB188_p0823c10║世，望達磨則四十二世溯之，摩訶迦葉則六十九世。
J26nB188_p0823c11║今稱達磨正宗四十二世，乃尊此土之始祖，為息異
J26nB188_p0823c12║派之諍也。嘉言善行，固難悉述。茲略錄遊化之跡，以
J26nB188_p0823c13║見師之為道，為眾生為法門，必乘願再來也。崇禎十
J26nB188_p0823c14║四年辛巳十月十有四日住天台護國寺嗣法門人
J26nB188_p0823c15║寂蘊於弁山室中和南謹狀
J26nB188_p0823c16║刻語錄跋
J26nB188_p0823c17║昔人有言曰：先人之業振否，皆在子孫也。振則克之，
J26nB188_p0823c18║否則過之。故從上諸祖承荷拈花大法，皆體先覺之
J26nB188_p0823c19║心，務在後之有傳。光前耀後，則其先業法道皆有所
J26nB188_p0823c20║振者也。是以釋迦文佛二十八傳至達磨大師再五
J26nB188_p0823c21║傳至青原再五傳至洞山，再三十二傳，至我先師和
J26nB188_p0823c22║尚，其中雖有隆替不一，然至先師之法道亦大盛矣。
J26nB188_p0823c23║故天下問道，緇素如水赴壑。師九坐道場，剎剎重新，
J26nB188_p0823c24║語錄盛行，有一十餘卷。崇禎辛日春，不幸歸寂百丈。
J26nB188_p0823c25║其後之續刻雖多，記者不無魚魯之謬、三豕之訛。冬
J26nB188_p0823c26║日，塔事畢法，兄久默時，主弁山席，約予明夏，入弁編
J26nB188_p0823c27║刻，以為垂後實錄，亦不幸。夏初久，兄告寂，遂負缺然
J26nB188_p0823c28║矣。然同門雖多，星散不一，或有若久兄之志者，蹇值
J26nB188_p0823c29║世亂，而艱于聚首，亦有若久兄之早去而為古人者。
J26nB188_p0823c30║且予先年雖主護國，僻居台山，幸值餘暇，敬簡前後
J26nB188_p0824a01║遺稿，并已刻行者，一一據題編次，曰上堂曰小參，曰
J26nB188_p0824a02║茶話、曰示眾，曰機緣、曰頌古，曰法語曰歌，偈曰詩。贊
J26nB188_p0824a03║曰：佛事，曰銘曰狀等。其中闢判一卷，原為息法門之
J26nB188_p0824a04║諍。今諍既息，譬如病既去，則清溫虛實之劑，復何施
J26nB188_p0824a05║焉？故刪不錄其傳燈世譜，一書已刻于百丈，茲惟集
J26nB188_p0824a06║語錄一十八卷，幾欲付梓未果。至丁亥冬，退隱嵊之
J26nB188_p0824a07║深山，會諸護法紳衿閱訂助資己丑。春初始完其志
J26nB188_p0824a08║孝廉佩茲。吳公曰：余嘗與諸公謂先大師語錄，語最
J26nB188_p0824a09║平易，而機鋒峻拔，亦復金針綿密，重新洞山之風，真
J26nB188_p0824a10║為萬世之典型，後學之明鑑者也。當請入藏，共契經
J26nB188_p0824a11║弘傳，庶彰大師末後光明，同日月之並，行而不悖。非
J26nB188_p0824a12║獨不負師之克，振墜緒之志，亦使我輩護法，酬教益
J26nB188_p0824a13║之恩，在此舉矣。于是予欣然不已，曰：諾。己丑春嗣法
J26nB188_p0824a14║門人寂蘊和南謹跋
J26nB188_p0824a15║
J26nB188_p0824a16║
J26nB188_p0824a17║
J26nB188_p0824a18║
J26nB188_p0824a19║
J26nB188_p0824a20║
J26nB188_p0824a21║
J26nB188_p0824a22║
J26nB188_p0824a23║
J26nB188_p0824a24║
J26nB188_p0824a25║
J26nB188_p0824a26║
J26nB188_p0824a27║
J26nB188_p0824a28║
J26nB188_p0824a29║
J26nB188_p0824a30║
J26nB188_p0824b01║
J26nB188_p0824b02║
J26nB188_p0824b03║剡縣優婆塞戒弟子馬智福、優婆夷弟子
J26nB188_p0824b04║余天智，樂捐貲刻此
J26nB188_p0824b05║瑞白禪師語錄壹部，所祈
J26nB188_p0824b06║國泰民安，福慧並長，情與無情，同圓種智。
J26nB188_p0824b07║四明王家琦書
J26nB188_p0824b08║歲在己丑春三月深山智通謹識