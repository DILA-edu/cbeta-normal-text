J27nB189_p0001a01║顯聖三宜禪師語錄序
J27nB189_p0001a02║世尊有密語，迦葉不覆藏。夫一華
J27nB189_p0001a03║拈出，覿體全彰，果世尊有密語乎？
J27nB189_p0001a04║然而百萬人天，咸皆罔措者，何也？
J27nB189_p0001a05║昔者趙簡子，因姑布子卿，以翟妃
J27nB189_p0001a06║子毋恤為賢，欲試之，乃告諸子曰：
J27nB189_p0001a07║「吾藏寶符於常山上，先得者賞。」諸
J27nB189_p0001a08║子馳之，常山上求無所得。毋恤還
J27nB189_p0001a09║曰：「已得符矣。」簡子曰：「奏之。」毋恤曰：
J27nB189_p0001a10║「從常山上臨，代代可取也。」簡子於
J27nB189_p0001a11║是知毋恤果賢。則世尊拈華之旨
J27nB189_p0001a12║盍可心知，而百萬人天且碌碌如
J27nB189_p0001a13║諸子，直以常山有符在焉耳！故四
J27nB189_p0001a14║十九年從佛口生，皆如諸子。而末
J27nB189_p0001a15║後始以正法眼藏付囑摩訶迦葉
J27nB189_p0001a16║者，所謂廢太子伯魯，而以毋恤為
J27nB189_p0001a17║太子者也。西天無論已，東國自有
J27nB189_p0001a18║宗門以來，師師授手，皆命世亞聖。
J27nB189_p0001b01║大人雖機用羅張於李唐，語言絢
J27nB189_p0001b02║爛乎皇宋，一如青天霹靂，旱地雷
J27nB189_p0001b03║鳴，南山起雲，北山下雨，苟非毋恤
J27nB189_p0001b04║之雄略，罕窺其意旨之所在者，沿
J27nB189_p0001b05║襲至於元明之季，尊其師說而已，
J27nB189_p0001b06║無復神而明之之道，遂使從上真
J27nB189_p0001b07║規死於繩墨，千秋堂搆墜之非人，
J27nB189_p0001b08║彼步趨尤難，況奔逸絕塵，得遊戲
J27nB189_p0001b09║如風大自在三昧者耶？三宜禪師，
J27nB189_p0001b10║天岸祥麟，雲中逸翮，茂齡悟道，石
J27nB189_p0001b11║筍抽洞上之條；早歲分鐙，空華結
J27nB189_p0001b12║雲門之果，尤復涉南北於數千里
J27nB189_p0001b13║外，困風霜於二十年間，始歸而遯
J27nB189_p0001b14║跡化鹿山之陽。會爾密澓公遷化
J27nB189_p0001b15║顯聖，席虛四眾，輓之出世。於是果
J27nB189_p0001b16║熟之香，風飄偏界，盈科之水，決而
J27nB189_p0001b17║滔天。遂有陞堂示眾等語，皆脫略
J27nB189_p0001b18║窠臼，鏟去塵封，直欲與五祖共唱
J27nB189_p0001c01║巴歌，瞎堂同呼哨指，乃過踐偃師
J27nB189_p0001c02║之跡，不許流傳一字。侍者隨聞記
J27nB189_p0001c03║集，僅若干篇。余過吼山，始得讀於
J27nB189_p0001c04║尼淨琦家，不覺掩卷拊几，長太息
J27nB189_p0001c05║曰：「此龍光射斗者也，曷為薶藏於
J27nB189_p0001c06║此？」因持入天台為之參詳校訂，復
J27nB189_p0001c07║捐貲壽梓公諸同好。於乎師絃絕
J27nB189_p0001c08║響，野干亂鳴，彼黃頭乳口尚往往
J27nB189_p0001c09║以禪語衒保社，況牙似劍、口如盆，
J27nB189_p0001c10║反深自弢藏有如師者。往余與師
J27nB189_p0001c11║同參黃檗，繼今乙亥，盍廿有餘禪，
J27nB189_p0001c12║始獲對譚五雲山下，然皆法門細
J27nB189_p0001c13║大無他，及逮過顯聖觀所為，布置
J27nB189_p0001c14║叢林，締修堂舍，亦可謂二嚴無憾
J27nB189_p0001c15║者矣。當丙戌之秋，因事徑拂衣去
J27nB189_p0001c16║不顧，則視蚖蛇戀堀，掩先業為己
J27nB189_p0001c17║有者何如？而增上慢之徒，且以風
J27nB189_p0001c18║流瀟散短之。龍象蹴蹋，抑豈跛驢
J27nB189_p0002a01║所堪哉？歲在著雍困敦月維林鍾
J27nB189_p0002a02║同參弟廣潤道忞謹題
J27nB189_p0002a03║
J27nB189_p0002a04║
J27nB189_p0002a05║
J27nB189_p0002a06║【圖】
J27nB189_p0002a07║
J27nB189_p0002a08║
J27nB189_p0002a09║
J27nB189_p0002a10║
J27nB189_p0002a11║
J27nB189_p0002a12║
J27nB189_p0002a13║
J27nB189_p0002a14║
J27nB189_p0002a15║
J27nB189_p0002b01║【圖】
J27nB189_p0002b02║
J27nB189_p0002b03║
J27nB189_p0002b04║
J27nB189_p0002b05║
J27nB189_p0002b06║
J27nB189_p0002b07║
J27nB189_p0002b08║
J27nB189_p0002b09║
J27nB189_p0002b10║
J27nB189_p0002b11║
J27nB189_p0002b12║
J27nB189_p0002b13║
J27nB189_p0002b14║
J27nB189_p0002b15║
J27nB189_p0002c01║【圖】
J27nB189_p0002c02║
J27nB189_p0002c03║
J27nB189_p0002c04║
J27nB189_p0002c05║
J27nB189_p0002c06║
J27nB189_p0002c07║
J27nB189_p0002c08║
J27nB189_p0002c09║
J27nB189_p0002c10║
J27nB189_p0002c11║
J27nB189_p0002c12║
J27nB189_p0002c13║
J27nB189_p0002c14║
J27nB189_p0002c15║
J27nB189_p0003a01║三宜禪師語錄目次
J27nB189_p0003a02║第一卷
J27nB189_p0003a03║住雲門顯聖禪寺語錄
J27nB189_p0003a04║第二卷
J27nB189_p0003a05║住雲門顯聖禪寺語錄
J27nB189_p0003a06║第三卷
J27nB189_p0003a07║住姑蘇古朱明寺語錄
J27nB189_p0003a08║第四卷
J27nB189_p0003a09║小參晚參
J27nB189_p0003a10║第五卷
J27nB189_p0003a11║普說
J27nB189_p0003a12║第六卷
J27nB189_p0003a13║普說問答機緣
J27nB189_p0003a14║第七卷
J27nB189_p0003a15║拈古
J27nB189_p0003a16║第八卷
J27nB189_p0003a17║頌古
J27nB189_p0003a18║第九卷
J27nB189_p0003a19║佛祖歷傳像贊
J27nB189_p0003a20║第十卷
J27nB189_p0003a21║佛祖像贊自贊
J27nB189_p0003a22║第十一卷
J27nB189_p0003a23║佛事
J27nB189_p0003a24║塔銘（附）
J27nB189_p0003a25║
J27nB189_p0003a26║
J27nB189_p0003a27║
J27nB189_p0003a28║
J27nB189_p0003a29║
J27nB189_p0003a30║
J27nB189_p0003b01║三宜盂師語錄卷一
J27nB189_p0003b02║住雲門顯聖寺門人淨範編
J27nB189_p0003b03║山陰嗣法弟子祁淨超較訂
J27nB189_p0003b04║住越州雲門顯聖禪寺語錄
J27nB189_p0003b05║山門。「八萬四千門，門門一切境，白狗上樹，烏驢落井。」
J27nB189_p0003b06║大殿。「佛身充滿於法界，普見一切群生前。大眾！覿面
J27nB189_p0003b07║相呈又作麼生？」展坐具云：「蓋覆卻。」
J27nB189_p0003b08║伽藍。「金湯佛法，干城淨侶，灶底要有柴，鍋裏要有米，
J27nB189_p0003b09║禪道佛法不勞重舉。」
J27nB189_p0003b10║祖堂。「來時無口，去時無舌，且喜諸公鼻孔依然。」拈香
J27nB189_p0003b11║云：「以此為驗。」
J27nB189_p0003b12║據室。「騎虎頭，收虎尾，第一句下明宗旨。拾得師樺冠
J27nB189_p0003b13║楮衣，達磨老當門缺齒。」
J27nB189_p0003b14║謁當山先湛老和尚像。「昔既非親，今則成冤。華開銕
J27nB189_p0003b15║樹，火裏紅蓮。」
J27nB189_p0003b16║上堂。拈檀越疏云：「大眾！莫被者毛錐子將黑荳換卻
J27nB189_p0003b17║眼睛，鳥篆龍章，紙墨文字，秪可作世諦流布，豈可作
J27nB189_p0003b18║佛法商量？且道如何是佛法？」度疏與維那云：「你試念
J27nB189_p0003b19║看。」
J27nB189_p0003b20║法座。「未有世界，先有此座，十方諸佛不敢正位，歷代
J27nB189_p0003b21║祖師秪可旁立。山僧今日倒騎佛殿，順跨山門，且道
J27nB189_p0003b22║卻為何事？」卓拄杖云：「若不登高望，焉知滄海深？」陞座。
J27nB189_p0003b23║拈王臣檀護香訖，復拈云：「此一瓣香，根生靈鷲，葉覆
J27nB189_p0003b24║娑婆，今日拈來，卻為山僧二十年前在瓶窯燒得一
J27nB189_p0003b25║擔破砂盆，自謂奇奇特特，誰道雲門路滑，和身跌倒，
J27nB189_p0003b26║人天眾前不敢覆卻。奉為顯聖堂上傳曹洞正宗三
J27nB189_p0003b27║十二世先散木大和尚，用酬法乳之恩。」白椎竟，師云：
J27nB189_p0003b28║「若論第一義，華擘了也，向山僧未屙已前薦取，早已
J27nB189_p0003b29║落七落八，況在文字語言白雲萬里，除此二途，君子
J27nB189_p0003b30║可八。萬不得已借路經過，聊塞一時之責。」驀豎拳云：
J27nB189_p0003c01║「此是老和尚一生用不盡的餿殘盂，上座貴買賤賣，
J27nB189_p0003c02║不妨奇特。」屈指云：「一二三四五。南贍部洲普請，北俱
J27nB189_p0003c03║盧洲打鼓，七金山下，乾闥婆、阿脩羅、迦樓羅聳身起
J27nB189_p0003c04║舞，須彌山頂帝釋天主高聲唱道：『汝等佛子，各各本
J27nB189_p0003c05║有靈明玅智，與剎等、世界等、諸佛等、菩薩、羅漢、賢聖
J27nB189_p0003c06║僧等、眾生等、神通等、玅用等、說法等、壽量等、相好等、
J27nB189_p0003c07║光明功德等。』」拂一拂云：「這一絡索向甚麼處去也？風
J27nB189_p0003c08║從華裏過來香，水向石邊流出冷。」
J27nB189_p0003c09║度僧，上堂。「甘霖彌八極，起枯槁於田疇；德澤被三根，
J27nB189_p0003c10║麗芬芳於原野。法無定相，是處可以圓融；理絕自他，
J27nB189_p0003c11║隨方不妨建立。是以道人行履，迥異常情，有時獨足
J27nB189_p0003c12║立於萬仞峰頭，把臂行於際天洪浪，縱使一色邊也
J27nB189_p0003c13║須盡情鏟卻，果是無瑕玉，也要一椎擊碎。」遂拍案云：
J27nB189_p0003c14║「呵！呵！呵！前無村兮後無坫，雨過谿塘柳如線。青簑綠
J27nB189_p0003c15║笠舊家風，吹落荷華三四片。」擿拂云：「鑑。」
J27nB189_p0003c16║祈雨，上堂。拈拄杖云：「震法雷兮鳴法鼓，山門頭彌勒
J27nB189_p0003c17║開眉，布慈雲兮灑甘露，塔尖上商羊起舞。四海龍王
J27nB189_p0003c18║腦門裂，三十三天叫冤苦。雲鎖趙州關，雨打雲門普。
J27nB189_p0003c19║拈起一豪端，塵剎無焦土。於此作佛法商量，笑諸君
J27nB189_p0003c20║從頭莽鹵。所以此一著子，大似龍王行雨，不從龍王
J27nB189_p0003c21║身出，不從心出，不自雲生，亦非空有，以不思議力時
J27nB189_p0003c22║行雨事，成熟穀稼，繁長艸木。大眾！既不從身、心、空、雲
J27nB189_p0003c23║中出，且道雨自何來？」卓拄杖云：「赫連皇甫。」
J27nB189_p0003c24║爾密和尚入塔，上堂。白椎竟。師云：「若論第一義，適纔
J27nB189_p0003c25║密兄道過了也。山僧仰不得已，赴眾賢姪之請，只可
J27nB189_p0003c26║依科順釋，據理分章。」擊拂一下云：「二繇一有，一亦莫
J27nB189_p0003c27║守。雨餘松徑苔錢滑，水到石頭聲轉高。若是白雲中
J27nB189_p0003c28║坐，任繡幃裏藏身，堪作甚麼？所以沒量大丈夫，去住
J27nB189_p0003c29║自繇，非凡情之所測識。播弄乾坤，棋分嶽瀆，黃金鑄
J27nB189_p0003c30║就，銕疾藜到口便吞，白玉碾成金剛圈，橫身直過鍼
J27nB189_p0004a01║鋒上，走馬錢眼裏鞦韆。其住也虎踞嵒前，其行也龍
J27nB189_p0004a02║歸渤海。回視以鷦鷯窩為玉殿瓊樓，鼷鼠穴為廣宮
J27nB189_p0004a03║大廈，可謂崖州萬里。山僧作恁麼語話，密兄聞之，不
J27nB189_p0004a04║覺絕倒。大眾！你道笑箇甚麼？寶鏡堂前萬竹圃，雨一
J27nB189_p0004a05║天，雲一塢，丈夫經濟，平生肺腑。」以拂左擊云：「趙州關。」
J27nB189_p0004a06║右擊云：「雲門普。」中間一擊云：「帶月擔泉，和煙取火。」
J27nB189_p0004a07║上堂。舉：「僧問趙州云：『萬法歸一，一歸何處？』州云：『我在
J27nB189_p0004a08║青州做領布衫重七觔。』這老漢潦倒龍鍾，齒不關風。
J27nB189_p0004a09║山僧即不然，今日十月初一，種麥刈禾俱畢，知事行
J27nB189_p0004a10║人收收拾拾，不勝勞力。堂中首領執事，上單下單，與
J27nB189_p0004a11║你同休同戚，獨有山僧，隨例打鬨，兩飯一粥，坐方丈
J27nB189_p0004a12║樓，喚侍者開卻前窗後窗。看他落霞孤鶩齊飛，秋水
J27nB189_p0004a13║長天一色。從上來這些禁鬼神底符子，我今為你分
J27nB189_p0004a14║劈。」乃舞拂，作噴水勢云：「太上老君急急如律令。敕。」
J27nB189_p0004a15║上堂。「最相應……」豎拂子云：「這句子，不起於此座，可以超
J27nB189_p0004a16║生死。眼裏著卻須彌山，耳裏能藏四海水，蹋翻四部
J27nB189_p0004a17║洲，身如葶藶子，口中不斷玅伽陀，頭戴華冠手持杵。」
J27nB189_p0004a18║擊拂一下云：「我見燈明佛。本光瑞如此。」
J27nB189_p0004a19║上堂。「芭蕉碎剪難添線，霜葉因風落似華，最惜上林
J27nB189_p0004a20║蕭索，也不知華發在誰家。謾咨嗟，到得一番寒徹骨。」
J27nB189_p0004a21║豎拂子云：「且看雪裏一支斜。」
J27nB189_p0004a22║上堂。時值雞唱，師云：「叫一聲，應一聲，聲聲喚出本來
J27nB189_p0004a23║人。」左右顧云：「情知汝等向四大裏作活計。」復云：「大眾！
J27nB189_p0004a24║窗外紅冠上座，從曉至昏，為你提綱挈領，你總不會。
J27nB189_p0004a25║適來鼓聲帶我披帽，鐘聲穿我艸鞋，走入廚房裏，得
J27nB189_p0004a26║罪了普賢菩薩，回到僧堂中，觸忤了文殊大士。只得
J27nB189_p0004a27║向佛殿前高聲唱云：『若耶谿上雲門寺，萬竹林中最
J27nB189_p0004a28║深處，我是觀音獨露身，為君拔卻眼中刺。』大眾！大眾！
J27nB189_p0004a29║頻呼小玉元無事。」
J27nB189_p0004a30║上堂。舉拂云：「向這裏見得徹去，七穿八穴，東涌西沒，
J27nB189_p0004b01║便向糞埽堆頭，拈起一絲豪許。可以塞破虛空、平沈
J27nB189_p0004b02║大地，盡十方世界是箇眼睛，你向何處顧盻？盡十方
J27nB189_p0004b03║世界是箇鼻孔，你向那裏喘氣？然後轉過身來，七珍
J27nB189_p0004b04║八寶填溝塞壑，無有寸土不是金鋪玉甃，瓊樓珠殿
J27nB189_p0004b05║寶樹華臺隨身受用。切忌向缽盂內經行裏著衣喫
J27nB189_p0004b06║飯，迎賓待客邊作窠臼立牆塹。豈不知，顯聖這裏滴
J27nB189_p0004b07║水滴凍，偶然咳嗽一聲，也遭他簡點。」良久云：「如何得
J27nB189_p0004b08║不遭他簡點？」豎拂子云：「玅法堅手天、華鬘天、四王天、
J27nB189_p0004b09║忉利天、夜摩天、他化自在天。」乃噓一聲，下座。
J27nB189_p0004b10║上堂。「夜來月色溶溶，今朝煙雨濛朧。誰家華表柱，水
J27nB189_p0004b11║上賣東風，一箇衣綠，一箇穿紅。衣綠者手撥琵琶，穿
J27nB189_p0004b12║紅者羯鼓鼕鼕。高聲唱道：『應物見形，如水中月。』」豎拂
J27nB189_p0004b13║子云：「佛真法身，猶若虛空。」擿拂子，呵呵笑云：「到頭辛
J27nB189_p0004b14║苦到頭窮。」
J27nB189_p0004b15║上堂。「今朝十月有十五，兩箇孩童弄華鼓，左邊打了
J27nB189_p0004b16║右邊舞。露柱與燈籠，聲聲叫怨苦。鳥啼兩岸蒼黃，猿
J27nB189_p0004b17║叫千山月午。」良久，顧左右云：「大眾莫莽鹵。」
J27nB189_p0004b18║上堂。「好休休去不休休，白首登科戀墨裘。黃菊謾誇
J27nB189_p0004b19║霜後色，白雲紅葉滿荒丘。舍利弗，沒來繇，劍去徒勞
J27nB189_p0004b20║更刻舟。果然世系金輪子，豈肯要功萬戶侯？大眾！且
J27nB189_p0004b21║道舍利弗悟箇甚麼？」良久，云：「兩段不同，消歸上科。」
J27nB189_p0004b22║上堂。「漪漪脩竹千竿，清沁一谿流水，有智不在多言，
J27nB189_p0004b23║好景何藉華卉？笑他聚石譚經，無事聽閒人說鬼，可
J27nB189_p0004b24║惜日居月諸底事如何不委？若要委，且看銕樹生枝，
J27nB189_p0004b25║華開碓嘴。」
J27nB189_p0004b26║上堂。「疏雨打窗清夢裏，好山深鎖白雲中。有題最是
J27nB189_p0004b27║難藏覆，竹浪蕭蕭一夜風。百艸頭識取祖師，艸枯了
J27nB189_p0004b28║也。鬧市裏識取天子，市散了也。與諸兄甚處相見？」良
J27nB189_p0004b29║久，以手招云：「猩猩我與汝相見了也。」
J27nB189_p0004b30║上堂。「尋常肝膽向人傾，底事堪嗟葉滿庭。好句不知
J27nB189_p0004c01║誰領得，寒鴻依舊宿沙汀。釋迦老子說法四十九年，
J27nB189_p0004c02║譚經三百餘會，撮東風；達磨航海西來，撮東風；歷代
J27nB189_p0004c03║祖師陞座說法，撮東風。眾中有箇師兄突出眾前，高
J27nB189_p0004c04║聲大叫：『盂上座！你恁麼道，也是撮東風，可謂出乎其
J27nB189_p0004c05║類，拔乎其萃。』大眾！你道他具箇甚麼眼，便敢恁麼？」良
J27nB189_p0004c06║久，云：「撮東風。」
J27nB189_p0004c07║上堂。「山頂月微微，林外雲無跡，不見渡頭人，獨自谿
J27nB189_p0004c08║邊立。」以手招云：「在者裏，休相憶，令佛放光明，助發實
J27nB189_p0004c09║相義。當日山僧若在座下，拄杖子決不放過，秪如不
J27nB189_p0004c10║放光明實相義，那裏缺半邊，何處失一角，南北何曾
J27nB189_p0004c11║長，東西何曾潤，紅日豈從西出，明月豈從東落？只是
J27nB189_p0004c12║你諸人眼裏耳裏，聞見熟了，頭頭放過。山僧作是說
J27nB189_p0004c13║時，主山案山一齊冷笑不禁，且道笑箇甚麼？主山道：
J27nB189_p0004c14║『長老只見錐頭利，不見鑿頭方。你道頭頭放過，病在
J27nB189_p0004c15║于何？有禪有道是病，有佛可成，有法可得，有眾生可
J27nB189_p0004c16║度是病。』案山道：『你只見鑿頭方，不見錐頭利。豈不聞
J27nB189_p0004c17║病從心生，心從業生，業從妄想生。妄性本空，不在內、
J27nB189_p0004c18║不在外、不在中間，于病何有？心無病故一身清淨，一
J27nB189_p0004c19║身清淨故多身清淨，多身清淨故一切眾生清淨，眾
J27nB189_p0004c20║生清淨故世界清淨，一世界清淨故盡十方世界一
J27nB189_p0004c21║切清淨。』」喝一喝云：「若不喝住，直說到明日。」拍案一下
J27nB189_p0004c22║云：「誰家蕭管梅花引，惹得春風入戶來。」
J27nB189_p0004c23║上堂。「曲不藏直，真不容偽，寒鴻至而霜滿林，黃鳥啼
J27nB189_p0004c24║而春光媚。得之于心者，一塵一佛國；失之于旨者，觸
J27nB189_p0004c25║樹而迷昧。」擊拂子云：「碎。」
J27nB189_p0004c26║上堂。「道吾舞笏小神通，石鞏張弓失楚弓，堪笑西河
J27nB189_p0004c27║弄獅子，一拳打殺岑大蟲。」豎拂云：「總不若山僧此拂
J27nB189_p0004c28║子，在眾生喚作現行無明，在諸佛喚作根本性智。在
J27nB189_p0004c29║他分中無可不可，無彼無此。有時以根本智作現行
J27nB189_p0004c30║無明，有時以現行無明作根本智，所以眾生淳如也，
J27nB189_p0005a01║諸佛淳如也，世界淳如也，虛空法界淳如也。然後興
J27nB189_p0005a02║大慧雲、布大法雨，使一切眾生從大夢覺，具頂門眼，
J27nB189_p0005a03║方知道嵒頭鍼鋒上有無邊世界，靈照菜籃裏有百
J27nB189_p0005a04║億須彌。禾山擊著塗毒鼓，聞者喪身失命。雲門胡餅，
J27nB189_p0005a05║騎聲蓋色，超今越古。然雖如是，還我翠嵒眉毛多少
J27nB189_p0005a06║長，達磨鼻孔幾許大。罷罷罷，休休休，山青水綠，聽取
J27nB189_p0005a07║雲門一曲。」以拂子置案上，作撫琴勢，連揮拂子云：「玅
J27nB189_p0005a08║玅玅，純如也，皦如也，繹如也。」擿拂子云：「以成。」
J27nB189_p0005a09║上堂。「連宵好，雨初晴。遠山疊翠，碧水生瀾。正恁麼時，
J27nB189_p0005a10║有一句子，蹋破艸鞋赤腳走，金毛師子雲端吼，海底
J27nB189_p0005a11║波斯暗展眉，八臂那吒難下手，投老歸來事事空，翻
J27nB189_p0005a12║然一笑無何有？」擊拂子云：「三三成一九。」
J27nB189_p0005a13║長至，上堂。「今日一陽復始，窮漢搖頭擺尾，眨眼之間，
J27nB189_p0005a14║會見千紅萬紫。諸禪德！好箇時節，諸佛出世，祖師西
J27nB189_p0005a15║來，也不過為此箇時節。歷代宗師激揚酬唱，亦為此
J27nB189_p0005a16║箇時節。盡大地艸木叢林、人天諸趣，蠢動含靈，一舉
J27nB189_p0005a17║一動，總是此箇時節。不料汝等一隊懞懂漢，見山僧
J27nB189_p0005a18║上堂，便延頸舉踵。及乎一下座去，松風竹韻，犬吠雞
J27nB189_p0005a19║鳴，尋常放過，就不關你事了也。但只聞鐘響，念功課
J27nB189_p0005a20║也；聞打鼓，上殿也；打梆，普請也；打木魚，喫粥喫飯也。
J27nB189_p0005a21║山僧恁麼舉揚……」以袖掩面云：「羞殺我也。」復云：「東方朔
J27nB189_p0005a22║平原厭次人。」
J27nB189_p0005a23║值雪，上堂。「一片兩片，佛祖正眼覷不見；五花六花，八
J27nB189_p0005a24║臂那吒不敢拏。落地無聲，混沌銀成世界；太平有象，
J27nB189_p0005a25║天開玉砌。樓臺最苦，鷺鷥無處避，飛上松梢，有時白
J27nB189_p0005a26║鶴共翱翔，寒空清唳。一色邊坐住，元非本地風光；潔
J27nB189_p0005a27║白裏安身，豈是到家消息？文殊不出頭，風來時滿林
J27nB189_p0005a28║狼藉；普賢呈醜拙，日出後一場懡㦬。今日檀信，不在
J27nB189_p0005a29║家中受用紅爐煖閣，得得入山，將珠塵玉屑輕輕攃
J27nB189_p0005a30║向諸人面前，更要山僧說些閒話，向雪裏送炭。好雪
J27nB189_p0005b01║呀，片片不落別處。且道：落在那裏？」豎拂子云：「求福者
J27nB189_p0005b02║福臻，祈壽者壽永，求消災者災消，禪德家又作麼生？
J27nB189_p0005b03║雪與梅共嚼，不惟齒頰生香，亦且清芬腸胃。歸堂去，
J27nB189_p0005b04║試嚼看。」
J27nB189_p0005b05║上堂。「描不成兮畫不就，山光飄渺水連天。髑髏有眼
J27nB189_p0005b06║看霜葉，枯木龍吟古路邊。逢迎處，吾無隱乎爾，何必
J27nB189_p0005b07║道象帝之先。幽禽處處呼人夢，莫待春風聽杜鵑。」
J27nB189_p0005b08║上堂。「隔林殘月曉諸峰，竹色霜華薦朔風，山得我遊
J27nB189_p0005b09║權有主，雲過西嶺碧玲瓏。若物屬他，他所守護。世間
J27nB189_p0005b10║一事一物，總屬于人。惟谿上清風，山間明月，儘可以
J27nB189_p0005b11║適性怡情，取之不盡，用之無窮，是所謂造物之無盡
J27nB189_p0005b12║藏也，卻又被拄杖子管轄。沒奈何，只得行則偕往，往
J27nB189_p0005b13║則同居，休戚相關，性命連絡。渠得我如虎靠山，我得
J27nB189_p0005b14║渠如龍遇水。山僧偶然瞌睡，他便作怪去也。聳身上
J27nB189_p0005b15║忉利天，擊著帝釋天鼓。爾時天鼓作如是言：『人天諸
J27nB189_p0005b16║佛子還識拄杖子麼？有句無句，頂天立地。上無片瓦
J27nB189_p0005b17║盍頭，下無卓錐之處。遇富貴而不驕，居貧賤而不媚，
J27nB189_p0005b18║能使蠛蠓醯雞，浩然之氣塞乎天地，螳螂蛣蜣，淨智
J27nB189_p0005b19║光明遍乎寰宇，續佛祖之命脈，作眾生之本智。如我
J27nB189_p0005b20║鼓聲，不從內出，非從外來，亦非空有。以不思議力出
J27nB189_p0005b21║此音聲。』復鳴云：『鼕鼕鼕！』山僧此時驟然驚覺，拄杖子
J27nB189_p0005b22║依然在手。」驀舉手云：「呀！原來是空手。分明香在梅花
J27nB189_p0005b23║上，尋到梅花究竟無。」
J27nB189_p0005b24║上堂。「耿耿寒燈勞睡眼，其如所稟天資淺，不若當時
J27nB189_p0005b25║般若多羅老瞌椿，常轉如是經，百千萬億卷，化城固
J27nB189_p0005b26║虛設，家鄉去不遠。秪如寶處在近，畢竟在甚麼處？」良
J27nB189_p0005b27║久，云：「險！」
J27nB189_p0005b28║請寶壽和尚上堂，引座。「澄江清淺時，白鷺和煙島，良
J27nB189_p0005b29║哉觀世音，全身入荒艸。古人恁麼說話，雖則如駭雞
J27nB189_p0005b30║犀驪龍珠。山僧則且不然，松陰野寺遙，堆積無人掃，
J27nB189_p0005c01║清風來故人，竹暗啼幽鳥，畏寒烘焙煖，貪眠不覺曉，
J27nB189_p0005c02║歲月成蹉跎，可惜衣中寶。大眾！如何是衣中寶？」以拂
J27nB189_p0005c03║子連拂云：「曼陀羅華、曼殊沙華、栴檀香風，悅可眾心。」
J27nB189_p0005c04║喝一喝，云：「下座同請寶壽和尚說法。」
J27nB189_p0005c05║上堂。「霜重蘆花柳岸低，一鉤新月釣寒谿，金鱗已是
J27nB189_p0005c06║無消息，又聽前村報曉雞。鍾樓上撞鐘，牆腳下種菜，
J27nB189_p0005c07║猛虎山裏踞。大眾！且道與古人回互不回互？」以拂子
J27nB189_p0005c08║左擊云：「回而更相涉。」右擊一下云：「不爾依位住。」
J27nB189_p0005c09║送六如禪師入祖堂，上堂。「頭枕須彌峰，腳抵雲門麓，
J27nB189_p0005c10║芥孔裏遊戲，大海中洗浴。是葛天氏、無懷氏、混沌氏
J27nB189_p0005c11║之流，從來不受官家祿，手持斷貫索，神號而鬼哭。今
J27nB189_p0005c12║朝荊門上座，送六如法兄木主入祖堂，便抴條竹杖
J27nB189_p0005c13║子，要來顯聖這裏，量香爐峰幾許高、探耶谿水多少
J27nB189_p0005c14║深。山僧略施神通，香爐峰已被雲遮了，若耶谿被霧
J27nB189_p0005c15║掩了。無計可施，別行一路，拏了些砒霜巴豆，飯裏菜
J27nB189_p0005c16║裏水裏都放些些，大眾！切防喪身失命。山僧抑不得
J27nB189_p0005c17║已，將六如兄留下底雲門餅供養大眾去也。」以拂子
J27nB189_p0005c18║打圓相云：「一把柳絲收不得，和煙搭在玉欄干。」
J27nB189_p0005c19║上堂。「丈夫兒，無等級，所以人天不可測。行藏著著異
J27nB189_p0005c20║常流，豈肯隨人畫模則？廣南珠，作麼色？白月白兮黑
J27nB189_p0005c21║月黑。大眾！如何是五百弟子衣下明珠？」師作咳嗽云：
J27nB189_p0005c22║「失。」
J27nB189_p0005c23║上堂。豎拂子云：「大眾！這句子與三乘十二分教是同
J27nB189_p0005c24║是別？同同同，一聲羌笛白雲中；別別別，蘆華攪亂江
J27nB189_p0005c25║天雪。除卻同異兩重關，露柱燈籠熾然說。」喝一喝云：
J27nB189_p0005c26║「也是證龜成鱉。」
J27nB189_p0005c27║解制，上堂。「風吹上馬石，雨打望僊橋。聖僧前問訊，山
J27nB189_p0005c28║門外伸腰。烏鴉飛過嶺，白鶴立松梢。顯聖這裏，氣宇
J27nB189_p0005c29║如王，頂天立地，艸鞋似虎，拄杖如龍，就是缽囊鞋袋，
J27nB189_p0005c30║鍼筒帽樣，也會放光動地，超佛越祖。說甚麼雪山六
J27nB189_p0006a01║年苦行，冷啾啾地末梢頭，又道睹明星悟道。」舉頭望
J27nB189_p0006a02║琉璃云：「山僧今日睹見琉璃，且道悟箇甚麼？」驀拈拄
J27nB189_p0006a03║杖擿下云：「不是。」下座。
J27nB189_p0006a04║上堂。「脩多羅，青天雲翳，老瞿曇，眼中一刺，四十九年
J27nB189_p0006a05║雲行雨施。末後又道：『我未曾譚著一字。』盂上座也是
J27nB189_p0006a06║抴尾靈龜，無事生事。不見道：『如虎之缺，如馬之馵。』」
J27nB189_p0006a07║上堂。「穿靴赤腳走，面南觀北斗，我腳是驢腳，我手是
J27nB189_p0006a08║佛手。用盡自己心，笑破他人口。更有一句子，大眾還
J27nB189_p0006a09║知否？」良久，云：「曹山顛酒。」
J27nB189_p0006a10║元旦，上堂。「舊年今日新，新年昨日舊。新舊自遷訛，梅
J27nB189_p0006a11║花一枝秀。俊哉拄杖子，不肯隨人後。是以衲僧家，有
J27nB189_p0006a12║格外提持，別行一路。釋迦老子不降生，達磨祖師不
J27nB189_p0006a13║西來，堆山積嶽，填溝塞壑。若還向他語脈上躋攀、舊
J27nB189_p0006a14║路裏挨排，何異矇人離拄杖，寸步難移。顯聖今日，懸
J27nB189_p0006a15║斗大之膽，開謾眾之口，灑灑落落，自繇自在，拈須彌
J27nB189_p0006a16║山卓你眼裏，掬四海水灌你耳中，運阿脩羅手拊摩
J27nB189_p0006a17║日月，廣舜若多身塞破虛空，然後隨分，甚麼油煎馬
J27nB189_p0006a18║杓，酢浸擂槌，新換桃符，陳年爆竹，一事一物，氣宇如
J27nB189_p0006a19║王。向毘盧頂𩕳上，大方潤步，神歌社舞，鼓響鐘鳴，都
J27nB189_p0006a20║可以振提矇聵，起發將來。三藏教詮顯不著，歷代祖
J27nB189_p0006a21║師拈提莫及。且道如何得恁麼靈玅？」噓一聲云：「掀翻
J27nB189_p0006a22║海岳求知己，撥動乾坤見太平。」
J27nB189_p0006a23║回院，適誕日，上堂。「自離真寂，來歸顯聖，在山僧分中，
J27nB189_p0006a24║所謂泥上偶然留指爪，鴻飛那復計西東。」拈拄杖云：
J27nB189_p0006a25║「總不如此。木上座無去來今，絕爾我想，靈枝永秀，智
J27nB189_p0006a26║種常明，齊無量壽為日暮，總法報化為一身，外絕遮
J27nB189_p0006a27║攔、內無藏覆。你諸人舉足便蹋著他影子，開眼便看
J27nB189_p0006a28║見他光明，屬耳便聞他音聲，只恁麼尋常過了。山僧
J27nB189_p0006a29║不惜與你通箇消息。」卓拄杖云：「但願春風齊著力，一
J27nB189_p0006a30║時吹入此中來。」
J27nB189_p0006b01║上堂。「大眾！莫道檻外微陰，正好搪風抵露，直教蓋覆
J27nB189_p0006b02║人天，一箇箇不致風吹日暴。所以道：『此事不在言詮，
J27nB189_p0006b03║秪貴心領神悟。』月照一簾秋水，夜半正明；雲藏幾處
J27nB189_p0006b04║峰巒，天曉不露。類之不齊，亂落樹頭紅葉；混則知處，
J27nB189_p0006b05║淺水銀砂白鷺。透得趙州關，不重雲門顧。且道以何
J27nB189_p0006b06║為驗？正是不欺之故。」
J27nB189_p0006b07║上堂。「恁麼也不得，不恁麼也不得，恁麼不恁麼總不
J27nB189_p0006b08║得。潦水靜而寒潭清，煙光凝而莫山赤。我適曾供養。」
J27nB189_p0006b09║豎拂子云：「今復還相識。」合掌云：「南無藥王菩薩摩訶
J27nB189_p0006b10║薩，摩訶般若波羅蜜。」
J27nB189_p0006b11║上堂。「取次閒行看暮鴉，白雲依樹便成霞。首題最是
J27nB189_p0006b12║難消釋，錯恨瞿曇欠作家。世尊拈華，如蟲禦木；迦葉
J27nB189_p0006b13║微笑，偶爾成文。只如前谿一帶水，不待拈而知其水
J27nB189_p0006b14║也；遠山數點青，不待笑而知其山也。卻來觀世間，猶
J27nB189_p0006b15║如夢中事。恁麼告報，猶欠徹在。且道過在於何？也是
J27nB189_p0006b16║矢上加尖，堆頭添土。」
J27nB189_p0006b17║上堂。「是則穆王騎八駿馬，非則紀信駕九龍車。事事
J27nB189_p0006b18║無礙，霜橫籬落華猶在；法法無差，鷺鷥谿上啄睛沙。
J27nB189_p0006b19║直得是非不立，理事兩忘，鵬搏萬里，鳳翀霄漢。若是
J27nB189_p0006b20║死守寒崖蚖窟蛙墟，堪作甚麼？大眾！觀世音菩薩來
J27nB189_p0006b21║也。」以拂子作吹簫勢云：「咿唔咿唔，松間驚起鶴飛去，
J27nB189_p0006b22║數點殘霞接斷雲。」
J27nB189_p0006b23║上堂。「火燄裏拈得眉毛，大海中尋得繡鍼，慣打漫天
J27nB189_p0006b24║網子，怕見清平世界。向者裏挨身而入，纔有你說話
J27nB189_p0006b25║分。若是山河大地煆煉得無有織毫過患，如新磨鏡
J27nB189_p0006b26║水洗一樣，只是把纜放船，抱橋洗澡。更有箇漢，將佛
J27nB189_p0006b27║祖言教，諸子百家，束作箇枕頭，長伸兩腳，終日打眠。
J27nB189_p0006b28║佛來摩頂授記，他也不采。祖師送禪版拂子與他，他
J27nB189_p0006b29║也不要。泰山崩於前，疾雷震於後，他也不動。山僧且
J27nB189_p0006b30║疑著這漢，拈條紙撚悄悄向他鼻孔裏一通，這漢也
J27nB189_p0006c01║忍俊不禁，打箇噴啑，依舊將三藏十二部教，諸子百
J27nB189_p0006c02║家一時傾出。何以如此？夾路桃華風雨後，馬蹄何處
J27nB189_p0006c03║避殘紅。」
J27nB189_p0006c04║上堂。「新豐一句，當陽道破，不涉唇吻，已成露布。細雨
J27nB189_p0006c05║濛濛，黃花滿路，打失衲僧鼻孔，忘卻邯鄲故步。古鏡
J27nB189_p0006c06║臺前，幾多錯誤。大眾！一切眾生皆繇不知常住真心、
J27nB189_p0006c07║性淨明體，用諸妄想，此想不真，故有輪轉。且道既不
J27nB189_p0006c08║用諸妄想，畢竟用箇甚麼？」左右顧大眾云：「骼。」
J27nB189_p0006c09║東山諸法姪過顯聖掃塔，請上堂。「未老先驚鬢髮秋，
J27nB189_p0006c10║陸沉季子弊霜裘。徒知年往無生計，日操南音學楚
J27nB189_p0006c11║囚。蒼天！蒼天！先兄若在，山僧必不致恁麼敗落。此老
J27nB189_p0006c12║漢一生來抖擻精神，拳倒了舜若多神，踢翻了須彌
J27nB189_p0006c13║山王，呼喝之間，四大部洲縮入藕絲孔裏，只差些性
J27nB189_p0006c14║氣不馴，至使艸枯蓬斷。猶幸有麟趾振振、鳳羽翩翩，
J27nB189_p0006c15║山僧所以不甚寂寥，如今總無他說。所慮諸兄弟，向
J27nB189_p0006c16║靛缸裏漂白，酒甕裏籤油，沒奈何，只得將先兄遺下
J27nB189_p0006c17║底破家破伙提掇一上。」遂豎拂子云：「此是他趕蚊蟲
J27nB189_p0006c18║過底，要他作麼？」乃擿下。復拈拄杖云：「此是他打癩狗
J27nB189_p0006c19║過底，要他作麼？」亦擿下。乃噓一聲云：「曾經三峽猿啼
J27nB189_p0006c20║處，不待三聲已斷腸。」
J27nB189_p0006c21║上堂。「丰標太古，雕繪今時，月色共星河散彩，梅華與
J27nB189_p0006c22║雪浪爭妍。澄江如練，碧落無瑕。正恁麼時，尊而無比，
J27nB189_p0006c23║切忌向十字街頭，遇著箇揚塵播土漢，不免惜破甑
J27nB189_p0006c24║於回頭，驚蜂蠆於掉臂。設使透過無厭足王底牢關，
J27nB189_p0006c25║覷破勝熱婆羅門底機械，須信衲僧家，更有向上事
J27nB189_p0006c26║在。今日檀信要與山僧相見，於三千里外，不妨奇特。
J27nB189_p0006c27║直得耶谿水逆流，秦望山起舞，盡大地艸木昆蟲，一
J27nB189_p0006c28║時間轉凡入聖。何以見得？過頭拄杖，齊眉帽子，獨自
J27nB189_p0006c29║行，喃喃語，石傘峰前，雲門路裏，茫茫煙霧瀟瀟雨，數
J27nB189_p0006c30║點鷺鷥飛起。」喝一喝，下座。
J27nB189_p0007a01║先湛老和尚諱辰，上堂。舉：「僧隔窗問石霜：『咫尺之間，
J27nB189_p0007a02║為甚麼不睹師顏？』霜云：『遍界不曾藏。』大眾！不曾藏，東
J27nB189_p0007a03║風搖抴柳絲長，紅肥綠瘦。紛紛蛺蜨度危牆，燕子雙
J27nB189_p0007a04║雙遶畫梁。」遂作彈琵琶勢云：「漫剔銀紅夜，深獨自理
J27nB189_p0007a05║宮商。」喝一喝，下座。
J27nB189_p0007a06║上堂。「天地與我同根，萬物與我一體，秦望山為頭，大
J27nB189_p0007a07║峰山作尾，遊偏了四大部洲，托生在三江城裏。當初
J27nB189_p0007a08║姓張，如今姓李，資積富稱敵國，終日愁柴少米，且道
J27nB189_p0007a09║是甚麼人？」拈拂子擊左邊云：「露結為霜。」擊右邊云：「雲
J27nB189_p0007a10║騰致雨。」
J27nB189_p0007a11║上堂。搖拂子云：「一聲雞唱夢初回，雁帶新霜數字來，
J27nB189_p0007a12║好箇祖師親切句，向人開口惹人猜。昨日三，今日四，
J27nB189_p0007a13║要得茅塞開，拔去了眼中刺，衣冠美丈夫，豈可無此
J27nB189_p0007a14║志。大眾！昨日釋迦老子從山門裏來，被山僧一頓拄
J27nB189_p0007a15║杖打出去。爾等寒症未除，喫一粒米也可成疾。」左右
J27nB189_p0007a16║顧云：「險些反輸一帖。」
J27nB189_p0007a17║謝兩序，上堂。「大業不論功，大悟不存師。龍門躍鱗，不
J27nB189_p0007a18║墮漁人之手；來儀彩鳳，豈入庶子之家？山僧與古人，
J27nB189_p0007a19║可謂同港不同舟。不見道：『南山有竹，不扶而直，筈而
J27nB189_p0007a20║羽之，其入不愈深乎！北溟魚化，不假他緣，風培雲擁，
J27nB189_p0007a21║其飛不愈疾乎！』」拈拄杖云：「渡水穿雲，全憑渠力。且道
J27nB189_p0007a22║是甚麼力？摘楊華，摘楊華。」
J27nB189_p0007a23║解制，上堂。「雲堆浪打竹枝邪，不見梅華見雨華。無限
J27nB189_p0007a24║白雲渾似海，不知何處有人家。然雖如是，山僧有時
J27nB189_p0007a25║恁麼，泥豬癩狗氣宇如王，有時不恁麼，三賢十聖飲
J27nB189_p0007a26║氣吞聲。看看逗到末梢頭，就是釋迦老子，也只得和
J27nB189_p0007a27║盤托出。況是諸兄臨行之際，山僧如何忍俊得禁？沒
J27nB189_p0007a28║奈何，今日缶瀉河傾去也。」乃咳嗽一聲，下座。
J27nB189_p0007a29║大悲菩薩開光，上堂。「知人法無我，煩惱及爾燄，常清
J27nB189_p0007a30║淨無相，而興大悲心。一目二目，八萬四千清淨寶目；
J27nB189_p0007b01║一臂二臂，八萬四千母陀羅臂。金色臂騰耀古今，青
J27nB189_p0007b02║蓮目橫亙十方。初不因山僧未至，少卻一目，又不因
J27nB189_p0007b03║山僧已至，增卻一臂。然雖如是，今赴請至此，又不可
J27nB189_p0007b04║一往拖順風旂、打太平鼓去也。」拈拂子云：「山僧拂子
J27nB189_p0007b05║善別機宜巧於冥應。有時東山水上行，有時北斗裏
J27nB189_p0007b06║藏身，一莖艸見丈六金身，一微塵見大千手眼，縮四
J27nB189_p0007b07║海水入一豪端，納須彌山芥子孔內，直得海龍王發
J27nB189_p0007b08║惡，阿脩羅動瞋，帝釋天主再三勸勉道：『觀音玅智力，
J27nB189_p0007b09║能救世間苦，十方諸國土，無剎不見身。』且道見甚麼
J27nB189_p0007b10║身？」喝一喝。
J27nB189_p0007b11║元旦，上堂。「隔得一日，添卻一歲，長汀憨布袋，無錢終
J27nB189_p0007b12║日醉，卻笑盧行者，黃梅去舂碓。辛苦幾多時，依然道
J27nB189_p0007b13║不會，致使兒孫輩，成群而打隊。大眾！千說萬說，總在
J27nB189_p0007b14║今日。今日若清楚得去，不必得橫挨豎拶，便能懷揣
J27nB189_p0007b15║日月、袖納乾坤，山青水綠、萬紫千紅，不著一些兒氣
J27nB189_p0007b16║力都領略了也。不管他缽盂大小、淨缶闊狹，總在裏
J27nB189_p0007b17║許。」拍手大笑云：「獨有山僧不在裏許。何以見得？有名
J27nB189_p0007b18║閒富貴，無事小神僊。」
J27nB189_p0007b19║上堂。「明月照華胥國土，白雲籠金閣寶坊，於斯也有
J27nB189_p0007b20║人焉，而不知誰之嗣。柳生乎肘，腹栽松樹，我知之矣。
J27nB189_p0007b21║繇是之故，我不敢輕於汝等。汝等皆是，是箇甚麼？」顧
J27nB189_p0007b22║左右云：「賊。」
J27nB189_p0007b23║薦亡僧，上堂。「山色蒙茸，春光明媚。」豎拂子云：「獨有這
J27nB189_p0007b24║箇迥超物外。」復擊一下云：「一擊粉碎。然雖如是，佛界
J27nB189_p0007b25║則可，魔界未在，須得向破沙盆裏陶鑄一番，折腳鐺
J27nB189_p0007b26║中煆煉一上，一任落花飛絮風打成堆，水流夾岸藻
J27nB189_p0007b27║荇參差，然後羚羊挂角也得，獅子嚬吟也得，佛界裏
J27nB189_p0007b28║作班頭，魔宮中為首領也無不得。今日心蓮上座將
J27nB189_p0007b29║四亡僧鼻孔一串穿卻，向山僧這裏要發付箇下落。
J27nB189_p0007b30║還著在佛界耶，魔界耶？聞說鶯啼在楊柳，如何尚有
J27nB189_p0007c01║未開華？」喝一喝。
J27nB189_p0007c02║上堂。「楓無賸葉，瓦有重霜。寒鴻健翮，夜過錢塘。日居
J27nB189_p0007c03║月諸，一切尋常。萬法歸一，一歸何處？謾說青州布衫。
J27nB189_p0007c04║朝日上團團，有事不相謾。芭蕉難補袈裟破，山月重
J27nB189_p0007c05║新窗外光。」
J27nB189_p0007c06║送先湛老和尚，入徑山祖堂，覺浪和尚請上堂。「未有
J27nB189_p0007c07║此山，先有其人。未有此位，先有其道。是其人則山道
J27nB189_p0007c08║兩忘，契乎道則人位雙泯，然後可以坐斷十方，陵鑠
J27nB189_p0007c09║今古。到這裏，諸佛不敢正坐，祖師秖可旁立。若萬仞
J27nB189_p0007c10║懸崖相似，且不許你攀仰，況遊歷乎？萬不得已說有
J27nB189_p0007c11║箇絕頂句子，如凌霄峰，只可從偏徑而入。有般漢纔
J27nB189_p0007c12║到得半山亭，便恁麼去，更不知有向上一路在。審如
J27nB189_p0007c13║是，則何以見有空中寶閣幻化瓊臺，翠遶松杉森圍
J27nB189_p0007c14║古寺？所幸有徑山法兄，公天下無我之心，定古今不
J27nB189_p0007c15║易之論，越阡度陌，互為賓主。左手提綱，右手張目，向
J27nB189_p0007c16║高高山頂，打箇漫天網子，盡大地魚龍蝦蟹，無地藏
J27nB189_p0007c17║竄。山僧恁麼道，有箇漢出眾高聲云：『秖如龍門顯聖
J27nB189_p0007c18║又作麼生？』大眾！雲幕幕，水滔滔，但見樹老，不覺天高。
J27nB189_p0007c19║就是顧虎頭，吳道子有筆難描。」以手招云：「大眾！大眾！
J27nB189_p0007c20║飯後閒行，何處不凌宵？」復喝一喝，下座。
J27nB189_p0007c21║上堂。「破曉春霜壓殘雪，梅華弄景寒香冽。多因為惜
J27nB189_p0007c22║隴頭春，折向人前歎奇絕。」豎拂子云：「釋迦老子秖得
J27nB189_p0007c23║一橛，要得完全，聽吾重說。」遂下座。
J27nB189_p0007c24║上堂。「好生怕殺陞堂鼓，侍者憨頭不知苦。提衣催我
J27nB189_p0007c25║上高臺，枯腸無字從人吐。孩提失讀上大人，於今老
J27nB189_p0007c26║大將何補？最喜華亭船子風，煙簑雨笠清江浦。一切
J27nB189_p0007c27║智智清淨，無二無二分，無別無斷故。松顛早晚弄波
J27nB189_p0007c28║濤，寒窗帶月連風舞。」
J27nB189_p0007c29║結制，上堂。指座云：「大眾看看！須彌燈王如來，玉齒嘮
J27nB189_p0007c30║嘮，咬文嚼字，太無厭生。山僧為你剿絕去也。」良久，噓
J27nB189_p0008a01║一聲，乃陞。白椎竟，師高聲云：「龍象眾還聞麼？木上座
J27nB189_p0008a02║與磬長老互相激揚，一槌之下，敲出諸佛骨髓，披瀝
J27nB189_p0008a03║祖師肝膽，汝等耳又不聾，更何假於山僧？設使山僧
J27nB189_p0008a04║見出三頭六臂，左手擎著須彌山，右手掬著東海水，
J27nB189_p0008a05║你又道是山僧捏怪。不得已，脫珍御服著垢弊衣，隨
J27nB189_p0008a06║你顛倒一上。大眾！如何是顛倒？」良久，云：「今日結制。」
J27nB189_p0008a07║上堂。「夜深紙帳梅花冷，嘗思羈客回鄉井。今朝且喜
J27nB189_p0008a08║得相逢，不是相逢弔孤影。」豎拂子云：「如何是還鄉句
J27nB189_p0008a09║子？糞火煨香芋，松子煮龍泉。飽食香田脫粟飯。」放下
J27nB189_p0008a10║拂子云：「日高三丈我猶眠。」
J27nB189_p0008a11║到吼山，請上堂。「攜笻獨自步睛沙，風卷霜林似落花。
J27nB189_p0008a12║犬吠只疑門有客，原來竹裏有人家。大眾！且道：是甚
J27nB189_p0008a13║麼人家？還是彭澤五柳，還是右丞輞川？山僧只是不
J27nB189_p0008a14║能忍事，往往向人道破，放年籤相似，不管人要不要
J27nB189_p0008a15║送上門來。然一生止有者點熱腸，別無長處。倒弔起
J27nB189_p0008a16║來，要點墨水也無。昨日受請，勉強打點得幾句，及乎
J27nB189_p0008a17║陞座，卻一字也忘了。罷罷罷，休休休，四十餘年早白
J27nB189_p0008a18║頭，破衲勝重裘，水邊林下得優游處且優游，青目睹
J27nB189_p0008a19║人少，白眼笑王侯，殘霞落盡前峰外，又見飛鴻過渡
J27nB189_p0008a20║頭。雲門云：『六不收。』」
J27nB189_p0008a21║上堂。「鐘鳴鼓響下堂來，鬱鬱慚惶撥不開，若問舊時
J27nB189_p0008a22║閒骨董，風吹黃葉滿蒼苔。大眾！古往今來列聖相傳，
J27nB189_p0008a23║原秖得這些子，間或倚門傍戶，沾著纖毫氣息，便好
J27nB189_p0008a24║驟千里追風之馬，展鵬搏六息之翼。火不能焚，水不
J27nB189_p0008a25║能溺，入軍不避甲兵，入林不避兕虎。所以道：『世界闊
J27nB189_p0008a26║多少，古鏡闊多少，劫運長多少，古鏡長多少。』山僧這
J27nB189_p0008a27║裏雖是舊時文約，無不是以一償十，以十償百，以百
J27nB189_p0008a28║償千，以千償萬。而況今日受檀越之請，陞此寶華王
J27nB189_p0008a29║座，豈可蓋覆卻耶？」拈拄杖擊香几三下。
J27nB189_p0008a30║上堂。「森羅萬象，一法之所印。龍門阬裏三條橋，鸚鵡
J27nB189_p0008b01║峰前九曲嶺。猢猻慣上樹，蝦蟆跳入井。還知一法麼？
J27nB189_p0008b02║兩段不同，收歸上科。」
J27nB189_p0008b03║上堂。「山僧有生已來，將銅銕鑄得一副心肝，打得一
J27nB189_p0008b04║副面皮，陵鑠諸方，氣吞佛祖。正恁麼時，咳唾之餘，便
J27nB189_p0008b05║好擿地作金聲，彈指之下，不妨珠回而玉轉。三年前，
J27nB189_p0008b06║跨入顯聖寺門，被箇絆腳索子跌上一交，便恁麼軟
J27nB189_p0008b07║挼挼地，不知不覺，闖入箇野狐精，瞎禿丁夥隊裏，挨
J27nB189_p0008b08║到此一時，提掇箇事，何啻千鈞之重，直至如今分疏
J27nB189_p0008b09║不下，諸兄弟幸自可憐生，好箇時節。且道是甚時節？」
J27nB189_p0008b10║豎拂子云：「甲子乙丑。」
J27nB189_p0008b11║上堂。「衲僧家高高山頂立，深深海底行，十二時中，紅
J27nB189_p0008b12║爐片雪，百千三昧。擿劍揮空，列聖籠罩不住，萬靈不
J27nB189_p0008b13║可為儔，天共白雲曉，水和明月流。咄！」
J27nB189_p0008b14║上堂。豎拂子云：「描不成，畫不就，添不得一絲，減不得
J27nB189_p0008b15║一豆，三世諸佛趁伊不上，歷代祖師參前落後。盂上
J27nB189_p0008b16║座只好做箇通事舍人，所以不敢輕于左右，學得神
J27nB189_p0008b17║僊好方子，自然點石黃金就。」
J27nB189_p0008b18║上堂。「陰極則陽生，臘盡春來早，略見梅花報早春，窗
J27nB189_p0008b19║前適有呼春鳥。殷勤報與白頭人，怎奈白頭人不曉。
J27nB189_p0008b20║古人也慮頭角生，佛法二字何曾表。今日檀信一以
J27nB189_p0008b21║薦先，一以度生，請山僧陞座說法，可謂一椎兩當。山
J27nB189_p0008b22║僧如搭箭之弦，勢不容己，打開布袋頭，將七珍八寶，
J27nB189_p0008b23║撒向山門佛殿廚庫廂廊，填溝塞壑磕頭撞腦，曾無
J27nB189_p0008b24║一字覆藏，好似向火焰裏添油，冰盤裏潑水。便饒恁
J27nB189_p0008b25║麼，尚且有不知冷煖底漢子以手拊胸云：『氣逼殺人。』
J27nB189_p0008b26║大眾！要且無他，有箇關捩子兒，若是撥得轉，水鳶也
J27nB189_p0008b27║會翀霄。若撥不轉，就是寶劍空埋泉下。山僧今日為
J27nB189_p0008b28║你撥轉去也。」乃拍案一下，下座。
J27nB189_p0008b29║上堂。「昨日冬行春令，會見千紅萬紫，打開地網天羅，
J27nB189_p0008b30║放出無毛鷂子。拈花微笑，睹桃擊竹，吹滅紙燈，三頓
J27nB189_p0008c01║痛棒，立地成佛，超生脫死。巢知風，穴知雨，雞鳴丑，鶴
J27nB189_p0008c02║鳴子，既不是神通玅用，又不是法當如此，為甚麼刺
J27nB189_p0008c03║腦入膠盆，鑽他故紙，認奴作郎，被渠驅使？今日宗林
J27nB189_p0008c04║上人，設齋辦供，山僧睡如小死，設齋者是真法供養，
J27nB189_p0008c05║打眠者是真精進之旨。三世諸佛趕入水牯牛隊裏，
J27nB189_p0008c06║何處更容得達磨這箇鬍子？諸兄弟！諸兄弟！歸去好，
J27nB189_p0008c07║歸去好。殘雪在山梅有月，莫教冷落花無主。」
J27nB189_p0008c08║上堂。「稟明於心，不假外也。薄批潭底月，細切嶺頭雲，
J27nB189_p0008c09║喫則從君喫，不喫也從君。蜉蝣吞卻須彌山，白牯蹋
J27nB189_p0008c10║翻滄海水。我在峰頭最高處，細數飛鴻渡江滸。」