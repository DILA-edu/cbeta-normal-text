J27nB189_p0009a01║三宜盂禪師語錄卷二
J27nB189_p0009a02║住雲門顯聖寺門人淨範編
J27nB189_p0009a03║山陰嗣法弟子祁淨超較訂
J27nB189_p0009a04║住越州雲門顯聖禪寺語錄
J27nB189_p0009a05║解制，上堂。「諸兄弟！山僧一往來，豎拂子敲香几鼓兩
J27nB189_p0009a06║片皮，總道是三江人唱曲，爾等都不在意，且莫說起。
J27nB189_p0009a07║只如爾等上來下去打坐經行，松風竹韻，鳥語泉聲。
J27nB189_p0009a08║若是有血氣底漢，聞見便好通身汗下，如何就像箇
J27nB189_p0009a09║廚下木魚子，終日喚人喫粥喫飯，自己一粒也咬不
J27nB189_p0009a10║著，豈不慚惶殺人？又有箇漢，如登秦望山，見箇平坡
J27nB189_p0009a11║處，便乃坐定，還要擉瞎釋迦眼睛，有甚明星可睹？抹
J27nB189_p0009a12║殺三世諸佛，有甚菩提可成？大盡三十，小盡廿九，殊
J27nB189_p0009a13║不知有極則事，誠為可惜。今日臨行之際，別無他說，
J27nB189_p0009a14║秖要箇本道底公驗，印信分明，到前途去，被人盤詰，
J27nB189_p0009a15║不致差訛，山僧不免兩手分付去也。」擿拄杖，下座。
J27nB189_p0009a16║上堂。「殘月如鉤，柳青谿堰，把住則霜風凜冽，放行則
J27nB189_p0009a17║桃花人面。若究到露柱燈籠，釋迦老子猶隔一線。」
J27nB189_p0009a18║赴弔佛日，請上堂。「扁舟薄暮上亭皋，風颯颯，雨瀟瀟，
J27nB189_p0009a19║昔人已乘黃鶴去，空教孺子淚如潮。松窗一夜聽鳴
J27nB189_p0009a20║條，寒入裘貂。往事且置，秖如諸兄們，鎮日在黃鶴山
J27nB189_p0009a21║下，只恁麼食息興居，認渥洼池為滄海，將僊姑洞作
J27nB189_p0009a22║窠臼。堪作甚麼？若據山僧，何不向玉門山挨身而入，
J27nB189_p0009a23║便截斷了。杜長老悟道松有甚麼，半青半黃鏟去了。
J27nB189_p0009a24║懷禪師葛藤椿，管甚麼一枯一榮，然後可以將黃鶴
J27nB189_p0009a25║峰放在缽盂裏，玉屏山納在龍藏中。到這裏方有一
J27nB189_p0009a26║條擇木嶺底出路，任你象王行、獅子吼，豈不慶快。然
J27nB189_p0009a27║雖如是，有箇漢中途把住，要問你：『近來佛日法道如
J27nB189_p0009a28║何？』作麼秪對？梅花掩露潸潸淚，夜來邪月上欄干。」
J27nB189_p0009a29║上堂。「陝府銕牛轉作嘉州大象，本是一版，印出看來，
J27nB189_p0009a30║卻成兩樣。觀音菩薩飽食胡餅，憨布袋膨脝氣脹，葛
J27nB189_p0009b01║藤樁子重新舉，無端笑倒天台拄杖。且道笑箇甚麼？
J27nB189_p0009b02║春風是處有香來，鷓鴣啼在花枝上。」
J27nB189_p0009b03║武林宗會菴結制，上堂。「丁一卓二，雨七長五，風送殘
J27nB189_p0009b04║雲，月沈前浦。諸仁蹋步向前，問長問短。只見山僧是
J27nB189_p0009b05║箇賣糖老兒，卻拏了些銹釘爛銕，到這裏討箇甜頭，
J27nB189_p0009b06║那知山僧向陳年布包中，取出些老鼠藥來撒向面
J27nB189_p0009b07║前，你也不問好歹，取放口中，忙忙捄得轉來，不是耳
J27nB189_p0009b08║聵眼盲，便是手攣腳跛，誠可惜許。山僧恁麼舉揚，不
J27nB189_p0009b09║甘者秖道：『和尚是箇人，原來是箇貨郎兒。』」顧左右云：
J27nB189_p0009b10║「大眾！人家須是自家做，有錢何處不家鄉？莫教倚他
J27nB189_p0009b11║門戶傍他牆，剛被時人嗔作郎。參！」
J27nB189_p0009b12║上堂。「法王法令超群生，嘗以法財施一切。」以拂子左
J27nB189_p0009b13║拂，左顧云：「漫空匝野。」右拂，右顧云：「填溝塞壑。然雖如
J27nB189_p0009b14║是，有箇漢總不恁麼，他也彌綸八極、融貫十方，奴呼
J27nB189_p0009b15║諸佛、婢視列祖，向刀鎗林裏過不損一毛，蹈水赴火
J27nB189_p0009b16║不焦不溼，地獄天堂繫屬他不得，所到之處隨分拈
J27nB189_p0009b17║一毛一粒、一塵一沙，可以富稱敵國、貴比王侯。今日
J27nB189_p0009b18║檀那在匕箸上顯大神通，盤盂中作大佛事，要使大
J27nB189_p0009b19║家親見一回光明烜赫耀古騰今，山僧今日不妨為
J27nB189_p0009b20║渠拈出。」拍案一下云：「驪龍珠在手，何處不稱尊？」
J27nB189_p0009b21║上堂。「如是身空法亦空，千差品類悉皆同。大眾！這箇
J27nB189_p0009b22║空字，陶淵明飲酒，蘇子瞻臉紅，棕鞋竹杖自西自東，
J27nB189_p0009b23║籃輿最愛秋光好，歷遍桃花楊柳風。」
J27nB189_p0009b24║上堂。「秉金剛王寶劍，才可殺活臨時。開摩醯首羅眼，
J27nB189_p0009b25║方有定乾坤句子。倔起於艸莽之間，開闢于垂絕之
J27nB189_p0009b26║世。差珍異寶隨處受用，壽量光明本自天成。毘盧遮
J27nB189_p0009b27║那不與方乎境界，無量壽佛那共論乎短脩？等閑垂
J27nB189_p0009b28║一機一境，立一事一法，皆可美流萬世譽播今時。丈
J27nB189_p0009b29║夫漢都不分外，但山僧從來與這些窠臼無緣，如鍼
J27nB189_p0009b30║氈石壁相似。不惟無縫罅可入，亦且坐住不得，蓋為
J27nB189_p0009c01║資性魯鈍，自幼失師友之教，迄今老大無成。所以四
J27nB189_p0009c02║十年來，墨突不黔，孔席不煖，奔馳雲水之間，嘯傲煙
J27nB189_p0009c03║霞之際，有時與林處士把臂孤山麓，有時與韜光師
J27nB189_p0009c04║話會冷泉亭。不意寒蟲蟄戶不緊，被業風吹到宗會
J27nB189_p0009c05║這裏，與諸仁者眉毛廝結，搆海大冤讎，你一箇箇頭
J27nB189_p0009c06║角崢嶸，山僧秖可慚惶有分。今日眾居士，又把山僧
J27nB189_p0009c07║逼拶到寶華座上人天眾前，其奈腹中原無一點墨
J27nB189_p0009c08║水。」驀展兩手云：「教我說箇甚麼？蒼天！蒼天！大眾！八十
J27nB189_p0009c09║婆婆舊話頭，買些脂粉賣風流，招人談笑惹人羞，只
J27nB189_p0009c10║得無言下翠樓。」以袖掩面，踊身下座。
J27nB189_p0009c11║上堂。「一聲雞唱五更中，多少英靈一夢同。卻怪道人
J27nB189_p0009c12║閒理會，樓頭又打曉來鐘。」遂擊拂一下，下座。
J27nB189_p0009c13║上堂。僧問：「鳥啼華笑風動塵起，明明西來意，為甚學
J27nB189_p0009c14║人不會？」師云：「爭怪得老僧。」僧顧左右，師一喝，僧云：「一
J27nB189_p0009c15║般清意味，料得少人知。」師乃豎拂子云：「大眾會麼？一
J27nB189_p0009c16║般清意味，料得少人知。若真師子兒，不入他群隊。提
J27nB189_p0009c17║持佛祖命脈，開張向上綱宗，移星轉斗，緯地經天，橫
J27nB189_p0009c18║衝直撞，左右逢原，向肉案頭展具，酒樓上闖席，憨布
J27nB189_p0009c19║袋十字街等人，豐干老方丈中養虎，袈裟裏艸鞋，赤
J27nB189_p0009c20║腳下桐城，得大自在。如風奮迅三昧，所以測識他不
J27nB189_p0009c21║得，名目他不得，趨向他不得，比擬他不得。如水中木，
J27nB189_p0009c22║不住此岸，不住彼岸，不著中流，順流而入薩婆若海、
J27nB189_p0009c23║三昧海、智慧海、福德海、壽量海、神通光明海。此也是
J27nB189_p0009c24║你本有底，山僧到這裏添減他一絲毫不得。適有一
J27nB189_p0009c25║事與諸人商量，僧問趙州：『至道無難，唯嫌揀擇。豈不
J27nB189_p0009c26║是時人窠臼？』州云：『曾有人問老僧，直得五年分疏不
J27nB189_p0009c27║下。』」拈拄杖卓一下橫几上，乃屈指云：「一祖摩訶迦葉，
J27nB189_p0009c28║一祖阿難，三祖商那和脩，四祖優波鞠多。」喝一喝云：
J27nB189_p0009c29║「若不喝住，數到明朝。」擿拄杖顧左右云：「漆桶不快。」
J27nB189_p0009c30║上堂。「密室深閨不見人，縱然桃李未逢春。偶來月下
J27nB189_p0010a01║調絃管，隔院梅華照比鄰。」豎拂子云：「賊身已露。」
J27nB189_p0010a02║上堂。拈拄杖云：「見麼？」卓一下，云：「聞麼？即此見聞非見
J27nB189_p0010a03║聞，無餘聲色可呈君。」舉拄杖云：「此是體橫案上，云此
J27nB189_p0010a04║是用。箇中若了全無事，體用何妨分不分？所以一句
J27nB189_p0010a05║能該八萬門，說甚麼雲門胡餅？一機迥超生死路，又
J27nB189_p0010a06║何須趙老清茶？若是懸照妖鏡，秉昆吾刀，坐斷十方，
J27nB189_p0010a07║冶鑄古今，便見天平地成萬民樂業。諸仁者！不望你
J27nB189_p0010a08║手段惡辣，在毒蛇頭上抓癢、猛虎口中分腥，但切莫
J27nB189_p0010a09║向虛空中挖縫、頑石上栽華。今日好生底，向本位中
J27nB189_p0010a10║去，鷺鷥腿，蜘蛛腰，緊峭艸鞋，結束將來，山僧當頭點
J27nB189_p0010a11║你一棒，你也須知痛癢始得。」噓一聲云：「摘楊華，摘楊
J27nB189_p0010a12║華，蘇嚧悉唎吽泮吒。」
J27nB189_p0010a13║上堂。「遠山如黛，野水碧波清漾。斜橋隱隱，聽雞鳴村
J27nB189_p0010a14║舍竹籬門巷。鷺鷥刷羽蘆汀，征雁數聲嘹亮，風中簫
J27nB189_p0010a15║管短長，夜來月自凋桐上。政黃牛橘皮湯止渴，懶殘
J27nB189_p0010a16║師芋香無樣。髮長藉艸坐南曛，白眼視公侯卿相。化
J27nB189_p0010a17║山老僧、船子和尚，堪笑箇不唧溜漢，擯出院又罰饡
J27nB189_p0010a18║飯。總不若今朝善信設伊蒲，管教你箇箇氣充腹脹，
J27nB189_p0010a19║免使得窮廝煎、餓廝悵。喫飽了，經行似群蜚之鳥，打
J27nB189_p0010a20║坐如土木之像。十洲春盡華凋殘，珊瑚枝頭紅日上。
J27nB189_p0010a21║參！」
J27nB189_p0010a22║上堂。「一切聲是佛聲，一切色是佛色。鐘沈露曉煙光
J27nB189_p0010a23║澀，清唳蘆汀鴻雁集，落葉打寒窗殘燈。一夕天寬地
J27nB189_p0010a24║廣箇閒人，攪動愁腸如織，誰相識？」
J27nB189_p0010a25║上堂。「捏不成團，一池冰映水晶盤，放無著處，碧琉璃
J27nB189_p0010a26║月冬青樹。鳴條之風，難為把捉。秦宮之火，誰敢棲住？
J27nB189_p0010a27║有時還漏泄，幽鳥蹋寒華而共語。不意自然來，白雲
J27nB189_p0010a28║覆青山而淡泞。離別處，伯仲同歡；相逢時，參商異處。
J27nB189_p0010a29║日月非明，四時無序。蓋升沈者如幻，生滅者無住。山
J27nB189_p0010a30║海不足以並其高深，太虛安能共乎寬裕？山僧到這
J27nB189_p0010b01║裏，無可奈何，雙手度與，你卻又不解接，羅列在眼前，
J27nB189_p0010b02║你又看不見。放在口裏，你亦不解吞，流入耳裏，你又
J27nB189_p0010b03║不解聞。只得向糞掃堆頭拈一片黃葉來，你才接得
J27nB189_p0010b04║便欲去打鉼環釵釧，山僧亦無可奈何。」良久云：「懵懂
J27nB189_p0010b05║者一任懵懂，惺惺者到底惺惺。」
J27nB189_p0010b06║上堂。「六般神用空不空，一顆圓光色非色。沈香亭畔
J27nB189_p0010b07║牡丹風，師子巖前虎狼跡。百城煙水走天涯，投老歸
J27nB189_p0010b08║來暗相惜。如今麤可立門庭，又被雷公打霹靂。」擊拂
J27nB189_p0010b09║子云：「百事大吉。」
J27nB189_p0010b10║上堂。「中邑獼猴，長沙老虎，溈山水牯牛，南山鱉鼻蛇，
J27nB189_p0010b11║為人為己，撒沙撒土，金剛王劍，法堀爪牙，東涌西沒，
J27nB189_p0010b12║隨處作主。總不如十字街頭石敢當，頂天立地，周匝
J27nB189_p0010b13║十虛，終日叨叨呾呾、啀啀喍喍，絕沒箇人會得。縱然
J27nB189_p0010b14║智如鶖子、辨若滿慈，到這裏也無奈何他。山僧不避
J27nB189_p0010b15║腥羶，也有些子，只是諸人見得熟了，把將來不當箇
J27nB189_p0010b16║事，眉毛落在缽盂裏，你便和飯吞下，鼻孔失卻茶盞
J27nB189_p0010b17║中，你亦連水嚥下，總不知滋味香臭。山僧所以隨摟
J27nB189_p0010b18║搜打摟搜，屋上架屋、樓上安樓，收攝玄要主賓，該羅
J27nB189_p0010b19║君臣偏正。」擊拂子三下云：「俞任袁柳苗鳳花方。」
J27nB189_p0010b20║至能仁寺，請上堂。「日月燈明佛、威音王佛、大通智勝
J27nB189_p0010b21║佛，過去二萬億佛。」豎拂子云：「此是萬仞崖、千丈阬，攀
J27nB189_p0010b22║攬者、跳躍者，悉皆近傍不得。蓋為搏積厚之風，盤清
J27nB189_p0010b23║虛之漢，差排佛祖，鑄冶古今，實南金之一人而已。吾
J27nB189_p0010b24║烏得名言哉？昨來買櫂山陰依例晉謁，那知能仁法
J27nB189_p0010b25║兄，鉤錐便利，雷電難期，團仁義忠信為栗棘蓬，煆禪
J27nB189_p0010b26║道佛法為金剛圈，其奈山僧荒疏已久，到這裏直得
J27nB189_p0010b27║吞又吞不下，透亦透不過。」展兩手云：「卻說箇甚麼來？」
J27nB189_p0010b28║拍案一下云：「罷罷罷，休休休，樛木園裏能仁寺，晒書
J27nB189_p0010b29║臺上藏經樓，許玄度祁德侯，紅燈毬打紫燈毬。」拂一
J27nB189_p0010b30║拂子云：「收。」
J27nB189_p0010c01║上堂。「萬象之中獨露身，呼不來，趁不去。金毛師子，五
J27nB189_p0010c02║彩鳳皇，毛羽可憐生。空將欲歸意，說與不行人。」
J27nB189_p0010c03║圜戒，上堂。「阿難尊者不歷僧秖，地獄天子高超十地，
J27nB189_p0010c04║豈知野鴨子飛過去也？隔江望見資福剎竿，橫趨不
J27nB189_p0010c05║顧，猶隔津在。釋迦老子昨夜睹明星悟道，被山僧逐
J27nB189_p0010c06║向他方世界外去。所以道：『言前薦得，屈我宗風。句下
J27nB189_p0010c07║分明，沈薶佛祖。』若是箇丈夫漢，斷乎不向人家門戶
J27nB189_p0010c08║偎倚。揭開頂門，放出爍迦羅眼，拈卻髑髏，剖破孃生
J27nB189_p0010c09║鼻孔，直得露迥迥地，虛空與鍼眼同寬，世界與古鏡
J27nB189_p0010c10║不二，然後拈瓦礫土塊，便好作無邊佛事，放無量光
J27nB189_p0010c11║明，度無量眾生，一一眾生得無邊三昧、得無邊智慧、
J27nB189_p0010c12║得無邊神通，卻笑長汀布袋裏，貯百億香水海。百億
J27nB189_p0010c13║須彌盧盧舍那如來，於摩醯首羅天王宮，對千釋迦
J27nB189_p0010c14║傳佛大戒道戒，如明日月，亦如瓔珞珠，微塵菩薩眾，
J27nB189_p0010c15║繇是成正覺，被山僧將布袋子撦得粉碎，喝散大眾，
J27nB189_p0010c16║彌勒菩薩也只得呵呵大笑云：『鯨吞海水盡，露出珊
J27nB189_p0010c17║瑚枝。』」
J27nB189_p0010c18║上堂。「無縫塔，蓋覆官家；喫油餈，難瞞土地。三世諸佛，
J27nB189_p0010c19║有智而沈下寮；黧奴白牯，無德而居上位。直賤非賤，
J27nB189_p0010c20║直貴非貴，總不若露柱燈籠善於和會。」卓拄杖云：「此
J27nB189_p0010c21║是無諍三昧。」
J27nB189_p0010c22║上堂。「冬至有富家作酒，冬至無窮漢數九，衲僧家向
J27nB189_p0010c23║火曝背，呵腳呵手。」忽豎拂子云：「看看！波斯匿王於龍
J27nB189_p0010c24║光佛所曾問此義，佛亦無說，王亦無聞，無說無聞，是
J27nB189_p0010c25║名一義二義？」放拂子云：「雁棲湘浦月，船泊鑑湖霜。」
J27nB189_p0010c26║上堂。「公輸子木狗司夜，自行車供母，竟失其母，刻飛
J27nB189_p0010c27║鳶七日而不下，其妙在關捩子也。諸仁不得圜活高
J27nB189_p0010c28║蜚遠走者，關捩子撥不轉爾。我今為汝轉卻。」遂拍案
J27nB189_p0010c29║一下。
J27nB189_p0010c30║上堂。「才有是非，紛然失心，等人不來，鬧市望河裏，失
J27nB189_p0011a01║錢河裏尋。拈花旨，祖師心，錯將鋀石認黃金。」以拂子
J27nB189_p0011a02║作垂釣勢云：「不如簑笠煙波叟，獨釣落華春水深。」
J27nB189_p0011a03║解制，上堂。「山僧向居湖上，但見雲留峰頂，水滿堤塘，
J27nB189_p0011a04║兩山開四序之華，六橋映五更之月。洎至宗會這裏，
J27nB189_p0011a05║又見桑林池沼，野坫孤村。市井聞隔河之語，旁晚聽
J27nB189_p0011a06║蕭寺之鐘。然則湖上之境，不可移至宗會；宗會之事，
J27nB189_p0011a07║不能置之湖濱。彼彼不相知，各各不相到，物各性住
J27nB189_p0011a08║於一世，無有往來之理。故世尊三昧迦葉不知，迦葉
J27nB189_p0011a09║三昧阿難不知，阿難三昧商那和脩不知。譬如水波
J27nB189_p0011a10║浪，前際與後際，各各不相知，諸法亦如是。譬如大火
J27nB189_p0011a11║聚，前燄與後燄，各各不相知，諸法亦如是。山僧今日
J27nB189_p0011a12║破其籓籬，去其墻塹，拈五印土為新羅國，將兜率天
J27nB189_p0011a13║為震旦方，十方世界融為一剎，各不留礙，亦不相參。
J27nB189_p0011a14║來來來，無所來，曉雲南陌白銀堆。去去去，無可去，夜
J27nB189_p0011a15║深葉落塘南樹。不來不去兩無交，華影橫窗月色嬌，
J27nB189_p0011a16║一枕松風鶴夢醒。」拂一拂云：「飛過湖山十二橋。」
J27nB189_p0011a17║結制，上堂。「蝸牛角上三千界，雲月谿山共一家，知是
J27nB189_p0011a18║業緣無避處，不如隨分納些些。古人到恁麼田地，也
J27nB189_p0011a19║秖是萬不得已。山僧三十年前卻是我累著他，三十
J27nB189_p0011a20║年後卻是他累著我，所以投老領眾，扶病渡江，子細
J27nB189_p0011a21║理會將來，東西南北、上下四維，就是千佛出世，也是
J27nB189_p0011a22║回避不得。山僧沒奈何，只得和康糶米，攙水賣油去
J27nB189_p0011a23║也。」豎拂子云：「西余師子子湖狗、雲門胡餅曹山酒，攝
J27nB189_p0011a24║無量劫為須臾頃，撮十方世界針鋒首，隨事建立，渾
J27nB189_p0011a25║然大有。」噓一聲云：「風來松頂掀濤，雲戴遠山微皺。」
J27nB189_p0011a26║上堂。擊拂子云：「依無住本，建一切法。春風至而萬物
J27nB189_p0011a27║萌動，鯤化為鵬，摶風而上，幾幾萬里。鳳來儀而致祥，
J27nB189_p0011a28║龍得雲而翀舉。山蒼蒼而韞玉，水含珠而瀦成。川滸
J27nB189_p0011a29║風翔則風，霜蜚則霜，露翥則露，雨舞則雨。勃然而生，
J27nB189_p0011a30║忽焉而萎。彫鏤萬物，彩繪群彙。心不可思，口不可議，
J27nB189_p0011b01║杳不知其所以。三世千佛以虛空為口，須彌為舌，秖
J27nB189_p0011b02║說得萬牛身中一毛頭許。歷代祖師有擎山舉鼎之
J27nB189_p0011b03║力，也擔荷不起，總不若山僧這裏。今老矣，盡收拾在
J27nB189_p0011b04║骨董箱裏。」乃袖拂子，下座。
J27nB189_p0011b05║上堂。僧問：「向上一路，千聖不傳；向上一路，千聖不然。
J27nB189_p0011b06║秖如五臺山上雲蒸飯，佛殿階前狗尿天，還是向上
J27nB189_p0011b07║事向下事？」師云：「不傳，不然，陸地行船。」僧作聽勢，云：「依
J27nB189_p0011b08║俙似曲才堪聽，又被風吹別調中。」師乃曰：「向上一路，
J27nB189_p0011b09║千聖不傳；向上一路，千聖不然。真師子兒，難為話會。
J27nB189_p0011b10║此也是破網兜風、篾籃挑水。自古及今，多少英靈豪
J27nB189_p0011b11║傑，盡欲向生銕秤錘、白木砧杵上求些五滋辣味。殊
J27nB189_p0011b12║不知空花佛事，水月道場，與塵勞中顛倒妄想，都來
J27nB189_p0011b13║是莊周一夢，幻住三昧。山僧今日提箇斷線傀儡，無
J27nB189_p0011b14║燈影戲，直是好笑。大眾！蓼花紅，蘆花白，扁舟一釣，江
J27nB189_p0011b15║天月霜。雁宿沙汀，煙村明滅。慚愧老僧……」擿拂子云：「無
J27nB189_p0011b16║法可說。」
J27nB189_p0011b17║寶福達姪、九逵和尚請上堂。「昔有僧問：『十方薄伽梵，
J27nB189_p0011b18║一路涅槃門。未審路頭在甚麼處？』雲門酬機大奢，乾
J27nB189_p0011b19║峰荅他大嗇，奢則不便愚蒙，嗇則不周廣眾。」豎拂子
J27nB189_p0011b20║云：「顯聖這裏，九逵八達之路，其道坦坦，其平如底。君
J27nB189_p0011b21║子所履，小人所視。一任你騎驢騎馬，奔南走北，經商
J27nB189_p0011b22║負販，來來往往，秖是山僧于津口要路，要討箇本道
J27nB189_p0011b23║公驗，你卻又眼𥉌眵地了無下落。山僧今日不若兩
J27nB189_p0011b24║手分付，免使後來說長說短。」以拂子畫一畫云：「此是
J27nB189_p0011b25║朱簽。」拍案一下云：「此是印信。」良久，云：「汝等還要討甚
J27nB189_p0011b26║麼碗？」下座。
J27nB189_p0011b27║上堂。拈拂子一縷，良久噓一聲云：「可惜許，秖此一絲
J27nB189_p0011b28║豪，日月不足比其高明，四海不足方其深廣。超劫石
J27nB189_p0011b29║而長齡，等虛空而不朽。正四序也，為華為實，為雪為
J27nB189_p0011b30║霜；濟物類也。為瑞為祥，為霖為雨。若是立待搆去，坐
J27nB189_p0011c01║待搆去，說甚麼趙州關、雲門關、黃龍關，直是橫身而
J27nB189_p0011c02║行掉臂而過。所以道：『家國興盛，野老寧怗，地平天成，
J27nB189_p0011c03║河清海晏，風不鳴條，雨不破塊。』況進于此者，舉一念
J27nB189_p0011c04║動一步，遊歷十方恒河沙世界，承事恒河沙諸佛，聞
J27nB189_p0011c05║恒河沙諸佛所說玅法，證無量三昧門，得無量陀羅
J27nB189_p0011c06║尼門，此也是你腳前腳後底事。有般漢只管提燈覓
J27nB189_p0011c07║火、家裏問程，山僧亦聽其自然，卻不道甕中走卻鱉。」
J27nB189_p0011c08║以拂子打圜相云：「大眾！正覺山頭月一輪，不分晝夜
J27nB189_p0011c09║照乾坤，昨宵拋向波心裏，自是魚龍不解吞。」擊拂子
J27nB189_p0011c10║三下。
J27nB189_p0011c11║果園請上堂：「欲識佛性義，當觀時節因緣。時節若至，
J27nB189_p0011c12║其理自明，綠橘黃柑，未霜而摘，何異退華杏子、落地
J27nB189_p0011c13║楊梅，滋味全無，徒增酸澀。既不能益于己，又不可利
J27nB189_p0011c14║于人。海外有蟠桃，一華一實，各三千年，果熟香飄，法
J27nB189_p0011c15║利人天。若是嘗禪師，梅子雖熟，吞得吐不得，甘蔗種
J27nB189_p0011c16║一枝，掃土而盡。須知有向上一著衲僧巴鼻，於此轉
J27nB189_p0011c17║得身來，方堪受用。所以象骨山老漢拈一顆荔枝，塞
J27nB189_p0011c18║斷天下人咽喉。有箇泰首座果子，方到口邊一口吞
J27nB189_p0011c19║卻。是以祖師道：『吾本來茲土，傳法救迷情。一華開五
J27nB189_p0011c20║葉，結果自然成。』」豎拂子云：「大眾！華開也。且道成箇甚
J27nB189_p0011c21║麼？菴摩勒，毘黎勒，訶黎勒。」喝一喝，下座。
J27nB189_p0011c22║商韋緒居士捐軀死義大祥，請上堂，豎拂子云：「會麼？
J27nB189_p0011c23║百尺竿頭舍得性命，鍼鋒上也好走馬，陸地上也好
J27nB189_p0011c24║行船。諸兄弟！你一往底秖抱得箇不哭孩兒，總不曾
J27nB189_p0011c25║經過毒拳、毒掌、惡棒、惡捶，所以臨敵而怯，見事而餒。
J27nB189_p0011c26║你看他古來豪傑之士，從容就義，殺身成仁，視死如
J27nB189_p0011c27║歸，不可枚舉。更看他肇法師就白刃似斬清風，巖頭
J27nB189_p0011c28║老一吼等若雷轟，有此等志勇，有如是氣骨，方堪紹
J27nB189_p0011c29║述吾宗。刀山劍樹，縱身遊歷，鑊湯爐炭，自在縱橫。韋
J27nB189_p0011c30║緒居士果然丈夫，方且操導禪師之權柄，跨師子尊
J27nB189_p0012a01║者之閫閾，說甚麼三界塵勞、四生桎梏？更聽一偈：脫
J27nB189_p0012a02║卻儒衣著戰袍，丈夫身世等鴻毛，佳筵移到華間飲，
J27nB189_p0012a03║一曲清歌月漸高。」
J27nB189_p0012a04║上堂。「遊江海，涉山川，尋師訪道為參禪。自從認得曹
J27nB189_p0012a05║溪路，有生死，拈將來，我為汝了。」顧左右云：「又恁麼去
J27nB189_p0012a06║也。大眾！你不遠千里，擔囊挈缽，走諸方參尊宿。及乎
J27nB189_p0012a07║到這裏鬥湊言語，問甚麼向上向下，討山僧頷下涎，
J27nB189_p0012a08║何不將箇自己，與你問端，一齊拋卻。更將山僧弄猴
J27nB189_p0012a09║猻底圈套，與那繫驢撅子拈放一邊，轉過位來，向枕
J27nB189_p0012a10║頭邊床腳下，試一摸索看，或者偶然覓得箇夜光珠
J27nB189_p0012a11║連城璧，豈不慶快平生。即如今日眾善人，將▆七珍
J27nB189_p0012a12║八寶和盤拓出，你們總用不著，更向山僧這裏鷹頭
J27nB189_p0012a13║鶻腦寶籠兒裏看，縱使山僧拈與你，卻又是他家之
J27nB189_p0012a14║物。大眾！晝夜日月運行，霜雪衰殺林藪，禽會飛，獸能
J27nB189_p0012a15║走，一一天真本來，自有王逸少能書，顧虎頭善畫。又
J27nB189_p0012a16║何假他人之手？」以拄杖舞云：「東拋西擿。」乃擲下云：「臘
J27nB189_p0012a17║月二十九。」
J27nB189_p0012a18║解制，上堂。「那伽大定遊戲三昧，春風堤上柳絲輕，月
J27nB189_p0012a19║上湖心清徹底，缽盂裏洗澡，淨瓶中撒屎，新婦禪、女
J27nB189_p0012a20║兒禪、郎君子弟禪，努目切齒，豈知那師子奮迅牛王
J27nB189_p0012a21║哮吼，象王回踽。」擊拂子云：「嘗把一聲歸去笛，夜深吹
J27nB189_p0012a22║出瀟湘雨。」
J27nB189_p0012a23║元旦，上堂。「年新月新，一紀二紀，世法佛法，抹桌兒另
J27nB189_p0012a24║起，何呂施張、朱秦尤許，露結為霜，雲騰致雨。所以道：
J27nB189_p0012a25║『圓覺自性，非性性有，循諸性起。』正月悠悠，二月耕田
J27nB189_p0012a26║使牛，三月花柳滿林丘。志士晚聞道，聊以拙自脩，下
J27nB189_p0012a27║文繁長，念佛回向。」乃輪珠念佛，下座。
J27nB189_p0012a28║龍門石和尚木主入祖堂，諸法姪請上堂，擊拂子云：
J27nB189_p0012a29║「此是虎穴龍淵，鸞巢鳳窟，一切人無敢措足。除非沒
J27nB189_p0012a30║量大人，方能移乾轉坤，喚東作西。所以道：『向這裏去
J27nB189_p0012b01║則易，向那邊來則難。』二俱不立，中間不住，一柄石傘，
J27nB189_p0012b02║蓋覆無邊，一脈耶溪，潤澤群有。」旋拂云：「收圓結果，仍
J27nB189_p0012b03║到此間。」噓一聲云：「雨餘泉響隔華谿，谿上芹芽長玉
J27nB189_p0012b04║犀，大家相聚喫莖虀，隔林猶有鷓鴣啼，謾看白雪踏
J27nB189_p0012b05║烏雞。」
J27nB189_p0012b06║祈嗣，請上堂。「有時不恁麼，則迅雷疾電，等於秋蟲螢
J27nB189_p0012b07║火；有時恁麼，則驢鳴犬吠，鵲噪鴉啼，著著都有下落，
J27nB189_p0012b08║故能額上掗摩醯首眼，指上見金毛師子，向酒樓肉
J27nB189_p0012b09║案城市山林，隨分作些去就。直使一箇箇氣衝宇宙，
J27nB189_p0012b10║不廢本業，行諸佛事。不似那釋迦老子闊大門庭，驚
J27nB189_p0012b11║群駭眾。又道是瀾翻海藏雲擁靈文，使後來山精水
J27nB189_p0012b12║怪，據曲盝木析楚分秦，大驚小怪稱鄭稱王。山僧日
J27nB189_p0012b13║來偶作箇勾當，喜得露柱生兒節屆三朝。朱居士特
J27nB189_p0012b14║為弄璋之慶，邀爾輩仝作湯餅之賓，要使家業有承，
J27nB189_p0012b15║先宗可繼。大眾！還識山僧作略麼？」喝一喝，云：「向疑春
J27nB189_p0012b16║色偏桃李，自是根深子亦繁。」
J27nB189_p0012b17║普門大士誕辰，上堂。「獨坐須彌峰，吸乾四海水，眼見
J27nB189_p0012b18║則瞎，耳聽則聾。盡大地人，無敢近傍，就是雲門古佛，
J27nB189_p0012b19║趙州傑出叢林，德山牙如劍樹，口似血盆，洞山橫抽
J27nB189_p0012b20║寶劍，玅協弘通，這些老漢曾未動著一絲豪頭許。今
J27nB189_p0012b21║日冠裳濟楚，四眾駢闐，沒奈何，只得另開三徑，別啟
J27nB189_p0012b22║偏門。」以手招云：「善男子，來柳陌華街，神歌社舞，艸褥
J27nB189_p0012b23║苔茵，拏三道五，反舌黃鸝，律音相鼓，觀音玅智力，能
J27nB189_p0012b24║救世間苦。」
J27nB189_p0012b25║上堂：「日上海門東雲裏，越山無數。前村紅樹欲與杏
J27nB189_p0012b26║華相妒，橫橋野水，杖藜徐步，秖恁劉郎前度。一切智
J27nB189_p0012b27║智清淨，無二無二分，無別無斷故。」
J27nB189_p0012b28║過漏澤寺，上堂。「非嘗之人，乃有非嘗之用，真師子兒，
J27nB189_p0012b29║善師子吼，將南北二高峰，取向秀州來，其或有之。移
J27nB189_p0012b30║鴛湖彪湖，至金牛湖，則不可。近有箇沒面目漢，把住
J27nB189_p0012c01║關津，不通水泄，就山僧到來，也要向他喉下取氣，更
J27nB189_p0012c02║說甚麼煙雨樓𨁝跳上三十三天，東塔三塔解打懸
J27nB189_p0012c03║空筋斗。且道為甚如此？」良久，云：「紙灰飛作白蝴蜨，血
J27nB189_p0012c04║淚染成紅杜鵑，正是清明三月天。」喝一喝。
J27nB189_p0012c05║上堂。「對朕者誰誠不識，良遂知處或可知。去歲嶺梅
J27nB189_p0012c06║新歲落，今年華發舊年枝。」
J27nB189_p0012c07║過白蓮寺，上堂。「歲月如流，物理變更，來時梅花將破
J27nB189_p0012c08║玉，只今柳線舞輕風。」拈杖云：「惟有山僧拄杖子，根深
J27nB189_p0012c09║心實，冬夏常青，雖不是龜息延齡、熊伸鳥經，卻要與
J27nB189_p0012c10║釋迦老子同壽量光明。」卓拄杖云：「佛界魔界，總難桎
J27nB189_p0012c11║梏。大眾！有竹不俗，有堂可宿；一飯兩粥，千足萬足。莫
J27nB189_p0012c12║向燈窗下鑽他故紙眼華碌碌。」復卓拄杖云：「白蓮多
J27nB189_p0012c13║福。」
J27nB189_p0012c14║上堂。「大眾！秖如世尊拈華後，還有人舉著箇事者麼？」
J27nB189_p0012c15║良久，云：「要識來年米價，問取東村王大。」
J27nB189_p0012c16║上堂。「文殊、普賢二大菩薩，庭前相撲。東司廁籌，廚房
J27nB189_p0012c17║麵杖，僧堂裏橫衝直撞。大眾見麼？」以手前指云：「雲重
J27nB189_p0012c18║雨微山色淡，風高原野雁痕斜。」
J27nB189_p0012c19║請漏澤和尚，引座。「無位真人築大愚脅下，老婆心切
J27nB189_p0012c20║掌黃檗面門，烹凡煆聖，隨身七事，互主回賓，料揀四
J27nB189_p0012c21║科。大悟不存師，掘阬生葬；大方無軌則。法座掀翻。電
J27nB189_p0012c22║光影裏穿針繡鳳，擊石火中掉棒降魔。言前薦得，知
J27nB189_p0012c23║君未徹；句下承當。猶在半途。萬壽這裏可謂毉師之
J27nB189_p0012c24║門足病夫，鑪鞴之下多鈍銕。諸兄弟！我尋常教你凡
J27nB189_p0012c25║事必須預先整頓手腳，你總不在心上。今日要你師
J27nB189_p0012c26║子尾上抽騣，猛虎口中截舌，情知你是做不來底。然
J27nB189_p0012c27║趑趄不能行，囁嚅不能語，則亦不可。若是臨出嫁毉
J27nB189_p0012c28║癭袋，將進場染鬍鬚，堪作甚麼？速速請盆漏澤和尚，
J27nB189_p0012c29║切莫蹉過。」
J27nB189_p0012c30║上堂。「前山門，後佛殿，一到便見。青菜心，白米飯，一任
J27nB189_p0013a01║你橫吞豎嚥。桃花人面，柳垂青線，春暖暘暘，終日打
J27nB189_p0013a02║眠無厭。又被眾居士催逼，到這裏來，要我說甚麼金
J27nB189_p0013a03║牛飯、趙州茶、雲門一箭，其奈學疏才淺，老人家久弛
J27nB189_p0013a04║筆硯，怕與諸人相見。」高聲云：「侍者行童捲起簾來，放
J27nB189_p0013a05║進那一雙孤燕。」僧問：「山門與佛殿鬥額，且道孰勝孰
J27nB189_p0013a06║劣。」師云：「廁阬籌子，神通十八變。」
J27nB189_p0013a07║上堂。「雨後遠山風致美，窗前紅樹看花萎。樓頭清夜
J27nB189_p0013a08║洞簫聲，月下相將步煙水。委不委？切莫蹉過棚頭傀
J27nB189_p0013a09║儡。」
J27nB189_p0013a10║上堂。「萬壽院裏，聲鐘考鼓，侍者拈香，兩序施禮。直得
J27nB189_p0013a11║盡大地艸木叢林，飛禽走獸，改頭換面。東海阿脩羅
J27nB189_p0013a12║王、大自在天，坐不穩席，睡不安枕。文殊普賢中庭相
J27nB189_p0013a13║撲，釋迦老子獨自箇走入銕圍兩山之間，其奈無人
J27nB189_p0013a14║證明，累他眾居士，將些饅頭䭔子，一齊下將來。你又
J27nB189_p0013a15║眼瞉瞀地，總沒奈何伊。就使將箇箸子噇將下去，你
J27nB189_p0013a16║也總不知。箇須彌山底軟硬、四海水底鹹淡，東勝神
J27nB189_p0013a17║洲、西牛貨洲長短闊狹，山僧不向你道，又道是主令
J27nB189_p0013a18║不行，將道廢矣。但山僧有三十棒，沒箇人下得手。總
J27nB189_p0013a19║使下得手，我要問你：上座棒教誰喫？」喝一喝云：「鴛鴦
J27nB189_p0013a20║湖裏桃花浪，煙雨樓前楊柳風。」又一喝，下座。
J27nB189_p0013a21║上堂。「如世巧幻師，幻作諸男女。息機歸寂然，白鷺歸
J27nB189_p0013a22║煙渚。魚行偶然水濁，鳥過適時風霽，長藤紫翠，壓倒
J27nB189_p0013a23║了凌霄古樹，飄颻柳絮，取不得，舍不得，招不來，趁不
J27nB189_p0013a24║去，好生愁緒。萬壽這裏也秖得開隻眼、閉隻眼，隨你
J27nB189_p0013a25║長街短市，三三兩兩，渡頭人晚霞西聚，等箇船兒歸
J27nB189_p0013a26║去。」喝一喝，下座。
J27nB189_p0013a27║上堂。「牛頭前百鳥街華，牛頭後野鬼飛沙。堪笑長汀
J27nB189_p0013a28║布袋子，卻從鬧市作生涯。大眾歸堂，請喫茶。」
J27nB189_p0013a29║上堂。「這裏開卻兩扇大門，自來無人攔阻。一任你掉
J27nB189_p0013a30║臂直進，秖如平地上有箇陷阱，你不蹋著，轉彎頭有
J27nB189_p0013b01║箇機械，你未撥著，喫萬壽飯、飲萬壽水，交肩過、頂足
J27nB189_p0013b02║睡，都道無一星子事了，他時後日盡謂曾見萬壽來，
J27nB189_p0013b03║殊不知，鬧市中有箇無厭足王底惡器甲、萬華叢裏
J27nB189_p0013b04║有箇婆須密女底軟套索，不放你在，須是空卻五漏
J27nB189_p0013b05║殼子，入火不損一毛、入林不沾一片，可中便見石烏
J27nB189_p0013b06║龜向火，烏芻瑟摩燒得虛空粉碎；瓦獸頭澡浴，跋陀
J27nB189_p0013b07║婆羅悟得妙觸宣明。阿那律陀，盲人繪像；觀音菩薩，
J27nB189_p0013b08║聾子調琴。月光童子、水天如來，鴛鏡湖交明空底，琉
J27nB189_p0013b09║璃光法王子與不動世尊，匯龍山坐鎮乾坤。」豎拂子
J27nB189_p0013b10║云：「此是摩訶悉呾哆般怛囉無上寶印。」擊拂子云：「此
J27nB189_p0013b11║是妙蓮華王十方佛母陀羅尼微玅章句。大眾會麼？
J27nB189_p0013b12║華殘細艸春如織，粉蜨黃蜂繞地飛。」
J27nB189_p0013b13║上堂。「西風一夜好雨，古佛過去久矣。獨有文殊普賢
J27nB189_p0013b14║特地較量彼此。禪和子！禪和子！為甚東倒西起？」顧左
J27nB189_p0013b15║右云：「老僧罪已。」
J27nB189_p0013b16║上堂。拍手云：「牛背無鞍穩便騎，任伊芳艸繞湖堤。晚
J27nB189_p0013b17║霞又促人歸去，短笛無腔信口吹。」以拂子作品笛勢
J27nB189_p0013b18║云：「咿唔。」遂下座。
J27nB189_p0013b19║上堂。「不是心，不是佛，不是物。王廿八老，開眼著賊，非
J27nB189_p0013b20║背非觸，東震旦國陞堂，中印土打鼓。古殿風搖挂角
J27nB189_p0013b21║鈴，一鉤新月清江浦。」
J27nB189_p0013b22║上堂。豎拂子云：「不得已作死馬醫。東西十萬，南北八
J27nB189_p0013b23║千，須彌倒卓，四海播遷。剎竿頭上煎䭔子，三箇猢猻
J27nB189_p0013b24║夜簸錢。」
J27nB189_p0013b25║上堂。「飄風不終朝，驟雨不終日，躁人之辭多，吉人之
J27nB189_p0013b26║辭寡。上來下去，朝參莫禮，討甚麼碗？若是手親眼快，
J27nB189_p0013b27║善別來機，向糞埽堆頭拾得一顆鼠黏子，便好塞斷
J27nB189_p0013b28║天下人咽喉。那裏來，長篇秖須三兩言，短偈只消數
J27nB189_p0013b29║十行，萬壽今日因齊慶贊，事不分外。你若臭布衫脫
J27nB189_p0013b30║得下，破艸鞋丟得去，閨閣中物放得盡，陳年骨董掃
J27nB189_p0013c01║得淨，今時門頭清明如鏡，向風吹艸動處豁爾圓聞，
J27nB189_p0013c02║再到萬壽這裏來分，頂門與你一棒，向後去莫得辜
J27nB189_p0013c03║負萬壽，亦不可帶累萬壽。那時節，一任你𨁝跳，擿玅
J27nB189_p0013c04║喜世界如陶家輪，拈舜若多神放入龜毛孔裏，背手
J27nB189_p0013c05║插華支，面南觀北斗，三三成一九。」一喝，下座。
J27nB189_p0013c06║上堂。「盡十方世界拈來如粟米子大，擿向人前不直
J27nB189_p0013c07║錢。可惜許！殘冬日煖花偷發，況復春深三月天！」
J27nB189_p0013c08║上堂。「矯矯佳公子，終日醉銀泥。一曲陽春調，無人和
J27nB189_p0013c09║得齊。容成氏，大庭氏，柏皇氏，中央氏，桌陸氏，驪畜氏，
J27nB189_p0013c10║赫胥氏。」
J27nB189_p0013c11║上堂。「雷驚蟄筍，電萎荳花。犀翫月而角成紋，豹披霧
J27nB189_p0013c12║而體生霞。天高地厚，情無情萬別千差。此是你面前
J27nB189_p0013c13║背後底事，豈可推向他家。就使山僧將三藏十二部
J27nB189_p0013c14║瓶瀉出來，你又當作呢喃燕子、官田裏蝦蟆。而況這
J27nB189_p0013c15║著子，臣不能上之於君，父不能授之於子，朋友不得
J27nB189_p0013c16║彼此相饋，兄弟不可共菂分瓜。山僧沒奈何，左不得，
J27nB189_p0013c17║右不得，但秖暗裏咨嗟。最愛他放下屠刀底漢子，荷
J27nB189_p0013c18║鉏歸去僧伽。風吹古殿，雨打籬笆，九十日春將歸去。
J27nB189_p0013c19║是可惜千紅萬紫，一隨流水委泥沙。幸喜官閒無事，
J27nB189_p0013c20║霍山廟裏且退衙。」良久，高聲云：「闊門呀。」
J27nB189_p0013c21║上堂。「大丈夫漢，事不尋常。手握靈符，胸藏韜略。佛祖
J27nB189_p0013c22║是冤家，言句是鴆毒。盡世間無物可以籠罩，等閒拈
J27nB189_p0013c23║弄一些，揮珠吐玉，點銕成金，是他品第高、骨氣峻，波
J27nB189_p0013c24║瀾闊、法性寬，所以有如是威光，有如是玅用，有如是
J27nB189_p0013c25║超脫，有如是廣大。卻不是抱橋洗澡，把纜放船，打潔
J27nB189_p0013c26║淨毬子的所能夢見。爾輩眼裏著不得一微塵，耳裏
J27nB189_p0013c27║灌不得一滴水，一具臭骨頭，栽下許多無根荊棘，動
J27nB189_p0013c28║則牽絓又引他，山高壑深，松直棘曲，鵠羽白、鳥色玄，
J27nB189_p0013c29║鶴脛長、鳧脛短，孔子與陽貨形同伯仲，顏淵共盜跖
J27nB189_p0013c30║壽若彭殤。將許多絡索，做箇護身符子，總來可發一
J27nB189_p0014a01║笑。」以拄杖橫案上，云：「不消一弄。」
J27nB189_p0014a02║上堂。「點得無油燈，豁開頂門竅，走入鬧市叢中，左右
J27nB189_p0014a03║逢原得玅。如何寒山子，忘卻來時道。阮藉倡狂，孫登
J27nB189_p0014a04║長嘯。」
J27nB189_p0014a05║合郡士紳請上堂。「吾道一以貫，青衫不換鷫鷞裘；吾
J27nB189_p0014a06║法貴無住，漁郎隨處繫孤舟。萬壽則不然，別賣天龍
J27nB189_p0014a07║一指頭，堪笑臺山老婆子，撮俏賣風流。諸仁者！你似
J27nB189_p0014a08║𤸳似癡，山僧作啞作聾；一任你山悠悠水悠悠，得休
J27nB189_p0014a09║休便且休休！何必重參舊話頭。煮新茗，對滄洲，你一
J27nB189_p0014a10║盞，我一甌，消卻胸中萬斛愁。桃花日煖春光好，明月
J27nB189_p0014a11║清風十二樓。說甚麼披髮左衽，思彼管仲；乘桴浮海，
J27nB189_p0014a12║從我其由，君不見禹王脫衣而入裸國，孔子微服以
J27nB189_p0014a13║過宋州。君子素其位，時哉不自繇。僧邪？俗邪？儒邪？釋
J27nB189_p0014a14║邪？華邪？夷邪？天共白雲曉，水和明月流。」喝一喝。
J27nB189_p0014a15║上堂。「山僧披珍御服如羊裘，而釣於大澤之中，不免
J27nB189_p0014a16║為人物色；若是著垢敝衣，行於長街短巷，總不見有
J27nB189_p0014a17║甚奇特。所以日光爍破闍黎面，明月照見夜行人。水
J27nB189_p0014a18║汎荷錢，風飄柳絮，你們便恁麼尋嘗放過，山僧也秖
J27nB189_p0014a19║得坐而聽之，一任你鑽龜打瓦，暗裏念灶經，燈下寫
J27nB189_p0014a20║神符。箇箇都道才高班馬、智決先天，及乎山僧將箇
J27nB189_p0014a21║障眼紗兒向他面上一罩，竟不知爻象從那裏畫起，
J27nB189_p0014a22║字句甚麼處寫來？可惜一世辛勤，白首無馮，回頭轉
J27nB189_p0014a23║來卻又道：『佛法無靈，祖關無濟。』」擊拂子云：「但向此中
J27nB189_p0014a24║提掇得起，舉一不得舉二。天得一以清，地得一以寧，
J27nB189_p0014a25║侯王得一而天下平。」豎拂子云：「引起臥龍梁父吟。」擊
J27nB189_p0014a26║拂子云：「聽。」
J27nB189_p0014a27║上堂。「有緣佛出世，緣盡佛入滅，到處度眾生，猶如水
J27nB189_p0014a28║中月。水中月，香山居士李謫僊。」以拂子打圜相云：「捉
J27nB189_p0014a29║得便呈君，萬里山河明不徹。山僧夜起，北窗看蘆華，
J27nB189_p0014a30║浪靜寒江雪。」
J27nB189_p0014b01║上堂。「祖翁巴鼻，達磨不識，流傳至今，織壁織壁。」
J27nB189_p0014b02║上堂。「古路坦然誰措足，無人解唱還鄉曲。清風月下
J27nB189_p0014b03║守株人，涼兔漸遙芳艸綠。」豎拂子云：「萬壽一條古道，
J27nB189_p0014b04║七通八達，直透長安。船來陸來，無不可者。但是乾峰
J27nB189_p0014b05║為你太簡，雲門為你太奢。山僧波波汲汲，前導後獎，
J27nB189_p0014b06║左提右挈，也不過要你到得家歇得下，彩服堂前面
J27nB189_p0014b07║奉二親，紫荊花下重逢伯仲。此時山僧添不得你一
J27nB189_p0014b08║絲、減不得你一縷，你自家到此田地，方信吾言不謬。
J27nB189_p0014b09║雖然如是，秖如混沌未分、陰陽未剖，那裏是你家鄉？
J27nB189_p0014b10║威音王以前，佛未出世，那箇是你父母？此卻不是認
J27nB189_p0014b11║驢前馬後得底，須得把膠盆子擊碎、頂門眼豁開，將
J27nB189_p0014b12║十方虛空鍊作銕蒺藜，解吞亦解吐，諸佛眾生煆作
J27nB189_p0014b13║金剛圈，直透又橫行。喫官酒，臥官街，當處死，當處埋，
J27nB189_p0014b14║紅稻啄殘，鸚鵡粒碧，梧棲老鳳皇臺。」一喝，下座。
J27nB189_p0014b15║上堂。豎拂云：「盡大地眾生向一塵入正受，諸塵三昧
J27nB189_p0014b16║起，萱艸能忘憂，秦禽解人語，巢知風，穴知雨。」
J27nB189_p0014b17║上堂。「萬壽這裏原高綠野水艸俱，便養得箇露地白
J27nB189_p0014b18║牛，角明蹄健，攔又攔他不住，遮又遮他不轉。直得露
J27nB189_p0014b19║迥迥地，舉足蹋著，開眼便見。大眾會麼？若道箇逢人
J27nB189_p0014b20║即出，群盲摸象；逢人即不出，眾手淘金。不若一切處
J27nB189_p0014b21║放教閒閒地，不犯他家苗稼，要騎便騎、要下便下。到
J27nB189_p0014b22║此際，佛祖猶是冤家，況有甚麼生死可說？今日周居
J27nB189_p0014b23║士為薦先兄，又要討箇生邪死邪底下落。山僧若向
J27nB189_p0014b24║他面門上寫箇姓字，手心裏著箇華押，聞者見者，豈
J27nB189_p0014b25║不可笑？不若分付與東風，吹得華飛水面紅。今朝是
J27nB189_p0014b26║春盡，明日夏初烘，竹高堪宿鳳，松老自成龍，總是飄
J27nB189_p0014b27║蓬湖海客；你兄即我兄，我翁即若翁，家家新月照簾
J27nB189_p0014b28║櫳。」遂擊拂子三下。
J27nB189_p0014b29║上堂。「萬法歸一，一歸何處？趙州道：『我在青州做領布
J27nB189_p0014b30║衫重七觔。』山僧卻不恁麼，人行窄徑印霜蹤，殘月僧
J27nB189_p0014c01║房淡曉鐘，好句等閒狼藉也，斷雲斜挂隔林松。」
J27nB189_p0014c02║上堂。「錦江澂，練天際，征鴻一線，秦山蜀阜。晚雲綺僩
J27nB189_p0014c03║小橋西，孤村野坫政黃牛。已矣，共誰閒翫？幸有箇人
J27nB189_p0014c04║兒，不隨四時遷變。且道是甚麼人？日面月面。」
J27nB189_p0014c05║真如文大師七秩，眾居士請上堂：「今朝三月十五，驀
J27nB189_p0014c06║地聲鐘考鼓，遍界六種震動，四海龍王起舞。真如塔
J27nB189_p0014c07║樣，尖新格調，迥超今古，啟智輪於法際，階差類同先
J27nB189_p0014c08║祖。大眾！山僧今日借座燈王衣、婆衫子，開虛空口、覆
J27nB189_p0014c09║廣長舌，略說如來壽量品。夫世壽之言脩短者，有以
J27nB189_p0014c10║時計之，日月計之，此蟲、魚、鳥獸之筭，人壽則以歲計
J27nB189_p0014c11║之，諸天則以劫計之。」豎拂云：「惟有這箇不隨四序推
J27nB189_p0014c12║遷，等太虛而永固。既以虛空為身，還將法性為壽，就
J27nB189_p0014c13║以性壽發為妙用。如趙州老百二十齡，操道履德之
J27nB189_p0014c14║為壽也；寶掌存影濟物，以大悲為壽也；賓頭盧尊者
J27nB189_p0014c15║不入滅，應四天下供，此以良福田為壽也。是以應跡
J27nB189_p0014c16║聖賢，入微塵國，化隨類身，其身與壽，隨眾生心，應所
J27nB189_p0014c17║知量，初不異乎真如之體、法性之量。所以非常之人，
J27nB189_p0014c18║有非常之智，而運非常之用。其人也，解脫堅固；其智
J27nB189_p0014c19║也，多聞堅固；其用也，塔寺堅固，是吾文兄之謂也。壽
J27nB189_p0014c20║七秩而備七級之塔，應以天華而散其處，融三宗以
J27nB189_p0014c21║攝三軌之儀。莊嚴佛土即非莊嚴，正猶大禹之治水，
J27nB189_p0014c22║挂冠不顧、過門不入，平成江河淮濟；女媧氏煉石，補
J27nB189_p0014c23║天之缺、平地之窳，斬新日月乾坤。是以崇高而不危，
J27nB189_p0014c24║行大而愈精，撐天拄地，鎮古維今。」豎拂云：「大眾！此中
J27nB189_p0014c25║有如來全身，還見麼？」左右拂云：「為供舍利，嚴飾塔廟，
J27nB189_p0014c26║國界自然，殊特妙好。」