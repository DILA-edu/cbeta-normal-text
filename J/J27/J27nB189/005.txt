J27nB189_p0027b01║三宜盂禪師語錄卷五
J27nB189_p0027b02║住雲門顯聖寺門人淨範編
J27nB189_p0027b03║山陰嗣法弟子祁淨超較訂
J27nB189_p0027b04║普說
J27nB189_p0027b05║普說。喝一喝云。山僧連日來。抖擻尿腸。費盡氣力。總
J27nB189_p0027b06║不見有箇出格丈夫。向山僧未開口前。掀翻法座。把
J27nB189_p0027b07║山僧打進方丈去。一者見得顯聖法社有人。二者免
J27nB189_p0027b08║致山僧向耳裏灌水眼裏攃沙。山僧留箇縫罅與你
J27nB189_p0027b09║尚不會挨身而入。更說甚麼獅子頷下摘鈴。猛虎口
J27nB189_p0027b10║中奪食。汝既認黃葉為精金。山僧不免著水賣米去
J27nB189_p0027b11║也。以拄杖擊香几三下云。此三擊有一擊超威音那
J27nB189_p0027b12║畔。越象帝之先。轉南為北。易東為西。十方諸佛不敢
J27nB189_p0027b13║正眼覷著。歷代祖師亡鋒結舌。有一擊蝦蟆。吞卻香
J27nB189_p0027b14║爐峰。走入蟭螟蟲眉毛孔裏。高聲唱云。五臺山上雲
J27nB189_p0027b15║蒸飯。佛殿階前狗尿天。剎竿頭上煎䭔子。三箇猢猻
J27nB189_p0027b16║夜播錢。鐙籠沿壁上天台。懷州牛喫禾。益州馬腹脹
J27nB189_p0027b17║有一擊乾三連坤六斷震仰。盂艮覆碗離中。虛坎中
J27nB189_p0027b18║滿兌上缺。巽下斷主山高案山低。大盡有三十。小盡
J27nB189_p0027b19║二十九。若向這裏簡點得出。潦水盡而寒潭清簡點
J27nB189_p0027b20║不出。煙光凝而暮山紫。諸兄弟。此一著子。沒量大人
J27nB189_p0027b21║到這裏鬥湊不上。你諸人今日三明日四。半青半黃。
J27nB189_p0027b22║半生半熟。奴奴孃孃。有甚交涉。所以古人云。此事不
J27nB189_p0027b23║在語言文字上。又云。吾宗無語句。亦無實法與人。父
J27nB189_p0027b24║母未生前會取未舉心意識前會取。始有少分相應。
J27nB189_p0027b25║又古德云。法性不寬。波瀾不廣。蓋為命根不斷。所以
J27nB189_p0027b26║被山僧輕輕拶著。便七華八裂。手忙腳亂。他日如何
J27nB189_p0027b27║抵得。閻老子銕棒。古人公案。雖是破艸鞋。不如赤腳
J27nB189_p0027b28║走到爽快。也須穿破。始肯丟下。若一串穿過。自然左
J27nB189_p0027b29║右逢原。八面受敵。兩頭不著。中間不居。即如今日施
J27nB189_p0027b30║主送供請說法要。若道有財可施。水也難消。若道有
J27nB189_p0027c01║法可說。開眼做夢。記得昔日波斯匿王問佛。世俗諦
J27nB189_p0027c02║中還有聖義諦也無。若道是有智不應一。若道是無
J27nB189_p0027c03║智不應二。一義二義。其義云何。佛言大王。汝於龍光
J27nB189_p0027c04║佛所。曾問斯義。我亦無說。你亦無聞。無說無聞。是名
J27nB189_p0027c05║一義二義。這老漢秖可欺他俗漢。當面熱謾據山僧
J27nB189_p0027c06║判斷。將平天冠袞龍袍。與世尊穿戴了。將毘盧帽僧
J27nB189_p0027c07║伽梨與匿王披頂了。正恁麼時喚作世尊。又是匿王。
J27nB189_p0027c08║喚作匿王。又是世尊。且道如何折合。豎拂子云。梅華
J27nB189_p0027c09║連月和香送。玉映清芬進戶來。
J27nB189_p0027c10║普說。大道只在目前。要且目前難睹。欲識大道體寬。
J27nB189_p0027c11║不離聲色言語。大眾。作麼生領略。莫得一往向冊子
J27nB189_p0027c12║上憶持語言裏卜度見山僧陞座時。鼓兩片皮。便道
J27nB189_p0027c13║說佛法。及乎山僧下座去。其中佛殿山門廊廂廚庫。
J27nB189_p0027c14║又卻蹉過也。鴉鳴鵲噪。語笑喧譁。又不是也。正恁麼
J27nB189_p0027c15║時。見色處眼又不瞎。聞聲時耳又不聾。且道。目前大
J27nB189_p0027c16║道在甚麼處。昨日吳居士進方丈瓣香作禮云。弟子
J27nB189_p0027c17║母親產難身故。切思欲報親恩。須脫生死。因入顯聖。
J27nB189_p0027c18║日則挑水。夜則禪思。一切所為。回向先母。山僧道。你
J27nB189_p0027c19║要報母恩。今日母在甚麼處。士云。不知山僧道。你禮
J27nB189_p0027c20║拜著。士便作禮。山僧笑云。我兒你會禮拜耶。士懡㦬
J27nB189_p0027c21║而退。今日又設茶。請山僧為眾開示。亦為度他母親。
J27nB189_p0027c22║大眾。要見吳居士母親麼。高聲云。行堂的擺茶去。良
J27nB189_p0027c23║久云。大眾會麼。今日居士尊親在你茶杯果碟裏。現
J27nB189_p0027c24║神通十八變。身上出水身下出火。或見大身滿虛空。
J27nB189_p0027c25║或見小身如塵微大。復見小小。復見大入地如水履
J27nB189_p0027c26║水如地男子身中入正定。女人身中出比丘身中。入
J27nB189_p0027c27║正定。比丘尼身中出色塵中入正定。聲塵中出眼處
J27nB189_p0027c28║入正定耳處。出耳處入正定鼻處出。拄杖身中入正
J27nB189_p0027c29║定。拂子身中出。豎拂云。山僧拂子吞卻乾坤去也。直
J27nB189_p0027c30║得四海波騰須彌震動。於中人天八部魚龍諸趣驚
J27nB189_p0028a01║恐無量。嚇得帝釋夫人。走向東北歡喜園中。手攀員
J27nB189_p0028a02║生樹枝高聲道。阿呀呀。下方世界。為甚這等熱鬧。山
J27nB189_p0028a03║僧道夫人不要慌擿。下拂子云。放下便安穩。
J27nB189_p0028a04║普說。欲行千里始於初步。雲門這裏雖則石路坦夷。
J27nB189_p0028a05║動著則喪身失命。有入水不動波舞蹈不生塵者。請
J27nB189_p0028a06║出相見。僧出禮拜。師指云。兩堂人總不如此僧。僧擬
J27nB189_p0028a07║問。師云。依俙似曲纔堪聽。又被風吹別調中。又僧問。
J27nB189_p0028a08║獨行千里即不問。如何是密迻一步。師云。樊江未舉
J27nB189_p0028a09║足時道將一句來。進云。鶴出銀籠始自奇。師云。去樊
J27nB189_p0028a10║江遠在。問如何是心意識。師云。不躡前蹤。更置一問
J27nB189_p0028a11║來。僧舉拳云。這箇是離心意識。師云。可知道。乃云。離
J27nB189_p0028a12║心意識參絕凡聖。路學白鶴出銀籠。猴子過山峽。是
J27nB189_p0028a13║恁麼人。隨處拈來。可以塞斷咽喉。若趙常山向百萬
J27nB189_p0028a14║軍中。取勝淮陰侯。背水陣上建功。到這裏一齊抹過。
J27nB189_p0028a15║縱能運籌於帷幄之中。決勝於千里之外。堪作甚麼。
J27nB189_p0028a16║吞得栗棘蓬。透得金剛圈。袖裏藏殺活劍。口中有縱
J27nB189_p0028a17║奪機。更向此中覓為人句子。崖州萬里諸兄弟。切弗
J27nB189_p0028a18║艸艸。佛法須是箇漢子。若是朝三莫四。總沒交涉。僧
J27nB189_p0028a19║問趙州云。學人乍入叢林。乞師指示。州云。喫粥了也
J27nB189_p0028a20║未。僧云。喫粥了也。州云。洗缽盂去。其僧言下大悟。雲
J27nB189_p0028a21║門拈云。且道。趙州有指示無指示。若道有。且道趙州
J27nB189_p0028a22║向伊說甚麼。若言無。此僧為甚麼悟去。雲峰悅拈云。
J27nB189_p0028a23║雲門不識好惡。大似為蛇添足。雲峰則不然。此僧恁
J27nB189_p0028a24║麼悟去。入地獄如箭射。師云。趙州向蝎瓮裏蹲。踞雲
J27nB189_p0028a25║門入蛇阬中。坐臥雲峰向虎穴裏遊戲。蝎不能螫。蛇
J27nB189_p0028a26║不能毒。虎不能措其爪牙。果然玅手。據山僧判斷。趙
J27nB189_p0028a27║州也無洗缽盂話。雲門縱有畫蛇之筆。向甚處添足。
J27nB189_p0028a28║還是雲峰入地獄。此僧入地獄。拍案一下云。山僧今
J27nB189_p0028a29║日將三大老頂相光明。神通玅用。拈向諸人面前。漆
J27nB189_p0028a30║桶不快。喝一喝云。萬山紫翠煙嵐裏。濃淡浮沈畫不
J27nB189_p0028b01║成。
J27nB189_p0028b02║普說。連日來東語，西話打一返。觀八萬四千毛孔，根
J27nB189_p0028b03║根卓立。且道病在何處？良久，云：作賊人心虛。復云。山
J27nB189_p0028b04║僧病處，惟我自知。諸兄們何不自體貼看？莫只南去
J27nB189_p0028b05║北來東奔西討。學得些些以當平生。及乎被山僧輕
J27nB189_p0028b06║輕拶著蝦蟆禪也跳兩跳。總沒箇絲線脈絡。曾記陸
J27nB189_p0028b07║亙大夫。問南泉云。肇法師也大奇解道。天地與我同
J27nB189_p0028b08║根。萬物與我一體。泉指庭前牡丹云。時人見此一枝
J27nB189_p0028b09║華。如夢相似。審如是則適纔鐘鳴鼓響是夢。沈檀龍
J27nB189_p0028b10║麝是夢。膏粱美味是夢。見前聽法意下卜度。亦是夢。
J27nB189_p0028b11║你莫見山僧與麼舉。便道這樣語句是誰不會。山僧
J27nB189_p0028b12║還要問你三十三天、帝釋夫人、烏紗冠頂。何處得來。
J27nB189_p0028b13║山僧為你頌看。好支華向夢中看。紫翠芳菲色已闌。
J27nB189_p0028b14║到得惺來華又落，前三三與後三三。諸兄弟！你於古
J27nB189_p0028b15║人平實處不妨領得。少覺淆訛。便吞吐不下。如僧問
J27nB189_p0028b16║古德：如何出得生死？荅云。無生死。你出。如何是佛？即
J27nB189_p0028b17║心是佛。如何是道？平常心是道。有些滋味。便去咬嚼。
J27nB189_p0028b18║被他別行一路。將黑豆子換卻眼睛，就不是也。東寺
J27nB189_p0028b19║會禪，師示眾云：佛無住處，說甚即心。心如工技兒，意
J27nB189_p0028b20║如和技者。如何即佛。復云：心不是佛，智不是道。劍去
J27nB189_p0028b21║久矣，汝方刻舟。諸方尊為東寺禪，東寺是馬祖兒孫。
J27nB189_p0028b22║便翻案了也。何嘗一往平實將去？山僧也有一頌：楊
J27nB189_p0028b23║柳鶯聲春晝長。桃華寂寞暗生香。誰家曲調吹離恨？
J27nB189_p0028b24║客思凄然空斷腸。後仰山來參，東寺問：那裏來。山云：
J27nB189_p0028b25║廣南來。寺云：聞廣南有鎮海明珠可收，得否？山云：收
J27nB189_p0028b26║得。寺云：珠作麼樣？山云：黑月即隱，白月即顯。寺云：何
J27nB189_p0028b27║不呈似老僧？山叉手向前云：昨被溈山亦索此珠，直
J27nB189_p0028b28║得無言可對，無理可伸。寺云：真師子兒，善能哮吼。山
J27nB189_p0028b29║復整威儀進人事。寺云：纔方相見了也。山云：恁麼相
J27nB189_p0028b30║見，莫當不得否。寺便歸方丈閉卻門。後來仰山舉似
J27nB189_p0028c01║溈山，溈云：寂子是何心行？仰云：也要識得他。大眾思
J27nB189_p0028c02║忖看！古人通身手眼恁麼樣子，問他明珠卻恁麼道。
J27nB189_p0028c03║若是今時，便豎指下喝，張唇努舌。如何及他？不費纖
J27nB189_p0028c04║豪氣力。活活潑潑，自繇自在，何曾思議？造作得來？山
J27nB189_p0028c05║僧不惜為你一一頌出廣南珠作麼？色白月白兮黑
J27nB189_p0028c06║月黑。十二連城換不來。海藏龍宮收不得。攃向人前
J27nB189_p0028c07║太狼藉。牧童牛背無腔笛住住！住甚麼？南泉陸亙東
J27nB189_p0028c08║寺。仰山拍案一下，云：不消。山僧一拍百雜粉碎。顧左
J27nB189_p0028c09║右云：你這隊噇酒糟漢又卻如何？噓一聲云：自出洞
J27nB189_p0028c10║來無敵手。得饒人處且饒人。
J27nB189_p0028c11║普說。舉拂子云。摩尼珠人不識。良久云。如來藏裏親
J27nB189_p0028c12║收得。顧左右云。漆桶不快。諸兄弟。你豈不是正因出
J27nB189_p0028c13║家好心學道。及至挾袱子擔缽囊上他門戶。便見許
J27nB189_p0028c14║多淆訛。這也是你眼裏無筋骨頭。軟脆自家。不能成
J27nB189_p0028c15║立。一往隨人上下。不知不覺。打入骨董袋裏去。築了
J27nB189_p0028c16║一肚皮。雜毒種子。口滑如油。自稱禪客。不知古人苦
J27nB189_p0028c17║口切誡。何曾教你留箇元字腳於胸中但教你休去
J27nB189_p0028c18║歇去。上無攀仰。下絕己躬。識情枯得盡。妄想放得下。
J27nB189_p0028c19║還有甚麼事來。諸兄弟你走諸方參請。為箇甚麼事。
J27nB189_p0028c20║你莫生死不了。腳跟下事。不薦祖關。不透心地不明
J27nB189_p0028c21║麼。且生死是甚麼。東西把將來。我為汝了卻。若是腳
J27nB189_p0028c22║跟下事。不著問人。又不知腳跟下甚麼線索。羇絆著
J27nB189_p0028c23║汝。更道祖關不透。我問你祖師有幾箇關你過去不
J27nB189_p0028c24║得。殊不知古人隨人顛倒。一時酬唱。你去不得。立地
J27nB189_p0028c25║便成隔礙。何曾有恁麼事。若問心地汝心本自清淨。
J27nB189_p0028c26║用明作麼。良久云。雖然如是。癡人前不可說夢。也須
J27nB189_p0028c27║打徹一回始得。我且問你。喚甚麼作心。莫是見覺聞
J27nB189_p0028c28║知。動用不失。昭昭靈靈者是你心麼。若此是心。因甚
J27nB189_p0028c29║慶喜尊者認箇見前能推的。被世尊呵為虛妄想相。
J27nB189_p0028c30║無始至今認賊為子。我再問你。秖如二祖求達磨安
J27nB189_p0029a01║心。至覓心了不可得。與汝安心竟便悟去。為甚麼後
J27nB189_p0029a02║來在婬房酒肆。人問其故曰。我自調心。非關汝事。若
J27nB189_p0029a03║心既安。云何欲調。則安者何心。調者何物。若道一心
J27nB189_p0029a04║何為有安調二致。若說二心有是理乎。試定當看果。
J27nB189_p0029a05║若心即是佛。都莫分別如何。馬祖又道。非心非佛。又
J27nB189_p0029a06║云。不是心不是佛不是物。又云。智不是道。心不是佛。
J27nB189_p0029a07║即汝自心。便有許多安頓。不下總之情識用事。將意
J27nB189_p0029a08║路通處認作心性。所以東磕西撞。不得痛快。今時有
J27nB189_p0029a09║一等。於心意識路上。略通得去。便自稱為了事人。因
J27nB189_p0029a10║果罪福曾無畏懼。跨腳出眾。置箇問頭。定要問到座
J27nB189_p0029a11║上老漢。不管語脈亂統。將來與你分門別戶。某是某
J27nB189_p0029a12║非懷著許多心行。大眾。此正所謂生滅心也。去道遠
J27nB189_p0029a13║矣。閻家老子打你鬼骨臀有日在。這著子莫說未得
J27nB189_p0029a14║的人。不可造次。就是得了還須保任。湧泉景欣禪師
J27nB189_p0029a15║云。我四十年在裏許。尚有走作。汝等諸人。莫開大口。
J27nB189_p0029a16║古德云。見解人多行解人萬中無一。若識漏未盡。敢
J27nB189_p0029a17║道輪迴去在。又曰。汝但盡卻今時。始得成立。亦喚作
J27nB189_p0029a18║立中功。轉功就他去。亦喚作就中功親他去。所以道。
J27nB189_p0029a19║親人不得度。渠不度親人。恁麼譬喻。尚不薦取。秪管
J27nB189_p0029a20║亂動舌頭。不見洞山道。相續也大難。盤山道。譬如擿
J27nB189_p0029a21║劍揮空。空輪無跡。劍刃無傷。又道。時中常在。識盡功
J27nB189_p0029a22║忘。瞥然而起。便是傷他。你等向人天眾前。欺心亂統
J27nB189_p0029a23║者。試將從上古人真摻實履。一自反看。禪以何為力。
J27nB189_p0029a24║以不欺為力。又曰。若以豪端許言於本末者。皆為自
J27nB189_p0029a25║欺。惟古人見徹處。方可謂之不自欺也。五祖演和尚。
J27nB189_p0029a26║在白雲端處掌磨司。一日端至語之曰。有數禪客。自
J27nB189_p0029a27║廬山來。詰之。皆有悟入處。教伊說亦說得。有來繇舉
J27nB189_p0029a28║因緣。向伊亦明得去。教伊下語亦下得。秖是未在。你
J27nB189_p0029a29║道如何。演於是大疑。即私自計曰。既悟了。說亦說得。
J27nB189_p0029a30║明亦明得。如何卻未在。遂參究。連日忽然有省。從前
J27nB189_p0029b01║寶惜一時放下。厥後嘗語人曰。我因茲出。一身白汗。
J27nB189_p0029b02║便明得下載清風。雪堂行。有頌發揮之曰。腦後一椎
J27nB189_p0029b03║喪卻全機。淨臝臝兮絕承當。赤灑灑兮離鉤錐。下載
J27nB189_p0029b04║清風付與誰。大眾知麼。凡船自南運貨而北。謂之上
J27nB189_p0029b05║載。自北卸貨而還。謂之下載。此是夜靜水寒。魚不餌
J27nB189_p0029b06║滿船空載月明歸之意。你看演和尚。在眾時豈不是
J27nB189_p0029b07║翹楚。猶自甘沒下寮。一聞舉著。便自不安。此正所謂
J27nB189_p0029b08║不自欺也。又道。從前寶惜一時放下。放得下。方名到
J27nB189_p0029b09║家。則多知多解大不相干。故古人心如太虛。隨叩而
J27nB189_p0029b10║應。就等閒垂一機發一語初不著意。你卻盡平生力
J27nB189_p0029b11║量咬嚼他不破。其或旗鎗展布各有回互。縱使橫拈
J27nB189_p0029b12║倒弄。事無虛設。你既宗旨不明語句不透。不曾到古
J27nB189_p0029b13║人地位。硬著牙關。要圖排抑堂頭嘔血有分在。你道
J27nB189_p0029b14║利害在甚麼處。蓋為情識用事。我見未空。此是你百
J27nB189_p0029b15║劫千生受虧底。至今猶不知非。誠可憐憫我。舉則極
J27nB189_p0029b16║熟公案。與你商量看。僧問趙州。如何是祖師西來意。
J27nB189_p0029b17║州云。庭前柏樹子。僧云。和尚莫將境示人。州云。我不
J27nB189_p0029b18║將境示人。曰。如何是祖師西來意。州云。庭前柏樹子。
J27nB189_p0029b19║彼時覺銕觜。到法眼處。眼問。承聞趙州有柏樹子話。
J27nB189_p0029b20║是否。覺云。無眼曰。往來皆謂有此語。上座何得言無。
J27nB189_p0029b21║覺曰。先師實無此語。和尚莫謗先師好。大慧拈云。若
J27nB189_p0029b22║道有此語。錯過覺銕觜。若道無此語。又錯過法眼。若
J27nB189_p0029b23║道兩邊俱不涉。又錯過趙州。直饒總不恁麼。別有透
J27nB189_p0029b24║脫一路。入地獄如箭射。畢竟如何。舉拂子云。還見古
J27nB189_p0029b25║人麼。喝一喝。大眾聽著。要識趙州麼。如天普蓋。似地
J27nB189_p0029b26║普擎。覺銕觜坐鎮寰中。四方納款。且道。大慧知柏樹
J27nB189_p0029b27║子落處麼。春風隔院桃華煖。不許遊人浪品題。還有
J27nB189_p0029b28║六十拄杖。三十拄杖。打法眼三十拄杖。自有一人領
J27nB189_p0029b29║去在。可知山僧這裏賞罰分明。又僧問趙州。狗子還
J27nB189_p0029b30║有佛性也無。州云無。玅喜老人。恒舉此話。令學人參
J27nB189_p0029c01║云。佛語祖語。諸方老宿語。千差萬別。若透得箇無字。
J27nB189_p0029c02║一時透過。又五祖演云。狗子勝貓十萬倍。我常室中
J27nB189_p0029c03║舉。此則因緣問人。一味亂下語。南泉趙州一等是公
J27nB189_p0029c04║案。為甚麼五祖卻恁麼道。聱訛在甚麼處。若是透得
J27nB189_p0029c05║斬貓公案。我要問你趙州狗子。若兩則語。一齊穿過。
J27nB189_p0029c06║無絲豪疑慮。我要問你。五祖演意在何處。作此語話。
J27nB189_p0029c07║試聽一頌。荒院深村景寂寥。有門無奈客來敲。子歸
J27nB189_p0029c08║啼瘦華無主。夜靜鐘沈月又高。這些關捩子。你敢一
J27nB189_p0029c09║時抹殺麼。若是清楚不來打一反觀。豈不慚皇殺人。
J27nB189_p0029c10║尚敢大呼。小叫妄自尊大驚愚駭俗耶。大眾。此一絡
J27nB189_p0029c11║索。潛心體究看。若向這裏掉臂而行。方出得生死。三
J27nB189_p0029c12║界不能管轄。佛也無奈你何。灑灑落落。作箇大丈夫
J27nB189_p0029c13║漢。回視山僧所說。豈不開眼見鬼。以拂子直一直云。
J27nB189_p0029c14║我為你一筆勾銷。
J27nB189_p0029c15║普說。師陞座。大眾集定。師驀云。討甚麼碗。即下座。復
J27nB189_p0029c16║轉身云。大眾。你既恁麼。莫怪山僧潑惡水去也。諸禪
J27nB189_p0029c17║德！你蹋步向前。莫不是問佛麼。莫不是問法麼。且問
J27nB189_p0029c18║你喚甚麼作佛。喚甚麼作法。即今佛在那裏。法在那
J27nB189_p0029c19║裏卻不去自家理會。只管倚門傍戶。向人口角邊。冊
J27nB189_p0029c20║子上築上許多奇言玅句在肚裏。所謂泉眼不通。被
J27nB189_p0029c21║沙塞了。道眼不明知解礙了。諸仁者。若是此一著子。
J27nB189_p0029c22║在語言文字上。為甚麼世尊說法。四十九年。又有末
J27nB189_p0029c23║後拈華。彼時百萬人天。無敢措一辭者。是他尋嘗秖
J27nB189_p0029c24║向語言裏作窠臼知解。上去留心。所以搆他不著。迦
J27nB189_p0029c25║葉尊者。此時忍俊不禁。不覺微笑。這也是如空合空
J27nB189_p0029c26║似水投水。世尊方才道。我有正法眼藏涅槃玅心。付
J27nB189_p0029c27║與迦葉。則知四十九年所說。直是正法眼之緒餘耳。
J27nB189_p0029c28║要知諸佛出世遞代相沿。不過開發。你我本有光明。
J27nB189_p0029c29║喚作正法眼。名為涅槃心。雲門垂語云。人人盡有光
J27nB189_p0029c30║明在。看時不見暗昏昏。作麼生是諸人光明。自代云。
J27nB189_p0030a01║廚庫山門。又云。好事不如無。圜悟勤云。如今人才聞
J27nB189_p0030a02║舉著光明便去瞠眼云。那裏是廚庫。那裏是山門。且
J27nB189_p0030a03║喜沒交涉。所以道。識取鉤頭意。莫認定盤星。此事不
J27nB189_p0030a04║在眼上。不在境上。須是絕知見忘得失。淨臝臝赤灑
J27nB189_p0030a05║灑。各各當人分上究取始得。雲門云。日裏來往日裏
J27nB189_p0030a06║辨人。忽然無日月燈光。於半夜中未曾到處取一件
J27nB189_p0030a07║物。還取得麼。參同契云。當明中有暗。勿以暗相睹。當
J27nB189_p0030a08║暗中有明。勿以明相遇。若坐斷明暗。且道是箇甚麼。
J27nB189_p0030a09║所以心華發明。照十方剎。盤山云。光非照境。境亦非
J27nB189_p0030a10║存。光境俱忘。復是何物。你看張拙秀才參石霜。有箇
J27nB189_p0030a11║入處。解道光明寂照遍河沙凡聖含靈。共我家下邊
J27nB189_p0030a12║兩句又註得好。一念不生全體現。六根才動被雲遮。
J27nB189_p0030a13║有者秖認得箇昭昭靈靈底業識他。所以道。要一念
J27nB189_p0030a14║不生。方見全體。六根才動便不是也。下來又道。斷除
J27nB189_p0030a15║妄想重增病。趨向真如亦是邪。玅玅看他得底人。出
J27nB189_p0030a16║語不同。斷除是病。趣向亦是病。所以道。取不得舍不
J27nB189_p0030a17║得。不可得中恁麼得。雪竇顯禪師特頌。此一則語。山
J27nB189_p0030a18║僧不妨隨例打鬨。頌云。自照列孤明。為君通一線。山
J27nB189_p0030a19║僧道。益州瓠子建州薑。華謝樹無影。看時誰不見。山
J27nB189_p0030a20║僧道。麻黃巴荳。砒霜毒藥。一時撒來見不見。倒騎牛
J27nB189_p0030a21║兮入佛殿。山僧道。若不是閉卻天麥。門冬檳榔木澤。
J27nB189_p0030a22║一時闖將進來。諸兄弟。這些葛藤椿子。識得則包羅
J27nB189_p0030a23║目前。若不會。且向此中透過一番五色線斷。自然八
J27nB189_p0030a24║面玲瓏。隨處自在。豈不見香嚴在溈山會下。問一畣
J27nB189_p0030a25║十問十畣百。及乎問著。父母未生前道將一句來。不
J27nB189_p0030a26║能加畣披簡。舊日所見書籍。無有一字可讎。然後焚
J27nB189_p0030a27║棄所業。往南陽忠國師舊址。結茅內究。一日除瓦礫
J27nB189_p0030a28║擊竹。有聲凝滯。頓然開豁。便矢口說箇偈云。一擊忘
J27nB189_p0030a29║所知。更不假脩持。動容揚古路。不墮悄然機。此卻不
J27nB189_p0030a30║是當年學識來的。亦非是知解邊事。所以置箇上樹
J27nB189_p0030b01║公案。卻也奇特。道如人上樹。口銜一支腳。不踏支手。
J27nB189_p0030b02║不攀支樹下。忽有人問西來意。不對則違他所問。若
J27nB189_p0030b03║對他又喪身失命。會中有箇虎頭上座。領得香嚴意。
J27nB189_p0030b04║便出來道。上樹即不問。未上樹請和尚道。香嚴呵呵
J27nB189_p0030b05║大笑。師豎起拂子云。山僧今日上樹去也。置將一問
J27nB189_p0030b06║來。代云。金香爐下銕崑崙。更聽一頌。黑貂裘敝出秦
J27nB189_p0030b07║關。萬言書上不為難窮。到骨頭皮裏出。肘懸金印故
J27nB189_p0030b08║鄉。還諸兄弟。一等是箇參禪這些圈繢。若不打徹。盡
J27nB189_p0030b09║是鬼家活計。如今一箇箇都道大事了畢。我且問你。
J27nB189_p0030b10║十方總一箇法身。為甚麼南閻浮提。不曉得北鬱單
J27nB189_p0030b11║越事。東弗提婆不曉。得西瞿耶尼事。居下方不識忉
J27nB189_p0030b12║利天。非非想天事在天上。亦不知地獄道事。豎拂子
J27nB189_p0030b13║云。山僧今日將東勝神洲。為西牛賀洲。轉南贍部洲。
J27nB189_p0030b14║作北俱盧洲。攪作一團。混作一塊。東西不辨。南北不
J27nB189_p0030b15║分。西來意即東土意。恁麼則上樹也是這箇未上樹。
J27nB189_p0030b16║也是這箇。拈華微笑。廚庫山門。舉著便知光明寂照。
J27nB189_p0030b17║父母未生。符到奉行。豈不快哉。諸仁者。莫道山僧恁
J27nB189_p0030b18║麼舉話。便去商量公案。此則如何。那則又如何。大眾
J27nB189_p0030b19║斷斷乎沒有。此則會了。那則不會底事。昔大慧杲禪
J27nB189_p0030b20║師。斥盡諸方禪病道一種商量古人公案。謂之針線
J27nB189_p0030b21║工夫。又謂之郎君子弟。禪正墮在言語文字之最惡
J27nB189_p0030b22║者。故痛斥之。如商量女子出定話云。文殊是七佛之
J27nB189_p0030b23║師。為甚麼出女子定不得。曰。文殊與女子無緣罔明
J27nB189_p0030b24║是初地菩薩為甚麼出得女子。定曰。與女子有緣。便
J27nB189_p0030b25║下語云。冤有頭債有主。又有商量道。文殊不合有心。
J27nB189_p0030b26║所以出女子定不得。罔明無心。所以出得。便下語云。
J27nB189_p0030b27║有心用處還成錯。無意求時卻宛然。又有商量道。文
J27nB189_p0030b28║殊為甚麼出女子定不得。曰。杓柄在女子手裏罔明。
J27nB189_p0030b29║為甚麼出得。曰如蟲禦木。又曰。因風吹火。又云。爭奈
J27nB189_p0030b30║女子何邪解甚者。至於作女子入定勢出定勢。推一
J27nB189_p0030c01║推彈指一下。哭蒼天數聲。伏惟尚饗。拂袖便行之類。
J27nB189_p0030c02║冷地看來慚皇殺人。玅喜頌曰。出得出不得。是定非
J27nB189_p0030c03║真定。罔明與文殊。喪卻窮性命。你看透關人。出語自
J27nB189_p0030c04║有來由。又如大愚芝禪師。每舉此問僧。莫有對者。乃
J27nB189_p0030c05║自代云。僧投寺裏宿。賊打不防家。石門禪師特愛此
J27nB189_p0030c06║語。作偈記之曰。出定只消彈指。佛法豈用工夫。我今
J27nB189_p0030c07║要用便用。不管罔明文殊。真淨和尚見之。明日陞座
J27nB189_p0030c08║曰。文殊罔明見處。還有優劣也無。若言無文殊。何故
J27nB189_p0030c09║出女子定不得。只如今日行者擊動法鼓。同到法堂。
J27nB189_p0030c10║與罔明出女子定是同是別。良久云。不見道。欲識佛
J27nB189_p0030c11║性義。當觀時節因緣。亦有偈曰。佛性天真事。誰云別
J27nB189_p0030c12║有師。罔明彈指處。女子出禪時。不費纖豪力。何曾動
J27nB189_p0030c13║所思。眾生總平等日用自多疑。師豎拂子云。大眾玅
J27nB189_p0030c14║喜大愚石門真淨在山僧拂子頭上。放大光明。照徹
J27nB189_p0030c15║微塵剎土。直得山河大地俱時不見。雲臺樓閣寶網
J27nB189_p0030c16║莊嚴。毘盧遮那如來。據天光臺文殊師利說十信法
J27nB189_p0030c17║門。法慧菩薩說十住法門。功德林菩薩說十行法門。
J27nB189_p0030c18║金剛幢菩薩說十回向法門。金剛藏菩薩說十地法
J27nB189_p0030c19║門。普賢菩薩說。等覺地行位如來說玅覺果海。自受
J27nB189_p0030c20║用境界。還有善財童子。自德雲比丘。歷五十三善知
J27nB189_p0030c21║識。末後於普賢菩薩毛孔中。一時頓證佛等剎等神
J27nB189_p0030c22║通等相好。光明功德等拂一拂。喝一喝云。此一絡索。
J27nB189_p0030c23║向甚麼處去也。依舊山是山水是水。眾生世界一一
J27nB189_p0030c24║如然。所謂不壞法界性。而顯法界理。百華落盡啼無
J27nB189_p0030c25║盡。更向亂紅深處啼。復拂一拂。喝一喝云。此一絡索
J27nB189_p0030c26║又向甚麼處去也。大眾。山僧豈敢恃有超前作略。貴
J27nB189_p0030c27║圖今人與古人相見。將這些老骨董縛作一團。放在
J27nB189_p0030c28║太上。老君爐裏煉作一堆灰。分與娑竭羅龍王。從色
J27nB189_p0030c29║究竟天。雨將下來。直得盡大地一艸一葉一塵一沙
J27nB189_p0030c30║無一處。不是這些老骨董。恁麼坐則見文殊。立則見
J27nB189_p0031a01║罔明。一舉一動。大愚石門。真淨大慧。如影隨形。朝莫
J27nB189_p0031a02║不離。開眼也見。合眼也見。眉毛眼睫間。無處不是。拂
J27nB189_p0031a03║一拂云。狹路桃華風雨後。馬蹄何處避殘紅。
J27nB189_p0031a04║普說。老僧徹困也。良久云。誰人知此意。令我憶南泉。
J27nB189_p0031a05║諸兄弟。總無一星子事。放下去好。山僧不得已隨你
J27nB189_p0031a06║顛倒。向盤碗裏。撒上些藿頭。你便道。有味卻不識好
J27nB189_p0031a07║歹。以虛為實。殊不知。我這裏是木札羹。無你綿味處。
J27nB189_p0031a08║是銕釘飯。無你咬嚼處。是塗毒鼓。無你聽聞處是銕
J27nB189_p0031a09║壁銅墻。無縫罅可入處是栗棘蓬。無你插足處。是金
J27nB189_p0031a10║剛圈。無你透過處自你走。諸方參得多少禪菽。麥不
J27nB189_p0031a11║分指鹿為馬。似箇猴子相似。到處攀緣狂象一般。信
J27nB189_p0031a12║腳亂走。亦似箇羊喫物。觸著便安在口裏。又似窮措
J27nB189_p0031a13║大見食好歹築上一肚。點胸點頭道。我會禪。生大我
J27nB189_p0031a14║慢。自誤誤人。不問青白。開口亂道。坐繩床底。自眼不
J27nB189_p0031a15║開。不透古人關捩。安有為人手段。所以臨濟大師道。
J27nB189_p0031a16║參學之人大須子細。如賓主相見。便有言論往來。或
J27nB189_p0031a17║應物見形。或全體作用。或把機權喜怒。或見半身。或
J27nB189_p0031a18║乘師子。或乘象王。如有真正學人便喝。先拈出一箇
J27nB189_p0031a19║膠盆子。善知識不辨是境。便上他境上作模作樣。被
J27nB189_p0031a20║學人又喝。前人不肯放。此是膏肓之病。不堪醫治。喚
J27nB189_p0031a21║作賓看主。或是善知識不拈出物。秖隨學人問處即
J27nB189_p0031a22║奪。學人被奪抵死不放。此是主看賓。或有學人應一
J27nB189_p0031a23║箇清淨境。出善知識前知識辨得是境。把得拋向阬
J27nB189_p0031a24║裏。學人言大好善知識知識即云。咄哉不識好惡。學
J27nB189_p0031a25║人禮拜。此喚作主看主。或有學人披枷帶鎖出善知
J27nB189_p0031a26║識前。知識更與安一重枷鎖。學人歡喜。彼此不辨。此
J27nB189_p0031a27║喚作賓看賓。大德山僧所舉。皆是辨魔揀異。知其邪
J27nB189_p0031a28║正。看他臨濟立出箇賓主。彼時善其機者。亦不多得。
J27nB189_p0031a29║況至今日。此道寥寥玄音絕唱。適才有僧問。我賓主
J27nB189_p0031a30║入境因之話。及若論主看賓如安石圍碁。賭墅破符
J27nB189_p0031b01║秦百萬。直得艸木皆兵如公。瑾羽扇綸巾焚赤壁。檣
J27nB189_p0031b02║櫓一時灰飛煙滅。若論賓看主。如武王陳師牧野紂
J27nB189_p0031b03║兵。倒戈如沛公。直抵函關子嬰啣璧。若論主看主。則
J27nB189_p0031b04║彼此主將善別來機。雖則旗槍展布。對壘交鋒看去。
J27nB189_p0031b05║似有輸贏。並不損兵折。將若論賓看賓。則彼此主將
J27nB189_p0031b06║非人兩軍步伐不整。不審虛實強弱。不識進退作止
J27nB189_p0031b07║兩下亂殺一場。各各覆師辱國。此等大概諸人也須
J27nB189_p0031b08║共知。莫一向瞞盰亂統。秖成一場笑具。臨濟之後。首
J27nB189_p0031b09║山中興。他更將賓主話特出手。眼示眾曰。諸上座。不
J27nB189_p0031b10║得胡喝亂喝。尋常向汝道。賓即始終賓。主即始終主。
J27nB189_p0031b11║賓無二賓主無二主。若有二賓二主。即是兩箇瞎漢。
J27nB189_p0031b12║又曰。我若立汝須坐。我若坐汝須立。坐即共汝坐。立
J27nB189_p0031b13║即共汝立。雖然如是。到這裏著眼始得。若也眼目定
J27nB189_p0031b14║動。中間即千里萬里。何故如此。隔窗見騎馬眨眼便
J27nB189_p0031b15║過去也。直須仔細。不得掠虛好。山僧今日試舉幾則。
J27nB189_p0031b16║話柄貴與首山相見。法華舉到瑯琊覺處。琊問。近離
J27nB189_p0031b17║甚處。曰兩浙。曰船來陸來。曰船來。曰船在甚處。曰步
J27nB189_p0031b18║下。曰不涉程途一句作麼生道。舉以坐具摵一摵曰。
J27nB189_p0031b19║杜撰長老。如麻似粟。拂袖而出。琊問侍者曰。此是甚
J27nB189_p0031b20║麼入。者曰。舉上座。琊曰。莫是舉師叔麼。先師教我尋
J27nB189_p0031b21║見伊。遂下旦過問上座莫是舉師叔麼。莫怪適來觸
J27nB189_p0031b22║忤舉。便喝。復問。長老何時到汾陽。琊曰。某時到。舉曰。
J27nB189_p0031b23║我在浙江。早聞你名。原來見解秖如此。何得名譒寰
J27nB189_p0031b24║宇。琊遂作禮曰。某甲罪過。大眾。你看他作家相見。有
J27nB189_p0031b25║如是風規。有如是進退。大慧拈云。二大士驀劄相逢。
J27nB189_p0031b26║主賓互換。直下發明臨濟心髓。苟非徹證向上巴鼻。
J27nB189_p0031b27║具出常情正眼。未免得失論量。或者道。舉公前來一
J27nB189_p0031b28║一據實。秖對琅琊末後。不合作佛法道理。是杜撰處。
J27nB189_p0031b29║或者道。琅琊被他道箇杜撰。心中疑惑。即時倒戈卸
J27nB189_p0031b30║甲挽留。舉公咨決此事。謂之坐參。一犬吠虛千猱啀
J27nB189_p0031c01║實。蓋由主法者智眼不明。疑誤後人。殊不知二大士
J27nB189_p0031c02║激揚。若日月麗天。龍象蹴踏。非驢所堪。井蛙醯雞。又
J27nB189_p0031c03║焉知宇宙之寬曠乎。又如僧問桐峰云。和尚這裏忽
J27nB189_p0031c04║遇大蟲作麼生。峰便作大蟲吼。僧作怕勢。峰大笑。僧
J27nB189_p0031c05║云。者老賊。峰曰。爭奈老僧何。雪竇云。是則是。兩箇老
J27nB189_p0031c06║賊只解掩耳偷鈴。你看此兩人。自起自倒。彼此干戈。
J27nB189_p0031c07║山僧有一頌云。山裏大蟲山裏吼。借你拳頭築你口。
J27nB189_p0031c08║大丈夫。氣宇如王。豈肯參前落後。賊賊賊。喜的是風
J27nB189_p0031c09║怨的是雪。又如甘贄行者。一日入南泉設齋。黃檗為
J27nB189_p0031c10║首座。行者請施財。座曰。財法二施。等無差別。甘曰。恁
J27nB189_p0031c11║麼道。爭消得某甲嚫。便將出去。須臾復入曰。請施財。
J27nB189_p0031c12║座曰。財法二施。等無差別。甘乃行嚫。翠巖真云。甘贄
J27nB189_p0031c13║行者。點兒落節。黃檗施財。何曾夢見玅喜舉。翠巖語
J27nB189_p0031c14║云。一等是隨邪逐惡。這雲居羅漢猶較些子。翠巖大
J27nB189_p0031c15║慧觀風。知變裁抑有方。只是但見錐頭利。不見鑿頭
J27nB189_p0031c16║方。黃檗運籌帷幄之中。決勝千里之外。行者兩度衝
J27nB189_p0031c17║鋒。一抬一捺。黃檗坐觀成敗。可謂用盡自己心。笑破
J27nB189_p0031c18║了他人口。又一日入寺設粥。仍請南泉念誦。泉乃白
J27nB189_p0031c19║椎云。請大眾為黧奴白牯念摩訶般若波羅蜜。甘拂
J27nB189_p0031c20║袖便出。泉粥罷問典座。行者在甚麼處。座曰。當時便
J27nB189_p0031c21║去也。泉便打破鍋子。兔子懷胎。蚌含明月三十棒。寄
J27nB189_p0031c22║打雪竇六不收。看破雲門女媧氏煉石補天。秦始皇
J27nB189_p0031c23║驅山塞海。雖然如是。三十年後一回飲水一回噎。又
J27nB189_p0031c24║如谷泉慈明一見便問。白雲橫谷口。遊人何處來。谷
J27nB189_p0031c25║泉卻乃左右顧云。夜來何處火。燒出古人墳。你道我
J27nB189_p0031c26║白雲橫谷。我還你赤火燒墳。慈明到者裏。直得無可
J27nB189_p0031c27║奈何。便裂幅布遮卻面皮。呵曰。未在更道。谷泉乃作
J27nB189_p0031c28║虎聲。慈明以坐具摵之。谷泉接住推置禪床上。慈明
J27nB189_p0031c29║卻作虎聲。谷泉大笑曰。我見七十餘員善知識。今日
J27nB189_p0031c30║始遇作家。今時據曲彔木底。若不具如是爪牙。不知
J27nB189_p0032a01║賓主互換。要擒縱臨時。豈可得也。且斷斷乎不是鬥
J27nB189_p0032a02║百艸底。你一語。我一句不問主賓。無有合殺。方知我
J27nB189_p0032a03║此法門。如龍有翼。似虎戴角。嬰他不得。近他不得。如
J27nB189_p0032a04║一盆猛火。觸著便燒。大方闊步。起死回生。繼佛慧命。
J27nB189_p0032a05║豈不美哉。又如三聖問雪峰。透網金鱗以何為食。峰
J27nB189_p0032a06║云。待汝出網來。向汝道。聖曰。一千五百人善知識。話
J27nB189_p0032a07║頭也不識。峰云。老僧住持事繁。三聖是將門之子。用
J27nB189_p0032a08║處固有家法。雪峰是卜商之後。善於方人。一箇是海
J27nB189_p0032a09║東青慣打天鵝。一箇是金翅鳥。擘海吞龍。雖然作雪
J27nB189_p0032a10║峰則易。作三聖則難。他要從刀鎗林裏過。不損一毛。
J27nB189_p0032a11║百花叢中來。不沾一瓣。始是作家。又如巖頭一日參
J27nB189_p0032a12║德山。方跨門。便問。是凡是聖。山便喝。頭禮拜。有人舉
J27nB189_p0032a13║似洞山。山曰。若不是奯公。大難承當。頭曰。洞山老人
J27nB189_p0032a14║不識好惡。錯下名言。我當時一手抬一手捺。德山是
J27nB189_p0032a15║韞玉之璞石。巖頭是剖玉之良工。始終俱玅。秖不當
J27nB189_p0032a16║持一條斷貫索。要量無邊身菩薩身。才多少長。不免
J27nB189_p0032a17║被旁人恥笑。且道笑箇甚麼。笑他是貴介公子。打敺
J27nB189_p0032a18║儺沿門乞丐。大慧拈云。猛虎不識阱阱。中身死蛟龍
J27nB189_p0032a19║不怖劍。劍下身亡。巖頭雖於虎阱中。別有透脫一路。
J27nB189_p0032a20║向劍刃上有翻身之機。若子細檢點將來。猶欠悟在。
J27nB189_p0032a21║山僧極愛大慧。此一拈時。嘗舉以驗人。無有愜老僧
J27nB189_p0032a22║意者。但大慧拈底固玅。中間有箇絲頭不接處。直待
J27nB189_p0032a23║你五色線斷。方才向你道。山僧上來一一恁麼批判。
J27nB189_p0032a24║你若向語言上卜度。則山僧有沒量罪過。若一往不
J27nB189_p0032a25║疑言句。則你有沒量罪過。所以道。識取鉤頭意。莫認
J27nB189_p0032a26║定盤星。有者道。但盡今時。莫著言語。今時若盡。更有
J27nB189_p0032a27║甚事。山僧道。你若語句過去不得。今時正未盡在。蓋
J27nB189_p0032a28║為一法不明。盡是生死根株。又有強作主宰。秖要謾
J27nB189_p0032a29║過一時。所以光陰唐喪。虛度一生。又不肯潛心體會。
J27nB189_p0032a30║虛心請益。是以言不足。聽行不足法。取次亂道。識者
J27nB189_p0032b01║所鄙。可發一歎。擲拂子。下座。
J27nB189_p0032b02║冬至普說。侍者燒香畢。師驀云。燒香了。禮拜了十一
J27nB189_p0032b03║月二十八千好萬好。便下座。顧左右云。作麼作麼。復
J27nB189_p0032b04║陞座云。乾坤生息衲僧巴鼻。四序遷流橫三豎七。天
J27nB189_p0032b05║得之以清地得之以寧。侯王得之。而天下平這裏了。
J27nB189_p0032b06║得見前受用。其或未然。枝蔓上更添枝蔓。有物流動
J27nB189_p0032b07║人之常情。徒知年往不覺形隨。又道。子在川上逝者
J27nB189_p0032b08║如斯。未常往也。火傳於薪。火傳也。不知其盡也。所以
J27nB189_p0032b09║千聖萬賢間世而出。不過提掇。我見前這著子。只是
J27nB189_p0032b10║箇活猴子。總沒奈伊何。都道我是衲僧。奔南走北。八
J27nB189_p0032b11║字腳立在法座前。問箇向上向下。縱有些長言短句。
J27nB189_p0032b12║卻又是經行。路裏長連單上。穿鑿來底。仔細回頭打
J27nB189_p0032b13║一想。何曾於己分中些。須受用得著未梢頭依然打
J27nB189_p0032b14║入輪迴裏去。黃面老子所以設下許多圈繢。為你無
J27nB189_p0032b15║明不盡。說箇菩提。生死不了。談著涅槃。妄想不淨。立
J27nB189_p0032b16║箇真如。見前不薦。是鳴佛性。這也是撫嬰育孩提矇
J27nB189_p0032b17║振瞶底標指。若是無明體空。說甚菩提生死無住涅
J27nB189_p0032b18║槃。亦假妄想無性。真如無處合覺。背塵佛性亦空。山
J27nB189_p0032b19║僧這裏別轉家風。另行谿徑。南嶽天台。燈籠露柱。廚
J27nB189_p0032b20║庫山門。鐘樓佛殿。行來坐去。總在裏許。要取也取他
J27nB189_p0032b21║不得。舍也舍他不去。如有人欲取虛空。盡千萬億恒
J27nB189_p0032b22║河沙劫。亦取不著。更有一人欲舍虛空盡千萬億恒
J27nB189_p0032b23║河沙界外。亦無有能舍去。所以道。佛真法身猶若虛
J27nB189_p0032b24║空。應物見形如水中月。豎拂子云。此是物。作麼生說
J27nB189_p0032b25║箇應底道理。揮拂子云。此是水。復打圜相云。此是月。
J27nB189_p0032b26║作麼生說箇如的道理。於此會得菩提涅槃無明生
J27nB189_p0032b27║死真如佛性。妄想塵勞。打作一團。擲向他方國土。直
J27nB189_p0032b28║得世界山河含蠢蠕動。不一不異無斷無壞。非彼非
J27nB189_p0032b29║此如天帝網。重重交映光光相攝。蘇州城中打鼓顯
J27nB189_p0032b30║聖寺裏舂米。彌勒菩薩呵呵大笑。十方諸佛俱共彈
J27nB189_p0032c01║指。寒山拾得髮垂肩。達摩老是箇鬍子。置拂子云。總
J27nB189_p0032c02║在這裏。喝一喝。下座。