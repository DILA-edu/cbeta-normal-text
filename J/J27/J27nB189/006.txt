J27nB189_p0033a01║三宜盂禪師語錄卷六
J27nB189_p0033a02║住雲門顯聖寺門人淨範編
J27nB189_p0033a03║山陰嗣法弟子祁淨超較訂
J27nB189_p0033a04║普說
J27nB189_p0033a05║萬壽禪院普說。「這著子，如節度使符到手便行。」擿拂
J27nB189_p0033a06║子云：「莫妄想。」良久云：「便恁麼去，已是不著便，何況擠
J27nB189_p0033a07║擠匝匝，討甚麼碗？古人入艸求人，錘拂之下誠恐渠
J27nB189_p0033a08║承當不性躁，若是皮下有血、眼中有筋底漢，捺著便
J27nB189_p0033a09║動、撥著便轉，那討甚麼膿膿滴滴，不乾不淨，長篇短
J27nB189_p0033a10║偈，雜污心田。山僧也曾被些真言咒語狐媚過來，今
J27nB189_p0033a11║日可謂浪子憐客、病夫知醫，不惜為你披析一上。眾
J27nB189_p0033a12║兄弟！你離鄉別井辭親割愛，走叢林參知識，甚麼是
J27nB189_p0033a13║你究竟事？聽經聽論，通性通相，當得究竟事麼？問禪
J27nB189_p0033a14║問道，學偈學頌，當得究竟事麼？不知三藏十二部都
J27nB189_p0033a15║是紙墨文字，且道裏邊說些甚麼道理？他不過指你
J27nB189_p0033a16║本有之性，生佛平等，教你盡卻今時，別無他事。你卻
J27nB189_p0033a17║自己不了，將來築在肚裏，增長我見，豎無明幢，何曾
J27nB189_p0033a18║依他行得些子？縱有一二聰明人，也解棄講入禪，又
J27nB189_p0033a19║秖認得箇驢前馬後邊事，問他如何是你主人公？或
J27nB189_p0033a20║豎一指，喝一喝，退身三步，拂袖便行。噓一聲，作女人
J27nB189_p0033a21║拜。除此昭昭靈靈，能豎能喝的，便茫然無主。正如洞
J27nB189_p0033a22║祖云：『苦哉苦哉！今時人例皆如此，秖認得驢前馬後
J27nB189_p0033a23║底，將為自己佛法平沉。此之謂也。賓中主尚未分，如
J27nB189_p0033a24║何辨得主中主？』遂說偈曰：『嗟見今時學道流，千千萬
J27nB189_p0033a25║萬認門頭，卻似入京朝帝主，才到潼關即便休。』正切
J27nB189_p0033a26║時輩參禪之病。又有一種，打入骨董袋，學相似語者。
J27nB189_p0033a27║問他青州布衫，他道：脫不下。問他狗子為甚麼無佛
J27nB189_p0033a28║性？他道：若論佛性，非但狗子。又指燈籠問渠，他道：杭
J27nB189_p0033a29║州買來底。又問露柱，作麼生道？他說是桐油灰布底。
J27nB189_p0033a30║又問：『我手何似佛手？』曰：『月下弄琵琶。』『我腳何似驢腳？』
J27nB189_p0033b01║曰：『穿靴水上立。』『人人有箇生緣，上座生緣在甚麼處？』
J27nB189_p0033b02║曰：『某甲是秀州人。』倚墻傍壁，弱羽循支，語不離窠臼，
J27nB189_p0033b03║安能出蓋纏，情識依通，落在蘊魔界中。又有道：『祖師
J27nB189_p0033b04║西來意，極是徑捷，天晴日頭出，雨落地下溼。大盡三
J27nB189_p0033b05║十日，小盡二十九，如何是道？墻外底，如何是佛？殿裏
J27nB189_p0033b06║底。』這喚作平實禪，不用心思意想，隨口畣出，何其成
J27nB189_p0033b07║現？山僧道箇未在，他便作色道：『和尚秖如墻外底與
J27nB189_p0033b08║殿裏底是趙州語，為甚也道不是？』山僧道：『你怎麼帶
J27nB189_p0033b09║累趙州入地獄？』他卻又懡㦬而去，是以山僧每每拈
J27nB189_p0033b10║提聱訛公案也。秖為今時師僧家，或墮在儱侗，或落
J27nB189_p0033b11║在平實，或墮在穿鑿，或坐在死水。饒你苦口相勸，一
J27nB189_p0033b12║總付之不聞。堂頭老漢，連他自也分疏不下，況能為
J27nB189_p0033b13║人？彼此顢頇，秖恁麼流傳將去，胡種絕矣。後生晚進，
J27nB189_p0033b14║無所適從，可悲可痛。茲有箇香嚴李居士，前有書來
J27nB189_p0033b15║見教，又親來坐談竟日，總是近來諸方弊病。山僧矢
J27nB189_p0033b16║口信意說些話，正是居士疑處，故要山僧拈出病根，
J27nB189_p0033b17║布施大眾。山僧曾見大慧錄，謙禪人為秦國夫人計
J27nB189_p0033b18║氏請普說，并要說些禪病。大慧曰：『禪有甚麼病可說？
J27nB189_p0033b19║禪又不曾患頭疼腳痛，又不曾患耳聾眼瞎。』山僧道：
J27nB189_p0033b20║誠然誠然！若如古來大老，真參實究，必至大悟。命根
J27nB189_p0033b21║不斷，必不肯歇手者，有甚麼病加得他上？其或師家
J27nB189_p0033b22║失於鍛煉，學人不務實參，失鍛則容情，不實則認識，
J27nB189_p0033b23║此其所以無病生病也。山僧記得，古人有箇譬喻正
J27nB189_p0033b24║切時症。昔日王荊公新法病民，有一宰官借疾上疏
J27nB189_p0033b25║曰：『臣本無宿疾，適遇庸醫妄授藥劑，始也肢節之傷，
J27nB189_p0033b26║竟為心腹之患，且將有性命之憂云云。』大眾！你們用
J27nB189_p0033b27║功未猛，話頭不清，昏妄為祟，此病尚在肢節。若向古
J27nB189_p0033b28║人相似門頭配合領略，某句如何，某節若何，實無契
J27nB189_p0033b29║證，用些情識擬度將去，病已入心腹矣。遇境逢緣飄
J27nB189_p0033b30║流無主，一場熱病便手忙腳亂。臨命終時，原與流俗
J27nB189_p0033c01║人無二，此卻正是性命之憂了也。更遇箇瞎漢，自眼
J27nB189_p0033c02║不明，好為人師，便將箇鶻臭布衫浪打冬瓜印子，不
J27nB189_p0033c03║知害卻多少好人。蓋因今之開法者，惟圖門庭熱鬧，
J27nB189_p0033c04║不念法道陵夷。學人中，或望族或富姓，或詩文有聲，
J27nB189_p0033c05║或人才可觀，一進門，便下鉤餌，款以上賓，沃以優禮，
J27nB189_p0033c06║寵之要位，置之明窗，或以詩偈獎譽，或以法語贊揚
J27nB189_p0033c07║多方，推轂百計，周旋學人。所懼者，入室辨驗，所安者，
J27nB189_p0033c08║偈頌著語，便教渠長篇累牘寫將來，便道：『老僧也秖
J27nB189_p0033c09║到得這裏。』或曰：『汝已有省，去不遠矣。』或曰：『汝已悟心，
J27nB189_p0033c10║法尚未明。』或曰：『汝須久住莫離，方得入吾堂奧。』苦哉
J27nB189_p0033c11║屈哉，上古何曾有此等事？大慧云：『佛法不是日逐長
J27nB189_p0033c12║進底。』又曰：『我宗無語句，亦無實法與人。若以實法黏
J27nB189_p0033c13║綴人，土也消他不得。』若是箇人，風規愈峻，法愛愈深，
J27nB189_p0033c14║鉗錘愈辣，親附愈眾。大慧室中不假辭色，學者親如
J27nB189_p0033c15║父母，可見彼時師資皆人傑也。不特此也，如葉縣省
J27nB189_p0033c16║撒灰潑水，浮山遠只是不肯舍去，後復百般擯罰，愈
J27nB189_p0033c17║見貌恭色和。遂云：『葉縣這裏有箇古佛，你看善煆人
J27nB189_p0033c18║的知識，何曾款曲？』學人具眼的衲僧，何曾要人款曲？
J27nB189_p0033c19║又如黃檗云：『將先師禪板拂子來。』臨濟云：『侍者將火
J27nB189_p0033c20║來。』授受之際，如此光明烜赫，道法所以至今不泯。你
J27nB189_p0033c21║看古人幾曾有輕付授的事，又幾曾有要付授的衲
J27nB189_p0033c22║子。至於師家，還有箇鍛煉人靈丹，湛堂所謂『今時諸
J27nB189_p0033c23║方多是無此藥頭者』此也。試看洪覺範拈靈雲見桃
J27nB189_p0033c24║因緣云：『溈山老子無大人相。』便曰：『從緣入者永無退
J27nB189_p0033c25║失。』獨喜玄沙曰：『諦當甚諦當，敢保老兄未徹在，猶較
J27nB189_p0033c26║些子。』客問覺範：『未徹之處安在？』作偈曰：『靈雲一見不
J27nB189_p0033c27║再見，紅白枝枝不著華，叵耐釣魚船上客，卻來平地
J27nB189_p0033c28║摝魚蝦。』初時覺範參侍真淨，一日客問淨曰：『洪上人
J27nB189_p0033c29║參禪如何？』淨曰：『也有到處，也有不到處。』洪公殊不自
J27nB189_p0033c30║安，即詣真淨求決所疑。淨乃舉風穴頌曰：『五白貓兒
J27nB189_p0034a01║爪距獰，養來堂上絕蟲行，分明上樹安身法，切忌遺
J27nB189_p0034a02║言許外甥。且作麼生是安身法？』洪公便喝，淨曰：『這一
J27nB189_p0034a03║喝也有到處，也有不到處。』忽於言下有省。一日因違
J27nB189_p0034a04║禪規，刪去寓杭之淨慈，以頌發明風穴意，寄呈真淨
J27nB189_p0034a05║曰：『五白貓兒無縫罅，等閒拋出令人怕，翻身跳躑百
J27nB189_p0034a06║千般，冷地看他成話霸。如今也解弄些些，從渠歡喜
J27nB189_p0034a07║從渠罵，卻笑樹頭老舅翁，只能上樹不能下。』大眾！靈
J27nB189_p0034a08║雲以偈呈悟，溈山證據他，為甚麼覺範愛玄沙語而
J27nB189_p0034a09║抑溈山？覺範在真淨門下，豈非一箇英傑？真淨酬客，
J27nB189_p0034a10║當播揚其美，卻為甚說箇有到不到？覺範於此有省，
J27nB189_p0034a11║且道：省箇甚麼？試參取看。有者道：『萬壽老漢不識好
J27nB189_p0034a12║惡，古人一期抬捺，怎麼將來作實法會。』山僧道：『說得
J27nB189_p0034a13║有理，為甚麼山僧此間鉗錘緊些，你卻撩起便行？見
J27nB189_p0034a14║他家有商量處，肯道你箇好字，你便被他羅籠下。古
J27nB189_p0034a15║人底既不是實法，他底說話便認作實法。你道可笑
J27nB189_p0034a16║不可笑？設使你果有悟門，我這裏正要整頓你一上，
J27nB189_p0034a17║實法也與三十棒，不是實法也與三十棒，且看你作
J27nB189_p0034a18║麼生？』山僧今日手攀劍樹、身坐刀山，作箇語話，謗大
J27nB189_p0034a19║般若，將古人公案，不合向諸昆仲華擘至此也。只是
J27nB189_p0034a20║為眾竭力，禍出斯門，秖要大家曉得，我此法門不是
J27nB189_p0034a21║等閒。這裏少覺用情，便見七華八裂。近來聞見比比
J27nB189_p0034a22║皆然，引得那一隊不務實底漢子，將付受一事類同
J27nB189_p0034a23║兒戲，不管生死了不了、大法明不明，學轉語、作偈頌，
J27nB189_p0034a24║弄得一張口滑似油、尖似鑽，打聽得某日堂頭上堂，
J27nB189_p0034a25║便於打坐時、經行裏打點問頭，我如此問將去，待他
J27nB189_p0034a26║荅我，我卻又如此再問上去，直要問得他口啞，方才
J27nB189_p0034a27║是人天眾前得勝。可憐生！古人為生死不明，不惜身
J27nB189_p0034a28║命，千山萬水請為決擇，懷著疑團出眾申問，誠望向
J27nB189_p0034a29║一言半句下了脫生死，那裏似如今，懷了一腔生滅
J27nB189_p0034a30║心，造泥犁業者乎？古人縱使偶有抑揚，也不過是到
J27nB189_p0034b01║家人干木隨身，逢場作戲，一一從不思議中流出，豈
J27nB189_p0034b02║似今人打點作意來的。又有𠠢利禪和，或古詩，或自
J27nB189_p0034b03║造，約成六句，分為三聯，首二句謂之釣話。待座上荅
J27nB189_p0034b04║完，便念第二聯，謂之轉身句。座上又荅了，再念第三
J27nB189_p0034b05║聯，謂之結案句。下邊還有箇尾聲道：『恁麼則禮拜和
J27nB189_p0034b06║尚去也。』或云：『大眾證明。』或顧左右云：『還是者老漢。』或
J27nB189_p0034b07║云：『大眾蒙恩去也。』如此之類，不能盡述。座上漢也隨
J27nB189_p0034b08║他念上兩句，刻在語錄中成一篇，問荅若拆開，原是
J27nB189_p0034b09║二首詩，問者荅者，各不相干，可笑可笑。前者陞座，有
J27nB189_p0034b10║僧出問曰：『澂潭無影像，霜月不留光，如何是腦後一
J27nB189_p0034b11║椎？』山僧曰：『你問我，腦後一椎，山僧不荅你，大眾笑山
J27nB189_p0034b12║僧去在。』僧云：『錯。』山僧道：『恁麼則大眾笑上座去在。』僧
J27nB189_p0034b13║又云：『錯錯。』山僧今日將此話與諸人一解說，看此僧
J27nB189_p0034b14║問，澂潭無影像，霜月不留光，是箇清淨境；後邊帶著
J27nB189_p0034b15║箇腦後一椎，與上兩句，全不相干。他只看你怎麼荅，
J27nB189_p0034b16║他下邊打點箇字等著。若向上兩句荅他，自然是錯
J27nB189_p0034b17║了；如在腦後一椎上荅他，也是錯了。山僧秖就他語
J27nB189_p0034b18║上道將去，此是運籌於帷幄之中，決勝於千里之外。
J27nB189_p0034b19║他初下箇錯字，這也罷了，山僧道：『恁麼則大眾笑上
J27nB189_p0034b20║座去在。』卻怎麼連下兩錯，此卻放在那裏？若是箇漢，
J27nB189_p0034b21║待山僧道：『大眾笑上座去在。』何不道箇『某甲罪過』，豈
J27nB189_p0034b22║不據款結案，為甚麼連錯錯將去，就使你千錯萬錯，
J27nB189_p0034b23║將秀州城銕，通來鑄成箇錯字。且道：『山僧還肯點頭
J27nB189_p0034b24║麼？』又一僧問云：『太陽普照，諸暗皆明，正令全提，群邪
J27nB189_p0034b25║斂跡，還是神通玅用，還是法爾如然。』山僧道：『謝鬍子
J27nB189_p0034b26║喫辣麵，一頭喫，一頭扇。你道是神通玅用？法爾如然？』
J27nB189_p0034b27║他原打點著三聯六句，山僧荅他就帶著一問，他卻
J27nB189_p0034b28║第二聯用不著了，便懡㦬而退。又一僧出眾便喝，山
J27nB189_p0034b29║僧豎兩指云：『兩重公案。』他道：『老漢放憨作麼？』及至山
J27nB189_p0034b30║僧法語說竟，又出眾曰：『和尚三重公案了。』大眾，彼時
J27nB189_p0034c01║山僧豎兩指，已是落七落八，若是法語說竟，十百千
J27nB189_p0034c02║萬了也。若果然善別來鋒，待山僧豎指恁麼道時，卻
J27nB189_p0034c03║反問我：『如何是一重公案？』待山僧一喝，彼時道箇『三
J27nB189_p0034c04║重公案了』，豈不美哉。如何說法已竟，作恁麼語話。山
J27nB189_p0034c05║僧秖輕輕道箇貧兒思舊債，已有三十棒在裏許矣。
J27nB189_p0034c06║又前日山僧為眾入室，指香爐問僧云：『此是香爐，不
J27nB189_p0034c07║得道道過了也，不得道香爐。試道看。』此僧拈香盒便
J27nB189_p0034c08║走，山僧云：『我問你香爐，你為何拈香盒去？』僧以盒置
J27nB189_p0034c09║原處云：『恁麼則還和尚也。』山僧打云：『這漢瞌睡猶未
J27nB189_p0034c10║醒在。』有者道：『當時和尚問香爐，便與他掀翻香几。』有
J27nB189_p0034c11║者道：『把香爐覆卻。』有者道：『拈一瓣香，爇向爐中道，是
J27nB189_p0034c12║出此僧一頭地。』可不慚皇殺人。不見玄沙道：『用處不
J27nB189_p0034c13║換機。』你既不善來風，只管東卜西卜，就是盡你力用，
J27nB189_p0034c14║山僧還肯點頭麼？蓋為語不知偏正，為人則禍生。山
J27nB189_p0034c15║僧今日不妨因邪打正，不惜口業，為你註釋一上。昔
J27nB189_p0034c16║閩王送荔枝與玄沙，沙拈起，示眾曰：『這箇荔枝得恁
J27nB189_p0034c17║麼紅，那箇荔枝得恁麼赤。諸人作麼生會？若道一色，
J27nB189_p0034c18║猶是儱侗，若道眾色，又落斷嘗。諸人作麼生？』時有箇
J27nB189_p0034c19║彥瑫上座曰：『只是和尚自生分別。』沙曰：『這儱侗愚癡，
J27nB189_p0034c20║有甚麼交涉？』又有箇沖機曰：『都來只是一色。』沙曰：『總
J27nB189_p0034c21║與麼儱侗，有甚了時？』乃回顧問皎然：『汝作麼生道？』曰：
J27nB189_p0034c22║『不可不識荔枝。』沙曰：『只是荔枝。』又曰：『汝諸人如許多
J27nB189_p0034c23║時在我這裏總與麼說話，不辨緇素、不識吉凶。我比
J27nB189_p0034c24║來向汝道，用處不換機，因甚麼只管對話，有甚麼交
J27nB189_p0034c25║涉？』大眾！看他拈荔枝問，你就上邊轉箇機用，道一色
J27nB189_p0034c26║眾色，便手忙腳亂去也。久參宿學，且尚如此，況其他
J27nB189_p0034c27║乎？所以先聖憫汝顛倒馳逐，使汝死卻偷心，然後蓋
J27nB189_p0034c28║天蓋地，一從自己胸中流出，開口動舌，自然識些好
J27nB189_p0034c29║惡，秖如山僧問云：『此是香爐，不得道道過了也，不得
J27nB189_p0034c30║道香爐。試道看。』你卻問我：『和尚不是問某甲香爐麼？』
J27nB189_p0035a01║我道是，你便道：『和尚還識香爐麼？』彼時下得此一語，
J27nB189_p0035a02║縱使山僧有棒，也打不下來。山僧拈香爐，正要與荔
J27nB189_p0035a03║枝相見，你卻亂做亂道，有甚交涉？大眾，你莫見山僧
J27nB189_p0035a04║恁麼說，便去暗地揣度，當時應該如此，如彼打點問
J27nB189_p0035a05║荅鬥湊話頭，仍舊打入近時野狐隊裏。殊不知胸中
J27nB189_p0035a06║流出一一天真，水到渠成，風來紋現。幾曾是你安排
J27nB189_p0035a07║得來，布置得就的事？縱使學得來時，徒增口業，於道
J27nB189_p0035a08║愈遠。又有道：『山僧不許集詩句問話。』背地裏作惱道：
J27nB189_p0035a09║『古人問荅亦有成聯句子。』諸兄弟！誠然有之，但古人
J27nB189_p0035a10║與你不同，他卻臨機隨事，信口道來，俱是主賓回互，
J27nB189_p0035a11║函蓋相承。不似今時沒有殺合。不見大慧至奉聖初
J27nB189_p0035a12║和尚處出問：『承師有言：「金蓮從地湧，寶蓋自天垂。」為
J27nB189_p0035a13║是神通玅用？法爾如然？』初曰：『金蓮從地湧，寶蓋自天
J27nB189_p0035a14║垂。』大慧曰：『鸞鳳不棲荊棘樹，燕雛猶戀舊時窠。』初曰：
J27nB189_p0035a15║『三年不相見，便有許多般。』大慧曰：『秖如適來這僧道，
J27nB189_p0035a16║昔日世尊，今朝和尚，又作麼生？』初便喝，大慧曰：『這一
J27nB189_p0035a17║喝未有主在。』初回頭取拄杖稍遲，大慧曰：『掣電之機，
J27nB189_p0035a18║徒勞佇思。』拍手一下歸眾。大眾！你看他成聯句子，卻
J27nB189_p0035a19║不是預先鬥湊的。設若大慧先有這句存乎胸中，與
J27nB189_p0035a20║奉聖荅處，無干亂道，將來成箇甚麼？這箇所在，問者
J27nB189_p0035a21║荅者，原非艸艸，一句不來則千里萬里去也。所以嵒
J27nB189_p0035a22║頭道：『但明取綱宗本無實法，向上覷即疾，若向意根
J27nB189_p0035a23║下尋，卒摸索不著。』又曰：『此是向上活計，秖露目前些
J27nB189_p0035a24║子，如同電拂，如擊石火。截斷兩頭，靈然自若。道向上
J27nB189_p0035a25║有法有事，真熱碗鳴聲，塗糊汝、繫罩汝，古人喚作繫
J27nB189_p0035a26║驢橛。』又曰：『夫大統綱宗中事須識句，若不識句，難作
J27nB189_p0035a27║話會。甚麼是句？百不思時，喚作正句，亦云居頂，亦云
J27nB189_p0035a28║得住，亦云歷歷，亦云惺惺，亦云的的，亦云佛未生時，
J27nB189_p0035a29║亦云得地，亦云與麼時，將與麼時等，破一切是非，才
J27nB189_p0035a30║與麼便不與麼，便轉轆轆地。若也看不過，才被刺著，
J27nB189_p0035b01║眼𥉌眵地，恰似殺不死底羊。若是箇本色底，撥著便
J27nB189_p0035b02║上，咬人火急，卻似刺蝟子，未觸著時，自弄毛羽，可憐
J27nB189_p0035b03║生！才有人撥著，便瞋斗吼地，有甚麼近處？』又曰：『但放
J27nB189_p0035b04║卻，自然露臝臝地，才有所重，便成窠臼，古人喚作貼
J27nB189_p0035b05║體衣，病最難治。』又曰：『若是有筋骨底，諸處行腳，也須
J27nB189_p0035b06║帶眼始得，莫被人謾。不見道：「依法生解，猶落魔界。」夫
J27nB189_p0035b07║唱教須一一從自己胸襟流得出來，與人為榜樣。』此
J27nB189_p0035b08║等語並載巖頭錄中，汝等看語錄，只愛相似語。山僧
J27nB189_p0035b09║獨喜齧不破、鑽不入、打不透無意味語。汝等愛看尖
J27nB189_p0035b10║新句，山僧最愛德山惡口惡罵句，大慧所謂第一慈
J27nB189_p0035b11║悲法施也。若是識羞恥底，打一反觀，自然面熱耳紅，
J27nB189_p0035b12║不敢自欺。今時人若不到，古德絕後再甦，不識古人
J27nB189_p0035b13║末後一句，守著箇死貓頭見識，跳幾跳蝦蟆言句，以
J27nB189_p0035b14║當生平，直是無慚愧自欺漢，堪作甚麼？試看大慧在
J27nB189_p0035b15║圜悟薰風語下，豁然前後際斷，動相不生。圜悟察其
J27nB189_p0035b16║坐在清淨處死了不得活，謂曰：『不疑言句是為大病，
J27nB189_p0035b17║不見道，懸崖撒手自肯承當，絕後再甦欺君不得。』又
J27nB189_p0035b18║令參有句無句話，纔開口便曰：『不是。』大慧念念不忘
J27nB189_p0035b19║於心，陪客飯時，把箸在手，都忘下口。後悟舉五祖相
J27nB189_p0035b20║隨來也等語，當下釋然。悟舉淆訛因緣，酬對無滯。此
J27nB189_p0035b21║豈不是一箇參禪的樣子。又高峰見反復元來這漢
J27nB189_p0035b22║之語，已打破拖死屍之疑，自謂虛空粉碎，大地平沉，
J27nB189_p0035b23║物我俱忘，如鏡照鏡。及雪巖詰以無夢無想時主在
J27nB189_p0035b24║何處？便去不得。雪巖囑以，饑來喫飯，困來打眠，纔睡
J27nB189_p0035b25║覺來，抖擻精神，看我這一覺，主人公畢竟在甚麼處？
J27nB189_p0035b26║如是經於五載，因旁僧推墮枕子，廓然大徹，如在網
J27nB189_p0035b27║羅中跳出，如泗洲見大聖，遠客歸故鄉。此又是一箇
J27nB189_p0035b28║參禪的樣子。再看雪峰與巖頭，至澧州鼇山阻雪，頭
J27nB189_p0035b29║每日秖是打睡，峰但坐禪。一日喚曰：『師兄師兄，且起
J27nB189_p0035b30║來。』頭曰：『作甚麼？』峰曰：『今生不著便，共文邃箇漢行腳，
J27nB189_p0035c01║到處被他帶累，今日到此又秖管打睡。』頭喝曰：『噇眠
J27nB189_p0035c02║去，每日床上坐，恰似七村裏土地，他時後日魔魅人
J27nB189_p0035c03║家男女去在。』峰自點胸曰：『我這裏未穩，不敢自謾。』頭
J27nB189_p0035c04║曰：『我將謂你他日向孤峰頂上盤結艸菴，播揚大教，
J27nB189_p0035c05║猶作這箇語話。』峰曰：『我實未穩在。』頭曰：『你若實如此，
J27nB189_p0035c06║據你見處，一一通來，是處與你證明，不是處與你鏟
J27nB189_p0035c07║卻。』峰曰：『我初到鹽官上堂，舉色空義，得箇入處。』頭曰：
J27nB189_p0035c08║『此去三十年，切忌舉著。』又曰：『見洞山過水偈曰：「切忌
J27nB189_p0035c09║從他覓，迢迢與我疏，渠今正是我，我今不是渠。」』頭曰：
J27nB189_p0035c10║『若與麼，自救也未徹在。』又曰：『後問德山：「從上宗乘中
J27nB189_p0035c11║事，學人還有分也無？」德山打一棒曰：「道甚麼？」我當時
J27nB189_p0035c12║如桶底脫相似。』頭喝曰：『你不聞，從門入者不是家珍。』
J27nB189_p0035c13║峰曰：『他後如何即是？』頭曰：『他後若欲播揚大教，一一
J27nB189_p0035c14║從自己胸襟流出，方始蓋天蓋地去。』峰於言下大悟，
J27nB189_p0035c15║便作禮起。連聲叫曰：『師兄！今日始是鼇山成道。』住後
J27nB189_p0035c16║有兩僧來，峰以手托菴門，放身出曰：『是甚麼？』僧亦曰：
J27nB189_p0035c17║『是甚麼？』峰低頭歸菴，僧辭去，峰問：『甚麼處去？』曰：『湖南。』
J27nB189_p0035c18║峰曰：『我有箇同行住巖頭，附汝一書去。』書曰：『某書上
J27nB189_p0035c19║師兄，某一自鼇山成道後，迄至於今飽不饑。同參某
J27nB189_p0035c20║書上。』僧到巖頭問：『甚麼處來？』僧曰：『雪峰來，有書達和
J27nB189_p0035c21║尚。』頭接了乃問僧曰：『別有何言句？』僧舉前話。頭曰：『他
J27nB189_p0035c22║道甚麼？』曰：『他無語，但低頭歸菴。』頭曰：『噫！我當初悔不
J27nB189_p0035c23║向伊道末後句。若向伊道，天下人不奈雪老何。』僧至
J27nB189_p0035c24║夏末請益前話，頭曰：『何不早問？』曰：『未敢容易。』頭曰：『雪
J27nB189_p0035c25║峰雖與我同條生，不與我同條死。要識末後句，秖這
J27nB189_p0035c26║是。』後有僧問招慶，慶云：『彼此皆知。何故？我若東勝神
J27nB189_p0035c27║洲道一句，西瞿耶尼洲也知，天上道一句，人間也知，
J27nB189_p0035c28║心心相知，眼眼相照。』雪竇頌曰：『末後句，為君說，明暗
J27nB189_p0035c29║雙雙底時節，同條生也共相知，不同條死還殊絕。還
J27nB189_p0035c30║殊絕，黃頭碧眼須甄別，南北東西歸去來，夜深同看
J27nB189_p0036a01║千巖雪。』山僧不惜狗尾續貂，亦有一頌曰：『去年桃李
J27nB189_p0036a02║今年節，打著心頭臉兒熱，幅巾攜手步芳叢，飄飄柳
J27nB189_p0036a03║絮梨華雪。沒奈何，為君重解丁香結。』又德山一日飯
J27nB189_p0036a04║遲，德山擎缽上法堂，雪峰曬飯巾次見，乃曰：『鐘未鳴
J27nB189_p0036a05║鼓未響，托缽向甚麼處去？』山便歸方丈。峰舉似巖頭，
J27nB189_p0036a06║頭曰：『大小德山未會末後句在。』山聞，令侍者喚頭去，
J27nB189_p0036a07║問：『汝不肯老僧那？』頭密啟其意，山乃休。明日上堂，果
J27nB189_p0036a08║與尋常不同。頭至僧堂前，拊掌大笑曰：『且喜堂頭老
J27nB189_p0036a09║漢會末後句，他後天下人沒奈伊何。雖然，也秖得三
J27nB189_p0036a10║年活。』山果三年後示寂。大慧杲頌云：『一撾塗毒聞皆
J27nB189_p0036a11║喪，身在其中總不知，八十翁翁入場屋，真誠不是小
J27nB189_p0036a12║兒戲。』天童覺頌曰：『末後句，會也無，德山父子太含糊，
J27nB189_p0036a13║座中亦有江南客，莫向人前唱鷓鴣。』好箇太含糊，只
J27nB189_p0036a14║是無人領得，若也領去，始知恩大難酬。山僧亦有一
J27nB189_p0036a15║頌云：『榴花紅似火，芙蕖飄暗香，夜來風雨後，零落滿
J27nB189_p0036a16║池塘。三年活，甚參商，令人錯憶脩文郎。總來二大老，
J27nB189_p0036a17║一箇在高高峰頂立，一箇在深深海底行，一箇山上
J27nB189_p0036a18║行船，一箇巖前走馬，直得華飛錦上，月上林梢。』然雖
J27nB189_p0036a19║如是，禾黍不陽豔，競栽桃李春，反令力耕者，半作賣
J27nB189_p0036a20║華人。又清素侍者，久依慈明，老寓湖湘鹿苑，人莫之
J27nB189_p0036a21║知。偶從悅禪師，與之鄰居，同食蜜漬荔枝，素曰：『自先
J27nB189_p0036a22║師亡後，不食此久矣。』悅曰：『先師為誰？』素曰：『慈明，某忝
J27nB189_p0036a23║執侍十三年。』悅乃疑駭曰：『十三年堪忍執事之役，非
J27nB189_p0036a24║得其道而何？』遂稍稍親之。素問：『子所見何人？』悅曰：『洞
J27nB189_p0036a25║山文』曰：『文見何人？』悅曰：『黃龍南。』素曰：『南匾頭見先師
J27nB189_p0036a26║不久，法道大振如此。』悅益疑駭，遂袖香詣素作禮。素
J27nB189_p0036a27║避曰：『吾以福薄，先師授記，不許為人。』悅益恭，素乃曰：
J27nB189_p0036a28║『憐子之誠，違先師之記。平生所得，試語我看。』悅具通
J27nB189_p0036a29║所見，素曰：『可以入佛，不能入魔。』悅曰：『何謂也？』素曰：『豈
J27nB189_p0036a30║不見古人道：「末後一句，始到牢關。」』如是半載，素方印
J27nB189_p0036b01║可，仍戒之曰：『文示子者，皆正知見，然子離師太早，不
J27nB189_p0036b02║能盡其妙，吾雖為子點破，使子得大自在，他日切弗
J27nB189_p0036b03║嗣我。』後出世，如素所戒，仍嗣真淨悅禪師。又將箇末
J27nB189_p0036b04║後句，網得張無盡解道：『鼓寂鐘沈托缽回，巖頭一拶
J27nB189_p0036b05║語如雷，果然只得三年活，莫是遭他授記來。』無盡後、
J27nB189_p0036b06║語覺範曰：『可惜真淨不知此事，予欲為點破。』方敘末
J27nB189_p0036b07║後句未卒，此老大怒曰：『此吐血禿丁，脫空妄語，不得
J27nB189_p0036b08║信之。』既見其盛怒，更不欲敘之。覺範笑曰：『居士秖知
J27nB189_p0036b09║龍安口授末後句，真藥見前不能辨也。』張大驚起，執
J27nB189_p0036b10║範手曰：『老師真有此意耶？』覺範曰：『疑則別參。』張急請
J27nB189_p0036b11║真淨像，展拜懺悔。諸兄弟！你看得的人，到這裏尚過
J27nB189_p0036b12║去不得，你莫開大口道，我會禪會道，蓋為你所遇庸
J27nB189_p0036b13║醫，以致病根日深日厚。山僧今日不妨為你發藥去，
J27nB189_p0036b14║將些砒霜、巴豆、麻黃、朴硝，縱你不肯喫，我也管你不
J27nB189_p0036b15║得，灌將下去，直得八萬四千毛竅，通身換過，三百六
J27nB189_p0036b16║十骨節，一一改變，扭轉孃生鼻孔，揭卻頂門一蓋，大
J27nB189_p0036b17║死後醒將轉來，然後始開著眼，便見世界作黃金色、
J27nB189_p0036b18║白銀色、琉璃色、瑪瑙色。將須彌山四海水納在毛孔
J27nB189_p0036b19║裏，自身走入蟭螟蟲眉睫間去，三藏十二部拋向東
J27nB189_p0036b20║洋大海裏去。釋迦老子口掛東壁，歷代祖師鎖卻咽
J27nB189_p0036b21║喉。其逆行也，婬房酒肆，天人莫測。其順行也，身雲法
J27nB189_p0036b22║雨，樂利有情。」卓拄杖云：「此卻是你自家底，不從外來。」
J27nB189_p0036b23║忽起身云：「既不從外來，你一隊拾涕唾漢，還在此聽
J27nB189_p0036b24║些甚麼？」以拄杖趕散，歸方丈。
J27nB189_p0036b25║問荅機緣
J27nB189_p0036b26║垂問云：「迻山門來佛殿裏即不問，聖僧前一句試道
J27nB189_p0036b27║看。黃鶴峰前親切句，鳥啼花落分付阿誰？山前山後
J27nB189_p0036b28║隨君玩賞，前村土地與你道甚麼來？」
J27nB189_p0036b29║垂問云：「霜風遍寰宇，含元殿裏作麼生？紅樹滿千山，
J27nB189_p0036b30║白鷺點滄波時如何？動著即頭角生，如何免得無過？」
J27nB189_p0036c01║垂問云：「老鼠咬破雲門胡餅，露柱鐙籠連聲叫屈。五
J27nB189_p0036c02║臺山上石梁橋、麒麟閣下馬臺石，是何宗旨？」良久，代
J27nB189_p0036c03║云：「摩訶般若波羅蜜。」復云：「洗腳上床眠。」
J27nB189_p0036c04║垂問云：「不學佛祖行徑，方堪荷負。鐘樓佛殿請下一
J27nB189_p0036c05║語，除卻露柱燈籠，還有出身句也無？虛空銷殞那裏
J27nB189_p0036c06║是你立地處？」
J27nB189_p0036c07║垂問云：「父母未生前，萬丈髑髏圜，須彌山倒卓，家家
J27nB189_p0036c08║化楮錢，向者裏通箇消息看。」眾無語。師代云：「三餐一
J27nB189_p0036c09║覺睡，何必問神僊。」
J27nB189_p0036c10║垂問云：「鐘聲披我七條，鼓聲撞破秀州城。聲前一句
J27nB189_p0036c11║作麼生道？」眾下語不契。師代云：「某甲只道得聲後底。」
J27nB189_p0036c12║垂問云：「有問有荅即且置，無問無荅事如何？」眾下語
J27nB189_p0036c13║不契。師云：「你問來。」一僧理前問，師擿下拄杖而退。
J27nB189_p0036c14║僧問：「千里聞風，特來親近，如何指示？」師云：「請作揖。」進
J27nB189_p0036c15║云：「即此便是？別更有？」師云：「你適纔見箇甚麼？」僧禮拜
J27nB189_p0036c16║云：「謝師指示。」
J27nB189_p0036c17║普請次，師擎起數珠翹一足云：「向這裏道得一語，免
J27nB189_p0036c18║汝等出坡。」一僧云：「放下著。」師云：「什麼所在？」又僧豎拳，
J27nB189_p0036c19║師云：「亂道，出坡去。」
J27nB189_p0036c20║一僧辭曰：「某甲出山去，和尚有甚佛法說否？」師云：「腳
J27nB189_p0036c21║下艸鞋繫緊些。」僧云：「恁麼則得路便行去也。」師云：「看
J27nB189_p0036c22║前頭路滑。」
J27nB189_p0036c23║僧問：「取不得，舍不得，是箇甚麼？」師云：「你怎麼打碎常
J27nB189_p0036c24║住碗一箇不賠錢？」僧無語，師便打。
J27nB189_p0036c25║僧問：「如何是生死透脫處？」師云：「翠竹黃華有甚麼孤
J27nB189_p0036c26║負汝？」僧無語，師便打。
J27nB189_p0036c27║僧問：「和尚還許商量麼？」師豎拳云：「商量看。」僧擬議，師
J27nB189_p0036c28║打出。僧復入云：「看破了也。」師云：「那裏是看破處？」僧亦
J27nB189_p0036c29║豎拳。師云：「拄杖為題，試一頌看。」僧擬議。師云：「弄虛頭
J27nB189_p0036c30║漢。」亦打。
J27nB189_p0037a01║居士問：「儒家道：『智者見之謂之智，仁者見之謂之仁。』
J27nB189_p0037a02║未審和尚見之如何？」師云：「居士今日從那裏來？」士云：
J27nB189_p0037a03║「無立地處。」師云：「畢竟居士向那裏安身？」士沈思久之。
J27nB189_p0037a04║師云：「學來底，且坐。」士又曰：「如何是聖人心？」師云：「九月
J27nB189_p0037a05║菊華。」黃士云：「弟子未到秋底田地。」師笑云：「又在秋邊
J27nB189_p0037a06║著腳。」士作禮而去。
J27nB189_p0037a07║一僧入室云：「求和尚解制。」師曰：「金鍼入眼事如何？」僧
J27nB189_p0037a08║無語，師打出。
J27nB189_p0037a09║一僧云：「趙州狗子被某甲打死了也。」師云：「趙州道：『我
J27nB189_p0037a10║在青州做領布衫重七斤。』是甚麼意？」僧擬議，師云：「打
J27nB189_p0037a11║死狗子，還我骨頭來。」僧無語，師打出。
J27nB189_p0037a12║晚參次，僧禮拜云：「求和尚開示。」師云：「迻鐙臺過來。」僧
J27nB189_p0037a13║迻過，師便喝。
J27nB189_p0037a14║僧問：「某甲一向參底是死句？不得活句。如何是活句？」
J27nB189_p0037a15║師云：「我右邊耳聾，你過左邊來。」僧過左邊立，擬問，師
J27nB189_p0037a16║便起身云：「你敺死人。」
J27nB189_p0037a17║僧問：「聖僧前著一分，是何宗旨？」師云：「此話那裏來底？」
J27nB189_p0037a18║僧云：「貼在穿堂裏。」師便掌云：「是這宗旨。」
J27nB189_p0037a19║居士問：「吾道一以貫之，且道一從何來？」師即席拈豆
J27nB189_p0037a20║示云：「東關糴來，二兩九錢一石。」士罔措。師云：「我不負
J27nB189_p0037a21║汝。」
J27nB189_p0037a22║居士問：「竹篦子公案，意旨何如？」師云：「雪化見尸。」
J27nB189_p0037a23║居士問：「青州布衫，意旨如何？」師翹一足示之。
J27nB189_p0037a24║僧問：「二親俱喪時如何？」師云：「好箇消息。」進云：「還假保
J27nB189_p0037a25║任否？」師云：「一翳在眼，空華亂墜。」
J27nB189_p0037a26║僧問：「最初工夫從何得入？」師以手畫地云：「從者裏入。」
J27nB189_p0037a27║進云：「入後如何功行。」師云：「一翳在眼，空華亂墜。」進云：
J27nB189_p0037a28║「畢竟遇何境界，方可休息？」師豎拳云：「會得者箇，方可
J27nB189_p0037a29║休息。」進云：「正恁麼時有何受用？」師云：「會得受用，不會
J27nB189_p0037a30║則不受用。」僧乃拜云：「幾番誤入煙霞內，今日雲披不
J27nB189_p0037b01║昧天。」師笑云：「閒言語。」
J27nB189_p0037b02║僧問：「洞山云：『吾嘗於此切』，意旨如何？」師云：「老僧二十
J27nB189_p0037b03║年亦曾疑著，今日被你一問，直得口啞。」
J27nB189_p0037b04║僧問：「逼塞虛空，如何轉步？」師云：「我對你說，你不可與
J27nB189_p0037b05║人說。」僧擬議，師云：「妄想作麼？」僧云：「把斷關津，還許通
J27nB189_p0037b06║箇消息麼？」師云：「如何是把斷關津？」僧無語，師云：「者消
J27nB189_p0037b07║息也不少。」
J27nB189_p0037b08║僧問：「念佛是誰？」師云：「城東南。」進云：「和尚將第二門頭
J27nB189_p0037b09║示學人看。」師云：「瞎漢！」僧禮拜。
J27nB189_p0037b10║僧問：「萬法歸一，畢竟一歸何處？」師云：「我清早割菜，晚
J27nB189_p0037b11║上抬水，那有閒氣力與你們纏？」僧無語。師云：「菩提薩
J27nB189_p0037b12║婆訶。」僧禮拜。
J27nB189_p0037b13║垂問云：「喚作竹篦則觸，不喚作竹篦則背。速道！速道！」
J27nB189_p0037b14║僧云：「老漢伎倆不忘。」師云：「艸賊大敗。」僧云：「勘破了也。」
J27nB189_p0037b15║垂問云：「恁麼也不得，不恁麼也不得，道將一句來。」僧
J27nB189_p0037b16║云：「和尚未入室已前，早已三十棒了也。」師云：「者棒教
J27nB189_p0037b17║誰喫？」僧云：「不得連累學人。」師云：「蒼天！蒼天！」
J27nB189_p0037b18║問僧云：「鐙籠沿壁上天台，明甚麼邊事？」僧擬議，師震
J27nB189_p0037b19║威一喝。
J27nB189_p0037b20║問僧云：「懷州牛喫禾，為甚麼益州馬腹脹？」僧云：「香爐
J27nB189_p0037b21║兩箇耳。」師云：「未在，更道。」僧擬進語，師云：「者箇所在，許
J27nB189_p0037b22║你打妄想那？」便趁出。
J27nB189_p0037b23║問僧云：「你做甚麼功夫？」僧云：「參如何是佛法大意？」師
J27nB189_p0037b24║云：「你為甚麼進廚下去，偷蘿蔔喫？」僧罔措，師一喝。
J27nB189_p0037b25║問僧云：「你做甚麼？」僧云：「參主人公。」師打噴嚏一下，僧
J27nB189_p0037b26║罔措。師云：「誰在那裏說我了。」僧禮拜。師顧左右云：「老
J27nB189_p0037b27║僧入地獄有分。」
J27nB189_p0037b28║問僧云：「萬法歸一，一歸何處？」僧云：「併卻咽喉。」師起身
J27nB189_p0037b29║頓足云：「者裏一箇老鼠。」僧佇思云：「一歸何處？是某甲
J27nB189_p0037b30║明白底。」師云：「青州布衫試道看。」僧云：「只知一歸何處，
J27nB189_p0037c01║他總不知。」師云：「怪道一箇老鼠沒奈他何。」僧無語，師
J27nB189_p0037c02║直打出。
J27nB189_p0037c03║問僧云：「孤山牛鹿在你肚裏。」展手云：「還我馬來。」僧云：
J27nB189_p0037c04║「看本來面目。」師云：「你不要說謊。」僧無語。師打云：「是箇
J27nB189_p0037c05║木頭。」僧作禮。師云：「今日捉敗你老賊。」
J27nB189_p0037c06║僧問：「某甲參萬法歸一不明，求和尚開示。」師顧侍者
J27nB189_p0037c07║云：「者箇袖口，你與我縫縫。」僧罔措，師便喝。
J27nB189_p0037c08║僧問：「如何是法身句？」師噴嚏一下。進云：「如何是透法
J27nB189_p0037c09║身句？」師云：「禮拜著。」進云：「勘破了也。」師云：「也須記取，還
J27nB189_p0037c10║我北斗裏藏身來。」
J27nB189_p0037c11║問僧云：「還委悉得麼？」僧云：「香煙與和尚道甚麼？」師云：
J27nB189_p0037c12║「朝打三千，暮打八百，東家杓柄長，西家杓柄短。還有
J27nB189_p0037c13║話會也無？」僧擬議，師便打。
J27nB189_p0037c14║一僧禮拜起，師云：「錯。」僧一喝，師以杖作呈勢云：「此令
J27nB189_p0037c15║合上座行。」僧以坐具打圜相，師搊住云：「何不道將一
J27nB189_p0037c16║句來？」僧云：「恐成狼藉。」師連打云：「一箇紙老虎。」
J27nB189_p0037c17║問僧云：「道箇如如早已變了，如何免得無過？」僧云：「動
J27nB189_p0037c18║即不動。」師申手云：「我與你打箇拳。」僧擬議，師便打。
J27nB189_p0037c19║一僧才入，師轉身背立，僧亦背立，師直趁出。
J27nB189_p0037c20║僧禮拜起，師以鞋覆桌上云：「是何意旨？」僧一喝。師云：
J27nB189_p0037c21║「是何意旨你便喝？」直棒出。
J27nB189_p0037c22║師閱語錄次，指錄中有施主婦人入院，行眾僧隨年
J27nB189_p0037c23║錢，僧曰：「聖僧前著一分。」婦人曰：「聖僧年多少？」僧無對。
J27nB189_p0037c24║師問侍者云：「合下得甚麼語方好？」者云：「待某甲悟後
J27nB189_p0037c25║自然有語。」師曰：「你問我。」者舉前話，師曰：「和盤下將來。」
J27nB189_p0037c26║僧入室。師云：「萬里無雲，青天也須喫棒，且道過在甚
J27nB189_p0037c27║麼處？」僧云：「正要問和尚。」師便打出。至明日，復進云：「和
J27nB189_p0037c28║尚昨日問著某甲疑處。」師云：「昨日道甚麼？」僧云：「萬里
J27nB189_p0037c29║無雲，青天也須喫棒。」師轉面云：「話也不會舉，出去。」
J27nB189_p0037c30║問僧云：「盡大地是黃金，為甚麼東鄰西舍一貧如洗？」
J27nB189_p0038a01║僧呈坐具，師便打。
J27nB189_p0038a02║問僧云：「天地與我同根，萬物與我一體。為甚麼皋亭
J27nB189_p0038a03║山與南高峰，各各不相知，彼彼不相見？」僧擬議，師便
J27nB189_p0038a04║打。
J27nB189_p0038a05║問僧云：「一人在昭化寺，一人在宗會菴，不得道相見
J27nB189_p0038a06║了也，試道看。」僧云：「人天善知識，作者箇去就。」師云：「問
J27nB189_p0038a07║你相見，說甚麼去就？」僧禮拜，師便打。
J27nB189_p0038a08║師問云：「除卻抽釘拔楔外，還有甚麼事也無？」眾下語
J27nB189_p0038a09║皆不契。宣侍者云：「蒼天中更添冤苦。」師喚宣侍者至，
J27nB189_p0038a10║云：「是你下底語麼？」侍云：「是。」師拈竹篦云：「錯下轉語，該
J27nB189_p0038a11║打三十。」侍云：「蒼天！蒼天！」師打一竹篦云：「蒼天中更添
J27nB189_p0038a12║冤苦。」復代云：「枷上更著杻。」
J27nB189_p0038a13║儀侍者云：「某甲看忘卻用心時是箇甚麼？兩年無所
J27nB189_p0038a14║契入，乞師指示。」師云：「堂裏開靜也未？」侍云：「未。」師展兩
J27nB189_p0038a15║手云：「忘卻用心時。」
J27nB189_p0038a16║垂問云：「盡大地是自己，北俱盧事作麼生？未跨船舷，
J27nB189_p0038a17║早已三十棒。且道節拍在甚麼處？有問有畣，盡是鬼
J27nB189_p0038a18║家活計。未開口已前，試道看。」
J27nB189_p0038a19║垂問云：「古德曰：『遇著道伴交肩過，一生參學事畢。』且
J27nB189_p0038a20║道節湊在甚麼處？」眾無語。師代云：「霜天月冷數痕雁，
J27nB189_p0038a21║萬里關山愁殺人。」
J27nB189_p0038a22║師入堂，一僧云：「昨日有箇僧到方丈裏未開口，和尚
J27nB189_p0038a23║便打，還是賞伊罰伊？」師豎拳云：「會麼？」僧擬議，師便打
J27nB189_p0038a24║云：「雲門這裏，賞罰分明。」
J27nB189_p0038a25║垂問云：「拄杖子吞卻乾坤了也，特舍兒擔枷過狀。」眾
J27nB189_p0038a26║下語，皆不契。一僧入室，云：「昨日和尚垂底語，某甲畣
J27nB189_p0038a27║不得，請師代一語。」師云：「你問來。」僧理前話，師云：「可惜
J27nB189_p0038a28║釋迦老，喪卻窮性命。」僧作禮而出。
J27nB189_p0038a29║一日，普請挑柴次，師問曰：「大眾挑柴，且道聖僧作麼
J27nB189_p0038a30║生？」畣者不甚愜意，師代曰：「幸不登金榜，悠然林下人。」
J27nB189_p0038b01║又曰：「明日再擔一轉。」又曰：「如今老大無筋力，獨倚衡
J27nB189_p0038b02║門數雁行。」晚坐次，又問曰：「午上挑柴，為甚麼佛牙塔
J27nB189_p0038b03║震動？」眾畣不契，師代曰：「東勝神洲，西牛貨洲。」
J27nB189_p0038b04║師過天華，請上堂。西堂出眾，師云：「龍生龍子，鳳養鳳
J27nB189_p0038b05║兒。」堂云：「忙作甚麼？」師云：「話頭安在？」堂便喝。師云：「忙作
J27nB189_p0038b06║甚麼？」
J27nB189_p0038b07║僧問：「法雷震處聲傳谷，惹得雲來遶座行，未審還有
J27nB189_p0038b08║為人句子也無？」師云：「此去紹興二十里。」進云：「恁麼則
J27nB189_p0038b09║任運東西去也。」師云：「一聽上座卜度。」
J27nB189_p0038b10║僧問：「不是楊岐三腳驢，亦非溈山水牯牛，得得請師
J27nB189_p0038b11║親指出，免勞平地起戈矛。」師云：「斷索繫銕牛。」進云：「夜
J27nB189_p0038b12║來風色緊，滿地是嚴霜。」師云：「可憐生。」進云：「長劍逼人
J27nB189_p0038b13║寒，佛祖無藏處。」師云：「也須惜取眉毛好。」
J27nB189_p0038b14║僧問：「父母未生前，與即今面目，是同是別？」師云：「同則
J27nB189_p0038b15║春華紅滿路，別則秋葉舞長空。」進云：「為甚麼頭上安
J27nB189_p0038b16║頭？」師展兩手云：「是誰之過與？」
J27nB189_p0038b17║先和尚諱日，僧問：「昔年此日，驚天動地，今夜此日，動
J27nB189_p0038b18║地驚天。意旨如何？」師云：「雪壓梅華靠粉牆。」進云：「老和
J27nB189_p0038b19║尚即今在甚麼處？」師云：「山僧在雲棲見憨大師，面如
J27nB189_p0038b20║傳粉，脣似丹砂。」進云：「是何面目？」師云：「我道你不識。」進
J27nB189_p0038b21║云：「老人末後句，何不布施大眾？」師云：「盡道了也，只是
J27nB189_p0038b22║你不會。」
J27nB189_p0038b23║師至弁山，僧問：「雲門發燄，弁嶺飛光。正恁麼時，未審
J27nB189_p0038b24║和尚如何酬唱？」師云：「松宜近竹種，華應傍柳栽。」
J27nB189_p0038b25║僧問：「陰陽未判，難以得名。朕兆已形，當分五位。請問：
J27nB189_p0038b26║如何是正中偏？」師云：「提鐙夜入百華園。」進云：「如何是
J27nB189_p0038b27║偏中正？」師云：「疏星殘月蘆華涇。」進云：「如何是正中來？」
J27nB189_p0038b28║師云：「虛空特地笑顏開。」進云：「如何是兼中至？」師云：「鳥
J27nB189_p0038b29║蹋華枝啼不住。」進云：「如何是兼中到？」師云：「鬧市叢中
J27nB189_p0038b30║識天子。」
J27nB189_p0038c01║僧問：「如何是事事無礙？」師云：「青山掩映斜陽外。」進云：
J27nB189_p0038c02║「如何是法法無差？」師云：「寒崖古木亂啼鴉。」進云：「秖如
J27nB189_p0038c03║事事無礙底人，還超得一切否？」師云：「上座恁麼問，未
J27nB189_p0038c04║領話在。」僧指淨缾云：「還超得這箇麼？」師云：「這箇是甚
J27nB189_p0038c05║麼？」僧便喝，師云：「蓋覆得好。」僧禮拜云：「作家宗師。」
J27nB189_p0038c06║僧問：「今日比丘追薦先亡。未審先亡，超登何處？」師云：
J27nB189_p0038c07║「雨過君山一點青。」
J27nB189_p0038c08║僧問：「陵鑠諸方，氣吞佛祖，以此為極，還有向上事也
J27nB189_p0038c09║無？」師云：「達磨祖師在你鼻尖上，還見麼？」進云：「橫開盡
J27nB189_p0038c10║在枝頭上，無有風流別樣奇。」師云：「教你吞吐不下。」
J27nB189_p0038c11║僧問：「二十年前左遮右掩時如何？」師云：「謾上座一點
J27nB189_p0038c12║不得。」進云：「二十年後通身顯露，又作麼生？」師云：「蒼天！
J27nB189_p0038c13║蒼天！」進云：「忽有箇漢總不恁麼來時，如何與他相見？」
J27nB189_p0038c14║師云：「三十棒自領出去。」進云：「坐斷十方猶點額，密迻
J27nB189_p0038c15║一步看飛龍。」師云：「切忌撞倒露柱。」進云：「順水張帆易，
J27nB189_p0038c16║逆風把舵難。」師云：「倒也，倒也。」
J27nB189_p0038c17║僧問：「斬釘截鐵，固是作家宗師；絲豪不滯，亦是通方
J27nB189_p0038c18║作者。舊舖重開，如何酬唱？」師云：「明讓不賒。」進云：「石傘
J27nB189_p0038c19║峰側耳，秦望山吟哦。且道明甚麼邊事？」師云：「莫將黃
J27nB189_p0038c20║葉當春華。」進云：「好箇斬釘截鐵宗師。」師云：「莫塗污人
J27nB189_p0038c21║好。」僧云：「噁。」
J27nB189_p0038c22║僧問：「昔日亮座主見馬大師後，一入西山，杳無消息，
J27nB189_p0038c23║未審他見箇甚麼道理便恁麼去？」師云：「一釣滄浪煙
J27nB189_p0038c24║水秋。」進云：「有箇無面目漢，與他同條生，不與同條死，
J27nB189_p0038c25║還許此人麼？」師云：「相逢那得此般人？」進云：「羚羊挂角
J27nB189_p0038c26║千峰外，更有羚羊在上峰。」師云：「閒語作麼？」
J27nB189_p0038c27║荅位中符姪湖上問
J27nB189_p0038c28║問：「南高峰晴，北高峰雨，一般是湖上峰巒，為甚乾
J27nB189_p0038c29║溼不等？」
J27nB189_p0038c30║師云：「西施老態渾嬌絕，不點臙脂坐翠樓。」
J27nB189_p0039a01║問：「師子峰高摩雲漢，直是三世諸佛也搆不及，為
J27nB189_p0039a02║甚卻被錢塘江渡船子笑？」
J27nB189_p0039a03║師云：「一從和靖歸山後，湖上漁郎盡有聲。」
J27nB189_p0039a04║問：「荷榭酴酥猶未罷，畫樓歌管又相邀時如何？」
J27nB189_p0039a05║師云：「月上蘇堤人未散，荻叢嘹亮雁聲過。」
J27nB189_p0039a06║問：「霧鎖南屏，煙埋龍井，寂寂不逢人時如何？」
J27nB189_p0039a07║師云：「誰道晚霞蒼翠裏，風中吹出柳枝歌。」
J27nB189_p0039a08║問：「一笛清風，信輕舠所至，無問朱門艸閣，興亦至
J27nB189_p0039a09║矣。忽被箇漢奪卻時如何？」
J27nB189_p0039a10║師云：「白鷺啄沙牽老興，古牆親寫斷腸詩。」
J27nB189_p0039a11║問：「拳倒孤山，踢翻石屋，意氣則不無，且道濟得箇
J27nB189_p0039a12║甚麼邊事？」
J27nB189_p0039a13║師云：「拭目遠山煙卷去，獨許雷峰鎮古今。」
J27nB189_p0039a14║問：「官巷口掣風掣顛，斷橋頭拏三道五，食不論頓，
J27nB189_p0039a15║困不擇所，未審憑何節目乃敢爾耶？」
J27nB189_p0039a16║師云：「高陽才子青樓女，花落花飛盡可偕。」
J27nB189_p0039a17║問：「適才湖心亭見箇官人奴堯婢舜，未審他是何
J27nB189_p0039a18║種族，得恁尊貴？」
J27nB189_p0039a19║師云：「明州市上憨和尚，近日風流不讓人。」
J27nB189_p0039a20║問：「昨夜黑觀音生得箇白頭孩子，三天竺為甚麼
J27nB189_p0039a21║一總不知？」
J27nB189_p0039a22║師云：「飛來峰下石幢子，席帽紅衫進武林。」
J27nB189_p0039a23║問：「湖涌堤沒、城涌山沒底漢，為甚卻被箇岳武穆
J27nB189_p0039a24║廟裏典饌夫收下了也？」
J27nB189_p0039a25║師云：「蘇公風雅傳今古，題遍湖山事等閒。」
J27nB189_p0039a26║二僧洗浴次，一僧問：「你那箇為甚不同來浴？」其僧無
J27nB189_p0039a27║語，因請益，師代云：「赤身露體，不為你說佛法。」