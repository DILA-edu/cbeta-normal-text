J27nB189_p0039b01║三宜盂禪師語錄卷七
J27nB189_p0039b02║住雲門顯聖寺門人淨範編
J27nB189_p0039b03║山陰嗣法弟子祁淨超較訂
J27nB189_p0039b04║拈古
J27nB189_p0039b05║世尊因長爪梵志索論義，預約曰：「我義若墮，當斬首
J27nB189_p0039b06║以謝。」世尊曰：「汝義以何為宗？」志曰：「我以一切不受為
J27nB189_p0039b07║宗。」世尊曰：「是見受否？」志拂袖而去。行至中路有省，乃
J27nB189_p0039b08║歎曰：「我義兩處負墮。是見若受，負門處麤；是見不受，
J27nB189_p0039b09║負門處細。一切人天二乘不知我義墮處，惟有世尊、
J27nB189_p0039b10║諸大菩薩知我義墮。」回至世尊前曰：「我義兩處負墮，
J27nB189_p0039b11║故當斬首以謝。」世尊曰：「我法中無如是事，汝當回心
J27nB189_p0039b12║向道。」於是同五百徒眾，一時投佛出家，證阿羅漢。
J27nB189_p0039b13║師云：「梵志拂袖而去，不足以定麤細負處，是弟子
J27nB189_p0039b14║之所賀。天人二乘又何得而知？梵志回以赴斬首
J27nB189_p0039b15║之約，此政大丈夫所為，不失為外道之魁。如能拂
J27nB189_p0039b16║袖於世尊問汝義以何為宗處？雖世尊亦當讚善，
J27nB189_p0039b17║豈不俊哉？老僧謂此處負墮，更麤於請斬首以謝
J27nB189_p0039b18║不聞，未跨船舷已喫棒乎？」
J27nB189_p0039b19║女子出定
J27nB189_p0039b20║師云：「女子入定於世尊之前，固非所宜。文殊運智
J27nB189_p0039b21║力神力，可謂至矣。女子必不能為其所移，豈女子
J27nB189_p0039b22║優於文殊，抑世尊使之爾耶？世有捨茲二力，而能
J27nB189_p0039b23║使乾坤易位，日月退舍，四時失度，生佛倒置，更不
J27nB189_p0039b24║失其為山川時序，十界所置之常，請問罔明大士。」
J27nB189_p0039b25║世尊因波斯匿王問：「勝義諦中有世俗諦否？若言無，
J27nB189_p0039b26║智不應二，若言有，智不應一。一二之義，其義云何？」佛
J27nB189_p0039b27║言：「大王！汝於過去龍光佛時曾問此義，我今無說、汝
J27nB189_p0039b28║今無聽，無說無聽，是為一義二義？」
J27nB189_p0039b29║師云：「王之問：『真俗二諦互與否耶？』世尊用今之語
J27nB189_p0039b30║答龍光佛時問。不識匿王於彼時，何如人哉？世尊
J27nB189_p0039c01║亦誰與？使匿王即古佛之再興，是不得為佛之子。
J27nB189_p0039c02║若世尊居龍光而王，匿王之與龍光之席，捨龍光
J27nB189_p0039c03║而問王，有是理乎？吾於此思定，人王法王久不可
J27nB189_p0039c04║明，是名一義二義。」
J27nB189_p0039c05║乾闥婆王奏樂，迦葉尊者起舞
J27nB189_p0039c06║師云：「方樂王質尊者事，是可疑也。然以頭陀之藻
J27nB189_p0039c07║行素有重望，三作三舞，此又非樂王之所知，尊者
J27nB189_p0039c08║忍為之，此何說乎？山河大地協宮商而鳴，迦葉協
J27nB189_p0039c09║宮商而舞，樂王為然？宮商為然？尊者竟可例之於
J27nB189_p0039c10║物類，物類寧不可為尊者乎？指萬物為阿羅漢，可
J27nB189_p0039c11║乎？雲中之雨點疏密有度，水邊之沙粒行次無移，
J27nB189_p0039c12║風之觸物而成籟，抑亦乾闥婆王所為耶？」
J27nB189_p0039c13║殃崛摩羅因持缽至一長者門，其家婦人正值產難，
J27nB189_p0039c14║長者曰：「瞿曇弟子汝為至聖，當有何法能免產難？」殃
J27nB189_p0039c15║崛語長者曰：「我乍入道，未知此法。待我回問世尊，卻
J27nB189_p0039c16║來相報。」及返，具事白佛，佛告殃崛：「汝速去報言：『我從
J27nB189_p0039c17║賢聖法來，未曾殺生。』」殃崛奉佛語，疾往告之，其婦得
J27nB189_p0039c18║聞，當時分娩。
J27nB189_p0039c19║師云：「殃崛為傳語，則不足以明。彼妊婦又安得而
J27nB189_p0039c20║知所傳之語，與臨產之事，毫不相關。余初入道獨
J27nB189_p0039c21║於此礙膺者久之。既讀大慧語錄，請益湛堂。後讀
J27nB189_p0039c22║《華嚴．十地品》，始有入，復以頌明之曰：『華陰山前百
J27nB189_p0039c23║尺井，中有寒泉徹骨冷。誰家女子來照影，不照其
J27nB189_p0039c24║餘照斜領。』始知所謂金矢法耳。今復請世尊以殃
J27nB189_p0039c25║崛為千百億身傳語至閻浮提，使矇者明、聵者聰、
J27nB189_p0039c26║僂者舒、跛足攣手顛癇痼癖者各得安其常。即一
J27nB189_p0039c27║語一人，所愈者眾，彼矇聵攣癖者不知也。殃崛為
J27nB189_p0039c28║傳語，亦不知也。」
J27nB189_p0039c29║馬祖因僧問：「離四句，絕百非，請師直指西來意。」祖曰：
J27nB189_p0039c30║「我今日勞倦，不能為汝說，問取智藏去。」僧問西堂，堂
J27nB189_p0040a01║云：「何不問和尚？」僧云：「和尚教來問。」堂云：「我今日頭痛，
J27nB189_p0040a02║不能為汝說，問取海兄去。」僧又問百丈，丈云：「我到這
J27nB189_p0040a03║裏卻不會。」僧卻回，舉似祖。祖曰：「藏頭白，海頭黑。」
J27nB189_p0040a04║師云：「僧問：『離四句，絕百非，請師直指西來意。』為祖
J27nB189_p0040a05║者說法為任，竟以勞倦辭；西堂則頭痛，百丈卻不
J27nB189_p0040a06║會。三大老被這一問，四百四病一時拶出，則西來
J27nB189_p0040a07║意固亦難言耶？這僧來往亦不易。凡為人天師，當
J27nB189_p0040a08║知有藥頭之妙，方能縱奪臨時，不假擬議。心性之
J27nB189_p0040a09║學，至馬大師為大變矣。握一口劍，橫揮豎削，鮮有
J27nB189_p0040a10║不受其傷者，就入泥入水，無不臻妙；失之者摸索
J27nB189_p0040a11║話頭，斬新辭句，則何有於藥頭之妙？此其所以去
J27nB189_p0040a12║古遠矣。還知馬大師麼？如今老大無筋力，獨倚衡
J27nB189_p0040a13║門數雁行。」
J27nB189_p0040a14║南陽慧忠國師，一日喚侍者，者應諾，如是三召三應。
J27nB189_p0040a15║國曰：「將謂我孤負汝，卻是汝孤負我。」
J27nB189_p0040a16║師云：「國師三喚，侍者三應，節拍分明。下箇註腳道：
J27nB189_p0040a17║『將謂吾孤負汝，卻是汝孤負吾。』叢林古宿便有許
J27nB189_p0040a18║多絡索。有謂侍者卻會，若不會，爭解恁麼應？好一
J27nB189_p0040a19║碗羹，卻被鼠粘汙卻。有謂國師、侍者總欠會在。試
J27nB189_p0040a20║問：作恁麼話會，桶底脫落也未？」
J27nB189_p0040a21║天童淨禪師，上堂云：「霜風號肅殺，霜葉墮蕭颾。」舉拂
J27nB189_p0040a22║子曰：「看！惟有玲瓏石，崔嵬望轉高，所謂天童滯貨，今
J27nB189_p0040a23║朝短販一遭，莫有酬價底麼？」下座。
J27nB189_p0040a24║師云：「端午後神符，除夜舊曆日，請自留取糊壁。」
J27nB189_p0040a25║忠國師因丹霞來訪，值睡次，乃問侍者耽源云：「國師
J27nB189_p0040a26║在否？」者曰：「在即在，秪是不見客。」霞云：「太深遠生！」者云：
J27nB189_p0040a27║「莫道上座，佛眼也覷不見。」霞云：「龍生龍子，鳳生鳳兒。」
J27nB189_p0040a28║國睡起，侍者舉似國，國打二十棒趁出。丹霞聞，云：「不
J27nB189_p0040a29║謬為南陽國師。」
J27nB189_p0040a30║師云：「國師高枕，丹霞得以乘間而入。耽源道：『莫道
J27nB189_p0040b01║上座，佛眼也覷不見。』卻被丹霞從𰩍隙中送眼旁
J27nB189_p0040b02║偷，耽源喫棒出院，此時和耽源也不相見了也。雖
J27nB189_p0040b03║然耽源兩處受棒，還知丹霞受棒處麼？若知得，好
J27nB189_p0040b04║與國師相見，亦不謬為佛祖兒孫；如或不知，莫向
J27nB189_p0040b05║秦庭誇好手，荊卿事業竟何如？」
J27nB189_p0040b06║青州辨云：「二邊純莫立，中道不須安。且道甚處相見
J27nB189_p0040b07║得箇端的？」
J27nB189_p0040b08║師云：「可憐無定河邊骨，盡是春閨夢裏人。」
J27nB189_p0040b09║又云：「回途轉位，直須戴角披毛。喚作畜生，得麼？」
J27nB189_p0040b10║師曰：「妓女不知亡國恨，隔江猶唱後庭花。」
J27nB189_p0040b11║百丈再參馬祖
J27nB189_p0040b12║師云：「始而百丈語黃檗云：『老僧昔被馬大師一喝，
J27nB189_p0040b13║直得三日耳聾。』黃檗聞舉，不覺吐舌。此宗之妙，自
J27nB189_p0040b14║馬大師融冶乾坤，指揮神策，百丈握閫外之威權，
J27nB189_p0040b15║黃檗攙鎗奪鼓，所向無敵。故知機用為列祖之神
J27nB189_p0040b16║髓，乃萬類之鉗錘。汾州謂：『悟去便休，更說甚麼三
J27nB189_p0040b17║日耳聾？』石門云：『若不三日耳聾，爭得悟去？恁麼批
J27nB189_p0040b18║判，古人還甘麼？』老僧不避腥羶，試為斷看。烽火漁
J27nB189_p0040b19║陽樓上月，曲中都是斷腸聲。」
J27nB189_p0040b20║青州辨云：「念念釋迦出世，步步彌勒下生，為甚麼擬
J27nB189_p0040b21║心即錯、動念即乖？」
J27nB189_p0040b22║師云：「富嫌千口少，貧恨一身多。」
J27nB189_p0040b23║青州辨云：「有口贊不盡，無言心自明，是則裂破虛空，
J27nB189_p0040b24║不是則鬼家活計。上人端的處道將一句來。」
J27nB189_p0040b25║師云：「骨銼。」又云：「背手抽金鏃。」
J27nB189_p0040b26║百丈因溈山、五峰、雲巖侍立次，問溈山：「併卻咽喉唇
J27nB189_p0040b27║吻，作麼生道？」山曰：「卻請和尚道。」丈曰：「不辭向汝道，恐
J27nB189_p0040b28║已後喪我兒孫。」又問五峰，峰曰：「和尚也須併卻。」又曰：
J27nB189_p0040b29║「無人處斫額望汝。」又問雲巖，巖曰：「和尚有也未？」丈曰：
J27nB189_p0040b30║「喪我兒孫。」
J27nB189_p0040c01║師云：「百丈置箇問端，溈山曰：『卻請和尚道。』五峰曰：
J27nB189_p0040c02║『和尚也須併卻。』雲巖曰：『和尚有也未？』象王回顧，挂
J27nB189_p0040c03║角羚羊，還他三老，臨場試卷卻忘了題目。明明道：
J27nB189_p0040c04║『併卻咽喉唇吻』，亂開口作麼？脫有問老僧曰：『和尚
J27nB189_p0040c05║試道看。』老僧時以『他事所移，不及與渠分秦別楚、
J27nB189_p0040c06║前漢後唐。』一揖而別。」
J27nB189_p0040c07║青州普照一辨禪師，垂語曰：「聲前薦得，落在今時；句
J27nB189_p0040c08║後承當，迷頭認影。作麼生是空劫已前自己？」
J27nB189_p0040c09║師云：「道即不難，恐落今時。」或曰：「試道看。」師打一摑，
J27nB189_p0040c10║曰：「羞也不識，要稱禪客？」
J27nB189_p0040c11║百丈野狐
J27nB189_p0040c12║師云：「前百丈錯一轉語，五百生為野狐，利害在甚
J27nB189_p0040c13║處？大凡宗師家著著拈提向上，先自有出身之路，
J27nB189_p0040c14║則不被目前所礙；若儱侗將去，則不堪也。雲峰圓
J27nB189_p0040c15║聞二僧舉野狐話，一僧云：『不昧因果也未脫得野
J27nB189_p0040c16║狐。』一云：『不落因果，又何曾墮野狐來？』道圓過澗有
J27nB189_p0040c17║省，更以呈偈南公，公見之，為之助喜。圓公悟去則
J27nB189_p0040c18║不無之，二僧披毛戴角有日在。」或曰：「謝師授記。」「咄！
J27nB189_p0040c19║這野狐精！」復云：「不落因果，兔子窠邊遭野火；不昧
J27nB189_p0040c20║因果，粉蝶飛上梨花朵。參！」
J27nB189_p0040c21║大名雪巖滿禪師，參普照寶，寶垂示語曰：「兄弟年俊，
J27nB189_p0040c22║正宜參叩，老僧當年念念常以佛法為事。」滿避席曰：
J27nB189_p0040c23║「禴尚而今如何也？」寶曰：「如生冤家相似。」滿曰：「若不得
J27nB189_p0040c24║此語，幾何枉行千里。」寶下禪床握滿手曰：「作家那。」
J27nB189_p0040c25║師云：「普照當初待他問：『和尚而今如何也？』分頂門
J27nB189_p0040c26║一棒。或再進語，再與一棍。且教這漢參三十年。普
J27nB189_p0040c27║照若行得此令，吾宗不致寂寥也。便軟拖拖地道
J27nB189_p0040c28║『作家那』，雖然爛泥裏有刺，作者方知。」
J27nB189_p0040c29║百丈普請钁地次，忽有一僧聞鼓鳴，舉钁頭，大笑便
J27nB189_p0040c30║歸。丈曰：「俊哉！此是觀音入理之門。」丈歸院，乃喚其僧
J27nB189_p0041a01║問：「適來見甚麼道理便恁麼？」曰：「適來肚饑，聞鼓聲歸
J27nB189_p0041a02║喫飯。」丈乃笑。
J27nB189_p0041a03║師云：「這僧聞鼓聲舉钁頭大笑便歸叢林，喧傳趙
J27nB189_p0041a04║州洗缽盂話，此則因緣寧不勝他十倍，但在千百
J27nB189_p0041a05║眾中奪錦而歸，及乎詢其所以，卻又將扇子掩面
J27nB189_p0041a06║而避。鏡清云：『溈山當時有此僧。』鼓山云：『溈山當時
J27nB189_p0041a07║無此僧，普請钁地次時實有此僧，荷鋤歸去實無
J27nB189_p0041a08║此僧。』則二師為僧擔板，各有所見。要識此僧也大
J27nB189_p0041a09║難在。分明只在秋江上，明月蘆花何處尋？」
J27nB189_p0041a10║鹿門覺禪師示眾曰：「盡大地是學人一卷經，盡乾坤
J27nB189_p0041a11║是學人一隻眼。以者箇眼讀如是經，千萬億劫無有
J27nB189_p0041a12║間斷。」
J27nB189_p0041a13║師云：「正恁麼時，有經處無眼，有眼處無經，舉意讀
J27nB189_p0041a14║時便成間斷。報恩秀云：『看經不易。』」師咄云：「寐語作
J27nB189_p0041a15║麼？」
J27nB189_p0041a16║百丈謂眾曰：「有一人長年不喫飯不道饑，有一人終
J27nB189_p0041a17║日喫飯不道飽。」一僧著語云：「一對鴛鴦池邊獨立，一
J27nB189_p0041a18║雙孤雁撲地高飛。」
J27nB189_p0041a19║師云：「墮地獄如箭射。」一僧著語云：「渠今正是我，我
J27nB189_p0041a20║今不是渠。」師云：「銜銕負鞍有日在。且道過在甚麼
J27nB189_p0041a21║處？試檢點看。」
J27nB189_p0041a22║報恩萬松行秀禪師示眾曰：「機輪轉處，智眼猶迷；寶
J27nB189_p0041a23║鏡開時，纖塵不度。開拳不落地，應物善知時，兩刃相
J27nB189_p0041a24║逢時，如何回互？」
J27nB189_p0041a25║師云：「遍身綺羅者，不是養蠶人。」
J27nB189_p0041a26║大名寶禪師示眾云：「若論此事，如人作針線，幸然針
J27nB189_p0041a27║針相似。忽見人來，不覺失卻了針。者邊尋也不見，那
J27nB189_p0041a28║邊尋也不見，卻自曰：『近處尚不見，遠處那裏得來？』多
J27nB189_p0041a29║少時尋不得，心煩不好，昏悶打睡，拽衣就枕，方就枕
J27nB189_p0041a30║時，驀然一劄，曰：『原來在這裏。』」
J27nB189_p0041b01║師云：「且道是針？不是針？」復曰：「大名不能為後人抽
J27nB189_p0041b02║釘拔楔，作灑落了事人，反引渠向針線上作活計。
J27nB189_p0041b03║就使摸索得來，往往迷頭認影。雖然，三十年後，一
J27nB189_p0041b04║回飲水一回噎。」
J27nB189_p0041b05║南泉問黃檗：「定慧等學，明見佛性，此理如何？」檗曰：「十
J27nB189_p0041b06║二時中不依倚一物。」泉曰：「莫是長老見處麼？」檗曰：「不
J27nB189_p0041b07║敢。」泉曰：「漿水錢且置，艸鞋錢教阿誰還？」妙喜曰：「路逢
J27nB189_p0041b08║劍客須呈劍，不是詩人莫獻詩。」
J27nB189_p0041b09║師云：「老僧則不然。南泉還漿水錢，黃檗償艸鞋錢。
J27nB189_p0041b10║不見道：『賊是小人，智過君子。』」
J27nB189_p0041b11║鹽官謂眾曰：「虛空為鼓，須彌為椎，甚麼人打得？」眾無
J27nB189_p0041b12║對。有僧舉似南泉，泉云：「王老師不打這破鼓。」黃龍云：
J27nB189_p0041b13║「甚麼處是破處？直饒揀點得破處分明，我還要覓鼓
J27nB189_p0041b14║在。」
J27nB189_p0041b15║師云：「山僧有鼓便打，有笛便弄，無論渠破與不破。
J27nB189_p0041b16║若要問我覓鼓在，自領出去。」
J27nB189_p0041b17║王山體禪師發明洞上宗旨曰：「既有尊貴之位，須明
J27nB189_p0041b18║尊貴底人。須知尊貴底人，不處尊貴之位，方明尊貴，
J27nB189_p0041b19║不落階級。」
J27nB189_p0041b20║師云：「如何黑漆屏風上，更畫盧仝月蝕詩。」
J27nB189_p0041b21║南泉因陸大夫道：「肇法師也甚奇怪，解道：『天地與我
J27nB189_p0041b22║同根，萬物與我一體。』」泉指庭前牡丹花曰：「大夫！時人
J27nB189_p0041b23║見此一株花，如夢相似。」陸罔測。雪竇頌云：「見聞覺知
J27nB189_p0041b24║非一一，山河不在鏡中觀。霜天月落夜將半，誰共澄
J27nB189_p0041b25║潭照影寒？」
J27nB189_p0041b26║師云：「夢中作夢法師語，南泉夢中占夢，也大奇怪。
J27nB189_p0041b27║雪竇善於原夢，鏡裏山河、影中聞見，撲碎鏡，拂卻
J27nB189_p0041b28║影，可惜一株花，拈向霜天月下，更來到澄潭摸索，
J27nB189_p0041b29║可不道月落夜闌，不知何處相見？知有者揀點看。」
J27nB189_p0041b30║萬松示眾云：「去則留住，住即遣去，不住不去，渠無國
J27nB189_p0041c01║土，何處逢渠？在在處處。且道是甚麼物得恁麼奇特？」
J27nB189_p0041c02║師云：「枰錘蘸醋。」
J27nB189_p0041c03║南泉問座主：「講甚經？」主云：「彌勒下生經。」泉曰：「彌勒幾
J27nB189_p0041c04║時下生？」主云：「現在天宮，未來。」泉曰：「天上無彌勒，地下
J27nB189_p0041c05║無彌勒。」
J27nB189_p0041c06║師云：「南泉等閒置箇問頭，不特座主口啞。洞山被
J27nB189_p0041c07║問，直得禪床振動，火爐振動，太陽玄地動，彼此隨
J27nB189_p0041c08║摟搜。你也動，我也動，動到彌勒下生，有甚了期？忽
J27nB189_p0041c09║有問：『天上無彌勒，地下無彌勒，誰與安名？』老僧直
J27nB189_p0041c10║得八萬四千毛竅一時卓立，打失了孃生鼻孔。」
J27nB189_p0041c11║萬松示眾曰：「動則埋身千丈，不動則當處生苗。直須
J27nB189_p0041c12║兩頭撒開，中間放下，更買艸鞋行腳始得。」
J27nB189_p0041c13║師云：「曾經三峽猿啼處，不是愁人也斷腸。」
J27nB189_p0041c14║南泉住菴，一僧到，泉向伊道：「我上山去作務，待齋時
J27nB189_p0041c15║作飯自喫了，送一分上來。」少時，其僧作飯自喫了，卻
J27nB189_p0041c16║打破家事，就床臥。泉待不見來，便歸菴，見僧臥，泉亦
J27nB189_p0041c17║至僧邊臥，僧便起去。
J27nB189_p0041c18║師云：「可惜這僧泯然無聞當時風儀，令人可愛。南
J27nB189_p0041c19║泉過後思君子，見之晚矣。彼時下山來，何不掘箇
J27nB189_p0041c20║坑，將這僧埋卻，豈不據款一結？或云：『老漢聻？』老僧
J27nB189_p0041c21║與一頓棒，趁出山門。」
J27nB189_p0041c22║萬松示眾云：「踢翻滄海，大地塵飛；喝散白雲，虛空粉
J27nB189_p0041c23║碎。嚴從立令，猶是半提。大用現前，如何施設？」
J27nB189_p0041c24║師云：「琉璃殿上無知識。」
J27nB189_p0041c25║南泉示眾云：「喚作如如，早是變了也，如今師僧須向
J27nB189_p0041c26║異類中行。」歸宗云：「雖行畜生行，不是畜生報。」泉云：「孟
J27nB189_p0041c27║八郎漢又與麼去也。」
J27nB189_p0041c28║師云：「似地擎山，不知山之孤峻；如石含玉，不知玉
J27nB189_p0041c29║之無瑕。大通智勝遷座而成正覺；善財童子別峰
J27nB189_p0041c30║而見德雲。」僧云：「智不到處，切忌道著，道著即頭角
J27nB189_p0042a01║生卻。為甚麼作這般語話？」乃喝一喝，云：「孟八郎漢
J27nB189_p0042a02║又與麼去也。」
J27nB189_p0042a03║萬松示眾曰：「向上一機，鶴沖霄漢；當陽一路，鷂過新
J27nB189_p0042a04║羅。直饒眼似流星，未免口如匾擔。且道是何宗旨？」
J27nB189_p0042a05║師云：「閉眼食蝸牛，一場酸澀苦。」
J27nB189_p0042a06║南泉問僧：「夜來好風？」僧云：「夜來好風。」泉云：「吹折門前
J27nB189_p0042a07║一株松。」僧云：「吹折門前一株松。」次問一僧云：「夜來好
J27nB189_p0042a08║風？」僧云：「是甚麼風？」泉云：「吹折門前一株松。」僧云：「是甚
J27nB189_p0042a09║麼松？」泉云：「一得一失。」
J27nB189_p0042a10║師云：「一僧云：『這公案與趙州驗二菴主、法眼指簾
J27nB189_p0042a11║一樣。』一僧云：『刁刀相似，魚魯不同，爭之不能，已以
J27nB189_p0042a12║質之。』老僧乃云：『一得一失。』」
J27nB189_p0042a13║西京雪庭福裕禪師，因僧問：「如何是祖師西來意？」庭
J27nB189_p0042a14║曰：「待乳峰點頭即向汝道。」師曰：「一字入公門，九牛拔
J27nB189_p0042a15║不出。」僧復問曰：「如何是尊貴一路庭？」曰：「漁歌驚起沙
J27nB189_p0042a16║汀鷺，飛出蘆花不見蹤。」
J27nB189_p0042a17║師云：「乳峰點頭也，道箇甚麼？火裏鷦鷯吞大蟲。」
J27nB189_p0042a18║南泉上堂云：「王老師自小養一頭水牯牛，擬向溪東
J27nB189_p0042a19║牧，不免犯他國王水艸；擬向溪西牧，不免犯他國王
J27nB189_p0042a20║水艸，不如隨分納些些，總不見得。」
J27nB189_p0042a21║師云：「且道這些子還是溪西溪東？除是這牛兒，不
J27nB189_p0042a22║齧一莖艸，不飲一滴水始得。就使牽到他方世界
J27nB189_p0042a23║外，還出得他國王水土麼？試請王老師定當看。」
J27nB189_p0042a24║靈隱文泰禪師，上堂云：「塵劫來事，只在於今；河沙妙
J27nB189_p0042a25║德，總在心源。試教渠覿面相呈，便不解當風拈出。且
J27nB189_p0042a26║道過在甚麼處？」卓拄杖曰：「秪為分明極，翻令所得遲。」
J27nB189_p0042a27║師云：「只如靈隱還拈得出麼？若拈得出，何不略借
J27nB189_p0042a28║一觀？若拈不出，河沙妙德向何處去也？隔牆恩怨
J27nB189_p0042a29║如何說？獨抱琵琶月下彈。」
J27nB189_p0042a30║南泉上堂云：「王老師賣身去也，還有人買麼？」一僧出
J27nB189_p0042b01║曰：「某甲買。」師曰：「不作貴，不作賤，汝作麼生買？」僧無對。
J27nB189_p0042b02║師云：「雪竇拈云：『雪竇擬酬箇價，直令南泉進且無
J27nB189_p0042b03║路，退亦無地。「不作貴，不作賤，作麼生買？」「別處容和
J27nB189_p0042b04║尚不得。」』山僧獨愛此語。然雖如是，雪竇只可作南
J27nB189_p0042b05║泉奴。秪如進且無路，退亦無地，還容得雪竇麼？」
J27nB189_p0042b06║寶應遇禪師，因僧問：「如何是西來的的大意？」遇曰：「風
J27nB189_p0042b07║送泉聲來枕畔，月移花影到𰩍前。」
J27nB189_p0042b08║師曰：「大小祖師引人向聲色裏作窠臼，好與三十
J27nB189_p0042b09║棒。除卻聲色，也與三十棒。秪如老僧聻？點石化為
J27nB189_p0042b10║金玉易，勸人除卻是非難。」
J27nB189_p0042b11║南泉云：「三世諸佛不知有，狸奴白牯卻知有。」
J27nB189_p0042b12║師云：「試問如何是狸奴白牯知有的事？或曰：『黃金
J27nB189_p0042b13║國土琉璃地，師子巖前水艸香。』作恁麼語話，銜銕
J27nB189_p0042b14║負鞍有日在。」
J27nB189_p0042b15║香嚴文才禪師依縫州福嚴普公出家，嘗讀《證道歌》，
J27nB189_p0042b16║至「幻化空身即法身」之句，豁然契悟，乃入還源之室。
J27nB189_p0042b17║師云：「若向這裏悟去，披毛戴角有日在。」
J27nB189_p0042b18║鹽官安國師，一日喚侍者曰：「將犀牛扇子來？」者曰：「破
J27nB189_p0042b19║也。」安曰：「扇子既破，還我犀牛兒來。」者無對。
J27nB189_p0042b20║師云：「犀牛兒隨扇子破了，就將得來，也是無用之
J27nB189_p0042b21║物。」投子云：「不辭將出，恐頭角不全。」資福作一圓相，
J27nB189_p0042b22║心中書牛字，師云：「當時鹽官原向侍者根討箇活
J27nB189_p0042b23║潑潑的牛兒，諸方拈頌總是死牛。」良久，云：「老僧恁
J27nB189_p0042b24║麼告報，還得麼？」
J27nB189_p0042b25║俱空契斌禪師，因僧問：「如何是空劫已前底事？」斌曰：
J27nB189_p0042b26║「烏龜向火。」
J27nB189_p0042b27║師云：「料掉沒交涉。且道過在主家？賓家？這裏明得，
J27nB189_p0042b28║方許你會空劫已前事。如或不明，且看烏龜向火。」
J27nB189_p0042b29║魯祖寶雲禪師，尋常見僧來便面壁。南泉聞，乃云：「我
J27nB189_p0042b30║尋常向僧道：『佛未出世時會取，尚不得一箇半箇。』他
J27nB189_p0042c01║漝麼，驢年去。」
J27nB189_p0042c02║師云：「也奇怪！古人拈弄箇事，費卻許多威神，露風
J27nB189_p0042c03║規於百艸頭上，總不放過。釋迦掩室，淨名杜口，須
J27nB189_p0042c04║菩提晏坐，巖中諸天散花謝法，又何常絕無會取
J27nB189_p0042c05║領意者。南泉作箇語話，學人須知巖頭道：『雪峰！我
J27nB189_p0042c06║當時不與伊道箇末後句。若識得末後句，天下人
J27nB189_p0042c07║沒奈伊何。』吁！番令力耕者，半作賣花人。」
J27nB189_p0042c08║大覺方念禪師遊初祖面壁處，忽然契悟，乃曰：「五乳
J27nB189_p0042c09║峰前好箇消息，大小石頭，塊塊著地。」
J27nB189_p0042c10║師云：「祖師恁麼悟去，且教面壁。」僧曰：「和尚不肯古
J27nB189_p0042c11║人耶？」師打一下，曰：「你還夢見麼？」
J27nB189_p0042c12║盤山寶積禪師云：「諸禪德！譬如擲劍揮空，莫論及之
J27nB189_p0042c13║不及，斯乃空輪無跡，劍刃無虧，若能心心無知。」妙喜
J27nB189_p0042c14║云：「咄！咄！咄！我王庫內無如是刀。」
J27nB189_p0042c15║師云：「若論本色衲子，實無是刀；若論本色衲子，實
J27nB189_p0042c16║有是刀。」一僧哂曰：「不見盤山道：『學者勞形，如猿捉
J27nB189_p0042c17║影。』」喝一喝曰：「情知你坐在鬼窟裏。」
J27nB189_p0042c18║雲門澄和尚至，雲棲蓮大師舉高峰海底泥牛話問
J27nB189_p0042c19║門，門推出傍僧曰：「大眾證明。」蓮頷之。
J27nB189_p0042c20║師云：「彼時此語傳之海內，直得須彌震動、大海波
J27nB189_p0042c21║騰，阿脩羅手擎日月，高聲唱曰：『邪正不分，過由傍
J27nB189_p0042c22║僧。』」
J27nB189_p0042c23║澧州茗溪道行禪師嘗曰：「吾有大病，非世所醫。」
J27nB189_p0042c24║師云：「吾有大病，一物可醫，不識是甚麼物？若拈得
J27nB189_p0042c25║出，可與茗溪同病。」
J27nB189_p0042c26║雲門澄和尚一日送亡僧回，雲棲問：「亡僧遷化後向
J27nB189_p0042c27║甚麼處去？」門出眾曰：「謝和尚挂念。」棲休去。
J27nB189_p0042c28║師云：「雲門老漢雖善機宜，還得替這僧入涅槃堂
J27nB189_p0042c29║始得。」
J27nB189_p0042c30║西園曇藏禪師，一日燒浴次，僧問：「何不使沙彌？」師撫
J27nB189_p0043a01║掌三下。曹山云：「一等是拍手撫掌，就中西園奇怪，俱
J27nB189_p0043a02║胝一指頭禪，蓋為承當處不諦當。」
J27nB189_p0043a03║師云：「俱胝一指，諸方古宿拈頌揄揚，不翅稻麻竹
J27nB189_p0043a04║葦。曹山引西園一相形比，和俱胝承當時便差了。
J27nB189_p0043a05║大眾！為復是一期壓捺？為復別有道理？有者道：『古
J27nB189_p0043a06║人提唱，總不可作實法會。』理固如此，也須要頭腦
J27nB189_p0043a07║清楚。西園撫掌是甚時節？俱胝豎指是何節目？這
J27nB189_p0043a08║裏緇素得出，許你親見西園。否則在人家屋簷下
J27nB189_p0043a09║住著，驢年去在。」
J27nB189_p0043a10║雲門澄和尚上堂說法竟，問眾曰：「還有問者麼？若有，
J27nB189_p0043a11║出來，祗要打艸驚蛇。」一僧纔出，門曰：「真是一場業地。」
J27nB189_p0043a12║卓拄杖，下座。
J27nB189_p0043a13║師云：「這老漢圖得一時俊快，不顧後日風波。這片
J27nB189_p0043a14║地從古至今，何曾清淨得來？偶然一時打艸，卻被
J27nB189_p0043a15║這僧靠倒。」
J27nB189_p0043a16║烏臼和尚，玄紹二上座參。臼問云：「二禪客發足何處？」
J27nB189_p0043a17║玄曰：「江西。」臼便打。玄曰：「久知和尚有此一機。」臼曰：「汝
J27nB189_p0043a18║既不會，後面箇師僧祗對看。」紹擬近前，臼便打曰：「信
J27nB189_p0043a19║知同坑無異土。參堂去。」
J27nB189_p0043a20║師云：「烏臼只管據令而行，彌勒、釋迦立在下風。試
J27nB189_p0043a21║問二禪客還甘麼？若甘，則瞎卻天下人眼；若不甘，
J27nB189_p0043a22║瞎卻烏臼眼。或曰：『甘與不甘，一併收下。』也是瞎驢
J27nB189_p0043a23║趁大隊。」
J27nB189_p0043a24║烏臼問僧：「近離甚處？」曰：「定州。」臼曰：「定州法道何似這
J27nB189_p0043a25║裏？」曰：「不別。」臼曰：「若不別，更轉彼中去。」便打。僧曰：「棒頭
J27nB189_p0043a26║有眼，不得艸艸打人。」臼曰：「今日打著一箇。」又打三下，
J27nB189_p0043a27║僧便出。臼曰：「屈棒元來有人喫在。」曰：「爭奈杓柄在和
J27nB189_p0043a28║尚手裏。」臼曰：「汝若要，山僧回與你。」僧近前奪棒，打臼
J27nB189_p0043a29║三下。臼曰：「屈棒，屈棒。」曰：「有人喫在。」臼曰：「艸艸打著箇
J27nB189_p0043a30║漢。」僧禮拜，臼曰：「卻與麼去也。」僧大笑而出，臼曰：「消得
J27nB189_p0043b01║恁麼，消得恁麼？」
J27nB189_p0043b02║師云：「要做濟下兒孫，須知有這般機用。我坐你立，
J27nB189_p0043b03║收放自由，主賓互換，血脈貫通，自然風雲凜冽，所
J27nB189_p0043b04║以謂之得大自在。若一棒差排到底，了無殺合，不
J27nB189_p0043b05║識曾一覽烏臼語否？今之所謂風斯下矣。」
J27nB189_p0043b06║則川和尚摘茶次，龐蘊曰：「法界不容身，師還見我否？」
J27nB189_p0043b07║川曰：「不是老僧泊答公話。」士曰：「有問有答，蓋是尋常。」
J27nB189_p0043b08║川乃摘茶不聽。士曰：「莫怪適來容易借問。」川亦不顧。
J27nB189_p0043b09║士喝曰：「這無禮儀老漢！待我一一舉似明眼人。」川拋
J27nB189_p0043b10║卻籃，便歸方丈。
J27nB189_p0043b11║師云：「龐公向雪中覓粉、墨上尋煤，則川把定牢關，
J27nB189_p0043b12║不通水泄，可謂頭正尾正。龐公用盡自己心，笑破
J27nB189_p0043b13║他人口。幸而免者，不為則川所逐。」
J27nB189_p0043b14║淨盃和尚，凌行婆來禮拜，盃與坐喫茶，婆乃問：「盡力
J27nB189_p0043b15║道不得底句，分付阿誰？」盃曰：「浮盃無剩語。」婆曰：「未到
J27nB189_p0043b16║浮盃，不妨疑著。」盃曰：「別有長處，不妨拈出。」婆斂手哭
J27nB189_p0043b17║曰：「蒼天中更添冤苦！」盃無語。婆曰：「語不知偏正，理不
J27nB189_p0043b18║識倒邪，為人即禍生。」後有僧舉似南泉，泉曰：「苦哉！浮
J27nB189_p0043b19║杯！被這老婆摧折一上。」婆後聞，笑曰：「王老師猶少機
J27nB189_p0043b20║關在。」澄一禪客，逢見行婆，便問：「怎生是南泉猶少機
J27nB189_p0043b21║關在？」婆乃哭曰：「可悲！可痛！」一罔措。婆曰：「會麼？」一合掌
J27nB189_p0043b22║而立。婆曰：「伎死禪和，如麻如粟。」一舉似趙州，州曰：「我
J27nB189_p0043b23║若見這臭老婆，問教口啞。」一曰：「未審和尚怎生問他？」
J27nB189_p0043b24║州便打。一曰：「為甚麼卻打某甲？」州曰：「似這伎死漢，不
J27nB189_p0043b25║打更待幾時？」連打數棒。婆聞，卻曰：「趙州合喫婆手裏
J27nB189_p0043b26║棒。」後僧舉似趙州，州哭曰：「可悲！可痛！」婆聞此語，合掌
J27nB189_p0043b27║歎曰：「趙州眼光爍破四天下。」州令僧問：「如何是趙州
J27nB189_p0043b28║眼？」婆乃豎起拳頭。僧回，舉似趙州，州作偈曰：「當機覿
J27nB189_p0043b29║面提，覿面當機疾。報汝凌行婆，哭聲何得失？」婆以偈
J27nB189_p0043b30║答曰：「哭聲師已曉，已曉復誰知？當時摩竭國，幾喪目
J27nB189_p0043c01║前機。」
J27nB189_p0043c02║師云：「可惜浮盃帶累著王老師。趙州不打澄禪客，
J27nB189_p0043c03║這婆子視秦無人矣。毘耶離城，摩竭提國，多少奇
J27nB189_p0043c04║特，我此一宗，盡底掀翻是，所以光明烜赫，照映千
J27nB189_p0043c05║古。設有問老僧，乃曰：『試舉看。』僧纔舉，老僧揶揄曰：
J27nB189_p0043c06║『話也不會舉，更問甚麼浮盃？』僧曰：『不識和尚如何
J27nB189_p0043c07║舉？』老僧打曰：『可悲！可痛！』」
J27nB189_p0043c08║遵布衲浴佛時，藥山曰：「這箇從你浴，還浴得那箇麼？」
J27nB189_p0043c09║遵曰：「把將那箇來。」藥山休去。
J27nB189_p0043c10║師云：「好箇休去。藥山豈不能似今時粗浮暗短之
J27nB189_p0043c11║流，宗旨不分、血脈不貫，滿腔是生滅心、勝負見，問
J27nB189_p0043c12║箇把將那箇來，便打便喝，掀翻浴盆，亂統一上，好
J27nB189_p0043c13║不知羞。我道：藥山若不休去，提將來撇向東洋大
J27nB189_p0043c14║海裏，絕教他浴箇像心像意，待彌勒下生，我還要
J27nB189_p0043c15║他把將那箇來。」
J27nB189_p0043c16║藥山因僧問：「平田淺草，麈鹿成群，如何射得麈中主？」
J27nB189_p0043c17║山曰：「看箭！」僧放身便倒。山曰：「侍者！拖出這死漢！」僧便
J27nB189_p0043c18║走。山曰：「弄泥團漢有甚麼限？」
J27nB189_p0043c19║師云：「這僧置箇問頭也不易，及乎發箭，原來是箇
J27nB189_p0043c20║死鹿。或幸而他處飲甘露而再生，不失其為威音
J27nB189_p0043c21║王如來始祖。」復望空作彎弓式。
J27nB189_p0043c22║藥山因僧問：「學人有疑，請師決。」山曰：「待上堂時來，與
J27nB189_p0043c23║汝決。」至晚，上堂，眾集，山曰：「今日決疑上座在甚麼處？」
J27nB189_p0043c24║其僧出眾而立，山下禪床把住曰：「大眾！這僧有疑。」便
J27nB189_p0043c25║與一推卻，歸方丈。
J27nB189_p0043c26║師云：「是醍醐，是毒藥，殺人劍，活人刀。」
J27nB189_p0043c27║藥山久不陞座。一日，院主白云：「大眾久思和尚示誨。」
J27nB189_p0043c28║曰：「打鐘著時。」大眾纔集定，便下座歸方丈。院主隨後
J27nB189_p0043c29║問云：「和尚許為大眾說法，為甚麼一言不措？」山曰：「經
J27nB189_p0043c30║有經師，論有論師，爭怪得老僧？」
J27nB189_p0044a01║師云：「經師論師不失其為，藥山於一彈指頃，成就
J27nB189_p0044a02║靈山百萬龍神、人非人等。有箇漢斷斷不受老漢
J27nB189_p0044a03║顢頇，可以為千佛師。藥山雖用盡伎倆，爭怪得這
J27nB189_p0044a04║僧？」
J27nB189_p0044a05║丹霞燒木佛，院主墮眉須。
J27nB189_p0044a06║師云：「時天實寒，大地人凍死幾半，獨丹霞有出身
J27nB189_p0044a07║之路，不致為害。院主為常住惜責任，當言這是常
J27nB189_p0044a08║理。祗如寮舍僧徒鑪煨，榾柮熾炭閒談，院主為客
J27nB189_p0044a09║計則吝，為主計則奢。還知丹霞眉鬚被火燎卻，賴
J27nB189_p0044a10║得院主救取一半麼？是則龍女頓成佛，非則善星
J27nB189_p0044a11║生陷墜。」
J27nB189_p0044a12║丹霞訪龐居士，見女子靈照洗菜次，霞曰：「居士在否？」
J27nB189_p0044a13║女子放下菜籃，叉手而立。霞又問：「居士在否？」女子提
J27nB189_p0044a14║籃便行。霞遂回。須臾居士歸，女子乃舉前話，士曰：「丹
J27nB189_p0044a15║霞在麼？」女曰：「去也。」士曰：「赤土塗牛妳。」
J27nB189_p0044a16║師云：「維摩會上散花天女，與舍利弗用盡神力，顯
J27nB189_p0044a17║箇不思議解脫法門，不如靈照一箇菜籃，十八代
J27nB189_p0044a18║先靈同受供養。丹霞只見菜籃，惜乎不見居士、靈
J27nB189_p0044a19║照。若不是箇菜籃，何處覓他父親？居士曰：『赤土塗
J27nB189_p0044a20║牛妳。』非此一端。」
J27nB189_p0044a21║黃檗希運禪師，一日捧缽向南泉位上坐，泉入堂見，
J27nB189_p0044a22║乃問：「長老甚年行道？」檗曰：「威音王已前。」泉曰：「猶是王
J27nB189_p0044a23║老師兒孫，下去。」檗便過第二位，泉休去。
J27nB189_p0044a24║師云：「王老師年尊，何不退位，致使後代兒孫向頭
J27nB189_p0044a25║上屙，是何道理？」
J27nB189_p0044a26║黃檗示眾云：「還知大唐國裏無禪師麼？」時有僧問：「諸
J27nB189_p0044a27║方尊宿盡聚眾開法，為甚麼事卻道無禪師？」檗曰：「不
J27nB189_p0044a28║道無禪，秪是無師。」
J27nB189_p0044a29║師云：「黃檗一時將箇正法眼擉瞎，要津坐斷，卻被
J27nB189_p0044a30║箇噇酒糟漢一拶粉碎。」
J27nB189_p0044b01║大慈寰中禪師，上堂：「山僧不解荅話，秪能識病。」時有
J27nB189_p0044b02║僧出，寰便歸方丈。
J27nB189_p0044b03║師云：「不是這僧，爭見國手。且道這僧是甚麼病？我
J27nB189_p0044b04║道：『這問便是。』還甘麼？」
J27nB189_p0044b05║趙州到一菴主處問：「有麼？有麼？」主豎起拳頭。州曰：「水
J27nB189_p0044b06║淺不是泊船處。」便行。又到一庵主處，問：「有麼？有麼？」主
J27nB189_p0044b07║亦豎起拳頭。州曰：「能縱能奪，能殺能活。」便作禮。
J27nB189_p0044b08║師云：「一樣拳頭，兩箇菴主，兩樣判斷，一箇拳頭生
J27nB189_p0044b09║銕鑄就，純鋼打成，一任挨排。還曾動著他絲髮許
J27nB189_p0044b10║麼？然不可不知趙州擇法眼，亦不可失二菴主。又
J27nB189_p0044b11║要知趙州落處，不可顢頇，不可儱侗。」豎起拳頭云：
J27nB189_p0044b12║「試定當看。」
J27nB189_p0044b13║趙州因僧問：「學人乍入叢林，乞師指示。」州云：「喫粥了
J27nB189_p0044b14║也未？」云：「喫粥了也。」州云：「洗缽盂去。」其僧因此大悟。後
J27nB189_p0044b15║雪竇云：「我不似雲門為蛇畫足，直言向你道：『問者如
J27nB189_p0044b16║蟲禦木，荅者偶爾成文。』雖然與麼，瞎卻衲僧眼，作麼
J27nB189_p0044b17║生免得此過？諸仁者！要會麼？還爾趙州喫粥也未，拈
J27nB189_p0044b18║卻這僧喫粥了也。雪竇與你拄杖子。歸堂。」
J27nB189_p0044b19║師云：「這僧千餘年下，又得雪竇一拄杖子。老僧道：
J27nB189_p0044b20║『且緩緩地，要過趙州橋則易，要闖雪竇關則難。』無
J27nB189_p0044b21║風荷葉動，決定有魚行。」復云：「瞎。」
J27nB189_p0044b22║趙州因僧問：「如何是祖師西來意？」州曰：「庭前柏樹子。」
J27nB189_p0044b23║曰：「和尚莫將境示人。」州曰：「我不將境示人。」曰：「如何是
J27nB189_p0044b24║祖師西來意？」州曰：「庭前柏樹子。」後法眼以此話問光
J27nB189_p0044b25║孝覺，覺曰：「無。」眼曰：「往來皆謂趙州有此話，上座何得
J27nB189_p0044b26║言無？」覺曰：「先師實無此語，莫謗先師好。」
J27nB189_p0044b27║師云：「衲子競頭紛紜，柏樹子話則所尚者，豈非話
J27nB189_p0044b28║柄？縱你識得趙州意，還須知有覺銕嘴這一門限
J27nB189_p0044b29║在。」卓拄杖一下，云：「今日要與光孝相見者，試道看。」
J27nB189_p0044b30║一僧纔出，師便打，僧掀翻香案，師直打趁出。
J27nB189_p0044c01║趙州因僧問：「狗子還有佛性也無？」州云：「無。」
J27nB189_p0044c02║師云：「妙喜將僧問一節，至趙州荅無處止，令學者
J27nB189_p0044c03║參，但透得無字，一切皆明。又五祖演和尚示眾云：
J27nB189_p0044c04║『狗子勝貓十萬倍。』要須摟破南泉窠窟，掀翻趙老
J27nB189_p0044c05║家私，再看五祖為甚麼平白地上分箇勝負？為復
J27nB189_p0044c06║抑揚之語耶？為復故意扭捏耶？為復一期方便耶？
J27nB189_p0044c07║若作如此見解，不惟不識五祖，要見南泉、趙州遠
J27nB189_p0044c08║之遠矣，亦且嘔血有日在。古德一般提箇事，利害
J27nB189_p0044c09║在甚麼處？法性不寬，波瀾不廣，不到七通八達，難
J27nB189_p0044c10║以評量，古今卻不是一味，蓋抹得去的道理。不見
J27nB189_p0044c11║道：『當時摩竭國，幾喪目前機。』」
J27nB189_p0044c12║趙州因侍者報：「大王來也。」州云：「萬福。大王。」者云：「未到
J27nB189_p0044c13║在。」州云：「又道來也。」
J27nB189_p0044c14║師云：「侍者虛報軍情，趙州望敵輕進，直得雙鳳雲
J27nB189_p0044c15║中扶輦下，六鰲海上駕山來。」
J27nB189_p0044c16║趙州因二僧相推不肯作第一座，主事白州，州曰：「總
J27nB189_p0044c17║教他作第二座。」事曰：「第一座教誰作？」州曰：「裝香著。」事
J27nB189_p0044c18║曰：「裝香了也。」州曰：「戒香、定香、慧香、解脫香？」
J27nB189_p0044c19║師云：「趙州著箇座元於佛祖位上，使天下叢林無
J27nB189_p0044c20║敢正坐規繩。自此一跌，直至于今，整理不起。還有
J27nB189_p0044c21║人為法社正紀綱者麼？不必相推，請來相見。如無，
J27nB189_p0044c22║則山僧擯卻聖僧去也。」
J27nB189_p0044c23║趙州因僧問：「至道無難，惟嫌揀擇，是時人窠臼否？」州
J27nB189_p0044c24║曰：「曾有人問，老僧直得五年分疏不下。」
J27nB189_p0044c25║師云：「趙州古佛，尚且經年道不得，何況其餘？你們
J27nB189_p0044c26║只管亂開大口。」旁僧哂之。師打三下，曰：「舉似明眼
J27nB189_p0044c27║人看。」
J27nB189_p0044c28║趙州勘臺山婆子。
J27nB189_p0044c29║師云：「趙州婆子，這僧以諸方判斷，互有勘破處。臺
J27nB189_p0044c30║山一條路，直得七灣八曲，無所適從。不若這一隊
J27nB189_p0045a01║漢，總被臺山路勘破，合喫臺山路手中棒。這也免
J27nB189_p0045a02║不得，依樣畫貓兒，還知麼？這婆子是箇老滑頭，佛
J27nB189_p0045a03║來也恁麼道，祖來也恁麼道，趙州久經行陣的老
J27nB189_p0045a04║將，豈是尋常行腳之流？這僧踏毘盧之頂，超佛祖
J27nB189_p0045a05║之上。若論趙州勘破婆子，蘇盧悉利娑婆訶；婆子
J27nB189_p0045a06║勘破趙州，悉利蘇盧娑婆訶；這僧勘破婆子，蘇盧
J27nB189_p0045a07║蘇盧娑婆訶；臺山勘破諸方，悉利悉利娑婆訶。」僧
J27nB189_p0045a08║云：「和尚聻？」師云：「老僧罪過。」
J27nB189_p0045a09║趙州因有一婆子，令人送錢請轉藏經，州受施利了，
J27nB189_p0045a10║卻下禪床轉一匝，乃曰：「傳語婆，轉藏經已竟。」其人回，
J27nB189_p0045a11║舉似婆，婆曰：「比來請轉全藏，如何秪為轉半藏？」
J27nB189_p0045a12║師云：「趙州既受施利，許為轉藏，以不全轉，大失所
J27nB189_p0045a13║望。歷來禪林諸大老拈頌批判，總為那半藏，欲補
J27nB189_p0045a14║趙老之不足，細筭大藏之數，卻也爭不多了？其餘
J27nB189_p0045a15║只待星宿劫千佛出世以補之，或不能待，老僧不
J27nB189_p0045a16║惜腕頭氣力，代為一二卻也。懶下禪床，更不能繞
J27nB189_p0045a17║經周匝，極是省便。分明記取數目，更不可謂老僧
J27nB189_p0045a18║負汝也。」
J27nB189_p0045a19║趙州因僧問：「承聞和尚親見南泉，是否？」州云：「鎮州出
J27nB189_p0045a20║大蘿葡頭。」
J27nB189_p0045a21║師云：「要見南泉則易，要見趙州則難；要見趙州則
J27nB189_p0045a22║易，要見蘿葡則難。還有要見蘿葡者麼？請來與老
J27nB189_p0045a23║僧相見。老僧賣身供養他。不見道：『拾薪設食，乃至
J27nB189_p0045a24║以身而為床座。』」
J27nB189_p0045a25║金川操禪師請米和尚齋，不排座位。米一到，便展坐
J27nB189_p0045a26║具禮拜，操下禪床。米乃坐操位，操卻席地而坐。齋畢，
J27nB189_p0045a27║米便去，侍者曰：「和尚受一切人供養，今日坐位被人
J27nB189_p0045a28║奪卻。」操曰：「三日後來，即受敕。」在三日後，米果來，曰：「前
J27nB189_p0045a29║日遭賊。」
J27nB189_p0045a30║師云：「當時米和尚一到，便席地而坐，絕教金川上
J27nB189_p0045b01║天無路、入地無門，直坐到樓至如來出世，我那時
J27nB189_p0045b02║再來與渠相見。」以手斫額曰：「貓。」
J27nB189_p0045b03║湖南上林戒靈禪師，初參溈山，山曰：「大德作甚麼來？」
J27nB189_p0045b04║林曰：「甲冑全具。」山曰：「卸卻了來，與上座相見。」林曰：「卸
J27nB189_p0045b05║了也。」山咄曰：「賊尚未打，卸作甚麼？」林無對。仰山代曰：
J27nB189_p0045b06║「請和尚屏卻左右。」溈山以手指曰：「喏！喏！」林後參永泰，
J27nB189_p0045b07║方諭其旨。
J27nB189_p0045b08║師云：「且道上林悟溈山旨耶？悟仰山旨耶？若從溈
J27nB189_p0045b09║山上悟來，甲冑何在？若從仰山上悟來，試問仰山：
J27nB189_p0045b10║『還曾屏卻也未？』若總不恁麼，從自己領得，卸卻箇
J27nB189_p0045b11║甚麼？或曰：『和尚何得以己方人？』以手指曰：『喏！喏！』」
J27nB189_p0045b12║溈山上堂，僧出曰：「請和尚說法。」溈曰：「我為你得徹困
J27nB189_p0045b13║也。」僧禮拜。
J27nB189_p0045b14║師曰：「須知溈山未上堂，早已徹困也。」
J27nB189_p0045b15║溈山一日喚院主，主便來，溈曰：「我喚院主，汝來作甚
J27nB189_p0045b16║麼？」主無對。又令侍者喚第一座來，座便至，溈曰：「我喚
J27nB189_p0045b17║第一座，汝來作甚麼？」座亦無對。
J27nB189_p0045b18║師云：「若是不來，有違師命。隨喚而至，又觸師嫌。已
J27nB189_p0045b19║後第一座師自下堂，見他便了。」
J27nB189_p0045b20║溈山一日見劉銕磨來，溈曰：「老牸牛！汝來也。」磨曰：「來
J27nB189_p0045b21║日臺山大會齋，師還去麼？」溈放身作臥勢，磨便出。
J27nB189_p0045b22║師云：「溈山被銕磨一問，直得倒街臥路，牛馬踐踏，
J27nB189_p0045b23║總不顧也。且道大會齋還去不去？到來日再看。」
J27nB189_p0045b24║溈山與仰山行次，指前枯樹問仰山云：「前頭是甚麼？」
J27nB189_p0045b25║仰云：「只是枯樹子。」溈卻問耘田翁，翁亦云：「枯樹子。」溈
J27nB189_p0045b26║云：「這耘田翁向後亦有五百眾。」
J27nB189_p0045b27║師云：「溈山作恁麼語話，耘田翁未肯點頭在。」
J27nB189_p0045b28║雲巖掃地次，道吾曰：「太區區生。」巖曰：「須知有不區區
J27nB189_p0045b29║者。」吾曰：「恁麼則第二月也。」巖豎起掃帚曰：「是第幾月？」
J27nB189_p0045b30║吾便休去。玄沙曰：「正是第二月。」
J27nB189_p0045c01║師云：「雲巖果是第二月，玄沙只見第二月。爭者不
J27nB189_p0045c02║是，辨者不真，所以道吾休去。」
J27nB189_p0045c03║靈雲志勤禪師見桃花悟道，有偈呈溈山云：「三十年
J27nB189_p0045c04║來尋劍客，幾回落葉又抽枝。自從一見桃花後，直至
J27nB189_p0045c05║如今更不疑。」溈覽偈詰其所悟，乃符契囑曰：「從緣悟
J27nB189_p0045c06║得，永無退失，善自護持。」玄沙聞云：「諦當！甚諦當！敢保
J27nB189_p0045c07║老兄未徹在。」
J27nB189_p0045c08║師云：「靈雲若不是玄沙，幾被桃花誤了一生，溈山
J27nB189_p0045c09║也是憐兒不覺醜。或有問老僧：『靈雲未徹，在甚麼
J27nB189_p0045c10║處？』曰：『不妨疑著。』」
J27nB189_p0045c11║仰山在溈山為直歲，作務歸，溈問：「甚處來？」仰曰：「田中
J27nB189_p0045c12║來。」溈曰：「田中多少人？」仰插鍬叉手而立。溈曰：「今日南
J27nB189_p0045c13║山大有人刈茅。」仰拔鍬便行。
J27nB189_p0045c14║師云：「作務歸來，父子酬唱，直得填溝塞壑，無處出
J27nB189_p0045c15║頭。雪竇道：『仰山被溈山一問，直得無繩自縛，死去
J27nB189_p0045c16║十分。』還知仰山麼？偶行花下路，驚起樹頭鶯。」
J27nB189_p0045c17║臨濟見僧來，舉起拂子，僧禮拜，濟便打。又有僧來，濟
J27nB189_p0045c18║亦舉起拂子，僧不顧，濟亦打。又僧來參，濟舉拂子，僧
J27nB189_p0045c19║曰：「謝和尚指示。」濟亦打。
J27nB189_p0045c20║師云：「有賓有主，有照有用。其中一棒超諸佛之先，
J27nB189_p0045c21║一棒為列祖頂門，一棒撐天拄地。試揀點看。」旁僧
J27nB189_p0045c22║云：「這老漢向這裏分先分後，論佛論祖。」師便打。
J27nB189_p0045c23║臨濟問僧：「甚處來？」曰：「定州。」濟拈棒，僧擬議，濟便打，僧
J27nB189_p0045c24║不肯。濟曰：「已後遇明眼人去在。」僧後參三聖，纔舉前
J27nB189_p0045c25║話，三聖便打，僧擬議，聖又打。
J27nB189_p0045c26║師云：「竹上泉通竹下水，澗東花發澗西紅。」
J27nB189_p0045c27║三聖慧然禪師至仰山，山問：「汝名甚麼？」聖曰：「慧寂。」山
J27nB189_p0045c28║曰：「慧寂是我名。」聖曰：「我名慧然。」山大笑。
J27nB189_p0045c29║師云：「仰山向虛空裏穵縫，三聖煉石補天。陳希夷
J27nB189_p0045c30║一覺睡千年，至今不知。直是好笑。」
J27nB189_p0046a01║三聖上堂云：「我逢人即出，出則不為人。」便下座。興化
J27nB189_p0046a02║云：「我逢人則不出，出則便為人。」
J27nB189_p0046a03║師云：「三聖不為人，不知誤卻多少人；興化便為人，
J27nB189_p0046a04║不知誤卻多少人。還有不誤者麼？相看兩不厭，惟
J27nB189_p0046a05║有敬亭山。」
J27nB189_p0046a06║桐峰庵主僧問：「和尚這裏忽遇大蟲來時如何？」主便
J27nB189_p0046a07║作大蟲吼，僧作怖勢，主大笑。僧曰：「這老賊！」主曰：「爭奈
J27nB189_p0046a08║老僧何？」
J27nB189_p0046a09║師云：「桐峰不用棒，所以妙。這僧不用喝，所以妙。桐
J27nB189_p0046a10║峰大笑，這僧亦大笑。梁山泊裏稱豪傑，看來都是
J27nB189_p0046a11║不良人。」
J27nB189_p0046a12║夾山將示滅，垂語洛浦曰：「石頭一枝，看看即滅矣。」浦
J27nB189_p0046a13║曰：「不然。」山曰：「何也？」浦曰：「他家自有青山在。」山曰：「苟如
J27nB189_p0046a14║是，即吾宗不墜矣。」
J27nB189_p0046a15║師云：「石頭一枝，有賴洛浦此語。墜吾宗者，惜夾山
J27nB189_p0046a16║後語。減價賣絲帛，兒孫盡布衣。」
J27nB189_p0046a17║白頭因參韶山。山問：「莫是多口白頭因麼？」因曰：「不敢。」
J27nB189_p0046a18║山曰：「多少口？」曰：「通身是。」山曰：「尋常向甚麼處屙？」曰：「向
J27nB189_p0046a19║韶山口裏屙。」山曰：「有韶山口即得。無韶山口，向甚麼
J27nB189_p0046a20║處屙？」因無語，山便打。
J27nB189_p0046a21║師云：「撥艸蛇傷，惹火燒身，恁麼人在在有之。因禪
J27nB189_p0046a22║多口，直得閉殺；韶山無口，直得屙殺。」
J27nB189_p0046a23║巖頭一日參德山，方跨門，便問：「是凡是聖？」山便喝，巖
J27nB189_p0046a24║便禮拜。有人舉似洞山，山曰：「若不是奯公，大難承當。」
J27nB189_p0046a25║巖曰：「洞山老人不識好惡，錯下名言，我當時一手抬、
J27nB189_p0046a26║一手搦。」
J27nB189_p0046a27║師云：「還是洞山錯？巖頭錯？」復云：「德山有定乾坤的
J27nB189_p0046a28║句，巖頭握閫外之威權，雖二大老，猶不免千秋之
J27nB189_p0046a29║下遭人揀點。且看他罅漏必竟在甚麼處？」
J27nB189_p0046a30║雪峰普請次，路逢一獼猴，峰曰：「人人有一面古鏡，這
J27nB189_p0046b01║箇獼猴亦有一面古鏡。」三聖曰：「曠劫無明，何以彰為
J27nB189_p0046b02║古鏡？」峰曰：「毛生也。」聖曰：「這老漢著甚麼死急！話頭也
J27nB189_p0046b03║不識。」峰曰：「老僧住持事繁。」
J27nB189_p0046b04║師云：「好一面古鏡，被二大老椎得粉碎，直至如今，
J27nB189_p0046b05║要箇完全也難得。」一僧曰：「老漢又恁麼去也。」師云：
J27nB189_p0046b06║「老僧罪過。」
J27nB189_p0046b07║雪峰因僧問：「聲聞見性，如夜見月；菩薩見性，如晝見
J27nB189_p0046b08║日。未審和尚見性如何？」峰打三下。後問巖頭，頭打三
J27nB189_p0046b09║掌。
J27nB189_p0046b10║師云：「雪峰打，巖頭打。若論見性，如隔羅縠在。」
J27nB189_p0046b11║雪峰上堂云：「南山有一條鱉鼻蛇，汝等諸人切須好
J27nB189_p0046b12║看。」長慶出曰：「今日堂中大有人喪身失命。」雲門以拄
J27nB189_p0046b13║杖攛向峰前，作怕勢。有僧舉似玄沙，沙曰：「須是稜兄
J27nB189_p0046b14║始得。雖然如是，我即不然。」曰：「和尚作麼生？」沙曰：「用南
J27nB189_p0046b15║山作麼？」
J27nB189_p0046b16║師云：「雪峰毒氣薰蒸，長慶拚命挨拶，雲門矢上加
J27nB189_p0046b17║尖，堪作甚麼話？玄沙用南山作麼？巧不如直。然雖
J27nB189_p0046b18║如是，即今還有不被其所薰者麼？不妨出來與老
J27nB189_p0046b19║僧相見。罷罷，救得來已是不堪了也。」
J27nB189_p0046b20║雪峰上堂云：「盡大地撮來如粟米粒大，拋向面前，漆
J27nB189_p0046b21║桶不會，打鼓普請看。」
J27nB189_p0046b22║師云：「會得則埋身千丈，不會則遍地塵埃。」
J27nB189_p0046b23║雪峰上堂云：「諸上座！望州亭與汝相見了也，烏石嶺
J27nB189_p0046b24║與汝相見了也，僧堂前與汝相見了也。」
J27nB189_p0046b25║師云：「請和尚下涅槃堂裏去。」
J27nB189_p0046b26║北院通禪師問夾山曰：「目前無法，意在目前，不是目
J27nB189_p0046b27║前法，非耳目之所到，豈不是和尚語？」山曰：「是。」院乃掀
J27nB189_p0046b28║倒禪床，叉手而立；山起，打一拄杖，院乃下去。
J27nB189_p0046b29║師云：「夾山好拄杖，秪是分付遲了。待北院問到豈
J27nB189_p0046b30║不是和尚語處便打，此時北院縱有神用，也措手
J27nB189_p0046c01║不及。雖然如是，北院待夾山打一下始行，是何意
J27nB189_p0046c02║思？弄玉已隨蕭史去，丹青留與後人狂。」
J27nB189_p0046c03║芭蕉慧清禪師上堂，拈拄杖云：「你有拄杖子，我與你
J27nB189_p0046c04║拄杖子；你無拄杖子，我奪卻你拄杖子。」靠拄杖，下座。
J27nB189_p0046c05║師云：「老僧即不然，你有拄杖子，不是我與的，你無
J27nB189_p0046c06║拄杖子，不是人奪你的。與不得，奪不得，善用則敲
J27nB189_p0046c07║骨打髓，不善用則當面著賊。芭蕉滯貨，只好靠壁。」
J27nB189_p0046c08║玄沙師備禪師問鏡清：「教中道：『不見一法為大過惡。』
J27nB189_p0046c09║且道不見甚麼法？」清指露柱云：「莫是不見這箇法？」沙
J27nB189_p0046c10║曰：「淛中清水白米從汝喫，佛法未夢見在。」
J27nB189_p0046c11║師云：「玄沙幸遇鏡清，若是箇返躑的漢，那裏容得。
J27nB189_p0046c12║我常見欺敵者亡。」
J27nB189_p0046c13║雲門到洞巖，巖問：「作甚麼來？」門云：「親近和尚來。」巖曰：
J27nB189_p0046c14║「亂走作麼？」門曰：「蹔時不在。」巖曰：「知過即得。」門曰：「亂走
J27nB189_p0046c15║作麼？」
J27nB189_p0046c16║師云：「得便宜處失便宜。」
J27nB189_p0046c17║雲門問臥龍：「明己底人還見有己麼？」龍曰：「不見有己，
J27nB189_p0046c18║始明得已。」又問：「長連床上學得底是第幾機？」龍曰：「是
J27nB189_p0046c19║第二機。」曰：「如何是第一機？」龍曰：「緊峭草鞋。」
J27nB189_p0046c20║師云：「錦包特石，銕裏綿團。」
J27nB189_p0046c21║雲門聞齋鼓，曰：「鼓聲咬破七條。」乃指僧曰：「抱取貓兒
J27nB189_p0046c22║來。」良久，曰：「且道鼓因甚置得？」眾無對，乃曰：「因皮置得。
J27nB189_p0046c23║我尋常道：『一切聲是佛聲，一切色是佛色，盡大地是
J27nB189_p0046c24║箇法身，枉作佛法知見。』如今柱杖但喚作拄杖，見屋
J27nB189_p0046c25║但喚作屋。」
J27nB189_p0046c26║師云：「鼓因皮置得，拄杖喚拄杖、屋喚屋，瞎卻雲門
J27nB189_p0046c27║一眾眼即得，如何瞎卻天下人眼？」
J27nB189_p0046c28║雲門云：「光不透脫，有兩般病：一切處不明，面前有物
J27nB189_p0046c29║是一；又透得一切法空，隱隱地似有箇物相似，亦是
J27nB189_p0046c30║光不透脫。又法身亦有兩般病：得到法身，為法執不
J27nB189_p0047a01║忘，己見猶存，坐在法身邊是一；直饒透得法身去，放
J27nB189_p0047a02║過即不可，子細點檢將來，有甚麼氣息，亦是病。」
J27nB189_p0047a03║師云：「世尊三昧，迦葉不知；迦葉三昧，阿難不知；阿
J27nB189_p0047a04║難三昧，商那和脩不知；佛祖三昧，眾生不知；眾生
J27nB189_p0047a05║三昧，山河大地不知；燈籠三昧，露柱不知。打破情
J27nB189_p0047a06║識窠臼，掀翻從前鬼窟，柏樹子開花，虛空粉碎。且
J27nB189_p0047a07║道是三昧，是病？若撿點得出，好參雲門禪。撿點不
J27nB189_p0047a08║出，不免髑髏前見鬼。試商量看。」
J27nB189_p0047a09║雲門垂語云：「人人盡有光明在，看時不見暗昏昏。作
J27nB189_p0047a10║麼生是諸人光明？」自代云：「廚庫三門。」又云：「好事不如
J27nB189_p0047a11║無。」
J27nB189_p0047a12║師云：「雲門代兩語，一語水裏拈星，一語山頭張網。
J27nB189_p0047a13║大唐國裏打鼓，新羅國裏鳴鐘，料掉沒交涉。請歸
J27nB189_p0047a14║堂喫茶。」
J27nB189_p0047a15║雲門拈杖云：「凡夫實謂之有，二乘析謂之無，圓覺謂
J27nB189_p0047a16║之幻有，菩薩當體即空。衲僧家見拄杖，便喚作拄杖，
J27nB189_p0047a17║行但行，坐但坐，不得動著。」
J27nB189_p0047a18║師拈拄杖云：「凡夫、二乘、緣覺、菩薩，總向這裏著倒，
J27nB189_p0047a19║直得行不得、坐不得，動不得、靜不得。」擲下云：「如今
J27nB189_p0047a20║拋向東洋大海裏，免教向這枯木上生枝生葉。」
J27nB189_p0047a21║雲門因僧問：「樹凋葉落時如何？」門云：「體露金風。」
J27nB189_p0047a22║師云：「釋迦老子無事向水中撈月，達磨祖師有手
J27nB189_p0047a23║只可擎空。挨得黃檗痛棒，再到睦州折腳，三箇毬
J27nB189_p0047a24║子一時輥來，四下藤條好稱禪佛。」豎拂子云：「雲門
J27nB189_p0047a25║大師來也。你若向體露金風上見，崖州萬里。」
J27nB189_p0047a26║雲門問嶺中順維那：「古人豎起拂子，放下拂子，意旨
J27nB189_p0047a27║如何？」順曰：「拂前見，拂後見？」門曰：「如是！如是！」師後舉問
J27nB189_p0047a28║僧：「你道當初諾伊？不諾伊？」僧無對。門曰：「可知禮也。」
J27nB189_p0047a29║師云：「和尚也須防護口業好。」
J27nB189_p0047a30║雲門上堂，拈起拂子云：「這裏得箇入處，去捏怪也。日
J27nB189_p0047b01║本國裏說禪，三十三天有箇人出來喚云：『特舍兒擔
J27nB189_p0047b02║枷過狀。』」
J27nB189_p0047b03║師云：「是時，諸天子雨曼陀羅花、摩訶曼陀羅花、曼
J27nB189_p0047b04║殊沙華、摩訶曼殊沙華，旃檀香風，悅可眾心，漆桶
J27nB189_p0047b05║不快，請過一邊。」
J27nB189_p0047b06║雲門上堂，眾集，門以拄杖指面前曰：「乾坤大地微塵
J27nB189_p0047b07║諸佛，總在裏許爭佛法、覓勝負，還有人諫得麼？若無
J27nB189_p0047b08║人諫得，老漢為你諫看。」僧曰：「請和尚諫。」門曰：「這野狐
J27nB189_p0047b09║精。」
J27nB189_p0047b10║師云：「這老漢挾勢陵人，取面鏡來，請老漢試照看，
J27nB189_p0047b11║且道面皮厚多少？」
J27nB189_p0047b12║雲門上堂：「眼睫橫亙十方，眉毛上透乾坤、下透黃泉，
J27nB189_p0047b13║須彌塞卻汝咽喉。還有人會得麼？若有人會得，拽取
J27nB189_p0047b14║占波國，共新羅鬥額。」
J27nB189_p0047b15║師云：「上南京船，往福建去，北京人來，為甚麼不得
J27nB189_p0047b16║江西信？試道看。」
J27nB189_p0047b17║風穴延沼禪師，上堂云：「若立一塵，家國興盛，野老顰
J27nB189_p0047b18║蹙；不立一塵，家國喪亡，野老安帖。於此明得，闍黎無
J27nB189_p0047b19║分，全是老僧；於此不明，老僧即是闍黎。闍黎與老僧，
J27nB189_p0047b20║亦能悟卻天下人，亦能瞎卻天下人。欲識闍黎麼？」右
J27nB189_p0047b21║邊一拍曰：「這裏是。欲識老僧麼？」左邊一拍曰：「這裏是。」
J27nB189_p0047b22║師云：「喫官酒，臥官街，當處死，當處埋。妙手何須誇
J27nB189_p0047b23║板拍？三台須是大家推。」
J27nB189_p0047b24║明招德謙禪師在疾，一日，國泰深和尚來問疾，侍者
J27nB189_p0047b25║通報云：「深師叔來。」明乃令請入方丈，明曰：「阿㖿！阿㖿！
J27nB189_p0047b26║深師叔救取老僧。」深云：「和尚有什麼救處？」明舉頭一
J27nB189_p0047b27║覷，云：「咦！眼子烏㖀㖀地，依前是舊時深上座。」乃回身
J27nB189_p0047b28║面壁，便不相見。
J27nB189_p0047b29║師云：「高聲喚侍者拏湯來。」復云：「苦哉！屈哉！」
J27nB189_p0047b30║明招與僧擁罏，僧問：「目前無法，意在目前，不是目前
J27nB189_p0047c01║法，非耳目所到。那句是主，那句是賓？」明指火罏曰：「與
J27nB189_p0047c02║我向此中拈一莖眉毛，得麼？」僧曰：「非但學人，盡大地
J27nB189_p0047c03║人喪身失命。」明曰：「汝因甚麼自把髻投衙？」
J27nB189_p0047c04║師云：「前不搆村，後不搆店，且幸留得箇火罏子。」
J27nB189_p0047c05║招慶道匡禪師，於中路按拄杖問僧云：「上窟泥？下窟
J27nB189_p0047c06║泥？」僧云：「上窟泥。」招打一棒。又問一僧，僧云：「下窟泥。」招
J27nB189_p0047c07║亦打。又問明招，招放下泥擔叉手云：「請師鑑。」招便休。
J27nB189_p0047c08║師云：「上窟也打，下窟也打，放下泥擔便休去，好不
J27nB189_p0047c09║了事。且道是賞伊？是罰伊？若撿點不出，也與你一
J27nB189_p0047c10║拄杖。」
J27nB189_p0047c11║大龍智洪禪師，僧問：「色身敗壞，如何是堅固法身？」龍
J27nB189_p0047c12║曰：「山花開似錦，澗水碧如藍。」
J27nB189_p0047c13║師云：「試問大龍還曾夢見堅固法身麼？」
J27nB189_p0047c14║廣德周禪師因僧問：「教中道：『阿逸多不斷煩惱，不脩
J27nB189_p0047c15║禪定，佛記此人成佛無疑。』此理如何？」廣曰：「鹽又盡，炭
J27nB189_p0047c16║又無。」曰：「鹽盡炭無時如何？」廣曰：「愁人莫向愁人說，說
J27nB189_p0047c17║向愁人愁殺人。」
J27nB189_p0047c18║師云：「不是問津來洞口，安能遊遍武陵春？」
J27nB189_p0047c19║洞山守初禪師參雲門，門問：「近離甚處？」初云：「查渡。」門
J27nB189_p0047c20║云：「夏在甚麼處？」初云：「湖南報慈。」門云：「幾時離彼？」初曰：
J27nB189_p0047c21║「八月二十五。」門曰：「放汝三頓棒。」初明日卻上問訊：「昨
J27nB189_p0047c22║日蒙和尚放三頓棒，不知過在甚麼處？」門曰：「飯袋子！
J27nB189_p0047c23║江西、湖南便恁麼去。」初於言下大悟。
J27nB189_p0047c24║師云：「雲門到這裏也把不住，使人上頭上臉會見，
J27nB189_p0047c25║老胡一枝掃土而盡。」
J27nB189_p0047c26║洞山初示眾云：「言無展事，語不投機，乘言者喪，滯句
J27nB189_p0047c27║者迷。於此四句語中見得分明也，作箇脫灑衲僧，根
J27nB189_p0047c28║椽片瓦粥飯因緣，堪與人天為善知識；於此不明，終
J27nB189_p0047c29║成莽鹵。」
J27nB189_p0047c30║師云：「夜夢不吉，題破在壁。君子讀過，化為大吉。」
J27nB189_p0048a01║洞山因都監大保問：「眼處入正受，諸塵三昧起。此意
J27nB189_p0048a02║如何？」洞山云：「洞山茶碗裏有太保，太保茶碗裏有洞
J27nB189_p0048a03║山。」太保無語，卻將此語問谷隱。隱云：「不落無言說。」問
J27nB189_p0048a04║延慶，慶云：「喚甚麼作三昧？」
J27nB189_p0048a05║師云：「一箇老婆禪、一箇新婦禪、一箇女兒禪，總被
J27nB189_p0048a06║太保折倒了也。」
J27nB189_p0048a07║奉先深禪師，同明和尚到淮河，見人牽網，有魚從網
J27nB189_p0048a08║透出，深曰：「明兄俊哉！一似箇衲僧相似。」明曰：「雖然如
J27nB189_p0048a09║此，爭如當時不撞入網羅好？」深曰：「明兄！你欠悟在。」明
J27nB189_p0048a10║至中夜方省。
J27nB189_p0048a11║師云：「一年被蛇咬，三度怕爛草。」
J27nB189_p0048a12║首山省念禪師，因僧問：「如何是佛？」山曰：「新婦騎驢阿
J27nB189_p0048a13║家牽。」曰：「未審此語甚麼句中收？」山曰：「三玄收不得，四
J27nB189_p0048a14║句豈能該？」曰：「此意如何？」曰：「天長地久，日月齊明。」
J27nB189_p0048a15║師云：「欽深淵默漆雞頭，大將軍除壁虱。」
J27nB189_p0048a16║龍濟紹修禪師示眾云：「具足凡夫法，凡夫不知；具足
J27nB189_p0048a17║聖人法，聖人不會。聖人若會，即是凡夫；凡夫若知，即
J27nB189_p0048a18║是聖人。此語具一理二義。若人辨得，不妨於佛法中
J27nB189_p0048a19║有箇入處；若辨不得，莫道不疑。」
J27nB189_p0048a20║師云：「辨得來也是艸裏漢，辨不來也是艸裏漢▆。
J27nB189_p0048a21║龍濟不敢批評，請自領去。」
J27nB189_p0048a22║法眼禪師因僧問：「聲色兩字，甚麼人透得？」眼即謂眾
J27nB189_p0048a23║曰：「諸上座！且道這僧還透聲色也未？若會此僧問處，
J27nB189_p0048a24║透聲色也不難。」
J27nB189_p0048a25║師云：「平地上死人無數。」
J27nB189_p0048a26║石霜諸禪師問英首座：「近離甚處？」英曰：「金鑾。」霜曰：「去
J27nB189_p0048a27║夏在甚處？」英曰：「金鑾。」霜曰：「前夏在甚處？」英曰：「金鑾。」霜
J27nB189_p0048a28║曰：「先前夏在甚處？」英曰：「和尚何不領話？」霜曰：「我不能
J27nB189_p0048a29║勘得汝，教庫下供過奴子來勘。且點一碗茶來，與汝
J27nB189_p0048a30║濕口。」
J27nB189_p0048b01║師云：「石霜不柰這擔板漢何，只得打箇懸空觔斗？
J27nB189_p0048b02║何不與渠本分艸料，趕出山門？絕教渠一世向金
J27nB189_p0048b03║鑾坐著。」
J27nB189_p0048b04║大愚芝禪師示眾云：「三世諸佛不知有，狸奴白牯卻
J27nB189_p0048b05║知有。」乃拈拂子云：「狸奴白牯總在這裏放光動地。何
J27nB189_p0048b06║為如此？兩段不同。」
J27nB189_p0048b07║師云：「大愚拈箇狸奴白牯，還曾夢見麼？」
J27nB189_p0048b08║大愚因僧問：「通身是眼，口在甚麼處？」愚曰：「三跳。」僧曰：
J27nB189_p0048b09║「不會。」愚曰：「章底詞秋罷，歌韻向春生。」
J27nB189_p0048b10║師云：「大愚果有懸河之辨，爭奈這僧無眼。」
J27nB189_p0048b11║舒州法華全舉禪師，到瑯琊覺和尚處，琊問：「近離甚
J27nB189_p0048b12║處？」華曰：「兩浙。」曰：「船來？陸來？」華曰：「船來。」曰：「船在甚處？」華
J27nB189_p0048b13║曰：「步下。」曰：「不涉程途一句作麼生道？」華以坐具摵一
J27nB189_p0048b14║摵曰：「杜撰長老，如麻似粟。」拂袖而出。琊問侍者：「此是
J27nB189_p0048b15║甚麼人？」者曰：「舉上座。」琊曰：「莫是舉師叔麼？先師教我
J27nB189_p0048b16║尋見伊。」遂下旦過問：「上座莫是舉師叔麼？莫怪適來
J27nB189_p0048b17║相觸忤。」華便喝，復問：「長老何時到汾陽耶？」曰：「某時到。」
J27nB189_p0048b18║華曰：「我在浙江早聞你名，元來見解秪如此，何得名
J27nB189_p0048b19║播寰宇？」琊遂作禮曰：「某甲罪過。」
J27nB189_p0048b20║師云：「妙喜曰：『賓則始終賓，主則始終主。』二大士驀
J27nB189_p0048b21║劄相逢，主賓互換，直下發明臨濟心髓。苟非徹證
J27nB189_p0048b22║向上巴鼻，具出常情正眼，未免作得失論量。」復引：
J27nB189_p0048b23║「雲門問洞山：『近離甚處？』曰：『查渡。』『夏在甚處？』曰：『湖南
J27nB189_p0048b24║報慈。』『幾時離彼？』曰：『八月二十五。』門云：『放你三頓棒。』
J27nB189_p0048b25║為證。大慧法眼精明，鑑徹千古，使法華瑯琊輝騰，
J27nB189_p0048b26║末後石霜克賓，亦得之以發揚。不合為蛇添足，具
J27nB189_p0048b27║眼者試揀點看。」
J27nB189_p0048b28║法華示眾云：「釋迦不出世，達磨不西來，佛法遍天下，
J27nB189_p0048b29║談玄口不開。」
J27nB189_p0048b30║師云：「法華龍頭蛇尾。」
J27nB189_p0048c01║天衣義懷禪師，示眾云：「古人云：『五蘊山頭一段空，同
J27nB189_p0048c02║門出入不相逢，無量劫來賃屋住，到頭不識主人翁。』
J27nB189_p0048c03║有老宿拈云：『既不識他，當初問甚麼人賃屋，恁麼拈
J27nB189_p0048c04║也太遠在。何故？須知死人路上有活人出身處，活人
J27nB189_p0048c05║路上死人無數。』那箇是活人路上死人無數？那箇是
J27nB189_p0048c06║死人路上活人出身處？若撿點得分明，拈卻炙脂帽
J27nB189_p0048c07║子，脫卻鶻臭布衫。」
J27nB189_p0048c08║師云：「辨金鋀，分玉石，還他天衣古佛。不解出身者，
J27nB189_p0048c09║不免向鬼窟裏作活計。這裏甄別得出，正好戴卻
J27nB189_p0048c10║炙脂帽子，穿卻鶻臭布衫，且道與古人是同是別？」