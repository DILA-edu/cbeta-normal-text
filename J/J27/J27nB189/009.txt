J27nB189_p0054c01║三宜盂禪師語錄卷九
J27nB189_p0054c02║住雲門顯聖寺門人淨範編
J27nB189_p0054c03║山陰嗣法弟子祁淨超較訂
J27nB189_p0054c04║佛祖歷傳像讚
J27nB189_p0054c05║毘婆尸佛
J27nB189_p0054c06║世種剎帝利，受身了無相，母槃頭婆提，以幻出諸幻，
J27nB189_p0054c07║不動遍塵剎，至尊以化王。復以一微塵，含攝蓮華藏，
J27nB189_p0054c08║華藏復有塵，海會亦無量。是處寶莊嚴，幻出諸形像，
J27nB189_p0054c09║世界與眾生，幻師心所創。試覓幻師心，漚華起洪浪，
J27nB189_p0054c10║漚滅惟虛空，明月來青嶂。
J27nB189_p0054c11║尸棄佛
J27nB189_p0054c12║明相與光耀，表世彝倫道，一坐分陀利，始唱通別號。
J27nB189_p0054c13║七眾如雲驤，初會即申誥，聚業如聚沫，隨心妄顛倒。
J27nB189_p0054c14║禍福緣善惡，顛倒心所造，心如風過枝，風息但虛竅。
J27nB189_p0054c15║七浪依境風，智海成浩浩。智不得有無，悲願隨所好。
J27nB189_p0054c16║說法終三會，晴空起雷瀑。
J27nB189_p0054c17║毘舍浮佛
J27nB189_p0054c18║居城無以喻，況復慈尊也。命世須有繇，坐娑羅樹下，
J27nB189_p0054c19║訓爾身心空，猶吾假四大。汝固執有身，散壞亦可詫，
J27nB189_p0054c20║更執心不滅，離境胡為者。心境與罪福，空花一開卸，
J27nB189_p0054c21║何須問開落，一悟出長夜？吾父名善燈，吾母稱戒奼，
J27nB189_p0054c22║世幻出世幻，鬱多摩侍者。
J27nB189_p0054c23║拘留孫佛
J27nB189_p0054c24║一會一彈指，一悟人四萬，同證金色身，一濟菩提岸。
J27nB189_p0054c25║佛身無實身，佛幻是人幻，生佛身心空，吾道以一貫。
J27nB189_p0054c26║我無授汝記，汝亦不須讚，是汝本有之，一鑑森羅判。
J27nB189_p0054c27║我坐尸沙樹，花開正爛熳，法法本天然，何物為羈絆？
J27nB189_p0054c28║說是法要時，天女持花散。
J27nB189_p0054c29║拘那含牟尼佛
J27nB189_p0054c30║煩惱及菩提，一智無二智，說法清淨城，惟此無二事。
J27nB189_p0055a01║垂髮與火輪，翳眼心之使，了妄不從心，當下偷心死。
J27nB189_p0055a02║文殊試仗劍，如來豈能弒？如彼夢中人，殺盜與婬肆。
J27nB189_p0055a03║既已違條律，怕怖有追吏，忽焉從睡覺，業性了無恃，
J27nB189_p0055a04║雲綻見青天，虛空無姓字。
J27nB189_p0055a05║迦葉佛
J27nB189_p0055a06║種姓婆羅門，亦住波羅國。眾生性清淨，誰為汝桎梏？
J27nB189_p0055a07║神珠原不染，併復離罪福？試取道中泥，梵相金莊簇，
J27nB189_p0055a08║像壞復為泥，成毀在倏忽。成既不為淨，毀亦不為濁，
J27nB189_p0055a09║猒喧而取靜，所以為獨覺。常御白牛車，寶所可托宿，
J27nB189_p0055a10║尼拘律陀樹，永劫為覆育。
J27nB189_p0055a11║釋迦牟尼佛
J27nB189_p0055a12║現生迦維羅，以手指天地，受請淨居天，龍馬逾城去。
J27nB189_p0055a13║一睹長庚星，超然登寶位。且著垢弊衣，鹿苑談四諦，
J27nB189_p0055a14║迦葉現傳衣，彌勒當來記。娑羅雙樹間，去住作遊戲。
J27nB189_p0055a15║一自拈花來，虛空用繩繫。此土沐弘恩，起自漢明帝。
J27nB189_p0055a16║東震古聖賢，是誰傳舍利？
J27nB189_p0055a17║一祖摩訶迦葉尊者（西天初祖）
J27nB189_p0055a18║可令法久住，篤行第一義，身衣糞埽服，隨身十八事。
J27nB189_p0055a19║全體閻浮金，衣罅黃金悴，金棺示雙足，如來意已至。
J27nB189_p0055a20║瓦缽金襴衣，大法之所寄，解行鳥二翼，法眼愈精睟。
J27nB189_p0055a21║阿難漏未除，不得入眾位，一激而果成，安非師所厲。
J27nB189_p0055a22║雞足有龍眠，脈脈啟靈瑞。
J27nB189_p0055a23║二祖阿難尊者
J27nB189_p0055a24║如相擬如來，為佛之從弟，寶缾貯甘露，曠劫備明慧，
J27nB189_p0055a25║以弟而事兄，佛裔飲光裔。剎竿既倒卻，春風起棠棣。
J27nB189_p0055a26║如何水潦鶴，取與正法戾？摧邪即告寂，國主為零涕。
J27nB189_p0055a27║地震吼江海，聞見輒悲殪。金色殑伽河，分身竟長逝，
J27nB189_p0055a28║聞聞非反聞，虛空始落地。
J27nB189_p0055a29║三祖商那和修尊者
J27nB189_p0055a30║師生應奇讖，岩麓生瑤艸，服餌衣雲霞，清虛住蓬島。
J27nB189_p0055b01║顧命受恒河，頓契如來道。梵室據龍宮，化風正浩浩。
J27nB189_p0055b02║鞠多小侍僧，一老一不老。授法即深隱，隨身一缾藻。
J27nB189_p0055b03║鞠多鳥集樹，徒眾多潦倒，復現龍奮迅，斷彼諸煩惱。
J27nB189_p0055b04║火化入三昧，舍利為世寶。
J27nB189_p0055b05║四祖優波鞠多尊者
J27nB189_p0055b06║十七證十力，道震魔軍怖，三尸酬瓔珞，群魔罷牴牾。
J27nB189_p0055b07║石室籌化機，奚不怕沙數？香眾長者子，不與羊皮伍。
J27nB189_p0055b08║數語代懸金，即為授剃度。汝父夢金日，大法之園圃。
J27nB189_p0055b09║心法本諸法，我悟契汝悟。踴身虛空中，竟趨涅槃路。
J27nB189_p0055b10║闍維用室籌，雲散陰風暮。
J27nB189_p0055b11║五祖提多迦尊者
J27nB189_p0055b12║巍峨大寶山，鳴泉湧香玉。山生照乘珠，泉明落清旭。
J27nB189_p0055b13║法源與靈嶽，何期出常俗？於時遵導師，吾師住身毒，
J27nB189_p0055b14║法緣將有待，仙子來焦沃。同師大梵天，彌遮備陳告。
J27nB189_p0055b15║曾憶阿私仙，記我受師最。八千艸衣人，一時敘齒錄。
J27nB189_p0055b16║法藏得斯人，前後光明續。
J27nB189_p0055b17║六祖彌遮迦尊者
J27nB189_p0055b18║大法係一身所關，亦以大深山友麋鹿，豈慮不測？禍
J27nB189_p0055b19║兢兢履，先訓所念在良佐雉堞有祥雲，不惜風塵播
J27nB189_p0055b20║闤闠有人焉，提樽欲前過，逆問自何來，邂逅為倡和。
J27nB189_p0055b21║我名婆須密，世係頗羅墮。師資俱秉記，是以相克荷。
J27nB189_p0055b22║試觀末法流，青蠅溺於唾。
J27nB189_p0055b23║七祖婆須密尊者
J27nB189_p0055b24║我初未入道，或吟或狂嘯，壺中別有天，誰識壺中妙？
J27nB189_p0055b25║無羈赤梢鯉，亦上彌遮釣。竟爾改前轍，遵奉如來詔。
J27nB189_p0055b26║聲化摩羅國，慧光爍微爝。須知鸞鳳鳴，豈是尋常調？
J27nB189_p0055b27║平居常在定，屹然若山嶠。諸天復哀請，定中現微笑。
J27nB189_p0055b28║更作最後談，從茲歸寂照。
J27nB189_p0055b29║八祖佛陀難提尊者
J27nB189_p0055b30║頂有肉髻相，復姓瞿曇氏，辯才可萬敵，轉折了無匱。
J27nB189_p0055c01║師事密多尊，庶幾可無愧。領徒以行化，所到即豎義。
J27nB189_p0055c02║偶睹白光下，當有大乘器。伏馱年五十，與世迥相異。
J27nB189_p0055c03║親既非我親，道復何所事？汝智汝心親，悟此無二致，
J27nB189_p0055c04║繩繩甘蔗種，永永為標幟。
J27nB189_p0055c05║九祖伏馱密多尊者
J27nB189_p0055c06║昔者不能言說法遍天下，避穢不他適，道行已無價。
J27nB189_p0055c07║自誇者不行多言轉多詐斯宗貴默證三藏可以謝。
J27nB189_p0055c08║肘後懸靈符，印度為設化。嗟彼香蓋子，處胎六十夏，
J27nB189_p0055c09║此兒非常兒，與吾可並駕。試與授毘尼，戒珠光照夜，
J27nB189_p0055c10║一箭中一群，從此不須射。
J27nB189_p0055c11║十祖脅尊者
J27nB189_p0055c12║師生周一甲，精進無倫匹，定慧為園苑，脅亦不至席。
J27nB189_p0055c13║龍頭屬老成，何須問文質？寧有躋祖階，唐喪此白日，
J27nB189_p0055c14║茲地當有異，指處變金色。少頃長者子，合掌於前立，
J27nB189_p0055c15║我住如無往，我與佛相秩。說斯法要時，金光相矞矞，
J27nB189_p0055c16║如以印印空，豈是從門入？
J27nB189_p0055c17║十一祖富那夜奢尊者
J27nB189_p0055c18║生緣華氏國，與佛同世譜，脅師針芥投，遂爾繩幹蠱。
J27nB189_p0055c19║尋詣波羅奈，一發千鈞弩。正值馬鳴師，相與展旗鼓。
J27nB189_p0055c20║問佛惟一體，佛豈有行伍？木義鋸義解，聞之便蹈舞。
J27nB189_p0055c21║乘先而啟後，轉轉相跨釜。記來六百年，若子即若祖，
J27nB189_p0055c22║願海既無涯，相為濟群苦。
J27nB189_p0055c23║十二祖馬鳴尊者
J27nB189_p0055c24║尊為毘舍王，復化為微類，彼馬亦何知？長鳴若嫵媚。
J27nB189_p0055c25║玅論建高幢，用以摧邪魅。果有魔幻興，少以神力被。
J27nB189_p0055c26║魔悸已難支，復形求懺悔。懺已盡歸命，得與旃林位。
J27nB189_p0055c27║乘戒兩俱優，幸聞無上義。付受居大定，龍奮迅三昧。
J27nB189_p0055c28║定中現紅輪，金鵬一展翅。
J27nB189_p0055c29║十三祖迦毘摩羅尊者
J27nB189_p0055c30║術精異論師，力能攪滄海，就正三千人，悉被慈悲鎧，
J27nB189_p0056a01║一聞心海法，方知有真宰。印度遇檀越，太子雲自在，
J27nB189_p0056a02║請供於青宮，佛戒不敢怠。北山有禪窟，竟爾登隗嵬，
J27nB189_p0056a03║毒蟒氣如煙，殊不撓神彩。蟒復作人形，深悔先世罪，
J27nB189_p0056a04║師枉欲棲鍚，龍樹最爽塏。
J27nB189_p0056a05║十四祖龍樹尊者
J27nB189_p0056a06║山北大樹王，垂蔭覆原野，龍神被其化，豈曰竊名者？
J27nB189_p0056a07║大蟒亦有靈，俛首受罏冶，岩曠集異類，到者亦以寡，
J27nB189_p0056a08║身雲而法雨，隨機若缾瀉，聿來大導師。負圖藉龍馬，
J27nB189_p0056a09║遂作月輪形。無言譚般若，月下惜花人。提婆尊者也。
J27nB189_p0056a10║造論熄左道，月上秋風灑。
J27nB189_p0056a11║十五祖迦那提婆尊者
J27nB189_p0056a12║瓦缽貯新泉，金針刺輕縠，水月幸冥契，瑤光映寒綠。
J27nB189_p0056a13║春風長者園，池上花如簇，芝菌生幽香，比丘亦報木。
J27nB189_p0056a14║宿緣殊可徵，捨子供簡牘，隨至巴連城，異教為窘蹙。
J27nB189_p0056a15║手持金錯旛，立論數反覆，邪不能干正，望風盡欸服。
J27nB189_p0056a16║尋復放身光，竟趨寂光域。
J27nB189_p0056a17║十六祖羅𥈑羅多尊者
J27nB189_p0056a18║宿符為教主，世尊有親記，聞法捨塵鞅，受授始染薙。
J27nB189_p0056a19║雖生迦毘羅，應緣室羅際，奇哉金水河，五佛舒光麗，
J27nB189_p0056a20║依光溯其流，果有賢者憩。論空奚身心？復以金井說：
J27nB189_p0056a21║既爾定師資，亦復了夙慧。擎缽至梵天，香飯開明叡。
J27nB189_p0056a22║我師南天竺，吾子娑羅帝。
J27nB189_p0056a23║十七祖僧伽難提尊者
J27nB189_p0056a24║儲位宜青宮，七歲而猒世。說偈懇后，王請遂多生志。
J27nB189_p0056a25║王命就宮居禪，寂而不寐。一夕乘異光，竟爾飄然避
J27nB189_p0056a26║巖下。惟禪那身與土木類頂巢而膝蘆星霜十餘祀，
J27nB189_p0056a27║羅𥈑遠方來，定起兩相視於斯有人焉，請為如來嗣，
J27nB189_p0056a28║攀樹而立化，就樹為塔寺。
J27nB189_p0056a29║十八祖伽耶舍多尊者
J27nB189_p0056a30║童子之所之，常有紫雲蓋。手提大圓鏡，晶光無內外，
J27nB189_p0056b01║問年言百齡，不識何三昧？出自鬱頭藍，難提亦叵奈，
J27nB189_p0056b02║殿角戛鈴聲，出語有兼帶，傳持繼上乘，青絲質方艾。
J27nB189_p0056b03║穎囊既披露，便乃吹螺貝。教被月氏國月鏡。此幸會
J27nB189_p0056b04║定裏騰紅光。竟爾焚其蛻。
J27nB189_p0056b05║十九祖鳩摩羅多尊者
J27nB189_p0056b06║閉門以拒客，開門續祖燈，紹隆應嘉運，月邦一箇僧。
J27nB189_p0056b07║復示闍夜多，善惡繇業興。我昔自在天，遇物起愛憎。
J27nB189_p0056b08║緣是謫忉利，復聞最上乘。惟爾常縈疾，可以我為憑。
J27nB189_p0056b09║業識心為依，心淨業不勝。吾心如皎月，雲散而水澄。
J27nB189_p0056b10║告寂自剺面，分光照遠嶒。
J27nB189_p0056b11║二十祖闍夜多尊者
J27nB189_p0056b12║幾微古聖師，啟我淵弘智，照業繁霜日，破癰為利刺，
J27nB189_p0056b13║敢以獨善身，怠忽行法施，隨至羅閱城，其中有金翅，
J27nB189_p0056b14║一食復不臥，精勵頭陀事，勤苦不明道，難免狂心熾，
J27nB189_p0056b15║不慢不須禮，不坐亦不肆，是名平等心，與佛無二致。
J27nB189_p0056b16║遍行心頓降，一洗成良器。
J27nB189_p0056b17║二十一祖婆修盤頭尊者
J27nB189_p0056b18║禮塔求良嗣，雙珠出聖姥，樹此精進幢，末世所依怙。
J27nB189_p0056b19║手內有神弓，辯論摧陵侮，寧碎我頭目，無毀我佛祖。
J27nB189_p0056b20║我師阿羅漢，出世年十五，得戒大菩薩，礪行良亦苦。
J27nB189_p0056b21║後遇闍夜多，一僂復三俯。少生輕慢心，學語之鸚鵡，
J27nB189_p0056b22║誠勗摩拏羅，競競法前古。
J27nB189_p0056b23║二十二祖摩拏羅尊者
J27nB189_p0056b24║生為國王裔出世法王子復化印度王不愧如來，使
J27nB189_p0056b25║吾徒鶴勒那寶印王所止欲化且遲往，焚香作符璽
J27nB189_p0056b26║鶴，眾禮香光師亦隨香起為說。龍子因再示鶴原始
J27nB189_p0056b27║鶴翔而龍潛，報緣固如此，隨流識取性，此是吾心髓
J27nB189_p0056b28║鳴鶴之在陰，吾子和之矣。
J27nB189_p0056b29║二十三祖鶴勒那尊者
J27nB189_p0056b30║吾母金色光夢環喜嘉肇生而有異徵，無敢忽少小
J27nB189_p0056c01║閈里昧淫祀，童子叱為沼。鄉民呼神童，神亦無敢擾。
J27nB189_p0056c02║國王無畏海，迎師以旌旐。日月二天子，謝法騰縹緲。
J27nB189_p0056c03║上足師子尊，博識何皛皛？南北貫白虹，請師諭先兆。
J27nB189_p0056c04║知難但密示，憂心徒悄悄。
J27nB189_p0056c05║二十四祖師子尊者
J27nB189_p0056c06║聖子婆舍斯，來化罽賓國，復有五禪眾，亦隸緣將熟。
J27nB189_p0056c07║聰辨達摩達，於心未膺服，憤悱若不平，迭難何漉漉？
J27nB189_p0056c08║耽定為勝乘，安知惟樸樕？於茲雖可裁，祖亦未之錄。
J27nB189_p0056c09║童子舒拳珠，豈非有昔夙？外道善嫁禍，師已諳先囑。
J27nB189_p0056c10║白乳飛長虹，清風度林木。
J27nB189_p0056c11║二十五祖婆舍斯多尊者
J27nB189_p0056c12║夢劍而師生師生屈，其指九鼎懸一絲。微師則已矣，
J27nB189_p0056c13║有劍但誅魔有珠尊道紀師難不能援，弘法足可恥
J27nB189_p0056c14║遂爾避深岩衣艸掬寒沚。於時弘法者誰不悲隄螘
J27nB189_p0056c15║尋思法有屬不如蜜多子飲毒試焚衣邪暴抑至此
J27nB189_p0056c16║蒙難幾兩葉，吾子須自砥。
J27nB189_p0056c17║二十六祖不如蜜多尊者
J27nB189_p0056c18║我是國王子，寧復要外護，所為瓔珞子，是以至印度。
J27nB189_p0056c19║長爪老梵志，奴顏以自固，白氣臨休徵，反以妖氛訢。
J27nB189_p0056c20║慮王或遷善，移山雪其怒，師指反制之，魔黨不勝怖。
J27nB189_p0056c21║王出師同車，瓔珞丐於路，相看敘夙因，還復來相度。
J27nB189_p0056c22║勢至即瓔珞，慈雲與甘露。
J27nB189_p0056c23║二十七祖般若多羅尊者
J27nB189_p0056c24║韜耀居塵寰，摧辱不與諍，人字以閒名，問姓則同姓。
J27nB189_p0056c25║誰知般若師，所履如來行。玉未出荊山，難與石相兢。
J27nB189_p0056c26║一遇豐城宰，愕然而起敬。南印香至王，奉珠以尊聘，
J27nB189_p0056c27║擎珠驗三子，菩提道光映。知是寧馨兒，授以先宗命，
J27nB189_p0056c28║金河作二流，兩土分真聖。
J27nB189_p0056c29║二十八祖菩提達磨大師（東土初祖）
J27nB189_p0056c30║法雨自東來，楞伽與貽讖，長夜天將旦，大夢始一震。
J27nB189_p0057a01║祖道普通年，梁王爭一瞬，飄然泛一葦，面壁俟神駿。
J27nB189_p0057a02║首接可禪師，引臂而迎刃，重法而輕身，果有大乘信，
J27nB189_p0057a03║得髓付袈裟，此行不為吝，受毒為傳心，於此我心盡。
J27nB189_p0057a04║塔於熊耳山，宋雲嶺頭覲。
J27nB189_p0057a05║二十九祖慧可大師
J27nB189_p0057a06║閒闢首庶物，東土一輪紅，為道而致命，大雪滿長空。
J27nB189_p0057a07║日上而雪消，大地瑤光同。少林春始花，誰不藉和風？
J27nB189_p0057a08║危哉病居士，傳衣繼祖翁。攘攘義學流，奚不愧斯宗？
J27nB189_p0057a09║猜忌挾豪勢，所以外頭凶。晦跡而韜明，屠門酒肆中。
J27nB189_p0057a10║辨和翟仲侃，竟作師子蟲。
J27nB189_p0057a11║三十祖僧燦大師
J27nB189_p0057a12║得法且受具，千載而一遇，計功則白衣，論修則病痼。
J27nB189_p0057a13║操刀作屠戶，釋刀便開悟，若非頓教師，幾為繩趨誤。
J27nB189_p0057a14║來隱皖公山，師年竟以暮沙彌始十四，伯樂賜一顧。
J27nB189_p0057a15║病老與童子，我不知其故。法眼何精明，曾不失晷度。
J27nB189_p0057a16║信心既銘矣，秘傳略披露。
J27nB189_p0057a17║三十一祖道信大師
J27nB189_p0057a18║克荷方幼沖寧不為警惕。擇居以自安，脅亦不至席。
J27nB189_p0057a19║珍愛六十年，總以法道惜。吉州興戈矛，弭兵般若力。
J27nB189_p0057a20║黃梅梅子熟，小兒獨戲劇。偶與談大道，一悟顯奇跡。
J27nB189_p0057a21║斯時應化師，愍物將大奭。太宗政寶御鳳詔促傳驛
J27nB189_p0057a22║師，三以疾辭。赫赫，見標格。
J27nB189_p0057a23║三十二祖弘忍大師
J27nB189_p0057a24║破頭山上雲重重時有道者來種松青松方毓秀黃
J27nB189_p0057a25║梅產異童母棄之濁港，肢體花融融里人相聚。歎相
J27nB189_p0057a26║與古聖同，受法而領眾比師還幼沖法道此一震靡
J27nB189_p0057a27║不知宗風神秀七百首，行者勞夜春法不先文學，竟
J27nB189_p0057a28║爾授盧公。三更潛入碓房裏，曹溪又種破山松。
J27nB189_p0057a29║三十三祖慧能大師
J27nB189_p0057a30║新州困蓬廬，采薪而奉母，客偶誦金經，明星正當午。
J27nB189_p0057b01║辭親走黃梅，一似出林虎。問字不識字，問義卻能詁。
J27nB189_p0057b02║弘師大無情，領執下廊廡。任春始八月，一旦受圖譜。
J27nB189_p0057b03║守綱混流俗，荷法良亦苦。法性開性法，始獲落僧數。
J27nB189_p0057b04║理楫歸新州，一撾退堂鼓。
J27nB189_p0057b05║三十四青原弘濟行思禪師
J27nB189_p0057b06║曹溪分一脈，得髓居首席，我道既坦彝，何處存階級？
J27nB189_p0057b07║師弟來尋思，巍然一片石。贈君鈯斧子，西來此舟冊。
J27nB189_p0057b08║六世衣不傳，惟道相追繹。神會亦同師，但解振身立。
J27nB189_p0057b09║猶各分門庭，真金與瓦礫。請食廬陵米，自然見端的。
J27nB189_p0057b10║下世徒窺藩，一津自相隔。
J27nB189_p0057b11║三十五南嶽石頭無際希遷禪師
J27nB189_p0057b12║衡山石可居，便爾寄幻跡。奇哉肇法師，亦解惟心式。
J27nB189_p0057b13║乘龜共游泳，我祖道同域。向云石路滑，行者多匍匐。
J27nB189_p0057b14║誡爾參同契，光陰莫虛擲。先佛傳此宗，初不論禪寂，
J27nB189_p0057b15║或問曹溪旨，不會者能得。問禪是碌磚，問道是木杙。
J27nB189_p0057b16║石路雲門裏，萬古所憑軾。
J27nB189_p0057b17║三十六澧州藥山弘道惟儼禪師
J27nB189_p0057b18║始石頭，終石頭，馬祖山前好放牛，向說三乘十二分，
J27nB189_p0057b19║如今繩斷一時休。三條篾，住山去，某甲何人如此住？
J27nB189_p0057b20║雲巖道吾高沙彌，枯榮兩是兩不是。聲鐘集眾將法
J27nB189_p0057b21║說，經師論師兩俱歇。洞庭雨驟水滔天，此僧可惜不
J27nB189_p0057b22║能瞥。化主納疏岳陽回，兩鋌白金是贓物。嫌他逐句
J27nB189_p0057b23║弄泥團，看經遮眼眼何別？長嘯一聲天下秋，千山萬
J27nB189_p0057b24║山一輪月。
J27nB189_p0057b25║三十七潭州雲巖無住曇晟禪師
J27nB189_p0057b26║百丈二十年，雖僧尚俗氣，只是一味禪，如何不能契？
J27nB189_p0057b27║且喜沒交涉。三句外六句，拄杖趁眾散，海兄亦精細，
J27nB189_p0057b28║廣南一片石，方知移不去。翻身弄師子，或弄或時置。
J27nB189_p0057b29║大悲千手眼，取枕夜展臂，掃地非區區，豎帚第幾義。
J27nB189_p0057b30║要見第一月，看取涅槃際。十六月上時，雲散山光霽。
J27nB189_p0057c01║三十八瑞州洞山悟本良价禪師
J27nB189_p0057c02║三十走諸方，和璞待敏手。臨溪一睹影，一笑無何有？
J27nB189_p0057c03║始解邈師真，誰為辨妍醜？泐潭初座元，難為師子吼。
J27nB189_p0057c04║新豐抽寶劍，通古歸樞鈕。諸方尊洞宗，嘉猷傳不朽。
J27nB189_p0057c05║寶鏡受親印，五位為組綬。既爾愍穿鑿，更剪邪見藪。
J27nB189_p0057c06║山穨梁木摧，徒然望霄斗。
J27nB189_p0057c07║三十九洪州雲居弘覺道膺禪師
J27nB189_p0057c08║幽州王氏園，產得藍田玉，丱歲便離塵，不習小乘牘。
J27nB189_p0057c09║初參企洞山，應對轉轆轆，思大不作佛，住山占一國，
J27nB189_p0057c10║累日不下堂，天人供香餗，推挽住雲居。四眾雲簇簇。
J27nB189_p0057c11║最爾衣線下，不悟可悲哭。衣錦琉璃殿上行也須擊
J27nB189_p0057c12║碎。珍綈瑑鍾，王尊禮世世師那知世，世尊吾屬。
J27nB189_p0057c13║四十洪州鳳山同安丕禪師
J27nB189_p0057c14║鳳山山上鳥無巢，無縫塔裏天涯路。日出鳴，金雞月
J27nB189_p0057c15║明昇，玉兔青猿偷。果客投空鳥銜花去遊人誤。木童
J27nB189_p0057c16║善鄉語，石女易生怒。不若孤峰挂薜蘿。試看白雲逐
J27nB189_p0057c17║飛鷺。短販樵人徒自誇，劍甲未施賊身露。這是同安
J27nB189_p0057c18║一隻箭。佛來也不敢當面箭過。問：如何月落後相見？
J27nB189_p0057c19║四十一洪州同安志禪師
J27nB189_p0057c20║驢馬不同鞍，這驢差可轡，踏斷昇仙橋，張果老不會。
J27nB189_p0057c21║大雪滿長安，我卻有三昧，多子塔前風，凜凜五老山。
J27nB189_p0057c22║頭蹄對對，捲起夜明簾，簪纓搖玉珮，萬里和歌謠，塵
J27nB189_p0057c23║面得一沬。覓渠遍處不逢渠，款段走入師子隊。目前
J27nB189_p0057c24║不現句不迷，嫦娥嫁取月中妹。
J27nB189_p0057c25║四十二鼎州梁山緣觀禪師
J27nB189_p0057c26║和尚家風益陽，春水白鹿松，高鳥棲花橤。水急魚行
J27nB189_p0057c27║澀，松高白雲徒。賊據無生國，久之謀不軌。飛龍居九
J27nB189_p0057c28║五，風雲周帝里。炯炯正法眼。燁燁南華裏。祖印豈從
J27nB189_p0057c29║蔥嶺來。達磨不過老鬍子。紅。罏焰上絛絲縷靉靆雲
J27nB189_p0057c30║中勞屈指。後人邈我真。看取紅罏裏。
J27nB189_p0058a01║四十三郢州大陽警玄禪師
J27nB189_p0058a02║一語上豐碑，頻伽方出殼，名無翼而飛，道無蹤而嶽，
J27nB189_p0058a03║履劍刃輕冰，景行惟卓犖，語路確難陳。淨名居帷幄，
J27nB189_p0058a04║師子一嚬呻，五位麟三角，大海飛紅塵，須彌波濯濯，
J27nB189_p0058a05║長年不越閫，日中惟一食，耄耋無惰容。危坐崒骨律，
J27nB189_p0058a06║法寄遠禪師，不欲授無實，連理棲青鸞。皮履偈親筆。
J27nB189_p0058a07║四十四舒州投子義青禪師
J27nB189_p0058a08║展翅南圖，入華嚴海夢兆高宗曇華蓓蕾，浮山分玉
J27nB189_p0058a09║玨，師善連環解。秘府出直裰，大陽顏不改，曹溪鉤洞
J27nB189_p0058a10║簾，金鳳飛絢彩。高臥圓通席，逢場戲傀儡。威音王一
J27nB189_p0058a11║箭，直透千層鎧。借得秦淮月，郢陽光靉靉。彌勒樓中
J27nB189_p0058a12║百億日，奪耀輝騰及千載。
J27nB189_p0058a13║四十五東京天寧芙蓉道楷禪師
J27nB189_p0058a14║庭訓遵父規，我是列祖命。再之受師模，我是千佛印。
J27nB189_p0058a15║髑髏乾教徹，革囊不足信。表謝紫方袍，孤風亦清勁。
J27nB189_p0058a16║違旨下庭尉，敢妄辭以病。受刑戍遠州，衲子復奔兢。
J27nB189_p0058a17║一啜與一匙，拳拳法先聖。肅肅而凜凜，一堂風月淨。
J27nB189_p0058a18║猶謂慚古人，念之淚珠迸。
J27nB189_p0058a19║四十六鄧州丹霞德淳禪師
J27nB189_p0058a20║擘開宇宙，打破形山，運日月以西行，攝江海而歸一。
J27nB189_p0058a21║微塵間，千山雪似鷺鷥衣，一輪月上白蘆灣。我宗有
J27nB189_p0058a22║語句，金刀剪不開。我宗有玄妙，玉女夜懷胎。我與德
J27nB189_p0058a23║山別，還共德山來。梅花樹下梅花影，輕盈香色繞莓
J27nB189_p0058a24║苔十成事請颺卻，擲地金聲總戲謔。
J27nB189_p0058a25║四十七真州長蘆悟空清了禪師
J27nB189_p0058a26║襁褓何所知？見佛動眉睫，靈鷲一枝花，禪源一滴血。
J27nB189_p0058a27║才上缽盂峰，解卻丁香結。四海一閒人，所以號真歇。
J27nB189_p0058a28║通身已紅爛，從此口門拙。借火焰而轉法輪，共江山
J27nB189_p0058a29║而齊說。妙在一漚前竟越三。祗劫幻化，身過橋村。酒
J27nB189_p0058a30║美虛空身，隔岸梅花雪。窮玄微而失宗，體靈妙而道
J27nB189_p0058b01║絕。良久，曰：紅葉嶺頭風，青松潭底月。
J27nB189_p0058b02║四十八明州天童宗玨禪師
J27nB189_p0058b03║峨峨太白峰，玲瓏巖上月，一過小白嶺，知君已落節。
J27nB189_p0058b04║況復入我門，眼裏著金屑。承君問我道十字街頭有
J27nB189_p0058b05║豪傑。進曰：如何法隔籬野菜飛蝴蝶虛靜斂氛白雲
J27nB189_p0058b06║被寒嵒而齧靈光破暗，明月隨夜船而折斫額。望前
J27nB189_p0058b07║山前，山煙似雪。
J27nB189_p0058b08║四十九雪竇足菴智鑑禪師
J27nB189_p0058b09║圖畫自天開，山僧獨怡悅，瀑布落千尋，仙音廣長舌。
J27nB189_p0058b10║象骨山深百怪興，老僧不采徒輕褻。夜來獨自上崚
J27nB189_p0058b11║嶒，海濤一捲驚三淛。果是明星也誘人，誰道世尊證
J27nB189_p0058b12║寂滅？憶我孩提時，曾解吞熱銕。世尊有密語，迦葉不
J27nB189_p0058b13║覆藏。一夜落花雨，滿城流水香。山高不宜久立且歸
J27nB189_p0058b14║方丈房。
J27nB189_p0058b15║五十天童長翁如淨禪師
J27nB189_p0058b16║松蘿亮格笑，枯枝落地解𨁝，跳奉黃麻住雲隩，短販
J27nB189_p0058b17║開箱走國賓。滯貨彌天略粗糙飯飽便弄箸滿床。盡
J27nB189_p0058b18║屎尿，天童銕臭老拳頭打殺。參徒稱有道，靈雲見花
J27nB189_p0058b19║開。天童見花落，花開一杯茗。花落初登廣嚴閣，春風
J27nB189_p0058b20║勾引鷓鴣啼。蘿葡芋艿糝香藿。文殊智，普賢行，隋珠
J27nB189_p0058b21║秦鏡陶淵明，陸修靜酒政茶政。
J27nB189_p0058b22║五十一襄州鹿門覺禪師
J27nB189_p0058b23║接人弄笻竹，汲水用長瓢，路遠艸鞋穿，雲重袈裟潮。
J27nB189_p0058b24║蜘蛛吸盡滄海水，蜻蜓翼負泰山高。蜘蛛腸飽蜻蜓
J27nB189_p0058b25║重，天網恢恢兩相弄。卻被狂風兩拆開，盧生一覺黃
J27nB189_p0058b26║粱夢。始知大地一卷經，孃生大地兩眼睛。經長眼捷
J27nB189_p0058b27║日方午，經了睡來枕其股，玉盤金井秋寥寥，後山跳
J27nB189_p0058b28║出斑斕虎。
J27nB189_p0058b29║五十二青州普照一辨禪師
J27nB189_p0058b30║主化當青徐，衲子走秦晉，嗟彼乾慧徒，垂茲二百問。
J27nB189_p0058c01║關吏一何嚴？假雞且莫近，聲前薦得落今時，不落今
J27nB189_p0058c02║時是何韻？中邊有著不須安，何處與君接雅訓？裂破
J27nB189_p0058c03║虛空絕擬議，請君為我通底蘊。衲子既望崖，縮肭無
J27nB189_p0058c04║敢酬。且藏三尺匣中劍，荒徑客來芳艸幽。
J27nB189_p0058c05║五十三磁州大名寶禪師
J27nB189_p0058c06║深宮月鎖主高眠一片，虛明照碧天，手握驪龍珠，從
J27nB189_p0058c07║今不說禪，攜手相將賀。太年熙熙，風物暮春前，金針
J27nB189_p0058c08║穿玉線，寒罏繼斷煙。線斷失金針，鴛鴦譜未圓，木童
J27nB189_p0058c09║俛首覓，石女痛加鞭。須彌峰下七金山，杼盡湘江及
J27nB189_p0058c10║九淵呀！鼻尖頭上觜唇邊。
J27nB189_p0058c11║五十四太原王山體禪師
J27nB189_p0058c12║巾缾十載，大名寶牧牛不犯官家艸牛馴騎到家衣
J27nB189_p0058c13║上惹山花花香蜂蝶隨山巔日已斜，衣中有寶不他
J27nB189_p0058c14║求，一旦飄然十二州。侍者會禪否？豈似春風輥絮毬，
J27nB189_p0058c15║如其終，不會堤邊芳艸綠。茵柔於此兩堪疑，吾師親
J27nB189_p0058c16║送渡扁舟。果至王山建梵剎，瓣香法乳為師酬。師子
J27nB189_p0058c17║有三種細看，還是牧來牛。
J27nB189_p0058c18║五十五磁州雪巖蒲禪師
J27nB189_p0058c19║尋師撞著生冤家，千里茲行苦路賒。師握手不勝嗟，
J27nB189_p0058c20║少露大蟲一爪牙。凡有誨，必跪受，多見操戈類禽獸。
J27nB189_p0058c21║吾道無諍古聖銘，余今肯落他人後。王山山頭有法
J27nB189_p0058c22║王，領得王山大明咒。諸兄弟，莫艸艸，打疊靈苗異時
J27nB189_p0058c23║秀。秋初夏末東西行，蔓也難圖且易茂，及盡今時絕
J27nB189_p0058c24║覆藏，會見龍驤而虎驟。
J27nB189_p0058c25║五十六燕京萬松行秀禪師
J27nB189_p0058c26║道者曾栽萬樹松，如今僧老松如龍，轉卻山河為自
J27nB189_p0058c27║己，松化龍兮龍化松。獨有玄沙不肯在，玄沙水際一
J27nB189_p0058c28║枯樁，騎驢不下亦何妨？猴子偏能入道場。禁庭親賜
J27nB189_p0058c29║紫伽黎，此會人王與法王。大功無所宰，至化卻無方。
J27nB189_p0058c30║機輪轉處智猶迷，寶鏡開時月滿廊。向上一路鶴翀
J27nB189_p0059a01║霄，當陽一著鷂兒翔。
J27nB189_p0059a02║五十七少室雪庭福裕禪師
J27nB189_p0059a03║太原張氏小兒聖，五齡頭角便清勁，佛乎豈在一卷
J27nB189_p0059a04║經？知其不可與之競。仙巖古佛識龍象，一見肅然為
J27nB189_p0059a05║起敬，後造萬松炙清芬。十年為掃松花徑，宿碩倚為
J27nB189_p0059a06║甘露門，松茂少林允冊命，受知世祖在潛邸。憲宗嘉
J27nB189_p0059a07║號，師辨正，誘掖後學無倦容，遊戲翰墨行祖令，有問
J27nB189_p0059a08║西來祖師意，五乳峰巒點頭竟。
J27nB189_p0059a09║五十八西京靈隱文泰禪師
J27nB189_p0059a10║祖讖吾宗藉嫩桂，昌昌條茂今猶在。不是斯源繫祖
J27nB189_p0059a11║庭，振起江南何所賴？雪庭消雪產奇英，濟濟當時稱
J27nB189_p0059a12║二泰。中興晉祀皆天功，誰道文公難克配？嵩山山高
J27nB189_p0059a13║洛水長，文師撾鼓陞高堂，塵劫前事河沙德，嵩山雲
J27nB189_p0059a14║繞山花香。殷勤為君拈出看，於茲不會誠荒唐。花落
J27nB189_p0059a15║悲黃鳥，堤柳鳴蜩螿。
J27nB189_p0059a16║五十九寶應還源福遇禪師
J27nB189_p0059a17║落䰂首師兜率院，遍歷藝園肆弘辯，義虎雖獰猶畫
J27nB189_p0059a18║虎，天花曾雨神光祖。寧使口邊生白醭，丈夫可是耽
J27nB189_p0059a19║糟粕。一遇文翁罷坐馳，桃花開上梅花枝。悔悔當年
J27nB189_p0059a20║從外覓，迢迢與我遙相隔。風送泉聲來枕畔，月移花
J27nB189_p0059a21║影[空/心]紗亂。
J27nB189_p0059a22║六十鄧州香嚴淳拙文才禪師
J27nB189_p0059a23║問：法身云：枯椿幻化身虛空骨枯椿。析細為鄰虛，又
J27nB189_p0059a24║向虛空長眉目，法身果若是枯樁，腐艸流螢不應育。
J27nB189_p0059a25║法身幻化誠如然，紅爛真常鴟犬福。我以此解呈還
J27nB189_p0059a26║源，源老當膺只一擉。自此尋隱香巖山，不欲庭除伐
J27nB189_p0059a27║筠綠。留取清風伴明月，差勝三冬倚枯木。
J27nB189_p0059a28║六十一南陽萬安松庭子嚴禪師
J27nB189_p0059a29║緱氏山頭吹鳳簫，霓裳羽衣風蕭蕭。樊家有兒幼敏
J27nB189_p0059a30║捷，耳聆筆繪歌虞韶。一曲唱出斷腸韻，寶鏡堂前有
J27nB189_p0059b01║新證。自爾傳衣五老峰，耀後光前提法印。驅牛耕種
J27nB189_p0059b02║祖翁田，活潑生涯百丈令。荒田脫粟款諸方，金牛作
J27nB189_p0059b03║舞因齋慶。宸帷頒賜紫田衣，誰道老農無善政？
J27nB189_p0059b04║六十二嵩山凝然了改禪師
J27nB189_p0059b05║鼻祖初來嵩山麓。泰室少室松風謖。寥寥不但鳥難
J27nB189_p0059b06║棲。祖翁所食皆鴆毒。神光雪裏和陽春。春回二室花
J27nB189_p0059b07║如簇。自爾花香大地春。一隆一殺幾顛覆。且幸梁山
J27nB189_p0059b08║入少林。繩繩嘉裔存西竺。離微僅得凝然師。一言迥
J27nB189_p0059b09║脫續昭穆。言中取則句外明。徹古徹今方郁郁。
J27nB189_p0059b10║六十三嵩山俱空契斌禪師
J27nB189_p0059b11║樅然溢目無與結，又道色前而不物。空色相持兩不
J27nB189_p0059b12║降，是與白馬較白雪。即物而推肇論師，南泉指花警
J27nB189_p0059b13║夢說。俱空政為兩不空，一睹秦槐愕然瞥。凝然一見
J27nB189_p0059b14║不待辭，從上機關都漏泄。向來紙上覓禪心，那知離
J27nB189_p0059b15║指方見月？打破虛空月更明，松[空/心]風響芭蕉葉。
J27nB189_p0059b16║六十四西京定國寺無方可從禪師
J27nB189_p0059b17║始入龍潭問蟄龍，未獲龍珠竟他徙，底事不明安肯
J27nB189_p0059b18║休？勞勞杖笠參煙水。五乳峰前有一燈，吞刀刮腸去
J27nB189_p0059b19║瑕玼，一造庭帷已茫然，再叩籌室覺自鄙。退歸客次
J27nB189_p0059b20║細追尋，天衣取像差可矣。一位才分五位彰，此時一
J27nB189_p0059b21║似離弦矢，百丈狐窩獅子巖，九峰首座徒然死。
J27nB189_p0059b22║六十五嵩山月舟文載禪師
J27nB189_p0059b23║提刀肘佩將軍印，拍馬膺鋒西渡河，驀然釋鎧投弓
J27nB189_p0059b24║矢，喬松得以依青蘿。坐參古宿竹[空/心]下，執柯取則而
J27nB189_p0059b25║伐柯，幅然一衲走關外，就正禪翁鳴玉珂，盤旋回互
J27nB189_p0059b26║繼宗猷，織錦天孫暗裏梭。五宗九鼎繫單絲，宇宙於
J27nB189_p0059b27║今安奈何？三十六峰煙浪闊，投老歸菴花滿坡。
J27nB189_p0059b28║六十六燕京宗鏡小山宗書禪師
J27nB189_p0059b29║業儒循聖紀，所謂盡倫理聖脈有道衍，豈書史而已。
J27nB189_p0059b30║登山而覓符，符在空門裏。欲了此平生，一勇代可取。
J27nB189_p0059c01║若一法不明，君子之所恥。釜破不須顧棄家如棄屣。
J27nB189_p0059c02║白業貴履踐八載無敢弛受請領大剎不失吾師委。
J27nB189_p0059c03║日居而月諸勤劬尊簠簋假我而偷安，法道何所倚？
J27nB189_p0059c04║六十七西京幻休常潤禪師
J27nB189_p0059c05║孤鶴之在群，自與群禽異，一飛而驚人，遙空一清唳。
J27nB189_p0059c06║水上按毬子，夙興不成寐，忽爾身心空，頑空非正慧。
J27nB189_p0059c07║偶閱迦葉圓通章，方識阿難有真契。初心必不欲碎
J27nB189_p0059c08║鏡，及乎鏡破了無倚。呈偈伸所得，乾坤納蚊蚋。彩鳳
J27nB189_p0059c09║一騰霄，銕牛沒繩繫。表表人天師，芳名一何麗？
J27nB189_p0059c10║六十八燕京大覺慈舟方念禪師
J27nB189_p0059c11║何幸！普通年法雨澍南，粵神廟辛卯秋，慈雲覆於越，
J27nB189_p0059c12║始祖破天荒，吾祖中興傑於茲一甲周海內繩瓜瓞
J27nB189_p0059c13║長夜而再旦，洪波砥，[山/絕]嵲。玉殿真珠簾，綱宗起閥閱。
J27nB189_p0059c14║寶鏡白澤圖，亭毒在明哲。閱人亦廣矣，法眼何精晰？
J27nB189_p0059c15║危哉無鏃箭，未發先濺血。
J27nB189_p0059c16║六十九越州雲門顯聖散木圓澄禪師
J27nB189_p0059c17║呼吸毘嵐風，手握追魂藥。石路雲門寬，卻無處著腳
J27nB189_p0059c18║和藹惟姁嫗，近之則焦灼。森森萬竹林，峨峨一峰削。
J27nB189_p0059c19║耶溪逆洞流，櫟樹居廣莫。日上海東潮，三浙為禹鑿，
J27nB189_p0059c20║法脈所注地，宇宙盡磅礡。獅絃振天音，狐獸歸陰壑。
J27nB189_p0059c21║曜靈既西垂，萬山盡寥廓。