J27nB189_p0060a01║三宜盂禪師語錄卷十
J27nB189_p0060a02║住雲門顯聖寺門人淨範編
J27nB189_p0060a03║山陰嗣法弟子祁淨超較訂
J27nB189_p0060a04║佛祖像贊
J27nB189_p0060a05║世尊
J27nB189_p0060a06║拈華默契，披心髓也。印空印水授受，以取信也。星分
J27nB189_p0060a07║碁布，風雲際也。鋀石輾成白玉釧，黃金打就象牙環，
J27nB189_p0060a08║所以聲化也。雪堆師子火鍊成泥塑金剛水底眠。三
J27nB189_p0060a09║老漢是不負於君也（傍立迦葉下立達磨）。
J27nB189_p0060a10║我有真經，了無一字，通古稱尊，無所事事。有感斯應，
J27nB189_p0060a11║不動而至。松風瑟瑟，對談初志。乘願利生，以行以智。
J27nB189_p0060a12║若遇雲門，失卻本事。且請向陶，潛籬下看。秋花枝枝
J27nB189_p0060a13║霜厭蒼苔砌（坐樹下二大士侍）。
J27nB189_p0060a14║玉琢麒麟，紙糊大蟲，秖可在身毒國無佛處。逞盡英
J27nB189_p0060a15║雄二尊者在左右聲呼聲應彼此朦朧丈夫漢豈隨
J27nB189_p0060a16║你轉西為東山僧也。依例腦門點地前有溪，後有松
J27nB189_p0060a17║爾翁即若翁（亦二大士侍）。
J27nB189_p0060a18║證向今古，鑽龜打瓦，睹星說夢，晴空可把，道無可道。
J27nB189_p0060a19║騎牛不下，教設倫理，麟經自寫，世哀道喪，幽然長夜。
J27nB189_p0060a20║於乎吾徒，與之俱化，奚以為辭之乎者也？（三教圖）。
J27nB189_p0060a21║入舍衛國城，祗園無我，青眼觀空，狂華萬朵。目翳既
J27nB189_p0060a22║除，卻無處躲。一缽多羅，明珠甚夥。貪餌之魚，打成社
J27nB189_p0060a23║伙。幸際風雲，一場懡㦬（托缽像）。
J27nB189_p0060a24║觀音
J27nB189_p0060a25║等法界身，秋潭月印等眾生緣，智悲兼運，如生如界，
J27nB189_p0060a26║一時頓應，拯溺救焚，不起於定。春在華枝，物臨乎鏡，
J27nB189_p0060a27║飫我以甘露之漿，誰不稽首而皈命？
J27nB189_p0060a28║殘夜海天日，春風初到華，不因憐赤子，瓢笠走天涯。
J27nB189_p0060a29║空凌一月已，熾然說赤子。可憐飫以禪說一楊柳枝。
J27nB189_p0060a30║甘露津津三艸二，木澤誰不均（水月）。
J27nB189_p0060b01║弘慈叵測，文在其中，不作字想，無以句通，即普門品
J27nB189_p0060b02║示普門翁，是一是二。得弓失弓，如月在水，未許爾逢，
J27nB189_p0060b03║不持軍遲，不隨一童，默而識之，庶可以風。（周身書普門品）。
J27nB189_p0060b04║朱魚賣盡出金沙，臘月能開火裏花，此後春風竟寥
J27nB189_p0060b05║廓，簾櫳清瞰月痕斜。（魚籃）。
J27nB189_p0060b06║月色朦朧，倚松而立，水聲淙淙，松陰瀉碧。是獨露身，
J27nB189_p0060b07║有誰相悉？念彼長流，奚時寧寂？不言而化，惟三昧力，
J27nB189_p0060b08║頓入無生海天一色（水月）（三昧禪人請）。
J27nB189_p0060b09║合佛慈力，悲濟含靈，三俱無跡，月朗波澄。其智止水，
J27nB189_p0060b10║其行繁興，非心所擬，非筆可形。瞻圖思義，莫認丹青，
J27nB189_p0060b11║一念清淨，頓入圓乘。
J27nB189_p0060b12║悲願在躬，與汝同塵。慈顏妙相，豈吾真身？離此而求，
J27nB189_p0060b13║鑽仰無因，猶第二月，孰幻孰真？非眼所見，亦非耳聞，
J27nB189_p0060b14║百艸頭上，甘雨祥雲。
J27nB189_p0060b15║幻住南海，來自西洋。太虛之體，應化無方。有水皆含，
J27nB189_p0060b16║是月之光。舉眾生類，比翼同行。我目眾目，手足偕彰。
J27nB189_p0060b17║業海無際，與之茫茫。智山慧苑，與之相羊。悲願乃爾，
J27nB189_p0060b18║積劫津梁。彈舌稱名，如蓮花香。一舉心念，寶相琳琅。
J27nB189_p0060b19║即今何在？山高水長。
J27nB189_p0060b20║倚松而立，晴空寥郭，翠濤風捲，溪雲磅礡，童子不來，
J27nB189_p0060b21║山尖月落，收起絲綸，囊中無藥。一切眾生，同歸圓覺，
J27nB189_p0060b22║因有情根，茂慈悲樹，同體普門，遍法界處。生界未空，
J27nB189_p0060b23║大悲無住，醉象狂歇，月明清曙，野水涵碧，遙空無玼，
J27nB189_p0060b24║如是生心，應如是住。
J27nB189_p0060b25║一坐彌綸，森羅在定，寂場聲化，巨細齊應。如類而身，
J27nB189_p0060b26║猶生之命，逆順叵測，無擇穢淨。意卜情求，空華眚病，
J27nB189_p0060b27║離波問水，執柯覓柄，是耶非耶？以斯為證。
J27nB189_p0060b28║寶陀大士敻居天外，天竺慈尊祝融劫壞，寧知我太
J27nB189_p0060b29║虛之身，納盡塵沙之界，大海旋流無所不在，展軸諦
J27nB189_p0060b30║觀望容肅拜，注耳而聽諄諄慈誨。我於古觀音如來
J27nB189_p0060c01║證此三昧，將寄辯於君偉中禪人自珍自愛（偉中請）。
J27nB189_p0060c02║十八羅漢
J27nB189_p0060c03║飛埃凝露，佛清淨智，眾生昧之，煩惱煎熾。幻人機息，
J27nB189_p0060c04║安有其事？生佛互融，於世出世，遊戲叵測，唯高上士，
J27nB189_p0060c05║有孚終吉，凌波而至。一貝多羅，有言無字。調師以馴，
J27nB189_p0060c06║華飛無住。蓮華我心，芥孔吾處。負此一囊，太虛可貯。
J27nB189_p0060c07║缽有潛龍，為霖斯注。乘以大空，威而不噬。隨顛倒想，
J27nB189_p0060c08║坐菩提樹。如寤時人，說夢中事，掀然一笑，海天清曙。
J27nB189_p0060c09║達磨大師
J27nB189_p0060c10║江水汪洋，秋風蕭索，君子之行，見機而作。涉魏遊梁，
J27nB189_p0060c11║出門便錯，五乳峰前，異花零落。
J27nB189_p0060c12║普賢洗象圖
J27nB189_p0060c13║不調而馴，以時拂拭他方界外有發普賢行者大士
J27nB189_p0060c14║所知，象王亦識等法界之普賢，如所乘而不失彼其
J27nB189_p0060c15║現異類之形，具如斯廣大神力，敢復以螢火之光，向
J27nB189_p0060c16║虛空而著色。
J27nB189_p0060c17║先師雲門澄和尚
J27nB189_p0060c18║盂生而晚，親師未久，得喪不驚心，雌黃不及口，呼谷
J27nB189_p0060c19║而應，於谷乎何有？太虛之量非寬，滄海之度如斗。或
J27nB189_p0060c20║入室而操戈，或面呈而背醜，或媚彼而反咎，以至騰
J27nB189_p0060c21║謗書而相忸。師聞之，殊無可否，數十年於茲，可謂閱
J27nB189_p0060c22║人多矣。千日後始知醉我者中山之酒。如其法道，非
J27nB189_p0060c23║我所知。炙吾師之餘緒，敢沐手書而稽首。
J27nB189_p0060c24║道蹇於人，如處幽夜。神廟御宇，吾師以駕。振起東南，
J27nB189_p0060c25║不在禹下。二輪雙轡，宗教兼化。假三寸鏃，為羿之射。
J27nB189_p0060c26║英彥奔流，指澥為舍。應疾施劑，法雨瓴瀉。究極離筌，
J27nB189_p0060c27║以借不借。次列門戶，腐鼠而嚇。燐火燎原，幽怪叱詫。
J27nB189_p0060c28║飛章陳壘，以乘㽄罅。師以無聞，漫言無暇。於乎吾儕，
J27nB189_p0060c29║奚辭以謝。
J27nB189_p0060c30║聿興於越，闢大法久荒之徑，雲龍風虎，始得紹懸絲
J27nB189_p0061a01║慧命敲唱合拍，以鏡臨鏡。不動舌根，陶凡鑄聖甄別
J27nB189_p0061a02║得宜。老僧姓枰，執柯取則空印。水印月上波，心水天
J27nB189_p0061a03║交映。圓下有孚，古今向證。智無師而師道法奚傳而
J27nB189_p0061a04║傳令？赫烜光明，淵源相晟。步趣武接，繩繩裒顁。式昭
J27nB189_p0061a05║式穆，浩歸祖政。於戲乎！日月出矣，爝火奚競？嫉忌分
J27nB189_p0061a06║岐，豈不曰僧中梟獍。
J27nB189_p0061a07║雲棲蓮大師
J27nB189_p0061a08║迴曜峰高，攀躋莫及。戒月慈光，水天一色。以聲為教，
J27nB189_p0061a09║用形為則，不起滅盡定而智悲。事畢禪耶淨耶？戴角
J27nB189_p0061a10║虎師子翼如何狂慧之徒，以螢火之光擬乎天日。
J27nB189_p0061a11║靈峰受囑，津梁之累，聿興末運，方網三昧。即形聲化。
J27nB189_p0061a12║假言啟類，珠圓隨映，玉方雅粹。岩岩峻極，淵淵川匯，
J27nB189_p0061a13║臨深罔測，望岩自退。炙其貽訓，撫膺默愧，瞠若絕塵。
J27nB189_p0061a14║造父失轡，即之可楷，豈其圖繪，俯影而嗟，感時而悔。
J27nB189_p0061a15║春後之花，我生安貴，青獅入窟，原野狐媚，誰為障川？
J27nB189_p0061a16║禹無稽會，風斯下英。蒼生奚罪，冀其再興。殍骸望歲，
J27nB189_p0061a17║吾其已矣。炷香雪淚。
J27nB189_p0061a18║鋤驕去吝，塵芥榮貴，蒙稚可矜，諄諄提誨。圓慈寂定，
J27nB189_p0061a19║方網三昧，道大叵思，聞名心醉。以形設教，不居尊位，
J27nB189_p0061a20║末運頹波，所為不類。望容膜拜，繼之以淚。哲人已矣，
J27nB189_p0061a21║珠沉玉碎（鋤麈上座請）。
J27nB189_p0061a22║天童密和尚
J27nB189_p0061a23║手握靈蛇，穿破髑髏，起濟北欲墬之風，障東南趨下
J27nB189_p0061a24║之流。玲瓏巖坐嘯乾坤，化雨所及，葉落知秋。
J27nB189_p0061a25║七事風馳，八紘被澤，旱地轟雷，血痕加炙，望塵目昧，
J27nB189_p0061a26║峨峨太白。偶幸下寮，何睹影而自失？久之，始定梅花
J27nB189_p0061a27║月色。
J27nB189_p0061a28║真寂聞大師
J27nB189_p0061a29║玉露明灘月色寒，苕源誰復再垂竿？大悲閣下春如
J27nB189_p0061a30║許，夢入梅華露欲乾。
J27nB189_p0061b01║行蹤一挂羚羊角，劫火投薪燒不著，苕溪一脈通長
J27nB189_p0061b02║安，石頭之路果然滑。庚寅春仲攜李來，童子至今奉
J27nB189_p0061b03║菩薩。況復曾聆毒鼓音，當年飲者今藥發。安得金堤
J27nB189_p0061b04║鴛水湖，千里狂瀾泞清汋。
J27nB189_p0061b05║道行八閩，化敦吳越，噓蜃氣而為寶閣瓊樓，惜驪珠
J27nB189_p0061b06║而顛倒豪傑。白馬之夙負不償，雲棲之新殃未雪。始
J27nB189_p0061b07║聞龍池有一顧之私，竟遺之於佞人之譜牒。於戲乎！
J27nB189_p0061b08║英哲諱名，出類取潔，名隨以彰，道碑叵滅。竊疑乎四
J27nB189_p0061b09║十餘年，粹鳳毛麟趾之儔，苕藍之室，稱師林虎穴如
J27nB189_p0061b10║何一涇上座不得與國士之捋想，或擬博山艤之不
J27nB189_p0061b11║授，誾公之二師，借二子將欲啟末運之雛，秋霜之葉，
J27nB189_p0061b12║授受戲劇，慧命殀折，祖庭蕪穢，紀綱滅裂，鋤芟信種，
J27nB189_p0061b13║燎延緇白。嗚呼乎！睹幀興嗟，援毫涕雪，博山聖人，瓶
J27nB189_p0061b14║窯古佛。
J27nB189_p0061b15║弁山瑞白雪和尚
J27nB189_p0061b16║烹博山茶，用弁山水，年曆不乖，飲者都醉。散木一枝，
J27nB189_p0061b17║化為芝蘭玉樹金鍼在手，巧繡出鴛鴦一對（破闇燈姪請二
J27nB189_p0061b18║象同軸）。
J27nB189_p0061b19║香幢法師
J27nB189_p0061b20║虎無齒，龍無鱗，獸不敢觸物，不敢嬰賣，一指頭坐斷
J27nB189_p0061b21║古今嚴冷之風，以愧夫炎附者之心。貝葉窗虛，寒蟲
J27nB189_p0061b22║助吟。潛谿之畔，水月為襟。名利之徒，秪可隔岸興歎。
J27nB189_p0061b23║三徑艸深，青霜滿林，余得與乎伯仲之列。遺語往行，
J27nB189_p0061b24║惟茲可欽。
J27nB189_p0061b25║東山爾密澓和尚
J27nB189_p0061b26║急性天尊雷公菩薩，撩著燒身，衝口惡發，乃佛乃祖，
J27nB189_p0061b27║無地安插。撾東山鼓，高揮大抹，二曜炳然，野火徒爝。
J27nB189_p0061b28║一自鑼鳴，萬象磅礡，琵琶曲調誰成譜？試問菩曇長
J27nB189_p0061b29║老深公自若（自若深姪請）。
J27nB189_p0061b30║廣潤山翁忞和尚
J27nB189_p0061c01║余晚年狂逸山翁，兄勉之！攝眾甚力，實規我也。因
J27nB189_p0061c02║圖像以隨，一以自教，兒一以戢良規。贊曰：
J27nB189_p0061c03║方面皆正，駭雞之犀，式衡式儀，形於坐馳。珠玉是瞻，
J27nB189_p0061c04║難為瑕玼。
J27nB189_p0061c05║天界覺浪盛和尚
J27nB189_p0061c06║老虎無齒，臥龍無鱗。威而不咥，妙化如神。公誄曰毅，
J27nB189_p0061c07║剛果純誾。私諡曰文。大造經綸，猶不足盡。吾道超倫。
J27nB189_p0061c08║趙州古佛。問世而津。豎幟殄邪？嚮德來賓。維石岩岩，
J27nB189_p0061c09║泉源新新。穢流濫觴，電目而暝。雎陽捍禦，嚼齒穿齗。
J27nB189_p0061c10║吾為名乎，衛道遺身。昊天不弔，竟爾傳薪。吾道東矣。
J27nB189_p0061c11║有子同塵，斯清可濯。賢溪之濱（賢溪同塵燈公請）。
J27nB189_p0061c12║道契古今，法遍天下，胸次落落。所以光大維金剛幢
J27nB189_p0061c13║明珠照夜有知而未識，識而不知，心竊疑之，試問取
J27nB189_p0061c14║東村老謝。
J27nB189_p0061c15║博雅淵貫，如漁竭澤，探𧷤窮奧，水源山脈。繄禹之功，
J27nB189_p0061c16║蒼生有宅。翰墨波瀾，化周蠻貉。致雨之龍，出林白額。
J27nB189_p0061c17║孔席不溫，作煙波客。雲山在望，難以棲泊。幸辱同倫，
J27nB189_p0061c18║略書其跡。
J27nB189_p0061c19║廣廈須支兮，奈余惟退殘之黃耇。聞變而奔赴兮，中
J27nB189_p0061c20║心自忸。望天塹之蘆雪兮，徒然搔首。走長干而興歎
J27nB189_p0061c21║兮，我膺如剖。松柏蔥蘢兮，蔭吾儕之君后。麗閣凌煙
J27nB189_p0061c22║兮，翳誰之有。風馳兮師吼，雲澄兮仰斗。踏毘盧頂兮
J27nB189_p0061c23║是所以越五十三友應機，聲教兮若不以口。攝生兮
J27nB189_p0061c24║曹山之酒，無町畦兮。維網維紐。虎角兮翼銀蹄兮黑
J27nB189_p0061c25║狗，霜凌兮雙樹無怙兮無誘，天不弔兮豺狐躪蹂。嗚
J27nB189_p0061c26║呼乎！吾欲無言哉。瓣香兮腸揉，殘煙兮哀柳。
J27nB189_p0061c27║龍門石雨方和尚
J27nB189_p0061c28║胸縣寶鏡，肘佩神符，摵瞎摩醯首羅眼睛擊碎趙州
J27nB189_p0061c29║東壁胡盧於乎方今之際莫赤，匪狐莫黑，匪烏起以
J27nB189_p0061c30║振之者，豈可得乎？風清古路無人到月，落雲輕聽鷓
J27nB189_p0062a01║鴣。
J27nB189_p0062a02║響氈拍版，橫說豎說，拊沒絃琴，調高韻別。坐斷古今，
J27nB189_p0062a03║討甚塗轍。冰谿上人，萬不可忘。卻松篁橋上，偕師翫
J27nB189_p0062a04║月（冰溪西堂請）。
J27nB189_p0062a05║義以人合，法以天隨，一語類通，傾膽揚眉。既挹其衷，
J27nB189_p0062a06║復親其儀，衾影無愧，砥之礪之。吸盡西江水，寒月上
J27nB189_p0062a07║華枝。
J27nB189_p0062a08║硬似綿團，軟如生銕；龍門峰峻，望崖自跌。哆哆和和，
J27nB189_p0062a09║以羅英傑，出處洞然，念茲末劫。一倦津梁，長空皓雪。
J27nB189_p0062a10║君豈往乎？聽熾然說。
J27nB189_p0062a11║釣得魚來放卻生，龍宮虎穴燦珠明，到今剩有西湖
J27nB189_p0062a12║月，坐對孤山落二更。
J27nB189_p0062a13║嘉禾挺秀，金風剩葉。定光搖影，擊竹雲裂。擲下木魚，
J27nB189_p0062a14║神機活潑。釣魚放生，水澄月白。化陵八閩，道周兩浙。
J27nB189_p0062a15║獎育兒嬰，姁嫗明哲。峻其門庭，心枯情折。佩鏡照妖，
J27nB189_p0062a16║圖縣白澤。辭翰聊爾，示廣長舌。佛日西沉，龍門積雪。
J27nB189_p0062a17║無梁之津，胡為厲涉。雲山在望雲山[山/絕]嵲（位中符姪請）。
J27nB189_p0062a18║我以默為說，所以門風別。度盡諸有情，一坐十小劫，
J27nB189_p0062a19║全入涅槃城，證此甘露滅。至今龍門山，桃李花紅白。
J27nB189_p0062a20║我既援毫無一辭，法社處處飛春雪。
J27nB189_p0062a21║與君交臂，別來經紀。此日重逢楞伽會裏，握手無言，
J27nB189_p0062a22║相視而已。少焉憑怒，振衣而起。吾道金甌，誰為摧毀？
J27nB189_p0062a23║我法宮垣，堅不可圮。頹瀾下趨，一至如此。吾兄神明，
J27nB189_p0062a24║鑑之晚矣。佛有先識，自茲而始。請君緘口，無問簠簋。
J27nB189_p0062a25║威如猛虎，軟似綿團。腳尖頭不避佛祖掌握。著生殺
J27nB189_p0062a26║之權，五色糞切。誡霜秋拄杖子卓破常住方磚遠門
J27nB189_p0062a27║姪勉旃勉旃（遠門座元請）。
J27nB189_p0062a28║因我得禮為近事男間世而遇等乎？優曇宗說緣偶
J27nB189_p0062a29║不啻喃喃親親仁仁前三後三，可偕而翫。夜月渟瀾，
J27nB189_p0062a30║相依而聽。春鳥秋蟬，毋忘先誡。庶幾再參（丁居士請居士父子
J27nB189_p0062b01║侍于像測）。
J27nB189_p0062b02║難描難摹，睹影猶疑。問津求道，楊朱之岐，石田薰能
J27nB189_p0062b03║復肇興，長耳相呼為客兒。潤龍門雨，啟佛日曦。雨過
J27nB189_p0062b04║明珠千萬斛，臨風著意向人傾。是渠之題，瞻之禮之，
J27nB189_p0062b05║庶幾解頤。
J27nB189_p0062b06║雪竇石琦雲和尚
J27nB189_p0062b07║藤谿源委太白興波，瀝血書經，盡瘁鳴珂，即義誼可
J27nB189_p0062b08║以振遷就之法。況法道聳雪竇峨峨狐腋之裘，一掌
J27nB189_p0062b09║千羊之皮，何足云多？
J27nB189_p0062b10║無趣老人
J27nB189_p0062b11║殺活有刀，得之於野翁笑裏鼓翅雞鳴，如斯而已。僧
J27nB189_p0062b12║耶俗耶！杏花紅雨，鴛湖有滔天之浪，何必曰斷橋流
J27nB189_p0062b13║水。吾師之塔，且幸與堂廬，密爾免致使野狐之屬。穴
J27nB189_p0062b14║土穿壙，反常越禮，有者於茲。然爝火而助明，寧知乎
J27nB189_p0062b15║日月之光，已周寰寓？
J27nB189_p0062b16║嵌石大師
J27nB189_p0062b17║月來一天，風韻雨過青山一抹道行，則鑽之，仰之謐
J27nB189_p0062b18║然，則蘊卻威音，王那著威而不猛，溫而厲，允吾夫子，
J27nB189_p0062b19║其三泖中柳隄之一筏也。
J27nB189_p0062b20║君豈邁乎？猶新交臂泖水，雲門儼然生氣。精操匪倦，
J27nB189_p0062b21║欃槍變異。岩頭老大叫一聲，果爾驚天動地。於戲已
J27nB189_p0062b22║矣，摩頂松東向共來說。西遊傳記。
J27nB189_p0062b23║古心律師
J27nB189_p0062b24║入獅子林，儼聞哮吼。或瞻遺像，若喪吾偶。盛世祥麟，
J27nB189_p0062b25║末運瑤玖。玉碎猶方，盤珠自走。四衣分化，維德不朽。
J27nB189_p0062b26║輪翼福智，紀綱賢否。受囑靈峰，援攜群有。折憍慢幢，
J27nB189_p0062b27║焚邪見藪。爍迦羅眼，母陀羅手。案金剛杵，靈符在肘。
J27nB189_p0062b28║睹彼螢焰，為光奚久？黃鐘絕響，今惟瓦缶。鑽仰莫及，
J27nB189_p0062b29║望容泥首。罄南山行，讚不及口。波離再興，奈余衰耇。
J27nB189_p0062b30║陵秋法社，其如妖醜。
J27nB189_p0062c01║無作法師
J27nB189_p0062c02║四依應跡，三軌律身。龍樹垂蔭，金地通津。弘辯聲化，
J27nB189_p0062c03║法王功臣。鳴指喧殿，七眾誾誾。福城東際，企仰後塵。
J27nB189_p0062c04║雙輪斯御，嚮德來賓。人道攸關，請禱猶椿。手持葉物，
J27nB189_p0062c05║得之秋林。雖無藻翰，可代徽音。止啼啼止，微哂而吟。
J27nB189_p0062c06║兒輩勉旃，此非黃金。
J27nB189_p0062c07║釋尊說法五聾集聽圖
J27nB189_p0062c08║觀音正反聞。世尊若瓴瀉。定慧圓明因果殊。如何法
J27nB189_p0062c09║界猶長夜。定裏之身定裏聞。夢中般若隨機化。比丘
J27nB189_p0062c10║有目非不聞。目既能聞鼻可詫。根門可互法皆圓。艸
J27nB189_p0062c11║木瓦礫摩尼價。即彼異生身我身。我身諸聖同無罅。
J27nB189_p0062c12║譬以燈輝類法身。千燈一室交相射。龍以角聽牛以
J27nB189_p0062c13║鼻。異國尚有形語者。舜若多身映佛光。無身之身等
J27nB189_p0062c14║空大。如以虛空納一毫。次公閣筆難為下。空不可圖
J27nB189_p0062c15║贊愈難。老僧無語深深謝。
J27nB189_p0062c16║大椿壽老宿（即師之母也）
J27nB189_p0062c17║我母慈仁，其性天植。口無阿語，心如絃直。善則揄揚，
J27nB189_p0062c18║過亦難匿。惜生猶子，愛人以德。表裏俱正，惡聞邪僻。
J27nB189_p0062c19║奉戒精篤，晚年愈格。至於夢寐，佛聲嘖嘖。所以垂終，
J27nB189_p0062c20║別無他繹。趺坐而逝，時當赫日。三曰掩龕，了無異色。
J27nB189_p0062c21║生平修進，於茲可覈。辛丑臘八全身窀穸，圖形拜贊，
J27nB189_p0062c22║永為貽則。後賢知之，業儒奉釋。
J27nB189_p0062c23║自贊
J27nB189_p0062c24║火裏鍊成波底月，黃金鑄就玉麒麟，千年桃核逢春
J27nB189_p0062c25║發，結子開花是舊仁。
J27nB189_p0062c26║忖其菲才僻處，窮陬翻然而邁，痛此先猷，知不可為。
J27nB189_p0062c27║復泛扁舟，益友孔多以類而俅狎。翫既不可以風偶
J27nB189_p0062c28║臨眾以規下秋名不可以久居處瑕汙以優游。其虎
J27nB189_p0062c29║皮也莊重，其羊質也俳優，篤至性遵福田，若有所繇。
J27nB189_p0062c30║禪道佛法，樓上駕樓，如出如處，如愚如慧，莫與之為
J27nB189_p0063a01║儔，似傲似狂，似真似偽。水上按毬，清者也，和者也，任
J27nB189_p0063a02║者也。火中之漚，抑亦船子和尚泉大道政黃牛賣盾
J27nB189_p0063a03║賣矛，庶幾乎東方曼倩之流。此余狀此，余傳後來塔
J27nB189_p0063a04║上之銘，無用他求。（題存瑪瑙寺孤山法師塔院）。
J27nB189_p0063a05║瓶匋領八藤條，偷心不死，憨大師呼為不怕虎新生
J27nB189_p0063a06║犢子玉笥山下石橋邊，果見千紅萬紫足蹤幾遍天
J27nB189_p0063a07║下囊無半文錢。使耽書史若貪饕援毫抽思，卻無一
J27nB189_p0063a08║字上紙，如今老倒郎當甚遠。禪人請自言之，余不能
J27nB189_p0063a09║細染谿藤弄古鼠（宗蓮遠教授請）。
J27nB189_p0063a10║風乾羊棗道旁苦李範禪人，愛人之所不愛，取人之
J27nB189_p0063a11║所不取。以汝之賢，孰不欲明窗置汝過不我摘詈不
J27nB189_p0063a12║我去，吾不知其所以。或有一於此門，對層巒碧水月
J27nB189_p0063a13║上，南屏鐘裏，風動幅巾斜，小舟聽其所止（為則範侍者請）。
J27nB189_p0063a14║布荊棘林，開沒縫戶，我有通津，君絕行路。少覺佇機，
J27nB189_p0063a15║野鴨子過。雲興博辨，不消一顧是。這等露刃之劍，脫
J27nB189_p0063a16║韜之矛也。有箇漢赤身而步（元木恒座元請）。
J27nB189_p0063a17║法無秦楚，道乃至公金玉定價，不約而同，沉檀龍麝，
J27nB189_p0063a18║何必當風。獻公獻公汝老矣。我龍鍾德，何足以作汝
J27nB189_p0063a19║翁且與你偷閒學少過前川柳綠花紅。（獻公真座元請）。
J27nB189_p0063a20║振我家猶所貴英碩澤，彼季昆美茲器識尊不在位，
J27nB189_p0063a21║望以副德。西河之有師子東山之有三佛，余終愧乎
J27nB189_p0063a22║老雲。門者，水溪禪人，伐柯取則（冰溪融西堂請）。
J27nB189_p0063a23║龍門為宿客數載叩吾道，可知我門風熨斗煎茶有
J27nB189_p0063a24║同調圖心。或有之圖形苦難肖異時拈出，向諸方大
J27nB189_p0063a25║蟲戴紙帽（一機瞬西堂請）。
J27nB189_p0063a26║言隱則矯既出，太魯子高之畫龍，繪中之繡虎，風不
J27nB189_p0063a27║冽而雲不生，嘯無聲而鱗不舞。生無聞，死無補，獨得
J27nB189_p0063a28║之於高山流水。非知己者，不敢輕吐（道和穆侍者請）。
J27nB189_p0063a29║君子知時，達人通變，跡似漁樵，不攻文煥。榴華競渡
J27nB189_p0063a30║錦隄風，蓮葉跳珠柳垂線。任伊呼我濟公顛，笑舞狂
J27nB189_p0063b01║歌適清翫。知我者仁甫不知我者可憎可厭（何仁甫居士請
J27nB189_p0063b02║適端陽日）。
J27nB189_p0063b03║秋雲輕秋月，明既無用於世，姑藏拙於山城。政黃牛
J27nB189_p0063b04║之清風，匪不欽企；亮座主之高蹈，實愧吾生。或亦處
J27nB189_p0063b05║乎季孟之間，庶幾坐苔石而聽潺湲之聲。
J27nB189_p0063b06║夜月湖心玉一片，遠山雲靜墨痕，新沙隄綠柳黃鸝
J27nB189_p0063b07║語，水際青萍白鷺春咄！清風明月一閒人。
J27nB189_p0063b08║明日扁舟發，今宵請像題人去。楊花渡佇立版橋西。
J27nB189_p0063b09║誰道人生難再少？試看游子有歸期，休將白髮唱黃
J27nB189_p0063b10║雞（師將遊江右，眾請題）。
J27nB189_p0063b11║煙蓼同舟上富春，秋華堪對月華新，睦州幸有陳尊
J27nB189_p0063b12║宿，肯惜關山禮後塵。（嚴州錢居士請）。
J27nB189_p0063b13║睡不足，食不飽。兼人尚道饑，天明不道曉。日中欲逃
J27nB189_p0063b14║影，枕上聽啼鳥。利人寡學識，自救且未了。如此形神，
J27nB189_p0063b15║不若住山好（道曉維那請）。
J27nB189_p0063b16║策杖走天涯，撥艸尋知己，白額遇大蟲，卻是我和你。
J27nB189_p0063b17║南嶽與天台，冤冤相對理，踏斷艸鞋筋，展手云祁季。
J27nB189_p0063b18║超如斯而已（西遯超道人請）。
J27nB189_p0063b19║慧日峰前，湖光漠漠，金牛呈瑞，獅子一角。異花堤柳，
J27nB189_p0063b20║殘霞西落。枯木龍吟，秋原蕭索。六橋煙靜，愚菴行樂
J27nB189_p0063b21║（慧峰禪人請）。
J27nB189_p0063b22║思大鼻孔撩天法相，兩耳結頤，聞嗅既不異乎？尋常
J27nB189_p0063b23║是不敢向頰上栽眉繪事後素書記坦持（坦持隆禪人請）。
J27nB189_p0063b24║科場捷報，我孫山後，文腹枵然敢期淵秀取適於林
J27nB189_p0063b25║下，優游德慚往行，幾多漏逗，秉燭整理，老而無捄，畫
J27nB189_p0063b26║虎不驚人，木雞不堪鬥，散步於花間。柳邊秋堤水際，
J27nB189_p0063b27║尚有黃鸝聲奏（予獲捷禪人請）。
J27nB189_p0063b28║面上益三毛，何有於英邁？銕鑄觜唇皮，毒愈蜂躉三
J27nB189_p0063b29║十年。坐席未溫，十八上卻問中書堂，做甚買賣析骨
J27nB189_p0063b30║盡無一星子血氣擢髮不足以聲，其罪不知有甚長
J27nB189_p0063c01║處。多載巾瓶，勞而不悔。理公理公泥團土塊一何足
J27nB189_p0063c02║貴買朱砂。中秋月，倩人圖繪（法聚理侍者請）。
J27nB189_p0063c03║膏焚以明，麝剖以香，處之樗櫟。無何，有鄉匠石，不顧
J27nB189_p0063c04║斧斤，不傷悠裕樂，只元吉黃裳。人隨天放，澹漠優長。
J27nB189_p0063c05║容成氏子，北牖羲皇。無位而怡，去名致祥。彼萋菲者，
J27nB189_p0063c06║斷水吹光。擊節而歌，接輿鳳皇。
J27nB189_p0063c07║徒有其年，無知俗漢，到處胡言，得以人慢。不諳佛律，
J27nB189_p0063c08║千佛難懺，性同薑桂，惡如爆炭。燎著便燒，有甚涯岸。
J27nB189_p0063c09║謗書成帙，閻王有案。如斯行止，疊言為贊。是佛是魔，
J27nB189_p0063c10║具眼者看。（自訥法孫請）。
J27nB189_p0063c11║著彩瑱朱三村土地，破廟灰罏，臺盤酒器，泥滓合成，
J27nB189_p0063c12║有甚名字？愚夫祈禳，智者委棄，筊卜休咎，神謀鬼計，
J27nB189_p0063c13║年已往矣，生無二利，疲牛不耕，老虎瞌睡，繩燈繼葉，
J27nB189_p0063c14║為不了義。愚拙無似此余之諡，論心與形，都不足視，
J27nB189_p0063c15║禪人誡之，以我為試（法純上座請）。
J27nB189_p0063c16║箇裏能藏法界圓，兩峰雲淨月華天，分明覿面難回
J27nB189_p0063c17║互，無那丹青畫不全。（玄印侍者請）。
J27nB189_p0063c18║兀坐如痴，盲龜待木，披衣似僧，鬚長似俗。茆塞未開，
J27nB189_p0063c19║藻華枵腹，病蹇累人，事煨蘿蔔。問亦赴機，隨聲鳴谷，
J27nB189_p0063c20║撫松翫石，闖門看竹。如斯而已，胡為碌碌，生無可道，
J27nB189_p0063c21║丹青一幅（谷鳴侍者請）。
J27nB189_p0063c22║長歌憐鳳皇，短歌悲銅駝。時乎且居易，君子志不磨。
J27nB189_p0063c23║孤山梅花媚香雪映月為清波。小舟泛月剪重羅漁
J27nB189_p0063c24║父為余歌。復歌樂，只明湖公無渡河，鳳兮鳳兮將奈
J27nB189_p0063c25║何？
J27nB189_p0063c26║為目無光為腹，不慧田服圓顱執拗無類齒豁頭童
J27nB189_p0063c27║年窮太歲，濫獅子座猴蹲鳥喙聲化履操援毫有愧
J27nB189_p0063c28║月落山曉所望賢輩坐向湖濱數雁行八翼斜飛說
J27nB189_p0063c29║兩對（曉山講主請）。
J27nB189_p0063c30║苕水洋洋，石傘高張。龍門一躍，化鹿蒼蒼。思盡所業，
J27nB189_p0064a01║禪講趨蹌，竟成圖龍，唐喪星霜。今也奚如？秋盡寒螿。
J27nB189_p0064a02║撫膺自顧，無物以方。指源模像。請說寸長。閣筆而繹，
J27nB189_p0064a03║幾斷枯腸。既不成句，託事相羊，能蔽我拙，卷而復藏
J27nB189_p0064a04║（指源上座請）。
J27nB189_p0064a05║風搖荷葉雨珠活，月照梅花露玉香，黃鳥踏枝金點
J27nB189_p0064a06║翠，鷺鷥傍水雪飛光。咦！君居東越，我近瀟湘（季眉上座請）。
J27nB189_p0064a07║語水攝心，繞林環水，自余而後，來賓粹美。居是思之，
J27nB189_p0064a08║期其英偉，道在一芥，一芥綱紀。維世垂法，邊幅筥簋。
J27nB189_p0064a09║玉卮有玷，烏足以齒。鼠璞名濫，朱亂於紫。用器卜智，
J27nB189_p0064a10║懲後知始。不為鼎梅，寧居苦李。作贊中誡，付子獲子
J27nB189_p0064a11║（行樂子獲禪人請）。
J27nB189_p0064a12║以之為講師，蛇麻莫辨，以之為禪翁車牛逆施濫緇
J27nB189_p0064a13║流，而僧中之刺多俗氣，而玩物成癡。山居少寧靜湖
J27nB189_p0064a14║寓多坐馳得人詈惹人嗤老不知休，逝者如斯。閻家
J27nB189_p0064a15║老子符牒至大冶禪人為我維持（大冶上座請）。
J27nB189_p0064a16║院主請晚參。慈明不事事，端公少叢林，剪彩弄獅子，
J27nB189_p0064a17║一色瀟湘雲朗秀開動止擬將追後塵，紛然亂朱紫。
J27nB189_p0064a18║請以法乎天一任指瑕玼宇宙既茫然，事不止於此。
J27nB189_p0064a19║適腰者忘帶，適足者忘履，以道歷諸境，如斯而已矣
J27nB189_p0064a20║（道表禪人請）。
J27nB189_p0064a21║沾涕食芋分明，俗漢倒著艸鞋。實不耐看，過獨木橋。
J27nB189_p0064a22║若荷重擔，問著箇事，滿身白汗，龜縮有餘，蛇行不慣，
J27nB189_p0064a23║圖形上幀，墨中添炭，請君收起鼠窩蠹飯（離微禪人請）。
J27nB189_p0064a24║來住集福，桂花芬馥。雲兮出岫，清和之朔。幻跡萍蹤，
J27nB189_p0064a25║徒然描摸。讚毀不驚，形骸土木。彼虛空身，香塗刀割。
J27nB189_p0064a26║既不我知，胡聞而愕。捫心而忖，夢蕉鑄錯（集福寺覺圓監院請）。
J27nB189_p0064a27║惡沉寂而贊禪，悅鄙知解而陞座；談經禪者斥為山
J27nB189_p0064a28║外講宗，目為濫膺。鳧鵠相異，金鋀兩懲，智非有無，水
J27nB189_p0064a29║炭相陵。為學既駁，為道無憑。德天暗女，總屬可憎。水
J27nB189_p0064a30║底花枝，第二月指目之奚稱？或可以呼牛類馬即俗，
J27nB189_p0064b01║而僧宇宙亦廣矣。何所不容樗櫟之才？幸勿以樟梓
J27nB189_p0064b02║而繩我自逢場作戲湘江水上波映日早霞昇（存嘉禾萬
J27nB189_p0064b03║壽禪院）。
J27nB189_p0064b04║面厚三指，觜長尺五，自處無益，法門無補，倔強性成，
J27nB189_p0064b05║加以愚鹵。以我為戒，超佛越祖，無可安頓，且作關主。
J27nB189_p0064b06║垂嵒之木，已灰之火，於世漠然，望道不果。隨風下趨，
J27nB189_p0064b07║打入社伙，靜猶殼蟲，動若水母。追繹浮生，總之是左。
J27nB189_p0064b08║日勢西沉，霞光萬朵。日落天空，是你是我。
J27nB189_p0064b09║眉寒骨冷，心勞日拙，慢山毒海，人所不屑。既不法古，
J27nB189_p0064b10║所履覆轍。薑桂不化，至老愈烈。垂西之影，秋林之葉。
J27nB189_p0064b11║遺此陋形，納諸箱篋。無使智知，謂我多喋。或詢真偽，
J27nB189_p0064b12║莊周蝴蝶（即中允西堂請）。
J27nB189_p0064b13║石上栽花，水中取火，古董陳貨，麻纏紙裏。時宜不合，
J27nB189_p0064b14║所至坎坷。耳目不靈，難入社夥。水邊林下，無可不可。
J27nB189_p0064b15║我本無形，你卻是我。何事無言，瞪睛而坐。真月似月，
J27nB189_p0064b16║二俱負墮（瞻明堂主請）。
J27nB189_p0064b17║自喚猩猩三呼不起，雖非木石，了無生理。不焰之灰，
J27nB189_p0064b18║污池之水，江西湖南芒鞋萬里，至老不衰，為尋知己。
J27nB189_p0064b19║覿面相逢，如斯而已。畢竟是誰大蟲無齒（若木禪人請）。
J27nB189_p0064b20║口生白醭，耳有鳴鐘，膠柱調絃，子高畫龍。龍不致雨，
J27nB189_p0064b21║絃韻不融。二利既失，三軌無從。請戒之哉，取譬陋容。
J27nB189_p0064b22║慧業峻德，潭水孤峰。飛聲走譽，啟迪聾矇百川障迴
J27nB189_p0064b23║末運帡幪，燭幽一炬，賴有麗公（麗公法師請）。
J27nB189_p0064b24║跛鱉登山，矇龜值木，緣高愈卑，前趨後覆。休蔭林泉，
J27nB189_p0064b25║且教藏六。寧靜寡尤，知足不辱。忖無寸長，諸方不錄。
J27nB189_p0064b26║老志成灰，狂牛不牧。在山出山，遇物即觸。閻家老子，
J27nB189_p0064b27║上福上福（際如知浴請）。
J27nB189_p0064b28║執卷橫杖，為余開說。聽不用耳語不關舌，水乳主賓。
J27nB189_p0064b29║若無可別君臣父子，梅花雪月。以萬象口譚虛空事
J27nB189_p0064b30║心，不可擬言不可議，碓觜開華，鐵棰蟲蛀，和尚門庭，
J27nB189_p0064c01║烏龜上樹。向侍者邊覓箇入處（天界和尚同軸睿水侍者侍側）。
J27nB189_p0064c02║居今之世，跼天踏地，汝將入山，老僧偕去。目視雲漢，
J27nB189_p0064c03║周覽無際，龍山我師，大梅賢契，枕流漱石，藤纏麻繫，
J27nB189_p0064c04║虛空撲落，柏子花謝。三年之期，豈余之計？清余上幀，
J27nB189_p0064c05║結伴同住（柏子上座請）。
J27nB189_p0064c06║落空外道，著相凡鄙，捉摸不住，線穿不起，雖具袈裟，
J27nB189_p0064c07║全非緇侶。照鏡愛頭，摘花空裏，無可藥救，自忖亦恥。
J27nB189_p0064c08║長老何心，味茲苦李。設與之化，吾門孔鯉。如或異趣，
J27nB189_p0064c09║跨釜可矣。若和融融，渭涇同趾。百年之後，是我是你
J27nB189_p0064c10║（高閒維那請）。
J27nB189_p0064c11║龍蛇之蟄，以趨時也，尺蠖之屈，以求伸也。物類之微，
J27nB189_p0064c12║不移其度。法時履信，以乘其化我，故與隱道啟公維
J27nB189_p0064c13║時峻德，終其身而不忒，不得已，徇情領剎席未溫，即
J27nB189_p0064c14║棄去，猶不忍作，斷佛種人殘僧數輩，諄諄提誨，神鼎
J27nB189_p0064c15║諲，冷落門庭。法昌遇一力撾鼓，人不我知，世不我容，
J27nB189_p0064c16║獨受之。老僧圖形請贊：醴泉芝艸，不必有本，青藍水
J27nB189_p0064c17║冰，固當自愛。老僧節隱道之概以自贊，春樹花芳，秋
J27nB189_p0064c18║潭月映，隱道之啟我多矣（隱道啟長老請）。