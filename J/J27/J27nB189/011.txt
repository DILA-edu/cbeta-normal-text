J27nB189_p0065a01║三宜盂禪師語錄卷十一
J27nB189_p0065a02║住雲門顯聖寺門人淨範編
J27nB189_p0065a03║山陰嗣法弟子祁淨超較訂
J27nB189_p0065a04║佛事
J27nB189_p0065a05║宗會菴縣鐘板，鴻雁知秋商羊識雨，畫隨灰而月暈
J27nB189_p0065a06║缺簫，吹寒谷而華開一塢。黃初平，叱石成羊。李將軍
J27nB189_p0065a07║箭穿石虎，謾道感應。靈通其然。法如是。故舉椎云。若
J27nB189_p0065a08║向這裏會得。自然翕闢古今，縱橫佛祖。其閉也，乾坤
J27nB189_p0065a09║失色；其開也，萬象起舞。且道不開不閉時又作麼生？
J27nB189_p0065a10║擊鐘板一下，云：還有箇末後句子。度椎與座。元云：若
J27nB189_p0065a11║到諸方，不得莽鹵。
J27nB189_p0065a12║蜀山集善寺縣鐘板，前佛後佛，其道一揆，千聖萬聖，
J27nB189_p0065a13║其理一貫。多少人向此中，挨身不入，插足不下。舉椎
J27nB189_p0065a14║云：幸流！傳得這一句子，提綱挈領，模範後昆，師子哮
J27nB189_p0065a15║吼，象王回覷。今日晴，昨日雨，孤村紅樹。寺門清滸擊
J27nB189_p0065a16║鐘板云：我見鐙明佛，本光瑞如此。
J27nB189_p0065a17║嘉禾萬壽院縣鐘板舉椎云：大眾！此是列聖之頂𩕳，
J27nB189_p0065a18║先宗之弘範，匿跡豪端，光被九有，以其履操明白，所
J27nB189_p0065a19║以出處洞然，闢幽墟而為叢社，起頑懦而為玅靈，異
J27nB189_p0065a20║目超宗，原在聲前，耀古騰今，還居句外。其順行也，人
J27nB189_p0065a21║天瞻仰，古佛齊肩；其逆行也，群魔拱手，外道喪膽，困
J27nB189_p0065a22║魚止濼，可惜許！一向逐響尋音，鈍鳥棲蘆，悲乎哉！往
J27nB189_p0065a23║往沈空滯寂良久。復舉椎云：大眾所作皆辦，具諸佛
J27nB189_p0065a24║法。遂擊鐘板一下。
J27nB189_p0065a25║朱明寺縣鐘板，玅湛圓明，裁為規矩，換斗移星，拈頭
J27nB189_p0065a26║作尾。黃鍾與大呂聲價滿寰宇。憍陳那綱紀叢林觀
J27nB189_p0065a27║世音圓通會裏挾帶挾路。敲唱雙舉，晴空霹靂，乾坤
J27nB189_p0065a28║一軌乃擊。
J27nB189_p0065a29║天華菴大悲像，開光遠山橫八字纖眉野水湛百千
J27nB189_p0065a30║寶目，既以虛空為體，復將法界為身道有也。文殊喪
J27nB189_p0065b01║其智體，道無也，普賢失其行門，正恁麼時，如何說箇
J27nB189_p0065b02║應物見形底道理？舉筆云：如來眼有大人相，名自在
J27nB189_p0065b03║普照。雲以種種玅寶而為莊嚴，摩尼寶光清淨瑩徹，
J27nB189_p0065b04║普見一切，皆無障礙。既然如此，還著得一纖豪麼？你
J27nB189_p0065b05║纔動念，卻不是了也。所以道：金屑雖貴，落眼成翳。蓋
J27nB189_p0065b06║不知有向土一竅在，如群盲摸象，異端競起。大眾！如
J27nB189_p0065b07║何是向上一竅？以筆點睛云：珊瑚枝上日杲杲。
J27nB189_p0065b08║觀音、勢至二大士開光三十二相紫摩金色身。總之
J27nB189_p0065b09║是脩來面孔。有一人不習佛行，徑不歷賢聖階梯眼
J27nB189_p0065b10║同世界闊身等虛空齊一毛孔裏藏卻百億須彌澤
J27nB189_p0065b11║利九法界眾生雲行而雨施，卻與大眾眉毛撕結，眼
J27nB189_p0065b12║眼相覷，獨來獨往，處處逢渠，秖為太近，所以逢渠而
J27nB189_p0065b13║失渠。山僧權作丹青手，寫出龐兒耀古今。遂點睛。
J27nB189_p0065b14║古報恩寺。掛鐘板天目為群山之祖。龍蟠鳳翥。結脈
J27nB189_p0065b15║開陽落在這裏。東海乃百谷之王。天旋地轉。洪波浩
J27nB189_p0065b16║渺。直抵錢唐。今古人才到萬松關。便道。已見山海大
J27nB189_p0065b17║略。總不知其源委。所以昧卻本來人了。不識有函蓋
J27nB189_p0065b18║乾坤的句子。也只是無人點破。若知其源識其委便。
J27nB189_p0065b19║可以權衡佛祖號令人天聲色堆裏坐臥魔佛界中
J27nB189_p0065b20║出沒。山僧今日為你點破去也。乃擊鐘板一下。
J27nB189_p0065b21║普明寺大佛開光大眾！世尊今日重整靈山故事，拈
J27nB189_p0065b22║起一枝花解笑者，豈止頭陀？直得春回大地，遍界生
J27nB189_p0065b23║香、現前緇素人等，即凡成聖，隨處解脫，自一枝以至
J27nB189_p0065b24║於百千萬枝，今一時至於百千萬世，燈聯焰續，繼往
J27nB189_p0065b25║開來，派列洞源，尊而無比，貴不可言，兒孫遍地，法化
J27nB189_p0065b26║無窮。舉筆云：山僧今日信手拈來，要與和璧爭輝，隋
J27nB189_p0065b27║珠並價，奪山川之秀麗，朗日月之光華。且道山僧手
J27nB189_p0065b28║中拈底與世尊手中底是同是別？以筆畫[○@、]相云：今
J27nB189_p0065b29║宵月上珊瑚樹，海岳同時放寶光。
J27nB189_p0065b30║埽光湛老和尚塔。玉鷺雲邊沒，烏雞火裏飛，物類既
J27nB189_p0065c01║繁植，蒙莊不可齊。山僧二十年前被我老人煮陽燄
J27nB189_p0065c02║止渴炙畫餅充饑轉南為北，移東作西。既不能倒斷
J27nB189_p0065c03║於當初直得在潔白地上屙屎攃尿去也。以拄杖劃
J27nB189_p0065c04║地云：春夏秋冬。
J27nB189_p0065c05║爾密和尚起龕囊缽走諸方天下尋知己蹋斷艸鞋
J27nB189_p0065c06║跟，以手畫【圖】相云。原來在這裏。恭惟寶龕中。爾密法
J27nB189_p0065c07║兄大和尚。氣吞佛祖。天然有不肅之威嚴。仁育四來
J27nB189_p0065c08║法爾具無緣之慈。愛。泥牛銜月覆。盆下無不照之方。
J27nB189_p0065c09║木馬嘶春不萌。枝有新開之萼。珠穿帝網。正偏互互。
J27nB189_p0065c10║鏡對菱華。賓主重重。臨機應敵任器施權遶指柔。擬
J27nB189_p0065c11║之即喪神臂弓。誰敢當鋒。今也虛空粉碎。大地銀裝
J27nB189_p0065c12║化山弟。是箇無情漢子。若是把住關津。不通水渫。有
J27nB189_p0065c13║腳銕牛行不動。插翅大蟲飛不回。在我法兄固當別
J27nB189_p0065c14║論。大眾且道。放開一線作麼生道。磨盤空裏走銕鋸
J27nB189_p0065c15║舞。三台　入塔不挂本來衣。姓字無人識。手提華藥
J27nB189_p0065c16║籃。東山水上立。五帝三王是甚麼。天上天下無彌勒。
J27nB189_p0065c17║珊瑚林裏水晶宮。琉璃殿上黃金色。斑毛師子白如
J27nB189_p0065c18║霜。藏身之處沒蹤跡。松窗獨坐兩和諧。夜半吹燈讀
J27nB189_p0065c19║周易。鐵新樣子南陽來。大明國裏藏不得。一自春回
J27nB189_p0065c20║物阜時。艸木瓦礫通消息。大眾。既是大明國裏藏不
J27nB189_p0065c21║得。此後向甚麼處相見。卓拄杖云。雪深埋卻鷺鷥。烏
J27nB189_p0065c22║龜飛上兜率。
J27nB189_p0065c23║恒蔭榆監收火，才參蘿蔔禪，便作生薑漢。三十年來
J27nB189_p0065c24║惜嘗住，如保護眼珠調。大眾！若司空見慣毀不加撓
J27nB189_p0065c25║善。不須贊饒君百煉精金也著。紅爐再煆萬山火燒
J27nB189_p0065c26║赤虛空流白汗清淨法身無處避，淮陰侯棄楚而歸
J27nB189_p0065c27║漢。大眾！秖如亡僧遷化後向甚麼處去？顧左右乃擿
J27nB189_p0065c28║火炬云：老僧只管看　入塔。卓拄杖云。識得拄杖子。
J27nB189_p0065c29║立地超生死。三山海島六鼇擎。一毛頭上金師子。長
J27nB189_p0065c30║生方子涅槃禪，廓落無遮離彼此。看他榆上座急水
J27nB189_p0066a01║灘頭打毬子解放不解。收至今無安處。指塔戶云。不
J27nB189_p0066a02║若這裏萬物一指。
J27nB189_p0066a03║瑞彰禪人入塔。指塔戶云。這一竅是千佛之堂奧諸
J27nB189_p0066a04║祖之歸源。東西十萬南北八千。雲漠漠雨漣漣鳶。飛
J27nB189_p0066a05║戾天魚躍於淵。舉骨云。瑞彰瑞彰。你今日落在化山
J27nB189_p0066a06║手裏。縱使是火裏煉過底精金。荊山新剖底美玉。也
J27nB189_p0066a07║須更進一步始得。大眾且道。從那裏入擿骨云。一從
J27nB189_p0066a08║遊冶江山遍。始信壺中別有天。
J27nB189_p0066a09║埽弁山瑞和尚。塔霅水汪洋弁峰突兀水自耶谿發。
J27nB189_p0066a10║源山從爐峰起麓蜿蜒起伏三百餘里。卓拄杖一下
J27nB189_p0066a11║云。誰知結脈開陽落在這裏。若是靈利衲子。這裏那
J27nB189_p0066a12║裏總不著問人。其奈這老漢一似山僧鼻孔。雖知決
J27nB189_p0066a13║在面上卻二十餘年。摸索渠不著。何以見得。這老漢
J27nB189_p0066a14║斬荊棘而成叢林。植豪末而為梁棟。啟三會於龍華。
J27nB189_p0066a15║振五宗於崆峒。撫英育俊惜麟哀鳳。慨法道於陵夷。
J27nB189_p0066a16║念下流之可慟。瞎宗師杜長老。心懷嫉忌。百端吹索。
J27nB189_p0066a17║在這老漢分中。殊不足為輕重。可謂遍地雲門一時
J27nB189_p0066a18║曹洞。為甚麼卻又留下箇未了底公案。以拄杖畫圜
J27nB189_p0066a19║相進前立云。大眾珍重。
J27nB189_p0066a20║六如和尚起龕。識得一萬事畢。若耶谿上打毬子。秦
J27nB189_p0066a21║望山頭獨足立。萬古徽猷祇這是。展開坐具乾坤窄。
J27nB189_p0066a22║恭惟雲門堂上法兄六如和尚。踞涅槃城生法王家。
J27nB189_p0066a23║以六度為叢林。以智光為家室。引三昧水灌智慧苗。
J27nB189_p0066a24║植菩提樹長功德花。雖然如是。在這老漢則得。若是
J27nB189_p0066a25║初心後學。向這裏一坐坐住。則何以竿頭進步懸崖
J27nB189_p0066a26║攃手。大眾。山僧為你轉卻去也。向前舉龕云。金爐香
J27nB189_p0066a27║冷。玉殿苔生。　封塔荊山韞無瑕之璧。白髮歸來人
J27nB189_p0066a28║未老。紅爐有百鍊精金浪子惜華春起早。手執夜明
J27nB189_p0066a29║符。全身入荒艸。石女夜登機。密室無人埽。所貴野老
J27nB189_p0066a30║謳歌。不喜亂紅啼鳥。一喝堂中風悄然。五雲山下音
J27nB189_p0066b01║書。杳糞掃裏明珠。灰堆中至寶坐。斷報化舌頭。蹋破
J27nB189_p0066b02║毘盧頂腦。這老漢一生來瀾翻藏教火急宗乘如象
J27nB189_p0066b03║王。任重若師子遊行。今日若是緘默不言。則何見得
J27nB189_p0066b04║提綱挈領。振末扶顛。山僧不妨為渠道破去也。若耶
J27nB189_p0066b05║谿上浪滔天。秦望山頭日皎皎。
J27nB189_p0066b06║孤山法慧圓法師遷塔（戊子年十一月十二日啟塔，得一瓦缶，中有銕塔一座，高
J27nB189_p0066b07║七寸餘，小瓦罐一中，貯尊者頂骨舍利一齒八骨舍利四枚）。恭惟法慧法師，真中
J27nB189_p0066b08║性具，惟善惟惡，玅協圓六，不縱不橫。整足三千，該事
J27nB189_p0066b09║理以無遺；天成六即，貫生佛而一致。惜吾完器，濟衍
J27nB189_p0066b10║門之三術；歎彼破瓶，導觀法之十乘。境觀雙融，金神
J27nB189_p0066b11║七煞。無敢誰何，智悲兼利。天龍八部，為之呵護，闢通
J27nB189_p0066b12║衢於九達，臨法化於三根。言何足貴？契證法身。常住
J27nB189_p0066b13║道烏可憑仰瞻舍利重光開門人閉門人因緣不偶
J27nB189_p0066b14║古塔主今塔主均顯鴻慈，湖山舊日音容霜月，今時
J27nB189_p0066b15║儀範。三角麒麟何處覓？獨有梅華傲晚香？
J27nB189_p0066b16║野航禪德火三十九年，江國春風一度千七百則，葛
J27nB189_p0066b17║藤掀翻，幾多滯貨，隨身寶劍，誰敢當鋒？出匣菱華，等
J27nB189_p0066b18║閒撲破；皮袋一靈，一靈皮袋。且道一箇兩箇葉落歸
J27nB189_p0066b19║根，破灶已墮肘後，縣符豈肯挨門傍戶？自從舞折柳
J27nB189_p0066b20║腰枝，至今不入桃源路。
J27nB189_p0066b21║能仁寺無量，敬耆舊起龕，萬里不挂寸雲，虛空七片
J27nB189_p0066b22║八片。切莫問是凡是聖，亦不坐佛見法見。龍女須臾
J27nB189_p0066b23║成佛，善財百城參遍。攝海會而為一塵，通古今而為
J27nB189_p0066b24║一貫，不壞法界性而行法界事百千方便。是以僧俗
J27nB189_p0066b25║男女、聖凡、魔佛不隔一線，而況被如來衣行如來行
J27nB189_p0066b26║慈非一種行非一，願起荊棘而為叢林，拈莖艸而作
J27nB189_p0066b27║瓊樓玉殿，即此是渠生平梗概，又何須問薦與不薦？
J27nB189_p0066b28║山僧今日把住要津，要討箇本道公驗。良久，云：大眾！
J27nB189_p0066b29║此是他親，口出親言，何其成見？汝若不會到塔上來，
J27nB189_p0066b30║且看他神通，顯見　掩塔。夫非常之人，有非常之用；
J27nB189_p0066c01║具超師之作，方解報師之恩。若以功行而窺量兄祇
J27nB189_p0066c02║見一斑；不以功行而目量，兄則何以起迪後昆？惟吾
J27nB189_p0066c03║兄雙徑發源，雲門結脈銕羅漢戒珠圜淨石如來普
J27nB189_p0066c04║照難窮，彌陀佛福基兩造，阿育王舍利維新，起數百
J27nB189_p0066c05║年已廢之能仁，開百萬億難行之保社，雖垂老而益
J27nB189_p0066c06║堅，乃扶病而締搆。今則秦山慘澹，鏡水煙愁，雖路人
J27nB189_p0066c07║而為之感動是同儕豈不興嗟？豈知寂光真應無縫
J27nB189_p0066c08║塔，卻教有縫真人得；位有量身，竟成無量大眾向後
J27nB189_p0066c09║去。且道何處相見藏閣鐘樓，山門佛殿？
J27nB189_p0066c10║報國院養源，耆舊入塔，以義為身，以道為宅，言出無
J27nB189_p0066c11║聲，色前不物。見居士相可稱一席之師，作比丘僧，不
J27nB189_p0066c12║入他家。途轍法緣，知契迥出常情。龐家父子，門風自
J27nB189_p0066c13║別。但得頭正尾正，一任橫說豎說。如今老唱還鄉曲，
J27nB189_p0066c14║看取桃紅李白。
J27nB189_p0066c15║玄旨監收入塔，露溼層苔，華飛柳陌。祖師心印，幾多
J27nB189_p0066c16║漏泄。既是玄旨，安用言說？一大藏教藏山於澤不若
J27nB189_p0066c17║藏天下於天下，指骨云：這些骨董楊柳。岸頭曉風殘
J27nB189_p0066c18║月。
J27nB189_p0066c19║蜀尼明珠，火披衣來，有德有齒，蹋遍了。蜀山楚水飄
J27nB189_p0066c20║然耳，老到還鄉總不燒。錢化紙，我為汝指出明珠只
J27nB189_p0066c21║恁麼。五熱炙身，四山交逼。便可見千紅萬紫。畢竟向
J27nB189_p0066c22║甚麼處安身立命？擿火苣云：庭前柏子。
J27nB189_p0066c23║三、亡僧入塔，臨入時失敬文，一、具摩竭提國親行此，
J27nB189_p0066c24║令弟子如文殊、普賢不敢措一詞。維摩老漢雖有錦
J27nB189_p0066c25║心繡口，祇可析線分科指骨云：此上人他要與釋迦
J27nB189_p0066c26║老子把臂共行。梵王贊歎：莫及帝釋，散華無地，獨有
J27nB189_p0066c27║敬文。長老不入此夥隊，騎泥牛入海去也。所以道：金
J27nB189_p0066c28║佛不度爐，木佛不度火，泥佛不度水。復指骨云：祇如
J27nB189_p0066c29║這箇，著在甚麼所在即得指塔云：煙霞生背面，星月
J27nB189_p0066c30║遶檐楹。
J27nB189_p0067a01║良玉潤微二僧火識得一萬事畢。達磨鬍子直得分
J27nB189_p0067a02║疏不下，九年面壁，雲門老漢抖擻肝腸，道得箇廿七，
J27nB189_p0067a03║獨有此兩箇上人，不待山僧解制通身委悉。舉：火苣
J27nB189_p0067a04║云：大眾看看，雙垂兩相，二始同時，大藏教一時演出。
J27nB189_p0067a05║且道是甚麼法？擿火苣云：銕壁銕壁。
J27nB189_p0067a06║起日禪人火力疾為君舉，火要見空華結果，我有時
J27nB189_p0067a07║寫馬成烏，汝卻能反可為叵，彩鳳豈可籠牢？師子孰
J27nB189_p0067a08║能羇鎖？因甚麼臨行時，一足微跛，這些兒略肖。雲門
J27nB189_p0067a09║是可錄吾宗家譜，末後句我卻分明。擿火苣云。破沙
J27nB189_p0067a10║盆。從新入火　入塔。白頭人送少年郎。不但堪悲可
J27nB189_p0067a11║斷腸。說與神僊無秘訣。從今祇可自商量。起日禪人
J27nB189_p0067a12║你嘗追隨我於松間谿上。將謂啟予者。商昨夜一火
J27nB189_p0067a13║鍛成箇黃金彈子。不妨拈來舉。似諸方打散了雙飛。
J27nB189_p0067a14║孤燕驚起了。獨宿鴛鴦活。捉得南山鱉鼻擿骨云。總
J27nB189_p0067a15║教渠北斗裏深藏。
J27nB189_p0067a16║無逸禪人火，夜色上梧桐，打送亡僧鼓，蹋著兩頭蛇。
J27nB189_p0067a17║相逢白面虎，不去見閻王，須是純陽祖，山僧則不然。
J27nB189_p0067a18║擿火苣云：紙鷂子，落河雪。觀音向火。
J27nB189_p0067a19║性空靜主火，夜雨濛濛，秋雲靉靉。汝性本空，累卻皮
J27nB189_p0067a20║袋。我有箇安樂法門，得之者，通身慶快，不往琉璃佛
J27nB189_p0067a21║國，不生彌陀清泰，於剎那際證入神通三昧，劫火洞
J27nB189_p0067a22║然，這箇不壞。大眾是甚麼擿火苣云：甲戌乙亥。
J27nB189_p0067a23║進可直歲火八月十二日。賀者在門，弔者在閭。我明
J27nB189_p0067a24║日生，汝昨日死。要服延齡藥先燒短白紙，進可進可
J27nB189_p0067a25║你好似東方朔有口腹之累。四上蓬萊。我卻要行茶
J27nB189_p0067a26║毘法就是銕拐李。再來只可借尸於乞丐。若謂附贅
J27nB189_p0067a27║縣疣是這皮袋。且道汝之一靈畢竟安在？驀以拄杖
J27nB189_p0067a28║打旁僧一下，眾中忽荅一語，師擿火苣云：好好。既有
J27nB189_p0067a29║上座陪行，不勞山僧覆蓋　入塔。大道無徑，大方無
J27nB189_p0067a30║隅，蟭螟眉裏藏卻三世諸佛，蚊虻翼上載著百萬億
J27nB189_p0067b01║天王，進可進可。你既有如是神通，如是玅用，為甚麼
J27nB189_p0067b02║前日被山僧一把火燒得天地玄黃，直至今日，悄無
J27nB189_p0067b03║一言。大眾蓋為他一向來認著箇知痛知癢底，所以
J27nB189_p0067b04║蚊蟲咬革，蚤釘都當極則。山僧向父母未生前，輕輕
J27nB189_p0067b05║一劄，直是好笑取骨。云：冤家！我與你道。破了罷，喝一
J27nB189_p0067b06║喝，云：龍師火、帝鳥、官人皇。
J27nB189_p0067b07║送六如坤禪師，木主入祖堂，泥牛入市廛，猛虎當頭
J27nB189_p0067b08║立，同氣連枝萬法歸一指牌云。獨有此老漢。天上歸
J27nB189_p0067b09║不得。地下歸不得。以拄杖擊祖座三下。權放在這裏
J27nB189_p0067b10║銀山銕壁。
J27nB189_p0067b11║中秋雨霽為本際耆宿遷塔。九原既可作，今古而旦
J27nB189_p0067b12║暮。如何寒山子。忘卻來時路。老兄二十年前。曾與你
J27nB189_p0067b13║譚笑。於萬竹林中。不期今日破鏡重完。圜光復睹。別
J27nB189_p0067b14║轉乾坤。總不離本地風光。百艸頭邊見出瓊樓玉樹。
J27nB189_p0067b15║一豪端裏。具有金剛寶庫。向這裏得之者。其出其處。
J27nB189_p0067b16║利己利人。無可不可。向這裏失之者。動翻識浪靜遭
J27nB189_p0067b17║羇鎖。其奈山僧門庭。迥異諸方。所以尚隱。不尚顯貴
J27nB189_p0067b18║藏。不貴露金師子。且教渠斂爪藏。威多寶塔。還可如
J27nB189_p0067b19║故。大眾還識此老面孔麼。秋老桂華藏不住。雨餘香
J27nB189_p0067b20║滿山前路。
J27nB189_p0067b21║忍儀菴主火（值旁僧未燼）一生來六和完備，果脩到無垢
J27nB189_p0067b22║世界掩不住衣下，明珠身光明，兩邊色賽離。彼離此
J27nB189_p0067b23║無向無背五濁世，獨自抽身淨國土恰好有隊。山僧
J27nB189_p0067b24║為汝借鄰家之火，解開布袋，坐入三昧，擿火苣云：秋
J27nB189_p0067b25║水連天碧，長松發幽籟。
J27nB189_p0067b26║恒如老宿入塔。今朝九月初一。黃華一時開畢。香風
J27nB189_p0067b27║穿透髑髏。會得圜通消息。銕蛇鑽入眼裏。烏龜扒上
J27nB189_p0067b28║板壁。狗子原有佛性。萬法不許歸一。且道。一歸在那
J27nB189_p0067b29║裏擿骨。云。摩訶般若波羅蜜。
J27nB189_p0067b30║奕生老僧火，出門不動步，歸家不煖席，面闊七八丈，
J27nB189_p0067c01║觜長三四尺。夜光眼睛楊柳腰銕鑄眉毛銅鑄脊，獨
J27nB189_p0067c02║坐香爐峰，對面無人識。當日禮天童參寶壽覲東山
J27nB189_p0067c03║所得法門，今日不妨和盤托出其在。山僧放過即不
J27nB189_p0067c04║得。擿火苣云：銕鎚擠出黃金汁。
J27nB189_p0067c05║一如尊宿起棺道。繇心證法藉人弘。六度萬行種智
J27nB189_p0067c06║光明。應跡聖賢。命世高流。古蓋有之。今未聞也。欽惟
J27nB189_p0067c07║越中首領浙右。白眉一如尊宿大禪師。其庶幾乎大
J27nB189_p0067c08║眾。還識此尊宿麼。一向來乳憐赤子提獎嬰兒謙遜
J27nB189_p0067c09║如不勝。雖輿抬廝役。一皆育以春和。力學如不及。縱
J27nB189_p0067c10║名儒才士。不敢與之抗席。躬自厚而薄責於人。自既
J27nB189_p0067c11║利而復利於他。今則高踞於萬仞峰頭。追蹤莫及。龍
J27nB189_p0067c12║蟠大海天然高尚鳳不棲梧。宛爾凌霄。笑釋迦老樓
J27nB189_p0067c13║上安樓鄙。孔夫子屋上架屋。山僧雖不能與二古人
J27nB189_p0067c14║揚眉吐氣。要在臨行之際。討箇的確符驗金棺裏展
J27nB189_p0067c15║足直裰上搖鈴。這裏總用不著。舉拂子云。釋迦如彌
J27nB189_p0067c16║勒如眾生如世界如。一如無二如。乾峰云。舉一不得
J27nB189_p0067c17║舉二。放過一著。落在第二。舉。一既不能。放過即不可。
J27nB189_p0067c18║且道如何折合。斂手云。蒼天蒼天。蓼華秋水下夏橋。
J27nB189_p0067c19║不是愁人也腸斷。
J27nB189_p0067c20║正鵠監院封龕正鵠禪人，你嘗樹化山，旂打雲門鼓。
J27nB189_p0067c21║爾密兄處開華。山僧這裏結果心。如直弦寬弘大度
J27nB189_p0067c22║為人猶己立身如堵義之所在揮金若土絲粒錙銖
J27nB189_p0067c23║不昧因果你累我。不合勸做。雲門堂頭我累你。延為
J27nB189_p0067c24║化山佐輔今日來脫卻項上枷。開卻心頭鎖。趯破虛
J27nB189_p0067c25║空。我為汝補　起龕。愁雲層疊化西東。淚灑秋風血
J27nB189_p0067c26║樣紅。豈是道人溺情見。法門牚拄賴英雄。去歲致君
J27nB189_p0067c27║來長空雪舞梅華開今日送君去。銀鉤月照梧桐樹。
J27nB189_p0067c28║不來不去山水長。生銕秤鎚被蟲蛀。不受人家齏瓮
J27nB189_p0067c29║淹。丈夫自有沖天志。去。去去一箭透三關。猛虎當路
J27nB189_p0067c30║踞　舉火。已度生死大魚口。已出黑暗無明藪。如今
J27nB189_p0068a01║獨步玅高臺。清歌一曲曹山酒。舉火苣云。大眾。今日
J27nB189_p0068a02║樹提上座為正鵠禪人。從頂上放大光明。照諸佛剎。
J27nB189_p0068a03║作大佛事。從胸臆放大光明。照諸天上人間。增益福
J27nB189_p0068a04║壽。足下放光明。停酸息苦。且道。如何是光擿火苣云。
J27nB189_p0068a05║甲子乙丑　入塔。囊括三千界。眉藏石傘峰。吸盡西
J27nB189_p0068a06║江水。肘上種青松。如何白雲裏。見出金芙蓉。若論這
J27nB189_p0068a07║著子。佛祖攢眉聖賢罔測。總不若化山當家正鵠。禪
J27nB189_p0068a08║人今日四楞塌地。八面威風。胡來見胡漢來見漢。孤
J27nB189_p0068a09║迥迥峭巍巍。終日在你諸人腳前。後底放光動地。拈
J27nB189_p0068a10║拄杖云。二繇一有。一亦莫守。舉骨云。且道。這箇是一
J27nB189_p0068a11║是二。擿骨云。日午觀星斗。
J27nB189_p0068a12║為何淨僧入塔。四壁青山列畫圖。白雲影裏一峰孤。
J27nB189_p0068a13║睛舒眺眼天無際。一線征鴻落鑑湖。大眾！此善人前
J27nB189_p0068a14║未皈依。今作吾徒去卻。面上千斛塵。要作人間美。丈
J27nB189_p0068a15║夫脫去。溼重布襖。留下赤水玄珠舉骨云。祇這些兒。
J27nB189_p0068a16║如何發付。擿下云。殿圍深密重重鎖。金鴨香銷玉鼎
J27nB189_p0068a17║煙。
J27nB189_p0068a18║子白禪人火子白禪人你飲麥浪兄乳服瑞白。兄藥
J27nB189_p0068a19║鶴立不群舉止英發而嗜以銕蒺藜充饑熱，鎔銅止
J27nB189_p0068a20║渴。既作赤梢鯉魚，肯向齏瓮裏淹殺李長吉。二十七
J27nB189_p0068a21║身為名累顏淵子未三十鬢。多白髮為人厭者縱長
J27nB189_p0068a22║齡而生已枯骨為人惜者雖短筭而死。有餘香。以火
J27nB189_p0068a23║苣打。圜相云：雪裏貍貓拏不住，月中。桂樹和根拔。
J27nB189_p0068a24║入塔時有寶泉二亡僧骨同入。舉子白骨云。此小師
J27nB189_p0068a25║曾入大海中尋鍼猛火裏拾芥。今日粉骨碎身。祇圖
J27nB189_p0068a26║酬報箇所親。諸大善知識法乳之恩。果然倜儻。留得
J27nB189_p0068a27║一口寶劍。山僧收在這裏。今日法席將終。有道得者。
J27nB189_p0068a28║山僧雙手相贈。總不分外。有道得者麼。眾無語。恁麼
J27nB189_p0068a29║則山僧自道去也。寒來暑往秋收冬。藏乃擿骨。復指
J27nB189_p0068a30║二僧骨云。惟有此兩具骨。蕫收不得。藏不得。寒不能
J27nB189_p0068b01║侵。暑不能炙。入火不動。眉毛過水。艸鞋不溼。釋迦老
J27nB189_p0068b02║子分疏不下。達磨大師道。箇不識大眾。收底是藏底
J27nB189_p0068b03║是。雪華莫作蘆華看。始信黃泉是寶泉。
J27nB189_p0068b04║萬峰禪人火隔越數日，不見虛空，突出一片。一春雪，
J27nB189_p0068b05║雨陰晴，萬峰日面月面，受付托而不迻，臨大難而不
J27nB189_p0068b06║變。莫道唐喪，居諸今日，為君略通一線。喝一喝，云：旱
J27nB189_p0068b07║地忽雷。舉火苣云：晴空閃電。
J27nB189_p0068b08║日華靈腑二禪人入塔，師子不食鵰殘俊鷹不打臥
J27nB189_p0068b09║兔，臨濟只好掉棒打月。雲門徒自東顧西顧，說甚麼
J27nB189_p0068b10║玄要賓主君臣佐輔擿骨云：一對鷺鷥三片翼，夜深
J27nB189_p0068b11║飛入清江浦。
J27nB189_p0068b12║尼戒初火癸未歲暮甲申日來梅華映雪葭管飛灰
J27nB189_p0068b13║獨有此婆子不受他四序差排，一任渠桃符新換爆
J27nB189_p0068b14║竹如雷。金剛堅固無生國，琉璃世界黃金臺。人蹤不
J27nB189_p0068b15║到，迥絕塵埃。舉火苣云：看看！遠山如黛春，將至嫁與
J27nB189_p0068b16║東風，不用媒　入塔，年窮月盡，有一物剩，放之則彌
J27nB189_p0068b17║六合卷之則，盡大地人索命開秘密藏，佩毘盧印、慧
J27nB189_p0068b18║雲、法雨、那伽大定大眾，要到此地位，絕似不難。以拄
J27nB189_p0068b19║杖劃一劃，云：但得春到來，何愁雪不盡？
J27nB189_p0068b20║五人入塔，相將攜手人煙霞異姓相逢共一家。看盡
J27nB189_p0068b21║落華無與結。都來接拍弄琵琶。如今絃斷難為理。角
J27nB189_p0068b22║樓清夜聽悲笳。雲門這裏。面如鐵冷膽如斗大。以拄
J27nB189_p0068b23║杖點五骨云。縱使此五人。若臨濟、若曹洞。若溈仰。若
J27nB189_p0068b24║法眼。若雲門。都作一阬埋卻。使天下人眼橫鼻直。氣
J27nB189_p0068b25║衝寓宙。其餘摘葉尋枝之流。何足言也。舉骨云。大眾！
J27nB189_p0068b26║你道他甚麼過。作恁麼語話。太平本是將軍定。不許
J27nB189_p0068b27║將軍見太平。
J27nB189_p0068b28║六和庄。謝菴主入塔。黃蒿沒。脛紙錢香鼓吹靈輿到
J27nB189_p0068b29║寶方驚起松巔雙白鶴和煙飛入水。雲鄉指龕云。大
J27nB189_p0068b30║眾。此菴主他擅美四德契合六和。既以身為律令。復
J27nB189_p0068c01║將行作津梁。向大寂定中。一坐十小劫。今日密迻一
J27nB189_p0068c02║步。更進一層。無縫塔中遍參知識。雲門山裏親見作
J27nB189_p0068c03║家。山僧亦不敢妄有所加。祇要他做箇灑落丈夫。如
J27nB189_p0068c04║香象渡河。非羊鹿者比。即今腦後圜光壁立千仞。又
J27nB189_p0068c05║何須起模畫樣。咦。無腔曲子隨心唱。不必宮商韻已
J27nB189_p0068c06║齊。
J27nB189_p0068c07║仲雅禪師火（以掌毒故），髫年閈里會要久，把手同行不同
J27nB189_p0068c08║走，蹉跎白業非如君，多少丈夫空白首，能於此際唱
J27nB189_p0068c09║歸歟？艸木瓦礫師子吼，惡拳毒掌自能施。舞之蹈之
J27nB189_p0068c10║渾大有，卻是由僧門徑寬，任君氣宇衝牛斗。舉火苣
J27nB189_p0068c11║云：仲雅、仲雅，你道是甚麼擿火？炬云：拖金楊柳。
J27nB189_p0068c12║智安禪人入塔（時值久旱），行舟於陸地，千里飛塵埃，燈籠
J27nB189_p0068c13║夜哮吼，沿壁上天台。母子投機玉兔懷胎指骨云：大
J27nB189_p0068c14║眾。此僧也到乾爆爆地。總不見有洪波浩渺。白浪滔
J27nB189_p0068c15║天底作略。只為一向坐在潔白地上。鬼堀裏安身。山
J27nB189_p0068c16║僧今日教你老鼠入牛角。便見到底入骨云：前山應
J27nB189_p0068c17║有雨雲自洞中來。
J27nB189_p0068c18║龍門石和尚封龕，祖道臨川歎末流，誰人獨上遠山
J27nB189_p0068c19║樓？西谿雪色梅華路，兔跡狐蹤上古丘。恭惟法兄！佛
J27nB189_p0068c20║日和尚西築菴，木魚擿地放生魚，原是釣來古石田。
J27nB189_p0068c21║今石雨事不崇朝。先雲門後龍門要終原始與你同
J27nB189_p0068c22║條生，君不愧雙珠，老蚌不與你同條死我卻愧聯璧
J27nB189_p0068c23║荊山香柏峰，循規蹈矩鷂兒山。攃風攃顛，法雨所霑，
J27nB189_p0068c24║三艸二木，同歸甘潤。慧日有臨五嶽，四瀆總屬含弘
J27nB189_p0068c25║上八閩入水求人回，兩浙燒山覓虎操。入室之戈，寧
J27nB189_p0068c26║可人負于我；挂回車之劍，無使我負于心。饒你一橛
J27nB189_p0068c27║頭硬差排，天上天下，唯我獨尊。須知三滲漏，軟套索
J27nB189_p0068c28║左旋右轉，落吾圈繢，金鍼入眼亂卻玄。黃朱紫疾雷
J27nB189_p0068c29║在，耳難分角徵宮商。驀舉封條云：大眾！此是先兄一
J27nB189_p0068c30║生用不盡底，鼠黏子塞斷天下人咽喉。法弟今目也
J27nB189_p0069a01║只得看簍。打簍相車，造車管，教你進了，出不得關，了
J27nB189_p0069a02║不許開，為甚如此？折角鐵牛何處覓？鸚鵡峰前月一
J27nB189_p0069a03║輪　縣。真大眾！最初句則易，末後句卻難肅，清寰寓
J27nB189_p0069a04║函蓋乾坤，千眼大悲覷不見，八臂那吒無處尋。洞山
J27nB189_p0069a05║過水失卻了。自家面目，大梅臨終錯聽乎鼯鼠之聲。
J27nB189_p0069a06║大眾要見末後句麼？展真云：哪　迻像入祖燈閣，難
J27nB189_p0069a07║得不相見。夜來月上林東，今日始親承一灣，水落清
J27nB189_p0069a08║渚，離師子堀，看取落花。無住昇忉利天，不外菩提寶
J27nB189_p0069a09║樹。所以沒量大人，超方上士，石火電光，難為顧注。一
J27nB189_p0069a10║坐十小劫，百劫千劫，直逗到八萬四千劫總在今時。
J27nB189_p0069a11║從此一方，東方西方，縱迻到十方世界外，卓拄杖一
J27nB189_p0069a12║下，云：不離當處。大眾！先兄一生來十餘坐道場，雖則
J27nB189_p0069a13║儼臨萬指，不廢吟風弄月，豈肯向鬼堀裏安身死水
J27nB189_p0069a14║中浸殺？今日密迻一步，便見神號鬼哭。山僧不得已，
J27nB189_p0069a15║只得放開一線，令諸大眾見我先兄不難左右顧云：
J27nB189_p0069a16║且道如何見聻？喝一喝，云：皋亭夜月春風煖，十里桃
J27nB189_p0069a17║華惹夢香。乃安位　秉苣，豁其門戶，放出無毛銕鷂，
J27nB189_p0069a18║決破籓籬難留。折角泥牛鷺鷥牽崑崙之象，銕蛇入
J27nB189_p0069a19║金剛之眼，恭惟法兄。龍門和尚，唯德者有容，乃智者
J27nB189_p0069a20║攝眾，繩繼先賢，惜珠惜玉。獎提後學，攃土攃沙，法猶
J27nB189_p0069a21║在耳。鸚鵡峰華，開鳥沸道，豈泯乎龍門？山雲去月。臨
J27nB189_p0069a22║拆不散生冤家，顯聖室中交臂。唯弟唯兄打不開，死
J27nB189_p0069a23║對頭鷂兒。山下連床，即師即友。一朝管鮑，義同骨肉。
J27nB189_p0069a24║終古參商，痛切髮膚，天然法系，定論難逃。當家佛事，
J27nB189_p0069a25║不邀而至，勝熱婆羅門，通身是眼。火首！金剛王隨處
J27nB189_p0069a26║光明，直得七珍遍地，八寶彌空，不須尋討，枉自他求。
J27nB189_p0069a27║分明一具黃金骨，卻在洪波浩渺中。　入塔，斷拂子，
J27nB189_p0069a28║華開拄杖，赤骨𩪸，不動一塵，利生事畢，即此物離此
J27nB189_p0069a29║物，留與人間作模則。十景神駒渡海南，五色祥麟下
J27nB189_p0069a30║天，北一十餘座道場，二十年來狼藉卻道是清涼池
J27nB189_p0069b01║大火聚。可入不可入，總不若今日提持，可謂超方越
J27nB189_p0069b02║格。趙州老胡盧端自挂東壁。
J27nB189_p0069b03║心珠禪人掩關拗折拄杖。高挂缽囊。達磨老漢。請出
J27nB189_p0069b04║門外。德山臨濟喚來栽樹。到這裏。天地澄平。萬物雍
J27nB189_p0069b05║熙。根本智一切智。從這裏流出三昧門。神通門亦從
J27nB189_p0069b06║此中收攝。古人得意之後。向茆茨石室中。長養聖胎。
J27nB189_p0069b07║名利不干懷。聲色不攖慮其出其處無所不可。且道。
J27nB189_p0069b08║憑箇甚麼道理。天高群象正。海闊百川朝。拈封帖云。
J27nB189_p0069b09║內不放出。外不放入。寒山拾得來。又作麼生。蘇嚕蘇
J27nB189_p0069b10║嚕。
J27nB189_p0069b11║亡僧入塔，火出木盡，風送漁舟到岸灰飛煙滅露出，
J27nB189_p0069b12║腦後圓光，此是他身後底形模，卻是爾輩生前底儀
J27nB189_p0069b13║狀。可惜許！唐喪光陰，我為汝等，盡情道破。舉骨云：會
J27nB189_p0069b14║麼？復云：莫妄想。
J27nB189_p0069b15║天真寺存虛，老僧火師子巖秋風蕭瑟鳳皇山，江天
J27nB189_p0069b16║一碧為提持。額上之珠偶打失祖翁巴鼻，為甚麼？群
J27nB189_p0069b17║盲摸象？或是或非，眾手淘金，有得有失。愚智但在反
J27nB189_p0069b18║掌，聖凡秪爭一息。豪氂有差，天地縣隔。舉火苣云：任
J27nB189_p0069b19║他曠劫無明，究竟只在今日。竹景幽窗到者稀，松風
J27nB189_p0069b20║古殿無人識。以拄杖擊棺三下，云：今日是你收因結
J27nB189_p0069b21║果之時，還會麼？好向此時轉得身吐得氣，八字打開，
J27nB189_p0069b22║和盤托出，不則山僧為汝道破。卓拄杖云：不識。
J27nB189_p0069b23║為了塵長老起龕。千聖同塗萬靈一轍。迷則有生。悟
J27nB189_p0069b24║不存佛。迷悟兩忘。紅爐片雪。了塵非相。水清月白。到
J27nB189_p0069b25║這裏萬不可坐住。上一層進一步。脫卻鶻臭布衫。翻
J27nB189_p0069b26║卻胡猻窠堀。才有說話分。且道。東方阿閦佛乃至北
J27nB189_p0069b27║方成就佛等。各各有依報莊嚴華臺寶閣。畢竟在甚
J27nB189_p0069b28║麼處安著。擊龕一下云。了塵長老。你隨我來。抴杖而
J27nB189_p0069b29║出。　舉火知幻即離不作方便。石中取火。麥中打麵。
J27nB189_p0069b30║離幻即覺。亦無漸次。見性隔羅。眼中著刺。所以淡漠
J27nB189_p0069c01║高流。超方上士。游冶于山水之間。超然無事。說甚麼
J27nB189_p0069c02║睹。明星悟道。達磨西來。斷臂安心。三頓痛棒。吹滅紙
J27nB189_p0069c03║燭。洞山過水。一點浮雲翳太清。曉來霧鎖塘南樹。又
J27nB189_p0069c04║道是八萬四千三昧門。陀羅尼門。菩提涅槃。真如佛
J27nB189_p0069c05║性。根本智後得智。如虎之缺如馬之馵。更問父母未
J27nB189_p0069c06║生前。死了燒了。落在何處。喝一喝云。鳥啼華落趙家
J27nB189_p0069c07║村。柳陰殘月湖心寺。
J27nB189_p0069c08║恒然。如監院入塔，四十八年一夢臨行時，虛空迸卻
J27nB189_p0069c09║一縫。我道死水無龍，寒山子認作神僊八洞走卻金
J27nB189_p0069c10║章師子藏不住綠毛么鳳。我今為汝補卻，免使後來
J27nB189_p0069c11║津送掩塔戶云恒然。監院珍重珍重。
J27nB189_p0069c12║六通伊姪願菴和尚火古藤一俯麥華秀斷拂靈苗
J27nB189_p0069c13║簇清晝共本同根原委來，豈為異種萃光後，天空眼
J27nB189_p0069c14║界下諸方，傲骨稜稜碧峰瘦。明因殺艸山欲頹，六通
J27nB189_p0069c15║破院天欲漏。任伊千指熱門庭，我此山門蒙古垢。墨
J27nB189_p0069c16║瀋撩狂筆似椽，緗縑剡楮龍蛇驟，祝余興歎三復言，
J27nB189_p0069c17║庶艸凡華易開茂。狐狼礪爪新其牙，日暗鐙昏薄我
J27nB189_p0069c18║牖，願公斯感將有為，灼肺焦腸不能捄。誰道公為泉
J27nB189_p0069c19║下人？生氣如然正襟袖，此後拈提向上機，疾電奔雷
J27nB189_p0069c20║不堪湊，霜風一似春風嬌，朱紫玄黃滿林鬥。舉火苣
J27nB189_p0069c21║云：大眾正恁麼時如何？乃擿下云：相捄相捄。
J27nB189_p0069c22║龍門石和尚。木主入顯聖祖堂。先兄與山僧三十年。
J27nB189_p0069c23║憑著些血氣之勇。於此室中東壁打到西壁。就是散
J27nB189_p0069c24║木。老人有三頭六臂無處藏影。將些家藏之寶盡情
J27nB189_p0069c25║狼藉。先兄得了許多奇珍異貝遊三楚上八閩回兩
J27nB189_p0069c26║浙歷三泖。西谿東皋。神奇鬼怪。東湧西沒。總使人不
J27nB189_p0069c27║可測識。今日葉落歸根。坐鎮寰宇。肅清海嶽。山僧又
J27nB189_p0069c28║恐有日難見。有耳莫聞。不免向大眾再揭露去也。遂
J27nB189_p0069c29║展真云。但願春風齊著力。一時收入此中來。復捧木
J27nB189_p0069c30║主云。大眾看看。佛祖位中留不住。笑入蘆華信水雲
J27nB189_p0070a01║亡僧火。旭日曈曈。春色朧朧。梅華破玉。見主人翁。山
J27nB189_p0070a02║僧這裏太殺不情。借此東風加以火攻絕教。身不迻
J27nB189_p0070a03║影足不留蹤。潔潔白白廓徹虛空。沾他一滴師子乳。
J27nB189_p0070a04║好看拄杖化為龍。
J27nB189_p0070a05║因之老僧火出海明珠，剖石和壁，十二連城，價三千
J27nB189_p0070a06║大千，值留與人間照耀古今日月光明所不能及。山
J27nB189_p0070a07║僧三十年來，總不惜東拋西擲，因之老師向岐路中
J27nB189_p0070a08║偶然拾得，便可出此入彼，東涌西沒，諸佛國土一時
J27nB189_p0070a09║遊畢。今又節屆清明，雨淋寒食，木筆春風別院香，海
J27nB189_p0070a10║棠夢冷池塘側。
J27nB189_p0070a11║德宣高公火近海風多利春寒，禁落花鳥鳴鄉，曲語
J27nB189_p0070a12║遊子正還家。舉火苣云：一條白練，江山共色；萬里神
J27nB189_p0070a13║光，天涯咫尺。諸佛無縫可出，列祖無罅可入。豈知僧
J27nB189_p0070a14║俗男女，世法佛法，平等法門，一時收畢，深深海底行，
J27nB189_p0070a15║萬仞峰頭立。
J27nB189_p0070a16║萬壽院諸亡僧焚棺，金箋玉管，走聲譽於詞壇；寶蓋
J27nB189_p0070a17║雲幢，播佳名於法社。陳年骨董，不妨提掇；舊日家聲，
J27nB189_p0070a18║正好維新。▆移一步，追給孤長者之芳猷；允我西遷，
J27nB189_p0070a19║實前代黃龍之道範。況茶毘，乃先聖成規，三塔係叢
J27nB189_p0070a20║林舊式，死了燒了，不須問。踢倒須彌山一座，生耶？死
J27nB189_p0070a21║耶？何足言？吸盡黃河水斷流。山僧與諸公，生前無半
J27nB189_p0070a22║面之交，末後有同心之倡。舉：火炬云：會麼？好生識取
J27nB189_p0070a23║金剛體，所幸來乘般若船。　入塔穵空尋世界，笑憨
J27nB189_p0070a24║布袋掘地覓青天，惱殺空生丹青寫行樂，謾道本來
J27nB189_p0070a25║面目，鼓吹上優場，錯認自己營生。所以道：有一層，去
J27nB189_p0070a26║一層，出家還須出世。進一步，退一步，利己先在利人
J27nB189_p0070a27║天；寧莊萬壽院，滄桑一變昔幽墟。今寶地慶弔，同程
J27nB189_p0070a28║茲者，卵塔重新，存沒咸歸。福化剎竿初建，往來幸有
J27nB189_p0070a29║安居。前僧後，僧原無二姓古佛。今佛本是一家含元，
J27nB189_p0070a30║殿裏位次，豈從外得娑羅園中？主人要自天成師子
J27nB189_p0070b01║吼，花紅滿地象王回艸遍郊原入骨云：請君為我永
J27nB189_p0070b02║振叢林。
J27nB189_p0070b03║為端實小師火粟畬裏只恁麼去。紙衣下解恁麼來。
J27nB189_p0070b04║飽食香積飯。好打愚癡齋。無依國解鐵。鎖鍊金剛堀。
J27nB189_p0070b05║舉琉璃杯嚴禪人。你但知古路長松。卻不管玉殿生
J27nB189_p0070b06║苔骨鯁之臣其庶乎。跛足阿師何俊哉。哀哀白頭人
J27nB189_p0070b07║送烏頭子。落葉西風覆艸萊　入塔端以自持。實以
J27nB189_p0070b08║律眾一布衲終身不易。三條篾畢世無他。食則同眾
J27nB189_p0070b09║臥則同堂。嫉惡如讎敵。樂善若醇醪。掩芝蘭之幽香。
J27nB189_p0070b10║甘樗里之退藏。山僧今日一任你歸。元還寂若趙氏
J27nB189_p0070b11║連城之壁。以手拊骨襯云。送君歸舊府。月滿前川碧。
J27nB189_p0070b12║涇菴主火銕船入海枯木花開。白雲冉冉長空色。帶
J27nB189_p0070b13║水拖泥幾度來。一切智觸目而現。一切門應手而開。
J27nB189_p0070b14║涇菴主不行。鳥道玄路。卻與古德律洽聲諧擿火苣
J27nB189_p0070b15║云。我今贈你一莖柴。
J27nB189_p0070b16║道聲尼火，雲在嶺頭閒不徹，水流澗底太忙生。當頭
J27nB189_p0070b17║一句明如日。多少時人暗裏行。山僧法席將終多寶
J27nB189_p0070b18║塔現有龍王女變成男子，即往南方無垢世界成等
J27nB189_p0070b19║正覺。遺下箇護身符子，山僧不免親手奉送。舉火苣
J27nB189_p0070b20║云：打破萬重關。喚醒這猩猩。
J27nB189_p0070b21║法相。淡菴老宿火。長年不出戶。天下無人識。只許老
J27nB189_p0070b22║胡知。不許老胡值。百艸頭上光燁燁。鬧市叢中鮮滴
J27nB189_p0070b23║滴。更說甚麼金棺自舉。雙林示寂。大丈夫區處得宜。
J27nB189_p0070b24║又何曾於生死去來患失。患得出匣驚人開弓中的
J27nB189_p0070b25║直逗。到奔馬臨崖。推車撞壁。向這裏轉過身來。更進
J27nB189_p0070b26║一層三箇胡孫。夜簸錢擲火。炬云。一把無明當面擲。
J27nB189_p0070b27║　復為木主安位淵。智藻德礪行惟粹。終古彝倫紀
J27nB189_p0070b28║綱品。類道無可道。名無可名。所以位非其位。當堂不
J27nB189_p0070b29║正坐。玉殿苔花翠。此是威音王。以前缺限。釋迦老子
J27nB189_p0070b30║求之未遂。山僧今日補前人之所未備。起風規于將
J27nB189_p0070c01║墜。日暮宿鳥投林月裏。鷺鷥成隊整位云。天然尊貴。
J27nB189_p0070c02║遙為元木。恒首座火八字打開。和身脫落雙眉乍斂
J27nB189_p0070c03║徹底掀翻。文殊舒右手於百城之外。資福吐心腸於
J27nB189_p0070c04║一水之東。從前恩怨三更月。此後相思一笑空。恒上
J27nB189_p0070c05║座你歷參名宿。裂斷葛藤。望起吾宗之將墜。有敷末
J27nB189_p0070c06║葉之靈葩。不意先我著鞭。早唱歸歟。老僧不惜持一
J27nB189_p0070c07║炬火。神往於數百里之外。縱有喪予之歎。長慟之悲。
J27nB189_p0070c08║總分付與前江巨浪遠岫層雲。睦州越嶺同風處。不
J27nB189_p0070c09║是蘆華是雪華。
J27nB189_p0070c10║荊門法姪封龕，秦望古路，道韻沖虛。晉代雲門，家風
J27nB189_p0070c11║迥別。獅子子遵賢法聖，鳳凰兒，逸眾超，群門錘拍板
J27nB189_p0070c12║禪參九帶三玄錫杖軍持律，奉五篇。七聚吹，無孔笛。
J27nB189_p0070c13║春花滿，谷撫沒，絃琴露艸生光。火鑪與法界齊寬，古
J27nB189_p0070c14║鏡同虛空闊大。卓拄杖云：此是諸佛秘密藏藏，不得
J27nB189_p0070c15║覆不得，豈可與外人窺識？
J27nB189_p0070c16║獻公真首座火含元殿裏苔生錦帶橋頭花雨金牛
J27nB189_p0070c17║斷索凌空鼯鼠一鳴而已。春風匝地無遮，何曾隔卻
J27nB189_p0070c18║越山吳水河南三腳驢雲門赤梢鯉勝熱婆羅親切
J27nB189_p0070c19║之句，方得揚眉吐氣。不知誰委緩行緩行。我有一語
J27nB189_p0070c20║雨。
J27nB189_p0070c21║琶山印空老師起龕即其室寂。若無人披其帷。其人
J27nB189_p0070c22║在斯印空。大德你欲十小劫而為一坐。攝塵點而為
J27nB189_p0070c23║一時。山僧且未許你在。何故聻。佛道垂成十劫。觀樹
J27nB189_p0070c24║就是大通智勝如來。也須遷座成道。所以普眼之見
J27nB189_p0070c25║普賢。別峰之見德雲。自古以來有此法式。以柱杖擊
J27nB189_p0070c26║龕云。你今日若向這裏坐住。神通光明總成窠臼。山
J27nB189_p0070c27║僧為你密移一步。轉功就位去也。卓杖一下云。琵琶
J27nB189_p0070c28║絃上新翻調。響徹梅花月上枝。　入塔殘月蕾霜花。
J27nB189_p0070c29║書空雁字斜。道人本無住。插艸且為家。一生功行。百
J27nB189_p0070c30║世丕因。那知到末稍頭上收圓結果有印。只可打空
J27nB189_p0071a01║無言。方成不二。師子潛蹤。羚羊掛角。障蔽魔王無處
J27nB189_p0071a02║摸索。洞山土地莫可追尋。寂光有真境。非權乘之所
J27nB189_p0071a03║知。界外有淨塵。豈凡夫之所識。華藏莊嚴世界毘盧
J27nB189_p0071a04║遮那如來逝多林法菩提場。近有毘盧遮那莊嚴藏
J27nB189_p0071a05║廣大樓閣。攝無邊法界海無邊諸佛海。無邊菩薩眾
J27nB189_p0071a06║會海。無邊眾生差別海。此乃離垢者之所住處。淨覺
J27nB189_p0071a07║者之所住處。真實無礙者之所住處。超世者之所住
J27nB189_p0071a08║處。爾時彌勒菩薩從別處來。彈指作聲。令善財入。入
J27nB189_p0071a09║已還閉。擊塔三下乃入。
J27nB189_p0071a10║道和穆孫火，國有大難，以身殉之之為忠；國有大事，
J27nB189_p0071a11║以身成之之為功；國有大義，以身任之之為勇。此三
J27nB189_p0071a12║不朽者，吾宗何獨不然？嗚呼！道和，穆禪人茂年入道，
J27nB189_p0071a13║壯受囑累吾門。亢宗法社英秀，適當獅蟲起於濟北，
J27nB189_p0071a14║戈戟摻於同衣，穆禪人撫膺裂眥，誓靖其難，以子房
J27nB189_p0071a15║搏浪之膽，繼明教叩闕之風，奔走南北，如救頭然。率
J27nB189_p0071a16║能感動天龍，賴諸弘護，逐其人，火其書，熄其邪正，其
J27nB189_p0071a17║謬然事固畢矣，而臣之精已消亡矣。以視吾宗之中，
J27nB189_p0071a18║有袖手而觀者，有趨避其焰者，有閉戶不聞者，有坐
J27nB189_p0071a19║視而哂者，以視禪人之鞠躬盡瘁，寧不愧死乎？乃若
J27nB189_p0071a20║輩不死而禪人乃死乎？豈不哀哉！至其疾革之際，猶
J27nB189_p0071a21║喃喃以法社，善後為慮益，可以愧若輩之心矣。老僧
J27nB189_p0071a22║哀之，至於再三，不啻顏氏子之可慟也。然見其委順
J27nB189_p0071a23║之時，報謝怡然較往，比今可以無歉，老僧復奚言哉？
J27nB189_p0071a24║執火炬，高聲喚云：道和！道和！雖然我欲無言，止有一
J27nB189_p0071a25║句子，不可不與爾重宣以為津送。舉火炬云：一靈真
J27nB189_p0071a26║性，不假胞胎時如何？擲火炬云：鶴翀霄漢和雲白，雁
J27nB189_p0071a27║入蘆汀帶雪棲。
J27nB189_p0071a28║守真禪人火壽彌甲子，事我十年，端恭謹飭，不約而
J27nB189_p0071a29║虔，短袂操作，在人之先。處眾如水乳，律身猶治田，以
J27nB189_p0071a30║其不忤於物，故抱恙也，孰不憐？既具雲鶴之志，故臨
J27nB189_p0071b01║岐也，灑然闖蓮華，國遊性海。天老僧之，庶事豐約，杓
J27nB189_p0071b02║柄短長，汝固知之。茲以秉炬之際，為汝狀為汝贊，庶
J27nB189_p0071b03║幾可傳以風後賢。舉火炬云：大眾！八萬門一句當天，
J27nB189_p0071b04║萬英座主火，雲門扇子𨁝跳露柱燈籠，好笑林木池
J27nB189_p0071b05║沼，皆演法音，觀音菩薩大開當門一竅，直得萬紫千
J27nB189_p0071b06║紅映碧溪，頭頭得妙水底銕崑崙火中飛紙鷂　入
J27nB189_p0071b07║塔，遊華嚴之性海，借百川而為浴，要滅南方魔種，卻
J27nB189_p0071b08║被婆子窘辱。燒卻青龍疏鈔，接得龍潭紙燭。便爾卸
J27nB189_p0071b09║甲拋戈，好向孤峰獨宿。瑞峰塢裏覆祥雲，差勝湘南
J27nB189_p0071b10║潭北。碧霄洞裏安身，孫臏門戶賣卜。
J27nB189_p0071b11║恒心禪人入塔，二由一有，一亦莫守。葛坡下竹杖，雲
J27nB189_p0071b12║中哮吼。普化搖鈴，曹山顛酒。跬步不移，鳥飛兔走。十
J27nB189_p0071b13║方無壁落，四面亦無門。八臂那吒，無處下手。恒心禪
J27nB189_p0071b14║人，我道日中不藏影，受用施為。渾大有一對，鴛鴦畫
J27nB189_p0071b15║不成，秪可藏身北斗。
J27nB189_p0071b16║自覺修禪人火住毘耶城，居維摩室，掌擎佛剎，毛納
J27nB189_p0071b17║大虛即小。不思議境界沒量大人難測，正是自覺覺
J27nB189_p0071b18║他將法界眾生一時圓寂。既是實無眾生得滅度者，
J27nB189_p0071b19║所以不住涅槃。四德獨蹈大方，光明赫奕三界優場
J27nB189_p0071b20║推車撞壁，更問箇立命安身，惹得丙丁童子發惡，燒
J27nB189_p0071b21║得石烏龜眼赤。
J27nB189_p0071b22║潤凡老宿火。烏芻瑟摩侍衛尊。驀然闖入圓通裏。夾
J27nB189_p0071b23║岸斜飄楊柳風。蒲園亂落桃花雨。那伽大定用繁興。
J27nB189_p0071b24║正是春光遍寰宇。磨盤空裏顯神通。石頭大小皆能
J27nB189_p0071b25║語。柱杖從茲拔卻根。數珠莫教從頭起。舉。火炬云。者
J27nB189_p0071b26║點光明遍剎塵。且道。是你不是你。
J27nB189_p0071b27║吳門兩孺人點主佳山開鳳翼，不必問牛眠峻德歸
J27nB189_p0071b28║幽壙家聲起後賢。恭惟吳太夫人并老夫人，母儀可
J27nB189_p0071b29║則，內政堪貽。聳南山之大師，浚聖水之賢。明仁慈春
J27nB189_p0071b30║藹，人得而親。至性天成，姑嫜有托。門楣茂丹桂之香，
J27nB189_p0071c01║閥閱列芝蘭之裔。隋珠在乘，前後俱照；寶鏡臨臺，高
J27nB189_p0071c02║低普應。茲者受賢孝子之請要，山僧向筆尖上說歸
J27nB189_p0071c03║元著落底道理。舉筆云：看看！任從世界滄桑變，一點
J27nB189_p0071c04║靈明亙古今。
J27nB189_p0071c05║坦持鎰小師封龕，雲山嵯峨，古木長蘿，定光圓寂。彼
J27nB189_p0071c06║岩之阿惟坦持鎰公，德不自彰，行不存跡，超超玄著，
J27nB189_p0071c07║落落襟懷。其慧敏，其學優，其理圓，其用周。以山門之
J27nB189_p0071c08║故，鞠躬盡瘁，其成與否，殊不足介。惟不能忘情于祖
J27nB189_p0071c09║道，垂秋其志，在支大廈之將傾，障狂瀾之趨下，昊天
J27nB189_p0071c10║不弔，吾其已矣，又何言哉？雖然如是，思大師有言：三
J27nB189_p0071c11║世諸佛被我一口吞盡，更說甚麼度眾生事。審如是，
J27nB189_p0071c12║則鎰公大事畢矣。春寒竹屋梅花近，閉卻窗兒看月
J27nB189_p0071c13║明，　舉火隻履，言旋蔥嶺西，如來寂滅雙林曉，佛祖
J27nB189_p0071c14║雖超生死淪，也示眾生業顛倒，識得漚花有漏軀，丈
J27nB189_p0071c15║六金身同腐艸。鎰公身是亂峰雲，去來蹤跡難尋討。
J27nB189_p0071c16║今日重參勝熱師，山前歷亂啼花鳥。舉火炬云：這段
J27nB189_p0071c17║威光古定光，同途異轍歸家好。
J27nB189_p0071c18║一機關主封龕。卜築西溪溪曲裏。屋繞琅玕花覆水。
J27nB189_p0071c19║家風不讓芭蕉菴。門庭冷落祥庵主。邋遢窮酸只恁
J27nB189_p0071c20║過。何曾一念吾宗旨。近來蹤跡似羚羊。絕無一法為
J27nB189_p0071c21║倚依。閉卻柴門春晝長。這回相續主中主。
J27nB189_p0071c22║胡瞻雲點主寶鏡臨臺著眼看胡來現胡漢來漢，一
J27nB189_p0071c23║點靈明亙古今，翻覆從前無兩樣。茲者瞻雲胡居士，
J27nB189_p0071c24║德以為科，黨里共聞。大義天成，愚智俱瞻。忠信可通
J27nB189_p0071c25║於遐邇，仁愛姻睦於庭帷。不欺於人，不負於己。去後
J27nB189_p0071c26║追思，無愧於衾，無慚於影蓋棺始定。夙種有培，為吾
J27nB189_p0071c27║道之金湯；靈苗再植，作金田之秀實。金枝衍茂，宗祧
J27nB189_p0071c28║有承，貞嫠呈祥，門闌可慶。山僧今日向錦上鋪花，鏤
J27nB189_p0071c29║金嵌玉，要使人人知有，即俗可以明真，因華以望得
J27nB189_p0071c30║果，現居士身行如來事。舉筆云：留取汗青垂不朽，江
J27nB189_p0072a01║淹筆上亦生花。
J27nB189_p0072a02║沈居士請為薦親點主春盡野花濃。雲開見遠峰。老
J27nB189_p0072a03║僧三昧廣動處。顯神通舉筆云。大眾看看。這管城子
J27nB189_p0072a04║放大光明。照東方十萬八千佛土。皆明金色。其中顯
J27nB189_p0072a05║現無量佛剎。見無量佛。以無量佛事。化無量眾生。得
J27nB189_p0072a06║無量三昧。大眾還見麼。點主云。一點水墨。兩處成龍。
J27nB189_p0072a07║妙香養虛。上座起龕。往復本無際動靜歸一源。毘盧
J27nB189_p0072a08║遮那不動而身臨塵剎。大通智勝。遷座而立證菩提。
J27nB189_p0072a09║圓明如照乘之珠。潔潤似連城之璧。法界圓攝。智周
J27nB189_p0072a10║無際。有如是威光。有如是神用。若是金鎖玄路。槁木
J27nB189_p0072a11║寒灰。在古德之所切誡。斷斷不是自己家鄉。山僧茲
J27nB189_p0072a12║者來自聖湖。袖匿煙霞。眉藏丘壑。豎拂云。這裏儘可
J27nB189_p0072a13║適性怡情。濬養道胎。養虛上座。既與山僧有法門瓜
J27nB189_p0072a14║葛宗裔攸關。何不向山僧拂子上轉過身來。方顯通
J27nB189_p0072a15║津玅用。你有拄杖子。我與你拄杖子。你無拄杖子。我
J27nB189_p0072a16║奪卻你拄杖子。到這裏會見。兩峰雲淨千山月。三竺
J27nB189_p0072a17║花連十二橋。　舉火常光如寂。脫體無依。赤肉團真
J27nB189_p0072a18║人𨁝跳白拈賊。神異難思。精金出礦擲劍揮空荳爆
J27nB189_p0072a19║冷灰花開烈燄。當門不挂牌。閉戶請救火。往時君是
J27nB189_p0072a20║君。今朝我是我。頂相圓光亙十虛。清淨法身無處躲。
J27nB189_p0072a21║舉。火炬云。好箇收因結果。插翅大蟲超海岳。無毛鷂
J27nB189_p0072a22║子貼天飛。　封塔。曹源一滴沾脣。好共江山齊說。脫
J27nB189_p0072a23║卻鶻臭布杉。還我五湖風月。紅爐煆就銕蒺藜。玅香
J27nB189_p0072a24║世界黃金闕。這是沒量大人。超方上士。圓成四德涅
J27nB189_p0072a25║槃。可謂大休大歇生死關人。鬼關禍福關。掉頭勿顧
J27nB189_p0072a26║涅槃門。菩提門般若門。有位不居。更說甚麼蓮邦震
J27nB189_p0072a27║旦指東話西。今日是一陽復始。春色尚遲。且教韜其
J27nB189_p0072a28║輝斂。其耀似拙。如愚良賈深藏若虛。大眾自今已後。
J27nB189_p0072a29║且道。何處與養虛。上座。相見且喜今年冬。暖南枝早
J27nB189_p0072a30║開香雪。
J27nB189_p0072b01║普明石照燁禪師起龕磨東山旗打雲門鼓，猶子比
J27nB189_p0072b02║兒有光先祖。其靜也月印三潭。其動也春花一塢。若
J27nB189_p0072b03║夫動靜無干雲門云。臘月二十五。茲我普明法侄岡
J27nB189_p0072b04║陵丘壑之懷。月白風清之度。赤手擬扶末法之頹，弘
J27nB189_p0072b05║濟欲拯蒼生之苦。其奈天奪其筭。只尺成今古。可憐
J27nB189_p0072b06║風雪滿乾坤。至今大地無寸土。水寒魚不餌。且教收
J27nB189_p0072b07║拾絲綸長空雁字斜雲歸。別浦　入塔野鴨子落在
J27nB189_p0072b08║何處。白鷺鷥剛方下田。極盡玄微。施張門戶。總不離
J27nB189_p0072b09║這裏。若是沒底籃兒。盛漫天大霧。有縫微塵納十界
J27nB189_p0072b10║虛空。烏豆子換卻眼睛。銕蒺藜塞斷咽喉。普明長老
J27nB189_p0072b11║慣得其便。今也歲窮月盡。山僧只可借婆衫子。拜婆
J27nB189_p0072b12║年捉住了海底泥牛。能開臘月紅蓮墨上添煤。雪裏
J27nB189_p0072b13║著鹽鐵圍山彌樓山大海江河。移置他土菩提樹。師
J27nB189_p0072b14║子座多寶塔，此會方圓。高至四天王宮。龕室千萬寶
J27nB189_p0072b15║鈴萬億而懸其上。若要問塔中真主。八臂那吒擎海
J27nB189_p0072b16║岳，三腳蝦蟆飛上天。
J27nB189_p0072b17║具宗謨禪師掩龕，弁岳垂青，聳嵊山之岩壑；雲門衍
J27nB189_p0072b18║派，來語水之波瀾。圓明雙眼，殺活群機。總持家法，克
J27nB189_p0072b19║振先猷。克五位於過溪渠我，利三根於大地含靈觀
J27nB189_p0072b20║行兩融，悟迷齊泯，慨枯禪之沉寂灑之以津津，甘露
J27nB189_p0072b21║悲狂慧之輕佻。麗之以赫赫曦和，無心出岫。宛爾寂
J27nB189_p0072b22║光，三昧有翼，翀霄同臻，覺路圓常。生不道，死不道，靈
J27nB189_p0072b23║骨依然，鑽彌堅仰。彌高肉團，真宰茲者，節屆中元，瑤
J27nB189_p0072b24║光後。及於呼乎！吾道何辜？蒼生奚恃？舉拂云：大眾！向
J27nB189_p0072b25║這裏不必低頭。歸菴道取箇末後句子。許爾未跨船
J27nB189_p0072b26║舷領得當頭一著。否則山僧借路經過，自道去也。舉
J27nB189_p0072b27║封云：且教閉卻廣寒殿，露滴秋香聽木樨。
J27nB189_p0072b28║天界覺浪和尚訃音來愚菴設位致奠，塞雁凌霜唳
J27nB189_p0072b29║月明，不堪聞此斷腸聲。芙蓉渡口無船渡，愁絕行人
J27nB189_p0072b30║此一程。恭惟浪兄天界大和尚，赤手空拳，緯天經地，
J27nB189_p0072c01║揚眉瞬目，陶凡鑄聖，融攝宗教，貫通儒釋，世之所見
J27nB189_p0072c02║者，直文章耳，捨此而求，其戒律精嚴，略無繩尺，絕意
J27nB189_p0072c03║紛華，不為矯飾，此其末事也。即於太平獄讞一節，身
J27nB189_p0072c04║不辱於明教，辭不屈于刀鋸。文章見諸，行事道義，本
J27nB189_p0072c05║乎天性，駢古方今。蓋僧中之傑者，顧夫假竊之徒，蠅
J27nB189_p0072c06║應聲而集羶，蜣群力而舉穢，名之可濫，不問彝倫，利
J27nB189_p0072c07║之有屬，竟遺清議。行說相乖，恃才欺世，又何足道哉？
J27nB189_p0072c08║今也訃音遠，致法社陵秋，弟謹奉片香，聊陳蔬果，將
J27nB189_p0072c09║表其誠。嗚呼！只恐千峰萬峰，無處覓饅頭鎚子下，將
J27nB189_p0072c10║來　封龕君從千峰萬峰入，我自千嵒萬壑來，雲月
J27nB189_p0072c11║溪山了無異。借婆衫子舞三台，恭惟天界法兄浪大
J27nB189_p0072c12║和尚，懸白澤圖，佩秦宮鏡妖狐喪膽，佛祖攢眉。幾七
J27nB189_p0072c13║十載身雲隨方陶鑄歷四十年法雨充棟，琅函道通。
J27nB189_p0072c14║睿聖貫珠錯錦，行比嬰兒渾金璞。玉主中主，不難於
J27nB189_p0072c15║相續，借不借，何礙於通途？菲於奉身，陋於希世，以不
J27nB189_p0072c16║窘於世，故不累於俗。若夫衛教禦侮，假文章以感動；
J27nB189_p0072c17║儒林駕俊，與賢借辭鋒。以風搖曲學，弘慈濟物，若紫
J27nB189_p0072c18║金山砥柱中流立論摧邪似石頭城，堅不可破，八柱
J27nB189_p0072c19║擎天，亭毒群有。是其法性廣，波瀾闊，左右逢源，本根
J27nB189_p0072c20║固枝，葉茂高低；普應祖壽昌而大好山影落群峰；師
J27nB189_p0072c21║東苑而曹源水稽天，洪浪維弟者，擬附驥以追風，蒼
J27nB189_p0072c22║生乎眩，青燐於白晝。舉拂云：大眾！這是山僧千里持
J27nB189_p0072c23║來箇消息，要向鳳凰臺上吹笙，師子林中蹴鞠，不過
J27nB189_p0072c24║要顯這老漢一生來提持箇威音王以前最上一著
J27nB189_p0072c25║子。拈封條云：大眾看看！玉殿無人虛夜月，瓊林花謝
J27nB189_p0072c26║掩重門。
J27nB189_p0072c27║慧光尼火染淨諸剎，猶網羅狀，佛及眾生，別異無量，
J27nB189_p0072c28║以手運之，如陶家輪，千峰萬峰去橫擔，拄杖會見盧
J27nB189_p0072c29║舍那。如來登千華臺上久修業所得慧光照無量。一
J27nB189_p0072c30║生來護惜箇渡海浮囊，丟得不惺惺秦亭山下致累，
J27nB189_p0073a01║老僧剔起佛前燈，了卻一函經，又聽得林外啼山鳥
J27nB189_p0073a02║口口教人歸去好，劫火洞然時，露出衣中寶。有性無
J27nB189_p0073a03║性齊成佛道。
J27nB189_p0073a04║熊菴惟實靜主火。山雨濛濛，秋風蕭索。遊子還家，故
J27nB189_p0073a05║鄉寥廓。可惜龐蘊婆，至今無下落。驀直相逢見不難，
J27nB189_p0073a06║煙雲縹緲黃金閣。正好話，團圞同躋寂滅樂。夫唱而
J27nB189_p0073a07║婦隨，母覺而子啄。昆弟姊妹，優曇萼萼，同聲相應，鳴
J27nB189_p0073a08║空天樂。釋迦引前，彌勒約後，中間的是什麼人？師子
J27nB189_p0073a09║遊行，不求伴侶。西湖水上行六橋煙雨火中紙鷂，泥
J27nB189_p0073a10║牛落水，擲火炬云：且道是你不是你？
J27nB189_p0073a11║德音老，宿起龕。梅花似月月如雪。大功一色離分別。
J27nB189_p0073a12║深山裏大小石頭熾然說。說說說水流澗底太忙生。
J27nB189_p0073a13║雲在嶺頭閒不徹。不如破衲道人閒。靜然安不動。一
J27nB189_p0073a14║坐十小劫。要合前古請觀古轍。豈不聞遷座成道。大
J27nB189_p0073a15║通智勝佛。德音老宿你隨我來。今宵卻好是上元。佳
J27nB189_p0073a16║節前來看。高峰殘月　舉火。正智妙超倫。脫卻形骸
J27nB189_p0073a17║累。惺眼閱塵樊。不酒而自醉。超然獨露身。豈是狐群
J27nB189_p0073a18║隊。惟吾德音老。宿享古稀之壽。奉毘尼二百五十條
J27nB189_p0073a19║律。弘慈利物。調眾得方。踵雲棲之芳躅。遵月國之嘉
J27nB189_p0073a20║猷。城市不堪飛鍚。深山闔戶精修到如今。直得髑髏
J27nB189_p0073a21║乾徹。枯木龍吟。來無伴侶。去無蹤跡。好似春回大地。
J27nB189_p0073a22║花在枝頭。月到峰尖。雲眠山麓。處處藏鋒。頭頭顯露
J27nB189_p0073a23║面目。儼然不直雲門一顧。電光影裏現全身。只合還
J27nB189_p0073a24║歸炭裏坐。
J27nB189_p0073a25║性林靜主起龕，信有桃源路，無人得再遊，偶來逢漁
J27nB189_p0073a26║父，援引上秦樓。古人道：有佛處不得住，無佛處急走
J27nB189_p0073a27║過，除卻兩重機，鼻孔下頭大。然雖未有常行而不住，
J27nB189_p0073a28║未有常住而不行，即使到五百由旬，已進寶所，須知
J27nB189_p0073a29║向上還有事在性林，師隨我來。卓拄杖云：春花已放，
J27nB189_p0073a30║嶺頭看取幽香一塢　舉火。識得目前，廓徹無礙，掀
J27nB189_p0073b01║翻大地，不遺粒土。智周三世而無來往，生死涅槃空
J27nB189_p0073b02║花水月煩惱菩提乾城，陽燄腰纏上市來百事成現，
J27nB189_p0073b03║一點光明亙古今。開眼也見，閉眼也見，博地凡夫，彈
J27nB189_p0073b04║指頓超衲僧家橫抽寶劍。阿羅漢結習未除，十地菩
J27nB189_p0073b05║薩見性，尚隔一線性。公你知不知薦不薦，我者裏有
J27nB189_p0073b06║箇巧方便。以火炬打。○相云：萬姓笙歌徹夜明，火樹
J27nB189_p0073b07║銀花廣寒殿。
J27nB189_p0073b08║（通共三百三十頁總共板壹伯陸拾八塊該板價銀拾兩貳錢計字十二萬二千餘連寫刻銀共該捌拾伍兩二錢膳銀
J27nB189_p0073b09║貳拾伍兩通共銀壹伯貳拾兩二錢零　尼淨名助銀拾兩　▆▆▆助綿紬四疋　商文凈濬助銀壹兩）
J27nB189_p0073b10║
J27nB189_p0073b11║
J27nB189_p0073b12║
J27nB189_p0073b13║
J27nB189_p0073b14║
J27nB189_p0073b15║
J27nB189_p0073b16║
J27nB189_p0073b17║
J27nB189_p0073b18║
J27nB189_p0073b19║
J27nB189_p0073b20║
J27nB189_p0073b21║
J27nB189_p0073b22║
J27nB189_p0073b23║
J27nB189_p0073b24║
J27nB189_p0073b25║
J27nB189_p0073b26║
J27nB189_p0073b27║
J27nB189_p0073b28║
J27nB189_p0073b29║
J27nB189_p0073b30║
J27nB189_p0073c01║雲門顯聖愚菴盂禪師塔銘
J27nB189_p0073c02║敕賜太白山天童弘法禪寺弘覺禪師道忞譔
J27nB189_p0073c03║飛行皇帝身膺七寶，王有四天，苟無聖后所生太子，
J27nB189_p0073c04║則寶馬金輪次第隱沒，七日之內，王祚隨終，況復正
J27nB189_p0073c05║法眼藏，賴以傳持者乎？粵自靈山囑累飲光以來，相
J27nB189_p0073c06║與繼繼承承者，非大德天生，即應真降跡。所以僧伽
J27nB189_p0073c07║本樹王再世般若，亦勢至重來。他若靈彰秀艸，瑞應
J27nB189_p0073c08║金環，圓鑑呈祥，明珠協吉，殆有不可殫紀焉者。故得
J27nB189_p0073c09║大法東流，千燈照耀，於乎羽嘉與鳳凰日遠。彼翾飛
J27nB189_p0073c10║維鳥者，且為鵬為梟式貪式戾，當世稱為天外鴻雲
J27nB189_p0073c11║中鶴。如我愚菴禪師，復不憖遺一老，俾守我圉予，奈
J27nB189_p0073c12║何不夷考其生平表章其行事，以龜鑑一世哉！請得
J27nB189_p0073c13║而論次之。按師錢唐丁氏子，諱明盂，字三宜。晚築室
J27nB189_p0073c14║西湖，自以為愚，復號愚菴，本四明望，族五世。祖遷杭，
J27nB189_p0073c15║為武林人。幼聞梵唄，則心悅，睹象設即膜拜，往往於
J27nB189_p0073c16║夜寐中起坐念佛，過公府，疑為寺宇，亦胡跪作禮。年
J27nB189_p0073c17║十四，矢志離塵，入雲棲，從蓮大師受五戒，直中元，建
J27nB189_p0073c18║會為命，今名歸而念佛益切，時覺心想不停。詢一高
J27nB189_p0073c19║道居士，士亢聲曰：即今念佛者是誰邪？師為芒負，坐
J27nB189_p0073c20║臥不安，疑情頓發。年十六，閱真淨語，有省矢口成偈
J27nB189_p0073c21║曰：紅日當空，抬頭便見。掇落大門，便好開店。身心自
J27nB189_p0073c22║此寧怗，恒加趺累日不起。後因禪侶激勸教看高峰
J27nB189_p0073c23║主人公話，歷三載，觸發龐居士語，忽成偈曰：鐵牛解
J27nB189_p0073c24║吼，木人善走。心境如如，打箇筋斗。時武林禪講之。師
J27nB189_p0073c25║剎竿相望，師靡不叩關請益深臻其奧，獨於真寂聞
J27nB189_p0073c26║大師尤服膺焉。年二十，投真寂脫白為童，行職槽廠，
J27nB189_p0073c27║日勞眾務，常蓬頭垢面，為諸同學援經引論，剖析疑
J27nB189_p0073c28║義，有詰以離心意識參話，師答曰：離心意識作麼？參！
J27nB189_p0073c29║空缽無聊，直到菴沿路拾來皂角子，可當蓬閬大還
J27nB189_p0073c30║丹，聞者咋舌，師亦點胸自喜，但於托缽產難，諸大禪
J27nB189_p0074a01║頭擺撲不破，未能釋然。二十三歲，薙髮墮僧，數益遠
J27nB189_p0074a02║大，自期禪悅法喜，日注身心尤復，旁及百氏家言，一
J27nB189_p0074a03║時法社尊宿，如憨山、雪嶠、南明輩與師語，未嘗不擊
J27nB189_p0074a04║節稱善聞大師直以為佩觿長傲，屢挫抑之。一夕遶
J27nB189_p0074a05║佛經行，暗觸香桌，豁如雲披月現。自況鰲山今日成
J27nB189_p0074a06║道趨聞就質聞，反覆徵驗，不容申說。然師至此，機辯
J27nB189_p0074a07║縱橫，不可遏矣。有僧以高峰四句問師：未審那一句
J27nB189_p0074a08║能縱能奪，能殺能活？師曰：是第五句。曰：如何是第五
J27nB189_p0074a09║句？師曰：小鬼捱磨，金剛解鋸。既而聞顯聖宗風大，[番*支]
J27nB189_p0074a10║四海雲從，忽動再參之，想會聞，亦遠出金陵，乃截江，
J27nB189_p0074a11║過雲門，參湛然。澄和尚於顯聖蓋，師未披緇時澄遊
J27nB189_p0074a12║省會，曾一參禮，蒙誨諄切，內銘於心。至是益發堅勇
J27nB189_p0074a13║之志，且曰：大慧以再夏為期，今我以再七為期，禪若
J27nB189_p0074a14║不異，我亦作無禪論去也。於時坐立經行，方著意提
J27nB189_p0074a15║撕，忽澄入堂，高聲曰：放下著，不覺掀眉一笑，簡點從
J27nB189_p0074a16║前礙膺，直如大慧撒手天寧時種種差別。淆訛，迎刃
J27nB189_p0074a17║而解，遂披衣入室求證。澄問：懷州牛喫禾，為甚益州
J27nB189_p0074a18║馬腹脹？師曰：問取露柱去，祗如樹倒藤枯，畢竟句歸
J27nB189_p0074a19║何處？師曰：長江翻白浪。如何是一口道不盡句？師曰：
J27nB189_p0074a20║小月落孤。峰復命作偈，師口占曰：石傘峰前玉一溪，
J27nB189_p0074a21║逢源那說動舟迷？落花無限春山暮，得路還家聽鳥
J27nB189_p0074a22║啼。澄曰：好聻！師曰：且莫塗污人好。復索狗子無佛性
J27nB189_p0074a23║頌，師曰：佛性如何道有無？秤鎚落井卻能浮。曾經捉
J27nB189_p0074a24║敗趙州後，拍手終朝唱鷓鴣。澄遂以洞上法印屬累
J27nB189_p0074a25║師焉。時飽參宿學鱗集座下。師年方二十有五，未久
J27nB189_p0074a26║之間，遽蒙印可。一眾崖柴，度不可留，乃辭雲門別真
J27nB189_p0074a27║寂。由吳入楚，一衲孤笻，探竿獨挈，凡循山傍澗，一人
J27nB189_p0074a28║半人之所，罔不披榛叩激，闡發大猷。一日，道旁見草
J27nB189_p0074a29║舍，有僧近百歲，師入索茶，僧目視茶鐺，師指棚上瓜
J27nB189_p0074a30║曰：可喫得麼？僧曰：留種。師曰：此種何來？僧西指曰：那
J27nB189_p0074b01║畔。師曰：那畔即不無，爭奈種雜何？僧曰：請佳種看。師
J27nB189_p0074b02║拱手謝茶。僧曰：效顰魔子回身入內不復見。抵黃麻，
J27nB189_p0074b03║參無念。有禪師，有見師來，詬罵不已，師遽問南泉：斬
J27nB189_p0074b04║貓意旨如何有憑？陵曰：我殺不得汝邪？師曰：殺即任
J27nB189_p0074b05║殺。南泉意旨畢竟如何？有曰：待趙州來，與汝道。師拂
J27nB189_p0074b06║袖便出。從此嵩山禮祖燕市求人晨餐暮宿，則野廟
J27nB189_p0074b07║孤村；肝膽形骸，則冰霜土木見者莫能測也。及乎洪
J27nB189_p0074b08║音一唱，雲蒸霞蔚，又莫不海沸波騰。時師痁病，連年
J27nB189_p0074b09║衣，惟骨見，自號白骨道人，遠近趨參，即傳為白骨會
J27nB189_p0074b10║云：居燕凡五年，聞顯聖歸真。天童旺化，即日賦詩南
J27nB189_p0074b11║邁，有雲辭雙鳳闕、麥秀五陵秋之句，豈甲申之兆，師
J27nB189_p0074b12║固前知者邪？既歸，哭臨顯聖，圓聚天童返省真寂，復
J27nB189_p0074b13║掩關于語溪之攝心菴，猶以愚癡沒生死廣化在多
J27nB189_p0074b14║聞故，雖祁寒冱凍，溽暑流金，而師嗜學之志，如海吞
J27nB189_p0074b15║流，無厭怠時也。未幾，應屺瞻、葛太常之請，出住龍門
J27nB189_p0074b16║龍門嶺紆市遠寺無恒產仰給山君師芒鞋短褐，日
J27nB189_p0074b17║負薪而鬻，於諸學子不廢提持。居一載，因事去為季
J27nB189_p0074b18║超祁仲子迎還，會稽奉師化鹿山中。師久懷深隱，樂
J27nB189_p0074b19║與勞侶，驅犢飯牛。來者既不辨師適有問者，師則策
J27nB189_p0074b20║牛飲澗，多惝怳而返。久之，顯聖席，虛輿論歸師。一時
J27nB189_p0074b21║賢士大夫與當山耆宿同申勸請，師亦以先師公案
J27nB189_p0074b22║未了，故不峻拒，直裝包赴焉。視篆之後，整飾規繩，肅
J27nB189_p0074b23║張法令，陞堂入室無虛日，學者至不能容，乃外集檀
J27nB189_p0074b24║施，內竭衣貲、凡堂廡寮舍前人所未備者畢舉。時戎
J27nB189_p0074b25║馬生郊，四野寒色，獨師得悉心締搆，增其式廓，非天
J27nB189_p0074b26║龍擁衛道德之靈，曷以致之？住五年，因僧犯諍，止之
J27nB189_p0074b27║不可，乃拽杖入化山，不復出，禪流失怗，法社中衰，山
J27nB189_p0074b28║陰道上若邪溪頭鞠為漁汀、樵徑越都人士，殆不能
J27nB189_p0074b29║一日忘師也。往來敦請，迄無虛歲者三年，不得已再
J27nB189_p0074b30║還。顯聖以三載為瓜，期三載。後于諸法姪中舉唯岑
J27nB189_p0074c01║嶾公代主其席，師則撾鼓，退即還西湖，舊隱所謂愚
J27nB189_p0074c02║菴者是也。初，師建此菴為修孤山舍利塔，後度母為
J27nB189_p0074c03║尼，以此菴近市便甘旨，故師終身奉母長居此菴。至
J27nB189_p0074c04║若住越州，蜀阜秀州，梵受蘇州朱明，或應彌陀應宗
J27nB189_p0074c05║會應福臻，或過天華過佛日過真寂因，而或講華嚴、
J27nB189_p0074c06║法華、楞嚴、楞伽、金剛、圓覺、梵網惟識，在處布慈雲，隨
J27nB189_p0074c07║緣施法雨，不吝情於去來，亦無心於彼此，殆如鴈過
J27nB189_p0074c08║長空，霞生碧落而已。所有襯施，或贖生命，或惠孤貧，
J27nB189_p0074c09║或濟人之有急難者，餘則悉以養母，故得甘毳不絕
J27nB189_p0074c10║於饔餐，利養不分乎清眾。所以不別搆周母之堂，不
J27nB189_p0074c11║更織陳蒲之屨，或晴嵐撥棹，或雪港攜舟，放意湖山，
J27nB189_p0074c12║市城絕跡，良有以也。至年六十有三，母始順世，師哭
J27nB189_p0074c13║踊悲號，日夕孺子慕睛為之枯焉。自此不訓徒不赴
J27nB189_p0074c14║請，閉門斂跡，又四年，而師亦遷化矣。蓋康熙乙巳孟
J27nB189_p0074c15║冬之十一日也。寢食談笑如常時，忽語侍僧曰：三日
J27nB189_p0074c16║後，吾行矣。集諸弟子規訓法門細大，不可濫名。苟位
J27nB189_p0074c17║取玷先宗，言皆切至諸弟子為流涕請偈，師瞋目曰：
J27nB189_p0074c18║癡眾生不說偈，便死不得邪？如期眾集，相與語曰：師
J27nB189_p0074c19║今尊候，如宜安得？撒手便行。師曰：看老僧登場一笑，
J27nB189_p0074c20║泊然遂逝。世壽六十七，僧臘四十六。遺言水葬，莫慰
J27nB189_p0074c21║群心。屬門人範為則。主顯聖乃即前岡建塔，歸窆全
J27nB189_p0074c22║身焉。師生知夙稟妙慧，天成宗通，則橫穿四七二三
J27nB189_p0074c23║說，通則綜括千經萬論，奯公偃老，言前契旨。悟後周
J27nB189_p0074c24║參忠國大珠，禪備眾體，法匯多門。東山演大慧，杲口
J27nB189_p0074c25║似懸河，機如劈箭，拈來即是，流出無垠。師殆兼而有
J27nB189_p0074c26║之。若夫乾坤寄傲，山水怡情，風流倜儻，豪放不羈，則
J27nB189_p0074c27║端師子政黃牛之英匹也。住則隨緣，去則無矣，恥作
J27nB189_p0074c28║呈身之客，羞為戀窟之蚖，則高菴悟山堂震，或菴體
J27nB189_p0074c29║之俊流也。緬懷高尚靖退是居，厭薄十字街頭架大
J27nB189_p0074c30║屋，養閒漢，至於梵受。朱明由師顧鑑，蔚為寶坊，一皆
J27nB189_p0075a01║撥置，不問其草芥名場，霜雹利養，為若此也。有恩必
J27nB189_p0075a02║報，無怨不忘，不以好惡偏心，不以親疏異視。至於我
J27nB189_p0075a03║宗我塹，我法我圉，焚我郊葆，穴我藩垣，則不難背城，
J27nB189_p0075a04║借一鞭橐，是從其臨危不慴，見義勇為，又若此也。師
J27nB189_p0075a05║少時恒夢遊葛嶺，往來甚頻，當世學者多稱師為孤
J27nB189_p0075a06║山後身質之曹溪八十生為善知識，益知師為再來
J27nB189_p0075a07║人，信不誣矣。嗣法弟子自淨範以下三十人，傳講弟
J27nB189_p0075a08║子二十人，傳法居士，三人剃度，親依得戒，與士大夫
J27nB189_p0075a09║之問道獲益者，不可悉數焉。師沒之。明年，弟子範為
J27nB189_p0075a10║則，挺俍亭各以師狀謁銘，乃取二公之狀，與予生平
J27nB189_p0075a11║所見知於師者。論次為銘曰：
J27nB189_p0075a12║佛正法眼，千聖攸宗。西東分布，世擅人龍。道行有待，
J27nB189_p0075a13║至德乃凝。昌期五百，運會師興。生知特異，邁往獨前
J27nB189_p0075a14║鼇山。此日大慧當年，汲造幽深，探窮經論，宗通說通。
J27nB189_p0075a15║嵒瀑飛潠，貫花新偈。日演千行，牙橫劍樹，舌奮蘇張，
J27nB189_p0075a16║妙語霞繅。神機電疾，捷狖魂亡。天孫巧失，進非坎滿，
J27nB189_p0075a17║決若江河，風行吳越。草偃支那，千里裹糧。百舍重趼，
J27nB189_p0075a18║從者如雲。師心無選，落魄乾坤。聊以寄傲，凡百有為。
J27nB189_p0075a19║風煙一掃，顯聖拮据。朱明締搆，屢典名坊。云胡不逗。
J27nB189_p0075a20║愛道佛歸，章母師養。德報劬勞，道寧有上。呼山邀月，
J27nB189_p0075a21║築室湖濱。六十孺慕，大孝終身。敦崇罔極，培植彝倫。
J27nB189_p0075a22║誰敢予侮，動厥譏脣。高并秦山，清同鑑水。百世師仰，
J27nB189_p0075a23║曷其有已。罏峰巀嵲，天柱嵯峨。銘詩我作，終古載歌。