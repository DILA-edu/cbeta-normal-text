J27nB190_p0077a01║【圖】
J27nB190_p0077a02║
J27nB190_p0077a03║
J27nB190_p0077a04║
J27nB190_p0077a05║
J27nB190_p0077a06║
J27nB190_p0077a07║
J27nB190_p0077a08║
J27nB190_p0077a09║
J27nB190_p0077a10║
J27nB190_p0077a11║【圖】
J27nB190_p0077a12║
J27nB190_p0077a13║
J27nB190_p0077a14║
J27nB190_p0077a15║
J27nB190_p0077a16║
J27nB190_p0077a17║
J27nB190_p0077a18║
J27nB190_p0077a19║
J27nB190_p0077a20║
J27nB190_p0077a21║石雨大師法檀敘
J27nB190_p0077a22║自五鐙分焰，洞上一宗精詳綿密，辨魔揀異，真如寶
J27nB190_p0077a23║鏡高縣，狐妖落膽，救顢頇大病之良藥也。一橛頭亂
J27nB190_p0077a24║統禪望崖而退矣，乃反從而譏之，曰是義解也、是教
J27nB190_p0077a25║理也，猶越人安於斷髮文身，見章甫玉帛而譏其為
J27nB190_p0077a26║繁文縟節耳。夫一棓一喝出自德山、臨濟覿面提持，
J27nB190_p0077a27║自是迅雷掣電、利劍慧刃，奈法末人漓，稍具一知半
J27nB190_p0077a28║見者能倣而行之矣，久之而狂狐野干之屬竟冒而
J27nB190_p0077a29║行之矣。惟洞上宗旨，慧刃利劍即是玉線金鍼，掣電
J27nB190_p0077a30║迅雷具有正偏回牙，以儱侗承當之不得，以意識湊
J27nB190_p0077b01║泊之不得，苟非徹法源底、脫盡窠堀，烏能達五位之
J27nB190_p0077b02║玅用、出三漏之網羅哉？從上諸大老潛機密用至今
J27nB190_p0077b03║日，而猶有升其堂、入其室者，寶鏡之光煇，其佛法之
J27nB190_p0077b04║命脈乎？中興洞宗而為法王之周宣漢光者，江西則
J27nB190_p0077b05║有壽昌、兩淛則有雲門焉。石雨大師，雲門之法嗣也，
J27nB190_p0077b06║知見超越，機用敏捷，導大行於閩淛之間，真雲門克
J27nB190_p0077b07║家之子。憶癸亥歲，雲門大開鑪韝，集龍為萬指，而蒙
J27nB190_p0077b08║印可受付囑者乃為兩少年沙彌——石雨、三宜二大師
J27nB190_p0077b09║是也。當時一軍皆驚，而後皆服雲門擇法之精盍分
J27nB190_p0077b10║豪不爽，益信雲門深得曹洞不傳之秘，而辨驗之下
J27nB190_p0077b11║自能棄汞取金，進璠璵而退碔砆也。大師初披緇於
J27nB190_p0077b12║武林，法相即有俯視一世之概，一缽飄然，寸絲不蓄，
J27nB190_p0077b13║遂為新安諸名士所重而納交，焉非所謂「虎生三日，
J27nB190_p0077b14║氣已食牛」者乎？大師門人集師語成錄，予讀而快心
J27nB190_p0077b15║焉，直截與精密盍兩得之矣，亟請梓之，以救末法顢
J27nB190_p0077b16║頇之病，而因弁數言於首。予之師事大師，猶先大參
J27nB190_p0077b17║之師事雲門也，不復以不文為辭矣。山陰祁彪佳拜
J27nB190_p0077b18║譔。
J27nB190_p0077b19║
J27nB190_p0077b20║
J27nB190_p0077b21║石雨禪師法檀敘
J27nB190_p0077b22║雲門宿古廟中，拾得洞山寶鏡，圓明清淨，鑒照十方，
J27nB190_p0077b23║佛來、魔來，面目全露，末後以光明藏囑付石雨禪師。
J27nB190_p0077b24║余舟過鏡湖，寶光露現，鏡中相見，眉目宛然，乃知雲
J27nB190_p0077b25║門猶在也。鏡裏機緣無容久薀，特為拈出，以示諸方。
J27nB190_p0077b26║海▆道人黃端伯題。
J27nB190_p0077b27║
J27nB190_p0077b28║
J27nB190_p0077b29║
J27nB190_p0077b30║
J27nB190_p0077c01║石雨禪師法檀總目
J27nB190_p0077c02║原敘（祁彪隹　黃端伯）
J27nB190_p0077c03║卷第一
J27nB190_p0077c04║住紹興府天華禪寺語錄
J27nB190_p0077c05║卷第二
J27nB190_p0077c06║住紹興府雲門顯聖禪寺語錄
J27nB190_p0077c07║住杭州府寶壽山光孝禪寺語錄
J27nB190_p0077c08║住福州府怡山西禪禪寺語錄
J27nB190_p0077c09║卷第三
J27nB190_p0077c10║住福州府雪峰禪寺語錄
J27nB190_p0077c11║住汀州府靈山禪寺語錄
J27nB190_p0077c12║住建寧府普明禪寺語錄
J27nB190_p0077c13║卷第四
J27nB190_p0077c14║住建寧府考亭靈峰禪寺語錄
J27nB190_p0077c15║再住紹興府天華禪寺語錄
J27nB190_p0077c16║再住杭州府寶壽山光孝禪寺語錄
J27nB190_p0077c17║卷第五
J27nB190_p0077c18║住杭州府龍門山悟空禪寺語錄
J27nB190_p0077c19║住嘉興府東塔廣福禪寺語錄
J27nB190_p0077c20║卷第六
J27nB190_p0077c21║住杭州府皋亭山佛日禪寺語錄上
J27nB190_p0077c22║卷第七
J27nB190_p0077c23║住杭州府皋亭山佛日禪寺語錄下
J27nB190_p0077c24║卷第八
J27nB190_p0077c25║紹興府象田禪寺語錄
J27nB190_p0077c26║紹興府蘭芎山禪寺語錄
J27nB190_p0077c27║普說
J27nB190_p0077c28║示眾一
J27nB190_p0077c29║卷第九
J27nB190_p0077c30║示眾二
J27nB190_p0078a01║卷第十
J27nB190_p0078a02║機緣
J27nB190_p0078a03║卷第十一
J27nB190_p0078a04║頌古
J27nB190_p0078a05║卷第十二
J27nB190_p0078a06║贊
J27nB190_p0078a07║卷第十三
J27nB190_p0078a08║法語
J27nB190_p0078a09║詩偈一
J27nB190_p0078a10║卷第十四
J27nB190_p0078a11║詩偈二
J27nB190_p0078a12║卷第十五
J27nB190_p0078a13║詩偈三
J27nB190_p0078a14║卷第十六
J27nB190_p0078a15║序
J27nB190_p0078a16║記
J27nB190_p0078a17║銘
J27nB190_p0078a18║跋
J27nB190_p0078a19║卷第十七
J27nB190_p0078a20║疏
J27nB190_p0078a21║書問一
J27nB190_p0078a22║卷第十八
J27nB190_p0078a23║書問二
J27nB190_p0078a24║卷第十九
J27nB190_p0078a25║佛事
J27nB190_p0078a26║卷第二十
J27nB190_p0078a27║祭文
J27nB190_p0078a28║雜著
J27nB190_p0078a29║行狀
J27nB190_p0078a30║塔銘（嗣刻）
J27nB190_p0078b01║石雨禪師法檀卷第一
J27nB190_p0078b02║嗣法小師淨柱編
J27nB190_p0078b03║住紹興府天華禪寺語錄
J27nB190_p0078b04║崇禎五年，十二月十二日，入寺。
J27nB190_p0078b05║三門。「者裏是甚麼所在？」旁僧曰：「是三門。」師曰：「已後向
J27nB190_p0078b06║人切忌道著。」
J27nB190_p0078b07║大殿。「於一毫端現寶王剎，用許多氣力作麼？坐微塵
J27nB190_p0078b08║裏轉大法輪，占許多世界作麼？總不如山僧將錯就
J27nB190_p0078b09║錯去也。」遂展具。
J27nB190_p0078b10║伽藍。「山僧一向喫飯穿衣、屙屎放尿不著個所在，今
J27nB190_p0078b11║日借重了也。」
J27nB190_p0078b12║祖師。「一向你拖累我，今日我拖累你。」拈起香曰：「會麼？
J27nB190_p0078b13║不會，看取下梢頭。」
J27nB190_p0078b14║方丈。「若道此是毘耶離，又不是個維摩詰；若道此是
J27nB190_p0078b15║摩竭提，又不是個黃面賊。且道：畢竟是個甚麼？」良久，
J27nB190_p0078b16║曰：「莫教疑殺天涯客。」
J27nB190_p0078b17║即日上堂，拈疏，曰：「自從若耶溪上得者個消息，從來
J27nB190_p0078b18║不曾舉示於人，今日仰勞維那對眾宣出。」宣疏竟，指
J27nB190_p0078b19║法座，曰：「此不是寶華嚴飾，又非嫩草鋪舒。咦！且看方
J27nB190_p0078b20║上座坐斷天下老和尚舌頭去也。」遂陞座拈香，曰：「此
J27nB190_p0078b21║一瓣香，竺乾付囑、震旦流芳，君臣得之而有義、父子
J27nB190_p0078b22║得之而有親、夫婦得之而有別、長幼得之而有序、朋
J27nB190_p0078b23║友得之而有信。且道：衲僧得之又堪作個甚麼？」良久，
J27nB190_p0078b24║曰：「今日熱向爐中，端為祝延　今上皇帝聖壽萬安，
J27nB190_p0078b25║皇后齊年，太子千秋，文武官僚咸增祿位，更願本府
J27nB190_p0078b26║各廳、兩縣諸衙泊、及本寺護法檀那，不負靈山之付
J27nB190_p0078b27║囑，永為我道之金湯。此一瓣香，下種於南高峰錫杖
J27nB190_p0078b28║泉邊，生芽於南嶽山毘佛洞裏，發榦於天目圓通巷
J27nB190_p0078b29║口，開花結果於雲門石傘峰頭，果熟香舒於黃安小
J27nB190_p0078b30║天台鷂兒山下，狼藉一個、兩個於南天台香柏峰前，
J27nB190_p0078c01║飄落三個、四個於寶泉象田及蘭芎山畔，今日天華
J27nB190_p0078c02║堂上和盤拈出，供養顯聖堂中傳曹洞正宗第三十
J27nB190_p0078c03║二代湛然大和尚，用酬法乳之恩，伏願處處園栽無
J27nB190_p0078c04║影樹，家家花發不萌枝。」遂斂衣就座。白槌畢，師曰：「若
J27nB190_p0078c05║論此事，如優曇華時一現耳，眾中還有不惜身命向
J27nB190_p0078c06║懸崖絕頂攀折得者麼？」良久，曰：「如無，山僧且牽枝引
J27nB190_p0078c07║蔓去也。山僧也不知佛、也不知法，只曉得遊山翫水、
J27nB190_p0078c08║嘯月眠雲，與猿猴為伍、麋鹿為群，誓不出山，活埋為
J27nB190_p0078c09║計。所以自志偈有『翻轉杜園還杜田，那管十年、廿年、
J27nB190_p0078c10║三十年』之句，今日為甚麼又作者個彀當？噫！要且不
J27nB190_p0078c11║為別事，昔日大慧禪師於行腳時，因見宗風寥落、混
J27nB190_p0078c12║濫者多，所以誓不作者般蟲豸。已後出世，有人問云：
J27nB190_p0078c13║『和尚向道誓不作者般蟲豸，今又爭得如是？』慧云：『盡
J27nB190_p0078c14║大地是個杲上座又作麼生？』雖則事無一向，未免相
J27nB190_p0078c15║累解嘲。今日山僧倘有人問及，又當作個甚麼解嘲
J27nB190_p0078c16║方法？」以拂指前曰：「你看天華落也。」大眾回顧，師便下
J27nB190_p0078c17║座。
J27nB190_p0078c18║結制，上堂。拈疏，曰：「釋迦拈的、迦葉笑的、達磨坐的、神
J27nB190_p0078c19║光立的、一切護法國王宰官護不盡的，悉在裏許，有
J27nB190_p0078c20║煩維那對眾宣出看。」宣畢，指法座曰：「舉足、下足，動念
J27nB190_p0078c21║即乖；瞬目、揚眉，擬心即錯。且道：畢竟如何？咦！不見道：
J27nB190_p0078c22║若有路可上，更高人也行。」遂登座。白椎畢，師曰：「者個
J27nB190_p0078c23║第一義，達磨西來已被梁武帝當頭一問，直得口如
J27nB190_p0078c24║扁擔、眼似流星，滿口舌頭道個廓然無聖，不知已落
J27nB190_p0078c25║二落三了也。爭奈武帝有殺人見血的手段，又拶一
J27nB190_p0078c26║問云：『對朕者誰？』達磨答個：『不識，不識。』雖好，也只救得
J27nB190_p0078c27║一半。及乎淒淒渡江，九年面壁，要救那一半不得。後
J27nB190_p0078c28║得神光立雪斷臂，不惜身命也要扶持那一半，乃至
J27nB190_p0078c29║六代五家沿流至今也要扶持那一半。殊不知，那一
J27nB190_p0078c30║半人人本具、個個不無，為甚麼不知？不道你不知，只
J27nB190_p0079a01║是你不會。即今天華會上，若聖、若凡，若男、若女，若貴、
J27nB190_p0079a02║若賤，若長、若幼。」遂舉拂曰：「還知麼？既知，為甚麼問著
J27nB190_p0079a03║那一半便忙然不會？莫道你不會，即三世諸佛也料
J27nB190_p0079a04║理不下。故古德也只好旁通一線，道：『欲識佛性義，當
J27nB190_p0079a05║觀時節因緣。時節若至，其理自彰。』大眾且道：如何是
J27nB190_p0079a06║自彰的理？眾中有倜儻者出來商量看。」僧問：「如何是
J27nB190_p0079a07║不識的意旨？」師曰：「恐汝不能皆隨我道。」進曰：「不識意
J27nB190_p0079a08║旨蒙師指，滿口道廓然無聖意如何？」師曰：「九月莫道
J27nB190_p0079a09║春風多。」進曰：「恁麼則人天皆仰，四眾咸尊去也。」師曰：
J27nB190_p0079a10║「鈍漢。」問：「十方雲聚，克志無為，無為的句，乞師垂示。」師
J27nB190_p0079a11║曰：「霜葉紅於二月花。」進曰：「人人鼻孔撩天，個個腳跟
J27nB190_p0079a12║點地。」師曰：「知恩方解報恩。」進曰：「恁麼則萬方歸化日，
J27nB190_p0079a13║九土仰清光。」師曰：「且到堂中穩坐去。」進曰：「眉毛爍破
J27nB190_p0079a14║四天下去也。」師曰：「閒言語。」
J27nB190_p0079a15║上堂。「噫！莫妄想，山僧者裏無恁麼餿茶臭飯穢污大
J27nB190_p0079a16║眾，只解春耕、夏耨、秋收、冬藏，積幾擔米、堆幾擔柴，集
J27nB190_p0079a17║幾個沒伎倆禪和整備著銅琵琶、鐵拍板，相聚喫莖
J27nB190_p0079a18║虀，放個太平曲，只是莫唱無生歌。者無生歌，黃面老
J27nB190_p0079a19║子語言，如山堆海積，四十九年不曾唱著一字，即歷
J27nB190_p0079a20║代祖師說個師師相授，也秪是遞相熱瞞，直得先師
J27nB190_p0079a21║於慈舟師公處竊得個拂子，不值二三十文以為奇
J27nB190_p0079a22║貨，出入隨身，逢場作戲，拖泥帶水，造妖捏怪，惹得四
J27nB190_p0079a23║眾攢頭。又道『三根普利』，將者拂子用得柄斷毛枯，付
J27nB190_p0079a24║與山僧，曰：『向後人天眾前舉揚個事去。』山僧彼時幾
J27nB190_p0079a25║乎被他連累，幸得眼清手快，接來拋向糞掃堆頭十
J27nB190_p0079a26║有餘載，今日見他伎倆俱消、光怪俱絕，特地拈來，忽
J27nB190_p0079a27║得一夢，夢見一個無面目的童子，唱個歌兒，著實有
J27nB190_p0079a28║些奇怪。歌曰：『日出堂堂，照見皇皇，皇皇騎馬上傖塘。』
J27nB190_p0079a29║山僧聞得直得通身毛豎、夾背汗流，只得掩耳而歸，
J27nB190_p0079a30║幸不聞他末後一句。若聞得，如何有今日事？眾中還
J27nB190_p0079b01║有忍俊不禁者，出來試道看。」僧問：「凡聖不通，人天莫
J27nB190_p0079b02║測，深深密密的句請師道看。」師曰：「巧言不如直道。」進
J27nB190_p0079b03║曰：「大小天華被某一問，直得指東話西去也。」師曰：「闍
J27nB190_p0079b04║黎伎倆只如此耶？」進曰：「任從扯來蓋覆，秪得一半。」師
J27nB190_p0079b05║曰：「者一半還讓闍黎得麼？」僧一喝，師曰：「野狐精。」
J27nB190_p0079b06║小參。「『金粟打，黃檗罵，纔到雲門便放下，若還以此作
J27nB190_p0079b07║禪宗，後代兒孫成話靶。』此博山大師偈也，流布諸方，
J27nB190_p0079b08║盡作是非話會。天華今日拈來，雖不能起博山一笑，
J27nB190_p0079b09║也要諸方簡別。他道『金粟打』，大似自無手，怪人打。『黃
J27nB190_p0079b10║檗罵』，大似自無口，怪人罵。『纔到雲門便放下』，大似自
J27nB190_p0079b11║無落處，卻怪人說放下。『若還以此作禪宗』，大似靈龜
J27nB190_p0079b12║曳尾。『後代兒孫成話靶』，卻被他道著。且道：道著個甚
J27nB190_p0079b13║麼？放下著，大眾！此是先師潑不了的惡水，今日事不
J27nB190_p0079b14║獲已，不免又污大眾。期已過半了、米已喫完了、柴已
J27nB190_p0079b15║燒盡了、行人筋骨已磨穿了，山僧在方丈裏引領而
J27nB190_p0079b16║望，巴不得個還飯錢、柴錢，酬勞行人的來，直望到如
J27nB190_p0079b17║今杳無消息，所以今日只得教你放下。」良久，又曰：「放
J27nB190_p0079b18║下。」又良久，曰：「更放下。諸兄弟！還放得下麼？昔日大死
J27nB190_p0079b19║翁參寶峰，入室，峰云：『直須斷起滅念，向空劫已前掃
J27nB190_p0079b20║除玄路，不涉正偏，盡卻今時，全身放下，放盡還放，方
J27nB190_p0079b21║有自繇分。』翁即頓領厥旨，峰乃擊鼓告眾曰：『深得闡
J27nB190_p0079b22║提大死之道，後學宜依之。』諸兄弟！還似你纔做到無
J27nB190_p0079b23║撈摸處便怕落空亡去麼？還似你纔得一知半解便
J27nB190_p0079b24║胡做去麼？還放得下麼？放不下且置，畢竟如何是闡
J27nB190_p0079b25║提大死之道？」眾無語，久之，師大怒，罵不止。一僧纔出，
J27nB190_p0079b26║師以杖打罵，歸方丈。
J27nB190_p0079b27║求嗣，上堂。「第一義，第一義，打破虛空補不及。第二義、
J27nB190_p0079b28║第三義，以楔出楔終不濟。第四義、第五義，如何說個
J27nB190_p0079b29║西來意？」乃屈指曰：「第六、第七、第八、第九……，乃至千義、萬
J27nB190_p0079b30║義、無量無邊不思議義，總不如個觀音菩薩買餬餅，
J27nB190_p0079c01║放下卻是個饅頭。」良久，曰：「饅頭且置，畢竟如何是觀
J27nB190_p0079c02║音？若識得，便曉得住處；曉得住處，便曉得他去處、來
J27nB190_p0079c03║處；曉得去、來、住處，便曉得他不去、不來、不住處，便曉
J27nB190_p0079c04║得他三十二應、十四無畏、四不思議，便好求男得男、
J27nB190_p0079c05║求女得女。」舉拂，曰：「莫者便是麼？若不是，畢竟向甚麼
J27nB190_p0079c06║處求？大眾！今日齋主求嗣，請山僧陞座，於中儒宗賢
J27nB190_p0079c07║聖聞得山僧如此舉揚，大有相違。既是三教一家，孔
J27nB190_p0079c08║子道：『富而可求，雖執鞭之士，吾亦為之；如不可求，從
J27nB190_p0079c09║吾所好。』何故釋門只是教人求？殊不知孔子語句四
J27nB190_p0079c10║方受敵、八面玲瓏，只因自古聖賢將孔子鼻頭一把
J27nB190_p0079c11║捏住，吐氣不得，直得釋迦老子為通一線，尚未相信，
J27nB190_p0079c12║今日山僧與他大通一下。我也說道：『富而可求，雖執
J27nB190_p0079c13║鞭之士，吾亦為之；如不可求，從吾所好。』你道：『今日齋
J27nB190_p0079c14║主所好，好個甚麼？』他好生男，好生福德智慧之男；他
J27nB190_p0079c15║好生女，好生端正有相之女。大眾！此是孔子自家說
J27nB190_p0079c16║的，與山僧無干。」
J27nB190_p0079c17║觀音誕日，小參。「你道觀音今日生，我道觀音今日死；
J27nB190_p0079c18║你道觀音今日不曾死，我道觀音今日不曾生。不是
J27nB190_p0079c19║拗直為曲，實乃順理成章。今日山僧落堂，幸而不隨
J27nB190_p0079c20║大眾腳跟。若隨，還教我慶即是？弔即是？」良久，曰：「昨日
J27nB190_p0079c21║有人來顯聖，明朝更有下天台。」
J27nB190_p0079c22║上堂。參頭白椎，曰：「法筵龍象眾，當觀第一義。」師亦高
J27nB190_p0079c23║唱曰：「法筵龍象眾，當觀第一義。」乃召大眾，曰：「恁麼，還
J27nB190_p0079c24║是山僧辜負參頭？參頭辜負山僧？若山僧孤負參頭，
J27nB190_p0079c25║卻是銀碗盛雪；若參頭辜負山僧，卻是明月藏鷺。若
J27nB190_p0079c26║山僧即是參頭、參頭即是山僧，卻又類之不齊。若道：
J27nB190_p0079c27║『有甚麼山僧？有甚麼參頭？』卻又混則知處。諸兄弟！須
J27nB190_p0079c28║知人人有如是奇特、有如是神通、有如是遊戲、有如
J27nB190_p0079c29║是三昧，為甚麼自己埋沒了，向人家腳根下求佛、求
J27nB190_p0079c30║法？祗因你向人求，所以自己許多妙用都在山僧光
J27nB190_p0080a01║明裏許。汝能一念回光去，山僧卻在汝光明裏許，二
J27nB190_p0080a02║六時中一舉一動有甚麼過？所以道：拈來無不是，用
J27nB190_p0080a03║去莫生疑。豈不見《法華經》云：『治世語言、資生業等皆
J27nB190_p0080a04║順正法。』不要聽得恁麼說，便將殺盜婬妄、貪瞋癡慢
J27nB190_p0080a05║一味鹵莽承當將去，必須試看：境界現前，不似落湯
J27nB190_p0080a06║螃蟹一般麼？一言半句，自然合宗合教麼？所以山僧
J27nB190_p0080a07║尋常見此等人有個驗處，只如上大人丘乙己化三
J27nB190_p0080a08║千七十士，你道合那一家宗？合那一句教？若合不得，
J27nB190_p0080a09║切須仔細。若不仔細，祗是個鹵莽無慚愧漢。」舉：「夾山
J27nB190_p0080a10║道：『老僧二十年住此山，未曾舉著宗門中事。』有僧問：
J27nB190_p0080a11║『承和尚有言：「二十年住此山，未曾舉著宗門中事。」是
J27nB190_p0080a12║否？』山曰：『是。』僧便掀倒法座，山休去。至明日，普請掘一
J27nB190_p0080a13║坑，教昨日問話僧來：『老僧二十年說無義語，今日請
J27nB190_p0080a14║上座打殺老僧，埋向坑裏。若不打殺老僧，上座自著
J27nB190_p0080a15║打殺，埋在坑中始得。』其僧束裝潛去。」師曰：「你看，此等
J27nB190_p0080a16║便是鹵莽承當漢。若是真個有氣息的，待他要你須
J27nB190_p0080a17║自著打殺，便如前掀倒法座，豈不俊哉？雖然，夾山有
J27nB190_p0080a18║法座許你掀，假饒無法座，又掀個甚麼？」師忽作掀勢，
J27nB190_p0080a19║曰：「哱𠾐。大眾！此在夾山處即可，若是天華者裏，須別
J27nB190_p0080a20║著個語話始得。」眾下語都不契，師曰：「山僧與你代轉
J27nB190_p0080a21║去也。待他問道：『無法座又作麼生？』」師又作掀勢，曰：「哱
J27nB190_p0080a22║𠾐。」
J27nB190_p0080a23║寶泉寺，請上堂。「男子身中入正定，女子身中從定起；
J27nB190_p0080a24║女子身中入正定，男子身中從定起。人人認作南山
J27nB190_p0080a25║雲，依稀變作北山雨，分明月色在梅花，看到梅花遲
J27nB190_p0080a26║了矣。又何須挂飛帆、攜短棹，驚風破浪憐同調？阿呵
J27nB190_p0080a27║呵，笑欲倒，出門步步皆青草。出門青草且置，直饒不
J27nB190_p0080a28║出門亦是草，眾中有入理深談者出來道看。」僧問：「鶴
J27nB190_p0080a29║出銀籠即不問，寒雀啄冰珠曾得飽也無？」師曰：「你道
J27nB190_p0080a30║今日唱的是天華曲？寶泉曲？」進曰：「入口無蹤，因甚不
J27nB190_p0080b01║知凍餒？」師曰：「曾到寶泉也未？」進曰：「分明踏在天華上，
J27nB190_p0080b02║看到天華早已遲。」師曰：「爭怪得？」進曰：「恁麼則故園侵
J27nB190_p0080b03║麗色，林外換春聲去也。」師曰：「有甚麼交涉？」乃舉拂子，
J27nB190_p0080b04║曰：「大眾還見麼？盡大地人無明煩惱、貪嗔癡等命根，
J27nB190_p0080b05║如斬一握絲，一斬一切斷。還信得及麼？若信得及，從
J27nB190_p0080b06║此歸家，士農工商、挑花紡織，堯之天、舜之日，同唱太
J27nB190_p0080b07║平歌，共樂無為化。若信不及，便於拂子頭上分彼、分
J27nB190_p0080b08║此，分親、分疏，此是著了拂子的漢。若更離了，卻是徐
J27nB190_p0080b09║六擔板，各見一邊。且道：畢竟如何？」擲拂子，曰：「增錢不
J27nB190_p0080b10║如再看。」
J27nB190_p0080b11║佛誕，小參。召大眾，曰：「各各于此日降王宮，出母胎，四
J27nB190_p0080b12║天王捧足，九龍吐水沐浴已竟，還信麼？若不信，各與
J27nB190_p0080b13║三十拄杖；若信，也與三十拄杖。且道：既信，為甚麼也
J27nB190_p0080b14║與三十拄杖？」良久，曰：「無風荷葉動，必定有魚行。」
J27nB190_p0080b15║上堂。良久，曰：「還見麼？釋迦老子初降生時，應持菩薩
J27nB190_p0080b16║親手捧持，諦審諦觀，不見如來頂相。你看他用了許
J27nB190_p0080b17║多殷勤，不消山僧一覷。又有不唧溜的無邊身菩薩
J27nB190_p0080b18║要見佛頂，將根竹杖子量了丈六又丈六，直量到梵
J27nB190_p0080b19║天，畢竟不見，乃擲下竹杖，說偈讚曰：『虛空無有邊，佛
J27nB190_p0080b20║功德亦然，若有能量者，窮劫不可盡。』你看他用了許
J27nB190_p0080b21║多氣力，不消山僧一拓。大眾！若依天華，則辜負二位
J27nB190_p0080b22║菩薩；若依二位菩薩，則辜負天華。到者裏，須吐得口
J27nB190_p0080b23║氣，方有自繇分。若不得自繇，便於佛頂頭上推度，道：
J27nB190_p0080b24║『佛是有神通的，所以人不能見。』殊不知，不獨佛頂，即
J27nB190_p0080b25║山河大地、明暗色空、草芥人畜等，你還見麼？若見，即
J27nB190_p0080b26║今面前香爐你還作青見？黃見？赤見？白見？長見？短見？
J27nB190_p0080b27║方見？圓見？若作方、圓……等見，即是個方、圓……等相，要且未
J27nB190_p0080b28║見香爐在。若畢竟不能見，為甚麼有香爐、佛頂……，及山
J27nB190_p0080b29║河大地一切等名？到者裏更須轉身始得。若轉不得，
J27nB190_p0080b30║秪是個百尺竿頭坐的人，亦名金剛圈、栗棘蓬。金剛
J27nB190_p0080c01║圈，須要透過始得；栗棘蓬，須要赤身坐臥始得。還透
J27nB190_p0080c02║得麼？還坐臥得麼？」僧問：「如何是賓中賓？」師曰：「路逢劍
J27nB190_p0080c03║客須呈劍。」進曰：「如何是主中賓？」師曰：「端坐焚香拜鬼
J27nB190_p0080c04║神。」進曰：「如何是賓中主？」師曰：「梅須遜雪三分白。」進曰：
J27nB190_p0080c05║「如何是主中主？」師曰：「不是詩人不獻詩。」進曰：「賓主已
J27nB190_p0080c06║蒙師指示，向上玄關事若何？」師曰：「你還見大眾麼？」僧
J27nB190_p0080c07║禮拜，師曰：「一場懡㦬。」
J27nB190_p0080c08║彌陀誕日，上堂。師召大眾，曰：「即此便是西方，還信得
J27nB190_p0080c09║及麼？若信不及，要過十萬億佛土；若信得及，也要過
J27nB190_p0080c10║十萬億佛土，有世界名曰極樂，其土有佛號阿彌陀，
J27nB190_p0080c11║今現在說法。大眾還聞麼？若聞，汝等尚以緣心聽法，
J27nB190_p0080c12║此法亦緣，非得法性；若不聞，尚以不緣心聽法，此法
J27nB190_p0080c13║不緣，亦非得法性。總不如不離禪者，年年此日燒幾
J27nB190_p0080c14║對燭、點幾炷香，為阿彌陀佛慶賀母難之辰，欲得自
J27nB190_p0080c15║利利他，特請山僧陞座為他闡揚。他欲年年與佛同
J27nB190_p0080c16║生、生生與佛同住，更欲人人知有個西方，個個西方
J27nB190_p0080c17║有個極樂國土，個個極樂國土有個彌陀，個個彌陀
J27nB190_p0080c18║有個佛母，個個佛母於此日生阿彌陀佛，個個彌陀
J27nB190_p0080c19║於今現在說法。大眾還聞麼？」良久，曰：「彌陀說法且置，
J27nB190_p0080c20║山僧恁麼告報，大眾還聞麼？」又良久，曰：「莫因竹密妨
J27nB190_p0080c21║流水，盡謂山高礙白雲。」
J27nB190_p0080c22║過顯聖，掃塔，上堂。召大眾，曰：「石傘峰倒卓了也，還見
J27nB190_p0080c23║麼？若見，切忌揚眉瞬目。若耶水逆流了也，還聞麼？若
J27nB190_p0080c24║聞，切忌伸頭側耳。直饒不見不聞，卻是知恩者多，報
J27nB190_p0080c25║恩者少。山僧於天啟癸亥年間從此打失先師鼻孔，
J27nB190_p0080c26║流落天涯，奔南走北，直至天華，天華不現，及至顯聖，
J27nB190_p0080c27║聖又未顯，不如少頃向無縫塔前撮土焚香，求過懺
J27nB190_p0080c28║悔去也。」便下座。
J27nB190_p0080c29║端午，小參。「眾兄弟！汝等人人腳根下有一無名腫毒，
J27nB190_p0080c30║生則癰腫，死則潰爛，只因無量劫來被諸佛祖說真
J27nB190_p0081a01║方，賣假藥，所以至今不能平復。今日是五月五日午
J27nB190_p0081a02║時，正當蟲毒潛藏、百艸芬馥之際，於中有依時及節
J27nB190_p0081a03║者，折取一莖目療取去好。」
J27nB190_p0081a04║結制，上堂。「古道今開，切忌填泥塞土；新逢舊識，何須
J27nB190_p0081a05║眼去眉來？躡足進前，未免顢頇佛性；簇鞭退步，猶是
J27nB190_p0081a06║儱侗真如；直饒不進不退，亦不出孟冬初冷。眾中有
J27nB190_p0081a07║不待東風花信發，先來通個小陽春？」僧問：「進不得、退
J27nB190_p0081a08║不得、中不得，請問和尚如何下腳？」師曰：「正好下腳。」進
J27nB190_p0081a09║曰：「恁麼則一聲吼破澄潭月，萬古從教徹底清。」師曰：
J27nB190_p0081a10║「又成進退去也。」僧一喝，師曰：「放過則不可。」乃曰：「古人
J27nB190_p0081a11║問答，大似玉線金鍼，一來一往，總不徒然。今時不出
J27nB190_p0081a12║常流，只解粘皮搭骨。所以，向他道：『山自高，水自深。』個
J27nB190_p0081a13║個攢頭湊額，盡為知有。若向他道：『魚大于海，鳥大于
J27nB190_p0081a14║山。』未免半疑半信，何況要他山上撈魚、海中覓鳥？則
J27nB190_p0081a15║個個退身千里。所以天華今日開個舖子，只有山田
J27nB190_p0081a16║脫粟米，野菜淡黃虀，芙蓉楷道：『喫則從君喫，不喫任
J27nB190_p0081a17║東西。』天華則不然，喫即休云飽，不喫莫嫌饑。」
J27nB190_p0081a18║冬至，上堂。「群陰剝盡之後、一陽未發之前，普慧問若
J27nB190_p0081a19║雲興，普賢答如瓶瀉，雖不露揚家醜，也是好肉挖瘡，
J27nB190_p0081a20║惹得斷拂子惡發，輕輕一摑，打得雨散雲消，那個不
J27nB190_p0081a21║知？那個不見？為甚麼又要陞座？莫更有別事商量麼？」
J27nB190_p0081a22║僧問：「群陰剝盡一陽生，大地乾坤笑滿襟，未審何人
J27nB190_p0081a23║受用？」師曰：「退步莫落後。」進曰：「還有不落時節的麼？」師
J27nB190_p0081a24║曰：「進步莫向前。」僧一喝，師曰：「者一喝卻有落處。」僧擬
J27nB190_p0081a25║進語，師便打，乃曰：「今日雖則一陽初動，幸而萬象未
J27nB190_p0081a26║新，若肯直下承當，山僧不妨與他飲玄酒，把臂論文；
J27nB190_p0081a27║調太音，逢場作戲。若更要論佛性義又如何、時節因
J27nB190_p0081a28║緣又如何，如何得時節自至、如何得其理自彰，總不
J27nB190_p0081a29║如門外青山青又青、屋邊流水深又深，客到莫炊無
J27nB190_p0081a30║米飯，月林連夜褁餛飩。」四顧大眾，喝一喝，下座。
J27nB190_p0081b01║付首座即念法，上堂。「雲興霧起，皆顯別傳之旨；龍吟
J27nB190_p0081b02║虎嘯，齊承密受之宗。別傳何傳？盡謂釋迦不說說；密
J27nB190_p0081b03║受何受？俱云迦葉不聞聞。賴有超師作略，捉取木毬
J27nB190_p0081b04║安舊處；求人為法，剎竿倒卻出常流，蓋為人心不古、
J27nB190_p0081b05║學處不玄。宗師家舉揚者多，大都以字不成；學人輩
J27nB190_p0081b06║承當不少，依俙八字不就。所以道：入我門來，一機一
J27nB190_p0081b07║境不用，當場拈出，拖泥帶水，直須異類中來。近有說
J27nB190_p0081b08║正、說偏，往往烏焉不辯；論玄、論要，明明魚魯難分。縱
J27nB190_p0081b09║有師資道合、賓主協通，只解袖子裏闇傳春色，誰能
J27nB190_p0081b10║向樹凋處獨露金風？今日天華登座，不敢說扶揚宗
J27nB190_p0081b11║祖，祇因他曹洞中衰，偶爾借雪峰毬子輕輕拋出，孰
J27nB190_p0081b12║能假慶喜剎竿緩緩扶將？眾中若肯欣然，終不囊藏
J27nB190_p0081b13║被蓋，還肯麼？」首座出曰：「如是我聞。」師默然，座便禮拜，
J27nB190_p0081b14║曰：「明言猶未的，密囑豈應真？」師索筆，曰：「眾兄弟！莫因
J27nB190_p0081b15║他在香雪庵輔具足兄如師麼？在東山寺事爾密兄
J27nB190_p0081b16║如長麼？為什麼到天華卻不肯住？且看山僧下個註
J27nB190_p0081b17║腳。」遂疾書付法偈，書竟，乃舉問大眾曰：「還會麼？不見
J27nB190_p0081b18║道：住即印破。雖然，三十年後，錯舉者少，舉錯者多。」
J27nB190_p0081b19║解制，說戒，上堂。舉如意，曰：「盡大地人都來總是者個，
J27nB190_p0081b20║只因你要修行、出家、參禪、受戒。」復以如意打此○相，
J27nB190_p0081b21║曰：「所以被者個礙卻。及至入禪堂，受具戒，說迷、說悟，
J27nB190_p0081b22║說犯、說持。」又以如意打此㊀相，曰：「所以又被者個礙
J27nB190_p0081b23║卻。及乎今日解制圓戒了。」又舉如意，曰：「依舊原是者
J27nB190_p0081b24║個，有什麼礙與不礙？所以道：原來只是舊時人，不是
J27nB190_p0081b25║舊時行履處。」乃舉：「法眼問永明潛云：『隔壁聞釵釧聲，
J27nB190_p0081b26║律中便名破戒，今日朱紫駢闐又作麼生？』潛云：『好個
J27nB190_p0081b27║入處。』」師曰：「今時錯會者多，盡道觸目皆是，所以擎拳
J27nB190_p0081b28║豎指、胡言亂喝，認作六根妙用，於事無心，無非入處。
J27nB190_p0081b29║苦哉，若作是解，不唯不得名為解制，亦不得名為圓
J27nB190_p0081b30║戒。且道：畢竟如何理會？」良久，曰：「久晴無驟雨。」
J27nB190_p0081c01║上堂。「滴水不滴凍，臘月春風動，緣心聽法人，切忌作
J27nB190_p0081c02║春夢。大眾！世尊道：『汝等尚以緣心聽法，此法亦緣，非
J27nB190_p0081c03║得法性。』眾中還有不以緣心聽法而得法性者麼？」一
J27nB190_p0081c04║勤宿出眾，打一圓相，問曰：「和尚！者個是緣心？不是緣
J27nB190_p0081c05║心？」師默然，宿禮拜起，師曰：「者個是緣心，不是緣心。」進
J27nB190_p0081c06║曰：「先師靈骨何在？」師曰：「老兄也須具眼。」進曰：「人天交
J27nB190_p0081c07║接，兩得相見。」師曰：「隔靴抓癢。」乃舉：「龐居士參石頭，便
J27nB190_p0081c08║問『不與萬法為侶』話。」師曰：「你看者兩個老漢，一個誘
J27nB190_p0081c09║人犯法、一個停囚長智。天華則不然，待他問：『不與萬
J27nB190_p0081c10║法為侶者是甚麼人？』即向他道：『六祖道的。』大眾！你若
J27nB190_p0081c11║要了生脫死，須向石頭掩口處會取；你若要續佛慧
J27nB190_p0081c12║命，須向一口吸盡西江處會取。雖然，若不會天華六
J27nB190_p0081c13║祖道的，猶是依門傍戶漢。」
J27nB190_p0081c14║退院，小參。「庭際蕉，軒後竹，三年愛惜如珍蓄，大雪打
J27nB190_p0081c15║不枯、大風吹不曲，一旦辭之過別峰，細雨蕭蕭初夜
J27nB190_p0081c16║中。不學白雲端去瞥，只因無個圓通訥，所以遲遲一
J27nB190_p0081c17║盞茶，攢頭共語笑相別。大眾！相別且置，如何是別後
J27nB190_p0081c18║一句？」良久，曰：「不見道：難得不相見。」
J27nB190_p0081c19║石雨禪師法檀卷第一（終）
J27nB190_p0081c20║（嘉興府平湖縣東
J27nB190_p0081c21║皋釋行旦施貲刻）