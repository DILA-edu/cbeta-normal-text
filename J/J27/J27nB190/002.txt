J27nB190_p0082a01║石雨禪師法檀卷第二
J27nB190_p0082a02║嗣法小師淨柱編
J27nB190_p0082a03║住紹興府雲門顯聖寺語錄
J27nB190_p0082a04║崇禎七年，甲戌臘月十二日，入寺。
J27nB190_p0082a05║三門。「從門入者不是家珍，為什麼倚肩踏躡？大眾！且
J27nB190_p0082a06║道：喚甚麼作門？」良久，曰：「莫待當來問彌勒。」
J27nB190_p0082a07║大殿。「洞山麻三觔，名不須虛；雲門乾屎橛，跡不須實。
J27nB190_p0082a08║且隨我將錯就錯，切忌道：『如何是佛？』」
J27nB190_p0082a09║伽藍。「宰一寺之權衡，須要密不通風；作眾生之保障，
J27nB190_p0082a10║仗你略通一線。」
J27nB190_p0082a11║祖師。「放去西天，為惜法堂深草；拈來東土，猶憐遍界
J27nB190_p0082a12║葛藤。明年更有新條在，腦亂春風卒未休。」
J27nB190_p0082a13║方丈。背先和尚像，曰：「大眾！祖父從來不出門，為甚麼
J27nB190_p0082a14║▆▆▆爺向裏頭？因惜隆冬春意動，漏洩寒梅香幾
J27nB190_p0082a15║枝。」
J27nB190_p0082a16║拈疏。「山僧一向鼻孔撩天，因到天華，被者個礙卻；今
J27nB190_p0082a17║到顯聖，又被者個礙卻。且道：者個是甚麼？試宣看。」維
J27nB190_p0082a18║那宣疏竟，師曰：「還有向上事也無？」良久，曰：「且向下會
J27nB190_p0082a19║取。」遂陞座，拈香祝聖竟，師曰：「隨緣赴感靡不周，何故
J27nB190_p0082a20║寂然不動而常處此菩提座，卻又道感而遂通？切忌
J27nB190_p0082a21║道『依稀相似』，誰敢云『彷彿不同』？不特儒扶釋教，亦乃
J27nB190_p0082a22║釋合儒宗，喜得山僧閒卻，眾檀越又要向蜃樓上重
J27nB190_p0082a23║施棟樑、冰花上刻畫青紅，有時向顯聖堂前屙屎、撒
J27nB190_p0082a24║尿於淨白地上，有時向天華寺裏說妙談玄於鬧市
J27nB190_p0082a25║場中，更有閑工夫於若耶溪汲水浣石傘峰。若欲撐
J27nB190_p0082a26║天柱地，須仗眾兄弟各顯神通，有麼？」問答竟，師曰：「如
J27nB190_p0082a27║此問答，還當得神通妙用麼？明日天晴再主張。」
J27nB190_p0082a28║剃度，上堂。「天華寺以九龍水沐浴已竟，顯聖堂將金
J27nB190_p0082a29║剛刀剃度為僧，倘得不待雪山六年苦行而睹星成
J27nB190_p0082a30║道，則不惟觀彼久遠猶若今日，則心、佛、眾生三無差
J27nB190_p0082b01║別，情與無情共一體真。大眾！此個語話才入門來，阿
J27nB190_p0082b02║那不知？且問：既共一真，何故一人食時難令眾飽？」問
J27nB190_p0082b03║答俱不契，師曰：「恁麼則無量劫來頭髮把盡在山僧
J27nB190_p0082b04║掌握中。」遂下座。
J27nB190_p0082b05║法相寺，上堂。「古定光，今法相，驀地相逢難度量。短十
J27nB190_p0082b06║尺，長一丈，橫看成嶺側成峰，幾希惱殺丹青匠。無底
J27nB190_p0082b07║缽盂一個，斷鼻草鞋一緉，海角天涯走一回，兩耳依
J27nB190_p0082b08║然在肩上。錫杖卓開不是他，忽作江湖大波浪。誰能
J27nB190_p0082b09║知有？莫能知，重將舊案新提唱。作麼唱？鴨吞螺螄兩
J27nB190_p0082b10║眼脹。」
J27nB190_p0082b11║上堂。舉拂，曰：「未入雲門，人人盡有者個，及至到來，為
J27nB190_p0082b12║甚麼卻在山僧手中？莫為兩眼所瞞麼？且道：者個喚
J27nB190_p0082b13║作什麼？」眾無語，師曰：「盡道冰霜苦，誰知節後寒？」
J27nB190_p0082b14║付石浪首座法，上堂。「天華寺，華落也，果熟也。雲門寺，
J27nB190_p0082b15║門開也未？若開已，重重樓閣、種種莊嚴，更須知開已
J27nB190_p0082b16║復閉的道理，便見彌勒、善財同在山僧鼻孔裏，許得
J27nB190_p0082b17║大安樂、得大自在、得大受用、得大解脫、得大無礙。」師
J27nB190_p0082b18║忽打噴涕，曰：「正恁麼時，且道在甚麼處蹲踞？山僧今
J27nB190_p0082b19║日初度陞座，為浪首座向在天華會中識得曹家女
J27nB190_p0082b20║話，便擬唱還鄉曲調，入嶺受徒住寺。因山僧書去，腳
J27nB190_p0082b21║根未穩，領眾來雲門，且喜稍通浙語，故在人天眾前
J27nB190_p0082b22║有個斷拂子與他，只可趕蒼蠅子。若是傳法利生，更
J27nB190_p0082b23║聽取一偈。」遂展卷，曰：「分明識得曹家女，便把閩言通
J27nB190_p0082b24║浙語，石傘峰高浪潑天，誰信耶溪淨如洗？一枝斷拂
J27nB190_p0082b25║春風生，謾道無頭亦無尾，相續情知也大難，持書莫
J27nB190_p0082b26║到他家裏。大眾！既是持書，為甚麼莫到他家裏？」首座
J27nB190_p0082b27║出，提坐具，曰：「者一枝花，誰人拈得起？」師曰：「諒闍黎也
J27nB190_p0082b28║不得。」進曰：「暗去明來又若何？」師曰：「昨日雷聲浩大。」進
J27nB190_p0082b29║曰：「也是雨過雲門。」師曰：「雪雹分身又作麼生？」（時雪雹大作）
J27nB190_p0082b30║座以坐真搭肩上，曰：「且喜今日唱個耍孩兒去也。」師
J27nB190_p0082c01║遂拈印打卷上，曰：「耍孩兒且置，還識得者個麼？切忌
J27nB190_p0082c02║道：寶印當空妙，重重錦縫開。」
J27nB190_p0082c03║司理元公黃居士請上堂。士禮拜，曰：「請大師舉揚雲
J27nB190_p0082c04║門未了公案。」師曰：「竹拖鳳尾慵迎客。」士曰：「今日親見
J27nB190_p0082c05║作家。」師曰：「松作龍吟懶送人。」乃曰：「說法不待人，待人
J27nB190_p0082c06║乃可說，及至有人來，依舊無言說。無言說，佛殿山門
J27nB190_p0082c07║強饒舌。大眾！今日元公居士特特入山，要山僧舉揚
J27nB190_p0082c08║未了公案，祗如大慧禪師道：『二僧入門，一僧已悟，一
J27nB190_p0082c09║僧未悟。』不待他開口便揀辦得出，方可為人。且問大
J27nB190_p0082c10║眾：還辦得元公居士已悟、未悟的端的麼？鐵山推倒
J27nB190_p0082c11║誰能信（此是居士省發因緣）？深入雲門孰可憑？」士遂問：「還扶得
J27nB190_p0082c12║鐵山起麼？」師曰：「山門頭與居士道了也。」進曰：「明頭來
J27nB190_p0082c13║時如何？」師曰：「耶溪不許扁舟宿。」進曰：「暗頭來時如何？」
J27nB190_p0082c14║師曰：「此去錢塘尚隔程。」進曰：「不明不暗來時如何？」師
J27nB190_p0082c15║曰：「杭州理公事，時向居士道。」
J27nB190_p0082c16║小參。舉：「中丞盧航居士與圓通旻禪師擁爐次，士問：
J27nB190_p0082c17║『諸家因緣不勞拈出，直截一句請師指示。』通厲聲指
J27nB190_p0082c18║曰：『看火。』士急撥衣，忽大悟，謝曰：『灼然佛法無多子。』通
J27nB190_p0082c19║喝曰：『放下著。』士應：『諾，諾。』」師曰：「圓通只知自己殺活施
J27nB190_p0082c20║為，不顧他墮坑落塹。山僧則不然，待他道：『諸家因緣
J27nB190_p0082c21║不勞拈出，直截一句請師指示。』向他道：『隨緣宿一宵。』
J27nB190_p0082c22║他若悟了，道：『灼然佛法無多子。』向他道：『明朝相送一
J27nB190_p0082c23║盃茶。』」
J27nB190_p0082c24║住杭州府寶壽山光孝寺語錄
J27nB190_p0082c25║崇禎九年，丙子春，入寺。
J27nB190_p0082c26║唐祈遠孝廉請上堂。拈香，曰：「此一瓣香，頑鉏底下掀
J27nB190_p0082c27║起堯風蕩蕩，鈯斧頭邊披開舜日巍巍，爇向爐中，端
J27nB190_p0082c28║為祝延
J27nB190_p0082c29║聖壽萬安。此一瓣香，荊棘所不能埋、瓦礫所不能沒，
J27nB190_p0082c30║用報唐將山、宋石田、薰禪師建立之德以及宰護之
J27nB190_p0083a01║誠。此一瓣香既已貴買於江南，終不賤賣於江北，端
J27nB190_p0083a02║為供養顯聖堂上傳洞上正宗三十二代散木大和
J27nB190_p0083a03║尚，用酬法乳之恩。」上首白椎，師舉拂子，曰：「此是第二
J27nB190_p0083a04║義。」又舉，曰：「此是第三義，百義、千義、萬義，咄！有甚麼交
J27nB190_p0083a05║涉？若是個漢子，拈起斧子，從教斧子謳歌；放下鉏頭，
J27nB190_p0083a06║直得鉏頭作舞。那管江南、江北，瓦礫、荊棘？如或未然，
J27nB190_p0083a07║也要披苔剝蘚，讀殘碑，續斷碣，免使碌磚瓦子七片、
J27nB190_p0083a08║八片，泥金剛努目、木羅漢攢眉。」僧問：「重揚古路，拈提
J27nB190_p0083a09║今事門頭。今事門頭且置，重揚古路一句請師指示。」
J27nB190_p0083a10║師曰：「鉏頭柄短斧頭長。」進曰：「今事門頭又作麼生？」師
J27nB190_p0083a11║曰：「栽完芋子又栽瓜。」進曰：「恁麼則曹源一滴浪滔天，
J27nB190_p0083a12║沒卻三千及大千。」師曰：「開田去。」士問：「如何是參禪得
J27nB190_p0083a13║力處？」師曰：「拂子頭邊無限春。」進曰：「如何是參禪險難
J27nB190_p0083a14║處？」師曰：「溪山溪水莫留停。」進曰：「如何是參禪受用處？」
J27nB190_p0083a15║師曰：「明日到瓶窯。」進曰：「逼塞虛空時如何？」師曰：「香煙
J27nB190_p0083a16║堆裏看。」進曰：「學人正當進前無路、退後無門時，和尚
J27nB190_p0083a17║如何相救？」師舉拂子，曰：「者個是甚麼？」士擬議，師曰：「又
J27nB190_p0083a18║道進前無路，退後無門。」師舉龐居士參石頭、馬祖因
J27nB190_p0083a19║緣，乃曰：「諸方盡謂石頭處得名、馬祖處得地，石頭處
J27nB190_p0083a20║得體、馬祖處得用。若作如此批判，入地獄如箭。且問：
J27nB190_p0083a21║不作如此批判，又作麼生？會得，不妨重顯寶壽家風；
J27nB190_p0083a22║若不會，則定打瓶窯上徑山。」
J27nB190_p0083a23║甘露寺，請上堂。「蕭蕭一夜雨，為人何太切？其奈負心
J27nB190_p0083a24║何？杜鵑啼不歇。春去了，春去了，明明大棒當頭楔，髑
J27nB190_p0083a25║髏痛癢有誰知？淋淋甘露啼成血，忽然識得主人心，
J27nB190_p0083a26║石女揚歌笑不徹。」師回顧大眾，曰：「且道：如何是主人
J27nB190_p0083a27║心？有識得者，不妨出來通個消息看。」良久，曰：「門前有
J27nB190_p0083a28║古路，一直透長安。」
J27nB190_p0083a29║上樑，小參。拈拄杖，召大眾，曰：「還見麼？者個人人有分，
J27nB190_p0083a30║為什麼卻在山僧手中？不見道：千年田，八百主。」又拈
J27nB190_p0083b01║曰：「且道：者個是什麼？獨有青山人不取，古殿無香煙，
J27nB190_p0083b02║▆壁多風雨，泥諸天撒手跌腳，木羅漢自言自語，惹
J27nB190_p0083b03║得主山神忍俊不禁，撐的撐、拄的拄，盡謂革故鼎新，
J27nB190_p0083b04║我道是將敗壞補敗壞而已。」舉賢於長者插標建剎
J27nB190_p0083b05║因緣，師曰：「大眾！者一標子上，三世諸佛、泥諸天、木羅
J27nB190_p0083b06║漢向何處蹲踞？」眾無語，師驀卓拄杖，曰：「不信天開黃
J27nB190_p0083b07║道日，都言平地湧樓臺。」
J27nB190_p0083b08║為嗣南容公茶毘，小參。「孤孤迥迥，崚崚𡾓𡾓，青松為
J27nB190_p0083b09║友，翠竹為朋，一生滴水滴凍，今朝雨似盆傾。大眾！此
J27nB190_p0083b10║是龍門舊住容公本有家風也，爭奈現前一切眷屬
J27nB190_p0083b11║拈提不出。若拈提得出，方見容公末後殷勤，不惜眉
J27nB190_p0083b12║毛，徹底為汝；不然，未作龍門客，空教點額回。」卓拄杖，
J27nB190_p0083b13║下座。
J27nB190_p0083b14║除夕，小參。「八除二成一十，九除一成一十，除到今宵
J27nB190_p0083b15║無可除，休從杓柄聽凶吉。不見道：愚人除境不除心。
J27nB190_p0083b16║喚什麼作心？智者除心不除境。喚什麼作境？不知心
J27nB190_p0083b17║境本如如，戍犬黃昏趁野豬，觸目明明無障礙，明朝
J27nB190_p0083b18║更有新條在。晦堂老人無大人相，說心、說境，說智、說
J27nB190_p0083b19║愚，說如如、說無礙，寶壽今夜一一歸除，祗解依時及
J27nB190_p0083b20║節，敲破鑼、打破鼓。若是本色住山人，畢竟了無刀斧
J27nB190_p0083b21║痕。要識刀斧痕麼？說佛、說法是刀斧痕，說心、說性是
J27nB190_p0083b22║刀斧痕，說迷、說悟是刀斧痕，說賢、說愚是刀斧痕，且
J27nB190_p0083b23║聽爆竹聲中一歲除時如何？珍重，珍重。」
J27nB190_p0083b24║住福州府西禪長慶寺語錄
J27nB190_p0083b25║崇禎十一年，戊寅十一月念二日，入寺。
J27nB190_p0083b26║三門。「古人道：『入門須辨主。』即今入門也，還辨得主麼？」
J27nB190_p0083b27║良久，曰：「只見潮生朝自暮，誰知山色古猶今？」
J27nB190_p0083b28║佛殿。「丹霞燒的、雲門打的、山僧即今禮的，還有差別
J27nB190_p0083b29║也無？不是我來時候早，只因庭外荔枝無。」
J27nB190_p0083b30║伽藍。「邪可驅，正可輔，忽遇沒面目漢，你又作麼生？噫！
J27nB190_p0083c01║大似當年忘付囑，而今勞我更噓嗟。」
J27nB190_p0083c02║祖師。「祖禰不了，殃及兒孫；兒孫不了，殃及祖禰。且道：
J27nB190_p0083c03║為甚如此？不是不分先與後，大都冤愛要分明。」
J27nB190_p0083c04║方丈。「坐斷十方，山僧自肯，密移一步，分付諸人。還會
J27nB190_p0083c05║麼？補出蒲團秋月現，列開五位照人難。」
J27nB190_p0083c06║山門。「疏酬佛恩報佛怨，世、出世間都在裏許。」維那宣
J27nB190_p0083c07║竟，師曰：「是則是，更有『不落言詮，坐致太平』一句作麼
J27nB190_p0083c08║生會？」良久，曰：「恁麼則山僧拖累去也。」遂陞座，拈香祝
J27nB190_p0083c09║聖竟，乃曰：「雨浙僧，八閩客，為君一一皆狼籍。會得者，
J27nB190_p0083c10║退席五千；不會者，萬無一失。失不失？閃電光中尋古
J27nB190_p0083c11║跡。且道：是什麼跡？長慶破蒲團、怡山發願文、懶菴裂
J27nB190_p0083c12║縫掖，者一隊老古錐個個鼻孔遼天，今日總被山僧
J27nB190_p0083c13║拂子頭穿卻了也，還有救得者麼？」眾無語，師曰：「今日
J27nB190_p0083c14║光祿王京臺居士特地入山設供，請山僧陞座，未免
J27nB190_p0083c15║便借教敷揚。教中道：『應以宰官身得度者，即現宰官
J27nB190_p0083c16║身而為說法。』說法且置，宰官身作麼生現？」顧左右，曰：
J27nB190_p0083c17║「鄉風處處別，日月一般明。」
J27nB190_p0083c18║上堂。「第一義無可說，無可說非第一義，盡道狹路相
J27nB190_p0083c19║逢，個是法門兄弟，今日陳居士自皈依先師以來深
J27nB190_p0083c20║念閩中祖庭寥落，特特入山，要山僧舉揚第一義，怎
J27nB190_p0083c21║奈黃河水向源頭濁了也。釋迦掩室於摩竭，淨名杜
J27nB190_p0083c22║口於毘耶，坑陷眾生個個不得轉身、不得吐氣，致使
J27nB190_p0083c23║達摩西來，對武帝道個廓然無聖，大似披心挖膽，轉
J27nB190_p0083c24║見利害。所以，歷代祖師事不得已，將第一義喚作長
J27nB190_p0083c25║慶蒲團、雲門胡餅，今日又突出洞山寶鏡，無非要人
J27nB190_p0083c26║枯木上生些子花、寒灰裏發些子焰，使汝一切動轉
J27nB190_p0083c27║施為圓陀陀、活潑潑，盡大地都做個大解脫場，世、出
J27nB190_p0083c28║世間永不被人瞞，豈不快哉？山僧每見人信不及，不
J27nB190_p0083c29║惜口業，更向人道者第一義即是吾人的本命元辰，
J27nB190_p0083c30║亦喚作主人翁、亦喚作未生前面目、亦名菩提、亦名
J27nB190_p0084a01║涅槃、亦名真如、亦名佛性，可謂盡情註破，今日何須
J27nB190_p0084a02║重宣？殊不知，錢塘江解纜時為大眾道了也、策杖仙
J27nB190_p0084a03║霞嶺為大眾道了也、遊南浦詠綠波為大眾道了也、
J27nB190_p0084a04║過潭陽歷劍津為大眾道了也，既而泊洪塘登岸應
J27nB190_p0084a05║供入山作佛事，乃至王光祿請上堂，總為大眾道了
J27nB190_p0084a06║也，何得今日更要在山僧口中取氣？不知此事全靠
J27nB190_p0084a07║山僧不得，請各各自道取看。」首座石浪問曰：「既是沿
J27nB190_p0084a08║途賣弄，因甚麼弟全歸兄？」師曰：「人天首座也須珍重。」
J27nB190_p0084a09║進曰：「嚼盡楊枝，誰人知味？」師曰：「問取堂中長老。」進曰：
J27nB190_p0084a10║「大眾難瞞。」師曰：「大眾在甚麼處？」座曰：「一片青山，無痕
J27nB190_p0084a11║不淨。」有儒者持書呈曰：「弟子有幾則問頭，請和尚批
J27nB190_p0084a12║判。」師立，舉書曰：「大眾看看，批判了也。」便下座。
J27nB190_p0084a13║陳玉尺居士請上堂。召大眾，曰：「還識玉尺居士不是
J27nB190_p0084a14║好心麼？居士以儒業潛修佛道，入我雲門法眷，今日
J27nB190_p0084a15║便將玉尺要量我斷拂子多少長短、多少闊狹，噫！直
J27nB190_p0084a16║饒你豎量量得豎窮三際、橫量量得橫亙十方，也量
J27nB190_p0084a17║他不著。殊不知，者斷拂子向在雲門顯聖堂中因打
J27nB190_p0084a18║蠅子忽然斷卻，至今不能相續，有時在糞掃堆邊放
J27nB190_p0084a19║光動地、有時在十字街頭帶水拖泥，有時在高高山
J27nB190_p0084a20║頂、有時在深深海底，且問：你向何處尋覓他？」乃豎拂
J27nB190_p0084a21║子，曰：「莫者便是麼？若是，則天無二日；不是，則家無二
J27nB190_p0084a22║主。居士不如將玉尺自量一量好。若要自量，直須向
J27nB190_p0084a23║未生更未生已前下手，量得定定當當、方方圓圓，然
J27nB190_p0084a24║後向已生後及未來更未來俱量定當已，自堪安邦
J27nB190_p0084a25║定國，維持世難。那時，斷拂子不妨出來與你同報國
J27nB190_p0084a26║恩、同報佛恩。兩個眉毛撕結，玉尺與斷拂子打作一
J27nB190_p0084a27║團，如何分別？」遂以手作鳩觜勢，曰：「谷呱呱，且道：為甚
J27nB190_p0084a28║如此？只因昨夜梅花放，惹得行人報曉春。」
J27nB190_p0084a29║上堂。「天何言哉？地何言哉？人復何言哉？所以古人道：
J27nB190_p0084a30║『我語顯無語的。』大眾！還識得無語的麼？若識得，便可
J27nB190_p0084b01║添壽於山、納福於海、增祿位於無極。若是遊山須見
J27nB190_p0084b02║頂、翫水要知源底，便要問如何是無語的？」卓拄杖，曰：
J27nB190_p0084b03║「者是語，如何是無語的？若道離此是，即同魔說；若即
J27nB190_p0084b04║此是，亦非聖解。不即不離又作麼生話會？會得，不妨
J27nB190_p0084b05║山頭白浪、海底紅塵；如或不會，大家齊念薩婆訶。」
J27nB190_p0084b06║從天寧過南禪寺，上堂。「過去天寧寺不可得，汝作麼
J27nB190_p0084b07║生觀？未來西禪寺不可得，汝作麼生觀？現在南禪寺
J27nB190_p0084b08║不可得，汝作麼生觀？莫是象骨分枝，致使威光赫奕
J27nB190_p0084b09║麼？是則是，奈被浪首座昔日拈一莖草插破面門，帶
J27nB190_p0084b10║累一切人拖泥帶水，及至雲門顯聖堂上和盤踢倒，
J27nB190_p0084b11║直得海底翻身。今日眾善信福有所歸，住持者功有
J27nB190_p0084b12║所滿，且道：承誰恩力？還知麼？聽取半偈：終日承渠力，
J27nB190_p0084b13║相逢不是渠。既是相逢，為甚麼不是渠？昨宵春雨足，
J27nB190_p0084b14║枯木盡生機。」
J27nB190_p0084b15║結制日。宗曉張方伯為保釐請上堂。「天得一以清，雲
J27nB190_p0084b16║興霧起時如何？地得一以寧，崩巒偃岳時如何？君王
J27nB190_p0084b17║得一以安天下，虜寇縱橫時如何？莫是不曾得一麼？
J27nB190_p0084b18║莫是得而不行麼？莫是行而不普麼？莫是雲興霧起
J27nB190_p0084b19║不干天事麼？莫是崩巒偃岳不干地事麼？莫是虜寇
J27nB190_p0084b20║縱橫不干君王事麼？不干且止，且道：者個一為甚與
J27nB190_p0084b21║麼難會？還許會麼？泥牛吼月去。還不許會麼？木馬嘶
J27nB190_p0084b22║風來。若是座主家，便以釋迦掩室於摩竭、淨名杜口
J27nB190_p0084b23║於毘耶為極則事，謂是不二門，殊不知已落二、落三
J27nB190_p0084b24║了也。所以，我曹洞宗有臣須輔君、子須順父，不順非
J27nB190_p0084b25║孝、不奉非輔，要汝諸人於見、於情、於語言處絕滲絕
J27nB190_p0084b26║漏，直須如擊石火、閃電光。還有向石火光中垂手、電
J27nB190_p0084b27║光影裏翻身者麼？有，則便好與他商量道：『今日張方
J27nB190_p0084b28║伯設齋結制，要祈陰翊王度，大家須時時奉重、念念
J27nB190_p0084b29║輸忠，以圖報酬有地。』還委悉麼？雖然，此猶是因齋慶
J27nB190_p0084b30║讚，畢竟如何是結制一句？」乃拋出拄杖，曰：「波濤靜處
J27nB190_p0084c01║蛟龍隱，兵革銷時宇宙寧。」
J27nB190_p0084c02║上堂。「昨日法，今日說，明日聽時方解脫，世人盡欲報
J27nB190_p0084c03║親恩，自家恩愛何時撇？昨夜觀音、文殊、普賢等一隊
J27nB190_p0084c04║漢，被老僧各與二十拄杖趁出山門。且道何故？只因
J27nB190_p0084c05║他自未度而度人，為菩薩發心故。果自未度而可度
J27nB190_p0084c06║人，為甚大目犍連是神通第一的，度母不得，勞他世
J27nB190_p0084c07║尊教供養十方賢聖，仗彼威神方可得度？老僧與汝
J27nB190_p0084c08║判去：世尊權衡在手，目連捨重從輕，只知目連母生
J27nB190_p0084c09║天，殊不知眾聖賢著賊。還知麼？老僧從西階上，向東
J27nB190_p0084c10║階下，若有個漢出來道：『老和尚袈裟著地也。』與我同
J27nB190_p0084c11║參有分。」
J27nB190_p0084c12║師誕日，上堂。「未離兜率，已降王宮，降王宮後，一場懡
J27nB190_p0084c13║㦬。未出母胎，度人已畢，出母胎後，一場懡㦬。致使歷
J27nB190_p0084c14║代釘樁搖櫓、把纜放船漢，個個盡道不動步而周遍
J27nB190_p0084c15║十方，不開口而言滿天下。蒼天，蒼天，總不如東村西
J27nB190_p0084c16║舍，胡張三、黑李四，朝隨流水去，暮踏白雲歸。前日有
J27nB190_p0084c17║個衡廷道：『人道此是大解脫場，大無礙處。』被山僧捏
J27nB190_p0084c18║住鼻孔，七日不得吐氣，今日卻來為山僧慶壽。壽則
J27nB190_p0084c19║從汝慶，秪如僧問趙州：『和尚年多少？』州云：『蘇州有。』汝
J27nB190_p0084c20║又作麼生？」良久，曰：「莫謂江南霜雪少，松枝不逐歲寒
J27nB190_p0084c21║凋。」
J27nB190_p0084c22║上堂。「極苦無苦，極樂無樂，拄杖一條，千巖萬壑，只為
J27nB190_p0084c23║證龜成鱉，勞動箍籬木杓。昔日甘贄行者入南泉設
J27nB190_p0084c24║齋時，黃檗為首座，行者請施財，檗曰：『財、法二施，等無
J27nB190_p0084c25║差別。』者曰：『恁麼道，爭消得某甲嚫？』便將出去，須臾復
J27nB190_p0084c26║入，曰：『請施財。』檗曰：『財、法二施，等無差別。』者乃行嚫。且
J27nB190_p0084c27║道：差別在甚麼處？此是一段未了公案，今日為大眾
J27nB190_p0084c28║了去：行者請施財，拈來無不是。檗曰：『財、法二施，等無
J27nB190_p0084c29║差別。』用去莫生疑。者曰：『恁麼道，爭消得某甲嚫？』但有
J27nB190_p0084c30║天在上。須臾復入請施財，更無山與齊。檗曰：『財、法二
J27nB190_p0085a01║施，等無差別。』者遂行嚫。且道又如何判？一片白雲青
J27nB190_p0085a02║山內，一片白雲青山外，青山內外俱白雲，白雲飛去
J27nB190_p0085a03║青山。」師頌至此，良久，曰：「還有人續得後韻者麼？」僧曰：
J27nB190_p0085a04║「在。」師打三棒。復問曰：「還有麼？」乃卓拄杖，曰：「三世諸佛
J27nB190_p0085a05║只頌得到者裏，歷代祖師只頌得到者裏，山僧也只
J27nB190_p0085a06║頌得到者裏。」復卓拄杖，曰：「者裏是什麼？於此會得，不
J27nB190_p0085a07║妨省力；如或未然，祗為農夫愛春雨，從教鳩婦怨蒼
J27nB190_p0085a08║天。」
J27nB190_p0085a09║石雨禪師法檀卷第二（終）
J27nB190_p0085a10║（嘉興府平湖縣東
J27nB190_p0085a11║皋釋行旦施貲刻）