J27nB190_p0098a01║石雨禪師法檀卷第六
J27nB190_p0098a02║嗣法小師淨柱編
J27nB190_p0098a03║住杭州皋亭山佛日淨慧禪寺語上
J27nB190_p0098a04║順治，丙戌九月十五日，入院。
J27nB190_p0098a05║山門。「維摩不二門，密密難通；彌勒樓閣門，重重雜沓。
J27nB190_p0098a06║總不如密移一步普門開，法雨共霑甘露潤。」
J27nB190_p0098a07║伽藍。「你是外護、我為內護，內外無私，鼎新革故。」
J27nB190_p0098a08║祖師。「西天四七、東土二三，若人不會，前三後三。」
J27nB190_p0098a09║大殿。「巍巍堂堂只是者個，者個不識，許多回互；要不
J27nB190_p0098a10║回互，別行一路。且道：別行那一路？展開坐具大家看，
J27nB190_p0098a11║切忌前瞻并後顧。」
J27nB190_p0098a12║入室。「據此室，行此令，若論曹洞雲門，不用棒頭取證。」
J27nB190_p0098a13║拈拄杖，曰：「且道：者個木上座要他何用？須知佛日開
J27nB190_p0098a14║山老，坐斷乾坤不放行。咄！」
J27nB190_p0098a15║上堂。拈香祝　聖畢，師乃就座，曰：「日日是好日，登高
J27nB190_p0098a16║也待重陽；時時是好時，收稻必須霜降。若不登高，焉
J27nB190_p0098a17║知眼界之寬廣？若非收稻，安得香積之充盈？所以道：
J27nB190_p0098a18║時節若至，其理自彰。秪如大眾要請山僧來應，豈不
J27nB190_p0098a19║是自彰的理？出寶壽，送者送、迎者迎，豈不是自彰的
J27nB190_p0098a20║理？過北新關，此時賓主未分，中途棲泊宿紫雲菴，豈
J27nB190_p0098a21║不是自彰的理？過拱辰橋，至軍屯裏，到松篁亭，雨露
J27nB190_p0098a22║霑濡，心田得潤，豈不是自彰的理？只為你大眾顧盼
J27nB190_p0098a23║不及、攀攬不著，必待山僧登座指揮，以為入院佛事，
J27nB190_p0098a24║殊不知換卻諸人多少眼睛了也。設若更要黃鶴峰
J27nB190_p0098a25║兩翅蹁躚，佛日峰輝光燦爛，則山僧罪過不少。不得
J27nB190_p0098a26║已，引古證今，說過去、說未來、說現在，要你按圖索駿，
J27nB190_p0098a27║因言會意，各各溯流窮源，觸著、磕著，那裏欠少一些？
J27nB190_p0098a28║那個智眼不具？若是辜負己靈，全仗山僧鼓兩片皮，
J27nB190_p0098a29║說開山本空禪師用木上座，十三歲行腳，震起佛日
J27nB190_p0098a30║家聲，至今不墜，總不如松篁亭外承清韻，流水橋邊
J27nB190_p0098b01║聽好音。」
J27nB190_p0098b02║監院化主請上堂。「衲僧本無事，無事非衲僧，會得個
J27nB190_p0098b03║中意，符來好奉行。所以古今叢席得人則興、失人則
J27nB190_p0098b04║廢，若是其人則富之與貧，橫擔而走，好之與惡，直負
J27nB190_p0098b05║而趨，乃至任恩承怨，超是越非，盡是當家本色，更要
J27nB190_p0098b06║橫拖布袋，為眾打街坊在。山僧讚助不及，中峰國師
J27nB190_p0098b07║有個托缽句子略為舉似：或與多，出門拍手笑呵呵；
J27nB190_p0098b08║或與少，但得慳囊開便了。或言無，隨緣善巧著工夫，
J27nB190_p0098b09║待得傾倉都捨與，翻轉缽盂渾不取。且道：渾不取，教
J27nB190_p0098b10║大眾喫個甚麼？到者裏，百千三昧、無量義門一時現
J27nB190_p0098b11║前。若真是個漢，如經蠱毒之鄉，水也不肯沾他一滴。
J27nB190_p0098b12║何故聻？十萬八千圓滿日，歸來一一報君知。」
J27nB190_p0098b13║上堂。舉拂子畫圓相，曰：「大眾看看：三世諸佛跳不出、
J27nB190_p0098b14║歷代祖師跳不出、一切若聖若凡總跳不出，于中有
J27nB190_p0098b15║個東西不辨、南北不分的漢，銜取一莖草來，個個供
J27nB190_p0098b16║養得著。」又畫一圓相，中書十字，曰：「三世諸佛向甚麼
J27nB190_p0098b17║處去也？歷代祖師向甚麼處去也？一切若聖若凡總
J27nB190_p0098b18║向甚麼處去也？于中有個七通八達、眼目分明的漢，
J27nB190_p0098b19║儘辦得饆饠䭔子、乃至珍饈百味，從教沒處殷勤。所
J27nB190_p0098b20║以道：把住則黃金失色，放行則瓦礫生光。黃金失色
J27nB190_p0098b21║則野老謳歌，瓦礫生光則野老顰蹙。大眾！此雖從上
J27nB190_p0098b22║法式、萬古規模，且道：黃金失色處，野老何故謳歌？瓦
J27nB190_p0098b23║礫生光處，野老何故顰蹙？若分析得出，不妨橫行直
J27nB190_p0098b24║撞，自在自由？如或未然，總不如橫肩布袋米，個個不
J27nB190_p0098b25║肚饑。」
J27nB190_p0098b26║為鷲林入塔，上堂。僧問：「百骸潰散皆歸土，一物長靈
J27nB190_p0098b27║何處安？」師曰：「你問那個長靈？」進曰：「暗地好驚人。」師曰：
J27nB190_p0098b28║「度亡已竟。」進曰：「秪如死人路上有活人出身處，活人
J27nB190_p0098b29║路上死人無數，又作麼生？」師豎拂，曰：「且道：者個是死？
J27nB190_p0098b30║是活？」進曰：「死去生來更不疑。」師曰：「拈一放一，不是好
J27nB190_p0098c01║手。」乃舉：「僧問曹山：『靈衣不挂時如何？』山云：『曹山孝滿。』
J27nB190_p0098c02║僧云：『孝滿後如何？』山云：『曹山好顛酒。』」師曰：「若向好顛
J27nB190_p0098c03║酒處會得，鷲林覺靈往生已竟；若向曹山孝滿處會
J27nB190_p0098c04║得，無竭孝道已成；若向靈衣不挂時會得，大眾助往
J27nB190_p0098c05║已畢。雖然，若要入他無縫塔，日輪午後再商量。」
J27nB190_p0098c06║結制，上堂。「祖師心印、古佛過去久矣。山僧只有斷拂
J27nB190_p0098c07║一枝，三十大光錢買的，也解穿人鼻孔，直饒你踢倒
J27nB190_p0098c08║須彌、踏翻海水，繞四天下走一遍，且問他草鞋繩斷
J27nB190_p0098c09║也未？所以道：凡夫日用而不知，凡夫若知即是聖人；
J27nB190_p0098c10║聖人亦日用而不知，聖人若知即是凡夫。佛日者裏
J27nB190_p0098c11║總要往來絕跡、凡聖情忘，行也赤條條、坐也赤條條，
J27nB190_p0098c12║逗到他浴鍋裏去，見得既不洗塵、亦不洗體，忽悟水
J27nB190_p0098c13║因尚是依教修行，只可博他饅頭粉湯、風菱橘子。若
J27nB190_p0098c14║要金襴袈裟，直待彌勒下生。何故？不見道？雞足峰頭
J27nB190_p0098c15║風，悄然喝一喝。」
J27nB190_p0098c16║上堂。因裱瑞白和尚像，僧指問曰：「和尚終日上堂，為
J27nB190_p0098c17║甚麼弁山和尚口挂壁上？」師曰：「恰好。」進曰：「秪如弟全
J27nB190_p0098c18║歸兄一句作麼生道？」師曰：「更須歸父。」進曰：「歸後又如
J27nB190_p0098c19║何？」師曰：「同時不識祖。」進曰：「謝師答話。」師曰：「還識祖麼？」
J27nB190_p0098c20║僧禮拜，歸位，師曰：「一場懡㦬。」乃舉拂子曰：「看看：于此
J27nB190_p0098c21║鑒得定、踏得穩，那裏有干戈擾攘、劍戟紛紜？所以道：
J27nB190_p0098c22║道人行處如風行草偃，開口則天魔拱手，動舌則外
J27nB190_p0098c23║道潛蹤。還鑒得定麼？踏得穩麼？不得已說個『銀碗盛
J27nB190_p0098c24║雪，明月藏鷺』，義解者喚作一色，爭奈類之弗齊，混則
J27nB190_p0098c25║知處。又道『意不在言，來機亦赴』，祗如此是言，還動得
J27nB190_p0098c26║些子麼？動成窠臼。還差得些子麼？差落顧佇。老僧如
J27nB190_p0098c27║此判斷，且道：與義解者有甚麼差別？若識得破，即喚
J27nB190_p0098c28║做一人發真，歸元十方，虛空悉皆消殞。還知麼？臘梅
J27nB190_p0098c29║花放處，何待曉春回？」
J27nB190_p0098c30║上堂。「僧齋僧，金博金，如鏡照鏡，似心合心。大眾！今日
J27nB190_p0099a01║具之、履澄請山僧上堂，欲令戒基堅固，殊不知離金
J27nB190_p0099a02║澤，跨船舷，早已破戒了也；過嘉興，由崇德，早已破戒
J27nB190_p0099a03║了也；到塘棲，入佛日，登戒錄，要羯磨，早已破戒了也。
J27nB190_p0099a04║何故聻你向佛求是出佛身血、向法求是破轉法輪、
J27nB190_p0099a05║向僧求是破和合眾，俱不得戒。若不向佛求、不向法
J27nB190_p0099a06║求、不向僧求，自然如珠走盤，宛轉橫斜，有甚麼留礙？
J27nB190_p0099a07║離金澤，跨船舷，也是就路還家；過嘉興，由崇德，也是
J27nB190_p0099a08║就路還家；到塘棲，入佛日，登戒錄，要羯磨，也是就路
J27nB190_p0099a09║還家。雖然，若是家親作祟，也須識破始得。須知者著
J27nB190_p0099a10║子直是觸他不得、背他不得，所以資鏡三昧道：『背觸
J27nB190_p0099a11║俱非，如大火聚，但形文彩，即屬染污。』到者裏，十個五
J27nB190_p0099a12║雙未免坐在潔白地上。不得已，又說個夜半正明，天
J27nB190_p0099a13║曉不露。大眾！既是夜半正明，為甚麼天曉不露？」良久，
J27nB190_p0099a14║曰：「為物作則，用拔諸苦。」
J27nB190_p0099a15║道懷禪人薦親，上堂。「如是之法，佛祖密付，教家以經
J27nB190_p0099a16║首二字為指法之辭，不知所指何法？到者裏，一場懡
J27nB190_p0099a17║㦬。不意雲巖老人寶鏡三昧付囑洞山，也說：『如是之
J27nB190_p0099a18║法，佛祖密付。』不知早已顯說了也，及乎道個『汝今得
J27nB190_p0099a19║之，宜善保護』，大似將常住物私做人情，只知智動君
J27nB190_p0099a20║子，不顧利動小人，至今有得法保護之說。不見？秋來
J27nB190_p0099a21║葉落，春至花香，時節若至，其理自彰。祗如今日群陰
J27nB190_p0099a22║剝盡，一陽上升，君子道長，小人道消，焉有亡靈不能
J27nB190_p0099a23║超脫？則知今日道懷設齋薦親，也是將常住物私做
J27nB190_p0099a24║人情；山僧應請，也是將常住物私做人情；大眾濟濟
J27nB190_p0099a25║共臨法會，也是將常住物私做人情。如何得至公無
J27nB190_p0099a26║私去？不見道：銀碗盛雪，明月藏鷺。」
J27nB190_p0099a27║上堂。舉拂，召眾，曰：「會麼？此是波羅提木叉，盧舍那佛
J27nB190_p0099a28║已如是結、千花上佛亦如是結、千百億釋迦亦如是
J27nB190_p0099a29║結、此方教主亦如是結、今日山僧亦如是結。山僧且
J27nB190_p0099a30║不是老胡群隊，他只會好肉挖瘡，山僧要瘡挖好肉。
J27nB190_p0099b01║如何是好肉？只在膿滴滴處。如何是膿滴滴處？過去
J27nB190_p0099b02║佛已說，未來佛當說，現在佛今說。且道：說個甚麼？過
J27nB190_p0099b03║去菩薩已學，未來菩薩當學，現在菩薩今學。且道：學
J27nB190_p0099b04║個甚麼？咦！有條攀條，無條攀例。」
J27nB190_p0099b05║上堂。召大眾，曰：「還知萬方多難麼？為甚麼法地不動？
J27nB190_p0099b06║且問諸人：喚甚麼作法地？莫是清淨伽藍、草木叢林
J27nB190_p0099b07║是法地麼？此是凡夫庸見，不勞拈出。莫是沉空滯寂、
J27nB190_p0099b08║凝神斂念是法地麼？此是小乘邪見，不勞拈出。莫是
J27nB190_p0099b09║攪長河為酥酪、變大地作黃金是法地麼？此是如來
J27nB190_p0099b10║禪，不勞拈出。莫是泥牛吼月、木馬嘶風是法地麼？此
J27nB190_p0099b11║是祖師禪，不勞拈出。啊！恁麼則居士設齋、禪和應供
J27nB190_p0099b12║是法地了也？似則似，是則不是。何故？你若求福，福在
J27nB190_p0099b13║東海；你若求壽，壽在南山。縱饒中間踏得著、立得穩，
J27nB190_p0099b14║更須知有佛日一關在。所以道：句中別有意，意中別
J27nB190_p0099b15║有句，意句不相知，方有汗臭氣。不見？初祖西來，武帝
J27nB190_p0099b16║問：『朕布施度僧有何功德？』祖曰：『實無功德。』可謂髻中
J27nB190_p0099b17║明珠兩手分付。爭奈武帝承當不下，更問：『何以無功
J27nB190_p0099b18║德？』祖曰：『此但人天小果，有漏之因，如影隨形，雖有非
J27nB190_p0099b19║實。』可謂龍頭蛇尾。武帝也解用軟尖刀法，緩緩問曰：
J27nB190_p0099b20║『如何是真功德？』祖曰：『淨智妙圓，體自空寂，如是功德，
J27nB190_p0099b21║不以世求。』可謂轉見不堪。武帝當時若有咬豬狗的
J27nB190_p0099b22║手腳，道個：『原來只是者般見解。』將初祖貶向法海邊
J27nB190_p0099b23║外，焉得有今日事？居士前到寶壽，聞個無住相布施
J27nB190_p0099b24║話，又向佛日設齋，且道：如何是無住的意？還會麼？」良
J27nB190_p0099b25║久，曰：「山僧借花供佛去也，若以色見我、以音聲求我，
J27nB190_p0099b26║是人行邪道，不能見如來。」
J27nB190_p0099b27║元旦，上堂。「山僧新拄杖是本空老人故物，本空木上
J27nB190_p0099b28║座是山僧新用。到者裏，金刀剪不開、金針縫不合。日
J27nB190_p0099b29║往月來，初無實跡；新之與舊，悉是假名。若有一個干
J27nB190_p0099b30║戈不動，自然坐致太平。還有麼？有，則和神養素；無，則
J27nB190_p0099c01║慶無不宜。珍重。」
J27nB190_p0099c02║葛去澆居士為顯考屺瞻先生請對靈，陞座。「江山有
J27nB190_p0099c03║隆替，日月示往來，不有斯文主，誰將慧眼開？屺瞻翁！
J27nB190_p0099c04║屺瞻翁！性既不生不滅，身能全始全終，為佛法之金
J27nB190_p0099c05║湯也，感緇流之已識面、未識面，共山僧而助悼；續孔
J27nB190_p0099c06║門之慧命也，使後學之已及門、未及門，同孝子而追
J27nB190_p0099c07║蹤。至于處浙而不居、入閩而不出，此翁之末後風光
J27nB190_p0099c08║也。且問：即今安身立命畢竟在甚麼處？」良久，曰：「大眾！
J27nB190_p0099c09║還聞麼？若不聞，山僧代為下個註腳：南浦綠波靜，西
J27nB190_p0099c10║湖煙雨寒。珍重。」
J27nB190_p0099c11║攝心菴，上堂。「領眾托缽，缽盂口闊，一任將來，有口無
J27nB190_p0099c12║舌。無舌人，語最真，木人撫掌，石女嚬呻。十字街頭關
J27nB190_p0099c13║門閉戶，三家村裏絕跡無人，逗到攝心菴裏來，鳴鐘
J27nB190_p0099c14║擂鼓，設席肆筵，要山僧陞座。且道：是何心行？他要問
J27nB190_p0099c15║我父母兄弟一門出家，今日同眾居士圍繞法座，豈
J27nB190_p0099c16║不是人？是則是。不見？明明百草頭，明明祖師意。咄！向
J27nB190_p0099c17║甚麼處去也？雪消溪水活，又見一年春。」
J27nB190_p0099c18║解制，上堂。「夜半金烏，突出難辨；日中玉兔，覿面猶迷。
J27nB190_p0099c19║齊彭殤、一生死，儒家之妙唱；即生滅、非生滅，釋氏之
J27nB190_p0099c20║玄提。露柱懷胎，特牛生子。且道：作何詮註？不得已說
J27nB190_p0099c21║個格外提撕，便有結制、解制，開堂、陞座，說參、說悟諸
J27nB190_p0099c22║事，還有知非的麼？若肯知非，一期所修、所證、所得、所
J27nB190_p0099c23║悟，纖毫吐不盡，俱成禍患。所以，僧問趙州：『初生孩子
J27nB190_p0099c24║還具六識也無？』州曰：『急水上打毬子。』又問投子：『「急水
J27nB190_p0099c25║上打毬子」意旨如何？』子曰：『念念不停留。』可謂漏泄家
J27nB190_p0099c26║風矣。諸仁者！各各既有如是威光，為甚麼被山僧拂
J27nB190_p0099c27║子穿卻？左不能左、右不能右，還有脫得的麼？莫將送
J27nB190_p0099c28║客風，翻為留客雨。珍重。」
J27nB190_p0099c29║上堂。「南天台，北五臺，朝隨雲出岫，暮踏月明回。所以
J27nB190_p0099c30║佛日山門八字打開，也不管你法爾如然、也不管你
J27nB190_p0100a01║神通妙用，一任往往來來，只是一宿一供，雖是淡飯
J27nB190_p0100a02║黃虀，也要和風相送。秪如昔日文喜問文殊：『此間如
J27nB190_p0100a03║何住持？』文殊曰：『前三三與後三三。』且道：畢竟是多少？
J27nB190_p0100a04║若道得，攜五臺山向佛日寺裏來；若道不得，攜佛日
J27nB190_p0100a05║寺向五臺山裏去。還有麼？」良久，曰：「山僧代道去也，昔
J27nB190_p0100a06║日文殊曾看母，倒跨金毛獅子來。」喝一喝。
J27nB190_p0100a07║上堂。卓拄杖，曰：「天高地厚。」又卓曰：「日左月右，無不照
J27nB190_p0100a08║臨、無不載覆，今之古之，法法何咎？為甚麼黃鶴峰與
J27nB190_p0100a09║仙姑洞商量，將一切狐狼野干驅逐在法海邊外，使
J27nB190_p0100a10║水鳥樹林同聲念無量壽？雖則因齋慶讚，爭奈三日
J27nB190_p0100a11║口臭？何故？南泉祖師云：『三世諸佛不知有，黧奴白牯
J27nB190_p0100a12║卻知有。』且道：知有個甚麼？明年五十一，去年四十九，
J27nB190_p0100a13║為甚麼今年不道？」師忽展手，曰：「我手何似佛手？」復卓
J27nB190_p0100a14║拄杖，曰：「還會麼？不見道：父母所生口。」
J27nB190_p0100a15║上堂。召大眾，曰：「現成公案，放汝三十棒，汝還甘麼？若
J27nB190_p0100a16║甘，則如蟲禦木，偶爾成文；若不甘，則明珠在淵，如何
J27nB190_p0100a17║撈摝？黃帝遊于赤水，因罔象而得之，一人傳虛，萬人
J27nB190_p0100a18║傳實。開山本空禪師為問二龍爭珠而失之，一人傳
J27nB190_p0100a19║實，萬人傳虛。到者裏，虛之與實、隱之與現，如何分析？
J27nB190_p0100a20║今日山僧以禪說戒，因戒說禪，且道：是虛耶？實耶？隱
J27nB190_p0100a21║耶？現耶？若謂是虛，為甚麼道白月則現？若謂是實，為
J27nB190_p0100a22║甚麼道黑月即隱？若謂是隱，為甚麼道胡來胡現、漢
J27nB190_p0100a23║來漢現？若謂是現，為甚麼道胡漢不來，全無伎倆？于
J27nB190_p0100a24║此分疏得下，不唯扶起本空，抑且捺倒老漢；如或未
J27nB190_p0100a25║然，說個戒如明月珠，亦如淨滿月。屈。」
J27nB190_p0100a26║上堂。「道，道，嶺外猿啼，簷前雀噪。不道，不道，到即不點、
J27nB190_p0100a27║點即不到。」以拂一拂，曰：「釋迦老子來也，汝諸人為甚
J27nB190_p0100a28║麼眉間白毫大光普照？汝還見菩薩處林放光，濟地
J27nB190_p0100a29║獄苦，令入佛道麼？汝還見佛子未嘗睡眠，經行林中
J27nB190_p0100a30║勤求佛道麼？汝還見受具足戒，威儀無缺，淨如寶珠
J27nB190_p0100b01║以求佛道麼？若見，則白日青天，飛星閃電；若不見，則
J27nB190_p0100b02║夜光投人，鮮不按劍。今日日新居士為父母求薦、為
J27nB190_p0100b03║生母求福、又為自己求進道無魔，要山僧作個證明。
J27nB190_p0100b04║山僧念過一遍《法華經》了也，還當得證明麼？若當不
J27nB190_p0100b05║得，再勞大眾為渠向父母未生前道一句看。秪如香
J27nB190_p0100b06║嚴不會父母未生前一句，直至擊竹纔悟，說個『一擊
J27nB190_p0100b07║忘所知，更不假修持』。且道：他還會也未？莫被他瞞好。
J27nB190_p0100b08║還有不受瞞者麼？」良久，曰：「春夢未醒先入夏，普梆相
J27nB190_p0100b09║送採茶歌。」
J27nB190_p0100b10║硤石惠力寺，上堂。舉：「世尊一日敕阿難：『食時將至，汝
J27nB190_p0100b11║當入城持缽。』阿難應諾，世尊曰：『汝既持缽，須依過去
J27nB190_p0100b12║七佛儀式。』阿難便問：『如何是七佛儀式？』世尊召阿難，
J27nB190_p0100b13║難應諾，世尊曰：『托缽去。』山僧則不然，有問：『如何是七
J27nB190_p0100b14║佛儀式？』向他道：『待缽滿歸來向汝道。』不知與世尊是
J27nB190_p0100b15║同？是別？」良久，曰：「兩山相硤千年寺，流水中分萬姓家。
J27nB190_p0100b16║珍重。」
J27nB190_p0100b17║上堂。師舉拂子，曰：「觀音菩薩來也，應以比丘身得度
J27nB190_p0100b18║者，即現比丘身而為說法，昨日事已過去了；應以居
J27nB190_p0100b19║士得度者，即現居士身而為說法，今日重新又起頭。
J27nB190_p0100b20║到者裏，觀音禮大士，大士禮觀音，求人不如求己，求
J27nB190_p0100b21║己不如求人，直得刀割不斷、剪剪不開，山僧但可旁
J27nB190_p0100b22║通，大眾只堪曲暢。昔日曹山問德上座曰：『佛真法身
J27nB190_p0100b23║猶若虛空，應物現形，如水中月，作麼生說個應的道
J27nB190_p0100b24║理？』德曰：『如驢覷井。』山曰：『道則太煞道，只道得八成。』德
J27nB190_p0100b25║曰：『和尚又如何？』山曰：『如井覷驢。』曹山只知入海救人，
J27nB190_p0100b26║不顧通身泥水。秪如山僧今日應齋一句又如何道？」
J27nB190_p0100b27║良久，曰：「能知六月炎天雪，定識三冬枯木花。」
J27nB190_p0100b28║錢聖月居士請陞座。「隱顯殊途，存亡各異，常人之情
J27nB190_p0100b29║見；彭殤一致，生死齊觀，智者之心期。若經道眼，猶是
J27nB190_p0100b30║隔靴搔癢、隔羅見月，得入維摩不二法門，直得覓他
J27nB190_p0100c01║病處不得、生處不得、死處不得，到者裏，說個郡侯安
J27nB190_p0100c02║人全體獨露已是不堪，何況更修追悼？雖然，公于唯
J27nB190_p0100c03║識宗旨，生死以之、夢寐以之，已知山河大地、明暗色
J27nB190_p0100c04║空都是識體。山僧有一問：既知都是識體，為甚麼道
J27nB190_p0100c05║生滅與不生滅和合，非一、非異，名阿賴耶識？能于百
J27nB190_p0100c06║尺竿頭更進此步，則虛空粉碎何須顧，大地平沉不
J27nB190_p0100c07║用疑。珍重。」
J27nB190_p0100c08║德藏寺為修殿，請上堂。「大功無功，因真果的；大德不
J27nB190_p0100c09║德，形端影直。慣聽沒絃琴，閒吹無孔笛，三十餘年思
J27nB190_p0100c10║故鄉，及至故鄉人不識。人不識，打動鄉談俱點額。還
J27nB190_p0100c11║知鄉談麼？揭諦揭諦，波羅揭諦，波羅僧揭諦，菩提薩
J27nB190_p0100c12║婆訶。此個鄉談，從威音王佛傳至如今，不論男女僧
J27nB190_p0100c13║俗、富貴貧賤俱能傳誦，于中智不能知、識不能識，所
J27nB190_p0100c14║以達磨特特西來要傳此法門。梁武帝問曰：『朕造殿
J27nB190_p0100c15║修佛有何功德？』磨曰：『並無功德。』又問：『如何是聖諦第
J27nB190_p0100c16║一義？』磨曰：『廓然無聖。』帝曰：『對朕者誰？』磨曰：『不識。』即此
J27nB190_p0100c17║不識，直接上根；其奈小根下劣，聞此無功德、無聖、不
J27nB190_p0100c18║識，便撥無因果，才有施為叱為有漏，善因盡是人天
J27nB190_p0100c19║小果，一文不捨，專事空言。殊不知，此無漏善因全在
J27nB190_p0100c20║施為動作處，能以無漏心修無漏殿、無漏心裝無漏
J27nB190_p0100c21║佛、無漏心植無漏因、無漏心得無漏果，便見人人各
J27nB190_p0100c22║有一所殿堂，只因中間佛不靈聖，勞他善眾領首敲
J27nB190_p0100c23║梆打鈴，秪要喚得你靈，便見人人各有一段因果，只
J27nB190_p0100c24║是中間稍有差誤，故勞他諸佛說個因該果海、果徹
J27nB190_p0100c25║因源。還知麼？大家出隻手，扶起不須疑。珍重。」
J27nB190_p0100c26║西林寺，上堂。「昨日不著便，今朝更莫疑，缽盂安個柄，
J27nB190_p0100c27║也要大家知。說佛、說祖是缽盂安柄，說菩提、說涅槃
J27nB190_p0100c28║是缽盂安柄，說向上、說向下、說佛未出世、說威音已
J27nB190_p0100c29║前總是缽盂安柄，所以三藏十二部一切修多羅盡
J27nB190_p0100c30║謂之附贅懸瘤。雖然，一人所在也要到、半人所在也
J27nB190_p0101a01║要到。要識一人所在麼？直得三世諸佛口挂壁上。要
J27nB190_p0101a02║識半人所在麼？諸佛諸祖傳法利生。所以此事不當
J27nB190_p0101a03║容易，歷代祖師上堂說法，只要你會取一人所在，亦
J27nB190_p0101a04║因你人人有分。所以云：『百姓日用而不知，百姓若知
J27nB190_p0101a05║即是聖人；聖人亦日用而不知，聖人若知即是凡夫。』
J27nB190_p0101a06║又云：『「知」之一字，眾妙之門。「知」之一字，眾禍之門。』更能
J27nB190_p0101a07║于此開看、合看，左看、右看，忽然一旦會去，有甚麼難？
J27nB190_p0101a08║昔有婆子送錢與趙州轉藏，州遶禪床一匝，婆云：『我
J27nB190_p0101a09║要轉全藏，為甚麼只轉得半藏？』此可作一人、半人所
J27nB190_p0101a10║在一大註腳。」又舉拂，曰：「會麼？西林更有西林寺，且把
J27nB190_p0101a11║西林作樣看。」
J27nB190_p0101a12║上堂。「春無三日晴，春無三日雨，雨既不足憂，晴復何
J27nB190_p0101a13║須喜？憂喜既無，永絕生死；生死既超，壽之與夭、老之
J27nB190_p0101a14║與少，何彼何此？為甚麼？僧問趙州：『年多少？』州曰：『蘇州
J27nB190_p0101a15║有。』又，僧問壽山：『年多少？』山曰：『與虛空齊年。』若有問佛
J27nB190_p0101a16║日：『年多少？』荅他道：『五十五。』中有一句與佛祖為師、有
J27nB190_p0101a17║一句與人天為師、有一句自救不了，簡點簡點看。」
J27nB190_p0101a18║薦亡，上堂。「昨日齋祖師，既已書符咒水；今日薦亡僧，
J27nB190_p0101a19║一任煉紙燒錢。若問祖師來不來、亡僧度不度？山僧
J27nB190_p0101a20║終不為伊指東話西，轉生作熟。何故聻？東塔有個澄
J27nB190_p0101a21║泉老衲，自少親近我慈舟師翁，稍見一班便隱迎陽。
J27nB190_p0101a22║至雲門先師繼主東塔，又以師禮事之，及山僧復繼
J27nB190_p0101a23║主席，亦以師禮相待，不異法門骨肉。觀其訓徒有禮、
J27nB190_p0101a24║治家有法，有事不避、無事不求，至于垂老，示病善終，
J27nB190_p0101a25║可謂深得應門大體者矣。奈何有時隱隱呵欬作聲，
J27nB190_p0101a26║為孝孫者欲為薦往，唯恐不順孝道；不為薦往，又恐
J27nB190_p0101a27║不順孝道，要山僧為伊下一轉語。山僧口門窄，特請
J27nB190_p0101a28║大眾下一語看。還有麼？海為龍世界，天是鶴家鄉。」
J27nB190_p0101a29║清明，上堂。「石頭祖師道：『謹白參玄人，光陰莫虛度。』且
J27nB190_p0101a30║道：即今是什麼時光？莫只聽東鄰子哭父、西舍母哭
J27nB190_p0101b01║兒，家家踏青草，處處紙錢標，還算得不虛度麼？山僧
J27nB190_p0101b02║幼時記得一頌曰：清明時節雨紛紛，路上行人欲斷
J27nB190_p0101b03║魂，借問酒家何處有？牧童遙指杏花村。咦！好個消息，
J27nB190_p0101b04║三千里外，切忌錯舉。」
J27nB190_p0101b05║紫雲菴，小參。「燕語鶯啼，非耳之所能聽；花紅柳綠，非
J27nB190_p0101b06║眼之所能觀。於此會得，步步有出身之路，不妨拈一
J27nB190_p0101b07║莖草作丈六金身用、拈丈六金身作一莖草用。昔然
J27nB190_p0101b08║燈佛與眾同遊，忽指地云：『此處宜建一梵剎。』中有賢
J27nB190_p0101b09║於長者拈一莖草，插向指處，曰：『建梵剎竟。』諸天散花
J27nB190_p0101b10║讚善。今有一等癡人見得如此省力，便云：『何必用許
J27nB190_p0101b11║多棟梁椽柱，金碧交輝方成梵剎？』殊不知，許多莊嚴
J27nB190_p0101b12║能向一莖艸上脫出模子來便成佛事，若不向此一
J27nB190_p0101b13║莖草上脫出，盡屬世諦流布。如長修居士以來紫堂
J27nB190_p0101b14║供佛，深體給孤長者之心，立願永為一方福地，又於
J27nB190_p0101b15║今日結餘生社，山僧因名之曰『紫雲菴』，取牛頭紫雲
J27nB190_p0101b16║如蓋，有異人故事。且問。眾中誰是異人？若道總不是，
J27nB190_p0101b17║爭奈大家在此蓋覆下；若道總是，山僧有個驗處。」遂
J27nB190_p0101b18║高聲，曰：「速道看。雖然舊閣閒田地，一度嬴來方始休。」
J27nB190_p0101b19║梅溪菴，上堂。「古今天地、古今日月、古今人事，有條攀
J27nB190_p0101b20║條，無條攀例。祗如蟠桃花三千年一開、三千年一結，
J27nB190_p0101b21║猶可攀攬；若是優曇缽花，時乃一現，且道：向何處湊
J27nB190_p0101b22║泊？有一等義解者流便道：『時之義大矣哉！時不可失，
J27nB190_p0101b23║時，然後言，時節若至，其理自彰。』今日陸府張氏恭人
J27nB190_p0101b24║八十壽旦，請山僧慶讚，以世法論之，可謂多壽，更能
J27nB190_p0101b25║于無量壽佛念取一句。細看此一句佛，前念非古，後
J27nB190_p0101b26║念非今，忽然前後際斷，彌陀古佛面目全露。昔有僧
J27nB190_p0101b27║問趙州：『年多少？』州曰：『蘇州有。』還攀攬得麼？還湊泊得
J27nB190_p0101b28║麼？還義解得麼？不獨山僧難為轉款，即三世諸佛、歷
J27nB190_p0101b29║代祖師，直得口挂壁上。何故聻？明朝持缽去，又過一
J27nB190_p0101b30║村庄。」喝一喝，下座。
J27nB190_p0101c01║王侗璧居士請陞座。「生如寄寄跡猶存，死如歸歸蹤
J27nB190_p0101c02║何處？到者裏，一人發真歸元，一人虛空悉皆消殞；十
J27nB190_p0101c03║人發真歸元，十人虛空悉皆消殞；千萬人發真歸元，
J27nB190_p0101c04║千萬人虛空悉皆消殞。若不消殞，便有陰陽相隔、存
J27nB190_p0101c05║歿相違。若孝子能于違隔交感之際覺得音容如在，
J27nB190_p0101c06║便知今日怡庭公的落處。怡庭公有靈，亦知今日孝
J27nB190_p0101c07║子落處。豈不子從父生、父因子存？所謂金刀剪不開
J27nB190_p0101c08║即此義也。昔有送喪者歌郎振鈴云：『紅輪決定沉西
J27nB190_p0101c09║去，未審魂靈往那方？』孝子哭云：『哀，哀。』旁有禪者聞之
J27nB190_p0101c10║大悟。且道：悟個甚麼？▆▆無住跡，西土莫留神。珍重。」
J27nB190_p0101c11║清河菴，上堂。以拂子打圓相，曰：「會麼？領眾托缽，缽盂
J27nB190_p0101c12║口闊。若欲說法，有口無舌。無舌人，語最親，只要時人
J27nB190_p0101c13║聽得真。聽得真，清河菴是女叢林。大眾！從來說大道
J27nB190_p0101c14║不分男女相，為甚麼分男分女？會得者，倜儻分明；不
J27nB190_p0101c15║會者，未免世諦流布。昔日舍利弗問月上女曰：『汝何
J27nB190_p0101c16║不轉此女人相？』女曰：『我曠劫來覓女人相了不可得，
J27nB190_p0101c17║不知當何所轉？』若真到覓女人相不得，不妨穿衣不
J27nB190_p0101c18║見有穿衣相、喫飯不見有喫飯相、迎賓不見有迎賓
J27nB190_p0101c19║相、待客不見有待客相，如此可稱獨脫丈夫遊行無
J27nB190_p0101c20║礙。今日寶臺菴主為自己誕辰要山僧與他證據，知
J27nB190_p0101c21║非之日還知非麼？若知得，則無少、無壯，無老、無病，無
J27nB190_p0101c22║生、無死，方不負此一場熱鬧。山僧恁麼告報，可謂棒
J27nB190_p0101c23║打石人頭，嚗嚗論實事。」又舉拂，曰：「會麼？遍界稻禾香，
J27nB190_p0101c24║芰荷香更甚。」擲拂，下座。
J27nB190_p0101c25║龍門，上堂。師拈疏曰：「即此物，非他物，會得者，言滿天
J27nB190_p0101c26║下全無口過；不會者，佛祖家風一時漏洩。不漏洩，有
J27nB190_p0101c27║煩維那善為宣說。」遂登座。宣疏白槌竟，乃舉：「乾峰曰：
J27nB190_p0101c28║『舉一不得舉二，放過一著，落在第二。』龍門則不然，舉
J27nB190_p0101c29║二不得舉一，放過二著，落在第一。且道：與乾峰相去
J27nB190_p0101c30║多少？」良久，曰：「多少且置，祇如山僧未到者裏，與人說
J27nB190_p0102a01║青道黃，說玄、說妙，說修、說證，說消災、說獲福，說薦昇、
J27nB190_p0102a02║說超度，乃至說戒、說定、說慧，既到者裏，為什麼口掛
J27nB190_p0102a03║壁上？且道：者裏是甚麼所在？鸚鵡峰為汝道了也。向
J27nB190_p0102a04║汝道甚麼？莫為汝轉根本法輪麼？根本法輪是有耶？
J27nB190_p0102a05║有，惟汝自有；根本法輪是無耶？無，惟汝自無，與鸚鵡
J27nB190_p0102a06║峰有甚交涉？所以東坡居士說個溪聲是廣長舌、山
J27nB190_p0102a07║色是清淨身，後有簡點道：『溪若是聲、山是色，無聲無
J27nB190_p0102a08║色好愁人。』且甚麼處是無聲無色處？莫是鬼窟裏作
J27nB190_p0102a09║活計是麼？莫是靜悄悄處是麼？太遠在。莫即于色上
J27nB190_p0102a10║見取個無色的、聲上聞取個無聲的麼？且無色的又
J27nB190_p0102a11║作麼生見？無聲的又作麼生聞？」乃舉拂子，曰：「喚什麼
J27nB190_p0102a12║作見？」又敲拂子，曰：「喚什麼作聞？到者裏，信得及，豈不
J27nB190_p0102a13║灑落？豈不解脫？所以道：一入信門便登祖位，既登祖
J27nB190_p0102a14║位，說青、說黃也得，說修、說證也得，說玄、說妙也得，說
J27nB190_p0102a15║消災、獲福也得，說薦昇、超度也得，說戒、說定、說慧也
J27nB190_p0102a16║得。」乃張口，曰：「你看老僧舌頭在麼？」喝一喝，下座。
J27nB190_p0102a17║浴佛日，徐長修居士請上堂。「戒生定，定生慧，顆顆明
J27nB190_p0102a18║珠，海神不貴；慧生定，定生戒，處處玲瓏，實無縫罅。到
J27nB190_p0102a19║者裏，詮註不得、比量不得，只得舉起個泥牛吼月、木
J27nB190_p0102a20║馬嘶風，慚愧時流卻向者裏說是格外之談、說是向
J27nB190_p0102a21║上一著、說玄說奧，殊不知本來面目塗污了也。更追
J27nB190_p0102a22║思黃面老子降王宮，出母胎，周行目顧，手指天地，學
J27nB190_p0102a23║他天上天下唯我獨尊之旨，盡是依草附木的精靈，
J27nB190_p0102a24║有什麼自繇分？若是自繇的，終日孤迥迥、活潑潑，觸
J27nB190_p0102a25║著便消、磕著便碎，直是停機佇想不得。所以溈山向
J27nB190_p0102a26║仰山道：『寂子速道，莫入陰界。』比如現前有人語話一
J27nB190_p0102a27║般，如何分別得他在陰界？不在陰界？所以自為則易，
J27nB190_p0102a28║為人則難。難易且置，今日徐長修居士因設戒壇中，
J27nB190_p0102a29║要山僧舉揚個事，諸戒子又要山僧即在曲彔木上
J27nB190_p0102a30║布施戒，到者裏，類之弗齊，混則知處。試問：如何布擺？
J27nB190_p0102b01║還有布擺得的麼？波羅提木叉，相貌應當學，敬謹奉
J27nB190_p0102b02║持。」
J27nB190_p0102b03║石雨禪師法檀卷第六（終）
J27nB190_p0102b04║（嘉興府東塔雨花蘭若
J27nB190_p0102b05║弟子淨介施貲五兩繡）