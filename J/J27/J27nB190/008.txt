J27nB190_p0106b01║石雨禪師法檀卷第八
J27nB190_p0106b02║嗣法小師淨柱編
J27nB190_p0106b03║紹興府象田語錄
J27nB190_p0106b04║崇禎三年，庚午冬，結制，小參。「春已暮，落花紛紛下紅
J27nB190_p0106b05║雨，南北行人歸不歸？千林萬林鳴杜宇，我無家兮何
J27nB190_p0106b06║處歸？十方剎土奚相依。『老夫有個真消息，昨夜三更
J27nB190_p0106b07║月在池』，此先象田梵卿禪師上堂語也。山僧今日拈
J27nB190_p0106b08║來，大似冬行春令。雖然，爭奈先象田與山僧同個鼻
J27nB190_p0106b09║孔、共個舟航，他既攔頭，我須把柁。然此柁子把來久
J27nB190_p0106b10║矣，奈何不遇其人，未免東飄西泊。今值大眾問渡於
J27nB190_p0106b11║我，欲入溟海採寶求珍，如是，則大眾性命全在我渡
J27nB190_p0106b12║子手中矣。倘遇洪波浩渺、白浪滔天，切忌動著，動著
J27nB190_p0106b13║即喪身失命，莫道我不先道破好。更有一個把柁歌，
J27nB190_p0106b14║昔在雲門若耶溪上學得來的，今日拈來供養大眾。
J27nB190_p0106b15║歌曰：逆風去，順風回，溟海重重寶所開，波斯不必頻
J27nB190_p0106b16║頻獻，探取驪龍頷下來。」拈拄杖，曰：「此是驪龍頷下，還
J27nB190_p0106b17║有不惜身命者，出來探取看。若探得，不唯堪為破闇
J27nB190_p0106b18║之明燈，亦可作人天之眼目；若探不得，只得轉過別
J27nB190_p0106b19║灣，更與大眾說個甚深方便去也。」遂放下拄杖，開示。
J27nB190_p0106b20║小參。「初七排遣，將畢未畢，大好光景，莫待來日。枯木
J27nB190_p0106b21║堂中枯木僧，枯木花開在今夕。」舉拂子，曰：「枯木花開
J27nB190_p0106b22║也，還見麼？若不見，是無明窟、黑闇獄，合喫山僧二十
J27nB190_p0106b23║拄杖。若見，是眼裏花、空花、狂花、妄想花，亦合喫山僧
J27nB190_p0106b24║二十拄杖。如此看將起來，山僧大似關吏把關相似，
J27nB190_p0106b25║然諸方關吏只要散金碎銀，秤平斗滿便放過關去，
J27nB190_p0106b26║獨象田者裏不須他物，只要公驗分明。所以，於中個
J27nB190_p0106b27║個張帆駕馬求出無繇，屢將憑票試驗，只為來處未
J27nB190_p0106b28║真，盡成滯貨。此等說話，似乎官不容針，太少方便，又
J27nB190_p0106b29║未免為大眾私通車馬去也。」復舉拂，曰：「大眾！枯木花
J27nB190_p0106b30║又落了也。」
J27nB190_p0106c01║小參。「無為堂須說無為法，無為法須是無心人，者『無
J27nB190_p0106c02║心』二字實無階級，但近時人多淺識，不能造人真正
J27nB190_p0106c03║無心境界，錯認者多，所以勞他世尊道：『供養凡夫、聲
J27nB190_p0106c04║聞、緣覺、菩薩、諸佛，不如供養一無心道人。』者樣看來，
J27nB190_p0106c05║今時閉眉合目、外寂中搖者，盡是外道凡夫；及乎厭
J27nB190_p0106c06║有而空諸所有、著無而實諸所無，是聲聞無心；至於
J27nB190_p0106c07║無無明亦無無明盡，是菩薩無心；度生無生可度、說
J27nB190_p0106c08║法無法可說，是佛的無心；直饒到我說無心處不與
J27nB190_p0106c09║有心殊，猶是祖師無心，與道人無心了不交涉。且道：
J27nB190_p0106c10║畢竟如何是道人無心？若識得，日費斗金非分外；若
J27nB190_p0106c11║識不得，寸絲粒米也難消。」
J27nB190_p0106c12║普茶，示眾。將斟茶，師舉拂，曰：「住，住。諸方先吃茶，後開
J27nB190_p0106c13║口；象田先開口，後喫茶。且道：為什麼？如是也只要象
J27nB190_p0106c14║田令行，畢竟如何是象田令？」良久，曰：「逢人且說三分
J27nB190_p0106c15║話，未可全拋一片心。」
J27nB190_p0106c16║解制，示眾。舉拂，召大眾，曰：「者斷拂子，雲門先師不識
J27nB190_p0106c17║好惡，付了個杜撰禪和，從來不曾舉出。今因象田寺
J27nB190_p0106c18║裏拈來，結制、坐禪、直至解制都用者拂子，于中領眾
J27nB190_p0106c19║排遣、坐香、經行也是拂子，受十方檀信供養也是拂
J27nB190_p0106c20║子，謝諸菩薩殷勤也是者個拂子。者拂子人人本有，
J27nB190_p0106c21║箇箇不無，奈何不覺，更勞先象田在拂子頭上放光
J27nB190_p0106c22║現瑞，高喚道：『拂子惺惺著，莫顢頇好，須知恩好。莫道
J27nB190_p0106c23║自悟自解，忘卻立期運力好，莫忘卻山僧不惜眉毛
J27nB190_p0106c24║好。』還聞得如是告報麼？若聞，明星見道當年事；若不
J27nB190_p0106c25║聞，頂笠腰包明日人。」
J27nB190_p0106c26║紹興府蘭芎山語錄
J27nB190_p0106c27║崇禎四年，辛未，小參。「藥苗已枯，丹灶已滅，丹井已竭，
J27nB190_p0106c28║轆轤上下何忙忙？汲得龍王頭腦裂，仙家伎倆止如
J27nB190_p0106c29║斯。衲僧三七功夫切，切則切矣，還識得蘭芎真面目
J27nB190_p0106c30║麼？花開不待春秋節，有眼者覷不及、有鼻者嗅不著，
J27nB190_p0107a01║獨有白牯與犁奴，觸翻哭笑一齊發。哭者哭，未曾有；
J27nB190_p0107a02║笑者笑，無奇特。馨香馥郁不能藏，切忌粘皮并搭骨，
J27nB190_p0107a03║拽出山僧，掀倒寶席，要且未是蘭芎真氣息。且道：如
J27nB190_p0107a04║何是蘭芎真氣息？直須向未入大殿、未出禪堂已前，
J27nB190_p0107a05║輕輕將山僧攔胸把住，問道：『向甚麼處去？』待開口，便
J27nB190_p0107a06║劈面掌，方有少分相應。今己事不獲已，未免向肚底
J27nB190_p0107a07║下翻個交兒看，還有翻得者麼？」良久，曰：「梁湖隔斷娥
J27nB190_p0107a08║江水，萬古人悲行路難。」
J27nB190_p0107a09║小參。喝一喝，曰：「者一喝，密不通風，管取黃金失色。」又
J27nB190_p0107a10║喝一喝，曰：「者一喝，七通八達，從教瓦礫生光。」遂舉拂，
J27nB190_p0107a11║曰：「大眾！我者斷拂子也有一喝供養大眾。」以拂子拋
J27nB190_p0107a12║出，曰：「且道：者一喝是把住句？是放開句？還有定當得
J27nB190_p0107a13║者麼？若定當得，不妨在拂子頭上現寶王剎；若定當
J27nB190_p0107a14║不得，拂子在大眾頭上轉大法輪去也。」復收拂子，曰：
J27nB190_p0107a15║「者拂子從雲巖老人，因先洞山問無情說法話一番
J27nB190_p0107a16║拈出，爭奈洞山不會，勞他老人鼓粥飯氣云：『不見道：
J27nB190_p0107a17║水鳥樹林悉皆念佛、念法、念僧。』洞山便隨語生解道：
J27nB190_p0107a18║『也大奇，也大奇，無情說法不思議，若將耳聽終難會，
J27nB190_p0107a19║眼裏聞時始得知。』山僧今日亦因一僧問及，只得也
J27nB190_p0107a20║把者拂子豎起，問他曰：『見麼？』他云：『見。』我對他道：『既見
J27nB190_p0107a21║卻又不會。』茲復重新拈出，供養大眾。他日大眾若在
J27nB190_p0107a22║十字街頭開粥飯舖，接待往來，也少他不得。若信得
J27nB190_p0107a23║者拂子及，則草芥人畜、瓦礫墻壁都來是你自己。還
J27nB190_p0107a24║信麼？昔日東坡居士自無正眼，便道：『從上佛祖言句，
J27nB190_p0107a25║如醫者醫眼相似，只有去翳藥，實無與明藥。』殊不知
J27nB190_p0107a26║山僧者裏則不然，若有害眼人來，也不用金錍刮、金
J27nB190_p0107a27║鍼剔、藥來塗，也不用去他翳、啟他明，只辦得一個石
J27nB190_p0107a28║灰把子，凡有來問便驀面撒，使他立地識取無自己
J27nB190_p0107a29║去，要他識取自己即是者拂子去，要他立地識取拂
J27nB190_p0107a30║子說法去。眾中還有聞此不生驚疑者麼？若有，則不
J27nB190_p0107b01║於一佛、二佛、三四五佛而種善根。」僧問：「趙州門墻承
J27nB190_p0107b02║引入，願聞堂奧事如何。」師曰：「如何是趙州的門墻？」僧
J27nB190_p0107b03║擬進語，師遂起身，以拂子作搖鈴勢，曰：「玲琅，玲琅，穿
J27nB190_p0107b04║長街、過短巷去也。」
J27nB190_p0107b05║示眾。「白浪滔天，曹娥江北，蘭芎絕頂，垂絲千尺。當年
J27nB190_p0107b06║把釣王弘之，今宵平地撈魚客。撈不得，辜負西江那
J27nB190_p0107b07║一吸。且道：為甚麼卻成辜負去？留待來朝煮茶喫。大
J27nB190_p0107b08║眾！結制茶已喫了、不語茶已喫了、普眾茶已喫了，還
J27nB190_p0107b09║有知茶味者麼？者盞茶，亦能殺人、亦能活人，在天而
J27nB190_p0107b10║天、在人而人，即在蘭芎分中，可以聚幽人、可以集韻
J27nB190_p0107b11║士、可以資談柄、可以清客襟、可以興叢林、可以訓童
J27nB190_p0107b12║行、可以導一方、可以作佛事，在行人分中、可以拌性
J27nB190_p0107b13║命、可以忘疲勞、可以利自他、可以成無漏，在禪師分
J27nB190_p0107b14║中，可以作話頭、可以起疑情、可以興問難、可以破死
J27nB190_p0107b15║生。大眾！且道：者杯茶在山僧分中，又成得個什麼？有
J27nB190_p0107b16║出來道得者麼？」良久，有僧將致問，師曰：「憶昔管鮑貧
J27nB190_p0107b17║時交，何事今人棄如土？」
J27nB190_p0107b18║示眾。師召大眾，畫圓相，曰：「還識得那個麼？那個與天
J27nB190_p0107b19║地同根、與虛空同壽，在凡不減、在聖不增，人人本有、
J27nB190_p0107b20║箇箇不無。山僧於二十二歲出家，南高峰，西竺菴，結
J27nB190_p0107b21║伴念佛。一日念佛真切，忽於日中踏著一塊石頭，只
J27nB190_p0107b22║覺軟如綿絮，拾得將來卻是那個。」以手作拋向後勢，
J27nB190_p0107b23║曰：「那個且置。」又以手作圓相，曰：「還識得者個麼？者個
J27nB190_p0107b24║不與虛空同壽、亦不與天地同根，在凡不識、在聖不
J27nB190_p0107b25║知，人人非有、個個本無。山僧自得那個之後，參禮雲
J27nB190_p0107b26║門先師。先師纔見，便說：『放下著，卻又拾得者個。』自得
J27nB190_p0107b27║者個之後，到南京看朋友，侍病僧，同三宜兄入楚中，
J27nB190_p0107b28║見黃蘗，住茆屋，嘗盡淡飯黃虀，因聞先師入滅，歸來
J27nB190_p0107b29║掃塔，入天台，住香柏，同瑞白兄結冬顯聖。去年象田、
J27nB190_p0107b30║今歲蘭芎，總不出者個，今夜拈來供養大眾。」復召曰：
J27nB190_p0107c01║「眾檀信從此還家，便好孝順父母，尊敬長上，和睦鄉
J27nB190_p0107c02║里，教訓子孫，各安生理。」師以拂子畫一畫，曰：「住，住。且
J27nB190_p0107c03║道：後句為什麼不與諸人道？」良久，曰：「凡事留人情，後
J27nB190_p0107c04║來好相見。」
J27nB190_p0107c05║示眾。舉拂子，曰：「者拂子今夜不答話，有問得希奇者，
J27nB190_p0107c06║一任問將來。」又舉曰：「者拂子亦不問話，有答得巧妙
J27nB190_p0107c07║者，一任答將來。大眾！且道：既不問、不答，為什麼卻教
J27nB190_p0107c08║人問、教人答？寒鵲簷前噪不休，嶺上梅花笑不徹，解
J27nB190_p0107c09║行拳者不須手，解談論者不須舌。所以，蘭芎者裏，佛
J27nB190_p0107c10║殿山門、燈籠露柱，他也會行棒、也會行喝，雖不立賓
J27nB190_p0107c11║立主，亦且有縱有奪，百丈聞之三日聾，臨濟道如蒿
J27nB190_p0107c12║枝拂。妙矣哉，樂樂樂，白銀世界平如漠。怪矣乎，苦苦
J27nB190_p0107c13║苦，孤舟獨釣空歸浦。也不樂，也不苦，伸腳眠，縮腳坐。
J27nB190_p0107c14║也會歌，也會舞，打開布袋笑呵呵，一任吹簫并打鼓，
J27nB190_p0107c15║忽憶巖頭與雪峰，鰲山此日成莽鹵。且問大眾：雪峰
J27nB190_p0107c16║與巖頭說行腳，鰲山成道，為什麼卻成莽鹵去？惜乎，
J27nB190_p0107c17║雪峰當時猶欠急風暴雨的手腳，若有，待他說：『直須
J27nB190_p0107c18║從自己胸中流出。』便好驀胸扭住，問他道：『不從自己
J27nB190_p0107c19║流出，難道向別人流出的麼？』他若開口，便劈頭槌，方
J27nB190_p0107c20║有獅子返擲之勢，不至遺臭至今。今夜大家打開布
J27nB190_p0107c21║袋，將一期行腳傾將出來，簡驗簡驗看。」
J27nB190_p0107c22║普說
J27nB190_p0107c23║「普明普說，朝來一雨，灑遍塵埃，更欲普說，天何言哉？
J27nB190_p0107c24║大眾！若便爾休去，只具一隻眼，還要雙眼圓明麼？不
J27nB190_p0107c25║見黃面老子受無傳之傳、迦葉頭陀受無付之付，乃
J27nB190_p0107c26║至安無心之心、懺無罪之罪，皆從一模子上脫將出
J27nB190_p0107c27║來，初無彼此、初無旁正，六祖大師恐分旁正，衣止不
J27nB190_p0107c28║傳，如石頭、馬祖、青原、南嶽，父子承繩，兄弟和協。馬祖
J27nB190_p0107c29║見丹霞來，呈起襆頭便道：『據子因緣，合在石頭。』以後
J27nB190_p0107c30║洞山見雪峰，覆卻米盆，便道：『據子因緣，合在德山。』你
J27nB190_p0108a01║看他是甚麼眼目？後分五家，亦不過如一人乘馬、一
J27nB190_p0108a02║人乘舟、一人乘車、一人策杖、一人懸崖絕壁。懸崖絕
J27nB190_p0108a03║壁的，駐足不得，相逢不相遇；策杖逍遙的，撥草驚蛇，
J27nB190_p0108a04║相遇不相識；龍車鳳輦的，左右歡呼，相識不相知；乘
J27nB190_p0108a05║舟入海的，見風使帆，相知不相值；乘馬登山的，瞬目
J27nB190_p0108a06║千里，相值不相交。到者裏，還分得麼？若要分，分在汝
J27nB190_p0108a07║邊，汝邊覓得，定多分別、定多是非，不達源頭、不知根
J27nB190_p0108a08║本。大眾！要知根本麼？教中謂：本覺者，本來明覺，本自
J27nB190_p0108a09║圓成，人人本具，個個不無，不勞修證，本無言說，但有
J27nB190_p0108a10║言說，俱是始覺中收。今有一等稱善知識、登曲彔床
J27nB190_p0108a11║的，將世尊一手指天，一手指地，天上天下，唯我獨尊，
J27nB190_p0108a12║以為本覺、以為極則，便欲擬傍他一味氣吞殺人，謂
J27nB190_p0108a13║四海之內唯我獨尊，還慚愧麼？何不將人人本有的
J27nB190_p0108a14║來合合看。還合得麼？既已大本語錄刻將去，還有人
J27nB190_p0108a15║簡點麼？佛法平沉，此其兆矣。此是極易明、極易辯的
J27nB190_p0108a16║事，如世尊辭家入山，睹星悟道，便云：『一切眾生具有
J27nB190_p0108a17║如來智慧德相。』始覺得人人本有，故名始覺。若以唯
J27nB190_p0108a18║我獨尊為本覺，且問：者始覺還合得來麼？既合不來，
J27nB190_p0108a19║不得名為始覺合本覺矣。口稱知識，輕訶座主，你且
J27nB190_p0108a20║去問問座主看，此不特座主，即纔入講席的也知你
J27nB190_p0108a21║者等判斷決定是邪、是外，又何敢分洞、分濟，分青原
J27nB190_p0108a22║為旁、分南嶽為正耶？你不知臨濟照用同時、洞山遍
J27nB190_p0108a23║正兼舉，還分得麼？如南嶽見六祖是主看賓，纔見來
J27nB190_p0108a24║便問：『甚麼物恁麼來？』嶽云：『說似一物即不中。』祖曰：『還
J27nB190_p0108a25║假修證也無。』嶽云：『修證則不無，染污即不得。』祖曰：『即
J27nB190_p0108a26║此不染污是諸佛之所印。』青原見六祖是賓看主，故
J27nB190_p0108a27║問曰：『當何所務即不落階級？』祖直得無轉身處，不得
J27nB190_p0108a28║已，說個：『汝曾作甚麼來？』原曰：『聖諦亦不為。』祖曰：『落何
J27nB190_p0108a29║階級？』原曰：『聖諦尚不為，何階級之有？』祖深器之，即舉
J27nB190_p0108a30║為首座。你看：此不落階級與不染污，還有旁正也無？
J27nB190_p0108b01║論旁論正，俱是向汝邊覓的人，不知根本，妄自批判，
J27nB190_p0108b02║生人我心，造地獄業。故山僧常勸人務本，不可向半
J27nB190_p0108b03║腰裏參起，參到老來，根本不立，終無穩處。今日普明
J27nB190_p0108b04║者裏有兩個堂頭挨拶你們，憑你從臨濟入也得、從
J27nB190_p0108b05║曹洞入也得。謐然居士不惜身命，護持期場，特請普
J27nB190_p0108b06║說，略舉法門弊端，更有一偈贈之：『人生入堪忍，譬如
J27nB190_p0108b07║行險徑，隱怪信多端，所貴在眼正。謐然洞其靈，擇師
J27nB190_p0108b08║如擇鏡，真寂光寂然，普明復輝映。髓腦俱可捐，鬚髮
J27nB190_p0108b09║何足剩？留以護叢林，以振臨濟令。我今為證明，范居
J27nB190_p0108b10║士尊姓？』此偈如牛過窗楞相似，頭角四蹄俱過了，只
J27nB190_p0108b11║有尾巴過不得，大眾過過看。」僧曰：「不辭向和尚道，相
J27nB190_p0108b12║續也大難。」師曰：「只道得八成。」又數僧俱下語竟，師曰：
J27nB190_p0108b13║「恁麼則畢竟難過也。」良久曰：「山僧也過不得。」下座。
J27nB190_p0108b14║普說。僧問：「懶居明國，不住夷邦，且道：是什麼人？」師曰：
J27nB190_p0108b15║「不是鈴鳴不是風。」進曰：「未審此人還許親近也無？」師
J27nB190_p0108b16║曰：「癡人認作主人公。」進曰：「與麼則和尚也須下座。」師
J27nB190_p0108b17║曰：「老僧罪過。」僧禮拜，曰：「謝師答話。」師曰：「大眾看取。」乃
J27nB190_p0108b18║曰：「昨日十一，明日十三，西來祖意，不用顢頇。於此會
J27nB190_p0108b19║得，省力多少？若更如何，只得為汝扯葛藤一上。秪如
J27nB190_p0108b20║山僧只舉昨日明日，何故不舉即今？只為即今一句，
J27nB190_p0108b21║不唯一切人舉他不著，即諸佛諸祖亦難下口。所以，
J27nB190_p0108b22║石屋禪師要道即今句子，只可說個梅子熟時梔子
J27nB190_p0108b23║香，任你說個即今、說個十二，不知一晝夜有三十須
J27nB190_p0108b24║臾、一須臾有三十息、一息有六十瞬、一瞬有一百二
J27nB190_p0108b25║十剎那、一剎那中有九百生滅，到者裏，你還道得麼？
J27nB190_p0108b26║若是真實道流，左看右看，看到牛角尖裏、一毫頭上，
J27nB190_p0108b27║直是動轉不得、施為不得、開口不得，到者裏方喚作
J27nB190_p0108b28║擬心即錯、動念即乖。說個即今，不知過去多少時了
J27nB190_p0108b29║也。今人不知事無一向，有等從無量劫來般若根深，
J27nB190_p0108b30║才出頭來，一聞千悟，言下知歸，棒下了辦。有等初心
J27nB190_p0108c01║精進，必假工夫窮參極究，做到動轉不得處，觸著磕
J27nB190_p0108c02║著，不覺悟去，得遇真正知識，不許他坐在百尺竿頭，
J27nB190_p0108c03║要他轉一機、著一語，使他更進一步。今人還曾真到
J27nB190_p0108c04║轉動不得處麼？古人真到的，逢人便問：『剎那便去時
J27nB190_p0108c05║如何？』你看答者是個作家，對他道：『逼塞虛空作麼生
J27nB190_p0108c06║去？』若是如今弄虛頭漢，敢保摸也摸未著在。只好說
J27nB190_p0108c07║個無事禪，說時相似，背地看來，若逆、若順，于苦、于樂，
J27nB190_p0108c08║還真得無事麼？若是不得，即是騙茶騙飯，圖人恭敬，
J27nB190_p0108c09║哄人供養的無賴惡人，因他自家不曾經過，每遇入
J27nB190_p0108c10║理深談便一向推開，以不知不識謂之最上。不知者
J27nB190_p0108c11║個『知』字，在凡夫分中，知之一字眾禍之門；在得的人，
J27nB190_p0108c12║知之一字，眾妙之門。所以道：百姓日用而不知，百姓
J27nB190_p0108c13║若知即是聖人；聖人亦日用而不知，聖人若知即是
J27nB190_p0108c14║凡夫。可笑一味執死蛇頭的，以謂圓通不開生藥鋪，
J27nB190_p0108c15║單單只賣死貓頭。殊不知，死貓頭兒今日賣不得了
J27nB190_p0108c16║也。何故？不見道？東風急，被簑立。」
J27nB190_p0108c17║示眾一
J27nB190_p0108c18║天華示眾。「有貴見識而不貴操履者，有貴操履而不
J27nB190_p0108c19║貴見識者。貴見識者，一味學轉語、學機鋒，弄得口頭
J27nB190_p0108c20║活脫，操履全無，則心行不佳；心行既不佳，縱有見識，
J27nB190_p0108c21║亦是魔王眷屬。貴操履者，一味灰頭土臉，以苦行為
J27nB190_p0108c22║極則，若無見識，與外道何異？殊不知，古人論見識即
J27nB190_p0108c23║是操履邊的見識、論操履即是見識邊的操履，故天
J27nB190_p0108c24║華者裏也不管你有功夫可做、無功夫可做，有道可
J27nB190_p0108c25║悟、無道可悟。你若道無功夫可做，還是未入天華便
J27nB190_p0108c26║有此見？還是已入天華纔有此見？若未入天華便有
J27nB190_p0108c27║此見，且問：你又來作麼？若已入天華纔有此見，你試
J27nB190_p0108c28║為我說看。」乃舉：「黃龍南禪師住歸宗，因火燼入獄，六
J27nB190_p0108c29║十日不食，得釋後住石門，謂門弟子曰：『我當時在獄
J27nB190_p0108c30║中，得法華遊戲三昧。故經云：「菩薩遊戲神通，於淨佛
J27nB190_p0109a01║土中，心不喜樂。」蓋因小乘不能度生耳。』弟子請聞其
J27nB190_p0109a02║說，南曰：『大凡獄吏之治有罪者，痛加槌楚，欺詐情盡，
J27nB190_p0109a03║雖有嚴刑不能加也，就死無恨。』今學者有狂妄心、欺
J27nB190_p0109a04║詐心，不以知見慧力治之，何繇得安心哉？故天華苦
J27nB190_p0109a05║苦教你不要求安樂，病來、痛來、一切苦來、警策來、一
J27nB190_p0109a06║一不如意事來，都是你親切善知識。若將情見待你、
J27nB190_p0109a07║恣縱你、放逸你，使你一一如意，便要曉得是你生冤
J27nB190_p0109a08║家。此等說話，那個不知？只是境界臨頭，依舊只要如
J27nB190_p0109a09║意去了。我若見你放捨得做到緊要處，我或扯你一
J27nB190_p0109a10║把，不惟我扯你，即鐘聲鼓響、鵲噪鴉鳴，一切都與你
J27nB190_p0109a11║發機去在。久立，珍重。」
J27nB190_p0109a12║示眾。「藥無貴賤，貴在對病；法無邪正，正在投機。故我
J27nB190_p0109a13║先師曾道：『汝等一人所在也要到，半人所在也要到。』
J27nB190_p0109a14║即當時南堂亦曾示眾云：『參學至要只在最初句與
J27nB190_p0109a15║末後句，若透得，參學事畢；如或未然，更與汝等分作
J27nB190_p0109a16║十門。』今天華一一要與大眾簡辯：第一、須要信得有
J27nB190_p0109a17║教外別傳。教外別傳，且道：怎麼樣信？即如香嚴教乘
J27nB190_p0109a18║該博，問一答十、問十答百，忽要他向父母未生前道
J27nB190_p0109a19║取一句便不能得，退去將平生所參所習的一一翻
J27nB190_p0109a20║過，卻將不得來答，向後直待擊竹，始信有教外別傳。
J27nB190_p0109a21║大眾！既入天華，定相信者，須更明第二、知有教外別
J27nB190_p0109a22║傳。故香嚴悟了便道：『一擊忘所知，更不假修持。』又道：
J27nB190_p0109a23║『我有一機，瞬目視伊，若人不會，別喚沙彌。』所以，他憑
J27nB190_p0109a24║人勘驗，驗他不倒。雖然，你若向他言語上辨的，便是
J27nB190_p0109a25║過在尋他舌頭路，不知有言外知歸的意見，說時道
J27nB190_p0109a26║有、不說便無。所以，第三、要知無情與有情說法無異。
J27nB190_p0109a27║若知，須要諦實。若不諦實，只如我前日問眾兄弟香
J27nB190_p0109a28║爐說法意旨，大家東湊西泊，不能了決。故第四、要見
J27nB190_p0109a29║性如觀掌上，了了分明，一一田地穩密。既穩密已，亦
J27nB190_p0109a30║只是我自了漢。若是為人，更要第五、具擇法眼。假如
J27nB190_p0109b01║兩人入門，一人已悟、一人未悟，不待開口，就能簡別
J27nB190_p0109b02║得出，方可為人。雖然，若不行鳥道，被獵犬一味尋蹤
J27nB190_p0109b03║嗅蹟，若是羚羊掛角，不但蹤蹟，氣息也無你尋處。是
J27nB190_p0109b04║故第六、須行鳥道。第七、又要文武兼濟，要教便教、要
J27nB190_p0109b05║宗便宗。雖然，若不具大骨力，不能驅邪顯正。當時有
J27nB190_p0109b06║端師子推倒回頭，趯翻不托，此是樣子。又，古人道：『三
J27nB190_p0109b07║家村土地廟裏若有個漢，我也托缽供養。』始得與第
J27nB190_p0109b08║八、驅邪顯正相應。若一味門庭施設、一機一境分別
J27nB190_p0109b09║宗途，利人不普，故第九、要大機大用。雖然，若第十、不
J27nB190_p0109b10║向異類中行，不能超玄截妙。「如此十門，南堂所設辨
J27nB190_p0109b11║驗人的。他是臨濟的骨兒孫，何嘗不細？故我前日舉
J27nB190_p0109b12║無情說法話，人以為道理支離，曹洞則可，臨濟不然。
J27nB190_p0109b13║殊不知，古人雖立門庭不同，於中為人無別。故南堂
J27nB190_p0109b14║又道：『若是只圖自了，閉門作活，不在此限。若要為人，
J27nB190_p0109b15║須將此十門一一透過始得。』還透得也未？若透得，方
J27nB190_p0109b16║可踞曲彔床。若一味弄虛頭，被閻老子打窟臀有日
J27nB190_p0109b17║在。」
J27nB190_p0109b18║示眾。「諸方禪易學而難參，此間則易參而難學，所以
J27nB190_p0109b19║尋常接待弟兄不用門庭施設，一味寒暄。若是本色
J27nB190_p0109b20║人，自然賓主協通，言語合他古轍；只為不本色，不得
J27nB190_p0109b21║已設個門，教你入我門來。殊不知入門即入本色，門
J27nB190_p0109b22║無有希奇玄妙，今人不知，將謂入門是有奇有妙。又
J27nB190_p0109b23║有將一棒一喝為入門者、有將輕安寂靜為入門者、
J27nB190_p0109b24║有將一知半解為入門者，也憑你當個門，只是入門
J27nB190_p0109b25║了，更須知有堂奧中事。我說個堂奧也即是本色，堂
J27nB190_p0109b26║奧亦無奇妙，奈何今人又將三玄三要、四料揀、五位
J27nB190_p0109b27║君臣等為堂奧，不知此亦是尋常本色語。今日天華
J27nB190_p0109b28║結制，須將平日求玄覓妙處盡情吐卻，吐不盡，未入
J27nB190_p0109b29║我門在。若得言下知歸，入門辨主，何用一期百日？即
J27nB190_p0109b30║今開堂已竟。且開堂一事，大明國裏屈指不多，江南
J27nB190_p0109c01║卻有三處，可為末法中極盛時節。然而盛必有衰，切
J27nB190_p0109c02║不可作久長想、不可作一期想、不可作如意想，做得
J27nB190_p0109c03║一日功夫是一日、了得一日是一日事，大家緊把繩
J27nB190_p0109c04║頭打得徹去，待他盛也好、衰也好，一日也好、一期也
J27nB190_p0109c05║好，此等即是本色道流。雖然，也須驗過始得。」
J27nB190_p0109c06║示眾。舉拂，召大眾，曰：「十方諸佛、六道眾生，卻被斷拂
J27nB190_p0109c07║子把住腳根，要行行不得、要住住不得、要坐坐不得、
J27nB190_p0109c08║要臥臥不得。大眾！山僧恁麼告報，不是落水拖人，只
J27nB190_p0109c09║為同船合命。你若要行，山僧與你同行；你若要住、要
J27nB190_p0109c10║坐、要臥，山僧與你同住、同坐、同臥。只是者斷拂子性
J27nB190_p0109c11║子惡，切不得觸著他，若觸著他，則孤魂杳杳不知歸；
J27nB190_p0109c12║亦不得背著他，若背著他，則業識忙忙無本據。于中
J27nB190_p0109c13║還有不背不？」師忽作咳嗽聲，曰：「斷拂子敗闕了也。且
J27nB190_p0109c14║道：為什麼如是？不見道？不斬蕭何律不行。」
J27nB190_p0109c15║石雨禪師法檀卷第八（終）
J27nB190_p0109c16║
J27nB190_p0109c17║（嘉興府嘉興縣弟子沉淨素、朱行應、
J27nB190_p0109c18║陳德成，　各壹兩。）
J27nB190_p0109c19║（天寧寺淨御、智圓各壹兩，仝梓）