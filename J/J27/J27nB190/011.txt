J27nB190_p0117b01║石雨禪師法檀卷第十一
J27nB190_p0117b02║嗣法小師淨柱編
J27nB190_p0117b03║頌古
J27nB190_p0117b04║世尊初生（二首）
J27nB190_p0117b05║風淒淒，出林虎，煙迷迷，霧鎖鎖，大地眾生眼欲開，忽
J27nB190_p0117b06║然撞著雲門普。楚歌聲，一何苦？八千兵，散何所？裊裊
J27nB190_p0117b07║餘香滿世間，伊誰聽者忘淒楚。
J27nB190_p0117b08║鶻臭娘生褲一腰，痴人道是赤條條，縱然夜半明星
J27nB190_p0117b09║皎，汲盡天河洗不消。
J27nB190_p0117b10║世尊睹星悟道
J27nB190_p0117b11║今也見，古也見，何曾能得全身現？抬頭失卻眼睛光，
J27nB190_p0117b12║大似優曇時一獻。奇哉三界苦眾生，一時炤破娘生
J27nB190_p0117b13║面。
J27nB190_p0117b14║世尊拈花
J27nB190_p0117b15║世尊逼豬，迦葉打狗，李四知香，張三識臭。我欲驢前
J27nB190_p0117b16║為證明，依稀又落馬蹄後，若是雲門偃祖來，滿口不
J27nB190_p0117b17║消道個瘦。
J27nB190_p0117b18║菴提遮女問文殊：「明知生是不生之理，為何卻
J27nB190_p0117b19║被生死之所流轉？」殊曰：「其力未充。」後進山主舉
J27nB190_p0117b20║問脩山主，脩曰：「筍畢竟成竹，即今作篾，得麼？」進
J27nB190_p0117b21║曰：「汝向後自悟去。」脩復問進，進曰：「者箇是監院
J27nB190_p0117b22║房，那箇是典座房。」脩禮謝。
J27nB190_p0117b23║說真方，賣假藥，絕處逢生，還須扁鵲。甚麼處去也？千
J27nB190_p0117b24║里追風趕不著。
J27nB190_p0117b25║金剛王寶劍
J27nB190_p0117b26║出匣寒光四海寧，收來滿地血猶腥，太平原是將軍
J27nB190_p0117b27║定，不許將軍定太平。
J27nB190_p0117b28║踞地獅子
J27nB190_p0117b29║斂爪藏牙合兩睛，全身不動轉威獰，狐疑不決忘前
J27nB190_p0117b30║後，香象愴惶醉未醒。
J27nB190_p0117c01║探竿影草
J27nB190_p0117c02║家家深夜穩眠床，風送花陰過短墻，欲識裏頭真富
J27nB190_p0117c03║足，定多籬竇吠寒𪚓。
J27nB190_p0117c04║不作一喝用
J27nB190_p0117c05║鳶飛戾天魚躍淵，哥哥騎馬嫂乘船，若還說與孃知
J27nB190_p0117c06║道，朝打三千暮八千。
J27nB190_p0117c07║德山托缽
J27nB190_p0117c08║破爛袈裟搭半肩，出遊無度取人嫌，歸來獨掩三更
J27nB190_p0117c09║月，又被狂風揭草簾。密啟意，太聯纖，活得三年豈偶
J27nB190_p0117c10║然？
J27nB190_p0117c11║洛浦參夾山
J27nB190_p0117c12║前腳不著實，後腳忽移步，跌倒爛泥中，傍人稱怨苦。
J27nB190_p0117c13║莫怨苦，喚得起來連累汝。
J27nB190_p0117c14║興化擯維那
J27nB190_p0117c15║其父攘羊子證之，三通法鼓擯猶遲，維那昔若能幾
J27nB190_p0117c16║諫，不枉稱為唱道師。
J27nB190_p0117c17║以今世人輕賤故，先世罪業即為消滅。
J27nB190_p0117c18║關關幽鳥啼紅翠，一榻熏風驚午睡，舞袖單衫入市
J27nB190_p0117c19║廛，張公喫酒李公醉。
J27nB190_p0117c20║日日是好日
J27nB190_p0117c21║日日是好日，歲朝不是年初一，端陽粽當重陽糕，中
J27nB190_p0117c22║秋月餅元宵喫。風日陰晴屈指推，臘盡都言是歲畢。
J27nB190_p0117c23║咄！
J27nB190_p0117c24║趙州狗子
J27nB190_p0117c25║家家有幅遮羞布，放下便能當雨露，獨怪當年老趙
J27nB190_p0117c26║州，擲卻頭巾頂卻褲。
J27nB190_p0117c27║藏身處，沒蹤跡，沒蹤跡處莫藏身。
J27nB190_p0117c28║花落花開花復殘，鵑喉宛轉旅魂單，傷心最處啼成
J27nB190_p0117c29║血，萬古人悲行路難。
J27nB190_p0117c30║趙州勘破婆子
J27nB190_p0118a01║以楔出楔，弄巧成拙，銕打心腸，綿團口舌。活人即用
J27nB190_p0118a02║殺人刀，至今遍地流腥血。
J27nB190_p0118a03║疏山造塔
J27nB190_p0118a04║愚者見之，名正言順；智者見之，一味慳吝。驀地相逢
J27nB190_p0118a05║老算師，掀翻幾個醃虀甕？
J27nB190_p0118a06║趙州與侍者賭餅
J27nB190_p0118a07║同調相憐事隱淪，深山鋤土不鋤金，拈開覺得金如
J27nB190_p0118a08║土，高下千秋定管歆。
J27nB190_p0118a09║上馬金送去，下馬銀接還，存亡漢室在其間，思歸不
J27nB190_p0118a10║解亭侯印。一劍如何破五關？不見道：行路難。路難不
J27nB190_p0118a11║在登高山。
J27nB190_p0118a12║雲門一棒打殺與狗子喫
J27nB190_p0118a13║紛紛落井去拖人，愧我無繩千尺深，萬里無雲天有
J27nB190_p0118a14║過，碧潭似鏡月難尋。
J27nB190_p0118a15║乾屎橛
J27nB190_p0118a16║門外小人至，門內有小人，一掌一握血，一棒一條痕。
J27nB190_p0118a17║噫！桃花浪破漁舟穩，萬里征人泣斷魂。
J27nB190_p0118a18║南泉斬貓
J27nB190_p0118a19║蓼花汀裏小機關，物外獨超也著瞞，入水救人春浪
J27nB190_p0118a20║起，至今點額未曾乾。
J27nB190_p0118a21║釣得乾魚架火熬，逢人失手可憐宵，朝來無限風波
J27nB190_p0118a22║活，赤鯉從今帶尾焦。
J27nB190_p0118a23║心不負人雙首座，滿面羞慚王老師，舉直更兼能措
J27nB190_p0118a24║枉，草鞋頭帶較些兒。
J27nB190_p0118a25║收拾乾坤把住貓，飛刀血濺梵天高，無端變作金獅
J27nB190_p0118a26║子，萬里迢然路正遙。
J27nB190_p0118a27║女子出定
J27nB190_p0118a28║酒逢知己千鍾少，話不投機半句多，我醉欲眠君且
J27nB190_p0118a29║去，明朝有意抱琴過。
J27nB190_p0118a30║舉一不得舉二因緣
J27nB190_p0118b01║短亭不覺又長亭，秪為留君與別君，忽憶虎溪橋外
J27nB190_p0118b02║事，笑聲今古許誰聞？
J27nB190_p0118b03║僧問審下：「如何是佛法大意？」下云：「貧兒抱子渡，
J27nB190_p0118b04║恩愛競隨波。」
J27nB190_p0118b05║盡謂易分雪裏粉，誰知難辨墨中煤？音書有恨曾相
J27nB190_p0118b06║寄，未審遊人歸不歸？
J27nB190_p0118b07║婆子燒菴
J27nB190_p0118b08║冬令冬行也大奇，何緣劫外起春鸝？驚殘旅夢天明
J27nB190_p0118b09║後，幾個惺惺幾個迷？
J27nB190_p0118b10║高峰無夢無想主人公
J27nB190_p0118b11║半生活計一漁舟，幾度風波為下鉤，行向桃花源盡
J27nB190_p0118b12║處，歸言獨自訪仙游。武陵守，親垂叩，興敗無寥方自
J27nB190_p0118b13║咎。休自咎，一溪水緣仍如舊。
J27nB190_p0118b14║雪峰義存禪師參德山，問：「從上宗乘學人還有
J27nB190_p0118b15║分也無？」山打一棒，曰：「道甚麼？」峰曰：「不會。」至明日
J27nB190_p0118b16║請益，山曰：「我宗無語句，實無一法與人。」
J27nB190_p0118b17║不是騎牛覓牛，便是以水探水，一劈華山兩開，自首
J27nB190_p0118b18║從來免罪。未免罪，黃金無假不須真，纔到鰲山俱撲
J27nB190_p0118b19║碎。
J27nB190_p0118b20║鼇山成道因緣
J27nB190_p0118b21║隨風逐景探煙霞，浪子回頭便做家，若道今朝方悟
J27nB190_p0118b22║道，鼇山依舊在天涯。
J27nB190_p0118b23║鹽官洞上德山來，桶底三番大脫開，不是巖頭周匝
J27nB190_p0118b24║好，至今儱侗不堪抬。
J27nB190_p0118b25║雪峰見僧來，以手托門，放身出，曰：「是甚麼？」僧亦
J27nB190_p0118b26║曰：「是甚麼？」峰低頭歸菴。僧到巖頭舉前話頭，曰：
J27nB190_p0118b27║「我當初若向他道末後句，天下人不奈雪老何。」
J27nB190_p0118b28║僧後再請益，頭曰：「雪峰雖與我同條生，不與我
J27nB190_p0118b29║同條死，要識末後句，秪者是。」
J27nB190_p0118b30║一箇為人須為徹，一箇殺人須見血，欲得燒成九轉
J27nB190_p0118c01║丹，同條生不同條滅。
J27nB190_p0118c02║雪峰見僧來參，便曰：「是甚麼？」
J27nB190_p0118c03║是甚麼？月滿長安路，正堪眠，不免曹山墮。
J27nB190_p0118c04║是甚麼？紅爐不是火，煉成金，今人棄如土。
J27nB190_p0118c05║雪峰上堂，輥出木毬，玄沙捉安舊處。
J27nB190_p0118c06║半夜三更，神出鬼沒，演咒書符，還見也不？
J27nB190_p0118c07║雪峰因玄沙來，三毬一時輥出，沙作臥勢，峰曰：
J27nB190_p0118c08║「你尋常用幾個？」曰：「三即一，一即三。」
J27nB190_p0118c09║人人盡道雪峰有，當陽難掩玄沙口，一三三一是幾
J27nB190_p0118c10║多？分明露出家常醜。
J27nB190_p0118c11║南山鱉鼻蛇因緣
J27nB190_p0118c12║父子相將學弄蛇，一千五百眼俱華，南山喝去全身
J27nB190_p0118c13║露，毒氣彌深莫觸他。
J27nB190_p0118c14║拖人下水不濕腳，下水拖人腳不濕，玄沙不顧犯當
J27nB190_p0118c15║頭，一手扶人一手搦。
J27nB190_p0118c16║雪峰示眾，曰：「飯籮邊坐餓死人，臨河渴死漢。」玄
J27nB190_p0118c17║沙曰：「飯籮裏坐餓死漢，水裏沒頭浸渴死漢。」雲
J27nB190_p0118c18║門曰：「通身是飯，通身是水。」
J27nB190_p0118c19║說邊說裏說通身，總是畫蛇添足人，曠劫無名名飯
J27nB190_p0118c20║水，一番拈出一番新。
J27nB190_p0118c21║雪峰上堂，曰：「盡大地撮來如粟米粒大，拋向面
J27nB190_p0118c22║前，漆桶不會打鼓，普請看。」長慶問雲門曰：「雪峰
J27nB190_p0118c23║與麼道，還有出頭不得處麼？」門曰：「有。」慶曰：「作麼
J27nB190_p0118c24║生？」門曰：「不可總作野狐精見解。」
J27nB190_p0118c25║電卷星馳會者稀，滿山依舊雪霏霏，雲門長慶遵師
J27nB190_p0118c26║旨，普請搬柴尚未歸。
J27nB190_p0118c27║雪峰遊山次，指面前地，曰：「者一片地，好造個無
J27nB190_p0118c28║縫塔。」沙曰：「高多少？」峰乃顧視上下，沙曰：「人天福
J27nB190_p0118c29║報即不無和尚；若是靈山授記，未夢見在。」峰曰：
J27nB190_p0118c30║「子作麼生？」沙曰：「七尺八尺。」
J27nB190_p0119a01║顧視上下，七尺八尺，佛界人天分等級。無等級，通途
J27nB190_p0119a02║特地栽荊棘，一尊塔樣兩人爭，塔卵爆盡我還出。
J27nB190_p0119a03║雪峰指火曰：「三世諸佛向火焰裏轉大法輪。」沙
J27nB190_p0119a04║曰：「近日王令稍嚴。」峰曰：「作麼生？」沙曰：「不許攙行
J27nB190_p0119a05║奪市。」雲門曰：「火焰為三世諸佛說法，三世諸佛
J27nB190_p0119a06║立地聽。」
J27nB190_p0119a07║殺人火，活人火，火性無情莫莽鹵，鑿壁偷光已有人，
J27nB190_p0119a08║兄弟相將學步武，久假不歸歸便休，眉毛惜取留還
J27nB190_p0119a09║我。
J27nB190_p0119a10║雪峰普請次，路逢一獼猴，乃曰：「人人有一面古
J27nB190_p0119a11║鏡，者獼猴亦有一面古鏡。」三聖曰：「曠劫無名，何
J27nB190_p0119a12║以彰為古鏡？」峰曰：「瑕生也。」聖曰：「者老漢著甚死
J27nB190_p0119a13║急，話頭也不識。」峰曰：「老僧住持事繁。」
J27nB190_p0119a14║話端使不是瑕生，古鏡無明辨不清，驀地持歸相炤
J27nB190_p0119a15║耀，獼猴從此露全形。
J27nB190_p0119a16║雪峰在洞山作飯頭覆卻米盆因緣
J27nB190_p0119a17║一枝佛法到龍潭，吹滅殘燈徹髓寒，九上三登明此
J27nB190_p0119a18║意，砂盆覆卻總無端。
J27nB190_p0119a19║雪峰因僧問：「古澗寒泉時如何？」峰曰：「瞪目不見
J27nB190_p0119a20║底。」曰：「飲者如何？」峰曰：「不從口入。」僧舉似趙州，州
J27nB190_p0119a21║曰：「不從口入，不可從鼻孔裏入。」僧卻問：「古澗寒
J27nB190_p0119a22║泉時如何？」州曰：「苦。」曰：「飲者如何？」州曰：「死。」峰聞得，
J27nB190_p0119a23║乃曰：「趙州古佛。」遙望作禮，自此不答話。
J27nB190_p0119a24║藥因救病出金瓶，劍為不平離寶匣，相如何事愛廉
J27nB190_p0119a25║頗？趙國方今在兵甲。
J27nB190_p0119a26║雪峰曰：「世界闊一尺，古鏡闊一尺；世界闊一丈，
J27nB190_p0119a27║古鏡闊一丈。」玄沙指火爐曰：「闊多少？」峰曰：「如古
J27nB190_p0119a28║鏡闊。」沙曰：「老和尚腳跟未點地在。」
J27nB190_p0119a29║從來好手讓僧繇，畫影圖形未肯休，自古誌公無面
J27nB190_p0119a30║目，于今點出一雙眸。化為龍，飛去了，堪笑三郎坐釣
J27nB190_p0119b01║舟。
J27nB190_p0119b02║雪峰因閩王施銀交床，僧問：「和尚受大王如此
J27nB190_p0119b03║供養，將何報答？」峰以手拓地，曰：「輕打我，輕打我。」
J27nB190_p0119b04║欲見雪峰無處真，閩王銀椅驗來親，誰知一代傳持
J27nB190_p0119b05║者，卻作靈山護法人？
J27nB190_p0119b06║雪峰因閩王封柑橘因緣
J27nB190_p0119b07║咒咀諸毒藥，所欲害身者，念彼觀音力，還著于本人。
J27nB190_p0119b08║雪峰僧堂內救火因緣
J27nB190_p0119b09║柴頭發火救須柴，此事誰人省得來？要見父慈因子
J27nB190_p0119b10║孝，自將門閉自還開。
J27nB190_p0119b11║病入膏肓可奈何，良醫拱手藥誰和？如非別有超師
J27nB190_p0119b12║作，海上奇方有幾多？
J27nB190_p0119b13║三聖金鱗
J27nB190_p0119b14║賣油娘子水搽頭，不覺衣衫盡是油，更欲當風兼賣
J27nB190_p0119b15║俏，被人掀倒罵無休。
J27nB190_p0119b16║雪峰因閩王問：「擬欲蓋一所佛殿。」
J27nB190_p0119b17║誘人犯法得人僧，反逼將來愧不勝，兩手攤開遮不
J27nB190_p0119b18║住，至今枯木倚寒藤。
J27nB190_p0119b19║雪峰望州亭相見話
J27nB190_p0119b20║烏石嶺頭石色鳥，望州亭望趙州過，二番相見無差
J27nB190_p0119b21║舛，及到僧堂便懡㦬。
J27nB190_p0119b22║一大藏教是個之字
J27nB190_p0119b23║只知以楔出楔，不解將空塞空，葛藤窠裏翻身易，當
J27nB190_p0119b24║道難栽無影松。
J27nB190_p0119b25║玄沙三種病人
J27nB190_p0119b26║將謂抱贓叫屈，原來賣弄家私，硬證烏龜作鱉，釣魚
J27nB190_p0119b27║習氣還癡。
J27nB190_p0119b28║甘贄入南泉，請黃櫱散嚫。
J27nB190_p0119b29║癡憨頑鈍，瀟灑風流，學人不會，休休休休。
J27nB190_p0119b30║玄沙因我得禮汝
J27nB190_p0119c01║因我得禮汝，誰云話彼此？隔岸咬蛇聲，帶累蝦蟆死。
J27nB190_p0119c02║夾山無舌人解語
J27nB190_p0119c03║無舌人，無舌人，千年枯木一回新，杜鵑元不喚春去，
J27nB190_p0119c04║客路傷殘夢自嗔。不用嗔，就路還家盡是親。
J27nB190_p0119c05║法眼問永明智云：「隔壁聞釵釧聲便名破戒，今
J27nB190_p0119c06║男女駢闐又作麼生？」智云：「好個入處。」眼云：「此子
J27nB190_p0119c07║他日有五百毳徒。」
J27nB190_p0119c08║幾多媸蠢幾多妍？覽遍名山又市廛，無奈家貧遭劫
J27nB190_p0119c09║久，借婆衫子拜婆年。（其一）
J27nB190_p0119c10║春光別貯一金壺，擬學江南唱鷓鴣，謾把花枝招石
J27nB190_p0119c11║女，橫推不倒直須扶。（其二）
J27nB190_p0119c12║和普明禪師牧牛頌
J27nB190_p0119c13║無端露地忽咆哮，蹤跡分明路已遙，無計喚回奔競
J27nB190_p0119c14║苦，權將野草當靈苗。（未牧）
J27nB190_p0119c15║崎嶇石徑四蹄穿，水盡山窮下一鞭，且得鼻頭繩在
J27nB190_p0119c16║手，東西從此任吾牽。（初調）
J27nB190_p0119c17║顛狂每欲息驅馳，你若思歸我亦隨，運足不知途路
J27nB190_p0119c18║遠，綠楊鞭影送頑疲。（受制）
J27nB190_p0119c19║也只尋常這一頭，何須今古較剛柔？前村更有閒田
J27nB190_p0119c20║地，水草依依且暫留。（迴首）
J27nB190_p0119c21║每憶溪山山那邊，飢餐渴飲更天然，一聲黃鳥春歸
J27nB190_p0119c22║去，鼻有芒繩不用牽。（馴伏）
J27nB190_p0119c23║踞虎盤龍總不如，隨緣坐臥已無拘，橫拈短笛松陰
J27nB190_p0119c24║下，一曲斜陽尚有餘。（無礙）
J27nB190_p0119c25║倦來聊睡柳陰中，牛入花茸又草茸，隨分納些終不
J27nB190_p0119c26║犯，睡惺重睡睡猶濃。（任運）
J27nB190_p0119c27║人牛俱在此山中，何必相煩問異同？隨處風光隨處
J27nB190_p0119c28║好，不妨明月下天東。（相忘）
J27nB190_p0119c29║覺來拍手一身閒，記得當年此日間，獨立曾無牛可
J27nB190_p0119c30║牧，無牛猶有一重關。（獨照）
J27nB190_p0120a01║阿誰不欲共追蹤？到此方知萬象空，空處不留如不
J27nB190_p0120a02║信，前村芳草又茸茸。（雙泯）
J27nB190_p0120a03║密移一步看飛龍
J27nB190_p0120a04║日出東方月落西，茆堂端坐掩柴扉，春來夜雨雷初
J27nB190_p0120a05║動，松老成龍喚不歸。
J27nB190_p0120a06║轉身就父
J27nB190_p0120a07║那個臺無月？誰家樹不春？反手摸著枕，定是夜眠人。
J27nB190_p0120a08║嘉州牛喫禾，益州馬腹脹。（拈曰）
J27nB190_p0120a09║牡順和尚只知拈頭掇尾，不解泥裏洗土塊。（頌曰）
J27nB190_p0120a10║長亭又短亭，趙氏送夫行，雁杳魚沉後，孤征萬里情。
J27nB190_p0120a11║石雨禪師法檀卷第十一（終）
J27nB190_p0120a12║（松江府弟子相淨權三兩，
J27nB190_p0120a13║丁智感、趙淨塵各壹兩）