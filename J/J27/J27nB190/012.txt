J27nB190_p0120b01║石雨禪師法檀卷第十二
J27nB190_p0120b02║嗣法小師淨柱編
J27nB190_p0120b03║贊
J27nB190_p0120b04║騎牛出山像贊
J27nB190_p0120b05║食雪山雪，白而且肥，一色邊事，人所見希。隨類而墮，
J27nB190_p0120b06║如虎之赴，驀爾騎歸，忘卻舊路。噫！隨緣水草納些些，
J27nB190_p0120b07║花落珠藤鳥亂啼。
J27nB190_p0120b08║蓮花座觀佛贊
J27nB190_p0120b09║法身本無相，無相非法身，六載雪山雪，忽爾春風新。
J27nB190_p0120b10║春風新，鷓鴣頻，寶花王綻絕纖塵，剎那邈得伊神否？
J27nB190_p0120b11║擬議幾何失卻真。
J27nB190_p0120b12║佛牙贊
J27nB190_p0120b13║如何佛說法，亦不惜齒牙？牙、法兩無壞，永永鎮群邪。
J27nB190_p0120b14║細字金剛塔贊
J27nB190_p0120b15║金剛為體，無縫可通。慧命所寄，能仁所宗。天光明淨，
J27nB190_p0120b16║雲色朦朧，如沙聚海，如蟻行空。即之也，寒潭月影，撈
J27nB190_p0120b17║摝無蹤；望之也，撐天拄地，八面玲瓏。斯之謂寶王塔
J27nB190_p0120b18║而現於一毫之中。
J27nB190_p0120b19║接引像贊
J27nB190_p0120b20║不立一塵，捨師不得；不捨一法，取師不得。不取不捨
J27nB190_p0120b21║恁麼得，依舊勞他一臂力。
J27nB190_p0120b22║吾師腳跟不點地，纔聞喚著忙回視，一縷纖雲引臂
J27nB190_p0120b23║長，逢人便道西方事。霜林夜半鳥驚棲，無令好夢風
J27nB190_p0120b24║吹去。
J27nB190_p0120b25║盡作唯心淨土觀，遲遲五濁放身安，迢迢每欲空回
J27nB190_p0120b26║首，臂已長伸屈復難。
J27nB190_p0120b27║普賢大士贊（二則）
J27nB190_p0120b28║熱惱場中眾苦交逼，左之右之無法可釋，騰騰象王
J27nB190_p0120b29║以雪為食，從眉山來，業示其白，異類中行，普眼莫測，
J27nB190_p0120b30║但存想間，儀容儼集。咄咄！獲得真贓走卻賊。
J27nB190_p0120c01║萬行莊嚴如意之故，走遍大千不曾動步，盡道恩承
J27nB190_p0120c02║白象力，誰信曹山立三墮？
J27nB190_p0120c03║獻象圖
J27nB190_p0120c04║散星成象，睹星成佛，牧象以奴，獻象以法。法邪乃狂，
J27nB190_p0120c05║法正乃降，佛從海湧，波浪汪洋。汪洋奈何，截流而過，
J27nB190_p0120c06║得善現者，庶不負圖。
J27nB190_p0120c07║觀音大士贊
J27nB190_p0120c08║聞得老兄當年買胡餅，放下卻是個饅頭，只今在此
J27nB190_p0120c09║死丁丁立個甚麼？噫！踏著了也，貪他一滴枝頭水，不
J27nB190_p0120c10║得縱橫自在遊。（鰲頭手執楊枝瓶）
J27nB190_p0120c11║不提魚去沽村酒，不踏鰲頭海上來，鸚鵡堤邊銜柳
J27nB190_p0120c12║去，南詢童子未曾回。咄！且問：你將什麼利生？休休，騰
J27nB190_p0120c13║雲駕霧不如你，說法還須老比丘。（雲端）
J27nB190_p0120c14║應現重重三十二，光彩無非一月真，除卻寒潭千尺
J27nB190_p0120c15║影，誰得當天指示人。（水月）
J27nB190_p0120c16║神悲行苦，言真露甘，熱跣其足，寒幪其毿，無剎那頃
J27nB190_p0120c17║思靜離喧。婆心最在無人處，細把楊枝著意參。（楊枝淨水）
J27nB190_p0120c18║應無子之求，憐有子之累，隻手迎送間，施彼了無畏。
J27nB190_p0120c19║（送子）
J27nB190_p0120c20║幪頭唯衲被，觀者自知音，逐臭隨香者，多從紙上尋。
J27nB190_p0120c21║纔放魚籃，便把經卷，掣電之機，換善財眼。噫！淨瓶打
J27nB190_p0120c22║破方知歇，今且從人亂指點。
J27nB190_p0120c23║因看月在水，萬境悉平沉，再四親撈摝，良哉觀世音。
J27nB190_p0120c24║（水月）
J27nB190_p0120c25║世界大海中，眾生沒于苦，自古運悲人，慈航把柔櫓。
J27nB190_p0120c26║西行浪復東，無計回長風，業有所不免，變現終無窮。
J27nB190_p0120c27║獨有普門士，應身三十二，如解轉拳人，手無縛雞勢，
J27nB190_p0120c28║聊爾借婆衫，拜婆了年事。隱隱袈裟吹，隱隱雙趺危，
J27nB190_p0120c29║寶髻青山聳，纓絡秋雲垂。忽爾全身坐，忽爾眾生度，
J27nB190_p0120c30║不見有眾生，秪把楊枝顧。癡情盡說飛甘露，分明以
J27nB190_p0121a01║水濟于水，丈夫終不從他誤，誌公十二面難描，從茲
J27nB190_p0121a02║筆底無回互。（大海中柳枝）
J27nB190_p0121a03║即此物，非他物，得到手，鮮潑潑。任君殺、任君活，價不
J27nB190_p0121a04║相應賣不成，短巷長街喚一聲，人人打動化龍情，猶
J27nB190_p0121a05║待春雷撼地鳴。（魚籃）
J27nB190_p0121a06║原非男女，忽示女相，女人得度，何男女相？
J27nB190_p0121a07║垂手不入廛，動足不點地，身居潔白中，好願酬還未？
J27nB190_p0121a08║稽首挹香風，萎花願吹去，更雨新好者，接人方有據。
J27nB190_p0121a09║噫！憶昔孤峰絕頂時，一捏直教成粉碎。（蓮花）
J27nB190_p0121a10║隨眾生機，性惡、性善，覿面提撕，寶花利劍。
J27nB190_p0121a11║目橫秋水，眉舒柳色，喝開童子，渺然玄寂。一字一句
J27nB190_p0121a12║從胸流出，通身是口示普門德。誰是知音？還從胸沒，
J27nB190_p0121a13║女人應受，因類女則。（普門細字像，從胸書起，末復至胸，可開，神妙）
J27nB190_p0121a14║大士既證此圓通，又不肯住在裏許，要我題破其中
J27nB190_p0121a15║意，言外知歸還讓你。（圓光下像）
J27nB190_p0121a16║一波纔動，萬波隨之，雲行風捲，柳露垂絲。一釣便上，
J27nB190_p0121a17║當機者誰？不擇異類，良哉大師。
J27nB190_p0121a18║布袋和尚贊
J27nB190_p0121a19║遇物便採入，遇人便傾出，問他作什麼？倚杖笑而立。
J27nB190_p0121a20║設更擬議間，提起走不及，無奈袋口何，所以成狼籍。
J27nB190_p0121a21║包乾褁坤，容妍納醜，四十九年，何所不有？忽爾知非，
J27nB190_p0121a22║拄杖在手，便好乘閒，打開袋口。呵呵寶壽，山高月半，
J27nB190_p0121a23║銜漸出雲，衢人見否？攜歸更問長耳叟。（為法相可公五十壽）
J27nB190_p0121a24║松根為枕，布袋為蓆，白雲青天，懶去求食。一覺醒來，
J27nB190_p0121a25║腹猶果哉，千古一笑，兩眉豁開。
J27nB190_p0121a26║伏虎羅漢贊
J27nB190_p0121a27║猛於虎者，唯慈忍力，大空、小空，就手而食。大空既空，
J27nB190_p0121a28║小空不從，頻頻回顧，示以怒容。
J27nB190_p0121a29║朝陽補衲贊
J27nB190_p0121a30║荷葉收香，秋麻正長，鶉衣結就，糞掃堆旁。衲頭下事，
J27nB190_p0121b01║針針相似，咬斷線頭，方可接續。
J27nB190_p0121b02║寒山拾得贊
J27nB190_p0121b03║寒岩寺裏討飯來，國清寺裏燒火去，盡道文殊與普
J27nB190_p0121b04║賢，相逢狹路難回避。噫！石塊木樁，有何憑據？
J27nB190_p0121b05║十八大阿羅漢贊
J27nB190_p0121b06║長眉曝日而童子進香者
J27nB190_p0121b07║離離披披，水田其衣；霏霏拂拂，霜雪其眉。心擬向日，
J27nB190_p0121b08║乃負其坐，背癢不禁，侍者之故。
J27nB190_p0121b09║對巖花而翻貝者
J27nB190_p0121b10║依文解義，三世佛冤，離經一字，即屬魔言。頹然一翁，
J27nB190_p0121b11║二俱不羨，巖花似火，雙眸若電。
J27nB190_p0121b12║傾瓶放光而出神遊戲者
J27nB190_p0121b13║倚光而出，非意所生，不知何日，打破淨瓶？放過一著，
J27nB190_p0121b14║落在第二，一若不存，二復何寄？
J27nB190_p0121b15║山居靜坐而猿猱獻果者
J27nB190_p0121b16║蟠桃既熟，知是幾年？偷心所得，誰為汝憐？爾不異我，
J27nB190_p0121b17║不許藏躲，但辦肯心，妙哉厥果。
J27nB190_p0121b18║坐參經義而執卷忘倦者
J27nB190_p0121b19║老老大大，手不釋卷，懶逐文言，只圖遮眼。眼既自全，
J27nB190_p0121b20║月亦自圓，世人若看，牛皮也穿。
J27nB190_p0121b21║攜卷坐柳陰而次第簡閱者
J27nB190_p0121b22║出息不涉，入息不居，眾緣陰界，不能礙渠。楊柳春回，
J27nB190_p0121b23║莓苔轉綠，一大藏經，從頭再讀。
J27nB190_p0121b24║定中有鬼撼錫而不動者
J27nB190_p0121b25║把住要津，官不容針，略通一線，山鬼入林。不采無窮，
J27nB190_p0121b26║伎倆有盡，過十小劫，金錫乃振。
J27nB190_p0121b27║倚樹高臥而獼猴為伴者
J27nB190_p0121b28║津梁既疲，未忍言歸，尚有侍者，聊以應機。侍者為誰？
J27nB190_p0121b29║二獼猴子，一動一靜，自成賓主。
J27nB190_p0121b30║拈丹桂枝以示鹿麋者
J27nB190_p0121c01║無法可說，花拈一枝，香生滿谷，悟者為誰？鹿性既馴，
J27nB190_p0121c02║馴復何守？庶幾無聊，可以為友。
J27nB190_p0121c03║騎三腳蟾以出海者
J27nB190_p0121c04║無物不有，無時不然，龍宮雖好，不可久延。撒卻驪珠，
J27nB190_p0121c05║衣中自有，為有力者，負之而走。
J27nB190_p0121c06║騎蝦精破浪而出者
J27nB190_p0121c07║江既無底，海亦無邊，路頭在手，白浪滔天。如人履地，
J27nB190_p0121c08║人乃不會，何獨疑于，一蝦之背？
J27nB190_p0121c09║握玻璃盞以調藥餌者
J27nB190_p0121c10║玻璃盞子，內外明徹，人兮無此，何以利物？藥餌漸調，
J27nB190_p0121c11║慰彼疲勞，匪酥匪酪，飢渴乃消。
J27nB190_p0121c12║擎缽多而降龍者
J27nB190_p0121c13║我無神通，神通在龍，雲周雨遍，不離缽中。縱以為體，
J27nB190_p0121c14║奪以為用，誰為阿師？只堪應供。
J27nB190_p0121c15║努臂目而伏虎者
J27nB190_p0121c16║爪牙既斂，夙習未除，努目而視，安敢縱渠？大空、小空，
J27nB190_p0121c17║始絕回互，若欲把門，還少一箇。
J27nB190_p0121c18║亦有布袋而非彌勒者
J27nB190_p0121c19║同不在心，異不在腹，以有布袋，令人描摸。是耶？非耶？
J27nB190_p0121c20║擬之即差。可知兜率，不是爾家。
J27nB190_p0121c21║坐睹塔光而擁衲者
J27nB190_p0121c22║孤峰一衲，似有來繇，誰知只在光影門頭？光不透脫
J27nB190_p0121c23║雖云是病，不妨借此為炤妖鏡。
J27nB190_p0121c24║坦腹而布袋者
J27nB190_p0121c25║天上無姓，地下無名，當年一問，粉碎乾坤。廓落一囊，
J27nB190_p0121c26║嗒然忘我，大千有物，無不包裹。
J27nB190_p0121c27║擊磬而出定者
J27nB190_p0121c28║欲觀自在，未絕偏圓，離出入際，默爾忘緣。既非無語，
J27nB190_p0121c29║亦非有證，誰似其人，一鳴其磬？
J27nB190_p0121c30║寶公贊（鶴凌侍者請）
J27nB190_p0122a01║十二時歌步步嬌，曾從異類出鷹巢，還須化鶴凌霄
J27nB190_p0122a02║漢，尺拂休忘鏡剪刀。
J27nB190_p0122a03║初祖贊（崑石請）
J27nB190_p0122a04║崑山有良璧，如何喚作石？武帝問西來，西來道不識。
J27nB190_p0122a05║不立文字，誰是知音？楞伽四卷，可以印心。但能推倒
J27nB190_p0122a06║嵩山壁，便好為他的子孫。
J27nB190_p0122a07║立雪齊腰贊
J27nB190_p0122a08║齊腰不沒膝，此意許誰知？只可面當壁，翻身早已遲。
J27nB190_p0122a09║冷眼難瞞，熱心一段，死不干休，雪花片片。可憐坐斷
J27nB190_p0122a10║十方者，到底被他將眼換。
J27nB190_p0122a11║好雪片片落不著，面壁多年不禁寒，心未安時臂未
J27nB190_p0122a12║斷，展開還好與人看。
J27nB190_p0122a13║真歇了禪師塔在皋亭山，方被劫火，其僧以繪
J27nB190_p0122a14║像索題募建。
J27nB190_p0122a15║題落驢前，贊落馬後，秪這些子，火燒不透，殃及兒孫，
J27nB190_p0122a16║是誰之咎？使有人云歇了休，拽取鼻頭來寶壽，不應
J27nB190_p0122a17║觸諱犯當頭，紅爐雪又重芳茂。
J27nB190_p0122a18║雲棲宏大師贊
J27nB190_p0122a19║生平不識彌陀面，今日毫端全體現，人人盡道見雲
J27nB190_p0122a20║棲，誰向雲棲那邊看？
J27nB190_p0122a21║雲門湛然和尚贊
J27nB190_p0122a22║洞山於良久，邈得雲巖禪，誰知因過水，兩眼方始圓？
J27nB190_p0122a23║年深代亦遠，幾希失所傳，江南雲門裏，放下無聯纖。
J27nB190_p0122a24║復為分明極，令人話正偏，寶壽山何秀？西溪水亦鮮。
J27nB190_p0122a25║以此示後賢，後賢曰儼然。
J27nB190_p0122a26║古越雲門，法幢獨露，價賤如金，貴如土故，有空王俸，
J27nB190_p0122a27║了不知顧，邪風振搖，即隨類墮，令人對此憶曹山，毀
J27nB190_p0122a28║之譽之誰之過？
J27nB190_p0122a29║聞說雲門，夜半日出，一人傳虛，萬人傳實。捧拂拈篦，
J27nB190_p0122a30║對面不識，祖彌不了，所以殃及。
J27nB190_p0122b01║兩手握何物？持歸問汝師。汝師曾問我，我今復何辭？
J27nB190_p0122b02║譬如溯流者，溪石多參差，攀攬所不及，情知源在斯。
J27nB190_p0122b03║因師乃聞我，因我聞祖翁，祖翁曰耳聾，知此乃可起，
J27nB190_p0122b04║曹洞之正宗。（為寉陵智超請）
J27nB190_p0122b05║宗傳曹洞，戒受雲棲，教尊賢首，總作全提。或拖布袋，
J27nB190_p0122b06║郎郎當當；或登寶座，巍巍堂堂。雲門惺惺，天華寂寂，
J27nB190_p0122b07║養子之緣，子肉不食。擬報師恩，幾缺師耳，描師邈師，
J27nB190_p0122b08║隨類墮只。
J27nB190_p0122b09║真不可邈，一邈便像，眉目儼然，卻成兩樣。不兩樣，能
J27nB190_p0122b10║隨類墮者，是之謂雲門湛老和尚。
J27nB190_p0122b11║石傘在上，若耶在東，門齒不缺，耳朵不聾。是耶？非耶？
J27nB190_p0122b12║豈力未克？噫！持書千里迢迢客，畢竟何繇到此中？
J27nB190_p0122b13║博山無異和尚贊
J27nB190_p0122b14║腳下無私，隨往自適，今之古之，路逕開闢。舉壽昌宗，
J27nB190_p0122b15║起博山宅，把住要津，為眉毛惜。噫！拂子橫拖不顧人，
J27nB190_p0122b16║至今幾個知恩澤？
J27nB190_p0122b17║密雲和尚像贊
J27nB190_p0122b18║一條白棒顯家風，今日相看影現中，道師不足隆臨
J27nB190_p0122b19║濟，怒髮莖莖直指空。
J27nB190_p0122b20║麥浪法兄如六賊戲彌勒像贊
J27nB190_p0122b21║舉動如天衣再來，遊戲如彌勒應世，秉拂於顯聖雲
J27nB190_p0122b22║門，住持於彌陀梅市，悄地裏結卻袋口，忽然間拽杖
J27nB190_p0122b23║而去，那管伊六賊六通？一任他扯來扯去，斯之謂麥
J27nB190_p0122b24║浪懷兄永不負先師之記。
J27nB190_p0122b25║聞谷大師贊
J27nB190_p0122b26║雲棲的嗣，淨土正宗，龍池有囑，掉頭弗從。西來祖意，
J27nB190_p0122b27║曲暢旁通，川趨流赴，苕溪道中。隨方應化，雁過長空，
J27nB190_p0122b28║影非留水，此似誰容？我生武水，鄉與師同，擬議師德，
J27nB190_p0122b29║海月可籠。吾師之德，撈摸無蹤，瓶窯火發，庶幾可攻。
J27nB190_p0122b30║說淨土法，開慈悲方，師去我來，喜挹遺香。淨慈隔岸，
J27nB190_p0122c01║游芝山堂，開卷拜贊，是我同鄉。
J27nB190_p0122c02║東山爾密和尚贊
J27nB190_p0122c03║東山阿兄，宗通說通，誰是其人？水上尋蹤。
J27nB190_p0122c04║具足禪師贊
J27nB190_p0122c05║白石之上，青松之下，是誰似伊，得能瀟灑？何以孝聞，
J27nB190_p0122c06║左無股者？解脫自居，世間頓捨，同師點沸，共抽薪也。
J27nB190_p0122c07║派出源分，易幾冬夏，泡漚復親，活埋話新。電影忽墮，
J27nB190_p0122c08║空花未淪，且結空果，聊以獻蘋。秋風落落，難擬其神；
J27nB190_p0122c09║春流浩浩，彷彿其身。身與神會，午夜紅輪，手執何物？
J27nB190_p0122c10║欲誰付與？我為證明，須一轉語，不是木蛇，豈曹家女？
J27nB190_p0122c11║喚作如意，非我儔侶，兄雖點頭，我亦不許。薦取薦取，
J27nB190_p0122c12║不負同處。
J27nB190_p0122c13║題瑞白和尚住陽明洞銕壁居秋景畫像，時開
J27nB190_p0122c14║法雲門。
J27nB190_p0122c15║坐破銕壁，伊誰可測？常扃柴扉，見亦不識。別峰拜之，
J27nB190_p0122c16║一龜毛拂，舉兔角杖，摟陽明窟。飛一葉秋，揭藤斗笠，
J27nB190_p0122c17║不離把茅，啟雲門席，豈忍不禁？先師累及。噫！盡道世
J27nB190_p0122c18║間行樂好，逍遙那及在山日？
J27nB190_p0122c19║巍巍堂堂，辨邪別正，六出瑞花，其白無並。寒殺闍黎，
J27nB190_p0122c20║韜幾晦微，曹洞一脈，大地春歸。
J27nB190_p0122c21║南明大師贊
J27nB190_p0122c22║遠臨臨濟，中接斷橋，車車溪水，鴛湖淊淊。噫！者個緣
J27nB190_p0122c23║何無一滴？沿流不止問吹毛。
J27nB190_p0122c24║自題
J27nB190_p0122c25║若耶溪上雲門月，流落清流話圓缺，平旦拈來作鏡
J27nB190_p0122c26║看，卻教胡餅知時節。何時節？試問黃橙與綠橘。（寓清流橘
J27nB190_p0122c27║山，為旦平請）
J27nB190_p0122c28║曹洞正宗，何背何向？試問觀者，果像不像？不是暫時
J27nB190_p0122c29║落魄，便是白衣拜相。
J27nB190_p0122c30║寶壽龍門，枯藤槁木。顧虎頭輩，十描九錯。寶鏡無塵，
J27nB190_p0123a01║黃金無真，因緣時節，藤木生春。噫！省然眉目霧將散，
J27nB190_p0123a02║看取麟湖月上新。（省眉請）
J27nB190_p0123a03║雁過長天，秋霞作箋，一筆兩筆，影落寒泉。泉不留蹤，
J27nB190_p0123a04║雁不遺影，你是何人？示人以景不是景，手執木蛇知
J27nB190_p0123a05║為誰？昨夜夢溪清夢醒。咄！（印如請）
J27nB190_p0123a06║西溪深處，古杭之餘，峰七十二，何處逢渠？昔有政公，
J27nB190_p0123a07║好騎黃犢，人或擬之，柳鞭一促。（騎牛象）
J27nB190_p0123a08║奇哉寶壽，追蹤熊耳，九年面壁，沿流不止。魚魯鬚眉，
J27nB190_p0123a09║鳥焉衣履，畢竟如何？逆流洞水。（九壁請）
J27nB190_p0123a10║寶鏡堂前，一輪明月，背觸俱非，如入虎穴。擬犯其威，
J27nB190_p0123a11║遭其耳缺。吾道欲隆，記取時節。正月小盡，梅花似雪，
J27nB190_p0123a12║寒影入溪，任人拈掇。（道隆請）
J27nB190_p0123a13║三喚三應，意豈有他？只此斷拂，覿面非賒。梧桐瀉影，
J27nB190_p0123a14║秋月欲斜，西山雖好，不是你家。（為日生侍者請，時生將歸寧化之西山菴）
J27nB190_p0123a15║因汝識我，我不是汝。高踞要津，把斷拂子，淨玉瑕生，
J27nB190_p0123a16║曹溪洞水。何物沿流？云祗者是（淨玉請）
J27nB190_p0123a17║衲僧氣宇，山清水碧，塵累既清，無往不適。拄地撐天，
J27nB190_p0123a18║此外無禪，可密傳者，密在汝邊。（傳侍者請）
J27nB190_p0123a19║如是之法，佛祖密付，逗到靈峰，一拶便露。任伊描得
J27nB190_p0123a20║十分真，寧識曹山尊貴墮。咄！
J27nB190_p0123a21║玄豹齋中，偶然佇立，一人傳虛，萬人傳實。若道是曹
J27nB190_p0123a22║洞正傳，為甚麼到者裏拈椎豎拂？咄！（汀州本然請）
J27nB190_p0123a23║是渠非渠，鏡裏尋渠，撲破鏡來，觸處逢渠。
J27nB190_p0123a24║天華顯聖，雪峰長慶，只因寶壽，扯拽不定。扯得定，綿
J27nB190_p0123a25║江撈得獅峰影，衣裏戒珠須自證。
J27nB190_p0123a26║寶壽之寶雪峰雪，分付諸人莫辨別，若搭生薑賣與
J27nB190_p0123a27║人，管教辣斷娘生舌。（雲庫頭請）
J27nB190_p0123a28║說像不像，野燒不休，燎天灼地，此箇獨留。愚者怖走，
J27nB190_p0123a29║此復誰收？問取淨節，是真火頭。（節火頭請）
J27nB190_p0123a30║旁通法眼，曲暢雲門，即此面目，曹洞後孫。
J27nB190_p0123b01║題久默像
J27nB190_p0123b02║弁嶽峰頭浪潑天，誰云妙唱不干舌？太湖澄碧峰影
J27nB190_p0123b03║斜，不務速說今已說。
J27nB190_p0123b04║唐存憶居士行樂圖（子孫拱立，童子送芝）
J27nB190_p0123b05║人生行樂耳，玅云樂有極，寶樹行有林，盤陀坐有石。
J27nB190_p0123b06║花輪胎始成，蒲輪擬相迫，此際紫芝香，即之不可得。
J27nB190_p0123b07║色果即空耶？壽茲良可釋，選佛亦選官，語諸賢子息。
J27nB190_p0123b08║題章天對居士小像
J27nB190_p0123b09║角巾原不染風塵，博得清閒倍爽神，樹下有形能息
J27nB190_p0123b10║影，石邊童子慣隨人。破瓢擲去成奇響，斗笠掀開不
J27nB190_p0123b11║厭貧，古鏡自來如面闊，一回深炤一回新。
J27nB190_p0123b12║題穆溪野老小影（即曹愚公居士）
J27nB190_p0123b13║優哉游哉，出朝入埜，豐草長林，是所思也。道可樂乎？
J27nB190_p0123b14║道可行乎？溪影自炤，渠正是吾。
J27nB190_p0123b15║題江陰芙蓉菴渭筠真
J27nB190_p0123b16║日中逃影，既已知非，攝身松下，似與世違。身亦是影，
J27nB190_p0123b17║孰究其微？芙蓉湖上，秋月輝輝，再三撈漉，始得忘機。
J27nB190_p0123b18║遠思曹司理乞題行樂圖（三首）
J27nB190_p0123b19║一經既明，志忽青紫，春至花發，於我何喜？（勵志一經）
J27nB190_p0123b20║歸受一錢，恐傷我廉，傳經之外，此復何嫌？（廉風兩袖）
J27nB190_p0123b21║身心家國，擬負而出，月明星稀，照我迥立。（靜夜憂時）
J27nB190_p0123b22║澄泉行樂圖
J27nB190_p0123b23║華嚴五山，一山之首。有老比丘，年七十九。見慈舟翁，
J27nB190_p0123b24║親雲門叟，靜養自怡，不遑他走。香水海月，豁開戶牖，
J27nB190_p0123b25║如寶鏡光，畢彰妍醜，隱現之機，永垂不朽。明年好學
J27nB190_p0123b26║趙州禪，若到龍門即寶壽。
J27nB190_p0123b27║孫冶堂居士像
J27nB190_p0123b28║五百頭陀結一緣，扁舟別業到梅川，紅衫竹杖追蓮
J27nB190_p0123b29║社，世外風流不問仙。
J27nB190_p0123b30║劉元城居士像
J27nB190_p0123c01║遊雲遊宦，前身後身，水月既隱，鏡花復新。撥轉鏡看，
J27nB190_p0123c02║何喜？何嗔？是速朽業，是千古真。
J27nB190_p0123c03║石雨禪師法檀卷第十二（終）
J27nB190_p0123c04║（嘉興府天寧菴比丘明淨施貲一兩，
J27nB190_p0123c05║信士徐煥淨、璞智萌各五錢，
J27nB190_p0123c06║廣遠、霞谷、智開各三錢，
J27nB190_p0123c07║金門智全、湯門智信各三錢，仝梓）