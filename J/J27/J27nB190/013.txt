J27nB190_p0124a01║石雨禪師法檀卷第十三
J27nB190_p0124a02║嗣法小師淨柱編
J27nB190_p0124a03║法語
J27nB190_p0124a04║付法偈
J27nB190_p0124a05║無付即有法，有付即無法，有無付有無，付有無無法。
J27nB190_p0124a06║示唐祈遠居士
J27nB190_p0124a07║參禪到無參處始是參，有得力、有省，但屬想邊收，是
J27nB190_p0124a08║明白路亦是門，須打無門路處入。且道：無門路處又
J27nB190_p0124a09║如何入？若道入了，也還見石女生兒麼？參。
J27nB190_p0124a10║參禪到昏沉妄想、眾苦交逼處纔好下手，不得躲避、
J27nB190_p0124a11║不得等待，待得清閒安樂，十個五雙要打在無事甲
J27nB190_p0124a12║裏。故於清安處似得力多，於苦難處似退失易，然寧
J27nB190_p0124a13║向苦難處退到大洋海裏，莫向清安處得力到佛祖
J27nB190_p0124a14║頭邊。還有從大洋海裏下手的麼？劍去久矣，徒勞刻
J27nB190_p0124a15║舟。
J27nB190_p0124a16║參禪到公案明了處，且莫草草，急簡點山河大地、明
J27nB190_p0124a17║暗色空、身心世界、眾生諸佛有毫髮許差別也無？逆
J27nB190_p0124a18║順境緣有毫髮許留礙也無？參到自己明了處亦莫
J27nB190_p0124a19║草草，急舉個古人公案，看一則、兩則、至於千七百則
J27nB190_p0124a20║有毫髮許差別也無？三乘十二分教有毫髮許留礙
J27nB190_p0124a21║也無？於此二邊，合看、分看，橫看、豎看，看得腳跟穩貼
J27nB190_p0124a22║貼地，不妨著草鞋行腳。若遇著沒個面目漢把住要
J27nB190_p0124a23║津，透不去，掇轉頭來，上大人丘乙己，從新念起，方有
J27nB190_p0124a24║些子丈夫汗臭氣，莫局定自己有夙根、無夙根，必遠
J27nB190_p0124a25║得、必近得，但限一刻、立一時，萬不得已，流至第二、第
J27nB190_p0124a26║三，直須念念如初，及至到家，說個太近尚爾隔津，況
J27nB190_p0124a27║遠乎哉？居士字祈遠，則遠在目前。且問：目前無法，又
J27nB190_p0124a28║作麼生？撥開寶壽山頭浪，揚取苕溪水底塵。
J27nB190_p0124a29║示金曼庸居士
J27nB190_p0124a30║凡學道人，打頭切忌分儒、分釋，要從自己不明處發
J27nB190_p0124b01║心，便無許多是非畔岸。即發心不在廣學見聞、不在
J27nB190_p0124b02║避喧求靜。所以道：此事在穿衣喫飯處、迎賓待客處，
J27nB190_p0124b03║舉心動念即不是也。請看：不舉心動念，賓客如何迎
J27nB190_p0124b04║待？衣食又如何穿喫？於此徹去，儒不能拘、佛不能束，
J27nB190_p0124b05║可稱過量丈夫。士曰：「我於此似略沾味道。」余笑謂：「只
J27nB190_p0124b06║恐不是蜜，是蜜也大甜，毋自欺焉。」
J27nB190_p0124b07║示晉朗
J27nB190_p0124b08║旭天欲朗，野水先明，俯仰優分融然忘，謂此功奏之
J27nB190_p0124b09║極玄，導達之遒邁也。在晉之上九當伐其私，如禪者
J27nB190_p0124b10║之治心，勿以纖過而存之。雖然，獅子搏兔，頗費全力，
J27nB190_p0124b11║亦可吝也。
J27nB190_p0124b12║示竹虛
J27nB190_p0124b13║三冬養就，一旦干雲，亭亭直上，終不倚墻傍壁者，竹
J27nB190_p0124b14║之性也。枝葉婆娑，隨風搖曳，根本不動者，竹之韻也。
J27nB190_p0124b15║外實中虛，首尾有節，獨見知於君子者，竹之品也。今
J27nB190_p0124b16║子字竹虛，應具此性，神超物表，受世外之風韻，立衲
J27nB190_p0124b17║僧之品節，庶不虛此字矣。
J27nB190_p0124b18║示秋萍
J27nB190_p0124b19║秋風萍浪，澹泊江湖，辦道高流，殊堪受用。一任春回，
J27nB190_p0124b20║草末鳥囀，花梢而寒，暄無變矣。無變隨緣，剖微塵以
J27nB190_p0124b21║出大千經卷、納須彌於芥子，此秋萍開士之轉雜花
J27nB190_p0124b22║也。
J27nB190_p0124b23║木蛇為祁季超居士所得，以偈贈之。（有敘）
J27nB190_p0124b24║木蛇子打風打雨，不曾打著些子，即有一二見而
J27nB190_p0124b25║死者久矣，委諸岩壑。戊寅秋杪，適居士四九初度，
J27nB190_p0124b26║入山深語數日，夕偶爾失手，侍者相救，勢已入穴，
J27nB190_p0124b27║不可倒拔，因笑曰：「若欲取之，必固與之。木蛇子，蒼
J27nB190_p0124b28║天蒼天而已。」
J27nB190_p0124b29║唯偕我處者，十有餘年矣，羞囊頗賴渠，逢人接言語。
J27nB190_p0124b30║可隨優劣機，優劣可隨此，秋夜挑殘燈，寥寥扣知己。
J27nB190_p0124c01║一擿西風寒，蕭蕭拄天地，和取寒山詩，拾得祇者是。
J27nB190_p0124c02║附祁季超居士復語。昨見寶壽山，澄浪千尺，偶爾
J27nB190_p0124c03║涵泳，誤觸香餌，被大師放出無影木蛇，彌天開口，
J27nB190_p0124c04║擬欲渾身吞噬，雖則不惜性命，一手擒下，然已遭
J27nB190_p0124c05║他毒氣不少矣。者個保社為須大家打鬨一場，昔
J27nB190_p0124c06║日頑皮懶骨，未免帶鎖披枷，冷面疏情也。應搽脂
J27nB190_p0124c07║抹粉，本是木石野人，強作登場傀儡，冷地思量，沖
J27nB190_p0124c08║天怨氣，一點深恨，萬劫難忘。吳山越水同作證明，
J27nB190_p0124c09║大地虛空無從迴避，恭伸惘愫，伏惟鑒涵。
J27nB190_p0124c10║示藻雪
J27nB190_p0124c11║潔如藻，白如雪，究竟不知是何物？江南聞說有雲門，
J27nB190_p0124c12║但有纖疑必可決。我無玄，亦無奧，相逢只唱漁家傲。
J27nB190_p0124c13║更問如何性與心？斷拂一枝當面挫。也作詩、也作偈，
J27nB190_p0124c14║協韻何曾有文字？興到隨腔信口歌，記取是名雪書
J27nB190_p0124c15║記。
J27nB190_p0124c16║四十一初度
J27nB190_p0124c17║香泄梅梢，好禽唧唧，初度因緣，忽然記憶。說是來朝，
J27nB190_p0124c18║卻是昨日，人人有氣，出孃生鼻。若能摸著，一時賀畢。
J27nB190_p0124c19║書扇示炤渠侍者
J27nB190_p0124c20║扇面雖醜，不可棄渠，秋月在炤，暑尚有餘，縱經臘後，
J27nB190_p0124c21║亦可應機，何必破也？覓犀牛兒。
J27nB190_p0124c22║題松菴圖，為青林兄六十。
J27nB190_p0124c23║青青者松，神靜而工，無矯於夏，無歉於冬。擬共松老，
J27nB190_p0124c24║結菴於中，聽入耳順，忍俊不禁。風聲、松聲，雜然不混。
J27nB190_p0124c25║忽遇趙州，豎指勿吝。
J27nB190_p0124c26║付大鼎新
J27nB190_p0124c27║掀翻教網重重，拾得金針玉線，繡出枯木生花，雪峰
J27nB190_p0124c28║毬子如箭，驀爾拈歸本處，也是玄沙舊面。
J27nB190_p0124c29║示柱書記
J27nB190_p0124c30║負律入禪，萬無一失，以古較今，語不同日。古推見地，
J27nB190_p0125a01║今論操履，諸方不言，言自余始。況當汝躬？機與言同，
J27nB190_p0125a02║迴波逆浪，無逐澆風。願志不深，我宗莫尋，不許離我，
J27nB190_p0125a03║我不許親。明月藏鷺，有過？無過？速道速道，錯不錯錯。
J27nB190_p0125a04║示悉檀法孫
J27nB190_p0125a05║惜哉大荒，宗風碌亂，洞上一派，不容妄薦。遍代相傳，
J27nB190_p0125a06║徵文驗券，賴有契書，柴林一段。樵牧放歌，狐狼恣踐，
J27nB190_p0125a07║溯流得源，任恩任怨。（柴林蓋九默別號也）
J27nB190_p0125a08║付寶維那
J27nB190_p0125a09║曹溪一滴，耶溪之源；耶溪一滴，流入龍門。當軒布鼓，
J27nB190_p0125a10║若個知恩，愚者一擊，打碎乾坤，速須縫起，付與兒孫。
J27nB190_p0125a11║五位全彰開寶鏡，半輪新月在絲綸。
J27nB190_p0125a12║付律侍者
J27nB190_p0125a13║洞上一宗，機貴回互，人天眾前，密受密付。金砂易辨，
J27nB190_p0125a14║有話不墮，見不拈出，竿頭進步。師資道合，偶成唱和，
J27nB190_p0125a15║不肖兒孫，永永流布。
J27nB190_p0125a16║示一葦
J27nB190_p0125a17║楖栗一條，道人活計，片語不合，掉頭而去，可憐世人，
J27nB190_p0125a18║反耽世味。縱有學人，自稱標致，觸著便喝，胃承臨濟，
J27nB190_p0125a19║忽遇利名，如蠅死涕。汝其慎之，聽我半偈：佛法、世法，
J27nB190_p0125a20║一葦瞥地。
J27nB190_p0125a21║示自勉
J27nB190_p0125a22║銅墻鐵壁，趨向不得；百尺竿頭，動步即失。諸佛現前，
J27nB190_p0125a23║無可為力，唯自勉之。識渠是賊，渠正是汝，墮身荊棘，
J27nB190_p0125a24║橫行直撞，以怨報德。何以故？轉側轉側。
J27nB190_p0125a25║示肅容
J27nB190_p0125a26║真實踐履，無剪爪工，拌速朽質，山窮水窮。銀山銕壁，
J27nB190_p0125a27║虎豹後攻，動著即喪，不動即凶。轉得一語，巍巍大雄；
J27nB190_p0125a28║不轉不得，攝身其中。意不在語，為超生死，生死既超，
J27nB190_p0125a29║虎豹自恥。壁裂山崩，歸家莫止，佛佛道同，無住真空。
J27nB190_p0125a30║打天打地，罵雨罵風，將五道五，拿空道空。從空放下，
J27nB190_p0125b01║仍入此中。此中樓閣，百萬億重。重重涉入，善肅其容，
J27nB190_p0125b02║盤珠宛轉，何去何從？始堪道入長慶堂，曾參洞上之
J27nB190_p0125b03║宗。
J27nB190_p0125b04║乙酉冬，從寶壽至興善，補祝馥生兄五十壽，值
J27nB190_p0125b05║馥兄又過東塔歸晤。
J27nB190_p0125b06║舉棹何捷？波瀾匪別。萬方多難，路引風雪。空堂客襟，
J27nB190_p0125b07║信宿獨吟，相彼何適？雲水為林。天命不虞，知之者娛，
J27nB190_p0125b08║雙溪秦溪，乃避乃趨。
J27nB190_p0125b09║示景林智志
J27nB190_p0125b10║諱爾智志，豈在溫暖？至冷莫中，精進無轉。字爾景林，
J27nB190_p0125b11║取舍從心，心若了了，景亦無侵。了心有法，戒品善達，
J27nB190_p0125b12║先參其身，身從心發。心在何處？參參不住，一缽天涯，
J27nB190_p0125b13║衣瓶錫具。坐臥之中，行住相從，暫時失照，其過無窮。
J27nB190_p0125b14║示相鯁生居士
J27nB190_p0125b15║萬法歸一，一歸何處？自問自答，應無所住。無住無功，
J27nB190_p0125b16║無功無空，泥牛吼月，木馬嘶風。
J27nB190_p0125b17║示無外
J27nB190_p0125b18║汝發大心，我說大戒，從此永無退，其大乃無外。
J27nB190_p0125b19║付劉養純居士
J27nB190_p0125b20║我道東籬菊綻，爾言黃葉飄空，既已善知時節，密移
J27nB190_p0125b21║步，看飛龍。
J27nB190_p0125b22║四威儀
J27nB190_p0125b23║山中行，竹杖只宜輕。撥撥草，不過使蛇驚。
J27nB190_p0125b24║山中住，客來都不懼。說說鬼，亦自饒幽趣。
J27nB190_p0125b25║山中坐，石爛莓苔破。白雲歸，忘卻來時路。
J27nB190_p0125b26║山中臥，那得論朝暮？有夢時，好歹俱應做。
J27nB190_p0125b27║遠門以續燈元辭遊嵩岳，搜求諸祖遺言，偈以
J27nB190_p0125b28║付之。
J27nB190_p0125b29║繼祖續宗，貴子眼通，純金璞玉，野鶴孤鴻。千里萬里，
J27nB190_p0125b30║踏倒能峰，還鄉一曲，善為道中。
J27nB190_p0125c01║示端白侍者
J27nB190_p0125c02║僧心本淨，當臺明鏡，端謹儀形，清白梵行。寂照虛容，
J27nB190_p0125c03║垢盡斯證，禪無妙玄，亦無動靜。貴出生死，一喚一應，
J27nB190_p0125c04║應者是誰？冰澄月映。
J27nB190_p0125c05║道懷告假歸，恐其耽著窠臼，以此警之。
J27nB190_p0125c06║菩薩未離覺，不能證極果，而況凡夫僧，乃敢倚門戶？
J27nB190_p0125c07║直須方外遊，隻影自擔荷，有無面目人，真是汝親故。
J27nB190_p0125c08║相逢出是非，佛日始獨露。
J27nB190_p0125c09║鯁生居士從雲間遠來，時余兼理龍門，喜留信
J27nB190_p0125c10║宿。
J27nB190_p0125c11║雲間過武林，誤入西溪裏，相逢匪無人，何以為雞黍？
J27nB190_p0125c12║迎笑情頗歡，指看溪源水，此去龍門高，登[啃-月+少]春雲起，
J27nB190_p0125c13║雲中隱逸流，語子必有以。
J27nB190_p0125c14║鸚鵡，為朱爾干居士作。
J27nB190_p0125c15║金籠鎖鸚鵡，鸚鵡苦思歸，既失煙霞伴，徒傷錦繡闈。
J27nB190_p0125c16║臨風吐音響，對月理毛衣，但得君恩放，還尋隴樹飛。
J27nB190_p0125c17║念佛偈，示鯁生、令慈、戒用。
J27nB190_p0125c18║念佛須念心，心淨佛土淨，六字大真言，生方親把柄。
J27nB190_p0125c19║眷屬團圞頭，修行堪共命，世事只隨緣，同遵法王令。
J27nB190_p0125c20║參禪偈，示鯁生、內壼、智達。
J27nB190_p0125c21║參禪參自心，自心在何處？早晚細追求，莫隨煩惱住。
J27nB190_p0125c22║眷屬同勤修，超出人間世，請看愚痴人，忙忙作何事？
J27nB190_p0125c23║詩偈一
J27nB190_p0125c24║四言
J27nB190_p0125c25║為來雲題畫
J27nB190_p0125c26║山藏雲出，雲入山開，試問雲山，從何處來？
J27nB190_p0125c27║示深谷還鄉
J27nB190_p0125c28║古佛道場，秋風肅肅，擬傳其聲，好深其谷。
J27nB190_p0125c29║爆竹
J27nB190_p0125c30║者儱侗漢，通身毒藥，劫火洞然，七零八落。
J27nB190_p0126a01║煨黃獨
J27nB190_p0126a02║種似西來，單傳有據，每顆一食，地爐生計。
J27nB190_p0126a03║晒鹿皮
J27nB190_p0126a04║南軒奏晴，午睡乍醒，復展臥具，瑤光奪睛。
J27nB190_p0126a05║牧牛圖
J27nB190_p0126a06║雲門山前，草足水足，若欲牧牛，返被牛牧。
J27nB190_p0126a07║寄曹白僧居士（五首）
J27nB190_p0126a08║山胡為高？水胡為長？石雨道業，白僧文章。
J27nB190_p0126a09║其二
J27nB190_p0126a10║常行粥飯，一飽便歇，鬼臉神頭，弄巧成拙。
J27nB190_p0126a11║其三
J27nB190_p0126a12║弄拙成巧，是名顛倒，夜光投人，按劍不少。
J27nB190_p0126a13║其四
J27nB190_p0126a14║一月在溪，一月在谷，請出指觀，匪僧匪俗。
J27nB190_p0126a15║其五
J27nB190_p0126a16║聞我欲去，聞君欲來，狹路相逢，咄哉咄哉。
J27nB190_p0126a17║住天目山西方菴（以下五言）
J27nB190_p0126a18║偶以天為膽，攀空躡其奧，回首笑猿猱，猿猱可能到？
J27nB190_p0126a19║其二
J27nB190_p0126a20║杖頭紅日挂，眼底白雲行，何獨無人跡，寥寥絕鳥鳴。
J27nB190_p0126a21║紅梅
J27nB190_p0126a22║人間脂粉氣，染不到梅花，分得海棠色，春晴散曉霞。
J27nB190_p0126a23║訂訪嵌石兄，因病不果，寄懷。（六首）
J27nB190_p0126a24║生平托知己，懶集一身貧，兼病三月餘，遣人安得人？
J27nB190_p0126a25║其二
J27nB190_p0126a26║夢我復夢君，與君同笑語，尸臥仍隔津，夢醒俱逆旅。
J27nB190_p0126a27║其三
J27nB190_p0126a28║買舟一葉輕，欲棹每無力，何處輕薄兒，飛帆去能疾？
J27nB190_p0126a29║其四
J27nB190_p0126a30║深夏金石流，溪水卻膠舟，負病乞時雨，一雨安能周？
J27nB190_p0126b01║其五
J27nB190_p0126b02║雲出山則雨，入山農復苦，安得呼長風，吹雲到青浦？
J27nB190_p0126b03║其六
J27nB190_p0126b04║立秋秋已立，喜雨雨已集，鴈來還未來，何處斂高翮？
J27nB190_p0126b05║題畫
J27nB190_p0126b06║一葉橫煙波，絲綸已在手，試問浩蕩情，亦知秋暮否？
J27nB190_p0126b07║和橫山草堂詩（有序）
J27nB190_p0126b08║橫山草堂，武林江邦玉居士偕隱處也。訪之，欲有
J27nB190_p0126b09║言以入集，索其題，指歷幽勝，復出文起文公所詠
J27nB190_p0126b10║視余。余歸，躬耕問，就題攜钁，依韻運鉏，其奈山荒
J27nB190_p0126b11║草深，興敗中止何？
J27nB190_p0126b12║漱雪橋
J27nB190_p0126b13║石梁千尺雪，且作漱流觀，十載忘歸道，於茲一倚欄。
J27nB190_p0126b14║蓄翠泉
J27nB190_p0126b15║苔影寒不留，烹試此常想，蘇子於虎跑，匏樽詠清賞。
J27nB190_p0126b16║鹿藩
J27nB190_p0126b17║初防鹿女心，啣花亂幽景，不覺老維摩，默然深以靜。
J27nB190_p0126b18║扃岫
J27nB190_p0126b19║山有囊雲岫，溪無留水花，漁郎從此去，著意斂餘霞。
J27nB190_p0126b20║竹浪居
J27nB190_p0126b21║隱小若知足，深山在夏涼，數椽浮竹杪，搖撼接江光。
J27nB190_p0126b22║空蘊菴
J27nB190_p0126b23║蘊豈蘊諸空？空豈空諸蘊？微風拽梵音，每與書聲近。
J27nB190_p0126b24║香夢窩
J27nB190_p0126b25║遊夢入眾香，若為香所轉，覺起坐巖窩，爐煙裊餘篆。
J27nB190_p0126b26║挂屐寮
J27nB190_p0126b27║挂冠潔其名，挂屐淨其聲，相逢啜茗事，多半聖之清。
J27nB190_p0126b28║巢松
J27nB190_p0126b29║倚葛量蒼松，危樓更架重，擬將身類鶴，一唳響千峰。
J27nB190_p0126b30║雲肆
J27nB190_p0126c01║酒徒初散霧，茶侶乍生煙，物物蜃樓耳，長生不是仙。
J27nB190_p0126c02║悠然見南山齋
J27nB190_p0126c03║採菊意何深？無絃空抱琴，南山亦在望，真得古人心。
J27nB190_p0126c04║卻月廊
J27nB190_p0126c05║每當明極處，不忍坐其下，挈影就迴廊，深於愛月者。
J27nB190_p0126c06║浴硯池
J27nB190_p0126c07║一洗黑雲亂，魚龍競其光，唯故所難革，我亦惜遺香。
J27nB190_p0126c08║醉山樓
J27nB190_p0126c09║酒其可解醒，何物不堪醉？所以江家樓，對山有酣致。
J27nB190_p0126c10║雜詠八首
J27nB190_p0126c11║雲氣秋未清，道心貧未切，未清秋未深，未切貧未徹。
J27nB190_p0126c12║其二
J27nB190_p0126c13║節山高結屋，種竹插天綠，日月遶人間，捫天何所欲？
J27nB190_p0126c14║其三
J27nB190_p0126c15║碧沼不盈尺，竹影深不極，兼彼高雲天，沉沉安可測？
J27nB190_p0126c16║其四
J27nB190_p0126c17║秋花不易開，秋花不易落，所以老成人，出處慎輕薄。
J27nB190_p0126c18║其五
J27nB190_p0126c19║有言入荒艸，無言空渺渺，萬竅因風號，聽者俱了了。
J27nB190_p0126c20║其六
J27nB190_p0126c21║幽徑苔無痕，至人言無門，望之若可即，鳥跡空中存。
J27nB190_p0126c22║其七
J27nB190_p0126c23║上山不能遲，下山不能疾，鄙哉猛虎行，誰為山水惜？
J27nB190_p0126c24║其八
J27nB190_p0126c25║悠悠日復日，丈夫挽弓射，衲僧拄杖頭，撐撐願努力。
J27nB190_p0126c26║百丈巖
J27nB190_p0126c27║巖有凌空志，人無物外愁，相將尊百丈，六尺自甘休。
J27nB190_p0126c28║一線天
J27nB190_p0126c29║誰將巨靈斧，劈破青山痕？人遊向幽谷，一嘯開天行。
J27nB190_p0126c30║鐘
J27nB190_p0127a01║有聲復無聲，放下復懸起，勘破老闍黎，從今不打你。
J27nB190_p0127a02║鼓
J27nB190_p0127a03║牛皮在者裏，牛在甚麼處？來朝陞座時，分明指示去。
J27nB190_p0127a04║古鏡
J27nB190_p0127a05║揭開方寸光，大地現神力。誰醜復誰妍？塵堆二三尺。
J27nB190_p0127a06║初住寶壽，得石田禪師塔。
J27nB190_p0127a07║故身俱地土，地土中為誰？千尺松根遠，其如事可追。
J27nB190_p0127a08║其二
J27nB190_p0127a09║五百年前後，曾聞長者言，塔門非自啟，吾輩未知源。
J27nB190_p0127a10║其三
J27nB190_p0127a11║廣廣六尺餘，深深一尋許，唯不逐滄桑，焚香薦藜糈。
J27nB190_p0127a12║隱真火頭
J27nB190_p0127a13║忽爾飯香藹，忽爾茶氣伸，何時茶灶墮？免爾勞其薪。
J27nB190_p0127a14║丁怙思居士以乩仙語指來佛日，一見如故，志
J27nB190_p0127a15║感。
J27nB190_p0127a16║相看明鏡裏，佛日自無塵，彼此如相信，何煩復問津？
J27nB190_p0127a17║贈道懷禪士五十初度
J27nB190_p0127a18║出家復出家，佛日照袈裟，學到知非處，心空自雨花。
J27nB190_p0127a19║夾紗扇竹影
J27nB190_p0127a20║空中拾鳥跡，寫出竹心虛，似隔紗窗月，橫空雪一枝。
J27nB190_p0127a21║示趙淨塵居士
J27nB190_p0127a22║一日入名山，三日無俗慮，雖然非急務，此中有深趣。
J27nB190_p0127a23║贈伯瑞仁丈，勸省夙因，超此濁世。
J27nB190_p0127a24║人生定有因，性善習相累，知此返夙根，果熟為人瑞。
J27nB190_p0127a25║石雨禪師法檀卷第十三（終）
J27nB190_p0127a26║
J27nB190_p0127a27║（松江府華亭縣弟子丁智感參兩）
J27nB190_p0127a28║（嘉興府平湖縣弟子泰智崗、管智韶、
J27nB190_p0127a29║徐如水、劉智京、喻天桭、袁敏文、
J27nB190_p0127a30║釋淨津各貳錢，智雷四錢五分）
J27nB190_p0127a31║（仝捐資壽梓）