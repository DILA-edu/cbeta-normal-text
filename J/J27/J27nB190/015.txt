J27nB190_p0131b01║石雨禪師法檀卷第十五
J27nB190_p0131b02║嗣法小師淨柱編
J27nB190_p0131b03║詩偈三
J27nB190_p0131b04║七言絕
J27nB190_p0131b05║白蓮
J27nB190_p0131b06║輕雲新夏葉初擎，嫩蕊俱含無染情，雨過明珠千萬
J27nB190_p0131b07║斛，臨風著意向人傾。
J27nB190_p0131b08║自笑
J27nB190_p0131b09║持梳不耐聊成禿，作佛無心偶出家，究竟不知因底
J27nB190_p0131b10║事，也來隨眾挂袈裟。
J27nB190_p0131b11║重登黃鶴樓（有序）
J27nB190_p0131b12║戊午秋，同葉西、一蕊入南嶽，從此過洞庭，登岳陽，
J27nB190_p0131b13║險涉君山。今葉西已作故人，一蕊又棲遲舊里，余
J27nB190_p0131b14║因參黃蘗，將遊眉山阻風，復登一望，愁賒不勝腸
J27nB190_p0131b15║結。
J27nB190_p0131b16║轉蓬飄泊又經秋，情在那堪此再遊？明日洞庭風縱
J27nB190_p0131b17║便，拼教不上岳陽樓。
J27nB190_p0131b18║翻空惡浪想君山，涉險乘橈共往還，何事殊途今日
J27nB190_p0131b19║淚？當時談笑死生間。
J27nB190_p0131b20║死者難追生者疏，名山五岳更愁余，癡心終擬同禽
J27nB190_p0131b21║向，肯使山濤請代書。
J27nB190_p0131b22║九峰送士遜居士還蘄水
J27nB190_p0131b23║暫離不必重為約，相聚何曾夙有期？歸去致聲真好
J27nB190_p0131b24║友，九峰新得一相知。
J27nB190_p0131b25║送九峰三如行腳
J27nB190_p0131b26║多年浪子不還家，對此因憐客路賒，會得隔江招手
J27nB190_p0131b27║意，送行茶是罷參茶。
J27nB190_p0131b28║拾枯
J27nB190_p0131b29║學個樵夫打個歌，無腔無奈興來何？牧童笑倒黃牛
J27nB190_p0131b30║背，約我明朝早上坡。
J27nB190_p0131c01║同三宜法兄踏月過秦，止于豹囊齋。
J27nB190_p0131c02║鷂兒山下兩狂僧，卜夜登臨引瘦藤，犬吠豹囊齋上
J27nB190_p0131c03║月，敲門喚醒讀書燈。
J27nB190_p0131c04║住香柏峰（六首）
J27nB190_p0131c05║石梁三度半生餘，山鳥溪花也笑余，擲卻破瓢拗折
J27nB190_p0131c06║杖，吾心休矣卜吾廬。
J27nB190_p0131c07║斷橋殘雪猶迷路，幾片落花何處渡？溯流披雪得其
J27nB190_p0131c08║源，茆菴一箇無人住。
J27nB190_p0131c09║初居積雨憩勞肩，山境商量勘老禪，一喝籜龍齊豎
J27nB190_p0131c10║指，滿山雞蕨也擎拳。
J27nB190_p0131c11║打筍錯過羅漢菜，採茶開遍了松花，歸來撥火忙敲
J27nB190_p0131c12║石，煮得羹成日已斜。
J27nB190_p0131c13║無端妄想不能降，種芋便聞煨芋香，想到鼻邊流涕
J27nB190_p0131c14║處，更添三召也尋常。
J27nB190_p0131c15║休糧一味打黃精，無意飛昇腳已輕，五百頭陀邀趕
J27nB190_p0131c16║供，不分遠近好同行。
J27nB190_p0131c17║答汪天如居士
J27nB190_p0131c18║殷勤積取十分閒，買得天台半角山，君欲住時須借
J27nB190_p0131c19║看，清貧幾許在腰間。
J27nB190_p0131c20║贈南湖萬如禪師新築桐月菴
J27nB190_p0131c21║殘雨殘煙湖水隈，新桐為月遶籬栽，得閒舞棹乘橈
J27nB190_p0131c22║去，等個人來問渡來。
J27nB190_p0131c23║宿雲竇，閱默先稿。
J27nB190_p0131c24║微雲拂月不知春，露滴幽香冷徹神，夜半細敲天外
J27nB190_p0131c25║響，是鈴？是塔？是風筠？
J27nB190_p0131c26║負暄
J27nB190_p0131c27║抱衲重岩捫虱兒，不禁背癢喚沙彌，無端搔著虛空
J27nB190_p0131c28║脊，說與傍人但朵頤。
J27nB190_p0131c29║答石梁陶居士索竹栽
J27nB190_p0131c30║欲空諸有維摩室，一日不宜無此君，數縷秋雲掃花
J27nB190_p0132a01║去，閒庭月影任紛紛。
J27nB190_p0132a02║送正南監院乞糧
J27nB190_p0132a03║一缽千家自在身，神通未及飽諸人，應知牛首辭天
J27nB190_p0132a04║供，背負腰肩肯厭頻。
J27nB190_p0132a05║看嵌石、此間二關主於小東山
J27nB190_p0132a06║山亦愛謙名自小，人俱尚隱共為關，隔江洗屐遊如
J27nB190_p0132a07║倦，石指長伸羡此間。
J27nB190_p0132a08║三十初度
J27nB190_p0132a09║偶來掘地覓青天，㘞地無聲三十年，直卻鼻梁橫卻
J27nB190_p0132a10║眼，幾回堪笑又堪憐。
J27nB190_p0132a11║施茶菴
J27nB190_p0132a12║客到便請吃茶去，趙州昔日嘴頭禪，兒孫近代成狼
J27nB190_p0132a13║籍，處處為人種福田。
J27nB190_p0132a14║大佛頂
J27nB190_p0132a15║峨峨佛頂覯何難？解者須從腳下看，更請撲翻千古
J27nB190_p0132a16║鏡，紅光覿露影團團。
J27nB190_p0132a17║雲鏡行腳，頌三轉語贈之
J27nB190_p0132a18║饒不出門亦是草，遊情當下宜了了，囊中惜取草鞋
J27nB190_p0132a19║錢，路債須防人索討。
J27nB190_p0132a20║出門便覺草萋萋，良驥偏為鞭影欺，何似牧童揚曲
J27nB190_p0132a21║去，飽餐黃犢任東西。
J27nB190_p0132a22║萬里無寸草處去，死蛇滿路須迴避，逢人急著早歸
J27nB190_p0132a23║鞭，共我開田說大義。
J27nB190_p0132a24║挂瓢堂
J27nB190_p0132a25║林深忽見許由情，身外能將長物輕，道似未同耽寂
J27nB190_p0132a26║寞，尚餘風打挂瓢聲。
J27nB190_p0132a27║和陳居士韻
J27nB190_p0132a28║當陽一曲落梅花，冬暖三山草亦芽，千古流傳無孔
J27nB190_p0132a29║笛，不逢知己自須誇。
J27nB190_p0132a30║示禪人
J27nB190_p0132b01║天地如舟一水浮，從來船子善遨遊，仝人也解垂絲
J27nB190_p0132b02║意，誰是金鱗得上鉤？（一水）
J27nB190_p0132b03║古寺雲橫徑不通，鳥啼花落自從容，僧心不是羚羊
J27nB190_p0132b04║角，只為時流逐去蹤。（雲徑）
J27nB190_p0132b05║石巖如鳳自棲遲，豈不飛鳴為待時？翼未凌雲空掠
J27nB190_p0132b06║掠，銜魚白鷺上楊枝。（鳳岩）
J27nB190_p0132b07║人人眉底眼橫空，三際如何豎可窮？獨許摩醯羅面
J27nB190_p0132b08║上，如伊三點異還同。（豎目）
J27nB190_p0132b09║敲空作響不須疑，擊木無聲亦可思，曾信祖師親口
J27nB190_p0132b10║說，聞時用眼始方知。（聞空）
J27nB190_p0132b11║悟得浮雲無去來，道人於此眼初開，幾時化作如膏
J27nB190_p0132b12║雨？看取龍驚動地雷。（悟雲）
J27nB190_p0132b13║數墨尋行讀梵文，煙迷霧鎖正紛紜，忽然月出開殘
J27nB190_p0132b14║卷，彈舌橫眸舉向君。（古梵）
J27nB190_p0132b15║日既歷天而不週，葵心傾倒欲何求？形端影向中庭
J27nB190_p0132b16║直，你若無心我亦休。（葵心）
J27nB190_p0132b17║山隈髮塔雨煙堆，昔日從空震法雷，我到湖光開曉
J27nB190_p0132b18║鏡，宛如螺髻見如來。（法雷）
J27nB190_p0132b19║有燈破室千年暗，無法傳人半夜心，若問度生誰易
J27nB190_p0132b20║度？木毬輥出任他尋。（傳度）
J27nB190_p0132b21║枯木逢春花未開，花開要等箇人來，望州亭外重為
J27nB190_p0132b22║望，明月如珠出蚌胎。（珠胎）
J27nB190_p0132b23║學道從來要素心，軒窗無恙掩關深，何時打破關來
J27nB190_p0132b24║看？欲上峰頭尚隔津。（素軒）
J27nB190_p0132b25║玄路須知到者稀，碧雲如水露華微，千秋錫杖泉邊
J27nB190_p0132b26║月，肯與人間照是非。（玄微）
J27nB190_p0132b27║非臺明鏡即無塵，自古皆知面目新，近代殊多抹胭
J27nB190_p0132b28║粉，幾何昧卻祖師真？（非臺）
J27nB190_p0132b29║僧心淨即現曇花，不負安身佛祖家，但有木毬皆會
J27nB190_p0132b30║輥，悟迷何必隔天涯？（悟曇）
J27nB190_p0132c01║寶筏何愁浪潑天？為憐無主趁風船，指開古岸無多
J27nB190_p0132c02║隔，只在當人回首邊。（是岸）
J27nB190_p0132c03║生即無生悟未曾，謾誇博飯種田能，詢參百丈當年
J27nB190_p0132c04║意，大義分明上祖燈。（無生）
J27nB190_p0132c05║孤情卓爾出雞群，幽谷陰崖叩蘚紋，風翮有時超物
J27nB190_p0132c06║表，此行寧免累浮雲。（鶴凌）
J27nB190_p0132c07║硯田何似慧田寬？喚出溈山水牯看，耕破石田知寶
J27nB190_p0132c08║壽，祖師靈骨露巉岏。（慧田）
J27nB190_p0132c09║摩尼至寶伴衣襟，盡地人俱向外尋，淨極瑞光遮不
J27nB190_p0132c10║住，真堪耀古與輝今。（瑞真）
J27nB190_p0132c11║雪峰泉水應潮生，一滴能諳巨海情，是法本無高下
J27nB190_p0132c12║路，誰能自肯放心平？（應生）
J27nB190_p0132c13║不鳴則已鳴則驚，不修則已修則成，會須啄破無明
J27nB190_p0132c14║殼，瑞羽靈毛賀太平。（鳴岐）
J27nB190_p0132c15║唯有塵中作主人，能知化外自來賓，儒冠釋履千江
J27nB190_p0132c16║月，喝去浮雲只一輪。（爾賓）
J27nB190_p0132c17║紅塵浩浩不勝情，一念回光宇宙寧，但得怨親平等
J27nB190_p0132c18║看，團圞便好說無生。（寧宇）
J27nB190_p0132c19║欲溯西溪覓本源，群居七十二峰賢，浴開萬古瞿曇
J27nB190_p0132c20║面，石澗淙雲出細泉。（石淙）
J27nB190_p0132c21║喜陳克一居士入山
J27nB190_p0132c22║躡屐呼笻挈伴遊，雪峰堂上整三毬，因而識得衣珠
J27nB190_p0132c23║在，用處應如急水流。
J27nB190_p0132c24║祁德公、季超止、祥世培冒雨入山
J27nB190_p0132c25║剔起燈花仔細看，曲談名理總無干，交馳棒喝空山
J27nB190_p0132c26║裏，竹影敲窗月又殘。
J27nB190_p0132c27║送敬愚法姪攜母歸江南
J27nB190_p0132c28║骨破皮穿事弁山，天華叢裏每倫閒，曾攜寶鏡堂前
J27nB190_p0132c29║月，照過東關送爾還。
J27nB190_p0132c30║話月軒
J27nB190_p0133a01║月當圓處難為話，指向人添指上痕，意在聖經賢傳
J27nB190_p0133a02║外，一回親見始忘言。
J27nB190_p0133a03║同浪首座應建州葛含初家信宿，言及十年前
J27nB190_p0133a04║先師亦曾宿此，屈指三代矣。
J27nB190_p0133a05║遞代沿流過建川，相逢懶話祖師禪，爭看梅蕊含初
J27nB190_p0133a06║碧，我愛千秋火裏蓮。
J27nB190_p0133a07║飛來廨
J27nB190_p0133a08║誰為片石本無情？飛去飛來主廢興，憶昔梵卿隆宋
J27nB190_p0133a09║世，此番不逐野雲輕。
J27nB190_p0133a10║雪峰寄曹能始居士
J27nB190_p0133a11║登幾重雲天幾重？長年無夏那知冬？衲衣一種高寒
J27nB190_p0133a12║色，山外憑人想雪峰。
J27nB190_p0133a13║克壯方居士負高才，秋試未遂，欲棄去，詩以慰
J27nB190_p0133a14║之。
J27nB190_p0133a15║選官、選佛較疏親，肯賺丹霞見未真，及至見真燒卻
J27nB190_p0133a16║佛，不如留取舊頭巾。
J27nB190_p0133a17║喝水巖
J27nB190_p0133a18║震威一喝響千秋，何止泉從別處流？多少游人猶不
J27nB190_p0133a19║信，翻山爭禮石龍頭。
J27nB190_p0133a20║獅子峰
J27nB190_p0133a21║石如獅子踞孤峰，霧鎖煙籠幾萬重？一日吼教群獸
J27nB190_p0133a22║恐，爪牙摹捋弄晴空。
J27nB190_p0133a23║如意贈考亭朱步紫使君
J27nB190_p0133a24║如意家傳上祖圖，贈君老景扶高歌，高歌切莫捶吐
J27nB190_p0133a25║壺，吐壺捶缺將奈何？
J27nB190_p0133a26║考亭書院看梨花
J27nB190_p0133a27║玉雨香飛趁霽遊，高人自起理茶甌，靈峰溪古連書
J27nB190_p0133a28║院，千樹梨花千樹侯。
J27nB190_p0133a29║遊武夷
J27nB190_p0133a30║虹橋斷板閣高巖，非鬼非神可得參，款乃一聲清夜
J27nB190_p0133b01║分，半空明月挂仙帆。（仙船岩）
J27nB190_p0133b02║巖巖虎踞水龍盤，吟嘯風生百谷寒，降伏不煩仙佛
J27nB190_p0133b03║力，直教霞搏與雲搏。（虎嘯岩）
J27nB190_p0133b04║十二樓頭第一宵，城高不讓五城高，相逢不復疑仙
J27nB190_p0133b05║跡，節節梯雲犯九霄。（城高岩）
J27nB190_p0133b06║盡詫神仙也愛錢，我來探討豈徒然？披雲一解山靈
J27nB190_p0133b07║愧，散作苔文片片鮮。（鑄錢岩）
J27nB190_p0133b08║石龍千古鎮長吟，噴沫成溪八曲深，中有老僧閒結
J27nB190_p0133b09║搆，萬山春雨和鯨音。（龍吟菴）
J27nB190_p0133b10║武夷歸道
J27nB190_p0133b11║九灣三十六峰頭，應笑披圖學臥遊，老病不煩登陟
J27nB190_p0133b12║力，雨輕雲細一帆收。
J27nB190_p0133b13║山居七首
J27nB190_p0133b14║採薇不足又採蕨，山居那得貪嗔歇？草鞋繩斷行復
J27nB190_p0133b15║行，大嘯一聲探虎穴。
J27nB190_p0133b16║飄花過眼白兼紅，片片香隨何處風？幸自夜來春夢
J27nB190_p0133b17║穩，不從醒後更談空。
J27nB190_p0133b18║當牖森森起籜龍，未驚雷雨未成功，一枝石裏夜斜
J27nB190_p0133b19║出，便擬臨崖學釣翁。
J27nB190_p0133b20║幽居初見樹驚秋，山上登山當遠游，一覽不知天下
J27nB190_p0133b21║小，鏡湖隔岸曉雲流。
J27nB190_p0133b22║夜詠秋空夢欲清，西風故作短長聲，寒塘曉起看搖
J27nB190_p0133b23║落，自愛巖松老不驚。
J27nB190_p0133b24║白雲片片欲飛秋，橋斷天台不斷流，好友有懷誰到
J27nB190_p0133b25║夢？遠山何事獨登樓？
J27nB190_p0133b26║身間橡栗滿秋林，眼向人翻白轉深，兩袖持歸珠欲
J27nB190_p0133b27║瀉，溈山千古一知音。
J27nB190_p0133b28║錢武山太守過皋亭，相訪不值，寄懷。
J27nB190_p0133b29║皋亭山似武陵山，種遍桃花戶不關，為寄問津賢太
J27nB190_p0133b30║守，再來應不怨空還。
J27nB190_p0133c01║錢雍明居士以護法入皋亭，因贈法號掌亭。
J27nB190_p0133c02║談空亭裏莫談空，八面春風入座中，宿食事完何處
J27nB190_p0133c03║去？不妨別別主人公。
J27nB190_p0133c04║主人無客亦寥寥，聽鳥觀花暮復朝，聞道主中還有
J27nB190_p0133c05║主，踏翻流水斷溪橋。
J27nB190_p0133c06║贈楞嚴壇懺主（十首）
J27nB190_p0133c07║觀入微塵法界寬，不勞心力得心安，花香散滿全無
J27nB190_p0133c08║物，少室天台總一般。
J27nB190_p0133c09║不將心去復觀心，諸佛全身何處尋？一色一香一作
J27nB190_p0133c10║禮，幾乎漏洩垢衣珍。
J27nB190_p0133c11║解未圓通證未圓，香臺遶遍話猶偏，袈裟角上風輪
J27nB190_p0133c12║輻，撲滅燈花月一天。
J27nB190_p0133c13║大時梵響奏晴空，諸佛何妨影現中？一散煙雲遍花
J27nB190_p0133c14║雨，抬頭子夜日輪紅。
J27nB190_p0133c15║細和香土結壇儀，不是其人不可依，二十五尊同學
J27nB190_p0133c16║侶，善觀音響即當機。
J27nB190_p0133c17║結侶登壇不等閒，況當劫濁亂離間？誰云法地曾無
J27nB190_p0133c18║動？呵護神工讓主山。
J27nB190_p0133c19║春光周匝主山神，繚繞風幡話不真，一句伽陀無義
J27nB190_p0133c20║語，若云心動賺當人。
J27nB190_p0133c21║經行坐臥在其中，海印光生觸處通，舉意塵勞先起
J27nB190_p0133c22║客，施為動轉未忘功。
J27nB190_p0133c23║咒心熟處憑三昧，三昧圓時賴咒心，撮土作香香作
J27nB190_p0133c24║土，會須彈動沒絃琴。
J27nB190_p0133c25║咒力功深願力深，共將大地變黃金，更轉黃金作大
J27nB190_p0133c26║地，了然無事昔時人。
J27nB190_p0133c27║寄次升陳孝廉
J27nB190_p0133c28║桃綻天台劉阮心，皋亭石鼓待知音，神交不復論深
J27nB190_p0133c29║淺，論到神交言也深。
J27nB190_p0133c30║香上葉孝廉擬裂逢掖，樂搭袈裟，謀予以書詩
J27nB190_p0134a01║亦真切，真慧業文人，何遽輕天福耶？因先以法
J27nB190_p0134a02║號大夢，喻而止之。孝廉尊慈霞舉，然後抽身入
J27nB190_p0134a03║山，飯牛上流、風瓢挂樹，非分外事也。其他參究
J27nB190_p0134a04║上乘，衲不能更添饒舌，即請質之大夢禪士。
J27nB190_p0134a05║蝴蝶莊周兩未真，回看總屬故園春，至人無夢堪游
J27nB190_p0134a06║夢，哀樂難尋夢裏身。
J27nB190_p0134a07║陳次升居士以「桃花風雪，孰寒孰暖」為問，因答
J27nB190_p0134a08║四偈。
J27nB190_p0134a09║桃花日暖雪風寒，道在平常日用看，看到不分寒暖
J27nB190_p0134a10║處，人生甘為眼睛瞞。
J27nB190_p0134a11║桃花非暖雪非寒，不涉春秋心已安，燕去雁來緣底
J27nB190_p0134a12║事，當陽一問海天寬。
J27nB190_p0134a13║雪風撲面一何熱？日晒桃花片片寒。豈是陰陽故顛
J27nB190_p0134a14║倒？不妨作句話頭看。
J27nB190_p0134a15║沒風雪亦沒桃花，寒暖教人何處誇？撤斷溪橋復招
J27nB190_p0134a16║手，隔江相見話偏賒。
J27nB190_p0134a17║寄橫山江雲叟壽
J27nB190_p0134a18║蒼松氣結紫芝香，石老雲凝碧蘚涼，久嚮住山知此
J27nB190_p0134a19║意，何妨更送引年方？
J27nB190_p0134a20║示晴雲
J27nB190_p0134a21║青天喫棓亦奇哉，多少禪人著意猜？拂拂清風磨日
J27nB190_p0134a22║月，晴光不礙白雲來。
J27nB190_p0134a23║募三衣
J27nB190_p0134a24║何故僧衣似水田？檀那種福要豐年，耕鋤不費纖毫
J27nB190_p0134a25║力，我搭袈娑汝出錢。
J27nB190_p0134a26║募荳腐
J27nB190_p0134a27║供佛西天用乳糜，此方唯腐更相宜，秋收顆顆摩尼
J27nB190_p0134a28║重，磨水成舟點得奇。
J27nB190_p0134a29║下雪峰，坐古泉精舍，適何道人索書，偶拈一偈
J27nB190_p0134a30║示之。
J27nB190_p0134b01║閒居何事可思量？思入無思道味長，梅向寒岩將脫
J27nB190_p0134b02║凍，春回難挽世情涼。
J27nB190_p0134b03║示趙淨塵居士
J27nB190_p0134b04║下地修行早已遲，團圞眷屬好尋思，從今識取為人
J27nB190_p0134b05║本，父母生前爾是誰？
J27nB190_p0134b06║偶成
J27nB190_p0134b07║峰高佛日洞山宗，成始因緣見本空，明教重興支派
J27nB190_p0134b08║正，難將斷拂又成終。
J27nB190_p0134b09║秋雪灘
J27nB190_p0134b10║昨日山中始立秋，如何積雪滿汀洲？風翻日晒蘆花
J27nB190_p0134b11║白，浪拍波飛趁小舟。
J27nB190_p0134b12║七言律
J27nB190_p0134b13║答天目友人問行腳
J27nB190_p0134b14║別來君獨隱松關，愧我瓢囊曾未閒，先煮瀑花澆渴
J27nB190_p0134b15║想，漫移殘月照頹顏。棒頭幾度辭黃蘗，屐底三翻破
J27nB190_p0134b16║博山，語及雲門不欲語，一溪風雨過潺湲。
J27nB190_p0134b17║乞糧
J27nB190_p0134b18║靜侶星分已有年，偶然雲聚柏峰前，三間細雨斜風
J27nB190_p0134b19║屋，數畝寒苔瘦石田。拄杖埋頭應自遣，缽盂開口畏
J27nB190_p0134b20║人嫌，龐公倘未浮家去，且結今生未了緣。
J27nB190_p0134b21║訪盤銘弟，掩關古廟，適聞昨夜破關，入小天荒
J27nB190_p0134b22║噉筍去矣。
J27nB190_p0134b23║廟古爐寒澗草香，有扉慵掩護雲光，扣門殊愧言辭
J27nB190_p0134b24║拙，飲水寧甘杓柄長。髮不剪除真抖擻，詩非摸擬舊
J27nB190_p0134b25║文章，狂歌昨夜破關去，筍欲參天上小荒。
J27nB190_p0134b26║為得山林農部五十壽
J27nB190_p0134b27║機前殊不少知音，把臂於君語更深，忠膽暫從林下
J27nB190_p0134b28║碧，香臺曾向夢中尋。籌剛半貯滄桑室，杖每雙懸緇
J27nB190_p0134b29║素心，驗取若耶溪上記，疏通洞水正如今。
J27nB190_p0134b30║答昌基陳居士來韻
J27nB190_p0134c01║一曲春先已落梅，為誰搽抹強登臺？旗峰未展機如
J27nB190_p0134c02║電，鼓石方撾吼似雷。香啜數甌茶盡醉，光吞萬井月
J27nB190_p0134c03║初開，夢回卜夜成多事，銕笛敲殘惹鳳來。
J27nB190_p0134c04║游勺菴，答雪澗禪士、勺園居士原韻。
J27nB190_p0134c05║三千里外是何人？擬易疏渠擬易親，妍醜許誰窺寶
J27nB190_p0134c06║鏡？淺深容我探波臣。澗猶凍鎖雪峰遠，園已春回勺
J27nB190_p0134c07║土新，看到落花思結子，不須梅熟齒津津。
J27nB190_p0134c08║靈峰見雪
J27nB190_p0134c09║酒斝茶卮較異同，老梅吹瓣又春風，犬聲似豹驚山
J27nB190_p0134c10║屐，溪勢如雷驟玉驄。蕭寺歲歸閒倚磬，賢關讀罷冷
J27nB190_p0134c11║欹桐，千秋自許尊凝靜，對雪長懷到剡中。
J27nB190_p0134c12║雪中補壽朱步紫使君七十
J27nB190_p0134c13║薄雪沾松鬢欲垂，考亭文業信繇誰？才推玉枕談名
J27nB190_p0134c14║理，又索靈峰補壽詩。上國懶呼鳩似杖，沽村嬴得醉
J27nB190_p0134c15║如泥，歲寒不倦尋遊履，共攬煙霞接武夷。
J27nB190_p0134c16║壽京臺王光祿六十
J27nB190_p0134c17║共乞新秋巧月涼，朝餘瑞靄為稱觴，呈將延引芝苓
J27nB190_p0134c18║術，品入氤氳鼎鼎香。言不慮深於耳順，交非云淺則
J27nB190_p0134c19║情忘，雪峰若是前身我，檀越當年亦姓王。
J27nB190_p0134c20║遊溪山寺
J27nB190_p0134c21║橫拖拄杖入溪山，博得同遊半日閒，話到中興黃菊
J27nB190_p0134c22║綻，摹開斷碣碧苔斑。機鋒欲解東坡帶，公案須參佛
J27nB190_p0134c23║印關，茶罷索書留偈別，塵勞有路又思還。
J27nB190_p0134c24║同公履、次倫二居士遊龍潭
J27nB190_p0134c25║蛟戶風迴度石關，此番恰值遠遊還，搏珠反擲當兒
J27nB190_p0134c26║戲，屑玉飛空似等閒。不為詩人消渴想，亦應於我破
J27nB190_p0134c27║頹顏，情知世界紛無緒，何事歸山又出山？
J27nB190_p0134c28║守歲得歲
J27nB190_p0134c29║爐灰消盡不勝寒，又向循環覓起端，鄉國夢魂星散
J27nB190_p0134c30║散，水雲骨肉日團團。香憑梅蕊開詩眼，法禁椒花入
J27nB190_p0135a01║頌盤，彈指剔翻燈是火，無邊憂喜不相干。
J27nB190_p0135a02║祝香幢兄六十壽
J27nB190_p0135a03║一灣蘆荻一溪煙，一箇菴頭一指禪，春信鷓鴣傳語
J27nB190_p0135a04║外，生涯黃葉止啼邊。風高檇李心先醉，聲遍胡笳耳
J27nB190_p0135a05║不宣，試問阿兄多少壽？趙州還有半生緣。
J27nB190_p0135a06║登拱宸橋有感
J27nB190_p0135a07║為問甘泉學避兵，鄉名調露正秋清，人煙已逐浮雲
J27nB190_p0135a08║散，烽火猶連野燒明。身在茱萸囊且佩，籬無黃菊把
J27nB190_p0135a09║難盈，登臨雖有津梁在，欲遠塵氛傍禁城。
J27nB190_p0135a10║居山
J27nB190_p0135a11║雖則深山亦不寧，草衣木食尚堪撐，古人為道尊清
J27nB190_p0135a12║寂，我獨偷安避戰征。呼吸光陰真可惜，死生大事豈
J27nB190_p0135a13║無驚？曾聞有片閒田地，得者方知不染情。
J27nB190_p0135a14║七言古
J27nB190_p0135a15║寒食，懷葉西眉子。
J27nB190_p0135a16║寒食食寒食不得，陰窗淒淒暗雲逼，四野風號薤露
J27nB190_p0135a17║悲，白楊酒空鬼雨泣。千古如藤一握愁，慧刀欲裁提
J27nB190_p0135a18║復休，桃花峰頂（在匡山，葉西塔于此）琴溪裏（在古歙，為眉子歸安處），臥碣
J27nB190_p0135a19║沉碑未易求。
J27nB190_p0135a20║答曹白僧居士索黃獨
J27nB190_p0135a21║住山人，堪辟穀，山尾山頭種黃獨，日日時中煮一枚，
J27nB190_p0135a22║額定一年三百六。西風起，一朝霜，家家門口稻頭黃，
J27nB190_p0135a23║山居我亦秋收足，松鼠牽藤落子香。北鄰老，病初好，
J27nB190_p0135a24║裁詩寄柬頻相討，杖頭掘起雪絲根，大者如瓜小如
J27nB190_p0135a25║棗。呼童子，聽吾訣，莫著油鹽火須裂，送與主人親口
J27nB190_p0135a26║嘗，氣味相投再來說。
J27nB190_p0135a27║再過江陵，訪蘭友居士，哭眉子、葉西二法友，將
J27nB190_p0135a28║辭，遊峨眉。二友，是丙寅秋，同作于此。
J27nB190_p0135a29║君家黃山下，別業楚江頭，一帆縹緲三千里，來往常
J27nB190_p0135a30║為雲水遊。我亦生平耽此癖，十載飄流再經歷，徘徊
J27nB190_p0135b01║指屈社中賢，此日惟君款瓢笠。荒園流水便河橋，要
J27nB190_p0135b02║離隔岸紙錢標，淒淒風雨當寒食，懶上幽魂似可招。
J27nB190_p0135b03║多情有約追圓澤，相逢那必三生石？木供綿綿如有
J27nB190_p0135b04║神，欲理愁腸向誰泣？景物依依情總關，無寥辭擬上
J27nB190_p0135b05║峨山，峨山峨峨不忍攀，三峽猿啼路幾盤？
J27nB190_p0135b06║活埋社言志（并序）
J27nB190_p0135b07║往閱高峰錄，至掩死關處畏其骨幾欲退還，及遊
J27nB190_p0135b08║天目登千丈崖，履酸不敢上，謁中峰活埋菴讀紫
J27nB190_p0135b09║柏大師題像云：「自古名高累不輕，飲牛終是上流
J27nB190_p0135b10║清。」吾師未死先埋，卻更向巢由頂上行，因愛二老
J27nB190_p0135b11║之風并愛其山，得一絕嶮居之，二易寒暑以侍師。
J27nB190_p0135b12║歸江南，初沾法乳即叱余遠遊。復適楚，久之，忽聞
J27nB190_p0135b13║師訃，奔喪歸，與田園二兄言舊聚行腳事，深慨道
J27nB190_p0135b14║法零落，有意續活埋之燈，見余同志即欲結影，恐
J27nB190_p0135b15║香雪未深邃意得更入層巒，共我一坑埋卻。比余
J27nB190_p0135b16║有天台之興，偶得香柏峰頗寂，故駐錫遲之。今處
J27nB190_p0135b17║已定志、已決侶、已集田，兄囑余敘活埋之約，余謂：
J27nB190_p0135b18║活埋何約？第苦久長，難得人耳，略請各言其志，以
J27nB190_p0135b19║見終老之懷。不同志者不得入社，他時或有岐路
J27nB190_p0135b20║借意，龍天忍俊不禁者，不惟永絕交遊，北山當更
J27nB190_p0135b21║有移文在也。
J27nB190_p0135b22║半生山水固耽神，博得身貧道亦貧，潦倒自甘成廢
J27nB190_p0135b23║棄，骨頭那許埋紅塵？中峰昔亦患此癖，幾度欲埋埋
J27nB190_p0135b24║不得，其父高峰抱枕眠，撲然一笑成狼籍。慚哉，而我
J27nB190_p0135b25║何人？斯敢以其名契所思？所思未遂在佳侶，頑鋤拙
J27nB190_p0135b26║斧今相知，相知不必忘我你，你去搬柴我擔水。好在
J27nB190_p0135b27║無心唱一歌，舉起钁頭齊和取，翻出春雲鳥亂鳴，飛
J27nB190_p0135b28║花不向水流輕。本色自超諸隱逸，肯使華歆笑管寧，
J27nB190_p0135b29║靈雲悟桃香嚴竹，遺臭累人空碌碌。何似衡山芋子
J27nB190_p0135b30║香？千秋糞火今猶熟，但得團圞志不遷，蒲團破爛補
J27nB190_p0135c01║教堅。開轉杜園還杜田，那管十年、廿年、三十年？
J27nB190_p0135c02║同嵌石遊石梁下寺，和壁間楊脩齡先生韻。
J27nB190_p0135c03║瀑聲雜雨聲愈惡，新霽攜笻攪雲腳，雲飄微風吹瀑
J27nB190_p0135c04║花，散入脩篁翠盈壑。玄龍化石眠橫空，欲跨擬心那
J27nB190_p0135c05║能著？應供人歸瀉影輕，巉嵈錫響從空落。三度何緣
J27nB190_p0135c06║我得遊？結鄰更許甘貧薄。有時耽懶依重岩，不禁爽
J27nB190_p0135c07║朗憑寥廓。寒拾風流不可忘，挈侶登臨願如昨。偶一
J27nB190_p0135c08║行吟句可書，空山毫楮何從索？清磬一聲分下方，寒
J27nB190_p0135c09║濤面面迎松閣。泉石何曾非舊時？何似翻翻成旅泊？
J27nB190_p0135c10║杯茗悠然客氣消，主亦忘懷心自諾。
J27nB190_p0135c11║再和前韻（有序）
J27nB190_p0135c12║辛酉春，偕吳翰生、曹一蕊遊有歸，邀白僧同投閒
J27nB190_p0135c13║散之願。余時已肯之，今余與嵌石結居二載，音問
J27nB190_p0135c14║絕聞亦可念也，適有僧歸新安，書此寄懷。
J27nB190_p0135c15║意趣不佳神亦惡，三日芒鞋懶縈腳，士夫胸貴五車
J27nB190_p0135c16║書，山僧秪愧無丘壑。隔院苔荒仙逕幽，石枰花影空
J27nB190_p0135c17║相著，徘徊可憶爛柯人，悠悠何處星零落？洞口殘紅
J27nB190_p0135c18║如餞春，涼飆忽贈秋雲薄，信是高巖暑不歸，披襟一
J27nB190_p0135c19║嘯何清廓？課程且喜定登臨，明日斷橋華頂昨，枕瀑
J27nB190_p0135c20║石梁今夕眠，靈蹤五百堪須索。都來不出魂夢中，認
J27nB190_p0135c21║是曇花羅漢閣，萬里郎當到水雲，駭目那能暫棲泊？
J27nB190_p0135c22║煩歸傳與有心人，回首看看全舊諾。
J27nB190_p0135c23║送即念西堂歸小天荒
J27nB190_p0135c24║送君歸住茆屋，有好茶、有好竹，溪聲久不共人語，拽
J27nB190_p0135c25║杖莫驚山宿鹿。梅花開，須早來，天華隨意點蒼苔，人
J27nB190_p0135c26║生韻事春風足。放個小舟，山陰溪上，回樂已哉，燒卻
J27nB190_p0135c27║茆菴請不猜。
J27nB190_p0135c28║贈懶散蓮花菴掩關
J27nB190_p0135c29║大地一關房，知音不少；關房一大地，識者偏多。若論
J27nB190_p0135c30║懶散分中，兩俱不涉。雖然，直得蓮開臘月滿湖香，須
J27nB190_p0136a01║記天華舊風月。
J27nB190_p0136a02║警侍者淨地
J27nB190_p0136a03║住山好，住山好，犁鋤放下三餐飽，枕石高歌帶月眠，
J27nB190_p0136a04║犢兒不喚歸來了。我無端，你何緣？打起腰包出翠巖，
J27nB190_p0136a05║又道不明生死事，挈錫持瓶願頗堅。瞞卻母、辭卻父，
J27nB190_p0136a06║父送子行三五步，忍淚千行無可言，子若修行來度
J27nB190_p0136a07║我。破險浪，驚長江，眼眼紅塵非故鄉，戒基不築隨流
J27nB190_p0136a08║去，他日如何架棟梁？起五更，睡半夜，吃飯穿衣是什
J27nB190_p0136a09║麼？冷灰煨荳熱將來，爆地一聲真痛快。急收裝，歸故
J27nB190_p0136a10║里，雙親一見愁生喜，不羡人間衣錦衣，逍遙舊日閒
J27nB190_p0136a11║田地。
J27nB190_p0136a12║示空諸
J27nB190_p0136a13║既空諸有，復空諸無，空諸又空，雪點紅罏。紅罏雪花
J27nB190_p0136a14║偏潔，不逐春風輕漏洩，掀起眉毛問是誰？屈，屈。掉棒
J27nB190_p0136a15║打月。
J27nB190_p0136a16║贈道興關主再住錢塘
J27nB190_p0136a17║錢塘江上結茆處，先師親手栽楊樹，一點千秋利濟
J27nB190_p0136a18║心，幾度海風吹不去。豈少天涯弟與兄？惟君已去還
J27nB190_p0136a19║來住，不負先師囑托因，茶湯冷煖隨人意。越水吳山
J27nB190_p0136a20║來問渡，天華、龍華兩條路，雲門道法似中興，憑君指
J27nB190_p0136a21║去無差誤。
J27nB190_p0136a22║示謙光重住小天荒
J27nB190_p0136a23║天荒未破雲蒼蒼，天荒已破水茫茫，水冷雲寒人去
J27nB190_p0136a24║去，蕭蕭瑟瑟仍荒荒。汝其復住無多事，離披草屋因
J27nB190_p0136a25║風拄，東斜西傾沒可何，添新換新隨他去。不雕不琢
J27nB190_p0136a26║山之靈，一丘一壑僧之精，倚松倒影碧潭靜，清宵要
J27nB190_p0136a27║使龍吟聲。莫遣春雷知所止，龍不隱鱗真可恥。我亦
J27nB190_p0136a28║當年學住山，住不慣時看樣子。單丁結伴依穴巢，草
J27nB190_p0136a29║衣木食耕火刀，罵風搥雨暮與朝，而今博得徒勞勞。
J27nB190_p0136a30║汝其汝其無以我，謙乎謙乎光乃超。
J27nB190_p0136b01║題悟衡手書《華嚴》
J27nB190_p0136b02║佛豈不知不可說？最初三七何饒舌？小聖當場啞復
J27nB190_p0136b03║聾，微塵偈秘蒼龍穴。菩薩名龍亦可疑，入宮探討知
J27nB190_p0136b04║時節，從茲傳演紛紛然，畢竟何者為華嚴？走殺芒鞋
J27nB190_p0136b05║瞌睡禪，問著葫蘆口向天，何如深掩破蕉菴？脅不沾
J27nB190_p0136b06║床信筆參。十年銕坐只尺龕，如無所獲寧自甘？顧我
J27nB190_p0136b07║眉毛何足惜，忖彼之心之所宅。須彌可握海為墨，贊
J27nB190_p0136b08║彼東南指西北，以彼之心擬佛心，佛心擬經亦如惑。
J27nB190_p0136b09║我贊鼎立于其中，任人千古空思測。
J27nB190_p0136b10║祝吳真人（靈峰伽藍）
J27nB190_p0136b11║三月十五真君生，九十六歲真君死，若將生死見真
J27nB190_p0136b12║君，靈峰未識伽藍主。靈峰、伽藍今若雲，不護、不法凡
J27nB190_p0136b13║愚群，論其有禱必有應，不擇良賤唯真君。曾聞真君
J27nB190_p0136b14║寓此像，潭陽敬之、負之降，兩地相爭莫可何，聽之溪
J27nB190_p0136b15║流溯流上，始知真君護靈峰，隨緣赴感施神通。我來
J27nB190_p0136b16║寄錫非無謂，掃其塵坌修其宮，為其辨出茶酒味，悟
J27nB190_p0136b17║比純陽了無異。世人只聞醉洞賓，不聞曾受黃龍記，
J27nB190_p0136b18║從今了此生無生，覺得趙州茶有味。緇素相將獻一
J27nB190_p0136b19║杯，神通便與靈峰契。
J27nB190_p0136b20║示省一
J27nB190_p0136b21║省得一，萬事畢，稍不然，勤旦夕。東若安，西可必，祖師
J27nB190_p0136b22║意，最省力。柏樹子，莫忘憶，信手拈，當面擲。
J27nB190_p0136b23║為靈韻禪士題「不借居」
J27nB190_p0136b24║說即不說，借即不借。打開袋盆傾瓶瀉，結卻口木枯
J27nB190_p0136b25║花謝，閒言散語盡期無，至道于中討甚價？有人來討
J27nB190_p0136b26║草鞋錢，豎起拳曰：「借不借？」
J27nB190_p0136b27║訪雲屏兄於菩提山
J27nB190_p0136b28║絕頂結屋矮亦高，海風吹老松枝驕，養性不令雙眼
J27nB190_p0136b29║縱，紫竹遮窗不剪梢。每當靜夜枯定起，愛聽松濤連
J27nB190_p0136b30║海濤，客來躬自為桔槔，汲泉煮茗翻山腰。七間僧堂
J27nB190_p0136c01║不肯住，孤峰獨宿何其勞？我來話舊夜扣關，開門一
J27nB190_p0136c02║笑掀眉毛。
J27nB190_p0136c03║石雨禪師法檀卷第十五（終）
J27nB190_p0136c04║（嘉興府萬壽菴智耕施貲一兩，
J27nB190_p0136c05║淨行、淨戒各五錢，智古三錢，
J27nB190_p0136c06║薛鳳岑、成筏、吳佳道、顯道、聞
J27nB190_p0136c07║淨雯、潤凡、心賢等上，
J27nB190_p0136c08║比丘尼炤真、慧光、寂空、內音
J27nB190_p0136c09║各二錢五分，仝梓）