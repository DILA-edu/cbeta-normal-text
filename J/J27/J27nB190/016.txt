J27nB190_p0137a01║石雨禪師法檀卷第十六
J27nB190_p0137a02║嗣法小師淨柱編
J27nB190_p0137a03║序
J27nB190_p0137a04║香雪遺稿序
J27nB190_p0137a05║昔大陽玄將入滅，思無可踵其跡者，作偈并頂相，革
J27nB190_p0137a06║履及衣寄托浮山遠，偈曰：「楊廣山頭草，憑君待價焞，
J27nB190_p0137a07║異苗翻茂處，深密固靈根。」遠受之。一夕，夢青色鴈，曉
J27nB190_p0137a08║起得投子青，符其夢，大陽一絲復繼皆遠之力也。嗟
J27nB190_p0137a09║乎，具足兄與余同出先師之門，各天一涯，聚首未幾，
J27nB190_p0137a10║忽言長別，亦以如意、法衣、法卷寄余，曰：「香柏支峰秀，
J27nB190_p0137a11║隨緣折一枝，花開香雪遠，何必異苗為？」蓋香柏是余
J27nB190_p0137a12║棲懶處也。比讀偈時，屈指其門所遊處者，為予、默靜、
J27nB190_p0137a13║即念、現子。數子三年來俱周旋其間，余非敢暫疏其
J27nB190_p0137a14║意也。今結制天華，仲冬無嚴寒，盤銘弟輯余剩語，得
J27nB190_p0137a15║香雪錄，共謀入棗。將落成，索敘於余，余曰：「此吾未了
J27nB190_p0137a16║事也。」遂欣然點筆。即擬聲鐘，告眾曰：「道得即今句子，
J27nB190_p0137a17║即入天華一數；道得過去一句，即是香雪一流。」余肯
J27nB190_p0137a18║以香雪作異苗觀耶？抑非異苗耶？請看看：若耶水逆
J27nB190_p0137a19║流了也。
J27nB190_p0137a20║雪峰語錄序
J27nB190_p0137a21║古尊宿剩語如雪峰者，殊難多得，但其間趙州不肯
J27nB190_p0137a22║處至今疑賺殺人，若不是個裏轉身、具一隻眼，未易
J27nB190_p0137a23║望殘蠢而津津也。得山林居士以入道因緣紀號於
J27nB190_p0137a24║雪峰夢裏，雲門先師奇之，將謂拾得、寒山同時說夢，
J27nB190_p0137a25║居士亦以夢身奇緣，不忍忘卻雪峰法脈，輒尋諸簡
J27nB190_p0137a26║編，獲玄沙稿，請序於先師，然猶以未行雪峰語為悵
J27nB190_p0137a27║耳。偶從雲水拾全帙，欣未曾有，書付剞劂，政山野抵
J27nB190_p0137a28║西禪日也。適問及雪峰語錄，居士躍然曰：「何緣奇若
J27nB190_p0137a29║此？」因備述前話，併夢中景索予弁言。竊謂居士夢入
J27nB190_p0137a30║雪峰，見的是紫衣羅漢，胡親到時，面目儼然，而衣煥
J27nB190_p0137b01║金色，脫無主僧說破，未免覿面疑生。則是錄也雖現
J27nB190_p0137b02║成，古板在乎眼底一新，亦須另著一番話會，庶幾與
J27nB190_p0137b03║雪峰親相見乎？顧所喜當年原夢於先師者，今日夢
J27nB190_p0137b04║破於山野矣。
J27nB190_p0137b05║汪子野山中樂序
J27nB190_p0137b06║樂有世間、出世間。世即身口、家事、眷屬，入山林為清、
J27nB190_p0137b07║出城市為濁，以未參樂地，樂實苦也。出世亦然，以既
J27nB190_p0137b08║參樂地，苦實樂也。樂地者，淨土也，境緣殊勝也。境勝
J27nB190_p0137b09║則觸處皆樂，無退轉繇也，此以舍受言也。現在何如？
J27nB190_p0137b10║一心不亂也，不亂則境不能動，謂之有主。主為何？六
J27nB190_p0137b11║字真言也。即此六字逼塞虛空，雖身口等滿前，如子
J27nB190_p0137b12║龍挾真命天子，直破重圍而致坐平也。然則禪與淨
J27nB190_p0137b13║一乎？曰禪無著力，淨可著力也。抑有異乎？曰禪從無
J27nB190_p0137b14║主而得主，主即有仗。忽問：「正睡著無夢，主人何處？」則
J27nB190_p0137b15║真主現前而不識，必欲死關遇緣方識，識則安邦定
J27nB190_p0137b16║國矣。淨從有主而無主，無主即空寂，故目前法法寶
J27nB190_p0137b17║花行樹而不覺，必欲親見彌陀而後回入娑婆，回入
J27nB190_p0137b18║則安邦定國矣。一、異之義如是。然此一絡索何因？因
J27nB190_p0137b19║吾友澹然與子野汪居士交喜，居士之為人嚴身口
J27nB190_p0137b20║以持戒，儉家事以供僧，對妻子同梅鶴，以閉戶為深
J27nB190_p0137b21║山，乃深信淨土而不毀禪，并其著述視予，予則不啻
J27nB190_p0137b22║搔著癢處矣。余愧生不諳音律，見人歌轍喜，喜至忘
J27nB190_p0137b23║倦，故詠居士之作不覺雲興霞舉，雖不合韻而七十
J27nB190_p0137b24║二賢峰皆響。轉憶寒山詩謂「入夜歌明，月侵晨舞」，白
J27nB190_p0137b25║雲居士足以當之；謂焉能住手口，端至鬢棼棼？予足
J27nB190_p0137b26║以當之。即此歌舞，生則定生，去實不去，又詎可與愚
J27nB190_p0137b27║者道？
J27nB190_p0137b28║南明禪師語錄序
J27nB190_p0137b29║昔彙雲門先師稿，有無趣、無幻二大師語錄序，其中
J27nB190_p0137b30║稱趣為仰山再來，稱幻為臨濟直下兒孫、無趣克家
J27nB190_p0137c01║之子，乃知南明大師為幻之嫡傳也。余初參雲門即
J27nB190_p0137c02║入龍居禪席，值南師首眾，重蒙提挈。一日，遽問曰：「一
J27nB190_p0137c03║念緣起無生，超彼三乘權學。等見阿誰緣起有生耶？」
J27nB190_p0137c04║師與一喝，余時茫然，夜坐單後過數炷香如彈指頃，
J27nB190_p0137c05║始知有做功夫事，南師之力也。時同席有玄微兄者，
J27nB190_p0137c06║又為南師嫡嗣。及師遷化，余在山水中每遇玄兄聚
J27nB190_p0137c07║舊，即以大事為問。玄兄以病自謙，遯名匿影。余住雪
J27nB190_p0137c08║峰，嘗一接書問，再接偈言知己住持普明矣。迨余遊
J27nB190_p0137c09║汀州，遣禮招至，欲行古道，遜余上堂，余復邀眾檀護
J27nB190_p0137c10║迎請陞座，堅執不允，故勉為結制，竟成賓主焉。話次，
J27nB190_p0137c11║復及大事即頹然示疾，余曰：「斷橋倫一脈至兄止耶？」
J27nB190_p0137c12║曰：「不然，脫有可兄意者，能指出以相示乎？」余唯唯，即
J27nB190_p0137c13║索南師源流，并斷橋倫歷代付法偈及語錄一卷，莊
J27nB190_p0137c14║讀行狀，益知居常孤潔，不肯輕展鎗旗，竟以退託終
J27nB190_p0137c15║其身。故余不得不憑贓揭出，使人知斷橋兒孫猶在
J27nB190_p0137c16║也。
J27nB190_p0137c17║和栯堂詩序
J27nB190_p0137c18║凡和詩者，不超原唱不若無和。此余於栯堂山居幾
J27nB190_p0137c19║搆而幾閣筆也。茲讀鴛湖兄所和，如啜蘿岕於酩酊，
J27nB190_p0137c20║令人眼目一新，實稱老手。近代禪講集必有詩，詩必
J27nB190_p0137c21║有山居、多屐、不食、丘壑、杖、不飽煙雲，縱描寫十分，何
J27nB190_p0137c22║異矮子觀場而因人啼笑哉？鴛兄一生肥遯，全節避
J27nB190_p0137c23║名，故自比於龍山之菜葉、黃牛之橘皮，其高臥何慚
J27nB190_p0137c24║哉？急付剞劂，以代招隱。
J27nB190_p0137c25║度親菴序
J27nB190_p0137c26║孝有世間、出世間，世間資身、出世資神，世間資存、出
J27nB190_p0137c27║世資亡，世間資近、出世資遠。為人子者，若不會遠近、
J27nB190_p0137c28║存亡、身神為一致而超然於世、出世外者，何足以語
J27nB190_p0137c29║孝哉？凡有身者必有心，有心者必知身之所從出。有
J27nB190_p0137c30║身而無心，異類也；有心而不念身之所自者，夷狄也。
J27nB190_p0138a01║能知身之所自，即知有親，有親始有本，有本始有末。
J27nB190_p0138a02║如樹本生枝葉仍受雨陽以資本，未有暫不資本而
J27nB190_p0138a03║能枝葉婆娑以蔭覆於人也。外道有忘身離念、耽空
J27nB190_p0138a04║滯寂者，佛必深呵痛叱。此不以無身為貴也，貴有身
J27nB190_p0138a05║而知本知末。本末不離此，人子所以不可不孝，亦必
J27nB190_p0138a06║不能不孝也。雖然，永言孝思，世有幾人？嗟乎，此儒之
J27nB190_p0138a07║追遠、釋之薦昇、道之祭祀不撤，可不嚴整痛志不忘
J27nB190_p0138a08║耶？古航師倣武林度親菴事，菴為葛屺瞻公舍宅供
J27nB190_p0138a09║佛，中設接引彌陀，旁設上、中、下位，不論富貴貧賤、僧
J27nB190_p0138a10║俗男女，各以宗親牌位羅列香花，六時佛號，鐘鼓晨
J27nB190_p0138a11║昏。主其事者，俱精律衲僧，至今遠近繕紳士庶咸欣
J27nB190_p0138a12║然從事，謂度親第一義諦。此余發心欲隨處舉揚於
J27nB190_p0138a13║古師之先，而行遲於古師之後，故一展師疏愧喜兼
J27nB190_p0138a14║抱，敢不合掌敬附，永言遐哉？古師也既已超然物表，
J27nB190_p0138a15║何患親不可度？而猶深體佛言。佛言二親最神也。最
J27nB190_p0138a16║神之言，智者參之，則度親之舉將見爭趨競赴，而梵
J27nB190_p0138a17║宇輝煌殆不煩神運矣。
J27nB190_p0138a18║鴛湖禪師語錄序
J27nB190_p0138a19║近代禪宗多旋蒸熟賣，且向人曰：「直待龍天推出，語
J27nB190_p0138a20║此太平話耳。」斯何時也？敢栖隱耶？初聞亦覺心爽，更
J27nB190_p0138a21║二十年彼此悟者皆是也。三家村土地廟點心舖子
J27nB190_p0138a22║唯恐不售，甚至挑糖擔子敲鑼上門，換亂頭髮鐵釘
J27nB190_p0138a23║者又不可勝數，欲求如鴛湖兄東躲西逃，避名全節，
J27nB190_p0138a24║曾不一二見。其又患斷橋脈微，實當己躬，林下水邊
J27nB190_p0138a25║炤影珍重，故其器之晚成，不期自貴。余下雪峰，以富
J27nB190_p0138a26║沙之普明招余開法，余亦為撾毒鼓推出瞎驢，拈五
J27nB190_p0138a27║位、入三玄，絕無剩少，及輯南明大師語錄敘之，知為
J27nB190_p0138a28║臨濟二十九世孫，鴛兄即踏翻船子法嗣如夾山者。
J27nB190_p0138a29║三人錄師遺語，過寶壽請敘，并塔銘。憶昔雲門先師
J27nB190_p0138a30║敘無趣、無幻二老錄，則今日之敘又敢以不文辭耶？
J27nB190_p0138b01║隨事寫神，庶使生摘之流與分洞分濟者一醒春夢，
J27nB190_p0138b02║其中奪食驅牛、雷奔電掣，當有如張無盡者點出金
J27nB190_p0138b03║剛眼在。
J27nB190_p0138b04║嚴無敕居士山居詩序
J27nB190_p0138b05║詩中有禪者，唯奇幻絕人，非有關於性命也。道人之
J27nB190_p0138b06║詩，不真玅悟必多雜蔬筍氣，易令人作嘔。無敕老居
J27nB190_p0138b07║士因病得閒，日叩大事因緣，融文心為禪思，和唵㘕
J27nB190_p0138b08║山居詩，語語遒邁，復多警人心意，如流水細聽看念
J27nB190_p0138b09║斷，非老於林下聽水二三十年者，烏能至是哉？此真
J27nB190_p0138b10║詩禪也。
J27nB190_p0138b11║陳默公居士詩序
J27nB190_p0138b12║泊舟苕上，寄宿溪庵，曉窗炤雪，人盡稱快，快應候耳。
J27nB190_p0138b13║默公在座，歌落花三十韻，一助飄瞥。憶曾補落花廿
J27nB190_p0138b14║八言，不因學士遣黃州，彭澤先生醉未休，懶向春籬
J27nB190_p0138b15║數狼藉，誰知依舊可憐秋？殆補菊花也，擬更補雪花，
J27nB190_p0138b16║飯香催供而止。
J27nB190_p0138b17║香幢兄山居詩序
J27nB190_p0138b18║香幢兄代先師座，余亦得次僧倫，頗稱交契。及兄分
J27nB190_p0138b19║化檇李，真得兼宗，說於先師者，每托病韜晦結一指
J27nB190_p0138b20║菴，吟詠水邊，遠絕四鄰，若深山谷，余亦為名山累，了
J27nB190_p0138b21║無定蹤，時法門既碌碌矣，兄自若也。余適楚歸，同鴛
J27nB190_p0138b22║湖兄訪之，鴛居桐月衡宇相望、氣味相類，余自顧覺
J27nB190_p0138b23║形穢焉。及僭主天華、顯聖、住寶壽、入閩歸，法門更碌
J27nB190_p0138b24║碌矣，兄猶自若也。每一興懷，得不移我北山，亦既幸
J27nB190_p0138b25║矣。寒松顏色，敢冀復青耶？客冬作三泖遊，取道一看，
J27nB190_p0138b26║話舊而已。茲主東塔，復得披襟領契已出意外，更出
J27nB190_p0138b27║平生法語詩偈，一字一珠讀不忍置，因以山居小冊
J27nB190_p0138b28║序梓，以鴛兄稿成，余亦得董其事耳。聊志歡喜，敢讓
J27nB190_p0138b29║不文。
J27nB190_p0138b30║記
J27nB190_p0138c01║上虞寶泉寺記
J27nB190_p0138c02║上虞寶泉寺，去縣南五十里，建於唐大中七年，咸通
J27nB190_p0138c03║六年賜額。寺南為南寶村，隔飲牛溪數十武，渡溪北
J27nB190_p0138c04║折里許即寺，溪西三里即剡溪，可通竹筏，雨過溪深，
J27nB190_p0138c05║則大帆乘潮直泊山趾。緣溪東南二里曰牛步，以昔
J27nB190_p0138c06║為白道猷騎牛入山處，牛隱其地，有牛倒形跡。江公
J27nB190_p0138c07║亮詩曰：「亂山深處隱招提，古木層陰白晝迷，好是道
J27nB190_p0138c08║人岩畔月，夜深清照飲牛溪。」此指其膚近者。言其前
J27nB190_p0138c09║後在望則覆卮東山，兩俱為靈運遊樂處。若夫雲連
J27nB190_p0138c10║台嶽波接海濤梯，寶泉頂𩕳一覽而盡。寺之興廢，自
J27nB190_p0138c11║唐及今不知幾幾。予庚午年入寺，時聞諸鄉老曰：「數
J27nB190_p0138c12║十年前寺經大廢，國產四百餘畝，古冊尚存至今，俗
J27nB190_p0138c13║呼為和尚田，竟為居民所有。」指舊住僧仁賢曰：「彼重
J27nB190_p0138c14║興時僅復山田百餘畝。又以鄉宦有圖風水成訟，後
J27nB190_p0138c15║廢去。」復指寺前梵宮池白蓮曰：「此種每年間發，居民
J27nB190_p0138c16║無知，侵為稻畦。今師來，復睹此花之盛，且欲卒仁賢
J27nB190_p0138c17║之業，則仁賢之功不虛矣。」詢昔賢名氏，則曰：「有白禪
J27nB190_p0138c18║師住此，不知何許人。」因憶公亮詩「亂山招提」之句，知
J27nB190_p0138c19║其為騎牛翁無疑也。寺有古觀音、伽藍二尊，是守道
J27nB190_p0138c20║場主，見侵害者輒多靈護。古磉、石板、山門、石柱舊跡
J27nB190_p0138c21║此不繁述。考諸新誌，款只有三，誌叢林則有建寺賜
J27nB190_p0138c22║額及廢併事；誌軼事則有大和中鄭註在寺出身事；
J27nB190_p0138c23║誌山川則有白道猷從此入山事。新誌為神宗時邑
J27nB190_p0138c24║侯大聘徐公所修，故凡誌廢寺概以國初目之，其過
J27nB190_p0138c25║於略可知矣。抄冊又以寺產易為舊田，其故又可知
J27nB190_p0138c26║矣。有心此道者，深念國家多事，未暇及此，則新刱庵
J27nB190_p0138c27║院不能無故，宜以此不朽之跡主之，庶使諸方衲子
J27nB190_p0138c28║有所歸、佛道有所賴，即國亦有所補也。因記之。
J27nB190_p0138c29║復寶壽泉記
J27nB190_p0138c30║「戊寅初夏，彌月不雨，泉井俱涸。飯頭西土者，引鋤覓
J27nB190_p0139a01║源，直入主山後澗，掊棘裂石，迸沙而出者三，其次者
J27nB190_p0139a02║已似兔兒梅花虎跑，上者筧痕尚存。」知其為五百年
J27nB190_p0139a03║前所銘寶壽泉也。味特香潤，土人相傳飲者多壽，蓋
J27nB190_p0139a04║指此耳。諸禪侶爭以偈呈，以美西土之勇焉。余乃向
J27nB190_p0139a05║疑井在懷遠樓下，其陰重，易使人病。即室後小泉，雨
J27nB190_p0139a06║過，濁不可煮。茲得此，知井上之銘皆後人衰相，不求
J27nB190_p0139a07║源而源愈沒矣。今當填井，廢小泉，移銘，以復其源。俟
J27nB190_p0139a08║夫有福者來，他日千缽盈盈，即真石田再世也。諸禪
J27nB190_p0139a09║侶其深識之。識畢，大雨三日，予復為之歌曰：「入虎窟，
J27nB190_p0139a10║探蛟宅，棓棘烈荊身不惜，虎跑錫卓何足奇？頓令鋤
J27nB190_p0139a11║齒生津液。閣下井，室後泉，細品情知味不鮮，不似厭
J27nB190_p0139a12║常新可喜，尋源意在石田邊。竹苗枯，秧苗死，山下人
J27nB190_p0139a13║家望雲駛，一雨三日誰之功？能令枯者榮、死者生、夭
J27nB190_p0139a14║者壽、病者起？」吾聊以徙其碑，復其古，記其事而已。
J27nB190_p0139a15║銘
J27nB190_p0139a16║調象菴越山兄塔銘
J27nB190_p0139a17║向上一路，千聖不傳，卻之不後，引之不前。所好者道，
J27nB190_p0139a18║進乎學也。才既吾竭，恩愛自捨，越山崢嶸，實稱其名。
J27nB190_p0139a19║朋來以樂，未免於情，縫掖思裂，髭髮思截。會稽雲門，
J27nB190_p0139a20║中有古佛，挈侶辭家，嶺出仙霞，不惜腳指，卻笑玄沙。
J27nB190_p0139a21║登雲門堂，遐契於夙，擺壞金鎖，香象躑躅，葉落思根，
J27nB190_p0139a22║酬及至恩，還鄉一曲，友誼復敦。鼓山靈骨，蔓不可覓，
J27nB190_p0139a23║禱於北林，舍利湧出，建宰堵波，結茅於窩。通霄古路，
J27nB190_p0139a24║剪藤伐蘿，虎窟狼窟，百廢始葺。遙迎博山，躬為輔弼，
J27nB190_p0139a25║溯流建川，盟結死關。老矣瓶窯，指畫其間，復歸屴崱，
J27nB190_p0139a26║調象為適，象王回旋。度生事畢，有塞優婆、仙陀、純陀，
J27nB190_p0139a27║永佩遺則。塔樣峨峨，我銘其上，不幾點污。
J27nB190_p0139a28║林孔昇居士旅菴銘
J27nB190_p0139a29║二界旅泊，賢愚共處，吉凶係焉，趨避取與。爰有居士，
J27nB190_p0139a30║結菴以志，占旅之易，在九之四。良哉至道。惟嫌揀擇，
J27nB190_p0139b01║素位之思，安往不適？
J27nB190_p0139b02║方竹拄杖銘
J27nB190_p0139b03║內法於天，外法於地，以禮節之，逢場作戲。
J27nB190_p0139b04║拄杖銘
J27nB190_p0139b05║迷為彼用，悟則用彼，兩端忽超，此公之旨。
J27nB190_p0139b06║其二
J27nB190_p0139b07║山無高下，水無淺深，窮玄極奧，資爾行吟。
J27nB190_p0139b08║碗銘
J27nB190_p0139b09║虛而能受，應量無咎，飯食已訖，勿存窠臼。
J27nB190_p0139b10║龕銘
J27nB190_p0139b11║天地一龕，一龕天地，因堅固物，置不休器。死埋則同，
J27nB190_p0139b12║生埋則異，生死一如，離出入際。
J27nB190_p0139b13║跋
J27nB190_p0139b14║寄浮法師手書華嚴跋
J27nB190_p0139b15║寄師以親老不事遠遊，甘隱法華山塢，於織履之暇
J27nB190_p0139b16║書此大經，點畫從虛精孝思中流出，故嚴謹之氣開
J27nB190_p0139b17║卷挹人。觀其軸終愈整，使龍樹當時以上本品偈傳
J27nB190_p0139b18║誦人間，寄師見之，或未以為繁耶？昔子瞻謂顏魯公
J27nB190_p0139b19║書雄秀獨出，以其精神，蓋有感於以死赴國之時也。
J27nB190_p0139b20║而寄師其嚴謹，獨出者歟。
J27nB190_p0139b21║心海師數珠七翼跋
J27nB190_p0139b22║一集春雨，古澗流香，究其所自，費我商量。提起數珠，
J27nB190_p0139b23║舉似亦易，欲理其由，與水何異？座有耆宿，胸自淵博，
J27nB190_p0139b24║尋流得源，其書可讀。嗟彼世人，日用不知，今也百八，
J27nB190_p0139b25║顆顆可思，或顯、或密，深入理窟，如雜寶叢，無所不攝。
J27nB190_p0139b26║讀罷聯末，雨歇花芳，夢亦就醒，枯木欲狂。
J27nB190_p0139b27║嚴印持居士日記卷跋
J27nB190_p0139b28║記功論過，凡有心者俱可能之。至於無功之功、無過
J27nB190_p0139b29║之過，俱不可能也。今居士日記大半從本地證得，所
J27nB190_p0139b30║書師友法言，如人飲水，冷煖自信。自信、信人，何過之
J27nB190_p0139c01║有哉？無過、無功，則孰曰中庸不可能也？我故曰居士
J27nB190_p0139c02║能之。
J27nB190_p0139c03║唐祈遠居士所蓄關虛白山水圖跋
J27nB190_p0139c04║以見山忘道之說，遂廢幽尋者，此俗子也，何足與語
J27nB190_p0139c05║道？嘗見袁石公有「聽水無蕩思，愛山無熱顏」之詩，何
J27nB190_p0139c06║止深於山水？亦能深於道矣。余行腳時，於山水不啻
J27nB190_p0139c07║如頭、目、髓、腦，南嶽、匡廬、天目、黃白台宕，出入瓢囊者
J27nB190_p0139c08║二十餘年，然亦不費苦參，而轉煩惱作清淨，如明師、
J27nB190_p0139c09║如良友然。邇來嘗以湖光溪色、遠嶂平林指點向人，
J27nB190_p0139c10║以振西來祖意，人往往曰：「吾因是而見道矣、忘山矣。」
J27nB190_p0139c11║我亦曰：「此俗子也，何足與語山水？」今從江南雲門遷
J27nB190_p0139c12║居閒林寶壽山，坐七十二峰樓上，戲作趙州水法，間
J27nB190_p0139c13║以子瞻枯木竹石綴之，至苦無知己。忽祈遠居士以
J27nB190_p0139c14║關子圖索題，開卷三丈，煙雲吐納，不知其幾千萬里，
J27nB190_p0139c15║長江、太湖、石山曲折，種種畢具，兼讀後跋韻，極可稱
J27nB190_p0139c16║二絕，遂書此於卷端，請視諸知己。我衲輩尟知此者，
J27nB190_p0139c17║知此唯徑山雪嶠師耳。雪師見此，定當點頭，曰：「此三
J27nB190_p0139c18║絕也。」
J27nB190_p0139c19║真歇了禪師碑尾跋
J27nB190_p0139c20║物不速朽，曰金與石，金石匪堅，以示靈宅。靈之起伏、
J27nB190_p0139c21║人之賢愚，得人則引、失人則漓。爰有禪士，字曰虛量，
J27nB190_p0139c22║諱曰慧明，能起塔樣。塔既祝融，銘亦丙丁，遍告同志，
J27nB190_p0139c23║數年克成。一字一句，無損無益，我為合掌，以記時日。
J27nB190_p0139c24║省眉禪士書《華嚴經》請跋
J27nB190_p0139c25║拈來皆是，用去無疑，無內、無外，孰能辯伊？一微空處，
J27nB190_p0139c26║眾微若為？譬如春至，花敷枝枝，一枝受暖，萬木依依。
J27nB190_p0139c27║秋風葉落，歸根何知？人之履踐，七通八達。是大丈夫，
J27nB190_p0139c28║兩眼斯豁，具大總持，無所不攝。嘗海一滴，識全海味；
J27nB190_p0139c29║會全海波，歸一滴義。只在毫端，變幻無際。作如是想，
J27nB190_p0139c30║書經有地。雜花榮榮，菩薩寶髻，髻中明珠，書得也未？
J27nB190_p0140a01║石雨禪師法檀卷第十六（終）
J27nB190_p0140a02║
J27nB190_p0140a03║
J27nB190_p0140a04║
J27nB190_p0140a05║（嘉興府香萃菴等雄捐貲壹兩；
J27nB190_p0140a06║東塔浮璩、祥符普聞、選勝淨儀、
J27nB190_p0140a07║法華寂涵、楞嚴海坤，各五錢；
J27nB190_p0140a08║照內、牲鑑，各參錢；普忍、淨照
J27nB190_p0140a09║，各貳錢五分。）
J27nB190_p0140a10║（紹興府天華寺智孝五錢）