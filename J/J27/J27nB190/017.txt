J27nB190_p0140b01║石雨禪師法檀卷第十七
J27nB190_p0140b02║嗣法小師淨柱編
J27nB190_p0140b03║疏
J27nB190_p0140b04║裝大悲像疏
J27nB190_p0140b05║示菩薩身，影現婆娑，眾生心量，種種自訛。如千江水，
J27nB190_p0140b06║千月隨波，大施、小施，福女、福夫。所以莊嚴手眼，不可
J27nB190_p0140b07║無如是之多。
J27nB190_p0140b08║裝地藏像疏
J27nB190_p0140b09║勝奇賢侄為度母故誦《地藏經》，見聖女救親因緣即
J27nB190_p0140b10║發心裝願王聖像，復思：「人人有母，吾安得而盡度之？」
J27nB190_p0140b11║欲即此一尊結普利緣，乞疏於予，予諾之，久之無隻
J27nB190_p0140b12║字，又久之復無隻字，別曰：「行矣。」又復無隻字。余自笑
J27nB190_p0140b13║曰：「予豈無母耶？予豈不孝母耶？予豈不信有冥苦耶？
J27nB190_p0140b14║予豈信而不願入耶？何鈍置若此？」適三宜兄在座，笑
J27nB190_p0140b15║曰：「作疏已竟。」予亦大笑，索筆疾書曰：
J27nB190_p0140b16║「明珠晃晃，金錫琅琅，是幾許短？是幾許長？人人有個
J27nB190_p0140b17║地藏王，何論貧富兼存亡？色身、金身一任裝。」三宜兄
J27nB190_p0140b18║曰：「咦！」
J27nB190_p0140b19║重修大船砌路疏
J27nB190_p0140b20║持地菩薩因平地而得平心，雲門先師因平心而得
J27nB190_p0140b21║平地，蓋先悟後修、先修後悟之謂也。余忝繼踵天華，
J27nB190_p0140b22║欲重修大船，廣運沙石補其坎坷，固其隄防，使代代
J27nB190_p0140b23║平先師之心，年年平持地之地，願施者、勞者與天華
J27nB190_p0140b24║共成不朽之業。雖曰末法三災難逃定論，獨不聞有
J27nB190_p0140b25║妙莊嚴路一門超出者乎？
J27nB190_p0140b26║修寶泉寺疏
J27nB190_p0140b27║古虞寶泉，色味俱佳，源流不絕，故古人以此名寺。柰
J27nB190_p0140b28║久經廢荒，僧多散去，今衲輩偶爾雲留，擬疏其源、通
J27nB190_p0140b29║其流，欲使盡地人尋心地流者易得其源耳。今在著
J27nB190_p0140b30║力之始，能有一助鋤鑿於其間者，他日寶泉遍地流
J27nB190_p0140c01║香，煩客一盃清涼熱惱，其福利有不可思量者，莫道
J27nB190_p0140c02║山僧以境示人好。
J27nB190_p0140c03║活埋社募藏經疏
J27nB190_p0140c04║藥山看經祇圖遮眼，離經一字魔言說；趙州轉藏只
J27nB190_p0140c05║解遶床，依文解義佛冤家。社結活埋，經師經、論師論，
J27nB190_p0140c06║何關數墨尋行？田開大義，參實參、悟實悟，豈類死灰
J27nB190_p0140c07║寒木？宗通處，管取山神難著眼；說通時，從教頑石易
J27nB190_p0140c08║顛頭。
J27nB190_p0140c09║募三教方冊疏
J27nB190_p0140c10║「為學日益，為道日損」，此齊運之語也。各見一邊者遂
J27nB190_p0140c11║成偏僻，殊不知日損即損為學之益，日益即益為道
J27nB190_p0140c12║之損也。果以廢學為道者，豈孔子十五志學，於中盡
J27nB190_p0140c13║廢其學而平至從心所欲乎？以余論，即為之廢學亦
J27nB190_p0140c14║可也，第廢學之學不易為愚者道耳。古靈欲擇三教
J27nB190_p0140c15║中所堪助道之損者而學之，當以我語俟諸中行君
J27nB190_p0140c16║子，或不無少助山居之高志云。
J27nB190_p0140c17║蘭芎山募藏疏
J27nB190_p0140c18║蘭芎秀發，壁立江干，善接一方，總歸三寶。然三寶雖
J27nB190_p0140c19║一體，使人知有佛而敬僧，乃法寶流通之力也。能流
J27nB190_p0140c20║通者，似又僧尊。奈何近代僧多口受，口受則疑誤後
J27nB190_p0140c21║人，此蘭芎主者所憂而發心募藏之所緣起也。募畢，
J27nB190_p0140c22║當大開閱藏道場，使一方生正信、驅邪外、備倫理、人
J27nB190_p0140c23║通途，知三教之大全、知自性之本有。此本有之法，佛
J27nB190_p0140c24║不能宣、僧不能演，吾故曰法尊。
J27nB190_p0140c25║攝心菴𮘗《華嚴經》疏
J27nB190_p0140c26║攝心菴古名清溪，雪師蓋誤稱也。國初耆舊以清溪
J27nB190_p0140c27║雖幽隱，未稱實參本色，故以攝心易之，欲以諸所有
J27nB190_p0140c28║物攝歸於心，入一微塵裏冥搜禪定，已二百餘季矣。
J27nB190_p0140c29║神宗末年，有涵如、承雲諸公者從雲門飽參歸，結社
J27nB190_p0140c30║其中，剖破微塵，出大千經卷，為語溪一帶有緣檀信
J27nB190_p0141a01║作無邊佛事，三載一週，週而復始。復請三宜和尚掩
J27nB190_p0141a02║關三年。茲當來雲上座新董其事，以此新新無盡之
J27nB190_p0141a03║義正之於余，余因喜而助言，并疏其所從來云。
J27nB190_p0141a04║龍泉寺改應為禪募疏
J27nB190_p0141a05║刱業易，守成難，此世俗家之說也。佛家亦然，一人為
J27nB190_p0141a06║道處亦隨之而興，興必有衰，衰而不至淹沒無跡者，
J27nB190_p0141a07║賴應教存羊之守居多也，以羊存故有賢子孫者出，
J27nB190_p0141a08║知禮之可復，則合眾歸仁焉。內仁而外必有仁者至，
J27nB190_p0141a09║此龍泉劍合之舉，感來平石禪友之謂也。人有一矣，
J27nB190_p0141a10║翕然來歸，十方響應，轉瓦礫作金碧，特易易耳。將使
J27nB190_p0141a11║天下應門徒守，而不能克一己之私者，聞此發心躍
J27nB190_p0141a12║然，樂改為禪，當自龍泉始，善信其樂助之。
J27nB190_p0141a13║法相寺募建白衣大士閣疏
J27nB190_p0141a14║定光現相，元是主張宗乘大事；留下肉身，原是拖泥
J27nB190_p0141a15║帶水心腸，所以感得一切求男女人終日耳朵邊嗩
J27nB190_p0141a16║嗩聒聒，不得已攙行奪市，隨所樂求莫不響應。茲者
J27nB190_p0141a17║白衣大士忍俊不禁，擬向山門頭把住要津，要挂專
J27nB190_p0141a18║門牌額。雖然，寶壽於此不無線緣，寧忍坐視？乃因晴
J27nB190_p0141a19║雪融禪而說偈言：長耳乃可圓通，圓通豈離長耳？聞
J27nB190_p0141a20║說主中有賓，便要賓中有主。閣高，高聳千尋；衣白，白
J27nB190_p0141a21║雲萬里。融禪畢竟能融，一任人人參取。
J27nB190_p0141a22║大悲菴化米疏
J27nB190_p0141a23║得住山三昧者，必以大悲心為體，不與厭喧求寂者
J27nB190_p0141a24║同日語也。故我友平石見菴以「大悲」名即喜而隱之，
J27nB190_p0141a25║不專以木食草衣為得也。予願所見聞者俱發大悲
J27nB190_p0141a26║心，行正施度，所有四事供養盡入大悲體中平，必從
J27nB190_p0141a27║正定心受之，正定中所受即萬兩黃金也合消，請諸
J27nB190_p0141a28║善信勿以隱居無為謂施無所著而失善利也。
J27nB190_p0141a29║葺小荒天疏
J27nB190_p0141a30║會稽山有天峰，今名天荒，俗所誤耳。曾是雲門先師
J27nB190_p0141b01║圓頂相處，故天荒以避名稱小，真天峰之隱山也，宜
J27nB190_p0141b02║乎隱山之流居之。故即念與謙光親手誅茅，廣僅盈
J27nB190_p0141b03║丈，既蔽風雨，槁守三年，苔田漸闢，可絕外緣。以予住
J27nB190_p0141b04║天華，強念出山，及歸，道侶雲從遂成雅集。次年，又強
J27nB190_p0141b05║之首眾，歸為小東山菴主邀入關，似亦愛其字小，偕
J27nB190_p0141b06║嵌石弟而從之，天荒則有古靈書記受托焉。盤銘弟
J27nB190_p0141b07║往來養痾，兩山相望，朝雲夕霞，正得意時也，忽敗茅
J27nB190_p0141b08║風妒，古靈欲葺之。余曰：「近地住山者，盡天荒耳。今賴
J27nB190_p0141b09║即念，僅得一破，何復補之？」「古曰：『天荒可破，茆屋不可
J27nB190_p0141b10║破也。』」余嘉其志之堅，喜而助之，并囑其輯集凡所題
J27nB190_p0141b11║詠法語詩賦，使千古之下知我道亦有破天荒之故，
J27nB190_p0141b12║絕勝天台一招隱峰也。
J27nB190_p0141b13║報國院募疏
J27nB190_p0141b14║證道歌云：「住相布施生天福，猶如仰面射虛空。」狂慧
J27nB190_p0141b15║者往往呵布施為有為。余謂住相布施為有為，固是
J27nB190_p0141b16║矣，請不住相布施可乎？則知乃福乃慧，只知住與無
J27nB190_p0141b17║住一布施間，非離布施而別說無住也。今報國院往
J27nB190_p0141b18║來浩繁，監院事者深憂粥薄，發願以百福莊嚴接待
J27nB190_p0141b19║高衲，募三石，三年為一願，一任水雲朝暮挂笠攜囊。
J27nB190_p0141b20║請問：昨日有人天台來，卻往徑山去，不知是住？非住？
J27nB190_p0141b21║道得者，也要一願；道不得者，也要一願。何故？一盂香
J27nB190_p0141b22║飯子，何處有饑虛？
J27nB190_p0141b23║如離掩關募疏
J27nB190_p0141b24║參究到黑漆桶、牛角尖，當銀山鐵壁轉側不得處，此
J27nB190_p0141b25║關意也。其次，禁遊覽客喧、屏嗜好、焚筆硯吟詠，槁其
J27nB190_p0141b26║身心一番寒徹，大地回春則梅花撲鼻矣。今法相皎
J27nB190_p0141b27║然，耽心翰墨，余以向上事發之，遂猛欲避去，易字為
J27nB190_p0141b28║如離，傋笻笠為遠遁。余復緩之，且曰：「今以大地為關
J27nB190_p0141b29║房者，皆是說空行有，不敢效之。且從跡上徹去，甘為
J27nB190_p0141b30║鈍根，不到千穩百當不休。」復擬掩關，又不暇計日給
J27nB190_p0141c01║之需，余不得不告諸檀護共成其美也。
J27nB190_p0141c02║西禪結制募米疏
J27nB190_p0141c03║世有論儒釋者，以是證非而已。是非心生，未免乎兢
J27nB190_p0141c04║兢，則於道懸遠，此過在言遣言也，復不能廢言以近
J27nB190_p0141c05║道。故大覺璉以三皇治世，及五帝三王弊而為秦漢，
J27nB190_p0141c06║得我教迭相扶持，配以四時循環，可謂千古確論矣。
J27nB190_p0141c07║戊寅冬，余應雪峰西禪之招，先集西禪與諸護法談
J27nB190_p0141c08║三教同家，意出大覺答孫莘老書，讀之咸謂陰翌之
J27nB190_p0141c09║論為不虛，即以護國保民報親之道與林下人計，書
J27nB190_p0141c10║疏遍告結制一期。以西禪是唐懶安禪道入閩初地，
J27nB190_p0141c11║至雪峰則大盛，當時國界之盛亦隨之矣。奈威儀久
J27nB190_p0141c12║既不堪，得余中丞集生公同眾鄉紳並力併爨，舉花
J27nB190_p0141c13║雨監院總之，功虧一簣耳。愧余耽山水人，無補助才，
J27nB190_p0141c14║每揮麈弄無義語為活。中有不甘炊無米飯者，領疏
J27nB190_p0141c15║分衛，為法忘軀，倘或同道相親，直出是非之表，當以
J27nB190_p0141c16║予言作無言觀。
J27nB190_p0141c17║堯峰山募建藏經閣疏
J27nB190_p0141c18║姑蘇名藍，堯峰其一也。觀夫聳出奇巒，白雲朝暮，直
J27nB190_p0141c19║不下虎丘諸峰，而主席代不乏人，規繩整整，夜半鐘
J27nB190_p0141c20║聲，千古破客船之夢矣。邇林皋禪師以磬山法道補
J27nB190_p0141c21║次其間，一枝笑杷覿面相呈，三藏十二部置之空閒
J27nB190_p0141c22║無用地，不為分外。然雖如是，離經一句即同異說，固
J27nB190_p0141c23║當以金針玉線莊嚴正法眼藏，令向往者至重重樓
J27nB190_p0141c24║閣，彈指門開，諸佛全身於中獨露，庶幾堯峰道場更
J27nB190_p0141c25║添光彩云。
J27nB190_p0141c26║東塔募建山門疏
J27nB190_p0141c27║把住放行，全賴者個，大家扶起，出入有度。
J27nB190_p0141c28║無住勤舊接待募疏
J27nB190_p0141c29║生緣在錢清而不居，出家在方外而不寓，此無住耆
J27nB190_p0141c30║宿之行腳也。見行腳僧往來錢清者，乞茶、乞飯，頗煩
J27nB190_p0142a01║施主心力，欲體施主之意，結庵為主以接納之。朝朝
J27nB190_p0142a02║暮暮，迎雲送水，願成就日，抖抖空囊，一文不帶。比諸
J27nB190_p0142a03║昔守郡侯投一錢而水清，不又超勝？有功不宰，無住
J27nB190_p0142a04║之真也，檀信其成就之。
J27nB190_p0142a05║化千僧鍋疏
J27nB190_p0142a06║「無底鍋炊無米飯，木偶人調不濕羹」，乃祖師之玄唱。
J27nB190_p0142a07║「鍋須底，飯須米，唯有智人，能和妙饌」，是如來之實語。
J27nB190_p0142a08║若各見一邊者，名擔板漢，不勞拈出。今皋亭山佛日
J27nB190_p0142a09║寺有數百僧，俱弄虛頭漢，被老僧把住要津，使他步
J27nB190_p0142a10║步踏著實地，粒粒咬著米糝，此全非禪者募大鍋所
J27nB190_p0142a11║由起也。人以腰纏十萬貫騎鶴上楊州為得意，不知
J27nB190_p0142a12║遊戲無端，不如全非。不帶一文，赤腳下楊州，使楊州
J27nB190_p0142a13║罹變之地轉禍為福，知有此無漏功德，庶不虛往全
J27nB190_p0142a14║非其努力焉。
J27nB190_p0142a15║靜聞堂主結社，興萬壽禪院，為接待疏。
J27nB190_p0142a16║昔寶峰真淨禪師舉淵首座主奉新縣慧安禪院，時
J27nB190_p0142a17║湛堂為座元，問淵曰：「公去如何住持？」淵曰：「某無福，當
J27nB190_p0142a18║與一切人結緣，日負栲栳，打街供眾。」湛堂以偈餞行。
J27nB190_p0142a19║淵去，逐日打化，遇暫到即請歸院歇泊，容某歸修供。
J27nB190_p0142a20║如此三十年風雨不易，百廢具舉。一日，見黃龍死心
J27nB190_p0142a21║禪師訪之，淵曰：「新長老！汝常使沒意致一著子該抹
J27nB190_p0142a22║人，今夜且留此，待與公理會些細大法門。」新憚之，不
J27nB190_p0142a23║宿而行。今靜聞堂主辭佛日庫司，結社共興萬壽禪
J27nB190_p0142a24║院，雖不及淵北人之孤硬而慈意過之，他日有如黃
J27nB190_p0142a25║龍者來，不知如何接待？若肯一味承迎禮拜，茶飯殷
J27nB190_p0142a26║勤，宿歇方便，亦不管他有意致、沒意致，亦不管他是
J27nB190_p0142a27║聖、是凡，一任他去諸方擺尾搖頭，定不怪靜聞爛泥
J27nB190_p0142a28║裏有刺也。呵呵！
J27nB190_p0142a29║古泉菴募藏經緣疏
J27nB190_p0142a30║泉從地湧，菴得泉名，僧依菴住，法藉僧弘。然僧欲弘
J27nB190_p0142b01║而法有未廣者，此古泉募藏所由興也。時當末運，僧
J27nB190_p0142b02║行荒疏，才入禪流，便學遶禪床為轉藏、出入息為轉
J27nB190_p0142b03║經，動欲廢置文言。殊不知，不屬文言，何從得此省事
J27nB190_p0142b04║法乎？且一大藏教不過說此省事法耳。從上古德莫
J27nB190_p0142b05║不精心妙思，悉了佛之方便，乃得門庭闊大，宗說兼
J27nB190_p0142b06║通，然後隨機設化，非如不識一丁者專以一機一境
J27nB190_p0142b07║為得也。今古泉禪眾力事耕鋤，減口接待，一時名士、
J27nB190_p0142b08║高僧嚮集淳風，漸成法窟，種田博飯與商量浩浩並
J27nB190_p0142b09║行，食輪與法輪共轉，報四恩、資三有，俱承此一滴泉
J27nB190_p0142b10║開甘露門，他時源遠流長，有莫可涯量也，其成就者
J27nB190_p0142b11║福亦如之。
J27nB190_p0142b12║大佛廠募供佛地疏
J27nB190_p0142b13║淨光禪士，古德法師之嗣，祖雲棲之淨業，結侶發願，
J27nB190_p0142b14║募造西方三聖，身皆丈六，不惜頂踵，歷數寒暑，今始
J27nB190_p0142b15║得成，金光煥赫，見者欽仰。以未得善處供養，正與余
J27nB190_p0142b16║謀，客曰：「佛靈自解尋覓住處，何勞人力為？」余曰：「人力
J27nB190_p0142b17║即佛靈也。一念精進，勸破慳囊，令人捨所難捨、辦所
J27nB190_p0142b18║難辦，無非接引大意，悉是彌陀化身。以我化身嚴我
J27nB190_p0142b19║法報，心、佛、眾生三無差別，良有旨哉。外道欲毀外像，
J27nB190_p0142b20║別說報身；小乘欲離報化，別說法身；凡夫欲捨自性，
J27nB190_p0142b21║別說佛性。所以，不信立地成佛。有如此者，則莊嚴為
J27nB190_p0142b22║自莊嚴、捨為自捨、辦為自辦，自性自度、自性自成，一
J27nB190_p0142b23║香一花、一瓦一笠是真布施，施能即到彼岸，即到彼
J27nB190_p0142b24║岸非立地成佛之別名乎？」客又曰：「燃燈佛指釋迦佛
J27nB190_p0142b25║布髮掩泥處曰：『此一方地宜建一梵剎。』眾中有賢，於
J27nB190_p0142b26║長者持標於指處插曰：『建梵剎竟。』時諸天散花相讚，
J27nB190_p0142b27║此是宗門捷逕，願事斯語矣。」余曰：「識得此一方地，則
J27nB190_p0142b28║大地具足；識得此一標子，則萬木森然。如或未然，再
J27nB190_p0142b29║請淨光禪侶從頭指出。」
J27nB190_p0142b30║書問一
J27nB190_p0142c01║答太平山一我徐居士
J27nB190_p0142c02║買山而隱，可屈本懷，但貧無所措則不可也。倘得居
J27nB190_p0142c03║士為外護主，衲為內護，聚幾個可雕琢漢，一整開田
J27nB190_p0142c04║說義之風，山居庶幾可守矣。何如？何如？別後無他念，
J27nB190_p0142c05║獨以居士英氣未消，知見太闊，做不得鈍工夫為懷
J27nB190_p0142c06║耳。大凡不肯鈍做者，纔到無趣向處，十個有五雙退
J27nB190_p0142c07║還，腳底一絲終不能斷，此皆近代士大夫參禪通病
J27nB190_p0142c08║也。見居士不以衲為白墨，屢施惠教，衲雖不敏，又敢
J27nB190_p0142c09║以居士作士大夫觀耶？翻貝雖佳第，居士此時尚是
J27nB190_p0142c10║出爐熱鐵，極宜一氣打成，若於道理棲遲，便道冷落，
J27nB190_p0142c11║他時欲重整鉗鎚，只恐頭醋不酸，二醋可知矣。
J27nB190_p0142c12║答子將聞居士
J27nB190_p0142c13║昔曾識面於西築，雖不及接語，然以親近家師得神
J27nB190_p0142c14║交於居士久矣。昨家師過天華，蒙寄問參話因緣，正
J27nB190_p0142c15║抓著貧僧癢處。適值季超祁居士設茶，茶話已悉其
J27nB190_p0142c16║概，茲以居士深心此道，故不得不重饒舌耳。所謂「參
J27nB190_p0142c17║了竹篦話了，又參三玄三要」者，蓋因彼不知凡是話
J27nB190_p0142c18║頭，殺活俱具，將謂竹篦但能殺為小法，為一橛頭禪。
J27nB190_p0142c19║故須更參三玄三要以活之，為之堂奧、為之大法。使
J27nB190_p0142c20║一切瞎驢見人便道：「我已會竹篦話了，今正參三玄
J27nB190_p0142c21║三要在。」或云：「三玄三要等俱會了，一切淆訛公案尚
J27nB190_p0142c22║未透脫在。」此皆以古人有某處得名、某處得地之說
J27nB190_p0142c23║貯於胸田。殊不知，得名非小法也、非一橛也，亦與話
J27nB190_p0142c24║頭無涉也。悟之淺深也，悟竹篦小法為一橛即一橛
J27nB190_p0142c25║小法也，悟竹篦為堂奧為大法即堂奧大法也。故古
J27nB190_p0142c26║人有「一兔當陽橫古路，蒼鷹才見便生擒，後來獵犬
J27nB190_p0142c27║無靈性，空向枯樁舊處尋」之偈，又有悟三玄三要者
J27nB190_p0142c28║曰：「得意忘言道易親。」豈拘拘以話頭為淺深耶？以話
J27nB190_p0142c29║頭為淺深者，即認語中有語，名為死句，死句其可示
J27nB190_p0142c30║人乎？居士履踐既久，或以此探貧僧則可耳，若果未
J27nB190_p0143a01║能確然不回狂瀾於既倒，則未之信也。近來宗門雜
J27nB190_p0143a02║沓，非內外護者不能揀別，或有人問喚作竹篦子話，
J27nB190_p0143a03║即向他道：「石人慣弄無鍼線。」又有問三玄三要話，即
J27nB190_p0143a04║向他道：「石人慣弄無鍼線。」請問：同耶？別耶？深耶？淺耶？
J27nB190_p0143a05║大法耶？小法耶？居士能一眼覷定，定不以野狐涎為
J27nB190_p0143a06║是師子乳耶？非師子乳耶？以家師還渡吳山，匆匆喋
J27nB190_p0143a07║喋不覺滿紙。聞公車北上，戰勝歸時，當與居士共出
J27nB190_p0143a08║隻手，一斬支離。何如？何如？
J27nB190_p0143a09║答祈遠唐孝廉
J27nB190_p0143a10║自先師圓寂，愚兄弟俱抱拙巖阿，唯家瑞兄努力一
J27nB190_p0143a11║出，別業弁山，非居士不忘佛囑，為功德主，恐道風未
J27nB190_p0143a12║能遐布之。若是也，謝謝不盡。敝寺天華雖係先師殘
J27nB190_p0143a13║局，奈貧衲薄德尟福，縱有雲水相依，不過種田博飯
J27nB190_p0143a14║而已。獲蒙來問，愧無以酬，忽記古人有「若有路可上，
J27nB190_p0143a15║更高人也行」之句，則知所云：「半年參究，毫無進步。」是
J27nB190_p0143a16║居士真實得力處也。果能以此無進步穿衣、無進步
J27nB190_p0143a17║喫飯迎賓待客，有什麼過處？近時宗門雜沓，知解紛
J27nB190_p0143a18║然，賴我弁山古樸孤硬，稍可一挽軟暖邪風，然非國
J27nB190_p0143a19║主大臣并力於其間，必難扶持此末運者。昨冬艸艸
J27nB190_p0143a20║登座，門人隨錄剩語梓行，聊寄一冊，并先師塔銘及
J27nB190_p0143a21║拙題大士畫像以赴尊意。晤面之緣，不識在何日也，
J27nB190_p0143a22║臨楮依依。
J27nB190_p0143a23║答即念首座
J27nB190_p0143a24║吾弟出先師之門，賴諸方知識及眾兄弟鉗鎚，雖在
J27nB190_p0143a25║天華人天眾前偶爾成文，亦是吾弟本有之物，於我
J27nB190_p0143a26║何關？況欲易此虛幻之名分乎？若欲與近代法門有
J27nB190_p0143a27║益，則吾弟自有兼人之度，當於授徒之際虛淨一派，
J27nB190_p0143a28║以智字傳，則不負先師、不辜兄弟，無損於古、有益於
J27nB190_p0143a29║今，可以循昭穆、可以便稽致，而一舉盡得之矣。故諱
J27nB190_p0143a30║與字俱仍舊貫，唯號贈此間，蓋取前題小東山之詩
J27nB190_p0143b01║曰「山亦愛謙名自小，人俱尚隱共為關，隔江洗屐遊
J27nB190_p0143b02║如倦，石指長伸羡此間」之意，亦不俗也。
J27nB190_p0143b03║答蔡雷讓居士
J27nB190_p0143b04║向聞居士造履綿密，將謂專修淨土中人，及一促膝，
J27nB190_p0143b05║居然禪宿也。古謂見面不如聞名，唯居士能反是耳。
J27nB190_p0143b06║本色修行人何又欲煩行腳為？雲門雖淺，賴有竹可
J27nB190_p0143b07║看、泉可飲，如肯留意，衲當分半榻以俟。日來與諸衲
J27nB190_p0143b08║力用磨磚法，頃刻無暇，忽睹尊翰及諸法言，固自一
J27nB190_p0143b09║種意味，然未免心識運為耳。衲又不喜人脫空漫語，
J27nB190_p0143b10║於其間不識何以教我？來語偶以朱筆點污，想在個
J27nB190_p0143b11║中必能情諒也。又見索頌古公案，若不淆訛處果得
J27nB190_p0143b12║淨盡無礙，更說淆訛無有是處。
J27nB190_p0143b13║答寶壽眾檀越
J27nB190_p0143b14║僧懶僧也，喜聞寶壽可容我懶，有檀越可成我懶，又
J27nB190_p0143b15║何煩尊翰為？即欲月杪拽杖，以雲門兄弟尚爾聯纖，
J27nB190_p0143b16║故先遣徒數輩料理之。隻影渡江，當不出春半間也。
J27nB190_p0143b17║俟入山後，方敢遣訊通意，蓋不欲以住持俗套相及
J27nB190_p0143b18║耳。倘檀越亦能以野人宥之，使他日懶瓚家風復布
J27nB190_p0143b19║寰宇，或可一遣熱鬧時流，是檀越之正信護持也。呵
J27nB190_p0143b20║呵！
J27nB190_p0143b21║與黃元公司理
J27nB190_p0143b22║清淺若耶，不能久款玄論為悵，茲入西溪深處，寶壽
J27nB190_p0143b23║家風不減楊岐，唯春暖花香，僅免縮項嗟吁耳。浪首
J27nB190_p0143b24║座尚未能以公署作蓬戶觀，又不欲效顰投刺，倘居
J27nB190_p0143b25║士不惜乘橈，衲當以快钁掘迸土籜龍，供居士大嚼
J27nB190_p0143b26║一回也。何如？
J27nB190_p0143b27║答祁季超居士
J27nB190_p0143b28║正岑寂間，忽得知己書，如獲至寶，又與世寶兼及，感
J27nB190_p0143b29║當何如？更感餘杭邑宰之囑，此又居士與令弟之分
J27nB190_p0143b30║身護法也，便當達之。昨小徒三登回，知居士同令弟
J27nB190_p0143c01║結制寓山，不勝欣羡。衲常謂令弟既精於遊宦，其游
J27nB190_p0143c02║禪窟亦必有精而後已者，今果孜孜無倦耶？二令兄、
J27nB190_p0143c03║八令弟曾入七期否？煩俱為致聲。天童、歷然之爭，居
J27nB190_p0143c04║士欲衲有以息之，此亦有關大事，意欲居士先我著
J27nB190_p0143c05║眼。倘於此辨得，不惟可驗兩家之妍醜，即天下衲僧
J27nB190_p0143c06║正邪俱可驗矣。惟試為辨以寄我，衲當相隨來也。
J27nB190_p0143c07║與嚴印持居士
J27nB190_p0143c08║別後訪瓶窯老師，談及法門，何啻抓著癢處？惜居士
J27nB190_p0143c09║輩不在座，未便趁水推船耳。其間更多忍俊不禁處，
J27nB190_p0143c10║俟晤語時述之。倘有及於子將居士，幸以此意通之，
J27nB190_p0143c11║使此老不致埋沒一生掃蕩。近日野狐狂妄，然得處
J27nB190_p0143c12║所就成、廣容萬指，不可不商諸海岸公也。心海師卜
J27nB190_p0143c13║居淨林寺側，獲一訪之，恨識之晚。彼聞居士許我度
J27nB190_p0143c14║歲山中、亦為生喜，品字爐頭，當有一段佳話在也。
J27nB190_p0143c15║石雨禪師法檀卷第十七（終）
J27nB190_p0143c16║
J27nB190_p0143c17║（嘉興府梅溪菴通勝助刻資貳兩，
J27nB190_p0143c18║東塔盛時壹兩，淨朝五錢，
J27nB190_p0143c19║通識三錢，
J27nB190_p0143c20║宛在菴行普壹兩，仝壽梓。）