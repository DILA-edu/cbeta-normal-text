J27nB190_p0148a01║石雨禪師法檀卷第十九
J27nB190_p0148a02║嗣法小師淨柱編
J27nB190_p0148a03║佛事
J27nB190_p0148a04║雪峰，掛鐘板。擊板一下，曰：「八百年中祇是者個，千五
J27nB190_p0148a05║百人向甚麼處去也？若論兵隨將印、馬聽鑼聲，也須
J27nB190_p0148a06║各各有出身之路始得。出不得，山僧為你出去也。」乃
J27nB190_p0148a07║擊鐘一下。
J27nB190_p0148a08║寶壽，挂鐘板。「舊日規模，一任梅花連夜發；斬新條令，
J27nB190_p0148a09║豈容客子帶春回？銅頭鐵額的，到此也須重鍛；龍馳
J27nB190_p0148a10║虎驟的，不妨依教奉行。今有密言，有誰唱和？」良久，曰：
J27nB190_p0148a11║「無，則仰勞二上座去也。」遂擊鐘板。
J27nB190_p0148a12║為沖天開關。「三載黃金應失色，一朝瓦礫自生光，禪
J27nB190_p0148a13║和特地來相接，一句明明為舉揚。」乃舉鑰，曰：「個個頂
J27nB190_p0148a14║天立地，為什麼被者個轉卻？」沖一喝，師曰：「恁麼則更
J27nB190_p0148a15║勞彌勒重彈指去也。」
J27nB190_p0148a16║為瑞峰開關。「從門而入，不涉程途。從門而出，豈離當
J27nB190_p0148a17║處？何用山僧重添註腳？」師以鑰畫此⊕相，曰：「三年暗
J27nB190_p0148a18║裏添秋色，一日清香菊滿林。」
J27nB190_p0148a19║為來雲封關。「我手何似佛手？露柱忽然開口。我腳何
J27nB190_p0148a20║似驢腳？卻被燈籠道著。上座生緣在甚處？碓觜開花
J27nB190_p0148a21║春又去。大眾！昔日黃龍禪師以此三關語勘人，自古
J27nB190_p0148a22║至今，聞者各各藏蹤斂蹟。今日山僧舉出，莫是要封
J27nB190_p0148a23║上加封、鎖上加鎖麼？」良久，曰：「欲知華藏莊嚴界，且入
J27nB190_p0148a24║微塵一點看。」
J27nB190_p0148a25║為妙天蘊空封關。「化金牛飯，不齋羅漢僧；煮趙州茶，
J27nB190_p0148a26║懶作人天福。腰包頂笠渡錢塘，安心欲寄雲門足，雲
J27nB190_p0148a27║門因我不留情，移笻更向清涼宿。清涼山，甚奇特，不
J27nB190_p0148a28║離紅塵高突兀，忽憶騎獅看母人，依稀尚有苔封跡。
J27nB190_p0148a29║就崖茅屋起三間，隔斷紅塵喚作關，有人問及關中
J27nB190_p0148a30║主，指出飛花共鳥語。知見何須妙入天？諸蘊空來不
J27nB190_p0148b01║是汝。不是汝，倒跨文殊銕獅子。銕獅子且置，畢竟如
J27nB190_p0148b02║何是封關一句？」乃舉銕鎖，曰：「銕上座與諸人道了也。」
J27nB190_p0148b03║喝一喝，遂封。
J27nB190_p0148b04║為來雲遷關。「天華關不住，雲門住不關，聖凡無限意，
J27nB190_p0148b05║截斷在其間。大眾！且道：如何是其間的意？噫！只尺不
J27nB190_p0148b06║見他家事，遍界無藏汝不干。」
J27nB190_p0148b07║推來雲為監院開關。「入門不是藏蹤，出門亦非顯跡，
J27nB190_p0148b08║若道不變隨緣，猶是當年氣息。饒你隨緣不變，不妨
J27nB190_p0148b09║等待他日。且道：如何是今日事？」良久，曰：「腰纏莫惜衝
J27nB190_p0148b10║寒去，背負休辭冒暑回。」
J27nB190_p0148b11║為隱明開關。「銀山銕壁，黃金失色，淵海空天，光生瓦
J27nB190_p0148b12║礫。若是密移一步看飛龍，個裏依然無出入。有出入，
J27nB190_p0148b13║畢竟以何為準的？」乃舉鎖匙，曰：「看看，且要勞他一臂
J27nB190_p0148b14║力。」
J27nB190_p0148b15║為屍行芥城封關。「海闊天空，智者不居；鐵壁銀山，愚
J27nB190_p0148b16║人不識。然則如鏡照鏡，不妨者邊、那邊，死限之心既
J27nB190_p0148b17║固，活埋之念須堅。雖然，欲知此話行，須看三年後。」
J27nB190_p0148b18║為正衡開關。「若論盡大地是個關房，本無出入，只因
J27nB190_p0148b19║迷故，關上重關，亦是迷上重迷之意。今人只思尋悟，
J27nB190_p0148b20║全不知迷，既不知迷，悟從何得？所以老僧常向人道：
J27nB190_p0148b21║『迷有十分，悟有十分。』今日開關，豈屬迷悟？大眾！聽取
J27nB190_p0148b22║一偈：有出入，無門戶，無開掩，有封固。若是香象截流
J27nB190_p0148b23║機，終不從他覓頭路。」乃舉鎖匙，曰：「且道：者個是甚麼？
J27nB190_p0148b24║試開關看。」
J27nB190_p0148b25║蒼龍峰新建山門，祝語：「蒼龍飲碧潭，千古飲難乾，放
J27nB190_p0148b26║行兼把住，來往客心寒。宗乘中道：『無門為解脫之門。』
J27nB190_p0148b27║教乘中道：『開廣大之慈門。』且道：畢究從那一邊即是？」
J27nB190_p0148b28║乃卓拄杖，曰：「且從者裏入。」
J27nB190_p0148b29║掃散木老和尚塔。「爛煮石牛頭，活烹木虎尾，供養不
J27nB190_p0148b30║將來，將來不供養。大眾！先師有伴也，先師來也。且道：
J27nB190_p0148c01║那個是伴？」舉數珠，曰：「莫者便是麼？噫！無縫塔前無影
J27nB190_p0148c02║樹，果熟香飄劫外春。」遂展具，曰：「仰勞大眾同聲回向，
J27nB190_p0148c03║掃靈雲祖師塔，人見我亦見，飛花如血濺。昔日鷓鴣
J27nB190_p0148c04║啼，春風為吹斷。斷不斷？古月峰高事可疑，從今掃破
J27nB190_p0148c05║春風面。」喝一喝，曰：「禮拜看。」
J27nB190_p0148c06║掃九峰慈慧禪師塔。「溈山一脈，天涯不隔，會得此意，
J27nB190_p0148c07║峰峰秀出。不止於八，終不至十，但能千里外逢師，鳥
J27nB190_p0148c08║語花香看今日。咄！」
J27nB190_p0148c09║掃升山道希禪師塔。「春鳥自語，春花自紅，古今有異，
J27nB190_p0148c10║仙佛同宗。雪峰道絕，玄沙路通。咦！平高就下承渠力，
J27nB190_p0148c11║山化為龍若個逢？」
J27nB190_p0148c12║掃長慶安禪師塔。「讀無字碑，知音罕遇；禮無縫塔，作
J27nB190_p0148c13║者難逢。不如撮黃土香，作女人拜也，圖個開山可報，
J27nB190_p0148c14║祖道重隆。且道：如何是重隆的意？」良久，曰：「不須今夜
J27nB190_p0148c15║明星現，踏著源頭水自通。」
J27nB190_p0148c16║掃玄沙備禪師塔。「我亦當年腳指破，塔樣分明呈者
J27nB190_p0148c17║個，師不出嶺我不入，世人擬說兩何故？偶然踏斷偃
J27nB190_p0148c18║水聲，百萬人天俱見過，昨夜黃犬吠大蟲，侍者從今
J27nB190_p0148c19║不回互。亦回互，解道原來不是你。咄！自此兒孫更莫
J27nB190_p0148c20║疑，個個疏通石頭路。」
J27nB190_p0148c21║掃長慶稜禪師塔。「家家逗到清明節，處處骨堆都迸
J27nB190_p0148c22║裂，獨有西禪長慶寺，低灰化作白蝴蝶。」顧問大眾，曰：
J27nB190_p0148c23║「又向甚麼處去也？各禮三拜看。」
J27nB190_p0148c24║掃古靈贊禪師塔。「境寂山空，百丈家風唯師證得；歸
J27nB190_p0148c25║報師翁，無聲三昧末後路通。大眾！且道：如何是無聲
J27nB190_p0148c26║三昧？噫！青草凄凄沒不得，鳥解啼春花解紅。」
J27nB190_p0148c27║掃雪峰真覺大師塔。「奯竹森森，檉枝曳曳，掃出全身，
J27nB190_p0148c28║見聞即別。望州亭相見了，茶傾三奠不為多；烏石嶺
J27nB190_p0148c29║相見了，香爇三枝不為少。僧堂前相見事如何？還讓
J27nB190_p0148c30║再來藍長者。且道：以何為證？不見余中丞道：『輥得毬
J27nB190_p0149a01║兒是雪峰。』」
J27nB190_p0149a02║掃鼓山晏國師塔。「有來由，無縫罅，不堅久，難敗壞，分
J27nB190_p0149a03║明寫出秋山容，祖師靈骨難遮蓋。」卓拄杖，曰：「好遮蓋，
J27nB190_p0149a04║他家有路通霄外。諸大德！還有把臂共行者麼？」良久，
J27nB190_p0149a05║曰：「且回向看。」
J27nB190_p0149a06║掃雲門先師塔。「煙雲冬夏，花鳥春秋，有恩難報，有怨
J27nB190_p0149a07║難酬。若道石傘峰依然突兀、若耶水仍舊東流，且喜
J27nB190_p0149a08║未見先師靈骨在。還要見先師靈骨麼？」良久，曰：「不見
J27nB190_p0149a09║道：祖襧不了，殃及兒孫。」喝一喝，曰：「回向。」
J27nB190_p0149a10║掃天衣懷禪師塔。「往昔曾挑水，一擔兩頭脫，傳得雲
J27nB190_p0149a11║門宗，我來為掃塔，一掃葛藤窠，一掃秋風葉。噫！祇因
J27nB190_p0149a12║埋沒本空蹤，至使吾師今受屈。」良久，曰：「屈。」
J27nB190_p0149a13║掃皎律師塔。「不舉宗乘，不拈經教，昭慶登壇，暫時顛
J27nB190_p0149a14║倒，歸來擬欲露全身，塔頭無縫埋荒草。荒草枯，蛇足
J27nB190_p0149a15║多，掃除一句問如何？大家齊念薩婆訶。薩婆訶且置，
J27nB190_p0149a16║不知塔還受掃也無？」師以坐具打一圓相，喝一喝：「回
J27nB190_p0149a17║向。」
J27nB190_p0149a18║掃具足禪師塔（克聖淨賢請）。「欲攬青風以為帚，朝雲掃卻
J27nB190_p0149a19║暮還有；欲撮黃土以為香，山自高兮水自長。汝欲克
J27nB190_p0149a20║念以作聖，以德報德非究竟；汝欲淨意以為賢，知恩
J27nB190_p0149a21║報恩恐未然。汝欲我為作方便。」遂以如意畫一○相，
J27nB190_p0149a22║曰：「一切存亡此中見。若是具兄嫡骨兒，定應著眼急
J27nB190_p0149a23║須薦。若不薦，作麼生成得個掃塔事？」良久，曰：「不見道：
J27nB190_p0149a24║寶印當空錦縫開。」即以如意打聖一下，曰：「後句也須
J27nB190_p0149a25║你自道始得。」
J27nB190_p0149a26║奠瑞白法兄塔。「挽青雲而作拱，撮黃土以為香，法門
J27nB190_p0149a27║之理如斯，兄弟之情何在？不得已，倒拈帚柄，一掃寒
J27nB190_p0149a28║空。若掃塵不掃塔，恭而無禮；掃塔不掃塵，同條生不
J27nB190_p0149a29║同條死；塵塔俱不掃，爭奈白浪滔天？塵塔一時掃，且
J27nB190_p0149a30║道：我師兄靈骨在甚麼處？欲知他日龍華會，且續開
J27nB190_p0149b01║山一代憕。」
J27nB190_p0149b02║封爾密法兄龕。「巍巍堂堂，輝輝煌煌，出不全露，入不
J27nB190_p0149b03║覆藏。打開玄路，掣開金鎖，欲助慇勤，實傷我股，賴有
J27nB190_p0149b04║後昆，交參鐘鼓。鐘鼓聲，何凄楚？休凄楚，雲門門外更
J27nB190_p0149b05║封雲，且看回互不回互？」
J27nB190_p0149b06║為久默禪師起龕。「獅子出，獅子入，全在獅兒奮迅力。
J27nB190_p0149b07║雖然有手大家扶，不勞動著纖毫忽。大眾！且道：既不
J27nB190_p0149b08║許動，如何說個出入的道理？咦！海神不貴夜明珠，信
J27nB190_p0149b09║手撮來當面擲。」封塔。「日中月，夜半日，會得者，萬里神
J27nB190_p0149b10║光；不會者，惆悵何極？太湖南，方山北，莫道此中無縫
J27nB190_p0149b11║隙，彷彿栽松當道青，依稀字刻碑文白。舟藏壑，山藏
J27nB190_p0149b12║澤，天下情知不可藏，祇貴瞞人雙眼黑。眾中還有不
J27nB190_p0149b13║受瞞者麼？」良久，曰：「莫怪早秋涼，都緣風雨急。」
J27nB190_p0149b14║供佛日。「中興十二代，覺靈齋呵呵，者一隊老漢，開山
J27nB190_p0149b15║也是你、中興也是你，今朝鼻孔頭，卻在我手裏。」顧眾
J27nB190_p0149b16║曰：「還有與祖師出氣者麼？賓則始終賓，主則始終主。」
J27nB190_p0149b17║祭金臺掄法師塔。「佛日既重興，不能逃定業，今日累
J27nB190_p0149b18║我來，一一為公說。且道：說個什麼？」乃顧彼眷屬，曰：「孝
J27nB190_p0149b19║子與賢孫，大家在者裏。」
J27nB190_p0149b20║行知山封龕。「善行知山，汝聽我言，我來汝去，六門緊
J27nB190_p0149b21║關，更須封固，矢上加尖。噫！若要光輝前後際，無過末
J27nB190_p0149b22║後一堆柴。」
J27nB190_p0149b23║澄源耆舊火（曾以賣墨為行腳）。「澄源老，澄源老，天下名山幾
J27nB190_p0149b24║遍了？不尋朋友不尋師，不為參禪不問道，隱向天華
J27nB190_p0149b25║十有年，晨昏惟數自家寶。且道：如何是他自家寶？」良
J27nB190_p0149b26║久，曰：「妙品極品，大國香寥，天一金不換。莫遮便是他
J27nB190_p0149b27║自家寶麼？昨夜一時分散了，直須貶向無生鄉，也要
J27nB190_p0149b28║天華重煆好。」
J27nB190_p0149b29║幻虛禪人火（時當雷雨乍歇）。「虛空幻出無本性，本性幻出無
J27nB190_p0149b30║虛空，霹靂一聲雲散後，乾坤依舊月明中。更有截斷
J27nB190_p0149c01║聯纖一句，仰勞大眾共送雲程。」
J27nB190_p0149c02║安心禪人火。「盡道虛空突兀，誰知大地平沉？雖則名
J27nB190_p0149c03║曰淨息，未可號作安心。」乃舉火炬，召大眾，曰：「山僧欲
J27nB190_p0149c04║煩者個上座送彼一程，得麼？」擲火炬，曰：「切忌攢頭入
J27nB190_p0149c05║此中。」
J27nB190_p0149c06║海火頭火。「一向你燒火，今日火燒你，但得火性空，你
J27nB190_p0149c07║性亦復爾。海火頭，會也未？一陣無風波浪生，智海雖
J27nB190_p0149c08║深終見底。」
J27nB190_p0149c09║尼僧火。「八苦交煎一老尼，業緣了卻是歸期，聯纖唯
J27nB190_p0149c10║有髑髏在，百煉精金略較些。從此去，莫狐疑，欲識路
J27nB190_p0149c11║頭真實處，夜半烏雞焰裏飛。」
J27nB190_p0149c12║俞宗明火。「臨終剃度，沙彌身、居士相，三年已前絕較
J27nB190_p0149c13║量，忽然今日春雲生，青天何必重遮障？妻淚泣、母淚
J27nB190_p0149c14║泣，一一為伊俱剖析。且道：剖析後一句作麼生？從教
J27nB190_p0149c15║爍盡無明火，切忌西方祇者是。」遂擿火炬，曰：「失。」
J27nB190_p0149c16║玉函禪人火。「昨夜白牛臥深雪，曉來有眼難尋覓，迷
J27nB190_p0149c17║時從此迷、悟亦從此徹，迷悟不相關，撒手便言別。大
J27nB190_p0149c18║眾！且道：他路頭在甚麼處？看取火聚婆羅門，分明煉
J27nB190_p0149c19║出黃金骨。咄！」
J27nB190_p0149c20║嗣南容公火。「白雲坐斷已三年，頂後神光此日圓，歷
J27nB190_p0149c21║代祖師無巴鼻，黧奴拈起一毫端。恭惟嗣南容公一
J27nB190_p0149c22║生操守精嚴，末後孤峰獨宿。若是今日靈龕自舉、性
J27nB190_p0149c23║火自焚，無以慰彼高足孝思。故特邀我山野，聊借勝
J27nB190_p0149c24║熱婆羅門火光三昧為津送之資。且道：津送一句如
J27nB190_p0149c25║何舉揚？」擲火炬，曰：「會得龍門無宿客，誰分東土與西
J27nB190_p0149c26║天？」
J27nB190_p0149c27║勝蓮禪人火。「秋風清，秋雨頻，大地從今絕點塵，臨行
J27nB190_p0149c28║切莫輕移步。」乃舉火炬，曰：「此個西方路最親。且道：路
J27nB190_p0149c29║頭在甚麼處？」遂擲曰：「也勝蓮花足下生。」
J27nB190_p0149c30║完修禪人火。「完修既以修完，大眾作何話會？若作末
J27nB190_p0150a01║後商量，莫惜山中柴貴。咦！一堆烈焰亙天紅，道火須
J27nB190_p0150a02║防燒著諱。」
J27nB190_p0150a03║達之禪人火。「達之！達之！人謂你死，我謂你生；人謂你
J27nB190_p0150a04║生，我謂你死。不是我不順人情，只為你本來如此。不
J27nB190_p0150a05║如此，青山雨後青，達之在何處？若道者個是，松聲慼
J27nB190_p0150a06║慼；若道者個不是，澗響凄凄。噫！總不如個丙丁童，炤
J27nB190_p0150a07║破神光千萬里。」
J27nB190_p0150a08║敬泉居士火。「草凄凄，煙沒沒，春復秋，夏復臘，分明指
J27nB190_p0150a09║出，是俗？是僧？又誰管你？非生、非滅。」擲火炬，曰：「咄！一生
J27nB190_p0150a10║疑慮從今徹。」
J27nB190_p0150a11║無說禪德火。「一念萬年，萬年一念，放過石火，遺下閃
J27nB190_p0150a12║電。恭惟無說禪師，一生竭力叢林，頭目髓腦俱捨。既
J27nB190_p0150a13║植無漏正因，必登無漏正果，唯是兒孫孝思，特請山
J27nB190_p0150a14║僧舉揚末後一句。聽取偈曰：不假靈犀一點光，情知
J27nB190_p0150a15║瞥見我清涼，今朝攪動無明火，東土西方總道場。」乃
J27nB190_p0150a16║擿火炬，曰：「咄！」
J27nB190_p0150a17║智憫火葬考妣。「雲棲一胍，西方路通，生前歸命，死後
J27nB190_p0150a18║遺蹤。有子出家，世孝匪同，晨昏參叩父儀母容，再三
J27nB190_p0150a19║哀懇寶壽石翁。無明一舉，燒破太空，眉毛猶在，付與
J27nB190_p0150a20║丙童。」喝一喝，曰：「回向。」
J27nB190_p0150a21║鷲林勤舊火。「白雲漠漠，流水淙淙，雲程迢遞，木落林
J27nB190_p0150a22║空。鷲林公！鷲林公！破家蕩產安寧後，捨命忘軀始見
J27nB190_p0150a23║功。雖然，若非末後光生，未免終成滯貨。且道：如何是
J27nB190_p0150a24║末後光聻？勝熱婆羅門惡發，撩取眉毛過別峰。」
J27nB190_p0150a25║靜虛耆舊火。「秋風蕭蕭，白雲瑟瑟，生名靜虛，死稱其
J27nB190_p0150a26║實。向上一關，恐汝未識，大眾送汝，莫留朕跡。」擲火炬，
J27nB190_p0150a27║曰：「咄！」
J27nB190_p0150a28║心量庵主火。「青山寂爾，綠水悠然，生滅既滅，寂滅現
J27nB190_p0150a29║前，路頭入手，便擬爭先。莫爭先，烈焰亙天燒不盡，一
J27nB190_p0150a30║任人來看九蓮。咄！」
J27nB190_p0150b01║權厝嵌石兄佛事。「浮生如寄，人所共知。死亦非歸，阿
J27nB190_p0150b02║誰委悉？且道：今日將我嵌兄權厝於此，畢竟圖個什
J27nB190_p0150b03║麼？婆心最在流連處，水盡山窮卒未休。」
J27nB190_p0150b04║具足禪師入塔。「生於越，長於越，股為療親刀見骨，清
J27nB190_p0150b05║道橋邊露夙根，若耶溪上連枝脫。遊剡溪，住香雪，拖
J27nB190_p0150b06║泥帶水藏真說，惹得兒孫逐隊疑，今日分明都漏洩。
J27nB190_p0150b07║不漏洩，無底缽盂誰動得？噫！若是師兄滴血兒，會取
J27nB190_p0150b08║當陽遮一掇。」
J27nB190_p0150b09║清池兄入塔。「分明一派清涼池，幾度曾經劫火炊？此
J27nB190_p0150b10║物至今終不壞，耀地輝天也大奇。」乃舉骨，曰：「且道：是
J27nB190_p0150b11║什麼物與麼奇特？」遂擲曰：「大眾普送看。」
J27nB190_p0150b12║靈鑒法師入塔。「舌頭有路不難尋，轉入臨平路始深，
J27nB190_p0150b13║恐或賺人思自覆，層層無縫復森森。」
J27nB190_p0150b14║為宗明入塔（時雷雨方息）。「死不盡，燒不盡，霹靂一聲天地
J27nB190_p0150b15║震。天地震，塔門開，眷屬何須復舉哀？咦！青松依舊青
J27nB190_p0150b16║如洗，翠竹重重翠莫猜。」
J27nB190_p0150b17║為淨坐送母明悲入塔。「母以大悲心生子，子已出家；
J27nB190_p0150b18║子以大悲心送母，母已苦拔。雖然，直待子母情忘，方
J27nB190_p0150b19║可入此無縫寶塔。且道：無縫塔作麼生入？」坐曰：「無縫
J27nB190_p0150b20║塔且置，某甲母親畢竟在什麼處？」師擲骨曰：「行到水
J27nB190_p0150b21║窮處，坐看雲起時。」
J27nB190_p0150b22║靜安入塔。「有妻已為尼，有子作沙彌，故鄉情已盡，何
J27nB190_p0150b23║得更言歸？風凄凄，雨凄凄，江北江南事可疑，山僧特
J27nB190_p0150b24║特與伊決，日出三更未是奇。」乃擲骨，曰：「咦！」
J27nB190_p0150b25║定生禪者入塔。「無縫無影，撐天拄地，生決定生，住實
J27nB190_p0150b26║不住。即此非此，好個入處。咄！煙鎖雲門幾萬重，不須
J27nB190_p0150b27║回首頻頻去。」
J27nB190_p0150b28║尼淨輪入塔。「若道是一堆枯骨，又是淨輪尼；若道是
J27nB190_p0150b29║淨輪尼，卻又是一堆枯骨。他既赤體為人，人宜全心
J27nB190_p0150b30║委悉，更要彼此利益，莫待平空一擲。為甚麼如是？不
J27nB190_p0150c01║見道：迢迢與汝疏，切忌從他覓。」
J27nB190_p0150c02║為界如入塔。「死不盡，燒不了，去不得，住不好，無縫塔，
J27nB190_p0150c03║一時倒，末後句，莫尋討。五番服毒達磨心，爭如者個
J27nB190_p0150c04║無煩惱？」乃舉骨曰：「且道：者個是甚麼？昨夜月明雲散
J27nB190_p0150c05║了。」
J27nB190_p0150c06║達禪人入塔。「出得者個，入得者個，不出不入，當面蹉
J27nB190_p0150c07║過。欲不蹉過，須是者個。」師指山曰：「為甚麼虎山缺
J27nB190_p0150c08║了一塊？」眾回顧，師擲骨曰：「達之向甚麼處去也？」良久，
J27nB190_p0150c09║曰：「六月炎風吹不到，解轉身來能幾人？」
J27nB190_p0150c10║為盤銘弟入塔。「盤銘弟！盤銘弟！爾謂我生忙，我為爾
J27nB190_p0150c11║死計。我生既有所，爾死亦有地。畢竟問盤銘，即今在
J27nB190_p0150c12║何處？若道此即是，此內無盤銘；若道此不是，此外無
J27nB190_p0150c13║盤銘。好山不自秀，好水不自清，一曲、兩曲無人會，囀
J27nB190_p0150c14║作迦陵頻鳥鳴，於今不是苦吟聲。咦！依棲尚有石田
J27nB190_p0150c15║熏，千古為君作證明。」
J27nB190_p0150c16║為法雷送母淨緣入塔。「白雲無跡，綠水有源，二俱不
J27nB190_p0150c17║住，誰是淨緣？會得者，男相、女相悉歸安養；不會者，無
J27nB190_p0150c18║縫塔裏暫爾偷安。且道：無縫塔又如何偷安？昨夜花
J27nB190_p0150c19║枝零落盡，曉來依舊北風寒。」
J27nB190_p0150c20║為有道夢期入塔。「桃紅柳綠，盡是髑髏眼睛，不勞左
J27nB190_p0150c21║顧右盻。日暖風和，盡是亡靈神識，何須說出說入？到
J27nB190_p0150c22║者裏直下會得，無縫塔豁然大開；如或未然，春風昨
J27nB190_p0150c23║日通消息，鳥語枝頭指向西。咄！」
J27nB190_p0150c24║法平座主入塔。「『是法平等，無有高下』，此是法平座主
J27nB190_p0150c25║一生講不了的公案，今日要山僧與他了卻。聽我偈
J27nB190_p0150c26║曰：生同大眾，死同大眾，塔頭無縫，大家相送。大眾！既
J27nB190_p0150c27║是無縫，如何說個送的道理？」良久，曰：「試回向看。」
J27nB190_p0150c28║顧養心居士入塔。「雪滿乾坤，江山一色，色即是空，唯
J27nB190_p0150c29║君委悉。生前奉素養心，末後全歸子德。大眾！既是子
J27nB190_p0150c30║歸就父，為甚父全不顧？」良久，曰：「但解早翻身，何非極
J27nB190_p0151a01║樂國？咄！」
J27nB190_p0151a02║為太常葛屺瞻居士點主。「山高為筆，水長為墨，先生
J27nB190_p0151a03║之風，描寫不及。其天道也，天何言哉？其文章也，文不
J27nB190_p0151a04║加點。雖然，湖南夫子成千古，風月依稀任主張。」
J27nB190_p0151a05║嵌石兄入塔。「天無私不蓋，地無私不載，獨有者著子，
J27nB190_p0151a06║至公而無外。恭惟嵌石明普師兄，生緣在楚，出家於
J27nB190_p0151a07║當陽之青溪，參訪適越，受學於雲門之顯聖，行道入
J27nB190_p0151a08║吳，駐錫於金澤之雲關，總不出者著子的威德。其間
J27nB190_p0151a09║風霜雲水，冰雪叢林。潔身也，畏五色糞之染污；嚴心
J27nB190_p0151a10║也，學三無漏之精備。譬諸美玉，不過無瑕；譬諸青天，
J27nB190_p0151a11║但能絕翳。如我嵌兄帶水拖泥，和光混俗，末後又有
J27nB190_p0151a12║酬還夙債之風流，不食周粟之標致，可謂世、出世間
J27nB190_p0151a13║道誼朋情無所不被者矣。大眾！我嵌兄既有如是作
J27nB190_p0151a14║略，山僧何故與他燒作一團、煉作一塊？只有東村王
J27nB190_p0151a15║大老挑柴過唐公嶺，忽然一擔兩頭脫，卻向寶龍橋
J27nB190_p0151a16║上高叫曰：『悔，悔。』雖然如是，我嵌兄一世清高，又豈肯
J27nB190_p0151a17║向俗人口中取氣？且道：如何是他清高處？大家聽我
J27nB190_p0151a18║一偈：鑿石束虛空，虛空入方器，同條生不同條死，喚
J27nB190_p0151a19║作巖頭末後句。」送骨，曰：「咦！」
J27nB190_p0151a20║栖煙、盤銘、山鳴同入塔。「常寂光土，凡聖同居土，一手
J27nB190_p0151a21║遮攔、一手揭露。棲煙、盤銘、山鳴三位覺靈，既已共命
J27nB190_p0151a22║同船，從此不須回牙。要回牙，同氣相求、同聲相和。」擿
J27nB190_p0151a23║骨，曰：「陊。」
J27nB190_p0151a24║迻寶壽舊普同靈骨入新普同塔。「如來禪、祖師禪，盡
J27nB190_p0151a25║付春風二月天。東雲水、西雲水，鷓鴣啼落花飛去。眾
J27nB190_p0151a26║覺靈，且莫動，雖然不食空王俸，也要大家知奉重。」擿
J27nB190_p0151a27║骨，曰：「送。」
J27nB190_p0151a28║九蓮庵主入塔。「朝九蓮，莫九蓮，今日晴明色更鮮。雖
J27nB190_p0151a29║是春初行夏令，臘月曾經火裏看，百尺竿頭開別徑，
J27nB190_p0151a30║密迻一步絕聯纖。爾等徒眾還知路頭麼？」良久，曰：「蒼
J27nB190_p0151b01║天，蒼天。」
J27nB190_p0151b02║鷲林勤舊入塔。「昨夜雨聲滴瀝，今朝紅日西沒，送者
J27nB190_p0151b03║玅用無窮，亡者神通叵測。山僧有語叮嚀：野鳥枝頭
J27nB190_p0151b04║唧唧，凡聖同居，撩起便行，常寂光土，不勞駐錫，只有
J27nB190_p0151b05║一尊無縫塔，動著依然入不得。且問：不動又如何？不
J27nB190_p0151b06║見道：海為龍世界，天是鶴家鄉。」遂擿骨，曰：「咄！」
J27nB190_p0151b07║為大和長老、魯菴居士同入塔。「臘盡春回，青山雪布。
J27nB190_p0151b08║虎咬大蟲，一個？兩個？緇素同途，有過？無過？噫！看他直
J27nB190_p0151b09║入無生土。」乃以拄杖擊三下，曰：「露。」
J27nB190_p0151b10║石雨禪師法檀卷第十九（終）