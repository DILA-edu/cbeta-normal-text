J27nB191_p0157a01║囑刻象田語錄序
J27nB191_p0157a02║【圖】
J27nB191_p0157a03║
J27nB191_p0157a04║
J27nB191_p0157a05║
J27nB191_p0157a06║
J27nB191_p0157a07║
J27nB191_p0157a08║
J27nB191_p0157a09║
J27nB191_p0157a10║
J27nB191_p0157a11║
J27nB191_p0157a12║
J27nB191_p0157a13║
J27nB191_p0157a14║
J27nB191_p0157a15║
J27nB191_p0157b01║【圖】
J27nB191_p0157b02║
J27nB191_p0157b03║
J27nB191_p0157b04║
J27nB191_p0157b05║
J27nB191_p0157b06║
J27nB191_p0157b07║
J27nB191_p0157b08║
J27nB191_p0157b09║
J27nB191_p0157b10║
J27nB191_p0157b11║敬贈　即念大師序
J27nB191_p0157b12║【圖】
J27nB191_p0157b13║
J27nB191_p0157b14║
J27nB191_p0157b15║
J27nB191_p0157b16║
J27nB191_p0157b17║
J27nB191_p0157b18║
J27nB191_p0157b19║
J27nB191_p0157b20║
J27nB191_p0157b21║
J27nB191_p0157b22║
J27nB191_p0157b23║
J27nB191_p0157b24║
J27nB191_p0157b25║
J27nB191_p0157b26║
J27nB191_p0157b27║
J27nB191_p0157b28║
J27nB191_p0157b29║
J27nB191_p0157b30║
J27nB191_p0157c01║【圖】
J27nB191_p0157c02║
J27nB191_p0157c03║
J27nB191_p0157c04║
J27nB191_p0157c05║
J27nB191_p0157c06║
J27nB191_p0157c07║
J27nB191_p0157c08║
J27nB191_p0157c09║
J27nB191_p0157c10║
J27nB191_p0157c11║
J27nB191_p0157c12║
J27nB191_p0157c13║
J27nB191_p0157c14║
J27nB191_p0157c15║
J27nB191_p0157c16║
J27nB191_p0157c17║
J27nB191_p0157c18║
J27nB191_p0157c19║
J27nB191_p0157c20║
J27nB191_p0157c21║象田即念禪師語錄目次
J27nB191_p0157c22║卷一
J27nB191_p0157c23║小參
J27nB191_p0157c24║示眾
J27nB191_p0157c25║秉佛
J27nB191_p0157c26║示做工夫要語
J27nB191_p0157c27║卷二
J27nB191_p0157c28║頌古
J27nB191_p0157c29║問答
J27nB191_p0157c30║機緣
J27nB191_p0158a01║雜著
J27nB191_p0158a02║卷三
J27nB191_p0158a03║室中漫言
J27nB191_p0158a04║卷四
J27nB191_p0158a05║山居詩
J27nB191_p0158a06║關居詩
J27nB191_p0158a07║雜詠
J27nB191_p0158a08║
J27nB191_p0158a09║
J27nB191_p0158a10║
J27nB191_p0158a11║
J27nB191_p0158a12║
J27nB191_p0158a13║
J27nB191_p0158a14║
J27nB191_p0158a15║
J27nB191_p0158a16║
J27nB191_p0158a17║
J27nB191_p0158a18║
J27nB191_p0158a19║
J27nB191_p0158a20║
J27nB191_p0158a21║
J27nB191_p0158a22║
J27nB191_p0158a23║
J27nB191_p0158a24║
J27nB191_p0158a25║
J27nB191_p0158a26║
J27nB191_p0158a27║
J27nB191_p0158a28║
J27nB191_p0158a29║
J27nB191_p0158a30║
J27nB191_p0158b01║象田即念禪師語錄卷一
J27nB191_p0158b02║書記淨癡錄
J27nB191_p0158b03║門人本致輯
J27nB191_p0158b04║崇禎己卯冬，結制小參。「『聞聲悟道，見色明心』『觀音將錢
J27nB191_p0158b05║買胡餅，放下手卻是饅頭』，這般話也大奇特。山僧則不
J27nB191_p0158b06║然，夜半摸得個拂子，拈起也是拂子，放下也是拂子，也
J27nB191_p0158b07║有些子奇特。拈起時，直得乾坤陡暗；放下時，從教海晏
J27nB191_p0158b08║河清。更有不拈不放的句子，諸善知識若也知得，便可
J27nB191_p0158b09║與三世諸佛、歷代祖師把手共行；其或未然，且聽山僧
J27nB191_p0158b10║處分。」驀舉拂，云：「這個，天見之為天、人見之為人、仁者見
J27nB191_p0158b11║之為之仁、智者見之為之智，百姓日用而不知，良可悲
J27nB191_p0158b12║哉。且道還有知者麼？今日法筵初啟，四眾雲臻，豈不是
J27nB191_p0158b13║知有此事？雲峰禪人為山僧造祖衣、請說法，豈不是知
J27nB191_p0158b14║有此事？及眾護法宰官參請，豈不是知有此事？信麼？信
J27nB191_p0158b15║則知，知則信。」乃舉袈裟角，云：「大庾嶺頭提不起，我今舉
J27nB191_p0158b16║出大家看。」僧問：「聞聲悟道，喚甚麼作道？」師云：「君子惟慎
J27nB191_p0158b17║口。」進云：「見色明心，將什麼作心？」師云：「山僧口唇未生白
J27nB191_p0158b18║醭在。」進云：「『觀音將錢買胡餅，放下手卻是饅』頭意旨，請
J27nB191_p0158b19║師再舉。」師云：「且道我舌頭在不在？」僧擬進語，師便喝。
J27nB191_p0158b20║晚參。「二七去、三七來，也曾大遣、也曾大排，白汗出了又
J27nB191_p0158b21║出，妄緣灰而復灰，秪恁麼休去歇去、木頭石塊去，第一
J27nB191_p0158b22║義諦灼然昭著，從教枯木花開。大眾還信枯木花開麼？」
J27nB191_p0158b23║作手舞勢，云：「只有一雙無相手，不曾容易舞三台。」
J27nB191_p0158b24║小參。「三七從來二十一，若智若愚俱委悉，及問前三與
J27nB191_p0158b25║後三，十個五雙會不得。千七百則亦復然，拶未透時如
J27nB191_p0158b26║鐵壁。朝鐵壁、暮鐵壁，二六時中無罅隙，人人不奈鐵壁
J27nB191_p0158b27║何，誰知鐵壁好消息？好消息，識不識？遠山濃似佛頭青，
J27nB191_p0158b28║近水湛如僧眼碧。」乃舉：「昔日白雲端云：『參究古人公案，
J27nB191_p0158b29║未透時如鐵壁相似；及乎透了，元來自己是鐵壁。』山僧
J27nB191_p0158b30║則不然，參究未透時如鐵壁，及乎透了百雜碎。且道：古
J27nB191_p0158c01║人道的是？山僧道的是？試簡別看。」一僧出云：「二俱有過。」
J27nB191_p0158c02║師云：「百雜碎。」進云：「轉見有過。」師云：「晴天不肯走，直待雨
J27nB191_p0158c03║淋頭。」監院問：「三七已去，敢問赤梢鯉魚能有幾個？」師云：
J27nB191_p0158c04║「滿堂俱是。」進云：「個中還有透網金鱗麼？」師云：「驢子腳下
J27nB191_p0158c05║騎。」進云：「恁麼則堂內坐禪、堂外禪坐去也？」師云：「再跳跳
J27nB191_p0158c06║看。」院禮拜，師便下座。
J27nB191_p0158c07║小參。師舉拂，云：「大眾！拂子舉揚個事了也、說法了也，直
J27nB191_p0158c08║得三世諸佛側立下風、歷代祖師亡唇結舌。只這拂子
J27nB191_p0158c09║有如是威光、如是奇特，山僧今日為他作個通事舍人。
J27nB191_p0158c10║且道：如何是他拂子所說的法？他道：『五蘊山頭一段空，
J27nB191_p0158c11║明明獨露主人公，殷勤五七無尋處，只為全身在此中。』
J27nB191_p0158c12║這個意旨，初結制時山僧已曾舉拂子道：『得魚忘筌，得
J27nB191_p0158c13║兔忘蹄，得意忘言。』爭奈諸人不能直下薦去，乃不得已
J27nB191_p0158c14║扯上葛藤，還將拂子蓋覆，殃及諸人朝尋暮尋、橫尋豎
J27nB191_p0158c15║尋，三七排遣、四七立香，及乎尋至五七日，有尋不得者，
J27nB191_p0158c16║攢眉蹙額；或有見些光影者，眼豁眉開。殊不知總不干
J27nB191_p0158c17║拂子事、亦不干山僧事，卻是你諸人覿體錯過有如是
J27nB191_p0158c18║事。而又五日一考工、七日一小參，挨拶得你諸人行也
J27nB191_p0158c19║如拂子、住也如拂子、坐也如拂子、臥也如拂子，眼也如
J27nB191_p0158c20║拂子、耳也如拂子……，乃至心、意、識皆如拂子。何以到我室
J27nB191_p0158c21║中，問著諸人拂子，便道不知？我道：『不知卻好。』妳又道：『不
J27nB191_p0158c22║會。』我道：『不會最親切。』你又道：『不知。』恁麼教我也沒奈何，
J27nB191_p0158c23║又只得教你極力參取去。眾中如有知得拂子落處者，
J27nB191_p0158c24║出來相見。」僧問：「拂子說法且置，如何是覿體一句？」師云：
J27nB191_p0158c25║「喚作拂子則觸。」進云：「古人道：『第一句薦得，堪與佛祖為
J27nB191_p0158c26║師。』如何是第一句？」師云：「無你問處。」進云：「『第二句薦得，可
J27nB191_p0158c27║與人天為師。』如何是第二句？」師云：「你問不著。」進云：「『第三
J27nB191_p0158c28║句薦得，自救不了。』如何是第三句？」師云：「問著則不堪。」進
J27nB191_p0158c29║云：「敢問吾師，還是那句中薦得？」師云：「你不會我意。」進云：
J27nB191_p0158c30║「恁麼則拂子頭邊無限春也？」師云：「閒言語。」
J27nB191_p0159a01║小參。「輒輒結制來，不覺期已半，無相主人公，朝暮惺惺
J27nB191_p0159a02║喚，父母所生眼，莫教烏荳換。向來拂子說法已六七矣，
J27nB191_p0159a03║爭奈不遇知音，今日借重拄杖子，行新條令。」乃卓拄杖
J27nB191_p0159a04║云：「說法了也，當知拄杖子相承少林單傳之旨，直指人
J27nB191_p0159a05║心，不立文字。有所說法，是真語者、實語者、如語者、不誑、
J27nB191_p0159a06║不妄、不異語者。于斯會得，便知青青翠竹總是真如、鬱
J27nB191_p0159a07║鬱黃花無非般若，變大地作黃金、攪長河為酥酪，不為
J27nB191_p0159a08║分外；其或未然，自是諸人根性遲鈍，莫道拄杖子有所
J27nB191_p0159a09║秘密，不顯說好。」乃舉：「昔日芭蕉和尚道：『你有拄杖子，奪
J27nB191_p0159a10║你拄杖子；你無拄杖子，與你拄杖子。』」師復云：「阿㖿山僧
J27nB191_p0159a11║錯說了也，眾中可有記得芭蕉說的麼？出來舉看。」監院
J27nB191_p0159a12║問：「畢竟如何是芭蕉說的？」師舉拄杖云：「會麼？」進云：「大眾
J27nB191_p0159a13║證明。」師云：「也須知恩報恩始得。」院便禮拜。
J27nB191_p0159a14║師誕日小參。「一念渾忘吾我我，了無生死得相關，本來
J27nB191_p0159a15║面目元如是，奚假南山作壽山。諸仁者！還見本來面目
J27nB191_p0159a16║麼？」良久，云：「秪這是，若向這裏會得，始不被佛祖相瞞。」乃
J27nB191_p0159a17║舉：「世尊初生，一手指天、一手指地，周行七步，目顧四方：
J27nB191_p0159a18║『天上天下，惟我獨尊。』這則公案，商量者極多，錯會者不
J27nB191_p0159a19║少。人人盡道：『世尊離兜率，降皇宮，方能如是。』還夢見麼？
J27nB191_p0159a20║殊不知水牯牛初生下，不止周行七步、目顧四方而已，
J27nB191_p0159a21║又作麼生會？即我山僧初生時無氣，及燒胞始叫一聲，
J27nB191_p0159a22║而舉家相慶然。彼時山僧曾不知父母生我，亦不知自
J27nB191_p0159a23║有氣、無氣，及燒胞始叫一聲舉家相慶；亦不知有內六
J27nB191_p0159a24║根、外六塵、中六識，乃至物我之名、聖凡之號，混混沌沌，
J27nB191_p0159a25║七竅未鑿，渾然一際。大眾！蓋此初生時節，非獨山僧如
J27nB191_p0159a26║是，要且若男、若女莫不如是。然則何以佛是佛、水牯牛
J27nB191_p0159a27║是水牯牛、吾人是吾人？諸仁者！知麼？鏡分金殿燭，山答
J27nB191_p0159a28║石樓鐘。」
J27nB191_p0159a29║冬至小參。舉：「古云『有物先天地』，甚麼物？『無形本寂寥』，強
J27nB191_p0159a30║叨叨。」師拈拄杖，云：「我今為眾親拈出。」乃卓一卓，云：「從來
J27nB191_p0159b01║只麼赤條條。赤條條，似吾曹，能為萬象主，不逐四時凋。
J27nB191_p0159b02║諸仁者，好生觀，剎剎塵塵絕覆藏，為渠非物非非物，切
J27nB191_p0159b03║忌從中道短長。」乃舉：「昔有僧問一老宿云：『一陽來復，日
J27nB191_p0159b04║長一線，未審佛法長多少？』宿云：『長一線。』後復有一老宿
J27nB191_p0159b05║云：『一線長。』」師拈云：「二老宿雖有補綴虛空的手段，要且
J27nB191_p0159b06║紅線未斷，只向長短上作活，相去佛法奚啻十萬八千。
J27nB191_p0159b07║若是山僧，則向他道：『休將玉線較長短，好把金針繡出
J27nB191_p0159b08║看。』且道繡個甚麼？」師以拂子打一圓相。僧問：「既云一陽
J27nB191_p0159b09║生，為什麼古幹依舊赤條條？」師云：「冬至子之半，天心無
J27nB191_p0159b10║改移。」進云：「秪如霜清月冷、水凍魚沉，又作麼生？」師云：「一
J27nB191_p0159b11║陽初動處，萬物未生時。」進云：「節令乍從今日起，歲華猶
J27nB191_p0159b12║似去年晴。」師云：「玄酒味方淡，太音聲正稀。」僧問：「有物先
J27nB191_p0159b13║天地，無形本寂寥，還許學人會麼？」師云：「萬里長空，片雲
J27nB191_p0159b14║點破。」進云：「木女頻頻撾石鼓。」師云：「但形文彩，即屬染汙。」
J27nB191_p0159b15║僧禮拜，起立云：「正恁麼時聻？」師云：「好個漆桶。」書記問：「鴛
J27nB191_p0159b16║鴦繡出從君看，不把金針度與人，三藏十二部一千七
J27nB191_p0159b17║百則都是鴛鴦，如何是金針？」師以手搔鼻，云：「山僧鼻孔
J27nB191_p0159b18║有些癢。」進云：「某甲則不然。」師云：「你又作麼生？」書豎一指，
J27nB191_p0159b19║云：「穿卻佛祖鼻孔去也。」師云：「也許你一半。」
J27nB191_p0159b20║結制，示眾。「得魚忘筌，得兔忘蹄，得意忘言，得了那個？」驀
J27nB191_p0159b21║豎拂，云：「忘了這個。且道如何是那個？」乃放下拂子，良久，
J27nB191_p0159b22║云：「還有相委悉者麼？須知達磨西來，直指人心，見性成
J27nB191_p0159b23║佛，然乃心無形相，且作麼生？指性無方，所又作麼生？見
J27nB191_p0159b24║莫是無見而見麼？莫是見物便見心麼？莫是心地法眼
J27nB191_p0159b25║能見麼？直饒與麼見得，未是衲僧巴鼻。且道如何是衲
J27nB191_p0159b26║僧巴鼻？一堂風冷澹，千古意分明。」
J27nB191_p0159b27║舊住大本老宿設茶請示眾，師云：「大眾茶多喫鍾，大本
J27nB191_p0159b28║老師為此象田二十餘年辛苦，方有今日。」悅眾云：「茶已
J27nB191_p0159b29║喫了，請師還茶錢。」師云：「更要山僧畫蛇添足麼？」乃顧監
J27nB191_p0159b30║院云：「常住有事，不妨商量商量。」院舉三登禪師作知客，
J27nB191_p0159c01║登出眾，固辭。師云：「我有一問，如道得，許坐禪；道不得，即
J27nB191_p0159c02║作知客。」登云：「某向無舌頭。」師云：「這般話當不得，也要山
J27nB191_p0159c03║僧肯。」乃托手，云：「你更道看。」登默然，師遂說偈云：「托出虛
J27nB191_p0159c04║空一片心，秪將此事售知音，筵中若有真相識，黃葉何
J27nB191_p0159c05║妨指作金？」復云：「大眾謝茶。」
J27nB191_p0159c06║覺初禪者設茶請示眾。「古人道：『人莫不飲食也，鮮能知
J27nB191_p0159c07║味也。』是這般話言淡而旨遠，時人往往強作道理，解注
J27nB191_p0159c08║怎解注得下？要且有口者，孰不解飲食？有舌者，孰不知
J27nB191_p0159c09║滋味？然喫淡即知淡味、喫鹹即知鹹味，以至喫酒定不
J27nB191_p0159c10║說是茶。且有善喫茶者，纔沾唇便知此是天池、此是龍
J27nB191_p0159c11║井、此是松蘿，一毫也瞞他不得，那裏不是他知味處？大
J27nB191_p0159c12║都不知正味耳。諸仁者！要知正味麼？須向未喫茶時識
J27nB191_p0159c13║取。若識未喫茶時滋味了，更須知入口時滋味；若知入
J27nB191_p0159c14║口時滋味了，又須知喫茶後滋味。直饒恁麼了，要知覺
J27nB191_p0159c15║初禪者今夜設茶的意，秪要諸禪德閉口。然而丈夫有
J27nB191_p0159c16║口，要開便開、要閉便閉，為甚麼要人設茶然後閉口？有
J27nB191_p0159c17║等好事之者，或逞才辯、或逞學問、或逞道理，搖唇鼓舌，
J27nB191_p0159c18║妄生長短，殊不知言生理喪，故藉善知識于空中突出
J27nB191_p0159c19║一言半句，直如金剛圈、栗棘蓬，使人吞不得、吐不得，等
J27nB191_p0159c20║閒塞斷人咽喉，饒你有口到這裏也無用處。只如昔日
J27nB191_p0159c21║趙州問一僧：『曾到這裏麼？』僧云：『曾到。』州云：『喫茶去。』又問
J27nB191_p0159c22║一僧：『曾到這裏麼？』僧云：『不曾到。』州亦云：『喫茶去。』時院主
J27nB191_p0159c23║在座，問云：『和尚為甚麼曾到也喫茶、不曾到也喫茶？』州
J27nB191_p0159c24║亦云：『喫茶去。』諸禪德！這則公案千古之下塞斷人咽喉，
J27nB191_p0159c25║然還塞得山僧的咽喉麼？」良久，云：「且喜山僧咽喉不塞
J27nB191_p0159c26║自斷也。」便歸室。
J27nB191_p0159c27║示眾。「挂缽千山裏，霜空境寂寥，一心冰更冷，諸念已圓
J27nB191_p0159c28║消。且道是甚麼人境界？上來諸佛祖，斯門已成就，現在
J27nB191_p0159c29║諸禪侶，合各證圓明，行行諸菩薩，應當如是學。諸仁者！
J27nB191_p0159c30║切須篤信力行。若信有十分，則悟有十分；悟有十分，則
J27nB191_p0160a01║行有十分；行有十分，則證有十分。所謂佛法如大海，轉
J27nB191_p0160a02║入轉深，直到脩證不立、人法兩忘，直須更進一步，則知
J27nB191_p0160a03║海底飛紅塵，山頭翻白浪。」僧問：「『海底飛紅塵，山頭翻白
J27nB191_p0160a04║浪』，是阿誰境界？」師云：「問在答處。」進云：「『煩惱海中為雨露』
J27nB191_p0160a05║又作麼生？」師云：「答在問處。」進云：「吾師恁麼話，慣賣死貓
J27nB191_p0160a06║頭。」師云：「一般冷色空山裏，霜葉雖紅不是春。」
J27nB191_p0160a07║桂庭居士設茶請示眾。「靜夜霜鴻天外過，圓通筵上幾
J27nB191_p0160a08║禪和？聲消聞脫渾無際，誰謂觀音在普陀？大眾要知：〈普
J27nB191_p0160a09║門品〉人人具有。所以道『應以佛身得度者，即現佛身而
J27nB191_p0160a10║為說法；應以菩薩身得度者，即現菩薩身而為說法；應
J27nB191_p0160a11║以居士等身得度者，即現居士等身而為說法。』雖則現
J27nB191_p0160a12║身可知，且道法如何說？即如雞鳴清曉、犬吠黃昏，事存
J27nB191_p0160a13║函蓋，理應箭鋒。又如磬出雲衢，歌來漁浦，醒迷途之幽
J27nB191_p0160a14║夢、啟靜慮之玄門，妙在渾忘管帶，不立功勛。所以道：將
J27nB191_p0160a15║聞持佛，佛何不自聞？聞蓋聞理，既妙見性亦玄然。理固
J27nB191_p0160a16║如是，且道事作麼生？秪如今夜桂庭居士聞此象田安
J27nB191_p0160a17║般若期，特特入山設茶供眾，又合將何酬他則是？」良久，
J27nB191_p0160a18║云：「即此見聞非見聞，無餘聲色可呈君。」
J27nB191_p0160a19║爾策居士設茶請示眾。「古鏡埋塵黑似漆，左揩右磨光
J27nB191_p0160a20║赫奕，懸向虛空炤膽寒，偷心管教一時息。大眾！要見古
J27nB191_p0160a21║鏡麼？」以如意畫圓相，云：「應如是知、如是見、如是信解，莫
J27nB191_p0160a22║生法相。倘有個漢出來道：『法相生也。』便向他道：『應如是
J27nB191_p0160a23║知、如是見、如是信解，莫生法相。』所以古德道：『須參活句，
J27nB191_p0160a24║莫參死句。』若向活句中薦得，可與佛祖為師；向死句中
J27nB191_p0160a25║薦得，自救不了。」乃舉：「雲居舜老夫少時在洞山聰會下，
J27nB191_p0160a26║一日乞食鄂渚，有居士問舜云：『古鏡未磨時如何？』舜云：
J27nB191_p0160a27║『黑如漆。』又問：『磨後如何？』舜云：『炤天炤地。』居士笑云：『上人
J27nB191_p0160a28║不是洞山來耶？』舜默慚，馳歸，舉似聰，聰代前語：『此去漢
J27nB191_p0160a29║陽不遠。』又代後語：『黃鶴樓前鸚鵡洲。』舜悟其旨。今夜居
J27nB191_p0160a30║士若問山僧：『古鏡未磨時如何？』則向他道：『門前水一溪。』
J27nB191_p0160b01║『磨後如何？』便道：『屋後山萬層。』居士若向這裏會得，始知
J27nB191_p0160b02║本有光明炤天炤地，不孤今夜設茶；其或未然，大須策
J27nB191_p0160b03║起眉毛好。」僧問：「古鏡當空，胡來胡現、漢來漢現，胡漢不
J27nB191_p0160b04║來時，又作麼生現？」師云：「喫茶也未？」進云：「露滴松枝翠，青
J27nB191_p0160b05║山絕點埃。」師云：「喫茶莫道渴。」進云：「恁麼則『慣捉龍頭擒
J27nB191_p0160b06║虎尾，無名山上顯雲雷』？」師云：「閑言語。」僧問：「人人有面古
J27nB191_p0160b07║鏡，且道如意還有古鏡也無？」師云：「牙齒一具骨。」進云：「打
J27nB191_p0160b08║破鏡來，又作麼生相見？」師云：「耳躲兩片皮。」進云：「恁麼則
J27nB191_p0160b09║『雲歸五夜曉。月落萬山寒』？」師云：「知你不知落處在。」
J27nB191_p0160b10║師誕日，蓮宗禪人設茶請示眾。「養愚端的在蘿間，終日
J27nB191_p0160b11║無心思往還，雨滴喬松聲歷歷，風疏修竹韻珊珊。因觀
J27nB191_p0160b12║流水心常寂，為玩浮雲夢亦閒，滿座嘉賓豈偶爾？煮茶
J27nB191_p0160b13║相共話青山。」豎如意云：「大眾！今日是我如意師兄誕日，
J27nB191_p0160b14║蓮宗上人特特設茶，而幸嘉賓畢聚，亦莫大之緣也。諸
J27nB191_p0160b15║仁者！欲識佛性義，當觀時節因緣。今既是我如意師兄
J27nB191_p0160b16║降誕時節，便好識佛性義，發如意信。既信入已，更當脩
J27nB191_p0160b17║如意行、成如意事、作如意福、滿如意願，至于如意了達、
J27nB191_p0160b18║如意證入，則世、出世法莫不如意。還信麼？信，則法法皆
J27nB191_p0160b19║如意，究竟般若波羅密。」僧問：「佛性義師已道了，秪如今
J27nB191_p0160b20║夜上坐下陪，主賓奉向，且道是向上事否？」師云：「喫茶如
J27nB191_p0160b21║意。」進云：「燒破燭痕紅滴滴，何人不喫趙州茶？」師云：「喫果
J27nB191_p0160b22║如意。」進云：「即此月冷香沉、風高樹肅，又作麼生是茶罷
J27nB191_p0160b23║一句？」師云：「知音不在重重舉，達者應須暗裏驚。」
J27nB191_p0160b24║法源禪人設茶請示眾。以如意畫圓相，云：「眾兄弟看看：
J27nB191_p0160b25║此乃萬法之源、眾靈之宅，不可以空空、不可以色色，包
J27nB191_p0160b26║法界而非寬、入微塵而非窄，然則有渠不得、無渠不得，
J27nB191_p0160b27║名渠不得、狀渠不得，向渠不得、背渠不得，取渠不得、捨
J27nB191_p0160b28║渠不得。」良久，云：「默時說、說時默，大施門開無壅塞，無壅
J27nB191_p0160b29║塞。青山青、白雲白，白額尾巴焦烏龜，眼睛赤好消息明，
J27nB191_p0160b30║中坐舌頭，暗裏抽橫骨。今夜法源上人設茶，偶爾話及，
J27nB191_p0160c01║若也知端的，夜半金烏出。還有知端的者麼？出來相見
J27nB191_p0160c02║看。」僧問：「如何是萬法之源？」師云：「生鐵如意被虫蛀。」進云：
J27nB191_p0160c03║「『徹法源底』一句作麼生道？」師云：「默時說。」進云：「萬古碧潭
J27nB191_p0160c04║空界月，再三撈摝始應知。」師云：「說時默。」
J27nB191_p0160c05║炳宇姜居士設茶請示眾。「世上萬般皆小事，惟有參禪
J27nB191_p0160c06║是大事，參禪意在了生死，諸人生死了也未？話頭卻是
J27nB191_p0160c07║取燈子，點著炳然炤海宇，回此光明反炤看，物物頭頭
J27nB191_p0160c08║皆自己。皆自己，忘彼此，秪要諸人心自委，但得心空及
J27nB191_p0160c09║第時，始知佛種從緣起。炳宇居士慕龐老，慕龐老，君財
J27nB191_p0160c10║莫沉湘水好，將來施與轉法輪，二施之功非小小，了得
J27nB191_p0160c11║三輪體本空，即此便是無上道。今夜炳宇設茶，仍請山
J27nB191_p0160c12║僧示眾。記得高峰和尚道：『資生貴圖求富，參禪貴圖求
J27nB191_p0160c13║悟。參禪若同資生，個個超佛越祖。』甜瓜徹蒂甜、苦瓜連
J27nB191_p0160c14║根苦，吾聞居士善能作家，又慕禪道，可謂佛法、世法打
J27nB191_p0160c15║成一片，乃甜瓜徹蒂甜也。雖然如是，且道：龐居士問馬
J27nB191_p0160c16║祖：『不與萬法為侶者是甚麼人？』祖云：『待汝一口吸盡西
J27nB191_p0160c17║江水向汝道。』意旨如何？」僧問：「『心空及第』且置，『佛種從緣
J27nB191_p0160c18║起』請師再舉。」師云：「香煙書梵字。」進云：「不因脩竹吟風弄，
J27nB191_p0160c19║怎解孤松吼太虛？」師云：「好詩句。」
J27nB191_p0160c20║湛如上人設茶請示眾。「盡十方世界是個自己，爭奈諸
J27nB191_p0160c21║人不委？只得強你看個『念佛的是誰』，大似按牛頭飲水，
J27nB191_p0160c22║前日也按牛頭飲水、今日也按牛頭飲水、後日也按牛
J27nB191_p0160c23║頭飲水、後後日也按牛頭飲水，且教日日只如此，卻如
J27nB191_p0160c24║夢裏合眼跳黃河。人人將謂逃生死，一朝忽地醒將來，
J27nB191_p0160c25║啐！只道有多少奇特，元來只是這般底。脫卻籠頭，謝卻
J27nB191_p0160c26║角馱，捩轉面皮，當處作主，從前許多淆訛公案解交不
J27nB191_p0160c27║得的，當下如冰釋耳。今夜湛如上人設茶，復請山僧示
J27nB191_p0160c28║眾，簡點將來，大似佛殿裏屙屎。眾中或有未盡然者，不
J27nB191_p0160c29║妨再潑一杓惡水，往往謂念佛、參禪不同，誰道參禪、念
J27nB191_p0160c30║佛不二？當知：參禪參此心也、念佛念此心也。蓋參禪者，
J27nB191_p0161a01║貴乎心如墻壁，方可入道；念佛者，貴乎一心不亂，始得
J27nB191_p0161a02║三昧。若得心如墻壁，自然一心不亂；若得一心不亂，自
J27nB191_p0161a03║然心如墻壁。豈有二哉？所以古德道：『參禪為了生死，念
J27nB191_p0161a04║佛亦為了生死。』要在生死切，則信心切；信心切，則參念
J27nB191_p0161a05║切；參念切，則一心不亂；一心不亂，則無一法當情；無一
J27nB191_p0161a06║法當情，則惟心淨土、本性彌陀現前；本性彌陀既現前，
J27nB191_p0161a07║見色時則彌陀眼家出現、聞聲時則彌陀耳家出現……，乃
J27nB191_p0161a08║至分別法時則彌陀意家出現。然彌陀既在六根門頭
J27nB191_p0161a09║出現，則六塵自淨——眼見色，則色乃淨土；耳聞聲，則聲乃
J27nB191_p0161a10║淨土……，乃至意分別法，則法乃淨土。六根、六塵既如是，則
J27nB191_p0161a11║六識亦如是，要且不離穢土而見淨土。是故，一句彌陀
J27nB191_p0161a12║有如是威光、如是妙用，能使上根者直下薦取，等諸佛
J27nB191_p0161a13║于一朝、越三祗于片念；中下者，不妨漸脩漸證；至于匹
J27nB191_p0161a14║夫匹婦，亦可與知與能。大矣哉，阿彌陀歟！」僧問：「既云『惟
J27nB191_p0161a15║心淨土，本性彌陀』，為甚麼教中又道『從是西方過十萬
J27nB191_p0161a16║億佛土』？」師云：「從是西方過十萬億佛土。」進云：「又道『人人
J27nB191_p0161a17║本具，個個圓成』，為甚麼學人不會？」師云：「人人本具，個個
J27nB191_p0161a18║圓成，為甚麼不會？」進云：「恁麼請大眾謾念彌陀，再喫杯
J27nB191_p0161a19║茶去？」師乃高聲叫云：「大眾再喫杯茶。」僧禮拜。
J27nB191_p0161a20║慧空上人設開口茶，請示眾。「永嘉道：『了了見，無一物，亦
J27nB191_p0161a21║無人、亦無佛，大千沙界海中漚，一切聖賢如電拂。』若依
J27nB191_p0161a22║山僧簡點將來，大小永嘉卻似寱語。何則然？既無人無
J27nB191_p0161a23║物，又見個甚麼？見者又是個甚麼？象田這裏則不然，有
J27nB191_p0161a24║好山、有好水、有好賓、有好主，堂裏諸師不語而語、堂外
J27nB191_p0161a25║諸師語而不語，又喜執事殷勤，內外和美，但光陰迅速，
J27nB191_p0161a26║一期又將畢矣。今夜慧空上人又設好茶，請禪師開口，
J27nB191_p0161a27║試請出來開口看，且道：象田與永嘉，是同？是別？」眾默然。
J27nB191_p0161a28║師云：「既喫開口茶了，大家不妨說說。」一僧云：「師耳聾麼？」
J27nB191_p0161a29║師云：「唔！只可堂裏講話。謝茶。」
J27nB191_p0161a30║解制夜，道興師設茶，請示眾。「乾峰道：『舉一不得舉二，放
J27nB191_p0161b01║過一著，落在第二。』雲門出眾，云：『昨日有僧天台來，今日
J27nB191_p0161b02║卻往徑山去。』」師云：「山僧則不然。」驀舉如意，云：「大眾會麼？
J27nB191_p0161b03║如意之法如優曇花，時一現耳。向這裏薦得，則知舉一；
J27nB191_p0161b04║其或未然，則落二去也。今夜道興師設茶，請說解制意。
J27nB191_p0161b05║若論解制，則須上大人丘乙己一一從頭起。今冬一期，
J27nB191_p0161b06║乃虧了如意拂子說法也，是如意拂子答話也。是如意
J27nB191_p0161b07║拂子，有時問如意答如意、問拂子答拂子，有時問如意
J27nB191_p0161b08║不答如意、問拂子不答拂子，有時問如意答拂子、問拂
J27nB191_p0161b09║子答如意，有時總不恁麼，所謂回互不回互，回而更相
J27nB191_p0161b10║和，不爾依位住。大眾！若知得如意的落處，則知拂子落
J27nB191_p0161b11║處；若知拂子落處，則知如意落處。知麼？堂裏也如意、堂
J27nB191_p0161b12║外也如意，及施主來設茶辦齋悉皆得如意。既皆得如
J27nB191_p0161b13║意，為甚麼如意卻在山僧手裏？」良久，放下如意，云：「如意
J27nB191_p0161b14║則且置，如何是解制一句？有麼？請出來道看；如無，自道
J27nB191_p0161b15║去也。」便歸方丈。
J27nB191_p0161b16║庚辰歲冬，不語期結制，小參。「江南不語期其來久矣，上
J27nB191_p0161b17║承石霜置枯木堂，安枯木眾，務在克期取證者也。是以
J27nB191_p0161b18║貴乎操履，而不貴乎言說。然初又不妨言說。何以？蓋其
J27nB191_p0161b19║人既眾，則未免見有明昧、行有淺深，故進期頭三日必
J27nB191_p0161b20║須勘驗見地，審究工夫。見處既明、路頭已正，然後特設
J27nB191_p0161b21║閉口茶，以一眾志而惕勵深操。於是繼之，三七排遣，要
J27nB191_p0161b22║在洪波浩渺處證取也；四七站香，要在壁立萬仞處證
J27nB191_p0161b23║取也；至于五七坐香以去，要在寂然不動處證取也。於
J27nB191_p0161b24║四儀中如是用心，則契道忘言，故謂之不語，豈做模打
J27nB191_p0161b25║樣者可同日語哉？然雖如是，眾中倘有不待脩證而薦
J27nB191_p0161b26║去者，不妨出來相見。」問答不錄。
J27nB191_p0161b27║晚參。「忙忙日月相催逼，纔則安期已二七，莫道家書無
J27nB191_p0161b28║路通，霜鴻聲度孤峰側。眾兄弟！聞不聞？聞，則遐邇一體；
J27nB191_p0161b29║不聞，則動靜體一。若恁麼領略，何其現成？何其省力？從
J27nB191_p0161b30║教眼處聞聲、耳門見色，然雖如是，更須知有衲僧巴鼻。
J27nB191_p0161c01║且道如何是衲僧巴鼻？」乃卓拄杖，云：「咦！」
J27nB191_p0161c02║晚參。「一七一七不覺三七，撲面霜風令人汗出。且道：既
J27nB191_p0161c03║是撲面霜風，為甚麼卻令人汗出？知麼？時不待人，生死
J27nB191_p0161c04║事迫，兄弟家果能信得生死事迫，不怕疑情不奮發、不
J27nB191_p0161c05║怕工夫不得力、不怕心地不開通、不怕公案不明白；如
J27nB191_p0161c06║或未然，看看一期逗將畢，個事依然黑如漆，他日老閻
J27nB191_p0161c07║拷飯錢，朝打三千暮八百。咄！」
J27nB191_p0161c08║晚參。師良久，以如意擊香几三下，云：「會麼？先以定動，後
J27nB191_p0161c09║以智拔，法身不墮於諸數，四七從他二十八，麻三斤、乾
J27nB191_p0161c10║屎橛，千七百則爛葛藤，信手拈來都是藥。兄弟家，隨分
J27nB191_p0161c11║服取一貼，管取身病、心病、禪病，乃至無始已來世醫拱
J27nB191_p0161c12║手的夙病，一時都了卻。昔日文殊師利命善財童子採
J27nB191_p0161c13║藥，殊云：『是藥採將來。』善財遍採，無不是藥，卻來白云：『無
J27nB191_p0161c14║不是藥者。』殊云：『是藥採將來。』財拈一莖草度與殊，殊接
J27nB191_p0161c15║得，示眾云：『此藥亦能殺人、亦能活人。』有殺、有活，有縱、有
J27nB191_p0161c16║奪，還他作家。」驀豎如意，云：「象田者一莖，亦能殺人、亦能
J27nB191_p0161c17║活人，脫或遇著個四大忘我、百骸調適的出來，且道殺
J27nB191_p0161c18║他則是？活他則是？」放下如意，云：「須知者一著。」
J27nB191_p0161c19║晚參。「五七三十五日矣，個事諸人委未委？分明動靜總
J27nB191_p0161c20║承渠，何自忙忙尋自己？尋自己，強作主，一朝興盡路頭
J27nB191_p0161c21║窮，始信踏翻波是水，伶俐漢撩起便行。明頭一句且許
J27nB191_p0161c22║你，暗頭一句猶未許。且道：如何是暗頭一句？」舉：「杜順和
J27nB191_p0161c23║尚法身頌云：『懷州牛喫禾，益州馬腹脹，天下覓醫人，炙
J27nB191_p0161c24║豬左膊上。』只此一頌，直如萬仞銀山，你欲上，作麼生下
J27nB191_p0161c25║腳？亦如一團栗棘，你欲吞，作麼生下嘴？山僧不惜眉毛，
J27nB191_p0161c26║一一下個著語。懷州牛喫禾，上大人；益州馬腹脹，丘乙
J27nB191_p0161c27║己；天下覓醫人，化三千；炙豬左膊上，七十士。眾禪德！如
J27nB191_p0161c28║其忍俊不禁，齊出來道：『長老恁麼著語，大似將土泥裏
J27nB191_p0161c29║洗。』則向諸人道：『爾小生，八九子，佳作仁，可知禮也。』」
J27nB191_p0161c30║晚參。「六七工夫成底事，諸公不用重籌慮，千方百計總
J27nB191_p0162a01║徒勞，但得心空方及第。山僧恁麼告報，如王髻珠雙手
J27nB191_p0162a02║分付，為什麼無人承當得？莫是只為分明極，反令所得
J27nB191_p0162a03║遲麼？莫是小見狐疑，轉急轉遲麼？莫是夙習濃厚，蓋覆
J27nB191_p0162a04║佛性麼？莫是現業流識，違時失候麼？莫是家賊難防，損
J27nB191_p0162a05║失法財麼？莫是一曝十寒，工夫間斷麼？須知總繇自己，
J27nB191_p0162a06║不干他人事。你若只為分明極，反令所得遲，何不剔起
J27nB191_p0162a07║眉毛，直下覷破去？你若小見狐疑，轉急轉遲，何不放之
J27nB191_p0162a08║自然，體無去住去？你若夙習濃厚，蓋覆佛性，何不高提
J27nB191_p0162a09║慧劍，斬斷情根去？你若現業流識，違時失候，何不把住
J27nB191_p0162a10║要津，不通凡聖去？你若家賊難防，損失法財，何不捉賊
J27nB191_p0162a11║見贓，摟番巢穴去？你若一曝十寒，工夫間斷，何不單刀
J27nB191_p0162a12║直入？」良久，云：「後句還有續得者麼？」眾下語不契。
J27nB191_p0162a13║晚參。「七七懶，調平亥，信口道、信手拈。」乃卓拄杖，云：「鬼神
J27nB191_p0162a14║莫測，莫測莫測，拄杖原來是楖栗，西來大意有甚奇特？
J27nB191_p0162a15║大眾還見達磨祖師麼？」良久，云：「但秪恁麼，幾乎面壁。」
J27nB191_p0162a16║師誕日小參。「湛兮，寂兮，父母未生之先。寥兮，廓兮，有生
J27nB191_p0162a17║之後依然，生死其猶旦暮。」驀豎拂，云：「這個本不變遷，既
J27nB191_p0162a18║不變遷，則其壽量南山曷得而喻焉？松柏曷得而喻焉？
J27nB191_p0162a19║龜鶴又曷得而喻焉？直饒溟靈壽、大椿年亦不可得而
J27nB191_p0162a20║喻焉。則當知其塵點劫前本不曾滅，今日又何以生？本
J27nB191_p0162a21║非眾生，今日又何以成佛？本無元字腳，今日又何以說
J27nB191_p0162a22║法？本非佛、非眾生，今日又何以度生？然既如是，要且世
J27nB191_p0162a23║尊何故離兜率、降王宮、八相成道說法度生也？只為應
J27nB191_p0162a24║個時節。今日大眾為山僧慶誕，復請小參，也不可不應
J27nB191_p0162a25║個時節，且道如何是應時及節的句？」以拂子拂一拂，云：
J27nB191_p0162a26║「不萌枝上花開，無影樹頭鳳舞。」
J27nB191_p0162a27║心田趙居士設茶，請示眾。「佛說僧為淨福田，福田端的
J27nB191_p0162a28║在心田，心田居士信福田，為種福田到象田。教中較量
J27nB191_p0162a29║福田功德，云：『飯惡人百，不如飯一善人；飯善人千，不如
J27nB191_p0162a30║飯一持五戒人；乃至飯三世諸佛，不如飯一無心道人。』
J27nB191_p0162b01║畢竟何等樣的是無心道人？惟有真參實悟的衲僧，不
J27nB191_p0162b02║求諸聖、不重己靈，淨裸裸、赤洒洒，沒可把，終日喫飯不
J27nB191_p0162b03║曾咬著一粒米、終日穿衣不曾挂著一縷絲，方可為無
J27nB191_p0162b04║心道人。今晚心田居士設茶供眾，結般若緣，大眾相聚
J27nB191_p0162b05║喫杯茶，且道還從口入麼？如從口入，必然灌溉心田；既
J27nB191_p0162b06║灌溉心田，平日所參知識、所有般若種子自當發生。為
J27nB191_p0162b07║甚麼道：『善財參遍處，黑荳未生芽』？」驀豎如意，召云：「大眾！」
J27nB191_p0162b08║眾舉首，師云：「黑荳芽生也。」
J27nB191_p0162b09║設開口茶，請示眾。「拈花微笑，不傳之妙；少林面壁，重玄
J27nB191_p0162b10║之則。是乃至道也，而世人希及之。善繼其道者，非吾枯
J27nB191_p0162b11║木堂中客而誰？兄弟家合生慶幸，當知不是一生、兩生、
J27nB191_p0162b12║三、四、五生而種般若根，定是靈山親承授記來，還識不
J27nB191_p0162b13║傳之妙麼？」以如意左邊擊，云：「咦！還識重玄之則麼？」以如
J27nB191_p0162b14║意右邊擊，云：「咦！向這裏會得，一任開大口，吞卻乾坤、吸
J27nB191_p0162b15║乾滄海；其或未然，喫茶也須防咽。」
J27nB191_p0162b16║解制，小參。舉：「世間覓一個無事無為人難得，不碌碌于
J27nB191_p0162b17║名利則碌碌于衣食。」拈拄杖，云：「只有這個木上座，終日
J27nB191_p0162b18║赤條條，不挂一絲、不占粒米，無聲無臭、無事無為。衲僧
J27nB191_p0162b19║家若能如是，則可與伊作同參，有自繇分；若不然者，明
J27nB191_p0162b20║日出門不易。洞山道：『兄弟家東去西去，須向萬里無寸
J27nB191_p0162b21║草處去。』象田則不然，兄弟家東去西去，一任向草披離
J27nB191_p0162b22║處去，秪是不得觸著死蛇頭，若觸著他，則斷子命根；亦
J27nB191_p0162b23║不得背著他，背著他，則不知伊落處。要且不觸不背，一
J27nB191_p0162b24║句作麼生道？」放下拄杖，云：「了。」
J27nB191_p0162b25║示眾。「至道無難，唯嫌揀擇。若然，則何必辨金沙、分玉石？」
J27nB191_p0162b26║拈拄杖，云：「恁麼拈來用得親。」卓一卓，云：「會麼？」又卓一卓，
J27nB191_p0162b27║云：「不會麼？但莫憎愛，洞然明白。雖然，更須知有一人不
J27nB191_p0162b28║在明白裏，大眾還識此人麼？」復卓一卓，擲拄杖，歸室。
J27nB191_p0162b29║小參。「今日不為別事，有則古公案與眾判斷判斷。」良久，
J27nB191_p0162b30║以拂子拂一拂，云：「判斷了也。諸仁者！還見據款結案處
J27nB191_p0162c01║麼？如未見，且看判第二則去。」舉：「世尊一日陞座，默然良
J27nB191_p0162c02║久。羊打乾處臥。文殊白椎云：『諦觀法王法，法王法如是。』
J27nB191_p0162c03║驢打濕處溺。這則公案，自古至今俱判為作家相見，高
J27nB191_p0162c04║提向上。若如斯見解，要見他師資唱和的落處，何異面
J27nB191_p0162c05║南看北斗？今日山僧于無意中驀忽覷破黃面老子與
J27nB191_p0162c06║文殊做處，大似把手上高山，未免傍觀者哂。」
J27nB191_p0162c07║甲戌冬，天華寺。秉拂，舉拂云：「拈起天華拂一枝，衝開石
J27nB191_p0162c08║傘雲千尺。」遂豎拂，云：「會麼？」放下拂，云：「不會麼？須知會與
J27nB191_p0162c09║不會，總不干他事，所以達磨西來，直指人心，不立文字。」
J27nB191_p0162c10║良久，云：「大眾莫更要首座畫蛇添足那？」以拂左右擊，云：
J27nB191_p0162c11║「不徒打草，只要驚蛇，莫有喪身失命者麼？」回顧大眾，云：
J27nB191_p0162c12║「阿誰不挂眉間劍？莫待腥紅濺梵天。」僧問：「群陰剝盡時
J27nB191_p0162c13║如何？」師云：「明日一陽生。」進云：「一陽生後如何？」師云：「萬象
J27nB191_p0162c14║增輝。」進云：「正恁麼時，是何時節？」師云：「非君境界。」
J27nB191_p0162c15║晚參。「道人貴辦鐵肝腸，逆順情塵俱莫顧，吹毛利在及
J27nB191_p0162c16║時磨，直下莫留凡聖路，絲毫念起喪天真，點著不來何
J27nB191_p0162c17║劫悟？瞥爾情忘萬境閒，色色聲聲是甚麼？不是心、不是
J27nB191_p0162c18║佛、不是物。」以拂打圓相，云：「敢問諸人睹不睹？團團月上
J27nB191_p0162c19║圓如鼓，今夜清光絕覆藏，等閒識得雲門普。」敲一拂，云：
J27nB191_p0162c20║「當陽一擊碎空明，拈來殃及諸君補。恁麼補？不許恁麼
J27nB191_p0162c21║補。不恁麼補，卻許恁麼補？要且端的意如何？蘇魯蘇魯，
J27nB191_p0162c22║蘇魯悉利娑婆訶。師兄弟！首座恁麼舉揚，還有直絕承
J27nB191_p0162c23║當者麼？不妨更借一則古人公案，一一下個註腳，與師
J27nB191_p0162c24║兄弟簡辨看。」乃舉：「藥山參石頭，腳跟下錯過了也。山對
J27nB191_p0162c25║石頭云：『某甲三乘十二分教，頗知藏舟於壑。聞南方「直
J27nB191_p0162c26║指人心，見性成佛」，實未明了藏山於澤，乞師指示藏天
J27nB191_p0162c27║下於天下』。石云：『恁麼也不得』，面赤不如語直；『不恁麼也
J27nB191_p0162c28║不得』，千虛難抵一實；『恁麼、不恁麼總不得』，門外遠山寒
J27nB191_p0162c29║有色，檻前流水寂無聲。山不契，鐵橛鐵蒺藜。石頭指參
J27nB191_p0162c30║馬祖，低聲低聲。山依教參馬祖，如前問，千里持來呈舊
J27nB191_p0163a01║面，一番舉起一番新。祖云：『有時教你揚眉瞬目』，心月見
J27nB191_p0163a02║天水，無復乃相比；『有時不教你揚眉瞬目』，月明心水清，
J27nB191_p0163a03║情盡物殊始。『有時教你揚眉瞬目者，是學道苦無方，致
J27nB191_p0163a04║窮欣有具；有時教你揚眉瞬目者，不是徘徊清素光，寒
J27nB191_p0163a05║石高天吹。』山於言下大悟，也是啞子喫苦瓜。無伎倆可
J27nB191_p0163a06║呈，識法者懼。但低頭禮拜而已，知者不賤用。祖云：『你見
J27nB191_p0163a07║甚麼道理便禮拜？』瞞不得和尚。山云：『某甲在石頭處，如
J27nB191_p0163a08║蚊子上鐵牛。』相似不是苦心人。不知師兄弟，首座與麼
J27nB191_p0163a09║註腳，了『蚊子上鐵牛』的意，端的得也未？如未端的，須各
J27nB191_p0163a10║努力。」問答不錄。
J27nB191_p0163a11║小參，以拂畫圓相，云：「高懸炤妖鏡，不降鏡裏怪。昨夜南
J27nB191_p0163a12║山白額虎，咬殺街心石敢當。海底泥牛痛不禁，賀家池
J27nB191_p0163a13║上蝦蟆叫。怨苦悲哉，媽媽觀世音！全身入草淚滿襟，欲
J27nB191_p0163a14║把淨瓶水手掬與洗，令具慈忍力。驀有一個不顧好惡
J27nB191_p0163a15║的孟八郎，劈頭撞著便一喝，觀音菩薩連忙旋倒返聞
J27nB191_p0163a16║機眼門，火星已迸出，等閑燒卻須彌盧，大千世界無灰
J27nB191_p0163a17║蹟。咦！若向者裏直下會得，更有甚麼可得？不見達磨位
J27nB191_p0163a18║下有個神光，拋卻己見，為法斷臂。至於覓心，了不可得，
J27nB191_p0163a19║達磨便與他安心已竟，這是第一個參學的榜樣。而今
J27nB191_p0163a20║時世不古，多覓知解，且好奇特，只管圖口頭便利，自謂
J27nB191_p0163a21║會得禪了，殊不知全是弄精魂，與本分事料掉沒交涉。
J27nB191_p0163a22║若不信，但日用中向腳跟下簡點看，一切情塵于染不
J27nB191_p0163a23║著麼？習氣使我不動麼？明心見性，如觀掌中，了了分明
J27nB191_p0163a24║麼？無夢無想時，主人公知得落處麼？真當了得我生死
J27nB191_p0163a25║麼？如果能徹頭徹尾了，不妨拈來無不是用去薩婆訶。
J27nB191_p0163a26║脫或未然，所謂未得謂得、未證謂證，大妄語成，忽地生
J27nB191_p0163a27║死到來，業識茫茫無本可據，入地獄如箭射。苦哉！痛哉！
J27nB191_p0163a28║悔之晚矣。「現前諸兄弟雖真實要做工夫，然多有不能
J27nB191_p0163a29║了當者，過在於何？不是看做平常、或忒看奇特了。不知
J27nB191_p0163a30║個事初無易難，貴乎撩起便行。如其不能直下領略，自
J27nB191_p0163b01║當奮發勇猛心、真切心、長久心，若具有此三心，隨分參
J27nB191_p0163b02║取一則公案，無有不悟去者，只爭早晚耳。其於工夫自
J27nB191_p0163b03║能得力，疑情自能頓發、妄想自能不生、一切境界自能
J27nB191_p0163b04║動我不得，那時孤孤迥迥、峭峭巍巍，直是銀山鐵壁頓
J27nB191_p0163b05║在面前，要推也推不去、要歇也歇不下。然到者裏，無你
J27nB191_p0163b06║用心意識處，慎勿打退鼓，要曉得無你用心處正好用
J27nB191_p0163b07║心、無你撈摸處正好撈摸、無下手處正好下手，推門落
J27nB191_p0163b08║臼，豈有他哉？達磨所謂：『外境不入，內心無喘，心如牆壁，
J27nB191_p0163b09║可以入道。』正是者般時節。但莫顧危亡，只恁麼驀直向
J27nB191_p0163b10║前捱拶將去，自有日忽地磕著㘞，原來者般現成的，始
J27nB191_p0163b11║信睦州見人便道：『現成公案，放汝三十棒。』無業國師見
J27nB191_p0163b12║人便道：『莫妄想。』至於即今天華堂頭和尚橫拈倒用了
J27nB191_p0163b13║無疑矣，亦信首座今日之言不謬妄也。珍重。」
J27nB191_p0163b14║示做工夫要語八則
J27nB191_p0163b15║參究個事，如祖上一片閑田地，久被牛羊踐踏，瓦礫堆
J27nB191_p0163b16║積間無空隙，苟要潔淨，須著打屏一番。當知吾人心地
J27nB191_p0163b17║亦然，本來清淨無物，奈何無始虛妄、人我踐踏、五欲塵
J27nB191_p0163b18║勞堆積于中，求斯須淨處亦不可得，安得與大道相應？
J27nB191_p0163b19║惟有看個話頭是把鐵掃帚，直須拼命迅掃一番，始得
J27nB191_p0163b20║虛豁豁、平貼貼，身心一如、身外無餘。正與麼時，回觀古
J27nB191_p0163b21║人千七百則是甚閑家具？雖然，猶有人不放過你在。
J27nB191_p0163b22║做工夫無有別法，惟精切而已。精，則用志不分；切，則專
J27nB191_p0163b23║一研究。用志不分，則雜念不生；雜念不生，則心光獨露。
J27nB191_p0163b24║專一研究，則無有間斷；無有間斷，則性體全彰。所謂「譬
J27nB191_p0163b25║如磨鏡，垢淨明現」，豈有他哉？
J27nB191_p0163b26║有久看話頭而疑情發不起、于日用中不得力者，無他，
J27nB191_p0163b27║一者、把生死不以為然，二者、把話頭看得泛了，遂致疑
J27nB191_p0163b28║情發不起。疑情既發不起，工夫便不得力；工夫既不得
J27nB191_p0163b29║力，便與昏散打做一團。且昏散尚打不脫，要脫生死不
J27nB191_p0163b30║亦難乎？須把生死要看得畢竟是一件極大的事，蓋古
J27nB191_p0163c01║人示語是斷生死的公案，若于公案不決，則生死斷斷
J27nB191_p0163c02║不明，而欲不疑可乎？要明生死，只將個本參死不放捨、
J27nB191_p0163c03║頓在目前，反覆看渠是個甚麼道理？畢竟祖師意在甚
J27nB191_p0163c04║麼處立地？要討個分曉，不明斷不休。苟得真疑奮發，壁
J27nB191_p0163c05║立萬仞，便是好消息。向這裏著一隻眼，悟去有甚難？
J27nB191_p0163c06║有多于無義味話頭咬嚼既久，不得其滋味、又不得其
J27nB191_p0163c07║趣向，往往自謂工夫做不上，打退鼓，把好光景當面錯
J27nB191_p0163c08║過了。殊不知，但向無滋味、無趣向處喫緊看去，便是工
J27nB191_p0163c09║夫得手處。如若于茲不下手，然欲望其閒悟，驢年去。若
J27nB191_p0163c10║信得此語，及不管做得上、做不上，得力、不得力，有滋味、
J27nB191_p0163c11║無滋味，盡情不顧，只把個本參橫咬豎咬，時刻不放，但
J27nB191_p0163c12║孜孜矻矻，一味咬將去，脫或錯口一咬百雜碎，那時通
J27nB191_p0163c13║身罄快，始知我語不欺人也。
J27nB191_p0163c14║兄弟家要了生死、明大道，必先把現前習氣及愛惡情
J27nB191_p0163c15║識等一朿丟開，然後看個「本來面目」，或看「念佛是誰」、或
J27nB191_p0163c16║看「萬法歸一」、或看「狗子無佛性」等話，切須咬定一則，直
J27nB191_p0163c17║下看去，從教孤孤迥迥、洒洒落落，如香象擺脫枷鎖，于
J27nB191_p0163c18║日用中蕩蕩然，無絲毫繫絆，管取㘞地一聲有日也。
J27nB191_p0163c19║做工夫到水清月白時，覺纖悉洞然，所謂虛明自炤，不
J27nB191_p0163c20║勞心力也。雖然，猶未是歇腳處，須知心炤俱亡復是何
J27nB191_p0163c21║物？
J27nB191_p0163c22║工夫貴在一門深入，若稍帶聯纖，則到底知見淘汰不
J27nB191_p0163c23║盡，心挂兩頭，徒自泣岐，至于白首無成，悔之晚矣。
J27nB191_p0163c24║參禪參到覿體處，如日方中，萬象昭著，豈容擬議？然亦
J27nB191_p0163c25║須知『日午打三更，夜半日頭紅』意旨落在何處，始可歸
J27nB191_p0163c26║家穩坐也。