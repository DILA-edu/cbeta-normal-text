J27nB191_p0171b01║象田即念禪師語錄卷三
J27nB191_p0171b02║書記淨珠錄
J27nB191_p0171b03║門人本致輯
J27nB191_p0171b04║室中漫言
J27nB191_p0171b05║道不可以有言、不可以無言，有言之則局於有、無言之
J27nB191_p0171b06║則局於無，所以宗門垂示，語帶玄而無路、舌頭談而不
J27nB191_p0171b07║談，其朿於名教者，不可以語道也。
J27nB191_p0171b08║夫言不盡意、意不盡道，故須忘言以會道，是以得意忘
J27nB191_p0171b09║言之道非證莫知。然則道其不可示乎？於是佛祖立言
J27nB191_p0171b10║以示意、立意以示道，鼓之舞之，以盡不言之妙。
J27nB191_p0171b11║道無方、道無心，道無得，無心得道，道無不在，神用莫測。
J27nB191_p0171b12║古人全心在道，所以通身是力，其於造次顛沛之際繫
J27nB191_p0171b13║絆他不得，如香象王擺脫枷鎖，去住自繇；其應機接物
J27nB191_p0171b14║亦然，輒能全體大用，與奪臨時。正如獅子雖捉兔亦用
J27nB191_p0171b15║全力也，豈泛常禪流可同日語哉？
J27nB191_p0171b16║百川萬流皆水也，而清濁淺深異焉。注焉而不滿、酌焉
J27nB191_p0171b17║而不竭，澄之不清、淆之不濁者，惟大海能，然以其下之
J27nB191_p0171b18║也。夫道亦然，諸子百家皆道也，而邪正曲直分焉，大包
J27nB191_p0171b19║無外、細入無間，泯是非、絕對待，唯悟唯心者為然，以其
J27nB191_p0171b20║無我也。
J27nB191_p0171b21║山溪之水流而常清，遠塵垢也；至人之心用而恒寂，忘
J27nB191_p0171b22║物我也。
J27nB191_p0171b23║人無幽顯，道在則為尊；法無高下，理當自可貴。所以君
J27nB191_p0171b24║子不器，神用無方，而處之在我，惟義是從也。
J27nB191_p0171b25║佛祖遞代出興，或語、或默，縱橫莫測。正如擲劍揮空，劍
J27nB191_p0171b26║刃無虧，空輪絕跡，後之學者不得其神解，將謂有禪道
J27nB191_p0171b27║佛法與人，遂成世諦流布想耳。
J27nB191_p0171b28║既為佛祖兒孫，固守道德不待言，亦須善養氣節。歷觀
J27nB191_p0171b29║前輩立身行事，其處順逆得喪，卓然與時流不侔，要皆
J27nB191_p0171b30║平日有養而然也。軻氏所謂「是集義所生者，非義襲而
J27nB191_p0171c01║取之」也。吾儕固能好善如好好色、惡惡如惡惡臭，而君
J27nB191_p0171c02║子自親、小人自遠，實充於中、德符於外，自然清振一時、
J27nB191_p0171c03║美流萬世。縱使無緣，其固窮之節，誰得而掩諸？
J27nB191_p0171c04║蓋夫道人言行動天地、感鬼神者無他，惟其胸中空洞
J27nB191_p0171c05║元氣完聚，其盛德合天地、其高明並日月，故動靜俯仰
J27nB191_p0171c06║遂乃參造化，是以有感即應，疾如影響。非吾人至誠實
J27nB191_p0171c07║德之所在，孰能與於此？
J27nB191_p0171c08║古人云：「妄想從來本是真。」然既曰妄矣，又云即真，何也？
J27nB191_p0171c09║切不得作文字道理念過了，須著貼體不二始得。
J27nB191_p0171c10║昔人云：「雖有駟馬以先拱璧，不如坐進此道。」而雲棲推
J27nB191_p0171c11║之，不惟駟馬拱璧，雖王天下亦不如坐進此道；又推之，
J27nB191_p0171c12║不惟王一天下，雖王四天下亦不如坐進此道；乃至三
J27nB191_p0171c13║千大千世界亦不如坐進此道。然昔所云：「此道乃長生
J27nB191_p0171c14║久住之道。」雲棲所謂：「乃無上菩提大道也。」當知此道，人
J27nB191_p0171c15║人具足、個個圓成，只欠篤信力行，所以不得相應。唯篤
J27nB191_p0171c16║信者自能力行、力行者自能篤信，如其半信半疑，焉能
J27nB191_p0171c17║為有？焉能為無？
J27nB191_p0171c18║慈受深禪師曰：「忘名利，甘澹泊，世間心輕微，道念自然
J27nB191_p0171c19║濃厚。」諦此則知：人心、道心，雲泥迥別。
J27nB191_p0171c20║夫人心本自聖，一為物蔽即鄙夫耳，苟非修省，何以克
J27nB191_p0171c21║復？是故，學者必兢兢業業以收攝其心，令幾微不敢自
J27nB191_p0171c22║昧，克完吾固有之德豈有他哉？古德所謂：「修證則不無，
J27nB191_p0171c23║染汗即不得。」乃萬世之心要也。
J27nB191_p0171c24║人莫不有所好也、莫不有所養也，至人好之以道、眾人
J27nB191_p0171c25║好之以物。好以道者，養之以恬惔；好以物者，養之以嗜
J27nB191_p0171c26║欲。嗜欲令人心動，心動則神疲；恬惔使人心安，心安則
J27nB191_p0171c27║道得。
J27nB191_p0171c28║有善劍者，藏而不用，寶之至也；得至道者，晦而勿彰，養
J27nB191_p0171c29║之至也。
J27nB191_p0171c30║學者於日用自當觀其存心，若存心於道，耳目所接皆
J27nB191_p0172a01║道；若存心於物，耳目所接皆物。中心樹子一錯，凡聖懸
J27nB191_p0172a02║隔，是故存心不可不慎。
J27nB191_p0172a03║吾人一靈真性不澄而寂、不慮而知，豈非元自明妙？然
J27nB191_p0172a04║而絲毫念動則蒙蔽矣，何況終日攀緣曾不自覺？望其
J27nB191_p0172a05║不汩沒塵埃得乎？於是先聖憫之，多方設化，淘之汰之，
J27nB191_p0172a06║使復其本有耳。苟聞而不信、信而不行，誠為自暴自棄
J27nB191_p0172a07║之徒，可不哀哉？
J27nB191_p0172a08║視夜杌意為鬼，杌豈能迷人？睹弓影疑是蛇，影胡為毒
J27nB191_p0172a09║客？心怖成境、意疑為病，如能以此推之，則可知四生如
J27nB191_p0172a10║幻翳、三界若空華，惟心之旨無外于是矣。
J27nB191_p0172a11║逐獸者不見山，物敝其目；攫金者不見人，利囿其心；住
J27nB191_p0172a12║山者不見道，境移其智；見道者不見山，識忘其心。惟無
J27nB191_p0172a13║住而生心者，無見而無所不見也。
J27nB191_p0172a14║心之妙不可以喻喻，曷可以言言？止動無動，行雲詎能
J27nB191_p0172a15║擬其妙；動止無止，湛水奚足方其清。
J27nB191_p0172a16║人之有佛性，猶木中之有火也，苟非方便則不能彀出
J27nB191_p0172a17║得，必須加精進力鑽之研之，鑽研不已，火星自見。古德
J27nB191_p0172a18║所謂「學道如鑽火，逢煙未可休，直待金星現，歸家始到
J27nB191_p0172a19║頭」，而參禪之要莫出於此矣。今之學者務多欲速，微有
J27nB191_p0172a20║知解已謂到家，是不惟逢煙而休，亦乃未見煙而休者
J27nB191_p0172a21║矣。學道如此，安望其實證實悟者哉？
J27nB191_p0172a22║古人有言：「學道須是性躁漢，若是孟八郎，更不回頭轉
J27nB191_p0172a23║腦，一踏到底。」袁石公又曰：「學則無不入之理，但莫急性
J27nB191_p0172a24║是第一義。」然則性躁、急性理豈二耶？此所謂毒藥、醍醐
J27nB191_p0172a25║並行不悖之謂耳。且善用在人，不在法也。若真為道者，
J27nB191_p0172a26║將古人一則沒滋味話頭到手決定，不令流至第二念，
J27nB191_p0172a27║當下要討個了段。如遇殺父冤讎，若不一死，定不開交，
J27nB191_p0172a28║寧肯依門傍戶求人和釋者哉？若然如是，管保大徹大
J27nB191_p0172a29║悟，此之性躁不可無也。若也行人為道不切、急求解會，
J27nB191_p0172a30║比並合頭求相似語，所謂「依他作解，塞自悟門」。今之學
J27nB191_p0172b01║者十有五雙墮于此窠窟中，即謂急性，則走入知解窠
J27nB191_p0172b02║裏容易，脫不出也。切哉是言，此公真過來人也。是故，古
J27nB191_p0172b03║人有曰：「欲速則不達。」如是急性不可有也。
J27nB191_p0172b04║去古日遠，於道日支，過在於何？良繇主法者不以本分
J27nB191_p0172b05║事為人，只管哆哆啝啝，牢籠三五百眾熱鬧門庭以為
J27nB191_p0172b06║僥倖，全不顧學者有真參、無真參，是實悟、非實悟，只要
J27nB191_p0172b07║他說得相似，即與冬瓜印子印將去便了。而學者又不
J27nB191_p0172b08║帶行腳眼，但見眾多處便攢頭而入，亦不顧主法者有
J27nB191_p0172b09║鼻孔、無鼻孔，了得我生死、了不得生死，一往懡懡㦬㦬
J27nB191_p0172b10║覓得些子知解將為究竟。可憐可憐，上下苟合，遞相聾
J27nB191_p0172b11║[(壴*皮)/耳]，此則末法之大弊，深可痛惜者也。
J27nB191_p0172b12║萬菴謂辨首座略曰：「常常在繩墨上行，勿趨勢利佞人
J27nB191_p0172b13║顏色，生死禍患一切任之，即是不出魔界而入佛界也。」
J27nB191_p0172b14║近有一輩邪禪，不思古人所明履踐如此，妄謂道本天
J27nB191_p0172b15║然、事事無礙，至于流俗卑陋之事靡所不為，反謂見地
J27nB191_p0172b16║超詣，入得魔界。嗟夫！毫釐有差，天地懸隔，何況謬解至
J27nB191_p0172b17║此？誠可謂波旬之流亞矣。自魔猶可，魔人奈何？他時異
J27nB191_p0172b18║日向泥犁中吞鐵丸、喫鐵棒，且看道無礙得麼？
J27nB191_p0172b19║曹溪轉識成智頌，其末曰：「若於轉處不留情，繁興永處
J27nB191_p0172b20║那伽定。」是知道人不為情牽，一動一靜無非那伽定矣。
J27nB191_p0172b21║然情見如芭蕉相似，剝一層又有一層，直饒剝到無下
J27nB191_p0172b22║手處，仍恐坐著淨妙境中。古謂之：「見地不透脫，障正知
J27nB191_p0172b23║見。」而況凡情乎？是故，經云：「知我說法如筏喻者，法尚應
J27nB191_p0172b24║捨，何況非法？」嗚呼！吾輩日用，自視為何如耳？時當勉栴。
J27nB191_p0172b25║石霜諸禪師嘗示人：「休去歇去，一條白練去。」特置枯木
J27nB191_p0172b26║堂，安枯木眾，故其門下多坐脫立亡者，如泰首座自誓
J27nB191_p0172b27║香煙盡處便脫去，囚九峰侍者不肯他會先師意，而後
J27nB191_p0172b28║人多藐視之。殊不知首座搖頭、侍者擺尾，中間一著，同
J27nB191_p0172b29║道方知。不見役役於外物者，求其炷香安靜尚難，何況
J27nB191_p0172b30║脫化如遊戲乎？嗚呼！參此者其思之。
J27nB191_p0172c01║達磨九年危坐，雖非習定，然未嘗不定也。今人多尚慧
J27nB191_p0172c02║解，忽於禪定，殊不知性猶魚也、定猶水也。魚不可一日
J27nB191_p0172c03║離水，離水則死；性不可須臾離定，離定則慧命斷。昔者
J27nB191_p0172c04║圓通訥禪師常入定，初叉手自如，中夜漸昇，至膺侍者
J27nB191_p0172c05║每視以候雞鳴，竟歲如此，可謂本其源矣，非苟然也。吾
J27nB191_p0172c06║輩不承古人深操，將欲忽之，皆自欺耳，得無愧乎？
J27nB191_p0172c07║今時學者多見不祈妙悟，只管向古人言句中卜度，錯
J27nB191_p0172c08║過好光陰。殊不知饒你卜度得七通八達了到底，抵不
J27nB191_p0172c09║得生死、受用不著。何故？要知全是意識作活，舉時似有、
J27nB191_p0172c10║放下全無，所謂相似禪也。怪乎德山云：「你諸人好似老
J27nB191_p0172c11║鴉，身在虛空，心在糞堆上，只覓死物喫」者，此也是。乃古
J27nB191_p0172c12║今通弊，有志學道者切勿踏此。
J27nB191_p0172c13║今時一等伶俐禪，從不曾用死工夫，猴猻子終日跳梁，
J27nB191_p0172c14║曾無一念停息。遇境逢緣，不管他相應、不相應，但儱儱
J27nB191_p0172c15║侗侗都作禪會了。且說法一般也、說得拈頌一般也、拈
J27nB191_p0172c16║頌得轉機著語一般也，會得，自謂參學事畢更無餘矣，
J27nB191_p0172c17║只道古人悟處也只與你相似，豈不聞「毫釐有差，天地
J27nB191_p0172c18║懸隔」？不知古人生死心切，至於用力之久，一旦磕著砰
J27nB191_p0172c19║著，卒地折、爆地斷，豁然開悟，徹見本來者，絕不與你相
J27nB191_p0172c20║似。秪如香嚴擊竹悟了，遂有「一擊忘所知，更不假脩持，
J27nB191_p0172c21║動容揚古路，不墮悄然機」之句，可謂從胸中流出，曾不
J27nB191_p0172c22║用心思意度得者。尚且仰山恐伊悟處不實，而曰：「此偈
J27nB191_p0172c23║聰明記持得者，須某驗過始得。」嚴復作頌曰：「去年貧未
J27nB191_p0172c24║是貧，去年有卓錐之地；今年貧始是貧，今年連錐也無。」
J27nB191_p0172c25║仰云：「如來禪，許師弟會；祖師禪，未夢見在。」嚴又作偈云：
J27nB191_p0172c26║「我有一機，瞬目視伊，如若不會，別喚沙彌。」仰方肯云：「且
J27nB191_p0172c27║喜師弟會祖師禪也。」你看他古人真到不疑之地者，自
J27nB191_p0172c28║然一頌一頌俱有出身之路，入理也入得，格外也來得。
J27nB191_p0172c29║今人一般說禪說道，稱楊稱鄭，果到恁麼田地，也未如
J27nB191_p0172c30║其未到與麼地，切忌錯認驢鞍橋作阿爺下頷好。
J27nB191_p0173a01║諸子百家之書及吾佛經，縱極深玄處，具可以智知識
J27nB191_p0173a02║識；唯宗門語句，非唯不可以文字道理求，抑且不可以
J27nB191_p0173a03║智知識識。何也？須知古德云：「垂鉤四海，只釣獰龍。格外
J27nB191_p0173a04║玄談，為求知己。」是故，凡看宗門語錄須另具眼始得。
J27nB191_p0173a05║自有禪道以來，儒家有信者、有謗者。且置而莫論，每見
J27nB191_p0173a06║教家尚不信禪，何也？此亦無怪其然，古謂「三乘膽喪，十
J27nB191_p0173a07║地魂驚」，豈虛語哉？噫嘻！禪客相逢只彈指，此心能有幾
J27nB191_p0173a08║人知？
J27nB191_p0173a09║石頭參同契云：「乘言須會宗，勿自立規矩。」自是宗門秘
J27nB191_p0173a10║要也。是知從上大老得之機先，及其應用如擊石火電
J27nB191_p0173a11║光，使人應接不暇，隨意所如皆入法則，豈預存規矩者
J27nB191_p0173a12║哉？只是渠悟處真，所以用處親耳，以是為神品也。
J27nB191_p0173a13║向學人問，不到處問，問在答處；就佛祖答，不得處答，答
J27nB191_p0173a14║在問中。雖然言無展事，要在善巧投機，
J27nB191_p0173a15║方見樂從者，宿根發現，將成乎千仞之山；一聞深悟者，
J27nB191_p0173a16║暗機成熟，始完美一簣之土。豈偶然哉？
J27nB191_p0173a17║理路不可不熟，若遣不去，反為理障；世法不可不通，或
J27nB191_p0173a18║看不破，徒增煩惱。是故，法無定法，妙在機宜，自為、為人，
J27nB191_p0173a19║豈容莽鹵？
J27nB191_p0173a20║人知格物，不知物本無物；人知窮理，不知理本無理。理
J27nB191_p0173a21║無理，故理斯窮矣；物無物，故物斯格矣。子韶格物、妙喜
J27nB191_p0173a22║物格，良有以也。
J27nB191_p0173a23║教中謂「煩惱即菩提，生死即涅槃」，固是難信之法，而六
J27nB191_p0173a24║祖特為之釋云：「前念迷即煩惱，後念悟即菩提。前念起
J27nB191_p0173a25║即生死，後念滅即涅槃。」祖師婆心如此，「傷夫！人情之惑
J27nB191_p0173a26║也久矣！目對真而莫覺。」饒直示而奚為，哀哉。
J27nB191_p0173a27║向聲色裏識得自己，形骸自化于心念上，不昧性空，情
J27nB191_p0173a28║境俱融。如是，則佛法、世法打成一片，真身、應身詎礙千
J27nB191_p0173a29║差。
J27nB191_p0173a30║度人者，不應捨筏；自度者，法亦成多。用之在我，捨豈繇
J27nB191_p0173b01║人？
J27nB191_p0173b02║千七百則公案，皆是古人入道之溪徑、暫時之岐路耳，
J27nB191_p0173b03║後人於茲研求解會，是乃岐路上更增岐路也。豈不聞
J27nB191_p0173b04║「從門入者不是家珍」？若也真要入古人堂奧，必須有真
J27nB191_p0173b05║正悟門始得。岩頭云：「一一從自己胸中流出，方始蓋天
J27nB191_p0173b06║蓋地。」豈欺人哉？
J27nB191_p0173b07║大海水波瀾浩渺，何曾有意？禪和家機鋒峻利，悉屬無
J27nB191_p0173b08║心。
J27nB191_p0173b09║今時知識說法，有好新奇、有好平淡，有好走明路、有好
J27nB191_p0173b10║走暗路，種種不同，且不識古人用意，因時說法，不自立
J27nB191_p0173b11║規矩耳。以其得處深玄、用處瀟灑，時出新致，不主故嘗。
J27nB191_p0173b12║初未嘗有意於新奇及平淡等，然或時音變，要皆從平
J27nB191_p0173b13║淡中逸出，故新奇處未嘗不淡宕耳，豈有意乎哉？所謂
J27nB191_p0173b14║「明暗相參殺活機、大人境界普賢知」，此今人所未嘗夢
J27nB191_p0173b15║見者。
J27nB191_p0173b16║古人云：「祖師公案狀是鐵牛之機。」嘗見此語令人汗流，
J27nB191_p0173b17║豈同比來狂禪，解得幾則公案、看取幾卷語錄，𡎺取一
J27nB191_p0173b18║肚皮雜骨董影響，得些子解路以當悟門，自謂為禪也，
J27nB191_p0173b19║便不思真實履踐妙契真宗，一味逞狂解，逢人便鬥機
J27nB191_p0173b20║鋒角伎倆，誰知此正是鬼家活計、閻鬍子案前的招頭？
J27nB191_p0173b21║爾還夢見祖師也未？余只聞「此是選佛場，心空及第歸」，
J27nB191_p0173b22║曾未聞口頭滑溜謂之禪也。
J27nB191_p0173b23║禪機乃到家人會道語也，雖有言句，然其意出于文字
J27nB191_p0173b24║蹊徑之外，自非妙悟者不可得而彷彿焉。今之禪者工
J27nB191_p0173b25║夫不知路頭長短，本參未識性地青黃，便要轉機著語
J27nB191_p0173b26║頌古，何異八𪃿學人語乎？自誤猶可，誤人多矣。嗚呼！不
J27nB191_p0173b27║知錯答一轉語，五百生野狐，況乎一味莽鹵無本可據，
J27nB191_p0173b28║悉啻野狐而已哉？正恐飲銅食鐵有日在。是故，須求正
J27nB191_p0173b29║悟，莫圖解會，二者如甘草、甘遂之相似而相反，誤服者
J27nB191_p0173b30║必至於喪身失命，禪者不可不知利害。
J27nB191_p0173c01║巖頭嗣德山，而不肯德山末後句，疑殺天下人，將無青
J27nB191_p0173c02║出於藍、冰寒於水乎？故先輩目為淆訛公案，孰知巖頭
J27nB191_p0173c03║乃屋裏販楊州耳？雖然如是，要且大德山家者巖頭也。
J27nB191_p0173c04║千古以之辯魔揀異，豈非於選佛場中豎大法幢者？是
J27nB191_p0173c05║所謂知過於師，方堪授受。
J27nB191_p0173c06║一日偶閱《涅槃經》眾盲摸象喻，不覺慨然流涕，深感我
J27nB191_p0173c07║佛預知末法之病，故說此喻，發揮執己見者殆無不盡。
J27nB191_p0173c08║然眾盲所說之象非象耶？曰象也，但不見其具體，故執
J27nB191_p0173c09║異端而是非蜂起，惟具眼者始能會眾說為同體、混是
J27nB191_p0173c10║非為一致，即以其眾說而說之，或言其首之若此、或語
J27nB191_p0173c11║其尾之若彼、以至或形容其背、其腹、其蹄而隨宜所說，
J27nB191_p0173c12║豈有異象乎哉？眾盲尚惑其語，有似己者而猶固執之，
J27nB191_p0173c13║可不悲乎？邇來禪者則何異於是？未見道之全體而擬
J27nB191_p0173c14║為人說法，或即其所見而說之、或莫之見而臆說之、或
J27nB191_p0173c15║習古德理路機緣逞知解而說之。是故，有喜棒喝為痛
J27nB191_p0173c16║快者、有喜語句為綿密者、有喜石火電光不容擬議者、
J27nB191_p0173c17║有喜入理深談可以智知者，如斯之類不一，故《宗鏡錄》
J27nB191_p0173c18║有一百二十種癡禪之說，彼豈非各有所見而然耶？但
J27nB191_p0173c19║所見者非具體耳。悲夫禪者固封己見而是此非彼，與
J27nB191_p0173c20║眾盲摸象何異乎？
J27nB191_p0173c21║拄杖、拂子及竹篦之類，要知不易拈弄，是乃師家妙用
J27nB191_p0173c22║宗眼關係處，臨時一拈一放，無非要點活人眼目，決非
J27nB191_p0173c23║苟然者。故前輩即物寓神，隨人施設。如雪峰輥毬、玄沙
J27nB191_p0173c24║砟牌、禾山打鼓、道吾舞笏，各以之應機接物，其間殺活
J27nB191_p0173c25║縱奪如雲行水湧，變弄一時，其音響節湊自然合拍，天
J27nB191_p0173c26║機所在豈虛鼓弄哉？今人于拄杖、竹篦之類一般皆用，
J27nB191_p0173c27║只是往往用不落拍，豈非自誤誤人？要且罪過不小，利
J27nB191_p0173c28║害利害。
J27nB191_p0173c29║今時知識說法亦有與古人絕相似處，評者皆謂可與
J27nB191_p0173c30║古某頡頏並重，余獨不肯。焉知其非摹擬得者？直須目
J27nB191_p0174a01║擊其平日為人真履實踐何如耳。
J27nB191_p0174a02║宗門所有言句往往超然，談在格外，而使人心思識想
J27nB191_p0174a03║之莫及，所以教家與儒者見之，十有九不能信，以為其
J27nB191_p0174a04║語言無義味故耳。此亦不思之甚歟。當知世教不出五
J27nB191_p0174a05║經子史、出世教不出經律論，而況兼後賢著述，其兩家
J27nB191_p0174a06║道理典故莫不備且極矣，何待祖師更言之乎？然而達
J27nB191_p0174a07║磨西來，自謂教外直指意超出常情。即如司空圖之論
J27nB191_p0174a08║詩而曰：「梅止于酸，鹽止于鹹。」飲食不可無鹽梅，而其美
J27nB191_p0174a09║常在鹹酸之外，蓋自列其詩有得於文字之表也。況我
J27nB191_p0174a10║宗直指之禪而翻可以文字義理求之者乎？吾獨服雲
J27nB191_p0174a11║棲論義而隨筆云：「古尊宿作家相見，其問答機緣，或無
J27nB191_p0174a12║義無味、或可驚可疑、或如罵如謔，而皆自真參實悟中
J27nB191_p0174a13║來，莫不水乳投、函蓋合，無一字一句浪施也。後人無知
J27nB191_p0174a14║效顰，則口業不小。」譬之二同邑人千里久別，忽然邂逅
J27nB191_p0174a15║相對，作鄉語、隱語、諺語，傍人聽之亦無義無味、可驚可
J27nB191_p0174a16║疑、如罵如謔，而實字字句句皆衷曲之談肝腸之要也。
J27nB191_p0174a17║傍人固不知是何等語，而二人者則默契如水乳、如函
J27nB191_p0174a18║蓋矣。噫！自信者方能信人，雲棲識見語言卓然，如是，彼
J27nB191_p0174a19║雖不主宗門，孰敢不信其為格言？
J27nB191_p0174a20║雲棲大師答石簣陶太史書云：「參一句死話頭甚善，非
J27nB191_p0174a21║死不活，恐時人未信耳。」翫「時人未信耳」一句，即可想見
J27nB191_p0174a22║大師精神乃經驗切言，豈泛泛入耳出口者可同日而
J27nB191_p0174a23║語哉？
J27nB191_p0174a24║門庭嫌冷淡，不知冷淡乃佛祖家風。人意喜喧囂，孰識
J27nB191_p0174a25║喧囂即眾生境界？舍尊崇而不居，甘下劣以流落，哀哉。
J27nB191_p0174a26║徑山道人不赴來日之齋，豈非痛念生死事大、無常迅
J27nB191_p0174a27║速者乎？今之稱道人者，作法不古，往往攀緣以事積蓄，
J27nB191_p0174a28║是則何為者也？將謂古不足法耶？然則當真生鐵灌鑄
J27nB191_p0174a29║腳而永不死耶？不然，何以作此癡計？噫！知識如此，亦可
J27nB191_p0174a30║謂真癡矣。
J27nB191_p0174b01║顛倒是凡夫常習，或有不情處、犯大義處為知識者，如
J27nB191_p0174b02║見此輩，不必驚怪、不必怨恨、亦不必盡情欲推之于溝
J27nB191_p0174b03║壑，當起慈憫心、發救濟心，善巧隨宜折攝，令其服善。若
J27nB191_p0174b04║見是輩真心恨毒，而我于彼何殊？知識每多稱性，于此
J27nB191_p0174b05║尋常忽略，亦是一種顛倒，不可不審。
J27nB191_p0174b06║剛於取義、柔於辯非，福德日集而災害自遠；厚於責己、
J27nB191_p0174b07║薄於責人，怨毀日消而仁聞自著。
J27nB191_p0174b08║利誘之不去者，乃善根成熟法；禁之不止者，是業力使
J27nB191_p0174b09║然。
J27nB191_p0174b10║天大事，放下便了；絲毫念，縱之無窮。
J27nB191_p0174b11║備嘗世味，說著梅子流涎；久經險處，話及懸崖腿戰。于
J27nB191_p0174b12║斯堪悟惟心，觸處自能轉物。
J27nB191_p0174b13║龐居士以家財沉海，世人莫不大驚小怪，不知居士猶
J27nB191_p0174b14║尋常也。何故？蓋世人以財為寶，而不寶其道；而居士以
J27nB191_p0174b15║道為寶，視財物為塵埃耳。夫送塵埃於海，何怪之有？
J27nB191_p0174b16║世間但知功名、富貴、財色為樂，是故深深好著，不知出
J27nB191_p0174b17║世間恬惔無為之樂而更超過萬萬倍者，人莫之信。且
J27nB191_p0174b18║古云：「貪世樂是苦。」因要知世樂有得則有失、有聚則有
J27nB191_p0174b19║散、有合則有離，所謂功德天、黑暗女緊相隨也。惟出世
J27nB191_p0174b20║法樂歷劫不壞，亙古如然。所以天女得維摩居士開示
J27nB191_p0174b21║法樂，不肯復享五欲之樂，即可知二者之優劣矣。斯乃
J27nB191_p0174b22║希有之法，人多難信，苟能反其好五欲之心而好道，敢
J27nB191_p0174b23║保妥手可得耳？故孔子先我嘆曰：「吾未見好德如好色
J27nB191_p0174b24║者也。」又曰：「仁遠乎哉？我欲仁，斯仁至矣。」教中目孔子為
J27nB191_p0174b25║菩薩，誠然可信。若有疑信未決者，姑請一試之，始知所
J27nB191_p0174b26║言不妄也。
J27nB191_p0174b27║快意事人情喜做，殊不知樂是苦因，當場時急宜退，省
J27nB191_p0174b28║逆耳語，自覺怕聞，誰知道苦口良藥？對談處固要虛懷，
J27nB191_p0174b29║居富貴無驕倨傲慢之態、有仁慈忠恕之心，抑且不戀
J27nB191_p0174b30║世榮、雅好佛法，是乃決非凡品，吾謂定從靈山付囑來
J27nB191_p0174c01║者。
J27nB191_p0174c02║富貴而貪心不止，總富貴猶貧賤；寒微而素分知足，雖
J27nB191_p0174c03║寒微勝富貴。
J27nB191_p0174c04║以情視之，有貴、有賤。以道視之，何榮？何辱？是以聖人視
J27nB191_p0174c05║富貴如浮雲。
J27nB191_p0174c06║人而有才，苟非聖賢，不為君子即為小人，此確論也。幸
J27nB191_p0174c07║而從君子則君子矣，不幸而近小人則小人矣。是故，親
J27nB191_p0174c08║師擇友不可不謹也。
J27nB191_p0174c09║世典云：「凡讀聖人之書，當以變化氣質為美。」今有熟爛
J27nB191_p0174c10║佛經祖錄，而人、我，貪、嗔益熾者，何也？豈宿習之難除乎？
J27nB191_p0174c11║抑亦佛法之無靈驗乎？悲夫！
J27nB191_p0174c12║經云：「末世諸眾生，心不生虛妄。佛說如是人，現世即菩
J27nB191_p0174c13║薩。」誠哉佛語，而今求一實頭人固自難得。
J27nB191_p0174c14║夫造物者能造於物者也，故物為所造，還為所化，化化
J27nB191_p0174c15║無窮，生生不已，消息盈虛，周而復始。唯人自心非古、非
J27nB191_p0174c16║今，本不可造，孰能化之？明者明之、昧者昧之，嗚呼，孰知
J27nB191_p0174c17║虛靈其為造化根？
J27nB191_p0174c18║王陽明云：「處處相逢總戲場，還如傀儡夜登壇。」此老自
J27nB191_p0174c19║是活佛出世點化世間，惜乎知恩者少耳。固以冷眼看
J27nB191_p0174c20║來，盡乾坤大地是個戲場，男女人物是一班子弟，古今
J27nB191_p0174c21║治亂興亡、貧富貴賤、于中離合悲歡是一本做不了的
J27nB191_p0174c22║傳奇。奈何世人無慧眼，看不破是戲，從無始至今將身
J27nB191_p0174c23║心世界件件認以為實，而輪轉是中無有底極，可不悲
J27nB191_p0174c24║哉？故我佛特愍斯輩，示離兜率，降王宮，至有遊國四門
J27nB191_p0174c25║見生老病死，一旦感激，頓捨國城妻子而發心出家，然
J27nB191_p0174c26║後成道說法利生，也只為一番點化世人耳。以是知，靈
J27nB191_p0174c27║山一會亦戲場也。然做戲者將千百年事攝在旦夕，令
J27nB191_p0174c28║人看之宛然，《法華》云：「五十小劫坐如食頃。」而較之何異？
J27nB191_p0174c29║然則豈非人人可以現證法華三昧也歟？故述是語以
J27nB191_p0174c30║警策夫信者。
J27nB191_p0175a01║或謂余曰：「儒禮事師已極其尊矣，然觀釋禮又倍於吾
J27nB191_p0175a02║儒，蓋執勞奉養且不待言，加之日夕三時禮拜，得非太
J27nB191_p0175a03║過乎？」曰：「不也，須知出世間為教不同，得益亦異。長吾法
J27nB191_p0175a04║身、開吾道眼，非師其孰能之？是故，古人為法忘軀，其服
J27nB191_p0175a05║勞禮拜又何足道？師尊法尊，心虛道進，委身盡敬，不亦
J27nB191_p0175a06║宜乎？」
J27nB191_p0175a07║崔趙公問徑山道人法欽：「弟子可出得家否？」欽曰：「出家
J27nB191_p0175a08║是大丈夫事，非將相所能為。」趙公嘆賞其言。蓋徑山自
J27nB191_p0175a09║處何其高尚也，然亦出乎理之當然，非強言也。良繇相，
J27nB191_p0175a10║有才者則可致；將，有力者亦可致；惟出家于才力無預
J27nB191_p0175a11║焉，自非宿植德本善根成熟，則莫能離煩惱之家，割塵
J27nB191_p0175a12║勞之網也。而況沙門志在超佛越祖，奚翅將相而已乎？
J27nB191_p0175a13║故明教嵩作尊僧篇云：「其為僧也，以佛為性、以如來為
J27nB191_p0175a14║家、以法為身、以慧為命，至於僧乎，其為人至、其為心溥
J27nB191_p0175a15║其為德備、其為道大，其為賢，非世之所為賢；其為聖，非
J27nB191_p0175a16║世之所為聖，出世殊勝之賢聖也。如此可不尊乎？」又云：
J27nB191_p0175a17║「僧者，天子不得臣、諸侯不得友，可辱而不可輕、可同而
J27nB191_p0175a18║不可損。」今吾徒如其不自奉重，以身徇名、徇物，苟同于
J27nB191_p0175a19║流俗者，豈非徑山明教之罪人乎？佛示比丘常自摩頭，
J27nB191_p0175a20║厥旨深矣，予故朝夕自警，不敢不勉。