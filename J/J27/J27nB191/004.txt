J27nB191_p0175b01║象田即念禪師語錄卷四
J27nB191_p0175b02║門人本致輯
J27nB191_p0175b03║山居詩
J27nB191_p0175b04║煙水倦南尋，茆菴搆北林，道同山並見，靜與竹俱深。逐
J27nB191_p0175b05║日寧辭影，安心在息陰，夕陽棲鳥定，課罷磬聲沉。
J27nB191_p0175b06║空山誰作伴？身與影為雙，積雪留深壑，孤煙度遠江。機
J27nB191_p0175b07║忘獰虎善，念息毒龍降，一種平懷久，真成寂滅幢。
J27nB191_p0175b08║幻寄千峰裏，隨緣度歲華，世人俱有族，衲子一無家。林
J27nB191_p0175b09║末風聲細，雲中日影斜，難堪春欲去，不忍看飛花。
J27nB191_p0175b10║野性只宜山，舒懷寥廓間，法憑流水說，心共嬾雲閒。當
J27nB191_p0175b11║吾定方出，幽禽去復還，此中惟自得，與世不相關。
J27nB191_p0175b12║固窮君子道，陋室暢余懷，但得中無愧，何妨俗不偕？空
J27nB191_p0175b13║花徒把玩，生計懶安排，況惜千金體？終消一把柴。
J27nB191_p0175b14║結廬松樹下，復用松為椽，門就松根設，壁將松板編，茶
J27nB191_p0175b15║收松子煮，爐掃松絲然，還以松為榻，松月炤吾眠。
J27nB191_p0175b16║丘壑古風在，鄰菴畔不分，地餘同種竹，田瘠並耕雲。果
J27nB191_p0175b17║熟先嘗我，黍香方請君，茲當吾輩樂，薄俗不堪聞。
J27nB191_p0175b18║啟牖焚香坐，秋風冷竹屏，四山紅葉亂，一榻篆煙輕。是
J27nB191_p0175b19║日景方淡，于吾思益清，未知羈絏者，此際若為情。
J27nB191_p0175b20║花間蝴蝶醒，問爾黑甜時，昔是莊周化，今知君姓誰？未
J27nB191_p0175b21║窮生滅幻，安解夢魂為，猶惜南華意，勞吾一賦詩。
J27nB191_p0175b22║風裏花神亂，雨中蛙吹頻，誰憐九十日？又過一年春。衰
J27nB191_p0175b23║質同殘艷，空言徒自新，那堪清兩眼，相看老紅塵？
J27nB191_p0175b24║澹泊為長策，安心獨老禪，非關文字得，豈藉異人傳？托
J27nB191_p0175b25║缽嫌村遠，開田較力便，仍餘言外意，峰頂月孤圓。
J27nB191_p0175b26║青山歡喜住，素性懶逢迎，世法何妨淡，人情不厭輕。雲
J27nB191_p0175b27║籠崖樹暗，日炤水痕明，石上蒼苔路，尋常只獨行。
J27nB191_p0175b28║村寺檀那厚，山堂一味清，晚參忘夜永，蚤課候禽鳴。如
J27nB191_p0175b29║此終身世，自然空死生，古風惟冷淡，吾輩合相承。
J27nB191_p0175b30║秋砧鳴遠近，涼葉日颼颼，僧定依山寂，鷗眠任水浮。是
J27nB191_p0175c01║知機息者，寧與世同儔，堪嘆滄江上，更誰垂直鉤？
J27nB191_p0175c02║日脫青桐葉，覆虫聲似訴，起看秋水篇，因知養生句。得
J27nB191_p0175c03║道豈無方？致窮欣有具，徘徊清素光，寒石高天吹。
J27nB191_p0175c04║冬日山多冷，池常不解水，遠山惟有雪，近境寂無人。衲
J27nB191_p0175c05║破何妨舊，圍爐不惜薪，自慚修德淺，安得不孤鄰？
J27nB191_p0175c06║幽谷風光淡，情忘物自靈，籬間蛇入定，竹上鳥聞經。日
J27nB191_p0175c07║色兼雲暖，花陰和艸馨，堪憐人世上，幾個得惺惺？
J27nB191_p0175c08║道人宜遠俗，遂性樂山中，燈續松梢月，經翻蕉葉風。感
J27nB191_p0175c09║懷雙樹老，得句一花紅，此況誰堪共？多嫌趣不同。
J27nB191_p0175c10║從來道與利，自是不相參，頗有忘機友，方堪共艸菴。家
J27nB191_p0175c11║蔬隨地種，野菜遍山探，秪取尋常用，誰嫌吾輩貪？
J27nB191_p0175c12║單丁居剡上，鋤钁樂無窮，傍屋留疏竹，緣山足老楓。梵
J27nB191_p0175c13║書翻夜月，虫語亂秋風，境寂塵情遠，無煩更論空。
J27nB191_p0175c14║僧俗誰無累？休心累自輕。看空身外物，何有事關情？直
J27nB191_p0175c15║道天相眷，無欺夢不驚，始終深谷裏，庶幾樂平生。
J27nB191_p0175c16║拽杖獨登眺，棲棲鳥鬧林，自疑同野鶴，何事亦驚禽？徑
J27nB191_p0175c17║轉孤峰出，溪迴眾壑深，默慚居薄世，猶得暢幽尋。
J27nB191_p0175c18║深山何所樂？幽寂不期然，有地偏宜竹，囊空仍好賢。良
J27nB191_p0175c19║謀殊物外，遠託古人前，難舍惟書史，禪餘未暇眠。
J27nB191_p0175c20║風氣日趨下，安能似太初？溪山饒古意，雲物及時娛。於
J27nB191_p0175c21║世慚無策，浮屠賴有書，身心猶幻寄，此外更何如？
J27nB191_p0175c22║素懷無俗好，活計愛山林，木石同知己，風泉並素琴。慮
J27nB191_p0175c23║忘千嶂寂，聞入一音深，不是幽居久，安知古隱心？
J27nB191_p0175c24║窮谷少人住，空山我獨家，個中常自足，意外復何加？如
J27nB191_p0175c25║問居山趣，休言酬話誇，大都無俗物，只是有煙霞。
J27nB191_p0175c26║溪源深釀白雲漿，流水烹來氣味香，訪道他山皆暫住，
J27nB191_p0175c27║卜居此地可終藏。因尋古蹟披荊棘，為創新基就石床，
J27nB191_p0175c28║一枕渾忘人世夢，醒來高詠破天荒。
J27nB191_p0175c29║百疊青山一個身，嶺頭雨過景初新，高崖瀑瀉晴空雪，
J27nB191_p0175c30║小徑花開幽谷春。物外逍遙真極樂，俗間名利盡埃塵，
J27nB191_p0176a01║此中自可忘人世，何獨桃源好避秦？
J27nB191_p0176a02║塵埃盡是自甘心，幾見英雄肯陸沉，得寵有誰懷范蠡，
J27nB191_p0176a03║事窮徒爾嘆淮陰。休云北關恩榮淺，當惜南山隱欠深，
J27nB191_p0176a04║垂老更投荒僻處，千秋下必有知音。
J27nB191_p0176a05║佛誡沙門遠市朝，為言底事尚孤標，公侯向道惟躬扣，
J27nB191_p0176a06║天子曾師不可招。野鶴秪懷騰碧落，海鷗何意下奔潮？
J27nB191_p0176a07║是知世外無羈侶，去處飄然一破瓢。
J27nB191_p0176a08║非耽遊玩愛青山，秪愛青山一味閒，習氣從教閒裏斷，
J27nB191_p0176a09║妄情每向靜中刪。屋梁月落頓生白，檻壁雲凝漸上斑，
J27nB191_p0176a10║竹韻松濤清耳目，自來憂患不相關。
J27nB191_p0176a11║菴中盡日吾何事？拾得名香獨自焚，白日易過人易老，
J27nB191_p0176a12║青山難得道難聞。惟岑惟寂峰頭石，忽有忽無溪上雲，
J27nB191_p0176a13║夢裏每驚時世異，只堪麋鹿與同群。
J27nB191_p0176a14║秪個無心妄自沉，何煩雲水費參尋？清貧到底情方逸，
J27nB191_p0176a15║疏懶從教山更深。只有松風宣梵韻，更無塵影亂禪心，
J27nB191_p0176a16║古琴別調操猶在，不識誰能解正音。
J27nB191_p0176a17║夏日炎炎似火燒，賴居幽谷每逍遙，溪雲片片飛來冷，
J27nB191_p0176a18║嵐氣飄飄近可撩。趺坐日移陰石磴，翻經風動韻芭蕉，
J27nB191_p0176a19║炎涼秪是人間有，暑到山中也自消。
J27nB191_p0176a20║從來闃寂是山居，一榻清風萬慮除，目盡翳花忘起滅，
J27nB191_p0176a21║撈空水月絕躊躕。玄機自許還龍象，文字惟堪飽蠹魚，
J27nB191_p0176a22║為道有餘仍為學，不教錯解聖賢書。
J27nB191_p0176a23║山中境不費安排，溪遶峰迴足可佳，一任白雲封竹戶，
J27nB191_p0176a24║從教青艸上莓階。紛紛極目非他物，歷歷于心自偶偕，
J27nB191_p0176a25║此外更無塵得遣，晏然終日坐清齋。
J27nB191_p0176a26║半窩修竹翠森森，添長新篁居倍深，有限風光宜取適，
J27nB191_p0176a27║無涯塵事莫經心。捲簾當晝溪雲淡，移榻將曛階砌陰，
J27nB191_p0176a28║且喜青山不用買，從吾早晚恣幽尋。
J27nB191_p0176a29║新晴清景引清機，閒看溪禽鬥遠飛，風趁雲歸空海甸，
J27nB191_p0176a30║花排香出襲人衣。當年有約同袍友，此際無人扣翠薇，
J27nB191_p0176b01║所得只堪成獨詠，固知雪曲和應稀。
J27nB191_p0176b02║清眠初未啟山窗，何處歌聲入艸房？帶夢將疑過釣叟，
J27nB191_p0176b03║開門方喜見樵郎。溪前霜壓梧桐老，籬外風吹橘柚香。
J27nB191_p0176b04║羽士或來頻採藥，為言余也解休糧。
J27nB191_p0176b05║處世讓他呈伎倆，藏身許我道山林，峰巒蒼翠曉方露，
J27nB191_p0176b06║溪水澄停秋漸深。白飯新炊香滿缽，黃花初綻色含金，
J27nB191_p0176b07║道人居此更何事？惟有寥寥無住心。
J27nB191_p0176b08║堪嗟人世不知休，轉眼看看白了頭，性命工夫無一辦，
J27nB191_p0176b09║浮雲富貴儘多求。花開那見經三宿？松老曾云樹百秋，
J27nB191_p0176b10║智眼觀來方感慨，阿誰不是夢中儔？
J27nB191_p0176b11║剡上山峰個個尖，參差如畫向茅菴，春時簇簇紅如錦，
J27nB191_p0176b12║雪裏堆堆白似鹽。所賴天公旋幻就，不勞人力去莊嚴，
J27nB191_p0176b13║自憐魂夢嘗相得，睡起從容揭艸簾。
J27nB191_p0176b14║竹指纔申破蘚錢，飛花滿徑帶雲翩，閒心似水虛含月，
J27nB191_p0176b15║宴石如人醉倚軒。黃鳥引雛枝上織，白猿弄子嶺頭喧，
J27nB191_p0176b16║不遑應接山陰道，一斗茅蓬醒夢緣。
J27nB191_p0176b17║念余自小懶為家，喜與兒童戲聚沙，情性至今忻木石，
J27nB191_p0176b18║夢魂安肯負煙霞？一錢不有何妨得？粒米如無且自奢，
J27nB191_p0176b19║壁落任疏風雨夜，蓋頭聊藉把茆遮。
J27nB191_p0176b20║尋常僧俗各爭長，今日何妨略較量？利鎖名韁人苦具，
J27nB191_p0176b21║蒲團禪板佛津梁。當知世俗災危阱，須信空山安樂鄉，
J27nB191_p0176b22║高著一雙雲漢眼，試看滄海變田桑。
J27nB191_p0176b23║得把茅蓋頭，萬事皆可休，任從風雨急，此處竟無憂。
J27nB191_p0176b24║情忘心自妙，道在不愁貧，寂寞深山裏，青松常傲人。
J27nB191_p0176b25║竹外日初暑，竹中涼似水，坐久心自怡，追念古君子。
J27nB191_p0176b26║觸處有真趣，猿聞溪外山，白雲飛亦寂，流水動常閒。
J27nB191_p0176b27║濠上觀魚樂，園中蝶夢優，借問漆園裏，那個是莊周？
J27nB191_p0176b28║不住華房住草房，玄機不待再商量，尋常趺坐青松下，
J27nB191_p0176b29║闃寂中聞鶴息長。
J27nB191_p0176b30║溪畔桃花逐燕飛，關心誰不嘆春歸？山僧別有閒情緒，
J27nB191_p0176c01║且喜菴前筍蕨肥。
J27nB191_p0176c02║僧住深山意固優，柴門靜掩冷如秋，蒲團一個雲根坐，
J27nB191_p0176c03║野鳥啣花襲布裘。
J27nB191_p0176c04║閒看溪雲多變態，忽然淡了忽然濃，陰晴未定明朝雨，
J27nB191_p0176c05║不意先吹一夜風。
J27nB191_p0176c06║草迷古徑不妨勤，每喜攜鋤斸白雲，斜倚鋤頭看落日，
J27nB191_p0176c07║山岡塵鹿漫成群。
J27nB191_p0176c08║關居六首
J27nB191_p0176c09║叢林秋晚秪堪悲，百丈清規孰護持？拂子頭邊如不薦，
J27nB191_p0176c10║衲衣下事吾誰欺？風塵一日老一日，岑寂片時安片時，
J27nB191_p0176c11║所好掩關無別法，身居方外合無為。
J27nB191_p0176c12║數聞荒亂足堪憂，擾擾勞生不自繇，為避風塵侵病骨，
J27nB191_p0176c13║且扃蓬戶暝閒眸。半窗影碧千山月，一竇光澄四海秋，
J27nB191_p0176c14║屈指同年幾人在？吾心休矣復何求？
J27nB191_p0176c15║浮世曾無頃刻停，誰同山野樂清寧？關中日月居三載，
J27nB191_p0176c16║靜裏工夫養一靈。橘柚顆黃霜正白，彫胡米黑葉猶青，
J27nB191_p0176c17║自憐時節等閒過，閉戶真堪老著經。
J27nB191_p0176c18║世間無事吾堪任，獨掩空關愜素襟，趺坐渾忘今日我，
J27nB191_p0176c19║看書方見古人心。庭花砌月投禪思，岩桂柯風引靜吟，
J27nB191_p0176c20║得句於懷殊自樂，篋中留稿待知音。
J27nB191_p0176c21║自喜關居趣味閒，況茲關復傍青山？因題短句蕉新剪，
J27nB191_p0176c22║為補疏籬竹故刪。紙被勤熏香氣透，蓆簾懶捲雪痕斑，
J27nB191_p0176c23║此中風景誰相識？只有雲禽共往還。
J27nB191_p0176c24║深掩山扉僻塢東，謾云千里有同風，雲林自許煙霞合，
J27nB191_p0176c25║苔徑寧容車馬通。竹色映杯茶透綠，樺香書篆火潛紅，
J27nB191_p0176c26║單丁盡日餘何事？古教相于樂此中。
J27nB191_p0176c27║補屋
J27nB191_p0176c28║茅蓬年久鼠攻穿，風雪滿床心自憐，斧鈍磨消溪畔石，
J27nB191_p0176c29║椽枯斫斷嶺頭煙。藤蘿自絆千條線，莓蘚頻添幾片錢，
J27nB191_p0176c30║從此梅花春夢穩，奔雷一任老龍顛。
J27nB191_p0177a01║十僧詩
J27nB191_p0177a02║山僧
J27nB191_p0177a03║雲岫多松檜，蕭蕭來萬籟，低頭向下看，牛馬似蟻大。
J27nB191_p0177a04║禪僧
J27nB191_p0177a05║坐得蒲團破，何愁家活窘？俱胝個指頭，一生用不盡。
J27nB191_p0177a06║講僧
J27nB191_p0177a07║法華一妙字，九句談不徹，頑石解點頭，何勞鼓唇舌？
J27nB191_p0177a08║詩僧
J27nB191_p0177a09║鶉衣百結心，吟成驚世句，深文動鬼神，誰悟勞生具？
J27nB191_p0177a10║遊僧
J27nB191_p0177a11║遍投佳山水，天台訪寒拾，驀地問西來，悠悠指杖笠。
J27nB191_p0177a12║貧僧
J27nB191_p0177a13║身貧未是貧，道貧無剩物，煙消古廟中，一缽千家乞。
J27nB191_p0177a14║孤僧
J27nB191_p0177a15║割愛為修行，孤居完己志，翻然憶隱倫，梅鶴猶多事。
J27nB191_p0177a16║病僧
J27nB191_p0177a17║太息健時身，倦抬今日手，惟同枕子親，其外非我有。
J27nB191_p0177a18║懶僧
J27nB191_p0177a19║懶瞠雲漢眼，慵揩寒涕鼻，三召不抬頭，當今還有不？
J27nB191_p0177a20║老僧
J27nB191_p0177a21║髮白志隨灰，精神日徂落，怪哉老趙州，八十猶行腳。
J27nB191_p0177a22║象田詠
J27nB191_p0177a23║觀象田兮景物幽，原元化兮明化則。山蟠龍兮祖四明，
J27nB191_p0177a24║勢迢迢兮雲翊翊。怪石露兮鷂子尖，松妖矯兮虯兒螣。
J27nB191_p0177a25║盻攢叢兮遠近峰，指越州兮一點墨。意縹緲兮視聽凝，
J27nB191_p0177a26║俄混沌兮忘南北。坐中聞兮天若語，仔細聽兮不可即。
J27nB191_p0177a27║隔紅塵兮靜可居，不干人兮親稼穡。大舜耕兮猶老農，
J27nB191_p0177a28║梵卿祖兮曾修洫。飛來廨兮今不飛，動靜道兮人莫測。
J27nB191_p0177a29║自來風兮達自然，鑑舜井兮清可克。羅漢塘兮水清滄，
J27nB191_p0177a30║小天台兮山崱屴。好鳥鳴兮韻致高，棲翠竹兮候生食，
J27nB191_p0177b01║將得食兮聲喈喈，余默時兮他亦默。筧流泉兮便種蔬，
J27nB191_p0177b02║澆花果兮易討力。果將熟兮松鼠多，半咬破兮情難拭，
J27nB191_p0177b03║善言囑兮若不聞，日徘徊兮管到黑。穀麥熟兮人暗偷，
J27nB191_p0177b04║菜甲肥兮虫又蝕，設謹防兮不奈何，訕吾儕兮沒慈侐。
J27nB191_p0177b05║作佛易兮為人難，三自反兮心不忘。世紛紜兮冷世腸，
J27nB191_p0177b06║自坦率兮還自得。愛山水兮不憚勞，任甜淡兮學韜匿。
J27nB191_p0177b07║翻貝葉兮導山靈，課坐禪兮奉己職。覺荒唐兮笑鷺鷥，
J27nB191_p0177b08║殊獨立兮傲鸂鷘。防疏惰兮學種瓜，任優遊兮曠胸臆。
J27nB191_p0177b09║盼窮途兮嘆阮狂，顧老梅兮哀靖殖。何所為兮掩山關？
J27nB191_p0177b10║每相笑兮問奇特。月孤懸兮境未忘，且隨緣兮調平亥。
J27nB191_p0177b11║青山諾兮如我懷，老青山兮何所惑？
J27nB191_p0177b12║即事喻古靈監院
J27nB191_p0177b13║屋壁雖疏破，應知勝樹間，精神能有限，日月況無還？所
J27nB191_p0177b14║為道難辦，將非余愛閒，楊岐真可法，不是妄追攀。
J27nB191_p0177b15║物可入剡山採茶，賦得辛苦歌為贈。
J27nB191_p0177b16║莫辭辛，休道苦，既為僧，師佛祖。佛祖皆從苦過來，聲光
J27nB191_p0177b17║浩浩垂千古。朝辛苦、暮辛苦，賦性拙，勤可補。那事雖然
J27nB191_p0177b18║本現成，也須福智為佐輔。苦娑婆，無不苦，火宅喻，君稔
J27nB191_p0177b19║睹，藉此堪忍勵吾操，存心期與古人伍。舊年已辛苦、今
J27nB191_p0177b20║年又辛苦，苦因緣，君薦取，薦取從前苦者誰？威音那畔
J27nB191_p0177b21║無賓主。無賓主，有何累？為君歌，採茶去，西來大意滿茶
J27nB191_p0177b22║山，眼辯手親無處避。昔日溈山勘仰山，仰山便撼茶樹
J27nB191_p0177b23║意，者般節目豈難論？直須用去忘猜忌。理非理、事非事，
J27nB191_p0177b24║一回碾碎紫龍團，習習清風生兩翅。脫然未透古人關
J27nB191_p0177b25║捩子，寧許棲遲安樂地。好光陰，莫虛棄，此去好看，經風
J27nB191_p0177b26║耐雪黃金芽，烹來滿碗冰霜氣。
J27nB191_p0177b27║寄贈天華正衡關主
J27nB191_p0177b28║不自掩重扉，安知與世違？定中忘歲月，靜裏泄真機。避
J27nB191_p0177b29║俗地兼遠，愛閒人更稀，關居吾亦久，此道固深微。
J27nB191_p0177b30║送爾戒兄長往
J27nB191_p0177c01║千嶂孤明一夕分，疏藤挂斷剡溪雲，鶴飛數轉滄浪外，
J27nB191_p0177c02║為弔蘆花影不群。
J27nB191_p0177c03║贈予默兄同謙光園居
J27nB191_p0177c04║僻寓荒園裏，高懷俗莫知，人心俱有屬，君意獨無為。日
J27nB191_p0177c05║宴起嫌早，月低眠故遲，料來交際少，相得狎鸕鶿。
J27nB191_p0177c06║壽得法和尚（時和尚住持雲門）
J27nB191_p0177c07║曾聞玄侶，話遊終南，邂逅異人，佩劍攜甔，飲伊瀟湘，道
J27nB191_p0177c08║經商藍，山有數老，同坐小菴。其鬚皓如，其貌憨憨，問渠
J27nB191_p0177c09║路逕，以目視韽，勢跨蒼穹，足音洞函，物陳奇狀，花見優
J27nB191_p0177c10║曇。遙光奪目，高巒有三，正中一門，懸石如弇。山深境寂，
J27nB191_p0177c11║峽麗雲含，上有重臺，高不可探。偶見蒼龜，背圓毛毿，毫
J27nB191_p0177c12║光怳欻，五氣相惔。左有老柏，婆娑大澤，亦多芝艸，有群
J27nB191_p0177c13║仙奕。右傍古椿，高千萬尺，樹上老鶴，鵬大而白。樹下鹿
J27nB191_p0177c14║藪，孫麑育奭，鹿和鶴鳴，上天驚懌。溪前牧童，騎牛讀易，
J27nB191_p0177c15║令騎此牛，其臺可適。瞥爾之間，見苔上額，風鼓真氣，飛
J27nB191_p0177c16║光赫奕。直造其堂，形容莫格，香空人心，風清人魄，非高
J27nB191_p0177c17║士居，必聖賢宅。中有一叟，神明敦厚，風骨剛悴，寶冠嚴
J27nB191_p0177c18║首，萬指圍繞，作獅子吼，扣彼大道，直指本有。問渠春秋，
J27nB191_p0177c19║手指南斗，祝願雲門，同彼福壽。
J27nB191_p0177c20║次和尚啟寶壽石田禪師塔韻三絕
J27nB191_p0177c21║寶塔既現矣，試身堪是誰？不因親著眼，千古許誰追？
J27nB191_p0177c22║五百年前話、五百年後言，開門憶閉者，一笑自知源。
J27nB191_p0177c23║深廣尋尺餘，全身曰裏許，注念光不隔，特地薦黎糈。
J27nB191_p0177c24║金澤十詠（并序）
J27nB191_p0177c25║嵌石長兄自己卯掩關於金澤頤浩寺微笑堂，即佛
J27nB191_p0177c26║鑑和尚弘宗處也。每于禪寂之暇，即其鶯啼花笑、月
J27nB191_p0177c27║落霜飛，餐採而為詩，闡夫微笑之意及表徐公袞衣
J27nB191_p0177c28║護法之誠。詠懷不已，燦然成章，併賦八景諸作，以慨
J27nB191_p0177c29║疇昔之盛，意欲使諸緇白，知有此段大事因緣，豈小
J27nB191_p0177c30║補哉？遂信筆。
J27nB191_p0178a01║微笑堂
J27nB191_p0178a02║迦葉一破顏，笑聲千古遍，快哉頤浩寺，建此堂獨善。
J27nB191_p0178a03║有袞樓
J27nB191_p0178a04║袞衣珍護法，重在袞衣人，有袞樓如在，遺風與日新。
J27nB191_p0178a05║五老峰
J27nB191_p0178a06║玩此五老峰，何似廬山者？得趣乃為優，萬物總一馬。
J27nB191_p0178a07║空假山
J27nB191_p0178a08║平地疊為山，日夕恣登眺，前後望菰湖，湖人弄輕棹。
J27nB191_p0178a09║不斷雲
J27nB191_p0178a10║神奇不待論，致雨宜君事，每看電光中，自有從龍勢。
J27nB191_p0178a11║梅雪軒
J27nB191_p0178a12║梅雪難兄弟，名軒意最新，翫時詩興發，宜得雪梅神。
J27nB191_p0178a13║簷葡室
J27nB191_p0178a14║簷葡有清香，高僧命為室，懷幽宜此居，珍重花狼藉。
J27nB191_p0178a15║天香亭
J27nB191_p0178a16║天香異世香，氤氳空中布，步月此庭前，餘芬聞墜露。
J27nB191_p0178a17║貝多林
J27nB191_p0178a18║每入貝多林，如聞仙梵音，無心入三昧，浮慮頓消沉。
J27nB191_p0178a19║金鯽池
J27nB191_p0178a20║循飛騰賦性，晦跡養全神，試待春雷動，乘風躍錦鱗。
J27nB191_p0178a21║東山棋墅
J27nB191_p0178a22║石上楸枰久，昔人還在否？松楸影亂敲，風月偶然友。黑
J27nB191_p0178a23║白能誤人，行藏讓隱叟，試看樵子過，斧柄誰無有？
J27nB191_p0178a24║小東山
J27nB191_p0178a25║奇哉兩峰高，自名為小東，居高以卑處，大有道人風。蒼
J27nB191_p0178a26║蒼松杉谷，蕭蕭兩三禿，土瘠少腴田，沿山種黃獨。但不
J27nB191_p0178a27║學古人，一年三百六，饑倉飽便休，何須蔑朿腹？興至偶
J27nB191_p0178a28║然歌，擊木驚山鶴，山鶴竦然聞，漸近漸相屬。不須名世
J27nB191_p0178a29║花，自長青青竹，槲葉侵雲香，古藤垂異木。春有映山紅，
J27nB191_p0178a30║秋有傲霜菊，何貴金谷園？聊堪以逸目。金谷景雖饒，買
J27nB191_p0178b01║石成山碌，斯山天生成，居之豈小福？總在天地中，于世
J27nB191_p0178b02║不同軸，山下桃花飛，山上梅方馥。雲深花自遲，樹老果
J27nB191_p0178b03║先熟，愛夏日深涼，喜秋氣高肅。所茹惟菜根，壯歲如僚
J27nB191_p0178b04║倒，人老鬢猶蒼，鬢蒼心已老。歌笑友同聲，何異寒山道？
J27nB191_p0178b05║徑僻行蹤稀，花落寧容掃？三冬更好笑，日頭搕著腦，寒
J27nB191_p0178b06║灰驚爆荳，何用問伊討？或時豁遠眸，山陰山水渺，南顧
J27nB191_p0178b07║剡溪長，北覘秦望小。綽約西子來，若水浮鷗鳥，五雲遶
J27nB191_p0178b08║若耶，屈曲如絲嫋。兩岸高遠林，隱隱似禾秒，茲山久埋
J27nB191_p0178b09║頭，始得吾儕投。誓不走名利，願為終老儔，夢中猶得意，
J27nB191_p0178b10║覺憶頗奇猷。白日兩無事，相對常悠悠，真源流白乳，可
J27nB191_p0178b11║以潤詩喉。青嶂有雲鹿，可以同遨遊，山中所出息，頗足
J27nB191_p0178b12║度春秋。藥簡藥方種，花依花史修，自足知自若，心幽境
J27nB191_p0178b13║更幽。佳山併佳侶，塵世亦難周，半生貧所博，可以忘百
J27nB191_p0178b14║憂。吾將與天言，欲起高高樓。
J27nB191_p0178b15║春夢
J27nB191_p0178b16║春山澀斷花間路，嘔虎驚風落花露，暝戛香吹入竹鳴，
J27nB191_p0178b17║蕭嘈呼枕飛聲度。山頭光吐擬天開，山腹歸雲擊關戶，
J27nB191_p0178b18║欲藉輕雲踴碧空，清磬一鳴如昨寤。
J27nB191_p0178b19║柴門犬吠和盤銘兄韻
J27nB191_p0178b20║安貧僧舍少桑麻，小犬尋常只管花，荒徑豈容過駟馬？
J27nB191_p0178b21║生池誰敢摝魚蝦？驚風驚月聲應緩，關雨關晴亦不譁，
J27nB191_p0178b22║今夜無端聲切切，多緣漁火隔溪斜。
J27nB191_p0178b23║筆淚歌（并序）
J27nB191_p0178b24║石屋一均老師以道義相愛，交往有年矣。每敘間未
J27nB191_p0178b25║嘗談及世諦，唯以佛法為念，多慨今時禪病單尚見
J27nB191_p0178b26║識，不知有函養工夫，乃被逆順境緣和身沒卻，猶為
J27nB191_p0178b27║全體作用。引經據教，將一切障礙即究竟覺等論併
J27nB191_p0178b28║古德機緣為證實。此老師所深痛惜者，嘗諄諄然以
J27nB191_p0178b29║「香林趙州不雜用心」等語誨，及至于墮淚處多也。又
J27nB191_p0178b30║素招現同住，因自癖犯，山居獨處，有孤其願。師壽逾
J27nB191_p0178c01║古稀矣，自壬申歲結制柯亭，季冬示微恙，及孟春若
J27nB191_p0178c02║愈，現往叩之，喜不自勝，暢語連日，引古人「知有奉重」
J27nB191_p0178c03║之語疊出，恨己不能為法門增氣為嘆。臨別囑云：「而
J27nB191_p0178c04║今時道不古，唯住山庶幾也。今日一別，不及再見矣。」
J27nB191_p0178c05║攜杖送出山門，悵望而別。于癸酉五月間，是日早囑
J27nB191_p0178c06║付快作龕，遍閱祖像已，索筆寫偈，跏趺而逝。時現在
J27nB191_p0178c07║小天荒，屢夢日月西墜，一日聞訃音，痛絕而甦，淚下
J27nB191_p0178c08║如雨，嗚呼不及再遇矣。今于耳目間，迥迥然惟一老
J27nB191_p0178c09║師，意忘之轉轉如在，繇是舉筆，淚而歌之。歌曰：
J27nB191_p0178c10║日月西墜，世途危矣。巨樹摧頹，庶無居矣。秋風蕭蕭，山
J27nB191_p0178c11║寂寥矣。矧奚悴憔，懷悠悠矣。嗟兮，忡兮，絕帡幪矣。眷西
J27nB191_p0178c12║顧東，天悾恫兮。哲人靡兮，道幾窮兮。仰白雲兮，問清風
J27nB191_p0178c13║兮。宣離微兮，慰憂衷兮。伏惟格思，藥瞑眩兮，策剔玄源，
J27nB191_p0178c14║擊閃電兮。磨厲禪雄，麾素先兮。不飭不諱，互聞見兮。古
J27nB191_p0178c15║兮，今兮，別方甸兮。在為之則兮，沒令警慄矣。雲死雲生
J27nB191_p0178c16║兮，影動神謐矣。經斯時漸兮，知音何戌矣？願勿售昨兮，
J27nB191_p0178c17║斯心委畢矣。鳳隱麟潛兮，寧再出矣？莫為之歌兮，淚零
J27nB191_p0178c18║筆矣。
J27nB191_p0178c19║和石簣先生題蘭芎韻贈瑞峰關主
J27nB191_p0178c20║形勝從來不自陳，知音點出一番新，藤花草果藏靈藥，
J27nB191_p0178c21║鶴跡仙蹤隱石鱗。學道既能追古德，題詩寧肯讓前人？
J27nB191_p0178c22║可中兩眺難同語，極目誰諳不是塵？
J27nB191_p0178c23║送大生參方
J27nB191_p0178c24║落落象田山裏僧，且喜不曾諳佛法，江北江南任腳行，
J27nB191_p0178c25║泥水莫教輕濺著。
J27nB191_p0178c26║贈君謙族侄二首
J27nB191_p0178c27║貧賤志須恬，交遊義尚廉，騎牛堪讀易，成務信憑占。多
J27nB191_p0178c28║學理自得，闕疑書下籤，聖明徵有道，君術善能謙。
J27nB191_p0178c29║苟復初心善，自然能日新，染情早晚淡，靜慮見聞真。有
J27nB191_p0178c30║志從先子，何妨作野人？直饒文雅士，此不易為陳。
J27nB191_p0179a01║擬洞賓參黃龍
J27nB191_p0179a02║精氣載神遊天淵，凡世聲色一斂藏，真息內發天根光，
J27nB191_p0179a03║精神炯炯炤滄茫。河車自運歸黃房，白鹿紫芝生河傍，
J27nB191_p0179a04║寤寐閒閒靜一床，龍昂虎伏龜蛇盤。主人惺惺視明堂，
J27nB191_p0179a05║黃婆婀娜醉郎當，三十六宮春正芳，花氣氤氳風異香。
J27nB191_p0179a06║召爾瓊京時分良，俄陟太清無有鄉，下視八荒空蒼蒼，
J27nB191_p0179a07║凡愚錯識殆可傷。庶幾神仙大眼眶，內外諦觀規中常，
J27nB191_p0179a08║物慮冰消形神忘，杳兮忽兮靈化閶。乾坤日月葫蘆囊，
J27nB191_p0179a09║隨意卷舒妙無方，陰滓煉盡號純陽，真境自任氣鷹揚。
J27nB191_p0179a10║翩翩跨鶴過瀟湘，來參黃龍矜自強，粟藏世界九轉羌，
J27nB191_p0179a11║鍋煮山川配酒觴，卻遭黃龍呵空亡，聽之悱憤氣荒唐。
J27nB191_p0179a12║腰間飛劍逞猖狂，空中飛遶音凄鏘，左右將刺難近旁，
J27nB191_p0179a13║一咄兩劍插高岡，收之不去心徬徨，信得禪門別有長。
J27nB191_p0179a14║重新屈膝啟法王，驀與一拶空飛霜。饒君雲水徒跨張，
J27nB191_p0179a15║雲盡水乾爾何將？神機到此亦難量，猶待黃龍出現章，
J27nB191_p0179a16║伊人方悟非玄黃，始知壽命本無疆，不煉汞中金玉漿。
J27nB191_p0179a17║詠蟬
J27nB191_p0179a18║所性能清潔，時棲擇柳陰。無功恥食粟，飲露自甘心。蛻
J27nB191_p0179a19║質如仙化，愴音似苦吟，愁生羇客夢，歸思轉教深。
J27nB191_p0179a20║種茶
J27nB191_p0179a21║乞得蒙山一段春，將來深種白雲根，每從雨後頻芟艸，
J27nB191_p0179a22║待摘新芽醒夢魂。