J27nB192_p0181a01║曹溪大休珠禪師六會語錄總序
J27nB192_p0181a02║自達祖傳衣止于盧祖，是有一花五葉之
J27nB192_p0181a03║識。曹溪為禪門之大宗，猶夫洙泗為儒門
J27nB192_p0181a04║之大宗也。儒門以日月傳，自十哲迄孟子，
J27nB192_p0181a05║藉有六經微言，而諸儒輩出，晦蝕反深。禪
J27nB192_p0181a06║門以一燈傳，自馬馱迄葦渡，始稱西來直
J27nB192_p0181a07║指，而嗣法爭光，長夜復旦。洙泗澹泊，收拾
J27nB192_p0181a08║不住者，翻藉曹溪以灌溉之。金絲堂鼓鐘
J27nB192_p0181a09║寥闃無聞者，悉托大雄殿鐘鼓以導揚之。
J27nB192_p0181a10║自唐宋迄明，如王右丞、蘇玉局、王文成一
J27nB192_p0181a11║輩，世出世間，伶俐英傑漢子，日在詩書禮
J27nB192_p0181a12║樂場中，而濡染曹溪一滴，以佐汪洋作略
J27nB192_p0181a13║者，固指不勝屈突。況乎前身後身，前波後
J27nB192_p0181a14║波，改頭換面，翻筋轉斗，總不越無始劫來
J27nB192_p0181a15║個中一副性命根器者乎？此儒佛圓通之
J27nB192_p0181a16║解也。五宗各別門庭，究不越截斷眾流、函
J27nB192_p0181a17║蓋乾坤兩種義趣，能截斷者必能函蓋，而
J27nB192_p0181a18║自青原迄曹洞，畢竟函蓋之義趣居多；能
J27nB192_p0181a19║函蓋者必能截斷，而自南嶽迄臨濟，畢竟
J27nB192_p0181a20║截斷之義趣居多。二宗所有觭立，可久可
J27nB192_p0181a21║大。若溈仰、雲門、法眼三宗，就流傳語句離
J27nB192_p0181a22║即參觀，究無越二宗義趣。其宗一出南嶽，
J27nB192_p0181a23║二出青原，名分實合，有傳無絕也。埽道人
J27nB192_p0181a24║目擊雲門湛、天童密兩大老，標幟江南，繩
J27nB192_p0181b01║鞋拄杖往還相錯，得法於湛者輒自密來，
J27nB192_p0181b02║得法於密者輒自湛來，只就大休和尚淵
J27nB192_p0181b03║源溯而上之為象田即念、為龍門石雨兩
J27nB192_p0181b04║和上，以洞上真鋼刮人眼膜者，謂於濟上
J27nB192_p0181b05║淵源不水乳針芥于曹洞不可也。獨怪比
J27nB192_p0181b06║來截斷門庭，一切消歸函蓋，欲剖濟與洞
J27nB192_p0181b07║不得，何煩以濟角洞？此又洞濟圓通之解
J27nB192_p0181b08║也。埽道人滄桑後，從南雍奉假還居東皋，
J27nB192_p0181b09║與白蓮古剎咫尺，時得偕休和尚落草盤
J27nB192_p0181b10║桓，嘗屬作《妙濟》、《定隱》兩錄弁辭矣。甲午秋，
J27nB192_p0181b11║應張總鎮雲臺之請，飛錫曹溪南華道場，
J27nB192_p0181b12║為余本師憨山肉祖中興之地。余以步趨
J27nB192_p0181b13║夙因，瓣香托供，棹送北閘外十餘里，遇雨
J27nB192_p0181b14║大注而返。自此法翰數臨，萬里覿面，方委
J27nB192_p0181b15║筆《曹溪全錄．總序》，附藏流通于楞嚴般堂。
J27nB192_p0181b16║而寂音俄至，踐諾未遑，賴有嗣法堂頭某
J27nB192_p0181b17║公，鳩工授梓，于諸錄中約略存半。始自越
J27nB192_p0181b18║城天華，而苕溪密印，而大覺妙濟，而檇李
J27nB192_p0181b19║白蓮，定隱而特首之，以曹溪實終之以曹
J27nB192_p0181b20║溪，六會中橫說、豎說、熾然說、無間說。年來
J27nB192_p0181b21║廣長舌，已從一指頭遍覆三千大千世界
J27nB192_p0181b22║矣。到南華時，安眾普說有云：「此道場，六祖
J27nB192_p0181b23║去後，冷落千餘載；憨山大師謝世，又經三
J27nB192_p0181b24║十餘秋，法門衰相，祖道荒涼。山僧既入祖
J27nB192_p0181c01║師門，當行祖師事。六祖、憨師所立法則不
J27nB192_p0181c02║可違犯，所行規矩依而行之，不可動著一
J27nB192_p0181c03║絲毫許。何故？佛佛道仝，豈有他哉？」又有設
J27nB192_p0181c04║供獻六祖肉身拈香法語，設供獻憨山大
J27nB192_p0181c05║師肉身現在天峙崗法語，又與埽道人手
J27nB192_p0181c06║書，有曹溪仗憨大師法則，叢林尚井井有
J27nB192_p0181c07║條。大師自著年譜，一到合山，大眾如飢渴
J27nB192_p0181c08║之得飲食，望發板來，永垂不朽云云。因憶
J27nB192_p0181c09║憨山曹溪大眾苦請、匡山大眾苦留，時有
J27nB192_p0181c10║「徼六祖靈得托骨」之語，再度庾嶺時有「到
J27nB192_p0181c11║水窮山盡處，梅花無數嶺頭香」之句。意終
J27nB192_p0181c12║曹溪，兆已早見。一到，即擇地營塔，恰歲而
J27nB192_p0181c13║示寂。更歷二紀之久，其間迎龕五乳，歸龕
J27nB192_p0181c14║曹溪，數四反覆，始得肉身出現，媲美盧祖
J27nB192_p0181c15║死生去來全得自主，的的威音那畔所希
J27nB192_p0181c16║有事。今休和尚一入曹溪，而緇白歸之如
J27nB192_p0181c17║市，佛祖揚于中天，五千眾集，挈洞濟之綱
J27nB192_p0181c18║維；期月化成，振宗教之領袖。更復預知時
J27nB192_p0181c19║至，不昧先幾，從曹溪與嗣法定隱鶴林茂
J27nB192_p0181c20║公書，𠳿𠳿諄諄累一千四百餘言，無非雙
J27nB192_p0181c21║樹垂足遺教，痛切話頭，直云：「今生不能再
J27nB192_p0181c22║來，不可說破，令諸子動念。」又云：「九峰三遍
J27nB192_p0181c23║出定，灌溪七步而亡。有七日來，有擲筆逝，
J27nB192_p0181c24║有沐浴焚香陞座別眾。上來尊宿恁麼自
J27nB192_p0182a01║在，只緣四相皆空、五縕不有，二六時中不
J27nB192_p0182a02║落意思，信口便道、信步便行，直來直去，不
J27nB192_p0182a03║見有一絲毫許佛法世法云云。」只此一書，
J27nB192_p0182a04║於末後一著何等徹底分明？恰住二載，年
J27nB192_p0182a05║未及艾，疾非沉痾，遽命造龕，刻期集眾，立
J27nB192_p0182a06║亡坐脫，與祖師先後一揆。曹溪耆宿始信
J27nB192_p0182a07║寶林堂上行解齊彰、死生無礙者，自盧祖、
J27nB192_p0182a08║憨祖兩大師，以迄休和尚而三也。此真曹
J27nB192_p0182a09║溪一滴，可為洞濟圓通、宗教圓通、佛祖圓
J27nB192_p0182a10║通、儒釋圓通之明效大驗也。因系以贊。贊
J27nB192_p0182a11║曰：靈山記莂，萬古曹溪。風幡大樹，寶林菩
J27nB192_p0182a12║提。掀翻溟渤，踢倒須彌。優缽羅花，虛空三
J27nB192_p0182a13║現。先覺先知，去來快便。說法度人，誕登彼
J27nB192_p0182a14║岸。
J27nB192_p0182a15║順治戊戌嘉平月望國子司業前戊辰二
J27nB192_p0182a16║甲進士工部虞衡郎大理寺副憨祖親
J27nB192_p0182a17║侍弟子福徵檇李道一居士埽菴譚貞
J27nB192_p0182a18║默槃談謹譔
J27nB192_p0182a19║
J27nB192_p0182a20║
J27nB192_p0182a21║
J27nB192_p0182a22║
J27nB192_p0182a23║
J27nB192_p0182a24║
J27nB192_p0182b01║大休珠禪師語錄目錄
J27nB192_p0182b02║序
J27nB192_p0182b03║目錄
J27nB192_p0182b04║卷第一（住曹溪南華禪寺目次）
J27nB192_p0182b05║上堂
J27nB192_p0182b06║晚參
J27nB192_p0182b07║示眾
J27nB192_p0182b08║法語
J27nB192_p0182b09║卷第二（住檇李白蓮禪寺目次）
J27nB192_p0182b10║上堂
J27nB192_p0182b11║晚參
J27nB192_p0182b12║示眾
J27nB192_p0182b13║法語
J27nB192_p0182b14║卷第三（住檇李定隱禪寺目次）
J27nB192_p0182b15║上堂
J27nB192_p0182b16║晚參
J27nB192_p0182b17║示眾
J27nB192_p0182b18║行實
J27nB192_p0182b19║卷第四（住大覺妙濟禪寺目次）
J27nB192_p0182b20║上堂
J27nB192_p0182b21║晚參
J27nB192_p0182b22║示眾
J27nB192_p0182b23║法語
J27nB192_p0182b24║機緣（附諸剎）
J27nB192_p0182b25║卷第五（住湖州密印禪寺目次）
J27nB192_p0182b26║上堂
J27nB192_p0182b27║示眾
J27nB192_p0182b28║頌古
J27nB192_p0182b29║佛事
J27nB192_p0182b30║雜著
J27nB192_p0182c01║卷第六（住越城天華禪寺目次）
J27nB192_p0182c02║百問上（附答頌）
J27nB192_p0182c03║卷第七（住越城天華禪寺目次）
J27nB192_p0182c04║百問下（附答頌）
J27nB192_p0182c05║卷第八（住曹溪南華禪寺目次）
J27nB192_p0182c06║書問上
J27nB192_p0182c07║卷第九（住曹溪南華禪寺目次）
J27nB192_p0182c08║書問下（附諸剎）
J27nB192_p0182c09║卷第十（住曹溪南華禪寺目次）
J27nB192_p0182c10║普說上
J27nB192_p0182c11║卷第十一（住曹溪南華禪寺目次）
J27nB192_p0182c12║普說下（附諸剎）
J27nB192_p0182c13║卷第十二（住曹溪南華禪寺目次）
J27nB192_p0182c14║偈
J27nB192_p0182c15║讚
J27nB192_p0182c16║附
J27nB192_p0182c17║行狀
J27nB192_p0182c18║塔銘
J27nB192_p0182c19║
J27nB192_p0182c20║大休珠禪師語錄目錄終
J27nB192_p0182c21║
J27nB192_p0182c22║
J27nB192_p0182c23║
J27nB192_p0182c24║
J27nB192_p0182c25║
J27nB192_p0182c26║
J27nB192_p0182c27║
J27nB192_p0182c28║
J27nB192_p0182c29║
J27nB192_p0182c30║
J27nB192_p0183a01║大休珠禪師住曹溪南華禪寺語錄卷第一
J27nB192_p0183a02║侍者廣熙錄
J27nB192_p0183a03║瑞鹿法孫行信編次
J27nB192_p0183a04║順治甲午年六月初六日，受總督兩廣大廳都督張
J27nB192_p0183a05║國勛請住曹溪南華禪寺。師於十月十五日進院，當
J27nB192_p0183a06║日總督兩廣部院大廳都督張國勛，同鎮守南韶總
J27nB192_p0183a07║府張瑋、侄進忠，暨闔山勤舊請上堂。師至法座前，拈
J27nB192_p0183a08║疏云：「三千里外消息在，試問諸人會也麼？不是張公
J27nB192_p0183a09║誠三請，吾人焉肯入山阿。」維那宣疏畢，指法座云：「一
J27nB192_p0183a10║不做，二不休，放出從前六不收。任他十地三賢聖，看
J27nB192_p0183a11║我全提向上酬。」遂陞座，拈香云：「此一瓣香，恭惟
J27nB192_p0183a12║北闕之至尊，仰祝南山之萬壽，洎滿朝文武闔國公
J27nB192_p0183a13║卿，伏願衛國衛民，爵愈高而祿愈豐；立綱立紀，志愈
J27nB192_p0183a14║堅而功愈固。」又拈香云：「耑為現今請主都督葵軒張
J27nB192_p0183a15║公，及韶州道鎮府縣廳衙儒學諸位尊官，并鄉紳孝
J27nB192_p0183a16║廉文學，遠近檀那、本山耆宿，惟冀生生植般若之靈
J27nB192_p0183a17║根，世世結菩提之種子。」又拈香云：「此一瓣香，佛佛授
J27nB192_p0183a18║受，祖祖相傳，端為本寺開山，六祖大師下傳曹洞正
J27nB192_p0183a19║宗第三十四世象田即念現和尚，用酬法乳之恩。」斂
J27nB192_p0183a20║衣就座，上首白椎云：「法筵龍象眾，當觀第一義。」僧問：
J27nB192_p0183a21║「寶林古剎，六祖道場，佛法重興，請師酬唱。」師云：「千聖
J27nB192_p0183a22║不傳。」進云：「今日蒙師親指示，立地承當有幾人？」師云：
J27nB192_p0183a23║「阿誰無分？」又僧問：「萬古乾坤，一朝風月。如何是南華
J27nB192_p0183a24║新氣象？」師云：「一朝風月，萬古乾坤。」進云：「恁麼則獨踞
J27nB192_p0183a25║寰中權誘進，看他天下幾知歸？」師云：「是甚麼人講恁
J27nB192_p0183a26║麼話？」進云：「曹溪灘上水推磨，也勝文殊向上機。」師云：
J27nB192_p0183a27║「文章禮樂垂皇化，劍戟干戈定太平。」僧禮拜。師乃云：
J27nB192_p0183a28║「義本無意，如谷傳聲有響，即應假名喚作第一義。不
J27nB192_p0183a29║過應彼來機，原無拘繫。既無心於彼此，豈有象於去
J27nB192_p0183a30║來？浙中來時未嘗來，錦帆高掛絕安排。會得其中端
J27nB192_p0183b01║的旨，喫飯穿衣事事諧。曹溪住定今已住，始終一如
J27nB192_p0183b02║無個事。無中發用不尋常，海納山容非容易。四方八
J27nB192_p0183b03║面一齊來，就其爐韝不兒戲，煉得身形似鶴形，念念
J27nB192_p0183b04║銷鎔事事備。」驀豎拂子云：「現前諸仁者！聽取末後句。」
J27nB192_p0183b05║上首復白椎云：「諦觀法王法，法王法如是。」下座。
J27nB192_p0183b06║結制上堂。拈香云：「這些子，從來匝地普天，今日拈來
J27nB192_p0183b07║普天匝地，熱向爐中，供養象田即念老和尚，用酬法
J27nB192_p0183b08║乳之恩。」乃云：「年年此日有此結，只為應個好時節。拄
J27nB192_p0183b09║杖靠壁冷光生，竹篦底下黑漆漆。」擲拄杖云：「是甚麼
J27nB192_p0183b10║聻？」高聲云：「不得動著。」（問答不錄）
J27nB192_p0183b11║佛成道日，張鎮臺請上堂。「盡道釋迦今日成道，我道
J27nB192_p0183b12║釋迦今日全身落草，秪個無位真人，踢著一跌便倒。
J27nB192_p0183b13║所以云：『道可道，非常道』，十二時中休做造。『名可名，非
J27nB192_p0183b14║常名』，只貴一箭中紅心。於中薦得端的旨，喫飯穿衣
J27nB192_p0183b15║本現成，大休原不曰大休，示現僧中為知識；鎮公本
J27nB192_p0183b16║不曰荊翁，亦爾應身在張宅。一為宗門主，一為儒門
J27nB192_p0183b17║客，車之輪，鳥之翼，扶持全憑一臂力。靈山別後多年
J27nB192_p0183b18║也，冷地相逢不相識。大眾！還見靈山一會儼然麼？」良
J27nB192_p0183b19║久云：「還委悉麼？飯罷曳笻看山色，滿目青松滿耳風。」
J27nB192_p0183b20║下座。
J27nB192_p0183b21║上堂。「曹溪從來無佛法，只要諸人盡放下。趙州昔日
J27nB192_p0183b22║曾有語，新到師僧且喫茶。」
J27nB192_p0183b23║上堂。僧問：「清淨本然，業從何來？」師展兩手云：「清淨本
J27nB192_p0183b24║然，業從何來？」乃云：「若恁麼問答，直下會得，不落意想。
J27nB192_p0183b25║清淨本然，業從何來？然而清淨俱不得，善財彈指見
J27nB192_p0183b26║彌勒。」下座。
J27nB192_p0183b27║上堂。「南贍部州打雷，北俱盧州下雨，東勝神州栽苗，
J27nB192_p0183b28║西牛賀州長米。山僧縱目一觀，不出吾王國裡。」喝一
J27nB192_p0183b29║喝，下座。
J27nB192_p0183b30║說戒上堂。「三次登壇，四番羯磨；正眼觀來，一場懡㦬。
J27nB192_p0183c01║大眾！登壇說戒也是好事，為甚麼又道是一場懡㦬？」
J27nB192_p0183c02║卓拄杖云：「自從舞遍三臺後，拍拍原來總是歌。」
J27nB192_p0183c03║上堂。「諸佛不曾迷，眾生無悟處；眾生不曾悟，諸佛無
J27nB192_p0183c04║迷處。山僧不曾說，大眾無聽處；大眾不曾聞，山僧無
J27nB192_p0183c05║說處。若能透此數關，古今日月、古今星辰、古今天地，
J27nB192_p0183c06║許汝善入眾藝三昧，證四十二般若波羅蜜門；其或
J27nB192_p0183c07║未然，不得動著一絲毫許。何故聻？人歸大國方知貴，
J27nB192_p0183c08║水到瀟湘一樣清。」下座。
J27nB192_p0183c09║上堂。僧問：「全機大用，請和尚道一句將來。」師云：「不打
J27nB192_p0183c10║老頭皮。」乃云：「曹溪不打老頭皮，佛法何曾有欠虧。是
J27nB192_p0183c11║耶非耶三十棒，個中那許著思惟。」卓拄杖，下座。
J27nB192_p0183c12║元旦上堂。拈香罷，乃云：「百年三萬六千日，惟有今朝
J27nB192_p0183c13║最吉祥。
J27nB192_p0183c14║皇恩佛德真難報，每每年初三上香。七尺烏藤無枝
J27nB192_p0183c15║葉，耀古騰今體放光。秪恐諸人猶未會，老大頻頻為
J27nB192_p0183c16║舉揚。大眾！山僧舉揚去也。」卓拄杖一下。
J27nB192_p0183c17║上堂。上首白椎云：「法筵龍象眾，當觀第一義。」師云：「落
J27nB192_p0183c18║二了也。要會第一義麼？向父母未生前會取，山僧未
J27nB192_p0183c19║陞座前會取，大眾未雲集時會取。若還不會，憤丈夫
J27nB192_p0183c20║志，扣已而參，參到極則處，見天不是天，地不是地，山
J27nB192_p0183c21║不是山，水不是水。向這裡翻轉身來，見天依舊是天，
J27nB192_p0183c22║地依舊是地，山水依舊是山水。正是依然不改舊時
J27nB192_p0183c23║人，原是舊時行履處。大眾！且道差別在於何所？」良久
J27nB192_p0183c24║云：「佛祖未生空劫外，教我如何說向人？」僧問：「無法可
J27nB192_p0183c25║說，是名說法。和尚陞座如何？」師云：「你這一問也是多
J27nB192_p0183c26║的。」進云：「恁麼則四海英靈受煆煉，五湖衲子盡鉗錘。」
J27nB192_p0183c27║師云：「闍黎亦不在外。」進云：「垂絲釣盡千江月，出海金
J27nB192_p0183c28║鱗得自由。」師云：「三十棒。」進云：「輕輕提足龍門過，惹得
J27nB192_p0183c29║天花動地來。」師便打，僧禮拜；師卓拄杖，下座。
J27nB192_p0183c30║解制上堂。西堂心白禮拜起，師豎拂云：「是甚麼？」堂云：
J27nB192_p0184a01║「掬水月在手，弄花香滿衣。」師云：「早知子如此，春梅折
J27nB192_p0184a02║一枝。」堂云：「中軍主將能行令，不動干戈定太平。」師云：
J27nB192_p0184a03║「試行一令看。」堂云：「劈開華嶽連天秀，塞斷黃河水逆
J27nB192_p0184a04║流。」師云：「任你就有翻雲手，總在山僧掌握中。」堂云：「惟
J27nB192_p0184a05║憑一滴曹溪水，散作皇都內苑春。」師擲拂云：「與子一
J27nB192_p0184a06║枝梅。」堂云：「不是狂兒多氣度，秪因曾踏上頭關。」師云：
J27nB192_p0184a07║「珍重！」遂付衣卷，乃云：「垂手江頭數十秋，不見金鱗吞
J27nB192_p0184a08║釣鉤，法戰場中能得勝，拄地撐天出一頭。東西南北
J27nB192_p0184a09║從君去，曹溪山中跡莫留。騰身一擲千峰外，葉落歸
J27nB192_p0184a10║根始是秋。」舉圖書云：「大眾！若向這裡道得一句，今日
J27nB192_p0184a11║與西堂同付。」眾無語。師云：「印空印泥印水。」下座。
J27nB192_p0184a12║幻寄師設齋，請上堂。「事理須知不外，佛法豈可容情？
J27nB192_p0184a13║讓他英傑漢子，一腳踏倒便行。」師召眾云：「且道向那
J27nB192_p0184a14║裡去了？」揮拂子云：「從來東土無消息，此去西天十萬
J27nB192_p0184a15║程。」復舉：「僧問古德：『如何是本來空？』德云：『業障。』僧云：『如
J27nB192_p0184a16║何是業障？』德云：『本來空。』大眾！與麼會去，如來禪、祖師
J27nB192_p0184a17║禪一串穿卻；其或未然，聽取一頌。要知業障本來空，
J27nB192_p0184a18║語默言談露此宗。龍歸大海滔天浪，虎出山前一陣
J27nB192_p0184a19║風。」遂下座。
J27nB192_p0184a20║佛誕，南韶兵巡道周鎮守、韶郡總府張、韶州郡丞梅、
J27nB192_p0184a21║韶州別駕周、南韶道大廳謝、總府守備鄭，請上堂。師
J27nB192_p0184a22║陞座，拈香云：「恭惟釋迦文佛，捨金輪之寶位，子夜踰
J27nB192_p0184a23║城；脫珍御之龍衣，青山斷髮。」又拈香云：「端為
J27nB192_p0184a24║當今皇帝聖壽萬安，欽願干戈寢息、八表安康。更冀
J27nB192_p0184a25║滿朝文武及道鎮府廳諸位尊官，生生游戲法海，共
J27nB192_p0184a26║作善友提攜；世世廣作津梁，佛法付囑有在。」斂衣就
J27nB192_p0184a27║座云：「指天指地口嘮叨，識得曹君罵老曹。杓柄落在
J27nB192_p0184a28║兒孫手，未免惡水驀頭澆。大眾！還委悉麼？」拈拄杖云：
J27nB192_p0184a29║「雲門大師來也。」卓一卓，云：「國清才子貴，家富小兒嬌。」
J27nB192_p0184a30║上堂。舉：「芭蕉因僧問：『如何是透法身句？』師曰：『一不得
J27nB192_p0184b01║問，二不得休。』僧云：『學人不會。』師曰：『第三度來，與汝相
J27nB192_p0184b02║見。』」師頌曰：「一不問，二不休，法身不在嘴尖頭。若然三
J27nB192_p0184b03║度來相見，走殺溈山水牯牛。」
J27nB192_p0184b04║佛誕上堂。「今朝正是四月八，處處叢林洗悉達，惟有
J27nB192_p0184b05║曹溪則不然，從始至終無一法。若謂說法度眾生，淨
J27nB192_p0184b06║眼無端著砂撒，丈夫志氣本天然，是則名為摩訶薩。」
J27nB192_p0184b07║喝一喝，下座。
J27nB192_p0184b08║端午上堂。張聖翁問：「折蒲為劍，如何斬魔殺鬼？」師云：
J27nB192_p0184b09║「祖乃云：『五月五日午時書，赤口毒蝎盡消除。大抵候
J27nB192_p0184b10║門深似海，不勞枋上釘桃符。』」喝一喝，下座。
J27nB192_p0184b11║祖涅槃日上堂。「今朝正是八月三，祖師示滅卸尊顏。
J27nB192_p0184b12║來時無口去無舌，前三三與後三三。」下座。
J27nB192_p0184b13║結制上堂。「南華結制別無他，格外風規略露些。今日
J27nB192_p0184b14║山僧來下釣，離鉤一句辨龍蛇。英靈不食鉤頭餌，脫
J27nB192_p0184b15║體相逢見作家。還有是般人麼？」良久揮拂云：「真言無
J27nB192_p0184b16║意，真正無偏，真悟不立，真道不玄。放曠無有來去，縱
J27nB192_p0184b17║橫不見其然。只恁麼去，猶涉廉纖；不恁麼去，掘地覓
J27nB192_p0184b18║天。畢竟如何？大眾！曹溪法道疏來久，貴得其人接我
J27nB192_p0184b19║肩。」下座。（問答不錄）
J27nB192_p0184b20║解制上堂。「百日期場今日解，試問諸人悟未曾？填溝
J27nB192_p0184b21║塞壑無人會，那事從來一坦平。一坦平則且置，如何
J27nB192_p0184b22║是那事？」良久云：「墻角老梅生白玉，溪頭嫩柳長黃金。」
J27nB192_p0184b23║師到梅檀林，眾弟子請上堂。「色心不二，彼我無差。迦
J27nB192_p0184b24║葉微笑，世尊拈花，一似人前賣俏，一似勾賊破家。不
J27nB192_p0184b25║若潯中居士，各各守定生涯，佛意祖意看破，時中一
J27nB192_p0184b26║一放下。且道放下後如何？秉心不負靈山囑，堪作人
J27nB192_p0184b27║天大丈夫。」下座。
J27nB192_p0184b28║晚參。監院問：「如何是本來意？」師云：「本來無意。」進云：「揚
J27nB192_p0184b29║眉瞬目，豎拂敲床即且置，請問和尚：畢竟本來意在
J27nB192_p0184b30║甚麼處？」師云：「即此揚眉瞬目處，分明一著報君知。」張
J27nB192_p0184c01║居士問：「菱角尖尖尖似錐，意旨如何？」師云：「風吹柳絮
J27nB192_p0184c02║毛毬走。」士云：「畢竟是甚麼意？」師云：「雨打梨花蛺蝶飛。」
J27nB192_p0184c03║士禮拜云：「乞和尚分明指示。」師云：「此係《圓覺經》中所
J27nB192_p0184c04║說，『居一切時，不起妄念，於諸妄心亦不息滅。住妄想
J27nB192_p0184c05║境，不加了知，於無了知，不辨真實。』明明兩手分付了
J27nB192_p0184c06║也，妙喜恐人不會，便頌云：『荷葉團團團似鏡，菱角尖
J27nB192_p0184c07║尖尖似錐。風吹柳絮毛毬走，雨打梨花蛺蝶飛。』將經
J27nB192_p0184c08║安在上、頌安在下看也得，將頌安在上、經安在下看
J27nB192_p0184c09║也得，但不得意想卜度。恁麼會去便會去，擬議思量
J27nB192_p0184c10║無了時。」
J27nB192_p0184c11║晚參。師云：「我有一句子，要與諸人說破，恐汝開眼後
J27nB192_p0184c12║罵我。若不與汝說，恐汝暗地裡疑我。也罷，看汝等俱
J27nB192_p0184c13║是英俊上士、特達高賢，不若為汝說破。」良久云：「將謂
J27nB192_p0184c14║我瞞你。」
J27nB192_p0184c15║示眾。「前日昨日都說了，何勞更用再躊躕？學道只要
J27nB192_p0184c16║心地空，參禪秪貴偷心死。憤憤然而用力參，甕裡何
J27nB192_p0184c17║曾走卻鱉？會不會，趙州東壁掛葫蘆，金剛腦後三觔
J27nB192_p0184c18║鐵。」喝一喝。
J27nB192_p0184c19║示眾。「雲生嶺畔風生雨，雨後晴明一色天。但得時中
J27nB192_p0184c20║忘去就，開言句句占機先。」
J27nB192_p0184c21║示眾。師以拄杖擊香卓云：「太煞不近人情，動著胡打
J27nB192_p0184c22║亂打，未曾讀得古書，不解之乎者也。是以直不藏曲，
J27nB192_p0184c23║智者如聾如啞。」卓拄杖云：「哪！於此若也薦得，何勞東
J27nB192_p0184c24║扯西扯？」擲拄杖，下座。
J27nB192_p0184c25║除夕示眾。「爆竹聲中一歲除，春風送煖入酴酥，諸人
J27nB192_p0184c26║打個回光看，此事從來若個無，參禪人！豫先若不打
J27nB192_p0184c27║徹，臘月三十日到來，眼光落地時，如螃蟹落湯，悔之
J27nB192_p0184c28║晚矣。看來當勇猛自警，舊歲已過新歲又來，大眾切
J27nB192_p0184c29║莫唐喪光陰、虛消信施，異日閻羅老子盤算飯錢，莫
J27nB192_p0184c30║謂曹溪老漢不道。豈不見？只因差一念，現出萬般形。」
J27nB192_p0185a01║師到南京，普惠寺眾請說法。師云：「大辯不若訥，大巧
J27nB192_p0185a02║不若拙，大智不如愚，大音不如默。世間人不肯退步
J27nB192_p0185a03║看，只管倚能向前，壞了許多事。辯士舌壞、文人筆壞，
J27nB192_p0185a04║一切人善世事者，俱被世事壞。若肯退步看，但將能
J27nB192_p0185a05║會者一齊放下，如初生孩子相似，自然以混沌之氣
J27nB192_p0185a06║挽迴天地之間。原天地未分，先有此理，可見此理，包
J27nB192_p0185a07║乎天地。若未會此理，時中以智眼察之，久久自會去。
J27nB192_p0185a08║珍重！」
J27nB192_p0185a09║示禪人。「從上諸祖並無參話頭發疑情之說。因今人
J27nB192_p0185a10║偷心不死，業習深重，故方便將個話頭，令人晝參夜
J27nB192_p0185a11║參，正要人人淘汰偷心業習耳。但依此究到水窮山
J27nB192_p0185a12║盡處、銀山鐵壁時，正與麼時，過去事已過去了，未來
J27nB192_p0185a13║不必預思量，現在心亦無所住，只虛虛然，隨緣過日，
J27nB192_p0185a14║久久定有輕安分。」
J27nB192_p0185a15║參禪人，心不恒，或有一期而休者，有半途而廢者，或
J27nB192_p0185a16║有住小院受徒眾而擔閣一生者，皆是宿無靈骨，於
J27nB192_p0185a17║般若緣淺耳。若能信力堅持，深造大道，管保出世無
J27nB192_p0185a18║疑。
J27nB192_p0185a19║邇來禪者愈廣，禪病愈多，《宗鏡》詳之矣。更有今時禪
J27nB192_p0185a20║病，略為說破。或我慢自高而下視人者；或心識紛飛，
J27nB192_p0185a21║學打口頭三昧，無刻停息者；或心術不端，立身不正，
J27nB192_p0185a22║而學聖道者；或空腹高心，希望付授，圖張虛名者。禪
J27nB192_p0185a23║病固多，不克枚舉，冀乎智者知非即捨，他日共支祖
J27nB192_p0185a24║道，豈可量哉？
J27nB192_p0185a25║禪士家，道不可不悟，既悟捨悟名真悟；福不可不脩，
J27nB192_p0185a26║脩如不脩名真脩。悟不能捨，爭奈猶存聖跡；脩不能
J27nB192_p0185a27║無，必定心著馳求。須是目前無闍黎，此間無老僧始
J27nB192_p0185a28║得。
J27nB192_p0185a29║南泉云：「不是心，不是佛，不是物。」說了也。且道他說個
J27nB192_p0185a30║甚麼？不是心，不是佛，不是物。說了也，作麼生會？參。
J27nB192_p0185b01║象田先師云：「天大事，放下便了；絲毫念，縱之無窮。」誠
J27nB192_p0185b02║哉是言也！
J27nB192_p0185b03║時當末法，人心澆漓，不遵古式，纔得一知半解，便肆
J27nB192_p0185b04║口狂談。非但不存厚道，亦且長養全無，秪恐臨行有
J27nB192_p0185b05║失。請看古人一生領眾，有沐浴焚香別眾而逝者，有
J27nB192_p0185b06║擲筆而逝者，有一喝而逝者，有談笑而逝者，有坐立
J27nB192_p0185b07║而逝者。試問諸兄能若是乎？不然，正所謂：休良方子
J27nB192_p0185b08║人皆有，秪恐臨時不丈夫。
J27nB192_p0185b09║示渠演監院
J27nB192_p0185b10║達磨西來，直指單傳，不立文字，何等乾淨？今不稽古，
J27nB192_p0185b11║以文字障正理，用道理塞天機，誤人平生。豈不見少
J27nB192_p0185b12║林面壁、二祖安心、五祖栽松、六祖舂碓，這一起老漢，
J27nB192_p0185b13║真千古規模。不似如今之人，苟圖虛名，東也亂統、西
J27nB192_p0185b14║也亂做，小知小見蝸角之名，不惟無益於人，智者傍
J27nB192_p0185b15║觀，可發一笑。上座是老誠人，但行老誠事，切莫混此
J27nB192_p0185b16║惡套中。至囑。
J27nB192_p0185b17║示映輝知客
J27nB192_p0185b18║達磨觀東震旦人得道者，如麻似粟。想子亦不在一
J27nB192_p0185b19║粟之外，萬望不可自棄。子一發明，自了而了人，師恩
J27nB192_p0185b20║親恩盡報也。妙哉妙哉！子一迷非，不能度人，亦且自
J27nB192_p0185b21║墮。苦哉！苦哉！
J27nB192_p0185b22║示皎環上座
J27nB192_p0185b23║人人本有一段光明，一被物蔽，則不現前也。子能事
J27nB192_p0185b24║理俱遣、人法雙忘，自然如日月當空，無所不燭也。
J27nB192_p0185b25║示以慈長老
J27nB192_p0185b26║佛法如大海，公須具傾湫倒嶽之量，而入法海淘鎔。
J27nB192_p0185b27║若以缸缽之器、取去不見其淺，添來不見其盈，不惟
J27nB192_p0185b28║不見邊表，亦且徒其疲勞耳。
J27nB192_p0185b29║舉木椎，師云：「百丈清規埋沒久矣。本皆木作法，訛將
J27nB192_p0185b30║磬作椎。」乃擊椎云：「第一義一椎粉碎，從他作者也愁
J27nB192_p0185c01║眉。」
J27nB192_p0185c02║掛鐘板，師云：「既行曹溪道，當扇曹洞風，板宜三擊板，
J27nB192_p0185c03║鐘宜三擊鐘。普願大眾齊出手，不妨從此入圓通。」遂
J27nB192_p0185c04║鳴。
J27nB192_p0185c05║
J27nB192_p0185c06║
J27nB192_p0185c07║
J27nB192_p0185c08║
J27nB192_p0185c09║
J27nB192_p0185c10║卷第一