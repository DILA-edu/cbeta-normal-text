J27nB192_p0189a01║曹溪大休珠禪師住定隱寺語錄卷第三
J27nB192_p0189a02║侍者德閒錄
J27nB192_p0189a03║住持嗣法德茂編次
J27nB192_p0189a04║結制上堂：定隱今冬結制，要且不比，往年多處宜，減，
J27nB192_p0189a05║少處宜添。或問添減何意？向道千聖不然。山僧直心
J27nB192_p0189a06║直行，從來不敢欺瞞。不是德山托缽，亦非婆子燒庵。
J27nB192_p0189a07║諸禪眾！爾既一總不會，切須擦褲磨肩，咬緊一具，牙
J27nB192_p0189a08║齒捏定，兩個粗拳，莫管真如妄想，將伊攪作一團。上
J27nB192_p0189a09║來一一都拈卻，一處安兮處處安。下座。
J27nB192_p0189a10║師誕日眾請上堂：昨日觀音良誕，今朝休老生辰，古
J27nB192_p0189a11║今從無二致，何勞棄舊迎新？大眾既無二致，且道如
J27nB192_p0189a12║何是一致？見見之時，見非是見，見猶離見，見不能及。
J27nB192_p0189a13║是瞿曇之一，寂然不動，感而遂通，是老聃之一，瞻之
J27nB192_p0189a14║在前，忽焉在後？是仲尼之一，作麼生是衲僧之一？審
J27nB192_p0189a15║契出。師問云：如何是一密？云：拄杖子撐天拄地。師云：
J27nB192_p0189a16║拈卻拄杖又如何？密轉身一喝。師拈拂云：識得一，萬
J27nB192_p0189a17║事畢，我今付子龜毛拂，長養十載後抽枝，莫似諸方
J27nB192_p0189a18║成狼藉。付拂，下座。
J27nB192_p0189a19║裕之西堂謝法請上堂，佛佛授受，祖祖相傳，不過為
J27nB192_p0189a20║寄信人七佛已後，傳我釋迦文佛。釋迦以祖位傳摩
J27nB192_p0189a21║訶迦葉，迦葉傳至達磨，達磨為東土初祖。初祖傳至
J27nB192_p0189a22║六祖，六祖傳青原青原傳，至洞山价价傳，至雲門澄
J27nB192_p0189a23║師祖，為三十二世祖傳寶壽方師翁翁傳象田現先
J27nB192_p0189a24║師先師之道傳於山僧，山僧傳付，裕之滌公，亦是寄
J27nB192_p0189a25║信人耳。大眾！且道要他寄個甚麼信聻？良久，云：問取
J27nB192_p0189a26║裕之西堂。拂拂子，下座。
J27nB192_p0189a27║德慧道人六旬請上堂：靈利衲僧，不消一言，良驥追
J27nB192_p0189a28║風，不加一鞭。若還擬議思量向道，且待驢年不擬議
J27nB192_p0189a29║思量。又且如何聻？人天交接，兩得相見。所以道：仁於
J27nB192_p0189a30║慈，合釋於儒合明於暗合，悟於迷合，智於愚合，唯有
J27nB192_p0189b01║拄杖子不屬諸數。既不在數內，且道要他何用？拈拄
J27nB192_p0189b02║杖云：閒來攜去聽瀑布，夜深拋向▆峰西。卓一卓，下
J27nB192_p0189b03║座。
J27nB192_p0189b04║上堂。舉僧問雲門：撥塵見佛時如何？雲門云：佛亦是
J27nB192_p0189b05║塵。師頌曰：撥塵見佛時如何？那事還曾撥得麼？佛亦
J27nB192_p0189b06║是塵塵亦佛，木人撫掌笑呵呵。下座。
J27nB192_p0189b07║任公載居士四旬并祈嗣請。上堂：一有事，二有理，事
J27nB192_p0189b08║理相融，可知禮也。拈拄杖，卓一卓，云：惟這裡不屬事，
J27nB192_p0189b09║不屬理，撥轉關頭，可知禮也，然後可以垂手。三界之
J27nB192_p0189b10║中，任你求壽命，得壽命，求智慧，得智慧，求男女得男
J27nB192_p0189b11║女，求官位，得官位。遂拈拄杖劃一劃，云：若不劃斷葛
J27nB192_p0189b12║藤，幾乎流布。都監問：過去心不可得，現在心不可得，
J27nB192_p0189b13║未來心不可得，得個甚麼？師云：各各眉毛，眼上橫曳
J27nB192_p0189b14║杖。便下座。
J27nB192_p0189b15║師誕日潯中弟子就梅檀林請上堂，僧問：世尊初生
J27nB192_p0189b16║即不問，吾師壽量事如何？師云：今年四十。進云：恁麼
J27nB192_p0189b17║處處綠楊堪繫馬，家家有路透長安。師打云：也少這
J27nB192_p0189b18║一棒不得。僧禮拜云：謝師之恩。師云：面赤不如語直。
J27nB192_p0189b19║乃云：山僧今年方四十，本命元辰記不得。六十甲子
J27nB192_p0189b20║數將來，未出母胎度人畢。師召眾云：大眾還會麼？若
J27nB192_p0189b21║也會得，佛殿咬住山門脊；若也不會，山門咬住佛殿。
J27nB192_p0189b22║脊。會與不會即且置，秪如者僧問山僧壽量，山僧答
J27nB192_p0189b23║伊，今年四十，謂復是佛法聻？謂復是世法。卓拄杖云：
J27nB192_p0189b24║還委悉麼？揭諦揭諦僧，揭諦摩訶般若波羅蜜。下座。
J27nB192_p0189b25║師誕日潯中，必成無瑕上生定水菴主請上堂，僧問：
J27nB192_p0189b26║法身不墮諸數，幻身豈能長久？法身向上事，乞師指
J27nB192_p0189b27║示。師云：脫下破襤衫，不著清淨襖。乃云：脫下破襤衫，
J27nB192_p0189b28║不著清淨襖。法身不墮諸數，幻身豈能長久？向上向
J27nB192_p0189b29║下一齊拈，到處逢人誇好手，南北東西任意遊，牯牛
J27nB192_p0189b30║食盡溪頭草。喝一喝必成。問：自古至今原不二，不生
J27nB192_p0189c01║不滅事如何？師云：領取話頭。成便禮拜云：法王座上
J27nB192_p0189c02║獅子吼，點破娘生鐵面皮。師下座。
J27nB192_p0189c03║巨木知藏為師慶誕請上堂，僧問：個中事不涉春秋，
J27nB192_p0189c04║今世門豈免法臘？請師指出無量壽。師云：天之高，地
J27nB192_p0189c05║之厚。僧禮拜云：謝和尚答話。師云：口是禍門。乃云：天
J27nB192_p0189c06║之高，地之厚，便是當人無量壽。任他地裂與山崩，更
J27nB192_p0189c07║於何處添休咎？個中事不涉春秋，今世門未免法臘，
J27nB192_p0189c08║不惟山僧獨如然，歷代祖師亦如法源禪人休兜搭，
J27nB192_p0189c09║我今指你安身法，但得身心總不依，於此百中而百
J27nB192_p0189c10║發。喝一喝。復舉：韓文公訪大顛，問曰：和尚春秋多少？
J27nB192_p0189c11║顛提起數珠云：會麼？公日不會。大顛云：晝夜一百八。
J27nB192_p0189c12║公不曉，遂回。次日再來，至門前，見首座，舉前話問：意
J27nB192_p0189c13║旨如何？首座扣齒三下。及見大顛，復理前問，大顛亦
J27nB192_p0189c14║扣齒三下。公曰：原來佛法無兩般。大顛云：是何道理？
J27nB192_p0189c15║公曰：適來問首座亦如是。大顛遂召首座：是汝如此
J27nB192_p0189c16║對否？座曰：是大顛。便打趁出院。師以拂子拂一拂云：
J27nB192_p0189c17║若向這裡會得，如天普蓋，似地普擎，將大顛首座鼻
J27nB192_p0189c18║孔一串穿卻。試問諸人還簡點得出麼？若簡點不出，
J27nB192_p0189c19║聽取山僧一頌：三三兩兩絕商量，個事從來不覆藏。
J27nB192_p0189c20║擬問其中何意旨？車行陸路水行航。下座。
J27nB192_p0189c21║付階一禪人。上堂：一處真，處處真，頭頭盡是本來人。
J27nB192_p0189c22║真實顯時聲不現，正體堂堂沒卻身。遂顧視左右云：
J27nB192_p0189c23║作麼生是堂堂正體？向這裡道得一句，與汝一柄拂
J27nB192_p0189c24║子去，為人階一出。師云：那裡是堂堂正體階？云：頂天
J27nB192_p0189c25║立地。師云：未是更道階。云：那個男兒不丈夫？師云：為
J27nB192_p0189c26║甚麼要從這裡去階？云：怎怪得某甲？師云：珍重！遂付
J27nB192_p0189c27║衣拂，下座。
J27nB192_p0189c28║都監領西塘眾居士請上堂：昨日一場佛事，今朝揭
J27nB192_p0189c29║過一班。以如意擊香几云：文殊堂裡萬菩薩，夜來盡
J27nB192_p0189c30║向此中參。下座。
J27nB192_p0190a01║師誕日解制眾鄉紳為師祝壽，請上堂，僧問：中人以
J27nB192_p0190a02║上，不可以語下中人以下不可以語上。秪如上下人
J27nB192_p0190a03║一齊來，和尚如何接待？師云：山僧住持事繁。乃云：昨
J27nB192_p0190a04║夜偶爾燈花爆，知有文星入寺來。門前波浪如雲聚，
J27nB192_p0190a05║始信潮音迅似雷。手攜仲尼日月腰懸佛祖靈符，毘
J27nB192_p0190a06║盧頂上，大方獨步到這裡說甚麼中人以上不可以
J27nB192_p0190a07║語下中人，以下不可以語上，更有甚麼生可慶？更有
J27nB192_p0190a08║甚麼制可解？說生說滅，說解說結，總是眼中著楔。殊
J27nB192_p0190a09║不知衲僧胸量寬如海，宰相肚裡好撐船。拈拄杖，卓
J27nB192_p0190a10║一卓，喝一喝，下座。
J27nB192_p0190a11║上堂。若論法身向上事，有口道不得。諸人睡著時。若
J27nB192_p0190a12║薦得，略較些子。忽然翻身，推下枕頭，略較些子。縱目
J27nB192_p0190a13║觀來，眼前無物，略較些子。信口道來。胸中無義，略較
J27nB192_p0190a14║些子。信手拈來。不見一法，略較些子信步行去，不意
J27nB192_p0190a15║高下，略較些子。驀拈拄杖云。拄杖子聞山僧與麼道，
J27nB192_p0190a16║傍不肯。卓一卓云：略較些子。大眾！若到諸方，莫道山
J27nB192_p0190a17║僧與諸子說老婆禪。復卓拄杖，下座。
J27nB192_p0190a18║晚參，師云：結制已來經二七，那事全然沒巴鼻。擬欲
J27nB192_p0190a19║將心待悟時，敢保老兄猶未徹。更有一個好良方，但
J27nB192_p0190a20║把追求一齊歇，行住坐臥總如然，撞見銀山并鐵壁。
J27nB192_p0190a21║朝鐵壁，暮鐵壁，十二時中俱鐵壁，人人沒奈鐵壁何，
J27nB192_p0190a22║我道鐵壁好消息。大眾！且道是甚麼消息？以竹篦擊
J27nB192_p0190a23║案云：百雜碎。
J27nB192_p0190a24║解制晚參。師拈如意云：正月二十這公案，四月初一
J27nB192_p0190a25║方勦絕，即令這裡許多人人人有口難分雪，不使意
J27nB192_p0190a26║馬亂奔馳，其中有個真消息。且道是甚消息？以如意
J27nB192_p0190a27║打。○云：急急！如令敕：
J27nB192_p0190a28║結制慈風，大德詣示眾：看看不覺十月一，農家收割
J27nB192_p0190a29║將已畢。衲僧急透那重關，撥著從教腦門裂。直須一
J27nB192_p0190a30║箭透梵天，十八諸天也驚喫。炷香禮拜白方丈，拈棒
J27nB192_p0190b01║劈頭便打出。屈！屈！屈！
J27nB192_p0190b02║護法振華汪居士同聖徵李居士彰甫徐居士并兩
J27nB192_p0190b03║序職事，請說行腳。
J27nB192_p0190b04║師云。醜態多年。不敢輕布。逼不由人。今朝始露。山僧
J27nB192_p0190b05║生於楊州府。泰州華家。莊家遭回祿。移居柯家堡父
J27nB192_p0190b06║周公。南津早喪。母紀氏寡。居三十餘年。因家務牽纏。
J27nB192_p0190b07║不習儒業。十三歲月素。十五歲畢婚。雖娶而律身童
J27nB192_p0190b08║真。從無慾念。共房七載。故不生養。每見破衲僧。喜甚
J27nB192_p0190b09║追隨不捨。凡見人死。心甚驚怖。自謂形骸尚在。說話
J27nB192_p0190b10║的到那裏去了。忖想如癡。欲訪明師出家。母親不許
J27nB192_p0190b11║耽遲。到二十二歲。因不事家務。不喜室人。室人是年
J27nB192_p0190b12║自縊。雖家資罄盡。心中甚喜。又少一種纏縛也。一夜
J27nB192_p0190b13║自坐房內。將剪刀剪去。頭髮一半。并寫遺書表散田
J27nB192_p0190b14║園什物因兄不孝。將母親拜托二姊。明晨早起。假稱
J27nB192_p0190b15║討債。逃至河[(土*乃)/土]場。西方菴德心老師處。欲求剃度。母
J27nB192_p0190b16║親得遺書痛哭。自尋到西方。菴逼回家。山僧苦求云。
J27nB192_p0190b17║老母若肯放子出家。近所還可相見。若決不肯逃上
J27nB192_p0190b18║天童。恐今生不能會面也。老母見苦留不住。只得許
J27nB192_p0190b19║可。山僧是日設茶。胡跪姊丈趙楚雲前告曰。老母終
J27nB192_p0190b20║身全仗老兄老母哭倒於地。時丙子冬臘月八日也。
J27nB192_p0190b21║母送至安豐場。清淨菴越門和尚披剃蕭民台。為我
J27nB192_p0190b22║設齋。師命廚房燒火三月。師一日見山僧。手指碎裂。
J27nB192_p0190b23║復命方丈充侍者。吾師待人尊嚴。日不許蹔刻坐。夜
J27nB192_p0190b24║不許伸足。臥目不許邪視。咳不許大聲。夜則以絛縛
J27nB192_p0190b25║足而睡。日則拱立端莊。如是一年。不幸我師長往。臨
J27nB192_p0190b26║終囑本源兄曰。此子儘可彫琢子善提攜。勿使狂往。
J27nB192_p0190b27║丁丑同本兄往天童受具。參密雲老和尚。一見胡跪
J27nB192_p0190b28║問曰。弟子千里而來。特為決擇生死。請師一決。童打
J27nB192_p0190b29║云。小小年紀。有甚麼生死出方丈。後憤憤然。行住坐
J27nB192_p0190b30║臥。只憤憤然在廚房菜鍋上燒火。兩月忽患手[病-丙+毒]。一
J27nB192_p0190c01║病幾死。半月少瘥。有同單中和老師云。汝是初出家。
J27nB192_p0190c02║此是聖人道場。汝夙有愆尤。故多魔障。乃護法神。不
J27nB192_p0190c03║許汝登三寶地。當精誠懺悔。山僧依教三年衣不解
J27nB192_p0190c04║帶。脅不至蓆。但五更初拜。大悲觀世音香一炷。然臂
J27nB192_p0190c05║香三炷。以懺往昔冤愆是冬。結制藏堂進堂後。行不
J27nB192_p0190c06║知行。坐不知坐。普梆雖隨眾。如有氣死人相似。一日
J27nB192_p0190c07║立在方丈外。聞有人言無心方合道。即身心廓落。一
J27nB192_p0190c08║輕得個入處。便進方丈問曰。若人識得心。大地無寸
J27nB192_p0190c09║土。某即今覓心了不可得。又識個甚麼心。童云。你即
J27nB192_p0190c10║今在甚處。遂頓足云。在者裡。童云。你且去。明日來那
J27nB192_p0190c11║時。山僧便會得個擎拳豎指道理。時朝宗和尚為西
J27nB192_p0190c12║堂。一日。山僧纔跨入門堂。拈棒便打。山僧奪住棒云。
J27nB192_p0190c13║剩貨多年不勞賣弄。堂奪杖云。偏要賣把你。山僧推
J27nB192_p0190c14║西堂一推云。切莫塗汙人好。便行。西堂趕出云。今冬
J27nB192_p0190c15║五百眾中。剛得半個聖人。一日又進方丈問曰。不涉
J27nB192_p0190c16║凡情不作聖解。便恁麼去時如何。童纔拈棒。山僧把
J27nB192_p0190c17║住云。到這裏總用不著。戊寅年往紹興府顯聖寺。參
J27nB192_p0190c18║爾密和尚。正值講華嚴合論。一見就跪問云。尋行數
J27nB192_p0190c19║墨。猶涉廉纖。作麼生是了生脫死一句。密云。一覽大
J27nB192_p0190c20║藏証無為。山僧纔擬開口。密大笑。推出山僧復疑。又
J27nB192_p0190c21║參三年。己卯年往五雲門六如。和尚處過夏。是冬起
J27nB192_p0190c22║單。往廣孝寺參具德和尚。命燒火。一期一日具。師問
J27nB192_p0190c23║曰。趙州道無。你作麼生會。山僧便喝。具日不是。你何
J27nB192_p0190c24║不問我。山僧問曰。趙州道無。意作麼生。具云。嗥嗥嗥。
J27nB192_p0190c25║山僧於此決疑。其冬具師鉗錘妙密。脫卸許多礙膺。
J27nB192_p0190c26║庚辰春復上。顯聖聽爾密和尚。思益梵天經。一期期
J27nB192_p0190c27║畢往。紹興府昌安門外硃砂菴聽慧融法師法華經。
J27nB192_p0190c28║一期期畢。復進雲門。尋本源兄大病。一場病中作主
J27nB192_p0190c29║不得。那時慚惶。容身無地。又上顯聖。親近爾密和尚
J27nB192_p0190c30║時。病未全愈。十月結制。似乎進堂不得。預夜然香。禱
J27nB192_p0191a01║告龍天。十方諸佛。願加被我。願此期內徹法源底。報
J27nB192_p0191a02║佛深恩。進堂後胸中逼逼塞塞。雖不參話頭。只是萬
J27nB192_p0191a03║緣放下著力逼拶去。逼到半期。一日浴堂洗浴。只是
J27nB192_p0191a04║迥迥然凝定正穿衣時。似乎乾坤翻轉四大分散。隨
J27nB192_p0191a05║頌兜率三問。一即今性在甚麼處。舉止何時不露布。
J27nB192_p0191a06║會得觸目是菩提。達者同遊涅槃路。（二）眼光落地作
J27nB192_p0191a07║麼脫。通身是口難分雪。也要當人獨自知。不知卻問
J27nB192_p0191a08║天邊月。三四大分張甚處去。撩起便行無拘繫。脫下
J27nB192_p0191a09║草鞋赤腳行。無住處時無住處。辛巳年往上蔣甘露
J27nB192_p0191a10║菴。又聽慧融法師楞嚴經。一期期畢。同本源兄往東
J27nB192_p0191a11║山。再覲爾密和尚。是冬鋪堂行苦行求福。見首座小
J27nB192_p0191a12║參。不濟自打點。為人期畢。參象田先師。正值平地。先
J27nB192_p0191a13║師問曰。趙州道無又道有。汝試道看。山僧云。師手中
J27nB192_p0191a14║是把木扒。某手內是把鐵搭隨。頌曰。趙州狗子佛性
J27nB192_p0191a15║無。眼上眉毛會也麼。剎竿頭上挑日月。木人撫掌笑
J27nB192_p0191a16║呵呵。先師云有聻。又頌曰。有無佛性趙州狗。七七依
J27nB192_p0191a17║然四十九。可笑當年老趙州。好路不行草裏走。先師
J27nB192_p0191a18║大喜。親近一載。每室中盤桓。深相契合。便欲分付山
J27nB192_p0191a19║僧。不意欲速。又往天華聽法華經。經畢。聞先師示寂。
J27nB192_p0191a20║慟哭流涕者幾幾。法華期畢。竟往天台護國寺參嘯
J27nB192_p0191a21║雲和尚一見。嘯問曰。那裏來。曰象田來。嘯曰。到這裏
J27nB192_p0191a22║做甚麼山。僧曰。到則親到。做則不做甚麼。嘯曰。要做
J27nB192_p0191a23║洞上兒孫。須會吾家宗旨。且問。如何是正中偏。答曰。
J27nB192_p0191a24║和尚問學人。曰。如何是偏中正。答曰。學人答和尚。曰。
J27nB192_p0191a25║如何是正中來。答曰。某甲昨日到天台。曰。如何是兼
J27nB192_p0191a26║中至。答曰。濫泥之中防毒刺。曰。如何是兼中到。答曰。
J27nB192_p0191a27║泥牛踏破潭底月嘯。大喜。壬午春參石奇和尚。於靈
J27nB192_p0191a28║鷲寺正值上堂。山僧出問曰。某向江南走一回。不曾
J27nB192_p0191a29║看見個乾淨衲僧。且道。衲僧家如何行履。靈曰。你自
J27nB192_p0191a30║摸索看山。僧曰。學人到這裏無下手處。靈打云。也少
J27nB192_p0191b01║這一棒不得。山僧搖手云。也是多的因石和尚退居
J27nB192_p0191b02║仙居景星岩。山僧往台州府雲峰寺湛明律師處。閱
J27nB192_p0191b03║藏二年。湛師命為尊証。二期癸未。復到象田。拜先師
J27nB192_p0191b04║龕。時古靈兄閉關象田。為之盤桓。此人道眼不明。重
J27nB192_p0191b05║言貶駁。古云。某非其人。先象田有法衣一領。臨終分
J27nB192_p0191b06║付以待兄來。山僧不顧。直往寶壽參雨。老和尚古將
J27nB192_p0191b07║衣卷密送寶壽方丈。老和尚一見。問曰。那裏人。答曰。
J27nB192_p0191b08║楊州人。老人曰。我不問汝。楊州答曰。和尚背後是甚
J27nB192_p0191b09║麼老人。拈起禪衣角。山僧舉袖云。某是件衲衣。老人
J27nB192_p0191b10║曰。有甚交涉。山僧曰。有甚交涉。老人點頭三下。命上
J27nB192_p0191b11║龍門。充維那和尚。一日上堂。山僧出問曰。昔日薰長
J27nB192_p0191b12║老。今日是吾師。一來又一往。且道為何事。老人曰。你
J27nB192_p0191b13║道為何事。山僧顧視左右云。大眾莫是這件事麼。甲
J27nB192_p0191b14║申正月。乃老和尚誕日。將象田法衣源流當堂分付。
J27nB192_p0191b15║因不敢負象田。雖親承寶壽。付囑而嗣法象田老和
J27nB192_p0191b16║尚。偈曰。一領破袈裟。今又缺一角。汝師留與汝。我今
J27nB192_p0191b17║為蓋卻。象耕鳥為耘。異類行不群。有時苗秀實。表信
J27nB192_p0191b18║露衣紋。付後即受古靈兄。請并老人命。主持象田。冬
J27nB192_p0191b19║間結制。一期因舊當家作祟。臘八期畢。飄然辭謝。是
J27nB192_p0191b20║夜出山。自恨年幼行淺。意欲陸沉。眾中潛行密行。故
J27nB192_p0191b21║三年無襖。五年無褲。直往天童茶房燒火未久。眾知
J27nB192_p0191b22║不能果。願即往南海普陀山。意欲行苦供眾。奈人境
J27nB192_p0191b23║紛紛難以駐足。乙酉年往滃州山頂黃楊尖上。住靜
J27nB192_p0191b24║禁足掩關一載。後象田得知命僧午輪連請者三以
J27nB192_p0191b25║偈卻曰。看他上古亦曾為。驀直渡江不我歸。此去去
J27nB192_p0191b26║時真果去。合國人追追不回。午輪再四。請應秀峰山
J27nB192_p0191b27║權結冬期。因年荒糧不足。又受倪周二鄉紳請住上
J27nB192_p0191b28║虞瑞象寺。丙戌年有陶章請住持會稽天華寺。其冬
J27nB192_p0191b29║結制開堂說戒。相從者眾。自念。世亂紛紛。聚散不久。
J27nB192_p0191b30║且象田一枝。佛法將斷全賴。山僧一人恐一不測。則
J27nB192_p0191c01║辜負先人。故不避譏呵。付囑幾人。丁亥春。往佛日打
J27nB192_p0191c02║齋謝法。老和尚命為西堂期畢。受烏鎮唐沈孔眾鄉
J27nB192_p0191c03║紳請住持密印寺。二載己丑冬。赴白蓮之請。自悔。從
J27nB192_p0191c04║前狼籍。如今把緊繩頭。雖坐方丈。更慚福薄。日負栲
J27nB192_p0191c05║栳打飯供眾。以效淵祖遺風。即今出世弘道。不敢自
J27nB192_p0191c06║懈。抖擻精神。接引後昆。報佛祖恩。汝等諸人。參須如
J27nB192_p0191c07║是參悟。須如是悟。行須如是行。知識如是做。不枉為
J27nB192_p0191c08║人。不枉為僧。方名上報。四重恩下濟三途苦。山僧久
J27nB192_p0191c09║蘊不發。正恐斷送。平人今夜因護法懇請之誠。只得
J27nB192_p0191c10║揚沙撒土。明眼人前一場笑具。且道笑個甚麼。良久
J27nB192_p0191c11║云。阿誰不掛眉間劍。何必搖唇惑亂人。