J27nB192_p0196a01║曹溪大休珠禪師住桐鄉密印寺語錄卷第五
J27nB192_p0196a02║侍者德滿錄
J27nB192_p0196a03║瑞鹿法孫行信編次
J27nB192_p0196a04║入院日，總憲存憶唐公，同眾護法暨本寺勤舊，請上
J27nB192_p0196a05║堂。師陞座祝
J27nB192_p0196a06║聖拈香畢，維那白椎竟，乃云：「天得一以清，地得一以
J27nB192_p0196a07║寧，君王得一治天下，大夫得一燮理乾坤，衲僧得一
J27nB192_p0196a08║收放縱橫。風以時、雨以時，萬彙霑榮，是天地之一也。
J27nB192_p0196a09║舉賢才，薄稅斂，萬民歡而天下樂，不動干戈自太平，
J27nB192_p0196a10║是君王之一也。不忘靈山付囑，永作法海金湯，生生
J27nB192_p0196a11║為柱石，世世作津梁，此是唐大夫之一也。如何是衲
J27nB192_p0196a12║僧之一？山僧有時拈頭作尾，有時拈尾作頭，頭尾無
J27nB192_p0196a13║拘其則，須知收放自由，縱橫無礙。收起時，鬼神難測；
J27nB192_p0196a14║放開時，葛藤遍滿。」豎拂云：「葛藤樁子豎起也，前廊後
J27nB192_p0196a15║架也是葛藤，東西方丈也是葛藤，佛殿山門也是葛
J27nB192_p0196a16║藤，十字街頭也是葛藤，使其若佛若祖，若智若愚，若
J27nB192_p0196a17║天、人、阿修羅、地獄、餓鬼，六道四生，一個個踢腳絆手
J27nB192_p0196a18║跌倒爬起云：『和尚！唐府請你上堂，為甚麼有這許多
J27nB192_p0196a19║葛藤？』山僧即向他道：密印多年古道場，佛法無人為
J27nB192_p0196a20║舉揚。而今四眾焚香請，謾將葛藤作商量。商量即且
J27nB192_p0196a21║置，且道為甚麼人舉揚？」復豎拂子云：「俞、任、袁、柳、酆、鮑、
J27nB192_p0196a22║史、唐。」擊拂子，下座。
J27nB192_p0196a23║結制上堂。「結結解解無他事。」豎拂子云：「秪要諸人會
J27nB192_p0196a24║這個。」擲拂子云：「而今撒向階前也。試問還曾薦得麼？」
J27nB192_p0196a25║僧出眾，禮拜起，師打云：「三個孩兒抱花鼓，莫來攔我
J27nB192_p0196a26║毬門路。」下座。
J27nB192_p0196a27║佛日老和尚送法衣至，上堂。「高峰出身處，密印古道
J27nB192_p0196a28║場，佛法疏來久，無人為舉揚。」遂舉袈裟角云：「舉也，舉
J27nB192_p0196a29║也。」放下袈裟角，揮拂一拂，云：「揚也！揚也！」放下拂子云：
J27nB192_p0196a30║「借問諸兄作麼生會？古今不異當年事，不妨拈出大
J27nB192_p0196b01║家知。」下座。
J27nB192_p0196b02║上堂。「三百禪和二百洲，無繩自縛萬山頭。若能言外
J27nB192_p0196b03║知端的，鞭起泥牛下海游。大眾！端的還知否？脫或未
J27nB192_p0196b04║知，達磨西來原無意，妄想狂心歇便休。」擲拂子，下座。
J27nB192_p0196b05║圓戒上堂。師拈如意云：「若論那邊事，說佛說祖不可
J27nB192_p0196b06║得，止持作犯不可得，山僧說底不可得，諸人聽底不
J27nB192_p0196b07║可得，曷用鳴鐘擂鼓集眾陞堂？正眼觀來，合喫拄杖。
J27nB192_p0196b08║此棒當山僧代喫，眾大德分中又作麼生？若教將錯
J27nB192_p0196b09║還就錯，日用毋令毫髮差。」下座。
J27nB192_p0196b10║南潯董氏，法名德熏，為薦先母顧氏孺人請上堂。「生
J27nB192_p0196b11║是死之生，死是生之死，生死與去來——」豎拂子云：「總不
J27nB192_p0196b12║出於此。若向這裡會得，方知顧氏孺人，生而不曾生，
J27nB192_p0196b13║滅而未常滅。不生不滅識根源，始信山僧真實說。作
J27nB192_p0196b14║麼說？麻三觔，乾屎橛。」擲拂，下座。
J27nB192_p0196b15║師誕日上堂。「叢林秋晚實堪悲，百丈清規孰護持？拂
J27nB192_p0196b16║子頭邊如不薦，衲衣下事復吾欺。」遂豎拂子云：「還薦
J27nB192_p0196b17║得也未？象田先師來也，現今在山僧拂子頭上為諸
J27nB192_p0196b18║人葛藤云：『天也如是，地也如是，山也如是，水也如是，
J27nB192_p0196b19║見今請主也如是，珠上座說的也如是，諸闍黎聽的
J27nB192_p0196b20║也如是。』山僧則拔劍攪龍門，當仁不讓師，只向他天
J27nB192_p0196b21║也不如是，地也不如是，山也不如是，水也不如是，見
J27nB192_p0196b22║今請主也不如是，珠上座說的也不如是，眾闍黎聽
J27nB192_p0196b23║的也不如是。畢竟如何？」拂拂子云：「不是！不是！」僧問：「拂
J27nB192_p0196b24║子頭邊即不問，吾師壽量事如何？」師云：「拂子頭邊薦
J27nB192_p0196b25║取。」進云：「恁麼則清風敲竹韻，紅日綴花梢。」師云：「衲衣
J27nB192_p0196b26║下事如何？」僧禮拜，師云：「也非分外。」下座。
J27nB192_p0196b27║佛日老和尚訃音至，上堂。「一生岣嶁頭，今朝驀直去，
J27nB192_p0196b28║合掌微笑休，日照山河麗。大眾！且道這老漢向甚麼
J27nB192_p0196b29║處去了？咦！東家作驢，西家作馬。要騎便騎，要下便下。」
J27nB192_p0196b30║付雪山濟禪人上堂。雪山問：「如何是曹洞宗？」師云：「腦
J27nB192_p0196c01║後見腮，莫與往來。」進云：「恁麼則超出言相外，不落有
J27nB192_p0196c02║無機。」師云：「子既親薦得，須知我不私。」雪禮拜云：「也要
J27nB192_p0196c03║大眾證明。」師乃云：「山僧布個漫天網子，意欲撈摝滄
J27nB192_p0196c04║海錦鱗，使其一個個大者大成，小者小就。今日蛟龍
J27nB192_p0196c05║出現也。」擲拂子云：「佛祖大事親相付，作浪興波任汝
J27nB192_p0196c06║為。」下座。
J27nB192_p0196c07║解制上堂。僧問：「如何是出門一句？」師云：「看腳下。」乃云：
J27nB192_p0196c08║「去即印住，住即印破；不去不住，二俱有過。大眾！作麼
J27nB192_p0196c09║生免得此過？」良久云：「四維上下絕遮攔，東西南北無
J27nB192_p0196c10║回互。」下座。
J27nB192_p0196c11║結制示眾。師云：「真獅出窟吼，林間絕野干。若是獅子
J27nB192_p0196c12║兒，請出來相見。」眾默然。師云：「只此就是礙膺不盡，所
J27nB192_p0196c13║以臨機用不著了也。山僧此番結制，不比尋常，各各
J27nB192_p0196c14║將自己從前眼裡見底、耳裡聞底、心裡記底，盡情放
J27nB192_p0196c15║下，將放下又放下，放到無放處，大家摸索看。若摸索
J27nB192_p0196c16║不著，參。」
J27nB192_p0196c17║落堂示眾。「山僧作事狂，卻被無明障。僧也三十棒，俗
J27nB192_p0196c18║也三十棒。從頭至尾打將來，秪為婆心而放曠。究竟
J27nB192_p0196c19║底事意如何？各各眉毛橫眼上。」
J27nB192_p0196c20║示眾。師云：「洞上知識此時多，唯有山僧第一拙，不會
J27nB192_p0196c21║長四與短三，動動就是乾屎橛。」驀拈拄杖云：「雲門大
J27nB192_p0196c22║師來也，且作麼生會？若也會得，方許你具隻眼。」居士
J27nB192_p0196c23║問：「何是佛意？」師云：「拄杖橫擔不顧人。」進云：「如何是祖
J27nB192_p0196c24║意？」師云：「直入千峰萬峰去。」進云：「如何是和尚意？」師云：
J27nB192_p0196c25║「奈山僧無意。」士禮拜，師呵呵大笑。
J27nB192_p0196c26║元旦示眾。「年新月新日新，四方八面開門，南山貍奴
J27nB192_p0196c27║白牯，恭賀無位真人。大眾！無位真人在甚麼處？」眾下
J27nB192_p0196c28║語不契。師下座，連揖云：「年年相見，歲歲相逢。」
J27nB192_p0196c29║頌古
J27nB192_p0196c30║五祖至碓坊，見六祖腰石舂米，乃問曰：「米熟也未？」六
J27nB192_p0197a01║祖曰：「米熟已久，猶欠篩在。」五祖擊碓三下而去。能會
J27nB192_p0197a02║祖意，三鼓入室，五祖以袈裟遮圍，不令人見，囑云：「流
J27nB192_p0197a03║布將來，無令斷絕。」頌云：
J27nB192_p0197a04║一法無為萬法親，相傳只貴有知音，黃梅消息今猶
J27nB192_p0197a05║在，擊碓三更上祖燈。
J27nB192_p0197a06║祖示惠明曰：「不思善，不思惡云云。」頌云：
J27nB192_p0197a07║不思善，不思惡，人人到此難摸索。村裡婆婆不著鞋，
J27nB192_p0197a08║未到人前先露腳。
J27nB192_p0197a09║本來無一物，何處惹塵埃？頌云：
J27nB192_p0197a10║一滴水，潑天波，五百高僧沒奈何，謾云祖師不識字，
J27nB192_p0197a11║且道其中有甚麼？
J27nB192_p0197a12║不是風動，不是旛動，仁者心動。頌云：
J27nB192_p0197a13║昨夜得個黃粱夢，四顧山光一點空，末劫比丘閑戲
J27nB192_p0197a14║論，又云旛動又云風。
J27nB192_p0197a15║永嘉玄覺禪師參，遂遶座三匝，振錫而立，祖曰：「夫沙
J27nB192_p0197a16║門！具三千威儀，八萬細行，大德自何方來，生大我慢？」
J27nB192_p0197a17║覺曰：「生死事大，無常迅速。」祖曰：「何不體取無生，了無
J27nB192_p0197a18║速乎？」覺曰：「體即無生，了本無速。」祖曰：「如是！如是！」頌云：
J27nB192_p0197a19║釣竿直墜萬重波，豈肯輕輕放過他？體即無生生亦
J27nB192_p0197a20║了，曹溪路上有人過。
J27nB192_p0197a21║世尊陞座，文殊白椎。頌云：
J27nB192_p0197a22║無端平地起干戈，猶是將身入賊窩，劈面一椎成粉
J27nB192_p0197a23║碎，至今分散滿娑婆。
J27nB192_p0197a24║翠巖令參禪師，上堂曰：「今夏與諸兄弟東語西話，看
J27nB192_p0197a25║取翠巖眉毛在麼？」長慶云：「生也。」雲門云：「關。」頌云：
J27nB192_p0197a26║發言必須心無怯，行事當知理要長。擬動唇皮先墮
J27nB192_p0197a27║意，觀來也是錯商量。
J27nB192_p0197a28║香林因僧問：「如何是衲衣下事？」師曰：「臘月火燒山。」頌
J27nB192_p0197a29║云：
J27nB192_p0197a30║陌面人傳家裡信，聽得分明說不清，及至歸家問端
J27nB192_p0197b01║的，忘卻從前寄信人。
J27nB192_p0197b02║石門徹禪師，因僧問：「如何教外別傳一句？」徹曰：「東村
J27nB192_p0197b03║王老夜燒錢。」頌云：
J27nB192_p0197b04║東村王老夜燒錢，月映長江水映天，野老不知何處
J27nB192_p0197b05║去，翻身依舊枕頭邊。
J27nB192_p0197b06║玄沙三種病人。頌云：
J27nB192_p0197b07║玄沙三種病人話，個段光明夜不收，天曉依然還一
J27nB192_p0197b08║樣，出門踏著腳尖頭。
J27nB192_p0197b09║澧州大同普濟禪師，因僧問：「如何是本來人？」濟云：「共
J27nB192_p0197b10║住不相識。」頌云：
J27nB192_p0197b11║同行同坐不知名，撒手相將秪麼行，萬仞峰頭休駐
J27nB192_p0197b12║足，還須踢倒鐵圍城。
J27nB192_p0197b13║魯祖因僧問：「如何是不言言？」祖曰：「汝口在甚麼處？」僧
J27nB192_p0197b14║曰：「某甲無口。」祖曰：「將甚麼喫飯？」僧無語。頌云：
J27nB192_p0197b15║這僧置一問，似乎討棒打，自云不識字，猶念之乎也。
J27nB192_p0197b16║阿難獲本妙心。頌云：
J27nB192_p0197b17║南北東西處處通，何須特地捉虛空？為汝指個安心
J27nB192_p0197b18║法，踢倒門前雙徑峰。
J27nB192_p0197b19║世尊因五通仙人問云：佛有六通，我有五通。如何是
J27nB192_p0197b20║那一通？世尊召仙人！仙人應諾。世尊曰：「那一通，爾問
J27nB192_p0197b21║我。」頌云：
J27nB192_p0197b22║那一通，這一通，四方八面盡包容，聲前略露些些子，
J27nB192_p0197b23║遍地春光遍地風。
J27nB192_p0197b24║志公曰：「終日拈香擇火，不知身是道場。」頌云：
J27nB192_p0197b25║結個茅菴在嶺西，山深不聽五更雞，侵早起來燒淨
J27nB192_p0197b26║水，撥盡寒爐火一堆。
J27nB192_p0197b27║《般若經》云：「清淨行者不入涅槃，破戒比丘不墮地獄。」
J27nB192_p0197b28║頌云：
J27nB192_p0197b29║大千俱捏碎，何復有形骸？不踏涅槃路，定不受三災。
J27nB192_p0197b30║即心是佛。頌云：
J27nB192_p0197c01║軟似麻繩硬似錐，甜如蜂蜜毒如砒。諸人若餂刀頭
J27nB192_p0197c02║味，割舌毋嫌馬簸箕。
J27nB192_p0197c03║南泉住菴，被僧打破鑊子。頌云：
J27nB192_p0197c04║作家把手泛江湖，湖客逞兇打破鍋，從來好心招好
J27nB192_p0197c05║報，惡人自有惡人磨。
J27nB192_p0197c06║乾屎橛。頌云：
J27nB192_p0197c07║雲門乾屎橛，咄咄咄咄咄，老鼠拽須彌，烏龜爬上壁。
J27nB192_p0197c08║女子出定。頌云：
J27nB192_p0197c09║說出說入，棹棒打月，罔明文殊，一齊趁出。舌頭從來
J27nB192_p0197c10║在口中，牙齒純是一具骨。
J27nB192_p0197c11║法眼指簾。頌云：
J27nB192_p0197c12║指尖頭上露鋒芒，逐塊師僧自喪亡，若能連座俱掀
J27nB192_p0197c13║倒，落得當堂戰一場。
J27nB192_p0197c14║疏山造塔。頌云：
J27nB192_p0197c15║一文二文與三文，倒指分明數目親，羅山古佛多饒
J27nB192_p0197c16║舌，爭奈重增痛上疼。
J27nB192_p0197c17║德山托缽。頌云：
J27nB192_p0197c18║鐘未鳴，鼓未響，家常茶飯任君嘗。密啟意，善參詳，纔
J27nB192_p0197c19║著思惟手腳忙。
J27nB192_p0197c20║趙州勘婆子。頌云：
J27nB192_p0197c21║趙州特去勘婆子，覿面相逢秪如此。婆子指路與趙
J27nB192_p0197c22║州，也是班門弄斧頭。
J27nB192_p0197c23║無夢無想。頌云：
J27nB192_p0197c24║無夢無想主人翁，到晚歸單睡正濃。山家忘卻山中
J27nB192_p0197c25║境，伸足柴床日已紅。
J27nB192_p0197c26║枕子落地。頌云：
J27nB192_p0197c27║忽然枕子撲落地，花落鳥啼原不異，網羅跳出任施
J27nB192_p0197c28║為，拈取須彌塞海水。
J27nB192_p0197c29║佛事
J27nB192_p0197c30║總憲存憶唐公請為正法禪師封龕
J27nB192_p0198a01║「生悠悠，死悠悠，衲僧似海水長流。曾為弁嶽參禪客，
J27nB192_p0198a02║更接天童法乳儔。仔細從頭一打算，萬事無如歇了
J27nB192_p0198a03║休。休則不無，且道臨行一句作麼生道？」遂掩龕云：「事
J27nB192_p0198a04║已了，意已休，那事須知觸處周。」
J27nB192_p0198a05║又（祭正法師）
J27nB192_p0198a06║「一炷香，一杯水，法門相知供養你。且道知後如何？」良
J27nB192_p0198a07║久云：「唯。」
J27nB192_p0198a08║元旦祭高峰大師
J27nB192_p0198a09║「來來去去入娑婆，秪為時人太多事。山僧年初三上
J27nB192_p0198a10║香，誰識其中自拜自。」顧視大眾云：「那個是自聻？」良久
J27nB192_p0198a11║云：「相看原是舊時人，不合而今新指示。」
J27nB192_p0198a12║高念祖、汝揆兩居士，為薦祖考，己未進士玄期
J27nB192_p0198a13║府君，祖妣屠太宜人，顯考庚辰進士寓公府君，
J27nB192_p0198a14║請對靈小參。
J27nB192_p0198a15║「道遠乎哉？觸事而真。曾經鬧市街前過，眼裡何曾見
J27nB192_p0198a16║一人？聖遠乎哉？體之則神。自攜瓶去沽村酒，卻著衫
J27nB192_p0198a17║來作主人。大眾！今日高府請薦亡小參，且道亡靈即
J27nB192_p0198a18║今在甚麼處？」師良久：「彼彼不相干涉處，何必叨叨更
J27nB192_p0198a19║問渠。」下座。
J27nB192_p0198a20║為覺非沈府君對靈小參（雖一乃沈君之別號）
J27nB192_p0198a21║「寂處如何論淺深？應之於手，得之於心。玄機不藉他
J27nB192_p0198a22║人力，石上栽花孰可親？坏土三魄真活計，再四思君
J27nB192_p0198a23║不見君。山僧重重為指示，枯木抽芽別有春。」師乃召
J27nB192_p0198a24║眾云：「既是別有，府君神靈在甚麼處？」卓拄杖云：「唯此
J27nB192_p0198a25║一事實。」又卓一卓云：「餘二則非真。」
J27nB192_p0198a26║為雲心參頭火（參頭坐脫）
J27nB192_p0198a27║「曾經千槌萬煆，而今爐鞴俱銷。衲僧別無奇特，臨行
J27nB192_p0198a28║撒手逍遙。」擲火炬云：「山僧從來無妙訣，一把枯柴萬
J27nB192_p0198a29║事消。」
J27nB192_p0198a30║為歸仁禪人火
J27nB192_p0198b01║「生不涉，死無干，那事須知總一般。」擲火炬云：「索性與
J27nB192_p0198b02║汝重道破，火裡圓光君自看。」
J27nB192_p0198b03║為宗聞禪人封龕
J27nB192_p0198b04║「生也不道，死也不道。生死兩關，如鳥出巢，海闊天高
J27nB192_p0198b05║任鳥飛。」掩龕云：「這裡不得錯過好。錯過且置，且道這
J27nB192_p0198b06║裡是甚麼所在？」良久云：「了。」
J27nB192_p0198b07║又舉火
J27nB192_p0198b08║父母未生前，衲僧舌頭遍大千；父母已生後，阿誰不
J27nB192_p0198b09║具窮相手。拈卻前後這些些，從教火裡翻觔斗。翻觔
J27nB192_p0198b10║斗，蘇州有兮常州有。還有一句臨行語，途中緊絆草
J27nB192_p0198b11║鞋走。
J27nB192_p0198b12║為靈源菜頭火
J27nB192_p0198b13║「天台出跡，天華菜頭，二俱不住，燒了便休。休則不無，
J27nB192_p0198b14║且道靈源即今在甚麼處？」擲火炬云：「撒手相將無住
J27nB192_p0198b15║處，靈源何處不風流？」
J27nB192_p0198b16║又入塔
J27nB192_p0198b17║「盡大地是個普仝。且道向甚麼處入？」擲骨云：「向這裏
J27nB192_p0198b18║入。」
J27nB192_p0198b19║為圓覺禪人火
J27nB192_p0198b20║「生未圓，死合覺，撒手懸崖，日昇月落。且道落後如何？」
J27nB192_p0198b21║擲火炬云：「一把乾柴一堆灰，是則名為真解脫。」
J27nB192_p0198b22║為空我老師火
J27nB192_p0198b23║空我空人，何處不親？便與麼去，少分相應。
J27nB192_p0198b24║為新耕禪人入塔
J27nB192_p0198b25║「昨日纔燒，今朝又煆，兩段不同，請君一看。」舉骨云：「與
J27nB192_p0198b26║麼會去便會去，不會更入紅爐煆。」
J27nB192_p0198b27║為智華禪人火
J27nB192_p0198b28║智華智華，切忌周遮，驀直行去，管保不差。灰飛煙滅
J27nB192_p0198b29║後，何處不為家？
J27nB192_p0198b30║為一徑言菴主下火
J27nB192_p0198c01║師以火炬打圓相云：「生也全憑爾，死也全憑爾。透過
J27nB192_p0198c02║生死兩重關，內中別有些些子，言菴主，須記取。」擲火
J27nB192_p0198c03║炬云：「我見燈明佛，本光瑞如此。」
J27nB192_p0198c04║為開石禪人下火
J27nB192_p0198c05║生不錯，死無差，夜半翻身摸著他，通身顯現通身露，
J27nB192_p0198c06║一回煨燼一回賒。
J27nB192_p0198c07║為聖襄弼維那封龕
J27nB192_p0198c08║「不是吾徒輔弼，幾乎流落村莊。吾今道已行也，子猶
J27nB192_p0198c09║長往他邦。更有末後一句，不曾為子商量。大眾！商量
J27nB192_p0198c10║則且止，如何是末後一句？」遂掩龕云：「藏身處須沒蹤
J27nB192_p0198c11║跡，沒蹤跡處不宜藏。秪麼坐斷毘盧頂，十方世界總
J27nB192_p0198c12║家鄉。」
J27nB192_p0198c13║又下火
J27nB192_p0198c14║刀難砍，火難燒，俊哉無形本寂寥。撩起便行真衲子，
J27nB192_p0198c15║不存毛髮於絲毫。切須記我臨行句，大覺山前走一
J27nB192_p0198c16║遭。
J27nB192_p0198c17║為守齋朱道人火
J27nB192_p0198c18║「客歲死，今歲燒，勝熱門前怎肯饒？今歲燒，客歲死，生
J27nB192_p0198c19║死兩途俱如此。就中一著絕商量，欲假言詮須止止。」
J27nB192_p0198c20║舉火炬云：「個段光明亙古今。」擲火炬云：「不妨拈出些
J27nB192_p0198c21║些子。」
J27nB192_p0198c22║為空上座火
J27nB192_p0198c23║師云：「真性無住，真心無心，真滅無滅，真生無生。空上
J27nB192_p0198c24║座向這裡撩起便行，說性說心、說滅說生，總是閑家
J27nB192_p0198c25║具，不若休長老助汝丙丁，送入火光三昧。」
J27nB192_p0198c26║為開石禪人封龕
J27nB192_p0198c27║「眨上眉毛事若何？」卓拄杖云：「這些還曾薦得麼？」遂以
J27nB192_p0198c28║手指龕云：「驀直去，莫蹉跎！回途入室再揩磨。」
J27nB192_p0198c29║雜著
J27nB192_p0198c30║僧約
J27nB192_p0199a01║良材不彈而自直，智人不令而自行。楩楠自具真繩，
J27nB192_p0199a02║筠松自嫻法墨。其如品類，間有不齊。是以百丈立叢
J27nB192_p0199a03║林，所至有理法以接淳厚之士，有擯辱以懲躍冶之
J27nB192_p0199a04║徒，務使人人舉措得宜，威儀整肅，預防不肖之心，以
J27nB192_p0199a05║登正覺之路。略取數條，以砥智刃。庶使溝澮之流共
J27nB192_p0199a06║入法海，南山之竹不扶自直耳。
J27nB192_p0199a07║募修造
J27nB192_p0199a08║白蓮山僧初住，爭奈百無一有，欲要整舊如新，只貴
J27nB192_p0199a09║大家出手。龍象蹴踏交參，頓破時流窠臼。且道破後
J27nB192_p0199a10║如何？咦！瓦礫翻成帝釋宮，草木叢林獅子吼。
J27nB192_p0199a11║齋單
J27nB192_p0199a12║金牛撫掌處，堂前喫飯來。滿盤俱托出，何用別疑猜？
J27nB192_p0199a13║莫疑猜須知，慶讚遇香齋。
J27nB192_p0199a14║募知浴
J27nB192_p0199a15║大地法王身，諸人作麼洗？若將水洗塵，決定無此理。
J27nB192_p0199a16║更問事如何？擲筆云：「急須自薦取。」
J27nB192_p0199a17║跋成中理書記手書金剛經
J27nB192_p0199a18║金剛大義無住處，擬假言詮落躊躇，但得言空義也
J27nB192_p0199a19║空，三十二分誰分數？曹谿當初聞此言，我從源頭今
J27nB192_p0199a20║流住，不敢作解別生枝，只將斯語為緇素。
J27nB192_p0199a21║高念祖居士以白蓮寺十景詩見示次韻奉答
J27nB192_p0199a22║身似孤雲任卷舒，雙谿澄碧遶僧廬。渡頭春漲堪閒
J27nB192_p0199a23║泛，村落煙迷好卜居。羌篴秪因苔徑隔，胡笳不到柳
J27nB192_p0199a24║塘紆。青田龍臥聲光赫，白社蓮開香影孤。月朗天中
J27nB192_p0199a25║禪定起，風恬簾外諷經初。有詩漫和達夫韻，無酒難
J27nB192_p0199a26║留元亮車。貧至兩餐纓絡粥，聽君匡坐讀奇書。
J27nB192_p0199a27║大休和尚屬詠白蓮寺十景漫成長律應之（附）
J27nB192_p0199a28║念祖高居士原韻
J27nB192_p0199a29║繙經水國壯懷舒，漢魏分流映佛廬。柱史抽簪貽
J27nB192_p0199a30║勝覽，文成攜笈重幽居。鐘聲夜度龍山近，帆影朝
J27nB192_p0199b01║懸角里紆。散步農疇春事好，閒聽漁唱物情疏。繞
J27nB192_p0199b02║簷翠竹搖風細，拂檻香桐漏月初。五柳塘邊堪載
J27nB192_p0199b03║酒，嘗豐橋畔少驅車。余家四世留吟案，半是逃禪
J27nB192_p0199b04║半讀書。
J27nB192_p0199b05║
J27nB192_p0199b06║
J27nB192_p0199b07║
J27nB192_p0199b08║
J27nB192_p0199b09║
J27nB192_p0199b10║卷第五