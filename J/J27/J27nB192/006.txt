J27nB192_p0199c01║曹溪大休珠禪師住越城天華寺百問卷第六
J27nB192_p0199c02║嗣法弟子德明答頌
J27nB192_p0199c03║瑞鹿法孫行信編次
J27nB192_p0199c04║問：「振動乾坤即不問，絲毫不挂事如何？」
J27nB192_p0199c05║答：「脫殼烏龜飛上天。」
J27nB192_p0199c06║頌：滿面慚惶不識羞，溪山浪說笑顛頭。默然打破
J27nB192_p0199c07║扶桑國，放出金烏劫外遊。
J27nB192_p0199c08║問：「粉骨碎身未足酬，一句了然超百億。作麼生說個
J27nB192_p0199c09║超底道理？」
J27nB192_p0199c10║答：「瓦礫翻身。」
J27nB192_p0199c11║頌：瓦礫翻身透古今，從教何處不稱尊？直饒無句
J27nB192_p0199c12║言前薦，猶落牟尼後子孫。
J27nB192_p0199c13║問：「歷劫深恩終難報，為甚雲門又打伊？」
J27nB192_p0199c14║答：「家富小兒嬌。」
J27nB192_p0199c15║頌：指天指地老狐精，世間若個是生盲，當初早遇
J27nB192_p0199c16║雲門老，免使人人墮塹坑。
J27nB192_p0199c17║問：「賊來須打，客來須待。且道作麼生辨別？」
J27nB192_p0199c18║答：「二俱不受。」
J27nB192_p0199c19║頌：惱得心中怒氣沖，反將一箭射虛空，嚇得須彌
J27nB192_p0199c20║心膽碎，至今千古鬧哄哄。
J27nB192_p0199c21║問：「古是今人去，今是古人來？不涉今古句，試請拈出
J27nB192_p0199c22║來。」
J27nB192_p0199c23║答：「平地兩條溝。」
J27nB192_p0199c24║頌：只有天在上，更無山與齊。舉頭紅日近，回首白
J27nB192_p0199c25║雲低。
J27nB192_p0199c26║問：「高揖釋迦，不拜彌勒時如何？」
J27nB192_p0199c27║答：「也須喫棒。」
J27nB192_p0199c28║頌：金烏夜半逞風流，黃鶴峰高得自由，驀地踏翻
J27nB192_p0199c29║千尺浪，盲龜跛鱉也優游。
J27nB192_p0199c30║問：「德山托缽，且置勿論。巖頭密啟其意又作麼生？」
J27nB192_p0200a01║答：「暗裡藏春色。」
J27nB192_p0200a02║頌：德山老，德山老，托起缽盂沿街討。出門撞著帶
J27nB192_p0200a03║角虎，擬議遭他一口咬。雖然只得三年活，金風吹
J27nB192_p0200a04║動殘花草。
J27nB192_p0200a05║問：「頭云：『且喜老漢會末後句。』會與不會則不問，且道
J27nB192_p0200a06║如何是末後句？」
J27nB192_p0200a07║答：「明破即不堪。」
J27nB192_p0200a08║頌：句裏乘機劈面來，虎頭虎尾任君猜。泥牛踏破
J27nB192_p0200a09║天邊月，收拾胡兒鐵草鞋。
J27nB192_p0200a10║問：「淮州牛喫禾，益州馬腹脹，天下覓醫人，灸豬左膊
J27nB192_p0200a11║上。且道其中意旨如何？」
J27nB192_p0200a12║答：「山之南，水之北。」
J27nB192_p0200a13║頌：申出兜羅綿手，把住四恩三有，撞著覓醫童子，
J27nB192_p0200a14║不可放他逃走。
J27nB192_p0200a15║問：「趙州勘破婆子，且道那裡是他勘破處？」
J27nB192_p0200a16║答：「露。」
J27nB192_p0200a17║頌：婆婆慣要逞風流，淡抹濃粧不識羞，自從趙老
J27nB192_p0200a18║親相識，只得逢人暗點頭。
J27nB192_p0200a19║問：「大顛一般扣齒，為甚麼擯卻首座？」
J27nB192_p0200a20║答：「知事少時煩惱少，識人多處是非多。」
J27nB192_p0200a21║頌：嚴令當行痛下錐，眉毛竅裡沒些些，可憐一片
J27nB192_p0200a22║婆心切，千古流傳法不違。
J27nB192_p0200a23║問：「三冬無暖氣，枯木倚寒崖，為甚麼燒卻菴？」
J27nB192_p0200a24║答：「水向石邊流出冷，風從花裡過來香。」
J27nB192_p0200a25║頌：杜撰老婆，把火燒菴，燎卻面門，無處伸冤。一時
J27nB192_p0200a26║不了，千古流傳。
J27nB192_p0200a27║問：「來如穿衫，去如脫襖，在今時可謂罕聞，為甚麼九
J27nB192_p0200a28║峰不肯泰首座？」
J27nB192_p0200a29║答：「錯錯。」
J27nB192_p0200a30║頌：從來不著這襤衫，脫卻方知恁麼閒。虛空放出
J27nB192_p0200b01║拿雲手，播滿乾坤任意頑。
J27nB192_p0200b02║問：「天童曩來惟抱主，拍落無依反叱非。畢竟天童底
J27nB192_p0200b03║是？雲門底是？」
J27nB192_p0200b04║答：「總不是。」
J27nB192_p0200b05║頌：深深直到歸山處，反罵胡僧老古錐。雲門不識
J27nB192_p0200b06║白拈賊，鼻孔撩天向下垂。
J27nB192_p0200b07║問：「問佛答佛，問祖答祖。不問佛、不問祖，答個甚麼？」
J27nB192_p0200b08║答：「請和尚再舉看。」
J27nB192_p0200b09║頌：山自高來水自深，野雲處處不相親，可憐不遇
J27nB192_p0200b10║攀花手，狼籍枝頭多少春。
J27nB192_p0200b11║問：「一口氣還轉得一大藏教也無？」
J27nB192_p0200b12║答：「常憶江南三月裏，鷓鴣啼處百花香。」
J27nB192_p0200b13║頌：碧天千古月，寒潭曉夜光，截斷葛藤處，溪山路
J27nB192_p0200b14║轉長。
J27nB192_p0200b15║問：「四方八面來時如何？」
J27nB192_p0200b16║答：「切忌動著。」
J27nB192_p0200b17║頌：眉鋒剔起幾重關，木偶難移心膽寒。乾坤收在
J27nB192_p0200b18║毫端上，捏碎千山與萬山。
J27nB192_p0200b19║問：「不用如何若何，便請單刀直入，作麼生說個入的
J27nB192_p0200b20║道理？」
J27nB192_p0200b21║答：「不動干戈自太平。」
J27nB192_p0200b22║頌：青青山色滿祗園，倒跨長溪月一潭，龍泉飛出
J27nB192_p0200b23║張牙爪，不斬蕭何令不傳？
J27nB192_p0200b24║問：「多寶塔前合談何事？」
J27nB192_p0200b25║答：「揭諦莎婆訶。」
J27nB192_p0200b26║頌：寶塔橫吞四部洲，掌中珠子孰能收？夜深不許
J27nB192_p0200b27║蒼龍現，牛斗光寒萬里秋。
J27nB192_p0200b28║問：「齋時一缽和羅飯，未審時人作麼消？」
J27nB192_p0200b29║答：「滿缽盛將來。」
J27nB192_p0200b30║頌：粟子無觔也大奇，倉▆沒底任施為，和盤托出
J27nB192_p0200c01║家常飯，萬古叢林作話題。
J27nB192_p0200c02║問：「鐘樓上念讚，床腳下種菜，且道明甚麼邊事？」
J27nB192_p0200c03║答：「張公喫酒李公醉。」
J27nB192_p0200c04║頌：樓閣遲遲月影新，清風多在好園林，浮萍不落
J27nB192_p0200c05║青山外，花雨紛紛滿月津。
J27nB192_p0200c06║問：「橫按拄杖當門座，且道如何過此關？」
J27nB192_p0200c07║答：「腳跟未動。」
J27nB192_p0200c08║頌：把斷三關不漏機，威風凜凜孰能窺？正令從來
J27nB192_p0200c09║行到底，不與人間理是非。
J27nB192_p0200c10║問：「但有言說，都無實義。即今說也說了，言也言了，且
J27nB192_p0200c11║道是甚麼義？」
J27nB192_p0200c12║答：「灼破一天秋。」
J27nB192_p0200c13║頌：說說原來無說說，石女何曾失卻節？言言不失
J27nB192_p0200c14║無價珍，也是區區眼裡楔。
J27nB192_p0200c15║問：「有時一喝不作一喝用，既不作一喝用，畢竟作甚
J27nB192_p0200c16║麼用？」
J27nB192_p0200c17║答：「三千里外定淆訛。」
J27nB192_p0200c18║頌：喝下當陽震大威，攔胸好與一千椎，撥轉吹毛
J27nB192_p0200c19║空裡去，也是區區拍馬歸。
J27nB192_p0200c20║問：「十二面觀音，那面是正？」
J27nB192_p0200c21║答：「東西南北。」
J27nB192_p0200c22║頌：大悲觀世音，無剎不現身，相識滿天下，知心能
J27nB192_p0200c23║幾人？
J27nB192_p0200c24║問：「從上來一人行棒、一人行喝，阿那個親？」
J27nB192_p0200c25║答：「今朝正是娘生日。」
J27nB192_p0200c26║頌：行棒行喝絕狐蹤，長安道上不相逢，等閒拈起
J27nB192_p0200c27║鐵橛子，勒馬加鞭不露鋒。
J27nB192_p0200c28║問：「臨濟云：『一人在孤峰頂上，無出身之路；一人在十
J27nB192_p0200c29║字街頭，亦無向背。』且道那個在前？那個在後？」
J27nB192_p0200c30║答：「兩個泥牛鬥入海，直至如今無消息。」
J27nB192_p0201a01║頌：青峰頂上浪花鮮，樹子無根葉滿天，須彌頂上
J27nB192_p0201a02║翻觔斗，海外漁翁把釣竿。
J27nB192_p0201a03║問：「有一人，輪劫在途中，不離家舍；有一人，離家舍，不
J27nB192_p0201a04║在途中。阿那個合受人天供養？」
J27nB192_p0201a05║答：「無底缽盂盛將來。」
J27nB192_p0201a06║頌：擊碎窗前月，沖開萬里雲，含光成一片，大地盡
J27nB192_p0201a07║生春。
J27nB192_p0201a08║問：「饑來喫飯，困來打眠，愚人笑我，智者知焉。且道知
J27nB192_p0201a09║底事作麼生？」
J27nB192_p0201a10║答：「露柱懷胎。」
J27nB192_p0201a11║頌：三條椽下逞風流，踏著源頭水逆流，策馬乘車
J27nB192_p0201a12║千古事，無心明月上鉤頭。
J27nB192_p0201a13║問：「牛頭橫說豎說，不知向上有關捩子。作麼生是向
J27nB192_p0201a14║上關捩子？」
J27nB192_p0201a15║答：「眉毛竅裡翻觔斗。」
J27nB192_p0201a16║頌：鳥啼日暖百花新，放出枝頭幾瓣春，佛祖位中
J27nB192_p0201a17║留不住，虛名流落到而今。
J27nB192_p0201a18║問：「牛頭未見四祖、百鳥啣花、諸天送供，見後為甚麼
J27nB192_p0201a19║覓他蹤跡不見？」
J27nB192_p0201a20║答：「當初祗謂茅長短，燒了方知地不平。」
J27nB192_p0201a21║頌：放出傾湫倒嶽威，虛空拶得雪花飛。鴛鴦一對
J27nB192_p0201a22║無蹤跡，千古流傳作話題。
J27nB192_p0201a23║問：「宗說俱通底人，為甚麼我又道他不是？」
J27nB192_p0201a24║答：「拈得鼻孔失卻口。」
J27nB192_p0201a25║頌：宗也通兮教也通，聾人聽見五更鐘，一聲霹靂
J27nB192_p0201a26║驚天地，凡聖從教立下風。
J27nB192_p0201a27║問：「古人道：『識得此事便休。』為甚麼道認著依然還不
J27nB192_p0201a28║是？」
J27nB192_p0201a29║答：「青天也須喫棒。」
J27nB192_p0201a30║頌：識得根源即便休，有何煩惱有何憂？更深夜靜
J27nB192_p0201b01║清光皎，萬里長空萬里秋。
J27nB192_p0201b02║問：「空生晏坐花狼籍，語若雷兮聲若霹。且道他說個
J27nB192_p0201b03║甚麼？」
J27nB192_p0201b04║答：「隔壁聽釵聲。」
J27nB192_p0201b05║頌：空生巖畔花狼籍，山色溪聲舌廣長，滾滾波濤
J27nB192_p0201b06║流不竭，長江日夜水忙忙。
J27nB192_p0201b07║問：「無陰陽地生個甚麼？」
J27nB192_p0201b08║答：「放出枝頭劫外春。」
J27nB192_p0201b09║頌：無影山中無住基，生盲截地不施為，獅兒哮吼
J27nB192_p0201b10║連星月，鐵馬加鞭曉夜嘶。
J27nB192_p0201b11║問：「學家參禪，貴脫生死。且道生死作麼生脫？」
J27nB192_p0201b12║答：「眼閉腳直。」
J27nB192_p0201b13║頌：脫下破草鞋，赤腳平地走，踏著南山鱉鼻蛇，冷
J27nB192_p0201b14║地遭他咬一口。
J27nB192_p0201b15║問：「脫得生死，便知去處。一口氣不來，向甚麼處去？」
J27nB192_p0201b16║答：「白雲只在青山內。」
J27nB192_p0201b17║頌：脫得脫不得，生死如何決？決決決，六月炎天下
J27nB192_p0201b18║大雪。
J27nB192_p0201b19║問：「前有猛虎當路，後有萬丈深坑，左右劍樹刀山，正
J27nB192_p0201b20║與麼時，如何迴避？」
J27nB192_p0201b21║答云：「哪。」
J27nB192_p0201b22║頌：猛虎當陽誰敢立，起便起兮擊便擊。擊便擊，左
J27nB192_p0201b23║右逢源，虛空霹靂。
J27nB192_p0201b24║問：「踞虎頭收虎尾的衲僧，且道具甚麼手段？」
J27nB192_p0201b25║答：「打一掌云：『某甲一向粗糙。』」
J27nB192_p0201b26║頌：虎嘯山兮山笑虎，大地拈來一撮土，羅紋結角
J27nB192_p0201b27║深藏處，那個男兒敢莽鹵。
J27nB192_p0201b28║問：「道得也打，道不得也打。假若總不與麼時如何？」
J27nB192_p0201b29║答：「隨聲便打云：『某甲觸忤尊顏。』」
J27nB192_p0201b30║頌：昨夜東風遶四鄰，今朝脫骨又重新，棒頭點出
J27nB192_p0201c01║金剛眼，透過威音與古今。
J27nB192_p0201c02║問：「大德無德，大道無道，大富無糧，大地無草。且道居
J27nB192_p0201c03║乎師位者，以何為人？」
J27nB192_p0201c04║答：「一條拄杖驀頭該。」
J27nB192_p0201c05║頌：浪蕩江湖數十秋，得意忘言即便休。衣錦不知
J27nB192_p0201c06║公子貴，山自高兮水自流。
J27nB192_p0201c07║問：「以禮接待是通行事，為甚南泉打破鍋？」
J27nB192_p0201c08║答：「車不橫推，理無曲斷。」
J27nB192_p0201c09║頌：底事分明作者希，通身毛羽似剛錐，南泉打破
J27nB192_p0201c10║閑家具，莫向人前理是非。
J27nB192_p0201c11║問：「前三三與後三三，且道是多少？」
J27nB192_p0201c12║答：「晝夜一百八。」
J27nB192_p0201c13║頌：金針透出幾山頭，脫體和衣得自由，㘞地一聲
J27nB192_p0201c14║空宇宙，春來桃李趁溪流。
J27nB192_p0201c15║問：「不達法源，故多諍論，為甚居乎師位者東闢西闢？」
J27nB192_p0201c16║答：「人平不語，水平不流。」
J27nB192_p0201c17║頌：遠山風送幾千里，白雲深處日輪紅，撒手一拋
J27nB192_p0201c18║金彈子，擊破威音那畔蹤。
J27nB192_p0201c19║問：「言滿天下無口過，為甚麼道口是禍門？」
J27nB192_p0201c20║答：「錐頭利，鑿頭方。」
J27nB192_p0201c21║頌：山色深深月影希，清虛冷淡少人知。識得個中
J27nB192_p0201c22║消息子，爾是何人我是誰？
J27nB192_p0201c23║問：「無頭無尾是甚麼？不妨當堂試道看。」
J27nB192_p0201c24║答：「雪峰輥的。」
J27nB192_p0201c25║頌：無尾無頭栗棘蓬，當陽拈出絕狐蹤。塞斷咽喉
J27nB192_p0201c26║人不會，昔人飛劍斬黃龍。
J27nB192_p0201c27║問：「建法幢，開門戶，我道好事不如無。且道有甚麼過？」
J27nB192_p0201c28║答：「一波纔動萬波隨。」
J27nB192_p0201c29║頌：金風吹動浪差差，無底扁舟過海西，釣起鉤頭
J27nB192_p0201c30║波底月，驚得沙鷗兩岸飛。
J27nB192_p0202a01║問：「踏翻大地尋常事，踢倒乾坤當戲毬，此人具甚麼
J27nB192_p0202a02║力量？」
J27nB192_p0202a03║答：「不為分外。」
J27nB192_p0202a04║頌：個事分明記得清，牧童遙指杏花村，倒轉黃河
J27nB192_p0202a05║翻白浪，金鱗那怕禹門深？
J27nB192_p0202a06║問：「一聲彈指，樓閣門開。且道彌勒在甚麼處？」
J27nB192_p0202a07║答：「兩眼對兩眼。」
J27nB192_p0202a08║頌：明月家家有分，大道不離方寸，照破鐵壁銀山，
J27nB192_p0202a09║金剛腦後一頓。
J27nB192_p0202a10║問：「學道先須識自宗，莫將真際雜頑空。且道真際頑
J27nB192_p0202a11║空如何辯別？」
J27nB192_p0202a12║答：「賊是小人做。」
J27nB192_p0202a13║頌：蛟龍困臥幾千秋，吐出明珠孰敢收？忽遇風雲
J27nB192_p0202a14║時際會，紅光穿透碧峰頭。
J27nB192_p0202a15║問：「心不是佛，智不是道，畢竟如何即是？」
J27nB192_p0202a16║答：「畫虎畫皮難畫骨，知人知面不知心。」
J27nB192_p0202a17║頌：靈山千古振宗風，列聖場中一線通，縱有高賢
J27nB192_p0202a18║留不住，夜深明月掛青松。