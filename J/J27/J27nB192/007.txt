J27nB192_p0202b01║曹溪大休珠禪師住越城天華寺百問卷第七
J27nB192_p0202b02║嗣法弟子德明答頌
J27nB192_p0202b03║瑞鹿法孫行信編次
J27nB192_p0202b04║問：「有句無句，如藤倚樹，樹倒藤枯。且道句歸何處？」
J27nB192_p0202b05║答：「夜來床席煖，伸腳到天明。」
J27nB192_p0202b06║頌：一條白棒沒頭埋，脫落一聲天外來，獅子翻身
J27nB192_p0202b07║擒住也，至今懸挂在眉台。
J27nB192_p0202b08║問：「若論此事，直饒辨若懸河、答如流水，總與那事沒
J27nB192_p0202b09║交涉。如何是那事？」
J27nB192_p0202b10║答：「某甲忘卻了。」
J27nB192_p0202b11║頌：東風昨夜到天邊，吹落寒光隱翠巔，縱有兜羅
J27nB192_p0202b12║攀不住，夜深倒挂月明前。
J27nB192_p0202b13║問：「千說萬說，不如一決。且道決個甚麼？」
J27nB192_p0202b14║答：「鼻孔大頭垂。」
J27nB192_p0202b15║頌：古澗溪頭楊柳青，黃鸝處處弄機聲，東風一陣
J27nB192_p0202b16║吹將盡，花蕊紛紛滿四鄰。
J27nB192_p0202b17║問：「喝一喝，云：『是賓耶？是主耶？』」
J27nB192_p0202b18║答：「某甲昨日從天台來。」
J27nB192_p0202b19║頌：耀武揚威振萬兵，一番提起一番新，紅輪透出
J27nB192_p0202b20║金鞭響，得勝歸來萬國欽。
J27nB192_p0202b21║問：「拈拄杖云：『一千七百則葛藤皆從這裡出。』且道這
J27nB192_p0202b22║個又從甚麼處出？」
J27nB192_p0202b23║答：「且放下著。」
J27nB192_p0202b24║頌：驀地翻身透萬峰，吹毛揮處落霜紅，展開兩隻
J27nB192_p0202b25║修羅手，百億須彌不露蹤。
J27nB192_p0202b26║問：「不是嶺頭傳底事，豈從雞足付將來？即今手裡拈
J27nB192_p0202b27║的、口裡道的，畢竟從甚麼處得來？」
J27nB192_p0202b28║答：「拂子頭邊。」
J27nB192_p0202b29║頌：昨夜泥牛翻海底，今朝木馬吼春風，須彌撥轉
J27nB192_p0202b30║青霄外，大地收來掌握中。
J27nB192_p0202c01║問：心明能超曠劫，英雄力破重圍，為甚麼道秪為分
J27nB192_p0202c02║明極，番令所得遲？
J27nB192_p0202c03║答：「太平原是將軍致，不許將軍見太平。」
J27nB192_p0202c04║頌：百戰場中得自由，將軍韜略掌中籌，揮開日面
J27nB192_p0202c05║驅雷電，萬里關山暗點頭。
J27nB192_p0202c06║問：「如是我聞，與乾屎橛是同是別？」
J27nB192_p0202c07║答：「冬瓜直儱侗，瓠子曲灣灣。」
J27nB192_p0202c08║頌：犀牛驀地翻身轉，踏破煙霞幾萬重，滿目春光
J27nB192_p0202c09║留不住，海門迸出一輪紅。
J27nB192_p0202c10║問：「東家作驢，西家作馬，要騎便騎，要下便下。且道此
J27nB192_p0202c11║人得何三昧？」
J27nB192_p0202c12║答：「腰纏十萬貫，騎鶴上楊州。」
J27nB192_p0202c13║頌：金毛擺尾出雲峰，搖落桃花遍地紅，踏破珊瑚
J27nB192_p0202c14║枝上月，木人起舞笑春風。
J27nB192_p0202c15║問：「夜深不向蘆灣泊，迥脫中間與兩頭，且道此人如
J27nB192_p0202c16║何行履？」
J27nB192_p0202c17║答：「風力扶帆行不棹，笛聲邀月下滄洲。」
J27nB192_p0202c18║頌：梁主追尋過別峰，流傳千古與誰通？秋江暗渡
J27nB192_p0202c19║無人識，不住蘆花兩岸中。
J27nB192_p0202c20║問：「在眼曰見，在耳曰聞，在手曰捉，在足曰奔。便恁麼
J27nB192_p0202c21║承當，還有過也無？」
J27nB192_p0202c22║答：「親者不問，問者不親。」
J27nB192_p0202c23║頌：一葉扁舟江上遊，十分春色許誰收？獰龍迅轉
J27nB192_p0202c24║千層浪，曾把須彌作繡毬。
J27nB192_p0202c25║問：「高峰四句內有一句能縱能奪、能殺能活，且道是
J27nB192_p0202c26║那一句？」
J27nB192_p0202c27║答：「問處甚分明。」
J27nB192_p0202c28║頌：芒鞋踏破鐵城東，聊借烏藤下別峰，格外乾坤
J27nB192_p0202c29║都掃蕩，輕輕拈向缽盂中。
J27nB192_p0202c30║問：「趙州東壁挂葫蘆，意旨如何？」
J27nB192_p0203a01║答：「無意旨。」
J27nB192_p0203a02║頌：一毫頭上露天機，凡聖由來總不知，輕輕撥轉
J27nB192_p0203a03║關捩子，枯木花開劫外枝。
J27nB192_p0203a04║問：「此眾無枝葉，惟有諸真實，作麼生說個真實底道
J27nB192_p0203a05║理？」
J27nB192_p0203a06║答：「人人腳跟點地。」
J27nB192_p0203a07║頌：八面玲瓏遶翠微，通身毛羽利如錐，谿山怪石
J27nB192_p0203a08║都穿過，脫殼烏龜也解飛。
J27nB192_p0203a09║問：「摘葉尋枝則不問，直截根源事若何？」
J27nB192_p0203a10║答：「曲了也。」
J27nB192_p0203a11║頌：長空迸出一輪秋，萬國驪龍捧玉毬，拍碎寒光
J27nB192_p0203a12║飛遍地，還他作者始能收。
J27nB192_p0203a13║問：「殺父殺母，向佛前懺悔。殺佛殺祖，向甚處懺悔？」
J27nB192_p0203a14║答：「燈籠露柱。」
J27nB192_p0203a15║頌：怪石叢中白象王，六牙纔現紫雲彰，玉蹄踏轉
J27nB192_p0203a16║千溪月，撲落寒梅遍地香。
J27nB192_p0203a17║問：「無舌人解語、無手人行拳，無手人打無舌人，無舌
J27nB192_p0203a18║人說個甚麼？」
J27nB192_p0203a19║答：「逢人但恁麼問。」
J27nB192_p0203a20║頌：四十年來懶坐禪，常將古佛枕頭眠，睡中無甚
J27nB192_p0203a21║真消息，鎮夜齁齁大打鼾。
J27nB192_p0203a22║問：「普慧雲興二百問，普賢瓶瀉二千酬。且道問底答
J27nB192_p0203a23║底從甚麼處來？」
J27nB192_p0203a24║答：「隨聲便喝。」
J27nB192_p0203a25║頌：紫氣騰騰山色奇，靈峰怪石露天機，三間茅屋
J27nB192_p0203a26║從來住，一滴曹溪遶翠微。
J27nB192_p0203a27║問：「多年塵土無人拂，一身常鎮在天涯，為甚長安大
J27nB192_p0203a28║鬧。」
J27nB192_p0203a29║答：「錦上鋪花。」
J27nB192_p0203a30║頌：拋出傾湫倒嶽機，虛空凜凜雪花飛，夾山無限
J27nB192_p0203b01║清平樂，不值山家兩道眉。
J27nB192_p0203b02║問：「有語成謗，無語成誑，有無俱遣。且道作麼生商量？」
J27nB192_p0203b03║答：「老漢忘卻話頭了也。」
J27nB192_p0203b04║頌：夜深無事躡高巔，獨步攜笻到壑邊，惟有一輪
J27nB192_p0203b05║明月照，棒頭獨破水中天。
J27nB192_p0203b06║問：「風吹日炙還當得祖師西來意麼？」
J27nB192_p0203b07║答：「爛卻多少。」
J27nB192_p0203b08║頌：虛空吐出一枝花，馥馥清香映碧霞，一陣狂風
J27nB192_p0203b09║吹欲盡，紛紛幾點落誰家？
J27nB192_p0203b10║問：「三腳驢子上天台，且道日行多少？」
J27nB192_p0203b11║答：「一去二三里。」
J27nB192_p0203b12║頌：良馬追風不用鞭，誰將雲影挂青天？翻身不覺
J27nB192_p0203b13║騰霄漢，踏破長江月一團。
J27nB192_p0203b14║問：「參禪學道人秪要會得本命元辰的落處。假若四
J27nB192_p0203b15║大分張，本命元辰落在甚麼處？」
J27nB192_p0203b16║答：「只在此山中。」
J27nB192_p0203b17║頌：參禪須要識元辰，枯木花開劫外春，杖頭點出
J27nB192_p0203b18║無心月，堪作人間第一燈。
J27nB192_p0203b19║問：「劫火洞然，大千俱壞，未審此個壞不壞？」
J27nB192_p0203b20║答：「長安雖鬧，我國晏然。」
J27nB192_p0203b21║頌：那事明明偏剎塵，何須特地問知音，哮吼一聲
J27nB192_p0203b22║天地裂，大千無處不稱尊。
J27nB192_p0203b23║問：「玄沙三種病人，如何接得？」
J27nB192_p0203b24║答：「便與麼去。」
J27nB192_p0203b25║頌：沙裡淘金始見真，百般捏怪度殘生，本來一個
J27nB192_p0203b26║風流漢，何必人前叫苦聲！
J27nB192_p0203b27║問：「道遠乎哉？觸事而真。如何是道？」
J27nB192_p0203b28║答：「飢來喫飯倦來眠。」
J27nB192_p0203b29║頌：萬念灰來一物無，悠悠何事涉程途，推開日西
J27nB192_p0203b30║月面佛，透出江心月下波。
J27nB192_p0203c01║問：「古人道：『向上一路。千聖不傳。向上一路，千聖不然。』
J27nB192_p0203c02║不傳不然則不問，如何是向上一路？」
J27nB192_p0203c03║答：「觸破天邊月。」
J27nB192_p0203c04║頌：翠竹黃花古佛心，銛刀利刃耀乾坤。夜深碧澗
J27nB192_p0203c05║寒潭底，透出團團月一輪。
J27nB192_p0203c06║問：「般若如大火聚，動動則燎卻面門，為甚麼又道眼
J27nB192_p0203c07║光爍破四天下？」
J27nB192_p0203c08║答：「不離當處。」
J27nB192_p0203c09║頌：坐臥經行總一般，更無一法雜其間，悠悠踏斷
J27nB192_p0203c10║山頭路，香滿溪山花滿園。
J27nB192_p0203c11║問：「一即六，六即一，一六俱忘時如何？」
J27nB192_p0203c12║答：「家家門前火把子。」
J27nB192_p0203c13║頌：密密綿綿不漏機，山花澗水兩相宜，誰知六一
J27nB192_p0203c14║俱忘後，千聖從來不識伊。
J27nB192_p0203c15║問：「拈一莖草遍覆大千。還信得及麼？」
J27nB192_p0203c16║答：「少賣弄。」
J27nB192_p0203c17║頌：金風吹過碧峰頭，赤腳胡僧得自由，蒼松白石
J27nB192_p0203c18║融心劫，逆水長江晝夜流。
J27nB192_p0203c19║問：「觀世音菩薩將錢買糊餅，放下卻是饅頭，還是神
J27nB192_p0203c20║通妙用？還是法爾如然？」
J27nB192_p0203c21║答：「栗棘蓬。」
J27nB192_p0203c22║頌：栗棘蓬邊得自由，原來放下是饅頭，夜半日輪
J27nB192_p0203c23║當午照，金雞啼在五更頭。
J27nB192_p0203c24║問：「開口早經千萬里，低頭思慮萬重關。指人若也無
J27nB192_p0203c25║正眼，何啻前程作野犴。作麼生是指人底正眼？」
J27nB192_p0203c26║答：「爛冬瓜。」
J27nB192_p0203c27║頌：風寒吹凜烈，碧雲千古潔，牛頭未見時，百花頻
J27nB192_p0203c28║落葉。
J27nB192_p0203c29║問：「雲門扇子𨁝跳上三十三天，築著帝釋鼻孔，東海
J27nB192_p0203c30║鯉魚打一棒，雨似盆傾，試道道看。」
J27nB192_p0204a01║答：「打云：『放過則不可。』」
J27nB192_p0204a02║頌：扇子何曾跳上天？雲門拈向鼻頭尖。嚇得釋提
J27nB192_p0204a03║心膽碎，幾乎躲在碧巖前。
J27nB192_p0204a04║問：「肅宗夢發菩提心，誌公向宗道十二，其中還有道
J27nB192_p0204a05║理麼？」
J27nB192_p0204a06║答：「相識滿天下，知心能幾人？」
J27nB192_p0204a07║頌：菩提寶鏡映三台，漁翁把釣送將來，接得驪珠
J27nB192_p0204a08║藏世界，休將世界挂心懷。
J27nB192_p0204a09║問：「江山改而心不易，海嶽遷而志不移，為甚麼有得
J27nB192_p0204a10║有失？」
J27nB192_p0204a11║答：「石人無夢。」
J27nB192_p0204a12║頌：山河改變有當人，花發枝頭樹樹新，等閒識得
J27nB192_p0204a13║東風面，萬紫千紅總是春。
J27nB192_p0204a14║問：「瞬目已經千萬劫，揚眉猶隔萬重關。作麼生得勦
J27nB192_p0204a15║絕去？」
J27nB192_p0204a16║答：「未開口前。」
J27nB192_p0204a17║頌：雲從山裡過，撞著火柴頭，燒盡虛空界，紅光射
J27nB192_p0204a18║斗牛。
J27nB192_p0204a19║問：「徹底掀翻的，我道未在。鼻孔撩天者，尚不放行。且
J27nB192_p0204a20║道山僧具甚麼眼目？」
J27nB192_p0204a21║答：「瞎。」
J27nB192_p0204a22║頌：掀翻大地有何難？莫把煙霞仔細看，劃破長江
J27nB192_p0204a23║流注涇，鷓鴣啼處百花殘。
J27nB192_p0204a24║問：「世尊言：『應如是知、如是見、如是信解，不生法相。』」驀
J27nB192_p0204a25║拈拄杖云：「喚作個甚麼？」
J27nB192_p0204a26║答：「沒有名字。」
J27nB192_p0204a27║頌：雷轟電閃，一條白練，兩個古錐，佛也不見。
J27nB192_p0204a28║問：「談真即逆俗，順俗則違真，如何得不相違去？」
J27nB192_p0204a29║答：「君明臣良。」
J27nB192_p0204a30║頌：寂寂本來空，虛名待雪峰，松下問童子，只在此
J27nB192_p0204b01║山中。
J27nB192_p0204b02║問：「法不在內外中間，未審在甚麼處？」
J27nB192_p0204b03║答：「鳴指云：『在這裡。』」
J27nB192_p0204b04║頌：法法頭頭得自由，將軍有令定機謀，手敲石鼓
J27nB192_p0204b05║叮咚嚮，撥轉機輪向上酬。
J27nB192_p0204b06║問：「會得那邊事，卻來這邊行履。且道那邊事作麼生？」
J27nB192_p0204b07║答：「逢人切忌錯舉。」
J27nB192_p0204b08║頌：雞足山中等個人，龜毛頭上解翻身，赤腳波斯
J27nB192_p0204b09║空裡走，悠悠獨步在江濱。
J27nB192_p0204b10║問：「莫向白雲深處坐，切忌寒灰煨殺人。畢竟如何出
J27nB192_p0204b11║得此過？」
J27nB192_p0204b12║答：「剎竿頭上風車子。」
J27nB192_p0204b13║頌：獨坐孤峰看月華，眼裡何曾著得沙？踏斷浮雲
J27nB192_p0204b14║千萬片，如何及得老僧家？
J27nB192_p0204b15║問：「拈拄杖云：『喚作是亦不得，喚作非亦不得。畢竟喚
J27nB192_p0204b16║作個甚麼？』」
J27nB192_p0204b17║答：「胡張三、黑李四。」
J27nB192_p0204b18║頌：獨憐幽草澗邊生，上有黃鸝深處鳴，春潮帶雨
J27nB192_p0204b19║晚來急，野渡無人舟自橫。
J27nB192_p0204b20║問：「三玄收不得，四句豈能該？未審是個甚麼？」
J27nB192_p0204b21║答：「石女不揚眉。」
J27nB192_p0204b22║頌：閃電光輝，當門霹靂，作家相見，東墻西壁。
J27nB192_p0204b23║問：「一輪超出三界外，當軒照破萬家門，即今山門佛
J27nB192_p0204b24║殿作麼生說個超破的道理？」
J27nB192_p0204b25║答：「竹密不妨流水過，山高豈礙白雲飛。」
J27nB192_p0204b26║頌：撾毒鼓震大千，水裡無筋透碧天，杖頭點破摩
J27nB192_p0204b27║醯眼，撥轉乾坤風月前。
J27nB192_p0204b28║問：「猿抱子歸青嶂裡，鳥啣花落碧岩前。不得作境會，
J27nB192_p0204b29║且道作麼生會？」
J27nB192_p0204b30║答：「舌頭無骨。」
J27nB192_p0204c01║頌：細雨紛紛灑玉樓，佳人對鏡早梳頭，忽然打破
J27nB192_p0204c02║菱花鏡，一道寒光射斗牛。
J27nB192_p0204c03║問：「劫火洞然而常靜，步行踏斷流水聲，還有是般人
J27nB192_p0204c04║麼？」
J27nB192_p0204c05║答：「十字街頭石敢當。」
J27nB192_p0204c06║頌：金雞聲唱太平歌，兔子從來不出窩。語若雷兮
J27nB192_p0204c07║轟劫外，光鋩一點射娑婆。
J27nB192_p0204c08║問：「汝若胡喝亂喝，我即橫打豎打。且道賓主相見還
J27nB192_p0204c09║有過也無？」
J27nB192_p0204c10║答：「赤眼撞著柴火頭。」
J27nB192_p0204c11║頌：擊碎重關，拈出布衫，有過無過，揭過一班。
J27nB192_p0204c12║問：「善財參遍處，黑豆未生芽，且道明甚麼邊事？」
J27nB192_p0204c13║答：「踏著秤鎚原是鐵。」
J27nB192_p0204c14║頌：藕絲縫裡步雲霞，楖栗橫擔日月斜，黑豆而今
J27nB192_p0204c15║拋出也，從教何地不生芽？
J27nB192_p0204c16║
J27nB192_p0204c17║
J27nB192_p0204c18║
J27nB192_p0204c19║
J27nB192_p0204c20║卷第七