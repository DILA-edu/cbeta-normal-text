J27nB192_p0205a01║曹溪大休珠禪師書問卷第八
J27nB192_p0205a02║侍者德瀾錄
J27nB192_p0205a03║瑞鹿法孫行信編次
J27nB192_p0205a04║附鎮臺張公國勛請住曹溪來書（法諱愚）
J27nB192_p0205a05║自三請閘口拜違慈顏，於十月十九日抵江寧，十
J27nB192_p0205a06║二月初十日，鼓棹長行矣。俟到粵任諸事役務，少
J27nB192_p0205a07║有頭緒，耑使迎接吾師聽風旛話，千祈慨允，不勝
J27nB192_p0205a08║榮荷，翹首膽戀，不盡依依。
J27nB192_p0205a09║復
J27nB192_p0205a10║去冬拜送，使我懸心神馳左右，奈關山迢遞不克問
J27nB192_p0205a11║候為歉，忽接來翰，方知萬福則樂然也。承諭風旛，教
J27nB192_p0205a12║我某才疏，德涼急欲覓一山窟，以盡殘喘。若以南華
J27nB192_p0205a13║累我，力弱難支，請另擇高明尊宿，恢復祖道。況某浙
J27nB192_p0205a14║中一人，身羈兩剎，百務勞心，公亦深知，胡不諒之？
J27nB192_p0205a15║二請書
J27nB192_p0205a16║愚自舒城虔修小函，差王中軍送至蓮座，嗣來溯
J27nB192_p0205a17║洄江水，遠企慈雲，如挹吾師德範茲月二十一日，
J27nB192_p0205a18║度庾關，將至端峽矣。韶陽於曹溪僅隔一水，彼中
J27nB192_p0205a19║為南派正宗愚懇請再整鷲塵。弟子去彼匪遙，得
J27nB192_p0205a20║吾師駕，至使菩提樹下，復光，乃弟子之深願：粵中
J27nB192_p0205a21║士民之深幸也。萬萬放心，振錫而來，愚則已之不
J27nB192_p0205a22║來，不休而已矣。特遣舍侄奉迎，翹首錫音，無既瞻
J27nB192_p0205a23║切。
J27nB192_p0205a24║又復
J27nB192_p0205a25║某自出世以來，叢林七住六處開堂，於中千辛萬苦
J27nB192_p0205a26║不記數也。此時此際荒亂交加，出頭不如縮頭好，進
J27nB192_p0205a27║步無如退步高，定隱白蓮，尚不願住。欲休老于深山，
J27nB192_p0205a28║再加一曹溪破院，任在我身，可謂苦中之更苦，也不
J27nB192_p0205a29║是生退屈，實乃怕事多端。若弘法者俱肯如斯法門
J27nB192_p0205a30║不致寥落。便恁麼休去，亦不負老象田。冀高明再訪
J27nB192_p0205b01║達者寬宥余情。
J27nB192_p0205b02║三請書
J27nB192_p0205b03║愚拜辭吾師，曾三具荒，函想俱投蓮座矣。粵中情
J27nB192_p0205b04║況，寇賊作祟，生民不得安枕，回視嘉禾。吾師教化
J27nB192_p0205b05║之所，宛然另一景界，吾師何不普慈雲于炎海，令
J27nB192_p0205b06║吳越獨私造化耶？懇其飛錫，萬勿固辭。駕過嶺東，
J27nB192_p0205b07║慈航早發，使登彼岸愚，敬拭一單，躬迓南華，道左
J27nB192_p0205b08║矣。弟子身沉宦海，苦不可言，冀法幢高豎，愍心教
J27nB192_p0205b09║我臨楮，不勝懸切之至。
J27nB192_p0205b10║三復
J27nB192_p0205b11║承請者三，敢不奉命。欲到肇慶一面不意。南韶道鎮
J27nB192_p0205b12║府縣預下請書，南華耆舊欣然迎接，於是十月十五
J27nB192_p0205b13║日進山滿子，昔日之願矣。冀欲再會，奈因結制日近
J27nB192_p0205b14║戒子遠來，諸事匆匆，又不克如。願為歉曹溪久無主
J27nB192_p0205b15║法者，可謂荒涼之極。意欲聊拓數椽，以闡宗風。子宜
J27nB192_p0205b16║留心與李制臺為我致意，不及另草，待時世少，寧把
J27nB192_p0205b17║臂一笑何如？
J27nB192_p0205b18║附汪振老書（諱裕）
J27nB192_p0205b19║白蓮寺乃荒蕪久矣。天假大和尚駐錫於茲五六
J27nB192_p0205b20║年，拮据之苦，漸漸可觀，不謂忽有粵遊聞之，若為
J27nB192_p0205b21║所失？彼乃佛祖道場虛席以待佛祖接踵，無計挽
J27nB192_p0205b22║留。裕恐白蓮旦夕間仍然鞠為茂草數年前荒蕪
J27nB192_p0205b23║之景象，復見于今日矣。昨欲借重雪山師主持方
J27nB192_p0205b24║丈，觀其言語，尚在吞吐之間，必望和尚委曲慰留，
J27nB192_p0205b25║須在初一法駕未發之前，擇一吉期，請坐方丈，緇
J27nB192_p0205b26║侶幸甚！外護幸甚！和尚雖在數千里外，得無顧慮
J27nB192_p0205b27║矣。代布不盡。
J27nB192_p0205b28║復
J27nB192_p0205b29║某住白蓮，萬苦千辛，愧福薄耳。承台下多方衛護，且
J27nB192_p0205b30║喜得安。今東粵之行已決，如果不負我心，請再擇明
J27nB192_p0205c01║眼宗匠主持方丈接納方來，某心亦足矣。雪首座似
J27nB192_p0205c02║有西山之行，領命苦苦相留乞台下作速安頓以慰
J27nB192_p0205c03║我懷（雪山果主白蓮）。
J27nB192_p0205c04║附天華遠和尚書
J27nB192_p0205c05║曹溪乃余之所住過極，欲與和尚到菴細談，其中
J27nB192_p0205c06║情節三回兩度，俟駕不來。但吾人襟懷廓落法道，
J27nB192_p0205c07║從此馨香遍界，此行大振吾宗也，欣慶欣慶。
J27nB192_p0205c08║復
J27nB192_p0205c09║某欲拜辭起身數四，奈各府縣善信踵門拜謁，不絕
J27nB192_p0205c10║一刻，不暇不及，拜別罪歉罪歉。復望吾師為法為人，
J27nB192_p0205c11║莫生疲倦，眾生難度，方便垂慈，轉見師之深願耳。法
J27nB192_p0205c12║門，凋零之際，乏人弘道之時；主法者以包天括地之
J27nB192_p0205c13║量。撐持末運，是某之至。禱曹溪機緣非偶，舉措聽憑
J27nB192_p0205c14║龍天，但抱道化導，用酬佛祖，進退得失，付之造物，豈
J27nB192_p0205c15║由預備哉？
J27nB192_p0205c16║附葵公張護法來書
J27nB192_p0205c17║頃聞飛錫過庾嶺，深幸吾道南來矣。途路修長，跋
J27nB192_p0205c18║涉為勞，雖筏渡不憚津梁，而弟子之心，則甚感且
J27nB192_p0205c19║念也。肅請往肇大闡性宗丐楊枝，法雨普濟殘黎
J27nB192_p0205c20║為望。臨函神往。
J27nB192_p0205c21║復
J27nB192_p0205c22║一載不面，如間三秋逞肇之念勃勃，但韶石眾護法
J27nB192_p0205c23║虔請之，誠似不可，卻待進院後諸事少有就緒來作
J27nB192_p0205c24║不請友也。
J27nB192_p0205c25║又上
J27nB192_p0205c26║吾師重振祖庭，人天歡喜，弟子惄擬膜拜法座，瞻
J27nB192_p0205c27║仰慈光，但疏節為愆，彼中同衣如水乳否？山川風
J27nB192_p0205c28║土能容錫否？將此身心奉塵剎，是則名為報佛恩。
J27nB192_p0205c29║吾師願力，弘深大千，皆領法旨也。舍弟素稱信心
J27nB192_p0205c30║業已，托為外護，諒能料理，俟少刻暇，當晤三生石
J27nB192_p0206a01║上，必留弟子片席，以話無生耳。冗中草泐，慚愧不
J27nB192_p0206a02║盡。
J27nB192_p0206a03║又復
J27nB192_p0206a04║世事如阱塵勞困人，返照迴光，萬中無一公。人情善
J27nB192_p0206a05║世道義兩全浙粵二山，無不稱讚托，清光遠映，林下
J27nB192_p0206a06║且安淡薄難支。我領眾衲篾束肚皮守去，可謂入定
J27nB192_p0206a07║已忘三秋事起來不見四時推。法喜禪悅，爽我襟懷。
J27nB192_p0206a08║山中滋味，特與公說。
J27nB192_p0206a09║又上
J27nB192_p0206a10║自秋徂冬，今且春半，曾未特一走耑候，弟子之罪，
J27nB192_p0206a11║誠莫贖矣！雖吾師慈悲知我塵緣所縛，而弟子寤
J27nB192_p0206a12║寐之間，真無處置顏面也。二舍弟來，肇云：吾師宗
J27nB192_p0206a13║風日振，淡薄自甘，誰為為之？豈無慚汗？日來制臺，
J27nB192_p0206a14║巡行高涼，弟子居端城守，冗忙更甚。茲以鱗便，附
J27nB192_p0206a15║候慈祉，即啚差員，虔叩不一。
J27nB192_p0206a16║又復
J27nB192_p0206a17║殘冬接來翰，深知公冗為羈邇來國事匆匆，莫生罷
J27nB192_p0206a18║倦。更宜耐心耐意，煆煉真空。但恁麼去，則事理不外
J27nB192_p0206a19║也。令侄至深知來意，山中諸事，色色妥當，不勞掛心。
J27nB192_p0206a20║老僧放出補袞調羹手，撥轉如來正法輪。呵呵。
J27nB192_p0206a21║又上
J27nB192_p0206a22║吾師南來，梵臘階前，禪心江上，祖庭自當，大轉法
J27nB192_p0206a23║輪矣。但弟子去歲自秋暨冬，靡盬晝夜，而硜硜株
J27nB192_p0206a24║守，味澹如水，一切餽遺，概為峻謝。即獻歲方升，不
J27nB192_p0206a25║遑馳一介，叩賀慈祉，不特地主之誼歉然。且拈花
J27nB192_p0206a26║以上椒頌，俱為缺節，罪誠莫逭，藉和尚慈悲，或邀
J27nB192_p0206a27║懺釋耳。待地方調劑之後，當有餘暇，拜晤金容，以
J27nB192_p0206a28║消積歉，秪此附候新禧不既神往。
J27nB192_p0206a29║又復
J27nB192_p0206a30║自進院以來，說戒三壇，結制兩期，百務匆匆不及遣
J27nB192_p0206b01║人問候，彼此相思，何緣一面？某亦諒公想公定諒我
J27nB192_p0206b02║也。今應元長老舊為南華住持，甚的當因水月當家
J27nB192_p0206b03║輪著，即退任而任之也。亦是我門下老弟子，乞清目
J27nB192_p0206b04║垂顧，將水月轉為法地，浩歸四方，衲子亦在公一臂
J27nB192_p0206b05║之力耳。小徒來久，何以不回？懸念懸念，乞發行為快。
J27nB192_p0206b06║衷曲之談，筆下難盡。秋末冬初，盤譚不宣。
J27nB192_p0206b07║又上
J27nB192_p0206b08║我師重振祖庭，緇素雲集，可謂法海。信哉道高，龍
J27nB192_p0206b09║虎伏者也。使人人盡歡喜讚嘆，得所未有。但弟子
J27nB192_p0206b10║一官束縛，未得頓脫塵緣，碧水青山，徒有神往。然
J27nB192_p0206b11║而二十餘年，戰場味如嚼蠟，到頭一著未猛惺，將
J27nB192_p0206b12║圖兩隻芒鞋一個蒲團，孤雲野鶴，五葉一枝，亦願
J27nB192_p0206b13║侍從蓮花座下，也不識吾師許可否？前兩師兄來
J27nB192_p0206b14║端諗，悉道範清吉，捧誦月上三更坐釣臺之句，尤
J27nB192_p0206b15║感吾師接度之切，具大手眼，領教與惠漢水峨山
J27nB192_p0206b16║不足喻高深也。侍師回南華無物，將敬聊吟近作
J27nB192_p0206b17║錄之扇頭請政，幸叱存。
J27nB192_p0206b18║又復
J27nB192_p0206b19║渴想君家，神馳久矣，忽接來翰，爽我心目。山僧以麤
J27nB192_p0206b20║言冒瀆，公不介懷，可謂言外取意，小徒在府。承惠擾
J27nB192_p0206b21║齋傳聞公之切心道心，使我愚師徒飽領清誨，我亦
J27nB192_p0206b22║放心行道也。闔山耆舊欲來拜謝，公請山僧住持曹
J27nB192_p0206b23║溪真水乳相合也，闔山相安也。山門穩固，則法道凋
J27nB192_p0206b24║而再整，枯木謝以重榮，全賴吾人之力耳。
J27nB192_p0206b25║又上
J27nB192_p0206b26║祖庭一席，風冽山寒，弟子三月登埤，疲于奔命，茲
J27nB192_p0206b27║者責任，亦無能為也。吾師法眼視之，特蝸角耳。獨
J27nB192_p0206b28║弟子終日匆忙，勞怨叢集，蠅鑽故紙，不克一了。究
J27nB192_p0206b29║竟吾師婆心甚切，乞為弟子下一金篦，何如節屆
J27nB192_p0206b30║青陽冗甚，未遑耑役奉賀。
J27nB192_p0206c01║又復
J27nB192_p0206c02║某以法眼觀之，如飲淡水，如刀剖空。用世眼觀之，蠅
J27nB192_p0206c03║鑽故紙。誠哉是言矣！幸有此心！此念切不可忘，忽時
J27nB192_p0206c04║鑽透，方識天外，天不待問人也。
J27nB192_p0206c05║附聖翁張太老書（諱世臣）
J27nB192_p0206c06║數日不聞，問諒法體，康泰、祖庭諸事已整，頓有緒
J27nB192_p0206c07║矣。幾番欲趨侍猊座，載聆塵譚，弟子為俗務所羈，
J27nB192_p0206c08║弗克如願。適蒙手教儼然耳提面命，深慰企思，眼
J27nB192_p0206c09║前雖不能，即居山谷，然于此事亦知用心，爭奈只
J27nB192_p0206c10║在心性義理上穿鑿，疑不發起。古德有言：若事上
J27nB192_p0206c11║覷，則疾，若在意根下思量卜度，即沒交涉。如何是
J27nB192_p0206c12║向事上覷下手工夫？乞和尚直捷指示。弟子依而
J27nB192_p0206c13║行之，至懇至懇。
J27nB192_p0206c14║復
J27nB192_p0206c15║接尊翰，方知前字，已蒙台覽矣。承問事上如何下手？
J27nB192_p0206c16║老休有一問，盡大地俱是事，且道向何處覓理？試拈
J27nB192_p0206c17║出事看。若拈不出，依舊賊入空屋。且問說事的又是
J27nB192_p0206c18║個甚麼？即如僧問雲門：如何是佛？門云：乾屎橛老休。
J27nB192_p0206c19║云：說了也，且道他說個甚麼？老休云：乾屎橛。喚作事
J27nB192_p0206c20║得麼？便恁麼會，略較些子。乞老居士舉起慧劍一揮
J27nB192_p0206c21║兩段，將此葛藤椿送到東洋大海外則可也。豈不聞
J27nB192_p0206c22║知之一字，眾禍之門，正此之謂歟？
J27nB192_p0206c23║又上
J27nB192_p0206c24║弟子在熱鬧場中輥了一世，自己安身立命處全
J27nB192_p0206c25║未打點，幸得諦聽法旨，覺此中恍然有躍的光景
J27nB192_p0206c26║及離座下，仍復憤憤，不知是業深根鈍，于此事無
J27nB192_p0206c27║緣耶？抑年老氣衰，弗能承當耶？或心不真實，志未
J27nB192_p0206c28║決定耶？懇請開示，諒大師老婆心切，當必為我直
J27nB192_p0206c29║指也。霜林寒色，大異城中，願言珍攝，以葆天和，有
J27nB192_p0206c30║懷如縷，嗣容面悉。
J27nB192_p0207a01║又復
J27nB192_p0207a02║前在韶城，過蒙鼎力，真一箭射入九霄也青天亦須
J27nB192_p0207a03║喫棒，但向後亦宜筈筈相承，自然箭箭中的也。文武
J27nB192_p0207a04║須知不外，則事理盡在其中，何有老少之分別、根基
J27nB192_p0207a05║之純鈍耶？來云：躍然的光景，此乃塵心暫歇，一時輕
J27nB192_p0207a06║安。老居士根性勇利，拂塵而行，久久自然相應。若依
J27nB192_p0207a07║舊涉事，依舊走作喚，熟習難忘，要到四稜踏地，不亦
J27nB192_p0207a08║難乎？必須退居山谷，晝夜用心，管保歸家穩坐也。然
J27nB192_p0207a09║雖年尊，色力尚健，氣宇過人，參究此道，綽綽有餘，萬
J27nB192_p0207a10║不可中途生倦，失老休之望也。
J27nB192_p0207a11║寄張鎮臺書（諱瑋）
J27nB192_p0207a12║屢承厚誼，感佩殊深。此因非淺，定在靈山，同願今日
J27nB192_p0207a13║方滿也。賜額一至，草木增輝，即法堂前煥然一新矣。
J27nB192_p0207a14║更冀移玉入山，為戒壇主盟，山門有慶，眾僧有慶，即
J27nB192_p0207a15║山野亦有慶也。是望。
J27nB192_p0207a16║復周道臺書（諱日燦）
J27nB192_p0207a17║捧讀琅函，超超玄著，非受靈山之囑，能于紅塵堆裡
J27nB192_p0207a18║作世外想耶？從來佛法付與大臣，如趙清獻、張無盡
J27nB192_p0207a19║蘇子瞻黃山谷，以宰官而傳祖燈，尤彰明昭著者也。
J27nB192_p0207a20║昔憨大師弘法曹溪君家海門居士，竭力扶持，至今
J27nB192_p0207a21║傳為美談。浴佛戒期，承高軒往顧，泉石增輝。某披拂
J27nB192_p0207a22║汪懷，澄之不清，撓之不濁，可勝慶快。且蒙賜佳額名
J27nB192_p0207a23║聯，字字珠璣，前無古人，後無作者，藏之祖室，永鎮伽
J27nB192_p0207a24║藍，當與天壤同不朽耳。公事之餘，倘惠然命駕入理，
J27nB192_p0207a25║深談一番，了過去生中般若因緣，此大丈夫之所為，
J27nB192_p0207a26║而某之所喜出望外者也。夏日炎蒸，惟冀台臺為道，
J27nB192_p0207a27║為天下自愛，臨楮曷勝瞻依？
J27nB192_p0207a28║寄南雄鄭太尊書（諱龍光）
J27nB192_p0207a29║某在浙中聞清名耳熱，及至南雄，不敢擅自造謁，權
J27nB192_p0207a30║住青蓮剛兩三日，張公促行，又不克一面為歉。承游
J27nB192_p0207b01║揚、張鎮臺，何太尊色色周全，或往來其間，乞致謝一
J27nB192_p0207b02║聲。于是月結制也。但齋糧乏少，僧眾來多，特遣小徒
J27nB192_p0207b03║拜謝，或有外緣為我指南。
J27nB192_p0207b04║寄韶州何太尊書（諱鳴鳳）
J27nB192_p0207b05║屢承厚貺，感佩殊深，山中頗安，全賴覆庇。某時抱五
J27nB192_p0207b06║內前聞道體違和，某甚懸念，特差小徒問候，想弗藥
J27nB192_p0207b07║有喜也。鄙寺前住持已退，今有一老誠者，某見其為
J27nB192_p0207b08║人，近古勸任住持，接待高賓，乞台臺垂青為幸。
J27nB192_p0207b09║寄韶州梅二府（諱欽）
J27nB192_p0207b10║老老大大尚沒料理，雖擔世外之名，竟業識忙忙，為
J27nB192_p0207b11║尋歸路，有違尊召，至今歉然，幸相忘形外，恕我可也。
J27nB192_p0207b12║周岐老進山某亦面訂，至端午後，偕駕同來某灑掃
J27nB192_p0207b13║苔徑，迎于南華道左矣。
J27nB192_p0207b14║復韶州周三府（諱憲章）
J27nB192_p0207b15║城中握別又易，一冬可見，光陰如電，山野常切切，于
J27nB192_p0207b16║斯如夢不來，又隔一生也。台下：神情凜烈，雅致清高。
J27nB192_p0207b17║某時復三思。不審台臺不棄山野乎托清光遠映，是
J27nB192_p0207b18║月結制也。臘月初一日說三壇大戒，乞駕進山一敘，
J27nB192_p0207b19║以慰我懷。
J27nB192_p0207b20║復曲江諶縣尊書（諱紹津）
J27nB192_p0207b21║恭惟大居士台臺，豫章宗匠，盛世循良筆，端吐造化
J27nB192_p0207b22║鹿鳴興歌心上起，經綸牛刀暫試喜。燕臺之市駿在
J27nB192_p0207b23║即，幸雲山之付囑未忘其藏拙亞地，深愧入廛，仰瞻
J27nB192_p0207b24║德容，飲醇心醉。正擬借光于戒室，猥蒙隆施于山廚。
J27nB192_p0207b25║禪流之枵腹果然，檀那之慶餘無既，肅楮申謝，嗣容
J27nB192_p0207b26║圖晤，清誨不盡。
J27nB192_p0207b27║復曾旅老書（諱弘）
J27nB192_p0207b28║久向道雅，不克瞻依，拽杖南遊，為尋知己。台臺高名，
J27nB192_p0207b29║朗于寰宇，某未發足以前，早與神契也。粵中土廣人
J27nB192_p0207b30║稀相逢者少。即今垂鉤四海，為釣獰龍未卜台臺，不
J27nB192_p0207c01║葉山野否？
J27nB192_p0207c02║寄滄然侍者書
J27nB192_p0207c03║數旬不見，使我夢寐心驚云：莫非中道而止之耶？俗
J27nB192_p0207c04║務牽纏耶？不然，何不過我以完未了公案世事，如身
J27nB192_p0207c05║之與影，愈走而愈急也。貴乎識得破，就陰而止之，則
J27nB192_p0207c06║影自消也，跡自滅也。山中諸事極妥四方，衲子如雲，
J27nB192_p0207c07║觀曹溪風景，當有興色，但我丈室無人談談，希子速
J27nB192_p0207c08║來慰我，神馳不盡。
J27nB192_p0207c09║寄德盟黃道人書
J27nB192_p0207c10║山中寂寞，無可談心，公何意久假不歸懸？念懸念爾
J27nB192_p0207c11║我飄然方外，真如泡影，何勞奔馳于聲色之場乎？千
J27nB192_p0207c12║祈策杖而回慰我遐思。
J27nB192_p0207c13║寄五倫侄（果然出家即坤雷）
J27nB192_p0207c14║自到浙中，不無眷想，母兄俱亡，時痛切焉。我在外，晝
J27nB192_p0207c15║夜忘眠，為成道業，道業已成。又承先象田將法門大
J27nB192_p0207c16║事累身，因不敢負先人苦心，咬定牙關，恢弘祖道，以
J27nB192_p0207c17║報先祖道，以報爾先祖母一片撫育之心，正是一子
J27nB192_p0207c18║出家，九族生天也。舊歲有朗徹禪人，為眾多特往吾
J27nB192_p0207c19║里募米，方見吾侄親筆來書，兼以道心深信三寶。今
J27nB192_p0207c20║又差雷空書記自如禪人一同過我求出世法，趁汝
J27nB192_p0207c21║後生時，還可策勵二侄，分付他守定家業。汝一一倒
J27nB192_p0207c22║斷來，自有安頓之方。所謂即今要休便休去，欲覓了
J27nB192_p0207c23║時無了時。至囑！
J27nB192_p0207c24║寄本源和尚書
J27nB192_p0207c25║時景易過，轉眼風光，不覺二秋矣。侍者來時，弟尚望
J27nB192_p0207c26║兄候至冬底，法駕不來，不知何阻，使我歉然。浙中衲
J27nB192_p0207c27║子檀護根基純熟，彼此信然，不料張葵老，夙以願力
J27nB192_p0207c28║興復。曹溪七月初一日乘舟，初二日，長行湖嘉，四眾
J27nB192_p0207c29║不勝，依依南華，機緣甚偶，弟欲恢復，然而孤掌不浪
J27nB192_p0207c30║鳴，特令默之來請乞兄偕往，庶滿昔日同參之願耳。
J27nB192_p0208a01║更冀舉起慧劍，斬斷葛藤，撩起便行，垂模萬古，舟次
J27nB192_p0208a02║匆匆，不盡欲言。南都翹首，細談衷曲。
J27nB192_p0208a03║與密宗庫司書
J27nB192_p0208a04║古聖遺訓云：作福如搶，寶在吾徒，不惟搶寶，亦寶內
J27nB192_p0208a05║擇。其至寶也，叢林一肩擔當，盡心料理，使老僧安心
J27nB192_p0208a06║行道，來眾依棲，在子一人之力耳。貴乎如悉達取寶
J27nB192_p0208a07║入海，不見其深沒頭沒腦全身在裏許一踏到底，管
J27nB192_p0208a08║保唾手而得矣。
J27nB192_p0208a09║復天界浪和尚書
J27nB192_p0208a10║此際法門下衰，宗風寥落在乎老人坐振此道，使洞
J27nB192_p0208a11║宗源遠流長也。此行某仗老人，慈光庇蔭，南華再整，
J27nB192_p0208a12║六祖重輝，某在東粵。焚香頂，禮不盡。
J27nB192_p0208a13║寄穀山金峰和尚書
J27nB192_p0208a14║弁山法道，海內橫行，在乎吾師之力耳。乃先人高明
J27nB192_p0208a15║遠見，付授四十餘人。彼時小見局隅之流，皆紛紛議
J27nB192_p0208a16║論，不料末法，全賴諸善知識慈航普渡，庶使茲輩杜
J27nB192_p0208a17║詞抱愧流落，在常行粥飯僧數裡。某道過南華，聞和
J27nB192_p0208a18║尚法道之隆，僧俗讚嘆不已，某亦欣然。惜乎弁山諸
J27nB192_p0208a19║善知識長往者多幫手，又少似覺法門寥落，某則茫
J27nB192_p0208a20║然無措。幸吾師在急流中下一柱石，且喜老雲門道
J27nB192_p0208a21║振天南也。
J27nB192_p0208a22║寄汪爾老護法書（諱挺）
J27nB192_p0208a23║去秋握別，倏爾金風又至矣，流光如電，誠不我待也。
J27nB192_p0208a24║台臺近履更勝否？造詣更精否？太封翁萬福否？冀一
J27nB192_p0208a25║一回音，慰我遐思。某在天南，荷台臺庥庇四眾，欣欣
J27nB192_p0208a26║龍象，常盈數千，乃六祖遺風尚在耳。山僧鼓舞餘勇，
J27nB192_p0208a27║痛加鉗錘。但得法雲四出，則此一番公案畢也。白蓮
J27nB192_p0208a28║乞大護，法加覆之，今差小徒耑候清吉端溪一方引
J27nB192_p0208a29║意，惟希鑒茹不既。
J27nB192_p0208a30║寄實行兄書
J27nB192_p0208b01║自江寧一別不覺一秋也一路。切念我兄熱腸，奈因
J27nB192_p0208b02║行促，不克細細盤桓，令人歉然。于十月十五日，曹溪
J27nB192_p0208b03║進院也。結制說戒，來眾益多，托兄之福，內外俱安。弟
J27nB192_p0208b04║孤雲野鶴，翩翩無侶，如江寧事畢，速還南華。釋弟之
J27nB192_p0208b05║遠望。
J27nB192_p0208b06║
J27nB192_p0208b07║
J27nB192_p0208b08║
J27nB192_p0208b09║
J27nB192_p0208b10║卷第八