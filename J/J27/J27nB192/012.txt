J27nB192_p0217b01║曹溪大休珠禪師偈讚卷第十二
J27nB192_p0217b02║侍者廣熙錄
J27nB192_p0217b03║瑞鹿法孫行信編次
J27nB192_p0217b04║偈
J27nB192_p0217b05║贈雲松和尚
J27nB192_p0217b06║且喜柴門對竹開綠陰，終日覆蒼苔，從教夏熱炎如
J27nB192_p0217b07║火到底，無能入得來。
J27nB192_p0217b08║寄宗始兄
J27nB192_p0217b09║法門寥落冷如灰，爾已休心我已頹。山住總忘人世
J27nB192_p0217b10║夢，自閒閒地自徘徊。
J27nB192_p0217b11║寄大田兄
J27nB192_p0217b12║獨坐山關懶世酬，蕭然不覺幾時秋，法門此際難為
J27nB192_p0217b13║也，聊把枯茅且蓋頭。
J27nB192_p0217b14║示越峰關主
J27nB192_p0217b15║見得分明識得他，莫貪水草臥煙霞。直須倒嶽傾湫
J27nB192_p0217b16║去，始露宗門利爪牙。
J27nB192_p0217b17║示重目禪人
J27nB192_p0217b18║離亂韶光弘道難，眾緣相逼不身閑，數載精勤方休
J27nB192_p0217b19║歇，卻被休心趁出山。
J27nB192_p0217b20║示嘯石禪人
J27nB192_p0217b21║大用無用用現前，信手拈來覆大千，點開上古金剛
J27nB192_p0217b22║眼，炤澈今時天外天。
J27nB192_p0217b23║示無瑕禪人
J27nB192_p0217b24║終日談禪口不開，不開口處可疑猜，忽然看破開口
J27nB192_p0217b25║處，謾云千里賺吾來。
J27nB192_p0217b26║示一魚禪人
J27nB192_p0217b27║個事分明本現成，何勞特地向他尋？從教事事無心
J27nB192_p0217b28║去，眨眼由來隔幾層。
J27nB192_p0217b29║示彰甫徐居士
J27nB192_p0217b30║但自無心塵不染，開談句句占機先子能善具超方
J27nB192_p0217c01║眼，我與袈裟搭半肩。
J27nB192_p0217c02║贈張玉可居士（善真）
J27nB192_p0217c03║墨未濡時面目真，纔形半點更精神，誌公閃爍難為
J27nB192_p0217c04║筆，老衲那伽豈易臨？萬里碧空惟朗月，一天虛皓絕
J27nB192_p0217c05║纖雲。從來此處無人見，子與僧繇寫得親。
J27nB192_p0217c06║姚子謙居士為先君懷泉公徵放生河偈
J27nB192_p0217c07║聞說生兮思惘然，勿云何處覓因緣？從前誤出鳶魚
J27nB192_p0217c08║話，以後相隨亥豕傳。活潑自忘萍跡遠，機關豈到蓼
J27nB192_p0217c09║花邊？哲人幻去恩波外，獨有觀河見不遷。
J27nB192_p0217c10║示不遷勤侍者
J27nB192_p0217c11║禪家萬事俱拋去，潑天作略一時來，山僧切囑宜相
J27nB192_p0217c12║信，不信吾言任子猜。
J27nB192_p0217c13║示應元長老
J27nB192_p0217c14║六十年來老比丘，形容幸與我同流。山門體段須謹
J27nB192_p0217c15║慎，仔細而今多事秋。
J27nB192_p0217c16║示僧官道生
J27nB192_p0217c17║僧中宰相，俗中僧二諦融通悟未曾顧問也無三昧
J27nB192_p0217c18║法，腰間不墜愧盧能。
J27nB192_p0217c19║示渠演監院
J27nB192_p0217c20║老來無事可干懷，一榻高眠萬念灰，入定久已忘出
J27nB192_p0217c21║定，童子敲門喚不回。
J27nB192_p0217c22║示映輝知客
J27nB192_p0217c23║山僧從不解欺心，吐膽傾肝說向人。擬問西來何意
J27nB192_p0217c24║旨，向道眉毛眼上橫。
J27nB192_p0217c25║示輥石侍者
J27nB192_p0217c26║宗主拈提貴正眼，陞堂聚眾令雙行，禪門此際惟知
J27nB192_p0217c27║解，徹底掀翻第一人。
J27nB192_p0217c28║示石愚書記
J27nB192_p0217c29║蓬壁寥寥接水涯，野雲無住即為家，經行飯罷山前
J27nB192_p0217c30║遶，亂石橋虹燕子斜。
J27nB192_p0218a01║示心白維那
J27nB192_p0218a02║禪翁何事到山家？拾得松芽且當茶。問我西來無抵
J27nB192_p0218a03║對，攜籃圃外採藤花。
J27nB192_p0218a04║示吉中知藏
J27nB192_p0218a05║不是嶺頭傳底事，豈從雞足付將來？老僧一語告吾
J27nB192_p0218a06║子，終日談禪口不開。
J27nB192_p0218a07║示渠梵書記
J27nB192_p0218a08║謝世飄然繫短蓬，半肩破衲斷麻縫。有人問我西來
J27nB192_p0218a09║意，笑指庭前雙徑松。
J27nB192_p0218a10║示宇寬知客
J27nB192_p0218a11║丈室蕭然竹數椽，門前流水是清漣，老僧心地常如
J27nB192_p0218a12║此，論物還他事不遷。
J27nB192_p0218a13║示卻塵悅眾
J27nB192_p0218a14║不煩著意打重關，但得心閒物自閒。一味卻塵塵亦
J27nB192_p0218a15║了，茅苫一片伴青山。
J27nB192_p0218a16║示溪舌悅眾
J27nB192_p0218a17║溪邊黃葉隨流水，流去無心趁落花，舉目望來長舌
J27nB192_p0218a18║所，返觀總屬道人家。
J27nB192_p0218a19║示瀰昌知事
J27nB192_p0218a20║存心一處細心窮，窮到無心始合宗，不是老僧來道
J27nB192_p0218a21║磅，焉能整作舊家風？
J27nB192_p0218a22║示仁哲知事
J27nB192_p0218a23║仁慈皆育物，事理盡雙彰，古哲無他法，菩提心歇狂。
J27nB192_p0218a24║示體瑩貼案
J27nB192_p0218a25║體遍虛空界，瑩光映十方，分明都說了，莫謂我囊藏。
J27nB192_p0218a26║示德彰道人
J27nB192_p0218a27║大德化兮小德川，曾聞斷臂乞心安，我今高報諸仁
J27nB192_p0218a28║者，但得心堅石也穿。
J27nB192_p0218a29║示懋芳耆舊
J27nB192_p0218a30║衲僧氣宇絕遮攔，禪道是非俱不攀，為甚超然渾不
J27nB192_p0218b01║顧，皆因打透那重關。
J27nB192_p0218b02║寄體印老宿
J27nB192_p0218b03║久埋寶鏡不當軒，包括先天與後天，日食三食高枕
J27nB192_p0218b04║臥，鼻頭焉著用繩牽。
J27nB192_p0218b05║示愚道人（即請主）
J27nB192_p0218b06║枯木逢春花未開，花開要等個人來，南華嶺畔重為
J27nB192_p0218b07║望，月上三更坐釣臺。
J27nB192_p0218b08║懷張嶧老
J27nB192_p0218b09║食了松華又食槐，門前不見故人來。遙膽樹影疑君
J27nB192_p0218b10║至，拽杖遶山走幾回。
J27nB192_p0218b11║示玉寰張居士（法諱坤）
J27nB192_p0218b12║青山綠綠如相似，萬里程途跋涉來，他日逢君今日
J27nB192_p0218b13║始，倒拖拄杖上天台。
J27nB192_p0218b14║讚
J27nB192_p0218b15║徑山大慧杲讚
J27nB192_p0218b16║牙如劍樹，口似血盆，呵罵諸方不近人情罹難一十
J27nB192_p0218b17║八載，且喜致之無聞比今脅肩諂笑者，慚惶殺人。
J27nB192_p0218b18║洞山价祖讚
J27nB192_p0218b19║寶鏡三昧，印心過水，睹影打徹，臨終來去自由，吾今
J27nB192_p0218b20║常于此切。
J27nB192_p0218b21║黃梅五祖忍讚
J27nB192_p0218b22║面如滿月，具四十齒。周家繼女所生世謂無父之子，
J27nB192_p0218b23║肉身千載鎮黃梅，為甚又教衣缽止。咄！
J27nB192_p0218b24║佛日石雨老和尚像讚
J27nB192_p0218b25║叢林九住，道振八山，若論向上，揭過一班。咄！舉世有
J27nB192_p0218b26║眼人皆見，若個男兒用手攀。
J27nB192_p0218b27║覺非沈居士像讚
J27nB192_p0218b28║為國柱石力護吾宗，儒釋并拈心空法空。其形蒼古
J27nB192_p0218b29║其音黃鐘學貫今古，惟一老翁。（惟一別號）
J27nB192_p0218b30║懷泉姚居士像讚
J27nB192_p0218c01║滅之曰隱，生之曰微；生滅滅已，名曰道基。達道逍遙
J27nB192_p0218c02║是阿誰？檇李懷泉老古錐。
J27nB192_p0218c03║高念祖居士松菊叢中拈拂坐石小像讚
J27nB192_p0218c04║穎墨未濡，一真獨放，纔形朕兆，便落比量。即此離此，
J27nB192_p0218c05║妙觀儼焉。念祖模樣，天縱體用，雙彰顯現，拂子頭上。
J27nB192_p0218c06║自讚（雪山濟請）
J27nB192_p0218c07║這個漢出頭早信口呵罵諸方，討得許多煩惱不管。
J27nB192_p0218c08║是之與非一味，只是掀倒野犴，驚走無門。獅兒聞之
J27nB192_p0218c09║碎腦，有時直截根源。有時盤桓落草，費盡一片，婆心
J27nB192_p0218c10║深嘆，無人知好。
J27nB192_p0218c11║又（若水華長老請）
J27nB192_p0218c12║山僧做底事，諸方做不到，非但玄中玄，亦且妙中妙。
J27nB192_p0218c13║少者授年尊，見聞俱笑，倒舉世所不信，父少而子老。
J27nB192_p0218c14║又（越峰敬請）
J27nB192_p0218c15║面容自覺，年將半眉端唯有法門愁，踏遍諸方。無可
J27nB192_p0218c16║意得子，吾心已罷休。
J27nB192_p0218c17║又（錢鳳溪居士請）
J27nB192_p0218c18║胸襟海闊無涯，拽杖東走西走。更問如何若何，便棒
J27nB192_p0218c19║不容開口。這般慶快是誰？密印堂上老朽。
J27nB192_p0218c20║又（河南府王大士張啟聖二居士請）
J27nB192_p0218c21║荊棘叢中駐足，是非堆裏安身，隨方開堂說法，到處
J27nB192_p0218c22║攪亂叢林，世人或憎或愛，龍天且喜且欣，禪者扣其
J27nB192_p0218c23║捷要，直心一味，披襟生辰岡岡，四九海內，聞汝臭名，
J27nB192_p0218c24║不管是非，得失拽杖，驀直前行，將謂硬鋼打就，似乎
J27nB192_p0218c25║生鐵鑄成，拈來拋向河南府，點開時人的眼睛。
J27nB192_p0218c26║又（重目維那請）
J27nB192_p0218c27║者個漢真倔強坐，若獅猊行若象談禪不動唇皮，應
J27nB192_p0218c28║機橫棒豎棒。與麼鹵，莽接諸方，如何做得人榜樣？
J27nB192_p0218c29║又（雲心祥請）
J27nB192_p0218c30║假既不住，詎可立真？真假不住，分付雲心。
J27nB192_p0219a01║又（無瑕禪人請）
J27nB192_p0219a02║叢林東住西住，拄杖南打北打。恁麼不順人情，只要
J27nB192_p0219a03║時人放下。更問放下如何？良久，云：哪。
J27nB192_p0219a04║又（離塵本請）
J27nB192_p0219a05║像不像三十棒，留與後人作榜樣。咄！是何形狀？
J27nB192_p0219a06║又（裕之滌西堂請）
J27nB192_p0219a07║這漢作事，十聞九怕，動手便打，動口便罵。為甚用此
J27nB192_p0219a08║辣鉗錘？秪要時人盡放下，而今要報這冤仇，短短麻
J27nB192_p0219a09║繩長空掛。
J27nB192_p0219a10║又（智柏容後堂請）
J27nB192_p0219a11║法道浙東行遍意思，更往西遊。願力如山似海，異乎
J27nB192_p0219a12║淺見之流。子若描渠供養，切勿效彼之尤。咦！本色住
J27nB192_p0219a13║山為活計，一把蓬茅且蓋頭。
J27nB192_p0219a14║又（巨平止請）
J27nB192_p0219a15║一有多種，二無兩般。咄！懸起了也，急著眼看。
J27nB192_p0219a16║又（鶴林茂侍者請）
J27nB192_p0219a17║三玄三要齊拈卻，那許其中話正偏，定隱門下真消
J27nB192_p0219a18║息，貴在當人接上肩。
J27nB192_p0219a19║又（自如原禪人請）
J27nB192_p0219a20║親近山僧數十秋，也無歡樂也無憂，洞上一枝無孔
J27nB192_p0219a21║笛，分付原禪老實頭。
J27nB192_p0219a22║又（可敬請）
J27nB192_p0219a23║浙地開堂數十秋，談禪說道水長流，此行拽杖曹溪
J27nB192_p0219a24║去，端坐從容伴帝侯。
J27nB192_p0219a25║又（必成尊菴主請）
J27nB192_p0219a26║這漢拈提向上事，從來不肯鼓唇皮。或問其間何意
J27nB192_p0219a27║旨，只貴當人自絕疑。
J27nB192_p0219a28║又（應期錢居士請）
J27nB192_p0219a29║願力如山重，胸襟似海深。慣吹無孔笛，大休珠道人。
J27nB192_p0219a30║又（心白西堂請）
J27nB192_p0219b01║這個老禿口快，心直法嗣，遍布江楚，不怕法門，狼籍
J27nB192_p0219b02║胸懷，馬祖遺風，要付八十之一，不懼諸方所呵，住在
J27nB192_p0219b03║曹溪山窟作略潑地潑天棒，人棒得骨出。更有末後
J27nB192_p0219b04║句子分付宗禪心白咦。
J27nB192_p0219b05║又（樂然公請）
J27nB192_p0219b06║一生討便宜，不解看文墨，轉看轉繁轉跋碌，胸中徒
J27nB192_p0219b07║爾多堆塞。出言吐語不驚人，如何教人為法則？吾家
J27nB192_p0219b08║有個善超方，十二時中如癡兀。
J27nB192_p0219b09║又（慕賢公請）
J27nB192_p0219b10║老休做人，極條直高拱手兮低作揖，佛法會也得世
J27nB192_p0219b11║法會也得，高下隨宜爭定他，水銀墮地無蹤跡。
J27nB192_p0219b12║又（義成公請）
J27nB192_p0219b13║一生搜索之極，揀人痛處下針，知我者百病百愈，不
J27nB192_p0219b14║知者番作生嗔。極寬極恕極仁，便是大休道人。不動
J27nB192_p0219b15║聲色，坐振叢林。現主曹溪法席，海內個個遍聞，放出
J27nB192_p0219b16║調羹之手，內外如水之平。時逢像季，人多鬥爭，法門
J27nB192_p0219b17║振作，借重老僧。
J27nB192_p0219b18║又（若虛公請）
J27nB192_p0219b19║讚了一軸又一軸，大休如何有許多？尋常語話來搪
J27nB192_p0219b20║塞，大家靜坐薩婆訶。
J27nB192_p0219b21║又（僧官道生請）
J27nB192_p0219b22║家無四壁，八面玲瓏，是非不到處，形跡杳無蹤。閑挑
J27nB192_p0219b23║野菜和根煮，猶讓山家老禿儂。
J27nB192_p0219b24║又（茂芳公請）
J27nB192_p0219b25║說大又不大，說休又不休，有時隨宜上下，法道處處
J27nB192_p0219b26║周流。咄！
J27nB192_p0219b27║又（天濟公請）
J27nB192_p0219b28║果是法門中龍象，極肯低頭極，謙讓不三不四好，為
J27nB192_p0219b29║人不是機，呵便是棒。
J27nB192_p0219b30║又（體印公請）
J27nB192_p0219c01║牙爪俱備，事理兼通。坐象王山下，振六祖家風，這是
J27nB192_p0219c02║何人像？曹溪大休翁。
J27nB192_p0219c03║又（應元公請）
J27nB192_p0219c04║檢點人之短處，便請捨短從長，恐子不知長短，我為
J27nB192_p0219c05║橫量豎量。喝一喝，云：長多少？良久，云：劍號巨闕，珠稱
J27nB192_p0219c06║夜光。
J27nB192_p0219c07║又（寶航公請）
J27nB192_p0219c08║古云：平常心是道，試問當人薦。未曾悟了，尚要除悟
J27nB192_p0219c09║跡三玄三要不須爭。
J27nB192_p0219c10║又（渠演監院請）
J27nB192_p0219c11║這個漢真奇特一條白棒，到處狼籍，人來問著，答云：
J27nB192_p0219c12║不識藏頭露尾，作白拈賊。行道五郡，不肯休息，潛行
J27nB192_p0219c13║密用，令人難測。渠演上座，莫受他惑。掉在屋角頭邊，
J27nB192_p0219c14║免得時人邈模。
J27nB192_p0219c15║又（映輝知客請）
J27nB192_p0219c16║佛祖之冤對法門禍害頭聞名較，些子相見沒來繇，
J27nB192_p0219c17║自讚自罵這老漢，世世還同佛祖儔。
J27nB192_p0219c18║又（宇寬知客請）
J27nB192_p0219c19║無心說法，有口談空，是這般人堪繼此宗。
J27nB192_p0219c20║又（心照首座請）
J27nB192_p0219c21║胸襟海闊，願力弘深，一條拄杖，不近人情，隨方說法，
J27nB192_p0219c22║報上皇恩。雖然橫說豎說，從來不曾動唇。八不思議
J27nB192_p0219c23║三昧，便是大休道人。
J27nB192_p0219c24║又（敬止禪人請）
J27nB192_p0219c25║機用臨時辨得親，一喝何妨三轉身？若還不會山僧
J27nB192_p0219c26║話，懸在高堂問此真。
J27nB192_p0219c27║又（體中直歲請）
J27nB192_p0219c28║這老漢雙眼圓明，慣要雷轟電捲，又要盤桓葛藤電
J27nB192_p0219c29║捲時偷心頓歇，盤桓時追人腳跟，驗到諦當處偽，自
J27nB192_p0219c30║不藏真。
J27nB192_p0220a01║又（致中公請）
J27nB192_p0220a02║自喜還自讚：這個休和尚，細察於秋毫，大包虛空量，
J27nB192_p0220a03║仔細又思量，還有一處長，巨細俱不管，隨緣而放曠，
J27nB192_p0220a04║涉世無心心，亦無閑坐曲碌木床上。
J27nB192_p0220a05║又（洞玄副寺請）
J27nB192_p0220a06║這漢做事，令人疑謗，參知識四十餘個個當人不讓。
J27nB192_p0220a07║早早出世，人前一味，胡揮亂棒，氣宇凜烈。蓋諸方不
J27nB192_p0220a08║管尊卑及長上，一切從頭按下來，如何做得人榜樣
J27nB192_p0220a09║索性實？告諸仁者：誌公不是閑和尚。
J27nB192_p0220a10║又（伴月副寺請）
J27nB192_p0220a11║行藏不拘，出入無束，應現千差，將錯就錯。高下隨宜
J27nB192_p0220a12║不定宗，如何教人能摸索？
J27nB192_p0220a13║又（澄心書記請）
J27nB192_p0220a14║千叮萬囑別無他，只貴當人遇作家，句下翻身須領
J27nB192_p0220a15║略，曹源一滴灌天涯。
J27nB192_p0220a16║又（解脫典座請）
J27nB192_p0220a17║這漢做人極謙下，不喜愚夫自莊大，爾要莊腔。我不
J27nB192_p0220a18║然，送到天王腳底下動手就要打，開口就要罵，或肯
J27nB192_p0220a19║一念自知，非從前惡習都放下，爾也心休，我也罷流
J27nB192_p0220a20║通正在今朝話。
J27nB192_p0220a21║又（吉中知藏請）
J27nB192_p0220a22║這個和尚人天榜樣，眼空四海，胸中浩蕩，願力弘深
J27nB192_p0220a23║不肯休，想受付囑靈山上。
J27nB192_p0220a24║又（渠梵侍者請）
J27nB192_p0220a25║這老漢真古怪雲門拾得死，貓頭持來兩廣街上賣
J27nB192_p0220a26║東也，請開堂西也。請說戒，一生跋碌不停留，想是欠
J27nB192_p0220a27║了閻浮債。
J27nB192_p0220a28║又（輥石侍者請）
J27nB192_p0220a29║不似僧兮不似俗，曹溪山裡休老禿。眼目高兮胸襟
J27nB192_p0220a30║闊，不是熙兒難湊泊。知我言兮繼我宗，他日逢人謾
J27nB192_p0220b01║拈出。
J27nB192_p0220b02║又（達玄侍請）
J27nB192_p0220b03║不住無兮不住有，活潑潑兮如珠走。不啻象王背上
J27nB192_p0220b04║行，還要跨下獅子吼。
J27nB192_p0220b05║又（三洗侍者請）
J27nB192_p0220b06║既來求我讚，豈可太謙讓一尺？說一尺一丈還一丈，
J27nB192_p0220b07║行道五七郡，橫身江湖上，九坐道場心不休。更要以
J27nB192_p0220b08║疏聞皇上，收拾海內的珠璣，送入龍宮鎮寶藏，行藏
J27nB192_p0220b09║古怪是何人？曹溪山裡休和尚。
J27nB192_p0220b10║又（曇宣禪人請）
J27nB192_p0220b11║個呵師固難測，量可形跡難覓。寬不處於太虛，窄不
J27nB192_p0220b12║處於毫跡。一生熱腸太過，人人攀仰無極。或曰：法門
J27nB192_p0220b13║之禍根，或曰法門之柱石。一味道心付人，被人呵為
J27nB192_p0220b14║老賊。子得我之真髓，切莫似我狼籍咦。
J27nB192_p0220b15║又（熙和禪人請）
J27nB192_p0220b16║出世為導師，不是小兒戲。上報四重恩，下將三有濟。
J27nB192_p0220b17║可笑面南人，聚眾爭閑氣。不若三家村，裏翁也有仁。
J27nB192_p0220b18║也有義不覺說到這裡，我也替你慚愧。
J27nB192_p0220b19║又（道開禪人請）
J27nB192_p0220b20║作事不假為法心真得法數十餘載，每每坐到五更，
J27nB192_p0220b21║煆得形同槁木，為報佛祖深恩。若不直心直說，誰人
J27nB192_p0220b22║知我苦心，告報來學仔細法門擔子不輕。
J27nB192_p0220b23║又（止水禪人請）
J27nB192_p0220b24║順之喜，名為讚；逆之嗔，名為謗。當知毀讚不同途，順
J27nB192_p0220b25║逆依然成兩樣。我以正眼看將來，都緣好與三十棒。
J27nB192_p0220b26║又（卻塵禪人請）
J27nB192_p0220b27║作獅子吼，百獸潛藏，為人天樣，個個驚慌。英風凜烈
J27nB192_p0220b28║逼人寒，真個末劫大宗匠。
J27nB192_p0220b29║又（客生禪人請）
J27nB192_p0220b30║突出無位真人，且道作麼描摸？一個紙上形容驚動。
J27nB192_p0220c01║粵東僧俗，裱者畫者，各勞其力，個個欣然，莊香點燭。
J27nB192_p0220c02║行道曾經數往還，攜帶人天造大福。
J27nB192_p0220c03║又（格新禪人請）
J27nB192_p0220c04║不讀詩書，滿腹文章，不參禪道，堪繼後芳。法門擔子
J27nB192_p0220c05║甚重，勉力一肩承當。或問大休何所長，這裡就是真
J27nB192_p0220c06║榜樣。
J27nB192_p0220c07║又（月輝禪人請）
J27nB192_p0220c08║胸中曠闊無遮擋，若不深知謂我狂，便是而今這等
J27nB192_p0220c09║說，自家好處自家揚。
J27nB192_p0220c10║又（每文庫頭請）
J27nB192_p0220c11║慣搜法門人短大家，竭力支撐，放出包空之量，勿有
J27nB192_p0220c12║爾我之爭。不見浮山遠代付投子青，密地思量真可
J27nB192_p0220c13║法，令我特地向南尋。
J27nB192_p0220c14║又（客新禪人請）
J27nB192_p0220c15║人曰：再來大鑑，我今只日大休盡道應身說法，我亦
J27nB192_p0220c16║不知來繇。
J27nB192_p0220c17║又（行海禪人請）
J27nB192_p0220c18║不是老漢饒舌要捄法門，狼籍不諳中道，行太過，太
J27nB192_p0220c19║不及，太過不付，一人不及，付到百十。這則淆訛公案，
J27nB192_p0220c20║當來再問。彌勒咄！
J27nB192_p0220c21║又（密宗禪人請）
J27nB192_p0220c22║這漢辨才無礙所為胸中梗直，時人作用不似渠，只
J27nB192_p0220c23║為此中多委曲。
J27nB192_p0220c24║又（行果禪人請）
J27nB192_p0220c25║熟處要人忘，生處要人熟最惱。傳衣付法人，鎮日忙
J27nB192_p0220c26║忙讀。語錄定不修緣不熟，勉強出來呈醜拙題，自己
J27nB192_p0220c27║讚罵諸方禿，冷地一念自慚惶，水邊林下保養足。
J27nB192_p0220c28║又（舒周禪人請）
J27nB192_p0220c29║上不得師之扶下，不得徒之助一根中心樹子，大海
J27nB192_p0220c30║波心直柱觸破龍宮海藏七珍八寶露布，禪者扣問
J27nB192_p0221a01║有何能，即此就是真常住。
J27nB192_p0221a02║又（瞻翠禪人請）
J27nB192_p0221a03║自喜這漢一處好，發願弘法弘到老，不是靈山莂記
J27nB192_p0221a04║來，怎肯全身入荒草？
J27nB192_p0221a05║又（有餘庫頭請）
J27nB192_p0221a06║這個倔強漢，迥出於常流，不比諸方老。禿牛一日對
J27nB192_p0221a07║鏡三梳頭。
J27nB192_p0221a08║又（自省禪人請）
J27nB192_p0221a09║細如秋末大如山，過了重關又一關，山僧智向極猛
J27nB192_p0221a10║烈，幾翻悟後幾翻參。
J27nB192_p0221a11║又（遠塵禪人請）
J27nB192_p0221a12║分明拈出時人不識，畢竟如何？拄杖三十。
J27nB192_p0221a13║又（可宗庵主請）
J27nB192_p0221a14║四壁無門處處通，從教八面得相逢。拈槌豎佛多年
J27nB192_p0221a15║也，不識誰人契此宗？
J27nB192_p0221a16║又（張鎮臺法名德崑請）
J27nB192_p0221a17║步長松石，下居曹溪山巔侍六祖之側，伴五千狂禪
J27nB192_p0221a18║不動聲色，內外如然，攜後昆手，接佛祖肩婆。婆和和，
J27nB192_p0221a19║似禪非禪，飢來喫飯，困來打眠夷。老僧只麼閒閒地，
J27nB192_p0221a20║夢想渾忘兜率天。
J27nB192_p0221a21║又（蘿庵王居士請）
J27nB192_p0221a22║婆婆和和：說禪說道，是耶非耶？少與草料，不喜落，平
J27nB192_p0221a23║常豈肯存玄妙？佛祖位中尚不留，埋頭曹溪深山嶴，
J27nB192_p0221a24║愈要潛形眾要追，老休定，作眾生靠。
J27nB192_p0221a25║又（無住莫居士請）
J27nB192_p0221a26║這個老禿真宗門容文又不通字，又不識橫扯豎扯，
J27nB192_p0221a27║卻又去得，仔細思量，有些奇特。
J27nB192_p0221a28║
J27nB192_p0221a29║
J27nB192_p0221a30║卷第十二終