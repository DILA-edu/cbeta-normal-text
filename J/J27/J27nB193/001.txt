J27nB193_p0223a01║隱元禪師語錄序
J27nB193_p0223a02║不慧默，仔細披閱，隱元禪師三會開堂語
J27nB193_p0223a03║錄，出入始終黃蘗山者，什九應請福嚴龍
J27nB193_p0223a04║泉者，不過什一。自前丁丑，以迄後辛卯結
J27nB193_p0223a05║制解制，大開罏韝二十四番，多在黃蘗。至
J27nB193_p0223a06║如運水擔柴搬磚弄瓦建殿，閱藏百堵俱
J27nB193_p0223a07║興了。中天老人四十年法席種種未了之
J27nB193_p0223a08║事者，亦多在黃蘗具見所說行。實中當年
J27nB193_p0223a09║黃蘗運禪師本產閩中，而於福清山名未
J27nB193_p0223a10║著自斷際，始著黃蘗名，又以其名名所住
J27nB193_p0223a11║山，迄費和尚，乃興斷際，以闡黃蘗，而隱禪
J27nB193_p0223a12║師復為丕承，丕顯肯搆肯。堂一黃蘗現出
J27nB193_p0223a13║多多黃蘗，豈非世出世間一大奇特因緣
J27nB193_p0223a14║乎？又行實中所說，初參密老人時，幾經痛
J27nB193_p0223a15║棒熱喝便已大徹，源底早被五峰覷破，更
J27nB193_p0223a16║有火叉公案頌古首肯為密老人出格看
J27nB193_p0223a17║待者非一日矣。乃究竟秉拂，傳衣屬之費
J27nB193_p0223a18║和尚，不忝為隱之座元正如玉泉、曇懿久
J27nB193_p0223b01║依佛果，自謂不疑，眾皆許可究為妙喜榜，
J27nB193_p0223b02║告復來遠謁入室，得印為徑山弟子。今之
J27nB193_p0223b03║天童即昔之佛果，昔之徑山，即今之徑山
J27nB193_p0223b04║翻舊棒痕，提新正令，又豈非世出世間一
J27nB193_p0223b05║大奇特因緣乎？直指門頭，威音那畔，能嘲
J27nB193_p0223b06║風弄月，展演神通，揭地掀天，全彰機用，不
J27nB193_p0223b07║受人天籠絡，不被凡聖蓋纏，如許浩浩落
J27nB193_p0223b08║落，吞吐八萬四千法界，於一毫毛端，使千
J27nB193_p0223b09║秋黃蘗動地放光，非尋常循行數墨汗牛
J27nB193_p0223b10║充棟者，可方軌而並馳也。辛卯冬一番末
J27nB193_p0223b11║後句，福善堂一番勾當話，有偈云：龜毛拂
J27nB193_p0223b12║子重千斤，掛在虛空待個人。磕著無情真
J27nB193_p0223b13║鐵漢，不妨拈起再尖新。讀至此，使人太息
J27nB193_p0223b14║引領，惝恍莫測，真如洶洶鯨濤，層層蜃闕，
J27nB193_p0223b15║泥牛鬥入雲翼，圖南逍遙乎無何有之鄉，
J27nB193_p0223b16║廣漠之野，始終一潮音。洞茶頭，執事因緣
J27nB193_p0223b17║始終一，黃蘗山自平石，曹溪滴水因緣，百
J27nB193_p0223b18║川灌之，不知何時去而不盈尾閭洩之不
J27nB193_p0223c01║知何時來而不虛的的世出世間始終一
J27nB193_p0223c02║大奇特。不思議因緣，在隱師分上，不過一
J27nB193_p0223c03║頓家常茶飯耳埽道人為次原偈韻贊歎
J27nB193_p0223c04║一絕云：慣運成風匠石斤，天涯海角泣珠
J27nB193_p0223c05║人，杖頭挑取雙丸弄，線斷收場曲調新。是
J27nB193_p0223c06║為序。
J27nB193_p0223c07║順治丙申仲春大士誕日
J27nB193_p0223c08║欽命，國子監司業兼掌祭酒事。前戊辰二
J27nB193_p0223c09║甲進士，工部郎中大理左寺副曹溪受
J27nB193_p0223c10║法弟子紫霄飛仙裔孫道一，居士福徵
J27nB193_p0223c11║譚貞默梁生父槃談謹書。
J27nB193_p0223c12║
J27nB193_p0223c13║黃檗隱元禪師語
J27nB193_p0223c14║人有傑，地有靈，交重也，亦交待也。夫人知之重，然後
J27nB193_p0223c15║因緣著待，然後時節顯。時哉時哉！跂足引領日幾幾
J27nB193_p0223c16║於寂默灰冷之場，幾何歲月？而其人乃始一旦起，乘
J27nB193_p0223c17║之豈偶哉？吾讀黃檗隱大師語錄，而知人地與時之
J27nB193_p0223c18║合之非易也。斷際以前已有黃檗，而名未著斷際，著
J27nB193_p0223c19║黃檗名，又以其名名所居。於是一黃檗現多黃檗，而
J27nB193_p0223c20║開堂說法，非絳節之麓也。嗣居聲實，並茂者不乏，又
J27nB193_p0223c21║非斷際之傳，歷千餘年。今天童老人暨費大師父子
J27nB193_p0223c22║接踵，迭興斷際之道，乃始大闡，而隱大師繼之。堂搆
J27nB193_p0224a01║再新，黑白奔湊，纘父祖之緒於斷際有光，蓋絳節之
J27nB193_p0224a02║麓山君樹神以及萬靈，八部懸企，久如始有今日殊
J27nB193_p0224a03║勝耳。地耶？人耶？時耶三者，闕一即勝，亦不殊，因緣會
J27nB193_p0224a04║合在今日，其致之，豈自今日哉？茲其語具在大都，掃
J27nB193_p0224a05║除知解，直示根源，如吹毛之劍，點雪之爐，而又句意
J27nB193_p0224a06║俱到，如摩尼珠，隨現五色，自非牢關穩密，途路坦平，
J27nB193_p0224a07║踞佛祖頂𩕳，翻衲僧巴鼻者，安有如是輝天鑑地，活
J27nB193_p0224a08║潑縱橫也。嗚呼！斷際以雄峰為父，以滹沱為子，故能
J27nB193_p0224a09║掀揭宇宙，久而益昌。今大師父子祖孫，媲美前哲，而
J27nB193_p0224a10║又同時闡化，消息互通，更不待重加尋繹，始知胡亂
J27nB193_p0224a11║後不曾少鹽醬也，此豈獨一時一地為希有哉？屈指
J27nB193_p0224a12║古今，丁斯盛者，蓋不數數源遠流長，吾於斯錄一見
J27nB193_p0224a13║決矣。
J27nB193_p0224a14║崇禎壬午夏仲晉昌唐世濟譔
J27nB193_p0224a15║
J27nB193_p0224a16║
J27nB193_p0224a17║
J27nB193_p0224a18║
J27nB193_p0224a19║
J27nB193_p0224a20║
J27nB193_p0224a21║
J27nB193_p0224a22║
J27nB193_p0224a23║
J27nB193_p0224a24║
J27nB193_p0224a25║
J27nB193_p0224a26║
J27nB193_p0224a27║
J27nB193_p0224a28║
J27nB193_p0224a29║
J27nB193_p0224a30║
J27nB193_p0224b01║隱元禪師語錄序
J27nB193_p0224b02║金粟費隱老人，為臨濟三十一傳，起未墜之緒，續方
J27nB193_p0224b03║焰之輝。十餘年來，說法為人，純用本分鉗鎚，不落玄
J27nB193_p0224b04║妙窠臼。單傳直指之道，乃大著于天下。後之接武者，
J27nB193_p0224b05║雖未可限量。然而承紹其宗，擊揚開廓，使單傳直指
J27nB193_p0224b06║之道，愈益彰顯于當世，蓋亦難其人矣。隱元禪師首
J27nB193_p0224b07║入老人之室，即覿體承當，全身擔荷，掃去支離，絕無
J27nB193_p0224b08║依倚，室中得人師為翹楚矣。玄生上人一日，持師開
J27nB193_p0224b09║堂語錄示余。余受而讀之，見其機用宏達，言句光新，
J27nB193_p0224b10║騰踏當機，掀翻義路，摠從正脈中，發揚展拓，所謂單
J27nB193_p0224b11║傳直指之道，愈益彰顯者，當于師乎賴之，豈有殊絕
J27nB193_p0224b12║難繼之嘆哉？玄生上人，以余推重于師也，遂囑余序。
J27nB193_p0224b13║余聞稱人之善者，必本其父師之德厚之至也。矧余
J27nB193_p0224b14║亦出老人之門，忝師之昆季者乎？故取茲義而述之，
J27nB193_p0224b15║使世之向斯道者，知師為老人之嫡子，且識余言之
J27nB193_p0224b16║非佞也。是為序。
J27nB193_p0224b17║崇禎壬午季夏同門法弟山陰王谷稽首和南譔
J27nB193_p0224b18║
J27nB193_p0224b19║
J27nB193_p0224b20║
J27nB193_p0224b21║隱元禪師全錄序
J27nB193_p0224b22║昔人有言：智過於師，方堪傳授。初師在纏，披緇脫素。
J27nB193_p0224b23║及乎行腳水綠山青法戰諸方陣前，錚錚戈甲。死心
J27nB193_p0224b24║先老。棒下劄劄。芥針橫行。直撞百千人倒弄顛。拈三
J27nB193_p0224b25║十頌。爾時白鷗火頭發焰。豈讓黃梅碓嘴生花。予驚
J27nB193_p0224b26║而嘆曰：一枝聖箭九重城，萬里神光半邊鼻。蓋敬畏
J27nB193_p0224b27║俱矣。越七年，先老所應黃檗，即師脫白處也。相依山
J27nB193_p0224b28║川弗辭襤縷，滿地黃金渾不顧。又拈白紙告青天。師
J27nB193_p0224b29║智如此。而且遲其授受。直待費翁闡法向前領話。打
J27nB193_p0224b30║著昔時舊痛處。於今猶恨棒頭輕。可謂冤深徹骨而
J27nB193_p0224c01║未也。遲之又遲時節。已至吐舌公案。矢口拈提三寸
J27nB193_p0224c02║舌伸安國劍。千秋凜凜白如霜。有不鳴一鳴驚。人至
J27nB193_p0224c03║是費翁榜示人天吾師折衝龍象啐啄機緣。豈偶然
J27nB193_p0224c04║哉。向後養獅巖牙爪龍神送不竭之泉。煆黃檗[卸-ㄗ+(共-八+冉)]爐
J27nB193_p0224c05║曉鐘報自平之石。俯仰二十年間，金粟秉拂。福嚴開
J27nB193_p0224c06║山龍泉正令惟黃檗住久。其應緣也，無固無必，其接
J27nB193_p0224c07║物也有實有權。有時驅耕奪食，有時換斗移星。有時
J27nB193_p0224c08║矢鏃加尖。有時瘡痕著艾。有時拍浪覆舟。有時颺風
J27nB193_p0224c09║縱火，有時敲空作響，有時點鐵成金。大要實嚗嚗棒
J27nB193_p0224c10║打石人似拂蒿先老之骨髓。兼得圓陀陀盤走玄珠
J27nB193_p0224c11║如掣電，費翁之機用雙彰。承前啟後，臨濟家風。喝去
J27nB193_p0224c12║棒來。曹溪的派源遠流長良有以也。香飄果熟，亶其
J27nB193_p0224c13║然乎？偈曰：
J27nB193_p0224c14║砥柱狂瀾末劫中，滹沱正脈已流通，得來喫盡鹹酸
J27nB193_p0224c15║苦，用處掣顛雷電風。幾度冰霜髮慘白，廿年爐炭火
J27nB193_p0224c16║鮮紅。金湯子臂螳螂怒，領袖師昆龍象雄。
J27nB193_p0224c17║時壬辰小春月之吉
J27nB193_p0224c18║菩薩戒弟子蔡聯璧拜序
J27nB193_p0224c19║
J27nB193_p0224c20║
J27nB193_p0224c21║
J27nB193_p0224c22║
J27nB193_p0224c23║
J27nB193_p0224c24║
J27nB193_p0224c25║
J27nB193_p0224c26║
J27nB193_p0224c27║
J27nB193_p0224c28║
J27nB193_p0224c29║
J27nB193_p0224c30║
J27nB193_p0225a01║隱元禪師語錄目次
J27nB193_p0225a02║序
J27nB193_p0225a03║卷第一
J27nB193_p0225a04║住福建福州府福清縣黃檗山萬福禪寺語錄
J27nB193_p0225a05║卷第二
J27nB193_p0225a06║福建福州府福清縣黃檗山萬福禪寺語錄
J27nB193_p0225a07║卷第三
J27nB193_p0225a08║福建福州府福清縣黃檗山萬福禪寺語錄
J27nB193_p0225a09║卷第四
J27nB193_p0225a10║福建福州府福清縣黃檗山萬福禪寺語錄
J27nB193_p0225a11║浙江嘉興府崇德縣福嚴禪寺語錄
J27nB193_p0225a12║卷第五
J27nB193_p0225a13║福建福州府長樂縣龍泉禪寺語錄
J27nB193_p0225a14║卷第六
J27nB193_p0225a15║福建福州府福清縣黃檗山萬福禪寺語錄
J27nB193_p0225a16║卷第七
J27nB193_p0225a17║福建福州府福清縣黃檗山萬福禪寺語錄
J27nB193_p0225a18║卷第八
J27nB193_p0225a19║小參
J27nB193_p0225a20║卷第九
J27nB193_p0225a21║源流頌
J27nB193_p0225a22║卷第十
J27nB193_p0225a23║頌古
J27nB193_p0225a24║拈古
J27nB193_p0225a25║行實
J27nB193_p0225a26║卷第十一
J27nB193_p0225a27║入室
J27nB193_p0225a28║機緣
J27nB193_p0225a29║法語
J27nB193_p0225a30║答垂語
J27nB193_p0225b01║卷第十二
J27nB193_p0225b02║啟
J27nB193_p0225b03║書
J27nB193_p0225b04║卷第十三
J27nB193_p0225b05║詩偈
J27nB193_p0225b06║卷第十四
J27nB193_p0225b07║詩偈
J27nB193_p0225b08║卷第十五
J27nB193_p0225b09║詩偈
J27nB193_p0225b10║卷第十六
J27nB193_p0225b11║贊
J27nB193_p0225b12║
J27nB193_p0225b13║記
J27nB193_p0225b14║雜著
J27nB193_p0225b15║
J27nB193_p0225b16║
J27nB193_p0225b17║
J27nB193_p0225b18║
J27nB193_p0225b19║
J27nB193_p0225b20║隱元禪師語錄目次終
J27nB193_p0225b21║
J27nB193_p0225b22║
J27nB193_p0225b23║
J27nB193_p0225b24║
J27nB193_p0225b25║
J27nB193_p0225b26║
J27nB193_p0225b27║
J27nB193_p0225b28║
J27nB193_p0225b29║
J27nB193_p0225b30║
J27nB193_p0225c01║隱元禪師語錄卷第一
J27nB193_p0225c02║嗣法門人海寧編
J27nB193_p0225c03║住福建福州府福清縣黃檗山萬福禪寺語錄
J27nB193_p0225c04║崇禎十年五月十四日，侍御林公、同鄉紳林宗賑林
J27nB193_p0225c05║朝、龍文學林景、台林守穩林伯、春林正立、夏春暉、龔
J27nB193_p0225c06║士龍、吳承啟林茂、輝林士龍林鼎、新林茂枝、林廷棟
J27nB193_p0225c07║等，暨及僧俗請師住黃檗山萬福禪寺，於十月初一
J27nB193_p0225c08║日入院至。
J27nB193_p0225c09║山門云：從上已來，閑門破戶，一時八字打開了也。且
J27nB193_p0225c10║道關捩子在甚麼處？喝一喝，便入。
J27nB193_p0225c11║佛殿云：巍巍堂堂，坐斷十方，正當與麼時，好與三十
J27nB193_p0225c12║拄杖。何故？不見道：斫卻月中桂，清光應更多。
J27nB193_p0225c13║伽藍堂云：城塹三寶即不無，重振家風如何著力？舉
J27nB193_p0225c14║香云：一番提起一番新。
J27nB193_p0225c15║祖師堂云：西天四七眼橫鼻直，東土二三寐語喃喃
J27nB193_p0225c16║惑亂天下人無了時。今日不肖兒孫活捉將來一爐
J27nB193_p0225c17║燒卻。
J27nB193_p0225c18║方丈云。掩室杜口浪籍不少。古今天下老和尚。潑天
J27nB193_p0225c19║潑地。蝦跳不出斗。琦上座到這裏又作麼生。驀拈拄
J27nB193_p0225c20║杖畫一畫云。破也破也。擲下拄杖云。放出一隊老古
J27nB193_p0225c21║錐。未證據者看看。
J27nB193_p0225c22║即日眾請上堂，師至座前拈侍御心弘林，公請啟云：
J27nB193_p0225c23║只者箇爍破重關，徹法源底，逼得山僧無藏隱處，今
J27nB193_p0225c24║日不免對眾舉揚。煩維那宣讀宣畢，指法座云：寶華
J27nB193_p0225c25║王座，流露真宗，我今更踏向上一著，千聖俱立下風。
J27nB193_p0225c26║遂陞告香云：者一瓣香，爇向爐中，端為祝延。
J27nB193_p0225c27║今上皇帝聖壽萬安。伏願龍圖鞏固。鳳曆長春。齊壽
J27nB193_p0225c28║考於芥子之城。扇真風於拂石之劫者。一瓣香。奉為
J27nB193_p0225c29║滿朝文武功勳暨及郡縣尊官。伏願祿位高遷。德風
J27nB193_p0225c30║遠播者。一瓣香。奉為本山大檀越。并外護諸居士。伏
J27nB193_p0226a01║願同明般若之正因。共證金剛之固體者。一瓣香。大
J27nB193_p0226a02║眾會麼。昔年在這裏落節。今日向這裏拔本爇向爐
J27nB193_p0226a03║中。專為現住。浙江溫州府永嘉縣法通禪寺。傳曹溪
J27nB193_p0226a04║正脈。三十五世費隱容和尚。用酬法乳之恩。遂斂衣
J27nB193_p0226a05║就座。上首白椎云。法筵龍象眾。當觀第一義。師云。第
J27nB193_p0226a06║一義諦。三世諸佛無著眼處。汝等諸人作麼生觀。試
J27nB193_p0226a07║出𨁝跳看。僧禮拜。師云。敕點飛龍馬。跛鱉出頭來。問
J27nB193_p0226a08║祗園繇來古法席至于今請問。和尚還有亙古亙今
J27nB193_p0226a09║底麼。師云。坐斷乾坤。僧禮拜。師便打。問黃檗家風舊。
J27nB193_p0226a10║今朝令轉新。如何是新令句。師豎拂子云。會麼。僧喝。
J27nB193_p0226a11║師云。再喝看。僧又喝。師便打。問陽春初臨。法席三開。
J27nB193_p0226a12║和尚即今將甚麼示眾。師拈拂子左一拂。進云。者個
J27nB193_p0226a13║便是和尚為人處麼。師右一拂。僧禮拜云。謝和尚指
J27nB193_p0226a14║示。師云。指示個甚麼。僧一喝。師云。且喜沒干涉。問言
J27nB193_p0226a15║前薦得屈辱宗風。句後承當。埋沒家寶。正當與麼時。
J27nB193_p0226a16║教學人向甚麼處摸索。師云。鐵牛橫古路。進云。不是
J27nB193_p0226a17║特來呈舊面。隨流一句事如何。師擲拂子。進云。好女
J27nB193_p0226a18║不著嫁時衣便轉身。師便打。乃云。棒頭未點。遍界全
J27nB193_p0226a19║彰。鼻孔下垂。通身布露。脫體承當得去。直下頓超佛
J27nB193_p0226a20║祖。脫若未能。山僧第二杓惡水潑汝諸人去也。豎拂
J27nB193_p0226a21║子云。向者裏撥一線道。不妨輝天鑒地。耀古騰今。這
J27nB193_p0226a22║邊那畔。七通八達。便能運大鉗鎚。施大機用。摟碎佛
J27nB193_p0226a23║祖頂𩕳。掀翻衲僧巴鼻。有時孤峰頂上獨立。有時百
J27nB193_p0226a24║草頭邊𨁝跳。在此非此於彼非彼。一道平懷泯然無
J27nB193_p0226a25║寄。蕩蕩廓周沙界。歷歷遍滿十虛。正當與麼時。共樂
J27nB193_p0226a26║昇平。如何話會。野老不知堯舜力。鼕鼕打鼓祭江神。
J27nB193_p0226a27║復舉。二祖阿難問迦葉云。世尊傳金襴外。復傳何物。
J27nB193_p0226a28║迦葉召阿難。阿難應諾。迦葉云。倒卻門前剎竿著。阿
J27nB193_p0226a29║難有省。師云。迦葉盡力提攜。只倒箇門前剎竿。且道
J27nB193_p0226a30║阿難又悟甚麼。山僧今日不用如何若何。眾兄弟個
J27nB193_p0226b01║個倒卻門前剎竿。然放倒且易。扶起猶難。還有扶起
J27nB193_p0226b02║者麼。如無。山僧自扶去也。卓拄杖云。扶起倒剎竿。不
J27nB193_p0226b03║用纖毫力。依舊豎門前。千古明歷歷。卓拄杖。下座。
J27nB193_p0226b04║立知事頭首上堂，問：如何是全提？師豎拳云：是全提
J27nB193_p0226b05║半提。僧喝。師打云：棒喝交馳即不無，如何是端的意？
J27nB193_p0226b06║僧又喝。師直打出法堂，乃云：實際理地，不受一塵，佛
J27nB193_p0226b07║事門中，不捨一法。建法幢，立宗旨，直須徹骨，弟兄互
J27nB193_p0226b08║為肘臂，通方作者，共相證明。謀道終不謀食，為法必
J27nB193_p0226b09║也忘軀，一言相契，千古不易。如空合空，似水投水。本
J27nB193_p0226b10║無異色，豈有異名？若能個個如是，敢保事事成辦。街
J27nB193_p0226b11║坊塵中作主，知客接引來賓，典座善調眾口，庫司出
J27nB193_p0226b12║納分明，監寺總柄綱律，長老截鐵斬釘，更有無位真
J27nB193_p0226b13║人領覽箇甚麼？會麼？把手將他行不去，惟人自肯乃
J27nB193_p0226b14║方親。下座。
J27nB193_p0226b15║開爐結制上堂。師云。十方同聚會。個個學無為。此是
J27nB193_p0226b16║選佛場。心空及第歸。還有心空及第者麼。請出相見。
J27nB193_p0226b17║僧纔禮拜。師云。早知汝也。問大鵬展翼天衢遠選佛
J27nB193_p0226b18║選官應祖席。今日及第場開。還許我傳臚首唱也無。
J27nB193_p0226b19║師云。點額蝦蟆。進云。龍門九重。慶遭點額去也。師云。
J27nB193_p0226b20║死水裏浸殺。僧喝。師便打。問打板坐禪撾鼓上堂。無
J27nB193_p0226b21║非者箇何謂。萬古碧潭空界月。再三撈摝始應知。師
J27nB193_p0226b22║云。看腳下。進云。磕著撞著去也。師云。向甚麼處去。僧
J27nB193_p0226b23║噓一聲。師擉退。乃云。新長老乍開爐。烈焰烜天孰敢
J27nB193_p0226b24║摸。擬欲進前身已喪。那堪回首更躊躕。草鞋拄杖丟
J27nB193_p0226b25║過一邊。禪板蒲團錯用工夫。拈卻西來大意。放下東
J27nB193_p0226b26║壁葫蘆。掀翻是非窠臼。坐斷報化佛顱。無端打失娘
J27nB193_p0226b27║生鼻。天上人間不可摸。正當與麼時。還有為人處也
J27nB193_p0226b28║無。剪碎白雲飛片片。打翻明月落家家。復云。把住布
J27nB193_p0226b29║袋口。須彌丁倒走。日午打三更。面南看北斗。更擬問
J27nB193_p0226b30║如何。白棒劈脊摟。直下解翻身。已落渠儂後。且不落
J27nB193_p0226c01║人後作麼生道。驀豎拂云。惟有這著子。古今無蓋覆。
J27nB193_p0226c02║喝一喝。下座。
J27nB193_p0226c03║上堂。問：語不是默，亦非非語非默請道一句。師云：塞
J27nB193_p0226c04║卻咽喉。僧擬議，師打云：是語是默？僧無語。師便啐，乃
J27nB193_p0226c05║云：今朝十一月初一個個鼻孔條直百千無量法門。
J27nB193_p0226c06║卓拄杖云：總在者裏頓入，會則信手拈來，填溝塞壑
J27nB193_p0226c07║不會，且搭在九郎田畔，一任風吹日炙。復舉：水潦和
J27nB193_p0226c08║尚問馬祖：如何是西來大意？祖一踏踏倒，起來呵呵
J27nB193_p0226c09║大笑云：百千法門，無量妙義，總向一毫頭上識得根
J27nB193_p0226c10║源去。俊哉！俊哉！非但水潦如是，乃至千賢萬聖都向
J27nB193_p0226c11║此一毫頭上親證實悟，方敢為人覿面提持現前。大
J27nB193_p0226c12║眾還曾實證也無？若有二六時中，步步有分身之意，
J27nB193_p0226c13║著著有出身之路。如無，更有異方便，助汝證入。卓拄
J27nB193_p0226c14║杖云：會麼？若非舉鼎拔山力，千里烏騅不易騎。下座。
J27nB193_p0226c15║冬至上堂。問：銀山鐵壁，如何推倒？師擉云：推倒了也。
J27nB193_p0226c16║進云：急浪灘頭如何跳過？師打一棒。進云：百尺竿頭，
J27nB193_p0226c17║如何進步？師云：退去。進云：千峰頂上如何轉身？師云：
J27nB193_p0226c18║汝試轉身看。僧轉身，師便打。典座問：出聲念佛，不為
J27nB193_p0226c19║正念；默念彌陀，不為正念。如何為正念？師云：破木杓。
J27nB193_p0226c20║僧禮拜。師云：還我木杓來。僧無語，師便打，乃云：欲識
J27nB193_p0226c21║佛性義，當觀時節因緣，時節若至，其理自彰。且道即
J27nB193_p0226c22║今是甚麼時節？莫是山僧㘞地時節麼？莫是一陽來
J27nB193_p0226c23║復時節麼？總與麼會，未脫尋常見解；不與麼會，未免
J27nB193_p0226c24║墮坑落塹；不涉二邊，中間挨將一句來，許汝入黃檗
J27nB193_p0226c25║門，慶讚黃檗有分。有麼？有麼？一僧云：猛虎當路踞。師
J27nB193_p0226c26║云：猶是門外漢。復云：聖名凡號，總是虛聲，殊相劣形，
J27nB193_p0226c27║無非幻色。若論當人，最初本命元辰一著子，直須向
J27nB193_p0226c28║父母未生以前，陰陽未判之先，一截截斷祖佛慶讚，
J27nB193_p0226c29║不及天人瞻仰無門，求其生死名目，無有時節因緣，
J27nB193_p0226c30║何處得來？若知有者，聞與麼道，徹骨徹髓；不知有者，
J27nB193_p0227a01║猶恐業識茫茫。雖然，官不容針，何妨私通車馬？驀呈
J27nB193_p0227a02║拄杖云：赤骨𩪸，露堂堂，洗清天地一林霜。有意氣時
J27nB193_p0227a03║添意氣，不風光處卻風光。卓拄杖，下座。
J27nB193_p0227a04║延生請上堂。問龐公云。大家團圞頭。共說無生話。如
J27nB193_p0227a05║何是無生話。師云。放汝三十棒。進云。看破龐公了也。
J27nB193_p0227a06║師云。看破在什麼處。僧以手掩面云。蒼天蒼天。師打
J27nB193_p0227a07║云。放汝不過。問如何是金剛不壞身。師翹足云。者箇
J27nB193_p0227a08║壞不壞。乃云。豁開正法眼。四方八面洞明。突出本來
J27nB193_p0227a09║身。天上人間。獨露奇特處。奇特弓弦走。馬殊勝中殊。
J27nB193_p0227a10║勝錦上添花。須是奇特人。方明殊勝事。須是殊勝事。
J27nB193_p0227a11║方顯奇特人。正當此際以何為驗。以拂子擊香几左
J27nB193_p0227a12║邊云。豈不是奇特人。復擊香几右邊云。豈不是殊勝
J27nB193_p0227a13║事。若向箇裏信得及。作得主。把得住放得開。便與三
J27nB193_p0227a14║世諸佛同一鼻孔。出氣與天地萬物同一根生。與山
J27nB193_p0227a15║河大地同一體現。無二無二分。無別無斷故。如是則
J27nB193_p0227a16║不求殊勝而殊勝自至。不預津梁而津梁現前。以此
J27nB193_p0227a17║營福。何福不臻。以此延生何生不慶。即今因齋慶讚
J27nB193_p0227a18║一句作麼生道。峭壁崚嶒千古峻。林巒蒼翠萬年春。
J27nB193_p0227a19║卓拄杖。下座。
J27nB193_p0227a20║上堂。問。昔日藥山謂高沙彌云。大有人不受戒亦不
J27nB193_p0227a21║作佛。未審是甚麼人。師拈拄杖。左邊卓一卓。進云。只
J27nB193_p0227a22║如沙彌具甚麼眼便道。佛戒奚用。師右邊卓一卓。進
J27nB193_p0227a23║云。今日學人不恁麼道。師云。汝又作麼生。進云。正好
J27nB193_p0227a24║持戒。正好修行。師打云。我只要抹殺。問如何是奪人
J27nB193_p0227a25║不奪境。師云。野渡無人舟自橫。進云。如何是奪境不
J27nB193_p0227a26║奪人。師云。踏斷長江月一輪。進云。如何是人境兩俱
J27nB193_p0227a27║奪。師放下拄杖。進云。如何是人境俱不奪。師云。得魚
J27nB193_p0227a28║沽酒大家醉。進云。人境已蒙師指示人忘境寂是如
J27nB193_p0227a29║何。師云。自家薦取。乃云。萬福堂前峰巒突兀。九龍樹
J27nB193_p0227a30║畔澗水潺湲。天際日上月下。林間雲去雲來。乃至恒
J27nB193_p0227b01║沙世界草木叢林。一一為汝諸人。印破面門了也。諸
J27nB193_p0227b02║禪德。還摸著鼻孔也未。如摸著直下。孤迥迥峭巍巍。
J27nB193_p0227b03║圓陀陀活潑潑。如龍得水似虎靠山。便能歸山河大
J27nB193_p0227b04║地作自己散自己為大地山河。於一毫端現寶王剎。
J27nB193_p0227b05║坐微塵裏轉大法輪。即當人自證境界。非假於他術。
J27nB193_p0227b06║且自證境界一句作麼生道。撲落非他物。縱橫不是
J27nB193_p0227b07║塵。喝一喝。下座。
J27nB193_p0227b08║上堂。問。單刀直入。不容擬議是如何。師打云。正要行
J27nB193_p0227b09║此。令僧喝。師又打。僧云。象王行處絕狐蹤。師直打退
J27nB193_p0227b10║乃云。昔是貧家子。今為象外人。頭頭俱坐斷。處處已
J27nB193_p0227b11║通津。黃檗涼心腑。梅花入眼新。聖凡無定相。弄假卻
J27nB193_p0227b12║成真。山僧今日無端在三家村裏撒屎撒尿了也。子
J27nB193_p0227b13║細簡點將來。也是熟處難忘。眾中有覺臭者。不妨抓
J27nB193_p0227b14║屎相潑。向屎橛裏轉大法輪。作大佛事。令天下人知
J27nB193_p0227b15║些氣味。豈不美哉。如無又向孤峰頂上倒屙去也。黃
J27nB193_p0227b16║檗橫吹玉笛。東林野老謳歌一段。高山流水。路上行
J27nB193_p0227b17║人。奈何呵呵呵會也無。座中若有江南客。不向樽前
J27nB193_p0227b18║唱鷓鴣。下座。
J27nB193_p0227b19║臘八上堂。問。佛佛授受。祖祖相承。且道無形相人來。
J27nB193_p0227b20║又作麼生傳授。師云。喚他向前來。進云。某甲去也。師
J27nB193_p0227b21║云。什麼處去。進云。他家自有通霄路。師云。腳跟下好
J27nB193_p0227b22║與三十棒。乃云。釋迦老子午夜睹星。悟云。奇哉奇哉。
J27nB193_p0227b23║一切眾生俱有如來智慧德相。皆因妄想執著不能
J27nB193_p0227b24║證得。也是憐兒不覺醜。未免話作兩截。黃檗午夜豎
J27nB193_p0227b25║剎竿。大家在裏許。無有智慧德相可證。亦無有妄想
J27nB193_p0227b26║執著可得。且道。與釋迦老子相去多少。有具擇法眼
J27nB193_p0227b27║者。出來判斷看。眾下語不契。復云。昔日世尊昇忉利
J27nB193_p0227b28║天。為母說法。說甚麼法。驀豎拂云。也只是這箇今日。
J27nB193_p0227b29║山僧不動本際。為諸父老談禪談。甚麼禪也只是這
J27nB193_p0227b30║箇。這箇又是箇什麼。上士一決一切了。中下多聞多
J27nB193_p0227c01║不信。若論箇事。正如八十翁翁入場屋。真誠不是小
J27nB193_p0227c02║兒戲。今日幸逢家裏人。說家裏話。拈家中物。示家中
J27nB193_p0227c03║人。喚作拂子則觸。不喚作拂子則背。不得無語。不得
J27nB193_p0227c04║有言。不得下喝。不得拂袖便行。向箇裏消息得恰好
J27nB193_p0227c05║去。許汝入黃檗門。見黃檗人。與黃檗同條合命。共氣
J27nB193_p0227c06║連枝。不然盡是門外之遶漢。要見黃檗毫毛也大難。
J27nB193_p0227c07║大丈夫兒。莫受人謾。擬涉思惟遲八刻。回頭轉腦白
J27nB193_p0227c08║雲關。喝一喝。下座。
J27nB193_p0227c09║上堂。問如何是賓中主。師云。歷歷有可據。如何是主
J27nB193_p0227c10║中賓。師云。攜杖探西鄰。如何是賓中賓。師云。青山之
J27nB193_p0227c11║外起煙塵。如何是主中主。師拈拄杖。僧禮拜。師云。賓
J27nB193_p0227c12║主在那裏去了。僧喝。師便打。乃云。諸方談禪說道。黃
J27nB193_p0227c13║檗苦口叮嚀不得。如何若何。自然海晏河清。切忌死
J27nB193_p0227c14║水裏浸殺。那堪浩渺處追尋。且總不與麼。畢竟作麼
J27nB193_p0227c15║生。曹溪波浪如相似。無限平人被陸沉。復舉。古德云。
J27nB193_p0227c16║汝有拄杖子。我與汝拄杖子。汝無拄杖子。我奪卻汝
J27nB193_p0227c17║拄杖子。既有拄杖子。要他作甚麼。既無拄杖子。又作
J27nB193_p0227c18║麼生奪。若端的得去。一任丹霄獨步。天下橫行。然猶
J27nB193_p0227c19║未也。且聽山僧註腳。若不同床睡。焉知被裏穿。頌云。
J27nB193_p0227c20║沒來繇沒來繇。白雲舒卷碧峰頭。有意氣時添意氣。
J27nB193_p0227c21║不風流處卻風流。卓拄杖下座。
J27nB193_p0227c22║春日上堂。俊初居士問。如何是春。師云。一枝突出粉
J27nB193_p0227c23║墻頭。進云。如何是無影樹上一枝花。師拈拄杖云。是
J27nB193_p0227c24║第幾枝。士提坐具云。恁麼則某甲提將去也。師云。少
J27nB193_p0227c25║賣弄。乃云。山堂兀坐。無聊錯把虛空亂敲。且喜孟春
J27nB193_p0227c26║信到。忽然瓦解冰消。輥出一團。和氣放開。兩岸逍遙
J27nB193_p0227c27║踏翠佳人。賣弄春色風流。和尚不打自招。大眾且道
J27nB193_p0227c28║招箇甚麼。良久云。渾身在裏許。三十年後敢保有人
J27nB193_p0227c29║證據。下座。
J27nB193_p0227c30║元旦上堂。祝聖畢，乃云：佛祖家風舊，人間歲月新，擊
J27nB193_p0228a01║碎蟠桃核，露出舊時仁。唯此一事實，餘二則非真。所
J27nB193_p0228a02║以道：一處真，處處真，塵塵盡是本來人。真實說時聲
J27nB193_p0228a03║不現，覿面堂堂沒卻身。且道覿面堂堂為甚麼沒卻
J27nB193_p0228a04║身？有人道得，山僧拄杖子兩手分付。僧云：秪為分明
J27nB193_p0228a05║極。師云：不親切，自道去也。能隨萬物變，不逐四時新。
J27nB193_p0228a06║拈起也，宇宙風光，森羅顯煥；放下也，家國安怗，河海
J27nB193_p0228a07║晏清。不拈不放，畢竟如何？道泰不傳天子令，時清休
J27nB193_p0228a08║唱太平歌。下座。
J27nB193_p0228a09║解制上堂。問雲水盡從今日去。重樓傑閣鎖何人。師
J27nB193_p0228a10║云。無毛鷂子潑天飛。進云。某甲卻不與麼道。師云。汝
J27nB193_p0228a11║作麼生。僧云瞎。師便打。乃云。打破琉璃殼。迸出鳳凰
J27nB193_p0228a12║兒。遍體彰文彩。何天不可飛。堪嘆赤尾梢。淹人虀甕
J27nB193_p0228a13║裏。臨濟白拈賊。至今思未已。眾兄弟到來。黃檗山中。
J27nB193_p0228a14║眉毛廝結鼻孔相拄。還曾迸出一回也未。如迸出羅
J27nB193_p0228a15║籠不肯住。呼喚不回頭。七通八達。東去西去。縱橫無
J27nB193_p0228a16║礙殺活自繇。吾家種草猶來別。到處逢人驀面欺。更
J27nB193_p0228a17║須知有轉身一路始得。如何是轉身一路。汝行荒草
J27nB193_p0228a18║裏。我又入深村。下座。
J27nB193_p0228a19║開藏檀越請上堂。師豎拂云。三藏十二部。一切修多
J27nB193_p0228a20║羅。總在這裏流出。且道。這裏從甚麼處流出。脫若會
J27nB193_p0228a21║去。翻藏已竟。
J27nB193_p0228a22║皇恩祖德一時酬畢。若猶未然，山僧向第二門頭展
J27nB193_p0228a23║演去也。大聖無名，美流萬世，大功不宰，勳業湛然。所
J27nB193_p0228a24║以大人具大見，大智得大用，一言含萬有，一句逗群
J27nB193_p0228a25║機。廣羅法界以無遺，細入微塵而靡間，生民共沐恩
J27nB193_p0228a26║光，草野均沾利樂，浩浩蕩蕩，民莫名焉。茲逢吉日良
J27nB193_p0228a27║晨，慶雲繚繞，有大檀那，運普利心，命山僧登臨此座，
J27nB193_p0228a28║開大寶藏，敷演真乘，言言見諦，句句朝宗，杲日昭回，
J27nB193_p0228a29║山川顯煥中天祖，丹心畢，露葉相國，洪護儼然。了二
J27nB193_p0228a30║十年前，未了之公案，翻五千餘卷，爛熳之葛藤，以酬
J27nB193_p0228b01║祖德，用報
J27nB193_p0228b02║皇恩。且道正當此際，如何著力？等閑舒出娘生手，撥
J27nB193_p0228b03║轉如來正法輪。下座。
J27nB193_p0228b04║重興黃檗送諸化士，上堂云：龍樓寶閣半傾欹，搖拽
J27nB193_p0228b05║雲中能幾時？特地掀翻重鼎建，大家出手要撐持。急
J27nB193_p0228b06║著力，莫遲疑，事難方表丈夫兒。拈來莖草千金重，不
J27nB193_p0228b07║是苦心人不知。呈拄杖云：會麼？蓋覆乾坤只這箇，頂
J27nB193_p0228b08║天立地更繇誰？下座。
J27nB193_p0228b09║清明上堂問。突出眼睛看。滿目盡般若。和尚上堂。以
J27nB193_p0228b10║何相為。師拈拄杖云。會麼。進云。恁麼則控佛祖大機。
J27nB193_p0228b11║廓人天正眼。師云。閒言語。僧豎拳云。將此報答和尚
J27nB193_p0228b12║深恩去也。師云。不知羞。乃云。杜宇喚聲聲。歸家罷問
J27nB193_p0228b13║程。殘雲消散盡。突出數峰青。若向箇裏定奪得去。頭
J27nB193_p0228b14║頭布露。物物現成。何待山僧開兩片皮。掉三寸舌。說
J27nB193_p0228b15║青道黃。而後為得哉。然雖如是。且即今應時應節一
J27nB193_p0228b16║句作麼生道。荒草堆邊明歷歷。棺材頭哭有親兒。下
J27nB193_p0228b17║座。
J27nB193_p0228b18║佛誕日，恬生林居士等為縣主凌公祝讚請上堂，問
J27nB193_p0228b19║曇花：自天降偉人，此日生為瑞？為祥即不問，如何是
J27nB193_p0228b20║不即不離？師良久云：會麼？進云：恁麼則當陽普露，遍
J27nB193_p0228b21║界全彰去也。師云：如何是當陽意？僧頓足。師打云：亂
J27nB193_p0228b22║發作麼？問：九龍方吐水，萬象盡聞香，降誕右脅下，求
J27nB193_p0228b23║師大闡揚。師云：銀蟾初出海，何處不分明？乃云：性海
J27nB193_p0228b24║波澄，光吞群象，桂輪孤朗，影現娑婆。經云：應以宰官
J27nB193_p0228b25║身得度者，即現宰官身而為說法；應以菩薩身得度
J27nB193_p0228b26║者，即現菩薩身而為說法。茲乃
J27nB193_p0228b27║文佛降生之日，正是賢侯華誕之晨，且道現甚麼身
J27nB193_p0228b28║而為說法？遂豎拂子云：會麼？一點水墨，兩處成龍；五
J27nB193_p0228b29║日一雨，十日一風。德澤溢乎四海，仁壽卓立千峰。若
J27nB193_p0228b30║論衲僧，向上一著，未離兜率，猶較些子突出娘胎，堪
J27nB193_p0228c01║作甚麼？那更一手指天，一手指地，口喃喃道箇天上
J27nB193_p0228c02║天下，唯吾獨尊，敗露不少。怪道雲門一棒打殺餵狗
J27nB193_p0228c03║子喫，貴圖天下太平。雲門雖握閫外威權，未免渾身
J27nB193_p0228c04║泥水。到黃檗門下，一點也用不著。且黃檗尋常用箇
J27nB193_p0228c05║甚麼？只有一雙窮相手，未曾低揖等閑人。復說偈云：
J27nB193_p0228c06║拋家散業已多年，偶爾歸山業又牽。秪恐龍樓煙鎖
J27nB193_p0228c07║盡，空餘一竅對青天。下座。
J27nB193_p0228c08║端午上堂。問：今日正是五月五，聖人出世萬物睹，信
J27nB193_p0228c09║手拈來百草頭，甜者甜兮苦者苦。甜苦即不問，如何
J27nB193_p0228c10║是一莖草？師豎拄杖。進云：三世諸佛被這一莖瞎卻
J27nB193_p0228c11║眼睛了也。師云：獨瞎汝不得。僧拂坐具云：楖栗橫擔
J27nB193_p0228c12║不顧入，直入千峰萬峰去。師云：不須門外畫蜘蛛。乃
J27nB193_p0228c13║云：今朝五月端陽，人間安樂節屆；黃檗長老顢頇問
J27nB193_p0228c14║著，不打便罵。惹得一隊閑神野鬼，三頭六臂，努目叱
J27nB193_p0228c15║吒，正當此時，如何驅遣？以拂子向空點云：秪此一點，
J27nB193_p0228c16║遍行天下赤口白舌，消除百怪，千妖遁化。擲拂子云：
J27nB193_p0228c17║於今擲向堂前，一任諸人酬價解酬價，拈來放去無
J27nB193_p0228c18║縫罅。倘未能，不如收拾歸去來，免落諸方成話杷。下
J27nB193_p0228c19║座。
J27nB193_p0228c20║解夏上堂。師舉。洞山解夏云。夏末秋初兄弟家。東去
J27nB193_p0228c21║西去。須向萬里無寸草處去。良久云。秪如萬里無寸
J27nB193_p0228c22║草。又作麼去。師云。蒼天蒼天。石霜云。出門便是草。師
J27nB193_p0228c23║云。蒼天蒼天明安道。直得不出門。亦是草漫漫地。師
J27nB193_p0228c24║云。蒼天蒼天諸兄弟。古人與麼提持。山僧與麼著語。
J27nB193_p0228c25║畢竟意旨如何。倘若會去。對眾吐露看。吐露得出。歷
J27nB193_p0228c26║劫宗親。當下超拔現前海眾即時解脫。山僧有箇護
J27nB193_p0228c27║身符子。與汝東去西去。脫若未然。不得動著。動著打
J27nB193_p0228c28║折汝驢腰。有僧便喝。師云。蒼天蒼天。復云。金風體露
J27nB193_p0228c29║萬木凋殘。行腳高人急著眼看。明月灘頭休著腳。蘆
J27nB193_p0228c30║花影裏出頭難。諸兄弟。畢竟向甚麼處去。驀拈拄杖
J27nB193_p0229a01║卓一卓云。且把一聲歸去笛。夜深吹過汨羅灣。下座。
J27nB193_p0229a02║求懺悔請上堂，師舉：僧問雲門：殺父殺母，佛前懺悔。
J27nB193_p0229a03║殺佛殺祖，向甚麼處懺悔？門云：露。師云：雲門道露，日
J27nB193_p0229a04║輪當午，趁隊瞎驢，不知其數脫。有問山僧：殺佛殺祖，
J27nB193_p0229a05║甚麼處求懺悔向他道收。復云：著甚來繇？諸禪德！試
J27nB193_p0229a06║定奪看。若定奪得出，身口意業，瓦解冰消，智慧德相，
J27nB193_p0229a07║脫體圓明。若定奪不得，山僧一發抖擻屎腸與汝說
J27nB193_p0229a08║破。雲門解放，黃檗能收；一挨一拶，徹骨風流，擬議將
J27nB193_p0229a09║來，休休！休休！還有一句又作麼生？待君時節至，各各
J27nB193_p0229a10║自昂頭。下座。
J27nB193_p0229a11║結制上堂。問。九旬禁足。三月護生。未審護箇甚麼生。
J27nB193_p0229a12║師云。案山點頭向汝道。進云。護生須是殺。殺盡始安
J27nB193_p0229a13║居。未審殺箇甚麼生。師打云。殺汝一箇。進云。恁麼則
J27nB193_p0229a14║泥牛撞入海。波斯沒處藏也。師連棒打退。問今日結
J27nB193_p0229a15║制之期。請問和尚離情絕見一句。作麼生道。師翹腳
J27nB193_p0229a16║示之。進云。恁麼則石人舞掌。笑呵呵去也。師便打。問
J27nB193_p0229a17║和尚上堂。鐘聲鼓響。鐘鼓響後。聲落何處。師云。山僧
J27nB193_p0229a18║耳聾。乃豎拂子云。三世諸佛歷代祖師天下老和尚。
J27nB193_p0229a19║都向山僧拂子頭上結制。猶如寶網交羅。互攝互入。
J27nB193_p0229a20║雖然如是。更有一人呵呵大笑。且道笑個甚麼。若人
J27nB193_p0229a21║拂袖便行。敢保坐斷。報化佛頭。掀翻是非窠臼。日消
J27nB193_p0229a22║萬兩黃金。不為分外。脫或躊躇。未免作死馬醫。十方
J27nB193_p0229a23║高人聚會。正值聖制之日。黃檗不循舊例。貴在單刀
J27nB193_p0229a24║直入磕碎。露柱燈籠。打翻銀山鐵壁。安南塞北。並收
J27nB193_p0229a25║萬境千機頓息。得到與麼田地。速來方丈通箇消息。
J27nB193_p0229a26║喝一喝云。也是糊餅裏捏汁。下座。
J27nB193_p0229a27║上堂。問。不落凡聖二邊。不落有無諸數。正當恁麼時。
J27nB193_p0229a28║獨脫一句作麼生道。師云。截斷舌頭。進云。恁麼則行
J27nB193_p0229a29║行草裏步步深村。師云。如何是步步深村。僧一喝。師
J27nB193_p0229a30║云。未夢見在。乃云。十五日以前。山僧頂門在汝腳跟
J27nB193_p0229b01║下。十五日以後。汝等諸人。鼻孔在山僧輪掌中。正當
J27nB193_p0229b02║十五日。人人面門光個個鬍鬚。赤風急幡。呼嚕雨來
J27nB193_p0229b03║簷滴歷汝有八兩還汝半觔。汝有一丈。還汝十尺。且
J27nB193_p0229b04║道。總不與麼來時如何相見。瞎子逢盲人。兩兩不相
J27nB193_p0229b05║識。雖然如是。好與伊三十楖栗。何故。打開頂門。正眼
J27nB193_p0229b06║迸出。青天白日。下座。
J27nB193_p0229b07║冬至上堂。問：冬至一陽春已發，石頭土塊盡翻身則
J27nB193_p0229b08║且置，冬未至春。未發一句，請和尚道。師云：山僧亦不
J27nB193_p0229b09║知。僧一喝。師云：著忙作麼？僧擬議。師打云：話頭也不
J27nB193_p0229b10║識。問：和尚道：一線陽春曲，繇來和者稀，今日與和尚
J27nB193_p0229b11║慶賀去也。師云：山僧無喜亦無憂，賀箇甚麼？僧禮拜。
J27nB193_p0229b12║云：恁麼則普禮去也。師云：弄泥團漢。乃云：把住洪鈞，
J27nB193_p0229b13║驪龍頷下，明月珠，分文不值，放開線道，糞埽堆頭破
J27nB193_p0229b14║苕帚，價倍千金，不是壓良為賤，亦非補短截長。若是
J27nB193_p0229b15║吾家種草，便知這箇來脈，脫或弄泥團漢，切莫接響
J27nB193_p0229b16║承虛。且道不把不放，畢竟如何？日南長至，勘破張三
J27nB193_p0229b17║李四，有利無利，不離行市。以拄杖卓一卓，云：吾無隱
J27nB193_p0229b18║乎爾。下座。
J27nB193_p0229b19║僧純如請上堂，問：如何是佛？師云：圓陀陀。如何是法？
J27nB193_p0229b20║師云：活潑潑。如何是僧？師云：任騰騰。進云：佛法僧，蒙
J27nB193_p0229b21║師指示。如何是衲僧分上事？師打云：且道是甚麼事？
J27nB193_p0229b22║僧擬拜，師又打。乃云：臘月一好消息，雪襯梅花太浪
J27nB193_p0229b23║籍，大地渾成銀，世界摩訶般若波羅蜜，一亙晴空；普
J27nB193_p0229b24║賢賣俏，千機頓現，妙德風騷，黃面老子，寶花臺上爛
J27nB193_p0229b25║翻葛藤；碧眼胡僧荊棘林中斬釘截鐵。看來這一隊
J27nB193_p0229b26║老凍儂，胡言漢語，惑亂天下人，不為不少。且喜今日
J27nB193_p0229b27║築遇寒風，輥作一團，不分皂白。大眾還有為他雪屈
J27nB193_p0229b28║者麼？眾無語。師云：識得純如真境界，分明一塊玉乾
J27nB193_p0229b29║坤。下座。
J27nB193_p0229b30║臘八上堂。問。年年此日臘月八。盡說釋迦悟奇特。奇
J27nB193_p0229c01║特即不問。如何是星前的意。師云。早晨下雨。進云。元
J27nB193_p0229c02║來是這賊。師云。曾打濕眉毛也未。僧一喝。師云。拖出
J27nB193_p0229c03║晒朗去。僧又喝。師連棒打退。乃云。雪花堆裏密追尋。
J27nB193_p0229c04║滴水冰生未為真。一刺明星雙眼脫。大千無處可藏
J27nB193_p0229c05║身。若會得山僧頌的意旨。便明釋迦老子睹星悟的
J27nB193_p0229c06║時節。既明釋迦老子悟的時節。便知自己上與三世
J27nB193_p0229c07║諸佛共一鼻孔出氣。下與五道眾生同一體現。遠與
J27nB193_p0229c08║恒沙世界。若凡若聖。若僧若俗。若男若女。若草若木
J27nB193_p0229c09║大小纖洪。盡是吾人放身命處。所謂一處透脫。百處
J27nB193_p0229c10║千處該通。一機洞明。千機萬機圓轉。如盤走珠如珠
J27nB193_p0229c11║走盤。圓陀陀活潑潑。出沒舒卷無可不可。還有不涉
J27nB193_p0229c12║斯美者。出來與黃檗相見。僧云。憐兒不覺醜。師云。假
J27nB193_p0229c13║雞聲韻難謾我。未肯糢糊放過關。下座。
J27nB193_p0229c14║戒子請上堂。問。聲聲穿鼻孔。句句映眉端。今日被某
J27nB193_p0229c15║甲看破去也。師云。看破箇甚麼。進云。少林面壁。眼橫
J27nB193_p0229c16║鼻直。師便打。乃云。眾生受佛戒。即入諸佛位。位同大
J27nB193_p0229c17║覺已。諸大德若信得及。通身荷負。覿面承當。正好黃
J27nB193_p0229c18║檗門下。朝打三千暮打八百。何故不合向大覺海裏
J27nB193_p0229c19║汩沒。無有出身之路。大丈夫漢。直須坐斷報化佛頭。
J27nB193_p0229c20║掀翻是非窠臼。裂破衲僧巴鼻。返轉本來面目。天人
J27nB193_p0229c21║讚頌。不及魔外。窺覷無門。然後向一毫端上作大佛
J27nB193_p0229c22║事。廣度有情接佛慧命。方稱丈夫之本懷。諸大德且
J27nB193_p0229c23║道。承誰恩力。有如是殊勝。有如是奇特。莫怪從前多
J27nB193_p0229c24║意氣。他家曾謁聖明君。下座。
J27nB193_p0229c25║
J27nB193_p0229c26║
J27nB193_p0229c27║
J27nB193_p0229c28║
J27nB193_p0229c29║
J27nB193_p0229c30║隱元禪師語錄卷第一終