J27nB193_p0244a01║隱元禪師語錄卷第五
J27nB193_p0244a02║嗣法門人性樂編
J27nB193_p0244a03║住福州府長樂縣龍泉寺語錄
J27nB193_p0244a04║弘光元年，大贊國馬公、大虞卿劉公、同春、元林正昇、
J27nB193_p0244a05║陳天錫、陳光震、文學李光、祖暨僧印虛等，請師於三
J27nB193_p0244a06║月念二日進院，至山門云：大智門開，七通八達，一任
J27nB193_p0244a07║諸人去來。且道進門一句作麼生道？門內有君子，門
J27nB193_p0244a08║外君子至便入。
J27nB193_p0244a09║伽藍堂云：聰明正直，一寺之主，輔弼千古叢林，不負
J27nB193_p0244a10║靈山之語。琦上座到這裏，如何佐助？舉香云：耀後光
J27nB193_p0244a11║前在此舉。
J27nB193_p0244a12║祖師堂云：西天祖師聽事不真，東土師僧承虛接響，
J27nB193_p0244a13║拈香云：不如此片塞卻諸祖鼻孔，免教流毒殃及兒
J27nB193_p0244a14║孫。
J27nB193_p0244a15║佛殿云：佛之一字，吾不喜聞。今日到來，覿面全彰。如
J27nB193_p0244a16║何迴避。舉香云。通身在裏許。通身不在裏許。
J27nB193_p0244a17║方丈云：據此座，行此令，坐斷天下人舌頭，截卻衲僧
J27nB193_p0244a18║家性命，一任百怪千妖，直下一椎，便正便起。
J27nB193_p0244a19║即日齋主君迪林居士請上堂，師至座前拈請，啟云：
J27nB193_p0244a20║此乃是大檀越胸中流出，蓋天蓋地，於中言言錦繡，
J27nB193_p0244a21║句句珠璣，諸人會得便休。如未，也須對眾宣讀。宣畢，
J27nB193_p0244a22║坐斷一任四眾卜度。遂陞座祝。
J27nB193_p0244a23║指法座云：寶華王座，高而無上，廣莫可測，我今當頭
J27nB193_p0244a24║聖。拈香云：此一瓣香，爇向爐中專為？
J27nB193_p0244a25║當今皇帝聖壽無疆。恭願聖德巍巍。崇深海嶽。八紘
J27nB193_p0244a26║之內咸歸至化。六合之外。俱享淳風。次拈香云。此一
J27nB193_p0244a27║瓣香。奉為本府本縣尊官。併大檀越外護等。伏願。如
J27nB193_p0244a28║金之堅如湯之沸。家國禪林有賴福祿壽算無窮。復
J27nB193_p0244a29║拈香云。此一瓣香。從自信中第三次拈出。奉為現住。
J27nB193_p0244a30║浙江嘉興府海鹽縣金粟山廣慧禪寺。傳曹溪正脈。
J27nB193_p0244b01║三十五世費隱容大和尚。用酬法乳之恩。斂衣就座。
J27nB193_p0244b02║上首白椎云。法筵龍象眾。當觀第一義（問繁不錄）乃云。若
J27nB193_p0244b03║論箇事。山僧未到龍泉時。汝等撒手便行。省得許多
J27nB193_p0244b04║鹽醬。至於山門前。一見便休。未免減師半德。乃至鐘
J27nB193_p0244b05║鼓喧轟主賓濟濟。興問酬荅。彼此逗漏。有何交涉。倘
J27nB193_p0244b06║於三處見徹。當人能事已畢。山僧更不周繇者也。如
J27nB193_p0244b07║未為汝通箇消息。把住牢關。三千諸佛莫窺傍通。線
J27nB193_p0244b08║道百萬人天景仰。景仰時壁立萬仞。覿體全彰莫窺
J27nB193_p0244b09║處。綿綿密密了無縫罅。於此於彼何虧何欠。在暗在
J27nB193_p0244b10║明。奚減奚增。苟能直下頓悟生死。二關透徹便知。前
J27nB193_p0244b11║百丈本來面目無兩樣。後百丈腳跟下事豈異相。亙
J27nB193_p0244b12║古亙今沒兩人。頓超人間與天上。山僧與麼告報。諸
J27nB193_p0244b13║人還信麼。如信得及。便是大用之機。亦見大機之用。
J27nB193_p0244b14║正在山僧手裏。驅耕奪食。斬釘截鐵。展托西來大意。
J27nB193_p0244b15║掀翻百丈家風。揭開吾祖當年事。放出龍泉四海流。
J27nB193_p0244b16║下座。
J27nB193_p0244b17║亙法弟請上堂云。出入同門作者機。利生濟物在臨
J27nB193_p0244b18║時。一聲哮吼乾坤震。沙界何人不展眉。諸人還知麼。
J27nB193_p0244b19║黃檗山頭起雲。龍泉寺裏下雨。龍泉寺裏掣電。黃檗
J27nB193_p0244b20║山中起雷打濕。彼此半邊眉毛帶累。諸人拖泥帶水。
J27nB193_p0244b21║豎拂子云。諸人還覺也無。一點水墨兩處成龍。五日
J27nB193_p0244b22║一雨十日一風。頭角猶來。不異鼻孔。自古通同。看破
J27nB193_p0244b23║門頭戶底事。大家共用利無窮。下座。
J27nB193_p0244b24║佛誕上堂。僧問。未離兜率已降王宮。未出母胎度人
J27nB193_p0244b25║已畢。和尚即今在人天座上合談何事。師云。已荅汝
J27nB193_p0244b26║了也。進云。忽逢偃祖來時如何。師便打。僧禮拜云。渾
J27nB193_p0244b27║身肝膽全大用。千古英靈作指南。師云。多華不如少
J27nB193_p0244b28║實。乃云。麟不吠守。鳳不司晨。獅子遊行不求伴侶。象
J27nB193_p0244b29║王顧盻野狐潛蹤。汝看我釋迦老子。纔出娘胎。便云。
J27nB193_p0244b30║天上天下惟吾獨尊。眼空四海傍若無人。等閒豎一
J27nB193_p0244c01║機蓋覆三千大千現前眾等各各具有金剛眼睛。人
J27nB193_p0244c02║人本有生鐵骨頭。智慧德相與佛無二。慈悲喜捨與
J27nB193_p0244c03║佛無二。妙用神通與佛無二。菩提涅槃與佛無二。為
J27nB193_p0244c04║甚麼不肯承當。設若脫體承當。直下便與釋迦老子
J27nB193_p0244c05║無二無別。只如雲門一棒打殺餵狗子喫。貴圖天下
J27nB193_p0244c06║太平。又作麼生。到這裏要見釋迦老子則易。要見雲
J27nB193_p0244c07║門則難。要知釋迦老子麼。豎拂子云。穿過鼻孔了也。
J27nB193_p0244c08║要見雲門麼。擉瞎眼睛了也。要見釋迦雲門則易。要
J27nB193_p0244c09║見琦上座則難。且道。琦上座有甚麼長處。僧云。將此
J27nB193_p0244c10║身心奉塵剎。是則名為報佛恩。師云。未在。僧喝。師云。
J27nB193_p0244c11║錯腳踏翻龍泉水。直教大地涌波濤。卓拄杖。下座。
J27nB193_p0244c12║結夏上堂。僧問。百丈家風舊。今朝令轉新。如何是新
J27nB193_p0244c13║令句。師云。圍繞千山石。進云。恁麼亙古亙今去也。師
J27nB193_p0244c14║云。獨我瘦崚層。僧喝。師打云。不得放過。乃云。眉毛廝
J27nB193_p0244c15║結祖山中。特地雲開幾萬重磕破本來舊。痛處成群
J27nB193_p0244c16║踢踏起騷風。諸人會麼。山僧今日口門。不關吐膽傾
J27nB193_p0244c17║腸。為汝了也。若也會得。反掌還拳。摸捋虎鬚不為分
J27nB193_p0244c18║外。如未山僧重新落草。今朝諸方結夏。以大圓覺為
J27nB193_p0244c19║我伽藍。安居平等性智。有三種人。根器狹劣。不能入
J27nB193_p0244c20║得一種死了活。不得執持死話頭。水浸鵝卵石。千年
J27nB193_p0244c21║沒爛期。一種活了死不得。雜毒當家珍。只將閒學解。
J27nB193_p0244c22║埋沒祖師心。一種死不得活。不得年久月深。骨董袋
J27nB193_p0244c23║裏算將去。那堪持論。更有一種死得活得。如日處空
J27nB193_p0244c24║光明烜赫。死後再甦。欺君不得。子細看來。也是星中
J27nB193_p0244c25║揀月。爭如山僧這裏結夏。海眾無多不得如何若何
J27nB193_p0244c26║要行便行。要住便住。要坐便坐。要臥便臥。稍若遲疑
J27nB193_p0244c27║杖臨汝身。大似把棒趁牛入欄。雖然大小差別。不妨
J27nB193_p0244c28║箇箇蹄踏相似。所謂執法修行。如牛拽磨。以言取則
J27nB193_p0244c29║展轉失[厂@(ㄠ-ㄙ+人)]。撥著便轉。雷轟電卷。聊舉便知。神駿千里。
J27nB193_p0244c30║這一隊吒吒吵吵[毯-炎+畏][毯-炎+畏]𣯧𣯧。都來這裏好與三十大
J27nB193_p0245a01║棒。且道。是賞伊罰伊。良久云。三尺龍泉光透膽輝。天
J27nB193_p0245a02║鑑地炤無私。下座。
J27nB193_p0245a03║光嚴寺請上堂，僧問：如何是龍泉境？師云：山山盡白
J27nB193_p0245a04║雲。如何是境中人？師云：老僧獨踞孤峰頂。進云：人境
J27nB193_p0245a05║俱蒙師指示，向上宗乘事如何？師云：腦後見腮。僧禮
J27nB193_p0245a06║拜。師云：人境在甚麼處去？僧拂坐具。師便啐，乃云：虛
J27nB193_p0245a07║空廣大，本無礙物之心；滄海汪洋，豈有障流之意？何
J27nB193_p0245a08║況佛祖心包太虛，量周沙界者乎？吾人不明此事，倏
J27nB193_p0245a09║然晦昧，根境兩立，無罣礙中，自成罣礙，沒遮障處，自
J27nB193_p0245a10║生遮障，致令滿目塵埃，通身葛藤，輥到彌勒下生，無
J27nB193_p0245a11║有出頭之分。故祖師西來，直指人心，見性成佛，脫有
J27nB193_p0245a12║斬釘截鐵漢子，聞與麼道，直下迴光一炤，百了千當，
J27nB193_p0245a13║更有何物為障為礙者哉？所謂自見者明，自聞者聰，
J27nB193_p0245a14║自知者，智自覺者，慧。然則見無所見，聞無所聞知，無
J27nB193_p0245a15║所知，覺，無所覺，無見無所，不見無聞，無所不聞，無知
J27nB193_p0245a16║無所不知無覺，無所不覺。圓陀陀，赤洒洒，空蕩蕩沒
J27nB193_p0245a17║可把，大千沙界海中漚，一切聖賢如電拂。茲者悟菴
J27nB193_p0245a18║耆舊請陞此座，不覺逗漏如此，未免識者所哂。且道
J27nB193_p0245a19║哂箇甚麼？無端笑哭家風振，千古令人作話傳。下座。
J27nB193_p0245a20║端午上堂。師云：時節到來難忍俊，因緣出現自相親。
J27nB193_p0245a21║山前鼉鼓連天震，動著威音那畔人。諸人還會麼？若
J27nB193_p0245a22║也會得，時時清泰，日日康安，何用艾旗招福，蒲劍驅
J27nB193_p0245a23║災？所謂鯤鵬變化，海嶽夷平，衲子知歸，虛空粉碎。左
J27nB193_p0245a24║之右之，惟我有之；右之左之，惟我好之。時屈則屈，反
J27nB193_p0245a25║求多福；時伸則伸，應之即神。山僧與麼舉揚，還應得
J27nB193_p0245a26║這箇時節也未？良久，云：空爭勝負無休歇，撥轉船頭
J27nB193_p0245a27║第一贏。下座。
J27nB193_p0245a28║上堂。僧問。閻浮界內。獨坐大雄之峰。選佛場中。高掛
J27nB193_p0245a29║毘盧之印。師還識否。師云。小官多念律。僧擬議。師云。
J27nB193_p0245a30║敗將不斬。進云。某甲親到龍泉。師云。如何是龍泉境。
J27nB193_p0245b01║進云。十二峰。師云。眼花不少。乃云。升堂入室。重振卷
J27nB193_p0245b02║席之風。正按傍敲。再甦還拳之旨。苟悟佛法無多。一
J27nB193_p0245b03║切都來剩語。所謂佛說一切法。為度一切心。若無一
J27nB193_p0245b04║切心。何用一切法。山僧今日八字打開。和盤托出。倘
J27nB193_p0245b05║有明眼衲僧。直下覷破。了無餘蘊。則見色不為色迷。
J27nB193_p0245b06║聞聲不為聲惑。觸物不為物轉。觀身不為身累。根境
J27nB193_p0245b07║歷落縱橫無礙。不妨卓筆峰頭。描寫天真。眠牛背上。
J27nB193_p0245b08║橫吹玉笛。釣龍井底。直鉤虯兒。馬鞭石上浩歌太平。
J27nB193_p0245b09║獅子峰頭。顧鑑嚬呻。仙冠頂上。頭上安頭。蓮花心裏
J27nB193_p0245b10║端坐。貴品峰前卓立。盤桃石上。咬嚼無味之味。雲梯
J27nB193_p0245b11║影裏。賣弄險崖之句。遊戲神通展演三昧。闊法海之
J27nB193_p0245b12║波瀾。增祖燈之熾燄。無可不可無得不得。如未切不
J27nB193_p0245b13║可妄談般若紊亂綱宗。有寒暑兮促君壽。有鬼神兮
J27nB193_p0245b14║妒君福。山僧今日徹骨相為。還有信得及者麼。不為
J27nB193_p0245b15║亂統無根惑。始信龍泉正脈通。下座。
J27nB193_p0245b16║上堂。師云：拄地撐天，妙在純剛骨格；煉凡煉聖，貴乎
J27nB193_p0245b17║惡辣鉗鎚。觸著佛祖爪牙，通身慶快，摸著衲僧巴鼻，
J27nB193_p0245b18║知恩有地，跛鱉盲龜，得意為電為雷尿床，鬼子翻身
J27nB193_p0245b19║如霖如雨。所謂投機一句，轉凡成聖；還丹一粒，點鐵
J27nB193_p0245b20║成金。且道如何是投機一句？僧云：有意氣時添意氣，
J27nB193_p0245b21║不風流處也風流。師云：未在。僧擬議，師喝云：無賓主
J27nB193_p0245b22║句輕拈出，萬派千江盡逆流。下座。
J27nB193_p0245b23║上堂。僧問：能種無根樹，任挑海底燈。如何是無根樹
J27nB193_p0245b24║意旨？師云：太歲頭上不得動土。進云：恁麼則挑得海
J27nB193_p0245b25║底燈去也。師云：禍事！禍事！乃云：茲者係遠祖、百丈老
J27nB193_p0245b26║人脫白之處。然老人久侍江西，馬大師自一喝三日
J27nB193_p0245b27║耳聾之後，韜隱洪州百丈山中不旬日，海眾雲臻，遂
J27nB193_p0245b28║搆禪林立清規分兩序，明賞罰井井，有條事事可法，
J27nB193_p0245b29║廣羅天下之龍象，直欲個個成佛作祖而後已，可謂
J27nB193_p0245b30║烜赫光明，道弘德備，源遠流長者矣。山僧今日踏著
J27nB193_p0245c01║老人本來田地，豈可囊藏被蓋，默默無言，有負老人，
J27nB193_p0245c02║未免借老人一段威光爍破，汝等面門去也。豎拂子
J27nB193_p0245c03║云：還見麼？老人在拂子頭上驚天動地。復敲拂子云：
J27nB193_p0245c04║還聞麼？老人在拂子頭上哮吼如雷，既見又聞如何
J27nB193_p0245c05║不會？只為汝等尋常看作兩截，反被聲色，蓋卻不得
J27nB193_p0245c06║出頭。苟能置之一處，無事不辦，便能迥脫見聞，頓超
J27nB193_p0245c07║聲色，左逢右遇，無所不得。大眾！且道得又得箇甚麼？
J27nB193_p0245c08║踏著這邊動那邊，閒行數武接先賢。看來只可自怡
J27nB193_p0245c09║悅，舉似諸人不值錢。下座。
J27nB193_p0245c10║上堂。云：十箇五雙錯認本有爺娘，五雙十箇不知飯
J27nB193_p0245c11║是米做。竟日茫茫，成群作隊，撞入五蘊山中，弄些鬼
J27nB193_p0245c12║家活計，戕賊慧命，劫掠家寶。我今有箇方便，不妨將
J27nB193_p0245c13║錯就錯。喝一喝，云：會麼？驀頭一喝雲開，迸出紅輪杲
J27nB193_p0245c14║杲。良哉觀音大士全身輥入荒草，東西南北無他信
J27nB193_p0245c15║手，拈來恰好。自茲世界坦平，憎愛是非一掃分明哥
J27nB193_p0245c16║哥之妻，元來卻是嫂嫂。大家拍手呵呵快活，幾乎絕
J27nB193_p0245c17║倒。靈山一會儼然，何曾離著爾我人人得座披衣，莫
J27nB193_p0245c18║負龍泉長老。山僧舉已舉了，汝等諸人還信麼？早知
J27nB193_p0245c19║燈是火，飯熟已多時。下座。
J27nB193_p0245c20║上堂。師云：茲者鄭居士設齋，請陞此座，舉揚佛法，以
J27nB193_p0245c21║表財法二施，等無差別。若論佛法大有，只是牙痛，未
J27nB193_p0245c22║免唱箇村歌濫充時。聽山青青石鱗鱗，磊落蒼黃絕
J27nB193_p0245c23║點塵。得意急須頻放過，恐耽淨處又迷津。薰風動，火
J27nB193_p0245c24║雲蒸，鬧熱門頭露半身。倏爾凝眸天地外，灼然誰是
J27nB193_p0245c25║箇中人？歌已唱，也不妨無耳知音。無舌解和。更須透
J27nB193_p0245c26║過荊棘林，斫倒旃檀樹，那畔不立這邊。勿住！圓陀陀
J27nB193_p0245c27║沒可把。赤洒洒無回互。開口不得處道著。言言見諦
J27nB193_p0245c28║抬。腳不起處行。得步步歸宗。倘有與麼人，請出與龍
J27nB193_p0245c29║泉相見。眾喝。師云：可是大雄真正脈，一槌擊碎萬重
J27nB193_p0245c30║關。下座。
J27nB193_p0246a01║上堂。師云。智鑑圓明炤破本來無一物。心珠澄徹。大
J27nB193_p0246a02║千剎境現其中。如天寶網重重無盡。似月臨川。處處
J27nB193_p0246a03║全彰。無中現有。有中現無。眉稜掛劍。肘後懸符。截斷
J27nB193_p0246a04║千差萬別。直指當下迷途。令汝腳跟盡淨。更不受人
J27nB193_p0246a05║糊塗。山僧與麼舉揚。因齋慶讚則不無只如。心不是
J27nB193_p0246a06║佛。智不是道。劍去久矣。汝方刻舟又作麼生。到這裏
J27nB193_p0246a07║十影神駒。追之莫及。汝等諸人如何摸索。良久云。無
J27nB193_p0246a08║端竟日敲風雨。落得清光滿載歸。下座。
J27nB193_p0246a09║上堂。師云：劈開金鎖玄關，突出三頭六臂，推倒銀山
J27nB193_p0246a10║鐵壁，全彰無位真人。有時揚眉光風霽月有時努目
J27nB193_p0246a11║電掣雷轟。知他聖耶？凡耶？佛耶？魔耶？要且凡聖，佛魔
J27nB193_p0246a12║收他不得，有何生死去來而可名模？吾人於此薦得，
J27nB193_p0246a13║參學事畢。其或未然，山僧矢上加尖去也。昔有南泉、
J27nB193_p0246a14║歸宗、麻谷三人同禮南陽國師。至中途，泉畫一圓相，
J27nB193_p0246a15║云：道得便去。師云：放出猶危，也是蕭何？制律宗於圓
J27nB193_p0246a16║相中坐。師云：坐斷天下人路頭即不無，要出南泉窠
J27nB193_p0246a17║臼猶未得。谷向前作女人拜。師云：奴見婢殷懃，未免
J27nB193_p0246a18║傍觀者哂。泉云：恁麼則不去也。師云：收來太緩，不妨
J27nB193_p0246a19║救得一半。這三個老古錐，各展神通，賣弄伎倆，將謂摸
J27nB193_p0246a20║捋國師，面門未夢見在，殊不知前不搆村，後不迭店，
J27nB193_p0246a21║天似一畝之地，三蛇九鼠殘挫，南陽苗稼不少，山僧
J27nB193_p0246a22║路見不平，一棒串卻撩向東洋海底，致令南陽苗稼
J27nB193_p0246a23║重新，百榖豐登，人人樂明聖之天，個個享太平之福。
J27nB193_p0246a24║山僧如是判斷，還有過人處也無？良久，云：劍為不平
J27nB193_p0246a25║離寶匣，藥因療病出金瓶。下座。
J27nB193_p0246a26║甫宇洪居士請上堂。師云。當陽拶著便歸宗。烈燄星
J27nB193_p0246a27║飛遍界紅。動轉施為光燦爛。何妨身在火爐中。諸人
J27nB193_p0246a28║還會麼。三世諸佛在火燄中轉大法輪。歷代祖師在
J27nB193_p0246a29║火燄中。露箇巴鼻。天下老和尚在火燄中。弄些爪牙
J27nB193_p0246a30║現前。大眾在火燄中開隻眼睛。乃至四生六道。在火
J27nB193_p0246b01║燄中安身立命。所謂。寒則普天寒。熱則普天熱。通身
J27nB193_p0246b02║無向背。萬緣俱休歇。山僧一向閉門打睡。嬾向光影
J27nB193_p0246b03║門頭。開眼說夢疑。誤來學茲因。萬安諸居士。不遠二
J27nB193_p0246b04║百里。破夏而來。請轉法輪。與諸兄弟結般若緣。用固
J27nB193_p0246b05║自己。金剛種子未免露一片熱心。未知諸人還信得
J27nB193_p0246b06║及麼。苟明日用事無別。始信蓮花火裏開。還有別行
J27nB193_p0246b07║一路。請出與龍泉相見。僧便出。師云。又恁麼去也。生
J27nB193_p0246b08║平嬾散無繩墨。肯與諸人共路行。下座。
J27nB193_p0246b09║解制上堂。師云：空林落葉一天秋，衲子初開布袋頭。
J27nB193_p0246b10║昔日來時乾嚗嚗，今朝去也赤條條。芒鞋剔起三千
J27nB193_p0246b11║界，竹杖橫挑八萬洲。唯有山翁忘去住，也無歡喜也
J27nB193_p0246b12║無愁。諸人還會麼？茲逢解夏之晨，又遇新秋之景。風
J27nB193_p0246b13║清氣爽，海闊雲收，水天一色，物我同流。悟之者，東去
J27nB193_p0246b14║西去，各各自繇迷之者。撞頭磕額，還不知羞。所謂盡
J27nB193_p0246b15║大地是清涼解脫之場，盡大地無非無明障礙之所，
J27nB193_p0246b16║句中有出身之路，路中有陷人之句。只如猛虎前踞
J27nB193_p0246b17║群賊，後追兩傍深坑。萬丈。汝等進前退後，未免喪身
J27nB193_p0246b18║失命；不進不退，也是立地死漢。若透得此關，可稱無
J27nB193_p0246b19║事衲僧；如未不惟有屈己靈，亦乃信施難消。還有不
J27nB193_p0246b20║顧危亡者，請出跳看。僧喝。師云：未是猛漢。良久，云：坐
J27nB193_p0246b21║斷千差無向背，虎頭虎尾一齊收。下座。
J27nB193_p0246b22║結冬上堂。慧門西堂問。就地開爐。妙在密契。只如上
J27nB193_p0246b23║上機底人。以何相接。師云。無孔鐵鎚。進云。恁麼則平
J27nB193_p0246b24║出去也。師云。夜深打殺街頭。鼠堂喝。師云。路上行人
J27nB193_p0246b25║若個知堂云。和尚證明師不理也。嬾書記問。一槌打
J27nB193_p0246b26║就。八面生輝。似鐵牛機羅籠不住。敢問和尚今日作
J27nB193_p0246b27║麼生結。師云。未舉槌時荅汝了也。進云。恁麼則亙古
J27nB193_p0246b28║亙今活卓卓。大千無處可遮攔。師云。錦上謾添花。記
J27nB193_p0246b29║轉身歸位。師乃云。荒草場中。展演埋沒。好漢良多。潔
J27nB193_p0246b30║白地上提攜塗污。淨人不少。竟日禪道貼在額頭。未
J27nB193_p0246c01║免善因而招惡果。一向撇在無事甲裏。往往事從無
J27nB193_p0246c02║事而生。殊不知。向上一路千聖不傳。當陽一機。智者
J27nB193_p0246c03║知希。末後一句佛難指註。脫有伶俐漢子。直下瞥去
J27nB193_p0246c04║猶遲。八刻那更成群。作隊撞頭磕額。如瞎驢挨磨相
J27nB193_p0246c05║似。挨到驢年。曷有盡期。不是山僧壓良為賤。都緣汝
J27nB193_p0246c06║等未瞥。且作死馬而醫。只如古人道。置之一處。無事
J27nB193_p0246c07║不辦。又云。去卻一上下。四維無等匹。又云。一有多種。
J27nB193_p0246c08║二無兩般。者三轉語。其中有一轉語。有權有實。有炤
J27nB193_p0246c09║有用。有玄有要。有殺有活。苟能一一緇素無差。不惟
J27nB193_p0246c10║入得龍泉保社。亦乃刺破古人舌頭。一任直撞橫行。
J27nB193_p0246c11║天下人無奈汝何。如未不得草草匆匆。直須行不知
J27nB193_p0246c12║行。住不知住。坐不知坐。臥不知臥。忽然虛空粉碎。大
J27nB193_p0246c13║地平沉。迸出一星兒。速來方丈。通箇消息。是事姑置。
J27nB193_p0246c14║且道。今日開爐徹骨。為人一句作麼生道。堂一喝。師
J27nB193_p0246c15║云。霜花錯落成三昧。天地為爐鑄一狂。下座。
J27nB193_p0246c16║上堂。師云：年年為我慶生辰，惟有今朝意轉親。好事
J27nB193_p0246c17║衲僧陳妙供，通方作者賦陽春。巖前錯落空花異，格
J27nB193_p0246c18║外掀翻貝葉新，自是本來舊面目，者回掇出更天真。
J27nB193_p0246c19║諸人會麼？山僧今日自己慶讚，終不借地栽花，虛粧
J27nB193_p0246c20║好漢，但只隨家豐儉拈出，不妨恰好。汝等諸人欲申
J27nB193_p0246c21║其祝，也須識得當人本命元辰，而後慶誕功不浪施。
J27nB193_p0246c22║不然盡日喃喃，有何所補？豎拂子云：還知本命元辰
J27nB193_p0246c23║麼？秪這些兒上與三世諸佛慧命無二下，與一切眾
J27nB193_p0246c24║生本元無別，無二無別，圓明烜赫於圓明烜赫之中，
J27nB193_p0246c25║覓其諸佛眾生之相了不可得，乃至山河大地、草介
J27nB193_p0246c26║龍畜、死生壽夭，種種諸相亦不可得。既都不可得，汝
J27nB193_p0246c27║等祝箇甚麼？還會麼？不可得中者麼得，惟證乃知難
J27nB193_p0246c28║可測。青山仍舊白雲中，隱隱隆隆無異色。下座。
J27nB193_p0246c29║師誕上堂，書記問：恭遇師初誕時，逢小至天，時逢小
J27nB193_p0246c30║至，萬物回生。吾師初誕，有何祥瑞？師云：千年無影樹。
J27nB193_p0247a01║進云：恁麼則坐斷報化佛頭，人人自慶去也。師云：今
J27nB193_p0247a02║時沒底靴。進云：因齋慶讚，禮自常然。應時納祐，又且
J27nB193_p0247a03║如何？師云：好事不如無。進云：巨壑滄溟連底凍，臥龍
J27nB193_p0247a04║頭角待春雷。師打云：是賞汝？是罰汝記喝？師云：再喝
J27nB193_p0247a05║看。記禮退，師便喝，乃云：法身壽量等虛空，證得虛空
J27nB193_p0247a06║又不同，坐斷有無全體現，人天環遶在其中。於此薦
J27nB193_p0247a07║得，慶讚已竟。其或未然，山僧放一線光明，一任人天
J27nB193_p0247a08║取裁，世人所祝，無非多福，多壽多男子至矣盡矣。而
J27nB193_p0247a09║我格外衲僧，要且不然，縱有文章山斗偈頌懸河，龜
J27nB193_p0247a10║鶴滿庭，芝蘭盈室，珍饈百味列於前，玉帛千箱擁於
J27nB193_p0247a11║後，以祝其壽，非吾所願也。然吾所願者，父母未生前
J27nB193_p0247a12║一句子所受用者，即今當陽一句子所藏身者，末後
J27nB193_p0247a13║一句子。若能一一悟明，一一透脫以獻其前，則吾願
J27nB193_p0247a14║已足。當知其人可以卓立，可以撐持，可以續佛光明，
J27nB193_p0247a15║必也無疑。否則山僧自祝去也。佛祖真命脈，一箭破
J27nB193_p0247a16║三關者麼？祝余壽千秋不改顏。下座。
J27nB193_p0247a17║上堂。問：承師有言：向上一路，千聖不傳。如何是向上
J27nB193_p0247a18║一路。師云：腦後看。進云：如何是當陽一機。師便打。進
J27nB193_p0247a19║云：如何是末後一句？師云：速退！速退！進云：恁麼則勘
J27nB193_p0247a20║破了也。師云：勘破箇甚麼？僧喝。師打云：不得放過。乃
J27nB193_p0247a21║云：若論箇事奇特，真箇奇特，平常太煞平常。若向平
J27nB193_p0247a22║常處，看卻又奇特；若向奇特處看，反更平常。日用事
J27nB193_p0247a23║無別，千聖莫能窺。秪許老胡會，不許老胡知。茲乃一
J27nB193_p0247a24║座當軒，萬靈景仰，林巒拱翠，草木呈祥。是奇特？是平
J27nB193_p0247a25║常？若道平常，昔日無恁麼事，若道奇特元是舊，山川
J27nB193_p0247a26║仍舊本來人。到者裏，須是異目種草一咬百雜碎，奇
J27nB193_p0247a27║特平常撩向雲霄之外，然後進得龍泉門，入得龍泉
J27nB193_p0247a28║室，見得龍泉人贊，歎龍泉也得，罵詈龍泉也得，顯奇
J27nB193_p0247a29║顯特也得，說平說常也得。何故？為伊識得龍泉家法，
J27nB193_p0247a30║透過從上門戶，或抑或揚，或毀或譽，無可不可。只如
J27nB193_p0247b01║今朝慈聖庵主敦請陞座，覿面提攜一句作麼生道？
J27nB193_p0247b02║一滴龍泉清四海，千山圍繞法中王。下座。
J27nB193_p0247b03║上堂。一僧問訊便出。師云。卻不唧溜。問當年一棒血
J27nB193_p0247b04║淋淋痛處。未消每自珍。今欲承師傳正法。有何言句
J27nB193_p0247b05║囑吾人。師云。渠儂得自繇。進云。恁麼手握龍泉當戶
J27nB193_p0247b06║踞。從教來者喪身魂。師云。列在下風。僧喝。師云。蝦蟆
J27nB193_p0247b07║叫。問拈起橫遍虛空。放下一塵不立。只如未拈未放
J27nB193_p0247b08║時。一著在甚麼處。師豎拄杖云。是拈起放下。僧擬進
J27nB193_p0247b09║語。師便打云。話頭也不識。僧云。恁麼則任運騰騰無
J27nB193_p0247b10║罣礙。大千沙界露全身。師云。山僧卻不恁麼。乃云。箇
J27nB193_p0247b11║裏明明絕點埃。臨機渾不假安排。茫茫宇宙人無數。
J27nB193_p0247b12║誰肯迴光炤本來。諸人會麼。本來一著佛祖不傳。自
J27nB193_p0247b13║肯承當。著著可據。覷破本來眼睛。光前耀後。摸著本
J27nB193_p0247b14║來巴鼻。貫古通今。動著本來舌頭。雷轟電卷。抓著本
J27nB193_p0247b15║來癢處。慶快通身。踏著本來田地。處處全彰。只如古
J27nB193_p0247b16║人道。無眼耳鼻舌身意。無色聲香味觸法。你等諸人
J27nB193_p0247b17║又向甚麼處撈摸。到者裏。十箇五雙。盡打退鼓。殊不
J27nB193_p0247b18║知。無撈摸處卻堪撈摸。沒奈何時正好奈何。忽然迸
J27nB193_p0247b19║出些子。始知佛法無多迷去。百千萬劫悟來。秪一剎
J27nB193_p0247b20║那坐斷。百丈巖前險崖之句。掀翻四海無風匝匝之
J27nB193_p0247b21║波。毛孔含藏無量世界。眉稜倒掛萬億山河。可凡可
J27nB193_p0247b22║聖能佛能魔。呵呵呵會也麼。碧眼老胡收不盡。至今
J27nB193_p0247b23║狼籍滿娑婆。且道。狼籍箇甚麼。豎拂子云。凍骨活埋
J27nB193_p0247b24║霜雪裏。陡然突出一枝香。下座。
J27nB193_p0247b25║上堂。問。輕身窮鳥道。重法到龍泉。透網金鱗現。請師
J27nB193_p0247b26║向上傳。師云。我這裏一滴也無。進云。莫欺新婦子。曾
J27nB193_p0247b27║透老婆禪。師云。不是苦心人不知。問如何是奪人不
J27nB193_p0247b28║奪境。師云。活捉逆鱗清四海。進云。如何是奪境不奪
J27nB193_p0247b29║人。師云。掃除煙氛得英靈。進云。如何是人境兩俱奪。
J27nB193_p0247b30║師云。天翻地覆無何有。進云。如何是人境俱不奪。師
J27nB193_p0247c01║云。一樹花開萬國春。進云。人境已蒙師指示。覿面相
J27nB193_p0247c02║呈作麼生。師驀頭一棒。進云。一棒分賓主。吐露太分
J27nB193_p0247c03║明。師云。秪為分明極。反令所得遲。乃云。昔日浪走山
J27nB193_p0247c04║川。偶然逗到漳浦。倏忽春去秋來。剛剛一十有五。如
J27nB193_p0247c05║今老大無知。添得一肚莽鹵。抬頭撞破虛空。開口併
J27nB193_p0247c06║吞佛祖。慈悲全沒些些。惡毒過於猛虎。慣解奪食。驅
J27nB193_p0247c07║耕令人。無依無怙。龍象一見。忻懽跛鱉心惶目努。掃
J27nB193_p0247c08║開萬里閒雲。迸出紅輪正午。返觀一念未生大地。了
J27nB193_p0247c09║無寸土離相離名離去來。超凡超聖。超今古箇樣沒
J27nB193_p0247c10║面目。阿師覲他。禮他有何補。雖然如是。胸中不妨一
J27nB193_p0247c11║點長處。且道。如何是他長處。相見又無事。不來還憶
J27nB193_p0247c12║君。下座。
J27nB193_p0247c13║上堂。問：龍泉一滴味異眾流，畢竟是甚麼味？師云：千
J27nB193_p0247c14║差俱不涉。進云：源長涓滴滴，永流不斷根。師云：萬派
J27nB193_p0247c15║總歸源。進云：萬古碧潭空界月，再三撈摝始應知。師
J27nB193_p0247c16║打云：還我一滴來。進云：精修則錯，放逸全乖。師喝云：
J27nB193_p0247c17║且漫興波作浪。乃云：無位真人赤肉團，百千佛祖現
J27nB193_p0247c18║毫端，圓明廣大青蓮目，瑞應興悲幾萬般。豎拂子云：
J27nB193_p0247c19║喚作拂子，合喫三十棒；不喚作拂子，合喫三十棒；直
J27nB193_p0247c20║饒下喝豎拳，拂袖便行，總合喫棒在。如何免得山僧
J27nB193_p0247c21║手中棒？於此薦得，便與千手千眼大悲，同體同用，無
J27nB193_p0247c22║二無別。設若些須連骨粘皮，處處廉纖不了。所作所
J27nB193_p0247c23║為，擔雪填井，吹綱欲滿，縱經塵劫，無有是處。惟許異
J27nB193_p0247c24║目超宗，自然頭頭獨脫。無依如獅子遊戲，不求伴侶。
J27nB193_p0247c25║如壯士展臂，不假他力，如野鶴沖霄，縱橫無礙。還有
J27nB193_p0247c26║異目種草，請出與龍泉相見？西堂云：瞎。師云：竟日波
J27nB193_p0247c27║濤轟海宇，了無一滴到龍泉。下座。
J27nB193_p0247c28║上堂。問開爐纔月半，誰肯自欺？問：法打遭三，不無奴
J27nB193_p0247c29║使。但是恁麼人，和尚還接麼？師云：是甚麼人？進云：秪
J27nB193_p0247c30║如豁開戶牖，大座當軒，又作麼生與他相見？師云：大
J27nB193_p0248a01║家出隻手，共扶破砂盆。進云：鶴飛千尺雪，龍起一潭
J27nB193_p0248a02║水。師云：半是思君半恨君。乃云：一念知非，八萬人天
J27nB193_p0248a03║景仰；二時返炤，三千剎海朝宗。動靜同源，去來合轍，
J27nB193_p0248a04║直接龍泉正脈，斷無惡水澆人，親承百丈家風，必也
J27nB193_p0248a05║規繩可法。傳無傳之妙旨，報莫報之弘恩。頗有其人，
J27nB193_p0248a06║斯道堪賴，不惟權衡佛祖，且亦陶鑄英靈。如大火聚，
J27nB193_p0248a07║近之燎卻面門；如太阿鋒，擬之喪身失命。且道承誰
J27nB193_p0248a08║之力有如是猛烈？僧喝。師云：一句臨機全殺活，普天
J27nB193_p0248a09║匝地起真風。下座。
J27nB193_p0248a10║上堂。師云。善來個個學無學。那怕嘴頭壁上閣。不去
J27nB193_p0248a11║荒村趁野狐。甘為者裏自摸索。諸方商略鬧哄哄。爭
J27nB193_p0248a12║及斯堂風寂寞。可謂身貧道不貧。閉門愁見天花落。
J27nB193_p0248a13║翻身踢脫黃龍關。驢腳馬腳齊伸縮。大家拍手笑呵
J27nB193_p0248a14║呵。現成公案休卜度。逗到山窮水盡時。忽然突出祥
J27nB193_p0248a15║麟角。豎起拂子云。會麼。只如庵主請陞此座。且道覿
J27nB193_p0248a16║面受用一句作麼生道。呼童喚婢真三昧。動轉施為
J27nB193_p0248a17║珠走盤。下座。
J27nB193_p0248a18║臘八請上堂。師云：埋頭雪嶺成何事？六載區區徹骨
J27nB193_p0248a19║涼。偶觸本來真面目，通身星斗煥文章。諸人會麼？此
J27nB193_p0248a20║際正是釋迦成道之日，又逢衲僧圓戒之時，三業冰
J27nB193_p0248a21║清，六根迥脫，一念圓明，十方普炤。如寶鏡當臺，胡來
J27nB193_p0248a22║胡現，漢來漢現？大心菩薩護念戒珠，亦復如是。虛空
J27nB193_p0248a23║有盡，菩薩之願無窮；虛空可量，菩薩之行莫測；虛空
J27nB193_p0248a24║可壞，菩薩度生之念無休。所以眾生貪心無有邊際，
J27nB193_p0248a25║菩薩戒法亦無有邊際。眾生嗔心無有邊際，菩薩禪
J27nB193_p0248a26║定亦無有邊際。眾生癡心，無有邊際，菩薩智慧，亦無
J27nB193_p0248a27║有邊際。眾生有八萬四千無明煩惱，種種諸塵勞門
J27nB193_p0248a28║無有邊際，菩薩亦有八萬四千觀炤般若種種諸解
J27nB193_p0248a29║脫門，無有邊際。只此無邊際之心，即是菩薩金剛不
J27nB193_p0248a30║壞之寶戒，亦是眾生清淨本源之佛性，過去菩薩所
J27nB193_p0248b01║證證此現在菩薩所修修，此未來菩薩所學學此以
J27nB193_p0248b02║此信受，以此奉行，便是現在肉身菩薩切不可言行
J27nB193_p0248b03║相乖有名無實，有負丈夫之志。且道還有不假修證，
J27nB193_p0248b04║不涉迷悟者麼？眾下語不契。師云：老僧自道去也。將
J27nB193_p0248b05║來供在丹崖上，赫赫千秋作範模。下座。
J27nB193_p0248b06║元旦上堂。云：四海狼煙盡，金輪氣象新，鴻蒙垂玉露，
J27nB193_p0248b07║靉靆起香塵。上苑初頒律，普天盡放春，吉人臨斯地，
J27nB193_p0248b08║萬古福吾閩。諸人還會麼？正當此際，祥光赫奕，瑞氣
J27nB193_p0248b09║氤氳，異口同音共祝。
J27nB193_p0248b10║當今聖壽萬歲，丹心誠意，同延本府，睿算千秋。恭願
J27nB193_p0248b11║淳風浩蕩於娑婆，至德汪洋於震旦。千邦歸正，萬國
J27nB193_p0248b12║來朝。人人懷雨露之恩，個個樂無為之化。而我林下
J27nB193_p0248b13║衲僧，又且如何？豎拂子云：全憑一滴曹溪水，為雨為
J27nB193_p0248b14║霖潤國心。
J27nB193_p0248b15║解制上堂。云：真正衲僧，氣宇如王。一怒橫尸，萬里一
J27nB193_p0248b16║喜。大地回春，一口吸盡。西江一喝，三日耳聾。一人發
J27nB193_p0248b17║真歸元，十方虛空悉皆消殞。一腳踏翻水潦，百千無
J27nB193_p0248b18║量妙義全彰。看這一隊老古錐。吒吒吵吵，轟轟烈烈，
J27nB193_p0248b19║有賓有主，有權有實。能殺能活，能解能結。其結也，水
J27nB193_p0248b20║泄不通。針劄不入。千聖萬賢，窺覷無門。其解也，一團
J27nB193_p0248b21║和氣，滿面春風。東西南北十字縱橫，四五百條花柳
J27nB193_p0248b22║巷，二三千處管絃樓。盡是諸人放身命處。諸人會麼？
J27nB193_p0248b23║龍象蹴踏，非驢所堪。大人行處，莫可思議。踢脫關捩，
J27nB193_p0248b24║豁開兩眉。騎聲蓋色，不掛寸絲。塵中作主。四眾來依
J27nB193_p0248b25║杖挑日月，▆▆遶天上，人間不我欺。還有相隨來者
J27nB193_p0248b26║麼？書記云：從教花柳放且作太平人非日。西堂云：牢
J27nB193_p0248b27║關擊碎奔雲水，八萬門開也太奇。慧門西堂，拂袖便
J27nB193_p0248b28║行。師云：相隨即不無，畢竟向甚麼處去？珍重龍泉泉
J27nB193_p0248b29║上水，你歸滄海我歸山。下座。
J27nB193_p0248b30║隱元禪師語錄卷第五終