J27nB193_p0248c01║隱元禪師語錄卷第六
J27nB193_p0248c02║嗣法門人性圭編
J27nB193_p0248c03║福州府福清縣黃檗山萬福禪寺語錄
J27nB193_p0248c04║佛誕上堂，師云：聖跡未萌，那畔這邊渾一體；娘胎已
J27nB193_p0248c05║出，人間天上獨稱尊。百福莊嚴清淨身，四緣和合黃
J27nB193_p0248c06║金相，開萬字於胸前，躡千輪於足下，杲日輝煌，慶雲
J27nB193_p0248c07║繚繞，天垂寶蓋，地湧金蓮，九龍吐水浴金軀，八萬人
J27nB193_p0248c08║天嘗擁護。殊勝真個，殊勝奇特，果然奇特，正眼看來，
J27nB193_p0248c09║又涉功勳，未超聖量。若論格外衲僧，佛之一字尚不
J27nB193_p0248c10║喜聞，何況如許祥瑞耶？這個公案，自古迄今，舉揚者
J27nB193_p0248c11║甚多，錯判者不少。惟有雲門大師行格外令，貴圖天
J27nB193_p0248c12║下太平。殊不知也是掉棒打月勞而無功。惜乎！山僧
J27nB193_p0248c13║不與同時，若與同時，不用如何。若何，待者老子指天
J27nB193_p0248c14║指地時，秪云放下著，又道天上天下，惟吾獨尊。秪云：
J27nB193_p0248c15║低聲低聲敢保者老子神和氣爽，海晏河清，豈不綽
J27nB193_p0248c16║綽然有餘裕哉？山僧與麼舉揚，還得慶誕也未？良久，
J27nB193_p0248c17║云：一堂圍遶申三祝，殿閣薰風起鳳苞。下座。
J27nB193_p0248c18║結夏上堂。西堂良也。問：黃檗開期，慣用本分鉗鎚，秪
J27nB193_p0248c19║如逢著超宗，異目底人如何施設？師云：虎頭帶角出
J27nB193_p0248c20║荒草。進云：恁麼則期牙本是舊知音，流水高山不用
J27nB193_p0248c21║絃。師云：隱隱峰頭露一班。進云：今日林府設齋，不比
J27nB193_p0248c22║尋嘗茶飯，因齋慶讚一句作麼生道？師打云：是尋嘗？
J27nB193_p0248c23║不是尋嘗？進云：直下分明。師云：秪為分明極。乃云：陷
J27nB193_p0248c24║獸機關，妙乎毒手，活人眼目所貴，藏鋒鋒藏，忽然入
J27nB193_p0248c25║眼重重，障翳淨盡，消除手毒，偶觸其機，一切生靈俱
J27nB193_p0248c26║在坎內。然世間小小技術，亦有神妙不測之功，以利
J27nB193_p0248c27║天下，何況佛祖鉗鎚，宗門牙爪，一棒一喝一錐，一拶
J27nB193_p0248c28║一語一默一動，一靜之下，轉凡成聖者乎？故我臨濟
J27nB193_p0248c29║見僧入門便喝，德山見僧入門便棒，又云：夫參學者，
J27nB193_p0248c30║不避喪身失命。我在黃檗處，三度問佛法的的大意，
J27nB193_p0249a01║三蒙痛棒如蒿枝拂相似，而今再思一頓，無人下手。
J27nB193_p0249a02║僧云：某甲下手。濟度棒與僧，僧擬接，濟便打。看這老
J27nB193_p0249a03║漢機用如返風回火，奔流度刃，毒中之毒，鋒上加鋒，
J27nB193_p0249a04║牙上生牙，角上生角，殺活自繇，亙赫千古，苟承其宗，
J27nB193_p0249a05║須明厥旨，豈可呴呴之仁，硜硜之德，詹詹之言，屑屑
J27nB193_p0249a06║之行，混雜其間，以玷從上綱宗也。茲乃結夏之期，眾
J27nB193_p0249a07║等請陞此座，欲山僧舉揚正法眼藏，於清淨大圓覺
J27nB193_p0249a08║中一一點出，正知正見，與諸人共知。未審諸人還委
J27nB193_p0249a09║悉麼？掃卻腥臊千萬里，惟餘正脈永流通。下座。
J27nB193_p0249a10║追薦請上堂，師云：超生越死證涅槃，須具金剛眼目。
J27nB193_p0249a11║治國齊家振法席，全憑生鐵身心。有殺人不睫眼手
J27nB193_p0249a12║段，方許立地成佛；有立地成佛漢子，便有殺人不睫
J27nB193_p0249a13║眼手段會中，頗有如是作略，不妨各各撐天拄地，不
J27nB193_p0249a14║惟四料揀三玄要直下了，然乃至千重鎖萬重關，即
J27nB193_p0249a15║時透脫，灑灑落落，縱橫無礙烈烈轟轟與奪自繇幔
J27nB193_p0249a16║天綱子羅籠此人不得匝地鋒芒錐，劄個漢猶難。為
J27nB193_p0249a17║伊識破生死，去來猶如夢幻；了知菩提涅槃，等若空
J27nB193_p0249a18║花。以此續正焰之光，燈燈不昧，以此作將來之眼，法
J27nB193_p0249a19║法無差。以此薦已，往之靈步步蓮界，以此資現前，大
J27nB193_p0249a20║眾福利無窮。山僧舉薦已竟，未審大眾助哀，又且如
J27nB193_p0249a21║何？眾無語。師云：脫落皮膚一切空，隨時應節自歸宗。
J27nB193_p0249a22║天壺水滿春光媚，兩岸花開片片紅。下座。
J27nB193_p0249a23║祝壽請上堂，問：夏日乍晴芳草綠，片雲斂盡百花香。
J27nB193_p0249a24║玉融多少奇男子，特地請師為舉揚。請問：如何是舉
J27nB193_p0249a25║揚一句？師云：雨後山山翠。進云：如何是本地風光？師
J27nB193_p0249a26║云：天開日日新。進云：如何是截斷眾流？師驀頭一棒，
J27nB193_p0249a27║僧便喝；師又打，僧又喝。師復打云：這一喝落在甚麼
J27nB193_p0249a28║處？僧無語。師云：落處也不知。乃云：法身匪相，周沙界
J27nB193_p0249a29║以無遺；慧性圓明，亙古今而不昧。三賢十聖，繇斯出
J27nB193_p0249a30║現；九有四生，借此根源。頓悟毫端，千祥俱集，聊插隻
J27nB193_p0249b01║腳，百福駢臻。不離有為而證無為，了明世諦，以見真
J27nB193_p0249b02║諦。所謂治生一切產業，皆與實相不相違背。苟如是，
J27nB193_p0249b03║則道不虛行，功無浪施。雖然，又是吾人日用尋嘗法
J27nB193_p0249b04║身邊事。若論法身向上一著，千聖無啟口處，故山僧
J27nB193_p0249b05║一向終不撒泥撒沙，以玷淨人眼目。茲因夏居士，特
J27nB193_p0249b06║特進山供佛齋僧，請轉法輪，為祝令堂鄭氏耋壽，遂
J27nB193_p0249b07║開線道，以為福海壽山之砥柱。唯冀諸人淨心諦聽
J27nB193_p0249b08║養，不足以報父母；聖人以德報之德，不足以達父母；
J27nB193_p0249b09║聖人以道達之，惟道達之，報恩酬德，至矣盡矣。且道
J27nB193_p0249b10║如何是道？又作麼生？達豎拂子云：妙神明超生死貫，
J27nB193_p0249b11║古今一賢愚。以此福其親，滄海焉可量？以此壽其親，
J27nB193_p0249b12║巧曆莫能算。山僧祝延已竟，未審諸人讚嘆如何？一
J27nB193_p0249b13║座壽山千古翠，佛燈長炤萬斯年。下座。
J27nB193_p0249b14║解夏上堂。西堂良也。問聖制九旬今日滿。頂門突出
J27nB193_p0249b15║一輪秋。如何是一輪秋。師便打。進云。好個一輪秋。若
J27nB193_p0249b16║是某甲不與麼。師云。打破鳳雛卵。一任潑天飛。進云。
J27nB193_p0249b17║與麼則驚天動地去也。師云。切忌撞破虛空堂。禮拜。
J27nB193_p0249b18║師云。又在殼裏。乃云。眉毛折散各周游。雜踏東西幾
J27nB193_p0249b19║百洲。緊捎芒鞋玄路滑。橫挑竹杖海天秋。大雄莫制
J27nB193_p0249b20║無韁馬。好手難招不繫舟。八角磨盤空裏轉。額頭磕
J27nB193_p0249b21║破自方休。還有磕破額頭者麼。如無不得動著。且看
J27nB193_p0249b22║山僧細抹將來。九十日前所結結今朝所解的。今朝
J27nB193_p0249b23║所解解。九十日前所結的了知解結同源。縛脫無二。
J27nB193_p0249b24║更須立在無解無結之處。然後不妨堪為能解能結
J27nB193_p0249b25║之者。苟如是。縱目所觀。信手所指。無非直指之道。所
J27nB193_p0249b26║謂直心是道場。直說是妙法。直行是妙行。直證是妙
J27nB193_p0249b27║果。開門便見山。開胸便見膽。是法住法位。世間相嘗
J27nB193_p0249b28║住。何曾有個解結來。設若於中一毫委曲。不惟不成
J27nB193_p0249b29║直指之道。則五十種陰魔各得其便。內則竟日作祟。
J27nB193_p0249b30║外則引鬼入市。從死至生。從生至死。戕賊慧命無時
J27nB193_p0249c01║休息。茲乃解制之晨。聊借眾聖之力。不妨打破門戶。
J27nB193_p0249c02║趁出一隊閒神野鬼。直令於中空蕩蕩。靜悄悄寂而
J27nB193_p0249c03║知虛而靈。一堂風冷淡。千古意分明。此山僧所舉係
J27nB193_p0249c04║堂奧邊事。只如諸禪人。東去西去。途中受用一句。又
J27nB193_p0249c05║作麼生道。侍者豎拳云。和尚識麼。師笑云。偶爾途中
J27nB193_p0249c06║輕錯腳。杖頭浪卷白蘋風。下座。
J27nB193_p0249c07║結制上堂。師云：高懸缽袋，囊藏萬象；森羅放下，藤條
J27nB193_p0249c08║收拾。青山綠水，密移一步，遍界無蹤，掇轉雙睛。渾身
J27nB193_p0249c09║是眼全彰，那畔風光返炤；本來面目，主賓一致，物我
J27nB193_p0249c10║相忘，正好彈格外之斷絃，韻高和寡，運到頭之霜月，
J27nB193_p0249c11║晦而益明。玄中至玄，妙上最妙。苟若會得，直下便是，
J27nB193_p0249c12║何用剋期取證？脫或未能再三撈摝，方有少分相應。
J27nB193_p0249c13║山僧昔日開大爐鞴，煆凡煉聖，直欲個個得大機之
J27nB193_p0249c14║用，成生擒活捉之功。以光從上來事，不料法久成弊，
J27nB193_p0249c15║轉增遲鈍，茲者起期，不用如何若何，但要諸人退步
J27nB193_p0249c16║密移，移到無可移處，輕輕一踏，便到祖翁穩密田地。
J27nB193_p0249c17║不惟當人大事已畢，乃至從上門頭戶底了了分明，
J27nB193_p0249c18║所謂不取其華，但食其實。且道如何是汝諸人實處？
J27nB193_p0249c19║僧云：千古風流不讓人。師云：開單展缽渾無事，觸著
J27nB193_p0249c20║毫端吼似雷。下座。
J27nB193_p0249c21║師誕上堂，師云：方纔㘞地是嬰兒，睫得眼來兩鬢絲，
J27nB193_p0249c22║五十六春如一夢，幸然不昧未生時。且道娘未生時，
J27nB193_p0249c23║還有氣質形名也無？還有壽夭窮通也無？還有榮枯
J27nB193_p0249c24║得失也無？還有人我是非也無？還有玄玅解會也無？
J27nB193_p0249c25║還有向上向下也無？還有生死去來也無？既一切都
J27nB193_p0249c26║無，豈有壽量而可慶哉？汝等團圞圍遶，如雲捧月，祝
J27nB193_p0249c27║個甚麼？雖然如是，山僧且掇出面門露個巴鼻，不妨
J27nB193_p0249c28║與人天共。慶驀豎拂子云：會麼？釋迦老子生也，山河
J27nB193_p0249c29║大地生也琦上座生也，所謂心生種種法生。汝等見
J27nB193_p0249c30║義不落人後，好花須插頭。前慶讚黃檗也得毀，罵黃
J27nB193_p0250a01║檗也得，慶讚也得一分功德，毀罵也得，一分功德，慶
J27nB193_p0250a02║讚也沒量罪過，毀罵也沒量罪過。且道如何得折中
J27nB193_p0250a03║去？眾無語。師云：功德天、黑暗女、有智主人，二俱不受。
J27nB193_p0250a04║是事且止，今日應時慶誕一句作麼生道？良久，云：環
J27nB193_p0250a05║繞溪山千古翠，親承雨露萬年春。下座。
J27nB193_p0250a06║冬至上堂。師云。這邊不許長立那畔。豈可久居放出
J27nB193_p0250a07║陽春。一段頭頭法法咸舒。東湧西沒。無欠無餘。一任
J27nB193_p0250a08║風吹日炙。何妨電掣雷驅。有時若隱若顯。知他是智
J27nB193_p0250a09║是愚。有時或順或逆。縱橫奚束奚拘。有馬騎馬無馬
J27nB193_p0250a10║騎驢。秪如驢馬俱無時。騎個甚麼。且喜閩南春信早
J27nB193_p0250a11║梅花國裏樂無虞。下座。
J27nB193_p0250a12║臘八上堂。師云：星前瞥脫較些兒，忽睹明星悟已遲，
J27nB193_p0250a13║老倒瞇𥊚眼著屑，令人錯認兩莖眉。諸人還知麼？山
J27nB193_p0250a14║僧今日向釋迦老子頂𩕳上展演爪牙，於諸人眉睫
J27nB193_p0250a15║間掀翻窠臼，諸人還覺悟也？無？如覺悟，自有一條活
J27nB193_p0250a16║路可行，不妨無佛處稱尊無證處，取證無法處說法
J27nB193_p0250a17║無住處著腳著著有出身之處，如未覺悟，山僧別開
J27nB193_p0250a18║一路，與諸人共行。勿住聖兮勿住凡，急須轉向上頭
J27nB193_p0250a19║關，於心無事，空行月，於事無心竟日閒，幾片殘雲穿
J27nB193_p0250a20║破衲，一溪綠水鎖青山。者回掃盡枝頭雪，若個闍黎
J27nB193_p0250a21║不解顏。山僧與麼舉揚，與睹明星相去多少？僧云：一
J27nB193_p0250a22║彩兩賽。師云：衲僧自有超方眼，肯向如來行處行。
J27nB193_p0250a23║上堂。師云。靈源浩渺瀰漫四海五湖。智鑑圓明。光吞
J27nB193_p0250a24║人間天上。眾聖以之為恩宅。群生借此為福基。而我
J27nB193_p0250a25║格外衲僧。收放自如剔起眉毛。一亙晴空全體現。揭
J27nB193_p0250a26║開腦蓋通身星斗。煥文章融山河為自己。亦得轉自
J27nB193_p0250a27║己入山河。亦得發雷轟之令。亦得奮掣電之機。亦得
J27nB193_p0250a28║苟能於電光影裏。搆得星兒。參學已畢。堪受人天奉
J27nB193_p0250a29║供。可作將來眼目。陶凡陶聖不居其功。為匠為師。豈
J27nB193_p0250a30║借他力。果有其人。黃檗千斤。擔子可托。如無山僧向
J27nB193_p0250b01║三家村裏。因齋慶讚去也。茲乃瑟江翁居士奉母李
J27nB193_p0250b02║氏慈命。特特入山齋僧供佛請轉法輪。可謂財法二
J27nB193_p0250b03║施等無差別。福慧雙修自他普利。自他普利則不無。
J27nB193_p0250b04║只如收因結果一句作麼生道。良久云。菩提子結三
J27nB193_p0250b05║冬雪。優缽花開臘月紅。踏遍天涯無覓處。豎拂云。元
J27nB193_p0250b06║來只在此山中。下座。
J27nB193_p0250b07║元旦上堂。師云。金輪影動。遍界流輝。玉闕令行。大千
J27nB193_p0250b08║草偃個個祥光。赫奕人人。瑞氣騰空。咸承鴻庇之恩。
J27nB193_p0250b09║俱享泰來之福。惟有無位真人坐斷古今。不逐秋去
J27nB193_p0250b10║春來。豈落新規舊套。有時紫羅帳裏翻身有時。芳草
J27nB193_p0250b11║叢中著腳居塵勞不為塵勞污染處。空界不為空界
J27nB193_p0250b12║牢籠。任緣放曠隨處逍遙。活潑潑自天然。何須十萬
J27nB193_p0250b13║在腰纏。直至於今赤灑灑。借婆衫子拜婆年。高著眼
J27nB193_p0250b14║掣風顛。新婦騎驢阿家牽。臨濟家聲盡逗漏。不知若
J27nB193_p0250b15║個眼皮穿。新年頭已到。且道無位真人即今在甚麼
J27nB193_p0250b16║處。舉拂子云。還見麼？托出兩輪新日月。擴充千古舊
J27nB193_p0250b17║乾坤。下座。
J27nB193_p0250b18║入塔請上堂，師云：欲報重恩一句了然超百億未明，
J27nB193_p0250b19║大本分身碎骨也難酬。還知大本麼？能為萬象主不
J27nB193_p0250b20║逐四時凋，沒陰陽地閒之遶，無影樹下共逍遙。雖然
J27nB193_p0250b21║深固幽遠，無人能到，要且聞名不如見面。還知重恩
J27nB193_p0250b22║麼？㘞地一聲全體現，圓明亙赫廓週沙，酬恩報德承
J27nB193_p0250b23║渠力，信手拈來錦上花。雖則遍體風光，通身流露，未
J27nB193_p0250b24║免見面，不如聞名。茲者眾慈，百骸潰散，四大分張；無
J27nB193_p0250b25║聲無臭，離見離聞。月落前溪，雲收天外，一段靈空，誰
J27nB193_p0250b26║覆誰載？於此見得，薦慈已竟。脫或未能，山僧旁通去
J27nB193_p0250b27║也。卓拄杖云：會麼？一棒打開無縫塔，群靈共證法王
J27nB193_p0250b28║家。下座。
J27nB193_p0250b29║解制上堂。師云：拆散眉毛放去星分彌法界；打通鼻
J27nB193_p0250b30║孔，收來共住一毫端。苟能翻轉毫端旨，去去來來不
J27nB193_p0250c01║自謾。然則去無去處，去去實不去；來無來方，來來斷
J27nB193_p0250c02║不來。不來相而來，踏遍天涯無足跡；不去相而去，縱
J27nB193_p0250c03║橫海內絕行蹤。所謂盡大地是沙門一隻眼見見無
J27nB193_p0250c04║差，盡大地是沙門一隻腳，行行不二，行既不二，始終
J27nB193_p0250c05║不離於當念；見既無差，自他不隔於毫端。祖祖佛佛
J27nB193_p0250c06║於毫端上轉大法輪現前海眾於毫端上，行住坐臥，
J27nB193_p0250c07║一切含靈，於毫端上頭出頭沒，只為太近，不自覺知。
J27nB193_p0250c08║倘能直下覷破毫端，家舍途中俱踢脫，腳頭腳底盡
J27nB193_p0250c09║風光。如未山僧重新指點去也。拈拄杖云：個個杖頭
J27nB193_p0250c10║挑日月，何須特地送風雷。下座。
J27nB193_p0250c11║追修請上堂，師云：追修植福無多訣，只貴當人正眼
J27nB193_p0250c12║開，覷破死生無二路，存亡均益不須猜。若也於茲見
J27nB193_p0250c13║得，可為萬世之津梁，堪作將來之妙果。所謂一念知
J27nB193_p0250c14║歸，四恩總報，剎那得本，三有齊資。七寶池，八德水，日
J27nB193_p0250c15║日清涼，百福相萬壽山年年疊翠，不退菩薩呼奴喚
J27nB193_p0250c16║婢，展神通脫灑真人，運水搬柴顯妙用。惟有山翁沒
J27nB193_p0250c17║伎倆，長年高臥檗山中，醒來赤腳翻泥水，踏斷東西
J27nB193_p0250c18║百萬程。諸禪者，急惺惺，莫教錯路得人驚。一失人身
J27nB193_p0250c19║千萬劫，改頭換面卻難尋。獨許至人登福地，去來步
J27nB193_p0250c20║步證無生。茲乃信女何氏，精修妙供，普獻金僊，一念
J27nB193_p0250c21║虔誠，萬靈共享。只如應時納祐一句作麼生道？僧云：
J27nB193_p0250c22║一彩兩賽。師云：樓閣門開春爛熳，四山卓立舊家風。
J27nB193_p0250c23║下座。
J27nB193_p0250c24║追薦慈嚴請上堂。師云。欲報劬勞。須究本源本源。盡
J27nB193_p0250c25║處法法同根。吾人頓悟個中旨。是則名為真報恩。諸
J27nB193_p0250c26║人還知同根意旨麼。無撈摸處正好撈摸。無著眼處
J27nB193_p0250c27║不妨著眼。千聖萬賢到者裏。無可指目。惟許自知較
J27nB193_p0250c28║一半。是以心空及第。頓超天上人間。性淨圓明。爍破
J27nB193_p0250c29║銀山鐵壁。內障外障一切障。當下冰消。自冤他冤曩
J27nB193_p0250c30║劫冤即時解脫。一空一切空。一淨一切淨。一圓一切
J27nB193_p0251a01║圓。一明一切明。於淨空圓明之中。求其冤親得喪。生
J27nB193_p0251a02║死去來了不可得。都盧是個大覺圓滿菩提之相。已
J27nB193_p0251a03║往覺靈所證。證此現前。大眾所修修此。山僧與麼舉
J27nB193_p0251a04║揚。存亡俱利則不無。只如隨緣赴感一句作麼生道。
J27nB193_p0251a05║良久云。雲收碧落淨如洗。月印千江處處圓。下座。
J27nB193_p0251a06║一文程居士為薦。乃兄請上堂。居士問。一靈離形體。
J27nB193_p0251a07║求法證無生。願和尚慈悲開示。證無生意旨。師云。腳
J27nB193_p0251a08║下無私皆淨土。進云。如此則先靈承恩力薦也。師云。
J27nB193_p0251a09║頂門誰不戴青天。乃云。死死生生幾萬遭。這回豈可
J27nB193_p0251a10║更蹉跎。等閒掇轉本來面。頓悟無生一剎那。諸人還
J27nB193_p0251a11║會麼。一心不生萬法無咎。一念無為。世界坦然。非聲
J27nB193_p0251a12║非色。昭昭於群象之先。離見離聞。炯炯於諸塵之表。
J27nB193_p0251a13║天地以之為根。萬物以之為母。聖賢以之為宗。生靈
J27nB193_p0251a14║以之為祖。至於德山棒臨濟喝。雪峰毬玄沙虎。秘魔
J27nB193_p0251a15║杈禾山鼓。趙州茶雲門餅。這一隊白拈賊。竊得些子
J27nB193_p0251a16║無生。到處為祥為瑞。為災為害。到這裏不消。琦上座
J27nB193_p0251a17║咳嗽一聲。一齊收下。舉似訥夫覺靈之前。伏惟尚饗。
J27nB193_p0251a18║未審訥夫還竊得些子也未。泥牛耕破三更月。木馬
J27nB193_p0251a19║嘶回萬劫春。下座。
J27nB193_p0251a20║水陸普度請上堂，師云：器界根身，繇賢愚而得喪；人
J27nB193_p0251a21║天鬼畜，隨福業以升沉。福不自福，感眾善而致福；業
J27nB193_p0251a22║非他業，惹六塵以成業。殊不知業性本空，未了因須
J27nB193_p0251a23║還夙債；福緣匪固，恣情享盡禍。臨身以至敗國，亡家
J27nB193_p0251a24║喪身失命，皆繇慧眼未開，不能覷破生死根源，反被
J27nB193_p0251a25║福業之所流轉。至於劫劫生生，互相殺害，如影隨形，
J27nB193_p0251a26║無時捨離，誠可怜憫。所謂身為眾苦之本，不其然乎？
J27nB193_p0251a27║故老子云：吾有大患，莫若有身。如其無身，何患之有？
J27nB193_p0251a28║我佛看破此身，如幻如夢，如影如響，乃成佛身。故云：
J27nB193_p0251a29║佛身充滿於法界，普現一切群生前。祖師亦云：幻化
J27nB193_p0251a30║空身即法身，法身覺了無一物，本源自性天真佛。苟
J27nB193_p0251b01║明天真之佛，刀劈不開，火燒不著，水打不濕，風吹不
J27nB193_p0251b02║動，豈福業得喪之能移哉？如其未明，藉此中元節，屆
J27nB193_p0251b03║衲僧自恣之辰，啟建華嚴勝會，闡揚無上真宗，冤親
J27nB193_p0251b04║普度，水陸齊資。八難三途，共證一真之法界；四生九
J27nB193_p0251b05║有，同登不二之玄門，一超直入，永無退失。山僧與麼
J27nB193_p0251b06║舉揚，還普度得冤親也未？良久，云：慇懃珍重無家子，
J27nB193_p0251b07║得到無家正好歸。下座。
J27nB193_p0251b08║圓滿普度上堂。師云：一處圓，處處圓，頭頭法法盡歸
J27nB193_p0251b09║根。眾生度盡天將曉，不覺金烏出海門。諸人還知麼？
J27nB193_p0251b10║這段光明輝天鑑地，耀古騰今。人人具足個個圓明，
J27nB193_p0251b11║秪為不覺自迷自惑如夢如幻，於夢幻之中，作種種
J27nB193_p0251b12║業，受種種報，四生六道，輪迴不息。山僧茲者未免作
J27nB193_p0251b13║夢中佛事，度脫未醒眾生而後已。故將東嶽作清淨
J27nB193_p0251b14║佛土，以龍江為七寶蓮池，殘城瓦礫坦然一如，幽魂
J27nB193_p0251b15║滯魄，咸登覺地。所謂一念不生，全體剖露；片言合道，
J27nB193_p0251b16║萬機頓副。苟能於此信得及去，則佛祖命脈，人天眼
J27nB193_p0251b17║目，衲僧巴鼻，生靈根源，一串穿過，盡淨無餘，不妨動
J27nB193_p0251b18║著夢中癢處，忽然醒來呵呵大笑。且道笑個甚麼？眼
J27nB193_p0251b19║開不作夢中事，大地覺靈盡往生。下座。
J27nB193_p0251b20║師誕上堂，師云：業識茫茫遍大千，阿誰肯究未生前？
J27nB193_p0251b21║支離潦倒無思算，踢脫古今一大年。諸人還知麼？山
J27nB193_p0251b22║僧今日一踏透頂透底耀後光前，若也會得，便知法
J27nB193_p0251b23║性與虛空同體，法眼與日月並明，法身與五嶽齊秀，
J27nB193_p0251b24║法脈與四海共流，與現前大眾共條合命，與草木叢
J27nB193_p0251b25║林同氣連枝樓至如來不後，毘婆尸佛不前，老彭非
J27nB193_p0251b26║壽，殤子非夭，千塗共轍，一道坦然。如是祝壽，壽不可
J27nB193_p0251b27║量，如是植福，福無有涯。雖然，亦是因齋慶讚，落草之
J27nB193_p0251b28║譚。只如眉毛插漢，鼻孔遼天；眼空四海，手握大千。且
J27nB193_p0251b29║道者個漢子還受人祝讚也無？眾無語。師云：托出古
J27nB193_p0251b30║錐到處賣，無人著價自羞慚。下座。
J27nB193_p0251c01║耆舊閒公壽誕請上堂，師云：耳順心通，事理無礙；一
J27nB193_p0251c02║念未萌，頓超三界。直證本來無量壽團團圍遶觀自
J27nB193_p0251c03║在。設若於此薦得，亙赫千秋；其或未然，何妨海屋又
J27nB193_p0251c04║添籌？若夫真正衲僧，以法為身，同乾坤而久固；智慧
J27nB193_p0251c05║為命，等碧落以長存。寬平為福，若滄海之莫測；仁厚
J27nB193_p0251c06║為壽，猶泰山之難比。淨潔為行，處，濁世而不渾；素貧
J27nB193_p0251c07║為樂，逢清時以自安；以法界量為量九有，莫非我有；
J27nB193_p0251c08║以等慈心為心，四生盡是。吾生發之以風雷，滋之以
J27nB193_p0251c09║雨露，炤之以日月，成之以霜雪，庶物物各遂其生，物
J27nB193_p0251c10║物自成其實。以此自壽，以此壽人，寧不高深博厚，悠
J27nB193_p0251c11║久無疆者矣。此乃藉眾威德，同申慶讚。已竟只如茲
J27nB193_p0251c12║者，九龍現瑞，萬福迎祥。覿體祝延一句作麼生道？雲
J27nB193_p0251c13║收霧捲青山外，一個閒人天地間。下座。
J27nB193_p0251c14║師誕上堂，師云：兀坐山堂萬慮休，慶雲何事繞峰頭？
J27nB193_p0251c15║莫非為獻華封祝，可是又添海屋籌。固有元辰非色
J27nB193_p0251c16║見，本來壽量豈聲求？請看覿體無依者，一段孤明不
J27nB193_p0251c17║計秋。諸人還知麼？以此自壽，以此壽人，事上也合，理
J27nB193_p0251c18║上也合。一言契悟，萬古同春；半句投機，千祥畢集。湛
J27nB193_p0251c19║若無礙之虛空，淨如圓明之寶月，無一物而不炤，無
J27nB193_p0251c20║一法而不含，雖有含炤之量，而不居含炤之功。如是
J27nB193_p0251c21║壽言，言滿天下，天下重之如珠玉。如是言壽壽及後
J27nB193_p0251c22║世後世，仰之如山斗草木，知榮生靈重本智慧德相，
J27nB193_p0251c23║具足言壽，並傳無疆，非龜鶴椿松之可比，豈芥城劫
J27nB193_p0251c24║石而能量哉？茲蒙諸禪德為山僧祝延，山僧特陞此
J27nB193_p0251c25║座，為諸人舉揚，遞相扣擊，頗有鏗鏘，所謂知音彈與
J27nB193_p0251c26║知音聽，不是知音莫與彈。知音且止。只如即今應時
J27nB193_p0251c27║上壽一句作麼生道？僧云：天長地久。師云：再道看。僧
J27nB193_p0251c28║云：地久天長。師云：未在自道去也。瘦骨長年撐宇宙，
J27nB193_p0251c29║一枝聊放滿林春。下座。
J27nB193_p0251c30║結制上堂。西堂中柱問。銅頭鐵額滿山中。大鞴爐開
J27nB193_p0252a01║匝地紅。煆得渾淪金彈子。一槌便就出良工。未審向
J27nB193_p0252a02║上還有事麼。師云。腦後看。進云。只如超方異目的。又
J27nB193_p0252a03║作麼生。師云。觸處圓阤阤。進云。恁麼則謝師去也。便
J27nB193_p0252a04║禮拜。師云。無汝立腳處。堂便歸位。乃云。一句三玄。關
J27nB193_p0252a05║寨彌天急著眼。一玄三要。重重綿密不通風。臨濟老
J27nB193_p0252a06║漢九百餘年。坐籌帷幄之中。決勝千里之外。豈料今
J27nB193_p0252a07║日不肖兒孫。就窩打劫捉敗老人。貶向無為國裏。現
J27nB193_p0252a08║獲玄要。真贓撒在百草頭上。一任餧驢餧馬。且喜者
J27nB193_p0252a09║一片地。空蕩蕩赤洒洒。正好結個無諍保社。大開不
J27nB193_p0252a10║二之門。凡來聖來渾為一體。順行逆行了無二致。所
J27nB193_p0252a11║謂理能伏豹。誠可動物。一火焚千差之物象。一水收
J27nB193_p0252a12║萬疊之波瀾。一心含無量之妙義。一理貫百千之法
J27nB193_p0252a13║門。種種法門種種妙義種種物象。豎拂子云。盡被這
J27nB193_p0252a14║一毫頭收卻了也。汝等打草鞋行腳。走遍四天下。到
J27nB193_p0252a15║這裏也須著箇精采。且道。這一毫頭從甚麼處得來。
J27nB193_p0252a16║苟知來處。可謂瞎驢之種草。堪起黃檗之宗風。其或
J27nB193_p0252a17║未然。不得草草匆匆。直須二六時中。行住坐臥東卜
J27nB193_p0252a18║西卜。忽然磕破額頭。山僧為汝證據。來處姑置。且道。
J27nB193_p0252a19║即今者一毫。又向甚麼處安著。顧侍者云。且懸方丈
J27nB193_p0252a20║裏。明日示他人。下座。
J27nB193_p0252a21║上堂。問。一椎打就即不問。火燄裏橫身事如何。師便
J27nB193_p0252a22║打。進云。設使超佛越祖的來。又作麼生。師云。大家出
J27nB193_p0252a23║隻手。進云。若然者。即十二峰巒齊點頭。師云。汝行荒
J27nB193_p0252a24║草裏。我又入深村。僧歸位。師乃云。杲日光中。通身無
J27nB193_p0252a25║隱。象月華影裏。遍界不曾藏。顯而不露。隱而彌彰。十
J27nB193_p0252a26║智同真。珊瑚枝枝撐著月。一玄三要。重重流出。洞中
J27nB193_p0252a27║春智眼圓明。者七穿八穴。偷心不死的覿面關山。所
J27nB193_p0252a28║謂浮詞萬卷。不如至理。一言腐藥。千箱怎及。還丹一
J27nB193_p0252a29║粒。還丹一粒。點鐵成金。至理一言。轉凡成聖。只如現
J27nB193_p0252a30║前。人人具足。物物全彰。又作麼生轉。撇開凡聖虛名
J27nB193_p0252b01║目。信手拈來不是塵。下座。
J27nB193_p0252b02║上堂。師云：舉國無閒者，有誰獨不忙？山房一夜夢，塵
J27nB193_p0252b03║劫幾滄桑。缽底乾坤大，杖頭日月長，豁開正法眼，物
J27nB193_p0252b04║物已全彰。諸人會麼？物物既已全彰，則三途八難、九
J27nB193_p0252b05║有四生，總在個裏。無一塵而不具足佛事，無一法而
J27nB193_p0252b06║不圓滿正宗，得現前之三昧，成觸目之菩提，非小非
J27nB193_p0252b07║大，能入小大，不被小大之所留礙。無相無名，可成名
J27nB193_p0252b08║相，不為名相之所牢籠，毛吞無邊剎海，芥納萬億須
J27nB193_p0252b09║彌，不是神通玅用，亦非法爾如然，只是當人自證境
J27nB193_p0252b10║界，不假於他術現前。大眾還有自證者麼？良久，云：聲
J27nB193_p0252b11║前一句圓音美，物外三山片月輝。下座。
J27nB193_p0252b12║戒子請上堂云。佛子受佛戒。即入諸佛位。新學行佛
J27nB193_p0252b13║言。是名真菩薩。能行而不能言法門之體。能言而不
J27nB193_p0252b14║能行法門之用。能行能言。法門大寶。不能行。不能言
J27nB193_p0252b15║法門廢器。奚足道哉。然菩薩之心大包無外。細入非
J27nB193_p0252b16║內。靈明洞徹。亙古亙今。圓通週匝無欠無餘。行遍天
J27nB193_p0252b17║涯無足跡。方知步步普賢。智周法界各風光。始信頭
J27nB193_p0252b18║頭文殊。推倒十方無邊表。都盧一座大毘盧諸大菩
J27nB193_p0252b19║薩。只在毘盧面門上放光動地。三世諸佛歷代祖師。
J27nB193_p0252b20║盡在八萬毛孔裏作大佛事。山僧昔年亦在毛端上
J27nB193_p0252b21║得入濫廁其中。所謂家裏人方知家裏事。今日未免
J27nB193_p0252b22║外揚家醜獲罪彌天。可有傍不甘的出來。為毘盧出
J27nB193_p0252b23║氣。山僧只得退身千里。如無又向毘盧頂上倒屙去
J27nB193_p0252b24║也。然則向上一著。敢保千聖證不到。諸大菩薩行不
J27nB193_p0252b25║到。歷代祖師說不到。天下老和尚夢不到。且道阿那
J27nB193_p0252b26║個行得到。良久云。自是不歸歸便得。五湖煙景有誰
J27nB193_p0252b27║爭。卓拄杖下座。
J27nB193_p0252b28║薦亡請上堂云：生如是，死如是，生死死生無諱。忌來
J27nB193_p0252b29║無相去無相，來去去來沒兩樣。苟能直下了無疑，頓
J27nB193_p0252b30║超人間與天上。諸人還會麼？溪山各異，雲月是同，陰
J27nB193_p0252c01║陽雖隔，道契則通。所謂一處通處處通，塵塵剎剎盡
J27nB193_p0252c02║歸宗。夾路桃花風雨後，馬蹄何處避殘紅？吾人於此
J27nB193_p0252c03║薦得，如雲從龍；其或未然，山僧向世諦中應赴門頭
J27nB193_p0252c04║去也。然庵主生富貴之室，不為富貴之所牢籠，處女
J27nB193_p0252c05║流之中，不被女流之所汩沒。而能廣作佛事，大開檀
J27nB193_p0252c06║門，在潮僧俗，悉被其蔭，方外禪衲，倍增敬奉，為法忘
J27nB193_p0252c07║名，舍利就義，罄其所有，盡供佛僧，可謂廣大解脫無
J27nB193_p0252c08║礙之真心，正是菩提薩埵之正路。人天大乘之通衢，
J27nB193_p0252c09║五十餘年行而愈篤。至於末後告寂，預備淨財，託請
J27nB193_p0252c10║山僧舉揚個事，以助末後一著。且道如何是末後一
J27nB193_p0252c11║著？喝一喝，云：黃檗山頭轟霹靂，潮陽海底忽生蓮。下
J27nB193_p0252c12║座。
J27nB193_p0252c13║師到永慶寺念宗請上堂，問：法無定相，遇緣即宗。如
J27nB193_p0252c14║何是奪人不奪境？師卓拄杖云：會麼？進云：如何是奪
J27nB193_p0252c15║境不奪人？師云：何處不稱尊？進云：如何是人境兩俱
J27nB193_p0252c16║奪？師云：人亡馬喪家何在。進云：如何是人境俱不奪？
J27nB193_p0252c17║師云：四山錦繡可人觀。進云：人境已蒙師指示。今日
J27nB193_p0252c18║上堂一句作麼生道？師云：腦後掛金鎚。乃云：殘雲斂
J27nB193_p0252c19║盡一天清。衲子紛紛活路行。喜有空王添老興，差風
J27nB193_p0252c20║送我上坡亭。諸人會麼？茲有大心檀那擲千金以嚴
J27nB193_p0252c21║福地。向上師僧，拈莖草而建梵宮。龍象交參。卻逢此
J27nB193_p0252c22║際。人天皈敬。正值斯時。成始成終。自然如法。盡善盡
J27nB193_p0252c23║美，必也可期。山僧偶到此間。忽聞向上人。不妨突出。
J27nB193_p0252c24║向上巴鼻豁開頂𩕳眼睛。東坡山頂。卷舒峻峭之機。
J27nB193_p0252c25║怪石巖前。調弄險崖之句。圓通門啟。大放寶光。四面
J27nB193_p0252c26║亭開。收羅萬象。清溪一帶。蘇公儼然。祗樹千章。長者
J27nB193_p0252c27║如面。信手拈來。以酬檀德。從胸流出。蓋覆諸方。山僧
J27nB193_p0252c28║聊敘如斯。未知諸人還見麼。良久云。雲水盡投永慶
J27nB193_p0252c29║裏。宗風大振自斯晨。下座。
J27nB193_p0252c30║師到龍華寺主玉軫等請。上堂。問。雙塔凌空齊鷲嶺。
J27nB193_p0253a01║一溪流水接曹源。如何是龍華境。師云。千山圍繞法
J27nB193_p0253a02║王家。進云。如何是境中人。師云。獨立乾坤待箇人。進
J27nB193_p0253a03║云。謝和尚答話。師云。在甚麼處去。僧喝。師打云：放汝
J27nB193_p0253a04║不過。乃云。隋朝古剎普天之下無雙。僊邑寶幢。惟獨
J27nB193_p0253a05║此間永久十年前已聞。不若今朝一見千里外瞻仰。
J27nB193_p0253a06║怎如到者方知大哉不可思議妙矣。難盡舉揚。若也
J27nB193_p0253a07║回機一念。自然法法全彰。茲者寺主殷勤啟請。感格
J27nB193_p0253a08║十方衲子一時湊合龍華會裏。且道覿面提持一句
J27nB193_p0253a09║作麼生道。一溪環遶龍蛇動。雙塔高懸佛祖燈。下座。
J27nB193_p0253a10║師到南林，寺主人一先無依等請。上堂，問：黃檗峰頭
J27nB193_p0253a11║起雷，金剛頂上掣電傾湫倒岳即且置，頭角已成，請
J27nB193_p0253a12║和尚炤顧。師云：看腳下！進云：願師只作東君主，莫被
J27nB193_p0253a13║風吹別調中。師云：半是思君半恨君。進云：大眾證明，
J27nB193_p0253a14║學人禮謝去也。師云：放汝三十棒。乃云：山僧今日登
J27nB193_p0253a15║高高之頂，突出遼天巴鼻，高談向上真宗，以接峻峭
J27nB193_p0253a16║之機，而資奇特之者。三賢十聖，俱立下風，五眼六通，
J27nB193_p0253a17║且居門外，惟許遼天峻峭，進前話會。有麼？有麼？如無，
J27nB193_p0253a18║山僧按下，雲頭普示去也。秋氣爽秋風清老倒匡，徒
J27nB193_p0253a19║向上行行到水窮山，盡處頭頭，法法了然；明既了也，
J27nB193_p0253a20║一切皆了，白牯狸奴無欠少。至此青天白日下，男兒
J27nB193_p0253a21║若箇不分曉，既明也一切皆明，箇箇闍黎具眼睛。直
J27nB193_p0253a22║上南林峰頂望，剛剛日午正三更如其未了，未明須
J27nB193_p0253a23║返炤。急惺惺，法法盡從腳下生，頓悟本來無一物，鐵
J27nB193_p0253a24║壁銀山盡坦平。所以道：高高處平之，有餘低低處觀
J27nB193_p0253a25║之不足，高低勿論。秪如竿頭進步一句作麼生道？凌
J27nB193_p0253a26║空駕險度天馬，返擲還他獅子兒。下座。
J27nB193_p0253a27║師到高田院，主人玉玄若石等請上堂。問出吉祥峰
J27nB193_p0253a28║入僊谿境。出入即不問。如何是獅子遊行句。師打云。
J27nB193_p0253a29║好事不如無。進云。恁麼則牙爪纔開山岳動。千妖百
J27nB193_p0253a30║怪改容顏。師云。自知較一半。乃云。一花現瑞老金僊。
J27nB193_p0253b01║五葉芬芳遍大千。幾度秋風吹不墮。至今又現在高
J27nB193_p0253b02║田。豎拂子云。諸人會麼。且道與釋迦老子拈的是同
J27nB193_p0253b03║是別。若道是同。法無同相。若道是別。豈有兩般。若向
J27nB193_p0253b04║箇裏舒一隻眼。伸一隻手。一并擒下。終身受用。永劫
J27nB193_p0253b05║不忘。其或不然。未免枝上生枝蔓中引蔓去也。山僧
J27nB193_p0253b06║自離黃檗。已到莆境。首入永慶之堂。鋪舒長春之錦。
J27nB193_p0253b07║以壽無位真人。次入龍華會中。展演大機之用。以慰
J27nB193_p0253b08║大乘作者。又登金剛之頂。賣弄嶮崖之句。以接峻峭
J27nB193_p0253b09║之機。茲到高田院裏。平長敷演。以安本分衲僧。幸蒙
J27nB193_p0253b10║主人。盡心誠意。感應道交。龍象濟濟。雲水依依。祥雲
J27nB193_p0253b11║圍繞。獅子嚬呻。在此場中踢踏一番。庶見者聞者。俱
J27nB193_p0253b12║得解脫之因。悟者入者咸證無為之果。所謂衲僧家
J27nB193_p0253b13║孤迥迥處。也須著。到坦平平處。也須著到靜悄悄處。
J27nB193_p0253b14║也須著到鬧哄哄處。也須著到。只如無佛國土沒神
J27nB193_p0253b15║通羅漢。如何著到塵說剎說熾然說。虛空點首已多
J27nB193_p0253b16║時。拈來一味尋常草。環繞山山盡展眉。下座。
J27nB193_p0253b17║師到報恩堂、僧澄遠、同孝廉、陳遂、捷等請。上堂。問：僊
J27nB193_p0253b18║谿添秀氣，蜚嶺壯威光。和尚入報恩之室，登報恩之
J27nB193_p0253b19║座。如何是報恩句？師云：徹骨徹髓。進云：向上還有事
J27nB193_p0253b20║也無？師打云：是向上向下。進云：今日親見和尚了也。
J27nB193_p0253b21║師又打云：未知向上事在。乃云：適意優游，已了十年。
J27nB193_p0253b22║話柄閒眠頃刻頓忘五百春秋。倏爾翻身。大開夢眼，
J27nB193_p0253b23║團圞圍繞，盡是金僊。所謂道：山不在高，有僊則名。水
J27nB193_p0253b24║不在深，有龍則靈。僧不在眾，惟道為尊。人不在多，以
J27nB193_p0253b25║德為鄰。道德之所在，忘年事之匪過也。道德之所不
J27nB193_p0253b26║在，捨身衛之何益乎。山僧雖然莽鹵，撞入僊鄉。惟處
J27nB193_p0253b27║煙霞之頂。不為煙霞之所羅籠遨遊山水之中。不為
J27nB193_p0253b28║山水之所留礙。步步踏實地。處處無蹤跡。荷蒙諸山
J27nB193_p0253b29║禪侶，追隨參請。念有餘日，眷戀不捨。山僧所愧，德薄
J27nB193_p0253b30║道微，無有一法與人。惟要諸人自徹。自悟而後已。如
J27nB193_p0253c01║徹悟也。剎剎塵塵無非固有之神通；心心念念，盡是
J27nB193_p0253c02║現前之妙用。如未徹悟，正值深秋，萬竅怒號，百物齊
J27nB193_p0253c03║鳴。未免亂汝耳根。晝明夜暗，赤白青黃，障汝眼睛。興
J27nB193_p0253c04║忘得喪。生老病死，壞汝四大。業識茫茫，生住異滅，移
J27nB193_p0253c05║汝心田，見聞覺知。既昧欲證圓通之境。詎可得乎？山
J27nB193_p0253c06║僧到這裏挑剔，令汝證入。豎拂子云：還見麼？擊拂子
J27nB193_p0253c07║云：還聞麼？既見又聞。如何不覺不知？秪此見聞非見
J27nB193_p0253c08║聞，別無聲色可呈君。箇中若了元無事體，用何妨分？
J27nB193_p0253c09║不分茲者，報恩檀信。請陞此座。不覺逗漏如此。未免
J27nB193_p0253c10║識者所哂。秪如真實報恩酬德一句作麼生道？人人
J27nB193_p0253c11║得本自還源，一法回機萬法全。圍繞山山齊點首，狸
J27nB193_p0253c12║奴白牯盡知恩。下座。
J27nB193_p0253c13║師到天壺，巖主人一空，同徒良志等請上堂，問：黃檗
J27nB193_p0253c14║峰頭峻，天壺八面青。棒喝家風即不問，格外逢人事
J27nB193_p0253c15║若何？師云：好與三十棒。進云：謝師指示。師云：指示箇
J27nB193_p0253c16║甚麼？進云：祥雲含瑞草，大地盡生光。師舉棒云：特地
J27nB193_p0253c17║斬痴頑。乃云。一心空闊，人間天上難量。一念圓明，此
J27nB193_p0253c18║界他方皎潔。證金剛之固體，放本有之常光。有時孤
J27nB193_p0253c19║峰頂上橫眠。八風吹而不動。有時十字街頭打輥。四
J27nB193_p0253c20║相遷而不移。可聖可凡，無拘無束，能真能俗，自繇自
J27nB193_p0253c21║在。得到與麼田地，便是吾家種草。其或未然。誠恐生
J27nB193_p0253c22║滅念移，萬有之中，頭出頭沒。甚可怖畏。山僧前日妄
J27nB193_p0253c23║動一念。到處逗漏。至今未得休歇。只得自狀其過，自
J27nB193_p0253c24║揚其非。與眾兄弟遞相證明，互為警策。一念起歷遍
J27nB193_p0253c25║名藍，登九鯉等閒一座果天然。覽盡溪山風物美。一
J27nB193_p0253c26║念有百怪千妖俱出醜。老僧不采意無窮。鐵額銅頭
J27nB193_p0253c27║盡點首。一念真覿面。無非清淨身。幾次拈來惟恰好。
J27nB193_p0253c28║這回提起又重新。一念無天風，扶我上天壺。相逢盡
J27nB193_p0253c29║是舊相識，鐵壁銀山不負吾。山僧到這裏十方坐斷
J27nB193_p0253c30║眼空四海挑出壺中。日月掇轉格外乾坤。孤迥迥峭
J27nB193_p0254a01║巍巍。天上人間更有誰。且道轉身一句作麼生道？一
J27nB193_p0254a02║僧拂坐具。師云：掇轉杖藜歸去也。密移一步看飛龍。
J27nB193_p0254a03║下座。
J27nB193_p0254a04║
J27nB193_p0254a05║
J27nB193_p0254a06║
J27nB193_p0254a07║
J27nB193_p0254a08║
J27nB193_p0254a09║
J27nB193_p0254a10║隱元禪師語錄卷第六終