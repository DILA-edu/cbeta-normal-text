J27nB193_p0265c01║隱元禪師語錄卷第九
J27nB193_p0265c02║嗣法門人性願編
J27nB193_p0265c03║源流頌
J27nB193_p0265c04║第一世南嶽讓禪師，詣曹溪，參六祖，祖問：甚處來？師
J27nB193_p0265c05║曰：嵩山來。祖曰：什麼物恁麼來？師無語。遂經八載，忽
J27nB193_p0265c06║然有省，乃白祖曰：某甲有個會處。祖曰：作麼生會？師
J27nB193_p0265c07║曰：說似一物即不中。祖曰：還假修證否？師曰：修證即
J27nB193_p0265c08║不無，染污即不得。祖曰：秪此不染污是諸佛之所護
J27nB193_p0265c09║念。汝既如是，吾亦如是。頌云：
J27nB193_p0265c10║打翻八載舊公案，掇出當人腦後腮。赤骨律，絕安
J27nB193_p0265c11║排，耀古騰今正眼開。
J27nB193_p0265c12║第二世馬祖一禪師在衡嶽，常習坐禪，讓和尚知是
J27nB193_p0265c13║法器來，問曰：坐禪圖作什麼？師曰：圖作佛。讓乃取一
J27nB193_p0265c14║磚於菴前石上磨，師曰：磨作什麼？讓曰：磨作鏡。師曰：
J27nB193_p0265c15║磨磚豈得成鏡？讓曰：磨磚既不成鏡，坐禪豈得作佛？
J27nB193_p0265c16║師曰：如何即是？讓曰：如牛駕車，車若不行，打車即是？
J27nB193_p0265c17║打牛即是？師無對。讓示偈曰：心地含諸種，遇澤悉皆
J27nB193_p0265c18║萌。三昧華無相，何壞復何成？師蒙開悟，心意豁然。頌
J27nB193_p0265c19║云：
J27nB193_p0265c20║病處下鉤痛處錐，車牛打動轉風規，轟轟踏殺人
J27nB193_p0265c21║無數，得力還他腦後槌。
J27nB193_p0265c22║第三世百丈海禪師，參馬祖，侍行次，見一群野鴨飛
J27nB193_p0265c23║過，祖曰：是什麼？師曰：野鴨子。祖曰：甚處去？師曰：飛過
J27nB193_p0265c24║去也。祖遂扭師鼻，負痛失聲，祖曰：又道飛過去也？師
J27nB193_p0265c25║於言下有省。次日，祖陞堂，眾纔集，師出卷卻席，祖便
J27nB193_p0265c26║下座，師隨至方丈，祖曰：我適來未曾說話，汝為甚便
J27nB193_p0265c27║卷卻席？師曰：昨日被和尚搊得鼻頭痛。祖曰：汝昨日
J27nB193_p0265c28║向甚處留心？師曰：今日鼻頭又不痛也。祖曰：汝深明
J27nB193_p0265c29║昨日事。頌云：
J27nB193_p0265c30║距爪鋒鋩不異常，面門一掣便超方，從茲日用家
J27nB193_p0266a01║風振，哭笑拈提鼻孔昂。
J27nB193_p0266a02║第四世黃檗運禪師，參馬祖，值祖遷化。時百丈廬于
J27nB193_p0266a03║塔傍，師乃請問：祖平日得力句，丈舉再參因緣言：老
J27nB193_p0266a04║僧昔被馬大師一喝，直得三日耳聾。師聞舉，不覺吐
J27nB193_p0266a05║舌。百丈目子已後莫承嗣馬祖去麼？師曰：不然。今日
J27nB193_p0266a06║因師舉，得見馬祖大機之用，然且不識馬祖；若嗣馬
J27nB193_p0266a07║祖，已後喪我兒孫。丈曰：如是！如是！見與師齊，減師半
J27nB193_p0266a08║德；見過於師，方堪傳受。子甚有超師之見。一日，丈問：
J27nB193_p0266a09║甚處來？師曰：大雄山下採菌子來。丈曰：還見大虫麼？
J27nB193_p0266a10║師作虎聲，丈拈斧作斫勢；師打丈一摑，丈吟吟而笑，
J27nB193_p0266a11║遂歸。上堂曰：大雄山下有一大虫，汝等諸人也須好
J27nB193_p0266a12║看，百丈老人今日親遭一口。頌云：
J27nB193_p0266a13║一喝耳聾脫體彰，舌頭拖出斷人腸，超師機用臨
J27nB193_p0266a14║時活，勝敵威獰露爪長。
J27nB193_p0266a15║第五世臨濟玄禪師，在黃檗會中，時陸州為首座，勉
J27nB193_p0266a16║令問黃檗：如何是佛法的的大意？檗便打。如是三問，
J27nB193_p0266a17║三度被打，遂辭檗參大愚，愚問：甚處來？師曰：黃檗。愚
J27nB193_p0266a18║曰：黃檗有何言句？師遂舉前話，復云：不知某甲有過
J27nB193_p0266a19║無過。愚曰：黃檗恁麼老婆，為汝徹困，猶覓過在。師於
J27nB193_p0266a20║言下大悟，云：元來黃檗佛法無多子。愚搊住曰：者尿
J27nB193_p0266a21║床鬼子！適來道有過，無過如今又道：佛法無多子，汝
J27nB193_p0266a22║見個什麼道理？速道！速道！師於愚肋下築三拳，愚拓
J27nB193_p0266a23║開曰：汝師黃檗，非干我事。師回黃檗舉前話，檗曰：大
J27nB193_p0266a24║愚老漢饒舌，待來痛與一頓。師曰：說甚待來，即今便
J27nB193_p0266a25║打。隨後一掌。檗曰：者風顛漢來者裏捋虎鬚。師便喝。
J27nB193_p0266a26║檗曰：侍者！引者風顛漢參堂去。頌云：
J27nB193_p0266a27║六十山藤敲不惺，一言撥動始知歸，還拳便掌風
J27nB193_p0266a28║顛掣，坐斷乾坤獨震威。
J27nB193_p0266a29║第六世興化獎禪師。初為臨濟侍者。後在三聖會裏。
J27nB193_p0266a30║嘗曰。我向南方行腳一遭。拄杖頭不曾撥著一個會
J27nB193_p0266b01║佛法底人。聖聞得問曰。汝具個什麼眼。便恁麼道。師
J27nB193_p0266b02║便喝。聖曰。須是汝始得。後又到大覺為院主。一日覺
J27nB193_p0266b03║曰。聞汝道。向南方行腳一遭。拄杖頭不曾撥著一個
J27nB193_p0266b04║會佛法底人。汝憑個什麼道理與麼道。師喝，覺便打，
J27nB193_p0266b05║師又喝，覺又打。來日從法堂過，覺召：院主！我直下疑
J27nB193_p0266b06║汝。昨日者兩喝。師復喝，覺又打，師再喝，覺又打。師曰：
J27nB193_p0266b07║某甲於三聖師兄處學得個賓主句，總被師兄折倒
J27nB193_p0266b08║了也。願與某甲個安樂法門。覺曰：者瞎漢！來者裏納
J27nB193_p0266b09║敗闕。脫下衲衣痛與一頓。師於言下薦得臨濟先師
J27nB193_p0266b10║於黃檗處喫痛棒底道理。開堂日拈香云：此炷香本
J27nB193_p0266b11║為三聖師兄，三聖於我太孤本為大覺師兄大覺於
J27nB193_p0266b12║我太賒。不如供養臨濟先師頌云：
J27nB193_p0266b13║主賓棒喝滑如流，折倒供招卻害羞，棒下頓明親
J27nB193_p0266b14║的旨，一香拈出有來繇。
J27nB193_p0266b15║第七世南院顒禪師，上堂云：赤肉團上，壁立千仞。時
J27nB193_p0266b16║有僧問：赤肉團上，壁立千仞，豈不是和尚道？師曰：是。
J27nB193_p0266b17║僧便掀倒禪床。師曰：汝看這瞎驢亂作。僧擬議，師便
J27nB193_p0266b18║打趁。頌云：
J27nB193_p0266b19║千仞壁立赤肉團，直透毘盧頂上關，掀倒禪床誇
J27nB193_p0266b20║好手，雷轟擬議隔千山。
J27nB193_p0266b21║第八世風穴沼禪師，參南院，院問：南方一棒作麼商
J27nB193_p0266b22║量？師曰：作奇特商量。師卻問：和尚此間一棒作麼商
J27nB193_p0266b23║量？院拈拄杖曰：棒下無生忍，臨機不見師。師於言下
J27nB193_p0266b24║大徹玄旨。李使君守郢州請師上堂云：祖師心印，狀
J27nB193_p0266b25║似鐵牛之機，去即印住，住即印破；秖如不去不住，印
J27nB193_p0266b26║即是？不印即是？時盧陂長老出問：某甲有鐵牛之機，
J27nB193_p0266b27║請師不搭印。師曰：慣釣鯨鯢澄巨浸，卻嗟蛙步𩥇泥
J27nB193_p0266b28║沙。陂佇思，師喝曰：長老何不進語？陂擬議，師打一拂
J27nB193_p0266b29║子曰：還記得話頭麼？試舉看。陂擬開口，師又打一拂
J27nB193_p0266b30║子。牧主曰：信知佛法與王法一般。師曰：見何道理？牧
J27nB193_p0266c01║主曰：當斷不斷，反招其亂。師便下座。頌云：
J27nB193_p0266c02║大徹無生棒下翻，師資道合赤團圞，單提一個鐵
J27nB193_p0266c03║牛印，百怪千妖沒處鑽。
J27nB193_p0266c04║第九世首山念禪師，晚居風穴，會中穴，勉擔荷大法。
J27nB193_p0266c05║師曰：願聞其要。穴遂上堂，舉世尊以青蓮目顧視大
J27nB193_p0266c06║眾，乃曰：正當恁麼時，且道說個什麼？若道不說而說，
J27nB193_p0266c07║又是埋沒先聖。且道說個什麼？師乃拂袖下去，穴擲
J27nB193_p0266c08║拄杖歸方丈。侍僧問曰：念法華因甚不秖對和尚？穴
J27nB193_p0266c09║曰：念法華會也。次日，與真園頭同上問訊穴曰：作麼
J27nB193_p0266c10║生是世尊不說說？真曰：鵓鳩樹頭鳴。穴曰：汝作許多
J27nB193_p0266c11║癡福作麼？何不體究言句？又問師，師曰：動容揚古路，
J27nB193_p0266c12║不墮悄然機。穴謂真曰：何不看念法華下語？頌云：
J27nB193_p0266c13║撥動秋波擲釣鉤，不貪香餌自昂頭。闡揚古路動
J27nB193_p0266c14║容旨，煙雨堆中豁兩眸。
J27nB193_p0266c15║第十世汾陽昭禪師，歷參知識七十一員。後到首山，
J27nB193_p0266c16║問：百丈卷席，意旨如何？山曰：龍袖拂開全體現。師曰：
J27nB193_p0266c17║師意如何？山曰：象王行處絕狐蹤。師於言下大悟，云：
J27nB193_p0266c18║萬古碧潭空界月，再三撈摝始應知。有問曰：見何道
J27nB193_p0266c19║理便爾自肯？師曰：正是我放身命處。師頌三玄三要
J27nB193_p0266c20║曰：三玄三要事難分，得意忘言道易親。一句明明該
J27nB193_p0266c21║萬象，重陽九日菊花新。頌云：
J27nB193_p0266c22║磨裙擦褲入無門，體露象王脫見聞，一句了然超
J27nB193_p0266c23║百億，放身命處獨為尊。
J27nB193_p0266c24║第十一世石霜圓禪師謁汾陽經二年，未許入室，每
J27nB193_p0266c25║見必詬罵。一日，訴曰：自至法席，不蒙指示。念歲月飄
J27nB193_p0266c26║忽，己事未明，有失出家之利。語未卒，汾叱曰：是惡知
J27nB193_p0266c27║識，敢裨販我！怒舉杖逐之，師擬伸捄，汾掩其口，乃大
J27nB193_p0266c28║悟，曰：是知臨濟道出嘗情。師後室中插劍一口，以草
J27nB193_p0266c29║鞋一雙，水一盆置在劍邊，每見人入室，即曰：看看！有
J27nB193_p0266c30║至劍邊擬議者，師曰：險！喪身失命了也。便喝出。頌云：
J27nB193_p0267a01║惡辣鉗鎚作者機，一番風雨一驚疑，平嘗有理無
J27nB193_p0267a02║伸處，掩口冰消始得知。
J27nB193_p0267a03║第十二世楊岐會禪師，參慈明總院事，每咨參，明曰：
J27nB193_p0267a04║庫司事繁，且去。他日又問明曰：監院異時，兒孫遍天
J27nB193_p0267a05║下在，何用忙為？一日明出，師偵之，小徑搊住曰：者老
J27nB193_p0267a06║漢今日須與我說，不說打汝去。明曰：知是般事便休。
J27nB193_p0267a07║語未卒，師大悟。一日，明上堂，師問：幽鳥語喃喃，辭雲
J27nB193_p0267a08║入亂峰時如何？明曰：我行荒草裏，汝又入深村。師曰：
J27nB193_p0267a09║官不容針，更借一問。明便喝。師曰：好喝。明又喝，師亦
J27nB193_p0267a10║喝；明連喝兩喝，師禮拜。明曰：此事是個人，方能擔荷。
J27nB193_p0267a11║師拂袖便行。頌云：
J27nB193_p0267a12║挺出孤標橫夾道，行人個個避荒草。忽然破綻起
J27nB193_p0267a13║春風，狼籍枝頭何處掃？
J27nB193_p0267a14║第十三世白雲端禪師參揚，岐岐問：受業師為誰？師
J27nB193_p0267a15║曰：茶陵郁和尚。岐曰：聞伊過橋遭顛有省，作偈甚奇，
J27nB193_p0267a16║能記否？師誦偈，岐笑而趨起，師愕然，通夕不寐。黎明
J27nB193_p0267a17║咨詢之，岐曰：汝見昨日打敺儺者麼？師曰：見。岐曰：汝
J27nB193_p0267a18║一籌不及渠。師復駭曰：意旨如何？岐曰：渠愛人笑，汝
J27nB193_p0267a19║怕人笑。師大悟。頌云：
J27nB193_p0267a20║殺活鋒鋩笑裏刀，愕然通夕豎寒毛。一籌提省娘
J27nB193_p0267a21║生面，特地春風瞥我曹。
J27nB193_p0267a22║第十四世五祖演禪師參白雲，遂問南泉摩尼珠話，
J27nB193_p0267a23║雲叱之，師領悟，獻投機偈曰：山前一片閒田地，叉手
J27nB193_p0267a24║叮嚀問祖翁。幾度賣來還自買，為憐松竹引清風。雲
J27nB193_p0267a25║特印可，令掌磨事。未幾，雲語曰：有數禪客自廬山來，
J27nB193_p0267a26║皆有悟入處，教伊說亦說得，有來繇舉因緣，問伊亦
J27nB193_p0267a27║明得，教伊下語亦下得，秖是未在。師遂疑，私自計曰：
J27nB193_p0267a28║既悟了明得，說得如何卻未在？參究累日，忽然省悟，
J27nB193_p0267a29║從前寶惜一時放下，走見白雲，雲為手舞足蹈師後
J27nB193_p0267a30║曰：吾因茲出得一身白汗，便明得下載清風。頌云：
J27nB193_p0267b01║半鉤明月人皆見，下載清風若個知。拋卻從前無
J27nB193_p0267b02║價寶，通身慶快笑怡怡。
J27nB193_p0267b03║第十五世圜悟勤禪師為五祖侍者。一日，部使詣祖
J27nB193_p0267b04║問道，祖曰：提刑少年曾讀小艷詩否？有兩句頗相近，
J27nB193_p0267b05║頻呼小玉元無事，只要檀郎認得聲。部使應喏喏。祖
J27nB193_p0267b06║曰：且仔細。師侍立次，問曰：提刑會否？師曰：他秖認得
J27nB193_p0267b07║聲。師曰：秖要檀郎認得聲，他既認得聲，為甚卻不是？
J27nB193_p0267b08║祖曰：如何是祖師西來意？庭前柏樹子聻？師忽有省，
J27nB193_p0267b09║遽出見雞飛上欄干，鼓翅而鳴，乃曰：此豈不是聲？遂
J27nB193_p0267b10║呈偈曰：金鴨香銷錦繡幃，笙歌叢裏醉扶歸。少年一
J27nB193_p0267b11║段風流事，秖許佳人獨自知。祖遍謂山中耆宿曰：我
J27nB193_p0267b12║侍者參得禪也。頌云：
J27nB193_p0267b13║金雞鼓唱玉欄干，蓋色騎聲正眼端，者段風流親
J27nB193_p0267b14║看破，從今不被瞎驢瞞。
J27nB193_p0267b15║第十六世虎丘隆禪師，謁圓悟，悟問：見見之時，見非
J27nB193_p0267b16║是見，見猶離見，見不能及。舉拳云：還見麼？師曰：見。悟
J27nB193_p0267b17║曰：頭上安頭。師聞，脫然契證。悟叱曰：見個甚麼道理？
J27nB193_p0267b18║師曰：竹密不妨流水過。悟肯之。有問曰：隆藏主柔易
J27nB193_p0267b19║若此，何能為哉？悟曰：瞌睡虎耳。頌云：
J27nB193_p0267b20║脫然契證密施為，卓破乾坤不露錐。夜靜虛堂人
J27nB193_p0267b21║睡穩，無勞明月再來窺。
J27nB193_p0267b22║第十七世應菴華禪師，見虎丘侍行半載，頓明大事。
J27nB193_p0267b23║丘忌日，師拈香云：平生沒興撞著者，無意智老和尚，
J27nB193_p0267b24║做盡伎倆，湊泊不得，從此卸卻干戈，隨分著衣喫飯。
J27nB193_p0267b25║二十年來，坐曲彔木，懸羊頭，賣狗肉，知他有甚憑據？
J27nB193_p0267b26║雖然，一年一度燒香日，千古令人恨轉深。頌云：
J27nB193_p0267b27║無意智人不近情，卸杻脫枷天下平。嘗憶前村煙
J27nB193_p0267b28║塢裏，年年此日亂啼鶯。
J27nB193_p0267b29║第十八世密菴傑禪師，參應菴，一日菴問：如何是正
J27nB193_p0267b30║法眼？師遽荅曰：破沙盆。菴頷之。未幾，辭白省，覲菴以
J27nB193_p0267c01║偈送曰：大徹投機句，當陽廓頂門。相從今四載，徵詰
J27nB193_p0267c02║洞無痕。雖未付缽袋，氣宇吞乾坤，卻把正法眼，喚作
J27nB193_p0267c03║破沙盆。此行將省覲，切忌便躲跟。吾有末後句，待歸
J27nB193_p0267c04║要汝遵。頌云：
J27nB193_p0267c05║七花八裂破沙盆，擲出當陽惟獨尊。力拔山兮將
J27nB193_p0267c06║不去，分明千古累兒孫。
J27nB193_p0267c07║第十九世破菴先禪師，參密菴菴，住靈隱師分座，有
J27nB193_p0267c08║道者請益曰：胡孫子捉不住，願垂開示。師曰：用捉作
J27nB193_p0267c09║麼？如風吹水，自然成文。頌云：
J27nB193_p0267c10║胡孫𨁝跳尾連顛，放去頭頭契本然。倒腹為君註
J27nB193_p0267c11║破了，現成公案莫鉤牽。
J27nB193_p0267c12║第二十世無準範禪師，初謁育王佛，炤炤問：何處人？
J27nB193_p0267c13║師曰：劍州炤。曰：帶得劍來麼？師隨聲便喝。炤笑曰：者
J27nB193_p0267c14║烏頭子也。亂作。後至靈隱破菴居第一座，同遊石筍
J27nB193_p0267c15║庵。有道者請益胡孫子話，師於侍傍大悟。後開法一
J27nB193_p0267c16║香，供破菴頌云：
J27nB193_p0267c17║竹竿打水魚頭痛，不犯鉤錐豈醃甕？擺尾搖頭破
J27nB193_p0267c18║浪遊，翻身自有風雷送。
J27nB193_p0267c19║第二十一世雪巖欽禪師，在無準會下，每遇入室，舉
J27nB193_p0267c20║主人公，便可𨁝跳，舉衲僧巴鼻，佛祖爪牙更無下口
J27nB193_p0267c21║處，此病礙在胸中。十年後到浙東天育兩山，偶佛殿
J27nB193_p0267c22║前行，忽然抬眸，見一株古柏，觸著向來所得境界，和
J27nB193_p0267c23║底一時颺下，礙膺之物樸然而散。始見徑山老人立
J27nB193_p0267c24║地處，正好三十拄杖頌云：
J27nB193_p0267c25║爪牙巴鼻礙胸中，十載區區煙雨籠，觸著參天柏
J27nB193_p0267c26║樹子，豁然迸出一輪紅。
J27nB193_p0267c27║第二十二世高峰妙禪師謁雪巖，纔問訊，被打出後
J27nB193_p0267c28║凡入門，巖便問：誰與汝拖？者死屍來，隨即打出。後因
J27nB193_p0267c29║睹五祖真贊，忽然打破疑情。一日，巖問：日間浩浩時
J27nB193_p0267c30║作得主麼？師曰：作得主。巖曰：睡夢中作得主麼？師曰：
J27nB193_p0268a01║作得主。巖曰：正睡著時，無夢無想、無見、無聞，主在什
J27nB193_p0268a02║麼處？師無對，遂奮志入龍鬚。越五載，偶同宿友推枕
J27nB193_p0268a03║墮地作聲，廓然大徹，自謂如在網羅中跳出，元來秖
J27nB193_p0268a04║是舊時人，不改舊時行履處。自此安邦定國，天下太
J27nB193_p0268a05║平，一念無為，十方坐斷。頌云：
J27nB193_p0268a06║無想主翁覓不得，翻來覆去被他惑，一聲枕子廓
J27nB193_p0268a07║雙眸，跳出元來是者賊。
J27nB193_p0268a08║第二十三世中峰本禪師，因觀流泉有省，詣高峰求
J27nB193_p0268a09║證，峰打趁出。既而民間訛，傳官選童男女，師問：忽有
J27nB193_p0268a10║人來問：和尚討童男女時如何？峰曰：我但度竹篦子
J27nB193_p0268a11║與他。師於言下洞然徹去。底源峰書真贊付，師曰：我
J27nB193_p0268a12║相不思議，佛祖莫能視，獨許不肖兒，見得半邊鼻。頌
J27nB193_p0268a13║云：
J27nB193_p0268a14║拈箇竹篦度與他，忽然彈破半邊牙，生成出格風
J27nB193_p0268a15║流子，打統乾坤作一家。
J27nB193_p0268a16║第二十四世千巖長禪師，見中峰，峰問：日用如何？師
J27nB193_p0268a17║曰：念佛。峰曰：佛今何在？師擬議，峰厲聲斥之。師求示
J27nB193_p0268a18║法要，峰授以狗子無佛性話三年，因往望亭，聞雀聲
J27nB193_p0268a19║有省，峰復斥之，師憤然。夜半，忽鼠翻食，貓器墮地有
J27nB193_p0268a20║聲，忽然開悟，覺身躍起，數丈如蟬。蛻汙濁之中，浮游
J27nB193_p0268a21║玄間，天地一時。清朗復往質峰，峰問：趙州何故云無？
J27nB193_p0268a22║師曰：鼠食貓飯。峰曰：未也。師曰：飯器破矣。峰曰：破後
J27nB193_p0268a23║如何？師曰：築碎方甓。峰乃微笑。頌云：
J27nB193_p0268a24║偷心死在器掀翻，突出虛空珠走盤，千聖當前迷
J27nB193_p0268a25║出處，全無蹤跡與人看。
J27nB193_p0268a26║第二十五世萬峰蔚禪師謁千巖，巖便問：將什麼與
J27nB193_p0268a27║老僧相見？師豎拳云：者裏與和尚相見。巖曰：死了燒
J27nB193_p0268a28║了，向何處安身立命？師曰：漚生漚滅水，還在風息波。
J27nB193_p0268a29║平月映潭巖。問：不是心，不是佛，不是物，是個什麼？師
J27nB193_p0268a30║以坐具打一圓相，叉手而立。一日，普請斫松，師拈圓
J27nB193_p0268b01║石作獻珠狀曰：請師酬價。巖曰：不值半文錢。師曰：瞎。
J27nB193_p0268b02║巖曰：我也瞎汝也瞎。師曰：瞎。瞎巖命師充第一座。一
J27nB193_p0268b03║日，巖上堂，舉：無風荷葉，動必定有魚行。師震威一喝，
J27nB193_p0268b04║拂袖便行。巖示偈曰：鬱鬱黃花滿目秋，白雲端坐碧
J27nB193_p0268b05║峰頭。無賓主句輕拈出，一喝千江水逆流。頌云：
J27nB193_p0268b06║態作獻珠謀酬價，分文不值主賓周，等閒坐斷孤
J27nB193_p0268b07║峰頂，一喝轟天海嶽收。
J27nB193_p0268b08║第二十六世寶藏持禪師，久依萬峰峰付師，偈曰：大
J27nB193_p0268b09║愚肋下痛還拳，三要三玄絕正偏。臨濟窟中獅子子，
J27nB193_p0268b10║燈燈續燄古今傳。頌云：
J27nB193_p0268b11║三玄三要旨，端的痛還拳，料揀無差異，燈燈終不
J27nB193_p0268b12║昏。
J27nB193_p0268b13║第二十七世東明旵禪師，因睹松有省，見寶藏具陳
J27nB193_p0268b14║悟，因藏斥之，遂親炙座下。一日，藏問：心不是佛，智不
J27nB193_p0268b15║是道，汝云何會？師向前問訊，叉手而立。藏呵曰：汝在
J27nB193_p0268b16║此許多時，還作者個見解。師乃發憤。至第二日，驀然
J27nB193_p0268b17║徹法源底，遂呈偈曰：一拳打破太虛空，百億須彌不
J27nB193_p0268b18║露蹤。借問個中誰是主，扶桑湧出一輪紅。頌云：
J27nB193_p0268b19║驀然徹底始知安，海嶽晴空盡打翻。世界平沉無
J27nB193_p0268b20║可據，孤光閃爍露倪端。
J27nB193_p0268b21║第二十八世海舟慈禪師，初於萬峰機下有省，遂廬
J27nB193_p0268b22║于洞庭山。後一僧呵其見解，師即棄菴詣東。明一日，
J27nB193_p0268b23║明問：曾見人否？師曰：見萬峰明曰：萬峰即今在什麼
J27nB193_p0268b24║處？師罔然。明曰：恁麼則何曾見萬峰？師歸寮，三晝夜，
J27nB193_p0268b25║寢食俱忘，偶香燈繩斷墮地，廓然大悟。詣關前呈悟
J27nB193_p0268b26║繇，明曰：老闍黎！承嗣萬峰去。師曰：和尚為我打徹，豈
J27nB193_p0268b27║得承嗣萬峰？明遂出關，陞座曰：瞿曇有意向誰傳？迦
J27nB193_p0268b28║葉無端開笑顏。到此豈容七佛長？文殊面赤也茫然。
J27nB193_p0268b29║今朝好笑東明事，千古令人費唾涎。幸得海公忘我
J27nB193_p0268b30║我，濟宗一脈續綿綿。擲拄杖云：千觔擔子方全付，玄
J27nB193_p0268c01║要如今拄杖談。以拂子擊三擊，下座。頌云：
J27nB193_p0268c02║痛領萬峰白棒痕，洞庭搖拽小乾坤。無端一陣業
J27nB193_p0268c03║風起，浪拍孤舟過海門。
J27nB193_p0268c04║第二十九世寶峰瑄禪師，因海舟造塔院斧傷足有
J27nB193_p0268c05║省，乃充火頭。一日，負柴舟見，曰：將荊棘去作甚麼？師
J27nB193_p0268c06║曰：是柴舟。呵呵大笑，師罔然。舟曰：是柴將去？燒卻。師
J27nB193_p0268c07║遂起疑曰：和尚畢竟是個什麼道理？故爾問我是夕
J27nB193_p0268c08║刻意參究，不覺被火燎去，眉毛面如刀割。以鏡炤之，
J27nB193_p0268c09║豁然大悟，作偈呈舟，舟便打。師奪拄杖曰：者條六尺
J27nB193_p0268c10║竿，幾年不用今日，又要重拈舟大笑。師又呈偈曰：棒
J27nB193_p0268c11║頭著處血痕斑，笑裏藏刀仔細看。不是英靈真漢子，
J27nB193_p0268c12║死人喫棒舞喃喃。舟曰：即此偈語，可紹吾宗。頌云：
J27nB193_p0268c13║虎頭關上掛鉗鎚，莫道人驚鬼亦悲，更拽爐湯業
J27nB193_p0268c14║鏡後，如何存得兩莖眉。
J27nB193_p0268c15║第三十世天奇瑞禪師，參寶峰，峰問：甚處來？師曰：北
J27nB193_p0268c16║京。曰：別有去處麼？師曰：隨方瀟灑。曰：曾到四川否？師
J27nB193_p0268c17║口到，曰：四川境界與此間如何？師曰：江山雖異，風月
J27nB193_p0268c18║一般。寶豎拳曰：還有這個麼？師曰：無。曰：因甚卻無？師
J27nB193_p0268c19║曰：非我境界。曰：如何是汝境界？師曰：諸佛不能識，誰
J27nB193_p0268c20║敢強安名？曰：汝豈不是著空？師曰：終不向鬼窟裏作
J27nB193_p0268c21║活計。曰：西天九十六種外道，汝是第一。師拂袖便行。
J27nB193_p0268c22║寶乃付偈曰：濟山棒喝如輕觸，殺活從茲手眼親。聖
J27nB193_p0268c23║解凡情俱坐斷，曇花猶放一枝新。頌云：
J27nB193_p0268c24║打破著空窟，掀開六一儔，縱橫瀟灑去，脫體自昂
J27nB193_p0268c25║頭。
J27nB193_p0268c26║第三十一世絕學聰禪師，依天奇奇，問：苦樂皆心，因
J27nB193_p0268c27║何外取？師曰：秖為不了。曰：是非皆事，因何妄承？師曰：
J27nB193_p0268c28║錯認定盤星。曰：迷悟皆人，因何不懂？師曰：早知燈是
J27nB193_p0268c29║火，豈向四方求奇？乃付偈曰：道者心同慈嫗心，爭教
J27nB193_p0268c30║赤子困群陰。輔成架海金樑子，佛缺方知補浩任。師
J27nB193_p0269a01║後居龍泉寺，有僧問：如何是本來面目？師曰：石香亭。
J27nB193_p0269a02║僧云：便恁麼去時如何？師曰：喪卻了也。僧問：今朝孟
J27nB193_p0269a03║夏八日，天下叢林皆慶如來降誕之辰，未審如來何
J27nB193_p0269a04║處降生？師於几上畫個圓相頌云：
J27nB193_p0269a05║南海波斯鼻孔焦，眼空不被舌頭搖，渾身赤骨條
J27nB193_p0269a06║條露，險徑相逢接斷橋。
J27nB193_p0269a07║第三十二世笑巖寶禪師，參絕學便問：十聖三賢已
J27nB193_p0269a08║全聖智，如何道不明斯旨？學厲聲曰：十聖三賢爾已
J27nB193_p0269a09║知，如何是斯旨速道！師下語不契。一日，洗菜次，偶一
J27nB193_p0269a10║莖菜墮水逐水，圜轉捉不著，忽有省，遂攜籃歸學見，
J27nB193_p0269a11║便問：是什麼？師曰：一籃菜。學曰：何不別道一句？師曰：
J27nB193_p0269a12║請和尚別問來。後與學圍爐次，學曰：人人有個本來
J27nB193_p0269a13║父母，子之父母今在何處？師曰：一火焚之。學曰：恁麼
J27nB193_p0269a14║則子無父母耶？師曰：有，即有佛眼覷不見。學曰：子還
J27nB193_p0269a15║見麼？師曰：某亦不見。學曰：為什麼不見？師曰：若見，則
J27nB193_p0269a16║非真父母遂呈偈曰：本來真父母，歷劫不曾離。起坐
J27nB193_p0269a17║承他力，寒溫亦共知。相逢不相見，相見不相識。為問
J27nB193_p0269a18║今何在？分明舉似師。學深肯之。頌云：
J27nB193_p0269a19║中流勘破較些些，那更拈提舉似爺？覿面風光猶
J27nB193_p0269a20║自可，到頭霜月落誰家？
J27nB193_p0269a21║第三十三世幻有傳禪師，聞燈花爆聲有省，直造北
J27nB193_p0269a22║方，參笑巖求證。巖曰：汝將從前得力處一一說來。師
J27nB193_p0269a23║具實荅語。中間巖驀趯出鞋曰：向者裏道一句看。遂
J27nB193_p0269a24║把師話，端一齊打斷，師通夕不寐，明晨佇立簷下。巖
J27nB193_p0269a25║見喚師，師回顧，巖翹一足，作修羅障日月勢，師當下
J27nB193_p0269a26║脫然。一日，巖入堂曰：我者拄杖要與人有要底麼？首
J27nB193_p0269a27║座曰：某甲要。巖曰：汝要作麼？座曰：要他鏟斷天下人
J27nB193_p0269a28║舌根。巖以杖架肩曰：楖栗橫擔不顧人，直入千峰萬
J27nB193_p0269a29║峰去。師躍然下禪床曰：恁麼須分付某甲往前迎取。
J27nB193_p0269a30║巖笑曰：汝當久久執持一番，始可打草去也。乃贈一
J27nB193_p0269b01║笠曰：以此覆之，無露圭角。頌云：
J27nB193_p0269b02║中途按劍截機關，喚得回頭省舊顏，八字打開兩
J27nB193_p0269b03║手付，一肩擔荷入千山。
J27nB193_p0269b04║第三十四世密雲悟禪師，因挑柴過一山灣，見一堆
J27nB193_p0269b05║柴突露面前，忽有省，遂依幻有和尚，脫白請益，幻幻
J27nB193_p0269b06║曰：汝若到者田地，便放身倒臥。嗣後惟加罵詈，師慚
J27nB193_p0269b07║悶交感。一日，城歸，過桐棺山頂，忽覺情與無情煥然
J27nB193_p0269b08║等現，正所謂大地平沉底境界。時幻遷北京，乃往覲，
J27nB193_p0269b09║幻問：汝有新會處麼？師曰：一人有慶，萬民樂業。幻曰：
J27nB193_p0269b10║汝又作麼生？師曰：某甲得得來，省覲和尚。幻曰：念子
J27nB193_p0269b11║遠來，放汝三十棒。師抽身便出。一日，幻問：忽有人問，
J27nB193_p0269b12║汝如何秖對？師驀豎拳。幻曰：老僧不曉，得者是什麼
J27nB193_p0269b13║意思？師曰：莫道和尚不曉得，三世諸佛也不曉得。又
J27nB193_p0269b14║一日，幻舉拂問：諸方還有者個麼？師震威一喝。幻曰：
J27nB193_p0269b15║好一喝。師連喝，兩喝歸位。幻囑師扶佛法，師呈偈曰：
J27nB193_p0269b16║若據某甲扶佛法，任他○○○○○，都來總與三十
J27nB193_p0269b17║棒，莫道分明為賞罰。頌云：
J27nB193_p0269b18║進步竿頭海嶽翻，有無情現一倪端。豎拳兩喝出
J27nB193_p0269b19║堂去，凜凜霜風徹膽寒。
J27nB193_p0269b20║第三十五世費隱容禪師，初參壽昌博山及雲門，皆
J27nB193_p0269b21║不能了手。有偈見志曰：吾年二十五，氣海吞佛祖。不
J27nB193_p0269b22║過古人關，豈踏今時路。後聞密雲和尚過，越寓吼，山
J27nB193_p0269b23║遂謁，便問：覿面相提事若何？雲以番菩提，珠便打。師
J27nB193_p0269b24║曰：錯。雲又打，師便喝，雲秪管打，師秪管喝。至第七打
J27nB193_p0269b25║頭顱幾裂，所有伎倆知見，一切冰釋，直下似塊鈍鐵。
J27nB193_p0269b26║一日雲問：薰風自南來，殿閣生微涼。汝作麼生會？師
J27nB193_p0269b27║曰：水向石邊流出冷，風從花裏過來香。雲曰：離了此
J27nB193_p0269b28║又作麼生？師曰：放和尚三十棒。雲曰：除卻棒又作麼
J27nB193_p0269b29║生？師便喝。雲曰：喝後聻？師曰：更要重說偈言。雲便休
J27nB193_p0269b30║去。頌云：
J27nB193_p0269c01║大用大機狹路逢，頂門劈裂見全功，生平伎倆冰
J27nB193_p0269c02║消盡，迸出一團遍界紅。
J27nB193_p0269c03║
J27nB193_p0269c04║
J27nB193_p0269c05║
J27nB193_p0269c06║
J27nB193_p0269c07║
J27nB193_p0269c08║
J27nB193_p0269c09║
J27nB193_p0269c10║隱元禪師語錄卷第九終