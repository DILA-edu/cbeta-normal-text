J27nB193_p0270a01║隱元禪師語錄卷第十
J27nB193_p0270a02║嗣法門人如一編
J27nB193_p0270a03║頌古
J27nB193_p0270a04║世尊拈花
J27nB193_p0270a05║花中有刺，笑裏藏刀。機鋒相觸，鬼哭神號。莫謂人天
J27nB193_p0270a06║皆罔措，流傳耳口轉腥臊。
J27nB193_p0270a07║世尊涅槃
J27nB193_p0270a08║出醜摸胸態，憐兒不覺生，臨行伸兩腳，踏卻斷嘗坑。
J27nB193_p0270a09║傅大士一日披衲，頂冠靸履，朝見梁武帝，帝問：是
J27nB193_p0270a10║僧耶？士以手指冠。帝云：是道耶？士以手指靸履。帝
J27nB193_p0270a11║云：是俗耶？士以手指衲衣。
J27nB193_p0270a12║道冠儒履佛袈裟，問的分明指不差，華屋三間留不
J27nB193_p0270a13║住，拖泥帶水入皇家。
J27nB193_p0270a14║女子出定
J27nB193_p0270a15║三五成群，夜聚曉散，出入非嘗，陷人塗炭。水天一色
J27nB193_p0270a16║兮玉笛橫吹，煙迷兩岸兮長吁短嘆。
J27nB193_p0270a17║嬾融百鳥不銜花
J27nB193_p0270a18║一片花飛減卻春，馨香浪籍更愁人。東君去也枝頭
J27nB193_p0270a19║靜，蛺蝶遊蜂何處尋？
J27nB193_p0270a20║馬祖不安，院主問：和尚近日尊位如何？祖曰：日面
J27nB193_p0270a21║佛、月面佛。
J27nB193_p0270a22║日面佛爍破臉皮渾是骨；月面佛，一箭清光射入屋。
J27nB193_p0270a23║此時花柳正芬芳，不遇攀郎生受屈。
J27nB193_p0270a24║清源因僧問：如何是佛法大意？師曰：廬陵米作麼
J27nB193_p0270a25║價？
J27nB193_p0270a26║有貨不愁人無錢生驚怕。作麼價？作麼價？人人鼻孔
J27nB193_p0270a27║下頭大。
J27nB193_p0270a28║首山拈竹篦示眾曰：汝諸人若喚作竹篦則觸，不
J27nB193_p0270a29║喚作竹篦則背。汝諸人且道喚作甚麼？速道！速道！
J27nB193_p0270a30║竹篦未舉已相通，觸背兩頭太朦朧，分付石人休打
J27nB193_p0270b01║草，鐵蛇不在此山中。
J27nB193_p0270b02║天台蓮花峰菴主，示寂日，拈拄杖示眾曰：古人到
J27nB193_p0270b03║這裏，為甚麼不肯住？眾無對。師乃曰：為他途路不
J27nB193_p0270b04║得力。復曰：畢竟如何？以杖橫肩曰：楖栗橫擔不顧
J27nB193_p0270b05║人，直入千峰萬峰去。言畢而逝。
J27nB193_p0270b06║拈來擔去太分明，餓眼如何見得清？風捲殘雲山色
J27nB193_p0270b07║瘦，蓮花頂上有人行。
J27nB193_p0270b08║婆子燒菴
J27nB193_p0270b09║正當與麼露，堂堂不是吾人，孰敢當二十年前家醜
J27nB193_p0270b10║事，一時焚卻播諸方。
J27nB193_p0270b11║子湖看狗
J27nB193_p0270b12║子湖惡狗鎮當門，佛祖都來一口吞，拼得一條窮性
J27nB193_p0270b13║命，不妨報答畜生恩。
J27nB193_p0270b14║夾山參船子
J27nB193_p0270b15║一帶清江泛小舟，漁郎拋釣未曾休，一橈點破金鱗
J27nB193_p0270b16║眼，湧出洪波四海流。
J27nB193_p0270b17║趙州因尼問：如何是密密意？師以手掐之。尼曰：和
J27nB193_p0270b18║尚猶有這個在。
J27nB193_p0270b19║密密意如何說？隨手輕輕便掐著，不意尼師情未瞥，
J27nB193_p0270b20║擬將窗下又敲月。
J27nB193_p0270b21║趙州與文遠論義曰：鬥劣不鬥勝，勝者輸果子。遠
J27nB193_p0270b22║曰：請和尚立義。師曰：我是一頭驢。遠曰：我是驢胃。
J27nB193_p0270b23║師曰：我是驢糞。遠曰：我是糞中蟲。師曰：你在彼中
J27nB193_p0270b24║作麼？遠曰：我在彼中過夏。師曰：把將果子來。
J27nB193_p0270b25║潦倒教兒退步強，蹇驢糞裏卸刀鎗，雖然得勝歸來
J27nB193_p0270b26║日，千古腥臊不可嘗。
J27nB193_p0270b27║趙州因僧問：萬法歸一，一歸何處？師曰：老僧在青
J27nB193_p0270b28║州作一領布衫重七觔。
J27nB193_p0270b29║法法從來不自忙，家人無故喊郎當，知音可意歸何
J27nB193_p0270b30║處，細雨窗前淚兩行。
J27nB193_p0270c01║趙州到一菴主處，問：有麼？有麼？主豎起拳頭。師曰：
J27nB193_p0270c02║水淺不是泊船處。便行。又到一菴主處問：有麼？有
J27nB193_p0270c03║麼？主亦豎起拳頭。師曰：能縱能奪，能殺能活。便作
J27nB193_p0270c04║禮。
J27nB193_p0270c05║一葉輕舟兩岸流，放來收去自悠悠，蟠龍不愛雙門
J27nB193_p0270c06║餌，任汝滄浪下月鉤。
J27nB193_p0270c07║趙州因僧問：狗子還有佛性也無？師曰：無。
J27nB193_p0270c08║出門遇莽鹵斷絕去來路欲舉，足怕韓盧咄。枝頭弄
J27nB193_p0270c09║千嬌，一任春風舞。
J27nB193_p0270c10║俱胝豎指
J27nB193_p0270c11║俱胝得一指頭禪，下拄地兮上拄天。莽鹵衲僧無忌
J27nB193_p0270c12║諱，撐撐拄拄到驢年。
J27nB193_p0270c13║德山托缽
J27nB193_p0270c14║托出托入，時人罔措。密啟分明，同坑一土。會也未會
J27nB193_p0270c15║無孔鎚，等閑打殺人無數。
J27nB193_p0270c16║洞山初秋
J27nB193_p0270c17║送君疋馬出皇都，踏遍荒郊，寸草無欲。過大同關子
J27nB193_p0270c18║外也須肘後有靈符。
J27nB193_p0270c19║香嚴擊竹
J27nB193_p0270c20║恍惚依稀二十秋，舌頭浪湧迅如流。偶然擊碎南山
J27nB193_p0270c21║竹，萬古絃歌一韻收。
J27nB193_p0270c22║南泉云：馬祖說即心即佛。王老師不恁麼說，不是
J27nB193_p0270c23║心，不是佛，不是物。
J27nB193_p0270c24║不是心兮不是佛，明明披露黃金骨，一陣西風那畔
J27nB193_p0270c25║來，幾多愁鳥啼幽谷。
J27nB193_p0270c26║南泉斬貓
J27nB193_p0270c27║持起明明無覆藏，謾他一隊啞郎當，不因新婦戴鞋
J27nB193_p0270c28║子，誰識婆婆兩腳長？
J27nB193_p0270c29║三頓棒
J27nB193_p0270c30║佛法的的意如何？三、頓為他徹也麼？直至大愚輕洩
J27nB193_p0271a01║後，惡風流布滿江河。
J27nB193_p0271a02║靈雲見桃花悟道，偈云：三十年來尋劍客，幾回落
J27nB193_p0271a03║葉又抽枝。自從一見桃花後，直至而今更不疑。玄
J27nB193_p0271a04║沙云：諦當！甚諦當！敢保老兄未徹在。
J27nB193_p0271a05║三十年前讀者也，而今方解道周之桃邊擉，瞎靈雲
J27nB193_p0271a06║眼花下行人那得知？
J27nB193_p0271a07║佛果舉：僧問雲門：如何是諸佛出身處？門云：東山
J27nB193_p0271a08║水上行。天寧即不然，薰風自南來，殿閣生微涼。
J27nB193_p0271a09║薰風纔動頂門開，白玉階前長綠苔，路上行人俱滑
J27nB193_p0271a10║殺，弓弦走馬卻歸來。
J27nB193_p0271a11║薰風南來，寒毛卓豎，擬涉思惟，無本可據。
J27nB193_p0271a12║黃龍室中嘗問僧曰：人人盡有生緣，上座生緣在
J27nB193_p0271a13║何處？正當問答。復伸手曰：我手何似佛手？僧擬答，
J27nB193_p0271a14║卻復垂腳曰：我腳何似驢腳？三十餘年示此三問，
J27nB193_p0271a15║學者莫有契其旨，叢林目之為黃龍三關。
J27nB193_p0271a16║我手何似佛手？這箇阿誰沒有翻轉本來面目，笑渠
J27nB193_p0271a17║又不知醜。
J27nB193_p0271a18║我腳何似驢腳，何必人前伸縮？未過黃龍關子，不妨
J27nB193_p0271a19║被他礙卻。
J27nB193_p0271a20║人人有個生緣，鐵壁銀山眼前拶出虛空骨髓，當下
J27nB193_p0271a21║別有青天。
J27nB193_p0271a22║雪峰因三聖問：透綱金鱗以何為食？師曰：待汝出
J27nB193_p0271a23║綱來，向汝道。聖曰：一千五百人善知識，話頭也不
J27nB193_p0271a24║識。師曰：老僧住持事繁。
J27nB193_p0271a25║崚層山勢來高古，隱隱溪聲流轉長，寄語金鱗休擺
J27nB193_p0271a26║尾，誰家池內沒鴛鴦？
J27nB193_p0271a27║鹽官一日喚侍者曰：將犀牛扇子？夾者曰：破也。師
J27nB193_p0271a28║曰：扇子既破，還我犀牛兒來。者無對。
J27nB193_p0271a29║犀牛扇既破，頭角已全彰，不解牽將去，默地淚亡羊。
J27nB193_p0271a30║中邑獼猴
J27nB193_p0271b01║老狐出語忒輕欺，返被狌狌換卻眉。不是草堂春夢
J27nB193_p0271b02║醒，那知窗外月高低？
J27nB193_p0271b03║魯祖尋常見僧來便面壁，南泉聞，曰：我尋嘗向師
J27nB193_p0271b04║僧道：向佛未出世時會取，尚不得一個半個。他恁
J27nB193_p0271b05║麼，驢年去。
J27nB193_p0271b06║狼忙面壁，展轉不堪，收得塞北未寧安南也是憐兒
J27nB193_p0271b07║不覺醜，青天白日黑漫漫。
J27nB193_p0271b08║溈山見尼劉鐵磨來，師曰：老牸牛！汝來也。磨曰：來
J27nB193_p0271b09║日臺山大會齋，和尚還去麼？師乃放身作臥勢，磨
J27nB193_p0271b10║便出去。
J27nB193_p0271b11║馬肥筋骨壯，牛瘦肚皮寬，明日臺山會，追風一往還。
J27nB193_p0271b12║雲門因僧問：樹凋葉落時如何？師曰：體露金風。
J27nB193_p0271b13║體露金風大地秋，樹凋葉落滿山頭，雲門扶起中心
J27nB193_p0271b14║樹，直至于今繫馬牛。
J27nB193_p0271b15║雲門因僧問：不起一念，還有過也無？師曰：須彌山。
J27nB193_p0271b16║一念不起須彌山，煙波塞斷去來難。若人再問韶陽
J27nB193_p0271b17║旨，推倒須彌向汝談。
J27nB193_p0271b18║雲門示眾曰：古佛與露柱相交，是第幾機？僧無語。
J27nB193_p0271b19║師曰：你問我，與你道。僧遂問，師曰：一條縚三十文。
J27nB193_p0271b20║曰：如何是一條縚三十文？師曰：打與自代前語云：
J27nB193_p0271b21║南山起雲，北山下雨。
J27nB193_p0271b22║相交露柱是何機？鐵馬簷前對汝嘶。可惜雲門空撒
J27nB193_p0271b23║網，寒山那有鷓鴣啼？
J27nB193_p0271b24║本師舉趙州會中新到僧求指示，州云：喫粥了也
J27nB193_p0271b25║未？僧云：喫粥了也。州云：洗缽盂去。僧繇是悟入。後
J27nB193_p0271b26║來古德拈云：往往多少人都作洗缽盂會去。今日
J27nB193_p0271b27║試問諸人：如何是不作洗缽盂會底意旨？
J27nB193_p0271b28║老不知羞，鼓粥飯氣，粥罷洗盂，一時便利。咦！那堪雪
J27nB193_p0271b29║上加霜，展轉有甚巴鼻？
J27nB193_p0271b30║高沙彌住菴，一日，雨中來看藥山，山曰：汝來也。師
J27nB193_p0271c01║曰：是。山曰：可煞濕。師曰：不打這鼓笛。雲巖曰：皮也
J27nB193_p0271c02║無，打甚麼鼓？道吾曰：鼓也無，打甚麼皮？師曰：今日
J27nB193_p0271c03║大好一場曲調。
J27nB193_p0271c04║一片舌頭高低普應不犯宮商拍拍。是令鴈塔楚天
J27nB193_p0271c05║高雲收海嶽靜數聲欸乃離。長江斷送渾家窮性命
J27nB193_p0271c06║來也煞濕帶水拖泥不打。鼓笛靴裏動指。無鼓無皮
J27nB193_p0271c07║響鼕鼕。未審知音能幾幾。
J27nB193_p0271c08║玄沙因僧禮拜。師曰：因我得禮汝。
J27nB193_p0271c09║漁郎俊俏駕扁舟，放去滔天拍浪遊，月落江寒魚不
J27nB193_p0271c10║餌，鉤頭一線冷啾啾。
J27nB193_p0271c11║臨濟將示寂，謂眾曰：吾滅後，不得滅卻吾正法眼
J27nB193_p0271c12║藏。三聖出曰：爭敢滅卻和尚正法眼藏？師曰：已後
J27nB193_p0271c13║有人問，汝向他道甚麼？聖便喝。師曰：誰知吾正法
J27nB193_p0271c14║眼藏向瞎驢邊滅卻！
J27nB193_p0271c15║瞎驢占當道，白賊慣夜行，滅卻正法眼，日午打三更。
J27nB193_p0271c16║臨濟上堂，僧出，師便喝，僧亦喝；便禮拜，師便打；又
J27nB193_p0271c17║僧來，師便舉起拂子，僧禮拜，師便打。又有僧來，師
J27nB193_p0271c18║舉起拂子，僧不顧，師便打。又僧參，師舉起拂子，僧
J27nB193_p0271c19║云：謝和尚指示。師亦打。
J27nB193_p0271c20║定亂一劍安邦一言十方坐斷六國并吞，而今四海
J27nB193_p0271c21║狼煙息，若個男兒解報恩。
J27nB193_p0271c22║橫按莫邪，孤光凜烈。鐵額銅頭，兩段三節。倚草附木，
J27nB193_p0271c23║皮下無血。冷地看來，徒勞心熱。
J27nB193_p0271c24║睦州示眾云：忽然忽然大覺。拈云：不然，不然。
J27nB193_p0271c25║忽然不然，拄地撐天寰中天，子貴塞外將軍嚴，四夷
J27nB193_p0271c26║八表分王化，萬民共祝聖明天。
J27nB193_p0271c27║忽然忽然天回地轉。不然，不然，春霜尤嚴且喜，而今
J27nB193_p0271c28║春色煖，江南江北鷓鴣天。
J27nB193_p0271c29║荊棘林中下腳易
J27nB193_p0271c30║水不濕水，火不燒火，觸著磕著，分明一夥。
J27nB193_p0272a01║池州甘贄行者，一日入南泉設齋，時黃檗為首座
J27nB193_p0272a02║行者請施財，座曰：財法二施，等無差別。甘曰：恁麼
J27nB193_p0272a03║道，爭消得某甲嚫。便將出去，須臾復入曰：請施財。
J27nB193_p0272a04║座曰：財法二施，等無差別。甘乃行嚫。
J27nB193_p0272a05║通商坐賈當行家，聲價繇來定不差，豈比泛常走水
J27nB193_p0272a06║客，紛紛擬議亂如麻。
J27nB193_p0272a07║興化因，僧問：四方八面來時如何？師云：打中間底。
J27nB193_p0272a08║僧便禮拜。師云：昨日赴個村齋，中途遇一陣卒，風
J27nB193_p0272a09║暴雨，卻向古廟裏躲得過。
J27nB193_p0272a10║傾湫倒嶽，勢難支吾。一聲霹靂，雨點全無。夜半漁舟
J27nB193_p0272a11║穿浪去，堪嗟鈍鳥又棲蘆。
J27nB193_p0272a12║首山上堂云。第一句道得。石裏迸出。第二句道得。
J27nB193_p0272a13║挨拶將來。第三句道得。自救不了歸堂。
J27nB193_p0272a14║一句分明言不當，二三流出太忙忙，聲前落落圓音
J27nB193_p0272a15║美，口似懸河難舉揚。
J27nB193_p0272a16║昔有古德，一日不赴堂，侍者請赴堂，德曰：我今日
J27nB193_p0272a17║庄上喫油餈飽。者曰：和尚不曾出入。德曰：汝去問
J27nB193_p0272a18║庄主。者方出門，忽見庄主歸謝和尚到庄喫油餈。
J27nB193_p0272a19║腳跟未動便超方，自喫油餈自舉揚。不是庄師親證
J27nB193_p0272a20║據，幾乎人道錯商量。
J27nB193_p0272a21║趙州柏樹子
J27nB193_p0272a22║老倒龍鍾不害羞，卻將柏樹當宗猷。儂家自有真金
J27nB193_p0272a23║闕，肯聽人歌十二樓。
J27nB193_p0272a24║興化見同參
J27nB193_p0272a25║骨董久成精，逢人即變人，高堂懸白澤，無處可藏身。
J27nB193_p0272a26║趙州因僧問：如何是趙州？州？曰：東門、西門、南門、北
J27nB193_p0272a27║門。
J27nB193_p0272a28║東西南北七通八達，誰識趙州途路滑？老年不惜兩
J27nB193_p0272a29║莖眉，十字街頭活潑潑。
J27nB193_p0272a30║五祖演和尚曰：譬如水牯牛過窗櫺，頭角四蹄都
J27nB193_p0272b01║過了，因甚尾巴過不得？
J27nB193_p0272b02║門裏出身繇來易。身裏出門真個難。打破大唐無覓
J27nB193_p0272b03║處。浮生穿鑿沒相干。
J27nB193_p0272b04║潤州鶴林玄素禪師。有僧敲門，師云：誰？僧云：是僧。
J27nB193_p0272b05║師云：莫道是僧，佛來也不著。僧云：為甚麼不著？師
J27nB193_p0272b06║云：無棲泊處。
J27nB193_p0272b07║秦不管漢，不收斷頭，船子下楊州，有意氣時添意氣，
J27nB193_p0272b08║不風流處也風流。
J27nB193_p0272b09║百丈再參馬祖，侍立次，祖視禪床角拂子，師曰：即
J27nB193_p0272b10║此用？離此用？祖曰：汝向後開兩片皮，將何為人？師
J27nB193_p0272b11║取拂子豎起。祖曰：即此用？離此用？師掛拂子於舊
J27nB193_p0272b12║處，祖震聲一喝，師直得三日耳聾。
J27nB193_p0272b13║一聲塗毒聞皆喪，遍地骷髏無處藏。三寸舌伸安國
J27nB193_p0272b14║劍，千秋凜凜白如霜。
J27nB193_p0272b15║瑞巖禪師問巖頭：如何是本嘗理？頭曰：動也。師曰：
J27nB193_p0272b16║動時如何？頭曰：不是本嘗理。師良久。頭曰：肯即未
J27nB193_p0272b17║脫根塵，不肯即永沉生死。師遂領悟。
J27nB193_p0272b18║借問本嘗理，瑞巖沉海底，踏著巖頭路，足下風雲起。
J27nB193_p0272b19║芭蕉禪師示眾云：汝有拄杖子，我與汝拄杖子；汝
J27nB193_p0272b20║無拄杖子，我奪卻汝拄杖子。
J27nB193_p0272b21║天生俊俏，豈尋嘗手執芭蕉兩面颺水月簾前冰骨
J27nB193_p0272b22║女不沾風氣也。清涼，
J27nB193_p0272b23║大徹底人本脫生死因甚命根不斷？
J27nB193_p0272b24║斷頭船子掣顛風，那肯沙灣泊短篷？拍浪隨波高萬
J27nB193_p0272b25║丈，河清海晏定寰中。
J27nB193_p0272b26║佛祖公案秪是一個道理，因甚有明與不明？
J27nB193_p0272b27║現成公案莫鉤錐，好肉剜瘡豈可為？明得頭頭皆合
J27nB193_p0272b28║轍，不明亦不費鉗鎚。
J27nB193_p0272b29║大修行人當遵佛行因，甚不守毘尼。
J27nB193_p0272b30║老來始覺藝方精，肯與諸人共路行，出入不知天早
J27nB193_p0272c01║晚，腳跟在處獨圓明。
J27nB193_p0272c02║杲日當空，無所不炤，因甚被片雲遮卻？
J27nB193_p0272c03║一片浮雲點太清，瞎驢當道弄蹄行。雖然踢踏人無
J27nB193_p0272c04║數，猶較儂家半月程。
J27nB193_p0272c05║人人有個影子，寸步不離因甚踏不著？
J27nB193_p0272c06║儘日騎牛不識牛，捕風捉影幾時休？溪山踏遍歸家
J27nB193_p0272c07║日，元是尋嘗這一頭。
J27nB193_p0272c08║盡大地是個火坑，得何三昧不被燒卻？
J27nB193_p0272c09║大地都盧是火坑，皮膚脫落焰騰騰，生靈器界俱焚
J27nB193_p0272c10║盡，試問高峰出未曾。
J27nB193_p0272c11║經題[((嘹-口)-(日/小))-大+八]字。
J27nB193_p0272c12║莽鹵錯傳來，顢頇添指註。炭籠作頭巾，明眼人笑汝。
J27nB193_p0272c13║自從胡亂後，不聽奴郎使。
J27nB193_p0272c14║覷驢覷井
J27nB193_p0272c15║跛驢臨古井，應物話尖新，撥轉驢唇嘴，無端惱殺人。
J27nB193_p0272c16║甘贄一日入南泉設粥，仍請南泉念誦，泉乃白椎
J27nB193_p0272c17║曰：請大眾為狸奴白牯念摩訶般若波羅蜜。甘拂
J27nB193_p0272c18║袖便出。泉粥後，問典座：行者在甚麼處？座曰：當時
J27nB193_p0272c19║便去也。泉便打破鍋子。
J27nB193_p0272c20║河頭賣水語喃喃，借債酬渠軟放憨，一滴汞銀流水
J27nB193_p0272c21║走，千金狼籍更何堪？
J27nB193_p0272c22║應無所住而生其心
J27nB193_p0272c23║單鎗疋馬走風塵，柳色煙花敢近身，羌笛一聲獠膽
J27nB193_p0272c24║喪，霜輪現處更愁人。
J27nB193_p0272c25║調達瞿曇因緣
J27nB193_p0272c26║一片骨肉，兩處分張，聲跡彌布，地獄天堂。占人田地，
J27nB193_p0272c27║豈是好心？閨門已玷，無勞外揚。休擬議，謾商量，不聽
J27nB193_p0272c28║樓頭啼鳥語，幾乎錯過這春光。
J27nB193_p0272c29║拈古
J27nB193_p0272c30║舉世尊一日陞座，大眾集定，文殊白椎云：諦觀法王
J27nB193_p0273a01║法，法王法如是。世尊便下座。
J27nB193_p0273a02║拈云：世尊陞座，慚惶殺人。文殊白椎，不識好惡。更
J27nB193_p0273a03║云諦觀法王法。法王法如是，好與三十拄杖。何故
J27nB193_p0273a04║隨邪逐惡，令人倣效不已。
J27nB193_p0273a05║舉，世尊因乾闥婆王獻樂其時山河大地盡作琴聲，
J27nB193_p0273a06║迦葉起舞。王問：迦葉豈不是阿羅漢，諸漏已盡，何更
J27nB193_p0273a07║有餘習？佛曰：實無餘習，莫謗法也。王又撫琴三遍，迦
J27nB193_p0273a08║葉亦三度作舞。王曰：迦葉作舞豈不是？佛曰：實不曾
J27nB193_p0273a09║作舞。王曰：世尊何得妄語？佛曰：不妄語。汝撫琴山河
J27nB193_p0273a10║大地木石盡作琴聲，豈不是？王曰：是。佛曰：迦葉亦復
J27nB193_p0273a11║如是，所以實不曾作舞，王乃信受。
J27nB193_p0273a12║拈云：乾闥婆王奏樂，迦葉起舞，同坑無異土疑有
J27nB193_p0273a13║餘。習以己方人，瞿曇打許多葛藤，王乃信受，鈍置
J27nB193_p0273a14║不少。若是山僧待他問迦葉，豈不是阿羅漢？何更
J27nB193_p0273a15║有餘習不用之乎也者，亦乃起舞。不惟以楔出楔，
J27nB193_p0273a16║抑令乾闥婆展轉疑殺，必也知恩有日。
J27nB193_p0273a17║舉城東老姥與佛同生，而不欲見佛，每見佛來，即便
J27nB193_p0273a18║回避。雖然如此，回顧東西，總皆是佛，遂以手掩面於
J27nB193_p0273a19║十指掌中亦總是佛。
J27nB193_p0273a20║拈云：老姥不欲見佛，風平浪靜，而佛每來，乃至東
J27nB193_p0273a21║西，總皆是佛。水漲船高，瞿曇節文且置，且道老姥
J27nB193_p0273a22║風騷在甚麼處？若不同床睡，焉知被底穿？
J27nB193_p0273a23║舉：南院上堂云：赤肉團上，壁立千仞。僧問：赤肉團上，
J27nB193_p0273a24║壁立千仞，豈不是和尚語？師曰：是。僧便掀倒禪床。師
J27nB193_p0273a25║曰：這瞎驢亂作。僧擬議，師便打。
J27nB193_p0273a26║拈云：南院門庭孤峻，這僧步驟亦奇，後來不合龍
J27nB193_p0273a27║頭蛇尾，被他點罰氣悶殺人。待他道：瞎驢亂作時，
J27nB193_p0273a28║劈面便掌，管教壁立千仞，一時推倒，做個徹頭徹
J27nB193_p0273a29║尾的衲僧，豈不俊哉！
J27nB193_p0273a30║舉：南嶽芭蕉谷泉禪師與慈明遇一毒龍湫，捉明衣
J27nB193_p0273b01║同浴，明掣肘而去。師解衣跳入，霹靂隨至，腥風吹雨，
J27nB193_p0273b02║明蹲草中，須臾晴霽，師引頸出波間曰：㘞。
J27nB193_p0273b03║拈云：谷泉井底蝦蟆年久月深，成精作怪，與毒龍
J27nB193_p0273b04║何異？大小慈明掣肘而去。雖然不被他惑，未免在
J27nB193_p0273b05║草中蹲不出頭。若是山僧待引頸時一棒打殺，免
J27nB193_p0273b06║使腥風作浪魔魅人家男女。
J27nB193_p0273b07║舉丹霞慧林寺遇天大寒，取木佛燒火，向院主訶曰：
J27nB193_p0273b08║何得燒我木佛？師以杖撥灰曰：吾燒取舍利。主曰：木
J27nB193_p0273b09║佛何有舍利師曰：既無舍利，更取兩尊燒院主，自後
J27nB193_p0273b10║眉鬚墮落。
J27nB193_p0273b11║拈云：丹霞迸出星火，非但帶累院主，直得遍大地
J27nB193_p0273b12║人眉鬚墮落。何故？寒則普，天寒熱則普。天熱把火
J27nB193_p0273b13║炤炤看，丹霞眉鬚還在否？莫謂天然無事好，也須
J27nB193_p0273b14║護惜兩莖眉。
J27nB193_p0273b15║舉二僧論風動幡動，六祖云：非風動非幡動，仁者心
J27nB193_p0273b16║動。
J27nB193_p0273b17║拈云：六祖恁麼道，也是靈龜負圖。
J27nB193_p0273b18║舉：往日有老宿一夏不為師僧說話，有僧自歎云：我
J27nB193_p0273b19║秪恁麼空過一夏，不望和尚說佛法，得聞正因兩字
J27nB193_p0273b20║也得。老宿聞云：闍黎莫𧬊速。若論正因，一字也無。恁
J27nB193_p0273b21║麼道了。扣齒云：適來無端恁麼道。鄰壁有老宿聞云：
J27nB193_p0273b22║好一釜羹。被兩夥鼠糞污卻。雪竇拈云：誰家鍋釜無
J27nB193_p0273b23║一兩顆。
J27nB193_p0273b24║拈云：老宿急索其非，劍去久矣，必也有負來機。鄰
J27nB193_p0273b25║房雖則言中有響，秪是隔壁帳。雪竇匡救前人固
J27nB193_p0273b26║是好心，其奈臭不堪聞。且道作麼生得疏通去？乃
J27nB193_p0273b27║高聲喚侍者云：快將鍬子來寄與雪竇和尚。
J27nB193_p0273b28║舉：寶公令人傳語思大和尚：何不下山教化眾生，目
J27nB193_p0273b29║視雲漢作什麼？思大云：三世諸佛被我一口吞盡，何
J27nB193_p0273b30║處更有眾生可度？
J27nB193_p0273c01║拈云：蚌鷸相持，俱落漁人之手。
J27nB193_p0273c02║舉：趙州問一婆子：甚麼處去？曰：偷趙州筍去。師曰：忽
J27nB193_p0273c03║遇趙州又作麼生？婆便與一掌，師休去。
J27nB193_p0273c04║拈云：老婆鼠入強出，慣得其便。趙州老邁力弱，不
J27nB193_p0273c05║能和贓捉敗，受屈奚辭？若是快連手段，待婆掌時，
J27nB193_p0273c06║便云：賊賊！伊若定動，驀面掀倒，敢保偷心頓息，特
J27nB193_p0273c07║地從良。
J27nB193_p0273c08║舉：馬祖示眾云：汝等諸人，各信自心是佛，此心即是
J27nB193_p0273c09║佛心。達磨南天竺國來至中華，傳上乘一心之法，令
J27nB193_p0273c10║汝等開悟。有僧問云：和尚為甚麼說即心即佛？祖曰：
J27nB193_p0273c11║為止小兒啼。僧曰：啼止後如何？祖曰：非心非佛。僧曰：
J27nB193_p0273c12║除此一種人來，如何指示？祖曰：向伊道不是物。曰：忽
J27nB193_p0273c13║遇其中人來時如何？祖曰：且教伊體會大道。
J27nB193_p0273c14║拈云。即心即佛。頭上安頭。非心非佛。無繩自縛。不
J27nB193_p0273c15║是心。不是佛。不是物。泥裏洗土塊。山僧恁麼道。意
J27nB193_p0273c16║旨如何。良久云。土曠人稀。相逢者少。
J27nB193_p0273c17║舉：馬祖與百丈、西堂、南泉翫月次，祖曰：正與麼時如
J27nB193_p0273c18║何？丈曰：正好修行。堂曰：正好供養。泉拂袖便行。祖曰：
J27nB193_p0273c19║經入藏，禪歸海，惟有普願，獨超物外。
J27nB193_p0273c20║拈云：二三子嘲弄，風月自減聲價。良多馬老師亂
J27nB193_p0273c21║劄印子塗，污良人不少。新黃檗有八十大棒，要打
J27nB193_p0273c22║這四個漢子，聊與明月清風增些光彩，不致成群
J27nB193_p0273c23║作隊，各說異端脫有漢子出來道：黃檗棒合誰喫
J27nB193_p0273c24║也。許汝是個具眼。
J27nB193_p0273c25║舉：靈雲見桃花悟道，偈云：三十年來尋劍客，幾回落
J27nB193_p0273c26║葉又抽枝。自從一見桃花後，直至而今更不疑。玄沙
J27nB193_p0273c27║云：諦當！甚諦當！敢保老兄未徹在。
J27nB193_p0273c28║拈云：靈雲眼中添眼備，老眉上栽眉。仔細看來，成
J27nB193_p0273c29║甚麼面孔？
J27nB193_p0273c30║
J27nB193_p0274a01║行實
J27nB193_p0274a02║辛卯年十一月初四日。師六旬。初度首座慧門沛公
J27nB193_p0274a03║木菴瑫公西堂虛白願公即非一公。都監寺常熙公
J27nB193_p0274a04║耆舊默公暨職事同外護林文。若位中月樵諸居士
J27nB193_p0274a05║等。請師說行實以曉大眾。師云。歷年已久一切俱忘。
J27nB193_p0274a06║俟誕後稍靜說出。與眾共知。茲逢三十夜來。未免吐
J27nB193_p0274a07║露醜陋一番。師俗諱曾昺。號子房。本縣靈得里東林
J27nB193_p0274a08║林氏季子也。父在田母龔氏。六歲父客于湘未歸。自
J27nB193_p0274a09║是家產日耗。難以攻讀。至九歲入學。十歲冬廢學矣。
J27nB193_p0274a10║遂漸學耕樵為業。每靜夜與二三友坐臥松下。仰觀
J27nB193_p0274a11║天河運轉星月流輝。誰繫誰主。纏度不忒。心甚駭焉。
J27nB193_p0274a12║然此理非仙佛難明。纔有慕佛之念。意雖未決。志在
J27nB193_p0274a13║塵表。無心于世。故三五年來。所作所為。頗多顛沛。年
J27nB193_p0274a14║二十。母與長兄欲定聘。自思男兒在世。不知父之遊
J27nB193_p0274a15║蹤。誠為不孝。奚亟於娶。遂告母兄志在面。父後娶母
J27nB193_p0274a16║不奪其志。乃許可。越明年春。將聘金為路用直往豫
J27nB193_p0274a17║章。抵南京面母舅泉宇。勸諭回家云。汝東林人。焉知
J27nB193_p0274a18║天之廣大。人如塵沙。則此都城無處尋覓。而況天下
J27nB193_p0274a19║者乎。汝若不回。恐添母慮。孝亦安在。師不聽即別。至
J27nB193_p0274a20║寧波舟山。見族叔叔亦勸回。又別至紹興各縣。經歷
J27nB193_p0274a21║一載。囊已空矣。只隨香船。至南海朝觀音一到。見佛
J27nB193_p0274a22║地莊嚴。人境殊勝。一時凡念冰釋。遂發心持齋投潮
J27nB193_p0274a23║音。洞主出家。願為佛子。一心奉佛。以報四恩。領茶頭
J27nB193_p0274a24║執事。日供萬眾無有難色。洞主喜甚。嘆云。此佛子真
J27nB193_p0274a25║菩薩之使也。又明年。禮茶山祗園老僧為師。二月十
J27nB193_p0274a26║九。航海歸閩。省母母面以為自天降下喜不自勝喻
J27nB193_p0274a27║母奉齋皈佛。越明年母歸寂。請黃檗諸師禮懺。薦母
J27nB193_p0274a28║會。鑑源師於印林寺。源知師。有出家南海之志。方便
J27nB193_p0274a29║引示因緣。時節已至。即是道場。何必固執於南海耶。
J27nB193_p0274a30║師云。恐檗山近俗有所嫌。疑源謂。人俗心不俗可矣。
J27nB193_p0274b01║遂求源師到山落髮則無阻礙源諾。是年庚申二月
J27nB193_p0274b02║十九雉染。有嘲者云。東林也有佛耶。師云。聞說佛性
J27nB193_p0274b03║遍周法界。豈外東林耶。嘲者嘆妙。師即發願云。此處
J27nB193_p0274b04║落髮。若不精修佛行。以壞法門生陷泥犁。故領化主
J27nB193_p0274b05║執事本縣莆中募遍。是冬往海口塔寺聽經。辛酉春
J27nB193_p0274b06║領簿往京募化。欲完此道場。至杭適京中有警緣。暫
J27nB193_p0274b07║止往紹興顯聖寺。聽涅槃經。時聞本師費和尚之名。
J27nB193_p0274b08║惜未曾會晤六月時仁師京回抵杭。有書招相見談
J27nB193_p0274b09║及京中多事。其緣事已盡捐矣。乃問仁師。依經解義。
J27nB193_p0274b10║三世佛冤。離經一字。如同魔說。如何消釋。仁云。三十
J27nB193_p0274b11║年後向汝道。師即私忿意為欺人。太甚難道。這兩句
J27nB193_p0274b12║經有甚麼難會。而待三十年耶。便不同彼回山遍處
J27nB193_p0274b13║參尋。今日思之。仁師此句大得力矣。當時若依經解
J27nB193_p0274b14║說一篇。則被摩捋回山。安有今日之事乎。所以靠將
J27nB193_p0274b15║不如激將。飄然遍歷名剎。第有一德可稱者。亦依同
J27nB193_p0274b16║住。壬戌鸚窩頂聽法華。冬在夾石碧雲寺聽楞嚴。見
J27nB193_p0274b17║講席混濫。與慈然友論及經中實乃徑路。直示人要。
J27nB193_p0274b18║行則到家矣。不行聽到驢年亦無益。正如說食終不
J27nB193_p0274b19║能飽聞天台通玄。有一密雲和尚。係臨濟下尊宿。可
J27nB193_p0274b20║往參謁。若相契依住。以了生死大事。不然。向山頂修
J27nB193_p0274b21║行去。慈云。妙同往張王廟次上秦。駐山積善菴景西
J27nB193_p0274b22║主人問。路中還曾見有好人麼。師云。試指箇不好的。
J27nB193_p0274b23║出來看看。西默然。師云。不見道。仁見為之仁。又問。七
J27nB193_p0274b24║處徵心。畢竟心在甚麼處。師云。請坐將茶來。西又默
J27nB193_p0274b25║然。師云。下文還長付在。來日西留過夏。正談及參天
J27nB193_p0274b26║台事。忽聞老和尚來應金粟。喜不自勝。私謂符我所
J27nB193_p0274b27║願。買舟同到金粟。參見和尚。問學人。初入禪門。未知
J27nB193_p0274b28║做工夫。求和尚開示和尚云。我這裏無有工夫可做。
J27nB193_p0274b29║要行便行。要坐便坐。要臥便臥。師云。蚊子多臥不得
J27nB193_p0274b30║時如何。和尚云一巴掌。師拜退，置疑不決。七晝夜經
J27nB193_p0274c01║行坐臥無有間斷。至第七日下午。老和尚在康祖堂
J27nB193_p0274c02║前過。師抬頭一見有省便拜云。某甲會得和尚掌中
J27nB193_p0274c03║意。和尚云道看。師便喝。和尚云。再道看。師又喝。和尚
J27nB193_p0274c04║云。三喝四喝後如何。師云。今歲鹽貴如米。和尚云。走
J27nB193_p0274c05║開不得。礙人路頭。師禮拜退日常自作主宰。活潑潑
J27nB193_p0274c06║地。亦不請問。亦無疑情。至丙寅冬五峰為西堂。師豎
J27nB193_p0274c07║拳云。識得這箇。天下太平。識得這箇。天下爭競。如何
J27nB193_p0274c08║決斷。峰云。這箇從甚麼處得來。師便喝。峰云。那裏學
J27nB193_p0274c09║得來。師又喝，峰便打；師再喝，峰又打；師喝兩喝，峰又
J27nB193_p0274c10║兩打。眾謂：老隱！今日敗闕。師云：非汝境界。繇是坐不
J27nB193_p0274c11║得臥不得氣噴噴地平目而行。千人之中不見有一
J27nB193_p0274c12║人不見有身行。至次早課誦維那，鳴磬一聲，忽覺身
J27nB193_p0274c13║在此立課畢仍舊而行。眾謂老隱著藥了。直至第三
J27nB193_p0274c14║日上午，忽窗外一陣風吹入，寒毛卓豎，通身白汗，大
J27nB193_p0274c15║徹源底。便知三世諸佛、歷代祖師天下老和尚，情與
J27nB193_p0274c16║無情盡在一毫頭，了了分明，無二無別。不可舉似於
J27nB193_p0274c17║人。自證乃知。心中甚喜，逢人即笑。人謂老隱，被魔所
J27nB193_p0274c18║著。師云：非汝所知，但記得。經云：若作聖證。即入群魔。
J27nB193_p0274c19║遂無喜色。尋常如舊淑。知師知師所得，謂五峰云：此
J27nB193_p0274c20║子徹也。乃呼進寮云：汝有悟處，試道看。師云：道即不
J27nB193_p0274c21║難，只恐驚群動眾。峰云：但說何妨？師打觔斗而出。峰
J27nB193_p0274c22║云：真獅子兒。善能哮吼。後即出堂領火頭。一日老和
J27nB193_p0274c23║尚與眾論敬，鬼神而遠之。眾荅已，師亦在門外立，和
J27nB193_p0274c24║尚云：汝進來說看。師進前豎火叉云：離不得這老賊，
J27nB193_p0274c25║近不得這老賊。老和尚打云：汝作賊會那。師即拂乂
J27nB193_p0274c26║出云：賊賊！丁卯夏淑知與眾兄弟云：今夏在此不得
J27nB193_p0274c27║空過己。分事自家。了卻古人一切差別因緣。恐有錯
J27nB193_p0274c28║訛。大家結箇頌古社三日一次一炷香為則期畢呈
J27nB193_p0274c29║上老人看看。或取舍是非，了然明白亦不孤，同住一
J27nB193_p0274c30║夏矣。眾曰：可一期頌三十則因緣呈上老和尚即點。
J27nB193_p0275a01║二十七則時金粟。一眾嘆服。纔知有。隱元庚午春，黃
J27nB193_p0275a02║檗本寺請老和尚至山，師同回寺。乃三月十八日。老
J27nB193_p0275a03║和尚云：汝乃本處人可領簿。南行募化。師即領命。至
J27nB193_p0275a04║漳南，見東里王，居士云。請老和尚到山之意。七月間
J27nB193_p0275a05║又到潮州艸菴月餘。師衣衫襤縷主人疑非黃檗緣
J27nB193_p0275a06║事，不就占二偈為別。草鞋踏破已多年。半似風流半
J27nB193_p0275a07║似顛。滿地黃金渾不顧。又拈白紙告青天。其二。試將
J27nB193_p0275a08║冷眼向南看，世道紛紛化道難。三十年來無取舍。相
J27nB193_p0275a09║逢盡是鐵心肝。即回至漳聞老和尚有答東里公書
J27nB193_p0275a10║云。八月初一歸浙。師遂空手歸山，益見山中淒楚不
J27nB193_p0275a11║堪言，乃云：檗山蒼翠疊層層，難掩孤貧一箇僧。堪笑
J27nB193_p0275a12║化工又未瞥，春來秋去太忙生。辛未春，龔夔友夏象，
J27nB193_p0275a13║晉同石居士請住獅子巖。癸酉冬山中請馬峰費和
J27nB193_p0275a14║尚主席，命師為西堂。師辭不得，乃就職和尚上堂，師
J27nB193_p0275a15║即問：打著昔時舊痛處，於今猶恨棒頭輕。請師末頭
J27nB193_p0275a16║一頓。師打云。舊瘡瘢上著艾。進云。恁麼則徹骨徹髓
J27nB193_p0275a17║去也。師曰：如何是汝徹底意。進云。時清休唱太平歌。
J27nB193_p0275a18║和尚曰：祗引得一半。師即禮謝。一日諸禪人頌百丈
J27nB193_p0275a19║再參馬祖一喝三日耳聾。黃檗聞之，不覺吐舌因緣，
J27nB193_p0275a20║師目之總未妥在。亦頌云：一聲塗毒聞皆喪。遍野髑
J27nB193_p0275a21║髏沒處藏。三寸舌伸安國劍，千秋凜凜白如霜。呈上
J27nB193_p0275a22║和尚。即圈出。帖在法堂示眾陞座云：吾有一枝拂子。
J27nB193_p0275a23║是從上用不盡的顧。師云：汝作麼生奉持？師喝云。放
J27nB193_p0275a24║下著。和尚云：再道看。師喝便出。到方丈和尚下座進
J27nB193_p0275a25║方丈，師禮拜云：適纔觸忤和尚和尚。舉拂云。汝且將
J27nB193_p0275a26║去行持。師接著便打一拂。和尚云。將為報恩那。師又
J27nB193_p0275a27║打一拂便歸寮。甲戌，仲春辭和尚。回獅巖隱靜一日
J27nB193_p0275a28║泉竭慮無水難以居眾在菴前大石上，仰觀南畔巖
J27nB193_p0275a29║壁之下，懸松翠茂，必有水焉。攀藤刪棘而上，果如其
J27nB193_p0275a30║言。就壁筧泉砌路得石巖間。稍平處，堪以寓目。靜坐
J27nB193_p0275b01║片時。謂龔居士曰：此處可結團。瓢士曰。和尚曰可。某
J27nB193_p0275b02║為之不難。是秋重陽之日起。基冬畢，工移錫居之。丙
J27nB193_p0275b03║子夏，本山耆舊同鰲江檀信奉侍御林公書請繼黃
J27nB193_p0275b04║檗法席。師慮德薄，言微不宜應世力卻之。眾等虔請
J27nB193_p0275b05║再四，似不能免，姑許焉。巖下有側石如舟遊客以不
J27nB193_p0275b06║平為嘆。師云。時節若至。自然平矣。一夜在石中坐。持
J27nB193_p0275b07║大悲咒三遍。默祝龍天。此去黃檗吾道。大行為山增
J27nB193_p0275b08║色。此石可平為徵。默坐注香。歸室次早黎明徒良哉。
J27nB193_p0275b09║報云。奇哉。石已自平。師云。不必說。吾祝已徵。乃名為
J27nB193_p0275b10║自平石。說銘為記曰。匪石弗平。我心不誠。心既誠矣。
J27nB193_p0275b11║其石自平。既平且誠。吾道大行。以此靈驗。刊石為銘。
J27nB193_p0275b12║又一夕，夢一老人。長眉皓首荷甑負囊而入。師云。老
J27nB193_p0275b13║老大大。負累若此。不亦勞乎。彼即放下。出書幅單條
J27nB193_p0275b14║并所負之物。見贈而去。醒謂玄生侍者說者云。斯乃
J27nB193_p0275b15║吉夢。必有見徵。月終果法通。專使送大衣源流兼書
J27nB193_p0275b16║一封。以表法信。丁丑仲冬至山開堂拈香。以酬法乳。
J27nB193_p0275b17║越明年開龍藏三閱春秋。以答賜藏之恩。庚辰正月
J27nB193_p0275b18║八日建大殿。閱四載。山門寮舍頗備。甲申春往金粟
J27nB193_p0275b19║省覲本師和尚。五月至天童掃老和尚塔。孟冬應崇
J27nB193_p0275b20║德福嚴寺請。乙酉春閩中通政還。初馬公請住長樂
J27nB193_p0275b21║龍泉寺。丙戌春。玉融鄉紳并本山耆舊接回。黃檗迄
J27nB193_p0275b22║今。又歷六載。虛度世間。六十春秋。冒廁空門三十法
J27nB193_p0275b23║臘。主持黃檗一十五載。示眾語錄十六卷。又錄二冊
J27nB193_p0275b24║雲濤集一冊。並行於世。然福薄逢斯亂境。祗將身心
J27nB193_p0275b25║衛護祖席幸龍天佛祖之靈。法門如故。庶不辜檀信
J27nB193_p0275b26║之請。聊答皇恩祖德之萬一云爾。偈曰。六十年來夢
J27nB193_p0275b27║裏行。夢中說夢可憐生。不知若箇惺惺者。一笑千差
J27nB193_p0275b28║盡坦平。
J27nB193_p0275b29║
J27nB193_p0275b30║隱元禪師語錄卷第十終