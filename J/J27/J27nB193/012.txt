J27nB193_p0280c01║隱元禪師語錄卷第十二
J27nB193_p0280c02║嗣法門人廣徹編
J27nB193_p0280c03║啟
J27nB193_p0280c04║請本師和尚啟
J27nB193_p0280c05║伏以獅王弗吼，祖佛困於稿灰；野干亂鳴，生靈陷乎
J27nB193_p0280c06║鬼窟。客路猶然悲愴，婆心寧不怔營？恭聞和尚法戰
J27nB193_p0280c07║諸方，翻卻千年骨董，機投密室，贏得一味平嘗，㲯毿
J27nB193_p0280c08║破袈娑搭著，通身是眼現成鐵，楖栗拈來，活潑如龍。
J27nB193_p0280c09║何妨帶水拖泥，隨處撐天拄地。某等翹勤永日，佇想
J27nB193_p0280c10║終朝，所冀神足雲騰，即擁娘生處所。慈容滿月，嘗放
J27nB193_p0280c11║本地風光，爍破迷途，咸成正覺。玉融城畔，奇峰怪石
J27nB193_p0280c12║也生輝；黃檗山中，翠竹名花增錦繡。一會儼然，不勝
J27nB193_p0280c13║慶幸之至。
J27nB193_p0280c14║請鳳巢亙信法弟啟
J27nB193_p0280c15║建立師宗，貴乎莫逆心腹。掀翻祖道，妙在徹骨。弟兄
J27nB193_p0280c16║爪牙，早已完全；肝膽繇來，共赤家裏。人敘家裏，事個
J27nB193_p0280c17║中信。向個中傳，恭惟法弟。德涵海岳，道契塵寰。一脈
J27nB193_p0280c18║長懸，隱隱清彈。霜夜月，雙巒並秀，重重流露洞中春。
J27nB193_p0280c19║忝法愛以來迎，仰仁慈而許可。因緣出現，正值斯時。
J27nB193_p0280c20║賓主圓融，莫非此際。僧眾瞻風已久，士紳渴化良多。
J27nB193_p0280c21║更冀速展鳳巢，得意眉端。增瑞彩即登獅座，儼然錦
J27nB193_p0280c22║上再添花。某等停候白椎，親聆哮吼。慶快平生之願，
J27nB193_p0280c23║滿足曠劫之心。庶浪子知歸，山靈幸甚。謹啟。
J27nB193_p0280c24║復儀部閔公請啟（諱及申）
J27nB193_p0280c25║伏以接聖賢之命脈，滴滴歸源；剖佛祖之心肝，刀刀
J27nB193_p0280c26║見血。懿德汪洋乎震旦，美名浩蕩于娑婆。恭惟臺下
J27nB193_p0280c27║天湖毓秀，霅水鍾靈。舌卷千江，活捉鱗龍于掌上；眉
J27nB193_p0280c28║堆五嶽，生擒虎兕于盤中。殺活兼行，恩威並濟，放去
J27nB193_p0280c29║大千，共用收來。毛孔獨藏，調玉燭以壯皇圖；黎民重
J27nB193_p0280c30║慶，扇金湯而嚴福地。瓦礫增輝，召有佳言。搭我半鉤
J27nB193_p0281a01║晴夜月酬無妙句。涼人一味，好秋風謹復。
J27nB193_p0281a02║復侍御曹公請啟（諱谷）
J27nB193_p0281a03║伏以水秀人文，展托胸中之日月調高韻雅卷，舒格
J27nB193_p0281a04║外之乾坤。慣用鱗龍爪牙驀鉤獅象巴鼻。恭惟台臺
J27nB193_p0281a05║德被林泉，聲揚海宇，踞維摩之丈室，恢長者之高風。
J27nB193_p0281a06║十笏居中，廣容寶座，一莖草上，常現瓊樓。與夫金粟
J27nB193_p0281a07║如來，同門出入，並敷向上之真宗；黃面老漢，把手共
J27nB193_p0281a08║行互唱，非嘗之妙旨。某所愧樗才，詎堪應世？既承鼎
J27nB193_p0281a09║召，曷敢固辭？喜逢瑞氣映寒巖，通身慶快，惹得天花
J27nB193_p0281a10║擁毳，衲覿體風光。謹復。
J27nB193_p0281a11║復崇德縣邑侯解公請啟（諱學問）
J27nB193_p0281a12║伏以主賓互唱，成萬古之規繩；儒佛並擔，作千秋之
J27nB193_p0281a13║榜樣。杲日長懸乎丈室，文星正炤于禪房。恭惟臺下
J27nB193_p0281a14║現大人相應宰官身德澤，寰中草木昆虫，皆有賴恩
J27nB193_p0281a15║臨格外，林巒獅象悉無虞。某愧乏拔世之才，慚虧對
J27nB193_p0281a16║機之用。謹承教召，敢不欣從？藉劍氣以演揚，仗龍光
J27nB193_p0281a17║而揮霍。試擲半瓢嚴福地，可留一帶鎮山門謹復。
J27nB193_p0281a18║復銓部錢公請啟（諱元愨）
J27nB193_p0281a19║伏以德被禪門，同祖山而永秀；名標僧籍，共法海以
J27nB193_p0281a20║長流。峻哉弗可，思惟渾矣！奚容湊泊？恭惟臺下明朝
J27nB193_p0281a21║柱石，聖世金湯齊平，家國匪輕，荷負佛儒尤重。湖天
J27nB193_p0281a22║一色兮滿眼文章，上下圓融兮通身錦繡。用微軀為
J27nB193_p0281a23║法器，醜態難看，以長舌作溪聲，佳音可聽。驀直鉤來
J27nB193_p0281a24║鈍置，何如放去逍遙老念方休千針衲破臥芳草，狂
J27nB193_p0281a25║心未歇，半醒眸開望紫雲。
J27nB193_p0281a26║復方伯顧公請啟（諱玄鏡）
J27nB193_p0281a27║伏以沒量大人，能提沒量之綱紀；高明英哲，爰契高
J27nB193_p0281a28║明之腹。心不昧靈山付囑，永護少室單傳。恭惟臺下
J27nB193_p0281a29║目富三車，胸羅四庫。宗風當崇尚之日，豈無鐵漢維
J27nB193_p0281a30║持法；運正興隆之時，賴有弘才克輔。吐珠璣以慰玄
J27nB193_p0281b01║徒，指黃葉而憐赤子。幽谷繇斯普耀，禪林藉此增輝。
J27nB193_p0281b02║某竊念德微，曷歸四海之龍象；重辱台命，敢冒十方
J27nB193_p0281b03║之聖賢所貴。覿面提攜，迅雷不及掩耳；當機顯發，掣
J27nB193_p0281b04║電那堪佇思？亂草場中強作主，迎恩渡口待何人。謹
J27nB193_p0281b05║復。
J27nB193_p0281b06║復通政馬公請啟（諱思理）
J27nB193_p0281b07║伏以至道忘詮，妙在主賓，唱和大形靡相，不妨凡聖
J27nB193_p0281b08║交參。卷席之風尚存，築拳之教可振。法隨緣起，道在
J27nB193_p0281b09║人扶。恭惟台臺閣下，聖朝砥柱，佛剎金湯。為世津梁，
J27nB193_p0281b10║普濟生民之厲揭；摶空麟鳳，遍興寰宇之禎祥。爰及
J27nB193_p0281b11║眾緣，下垂鼎命。某生平拙訥，寧無愧乎羊脣；法任弘
J27nB193_p0281b12║恢，奚可懸于蚊頸？機鋒遲鈍，渾埋萬卉，頭邊舌相原
J27nB193_p0281b13║長籟響，一聲天外，接佳章而氣爽，覽玄誨以神清；叨
J27nB193_p0281b14║承寵召之榮，曷不繭蹤而應？伏望台星正炤，同明百
J27nB193_p0281b15║丈之虛堂；德譽遠揚，共布龍泉之紀範。敬裁寸答，仰
J27nB193_p0281b16║謝不宣。
J27nB193_p0281b17║與亙信法弟啟
J27nB193_p0281b18║半邊鼻孔，何妨到處昂藏？兩道眉毛，妙在逢人卓朔。
J27nB193_p0281b19║其去也，路途坦平；其住也，牢關穩密。內無可守，外無
J27nB193_p0281b20║可覓，靡倚靡靠，活潑自繇。惟個中人，知個中事，若向
J27nB193_p0281b21║外之遶，曷能窺其恍惚哉？茲　和尚退席，法道寥寥。
J27nB193_p0281b22║眾議請弟掩關丈室，俾祖道疊疊，增輝法音，泠泠盈
J27nB193_p0281b23║耳。所謂金聲玉振，無異此也。惟冀鼻孔下垂，來學可
J27nB193_p0281b24║規，庶幽巖不令寡聞，曷勝慶幸之至！
J27nB193_p0281b25║復長崎諸居士啟
J27nB193_p0281b26║伏以欽尚三寶大心長者之能，頓超一門，明眼維摩，
J27nB193_p0281b27║可入下榻而延素士虛堂以待貧僧。從古已然，於今
J27nB193_p0281b28║為烈。恭惟大檀樾列，位老居士，德盛扶桑，名聞震旦。
J27nB193_p0281b29║崇賢亦收管蒯，訪道不遠艫舳。禱法雨一天之中，志
J27nB193_p0281b30║存甦困；招玄風萬里而外利，用啟蒙媿。某葛拙無能，
J27nB193_p0281c01║不堪生光寶剎。陶陰有限，只可守訥。寒巖忽領，霞箋
J27nB193_p0281c02║滋深。霧汗十二峰公案未了，勉自栖遲；三千則葛藤
J27nB193_p0281c03║還多，藉誰砍斷？無論溪邊虎嘯，恐虛勝友之車；且聽
J27nB193_p0281c04║潭裏龍吟，亦戀老人之缽。弘道誠莫分彼此，審勢自
J27nB193_p0281c05║不無後先。況值紛紛灰劫之時，正須汲汲撐持之日。
J27nB193_p0281c06║天緣非偶，仰眺鴻飛，地會有期，俯慚玖報。伏祈老居
J27nB193_p0281c07║士，深砥自求之福，曲宥方命之愆。蓋至德之交，繾綣
J27nB193_p0281c08║不在形合無言之教，高深可以意通。悟乎此則黃檗
J27nB193_p0281c09║山頭，有情共瞻；日月青波，海上何地不聽風雷棒喝，
J27nB193_p0281c10║聲遙山川。氣達將見，德及黎民。自此始矣，保我子孫，
J27nB193_p0281c11║豈有既哉？臨楮飲冰，竊希鑒亮謹復。
J27nB193_p0281c12║
J27nB193_p0281c13║
J27nB193_p0281c14║
J27nB193_p0281c15║
J27nB193_p0281c16║
J27nB193_p0281c17║
J27nB193_p0281c18║
J27nB193_p0281c19║
J27nB193_p0281c20║
J27nB193_p0281c21║
J27nB193_p0281c22║
J27nB193_p0281c23║
J27nB193_p0281c24║
J27nB193_p0281c25║
J27nB193_p0281c26║
J27nB193_p0281c27║
J27nB193_p0281c28║
J27nB193_p0281c29║
J27nB193_p0281c30║
J27nB193_p0282a01║書問
J27nB193_p0282a02║與檗山諸禪德
J27nB193_p0282a03║智者重法以忘情，愚人溺愛而叛道，此賢愚不肖之
J27nB193_p0282a04║別，法門隆替之驗也。今兄等情關既破，愛根已拔，一
J27nB193_p0282a05║眾清淨，無二無別。弟應兄呼，道聚法樂，教外之風規
J27nB193_p0282a06║可振，黃檗之龜鑑猶存。余復何言？前所議者留一二
J27nB193_p0282a07║行童，差使亦未為善，必盡去之，乃可此行。如八十翁
J27nB193_p0282a08║翁入場屋，真誠不是小兒戲，不然，則無益於事矣。
J27nB193_p0282a09║復海澄文長曾居士（諱紹燈）
J27nB193_p0282a10║玄珠禪人齎居士手教并信物領謝領謝。山野雖未
J27nB193_p0282a11║面晤，已知居士從正信中來，乃能立志期悟，直至古
J27nB193_p0282a12║人田地，不敢一念退屈。比按牛頭喫草者，實雲泥懸
J27nB193_p0282a13║隔矣。又求直截，開示山野，秪得口掛壁上。然居士未
J27nB193_p0282a14║開口前，合喫三十棒。山野與麼道，早已鈍置不少，那
J27nB193_p0282a15║更委曲開示，展轉牽絆，曷有了期？且道未開口前，過
J27nB193_p0282a16║在甚麼處？合喫三十棒？所冀著實體究，無間閒忙。忽
J27nB193_p0282a17║于不知不覺處磕著山僧棒頭，敢保生死心，七花八
J27nB193_p0282a18║裂，本來面目，獨露堂堂。至于迎賓待客，呼奴喚婢，法
J27nB193_p0282a19║法頭頭，塵塵剎剎，無非本地風光，更于何物而可蒙
J27nB193_p0282a20║昧者哉？得到與麼時節速來通消息。
J27nB193_p0282a21║又
J27nB193_p0282a22║此濁世中，若無一二霜丰道骨卓立其間，則不成化
J27nB193_p0282a23║道矣。今居士獨踞漳南。直須向未屙已前壁立萬仞。
J27nB193_p0282a24║猶較些子。那更撒屎撒尿。炙地薰天。有甚交涉。且如
J27nB193_p0282a25║居士即今未晤。山僧如是篤信，如是親涉。且道。是何
J27nB193_p0282a26║景象？是何面目。向個裏見得徹。覷得破。則山僧早已
J27nB193_p0282a27║在居士腳跟下七花八裂。又何曾當面蹉過耶。大凡
J27nB193_p0282a28║個事參須實參。悟須實悟。苟或依稀恍惚。未免鄉關
J27nB193_p0282a29║萬里來。教云。生死二字頗似勘明。秪恐不是玉。是玉
J27nB193_p0282a30║也太奇。然生死二字果若勘破。則干戈永息，天下太
J27nB193_p0282b01║平。正是歸家穩坐時節到與麼田地，覓身心世界了
J27nB193_p0282b02║不可得，而況毀譽利害及眾生酣夢者乎。經云。一人
J27nB193_p0282b03║發真歸源。十方虛空悉皆消殞。良有以也。而云生死
J27nB193_p0282b04║勘明。且戰且守。恐錯會耳。何故？且戰且守。乃功勳未
J27nB193_p0282b05║忘。天下未寧。正是路途邊事。未是到家時節。而云。生
J27nB193_p0282b06║死勘明。豈不錯會者歟。惟冀居士再加參詳。毋忘初
J27nB193_p0282b07║志。忽若㘞地一聲桶底脫去。非但七百里如面亙古
J27nB193_p0282b08║亙今。山僧與居士未嘗斯須間隔也。如何如何。
J27nB193_p0282b09║又
J27nB193_p0282b10║去秋山中一晤，雖未勘明個事目擊而道存焉。然試
J27nB193_p0282b11║期在邇，恐亂文思，故放行一路矣。春間又承來論，謂：
J27nB193_p0282b12║世人六塵繫絆，無有休息，不能離幻，即覺為歎者，誠
J27nB193_p0282b13║知門下婆心太熱耳。蓋盡大地是個解脫門，把手拽
J27nB193_p0282b14║不入，誰為能絆？誰為所絆？若見六塵繫絆於人，則自
J27nB193_p0282b15║己腳跟早已絆倒，曷能塵中作主，剖露全體耶？不見
J27nB193_p0282b16║道：六塵不惡，還同正覺。又不見佛之一字，吾不喜聞。
J27nB193_p0282b17║試問門下此二轉語，如何理會得恰好去？倘著得一
J27nB193_p0282b18║句相應，黃檗不妨為汝證據。如仍守舊窩，誠恐依他
J27nB193_p0282b19║作解，障自悟門矣。
J27nB193_p0282b20║復鼓思王居士
J27nB193_p0282b21║所尊者道，所重者法，法道之所在，捨身衛之非過也。
J27nB193_p0282b22║法道之所不在，忘名事之奚益焉？然？今正值禪林秋
J27nB193_p0282b23║晚之時，破法沙門謬解宗徒靡所不至，若非正眼決
J27nB193_p0282b24║之，恐被邪師所惑，衛之事之，有何補于法道乎？是以
J27nB193_p0282b25║我宗貴在眼，正眼若果正日嘗行操，則無顛蹶之患，
J27nB193_p0282b26║入佛堂奧，必也可期矣。故僧問古德：如何是正法眼？
J27nB193_p0282b27║德云：破沙盆。且道是甚麼意旨？所冀居士弗舍晝夜
J27nB193_p0282b28║孜孜參究，畢竟是甚麼道理？脫若㘞地一聲，便知山
J27nB193_p0282b29║野棒頭落處。而頂王之珠甚深微妙之法，不待問人，
J27nB193_p0282b30║了了自明之矣。囑囑！
J27nB193_p0282c01║又
J27nB193_p0282c02║祖師西來，直指現成公案，本無一法繫縛于人，寧有
J27nB193_p0282c03║隻字片言可削哉？蓋披剃乃大丈夫之事，非將相之
J27nB193_p0282c04║所能為，豈是省應接而後已。然此法門正要，當人自
J27nB193_p0282c05║省，自鞭自悟，不妨門下道著。苟能自省，自悟自鞭，直
J27nB193_p0282c06║下便與祖師不別，而其塵緣不期了脫而自了脫，求
J27nB193_p0282c07║其聖名，了不可得，而況凡胎俗骨耶？門下果能一刀
J27nB193_p0282c08║兩段，則黃檗早已八字打開，一任四面而入也。蒙賜
J27nB193_p0282c09║信物，領謝不盡，更冀秋試，便道一晤為幸。
J27nB193_p0282c10║與鏡汭凌居士（任東甌司理）
J27nB193_p0282c11║山堂夜話月初涼，何處飄來一院香？莫是東甌塵外
J27nB193_p0282c12║客，催人落草暗商量。咦！一念妄動百計，無何造道緇
J27nB193_p0282c13║素，豈不慎歟？蓋為居士昔日一問不帶枝葉，屢屢觸
J27nB193_p0282c14║人鼻孔，不覺漏逗如此。然山僧當時答處直截根源，
J27nB193_p0282c15║未審居士留心否？徹證否？如徹證也，便能掀翻窠臼，
J27nB193_p0282c16║摸將虎鬚，則不被天下野狐津沫所瞞也。不妨二六
J27nB193_p0282c17║時中，心心獨尊，念念獨尊，頭頭獨尊，法法獨尊，塵塵
J27nB193_p0282c18║獨尊，剎剎獨尊，更有何物可為伴侶者哉？然後獨踞
J27nB193_p0282c19║公堂，應機接物，大用現前，不存軌則，一語一默，一錐
J27nB193_p0282c20║一拶，決千古之猶豫，斷未了之公案，敲枷打鎖，起死
J27nB193_p0282c21║回生，為黎民福，成差別智，正是沒量大人境界，非凡
J27nB193_p0282c22║小可知也。果到與麼田地不虛，黃檗山中一面矣。捨
J27nB193_p0282c23║此別作生涯，棄本逐末，則直指之道莫辯耳。何故？吾
J27nB193_p0282c24║宗貴在單刀直入，切忌多途，雜毒途多踏草，不死毒
J27nB193_p0282c25║雜，必也難療，惟冀高明，裁決為快。
J27nB193_p0282c26║答齊甫楊居士
J27nB193_p0282c27║昨因寺僧啟請，乃一時黃葉止啼之譚，曷有實法繫
J27nB193_p0282c28║綴於人乎？不意三家村裏有人窺破。抑不能擒下法
J27nB193_p0282c29║座爛槌一頓。共報不報之恩。反加唱和。重埋圭峰寺
J27nB193_p0282c30║裏一段風光也。所賜偈語不無順暢。秪恐不是玉是
J27nB193_p0283a01║玉也太奇。然無味之味，塞卻人口；無香之香，擉破人
J27nB193_p0283a02║鼻。苟無罣礙思量，要進便進。何必探頭縮腳呵呵。
J27nB193_p0283a03║答天目龔居士
J27nB193_p0283a04║承諭謂口訥舌鈍，無能證明，不知過在甚麼處？云云
J27nB193_p0283a05║者，夫學道不怕口訥舌鈍，秪恐生死心不切，卻被事
J27nB193_p0283a06║境限雜，不能歸一耳。苟欲明此一段生死大事，不須
J27nB193_p0283a07║速求請益，說破為快，然說底是山野境界，與居士全
J27nB193_p0283a08║沒交涉，惟冀仍向無說無聞，是一是二處起疑，不妨
J27nB193_p0283a09║好個消息。何故？古云大疑大悟，小疑小悟，不疑不悟，
J27nB193_p0283a10║但與麼疑去，不分南北，不辨東西，不計歲月，不間閒
J27nB193_p0283a11║忙，忽然不覺不知，打破疑團。大事已畢，突出三頭六
J27nB193_p0283a12║臂，堪笑黃面瞿曇四十九年無端說夢，三千七百祖
J27nB193_p0283a13║師亂扯葛藤，不獨一義二義明破，乃至百千無量妙
J27nB193_p0283a14║義，熱碗鳴聲矣。便知終日口喃喃，未曾說一字，竟年
J27nB193_p0283a15║口訥訥，剎說熾然，說果到此時，不剖心疑，自己決矣
J27nB193_p0283a16║不施痛，棒夢已破矣，何如？
J27nB193_p0283a17║復密因上人
J27nB193_p0283a18║來教謂山埜未出世，蚤獲親面者，秪恐妄通消息耳。
J27nB193_p0283a19║且道山埜未出世時，眉毛長多少，口門闊若干，所冀
J27nB193_p0283a20║一一答來。若如法，不惟摸著山埜，面門亦且早已喫
J27nB193_p0283a21║棒了也。曷言不到如未？切不可亂撒許多不乾不淨，
J27nB193_p0283a22║塗污山埜面門，敢保喫棒，無有了日在。其偈頌一一
J27nB193_p0283a23║按過，於中不無所見。第欠師家淘汰，未免語脈不清
J27nB193_p0283a24║之患，徒費苦心，秪益自勞矣。所謂黃河水，自源頭濁，
J27nB193_p0283a25║良有以也。固知上人有衝浪之志，拋出直鉤相為，若
J27nB193_p0283a26║不認其非，掉頭不顧，一任漂墮羅剎國中，面赤面紅，
J27nB193_p0283a27║頭出頭沒，則無奈其何矣。
J27nB193_p0283a28║又
J27nB193_p0283a29║此偈頌其中得失相半，不能一一點破細味之大，似
J27nB193_p0283a30║瞎老婆咬蝨子相似，著與不著，湊造化耳。大凡要入
J27nB193_p0283b01║這個門戶，直須將平日惡知惡覺腐爛臭葛藤盡，拋
J27nB193_p0283b02║在東洋海底，然後赤身挨入荊棘林中，打輥一番，直
J27nB193_p0283b03║至通身紅爛，七花八裂，無一絲頭牽掛，豁然突出頭
J27nB193_p0283b04║來，纔有立腳處，纔有說話分，不然盡被亂統，漢子算
J27nB193_p0283b05║將去。縱有千言萬語，曷補於道乎？囑囑！
J27nB193_p0283b06║又
J27nB193_p0283b07║既云山埜未出世，一體相面，則出世後必不一體相
J27nB193_p0283b08║面。若與麼卜度，反成兩截，曷能會萬物為一體之旨
J27nB193_p0283b09║耶？然學道貴在真參實悟，切忌依他作解，恐臘月三
J27nB193_p0283b10║十日到來，總用不著。苟悟的人，自有一條活路可行，
J27nB193_p0283b11║決不在出世未出世時，躲跟一體不一體處著腳矣。
J27nB193_p0283b12║復惺一莊居士
J27nB193_p0283b13║目來札前後錯亂相違，不勝枚舉。故知居士在草裏
J27nB193_p0283b14║打輥過日，無怪其亂統也。然山埜承當，個事出沒施
J27nB193_p0283b15║為自有時節，當然非門外人之可測度。若作佛法，世
J27nB193_p0283b16║諦較量，則自墮塵網，曷有出頭之分？又云：稍休棒頭，
J27nB193_p0283b17║勿加痛棒。乾淨化人以體佛氏之大慈益見，可笑！不
J27nB193_p0283b18║惟不知佛氏之大慈，抑且未曾夢見棒頭事在。古云：
J27nB193_p0283b19║喚作棒，入地獄如箭射；不喚作棒人，地獄如箭射。且
J27nB193_p0283b20║道喚作甚麼？如道得相應，正好朝打三千，暮打八百，
J27nB193_p0283b21║曷言稍休如未，切不可輕擬棒頭，自招謗法之咎。山
J27nB193_p0283b22║埜縱有拄杖，亦不打這無血氣的漢子，何故恐染拄
J27nB193_p0283b23║杖耳。蓋頌古一事，乃古人大徹之後，別出手眼之遶，
J27nB193_p0283b24║說禪以啟未悟，非是承虛接響，取竊相似語言，擬欲
J27nB193_p0283b25║瞞人，秪自瞞矣。若夫祝壽章句名公文人為之，非山
J27nB193_p0283b26║埜事也。何云小子要求老母壽章，伏為秉筆代題，知
J27nB193_p0283b27║禮乎不知，禮也。呵呵。
J27nB193_p0283b28║復丁官徐居士
J27nB193_p0283b29║前蒙光顧，煥然餘輝，未已復承信物，何異錦上添花，
J27nB193_p0283b30║不唯山埜致謝弗盡，抑亦令人讚誦無窮也。來教謂
J27nB193_p0283c01║真佛出世，放光苦海，尤懷賞而不置者，然放光一事，
J27nB193_p0283c02║不可獨推在山埜分上。秪如居士二六時中動轉施
J27nB193_p0283c03║為，折旋俯仰，是個甚麼？若能回光一炤，則與真佛放
J27nB193_p0283c04║光動地有何差別？與天下老和尚又何曾隔一絲毫？
J27nB193_p0283c05║未審居士信得及否？如信得及，不妨塵中作主，濟物
J27nB193_p0283c06║資生，莫非廣大之佛事，庶不虛閻浮界上走一遭也。
J27nB193_p0283c07║復鹽官子穀蔡居士
J27nB193_p0283c08║遠承過舉，詎不從命？然琦勉荷老人重擔，更以殿事
J27nB193_p0283c09║所累渾身，毛羽脫落，惟餘一付赤骨而已。苟若搏風
J27nB193_p0283c10║遠揚，則中途未免，不無天閼之患，故再四躊躕，未即
J27nB193_p0283c11║前也。俟舊羽稍復，不妨一鼓直造大方，作個弗請之
J27nB193_p0283c12║友，以滿洪護之弘願，未可知也。謹復。
J27nB193_p0283c13║復不凋池居士（字直夫）
J27nB193_p0283c14║來教謂末劫眾生無明濃厚，即入此門，盡是識神搬
J27nB193_p0283c15║弄，求其絕後，再甦千無一二。誠如所論，婆心雖切，而
J27nB193_p0283c16║義未妥。何故？一切眾生無明濃厚障蔽，心目難入，此
J27nB193_p0283c17║門盡被識神搬弄，無時休息，故古德呵為門外漢也。
J27nB193_p0283c18║苟入此門，如賊入空屋，失卻偷心，所謂了了見無一
J27nB193_p0283c19║物，亦無人，亦無佛，大千沙界海中漚，一切聖賢如電
J27nB193_p0283c20║拂，此便是入門樣子也。又云：今歲不上公車，非是辭
J27nB193_p0283c21║榮高，尚實觀世味，如嚼蠟據山野，見處觀世，味如嚼
J27nB193_p0283c22║蠟，正好上公，車登大任，儒佛並治，家國晏然，不惟人
J27nB193_p0283c23║主坐致太平，抑亦靈山付囑猶在矣。更承妙象嘉刻，
J27nB193_p0283c24║併選禪髓，見惠何以克當？然山野住持，事繁未暇，覽
J27nB193_p0283c25║閱第目髓之一字，似未妙也。蓋髓字係初，祖將示寂，
J27nB193_p0283c26║門人侍側，祖曰：時將至矣，汝等盍各言其所得。諸子
J27nB193_p0283c27║各呈所得，祖一一印訖，唯慧可大師即禮三拜，依位
J27nB193_p0283c28║而立。祖曰：汝得吾髓，今門下不錄機語，以古人方便
J27nB193_p0283c29║義路為禪髓，而謂普被三根者，實未能全被也。土根
J27nB193_p0283c30║聞之，未免掉臂而去，終不咬人言句。中根自有生涯，
J27nB193_p0284a01║亦不隨語生解，下根聞之，若存若忘，不無葛藤所絆。
J27nB193_p0284a02║如是則何普被之有哉？殊不知宗門下貴在覿面提
J27nB193_p0284a03║持，抽釘拔楔，解粘去縛，直令個個獨露本來面目而
J27nB193_p0284a04║後已，曷有實法繫綴於人乎？故我臨濟老人三度問
J27nB193_p0284a05║佛法的的大意，而黃檗三施痛棒，至大愚處點破，乃
J27nB193_p0284a06║云元來佛法無多子，此便是瞥悟禪髓之樣子，不獨
J27nB193_p0284a07║此老如是，乃至有祖以來，莫不繇此為至要，餘者盡
J27nB193_p0284a08║是皮毛，何足尚哉？偶因門下一片熱腸，不覺噶呾如
J27nB193_p0284a09║此，諒直夫必受直言，故不敢紆曲，以污直腸。彼此尚
J27nB193_p0284a10║直，則直指之道可通。不然，總被識神搬弄，至於驢年，
J27nB193_p0284a11║無有休歇矣。謹復。
J27nB193_p0284a12║與羅山法弟
J27nB193_p0284a13║法道之盛，莫若斯時，法道之亂，莫若斯時。然盛故亂，
J27nB193_p0284a14║亂故削弱，理之必然，時之必至矣。兄所恨力微不能
J27nB193_p0284a15║立，救此弊為愧。惟冀吾弟早豎法幢，人天皈正，不被
J27nB193_p0284a16║此輩之所扇惑，以報先佛莫大之弘恩。生靈幸甚！餘
J27nB193_p0284a17║不盡述。
J27nB193_p0284a18║復刑部沈公請（諱戩榖）
J27nB193_p0284a19║來教謂久企法履，未獲面覿，深用歉然，豈世外之人
J27nB193_p0284a20║想望而不之見也？貧道云：臺下誠欲企見世外之人，
J27nB193_p0284a21║直須返觀，能企者是誰，所企者何物？忽若覷破未萌
J27nB193_p0284a22║之先，一著則世內世外，了無二致。不惟洞徹貧道面
J27nB193_p0284a23║門，至于乃佛乃祖，若聖若賢，本來面目，盡被勘破，又
J27nB193_p0284a24║何歉之有哉？蓋福嚴古剎，一帶荒涼，而基跡恢廓，非
J27nB193_p0284a25║大檀越長者，孰能為之？偶承台召，荊蓁瓦礫，忽然增
J27nB193_p0284a26║輝，方來雲衲，莫不慶快，何獨語水福嚴之幸，誠天下
J27nB193_p0284a27║禪林之大幸也。某所愧德微，曷勝其任第？鼎命莫違，
J27nB193_p0284a28║未免出醜一場，諒大方海涵，必不以我為誚也。然道
J27nB193_p0284a29║人家風動若行，雲靜如止水，隨緣去住，斷無固必之
J27nB193_p0284a30║念；更冀春容洒落之時，語水泠然之際；覿面相逢，契
J27nB193_p0284b01║闊于形名之外；開胸見膽，徬徨乎無有之鄉。永脫世
J27nB193_p0284b02║縻，頓超物表，益見逸格之談，歷歷可據，豈世間濃淡
J27nB193_p0284b03║空華，而能蒙昧者哉？肅此奉復，炤亮不宣。
J27nB193_p0284b04║復天水禪師
J27nB193_p0284b05║接來教，盛讚不佞，何以克當然不佞生平愚鹵，一無
J27nB193_p0284b06║所能，第以退讓為主，而人皆以古風鑑賞遞相傳嚮
J27nB193_p0284b07║濫充時聽耳。自揣其微，非真讓也，非好古也。誠無用
J27nB193_p0284b08║之人，不得不如是也。蓋此法亂之秋，愧無摧邪扶正
J27nB193_p0284b09║之作，而正法眼藏，不幾乎隱滅矣。幸足下有當仁不
J27nB193_p0284b10║讓之鋒，直指正統之論，為後學規繩，人天皈正，則祖
J27nB193_p0284b11║佛中興，莫非斯際。然則統上綱宗，則可自統其末，則
J27nB193_p0284b12║未可也。逆耳之言，冀高明酌之何如？
J27nB193_p0284b13║復起南張居士
J27nB193_p0284b14║偶接來教，乃知為法之誠，一誦棒喝，便發慈恧之心，
J27nB193_p0284b15║大似見鞭影而行，較其深錐痛拶而不回頭者，何啻
J27nB193_p0284b16║日劫相倍矣。蓋棒喝是亂世之英雄，法門之猛將，所
J27nB193_p0284b17║謂有時一棒掀天揭地，有時一棒斬釘截鐵，有時一
J27nB193_p0284b18║棒賞罰分明，有時一棒如蒿枝拂相似。若能一一辨
J27nB193_p0284b19║明，了無差忒，便知山野棒頭落處，則不被假雞聲韻
J27nB193_p0284b20║所惑，真為世出世間大丈夫也如未，切不可糢糊影
J27nB193_p0284b21║響，喚鐘作甕，疑誤將來，奚益於法門乎？耑此，奉復。
J27nB193_p0284b22║答心盤禪人
J27nB193_p0284b23║來書謂親近山野彌切，甚羨甚羨！第恐言彌切，而心
J27nB193_p0284b24║誠未彌切也。苟真彌切，一念萬年，終無改易。見知識
J27nB193_p0284b25║如見生冤家相似，即要與他倒斷一番而後已，豈肯
J27nB193_p0284b26║放過？或此或彼，忽是忽非，自無一定之見，略有少分
J27nB193_p0284b27║相應，未免雜毒入心，理障日固，似難救療，不自覺知。
J27nB193_p0284b28║又謂瞿曇成道之旦，即山野週行之旦；瞿曇開眼之
J27nB193_p0284b29║日，即山野㘞地之日。雖然融古今一賢愚，則不無正
J27nB193_p0284b30║眼炤之塗污瞿曇，扯累山野，不為不少矣。蓋衲僧家
J27nB193_p0284c01║所秉金剛王寶劍，一切凡聖當前，裂為千段，豈可扯
J27nB193_p0284c02║如許絡索以糊他人耶？縱有睹星之見，正是金屑入
J27nB193_p0284c03║眼，那堪為貴？倘如是信得及者，以見衲僧爪牙，超宗
J27nB193_p0284c04║異目，亙赫千古，詎狐群種族而能近傍者矣？
J27nB193_p0284c05║復莆田陳孝廉得先書（諱遂捷）
J27nB193_p0284c06║香潭一晤，迄今風雅尚存，忽接佳音道範儼然重煥。
J27nB193_p0284c07║蓋斯濁劫，乃有其人提持個事，則從上來源不至寂
J27nB193_p0284c08║寥矣。靈山付囑，猶在毘耶不二之門，必也可振矣。若
J27nB193_p0284c09║論當人向上一著未面山野已前，一坐坐斷，百了千
J27nB193_p0284c10║當，覓其一物了不可得，而贓賊取舍偷心，無地可寄，
J27nB193_p0284c11║所謂佛之一字，吾不喜聞，況▆外影響之事乎？來諭
J27nB193_p0284c12║捧讀山野語錄，喜獲大寶，嘆未曾有，奈偷心易起，賊
J27nB193_p0284c13║媒難除云云。恐未獲真，大寶如得，則取之不盡，用而
J27nB193_p0284c14║無窮，何得何失？更欲求山野法力追贓乎？若有贓賊
J27nB193_p0284c15║可追，累及東鄰，西舍無疑，而主人翁必不安穩。又云：
J27nB193_p0284c16║但未知穩坐家中，若個可以起手到異日又如何撒
J27nB193_p0284c17║手？恐未曾穩坐家中。苟真穩坐，家中萬事已畢，縱有
J27nB193_p0284c18║百千萬億神通三昧，皆是門外，夢幻影響，何足道哉？
J27nB193_p0284c19║如求起手撒手，正是路途邊事，未是穩坐家中時節。
J27nB193_p0284c20║欲山野一示方法，只得覓起手處不可得，覓撒手處
J27nB193_p0284c21║不可得，不可得處遮麼得，唯證乃知焉可測？更若如
J27nB193_p0284c22║何若何，好與三十大棒，另日知山野棒頭落處，再來
J27nB193_p0284c23║通個消息。
J27nB193_p0284c24║復長崎禪人書
J27nB193_p0284c25║蒙召，本當從命，奈山僧老矣，弗獲遠應，是所歉也。但
J27nB193_p0284c26║最尊者道，至貴惟王，非王無以重其道，非道無以祝
J27nB193_p0284c27║其王。故靈山佛法付囑國王大臣，良有以也。彼此各
J27nB193_p0284c28║土語言禮節，佛法人情，恐不貫通，而見責于方外，則
J27nB193_p0284c29║進退兩難矣。昔達磨初祖觀震旦，有大乘根器航海
J27nB193_p0284c30║而來，作不請之友，遊梁涉魏，機緣不契，面壁九載，使
J27nB193_p0285a01║非斷臂一接。今寧有佛法烜赫中國繩繩不斷乎？然
J27nB193_p0285a02║其中亦有毀之、譽之忌之，妒之者可見行道難于學
J27nB193_p0285a03║道，而護法不易請法也。倘因緣出現于此，則龍天相
J27nB193_p0285a04║焉。王臣重焉，有召則應開化一方，即未敢望達磨之
J27nB193_p0285a05║來震旦，要非圖聲名利養而已也。夫懸一祖燈于扶
J27nB193_p0285a06║桑，朗耀百千萬劫，福國庇民，無窮無盡，誠非細事，他
J27nB193_p0285a07║日載之。史曰：某朝請某和尚開禪宗之始，可謂君聖
J27nB193_p0285a08║臣賢，並傳萬古，則庶幾不負靈山付囑矣。上人其亦
J27nB193_p0285a09║商確之乎？老僧全錄，又錄雲濤集意者，其亦已上進
J27nB193_p0285a10║乎？所惠盛儀等物悉拜登謝謝。
J27nB193_p0285a11║復本仁呂居士
J27nB193_p0285a12║前蒙見召福嚴一期回山，迄今十閱春秋，無日不懷
J27nB193_p0285a13║念也。想因緣出處，隨之以時，天亦不能定其去住，況
J27nB193_p0285a14║人能固，必乎別後株守寒巖，世界攘攘，難以忍言，想
J27nB193_p0285a15║眾生業重所致，縱有法力，無如奈何，第存佛心以俟
J27nB193_p0285a16║之良矣。回山乃知三錄已竣福嚴，末後一段光輝，非
J27nB193_p0285a17║居士孰能為之？昔人半偈撐持千古禪剎，余愧遠矣。
J27nB193_p0285a18║以空言罪責於余，余亦奚辭。遠惠香供謝謝弗盡，偈
J27nB193_p0285a19║曰：十年夢幻幾凋零，唯子頻招見道情。想到迎恩渡
J27nB193_p0285a20║口處，從教語水愈泠泠。
J27nB193_p0285a21║復覲周徐孝廉
J27nB193_p0285a22║接來教併佳刻，見惠何以克當？夫贈人以言，較百朋
J27nB193_p0285a23║之錫，奚啻霄壤矣。老居士從三代法社中出立言理，
J27nB193_p0285a24║致自然圓淨活潑，無可擬議。且經徑山老人點定金
J27nB193_p0285a25║粟，批評山野，豈能贊一詞哉？摠之金湯之所當為，何
J27nB193_p0285a26║可擬議？但今時法道淩夷，眾生盡在大夢之中，竟日
J27nB193_p0285a27║搖撼不醒，聞醒世錄將出，慶快不已，望亟梓流通，以
J27nB193_p0285a28║開群矇，即成大覺世界。否則大地生靈，曷有醒日？而
J27nB193_p0285a29║山僧說夢亦無已時。偈曰：十年倏忽鬢垂絲，嶺外雲
J27nB193_p0285a30║堆古道迷。懶更抬眸分好醜，碧潭千載冷雙眉。
J27nB193_p0285b01║復子穀蔡老居士
J27nB193_p0285b02║山野愧添法門，濫廁宗黨，未免蹇驢趁隊之誚，累及
J27nB193_p0285b03║外護，不為不少。蓋全錄一時示眾：應緣影響耳，非千
J27nB193_p0285b04║古定式也。良矣！禪人好事，刊行於外，揚家之醜，大似
J27nB193_p0285b05║鴉臭，當風觸著，寧無掩鼻？所幸老居士大出，手眼奪
J27nB193_p0285b06║回，李公帽仍戴張公頭上，見者無不絕倒。雖然如是，
J27nB193_p0285b07║秪護得黃檗半邊面門那半邊，莫道居士摸不著，普
J27nB193_p0285b08║天下人到黃檗，敢保無處措手偈曰：祖道匡扶仗作
J27nB193_p0285b09║家，洞明法眼驗龍蛇。羨君不負靈山囑，枯木巖前盡
J27nB193_p0285b10║放花。
J27nB193_p0285b11║隱元禪師語錄卷第十二終