J27nB193_p0285c01║隱元禪師語錄卷第十三
J27nB193_p0285c02║嗣法門人弘宣編
J27nB193_p0285c03║詩偈
J27nB193_p0285c04║金粟解制
J27nB193_p0285c05║禪關透脫絕纖塵，剔起眉毛一斬新，瓦屋冰消長夜
J27nB193_p0285c06║夢，梅花凍解小園春。人情恰好難分離，道眼初開別
J27nB193_p0285c07║假真。喝散白雲千萬里，縱橫何處不相親？
J27nB193_p0285c08║訪青雲巖關主不遇
J27nB193_p0285c09║踏破青雲路幾層，出頭始見嶺南能。途中迷悟千般
J27nB193_p0285c10║客，物外逍遙一個僧。叩罷禪關空寂寂，沖開鳥道任
J27nB193_p0285c11║騰騰。卻來巖下問童子，白牯峰頭飽未曾。
J27nB193_p0285c12║宿潮州草菴
J27nB193_p0285c13║巍巍梵剎迥西郊，四面風清震我潮，野老日嘗波挈
J27nB193_p0285c14║挈，貧兒到處赤條條。溪山有意流今古，雲月無私伴
J27nB193_p0285c15║寂寥。聞道嶺南光景好，不辭千里路迢迢。
J27nB193_p0285c16║寄中台林檀越
J27nB193_p0285c17║君在天邊看落霞，誰憐清冷野僧家？彤雲密布千秋
J27nB193_p0285c18║月，白雪飄零幾點花。龍藏久封無法說，山田典盡沒
J27nB193_p0285c19║生涯。有人借問西來意，獨飲趙州一夜茶。
J27nB193_p0285c20║回山有感
J27nB193_p0285c21║密雲散處各歸津，獨露尋嘗本色人。鑑水一條拖白
J27nB193_p0285c22║練，青巒十二迥天真。細嘗黃檗連根苦，冷看梅花徹
J27nB193_p0285c23║骨貧。無奈東君輕漏洩，紛紛踏碎故園春。
J27nB193_p0285c24║次林秀才韻
J27nB193_p0285c25║白雲隱隱出山阿，點綴峰巒接氣豪，幽谷風清探客
J27nB193_p0285c26║少，墨池水濺化龍多。文成五彩騰黃閣，悟徹三空洞
J27nB193_p0285c27║碧波。自是歸家生意別，莫嫌破衲異紅羅。
J27nB193_p0285c28║狂風
J27nB193_p0285c29║堪笑空王性太麤，門庭吹倒喚誰扶？數聲怒號漫天
J27nB193_p0285c30║黑，一片光明特地無。掃盡人家舊骨董，掀翻面壁細
J27nB193_p0286a01║工夫。偶然觸著毫端處，始信真風不負吾。
J27nB193_p0286a02║輓印初禪友（歸寂金陵）
J27nB193_p0286a03║透脫閩關膽氣粗，翩翩一葦渡江湖，舒開碧眼千峰
J27nB193_p0286a04║秀，撥盡清波徹底無。撒手晏然同我國，翻身獨露帝
J27nB193_p0286a05║王都。偶聞塞北悲風起，若個枝頭不夜呼。
J27nB193_p0286a06║輓龍吟卓居士
J27nB193_p0286a07║嘗憶清光映竹扉，那知擲杖化龍飛？沒絃琴下知音
J27nB193_p0286a08║少，有眼棒頭痛者稀。煙浪青山愁夜月，花含玉露泣
J27nB193_p0286a09║朝暉。如君撒手安閒去，誰肯拖雲伴翠微？
J27nB193_p0286a10║復社友
J27nB193_p0286a11║微微月色窺窗寒，漸入虛堂炤膽肝，格外知音能有
J27nB193_p0286a12║幾，個中消息若為彈？橫眠一榻清風起，壁立千尋玉
J27nB193_p0286a13║露團，杖策不妨崖險處，孤標挺出再來看。
J27nB193_p0286a14║和潔道人韻
J27nB193_p0286a15║碧落雲穿月徑斜，分明逗漏野僧家。忘機頂上歸巢
J27nB193_p0286a16║鳴，宴坐巖前散落花。美玉無勞塗彩飾，真金終不混
J27nB193_p0286a17║泥沙。自從所盡青山後，長臥孤峰嬾結跏。
J27nB193_p0286a18║其二
J27nB193_p0286a19║單提楖栗祖風高，動地驚天秪一毫。赤骨條條橫海
J27nB193_p0286a20║宇，丹心片片奉塵勞。嶺南春煖嚴新令，塞北秋清擁
J27nB193_p0286a21║舊袍。撥轉上頭關捩子，通身手眼也難逃。
J27nB193_p0286a22║巖中偶成
J27nB193_p0286a23║芒鞋踏破腳尖新，獨占人間第一貧，有法求時非得
J27nB193_p0286a24║力，無錐卓處卻相親。懸崖石怪空流翠，峭壁松幽不
J27nB193_p0286a25║惹塵。堪嘆茫茫煙浪裏，活埋多少丈夫真。
J27nB193_p0286a26║贈恒、默二兄進關
J27nB193_p0286a27║一聲哮吼震千山，兩個泥牛鬥入關，跛鱉盲龜傍努
J27nB193_p0286a28║目，人天龍象正開顏。不萌枝上聯芳秀，無影堂中竟
J27nB193_p0286a29║日閒，氣息盡時消息盡，不堪攀處卻堪攀。
J27nB193_p0286a30║次士禮林居士
J27nB193_p0286b01║卓立千峰別洞天，剪雲綴衲度殘年，猿修野供丹崖
J27nB193_p0286b02║上，鳥獻名花古樹前。玉女攢眉賣俊俏，石徒點首弄
J27nB193_p0286b03║機權，悠悠行到山窮處，一念回光萬法全。
J27nB193_p0286b04║佛誕日贈居士林恬生
J27nB193_p0286b05║突出蓮胎亙古今，曇花門外雨沉沉，洗清曩劫娘生
J27nB193_p0286b06║垢，獨露渾身紫磨金。炤世眼睛奔電掣，撩天鼻孔吼
J27nB193_p0286b07║雷音，堪憐稚子隨高下，潦倒傍觀忍不禁。
J27nB193_p0286b08║執中林居士求偈薦室
J27nB193_p0286b09║大道本無男女相，歸根豈有去來身？紅爐菡菡因該
J27nB193_p0286b10║果，鐵樹菩提果具因。半偈未宣超法界，一言聊舉等
J27nB193_p0286b11║冤親。了知這個真消息，便是蓮花國裏人。
J27nB193_p0286b12║似月樵林居士
J27nB193_p0286b13║大道洪荒莫可量，如何一葦漾江傍？山雲搖曳招僧
J27nB193_p0286b14║隱，天籟怒號罵客狂。三塔魂銷愁砥柱，雙池水涸待
J27nB193_p0286b15║金湯。知君不負青山約，把手共行入帝鄉。
J27nB193_p0286b16║輓曇域耆舊
J27nB193_p0286b17║我拖泥水汝歸真，錯落曇花滿眼塵，萬壑號呼皆失
J27nB193_p0286b18║色，諸天垂淚更愁人。玉融緇素捧金骨，黃檗溪山淨
J27nB193_p0286b19║法身，踏盡寒煙芳草路，腳跟打濕自相親。
J27nB193_p0286b20║輓中台林緣首
J27nB193_p0286b21║娑婆業識正茫茫，若個如君衛法王，德掛空門聲愈
J27nB193_p0286b22║重，名垂濁世骨還香。卻堪洗耳南軒踞，何事翻身北
J27nB193_p0286b23║斗藏？不見台星臨澗石，青山墜淚暗淒涼。
J27nB193_p0286b24║化齋糧
J27nB193_p0286b25║瞎驢成隊氣昂藏，踢踏雲深古道場，草料打翻唇嘴
J27nB193_p0286b26║燥，芒繩拽脫鼻頭涼。素懷擊節待明月，赤膽挑燈叩
J27nB193_p0286b27║大方，磕著遼天沒量漢，驀然踴躍自傾倉。
J27nB193_p0286b28║月樵林居士求薦母
J27nB193_p0286b29║化母垂機事事章，世緣酬盡各分張，莫愁堂北菱花
J27nB193_p0286b30║冷，且喜庭前桂子香。恩愛斷時情始遍，根塵落處體
J27nB193_p0286c01║全彰。淨持半偈助哀已，一道靈明徹上方。
J27nB193_p0286c02║除夜示眾
J27nB193_p0286c03║老來嬾得向人前，獨對齋頭一線天，不宰白牛分晚
J27nB193_p0286c04║歲，聊吟拙偈慰高賢。山童放炮驚山鬼，祖裔舒光耀
J27nB193_p0286c05║祖先。半榻煙霞隨分足，了無塵夢隔殘年。
J27nB193_p0286c06║丙戌年回山作
J27nB193_p0286c07║一別寒巖閱兩春，五湖佳景眼中塵。佛恩奚啻丘山
J27nB193_p0286c08║重，世事渾無半點真。雪鬢難忘親敕賜，青山豈昧舊
J27nB193_p0286c09║時人？故園松竹依然在，待得余歸翠又新。
J27nB193_p0286c10║遊龍峰示碧居禪人
J27nB193_p0286c11║道人居處碧崔嵬，環遶山山錦繡堆，巖畔有誰懸日
J27nB193_p0286c12║月？樹頭無舌卷風雷。閒尋白鹿洞天隱，笑指梅花萬
J27nB193_p0286c13║戶開，不獨杖藜具隻眼，昔賢曾向此中來。
J27nB193_p0286c14║暮春禱雨
J27nB193_p0286c15║春殘花柳悴村村，杲日魂銷暗淚痕。八萬塵勞渾世
J27nB193_p0286c16║界，滿空烈燄逼乾坤。生靈注想風雷令，草木仰沾雨
J27nB193_p0286c17║露恩。老矣無聊默啟告，可回天意即傾盆。
J27nB193_p0286c18║答江居士
J27nB193_p0286c19║百年寓世若鷗浮，逐隊隨群一夢遊，須悟樂邦超覺
J27nB193_p0286c20║岸，勿沉苦海浪虛舟。山晴吞吐半輪月，劍怒縱橫萬
J27nB193_p0286c21║國秋。福業茫茫彌宇宙，幾人拔萃出峰頭。
J27nB193_p0286c22║輓守心禪人
J27nB193_p0286c23║人生福業浪悠悠，肯放身心古岸頭，憶子不還頻下
J27nB193_p0286c24║淚，思君久假愈添愁。徒勞黃檗聯燈炤，孤負澄潭片
J27nB193_p0286c25║月勾，聞道而今自點首，歸來正值九天秋。
J27nB193_p0286c26║寄懷禪友
J27nB193_p0286c27║一入滄溟起碧波，衝開巨浪震山河。半空霹靂摶雲
J27nB193_p0286c28║去，萬里扶遙帶雨過。想有金鉤難作釣，愧無玉網可
J27nB193_p0286c29║為羅。這回不戀蒼龍窟，冷落長江一曲歌。
J27nB193_p0286c30║贈別蒼霞法弟省覲　本師
J27nB193_p0287a01║助揚師道始稱賢，愧我無能敢近前。一杖薰風推法
J27nB193_p0287a02║駕，半瓢英氣壓華筵。初心喜得同時用，不意當仁獨
J27nB193_p0287a03║占先。老倒活埋青嶂裏，爭如挑月炤吳天。
J27nB193_p0287a04║陳無菴居士入山求薦母孝節莊孺人偈
J27nB193_p0287a05║舉念入山叩法王，慈容夢喜獨全彰。密移英氣歸名
J27nB193_p0287a06║剎，靜起貞風到上方。雪裏孤標偏帶月，峰頭峻峭愈
J27nB193_p0287a07║增光。佛心孝節原同本，千古圓明不可忘。
J27nB193_p0287a08║修造四眾塔
J27nB193_p0287a09║檗山一片閒田地，四眾同皈正覺場，究竟已生根本
J27nB193_p0287a10║大，喻親以道孝源長。細觀個裏真為貴，拶入其中骨
J27nB193_p0287a11║也香，無縫稜稜千古震，人天圍繞豈尋常？
J27nB193_p0287a12║示青山道人
J27nB193_p0287a13║不假修持清淨身，者回拈起愈天真，來來去去無差
J27nB193_p0287a14║路，死死生生沒兩人。白刃豈能挨鐵骨？青山終不惹
J27nB193_p0287a15║紅塵，等閒趺坐離情謂，突出杖頭萬劫春。
J27nB193_p0287a16║薦葉子暄居士（值入山禮千佛懺）
J27nB193_p0287a17║知君行履絕纖塵，遊戲凡間念六春。千葉花開千佛
J27nB193_p0287a18║現，一靈機發一天真。浮漚影裏寧為貴？夢幻場中奚
J27nB193_p0287a19║足珍？撒手晏然歸去也，瓊樓仙子共相親。
J27nB193_p0287a20║壽乾菴陳居士六十
J27nB193_p0287a21║共入蟠桃會上遊，瑤池仙子正添籌，梅爭雪月迎初
J27nB193_p0287a22║度，松引煙霞慶大週。耳順圓通諸色相，心融萬古一
J27nB193_p0287a23║春秋。道人不昧同根旨，舌卷長江祝未休。
J27nB193_p0287a24║贈允寧陳居士放生會
J27nB193_p0287a25║堪憐飛躍不惺惺，業累到來許暫停，迷受刀砧還口
J27nB193_p0287a26║腹，悟沖頭角起江城。家從善積門風舊，國以仁昭世
J27nB193_p0287a27║道平，放得一條生活路，娑婆後代廣人行。
J27nB193_p0287a28║
J27nB193_p0287a29║
J27nB193_p0287a30║
J27nB193_p0287b01║
J27nB193_p0287b02║
J27nB193_p0287b03║
J27nB193_p0287b04║
J27nB193_p0287b05║
J27nB193_p0287b06║
J27nB193_p0287b07║
J27nB193_p0287b08║
J27nB193_p0287b09║
J27nB193_p0287b10║
J27nB193_p0287b11║樹下宿
J27nB193_p0287b12║寄跡濃陰裏，蕭然若故居，輕煙籠古樸，淡月炤寒軀。
J27nB193_p0287b13║知恥愧無得，安身樂有餘，忙忙塵世內，幾個臥林墟。
J27nB193_p0287b14║元旦
J27nB193_p0287b15║元旦風光霽，凝眸景物新，咸資和氣力，共樂本天真。
J27nB193_p0287b16║雲散千林曉，花飛一片春，忙忙王化裏，盡是個中人。
J27nB193_p0287b17║掃祝髮師塔
J27nB193_p0287b18║滄桑易變更，人命豈長保？愧我歸何遲，嗟師去太早。
J27nB193_p0287b19║晚山愁白雲，朝露泣芳草，不睹師音容，聊將空塔掃。
J27nB193_p0287b20║詠筍
J27nB193_p0287b21║嚗烈無明地，尖新刺殺人，生來無蓋覆，出處不沾塵。
J27nB193_p0287b22║氣宇沖霄漢，丰姿壓四鄰，徘徊明月下，愈看愈精神。
J27nB193_p0287b23║巖中自敘
J27nB193_p0287b24║山瘦骨稜層，跏趺一老僧，眉堆三尺雪，身護萬年藤。
J27nB193_p0287b25║風月謾留戀，陰晴豈愛憎？胸流毫髮鑑，遠泝自南能。
J27nB193_p0287b26║闢團瓢小徑
J27nB193_p0287b27║赤手破天荒，別開一徑長，步高行磊落，心放語顛狂。
J27nB193_p0287b28║石瘦蒼苔滑，巖虛異草香，隔林啼鳥處，句句斷人腸。
J27nB193_p0287b29║化千觔銅鐘
J27nB193_p0287b30║黃檗鑄洪鐘，虛懸釋梵宮，千鈞樂信施，萬古醒迷蒙。
J27nB193_p0287c01║器大奚愁晚？韻高誰與同？娑婆真教體，盡在此聲中。
J27nB193_p0287c02║位中林居士求薦母
J27nB193_p0287c03║吁嗟元化母，胡乃離群機，堪作生靈主，不為物所移。
J27nB193_p0287c04║來時無朕兆，去亦若奚之？一段真風在，令人大可思。
J27nB193_p0287c05║化齋糧
J27nB193_p0287c06║頑徒三五百，乾爆一條腸，開口吞餘國，虛心斂大方。
J27nB193_p0287c07║問禪都不會，噇飽過時光，可有同風者，吹來到福唐。
J27nB193_p0287c08║又
J27nB193_p0287c09║檗山老瞎駒，多產跛群驢，鼻孔遼雲漢，尾巴橫四衢，
J27nB193_p0287c10║平田嫩萎草，雜踏盡無餘。試問諸賢者，如何活得渠？
J27nB193_p0287c11║溫陵弘靜秦居士乞偈壽親
J27nB193_p0287c12║洛陽靜佛子，乞偈壽尊親，足下三枝秀，眉端兩道春。
J27nB193_p0287c13║大功清宇宙，至道樂天真，忘卻重勳事，是名自在人。
J27nB193_p0287c14║仲春訪羅山亙信法弟
J27nB193_p0287c15║為覓同風事，更高亦可親。抬眸千嶂翠，移步兩眉春。
J27nB193_p0287c16║偶拾自家寶，忽逢格外人。德豐淡且美，道樸素而真。
J27nB193_p0287c17║最喜山多骨，兼懷水有鱗。剎那探實際，萬古作通津。
J27nB193_p0287c18║別羅山法弟
J27nB193_p0287c19║偶欲辭巖谷。山山起白雲。繞圍情太密。靉靆意何熅？
J27nB193_p0287c20║攜手忘歸思，諭懷動遠聞，閻浮雖一氣，知我莫非君。
J27nB193_p0287c21║懷羅山法弟
J27nB193_p0287c22║弟兄千里外，注想目悠悠，法愛如山重，道情若水週。
J27nB193_p0287c23║夢中頻作夢，愁上更添愁，南北互相憶，恐驚盡白頭。
J27nB193_p0287c24║示爾退林居士
J27nB193_p0287c25║巖前何處客？攜杖扣禪關，出沒煙波裏，行藏宇宙間。
J27nB193_p0287c26║二毛光映雪，一座儼如山。借問西來意，春溪水正潺。
J27nB193_p0287c27║丙戌孟冬苦雨有感
J27nB193_p0287c28║十月苦霪雨，行人盡帶愁，埜花淚失色，胡馬正風流。
J27nB193_p0287c29║何日開雲漢？幾時現斗牛？號天回正令，血氣自知羞。
J27nB193_p0287c30║示滋石禪人
J27nB193_p0288a01║心移滋石轉，念別隔雲泥，蛙鼓催鉼缽，薰風起杖藜。
J27nB193_p0288a02║使禪奚所往，之子若為栖？就路還家句，泠泠水一谿。
J27nB193_p0288a03║題遼天居
J27nB193_p0288a04║為訪舊交石，頻來覺路玄，半瓢懸峭壁，一榻寄遼天。
J27nB193_p0288a05║脫洒風煙外，逍遙帝象先，不知誰夢醒，得到此山巔。
J27nB193_p0288a06║過石門寺
J27nB193_p0288a07║石門無鎖鑰，早晚倩雲封。客到迷幽徑，僧歸覺梵鐘。
J27nB193_p0288a08║長歌消白日，一嘯點青峰。可有知音者，共談格外宗。
J27nB193_p0288a09║寓西石巖
J27nB193_p0288a10║人幽山氣淑，樹密鳥多吟，瘦骨撐天地，貧眸徹古今。
J27nB193_p0288a11║機投雲水合，道契聖賢臨。苟不扣西石，焉知有此音？
J27nB193_p0288a12║人日喜晴應君迪林居士齋
J27nB193_p0288a13║人旦天開霽，攜笻扣大方，和風生意氣，杲日發心光。
J27nB193_p0288a14║道重文章國，名揚詩禮鄉，片雲臨谷外，傳茗正流芳。
J27nB193_p0288a15║詠瓶梅
J27nB193_p0288a16║素懷依丈室，冷艷逼窗綃，忽吐先春信，又逢片月招。
J27nB193_p0288a17║烈風堅傲骨，英氣迥孤標，留得寒芳在，冰壺豈寂寥。
J27nB193_p0288a18║示五雲侍者
J27nB193_p0288a19║五雲明示者，為法不辭艱，早晚承言重，順違對色難。
J27nB193_p0288a20║攜瓶之浙水，扶杖轉閩關，末後無私句，迢迢自去還。
J27nB193_p0288a21║海口鎮作水陸普度
J27nB193_p0288a22║眾生惑業重，劍戟惟相侵，四大既分散，三途各自沉。
J27nB193_p0288a23║諦觀迷子苦，普度本來心，仁者苟相與，共成功德林。
J27nB193_p0288a24║又
J27nB193_p0288a25║余見三災苦，輒興悲愍心，攪河為酥酪，變地作黃金。
J27nB193_p0288a26║普濟飢虛者，共登解脫林，一彈三昧曲，若個不知音。
J27nB193_p0288a27║輓栖雲耆舊
J27nB193_p0288a28║一片雲歸去，山愁露骨風，愧無神妙力，可挽舊時翁。
J27nB193_p0288a29║月落潭心冷，燈收世眼矇，茫茫海不渡，忍坐白蓮中。
J27nB193_p0288a30║寄妙法化主
J27nB193_p0288b01║大哉真妙法，一念萬斯年，已就黃金相，須成功德田。
J27nB193_p0288b02║靈苗元有種，般若豈無緣？果滿歸來日，檗山又儼然。
J27nB193_p0288b03║玄樞玉樞宋居士乞偈壽親
J27nB193_p0288b04║不讀萬卷書，焉知言不朽？壽親乞伽陀，言壽同悠久。
J27nB193_p0288b05║兼體大悲心，生靈俱點首，善哉長者風，今古亦希有。
J27nB193_p0288b06║詠橋梅
J27nB193_p0288b07║傲骨耐霜久，靈根托石間，半舒含夜月，微笑點空山。
J27nB193_p0288b08║冷淡誰為侶？孤貞孰與班？恩蒙橋畔水，日夜詠潺潺。
J27nB193_p0288b09║中秋夜詠
J27nB193_p0288b10║閒雲乍斂盡，滿目一輪秋。有塵代天語，無帷遮面羞。
J27nB193_p0288b11║寒心懸碧漢，素影落清幽。乘得圓機轉，風光處處周。
J27nB193_p0288b12║壁蘭
J27nB193_p0288b13║一片淨如練，何緣間淡濃？幽花開夢筆，秀葉發英鋒。
J27nB193_p0288b14║不借乾坤力，肯沾脂粉容。黃由親手眼，未必繼其宗。
J27nB193_p0288b15║回獅巖遼天居
J27nB193_p0288b16║獨坐遼天上，風雲足下屯，胸開萬岫供，目斂百花村。
J27nB193_p0288b17║有譜篆巖穴，無書縣國門，棒頭直指處，若個不知恩。
J27nB193_p0288b18║題上田院西閣
J27nB193_p0288b19║偶上西來閣，盤桓頃刻間，相看一片月，談笑四時山，
J27nB193_p0288b20║心靜塵無寄，眼空色自還，遨遊仙境內，惟有此禪關。
J27nB193_p0288b21║示越宗禪人
J27nB193_p0288b22║直指西來意，分明無別宗，鳥語添長舌，花飛減瘦容。
J27nB193_p0288b23║逍遙幻化裏，脫灑隙光中。觸著毫端旨，縱橫路路通。
J27nB193_p0288b24║次李居士韻
J27nB193_p0288b25║密啟西來意，拈花惟笑迎。廣彈格外事，共證法無生。
J27nB193_p0288b26║水到看龍躍，林成聽鳳鳴。坡公儼然在，一帶抱幽情。
J27nB193_p0288b27║
J27nB193_p0288b28║
J27nB193_p0288b29║
J27nB193_p0288b30║
J27nB193_p0288c01║
J27nB193_p0288c02║
J27nB193_p0288c03║
J27nB193_p0288c04║
J27nB193_p0288c05║
J27nB193_p0288c06║
J27nB193_p0288c07║
J27nB193_p0288c08║
J27nB193_p0288c09║
J27nB193_p0288c10║
J27nB193_p0288c11║示徽州學菴程居士
J27nB193_p0288c12║學菴程居士乞偈壯道祉，愧無元字腳，胡敢污君紙？
J27nB193_p0288c13║再四卻未能，愈求而不已。打開娘生肚，拈出鳥可指。
J27nB193_p0288c14║願君自揣摩，反求道在邇。君雖未出家，亦不在家裏。
J27nB193_p0288c15║遍探老古錐，有甚毛骨髓？小心嘗翼翼，大道直如矢。
J27nB193_p0288c16║今欲歸去來，去來奚所止？竹杖起秋風，芒鞋生兩耳。
J27nB193_p0288c17║踏斷水流聲，我卻不如你。
J27nB193_p0288c18║示長樂念佛優婆夷
J27nB193_p0288c19║主持教外宗，對機如掣電，向來嬾說心，豈可開方便？
J27nB193_p0288c20║為你不當機，偶然通一線。佛成自己佛，念亦非他念，
J27nB193_p0288c21║步步同佛行，情迷而弗見。返炤覺花開，花開自佛現，
J27nB193_p0288c22║六門放毫光，光交空王殿。七寶樹成行，黃金地一片，
J27nB193_p0288c23║極樂古如來，當人直下薦。我演妙伽陀，如金剛寶劍，
J27nB193_p0288c24║永護修道人，千秋無改變。
J27nB193_p0288c25║示尊九陳居士
J27nB193_p0288c26║善哉淨信士！結屋勝精藍，一榻空諸有，森羅海印含。
J27nB193_p0288c27║水雲喜借宿，車馬樂停驂，座對龍峰秀，路通湖嶺南。
J27nB193_p0288c28║狂心歇自肯，大道悟來探。隱几惟尊九，連枝當添三。
J27nB193_p0288c29║訂余燈市景，赴汝歲華曇。不二門開也。文殊默笑談。
J27nB193_p0288c30║示蠢餘禪人
J27nB193_p0289a01║既蠢而有餘，誰解求吾書？解求不謂蠢，名實兩奚居？
J27nB193_p0289a02║吾書離色相，兼復一賢愚，觸處皆全彰，不觸自如如。
J27nB193_p0289a03║湛然猶止水，含物若空虛，動則風雷吼，獨立撐其廬。
J27nB193_p0289a04║問著驀頭棒，惡覺淨消除。豁開正法眼，倒騎跛瞎驢。
J27nB193_p0289a05║毫端現塵剎，雜踏天馬駒。假名終無益，真蠢豈負余？
J27nB193_p0289a06║示道原菴主
J27nB193_p0289a07║念佛者是誰？不念亦是誰？細看有無念，明明兩不虧。
J27nB193_p0289a08║愚人不肯信，所作與心違，甘墮愛欲網，雖活亦奚為？
J27nB193_p0289a09║一旦眼光落，未免閻羅槌，智者猛提此，如劍常自揮。
J27nB193_p0289a10║返炤無一物，無物正堪歸，蓮花香馥馥，金殿等巍巍。
J27nB193_p0289a11║是名真佛子，處處放光輝。
J27nB193_p0289a12║示良範禪人
J27nB193_p0289a13║學道無他術，貴乎志定一，一定萬慮空，所履皆真實。
J27nB193_p0289a14║閒忙動靜間，個事何曾失？智者不狐疑，通人無固必。
J27nB193_p0289a15║轉究轉幽深，愈追愈綿密，驀地豁然開，如燈破暗室。
J27nB193_p0289a16║了了自分明，豈肯向外質？生死等空花，參尋事已畢。
J27nB193_p0289a17║示鷺門林居士
J27nB193_p0289a18║鷺門林居士，遠乞余開示，余演三昧門，難塞君兩耳。
J27nB193_p0289a19║君雖一片誠，莫若求諸己。返追求的人，念念從何起。
J27nB193_p0289a20║起處不可得，求亦奚所止？霜花入鬢邊，煦日和心裏。
J27nB193_p0289a21║冷暖只自知，問人決可爾。爾心忽悄然，我法亦如是，
J27nB193_p0289a22║心法俱圓融，無別亦無二。踏遍恒河沙，不離自家底。
J27nB193_p0289a23║以此而奉持，乃吾真妙旨。
J27nB193_p0289a24║良智禪人乞偈薦親，師乃其宗支，似難卻筆，因
J27nB193_p0289a25║敘數言。
J27nB193_p0289a26║智者動孝思，乞言薦父母，愧無筆舌長，敢弄班門斧。
J27nB193_p0289a27║願君自返求，念念無雲阻，豁然智眼開，東軒日正午。
J27nB193_p0289a28║徹見本來人，俱超諸佛祖，何況己爺娘，而不得其所？
J27nB193_p0289a29║三千界一如，舉足皆淨土。水鳥演摩訶，雲林談空苦。
J27nB193_p0289a30║我說智伽陀，淨光亙萬古。
J27nB193_p0289b01║無上侍者乞偈壽母
J27nB193_p0289b02║大哉造化母，養育利群機。雨露及其節，風雷發以時。
J27nB193_p0289b03║成功而不宰，澤物頗相宜。出萃超諸象，乾坤不爾欺。
J27nB193_p0289b04║洪恩無答處，乞法壽頤期。一喜七旬德，一懼兩鬢絲。
J27nB193_p0289b05║割愛學佛道，胡為動所思。榮生滋大本，嚴閣慎初基。
J27nB193_p0289b06║徹悟根本者，是名無上兒。
J27nB193_p0289b07║輓夔友龔居士
J27nB193_p0289b08║人生夢幻中，百歲若長夕，一念失回光，茫茫奚所適？
J27nB193_p0289b09║大哉古聖師，垂語醒迷客，吾道一貫之，千古為標格。
J27nB193_p0289b10║余雖無所聞，別傳有妙策，援入不二門，同處遼天宅。
J27nB193_p0289b11║一榻空諸有，六窗俱吐白，心靜月孤圓，眼青宇宙碧。
J27nB193_p0289b12║知命喜幽居，節身善養嗇，共樂幾春秋，頗稱為莫逆。
J27nB193_p0289b13║無端起業風，世緣廝逼迫。君返玉融城，余歸古黃檗，
J27nB193_p0289b14║形影兩相弔，其心胡間隔。大隱混市廛，小隱憩泉石，
J27nB193_p0289b15║而汝忽歸真，令人長哽嗌。不幸生不辰，獨立有何益？
J27nB193_p0289b16║願君亟再來，勿忘獅巖跡。
J27nB193_p0289b17║示燦宇吳居士
J27nB193_p0289b18║燦宇吳居士，乞偈潤心田，本來無一字，胡為有長篇？
J27nB193_p0289b19║但願心光燦，法法已周圓。心光燦一身，一身體胖然。
J27nB193_p0289b20║心光燦一家，一家福綿綿。心光燦一國，一國悉皆賢。
J27nB193_p0289b21║心光燦宇宙，宇宙盡堯天。名實苟相稱，龐公可並肩。
J27nB193_p0289b22║壽能監寺六旬
J27nB193_p0289b23║茫茫宇宙間，誰識形山寶？能者志於斯，身心淨盡掃。
J27nB193_p0289b24║纔登耳順年，積行等蓬島，日耀自玲瓏，雲籠翠愈好。
J27nB193_p0289b25║香風長紫芝，甘露潤靈草。舉世好新奇，獨余贊古道。
J27nB193_p0289b26║胸中無俗物，滿眼是嘉藻。莊嚴素法身，惟茲可長保。
J27nB193_p0289b27║遊光巖寺
J27nB193_p0289b28║一片芬芳地，群峰密護遮，元為長者榻，返作法王家。
J27nB193_p0289b29║況復有耆宿，眉堆白雪花，素飲菩提水，頻斟趙老茶。
J27nB193_p0289b30║助道林間鳥，活機草裏蛇，客問西來意，巖光映彩霞。
J27nB193_p0289c01║示憐初柯居士
J27nB193_p0289c02║此世俱成幻，返觀念念香，有身皆有苦，無受即無殃。
J27nB193_p0289c03║兒女花前影，夫妻暗內傷。本來非老少，究竟誰興亡？
J27nB193_p0289c04║識得個中旨，真兒遍十方。
J27nB193_p0289c05║佛師萬象先乞偈薦母
J27nB193_p0289c06║生佛出象先，生佛入象先，胡必外求薦，外求弗值錢。
J27nB193_p0289c07║恒沙諸佛母，分明在汝邊。一念回光炤，俱登九品蓮。
J27nB193_p0289c08║會得同根旨，子母正團圓。
J27nB193_p0289c09║訥夫程居士請題父行略
J27nB193_p0289c10║濁世尚虛名，誰能踐實道？虛名一旦灰，寧免閻羅考？
J27nB193_p0289c11║實踐常湛然，千秋明杲杲，不惟燭四鄰，誠乃護身寶。
J27nB193_p0289c12║我讀程氏傳，虛名淨盡掃，動輒合古今，愈讀聲愈好。
J27nB193_p0289c13║事佛無間然，訓子有嘉藻，懿行布閭閻，德風彌海島。
J27nB193_p0289c14║大哉程氏心，胡不預聞早。虛空有盡時，此心長可保。
J27nB193_p0289c15║宿盤谷
J27nB193_p0289c16║招隱尋山水，論交近石松，石松堅且秀，山水淡而濃。
J27nB193_p0289c17║況復有幽谷，不鑿自玲瓏，靜坐一剎那，千古動微風。
J27nB193_p0289c18║灰頭巖穴士，若個繼其蹤。得意在拳石，何必問高峰。
J27nB193_p0289c19║示性溫庵主
J27nB193_p0289c20║天真自性佛，不假其雕琢。法法已完成，頭頭俱卓朔。
J27nB193_p0289c21║行藏宇宙間，圓明無拘束。如珠之在盤，如玉之在璞。
J27nB193_p0289c22║能現一切物，如何塵所縛？貴在密提撕，妙乎嘗自覺。
J27nB193_p0289c23║溫溫如是珍，靈彩映山岳。
J27nB193_p0289c24║寂仁禪人求偈壽乃師常清六旬
J27nB193_p0289c25║天得一清，地得一厚，物得一全，人得一壽，乞偈祝師，
J27nB193_p0289c26║永垂不朽。孝格于天，誰不點首？惟清自潔，惟嘗自守，
J27nB193_p0289c27║孤朗碧空，仁繼其後。德壘萬石，光超三有。耳順心通，
J27nB193_p0289c28║廣博悠久，忍俊不禁，聊擊其缶。
J27nB193_p0289c29║古鏡禪人乞偈壽乃師未雕五旬
J27nB193_p0289c30║古鏡重光，圓炤無餘，未雕之德，本自如如。乞吾字腳，
J27nB193_p0290a01║以壽其師，至璞匪玷，詎可剖諸？半百風光既已去，不
J27nB193_p0290a02║來共上白牛車。
J27nB193_p0290a03║贈大悲院主復初
J27nB193_p0290a04║大悲千手眼，願力護僧伽，拈草建弘剎，聚金成佛爺。
J27nB193_p0290a05║水雲樂借宿，龍象喜交加，竹瘦尚高節，松陰多歲華。
J27nB193_p0290a06║德馨仙子國，道契野人家。日用隨豐儉，時間自結跏。
J27nB193_p0290a07║功圓行滿處，佛果位還他。偶值秋光好，山山現彩霞。
J27nB193_p0290a08║六旬幸得遇，一別又天涯。雖然千里外，嘗憶此杯茶。
J27nB193_p0290a09║君豈無懸想，相扶上寶車。
J27nB193_p0290a10║挽林文若居士
J27nB193_p0290a11║一室無何有，胸開只見山，怕聞名利鬧，喜共水雲閒。
J27nB193_p0290a12║法護十餘載，德馨滿世間，逢斯溷亂劫，不忍在塵寰。
J27nB193_p0290a13║撒手長歸去，萬夫莫可扳。頓超寂滅樂，嶽面改愁顏。
J27nB193_p0290a14║想到舊遊處，淒淒空自還。羨公多桂裔，何必淚潸潸？
J27nB193_p0290a15║壽海山常熙耆舊七旬
J27nB193_p0290a16║惟仁以為壽，其壽焉可考？惟道以為心，其心明杲杲。
J27nB193_p0290a17║惟德以為言，其言遍海島。今有古稀人，全備斯三寶。
J27nB193_p0290a18║炯炯炤人間，人問誠罕討。惟我聊知君，所以傾懷抱。
J27nB193_p0290a19║行也若閒雲，去來無不可。住也肖孤峰，點塵飛不到。
J27nB193_p0290a20║坐也若盤松，蒼蒼永長保。臥也如石牛，不犯東西草。
J27nB193_p0290a21║以此壽德人，頓超於彭老。反覆搜枯腸，難盡描其好。
J27nB193_p0290a22║喜有溪長舌，贖音更嘉藻。吾願常如斯，虛空首點早。