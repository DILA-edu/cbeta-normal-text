J27nB193_p0290b01║隱元禪師語錄卷第十四
J27nB193_p0290b02║嗣法門人性杲編
J27nB193_p0290b03║詩偈
J27nB193_p0290b04║金粟辭老和尚歸閩
J27nB193_p0290b05║水底有天藏世界，潭中無物映山河。金鱗破浪翻身
J27nB193_p0290b06║去，敢借風雷意若何？
J27nB193_p0290b07║客堂自警
J27nB193_p0290b08║幾度經霜鬢已斑，千金難鑄舊時顏。于今放下娘生
J27nB193_p0290b09║面，八極風來總不攀。
J27nB193_p0290b10║和儕字韻
J27nB193_p0290b11║楖栗橫擔是我儕，逢人活捉一坑埋，中途刺破娘生
J27nB193_p0290b12║腳，脫卻陳年破草鞋。
J27nB193_p0290b13║寄某禪師
J27nB193_p0290b14║麥池水漲亂啼蛙，半掩柴門憶作家，纔得同風一口
J27nB193_p0290b15║信，吹來千里問毘耶。
J27nB193_p0290b16║南行募化
J27nB193_p0290b17║試將冷眼向南看，世道紛紛化道難。三十年來無取
J27nB193_p0290b18║舍，相逢盡是鐵心肝。
J27nB193_p0290b19║草鞋踏破已多年，半似風流半似顛，滿地黃金渾不
J27nB193_p0290b20║顧，又拈白紙告青天。
J27nB193_p0290b21║贈芝山樵雲公
J27nB193_p0290b22║白雲縹緲水潺潺，樵古風高得自閒。借問老來端的
J27nB193_p0290b23║意，又提玉斧斫芝山。
J27nB193_p0290b24║宿南坑
J27nB193_p0290b25║養純白牯恣南坑，不犯東西草一莖。蹄角分明今已
J27nB193_p0290b26║露，春疇水漲任縱橫。
J27nB193_p0290b27║秋懷
J27nB193_p0290b28║眉毛挂劍起秋風，葉落人間處處同，惟有客情多冷
J27nB193_p0290b29║淡，幾番動足白雲中。
J27nB193_p0290b30║其二
J27nB193_p0290c01║山堂風冷夕陽斜，翻憶當年幾作家，金粟峰頭拋錦
J27nB193_p0290c02║繡，于今不挂一莖紗。
J27nB193_p0290c03║回山見法席寂寞有感
J27nB193_p0290c04║法堂寂寞草萋萋，凍鳥悲風徹夜啼，潦倒兒孫不得
J27nB193_p0290c05║力，橫挑拄杖入峰西。
J27nB193_p0290c06║其二
J27nB193_p0290c07║檗山蒼翠疊層層，難掩孤貧一個僧，堪笑化工又未
J27nB193_p0290c08║瞥，春來秋去太忙生。
J27nB193_p0290c09║壽圓初耆舊
J27nB193_p0290c10║杖藜撥動春風起，紅白花飛千萬里，返炤初心一點
J27nB193_p0290c11║圓，人間天上壽無比。
J27nB193_p0290c12║住獅子庵
J27nB193_p0290c13║結個茅菴石竹西，喝天棒月走雲霓。猶憐路半未歸
J27nB193_p0290c14║客，拂拂春風浪馬蹄。
J27nB193_p0290c15║贈天童禪師化木
J27nB193_p0290c16║散木橫斜滿路頭，久無匠作不勝愁，經今喜得班門
J27nB193_p0290c17║斧，堪起天童百尺樓。
J27nB193_p0290c18║其二
J27nB193_p0290c19║千水千山得得來，化門權設為誰開？福城也有奇男
J27nB193_p0290c20║子，若個堪雕作棟材。
J27nB193_p0290c21║偶成
J27nB193_p0290c22║坐斷孤峰點滴無，金針綿密費工夫。放開一線春風
J27nB193_p0290c23║起，個個山頭啼鷓鴣。
J27nB193_p0290c24║又
J27nB193_p0290c25║孤峰頂上吟風月，十字街頭帶水泥，兩處都來三十
J27nB193_p0290c26║棒，大家休得討便宜。
J27nB193_p0290c27║巖中除夕示徒
J27nB193_p0290c28║黃檗今宵烹白牛，分皮分骨鬧啾啾。古錐閣壁成何
J27nB193_p0290c29║用？撲滅燈花打睡休。
J27nB193_p0290c30║其二
J27nB193_p0291a01║層巖疊雪浪梅花，冷落門風佛祖家，年去年來渾不
J27nB193_p0291a02║管，條條徹骨作生涯。
J27nB193_p0291a03║其三
J27nB193_p0291a04║寒巖除夕冷颼颼，莫謂爺貧累汝愁，得意梅花三五
J27nB193_p0291a05║點，清香瘦骨傲王侯。
J27nB193_p0291a06║巖梅
J27nB193_p0291a07║清幽異種迥諸方，為護重巖屢傲霜，不獨點塵飛不
J27nB193_p0291a08║到，卻能險處露鋒芒。
J27nB193_p0291a09║溪梅
J27nB193_p0291a10║稜稜瘦骨薄煙籠，儘日溪頭賣曉風，偏向雪中開隻
J27nB193_p0291a11║眼，冷看荊棘鬥英雄。
J27nB193_p0291a12║藏閣梅
J27nB193_p0291a13║素枝突出映青山，一望僧郎咫尺間，偶吐清香吞殿
J27nB193_p0291a14║閣，嬌羞猶恐動龍顏。
J27nB193_p0291a15║次鴛湖師韻
J27nB193_p0291a16║寒光出匣普天知，爍破峰前句險巇，不入紅爐親煆
J27nB193_p0291a17║過，那能斷得眾生疑？
J27nB193_p0291a18║其二
J27nB193_p0291a19║無聊竟日把鬚捫，兀兀如癡踞小軒，抓著當年舊痛
J27nB193_p0291a20║處，分明千古一條痕。
J27nB193_p0291a21║偶成
J27nB193_p0291a22║霜風撲面冷啾啾，凍殺闍黎卻自繇。枯骨風生彌法
J27nB193_p0291a23║界，普天冰結一毫頭。
J27nB193_p0291a24║示徒
J27nB193_p0291a25║瘦骨傍巖老愈剛，寒毛卓豎徹諸方，是吾種草知豐
J27nB193_p0291a26║儉，杓柄無勞較短長。
J27nB193_p0291a27║寄諸禪德
J27nB193_p0291a28║棒頭未點迅風馳，正法流通在此時。寄語諸方賢衲
J27nB193_p0291a29║者，腳跟速薦莫教遲。
J27nB193_p0291a30║其二
J27nB193_p0291b01║一道靈符破兩關，丹心片片不相瞞，大家翻轉來時
J27nB193_p0291b02║面，荊棘林中輥一團。
J27nB193_p0291b03║重陽同諸禪人登寶峰
J27nB193_p0291b04║九日逶迤鳥道玄，提攜諸子上峰巔，凝眸一覽乾坤
J27nB193_p0291b05║廓，足下千山劇可憐。
J27nB193_p0291b06║送子春兄出家
J27nB193_p0291b07║沙場百戰不知休，輸與空山枕石頭。直指金鞭歸去
J27nB193_p0291b08║也，碧池水湛一輪秋。
J27nB193_p0291b09║其二
J27nB193_p0291b10║破塵出俗自逍遙，格外生涯秪半瓢。莫謂秋清聲太
J27nB193_p0291b11║切，枯枝再放又同條。
J27nB193_p0291b12║輓叔派初
J27nB193_p0291b13║十年試劍忽歸津，故國風光半是塵。不聽樓頭啼鳥
J27nB193_p0291b14║語，東林又減一枝春。
J27nB193_p0291b15║遊無患溪
J27nB193_p0291b16║花正開兮鳥又啼，興來攜杖探清溪。紫雲洞口多仙
J27nB193_p0291b17║子，卻笑山翁帶水泥。
J27nB193_p0291b18║黃檗十二峰
J27nB193_p0291b19║寶峰
J27nB193_p0291b20║無價奇珍疊滿山，流輝千古濟人間，試拈白棒當頭
J27nB193_p0291b21║指，大地貧兒盡解顏。
J27nB193_p0291b22║屏嶂
J27nB193_p0291b23║屏巒羅列展家風，面面花開間白紅，卻有水雲多意
J27nB193_p0291b24║氣，每來點綴翠微中。
J27nB193_p0291b25║紫薇
J27nB193_p0291b26║一支秀接紫薇宮，遍體文章積翠絨，尊貴繇來堪作
J27nB193_p0291b27║主，千山朝拱碧雲籠。
J27nB193_p0291b28║獅子
J27nB193_p0291b29║殘雲斂盡露全身，氣宇昂昂孰敢親？獨踞威風千里
J27nB193_p0291b30║外，未曾哮吼也驚人。
J27nB193_p0291c01║香爐
J27nB193_p0291c02║卓立渾成一柄長，千年冷燄豈尋嘗？無端落在渠儂
J27nB193_p0291c03║手，撥著些兒遍界香。
J27nB193_p0291c04║佛座
J27nB193_p0291c05║天為寶蓋地為蓮，一座巍巍永不遷，日耀玲瓏金相
J27nB193_p0291c06║好，靈山黃老尚依然。
J27nB193_p0291c07║羅漢
J27nB193_p0291c08║煙收嶽面貌崚嶒，兀兀如癡百不能。木落秋清貧徹
J27nB193_p0291c09║骨，陡然富貴彩雲凝。
J27nB193_p0291c10║缽盂
J27nB193_p0291c11║碧岫雲囊半掩濃，儼然寶缽托虛空，一聲霹靂轟天
J27nB193_p0291c12║地，缽底掀翻幾臥龍。
J27nB193_p0291c13║天柱
J27nB193_p0291c14║奇哉一脈露機先，刺破渾淪獨峭然，不為群巒爭秀
J27nB193_p0291c15║氣，生成骨格要撐天。
J27nB193_p0291c16║五雲
J27nB193_p0291c17║那邊欲露真消息，個裏分明要舉揚。倏忽峰頭懸五
J27nB193_p0291c18║彩，林巒澗壑盡生光。
J27nB193_p0291c19║報雨
J27nB193_p0291c20║傾湫倒嶽事尋嘗，何獨峰愁如夢鄉，一滴未曾沾大
J27nB193_p0291c21║地，片雲拖出舌頭長。
J27nB193_p0291c22║吉祥
J27nB193_p0291c23║氤氳瑞氣結浮圖，一道祥光削處孤，特地山川俱顯
J27nB193_p0291c24║煥，看來好事不如無。
J27nB193_p0291c25║羅山十四景
J27nB193_p0291c26║掛月峰
J27nB193_p0291c27║誰磨誰拭誰安排？突出雲囊絕點埃。莫謂老僧無面
J27nB193_p0291c28║目，故將明鏡掛高臺。
J27nB193_p0291c29║象王嶠
J27nB193_p0291c30║巍巍大象踴羅山，願力弘深莫可攀。回顧落花紅片
J27nB193_p0292a01║片，天垂瓔珞彩雲漫。
J27nB193_p0292a02║覲母林
J27nB193_p0292a03║自來大本得根深，奕葉扶疏太有陰，立地欲招天下
J27nB193_p0292a04║母，等閒共入聖賢林。
J27nB193_p0292a05║梯雲橋
J27nB193_p0292a06║凌空駕險度天馬，屴崱煙鋪接狻猊，雪鬢老僧臨此
J27nB193_p0292a07║際，儼然古佛上雲梯。
J27nB193_p0292a08║大螺池
J27nB193_p0292a09║螺因池育卒能成，池為得螺卻有聲，聊借一吹山海
J27nB193_p0292a10║震，大千何處不聞名？
J27nB193_p0292a11║雞籠山
J27nB193_p0292a12║羅籠今古無休歇，蓋覆生靈意倍親，禽鳥不來山寂
J27nB193_p0292a13║寂，未知終日罩何人。
J27nB193_p0292a14║獅子峰
J27nB193_p0292a15║鐵額銅頭性質剛，繇來氣岸自昂藏，爪牙布露群狐
J27nB193_p0292a16║絕，獨踞羅峰衛法王。
J27nB193_p0292a17║嬾雲阿
J27nB193_p0292a18║嬾雲竟日臥巖阿，未醒滄桑變幾何？我欲問君借半
J27nB193_p0292a19║榻，不知有意肯頭陀。
J27nB193_p0292a20║觀流亭
J27nB193_p0292a21║漠漠空亭煙雨迷，沒絃聲咽冷淒淒，源頭徹見無餘
J27nB193_p0292a22║物，千古流名水一谿。
J27nB193_p0292a23║靈應潭
J27nB193_p0292a24║大開一口吞星月，倏爾風雲吐滿山。自那郡賢扣擊
J27nB193_p0292a25║後，竟年德澤布人間。
J27nB193_p0292a26║五峰塔
J27nB193_p0292a27║浮圖菱角太多生，暴客頻過礙眼睛，一腳踢翻千萬
J27nB193_p0292a28║里，唯餘片地坦然平。
J27nB193_p0292a29║龍泉井
J27nB193_p0292a30║曹溪一脈隱龍泉，今古探人不計宣，搆著源頭涓滴
J27nB193_p0292b01║水，為霖為雨遍山川。
J27nB193_p0292b02║白雲洞
J27nB193_p0292b03║閒尋洞裏真消息，萬古長年沒曉昏，怪殺白雲迷谷
J27nB193_p0292b04║口，幾多仙子入無門？
J27nB193_p0292b05║鳳巢林
J27nB193_p0292b06║羅岫峰高誰與齊？參天古木接雲霓。氤氳紫氣貫巢
J27nB193_p0292b07║頂，不是鳳凰不敢栖。
J27nB193_p0292b08║清明寓羅山
J27nB193_p0292b09║嶺南春暖鷓鴣天，潦倒匡徒謁祖先，時節到來休錯
J27nB193_p0292b10║過，故隨王老掛金錢。
J27nB193_p0292b11║開元雙桂堂
J27nB193_p0292b12║雙桂堂前映晚霞，春風吸盡露香葩，些些氣味難藏
J27nB193_p0292b13║掩，飄入溫陵百萬家。
J27nB193_p0292b14║答楊齊甫居士
J27nB193_p0292b15║大地都盧是戲場，神頭鬼面暗商量，腳跟線斷多浪
J27nB193_p0292b16║籍，屈指幾人識臭香？
J27nB193_p0292b17║一念回光正覺場，阿誰於此審思量？根塵迥脫無多
J27nB193_p0292b18║子，信手拈來滿院香。
J27nB193_p0292b19║示李道人超真
J27nB193_p0292b20║面皮，翻轉便超真，切莫頻頻舉似人，歷劫珍藏無價
J27nB193_p0292b21║寶，等閒提掇露全身。
J27nB193_p0292b22║邑侯請禱雨以偈答之
J27nB193_p0292b23║抱病寒巖待晚年，賢侯何事驀勾牽？頭陀非是人間
J27nB193_p0292b24║物，移向人間不值錢。
J27nB193_p0292b25║化齋僧田
J27nB193_p0292b26║五百頭陀不會禪，饑來喫飯倦來眠，偶開兩片無他
J27nB193_p0292b27║事，秪要諸人種福田。
J27nB193_p0292b28║營金粟大和尚壽塔
J27nB193_p0292b29║含冤未雪久成胎，活捉空王特地埋，不是渠儂誇好
J27nB193_p0292b30║手，都緣幫惡劈頭來。
J27nB193_p0292c01║示弘靜秦居士
J27nB193_p0292c02║本無一法與人參，何事區區強指南？空手而來空手
J27nB193_p0292c03║去。前三三又後三三。
J27nB193_p0292c04║壽中台林檀越七秩
J27nB193_p0292c05║生成俠骨截稜稜，七十年來履漢冰。今日華堂歌醉
J27nB193_p0292c06║罷，又揮劍氣逼寒僧。
J27nB193_p0292c07║九牧堂前戲彩班，祇林間氣現鼇山，黃金布地無何
J27nB193_p0292c08║有，留得聲名滿世間。
J27nB193_p0292c09║因事似縣主凌公
J27nB193_p0292c10║颯颯江風徹夜呼，捫心靡愧是良圖。寒潭皎月空撈
J27nB193_p0292c11║摝，到底分明一物無。
J27nB193_p0292c12║祖庭秋晚命懸絲，千載黃河清片時，摸著瞿曇真面
J27nB193_p0292c13║目，急須護惜莫遲疑。
J27nB193_p0292c14║猖狂燥辣掣風顛，陡散空花落滿天，水月光中撈得
J27nB193_p0292c15║住，稱來可值半文錢。
J27nB193_p0292c16║護藏僧徒困役迷，龍樓蕭索野狐啼，檀那若負瞿曇
J27nB193_p0292c17║囑，何處青山不可棲？
J27nB193_p0292c18║又似外護諸居士
J27nB193_p0292c19║一江風冷一林霜，猿鶴移家深處藏。雪鬢老僧無定
J27nB193_p0292c20║力，每依危閣喊郎當。
J27nB193_p0292c21║萬里迢迢降玉音，每開黃卷細沉吟。吾儕曳曳隨情
J27nB193_p0292c22║轉，千古何人簡帝心？
J27nB193_p0292c23║元明唐宋幾千秋，若個名賢不紀遊。玉管飛珠奔洞
J27nB193_p0292c24║壑，淋漓感慨濺龍湫。
J27nB193_p0292c25║江風四起震龍樓，煙鎖青山一帶愁，幸遇諸公各出
J27nB193_p0292c26║手，皇恩祖德一時酬。
J27nB193_p0292c27║豎中天師祖塔院
J27nB193_p0292c28║功成喜得念初堅，骨露孤峰獨峭然，忤逆兒孫親蓋
J27nB193_p0292c29║覆，一輪杲日正中天。
J27nB193_p0292c30║示化米禪人
J27nB193_p0293a01║獅子峰頭脫體彰，口開天半吞諸方，個中更有奇特
J27nB193_p0293a02║處，負米登山為舉揚。
J27nB193_p0293a03║為顯鏡寺懷雲禪人薦母
J27nB193_p0293a04║山堂寂寂為何為？白澤高懸孰敢窺？雪鬢老婆臨顯
J27nB193_p0293a05║鏡，也須護惜兩莖眉。
J27nB193_p0293a06║一句當天百萬門，門門各顯大圓鏡。上人個裏悟端
J27nB193_p0293a07║倪，不出山阿度母竟。
J27nB193_p0293a08║潛子龔居士求薦室
J27nB193_p0293a09║折散同林各自飛，虛玄大道不虧危，昨宵凍解枝頭
J27nB193_p0293a10║淚，忽忽薰風向後隨。
J27nB193_p0293a11║示化茶禪人
J27nB193_p0293a12║禪餘睡起眼瞇麻，笑倒叢林老作家，仔細思量無別
J27nB193_p0293a13║法，醒人秪是一杯茶。
J27nB193_p0293a14║為茂昇禪人化圊頭
J27nB193_p0293a15║脫體堂堂露本真，一番蕩滌一番新，直饒個個眉毛
J27nB193_p0293a16║濕，滿目相看徹骨人。
J27nB193_p0293a17║示募田禪人
J27nB193_p0293a18║輸田供給幾憨僧，一飽橫眠百不能，夢拽鼻端勾鎖
J27nB193_p0293a19║脫，滿巖𨁝跳任騰騰。
J27nB193_p0293a20║送無念侍者住獅子巖
J27nB193_p0293a21║禪關無鎖亂雲堆，子去當門隻手推，面面銀山兼鐵
J27nB193_p0293a22║壁，急須撞破出頭來。
J27nB193_p0293a23║訪雪菴勤舊
J27nB193_p0293a24║雪屋龐眉格外流，牽雲就榻思休休。而今不作三春
J27nB193_p0293a25║夢，笑看諸峰亂點頭。
J27nB193_p0293a26║我愛深居探上流，深居憐我不歸休。偶來小憩南軒
J27nB193_p0293a27║下，隱隱峰巒競出頭。
J27nB193_p0293a28║未一石居士求薦子
J27nB193_p0293a29║子歸就父父無知，正是功圓果滿時，識得無知知去
J27nB193_p0293a30║處，大千沙界是吾兒。
J27nB193_p0293b01║送無念之楚
J27nB193_p0293b02║護念祖庭幾幾秋，豁開眼目楚雲流。杖藜未舉已先
J27nB193_p0293b03║到，麟角鳳毛一并收。
J27nB193_p0293b04║踏斷洞庭煙水瀰，皇風一轉便歸期，若耽萬頃瀟湘
J27nB193_p0293b05║樂，恐那青山啼子規。
J27nB193_p0293b06║示眾
J27nB193_p0293b07║大事未明謾打鬨，立身不正腳跟虛，無嘗腦後頻催
J27nB193_p0293b08║請，試問何人替得渠？
J27nB193_p0293b09║薦應陞石居士
J27nB193_p0293b10║昧己偷生生猶死，朝聞夕死死還生。踏翻生死兩條
J27nB193_p0293b11║路，劍樹刀山一坦平。
J27nB193_p0293b12║示蓮胎張居士
J27nB193_p0293b13║蓮胎佛子沒時宜，逼得山僧口似碑。無字可揮心惡
J27nB193_p0293b14║發，驀頭一擲血淋漓。
J27nB193_p0293b15║示解天禪人
J27nB193_p0293b16║丈夫個個是男兒，唯子無能且牧卑，聊得一莖生草
J27nB193_p0293b17║喫，溪南溪北得便宜。
J27nB193_p0293b18║次二水張先生
J27nB193_p0293b19║既曰勞生於此世，丈夫豈可自偷安？滄江水濁魚龍
J27nB193_p0293b20║溷，獨坐石磯把釣竿。
J27nB193_p0293b21║示香公鄭太澍
J27nB193_p0293b22║儘日拈香是阿誰？一爐香罷更思追。半邊鼻孔如穿
J27nB193_p0293b23║破，直下分明沒欠虧。
J27nB193_p0293b24║翻藏經
J27nB193_p0293b25║四十九年打葛藤，看來真個可憐生，今朝出手同翻
J27nB193_p0293b26║卻，始信共途不共行。
J27nB193_p0293b27║閱天童判語
J27nB193_p0293b28║挑燈細閱天童判，忤逆聞雷不膽寒。潦倒為憐三尺
J27nB193_p0293b29║子，竟年筆舌未曾乾。
J27nB193_p0293b30║燈夜
J27nB193_p0293c01║燈華燈市人人賞，春水春山若個憐，沒興老僧歸洞
J27nB193_p0293c02║壑，匡徒挑剔己心田。
J27nB193_p0293c03║示非日侍者
J27nB193_p0293c04║看破福城光侍者，追予蹤跡十餘秋，今朝始信無尋
J27nB193_p0293c05║處，大似蚊虫錐鐵牛。
J27nB193_p0293c06║子穀蔡居士請住金粟，師為殿事所繫不能應
J27nB193_p0293c07║請。有僧勸駕，諸方仰慕，姑應一期，聊慰眾念。師
J27nB193_p0293c08║不踐其言，遂占二偈答之。
J27nB193_p0293c09║一滴腥臊落五湖，鱗龍蝦蟹競懽呼，莫教擉破巨鰲
J27nB193_p0293c10║鼻，吸盡滄溟徹底無。
J27nB193_p0293c11║成群踢踏滿娑婆，驀鼻將來意氣多，貴耳聞風千里
J27nB193_p0293c12║外，撩鉤搭索奈他何。
J27nB193_p0293c13║化羅漢
J27nB193_p0293c14║十八高人竟日閒，神通遊戲百千般，攔腮把住黃金
J27nB193_p0293c15║縷，結果收因方寸間。
J27nB193_p0293c16║戒點燈
J27nB193_p0293c17║家裏無油莫點燈，偷光真個可憐生，山翁自有安貧
J27nB193_p0293c18║策，教子徐徐摸壁行。
J27nB193_p0293c19║為友石石居士普度
J27nB193_p0293c20║纔萌一念鬼神知，何況心心普度時，圓得夢中真佛
J27nB193_p0293c21║事，見聞誰不發菩提？
J27nB193_p0293c22║即事有懷
J27nB193_p0293c23║黃檗繇來徹骨貧，了無一法累諸人，任從亂統如麻
J27nB193_p0293c24║粟，更不重添眼裏塵。
J27nB193_p0293c25║次無價趙居士醉歸吟
J27nB193_p0293c26║黃檗棒頭云底事，曹山酒價若為沽？苟明佛法無多
J27nB193_p0293c27║子，捉敗渡江五葉蘆。
J27nB193_p0293c28║孤峰坐斷遶玄徒，澗底潛流徹夜呼，掃卻堂前淨地
J27nB193_p0293c29║月，謾將卮酒案頭鋪。
J27nB193_p0293c30║般若臺
J27nB193_p0294a01║般若離言豈可名？無勞斤斧坦然平。偶來臺上欲宣
J27nB193_p0294a02║說，恐動諸山不敢聲。
J27nB193_p0294a03║別西山耆舊
J27nB193_p0294a04║來時微雨布人間，去後威風壯老顏，凍骨路途多浪
J27nB193_p0294a05║籍，暗催枝信到西山。
J27nB193_p0294a06║示良然禪人
J27nB193_p0294a07║塵勞迥脫了無家，信步縱橫渾不差，踏斷中途得力
J27nB193_p0294a08║句，一溪流水詠梅花。
J27nB193_p0294a09║祈雨
J27nB193_p0294a10║我司法道汝司龍，澤物資生心緒同，春盡物枯民欲
J27nB193_p0294a11║死，如何高臥水晶宮？
J27nB193_p0294a12║示迥提禪人
J27nB193_p0294a13║迥提鼻孔自遼天，何必孜孜拾我涎？會得獅兒返擲
J27nB193_p0294a14║句，攔腮把住一粗拳。
J27nB193_p0294a15║為薦九昌乃母林氏
J27nB193_p0294a16║本來一著迷千古，幻寄百年夢五更，特地翻身歸去
J27nB193_p0294a17║也，回看塵世可怜生。
J27nB193_p0294a18║因事似外護乾庵陳公
J27nB193_p0294a19║占盡青山用盡機，青山斷送幾男兒。一言鼎重垂千
J27nB193_p0294a20║古，十二峰頭又展眉。
J27nB193_p0294a21║九重紫氣降煙霞，豈料荊榛兩岸遮？破衲欲隨雲水
J27nB193_p0294a22║去，　皇恩一點寄誰家？
J27nB193_p0294a23║十二峰巒拱帝命，百千龍象祝君恩，可怜漉漉村江
J27nB193_p0294a24║口，竟日興波撼海門。
J27nB193_p0294a25║凡間物理亂如麻，濁世幾能驗正邪？大抵人情難恰
J27nB193_p0294a26║好，消歸自己較些些。
J27nB193_p0294a27║示僧智印
J27nB193_p0294a28║可憐老大不知羞，出語糢糊僭上流。病入膏肓無藥
J27nB193_p0294a29║治，茫茫空走萬山頭。
J27nB193_p0294a30║示良矣禪人省母
J27nB193_p0294b01║春風卷衲撼閩天，憶母恩深孰共憐？喜有杖藜知此
J27nB193_p0294b02║意，相扶歸去不加鞭。
J27nB193_p0294b03║贈鴈湖葉居士任廉州太守（諱益蓀）
J27nB193_p0294b04║玉融金馬躍南天，庾嶺春回大地妍，滿目風光花爛
J27nB193_p0294b05║熳，可吹一片到巖前。
J27nB193_p0294b06║贈總戎徐居士（諱永泰）
J27nB193_p0294b07║萬品名花向日新，馬蹄在處起香塵，請君試把吹毛
J27nB193_p0294b08║炤，出將入禪有幾人？
J27nB193_p0294b09║除夕示眾
J27nB193_p0294b10║逗到年窮一物無，大家相對嘴盧都，山前山後如雷
J27nB193_p0294b11║吼，動地驚天不負吾。
J27nB193_p0294b12║示牧牛禪者
J27nB193_p0294b13║都盧嘴鼻一頭牛，自喫自眠自放收。月白風清水草
J27nB193_p0294b14║足，不辜塵世好春秋。
J27nB193_p0294b15║示清流爾兼禪人
J27nB193_p0294b16║半幅家山憶未休，那堪辭我上清流？若能踏斷來時
J27nB193_p0294b17║路，萬壑煙霞一步收。
J27nB193_p0294b18║示妙乘陳道人
J27nB193_p0294b19║大事未明毛骨寒，那堪終日黑漫漫。苟能覷破形山
J27nB193_p0294b20║寶，動轉施為珠走盤。
J27nB193_p0294b21║贈萬石山常清禪人
J27nB193_p0294b22║萬石稜層疊半空，不須穿鑿自玲瓏，幾多雲水閒之
J27nB193_p0294b23║遶，錯過山前一梵宮。
J27nB193_p0294b24║贈貴吾鄭居士
J27nB193_p0294b25║一葉微茫泛海天，乘風拍浪接初禪，羨君心地嘗平
J27nB193_p0294b26║穩，放去收來獨悄然。
J27nB193_p0294b27║眠牛山
J27nB193_p0294b28║骨格天然也太奇，誰人敢觸石牛機？橫身一臥三千
J27nB193_p0294b29║劫，地覆天翻總不知。
J27nB193_p0294b30║偶還故里
J27nB193_p0294c01║無端特地要還鄉，不怕人言自主張，舊路弗行荒草
J27nB193_p0294c02║塞，本源嘗探水流長。
J27nB193_p0294c03║志宏林居士乞壽乃尊五旬
J27nB193_p0294c04║半百已前是爾爺，更餘半百還僧家，世出世間全俱
J27nB193_p0294c05║美，又添尊佛在恒沙。
J27nB193_p0294c06║復史仙四絕
J27nB193_p0294c07║一機未動是何旨，竟日茫茫勿等閒，個裏不分泥水
J27nB193_p0294c08║路，謾傳消息到人間。
J27nB193_p0294c09║凡夫識浪大如山，誰諳機先一道閒？百尺瓊樓猶不
J27nB193_p0294c10║住，肯將墨跡玷人間。
J27nB193_p0294c11║坐斷乾坤第一機，威音那畔孰高低？香飄花落蝶飛
J27nB193_p0294c12║去，試問木人知不知。
J27nB193_p0294c13║通身手眼露全機，任是神仙也皺眉，口未開時三十
J27nB193_p0294c14║棒，百千里外絕狐疑。
J27nB193_p0294c15║說法臺
J27nB193_p0294c16║百尺瓊臺湧翠微，孤光閃爍古今希，莫非為說三生
J27nB193_p0294c17║夢，卓立千山聽指揮。
J27nB193_p0294c18║貴品峰
J27nB193_p0294c19║避名全節隱峰巔，自古珍書稱上賢，百尺巖頭君獨
J27nB193_p0294c20║步，生成品格也天然。
J27nB193_p0294c21║寓如是菴
J27nB193_p0294c22║如是人來如是菴，不知庵裏若為參。寥寥四壁淨如
J27nB193_p0294c23║洗，獨對松梅共笑談。
J27nB193_p0294c24║過連江淨雲菴
J27nB193_p0294c25║探盡江山獨曉分，江山盡處許誰聞？懸崖嶮句謾提
J27nB193_p0294c26║掇，一钁孤風起淨雲。
J27nB193_p0294c27║祈雨
J27nB193_p0294c28║心苗枯稿叩靈山，感應道交豈等閒？搆著龍泉一滴
J27nB193_p0294c29║水，傾湫倒嶽剎那間。
J27nB193_p0294c30║示恒春王醫士
J27nB193_p0295a01║瞿曇曾為大醫王，一藏五千惡毒方，末後單傳雖妙
J27nB193_p0295a02║決，當人無病不須嘗。
J27nB193_p0295a03║示亨吾張居士
J27nB193_p0295a04║回天消息寄南枝，徹骨風騷若個知？觸破娘生雙鼻
J27nB193_p0295a05║孔，大亨吾道在臨時。
J27nB193_p0295a06║示良範禪人省親
J27nB193_p0295a07║以道慰親親自知，心花初放在蓮池，愛情盡處道情
J27nB193_p0295a08║現，滿眼毫光斷不疑。
J27nB193_p0295a09║示心谷林居士
J27nB193_p0295a10║大隱廛中驗作家，盤桓雲水是生涯，道心一點空如
J27nB193_p0295a11║谷，萬類懽呼應不差。
J27nB193_p0295a12║
J27nB193_p0295a13║
J27nB193_p0295a14║
J27nB193_p0295a15║
J27nB193_p0295a16║
J27nB193_p0295a17║
J27nB193_p0295a18║
J27nB193_p0295a19║
J27nB193_p0295a20║隱元禪師語錄卷第十四