J27nB193_p0302c01║隱元禪師語錄卷第十六
J27nB193_p0302c02║
J27nB193_p0302c03║讚
J27nB193_p0302c04║開山正榦禪師
J27nB193_p0302c05║含曹溪毒，入黃檗林，渾身是苦，遺累至今。煙幕幕雨，
J27nB193_p0302c06║沉沉千古，何人解此心？
J27nB193_p0302c07║希運禪師
J27nB193_p0302c08║脫白斯地緣生福，唐機投百丈，舌露鋒芒，在在標名。
J27nB193_p0302c09║黃檗也是，熟處難忘。杜撰接人六十棒，流傳惡辣遍
J27nB193_p0302c10║諸方。
J27nB193_p0302c11║懶安禪師
J27nB193_p0302c12║識得牛兒，驀劄歸欄。不犯苗稼，真個懶安。突出閩城
J27nB193_p0302c13║二十載，占人田地太無端。
J27nB193_p0302c14║鴻休禪師
J27nB193_p0302c15║不爽宿債，端坐青松，頭臨白刃，如斬春風。咦！七粒瑩
J27nB193_p0302c16║然揮不破，至今洞壑猶玲瓏。
J27nB193_p0302c17║月輪禪師
J27nB193_p0302c18║踏破草鞋，不識和尚。師子嚬呻，猿猴伎倆。撈摝再三
J27nB193_p0302c19║歸去來，月輪不在秋江上。
J27nB193_p0302c20║大休禪師
J27nB193_p0302c21║興隆家國，妙在休心。雲龍際會，輥芥投針。莖草不拈
J27nB193_p0302c22║兮建剎已竟，一葉未落兮滿地黃金。
J27nB193_p0302c23║中天師祖
J27nB193_p0302c24║把茆廢址，屢受訶煎。六十有五，匍匐　帝前。請經鎮
J27nB193_p0302c25║剎，行業湛然。龍樓顯煥，卓立中天，全彰祖道，耀後光
J27nB193_p0302c26║先。
J27nB193_p0302c27║天童密師翁
J27nB193_p0302c28║岸眉卓朔，雪鬢髼鬆，單提楖栗，如虎若龍。截斷諸方，
J27nB193_p0302c29║要道掀翻。黃檗家風，殃及兒孫。不了遍尋，到處無蹤。
J27nB193_p0302c30║近日有人報道，公然坐在天童。
J27nB193_p0303a01║本師費和尚
J27nB193_p0303a02║舌起浪堆，眉挂鉗鎚，結佛祖讎，為生靈災。觸著喪身
J27nB193_p0303a03║失命，擬之怒吼如雷。當年錯禮三拜，至今懊悔未灰。
J27nB193_p0303a04║接引彌陀（清亮禪人請）
J27nB193_p0303a05║接引眾生，護惜家寶，利己利人，無可不可。九有四生，
J27nB193_p0303a06║如風偃草，一聲逗漏遍大千，更立個中要甚麼？
J27nB193_p0303a07║題迎薰薛居士小像
J27nB193_p0303a08║雲鶴戾天，鹿鳴其側，杲杲紅輪，蒼蒼古柏。卓立個中，
J27nB193_p0303a09║了然自得。片石函經表素心，堪為濁世之標格。
J27nB193_p0303a10║題母龔氏真
J27nB193_p0303a11║立身行道顯君親，得力回機一念真，打破大千還故
J27nB193_p0303a12║國，是名出格報恩人。
J27nB193_p0303a13║自贊（潛子龔居士請）
J27nB193_p0303a14║踞坐獅子，眇視雲漢，百獸潛藏，是非冰泮。靡佛靡仙，
J27nB193_p0303a15║奚毀奚贊？寒巖鑿破鼻撩天，迸出腥臊沒涯岸。
J27nB193_p0303a16║自贊（茶頭妙彰禪人請）
J27nB193_p0303a17║這漢生平，性好嗜茶，描彼供養，勾賊破家。漫燒柏子
J27nB193_p0303a18║熏渠鼻，急剪松蘿煮瀑花，細看面目無相似，惟有趙
J27nB193_p0303a19║州頗類他。
J27nB193_p0303a20║題無所耆舊
J27nB193_p0303a21║道無所道，學無所學。生死去來，孤雲野鶴。了無話柄
J27nB193_p0303a22║落人間，一段清風動萬壑。
J27nB193_p0303a23║題鑑源落髮師真
J27nB193_p0303a24║堂堂佛國，幾落江村。餐風眠雪，乞候重綸。紫氣騰騰
J27nB193_p0303a25║兮全彰至德，赤心片片兮徹見師恩。爛翻玉軸酬難
J27nB193_p0303a26║盡，一滴曹溪洗淚痕。
J27nB193_p0303a27║達磨祖師（宗月禪人請）
J27nB193_p0303a28║者老古錐，坐此奚為？魏梁不識，胡漢難窺。末後無端
J27nB193_p0303a29║云直指，幾多錯認兩莖眉。噫！流傳亂統如麻葦，屈辱
J27nB193_p0303a30║先宗過在誰？
J27nB193_p0303b01║觀音（立像）
J27nB193_p0303b02║救世婆心切，居塵不染塵，返觀常自在，獨立待何人？
J27nB193_p0303b03║普賢
J27nB193_p0303b04║願大如山，行深如海，獨跨象王，自繇自在。分身剎塵，
J27nB193_p0303b05║還菩薩債。藤條半節豎乾坤，一卷真經誰頂戴？
J27nB193_p0303b06║童子拜觀音
J27nB193_p0303b07║不是心，不是佛，巖頭獨坐是何物？小兒一見便傾身，
J27nB193_p0303b08║老子胡為而不屈？咄！有智不在年高，無知安能作佛？
J27nB193_p0303b09║宮繡達磨
J27nB193_p0303b10║九年面壁，太殺無端，宮壼草野，莫不心寒。針頭挑出
J27nB193_p0303b11║西來意，一任諸人冷眼看。
J27nB193_p0303b12║蓮池大師
J27nB193_p0303b13║西方美人，東土教主，能淨能染，堪彼堪此。片念提持
J27nB193_p0303b14║九有，一心含裏十虛。誠苦海之津梁，乃濁世之明珠。
J27nB193_p0303b15║且道是誰雲棲大師。
J27nB193_p0303b16║天童老和尚
J27nB193_p0303b17║半領袈裟，蓋覆六座巨剎；一條楖栗，殺活天上人間。
J27nB193_p0303b18║眉卓朔，舌潺湲，大明國裏若為班？三千龍象常圍繞，
J27nB193_p0303b19║今古聞風俱破顏。
J27nB193_p0303b20║柴立法弟（怕一禪人請）
J27nB193_p0303b21║這漢藞藞苴苴，慣隨義虎，出入九年，把住牢關，一旦
J27nB193_p0303b22║錯吞棘栗，乘時直上金峰，撞倒老人丈室几案，壓倒
J27nB193_p0303b23║當行伎倆，從茲頓息，飄然楖栗橫擔，便向西菴卓立。
J27nB193_p0303b24║雖則與余同門，分明兩不相識。撒手打碎虛空，至今
J27nB193_p0303b25║無人辨的。要辨的，惟許宗支窺半鼻。咄！
J27nB193_p0303b26║月光禪德
J27nB193_p0303b27║俊哉阿師！惜乎不遇，棒頭未點，撒手歸去。彼此不識，
J27nB193_p0303b28║奚毀奚譽？毀也譽也，虛空添註。月映錢塘，三十二秋。
J27nB193_p0303b29║影落西湖，光歸何處？試問嫡骨兒孫，急須著一轉語。
J27nB193_p0303b30║景西禪友
J27nB193_p0303c01║這個阿師，口苦心甜，韜光斂跡，有德無年。同余參禮
J27nB193_p0303c02║金粟，撞破鼻孔半邊。入廛垂手，落人之後，脫體翻身，
J27nB193_p0303c03║占人之先。咦！忘卻十五春秋，一見面目儼然。
J27nB193_p0303c04║自讚
J27nB193_p0303c05║獨跨獅兒，坐斷兩岸，非自非他，奚毀奚贊？被人描著，
J27nB193_p0303c06║不為好漢。咄！杖頭一段風光，點著通身燦爛。
J27nB193_p0303c07║題鏡源師叔（請藏賜紫）
J27nB193_p0303c08║皎如日，明如鏡，承天恩，奉帝命，輝煌千古禪林，百萬
J27nB193_p0303c09║人天皈敬。愧余筆舌讚奚及，喜有清溪日夜詠。
J27nB193_p0303c10║普賢
J27nB193_p0303c11║這箇老漢，口苦心甜，獨跨大象，雜踏三千。行行不二，
J27nB193_p0303c12║法法功圓。菩提樹下，福蔭人天。返觀日用事無別，剎
J27nB193_p0303c13║剎塵塵見普賢。
J27nB193_p0303c14║達磨
J27nB193_p0303c15║迢迢幾萬里，不識對梁王，孤負西來意，折蘆暗渡江。
J27nB193_p0303c16║若非逗漏安心法，爭得於今五葉香？
J27nB193_p0303c17║釋迦
J27nB193_p0303c18║彩霞影現，碧落成痕，脫空指註，重疊雲屯。讚奚加美，
J27nB193_p0303c19║毀亦無門。真空妙相眼中屑，秪把杖藜一併吞。
J27nB193_p0303c20║琪園唐居士乞題乃尊存憶居士行樂
J27nB193_p0303c21║蒼松之下，雲抱幽石。晏坐於中，悠然自適。瑞氣凌霄，
J27nB193_p0303c22║芝蘭盈膝。斷無他伎，誰堪倫匹？玉軸未分兮三才鼎
J27nB193_p0303c23║立，素絃弗彈兮風清八極。虛空有盡，仁壽奚敵？太湖
J27nB193_p0303c24║三萬六千頃，浩浩狂瀾讚莫及。
J27nB193_p0303c25║題起龍游居士像（五雲侍者請）
J27nB193_p0303c26║這個書翁，獨倚青松，五十餘載，鈍置儒宗。冷地抓著
J27nB193_p0303c27║癢處，迥然不與人同。且喜腳跟雲五彩，臨行一拂起
J27nB193_p0303c28║清風。
J27nB193_p0303c29║題覺一耆舊像
J27nB193_p0303c30║尋常覺得一，萬事俱已畢，獨踞小柴床，誰堪與倫匹？
J27nB193_p0304a01║云是保福主人，驀被見窒；謂非保福主人，錯過面覿。
J27nB193_p0304a02║若個於茲了然端的？咄！耳順心通秪自知，虛空註破
J27nB193_p0304a03║又何必？
J27nB193_p0304a04║乙酉年菊月十有八日，龍峰碧居禪人乞偈壽
J27nB193_p0304a05║乃師悟菴禪德。然余粗行沙門，不足大方之鑒，
J27nB193_p0304a06║但莫逆於心、相忘於言外可也。偈曰：
J27nB193_p0304a07║貌蒼蒼，德洋洋，福兮壽兮莫可量。萬行莊嚴清淨身，
J27nB193_p0304a08║人間天上盡欽仰。從心近，耳順餘，風行草偃動吾廬，
J27nB193_p0304a09║塵塵剎剎呈三昧，共演伽陀祝悟師。我亦分身在其
J27nB193_p0304a10║中，一言千古定綱宗。揭露光嚴真實相，直與恒沙體
J27nB193_p0304a11║俱同。
J27nB193_p0304a12║題龍峰三賢祠卷後（碧居禪人請）
J27nB193_p0304a13║巖巖師座，赫赫靈聰，半簾明月，一拂清風。回四海之
J27nB193_p0304a14║狂瀾，斂千山之秀容。三寶內秘，寧居厥德；二賢外翼，
J27nB193_p0304a15║不宰其功。應物如響，導民以中。溫溫郁郁，隱隱隆隆。
J27nB193_p0304a16║打翻固必兮門門不二，坐斷涯岸兮法法圓通。誰是
J27nB193_p0304a17║其人？劉氏朱翁。
J27nB193_p0304a18║密聲禪人求題乃師一雨像
J27nB193_p0304a19║者個阿師，有些倔僵，誰為師承？拈條拄杖，想在金粟
J27nB193_p0304a20║天童學得這個模樣。請余為讚，愈添不像。且喜預留
J27nB193_p0304a21║末後句，茫茫一雨秋江上。
J27nB193_p0304a22║題士深翁居士行樂
J27nB193_p0304a23║仁智繇來樂水山，水山久矣待君閒，紅顏白髮人無
J27nB193_p0304a24║數，誰肯清彈片石間？
J27nB193_p0304a25║自贊（玄生西堂請）
J27nB193_p0304a26║心明眼正，行端言格，為天下師，作萬世則。隱隱隆隆，
J27nB193_p0304a27║喧喧赫赫。值彼玄生，減其半德。順行逆行，人天莫測。
J27nB193_p0304a28║毀耶贊耶？其儀不忒。圓明一座無私，千古儼然黃檗。
J27nB193_p0304a29║自贊（虛白西堂請）
J27nB193_p0304a30║這個僵漢，有何伎倆？人來問著，一頓拄杖，令人負屈
J27nB193_p0304b01║無伸，自彰惡名莫量。描彼展掛，愈添醜狀，異目超宗
J27nB193_p0304b02║漢子，肯事者個模樣。咦！聊許虛心脫白者，舒卷人間
J27nB193_p0304b03║與天上。
J27nB193_p0304b04║題龍華寺心月耆宿像贊
J27nB193_p0304b05║人間天上，如一夢宅，豁開夢眼，不被夢惑。弗出門庭，
J27nB193_p0304b06║物豈能賊？推開戶牖，風清月白。了無一法累兒孫，秪
J27nB193_p0304b07║守龍華待彌勒。
J27nB193_p0304b08║無依禪人求贊二親圖
J27nB193_p0304b09║父天母地，生物不測，恩大難酬。懇予贊德。能返本源，
J27nB193_p0304b10║孝道乃克。存耶亡耶？超證俱得。有子如斯，人天可則。
J27nB193_p0304b11║金剛頂上足安身，萬壑千巖皆仰側。
J27nB193_p0304b12║題貞烈吳氏贊
J27nB193_p0304b13║苟生渾濁世，百歲亦如何，天鑄玉貞骨，千秋詎可磨？
J27nB193_p0304b14║凡緣酬已畢，想必在天曹。一段冰魂歸去也，惟留正
J27nB193_p0304b15║氣遍娑婆。
J27nB193_p0304b16║題潔公耆舊像
J27nB193_p0304b17║大德弗形，真行匪節，土面灰頭，六十三秋。撒手臨行，
J27nB193_p0304b18║一段清潔。囊藏滿腹，珍珠至今。無人甄別要甄別，惟
J27nB193_p0304b19║許親兒自打徹。
J27nB193_p0304b20║題碧居禪人乃堂小影
J27nB193_p0304b21║母在不遠遊，遊必有其方；婆有力量子，能扶法中王。
J27nB193_p0304b22║法行孝亦至，雖遠亦何妨？大地一念中，而況在扶桑。
J27nB193_p0304b23║孝名馳四海，婆道已全彰，誠為真佛母，不負僧中郎。
J27nB193_p0304b24║碧居禪人求贊母
J27nB193_p0304b25║坤德唯厚，載物無疆，節行益堅，履冰如常。獨占乾坤
J27nB193_p0304b26║正氣，密藏金玉餘光。七十年來，中孚至善。百千劫外，
J27nB193_p0304b27║嘉音愈揚。可為生佛之母，堪作天女之王。大哉楊氏！
J27nB193_p0304b28║濁世津梁。
J27nB193_p0304b29║自贊（首座慧門請）
J27nB193_p0304b30║者個老漢，妄想達旦，奪饑食，驅耕牛，徒誇好手；棒青
J27nB193_p0304c01║天，摟明月，虛粧好傼。誑談般若十五春秋，惹得百萬
J27nB193_p0304c02║人天毀讚。狹路逢著，返擲獅兒，敢保此身，無處藏攛。
J27nB193_p0304c03║又（首座木菴請）
J27nB193_p0304c04║者個老人，看破幻化空身，拈條楖栗，直指本有天真。
J27nB193_p0304c05║會萬物為自己，分自己為剎塵。臨事有主，知幾如神。
J27nB193_p0304c06║是吾種草能珍重，一度抬眸一度新。
J27nB193_p0304c07║又（西堂即非請）
J27nB193_p0304c08║者個老朽，本分不守，自像自讚，自不知醜。究竟胸中，
J27nB193_p0304c09║一無所有，空餘兩莖眉毛，被人描著，不妨好手。一任
J27nB193_p0304c10║展在萬仞峰頭，日炙風吹天長地久。
J27nB193_p0304c11║又（維那無依請）
J27nB193_p0304c12║這個阿師，素好閒居，無端乘一獅子，被人擬作文殊。
J27nB193_p0304c13║六十年來，無拘無束，百千劫外，自在自如。酷愛黃檗，
J27nB193_p0304c14║果然熟處難忘；密契白雲，夢亦同其卷舒。把住獅兒
J27nB193_p0304c15║漫哮吼，恐教驚裂老太虛。
J27nB193_p0304c16║又（後堂心盤請）
J27nB193_p0304c17║這個老賊，不分皂白，入門一頓拄杖，佛來開口不得。
J27nB193_p0304c18║若非前代德山，便是後身黃檗。會得棒頭永劫而弗
J27nB193_p0304c19║忘，可為千古法門之標格。
J27nB193_p0304c20║又（堂主廣超請）
J27nB193_p0304c21║滿目春風，一肚古庚，喝馬驅牛，少喜多爭。普天之下，
J27nB193_p0304c22║那有這個村僧？虛堂展掛，真可憐生。唯有頂門一點
J27nB193_p0304c23║妙處，信手摸著毫端，堪繼佛祖之真燈。咄！
J27nB193_p0304c24║又
J27nB193_p0304c25║這個尊叔，好松梅竹，一旦林成，有鳳來宿。靜悄悄兮
J27nB193_p0304c26║▆亦不成，氣昂昂兮，威而不屈。六十年來，半似風顛。
J27nB193_p0304c27║剎那變幻，難以名目。滿臉鋒芒逼殺人，忽起雲濤震
J27nB193_p0304c28║山谷。
J27nB193_p0304c29║又（書記繼之請）
J27nB193_p0304c30║者個老子，有何可據？呵風棒月，遊戲神通，喝馬驅牛，
J27nB193_p0305a01║以為佛事。滿頭白雪，愈見風光。一點潭心，龍蛇會聚。
J27nB193_p0305a02║麈尾橫拈更奚為？兀然坐斷主中主。
J27nB193_p0305a03║
J27nB193_p0305a04║
J27nB193_p0305a05║
J27nB193_p0305a06║
J27nB193_p0305a07║
J27nB193_p0305a08║
J27nB193_p0305a09║
J27nB193_p0305a10║
J27nB193_p0305a11║記
J27nB193_p0305a12║中天祖福善堂香燈碑記
J27nB193_p0305a13║蓋聞混沌既判，清濁肇分，三才鼎立，萬類森然。稟其
J27nB193_p0305a14║清者，不昧乎源，復證圓明之性，則成賢成聖、成祖成
J27nB193_p0305a15║佛，直造未判之先。稟其濁者，溺情忘返，汩其本具之
J27nB193_p0305a16║心，則為凡為愚、為貪為不肖，遂至于靡所不為。於戲！
J27nB193_p0305a17║法育難酬，詎可忘本，甘沉於萬有之中不自覺悟哉？
J27nB193_p0305a18║余每懷先人苦心，不能繼述其事，而成厥志。近有萬
J27nB193_p0305a19║安甫宇洪居士特造丈室，請為福善堂，立香燈碑記。
J27nB193_p0305a20║余念祖之有功山門，而利及後世者溥，雖不能言，又
J27nB193_p0305a21║烏得無二也？祖諱正圓，號中天，惠安陳氏子。幼失恃
J27nB193_p0305a22║怙，稍長業於船。生嘉靖壬寅歲，卒萬曆庚戌夏，世壽
J27nB193_p0305a23║六十有九，法臘七七之冬。性忠良，喜利物，重法輕身，
J27nB193_p0305a24║見義勇為，素奉三官。一日泛萬安海中，忽覺其業已
J27nB193_p0305a25║非，乃有出世之志。先夜合城善信，咸夢海中浮物，恍
J27nB193_p0305a26║如人狀。次早同到海隅，果符其夢。祖時正棄舟，投波
J27nB193_p0305a27║中，捧經跏趺水上，善信駭然。操舟得之，以為真人示
J27nB193_p0305a28║現，迎回搆堂以居，名曰福善。越數載，往省禮大庵，為
J27nB193_p0305a29║祝髮。師受庵付囑，采隱黃檗廢址，已而山民侵凌，祖
J27nB193_p0305a30║堅忍力禦之。歷年既久，勢難抵支，因思名山祖庭，非
J27nB193_p0305b01║龍藏莫克鎮，於是叩闕請經，年已耳順，星霜八載，歷
J27nB193_p0305b02║苦萬狀，未遂其志，示疾而逝。師鑑源、師叔鏡源，繼之
J27nB193_p0305b03║六載，命乃下，差內監王公齎到山，相國葉文忠公為
J27nB193_p0305b04║檀越主，藏閣法堂，煥然一新。十有五載，侵凌潛蹤，山
J27nB193_p0305b05║門肅靜，雖得洪護之力，抑亦吾祖冥勳之所致也。迨
J27nB193_p0305b06║二師歸寂，相國登遐，外侮復熾，遂請天童密雲和尚
J27nB193_p0305b07║主之，本師費和尚繼焉，余復接席，草創略備。甲申春，
J27nB193_p0305b08║萬安善信接至福善，謁祖出身之處，仍請陞座，舉揚
J27nB193_p0305b09║始末，與眾共知。祀祖位于堂右，為滿一城福善之弘
J27nB193_p0305b10║願，誠人人知源報本之道也。余默有香燈之舉，而洪
J27nB193_p0305b11║居士亦有續燄之萌，不謀而合。戊子季冬，造余乞偈
J27nB193_p0305b12║為徵，即說偈曰：「水有源兮山有宗，溯源返本見全功。
J27nB193_p0305b13║人人卓立中天下，誰不挑燈炤祖翁？」一時各捐貲財，
J27nB193_p0305b14║同諸善信樂成其事。己丑冬復建中天堂于東首，以
J27nB193_p0305b15║表吾祖始震之位，尊祖德也。所斂勝緣，置園十一畝
J27nB193_p0305b16║于高墓等處。更餘五十五金，存黃檗買田，每歲給穀
J27nB193_p0305b17║一千斤，永為香燈之需。儼然杲日獨耀，聯輝續燄，烜
J27nB193_p0305b18║赫無窮矣。是為記。
J27nB193_p0305b19║報恩塔記
J27nB193_p0305b20║余母龔氏，原葬於家山祖園之中，偶有堪輿，謂此墳
J27nB193_p0305b21║右肩犯文曲之病，恐不利二房長枝。越明年，果如其
J27nB193_p0305b22║言，始信風水之驗，而卜地葬親，詎可忽也？繇是懷愧
J27nB193_p0305b23║不已，莫之能解。一日，諸耆舊入室，謂佛母地既不吉，
J27nB193_p0305b24║宜乎遷葬，奚慮其弗克？然某等各有慈嚴，未歸於土，
J27nB193_p0305b25║萬望和尚許可，共附其傍，則歿存兩安，是某等之大
J27nB193_p0305b26║幸也。余曰：「善哉！」遂斂衣資三十餘金，以充常住，乃同
J27nB193_p0305b27║葬於熨斗山松庵之左，其塔曰報恩。時歲在辛巳季
J27nB193_p0305b28║夏庚申日也，復置田七畝，在莫厝洋，以為遞年春秋
J27nB193_p0305b29║祭掃之需，聊申追薦報本之道。外附一壙，係比丘尼
J27nB193_p0305b30║海瀙、優婆夷、隆菽等，捐金壘成，預圖百年藏真之計，
J27nB193_p0305c01║以表諸上善人俱會一處。所謂天地同根，萬物一體，
J27nB193_p0305c02║豈昧斯舉耶？偈曰：形生大本重丘山，未報劬勞暗淚
J27nB193_p0305c03║潸。忽悟萬靈共一體，雙親頓證剎那間。
J27nB193_p0305c04║
J27nB193_p0305c05║
J27nB193_p0305c06║
J27nB193_p0305c07║
J27nB193_p0305c08║
J27nB193_p0305c09║
J27nB193_p0305c10║
J27nB193_p0305c11║雜著
J27nB193_p0305c12║山志引
J27nB193_p0305c13║勢拔穹窿，屹然永固，形盤大地，覿體全真。是以奇巖
J27nB193_p0305c14║幽谷，雲水居焉；廣穴巨川，龍象宅焉。乃至達觀上士，
J27nB193_p0305c15║每於山色溪聲脫落見聞，與林巒澗壑渾為一體，名
J27nB193_p0305c16║實並稱，千古而不磨也。故集是編，略示檗山勝概，庶
J27nB193_p0305c17║後之君子策杖尋源，履踐前轍，而不迷蹊徑者，則山
J27nB193_p0305c18║靈默有所望矣。
J27nB193_p0305c19║寺引
J27nB193_p0305c20║毘耶丈室，一榻風光，舍衛講堂，四面通達。至于我土
J27nB193_p0305c21║琳宮紺殿，表表可望者，皆因人而致之。匪徒搆其虛
J27nB193_p0305c22║席，間雖隆替不一，中興每自有待焉。是以帝德旌崇，
J27nB193_p0305c23║民心歸仰，寶殿龍樓，一時顯煥；祖庭僧舍，八字打開，
J27nB193_p0305c24║慕道緇素，莫不繇斯門而入也。
J27nB193_p0305c25║僧引
J27nB193_p0305c26║傳云：「人能弘道，非道弘人。」誠哉是言也！凡主持家國，
J27nB193_p0305c27║決擇草野，惟人為貴，而況擔荷佛祖，丕振宗風之人
J27nB193_p0305c28║乎？茲山劈自正榦，炳於希運，聲徹九重，道揚四海。山
J27nB193_p0305c29║以人重，人以山靈，互相並傳而不磨。其餘弄泥團漢，
J27nB193_p0305c30║藞藞苴苴，磊磊落落，總被老僧筆尖頭上放大光明
J27nB193_p0306a01║爍破面門了也。
J27nB193_p0306a02║法引
J27nB193_p0306a03║一法若有，毘盧墮在凡夫；萬法若無，普賢失其境界。
J27nB193_p0306a04║若也救毘盧而不墮，全普賢以無失，可謂善說法者
J27nB193_p0306a05║矣。然則剔脫有無關捩，掀開凡聖名言，塵說剎說熾
J27nB193_p0306a06║然說。何待西天東土諸老古錐，拈槌豎拂，指東話西，
J27nB193_p0306a07║搖唇鼓舌，說青道黃，為祥為瑞、為殃為害，以為法式
J27nB193_p0306a08║者哉？這裏還著得毘盧麼？請下個註腳。
J27nB193_p0306a09║齋單引
J27nB193_p0306a10║夢回眠底，拈來物我囫圇。翻轉舌頭，爛嚼虛空粉碎。
J27nB193_p0306a11║究竟施無所，施施弗均歟？推窮受無能，受受莫大焉。
J27nB193_p0306a12║物我同盤兮萬金易費，施受角立兮滴水難消。
J27nB193_p0306a13║又
J27nB193_p0306a14║突出超方眼，何妨百鳥銜花；放下鐵臉皮，一任天人
J27nB193_p0306a15║奉供。所以人人鼻孔昂藏，個個嘴頭打濕，直至飽齁
J27nB193_p0306a16║齁去，不辜檀信之恩。脫若肚皮脹穿，飯錢一時酬畢。
J27nB193_p0306a17║又
J27nB193_p0306a18║滅卻正法眼，截斷老婆禪，元無一粒米，寧蓄半文錢。
J27nB193_p0306a19║誰施誰受？孰貪孰慳？寬著肚皮，噇飽橫眠。若不與麼，
J27nB193_p0306a20║蒼天！蒼天！
J27nB193_p0306a21║伽藍殿燈油引
J27nB193_p0306a22║本山伽藍，護殿之側，願力弘深，神功叵測。以此光明，
J27nB193_p0306a23║少他不得，每月計油，三觔為則。破暗之道，貴乎明德。
J27nB193_p0306a24║續燄聯燈，冥勳日剋。
J27nB193_p0306a25║為龍鳳寺募緣引
J27nB193_p0306a26║長至前二日，獅巖夏居士請余遊龍鳳，遍覽勝概，多
J27nB193_p0306a27║是宋室名賢之墨蹟，則前朝法道隆盛，寺宇壯麗，抑
J27nB193_p0306a28║可知矣。今乃寥寥無聞，莫非吾徒不能張其道以光
J27nB193_p0306a29║祖庭，而破屋敗椽搖拽雲中，怪雨淒風悲鳴天外，又
J27nB193_p0306a30║何疑焉？茲有良智禪人，志圖恢復，乞余數言為徵。倘
J27nB193_p0306b01║有鳳舞龍翔，一肩荷負，梵剎煥然，勝于前朝，亦未可
J27nB193_p0306b02║知也。偈曰：宋室人何在？美名流至今。招提淹草莽，風
J27nB193_p0306b03║雨尚悲吟。智者欲恢復，檀那即布金。因緣會遇時，千
J27nB193_p0306b04║古一同心。
J27nB193_p0306b05║為資福寺募齋僧田引
J27nB193_p0306b06║資福去黃檗念餘里，禪學道流莫不於斯暫息瓢囊，
J27nB193_p0306b07║而後直上檗山，則無望崖退席之懼矣。大似化城，權
J27nB193_p0306b08║攝疲眾，抑令人人俱登於寶所也。茲有良守禪人，結
J27nB193_p0306b09║茅多載，感化善信，一時樂成精舍。蓋雲衲去來，紛紛
J27nB193_p0306b10║者愈眾，而其家風靡靡愈儉，難炊無米飯以給方來，
J27nB193_p0306b11║願募無漏田，永供禪德。特造余室，乞偈取信。余雖不
J27nB193_p0306b12║能言，又安得而無言也？偈曰：不是渠農愛嗇慳，本無
J27nB193_p0306b13║一物待高賢。吾人若要途中飽，信手揮來資福田。
J27nB193_p0306b14║為岱山募齋僧田引
J27nB193_p0306b15║黃檗與岱山相去六百餘里，溪山雖隔，而道契猶面
J27nB193_p0306b16║也。雲衲屢屢稱岱山主人，無諸城府，不立門戶，賢愚
J27nB193_p0306b17║一致，賓主兩忘，廣納四來，大包荒穢，誠為人天之福
J27nB193_p0306b18║田，堪作雲水之歸處。一日，持疏乞余說偈，警諸同志，
J27nB193_p0306b19║共成勝事，以為永久齋僧無漏之良田。余思吾閩大
J27nB193_p0306b20║心僧伽，舍禪人者誰歟？乃歡喜踊躍而為說偈：獨羨
J27nB193_p0306b21║岱山好養賢，囊空豈肯讓人先？滿懷托出渾無物，撮
J27nB193_p0306b22║土為金成福田。
J27nB193_p0306b23║戊子季夏望日，師與客會于拱橋，忽然天際流
J27nB193_p0306b24║輝，五彩文明，謂客曰：「此慶雲也。斯日嘉會，示現
J27nB193_p0306b25║瑞氣之兆，另日必有禎祥之應。」遂歌而志之。歌
J27nB193_p0306b26║曰：
J27nB193_p0306b27║陰陽調和兮瑞物生，師資契會兮學業成。中外一如
J27nB193_p0306b28║兮禪林振，主賓唱和兮大道行。慶雲爛熳兮瑞氣之
J27nB193_p0306b29║所鍾，佛日長懸兮吾　皇之德明。
J27nB193_p0306b30║能得監院乞規文以警僧眾
J27nB193_p0306c01║教外別傳，肇自迦葉，禪門規制，始於百丈。故我土自
J27nB193_p0306c02║唐及宋以至于明，凡有禪林者，莫不遵而行之。然行
J27nB193_p0306c03║之至者，禮義存、名位正、法道尊，付囑弗妄，而禪林振
J27nB193_p0306c04║矣。行之未至，規繩不備、師資混濫，不肖者操其權、賢
J27nB193_p0306c05║者退其位，私念一萌，公事盡廢，以致中外不睦，禪林
J27nB193_p0306c06║繇此而削弱也。苟忽而弗行，則無恥之徒，分房列戶，
J27nB193_p0306c07║靡所不為。縱有百千共聚，如惡叉聚，成外道法，奚益
J27nB193_p0306c08║於祖庭乎？蓋黃檗係列祖之席，先人不惜身命，叩▆
J27nB193_p0306c09║闕請藏，為重此席，故感得天童金粟二老人闡揚大
J27nB193_p0306c10║法，醒覺群迷，重光祖道。余愧不肖，住持八載，同諸衲
J27nB193_p0306c11║子，恢復鼎建艱辛萬狀，不知有身、不知有名，屢受無
J27nB193_p0306c12║根之謗，亦為此法席故也。若夫正見衲僧，須擇正、言
J27nB193_p0306c13║行正事，不為邪魅所惑，則祖法存焉。祖法存，禪林興；
J27nB193_p0306c14║祖法亡，禪林廢。所謂寧可無人，不可無法也。茲者
J27nB193_p0306c15║聖制在邇，本山耆舊同諸執事等，須擇吉日起期定
J27nB193_p0306c16║執事以存聖制，一一依規而行。倘有違者，耆舊與執
J27nB193_p0306c17║事公議擯罰，庶不愧同住一會，亦不辜先人創制之
J27nB193_p0306c18║本懷也。乙酉年十月十一日，寓龍泉丈室書　　之。
J27nB193_p0306c19║臣農即事篇後序
J27nB193_p0306c20║余讀臣農即事篇，乃知百草頭邊泣露吟風，淋漓感
J27nB193_p0306c21║慨，撼動天地，鬼神擊起，赤膽忠心，至於林巒草野，莫
J27nB193_p0306c22║不咸皆號呼長太息者矣。於戲！有國有家、有禪林者，
J27nB193_p0306c23║苟無這段骨氣者，付肝腸而能成立其事，又烏可得
J27nB193_p0306c24║乎？然則臣農老翁並荷儒佛有年，今已遯于桑梓，每
J27nB193_p0306c25║與村農野牧撫掌高歌，拍拍是令。而其語言磊落，逸
J27nB193_p0306c26║性顛狂，有時喝馬驅牛，有時棒風呵月，言人之所未
J27nB193_p0306c27║言，行人之所未行，知他凡耶？聖耶？儒耶？佛耶？耕耶？釣
J27nB193_p0306c28║耶？試問高明緇素，著一轉語。
J27nB193_p0306c29║重刻禪林寶訓序
J27nB193_p0306c30║此書盛行於江北，大著於吳中，而閩粵師僧十有八
J27nB193_p0307a01║九莫之見聞。欲其禪林之振、法道之隆，詎可得乎？予
J27nB193_p0307a02║昔行腳金粟，時目之如獲至寶，懷之有年，雖不能力
J27nB193_p0307a03║行，抑亦不敢須臾忽也。然是集，始自明教老人，終於
J27nB193_p0307a04║懶菴大師，於中三百篇，皆從諸老真心中流出。而其
J27nB193_p0307a05║語言光明正大，直截簡切，真為萬世師法。然其會甚
J27nB193_p0307a06║易，而行之誠難也。貴乎剪花取實，急救像季之流弊；
J27nB193_p0307a07║摧邪扶正，恢復上古之真宗。澆漓之風既息，渾樸之
J27nB193_p0307a08║道已全，而口耳傳流之弊、悖逆無根之說，曷繇而興？
J27nB193_p0307a09║余每欲刊行、與眾共之，所愧囊空，弗克其事。今玄生
J27nB193_p0307a10║禪人，鳩諸同志，剞劂流通，大有補於閩粵。倘遇血氣
J27nB193_p0307a11║衲僧，磕著一言半句，將來蓋天蓋地，奚愁乎禪林之
J27nB193_p0307a12║不振、法道之不隆？非惟子之願已足，亦不辜從上諸
J27nB193_p0307a13║老口門放大寶光，炤耀天下禪林之本懷也。
J27nB193_p0307a14║
J27nB193_p0307a15║癸巳仲秋弟子性宗募刻黃檗
J27nB193_p0307a16║全錄一十七卷
J27nB193_p0307a17║板藏嘉興楞嚴經房流通
J27nB193_p0307a18║
J27nB193_p0307a19║
J27nB193_p0307a20║隱元禪師語錄卷第十六終