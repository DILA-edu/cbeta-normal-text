J27nB194_p0316a01║昭覺丈雪醉禪師語錄卷第二
J27nB194_p0316a02║嗣法門人徹巖等編
J27nB194_p0316a03║住浙江嘉興府青蓮禪院
J27nB194_p0316a04║上堂。拈香祝
J27nB194_p0316a05║聖畢，乃云：「鎮夜滂沱擊曉煙，雲雷相送到青蓮，偶然
J27nB194_p0316a06║雨歇晴初出，獨露長長一箇天。且南湖十頃煙雨，樓
J27nB194_p0316a07║孤星象潛，輝日浮水面。者箇境界，便是諸公不動腳
J27nB194_p0316a08║跟親見本來面目底時候也。秖如一漚未發之先，浸
J27nB194_p0316a09║殺釋迦眼睛，淹卻彌勒鼻孔，是與麼人，敢援其溺？從
J27nB194_p0316a10║上佛祖，於一漚未發之先，接物利生；山野於一漚未
J27nB194_p0316a11║發之先，上天童代掃埽菴；護法於一漚未發之先，易
J27nB194_p0316a12║社菴為青蓮禪院；眾居士於一漚未發之先，設最厚
J27nB194_p0316a13║伊蒲，兼請山野登無畏床，舉揚般若。」復作怕勢云：「舉
J27nB194_p0316a14║則不無，秖恐混著諸公腳頭。」便下座。
J27nB194_p0316a15║密言律主請小參。師云：「十字街頭出入，聲色堆裏逃
J27nB194_p0316a16║禪，門前一道坦然平。今古行來行去，廊下左右舖店
J27nB194_p0316a17║客，羅列八寶七珍。村歌社舞，時時轉根本法輪，語四
J27nB194_p0316a18║言三，句句明第一義諦。舖舖打開無盡藏，人人販賣
J27nB194_p0316a19║摩尼珠，縱奪自如，收放有在，伸手縮手，許多漏逗，貴
J27nB194_p0316a20║買賤賣，不勝郎當。戎馬匆匆不息政，文殊仗劍逼如
J27nB194_p0316a21║來，饅頭顆顆馨香現，觀世音將錢來買。驢來馬去洞
J27nB194_p0316a22║明劫外春風，犬吠雞鳴露盡生死根本。紅粉佳人一
J27nB194_p0316a23║生取辦，恁意廝炒廝煎，赤窮漢子露骨露筋，就裏許
J27nB194_p0316a24║多快活。綿綿密密底三拳兩謊，徹頭徹尾者拿三道
J27nB194_p0316a25║三。隔簾聞見酒壚香，舌底涎生拄上齶。大眾還作佛
J27nB194_p0316a26║法商量？作世法理會？」一僧云：「有智主人二俱不取。」師
J27nB194_p0316a27║云：「還有不落綿密者麼？李二麻賣饆饠䭔子，張四姐
J27nB194_p0316a28║好簪棗卷蒸。咬得著，超出普賢行門，古釋迦不先，新
J27nB194_p0316a29║彌勒不後。如無，山僧秖得道箇買賣不饒鍼。」
J27nB194_p0316a30║而敕錢居士為外甥蔣聖祖請小參。師云：「秋江卷白
J27nB194_p0316b01║雲，玉露初沾柳，適有乘舟人，儼如天上有。正與麼時，
J27nB194_p0316b02║聖祖夙承願力，厭彼沉浮，善諸佛機，具大人見，烈烈
J27nB194_p0316b03║挈挈，父母不辭，六親不顧，騎青龍遊天府，泛銀河攀
J27nB194_p0316b04║月渚，興盡二十重華藏世界，再入娑婆春波橋畔，作
J27nB194_p0316b05║一莖奕葉，垂芳之玉樹。此子去就如是，山僧所示，如
J27nB194_p0316b06║是生，亦如是死，亦如是間。有不如是者，棹盡清波金
J27nB194_p0316b07║鱗始遇。」
J27nB194_p0316b08║除夕上堂。「時日盡時春體露，梅林亂吐象先花，衲子
J27nB194_p0316b09║佳珍成滯貨，起齒粘連上下牙。」
J27nB194_p0316b10║過漢陽府棲賢寺訪獨冠法弟，請上堂。師云：「今日冒
J27nB194_p0316b11║曉上堂，有三樁好事，一喜紅日半銜東嶺，二喜孤月
J27nB194_p0316b12║猶縣北闕，三喜大眾腳跟箇箇站在地上。老僧所供
J27nB194_p0316b13║詣實不敢熱瞞，眾中有不受瞞者，且道今日是甚麼
J27nB194_p0316b14║日子？」復云：「漢陽甲於三楚，居上游之上位，中國之中，
J27nB194_p0316b15║股肱衡岱，眉目嵩廬，背負峨眉，襟垂吳越，中有選佛
J27nB194_p0316b16║場地，顏曰棲賢，被吾弟冠翁當陽坐斷，絕聖離凡，涓
J27nB194_p0316b17║滴不漏。不佞聞有如是韜略，作如是佛事，泛輕舟而
J27nB194_p0316b18║相訪，殊意請登寶座以快煙波，憾汗顏欠沬不堪接
J27nB194_p0316b19║拍，惟將吾弟坐斷處聊露一絲。」卓拄丈，云：「木上座為
J27nB194_p0316b20║汝諸人撥轉上頭關去也。」喝一喝，下座。
J27nB194_p0316b21║再住漢中府靜明寺
J27nB194_p0316b22║結制，上堂。師詣座前指云：「者樣規模，當陽顯現，無人
J27nB194_p0316b23║不知，有眼盡見，因甚十箇五雙被伊熱瞞？」復顧左右
J27nB194_p0316b24║云：「要會便會；不會，看木上座向毘盧頂上現三頭六
J27nB194_p0316b25║臂去也。」便陞，拈香祝
J27nB194_p0316b26║聖畢，乃云：「片片瑞雪為誰飄，粒粒珠璣灑聖朝，想是
J27nB194_p0316b27║主人名號，雪天，將銀色布山椒時，連雲棧口八陣圖
J27nB194_p0316b28║開，鼓角頻催，大好衝鋒法戰。若我臨濟兒孫單刀直
J27nB194_p0316b29║入，老僧避他有分，稍涉疑思，凍雲排陣去也。老僧為
J27nB194_p0316b30║天童掃塔，經今五載，復荷眾宰官居士飛翰東甌，秖
J27nB194_p0316c01║得帆開淮面，袖拂楚雲，錫挂終南，鐺支漢水，雖謂不
J27nB194_p0316c02║負其來命，殊覺有生風骨沿途漏逗了也。與麼酬唱，
J27nB194_p0316c03║還有佛法道理也無？」遂噁一聲，拽拄杖，下座。
J27nB194_p0316c04║上堂。問：「知一切法繇本已來，離卻棒喝又作麼生？」師
J27nB194_p0316c05║云：「箍桶漢。」僧遶一匝，師云：「如法箍。」問：「峨眉琴瑟雲中
J27nB194_p0316c06║操，海島泥牛月下鳴，如何是無絃調？」師便打。乃云：「山
J27nB194_p0316c07║重重，水重重，無位真人踞此中，東嶺雲擁一輪出，照
J27nB194_p0316c08║徹人間千萬戶。馬馳馳，車簇簇，耕者耨而書者讀。風
J27nB194_p0316c09║鳴條，雨破塊，今朝冬月廿五在，嬾石上座母難辰，更
J27nB194_p0316c10║請老僧演法塵，嚴寒扶病登曲彔，抖擻精神無一物，
J27nB194_p0316c11║但據本有些子事，是汝諸人立地處。」
J27nB194_p0316c12║上堂。問：「秖見爐邊煙未息，不知鍛煉是何人？」師云：「縱
J27nB194_p0316c13║目所觀。」進云：「無面目漢到來如何相為？」師打，進云：「杖
J27nB194_p0316c14║頭須得隨機用，不無狼籍好家私。」師云：「是。」問：「木人子
J27nB194_p0316c15║夜登高峻，惟見峨眉月半邊，如何是那半邊？」師云：「著
J27nB194_p0316c16║甚麼死急。」僧喝。師云：「猶是者邊底。」問：「生從何來？」師打。
J27nB194_p0316c17║進云：「死從何去？」師亦打。進云：「秖如不生不死，又作麼
J27nB194_p0316c18║生？」師連打，進云：「恁麼則脫灑灑去也。」師放下拄杖，乃
J27nB194_p0316c19║云：「此事如倚天長劍，四海賓心，絕纇離瑕，光寒萬里，
J27nB194_p0316c20║犯其鋒者死不移時，觸其鋩者喪不旋踵，不以眼見，
J27nB194_p0316c21║覷之則瞎，不以耳聞，聽著則聾。故我臨濟大師，七事
J27nB194_p0316c22║隨身，干犯天下，生平賣弄，曾不犯一秋毫，空拳赤手
J27nB194_p0316c23║伐萬仞之寨於黃檗，單瓢隻杖破重圍之城於大愚，
J27nB194_p0316c24║有時全賓即主，有時全主即賓，有時主賓互換，有時
J27nB194_p0316c25║照用同時，簸土揚塵，繁興問答，是則也是，似則未似。
J27nB194_p0316c26║何也？我王庫內無如是刀復。」踊身，卓拄杖云：「而今四
J27nB194_p0316c27║海清如鏡，正是　皇圖旺化時。」
J27nB194_p0316c28║臘八日上堂。問：「世尊睹明星，高峰墮枕子，是同是別？」
J27nB194_p0316c29║師云：「均非丈夫。」進云：「珊瑚枕上兩行淚，半是思君半
J27nB194_p0316c30║恨君。」師云：「拈七放八。」進云：「請和尚道。」師打，僧喝，師復
J27nB194_p0317a01║打。乃云：「一別王宮又六春，衣霜食艸臥寒冰，旄頭星
J27nB194_p0317a02║現眉端上，野翠流芳直到今。斯辰凍雲滿，袖白露沾
J27nB194_p0317a03║裳，梅吐煙霞之色，霜凝柏脂之香，聊申慶祝老瞿曇，
J27nB194_p0317a04║以八萬四千毛孔，於一一孔中現八萬四千香水海，
J27nB194_p0317a05║於一一海中現八萬四千浮幢王剎，於一一剎中現
J27nB194_p0317a06║八萬四千獅子座，於一一座上現八萬四千化佛，各
J27nB194_p0317a07║各佛座下，各各滿眾生，擊大法鼓，演大法義，同一口
J27nB194_p0317a08║宣，同一音演，謂佛子住此地，則同佛受用。適佛性居
J27nB194_p0317a09║士聞作如是佛事，傾鳳池之水潤菡萏花，移龍扆之
J27nB194_p0317a10║屏護苾芻艸，晨炊和羅粥，午饌厚伊蒲，表嚫飯僧，人
J27nB194_p0317a11║人得以沾濡，箇箇咸云具足。東邊底東立，西邊底西
J27nB194_p0317a12║站，腳跟箇箇在地上。畢竟如何是佛底受用？」起身卓
J27nB194_p0317a13║杖云：「一頓饅頭兩頓粥，經行坐臥在其中。」
J27nB194_p0317a14║晚參。云：「法無準轡，權衡在人，因有曲直，故假墨繩，爾
J27nB194_p0317a15║有八兩，稱你半觔，如拳作掌，用之則伸，似刀割水，了
J27nB194_p0317a16║無縫痕，一截截斷，萬派歸真，於斯領取，非去來今。」復
J27nB194_p0317a17║云：「眾公幸生中國，不落邊邦，喜復人身，弗倫畜質，卑
J27nB194_p0317a18║賦男子，不墮女流，落髮為僧，行禪家事，種種慶幸，非
J27nB194_p0317a19║一生兩生植種德本，急須猛力提撕，掀翻舊窟，那有
J27nB194_p0317a20║餘工作庸人事業，結名利網，撈摝六塵。然成佛極容
J27nB194_p0317a21║易，貴乎信而行，不得疏而散。」
J27nB194_p0317a22║除夕資亡上堂。云：「一年三百六十日，今日乃末後一
J27nB194_p0317a23║日，古人道：末後一著始到牢關。兩堂龍象合有千指，
J27nB194_p0317a24║透此關者能有幾人？」遂指亡牌云：「者四箇漢威如虎
J27nB194_p0317a25║兕、氣若王侯，贊畫佛乘，奴隸祖席，五六年來，殊無一
J27nB194_p0317a26║隙。寬蒙堂，裁新補舊，了無矜伐之聲；雲直歲，種竹栽
J27nB194_p0317a27║松，實有操寒之色；其監院，嚼雪餐冰，拋風流之質於
J27nB194_p0317a28║東海；登維那，披風浴日，厝煙霞之骨於漢南。公等雖
J27nB194_p0317a29║欠點額之污，喜脫金縈之難。到與麼時節，大好百尺
J27nB194_p0317a30║竿頭更進一步，貴乎所得不留餘影，速轉身來吾尚
J27nB194_p0317b01║遲。汝眾中有頂門具眼者，推倒禪床，喝散大眾，卻道
J27nB194_p0317b02║山頭老漢白日見鬼，老僧秖得退步有分。」復舉芭蕉
J27nB194_p0317b03║示眾云：「你有拄杖子，與你拄杖子，你無拄杖子，奪你
J27nB194_p0317b04║拄杖子。且與奪二字有兩負門，與字上認得親，則知
J27nB194_p0317b05║老僧今日薦亡徒，也是望空啟告，憐兒不覺醜，負門
J27nB194_p0317b06║處麤。若向奪字上見得的，便知推倒禪床，喝散大眾，
J27nB194_p0317b07║據令而行，負門處細。雖是看孔著楔，要且車不橫推，
J27nB194_p0317b08║風無豎力。然首明生死之殊，中露與奪之機，末判麤
J27nB194_p0317b09║細之見，此三關一模托出，會一以該三也。眾中設有
J27nB194_p0317b10║此人，許伊過年去；倘涉沉吟，正好挽著眉毛，看他春
J27nB194_p0317b11║冬交候之際是甚麼。」
J27nB194_p0317b12║上堂。以拄杖挑臥具登座。上首白椎云：「法筵龍象眾，
J27nB194_p0317b13║當觀第一義。」師便下座。牧雨首座云：「進步無如退步
J27nB194_p0317b14║高。」師復陞。一僧出作禮，師便打，僧擬開口，師連棒打
J27nB194_p0317b15║退，大笑一聲，云：「此是甚麼時節，你猶作者般去就？釋
J27nB194_p0317b16║迦老子一段堅密之骨，被白椎上座擊碎了也。其肝
J27nB194_p0317b17║膽熱血撒向諸人面前，為你不肯薦取，老僧秖得入
J27nB194_p0317b18║泥入水。若道白椎上座勘破老僧，椎纔舉起葛藤遍
J27nB194_p0317b19║地，何待更教人觀？若道老僧勘破白椎上座，不消重
J27nB194_p0317b20║登曲彔床，引骨牽筋。昔者德山鑒禪師，一日因齋遲，
J27nB194_p0317b21║托缽下法堂，雪峰云：『鐘未鳴、鼓未響，托缽向甚麼處
J27nB194_p0317b22║去？』山便歸方丈。峰舉似巖頭，頭云：『大小德山未會末
J27nB194_p0317b23║後句在。』你看他三父子，發一機、出一令，蓋世驚群，勿
J27nB194_p0317b24║假湊泊。此公案與今日大同小異，老僧於此擘開合
J27nB194_p0317b25║卻，要使路平，德山向蛆邊截肉，雪峰去兩上添觔，巖
J27nB194_p0317b26║公以秤錘蘸醋，要且口門狹。眾兄弟！若會得德山托
J27nB194_p0317b27║缽意，便是靜明陞座時，省得典座質問底，便知首座
J27nB194_p0317b28║白椎了。明得德山低頭處，必會老僧重陞事。薦得巖
J27nB194_p0317b29║頭密啟句，卻識牧雨答話心。今古拈弄時雖不同，要
J27nB194_p0317b30║且鍼線是一，如磁石在鐵，不撥而自轉，豈可度量計
J27nB194_p0317c01║較而明？欲識末後句，秖者是。」
J27nB194_p0317c02║晚參。舉：「古德云：『十五日以前，樹凋雲作葉，十五日以
J27nB194_p0317c03║後，月滿兔兒肥，正當十五日，晴高天氣正，世泰兆民
J27nB194_p0317c04║熙。』古人與麼說話，總是點景，非我衲僧家事。老僧亦
J27nB194_p0317c05║有一語，十五日以前，夜長睡不足，十五日以後，褥煖
J27nB194_p0317c06║夢有餘，正當十五日，病退非因藥，身強喜遇春。若有
J27nB194_p0317c07║箇漢出來道，大小堂頭也秖道得一半，非我衲僧家
J27nB194_p0317c08║事。然我衲僧家於此事未明，即向未明處，朝也參暮
J27nB194_p0317c09║也疑，胸次中如負人債相似，那有閒工談天論地、道
J27nB194_p0317c10║短言長，念念時時觸處現前，不離本位，萬不向外邊
J27nB194_p0317c11║打之遶，唐突古今。」良久，起身云：「請歸長連床上問取
J27nB194_p0317c12║好。」
J27nB194_p0317c13║解制上堂。云：「推開兩扇柴門，放出一群虎兕，爪牙雖
J27nB194_p0317c14║未契時，志氣塞乎天地，漁獵五蘊山中，還歸一微塵
J27nB194_p0317c15║許。動則艸偃風行，靜則花開碓觜，踏遍大千沙界，猶
J27nB194_p0317c16║在靜明山裏。好大哥，與麼爾艸鞋連底破了，只用十
J27nB194_p0317c17║文大光錢買；貼肉汗衫垢時，阿誰與你漿洗？」
J27nB194_p0317c18║示眾云：「靜明無隔夜禪與人參。」復拈拂子云：「而今有
J27nB194_p0317c19║也。」拂一拂云：「到與麼也未？」
J27nB194_p0317c20║為雨樹拾骨櫬上堂。云：「雨西堂告寂，辭老僧云：『不參
J27nB194_p0317c21║禪，不學道，單單只會喫飯穿衣，屙屎放尿，以此報師
J27nB194_p0317c22║恩，以此繼宗祧。』撫掌三下。」師云：「少賣弄。雨吉祥而逝。」
J27nB194_p0317c23║師乃云：「追公之玅年四十有四，不知作何等行業，得
J27nB194_p0317c24║到與麼田地。杖掉明月清風，足跨煙霞之背，是公本
J27nB194_p0317c25║有青英，得非機偶造次。凜凜然似金烏揭於中天，艸
J27nB194_p0317c26║木叢林被其光彩，郁郁乎若玉兔浴於東海，魚龍蝦
J27nB194_p0317c27║蟹噉其影質，且非玅運神通，秖為其機如此。今值收
J27nB194_p0317c28║骨櫬，為伊此舉也大奇。也大奇，鶴頭翁送烏頭兒，三
J27nB194_p0317c29║春不雨時顛沛，野谷猿聞也皺眉（時旱無雨）。」
J27nB194_p0317c30║浴佛上堂。豎拄杖云：「從上諸佛以此利生接物，諸方
J27nB194_p0318a01║知識以此舉揚般若，今日靜明以此祝聖誕，大眾憑
J27nB194_p0318a02║此一著報恩已竟；脫或躊躇，翻成兩著了也。茲乃吾
J27nB194_p0318a03║佛世尊，鑒得合國人天從威音王佛以來，執此一著
J27nB194_p0318a04║不能放捨，故從淨飯王宮走出，與人解黏去縛，卻道
J27nB194_p0318a05║天上天下唯吾獨尊。憾當時無人驀面一唾，致使四
J27nB194_p0318a06║十九年含血噴天，自污其口，末後出箇跛腳雲門，道
J27nB194_p0318a07║『我當時若在，一棒打殺與狗子喫，貴圖天下太平。』是
J27nB194_p0318a08║則也是，檢點將來已遲八刻。靜明秖得向矢上加尖，
J27nB194_p0318a09║與汝頌出：落浴金盆事以乖，惑癡男女嘆奇哉，半瓢
J27nB194_p0318a10║惡水當頭潑，笑破虛空兩片腮。」
J27nB194_p0318a11║祈雨上堂。「今朝四月十五，乾元錯亂曆數，初夏無雨
J27nB194_p0318a12║心寒，芒種猶多燥土，畬耔無力可施，二麥杳無一朵，
J27nB194_p0318a13║艸木絕以沾濡，農夫喫盡辛苦，物我肉眼望穿。至公
J27nB194_p0318a14║何故如此？士庶祈降滂沱，用解憔悴之色。伏願彤雲
J27nB194_p0318a15║千里，潤澤八荒，六府三事，用修艸木。幸娑竭老龍王，
J27nB194_p0318a16║為禱雨而來，見面於茲（時繪天神像）。試問眾中還有知時
J27nB194_p0318a17║識節者麼？膏雨從茲澍，山川盡改顏。」
J27nB194_p0318a18║閱藏上堂。問：「萬法俱空，茲閱何法？」師云：「終南山勢險，
J27nB194_p0318a19║迷卻許多人。」進云：「恁麼則轉藏已竟。」師云：「橫看成嶺，
J27nB194_p0318a20║豎看成峰。」乃云：「金輪御世，均斗柄以命四時；光被群
J27nB194_p0318a21║靈，等太陽而照萬國。修眉映眼，人人以具三身；直鼻
J27nB194_p0318a22║垂脣，物我圓成四智。無端四十九載，斥小彈偏，用盡
J27nB194_p0318a23║參芝，病根愈熾，末後巧施方便，瀝膽披肝，木人腦後
J27nB194_p0318a24║添腮，石女瞳中剔翳，一腔熱血漏逗半兜，動則乖直
J27nB194_p0318a25║指之風，靜則醉昏散之地，路逢一笑之子，衣缽兩手
J27nB194_p0318a26║交伊，餘機未罄之徒，階級從茲以降，故有半滿之曲、
J27nB194_p0318a27║空假之分。犯斯禁者，遐播流芳，謂修多羅如標月指。
J27nB194_p0318a28║青天寥廓，火雲雖旺，以難遮智海，沉溟遠艦，乘機而
J27nB194_p0318a29║易入，黿羹麟脯，空聞其名，羊酪猩脣，曷足云耳。宗教
J27nB194_p0318a30║之旨，八字打開，有眼親手快者，向白紙黑字上，摸著
J27nB194_p0318b01║老瞿曇鼻孔，別一壺天。」
J27nB194_p0318b02║上堂。云：「此事貴乎知有，設知有，天賴之以為經，地欽
J27nB194_p0318b03║之而為緯，人物庇之接長世界，艸木信之茂實根芽，
J27nB194_p0318b04║君王本之一匡天下，佛祖位之續慧聯芳。」復豎拂子
J27nB194_p0318b05║云：「若道有，頭上安頭；若道無，爭奈者箇何？」良久云：「今
J27nB194_p0318b06║朝半生知浴不識好惡，燒上一池惡水，與合山大眾
J27nB194_p0318b07║滌垢磨塵、揩浣意識。殊知精嚴玅體本自瑩徹，此乃
J27nB194_p0318b08║麟趾鳳毛之穴，龍潛虎伏之區，澆一滴則塵沙諸佛
J27nB194_p0318b09║同時沐，發一漚則艸木昆蟲潔其體，圓陀陀洗出乾
J27nB194_p0318b10║坤正氣，阿漉漉頓消歷劫無明，山雲起舞，松月高呼，
J27nB194_p0318b11║干戈靖於選佛場，法身浣於沔水上。」下座。
J27nB194_p0318b12║解制上堂。問：「問也不犯當頭，答也不落二三，請師一
J27nB194_p0318b13║鑒。」師打，進云：「謝師答話。」師云：「灼然。」乃云：「九十日以前，
J27nB194_p0318b14║晴有餘，農人喫盡辛苦；九十日以後，甘雨怯，秋穗迫
J27nB194_p0318b15║於鋪舒；正當九十日，是我藩府報本之日，眾宰官忱
J27nB194_p0318b16║務之時。林下人以虛空為口、滄海為量，逐日飽無米
J27nB194_p0318b17║飯、飲木楂羹，閒坐困眠，隨分度日，以此參天地、感鬼
J27nB194_p0318b18║神，報洪庥、酬罔極時也。聖制告圓，公私兩利，佛法世
J27nB194_p0318b19║法，原來缽盂口向天，結制解制，兩隻艸鞋沒量闊，有
J27nB194_p0318b20║者道，向深山幽巖中燒枯洗月；有者道，即此長連床
J27nB194_p0318b21║上敧枕高眠。」拽拄杖下座，一時打散。
J27nB194_p0318b22║立兩序，上堂。驀豎手云：「獨掌不浪鳴。」合拍云：「兩手鳴
J27nB194_p0318b23║摑摑。昔者靈山會上親行此令，三千餘年無人舉著。
J27nB194_p0318b24║醉上座已珍藏五十二年，今日從新舉出，互相酬唱，
J27nB194_p0318b25║若作聲見，聲不自聲；若作色明；色非所有。秖饒離聲
J27nB194_p0318b26║色外見得分明，猶是法身邊事。畢竟如何是法身向
J27nB194_p0318b27║上事？鸚哥能會舞，還要翅邊風。」
J27nB194_p0318b28║晚參。「結制解制千古常規，秖如一念未有之先，結之
J27nB194_p0318b29║一字安寄？生佛以來，釋迦尚不敢以道自任，矧浩浩
J27nB194_p0318b30║商量者，似栽角於兔頭、植毛於龜背，亦恨根基有級，
J27nB194_p0318c01║故馬大師設禪堂以館多徒，以眾荷眾，克責自恣，因
J27nB194_p0318c02║爾說箇結；要把歷劫無明種子，磨擦到十成處，名之
J27nB194_p0318c03║桶子底脫，亦名無事人，斯謂之解。靜明頗知眾兄弟
J27nB194_p0318c04║作略，亦效古人體式，以十月十五日為結。且布袋口
J27nB194_p0318c05║屬老僧，你們向甚麼處屙？如定奪得，一期粥飯錢渠
J27nB194_p0318c06║儂自還，不關老僧事。」
J27nB194_p0318c07║結制上堂。云：「綰著布袋口，盛滿金剛栗棘，一垂竹簾
J27nB194_p0318c08║箔，深藏無位真人。幸值皇風浩蕩、琴演谿湍，東方既
J27nB194_p0318c09║白，蟠桃帶緋色而吐青峰；律轉一陽，慶雲駕虛空而
J27nB194_p0318c10║出幽谷。景星再現，衒耀人天，霜徑初開，象龍畢集。九
J27nB194_p0318c11║旬禁足，殊無衲子之風，百日安期，辜負拈花大義。山
J27nB194_p0318c12║長水遠，白練拖經天緯地之材，日居月諸，衲子登不
J27nB194_p0318c13║生不滅之岸，故爾禾山打鼓、雪峰輥毬，普化一生搖
J27nB194_p0318c14║鈴、曹山今日孝滿。惟有靜明不循舊轍，單單秖會罵
J27nB194_p0318c15║人，今將五十二年一副羅剎臉面，不是祖師巴鼻，且
J27nB194_p0318c16║非格外提持，撞著磕著佛法相見。」
J27nB194_p0318c17║晚參。師以杖撥空三下云：「道，道。」眾無語，師云：「此事因
J27nB194_p0318c18║你有者箇礙，故假拄杖子拈提，猛然薦得，一任呼喚，
J27nB194_p0318c19║如信不及，且向長連床上，朝參暮究，如何是我主人
J27nB194_p0318c20║公？不見道：識者喚作佛性，不識喚作精魂。與麼說話，
J27nB194_p0318c21║取笑大方。若是眼裏有筋，掩耳而出，勿勞久立。」
J27nB194_p0318c22║上堂。云：「今朝冬月正初一，寒風敗葉滿階砌，冰凌板
J27nB194_p0318c23║上雪花鋪，佛事人情俱告畢。」復指雪云：「那箇為甚麼
J27nB194_p0318c24║擸擸𢶍𢶍？」良久云：「開眼也著，合眼也著。」
J27nB194_p0318c25║小參。云：「火爐邊烹盡丹霞木佛，霜雪裏凍殺陝府鐵
J27nB194_p0318c26║牛，雖無塗裂之夫，幸有知味之士。時干隆冬，節逼祁
J27nB194_p0318c27║寒，兄弟既有梯天洗月之能，不得拘於一七二七，唯
J27nB194_p0318c28║以此事不明不白處有物於中，一旦了然，始不負靜
J27nB194_p0318c29║明鹽醬。還容得昏散二魔麼？既容不得，急薦取。」
J27nB194_p0318c30║上堂。問：「人人有箇鐵鷂子，為甚麼飛不出？」師云：「誰縛
J27nB194_p0319a01║汝？」進云：「挺身而去時如何？」師云：「未出六合在。」問：「秖見
J27nB194_p0319a02║爐煙匼匝，未審穿卻何人？」師云：「纔聞戰鼓響，忽聽凱
J27nB194_p0319a03║聲回。」乃云：「今朝冬月十五，衲子宜知處處。暘烏嶺外
J27nB194_p0319a04║呈祥，霜消其淚如雨。物我尚事提持，諸人何不自取？
J27nB194_p0319a05║寒威之色全施，時令固當如此。大眾！還有向劍刃上
J27nB194_p0319a06║橫身、冰凌上走馬者麼？」
J27nB194_p0319a07║小參。「今朝剛十四，明日是十五。日子挨排來，氣候不
J27nB194_p0319a08║饒你。霜裂地皮枯，風敲入骨髓。曩者靈山令行，全提
J27nB194_p0319a09║不過如此。寒乃天地根，熱為萬物母。參尋上士，欲出
J27nB194_p0319a10║寒關，先隳暑室。然此積弊，急須審問。倏然覷破炎涼
J27nB194_p0319a11║之弊，則生死煩惱豁然永斷。已過關者，掉臂不顧。閫
J27nB194_p0319a12║內之夫，如何履歷？古人向此不肯放過。所以，釋迦老
J27nB194_p0319a13║子捨金輪之寶位，雪山六載，始見自己本命元辰。此
J27nB194_p0319a14║是第一箇不被寒暑所使底。眾中有不被寒暑所使
J27nB194_p0319a15║者出來，拄杖子與伊道箇第一義諦。」
J27nB194_p0319a16║冬至，上堂。僧問：「天寒地凍即不問，池魚鼓浪時如何？」
J27nB194_p0319a17║師云：「頭重尾輕。」進云：「未動已前聻？」師云：「闍黎看他有
J27nB194_p0319a18║分。」乃云：「晷運推移，乾坤合轍。惺惺底惺惺，瞌睡底瞌
J27nB194_p0319a19║睡。今朝群陰剝削之際，暘烏添一線之光，艸木得以
J27nB194_p0319a20║揚眉，山川以蘇其困。秖為節候不饒，所以令行在即。」
J27nB194_p0319a21║復舉：「臨濟上堂，云：『赤肉團上有一無位真人，常從汝
J27nB194_p0319a22║等面門出入。未證據者看看。』時有僧出，云：『如何是無
J27nB194_p0319a23║位真人？』濟下禪床，把住，云：『道！道！』僧擬議，濟拓開，云：『無
J27nB194_p0319a24║位真人是甚麼乾屎橛？』」師云：「臨濟遠祖尋常發一機、
J27nB194_p0319a25║出一令，如金翅擘海直取龍吞，又如栗棘蓬、金剛圈，
J27nB194_p0319a26║令人啗咂不得。末後與麼說話，大似三家村裏沒齒
J27nB194_p0319a27║老婆教三歲孩兒：『你莫哭，我移時有乳哺你。』大眾，臨
J27nB194_p0319a28║濟大師敗闕處不必更問，且道老僧站在甚麼處便
J27nB194_p0319a29║解與麼道？」
J27nB194_p0319a30║上堂。云：「適纔鼓歇鐘停，問答已畢。大眾見老僧坐此
J27nB194_p0319b01║曲彔，老僧見大眾腳跟站在地上，彼此親見。僧是僧，
J27nB194_p0319b02║俗是俗，并無絲毫混淆。靈山會上不過如此。時政季
J27nB194_p0319b03║冬改旦，嚴寒抱露，霜鋪雪嶺，月轉梅梢，宇宙冰清，乾
J27nB194_p0319b04║坤肅靜。且道是衲僧事業，是正令全提時？堯天獨朗，
J27nB194_p0319b05║四海歌有道之風；舜日重輝，邊邦樹藩屏之德。為無
J27nB194_p0319b06║所為，不化而化，咸承垂拱，共牧清彝。」
J27nB194_p0319b07║上堂。云：「老僧賦性愚魯，百無所能。射、御、書、數，懵然不
J27nB194_p0319b08║識。今於十字街頭開箇冷舖，且無南北滯貨、海外奇
J27nB194_p0319b09║珍。」驀豎拳，云：「單單秖有者箇。眾中有別皂白、知觔兩
J27nB194_p0319b10║底，不妨定價還錢，作箇現成買賣。」良久，拍膝，云：「世人
J27nB194_p0319b11║知貴不知價，留與機前打佛魔。」
J27nB194_p0319b12║臘八上堂。「夜來月白如銀、星落如雨，人人雙眼圓明，
J27nB194_p0319b13║何故有見與未見底？一種輸與老瞿曇，驀地抬眸而
J27nB194_p0319b14║自許。」遂舉：「瞿曇初生，一手指天，一手指地，周行七步，
J27nB194_p0319b15║目顧四方，曰：『天上天下，唯吾獨尊。』與麼說話，一大事
J27nB194_p0319b16║因緣盡形吐露了也，那待夜睹明星？如許快活，就中
J27nB194_p0319b17║稍有些子淆訛。若道四十九季談玄說玅，是夜來悟
J27nB194_p0319b18║得底，且山本秀，而水本清，乃至胎卵溼化，各適其時，
J27nB194_p0319b19║何曾欠一絲毫？據伊手指天地，誇經賣紀，已是渾圇
J27nB194_p0319b20║現大人相，無事不周，無事不備，那待今朝添此一番
J27nB194_p0319b21║絡索？眾兄弟既在此摩褌擦褲、頭白齒黃，煤墨宜辨，
J27nB194_p0319b22║皂白須分。不然一向儱侗，濟得甚麼邊事？」復呵呵大
J27nB194_p0319b23║笑，云：「老僧恁麼說話，也是熟睡饒譫語，祁寒著綌絺。」
J27nB194_p0319b24║上堂。云：「今日兩次上堂，耑為老瞿曇夜來被明星刺
J27nB194_p0319b25║破雙眼，始識自己本命元辰，故老僧再申奉薦。繁興
J27nB194_p0319b26║大用，舉措當機，發一機，如雷震青霄，無機不被；施一
J27nB194_p0319b27║用，似鵬吞巨海，無水不潮。多因情生智隔、想變體殊，
J27nB194_p0319b28║所以勞瞿曇多者一番泥水。擬作佛法理論，猶隔鐵
J27nB194_p0319b29║壁銀山；若作世諦商量，此是甚麼時節？」復卓拄杖，云：
J27nB194_p0319b30║「老瞿曇三百六十骨節、八萬四千毛竅，被老僧扭得
J27nB194_p0319c01║血淋淋地。眾中有不動舌根為老瞿曇答一轉語者，
J27nB194_p0319c02║請他登正位。」
J27nB194_p0319c03║除夕上堂。舉：「黃檗大師示眾，云：『預前若不打徹，臘月
J27nB194_p0319c04║三十日到來，管取熱亂在。』今正三十日，且二十四寮
J27nB194_p0319c05║并兩堂大眾，出出入入，鷹頭鷂眼，虎背龍鬚。也有向
J27nB194_p0319c06║長連床上作自了漢，也有閉門打睡接上上機。又一
J27nB194_p0319c07║夥新到，龐眉臞骨，似摩利支山下來。那堆頭，哆哆啝
J27nB194_p0319c08║啝；者壁廂，嘻嘻嗄嗄。總似了事人，不問甚時節。有者
J27nB194_p0319c09║道：治世語言、資生業等，皆與實相不相違背；有者道：
J27nB194_p0319c10║年盡、月盡、日盡、時盡，過了此夕，不復再逢。」師復云：「呸！
J27nB194_p0319c11║又恁麼去也。吾常為你道：記得昔季騎竹馬，經今不
J27nB194_p0319c12║覺白頭來。」
J27nB194_p0319c13║晚參。「今夕先與你們議定：凡世法、佛法俱要做畢，禪
J27nB194_p0319c14║要參畢，機鋒對畢，有無情見一切放下，連放下亦放
J27nB194_p0319c15║下。過年去，出言吐氣務要新鮮，若有一句是今夜底，
J27nB194_p0319c16║俱屬陳語。且今夜又不得論明年事，但凡說著春新
J27nB194_p0319c17║二字，均為未得謂得、未證謂證。何故？臨濟兒孫，秖許
J27nB194_p0319c18║覿面當機，不許牽枝引蔓。」復一喝，歸方丈。
J27nB194_p0319c19║元旦上堂。僧問：「新年新日即不問，如何是安樂事？」師
J27nB194_p0319c20║云：「汝又諱今朝。」進云：「離卻棒喝，請師一語。」師便打，乃
J27nB194_p0319c21║云：「斬新條，行新令，一段和風從此振。鬱壘神荼取次
J27nB194_p0319c22║粘，天下衲僧來乞命。通身手眼耀今時，杖頭八面神
J27nB194_p0319c23║機勁。鋪舒盡是兒孫事，釋迦未出那伽定。」遂豎拄杖，
J27nB194_p0319c24║云：「此是新底。若作舊物會，料掉沒交涉。」
J27nB194_p0319c25║解制上堂。師云：「▆年頭佛法不是尋常。燒燈寒夜迥，
J27nB194_p0319c26║銀樹肆開花。一塵一佛國，一葉一釋迦。從此出門去，
J27nB194_p0319c27║好生親近他。」
J27nB194_p0319c28║小參。師云：「乾坤合轍，日月雙推。貫古該今，斜風豎雨。
J27nB194_p0319c29║逗遛三界，磐礡五行。輪王御世，班文經武緯之賢臣；
J27nB194_p0319c30║佛祖振宗，指漸修頓悟之捷徑。追培萬有，整頓八荒。
J27nB194_p0320a01║以覺覺斯，惟人最貴。故有非空非假之玅道、不生不
J27nB194_p0320a02║滅之階。除惟證乃知，匪徒虛設。孝子巴龍章，為慈母
J27nB194_p0320a03║生天之日，仗三寶之慧劍，截六道之蔓延；涉愛河洶
J27nB194_p0320a04║湧之波，躋淨域期登之路。」遂指亡牌，云：「此是神通大
J27nB194_p0320a05║光明藏，祕密總持，福德聚門。一念歸真，萬緣寢削。大
J27nB194_p0320a06║人具大見，大智得大用。持獎戎務，津濟勳闈，廧塹
J27nB194_p0320a07║皇圖，股肱王室。」復以杖敲空，云：「人天以此為閥閱，佛
J27nB194_p0320a08║祖以此轉法輪。頓漸兩忘，權實雙泯。」
J27nB194_p0320a09║法帔至，上堂。師云：「一向不說禪，精神合爽朗。」遂震威
J27nB194_p0320a10║一喝，云：「此是從上慧命，後昆準繩，先賢往哲盡力道
J27nB194_p0320a11║不出底句，靜明於此把拂登床。」復舉：「佛果禪師受法
J27nB194_p0320a12║帔，上堂，云：『裁蜀錦，剪吳綾，披白玉，間黃金。』」師云：「山頭
J27nB194_p0320a13║老漢當面換卻人眼睛，雖則寒毛卓豎，要且無大人
J27nB194_p0320a14║相。」遂指繡獅，云：「此是瑞吾王居士下東甌造來底。上
J27nB194_p0320a15║有斜日曬青松，下有澹煙籠紫霧。狻猊吼處皇封蕩
J27nB194_p0320a16║開，萬世之基野翠流芳。椎拂擊碎千季之壁，恭惟叢
J27nB194_p0320a17║席賴子成褫。」
J27nB194_p0320a18║立秋上堂。師豎拄杖，云：「者箇物事，不順人情；成今煥
J27nB194_p0320a19║古，了無曲直；擬涉躊躇，銀山鐵壁。」卓一卓，云：「如由基
J27nB194_p0320a20║箭，能射繞樹之狂猿；若雲長刀，奮斬不平之寇賊。」遂
J27nB194_p0320a21║左右顧，云：「你道那箇是不平底？莫不是語默涉離微
J27nB194_p0320a22║麼？料掉沒交涉。莫不是潛符密證麼？料掉沒交涉。莫
J27nB194_p0320a23║不是一塵起、大地收麼？料掉沒交涉。莫不是滿眼滿
J27nB194_p0320a24║耳、填溝塞壑麼？料掉沒交涉。正恁麼時，誰是交涉者？
J27nB194_p0320a25║朝立秋，般般收。」
J27nB194_p0320a26║辭眾上堂。震威一喝，云：「獅子頻呻。」復左右視，云：「象王
J27nB194_p0320a27║回顧。」卓杖，云：「者箇處所，未到者直須親到，既到者不
J27nB194_p0320a28║得住腳。為甚如此？節義高千古，孝忠響萬年。」下座。
J27nB194_p0320a29║
J27nB194_p0320a30║昭覺丈雪醉禪師語錄卷第二