J27nB194_p0325c01║昭覺丈雪醉禪師語錄卷第五
J27nB194_p0325c02║嗣法門人徹綱等編
J27nB194_p0325c03║問答機緣
J27nB194_p0325c04║僧問：「年盡、月盡、日盡、時盡，如何是到頭一句？」師云：「大
J27nB194_p0325c05║家在者裏。」進云：「不會。」師云：「雪催殘臘去，竹爆送春來。」
J27nB194_p0325c06║僧問：「如何是奪人不奪境？」師云：「旭日斜披影，金英擁
J27nB194_p0325c07║翠迴。」進云：「如何是奪境不奪人？」師云：「才伸巨靈手，華
J27nB194_p0325c08║山兩畔開。」進云：「如何是人境兩俱奪？」師云：「舌頭無骨。」
J27nB194_p0325c09║進云：「如何是人境俱不奪？」師云：「口是禍門。」
J27nB194_p0325c10║僧請開示，師豎一拳。進云：「者箇人人本有。」師云：「何不
J27nB194_p0325c11║伸出？」僧作禮，師當頭一踏。
J27nB194_p0325c12║僧問：「如何是法身？」師云：「穿釘靴，拄拐杖。」進云：「猶是化
J27nB194_p0325c13║身。」師云：「一翳在目，空花亂墜。」
J27nB194_p0325c14║僧問：「親近和尚一年，不見師面，過在甚麼處？」師摸面，
J27nB194_p0325c15║云：「秖者是。」進云：「和尚莫謾人好。」師云：「更參三十年。」
J27nB194_p0325c16║居士問：「和尚先住，此山先住？」師云：「藤懸天上日，石挂
J27nB194_p0325c17║澗邊松。」士云：「未住時聻？」師云：「三家村裏漢。」
J27nB194_p0325c18║僧問：「某是一頭牛，要與和尚做對頭。」師作牛聲。僧擬
J27nB194_p0325c19║議，師云：「力未充在。」僧亦作牛聲，師以兩手拓地，僧罔
J27nB194_p0325c20║措。師云：「老僧罪過。」
J27nB194_p0325c21║僧問：「巖崖峭峻，還有佛法道理也無？」師云：「有。」進云：「如
J27nB194_p0325c22║何是巖崖中佛法？」師云：「雪甸恍如銀世界，峰高儼似
J27nB194_p0325c23║貼天梯。」
J27nB194_p0325c24║居士問：「一口氣不來時，向甚麼處安身立命？」師劈面
J27nB194_p0325c25║一掌。士擬開口，師復掌。士請開示，師云：「待汝一口氣
J27nB194_p0325c26║不來向汝道。」一日，又問：「一口氣不來向甚麼處安身
J27nB194_p0325c27║立命？」師打一拂子。士擬開口，師復打。士云：「弟子不會。」
J27nB194_p0325c28║師云：「賴汝不會。若會，黃河水也須倒流三千里。」
J27nB194_p0325c29║一官人執師拄杖，云：「與麼俊那？」師云：「居士未嘗愚魯。」
J27nB194_p0325c30║官云：「弟子不會佛法。」師云：「盡大地覓箇不會底人也
J27nB194_p0326a01║無。」官云：「莫是弟子麼？」師展手，云：「道道看。」官罔措。師云：
J27nB194_p0326a02║「且喜居士不會佛法。」
J27nB194_p0326a03║居士問：「和尚知生日，必知死日。」師云：「不知。」士云：「既是
J27nB194_p0326a04║善知識，因甚不知？」師云：「若知，吾類居士了。」
J27nB194_p0326a05║僧問：「一頭撞破虛空時如何？」師伸手，云：「還我髓骨來。」
J27nB194_p0326a06║僧拜，師當頭一踏，云：「頑皮腦漢。」
J27nB194_p0326a07║僧問：「舉起則一塵不立，放下則萬境全彰。萬境全彰
J27nB194_p0326a08║即不問，如何是一塵不立？」師云：「昨一向北僧與麼問，
J27nB194_p0326a09║直打出去。」
J27nB194_p0326a10║僧問：「者箇消息如何透得？」師驀頭一棒，云：「牛皮也教
J27nB194_p0326a11║穿。」僧諾諾。師云：「還我消息來。」僧罔措。
J27nB194_p0326a12║僧問：「一念未生時如何？」師云：「丁冬打丁冬。」進云：「念念
J27nB194_p0326a13║不停聻？」師云：「全身奉重。」進云：「生與未生且置，如何是
J27nB194_p0326a14║那邊事？」師云：「背後看。」
J27nB194_p0326a15║僧問：「正恁麼時如何？」師驀面一唾。進云：「謝和尚指示。」
J27nB194_p0326a16║師云：「你又裨販我了。」其僧有省。
J27nB194_p0326a17║僧問：「打即是，不打即是？」師云：「俱不是。」進云：「如何即是？」
J27nB194_p0326a18║師云：「如法問將來。」僧理前話，師便打。進云：「恁麼則和
J27nB194_p0326a19║尚也慣得其便。」師云：「少叢林漢。」僧擬開口，師又打。
J27nB194_p0326a20║僧問：「和尚年多少？」師豎一拳。僧云：「恁麼則與虛空同
J27nB194_p0326a21║壽。」師云：「謝子高鑒。」
J27nB194_p0326a22║僧問：「歷歷明明，因甚道不出？」師云：「為汝有粥飯氣。」僧
J27nB194_p0326a23║云：「道著時如何？」師云：「歷歷明明。」
J27nB194_p0326a24║僧問：「明知此事是箇現成底，因甚踏不著？」師云：「秖為
J27nB194_p0326a25║現成。」
J27nB194_p0326a26║師同卷隱居士山行，忽一客持弓彈雀。士曰：「此漢善
J27nB194_p0326a27║具活生之手，恨無袒胸者。」師作彎弓勢，云：「看箭。」士躊
J27nB194_p0326a28║躇。師云：「死卻一箇。」士擬開口，師劈嘴打，云：「無毛鷂子。」
J27nB194_p0326a29║一日，又問：「吞卻栗棘蓬時如何？」師作怕勢。士擬議，師
J27nB194_p0326a30║云：「噎殺也。」
J27nB194_p0326b01║僧問：「明知有箇靈靈不昧底，因甚踏不著？」師云：「莫亂
J27nB194_p0326b02║走。」僧轉身一匝。師云：「不會做客，勞煩主人。」
J27nB194_p0326b03║僧問：「一物不為時如何？」師云：「苦。」僧云：「和尚莫謾人好。」
J27nB194_p0326b04║師云：「昨日有人從東京來，卻得鞏昌信。」僧擬議，師云：
J27nB194_p0326b05║「雪葉滿空飄，森羅披白羽。」
J27nB194_p0326b06║一僧擒師，云：「相見了也。」師云：「甚麼劫中別來？」僧擬議，
J27nB194_p0326b07║師推下砌。僧纔上，師把住，云：「道！道！」僧擬開口，師云：「猶
J27nB194_p0326b08║隔砌在。」
J27nB194_p0326b09║僧問：「不縱、不奪、不殺、不活，和尚如何示人？」師拈一葉，
J27nB194_p0326b10║云：「者箇聻？」僧云：「樹葉。」師云：「恁麼則縱了。」遂度與僧，僧
J27nB194_p0326b11║擬接，師縮手，云：「恁麼則奪了。」復放下，云：「道道看。」僧擬
J27nB194_p0326b12║議，師云：「殺了也。」又喚：「近前來。」僧進前，師云：「活也，活也。」
J27nB194_p0326b13║僧罔措。師云：「三舉不第，收歸上科。」
J27nB194_p0326b14║師送費和上入福嚴。值上堂，有冰調陸居士入寮，問
J27nB194_p0326b15║請：「大師，好問頭教一箇與我。」師云：「問頭即有，秖恐居
J27nB194_p0326b16║士舌頭短。」士云：「某甲也善見機。」師驀面一掌，云：「且以
J27nB194_p0326b17║此句問堂頭老漢。」士亦踟躕。
J27nB194_p0326b18║𨍏轢居士禮本師幀，曰：「一別二十餘年，將謂不會。」師
J27nB194_p0326b19║曰：「老老大大作者箇語話。」士豎一拳。師云：「今日風頭
J27nB194_p0326b20║稍硬。」士作掌勢。師云：「觱發滿溪煙。」士云：「阿㖿，阿㖿。」師
J27nB194_p0326b21║休去。
J27nB194_p0326b22║子穀蔡居士見本師幀，搥胸大哭。師作聽勢，士復大
J27nB194_p0326b23║笑（云云）。師云：「我將謂居士忘卻了。」
J27nB194_p0326b24║師梓語錄時，雨樹作禮，云：「學人認刻。」師豎拳，云：「試刻
J27nB194_p0326b25║此一則。」樹和拳便打。師云：「太氣力生。」樹云：「刻字已竟。」
J27nB194_p0326b26║師展兩手，樹亦豎一拳。師云：「刀法欠清在。」
J27nB194_p0326b27║僧參。師問：「那裏來？」僧云：「福嚴受戒來。」師指衣，云：「福嚴
J27nB194_p0326b28║沒有者貨。」僧云：「新成衣，請和尚警策。」師云：「何不策警
J27nB194_p0326b29║自己？」僧云：「某甲是箇鈍根人。」師云：「六根門頭，你從那
J27nB194_p0326b30║一根鈍起？」僧云：「也是老和尚慈悲。」師云：「是即是，要且
J27nB194_p0326c01║教壞人男女。」
J27nB194_p0326c02║一僧肚疼，師往顧。偶聞貓聲，遂指貓，云：「你肚疼那？」僧
J27nB194_p0326c03║云：「爪牙利在。」師作怕勢。僧豎一掌，云：「貓。」師云：「好畜生。」
J27nB194_p0326c04║便出。
J27nB194_p0326c05║師問耨雲、佛冤：「你從福嚴來，清水白米任你餐，將甚
J27nB194_p0326c06║麼還飯錢？」雲觸禮一拜。師云：「一釣便上。」雲擬議，師云：
J27nB194_p0326c07║「吾有三十棒，寄打堂頭老漢。」雲云：「和尚也須自喫。」師
J27nB194_p0326c08║云：「幸問著老僧。」雲罔措。師顧佛冤，曰：「試代一轉語。」冤
J27nB194_p0326c09║云：「請和尚問來。」師云：「鷂子過新羅。」冤拂袖便出。師云：
J27nB194_p0326c10║「與麼那？與麼那？」
J27nB194_p0326c11║補石侍者呈偈云：「請和尚改正。」師接來扯碎。者奪去，
J27nB194_p0326c12║云：「莫辜負人好。」師云：「卻是你辜負吾。」
J27nB194_p0326c13║子修高居士問：「弟子疑情放不下。」師云：「放不下底，正
J27nB194_p0326c14║好放下。」士默然。師云：「要放便放，莫入陰界。」士云：「弟子
J27nB194_p0326c15║要入堂坐禪。」師云：「老僧禪也無，說甚麼坐？直要你當
J27nB194_p0326c16║下灑脫，永無凝滯。」士云：「弟子在此，奈何不去？」師偶拉
J27nB194_p0326c17║一蒼蠅腳，喚云：「居士相救！不然與伊斷命根去也。」士
J27nB194_p0326c18║擬救，師便放，云：「俊哉。」一日，師又問：「你近日有新見處
J27nB194_p0326c19║麼？」士云：「弟子工夫做得死墩墩地。」師云：「老僧者裏有
J27nB194_p0326c20║一條活路，極直捷，俟無人時說與你。」士云：「此正無人
J27nB194_p0326c21║了。」師下禪床，引至方丈門，兩手推出，掩卻門。
J27nB194_p0326c22║師問耕雲：「你親近靈筏和尚有甚麼語句？」耕云：「一句
J27nB194_p0326c23║也無。」師云：「太尊貴生。」耕云：「萬里南來，特請垂示。」師豎
J27nB194_p0326c24║一拳，耕一喝。師云：「三喝、四喝後如何？」耕擬議，師云：「老
J27nB194_p0326c25║僧卻疑著你在。」
J27nB194_p0326c26║師問遁菴：「汝和南時，我即舉手；汝呈偈時，我便接捉。
J27nB194_p0326c27║且道是見不是見？」菴云：「賓主歷然。」師云：「如何是你歷
J27nB194_p0326c28║然底？」菴擬議，師咄云：「孤負老僧即易，孤負自己卻難。」
J27nB194_p0326c29║菴禮一拜而出。師云：「大好賓主歷然。」
J27nB194_p0326c30║𨍏轢居士七十施醫於市。師往顧，曰：「寶店若開於國
J27nB194_p0327a01║初，不致蒼生橫死。」士曰：「為時所逼。若起死回生之手，
J27nB194_p0327a02║自有法兄在。」師云：「弟非攙行奪市之流。」士拈藥，云：「此
J27nB194_p0327a03║是諸方沒有底。」師奪卻，云：「翻是你沒有。」
J27nB194_p0327a04║略陽甯明府問：「請和尚與箇話頭參。」師云：「老僧沒有
J27nB194_p0327a05║者閒家具。」甯豎拳，云：「者箇聻？」師云：「者箇是甚麼？」又問
J27nB194_p0327a06║南泉斬貓意旨，師云：「一款盡招。」甯云：「趙州戴艸鞋聻？」
J27nB194_p0327a07║師云：「慣得其便。」甯云：「今日和尚堂中設有人爭貓，且
J27nB194_p0327a08║如何處分？」師云：「總教伊性命不存。」甯云：「恁麼則同古
J27nB194_p0327a09║人了。」師云：「將謂居士另具隻眼。」
J27nB194_p0327a10║杭州德符許居士問：「近來善知識都在文字套子裏。」
J27nB194_p0327a11║師云：「居士與麼逐塊，不妨又套著一箇。」乞師語錄看，
J27nB194_p0327a12║師展兩手，士罔措。師云：「蒼天，蒼天。」士袖錄而去。師云：
J27nB194_p0327a13║「略較些子。」
J27nB194_p0327a14║一僧佛前白相，師云：「你認得他麼？」僧云：「認得。」師云：「他
J27nB194_p0327a15║姓甚麼？」進云：「百家姓上沒有。」師指佛，云：「者箇聻？」僧罔
J27nB194_p0327a16║測。
J27nB194_p0327a17║師寓金陵普德，偕勗伊座主喫茶次，忽旻昭陳居士
J27nB194_p0327a18║問：「末那識與白淨識是一是二？」勗擬講，師掩兩耳。勗
J27nB194_p0327a19║云：「禪師家明得說不得。」師云：「你教家說得明不得。」勗
J27nB194_p0327a20║無語。
J27nB194_p0327a21║愛竹楊居士問：「宗門以棒打人是甚麼意？」師云：「你曾
J27nB194_p0327a22║遭幾棒來？」士云：「我在語錄上見。」師云：「語錄上見使得。
J27nB194_p0327a23║若道以棒打人，是謗宗門了。」士呵呵大笑而去。
J27nB194_p0327a24║僧問：「一句明千古時如何？」師云：「是。」進云：「半缽寒泉香
J27nB194_p0327a25║瘦嶺，天空雲靜事如何？」師云：「隔。」
J27nB194_p0327a26║士問：「眾僧討單，俱各有位。惟弟子無處安身。」師云：「怎
J27nB194_p0327a27║怪得你？」進云：「秖如一口氣不來，又向甚麼處去？」師云：
J27nB194_p0327a28║「僧堂裏。」
J27nB194_p0327a29║非眼劉居士問：「達磨帶得正法眼藏是否？」師云：「莫謗
J27nB194_p0327a30║他好。」進云：「既說一字也無，如何又有許多語錄？」師云：
J27nB194_p0327b01║「一等共行山上路，眼底各自見風煙。」進云：「一隻西歸，
J27nB194_p0327b02║因甚留下一隻？」師云：「疑則別參。」
J27nB194_p0327b03║僧問：「向上宗乘即不問，臨機一句請師宣。」師云：「速禮
J27nB194_p0327b04║三拜。」僧擬議，師便打。進云：「如何是末後句？」師云：「猶嫌
J27nB194_p0327b05║少那？」進云：「泥牛吼破千峰月，到底黃河一片清。」師云：
J27nB194_p0327b06║「毋以眼作鼻。」
J27nB194_p0327b07║師同眾採薇，忽指云：「此株與釋迦老子同箇法身，掐
J27nB194_p0327b08║他即殺釋迦。」又咬一株，云：「老僧恰似一頭驢。」又指一
J27nB194_p0327b09║株，云：「那一株不得動著，動著即禍生。」時答者甚眾。師
J27nB194_p0327b10║云：「都是菜園語。」
J27nB194_p0327b11║僧問：「某甲工夫做得死巴巴地。」師云：「死巴巴恰是箇
J27nB194_p0327b12║好消息。止欠轉身吐氣了。」僧作禮而去。行數步，師云：
J27nB194_p0327b13║「轉來。」僧回首，師云：「汝解轉身了，止欠吐氣在。」僧擬議，
J27nB194_p0327b14║師劈面一掌。
J27nB194_p0327b15║蒼然參，點茶次，師舉：「泰首座上洞山排果子次，洞云：
J27nB194_p0327b16║『有一問，上拄天，下拄地，黑如漆，常在動用中，動用中
J27nB194_p0327b17║收不得，過在甚麼處？』」然拈起果子，師一箸打落，云：「此
J27nB194_p0327b18║是風力所轉，畢竟過在甚麼處？」然無語。師喚行者撤
J27nB194_p0327b19║卻果子。
J27nB194_p0327b20║僧問：「內不放出，外不放入。不出不入時如何？」師以兩
J27nB194_p0327b21║手推出方丈，掩卻門。
J27nB194_p0327b22║僧問：「巨鑑輝今古、臨機不露絲即不問，如何是境中
J27nB194_p0327b23║人？」師云：「少底少，老底老。」僧云：「如何是人中境？」師云：「雲
J27nB194_p0327b24║集已後，凡聖同居。」僧云：「人境俱泯，法性何在？」師云：「更
J27nB194_p0327b25║要喫棒在。」
J27nB194_p0327b26║僧問：「如何是活句？」師云：「灼然。」進云：「如何是死句？」師云：
J27nB194_p0327b27║「碌磚。」進云：「死活坐斷時如何？」師云：「徑細不通風。」
J27nB194_p0327b28║僧問：「如何是漁臺境？」師云：「兩山攢一嶺。」進云：「太公在
J27nB194_p0327b29║甚麼處？」師云：「踏霧穿雲去，披蓑荷笠回。」
J27nB194_p0327b30║僧問：「如何是城裏禪？」師云：「半開半掩。」進云：「如何是村
J27nB194_p0327c01║裏禪？」師云：「有戶夜不扃。」進云：「如何是山裏禪？」師云：「雪
J27nB194_p0327c02║涌闌干月作燈。」
J27nB194_p0327c03║勘辨機緣
J27nB194_p0327c04║僧欲作禮，師擒住，云：「道得即拜。」僧擬議，師拓開，云：「隨
J27nB194_p0327c05║例喫飯漢。」便掌。
J27nB194_p0327c06║師問僧：「門外鬧甚麼？」僧云：「客店戶算帳。」師云：「汝喫常
J27nB194_p0327c07║住水米，將甚麼還？」僧云：「還即不無，恨無人證明。」師撫
J27nB194_p0327c08║冬青樹，云：「者箇聻？」僧亦撫樹，云：「與我證明得麼？」師摑，
J27nB194_p0327c09║云：「看者欠債主，驢年算不清在。」
J27nB194_p0327c10║人日，師頂笠入園鉏艸。忽眾集。師揎鉏，云：「有道得者，
J27nB194_p0327c11║與你钁柄。」有答話者，有繞匝者，有拔菜蓄艸者。師云：
J27nB194_p0327c12║「是即是，只是把柄在老僧手裏。」遂颺卻，歸。一僧迎著，
J27nB194_p0327c13║云：「和尚做甚麼來？」師展兩手，僧罔措。又一居士擬揭
J27nB194_p0327c14║師笠，師云：「道得即卸下。」士云：「請和尚道。」師便揭下笠。
J27nB194_p0327c15║侍者云：「和尚出行來？」師劈嘴一摑。者云：「老老大大猶
J27nB194_p0327c16║有者箇在。」師云：「諸方出行獵山水，老朽出行惟鉏地。
J27nB194_p0327c17║翻轉石頭瓦礫來，匝匝新風滿階砌。雖然時節不相
J27nB194_p0327c18║饒，要且乘時而便出。何故如此？春宵一刻直千金。」
J27nB194_p0327c19║師問梵僧：「從那裏來？」僧云：「烏司藏。」師云：「關隘甚嚴，爭
J27nB194_p0327c20║得到此？」僧云：「太平無禁拒。」師云：「你背後底聻？」僧從西
J27nB194_p0327c21║過東，師云：「與麼則浪遊山水。」僧又從東過西，師休去。
J27nB194_p0327c22║途遇梵僧，師問：「那裏來？」僧云：「西域。」師云：「踏斷多少谿
J27nB194_p0327c23║山來？」僧作度天勢，師以杖橫路；僧坐卻杖，師繞一匝，
J27nB194_p0327c24║僧便起去。師拈杖作彈勢，云：「太泥水生。」
J27nB194_p0327c25║師問新到僧：「那裏來？」僧云：「進門來。」師云：「見金剛也未？」
J27nB194_p0327c26║僧云：「勘破了也。」師指拄杖，曰：「者箇聻？」僧擬議，師云：「卻
J27nB194_p0327c27║是他看破你。」
J27nB194_p0327c28║師問僧：「那裏來？」僧云：「城裏。」師云：「天王安也未？」僧云：「萬
J27nB194_p0327c29║福。」師云：「汝宜盡形壽。」
J27nB194_p0327c30║師問新到僧：「那裏來？」僧云：「終南山。」師云：「將得糞箕、苕
J27nB194_p0328a01║帚麼？」僧云：「和尚莫將餌釣人。」師云：「將謂是箇燒尾金
J27nB194_p0328a02║鱗，卻翻作沒頭老鼠。」
J27nB194_p0328a03║師客祠話次，一居士云：「久欲行此事。」師作怕勢，士云：
J27nB194_p0328a04║「某甲所供實詣。」師掩耳，歸方丈。
J27nB194_p0328a05║師問僧：「甚處人？」僧以手一指，師云：「壁上人。」僧云：「不是。」
J27nB194_p0328a06║師云：「是即是，秖是你不肯承當。」
J27nB194_p0328a07║師問僧：「喫飯也未？」僧云：「未。」師畫○，云：「且喫箇餅止饑。」
J27nB194_p0328a08║僧擬議，師云：「噎殺也。」
J27nB194_p0328a09║師觀山水圖，指畫虎謂僧曰：「逐出者東西去。」僧舉手
J27nB194_p0328a10║作趁勢，師云：「喫飯穿衣漢。」僧云：「和尚作何方便？」師以
J27nB194_p0328a11║袖掩卻，僧云：「和尚慈悲，救某甲出虎口。」師云：「汝活得
J27nB194_p0328a12║即救。」僧作虎聲，師云：「者畜生猶帶腥氣在。」
J27nB194_p0328a13║師舉大顛擯首座話次，一僧云：「請師再舉。」師云：「鷂子
J27nB194_p0328a14║過新羅。」僧一掌，師噓兩聲，僧禮拜，師云：「老僧兩噓，是
J27nB194_p0328a15║肯韓愈不肯韓愈？」僧擬議，師亂棒打出。
J27nB194_p0328a16║師問僧：「那裏來？」僧云：「高麗。」師指月，云：「高麗有者箇麼？」
J27nB194_p0328a17║僧云：「有。」師云：「既有，何得拋離鄉井？」僧罔措，師云：「惜子
J27nB194_p0328a18║遠來，收取去。」僧禮拜，師當頭一踏，云：「還在者裏。」
J27nB194_p0328a19║師病起，觀水影，曰：「老僧秖得半箇人。」維那趨顧，師別
J27nB194_p0328a20║水，云：「連半箇也沒有。」那云：「若非某甲，山頭老漢被箇
J27nB194_p0328a21║影子惑。」師休去。
J27nB194_p0328a22║芸圃次，侍者云：「請和尚陪客。」師云：「佛來亦不款。」者云：
J27nB194_p0328a23║「佛來也。」師連鉏兩鉏。者罔措，師云：「地陋艸偏肥。」
J27nB194_p0328a24║作務次，值驢鳴，師云：「者漢善提唱第一義諦。」眾躊躇。
J27nB194_p0328a25║鳴止，師敲钁柄，云：「諦觀法王法，法王法如是。」僧云：「山
J27nB194_p0328a26║頭老漢也是隨聲逐響。」師鞭驢，云：「無智人前不得錯
J27nB194_p0328a27║舉。」
J27nB194_p0328a28║擇菜次，師問園頭：「擇菜處還有佛法也無。」頭云：「有。」師
J27nB194_p0328a29║云：「如何是擇菜處佛法？」頭拈起菜，云：「者莖與麼肥，者
J27nB194_p0328a30║莖與麼瘦。」師云：「太氣力生。」頭云：「和尚又如何？」師收卻
J27nB194_p0328b01║菜。
J27nB194_p0328b02║一僧於師前拾一莖艸，師云：「不枉汝攙老僧前。」僧擬
J27nB194_p0328b03║議，師驀口一拳。旁僧云：「他不會和尚意。」師翹足，云：「道！
J27nB194_p0328b04║道！」僧拜，師當頭一踏，云：「同坑無異土。」
J27nB194_p0328b05║僧補杓次，師云：「我有箇破虛空，為我一補。」僧作接勢，
J27nB194_p0328b06║師一拳，僧禮拜，師當頭一踏，云：「且補者一縫。」僧罔措。
J27nB194_p0328b07║師到天童，讀雪嶠大師弔密師翁偈，「離離一片苦心
J27nB194_p0328b08║事，且道何人在影堂？」師沉吟，曰：「且道何人四字，老漢
J27nB194_p0328b09║猶定奪不得在。」塔主曰：「大師試定奪看。」師云：「羅漢松
J27nB194_p0328b10║吟翻月浪，玲瓏石頌吐秋風。」
J27nB194_p0328b11║一僧進門，師召云：「禪師。」僧舉首，師云：「山僧罪過。」
J27nB194_p0328b12║一僧參，師云：「不審。」僧拂袖而出，師云：「俊哉。」
J27nB194_p0328b13║廣錄
J27nB194_p0328b14║入堂。云：「三朝一七，必要見箇消息。漫莫迷頭認影，蹉
J27nB194_p0328b15║過好時光也。」驀豎拳，云：「你看者物十分風利，要開便
J27nB194_p0328b16║開，要聚便聚，併不借他人力。未得箇端的，此便是箇
J27nB194_p0328b17║好巴鼻，秖是不得作拳頭會。」遂展手，云：「而今卻成巴
J27nB194_p0328b18║掌去也。」一僧近前，師拓住，云：「道！道！」僧擬開口，師劈嘴
J27nB194_p0328b19║一掌，云：「十指尖尖雖長短，打人白面轉為紅。」
J27nB194_p0328b20║入堂。僧問：「和尚落堂作甚麼？」師云：「單為闍黎。」進云：「某
J27nB194_p0328b21║甲是燒尾過底。」師兩手擒住，云：「試飛騰看。」進云：「和尚
J27nB194_p0328b22║腳底下泥深三尺。」師打一掌。進云：「恁麼則雲雷相送
J27nB194_p0328b23║去也。」師云：「看者掠虛漢，水漉漉地。」乃云：「此事不在別
J27nB194_p0328b24║處，在你開口答應不得處。若開得此張臭口，出一言、
J27nB194_p0328b25║吐一語，與千七百祖師面面相對，如印印空，無跡可
J27nB194_p0328b26║待，始覺胸次中擴充無限機會，如懸河倒瀉，沒點壅
J27nB194_p0328b27║塞。人人知有此事在日用尋常中。既在尋常中，因甚
J27nB194_p0328b28║觸著、磕著又道不出？明知揚眉眴目、運轉施為，無非
J27nB194_p0328b29║者箇；既是者箇，何苦不肯承當？與從上那一夥泥豬、
J27nB194_p0328b30║癩狗輩賣弄風流去。長年倚他門戶、靠他牆，卻被人
J27nB194_p0328c01║來喚作郎。」
J27nB194_p0328c02║數禪者優劣諸方偈語氣可奪人，師落堂曰：「汝等參
J27nB194_p0328c03║者，乃琉璃瓶子禪耳。自有佛祖以來，千方百計務以
J27nB194_p0328c04║本分接入，但以根性差殊，局於小節，翻以現成風味，
J27nB194_p0328c05║似隔重城，拾涕唾之餘，新紙墨之府，滔滔者天下皆
J27nB194_p0328c06║是，而好事者謂之因指見月，見月休指。然癡頑眷屬，
J27nB194_p0328c07║但觀其指，反失真月，良可悲也。總以諸子百家耽味
J27nB194_p0328c08║情識，巧鑿尖新，指上安指，與真月奚翅千里萬里哉。
J27nB194_p0328c09║故我初祖越國而來，立不言之教，為直指之風，示以
J27nB194_p0328c10║直捷根元，排斥外典，使人人知有腳跟下一條逼直
J27nB194_p0328c11║路，通上徹下，去古來今，古云：『從天降下則貧窮，從地
J27nB194_p0328c12║涌出則富貴。』瞥爾一見，渾身快爽，得大機，顯大用，生
J27nB194_p0328c13║擒活捉，正令全提，施熱喝痛棒之機，驅奔雷掣電之
J27nB194_p0328c14║手，稍如擬議，便墮泥洹，詎以文瀚詩聲而振祖庭者
J27nB194_p0328c15║耶？今政禪風剝削之際，望爾輩箇丈夫兒如星中揀
J27nB194_p0328c16║月，奈何一箇箇堂堂之軀，如聾似瞽，力走旁門，棄捐
J27nB194_p0328c17║正道。靜明今夜也是無事討事，血滴滴地，痛為汝等
J27nB194_p0328c18║摟碎病源。末學初機，務向腳跟下究取，體先哲遺訓，
J27nB194_p0328c19║悛除雜學，繼晷成功，庶桶子底驀地打翻，現在天真
J27nB194_p0328c20║要用便用，振宗風於運季，傳正眼於將來，上不辜鷲
J27nB194_p0328c21║嶺遺囑，下不負七尺己靈，異日水到渠成，千變萬化。
J27nB194_p0328c22║漫莫嚼言討句，乾守慧城，唐喪好時光也，慎之。」
J27nB194_p0328c23║天童密師翁塔前拈香云：「頭頂虛空，腳踏實地，毒鼓
J27nB194_p0328c24║聲消，干戈勝舉，昔年樵採宜興，推倒桐棺山，今日塔
J27nB194_p0328c25║掃天童，扶起太白嶺，起曹源壅墜之風，揩鷲嶺煙嵐
J27nB194_p0328c26║之色，萬派歸源，餘波入海。不孝孫通醉親嬰痛棒，瘡
J27nB194_p0328c27║痕尚未生脂，幾受鞭叱，詈聲今猶在耳。時來塔院，愧
J27nB194_p0328c28║無一芹，爛煮甬東之冰，旋摘霜花之葉，敬獻尊前，伏
J27nB194_p0328c29║惟慈鑑。」
J27nB194_p0328c30║復俗檄上藩臬兩臺并席文宗王府尹
J27nB194_p0329a01║佛道流傳中國已二千餘稔，適有聖檀，乘悲願輪，修
J27nB194_p0329a02║躬省慮，默契神明，率土欽歡，無非佛事，每嬰劫運，水
J27nB194_p0329a03║火難侵，蓋十力大師願海淵長，而弘護弗淺也。代有
J27nB194_p0329a04║好事者尋聲救苦，無揀羽鱗，隨類現形，千變萬化，或
J27nB194_p0329a05║乘獅子，或乘象王，或現半身，或全體用，如觀音胎於
J27nB194_p0329a06║蚌腹，或示現於牛腎；誌公卵於鷹巢，樹提伽產於火
J27nB194_p0329a07║裏，隨心所欲，左右逢原，履水如地，履火如冰，屠牛炙
J27nB194_p0329a08║狗、觸象批鱗，歷歷從常寂光中轍不動智。至於罪福
J27nB194_p0329a09║定業，世尊尚云，七能三不能，所謂猛火不久，然月滿
J27nB194_p0329a10║還復虧，泰乘否位，用舍有時，故六祖隱於獵群，子牙
J27nB194_p0329a11║遁作漁父，慈明混火隊中，巖頭嘗為渡人，舜老夫衣
J27nB194_p0329a12║俗服，大中帝為沙彌，乘時見機，其心匪二。古尚如此，
J27nB194_p0329a13║吾又何人？大抵運行歷數，氣減時危，荷葉帽改作巾
J27nB194_p0329a14║兒，千鍼衲截為農服，頭上青灰三五斗，膝下紫泥沒
J27nB194_p0329a15║量深，且做成一箇村夫，窮達亦穿衣喫飯，焚香稽首，
J27nB194_p0329a16║拜謝祖庭，脫卻袈裟，出門去罷。
J27nB194_p0329a17║送佛冤西堂回蜀隱山歌
J27nB194_p0329a18║此去西山千百五，其山突兀如花朵，千峰攢簇似削
J27nB194_p0329a19║成，古佛道場居天府。梯煙直上并參傍，刮茨剪茅峰
J27nB194_p0329a20║之昂，青天碧甍架其梁，飛陛流霞複為牆。長松短竹
J27nB194_p0329a21║千百箇，漱石迅流遶砌腳，坎離羅列錦江東，堯風舜
J27nB194_p0329a22║雨龍橋中，霜花蕊結瘦枝上，玲瓏石寒曉風唱。背負
J27nB194_p0329a23║崑崙岷峨前，胸盤楚漢襟吳顏，左瞰羅浮右于闐，匡
J27nB194_p0329a24║廬嵩岳如連環。無口缽盂安斯處，旋結天來大箇屋，
J27nB194_p0329a25║時而風送萬雲歸，好把龜毛拂一拂。走殺赤縣與神
J27nB194_p0329a26║洲，翻轉衲僧舊窠窟，了無神運嫁東風，詎以瀟灑雜
J27nB194_p0329a27║頑空。十方諸佛從斯出，犁耙債負都完足，打底還他
J27nB194_p0329a28║一粒粟，是則名為真善住。
J27nB194_p0329a29║良知歌
J27nB194_p0329a30║劈開混沌作吾廬，安箇名知任指呼，忠恕一堂非早
J27nB194_p0329b01║白，滿腔心血苦為奴。悟來天命非良策，迷去中和塞
J27nB194_p0329b02║太湖，知謂覺場原是妄，弗知猶覺落偏枯。坎離水泛
J27nB194_p0329b03║三千界，五蘊基高百億都，措足踢翻生死海，掉身挨
J27nB194_p0329b04║倒是非壺。識神店裏良知府，碧眼光中盜跖軀，倜儻
J27nB194_p0329b05║分明施大用，廉纖見刺費工夫。參乎曰唯功勳少，回
J27nB194_p0329b06║也如愚氣志孤，花為拈來香更著，衣因微笑世系麤。
J27nB194_p0329b07║截功補過成淘氣，蔽目藏睛屬腠膚，未有知前誰是
J27nB194_p0329b08║我，原無位次以存吾。碔砆漫道荊山玉，鮫目何如江
J27nB194_p0329b09║漢珠，弗假龜毛繩妄想，那來兔角杖虛無。驢鳴犬吠
J27nB194_p0329b10║仝機用，兔走烏飛轍見途，一喝馬駒翻出廄，千年金
J27nB194_p0329b11║鐙響寰區。打躬作揖渠儂偶，撥火挑燈體用殊，另有
J27nB194_p0329b12║一番聲價重，臨場幾熟者之乎。此知畢世人人有，混
J27nB194_p0329b13║沌㲉兒信手刳，擬向禪徒求指示，蚤成演若覓頭顱。
J27nB194_p0329b14║儒釋道髮鬚與鬢，也是小巫參大巫。
J27nB194_p0329b15║辭終南山歌
J27nB194_p0329b16║甲午冬初以受請，落來將已七年準，每因採藥入深
J27nB194_p0329b17║雲，最喜秦山名萬頃。縛雨編雲不識時，花開花落彌
J27nB194_p0329b18║清省，風梳木末壓千山，瀑墮香流填萬井。飫我雲廚
J27nB194_p0329b19║選佛兒，谿舂偈句常心領，耕煙種雨不放閒，洗月燒
J27nB194_p0329b20║枯嫌日永。門溜千尋結水簾，案堆千嶂如風屏，廠徉
J27nB194_p0329b21║寬似亮公廬，陜隘危如蒙正枕。露徙煙花蒨石紋，雨
J27nB194_p0329b22║餘寒色翻晴影，此風亂世劫中無，生就清平十樣景。
J27nB194_p0329b23║櫱裏蜂來貼貼飛，天邊烏去忙忙逞，元初不肯事斷
J27nB194_p0329b24║常，那借功勳成勇猛。相知幸有樹千條，掃葉燒鐺月
J27nB194_p0329b25║一嶺，削出峰巒昆仲齊，接天沙嶼如蒸餅。尋詩誤入
J27nB194_p0329b26║亂青冥，握麈消閒無別耿，瘦谷煙波笑傲肥，懶司斫
J27nB194_p0329b27║額而伸頸。雖無名聞落人間，且喜逸民適僥倖，分付
J27nB194_p0329b28║鳥猿勿亂啼，谿邊浴菜防流騁。終南萬里室居中，僕
J27nB194_p0329b29║自落來惟敬儆。辛丑秋吹八月風，辭山歌盡山之冷，
J27nB194_p0329b30║辭卻終南還舊隱。
J27nB194_p0329c01║重建燉煌塔記
J27nB194_p0329c02║聞夫天老地荒之闢，都建長安；教輿典御之來，適逢
J27nB194_p0329c03║西晉。去雙林一千三百餘載，實震旦名聞興起之初，
J27nB194_p0329c04║有竺法護師，甘蔗種族，示跡月氏，瓢笠青門，燉煌結
J27nB194_p0329c05║艸，以一口兩舌之辯，籀史區分；聲梵華二語之言，神
J27nB194_p0329c06║機幾喪，一模脫出，點盡錙銖，喝采空有之風，束彼三
J27nB194_p0329c07║乘之霧，首翻七軸，終譯海文，世以燉煌名菩薩者，蓋
J27nB194_p0329c08║以真風未泯故也。稽晉迄今一千餘季，有休菴者，自
J27nB194_p0329c09║吳客魏，適造故址，徬徨四顧，白氣燭天，喟然嘆曰：「劫
J27nB194_p0329c10║雨淫而逕影疏，烽煙虐而靈瑞遠。」遽於蓁莽隳中，撥
J27nB194_p0329c11║出斷碣，洗清三讀，淚雨沾襟，先哲浮圖淹沒，及是不
J27nB194_p0329c12║覺泣天膜地，重建矢言。迨甲午秋，忽遇余於漢江岸
J27nB194_p0329c13║上，訴彼前盟，叩余以記。越明季丙申春，余以天童掃
J27nB194_p0329c14║塔之行，笻拖數子走訪遺標，而公之行業，以落成矣。
J27nB194_p0329c15║復有逸民指顧曰：「背負終南，勢接晴嵐之晚翠，襟垂
J27nB194_p0329c16║八水；帳開涇渭，如蜿蜒坎離羅布，星象交輝。」囑筆以
J27nB194_p0329c17║三，用記其事。愧余汗顏未洗，倉卒難工，噫先人未艾
J27nB194_p0329c18║之義，罄在斯乎。別斯而覓先人者，未之有也。然佛日
J27nB194_p0329c19║沉西，得半蓬，渡弱水之濱，匪憑以力；撮箕土，培泰山
J27nB194_p0329c20║之屼，事在人為。幸朝野傾誠撝金出玉，伐稠林之寶
J27nB194_p0329c21║樹，啟金匣之青蚨，不勞肯綮，蹈彼前規，千載遺風，儼
J27nB194_p0329c22║如舊制。上祝
J27nB194_p0329c23║皇基永固，率土來賓，八表偃干戈，十方齊整肅，庶宗
J27nB194_p0329c24║教之有賴，期白業以無虞，艸木騰輝，赤幟佛旨。謹記。
J27nB194_p0329c25║
J27nB194_p0329c26║
J27nB194_p0329c27║
J27nB194_p0329c28║
J27nB194_p0329c29║
J27nB194_p0329c30║昭覺丈雪醉禪師語錄卷第五