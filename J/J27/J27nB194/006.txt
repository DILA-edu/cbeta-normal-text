J27nB194_p0330a01║昭覺丈雪醉禪師語錄卷第六
J27nB194_p0330a02║嗣法門人徹巖等編
J27nB194_p0330a03║頌古
J27nB194_p0330a04║世尊拈花
J27nB194_p0330a05║口難開處隨拈起，百萬人天盡見矣，金色頭陀不在
J27nB194_p0330a06║行，橫身落他圈繢裏。
J27nB194_p0330a07║臨濟棒
J27nB194_p0330a08║三頓白棒，打成一片，猶不知非，更去討碗。及乎撞著
J27nB194_p0330a09║老婆禪，費盡人家煤炭。
J27nB194_p0330a10║南泉斬貓
J27nB194_p0330a11║霜刀截斷活貓兒，血濺梵天誰箇知？縱戴艸鞋相救
J27nB194_p0330a12║得，已遲八刻用奚為？
J27nB194_p0330a13║靈雲桃花
J27nB194_p0330a14║山花簇簇葉前燒，引得遊蜂逐日刁，不是阿郎親一
J27nB194_p0330a15║見，盡形狼藉在荒郊。
J27nB194_p0330a16║高峰枕子
J27nB194_p0330a17║無夢無想主何處，銀山鐵壁勢崔巉，翻身推出枕頭
J27nB194_p0330a18║子，打壞叢林一塊磚。
J27nB194_p0330a19║百丈耳聾
J27nB194_p0330a20║龜毛拂挂繩床角，土佛蛇心話即離，霹靂一聲天地
J27nB194_p0330a21║渙，頂門突出五須彌。
J27nB194_p0330a22║南泉萬物一體話
J27nB194_p0330a23║山空谷應速，海闊浪來遲，舌底無骨兮，如夢幻相似，
J27nB194_p0330a24║眼裏有筋兮，抱橋柱澡洗，水牯牛，太風流，山悠悠更
J27nB194_p0330a25║水悠悠。
J27nB194_p0330a26║僧問六祖：「黃梅意旨是甚麼人得？」祖云：「會佛法
J27nB194_p0330a27║人得。」僧云：「和尚還得否？」祖云：「不得。」僧云：「為甚不
J27nB194_p0330a28║得？」祖云：「我不會佛法。」
J27nB194_p0330a29║山崩海裂，風清月白，不會佛法，刀刀見血，舌頭無骨
J27nB194_p0330a30║眼無筋，千古萬古白拈賊。
J27nB194_p0330b01║僧問：「雲門佛法如水中月，是不？」門云：「清波無透
J27nB194_p0330b02║路。」僧云：「和尚從何得？」門云：「再問復何來？」僧云：「便
J27nB194_p0330b03║恁麼去時如何？」門云：「重疊關山。」
J27nB194_p0330b04║澄清絕點，萬象交輝，百花競放兮，春風遞信，箭鋒相
J27nB194_p0330b05║拄兮，石火難移，去去復何從，山重重又水重重。
J27nB194_p0330b06║女子出定
J27nB194_p0330b07║出得出不得，花劈作兩橛，女子與瞿曇，眼裏迸鮮血，
J27nB194_p0330b08║艸窠走出黃腰貍，活活證龜成鱉。
J27nB194_p0330b09║僧問雲門：「如何是一大時教？」門云：「對一說。」
J27nB194_p0330b10║量才補職，相體裁衣，翻手覆手，應機逗機，對一說，太
J27nB194_p0330b11║崎嶇，光明殿前雲水路，鐵眼銅睛失卻伊。
J27nB194_p0330b12║僧問雲門：「不是目前機，亦非目前事時如何？」門
J27nB194_p0330b13║云：「倒一說。」
J27nB194_p0330b14║以鏡照鏡，似空合空，平雲臥岫，動樹流風，倒一說，劈
J27nB194_p0330b15║箭急，萬仞須彌非壁立。
J27nB194_p0330b16║溈山問仰山：「天寒入寒？」仰云：「大家在者裏。」溈云：
J27nB194_p0330b17║「何不直說？」仰云：「適纔也不曲。和尚如何？」溈云：「且
J27nB194_p0330b18║須隨流。」
J27nB194_p0330b19║漠漠嚴霜徹骨寒，普天率土悟生緣，長安凍殺人無
J27nB194_p0330b20║數，幾箇隨流寓意便。
J27nB194_p0330b21║九峰不肯首座
J27nB194_p0330b22║數年海外估婆娑，瑪瑙珊瑚滿載過，將岸不因鯨掣
J27nB194_p0330b23║浪，和舟帶月葬洪波。
J27nB194_p0330b24║大顛擯首座
J27nB194_p0330b25║一條禿木兩人舁，舁去舁來汗漬衣，屋遠路長天黑
J27nB194_p0330b26║了，各人拖了一身泥。
J27nB194_p0330b27║天龍一指，俱胝有省。
J27nB194_p0330b28║數載山頭赤骨歷，漫天富貴無人及，忽焉猛虎出林
J27nB194_p0330b29║來，百唼通身血滴滴。
J27nB194_p0330b30║婆子燒菴
J27nB194_p0330c01║山色榮枯幾度分，耽幽泉石野情生，雄風猛雨忽焉
J27nB194_p0330c02║至，換卻許多人眼睛。
J27nB194_p0330c03║洞山寒暑
J27nB194_p0330c04║應時及節奮天威，逼得時人鼓是非，脫或隴頭春色
J27nB194_p0330c05║動，枯樁爆也報阿誰。
J27nB194_p0330c06║犀牛扇
J27nB194_p0330c07║叫一聲來應一聲，官錢私債盡還伸，縱觀秖有黎牛
J27nB194_p0330c08║隻，毛色青青氣未登。
J27nB194_p0330c09║船子為夾山
J27nB194_p0330c10║一生不住弄鉤頭，忽遇金鱗水上浮，吐吐吞吞剛點
J27nB194_p0330c11║首，和舟覆卻絕冤讎。
J27nB194_p0330c12║南泉三不是
J27nB194_p0330c13║不是心兮不是佛，不是物兮是甚麼？到頭山月落前
J27nB194_p0330c14║溪，天將夫子為木鐸。
J27nB194_p0330c15║外道問佛有無
J27nB194_p0330c16║春適晴明曝曬宜，皎然灼破野狐機，荊門雁去三千
J27nB194_p0330c17║里，羸鶴翩翩舞落暉。
J27nB194_p0330c18║不起一念須彌山
J27nB194_p0330c19║四衢道杳何條直，眼底風煙各見招，弗起一絲猶是
J27nB194_p0330c20║弊，天長海闊路迢遙。
J27nB194_p0330c21║風旛話
J27nB194_p0330c22║盲龜跛鱉解逃禪，漁父舟頭爭論便，停棹漫將輕註
J27nB194_p0330c23║腳，沙寒無地可鑽研。
J27nB194_p0330c24║見見之時，見非是見，見猶離見，見不能及。
J27nB194_p0330c25║見不及處見何賒，滿園競放桃李花，當風卓出眼中
J27nB194_p0330c26║屑，獨許靈雲是作家。
J27nB194_p0330c27║臨濟叱三聖瞎驢
J27nB194_p0330c28║擬將一語定乾坤，撞著瞎驢折半觔，公有幾多正法
J27nB194_p0330c29║眼，滅吾宗者是其人。
J27nB194_p0330c30║三聖透網金鱗
J27nB194_p0331a01║涌身將謂騰霄漢，一躍胡為陷阱中，再擬風雲相送
J27nB194_p0331a02║去，水乾波盡困泥融。
J27nB194_p0331a03║楊岐僧問：「少林面壁意旨如何？」岐云：「西天人不
J27nB194_p0331a04║會唐言。」
J27nB194_p0331a05║客無買賣日如愚，自把胭脂面上泥，此貨不堪行市
J27nB194_p0331a06║眼，招牌錯挂在楊岐。
J27nB194_p0331a07║九年面壁
J27nB194_p0331a08║藏卻面孔疊卻眉，語言不合正堪為，九年露盡靈山
J27nB194_p0331a09║醜，卻被通司說是時。
J27nB194_p0331a10║法眼因僧問：「如何是佛？」師云：「汝是慧超。」
J27nB194_p0331a11║跌宕之言如墾土，掘出南天白玉劍，提起從教四海
J27nB194_p0331a12║清，千妖百怪藏無竄。
J27nB194_p0331a13║雪竇改船子漁父頌：夜靜水寒魚不餌，滿船載
J27nB194_p0331a14║得月明歸。
J27nB194_p0331a15║簇簇浪花卷玉風，翻然蹉過打魚翁，蘆花外有鉤竿
J27nB194_p0331a16║客，活捉將來入彀中。
J27nB194_p0331a17║乾屎橛
J27nB194_p0331a18║如何是佛乾屎橛，多少人將作話傳，俱胝藏身於一
J27nB194_p0331a19║指，靈雲見盡在花邊。
J27nB194_p0331a20║無縫塔
J27nB194_p0331a21║層級玲瓏岌崿然，摩風挂月勢參天，曙光遙燭琉璃
J27nB194_p0331a22║殿，影射潭湘刺九泉。
J27nB194_p0331a23║維摩默然
J27nB194_p0331a24║銀河滾滾浪晴花，杲日行空印碧沙，萬派歸源無等
J27nB194_p0331a25║匹，漫將杜口喪毘耶。
J27nB194_p0331a26║十智同真
J27nB194_p0331a27║十智同真語默玄，風鍼雨線補寒煙，採花不摭花中
J27nB194_p0331a28║實，版齒生毛春正妍。
J27nB194_p0331a29║萬法歸一
J27nB194_p0331a30║一歸何處發一問，太末蟲銜須彌走，撞著蠛蠓質面
J27nB194_p0331b01║前，連末和山吞在口。
J27nB194_p0331b02║非佛非心
J27nB194_p0331b03║蘆花帶雪覆煙輕，萬象晴明一色吞，無影樹頭風浩
J27nB194_p0331b04║浩，不萌枝上月撐撐。
J27nB194_p0331b05║即心即佛
J27nB194_p0331b06║日斜風靜冷煙浮，絕點澄溟月一鉤，瓦礫石頭齊合
J27nB194_p0331b07║掌，黃金失色悶愀愀。
J27nB194_p0331b08║黃龍三關
J27nB194_p0331b09║我手何似佛手，逢人劈面一摟，忽焉前後際斷，便作
J27nB194_p0331b10║獅子哮吼。
J27nB194_p0331b11║我腳何似驢腳，踏著死蛇解活，走向百萬眾前，步步
J27nB194_p0331b12║秦時𨍏轢。
J27nB194_p0331b13║人人有箇生緣，墾土耕煙種田，捉敗金烏玉兔，與我
J27nB194_p0331b14║牛兒共欄。
J27nB194_p0331b15║臨濟四喝
J27nB194_p0331b16║一喝金剛劍用時，伏尸萬里絕妍媸，停機已涉鋒芒
J27nB194_p0331b17║疾，炯炯寒光匝地施。
J27nB194_p0331b18║一喝金毛踞地來，風行艸偃靠如柴，狐狼野干藏無
J27nB194_p0331b19║地，窠臼從教盡淨灰。
J27nB194_p0331b20║一喝探竿影艸裏，須知好惡如冰履，普天率土悟生
J27nB194_p0331b21║緣，背笛豈同雪曲矣。
J27nB194_p0331b22║一喝不作一喝用，桑上出漿柳上中，古今三世不變
J27nB194_p0331b23║常，毘嵐風起黃河凍。
J27nB194_p0331b24║和牧牛頌
J27nB194_p0331b25║惡癩風神日吼哮，家山不住轉途遙，斷雲每對煙波
J27nB194_p0331b26║說，一步一聲犯我苗。
J27nB194_p0331b27║無邊風韻一機穿，頭角纔伸便辣鞭，幸爾山童多意
J27nB194_p0331b28║氣，全身輸與手中牽。
J27nB194_p0331b29║牧兒款款事驅馳，挽著眉毛不放隨，念未生前時照
J27nB194_p0331b30║管，神機廓徹始忘疲。
J27nB194_p0331c01║輕輕拶著便回頭，是甚麼時肯放柔，首尾四蹄俱露
J27nB194_p0331c02║了，聖名凡號敢稽留。
J27nB194_p0331c03║日日時時水艸邊，橫三豎四在當然，功勛縱有千斤
J27nB194_p0331c04║力，難表明明一著牽。
J27nB194_p0331c05║家邦平怗自如如，萬別千差弗敢拘，掃石野眠松月
J27nB194_p0331c06║下，飽山飽水樂無餘。
J27nB194_p0331c07║極目天涯一曲中，人牛觸處艸茸茸，雨餘麥笛雲中
J27nB194_p0331c08║落，萬紫千紅絕淡濃。
J27nB194_p0331c09║無邊清韻一光中，孰謂人牛體一同，迥迥神機通莫
J27nB194_p0331c10║測，煙蓑雨笠挂雲東。
J27nB194_p0331c11║一漚未發實安然，枕石高眠碧漢間，百艸頭邊懸日
J27nB194_p0331c12║月，牛兒常自掩松關。
J27nB194_p0331c13║人牛盡淨露真蹤，炯炯寒光射太空，無限新風彌宇
J27nB194_p0331c14║宙，參參秀氣吐玄叢。
J27nB194_p0331c15║和天封禪師蜜蜂頌
J27nB194_p0331c16║遊戲園中善見機，營營弗肯事空歸，去來自有沖天
J27nB194_p0331c17║翼，不藉東風力御飛。
J27nB194_p0331c18║利害久矣播天涯，一段精忠隸晚衙，道合君臣忘彼
J27nB194_p0331c19║此，打風打雨自成家。
J27nB194_p0331c20║自在遊行出沒時，全機縱奪絕支離，春心一片收歸
J27nB194_p0331c21║去，色色天然滿肚脾。
J27nB194_p0331c22║廝風廝雨日舒光，只為分明反著忙，觸犯慣能行正
J27nB194_p0331c23║令，尾鞭一劄勾承當。
J27nB194_p0331c24║一家一計室枯桐，心眼圓明觸處通，摭盡五湖英秀
J27nB194_p0331c25║色，堂堂獨耀義天紅。
J27nB194_p0331c26║贊
J27nB194_p0331c27║初祖贊
J27nB194_p0331c28║纔入境來，自像自得，若非梁皇眼裏有筋，幾成一場
J27nB194_p0331c29║敗闕。折葦渡江，風力難測，弗識阿誰，運蹇時乖，撞著
J27nB194_p0331c30║你者活賊。咄！
J27nB194_p0332a01║扣眉窊眼，其嘴如鑿，佛心天子，怎被你惑。雖得一葦
J27nB194_p0332a02║之風流，不無打溼兩隻腳，而今撞著不肖兒，研起墨
J27nB194_p0332a03║水驀而潑。
J27nB194_p0332a04║聳起箇肩，都起箇嘴，打起精神，捏甚麼鬼。擬來陷平
J27nB194_p0332a05║人，人且不然你，轉折一枝蘆，濫在晴江裏，分皮分髓
J27nB194_p0332a06║許多般，也是颼風吹暮葦。
J27nB194_p0332a07║面壁像（晴浪上座請）
J27nB194_p0332a08║沒廉沒恥，掉臉掉嘴，伎倆盡淨，分皮分髓，無面見我
J27nB194_p0332a09║中華人，長年覷此石壁子。
J27nB194_p0332a10║巖間真武（臥雲羽士請）
J27nB194_p0332a11║枯松下，倚巖根，披頭散髮，一箇全真，收得八兩，失卻
J27nB194_p0332a12║半觔，若得齊顛一秤稱，只須抹過定盤星。
J27nB194_p0332a13║自贊
J27nB194_p0332a14║頭髮髼鬆，腳踏實地，人情不通，佛法不會，問著祖意
J27nB194_p0332a15║西來，一頓棒頭亂劈，等閒結下驢年冤，不知何日而
J27nB194_p0332a16║解矣。
J27nB194_p0332a17║邪正不分，有無不立，拄杖抬捺，虛空粉碎，直切為人，
J27nB194_p0332a18║了沒巴鼻，殺活全施，孤硬無敵。呵呵，若非大白牛山，
J27nB194_p0332a19║幾乎安頓不得你。
J27nB194_p0332a20║四十餘季箇賊，做到今日不歇，逄人生擒活捉，不愛
J27nB194_p0332a21║剪綹刷白。沿途過橋拆橋，孰肯以楔出楔？惟我大白
J27nB194_p0332a22║牛兒，日日耕風茁月。
J27nB194_p0332a23║又（懶石聆維那請）
J27nB194_p0332a24║打人打不歇，罵人罵教徹，只樣生笨貨，那得有機括？
J27nB194_p0332a25║一笠冠三秦，半瓢盛錦國，臨濟好家私，盡被伊漏洩。
J27nB194_p0332a26║說與漢南懶石公，莫道老僧在吳越。
J27nB194_p0332a27║又（耨雲實維那請）
J27nB194_p0332a28║你是丈和尚，那二十餘年覓你起處不得，即今驀拶
J27nB194_p0332a29║相逢，南海岸、東塔頭，將謂有多少奇特，原來是萬峰
J27nB194_p0332a30║堂裏鞋套不上，太白山頂刺破腳指底。川老蜀既是
J27nB194_p0332b01║我馬簸箕三十五代之孫，為什麼猶有者箇影子聻？
J27nB194_p0332b02║又（佛冤綱西堂請）
J27nB194_p0332b03║一榻蕭然，全身已露，受靈山記，欠人天福，從不會與
J27nB194_p0332b04║人打葛藤，直掀翻佛祖舊窠窟，硬糾糾似峨眉峰頂
J27nB194_p0332b05║倚天殘雪逼人寒，活卓卓如碧海波中怒濆洪濤堆
J27nB194_p0332b06║紫玉。吾尚不知其何自而來，怎肯作分皮分髓之惡
J27nB194_p0332b07║禿。
J27nB194_p0332b08║又（補石冶侍者請）
J27nB194_p0332b09║者箇阿師，年將半百，慣入魔宮，善遊虎穴，疏通滹沱，
J27nB194_p0332b10║潮翻太白，扭人天鼻，削虛空舌，按定當頭，乾坤失色，
J27nB194_p0332b11║夫是為之巫峰嫡骨，宗門作春秋之客。
J27nB194_p0332b12║又（風寶高維那請）
J27nB194_p0332b13║眼裏有筋，耳上無文，生成倔彊，不順人情，拄德山棒
J27nB194_p0332b14║便打德山不會末后句；用臨濟喝不肯臨濟立無位
J27nB194_p0332b15║真人，恁諸方塞滿佛雲祖雨，到者漢手裏一并活擒，
J27nB194_p0332b16║非為丈雪陳閑管，總是將平報不平。
J27nB194_p0332b17║又（不會法監院請）
J27nB194_p0332b18║弗通世情，輸你者漢，一味據令而行，用出全沒畔岸，
J27nB194_p0332b19║倒披三玄戈甲，翻卻死生舊案，白眉白眼使人著忙，
J27nB194_p0332b20║黑心黑腸餘機盡換。惡辣不肯人處，惟憑此風；若是
J27nB194_p0332b21║佛法二字，三生六十劫猶未夢見。
J27nB194_p0332b22║又（雨樹愚監院請）
J27nB194_p0332b23║初會似相知，久而認不得，沒情面底物，從來人希識，
J27nB194_p0332b24║住在今世門頭五十季，拈起那邊事兒全不會，等閒
J27nB194_p0332b25║撾一把撒一把，毒惡殺青，有時截半邊留半邊，何處
J27nB194_p0332b26║不是。無端被長髭頭陀冷眼覷著，持上巫峰放些喝
J27nB194_p0332b27║風罵雨之氣息。
J27nB194_p0332b28║又（端鼻萬書記請）
J27nB194_p0332b29║釘嘴鐵舌，河目童睛，拈龜毛拂如金剛劍，觸其鋩者
J27nB194_p0332b30║奮斬不平，直下令人脫灑，無容更立一塵。憑陵微笑
J27nB194_p0332c01║兮狼心虎膽，形神鋒利兮移換乾坤，佛祖都來納降
J27nB194_p0332c02║款，從教性命兩無存。
J27nB194_p0332c03║又（懶生昇維那請）
J27nB194_p0332c04║機如掣電，口似盤傾，開飯店於蠶叢，屠龍烹鳳，納方
J27nB194_p0332c05║來於秦國，膾兕燒豻。喝下乾坤，陡黑機前白浪滔天，
J27nB194_p0332c06║秖如罵人打人不歇之色，此句如何以傳。
J27nB194_p0332c07║又（月幢了首座請）
J27nB194_p0332c08║坐如山，行如虎，惡辣異常，黑風黑雨，不立朕兆兮拄
J27nB194_p0332c09║丈一條，雷奔電掃兮其機如此。把斷要津，五十季鐵
J27nB194_p0332c10║面驗人直到底，幢公今請上雲南，八複羅裙掃天地。
J27nB194_p0332c11║又（哉生聞西堂請）
J27nB194_p0332c12║咄！你得與麼沒情面，愛移換人家舊窠窟，鬧處喜捺
J27nB194_p0332c13║頭，冷處不肯做，大洋海邊賣水，終南山上逐鹿，拈起
J27nB194_p0332c14║七尺烏藤，云是秦時𨍏轢。
J27nB194_p0332c15║天童密師翁像贊（瑞吾王居士請）
J27nB194_p0332c16║桐棺山頂樵，吸盡龍池水，一笑震天涯，顒顒欽海宇。
J27nB194_p0332c17║教人不立廉纖，卻又拄根楖栗，尋常打雨敲風，佛祖
J27nB194_p0332c18║迴避不及。堂堂六坐道場，用處全沒巴鼻，七十七載
J27nB194_p0332c19║踞海東，萬派流芳天地窄。
J27nB194_p0332c20║本師破老和尚像贊
J27nB194_p0332c21║九坐道場，風清月皎，觸著磕著，令人便飽，棒下翻身，
J27nB194_p0332c22║無處尋討，六十年來，料掉不少，收拾群機，雷奔電掃，
J27nB194_p0332c23║惡辣鉗鎚萬國聞，無絃琴曲秖一操。
J27nB194_p0332c24║又
J27nB194_p0332c25║康氏金粟，飽飫一肚，臨機毒惡，人天恍忽，有時與九
J27nB194_p0332c26║曜七星結物外之友，有時隄巫峰三峽為魚龍之窟，
J27nB194_p0332c27║活埋峨眉一路人，單拈惟唱巴歌曲，至於成佛作祖
J27nB194_p0332c28║底事，從來誓不肯做。
J27nB194_p0332c29║箬菴和上同江天還松下酌茗圖
J27nB194_p0332c30║日移水石賺清機，把茗長吁萬象輝，樹下師資緣會
J27nB194_p0333a01║句，松濤驚冷露沾衣。
J27nB194_p0333a02║重慶酉陽司象崖法兄和上像（牧雨上座請）
J27nB194_p0333a03║蜀山三十載，慎獨不相逢，弟適來吳越，兄仍過海東，
J27nB194_p0333a04║名聞追錦水，聲價貫芙蓉，辛卯七月十，有詩曾輓公，
J27nB194_p0333a05║今如不記得，再題上一通。
J27nB194_p0333a06║白法師像
J27nB194_p0333a07║壁觀阿，挨日過，八十三季，無露圭角。主般若堂於楞
J27nB194_p0333a08║嚴，如護目中之珠；變華嚴像於福城，似受靈山之託。
J27nB194_p0333a09║等閒露頂坐巖厂，杖頭捏定，風生握斷海山川，活卓
J27nB194_p0333a10║卓。
J27nB194_p0333a11║紫柏院福林禪師像
J27nB194_p0333a12║碧落風前，科頭箕踞，青松白石，友煙弄雲，就裏些些
J27nB194_p0333a13║快活，從不輕示於人，寒巖獨處無多子，岸谷風回紫
J27nB194_p0333a14║柏林。
J27nB194_p0333a15║題人牛合睡圖
J27nB194_p0333a16║拋下鞭繩，橫眠幽麓，無榮辱干，懷醉煙霞，風骨佛祖，
J27nB194_p0333a17║田園兮荒衾，枕天地兮獨清，操氣可動坤維，惟恐青
J27nB194_p0333a18║山留不住。
J27nB194_p0333a19║達也聞法師像
J27nB194_p0333a20║達也聞法師，年方廿七坐，喜弘龍樹風，翻受具宗縛，
J27nB194_p0333a21║出他知見案，頓入無生國，示寂於臺山，大似登雲鶴，
J27nB194_p0333a22║問子安身句，虹涇橋之北。
J27nB194_p0333a23║題思白董太史山水圖
J27nB194_p0333a24║玉指尖頭，點出太平溝壑，七尺軀裏，懷藏亂世溪山。
J27nB194_p0333a25║曩予三過吳門，恨未一面。今讀公之詩以鬆爽，閱公
J27nB194_p0333a26║之畫以清澹，然風雅凌夷，欺青壓白，不下蘇眉山張
J27nB194_p0333a27║無垢，惟苦不遇鐵面衲子當頭一拶，淪溺在騷人隊
J27nB194_p0333a28║裏衒賣胸襟，流而亡返，不知何日始記得話頭也。
J27nB194_p0333a29║東塔清白兄行樂圖
J27nB194_p0333a30║天有慶雲也，而自不知其色以奪倫，地有伯樂也，而
J27nB194_p0333b01║自不知其氣以蓋世，今清白兄自蜀入吳已三十載，
J27nB194_p0333b02║參禪而不被禪迷，習教而不受教縛，優游於南海岸
J27nB194_p0333b03║東塔頭，煮月燒枯，嘯傲自適，真巫峰一代奇男子也。
J27nB194_p0333b04║是為序。
J27nB194_p0333b05║題行孚吳道人輪珠念佛圖
J27nB194_p0333b06║如問春秋多少，但只晝夜百八，靠定如意須彌，鎮日
J27nB194_p0333b07║輪番指掐。不師賣餅於澧陽、不學臺山之路下、不重
J27nB194_p0333b08║提藍之風流、不作燒菴之道者六十七年，本色為人，
J27nB194_p0333b09║志不喜裝模作樣。
J27nB194_p0333b10║白法師竹間行樂圖
J27nB194_p0333b11║者箇老阿師，居然多氣志，將紫柏大師一座千觔擔
J27nB194_p0333b12║兒，肩任二十餘稔，偶焉歇在亂竹堆中稍換口氣。
J27nB194_p0333b13║歡喜如來像
J27nB194_p0333b14║歡喜如來玅相殊，亂雲堆裏結跏趺，不因丈雪曾相
J27nB194_p0333b15║識，幾被人疑作畫圖。
J27nB194_p0333b16║縫像瞿曇
J27nB194_p0333b17║你從何處來，卻坐在者裏，若非醉頭陀，人都錯認你。
J27nB194_p0333b18║紅亦非硃砂，白亦非關紙，巍巍獨踞寶花臺，無限清
J27nB194_p0333b19║風動地起。
J27nB194_p0333b20║觀音小像
J27nB194_p0333b21║咄！你又在者裏簸弄人家男女。曩者屠牛腎，惑亂於
J27nB194_p0333b22║蘇杭；剖蛤腹，贊歎於唐皇。與瓦礫和其光，與艸木爭
J27nB194_p0333b23║其香，將謂賣弄清風調，殊知徹底亞郎當。
J27nB194_p0333b24║十八羅漢像（遂寧上人請）
J27nB194_p0333b25║者夥沒量阿師，出入全無道理，踢碎那畔空腔，遊戲
J27nB194_p0333b26║山石間裏。伎倆弄盡萬端，濟得甚麼邊事？太平風味，
J27nB194_p0333b27║男兒作人，何故如此？
J27nB194_p0333b28║達磨小像
J27nB194_p0333b29║今日秖樣嚴寒，你猶打箇赤腳，總為不知時節，所以
J27nB194_p0333b30║令人塗抹。
J27nB194_p0333c01║天童密師翁像
J27nB194_p0333c02║髮立如鶴，面冷似鐵，捏條拄杖，打人不歇。凌滅臨濟
J27nB194_p0333c03║正宗，唾罵少林髓得，神機如雷震泉湧，惡辣似奔濤
J27nB194_p0333c04║噴雪，帶累衲僧十二人，塞滿乾坤無縫罅。
J27nB194_p0333c05║林野法叔像（牧雨法侄請）
J27nB194_p0333c06║眉分八字，髯無二色，訶釋迦發言欠遜，去人眼睛裏
J27nB194_p0333c07║撒沙，笑達磨不會說禪，謂子得安心之訣，率常噴一
J27nB194_p0333c08║唾聲，東海萬丈之波，等閒豎一拳，碎虛空作七八橛，
J27nB194_p0333c09║平生行事不依時，所以稱作白拈賊。
J27nB194_p0333c10║二隱法兄和尚像（牧雨法侄請）
J27nB194_p0333c11║法兄謐和尚，一出峽來，冰凌上行，劍刃上走，撥亂四
J27nB194_p0333c12║海煙塵，扭碎一雙鼻孔，末後覆船於龍淵，以笠為杯
J27nB194_p0333c13║渡，又不知要造何等事業，與往來人作窩窟。幸牧雨
J27nB194_p0333c14║法侄善別機宜、多識時務，繪頂像於三秦，作西川一
J27nB194_p0333c15║古佛。
J27nB194_p0333c16║懶首座像（法孫橫眉請）
J27nB194_p0333c17║東海於菟，南山白額，秖論殺人，毋問耳缺，不惟具短
J27nB194_p0333c18║血之能，且有退衣之德，肉醉終南第一峰，應知天上
J27nB194_p0333c19║無二月。
J27nB194_p0333c20║雨西堂像（非所禪人請）
J27nB194_p0333c21║鬚長髮短，神清氣大，眉稜有罅兮，辱在獅子群中，舌
J27nB194_p0333c22║頭無骨兮，鋒芒其利如鑿，收得福城雲，總不露圭角，
J27nB194_p0333c23║倒提拄杖似太阿，佛魔都來一按過。
J27nB194_p0333c24║密言律主像
J27nB194_p0333c25║缽盛沔水，衣覆漢南，秖論龍伏虎伏，不問佛來魔來，
J27nB194_p0333c26║師承大亮兮，穿庾嶺提不起之物，影遺海會兮，倣飲
J27nB194_p0333c27║光抱金襴之材，秋風妒菊，戒月高篩，如問春秋多少？
J27nB194_p0333c28║晝夜一百八。欲識阿師面目，堂堂獨露者誰？本是西
J27nB194_p0333c29║川一古佛，留與興元作法錐。
J27nB194_p0333c30║彌勒寺興安大德像（朗如禪人請）
J27nB194_p0334a01║季將六十有七，做事全無固必，繪頂像於簡端，漏洩
J27nB194_p0334a02║威音大義，有時種竹栽松，為坎離之界牆，有時接石
J27nB194_p0334a03║為橋，作度牛度馬之佛事，等閒豎一艸，成慈氏之園，
J27nB194_p0334a04║偶焉煮白雨，結龍華勝會。此照付與朗如孫，供到彌
J27nB194_p0334a05║勒下生去。
J27nB194_p0334a06║邵窩莊汝揚像
J27nB194_p0334a07║頭戴方巾，手持白拂，坐箇蒲團，全身太露，呵呵好箇
J27nB194_p0334a08║老維摩，一生家業藏得與麼堅固。
J27nB194_p0334a09║分燈
J27nB194_p0334a10║溪聲道元
J27nB194_p0334a11║法法法無生，無生法法無，付汝無生法，生無法亦無。
J27nB194_p0334a12║月幢徹了
J27nB194_p0334a13║臨濟窟中獅子子，爪牙備伏山之屯，等閑放出天涯
J27nB194_p0334a14║去，吼震山河劫外春。
J27nB194_p0334a15║端鼻圓萬
J27nB194_p0334a16║春風騎馬過寒江，子夜雞啼雪上霜，寄一音與簸箕
J27nB194_p0334a17║匠，長松竟日正朝陽。
J27nB194_p0334a18║懶生徹昇
J27nB194_p0334a19║霜月照人寒徹骨，琉璃水結一溪冰，夜來東壁打西
J27nB194_p0334a20║壁，故放闍黎出孟津。
J27nB194_p0334a21║大憨印我
J27nB194_p0334a22║瘦梅含雪噴瓊花，不假東風力一些，白上枝頭新萬
J27nB194_p0334a23║象，馨香從此競龍蛇。
J27nB194_p0334a24║懶石覺聆
J27nB194_p0334a25║終南山下五雲垂，別有搏風一鳥飛，特達慣扶羊角
J27nB194_p0334a26║上，推開碧落活天機。
J27nB194_p0334a27║雨樹行愚
J27nB194_p0334a28║長髭頭陀頂笠還，贈條拄杖上眉山，橫該豎抹揮秦
J27nB194_p0334a29║蜀，露出金毛第一班。
J27nB194_p0334a30║哉生徹聞
J27nB194_p0334b01║閒行踢出中秋月，八面風生壯帝都，此是老僧日用
J27nB194_p0334b02║事，逢龍拔角虎編鬚。
J27nB194_p0334b03║佛冤徹綱
J27nB194_p0334b04║馬祖巾瓶十五載，今朝綱子亦如然，秖緣薦得磨磚
J27nB194_p0334b05║勢，萬仞峰頭續正傳。
J27nB194_p0334b06║半生本襄
J27nB194_p0334b07║龜毛拂有騰龍勢，兔角杖支南斗雲，山水悉歸布袋
J27nB194_p0334b08║裏，昆明池上月華殷。
J27nB194_p0334b09║耨雲真實
J27nB194_p0334b10║適來東海鯉，入閬自成章，掣起滔天浪，春風滿大唐。
J27nB194_p0334b11║鹿門徹巖
J27nB194_p0334b12║觀音帽子，大如倚蓋，覆卻坤維，衝破三界，千古法運
J27nB194_p0334b13║如是傳，人天眾前恁弄賣。
J27nB194_p0334b14║半月常涵
J27nB194_p0334b15║霜華初爆瑋環材，廿稔浮荒瑞色開，世以井參山谷
J27nB194_p0334b16║正，風扶梁上一麟來。
J27nB194_p0334b17║問潮海嶼
J27nB194_p0334b18║濯錦江分百億都，聲揚天外語嚧蘇，玄風不讓滹沱
J27nB194_p0334b19║月，香浪如綸結五湖。
J27nB194_p0334b20║佛藏道海
J27nB194_p0334b21║祖席重興萬木浮，不釐務者藏監修，而今行滿功初
J27nB194_p0334b22║竣，莂汝高登第一樓。
J27nB194_p0334b23║石林道玉
J27nB194_p0334b24║寄錫松山四稔餘，竹卬慣擊人頭顱，風前不許機相
J27nB194_p0334b25║讓，正眼明明爍五湖。
J27nB194_p0334b26║慎獨古德
J27nB194_p0334b27║收機一钁隱於農，遐邇荒畬烈火鎔，燒出乾坤舊面
J27nB194_p0334b28║目，照天照地振吾宗。
J27nB194_p0334b29║竹浪正生
J27nB194_p0334b30║西山積雪銀千頃，東嶺濤翻萬樹松，一任滄桑世改
J27nB194_p0334c01║更，搖風簸雨毒魚龍。
J27nB194_p0334c02║良玉徹宣
J27nB194_p0334c03║拄杖一條，橫開豎闢，若箇相逢，銀山粉碎，是聖是凡，
J27nB194_p0334c04║避之不及，佛祖從教立下風，濟北宗風齊整肅。
J27nB194_p0334c05║無問淨徹
J27nB194_p0334c06║落來錦水為尋師，笑教當年馬簸箕，不解奪他塼子
J27nB194_p0334c07║去，返薅日月在江西。
J27nB194_p0334c08║雲瑞如載
J27nB194_p0334c09║擔簦負笈到蠶叢，正值山童擊晚鐘，流水高山齊側
J27nB194_p0334c10║耳，烏藤七尺活如龍。
J27nB194_p0334c11║塼鏡如皓
J27nB194_p0334c12║烏去兔來為甚忙，趁伊禪士出閒房，纔伸手捲竹簾
J27nB194_p0334c13║箔，虎嘯龍吟震大唐
J27nB194_p0334c14║
J27nB194_p0334c15║
J27nB194_p0334c16║
J27nB194_p0334c17║
J27nB194_p0334c18║
J27nB194_p0334c19║
J27nB194_p0334c20║昭覺文雪醉禪師語錄卷第六