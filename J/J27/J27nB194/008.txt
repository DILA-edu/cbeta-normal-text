J27nB194_p0338b01║昭覺丈雪醉禪師語錄卷第八
J27nB194_p0338b02║嗣法門人徹巖等編
J27nB194_p0338b03║書翰
J27nB194_p0338b04║復茆坡燕居兄
J27nB194_p0338b05║古宿云：「凡接東山師兄書，未嘗言世諦事。」今接茆坡
J27nB194_p0338b06║師兄書，未嘗言佛法事，似出古人一頭地也。敬復。
J27nB194_p0338b07║與破一禪人
J27nB194_p0338b08║竹笻飛過關嶺，幾被雁陣所羈，偶聞上座有結制解
J27nB194_p0338b09║制之言，不知為誰之活計耶？適居易薛居士云：「臭口
J27nB194_p0338b10║一張，橫開面上，係萬峰之子。」老僧道：「時萬峰老漢妄
J27nB194_p0338b11║談般若，生身墮拔舌泥犁地獄，伏乞垂手一救，不致
J27nB194_p0338b12║師資兩相辜負。」
J27nB194_p0338b13║復咸若佟護法（諱師聖）
J27nB194_p0338b14║八千里路附以鴻來，欲貧道掣轉蘆頭帆臨涇岸，起
J27nB194_p0338b15║渭水無絲之調，速女媧煉石之風，日拊髀思，彌增顏
J27nB194_p0338b16║汗。翰云「未了公案」，憶甲午冬貧道至漢城，初未識面，
J27nB194_p0338b17║將謂有多少奇特。既晤之後，原來鼻直眼橫，此便是
J27nB194_p0338b18║第一則公案也。又節日營齋，貧道領大眾及戒超、玄
J27nB194_p0338b19║素二上座茶次，公指柑子云：「者箇要下手。」貧道預拈
J27nB194_p0338b20║一枚，分作二分，一分奉公，一分自喫，此便是第二則
J27nB194_p0338b21║公案也。又觀梅次，公云：「此園甚小，容和尚不下。」貧道
J27nB194_p0338b22║指松竹云：「他二位聻？」公默然，予呵呵大笑而出，此第
J27nB194_p0338b23║三則公案也。稽此數則，公當時當面放過，經今四載，
J27nB194_p0338b24║復又從新提起，欲貧道歸來了卻，公將謂別有道理
J27nB194_p0338b25║也耶？又謂巴護法發心修補，恨貧道材同散木，黐於
J27nB194_p0338b26║越土，弗疾縮地來前，俟潮翻錦浪、綠卷吳風，徑上十
J27nB194_p0338b27║八灘頭揩星洗月，一日缽盂兩度溼如何。
J27nB194_p0338b28║復念祖高居士（諱佑釲）
J27nB194_p0338b29║接手教，知居士善識其病，第未審有病不病者存乎
J27nB194_p0338b30║其中，苟識不病，焉用醫為？設或扯艸湊籃，似多了一
J27nB194_p0338c01║番手腳。且盡大地人以病攻病，惟釋迦老子一人，餘
J27nB194_p0338c02║悉錯認湯頭、誤加引子，長年濫在病窠裏吐故納新，
J27nB194_p0338c03║弗及㘞然一瘥。稽此病毒，非聖不親，非凡不近，若作
J27nB194_p0338c04║病觀，翻成病肺。今居士欲瘳此疾，實以告之，慎勿外
J27nB194_p0338c05║援，莫於內討，任運逍遙，隨方體認。倘服此劑，必聽其
J27nB194_p0338c06║效，不假功勛忌口而自然成一片大光明藏矣。到此
J27nB194_p0338c07║始信我醫家之不謬，以顯吾國中亦有病此病者。謹
J27nB194_p0338c08║復。
J27nB194_p0338c09║復漢中靜明懶石首座
J27nB194_p0338c10║來稿閱畢，悔當時不曾與子道箇末後句，直使滹沱
J27nB194_p0338c11║一脈流入秦川，令終南山中大小峰巒討腳跟不著，
J27nB194_p0338c12║一等恁麼時候，毋教點滴滲漏為珍。
J27nB194_p0338c13║復潼川永伯刺史（諱錫胤）
J27nB194_p0338c14║來翰謂不復究性命之源，知居士日應萬機不肯空
J27nB194_p0338c15║度，於浣花洗柳處欲見薄書。為事之人，識其人、近其
J27nB194_p0338c16║源，則性命之塗不遠矣，與麼究去，似多了一番手腳。
J27nB194_p0338c17║不若忘其源，而造未始之地，如潼之漢，秖隔一兩道
J27nB194_p0338c18║溪山耳，第致君澤民之心，乃忠恕無用之用，若此謹
J27nB194_p0338c19║慎做官，即是做佛，任他千重百匝，默運於一毛孔中，
J27nB194_p0338c20║九結十使，照歸於半微塵許，故回得之如愚。參悟之
J27nB194_p0338c21║日唯到與麼境界，那許餘習起種種紛飛之想，而判
J27nB194_p0338c22║作兩橛哉。恰好就公私日用處，與張無盡、李遵勗手
J27nB194_p0338c23║眼共轍，囊橐古今，佛法世法一稿招定，始信吾宗沒
J27nB194_p0338c24║一點奇事也。
J27nB194_p0338c25║復非眼劉居士（諱道開）
J27nB194_p0338c26║接《楞嚴直講》一書，知居士善收忠恕之風，會使融通
J27nB194_p0338c27║之舸，帆懸識海、浪泊中流，法門幸也。然《楞嚴》玅旨，原
J27nB194_p0338c28║為爾我血氣男兒入路捷徑，向一切事究竟堅固，庶
J27nB194_p0338c29║潛符密證，關捩全輸，不列旁門，一超直入，云「汝暫舉
J27nB194_p0338c30║心，塵勞先起」，道箇直，早曲了也。貧道既秉教外之旨，
J27nB194_p0339a01║務以本分接人，萬不以陳湯餿飯濫膺奉上，恐居士
J27nB194_p0339a02║向擊鐘驗常、綰巾示結處，親證淨極玅圓紫金光聚，
J27nB194_p0339a03║看破靈山一會引蔓牽枝，處處絆人腳跟，使尋香逐
J27nB194_p0339a04║氣之流，鑽山透海、背覺合塵，不肯矍然一證，受用自
J27nB194_p0339a05║家境界，務以寸木架層樓、浮漚撐巨艇。今不慧不懼
J27nB194_p0339a06║諸方檢責，直以狼虎丸一劑，用瘳陳年固積，打翻漆
J27nB194_p0339a07║桶子底，回觀語言文字悉為遊戲之場。到與麼時，橫
J27nB194_p0339a08║講豎講一任安排，豈獨直講者哉！山緇淺見若此，不
J27nB194_p0339a09║知高鑑如何？
J27nB194_p0339a10║復明珠院主
J27nB194_p0339a11║一箬東來，比擬走賀，奈緣草履一雙耳鼻盡脫，惟恐
J27nB194_p0339a12║赤腳兩板，唐突大方也已。適讀手翰，不覺霜花結草，
J27nB194_p0339a13║月吐新條，漢水凍無邊之聲，秦雲避廣莫之野。末問
J27nB194_p0339a14║拄杖子與鱉鼻蛇是同是別？貧道道：「上座性命也不
J27nB194_p0339a15║顧。」然此業畜，毒氣甚重，自古迄今，不知害卻多少人
J27nB194_p0339a16║來。上自拈花，下至今日三千餘年，無人舉著。公今一
J27nB194_p0339a17║見，切忌保愛，勿使螫人，俟春風轉腦，百艸揚眉，親來
J27nB194_p0339a18║與伊斷卻命根，不致趁風雲為殃作祟，抱守明珠也。
J27nB194_p0339a19║上萬峰老和尚啟
J27nB194_p0339a20║磨煙寫竹，疏通雲外之風，屈指焚檀，曲盡窮兒之醜。
J27nB194_p0339a21║十年敗闕，一枕烽煙，秖可自怡，不堪呈於座右，恭惟
J27nB194_p0339a22║和尚身安盤石、兀坐棘林，捏聚打開，翻成狼藉，弄峨
J27nB194_p0339a23║眉月於三峽，錦水西流；劑不死藥以全川，魂芒再復。
J27nB194_p0339a24║幸天星有在，雨露重霑，隴外霜花，競先鬥麗。通醉根
J27nB194_p0339a25║株丘壑，質本樗材，媿智識以無多，褻宗風之運季，謹
J27nB194_p0339a26║具土儀數色，用佐膳需。歸期在邇，餘容面稟。不既，謹
J27nB194_p0339a27║啟。
J27nB194_p0339a28║又
J27nB194_p0339a29║甲午三月十八日，命上天童代掃，逾秦歷魏，泛泗來
J27nB194_p0339a30║吳，三周寒暑，始近塔前，其荊蓁塞道，白日亙天，雲駛
J27nB194_p0339b01║吟風，鐵蛇臥水，山色如退乳之牛，泉石似離群之雁，
J27nB194_p0339b02║焦寥貫日，滿目烽煙，撥轉蘆頭，纜繫檇李，值起伯孫
J27nB194_p0339b03║居士，請就家菴清白師處，重刻全錄，越明年丁酉夏，
J27nB194_p0339b04║畢工別集，俟和尚錫臨再梓。稽江南禪席古風，盡忘
J27nB194_p0339b05║濟洞二門情同函矢，凡唐宋諸祖庭悉被一代主席
J27nB194_p0339b06║者遺為子孫，有破沙盆拋向搕𢶍堆頭，黑漆碗偏作
J27nB194_p0339b07║觔兩傳持，且吳越四眾一聞神御，旦夕倚雲，目不少
J27nB194_p0339b08║息；眾鄉紳敬修公啟，恭迎福祉，仍掃東塔雲榻，祇盻
J27nB194_p0339b09║來臨，咸冀弗忘前幟。特非通醉斗膽有屈尊慈，萬里
J27nB194_p0339b10║翹企，仰惟俞允。臨楮汗漫，切切依依，不勝恐惶之至。
J27nB194_p0339b11║謹啟。
J27nB194_p0339b12║復菊溪王府尹（諱玉生）
J27nB194_p0339b13║鈞旨謂於沒交涉處，被和尚惑亂一上，想臺前乃昌
J27nB194_p0339b14║黎復出，貧道假大顛再來，故有此番酬唱。又謂風穴
J27nB194_p0339b15║鐵牛公案，盧公是？牧主是？假令二俱不是，如何即是？
J27nB194_p0339b16║情知臺前於此著忙，故用假令二字也。昨上堂中風
J27nB194_p0339b17║穴公案，已評判明白，茲不煩錄。若論轉身吐氣，臺前
J27nB194_p0339b18║可再入草堂，如韓老覿面薦得；設使帶來，恐途中被
J27nB194_p0339b19║楮穎二先生奪卻，不惟公自鈍置，兼累草堂，亦不唧
J27nB194_p0339b20║溜也。明晨若往，首座萬不向門前扣齒。
J27nB194_p0339b21║上雙桂老人
J27nB194_p0339b22║捧讀法旨，云有木鵝展翅之興。苟非深山，而不能延
J27nB194_p0339b23║其殘喘，大隋之有白鹿也。且年臨耄耋、時勢浮沉，非
J27nB194_p0339b24║附大郭而不能樂其桑榆，太平之有昭覺也。然醉之
J27nB194_p0339b25║拓昭覺，意有在焉，故負炎翦茅，赤手洗井，一不枉五
J27nB194_p0339b26║百年之祖席，二為老人退居之所，非醉自活耳。又幸
J27nB194_p0339b27║闔省有司紳衿士，庶無不瞻雲以待，復商之離指，澹
J27nB194_p0339b28║竹躬迎至省，始歇其志。若謂壽塔，亦昭覺方成體統。
J27nB194_p0339b29║敬走報聞，候聽的音，以便趨迓。
J27nB194_p0339b30║復佟漢符（諱可印）
J27nB194_p0339c01║相別一稔，將謂毒氣塞滿滇黔。偶接來書，大似鼓貨
J27nB194_p0339c02║郎漢子，未知賣卻幾許？肅殺幾何？既善承當，無非佛
J27nB194_p0339c03║事，何必左之右之，彈壓今古。然前輩秖是箇不省事
J27nB194_p0339c04║務底人，所以慣得其便。好事者錄上傳燈，而燈果可
J27nB194_p0339c05║傳耶？親切處道來，始喫吾棒。
J27nB194_p0339c06║復電書侄
J27nB194_p0339c07║知上座足下生雲會二佟於昆明池畔，如佛印之友
J27nB194_p0339c08║眉山也，古人道：「收拾士大夫，務以法令為先，鉗鎚是
J27nB194_p0339c09║要。」取信一時，美流千古，儻循情取適，何處更有張運
J27nB194_p0339c10║使碎溺器於兜率耶？囑，囑。
J27nB194_p0339c11║
J27nB194_p0339c12║
J27nB194_p0339c13║
J27nB194_p0339c14║
J27nB194_p0339c15║
J27nB194_p0339c16║
J27nB194_p0339c17║
J27nB194_p0339c18║
J27nB194_p0339c19║
J27nB194_p0339c20║
J27nB194_p0339c21║行實
J27nB194_p0339c22║月幢、策眉領眾入方丈，請開示行腳。師曰：「家醜不可
J27nB194_p0339c23║外揚。」幢曰：「大眾正覓醜了不可得。」師曰：「予乃內江人
J27nB194_p0339c24║也，俗姓李，母姚氏，生萬曆三十八年庚戌，十月十五
J27nB194_p0339c25║子時。初離襁褓，禮古字山清然師為徒，情性沖澹，於
J27nB194_p0339c26║世邈然。因讀《法華經》『乃至舉一手，或復小低頭，皆以
J27nB194_p0339c27║成佛道。』予默計曰：『成佛與麼易耶？』遂質本師，罔疏其
J27nB194_p0339c28║問，中心尚怏然似有物塞，遂上峨眉山，值一禪者談
J27nB194_p0339c29║及金粟密雲老和尚門庭孤峻，卓有古風，復舉：『僧問
J27nB194_p0339c30║雲門：「如何是佛？」門云：「乾屎橛。」』予聆之如懷劫石，直入
J27nB194_p0340a01║西山參鑑隨和尚問：『乃至舉一手，或復小低頭，皆已
J27nB194_p0340a02║成佛道，意旨如何？』隨曰：『我者裏不重機鋒轉語，一味
J27nB194_p0340a03║平實商量。』予曰：『乾屎橛作麼生商量？』隨不答。時年二
J27nB194_p0340a04║十，就座下頓圓戒法。又至了凡師處，問：『從那裏來？』予
J27nB194_p0340a05║曰：『水邊林下。』凡曰：『曾撞著人否？』予曰：『見一夥騎牛覓
J27nB194_p0340a06║牛者。』凡曰：『那箇是你不覓底牛？』予挺身卓然而立，凡
J27nB194_p0340a07║曰：『恁麼則犯人苗稼也。』予曰：『謝師答話。』癸酉冬仍歸
J27nB194_p0340a08║古字山掩關，閱諸家語錄，似銀山鐵壁，每日如癡如
J27nB194_p0340a09║兀，纔打起精神又被昏散二魔糾纏。忽靈筏兄從江
J27nB194_p0340a10║南來，譚及破山和尚荷金粟衣缽入蜀。予便出關去，
J27nB194_p0340a11║一見便問：『昔僧問雲門：「如何是佛？」門云：「乾屎橛。」意旨
J27nB194_p0340a12║如何？』師曰：『脹壞了我，餓壞了你。』予曰：『疑殺天下人。』師
J27nB194_p0340a13║作臥勢云：『老僧不參禪，秖愛伸腳眠。』予愈疑駭，動靜
J27nB194_p0340a14║似一箇有氣底死人。凡入方丈，斧搜鑿索，火炙湯沃，
J27nB194_p0340a15║無劄鍼隙，因問：『香嚴在百丈，問一答十、問十答百。後
J27nB194_p0340a16║見溈山一句父母未生前話，卻答不得，過在什麼處？』
J27nB194_p0340a17║師便打，予擬開口，師又打，予曰：『咦？』師亂棒打出。胸次
J27nB194_p0340a18║中越發疑翳，如坐在千尺井底出不得相似。一夜，因
J27nB194_p0340a19║倒穿了鞋，腳套不上，擬伸手拔，忽然猛省，肚腹中如
J27nB194_p0340a20║掉了一塊石。天明入方丈，師問：『你棒瘡發了？』予曰：『膿
J27nB194_p0340a21║滴滴地。』因留坐喫餅。師舉趙州與文遠鬥劣不鬥勝
J27nB194_p0340a22║機緣，州云：『老僧恰似一頭驢。』遠云：『某似驢胃。』州云：『老
J27nB194_p0340a23║僧似驢糞。』遠云：『某似糞中蟲。』州云：『你在裏許作甚麼？』
J27nB194_p0340a24║遠云：『過夏。』予便拈起餅，師呵呵大笑，予仍置盤中。一
J27nB194_p0340a25║日，侍師遊白兔亭觀瀑布，為予更號丈雪，書偈曰：『畫
J27nB194_p0340a26║斷蒼崖倒碧岑，紛紛珠玉為誰傾，擬將缽袋橫攔住，
J27nB194_p0340a27║只恐蟠龍丈雪冰。』遂入記室。「丙子秋辭師，參天童，至
J27nB194_p0340a28║萬工池，值密師翁橫按拄杖坐石，予問：『相見了也。』翁
J27nB194_p0340a29║便打，予曰：『萬里趨風，乞師一接。』翁亦打，予一喝便行，
J27nB194_p0340a30║翁趕上和行李打脫。至晚入方丈，大展坐具，翁合掌，
J27nB194_p0340b01║予收坐具，翁撥椅而出，予曰：『已遲八刻。』翁便打，予曰：
J27nB194_p0340b02║『盲枷瞎棒。』翁曰：『有人喫在。』予以坐具作舞而出。庚辰
J27nB194_p0340b03║十月十七，上太白頂拖柴，因竹簽傷足，血迸污地，眾
J27nB194_p0340b04║都歸盡，惟澹竹兄同予在後，問：『正恁麼時如何？』予曰：
J27nB194_p0340b05║『血淋淋地。』竹曰：『蒼天，蒼天。』予曰：『你為甚叫冤苦？』竹曰：
J27nB194_p0340b06║『東家人死，西家助哀。』予曰：『蒼天，蒼天。』竹負柴而去。予
J27nB194_p0340b07║擬行，忽聽梆鳴，聲震山谷，予平昔礙膺之物，嚗然自
J27nB194_p0340b08║落，積劫未明，廓爾現前。歸堂浴後，進方丈曰：『通醉適
J27nB194_p0340b09║來少有些些快活。』翁作聽不清勢，予便打兩箇噴嚏，
J27nB194_p0340b10║翁打云：『那裏失利，來者裏拔本。』予又兩喝，翁連打云：
J27nB194_p0340b11║『翻不快活了。』予拂袖出。時維那達變兄問：『聞兄踏斷
J27nB194_p0340b12║草鞋跟是否？』予作女人拜，變作一揖，予曰：『旖旎峭俊
J27nB194_p0340b13║嫂，寒逼未梳粧。』一日萬工池挑砂次，翁曰：『好擔土。』予
J27nB194_p0340b14║向面前一傾，翁便打，予取畚箕，翁以腳踏著，予兩手
J27nB194_p0340b15║抔土放箕內，翁呵呵大笑，予拽箕而去。首座石奇師
J27nB194_p0340b16║曰：『聞你今日惹了一身泥水。』予曰：『道甚麼？』座休去，予
J27nB194_p0340b17║曰：『也是偶爾成文。』翁每與語，徵酬無忒。辛巳七月十
J27nB194_p0340b18║九，寫辭偈，呈方丈云：『折葦之南泛弱河，揚眉已涉萬
J27nB194_p0340b19║重波，貧來久矣無錐地，撥轉蘆頭唱凱歌。』翁接袖卻
J27nB194_p0340b20║再展兩手，予曰：『將謂別有那？』翁便打，予以坐具拂一
J27nB194_p0340b21║拂而出。至金陵天界寺，因師翁有溈山之遊，予候久
J27nB194_p0340b22║之，偶雪嶠大師錫祗陀林，予去禮拜，師問：『你是那里
J27nB194_p0340b23║人？』予一喝，師閉卻門，予曰：『只得與麼去。』又寫字次，予
J27nB194_p0340b24║曰：『乞大師字一箇。』師曰：『拿紙來。』予作呈勢，師休去，予
J27nB194_p0340b25║拾副字而出。「壬午中元，聞師翁天台訃音至，始買舟
J27nB194_p0340b26║歸蜀。至開縣大寧寺，值本師問：『你從南方走一回，帶
J27nB194_p0340b27║得什麼寶物來？』予豎一拳，師曰：『別我七八年，一點氣
J27nB194_p0340b28║息也沒有。』予曰：『若有氣息則不歸了。』師呵呵大笑。佛
J27nB194_p0340b29║恩寺豎大殿，師上堂，予出問：『古人拈一莖艸建梵剎
J27nB194_p0340b30║竟，今日新佛恩，意作麼生？』師云：『八方有道歸王化，四
J27nB194_p0340c01║海歌謠賀太平。』予曰：『恁麼則石花山畔金聲振，驚起
J27nB194_p0340c02║丹林雙鳳兒。』師曰：『著。』予作鼓翅勢而出。越明年甲申
J27nB194_p0340c03║十月廿五日，因老母高年，嘗有書召，予辭省親，師出
J27nB194_p0340c04║源流拂子信金，予執意不受，師曰：『此是從上來底，非
J27nB194_p0340c05║老僧杜撰。』予遂受之。「山僧生來踊躍淬礪不明誓不
J27nB194_p0340c06║休，奈因資質遲鈍，奔南走北，討多少生受。聞諸方有
J27nB194_p0340c07║一明眼宗匠，肩風踏月，傾誠請益，日無虛侍，於中敗
J27nB194_p0340c08║闕不堪紀錄。今因諸公殷勤，詎敢吝辭，出盡二十餘
J27nB194_p0340c09║年醜也。天寒勿勞久立。」一眾躍然，禮拜而去。
J27nB194_p0340c10║昭覺丈雪醉禪師語錄卷第八