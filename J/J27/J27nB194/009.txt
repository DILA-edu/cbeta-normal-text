J27nB194_p0341a01║昭覺丈雪醉禪師語錄卷第九
J27nB194_p0341a02║嗣法門人徹綱等編
J27nB194_p0341a03║偈上
J27nB194_p0341a04║送友還蜀
J27nB194_p0341a05║丹林彩鳳涉離微，翼羽時成疾便飛，氣宇頻吞山海
J27nB194_p0341a06║靜，摩天高駕白雲歸。
J27nB194_p0341a07║入蜀
J27nB194_p0341a08║擘破南天入峽河，凱歌聲頌冷江波，而今頓了江湖
J27nB194_p0341a09║債，悔笑芒鞋喫苦多。
J27nB194_p0341a10║臥佛
J27nB194_p0341a11║世以眼見作膚猜，將謂公猶睡覺哉，秖為婆心傾法
J27nB194_p0341a12║乳，全身放下枕莓苔。
J27nB194_p0341a13║早梅
J27nB194_p0341a14║瘦骨冰肌放嶺東，離離偏欲傲霜風，馨香特地穿巖
J27nB194_p0341a15║壑，歷歷新人鼻孔中。
J27nB194_p0341a16║法派
J27nB194_p0341a17║通徹真常性，機圓宇宙香，光輝今古用，一月印千江。
J27nB194_p0341a18║汝州禮風穴沼祖塔
J27nB194_p0341a19║肩擔少室乳峰青，穴結風巢海浪停，活捉鐵牛眠汝
J27nB194_p0341a20║水，天高門戶月為扃。
J27nB194_p0341a21║徑山禮玅喜杲祖塔
J27nB194_p0341a22║觸目參天栗棘蓬，數峰秋雨雜秋風，當時秖為閒狼
J27nB194_p0341a23║藉，萬古凌霄雙徑通。
J27nB194_p0341a24║天童禮密師翁塔
J27nB194_p0341a25║金剛體骨自如如，露戰書雲徑影麤，十二時辰為使
J27nB194_p0341a26║役，天長海闊共扶蘇。
J27nB194_p0341a27║寒光炯炯射玲瓏，日浣雙池鑑萬松，一四天下人影
J27nB194_p0341a28║現，密雲彌布太蒼中。
J27nB194_p0341a29║巫山十二峰頭月，捷雨分雲拜影堂，一竅不通真嫡
J27nB194_p0341a30║骨，善春藥臼古今香。
J27nB194_p0341b01║金粟禮石車和上塔
J27nB194_p0341b02║吾師設利滿溪頭，康氏徒勞問白鷗，九十九峰藏不
J27nB194_p0341b03║住，汪洋水上結蜃樓。
J27nB194_p0341b04║普同塔
J27nB194_p0341b05║人人有條窮性命，東擲西拋幾萬季，今欲一遭總收
J27nB194_p0341b06║拾，不知那箇先悄然。
J27nB194_p0341b07║東塔
J27nB194_p0341b08║一段虛明千古意，巍巍獨向雲中立，雖然是箇現成
J27nB194_p0341b09║底，要且令人覷不及。
J27nB194_p0341b10║示芥山禪人
J27nB194_p0341b11║養得子湖狗一隻，率常秖是要人喫，不知那箇造化
J27nB194_p0341b12║低，撞著直下喪命去。
J27nB194_p0341b13║示望之歸居士
J27nB194_p0341b14║半言塞滿溪山角，點墨塗開未兆天，別有六花撩亂
J27nB194_p0341b15║發，憧憧和月爆梅邊。
J27nB194_p0341b16║贈興善馥生師
J27nB194_p0341b17║松聲竹色報深秋，發我無明水一漚，拽杖旋風鞭萬
J27nB194_p0341b18║象，虛空歡喜白雲愁。
J27nB194_p0341b19║雙鏡池
J27nB194_p0341b20║焯爚乾坤今古夢，輝天鑑地絕疏親，忽焉動著些些
J27nB194_p0341b21║子，物我人天一色吞。
J27nB194_p0341b22║玲瓏崖
J27nB194_p0341b23║日對煙雲吼怒濤，風前句子勢沖霄，天然穴竅無雕
J27nB194_p0341b24║琢，萬古玲瓏格調高。
J27nB194_p0341b25║鐵蛇關
J27nB194_p0341b26║昂昂赤骨臥松軒，氣宇頻吞萬岫煙，珍重四來雲水
J27nB194_p0341b27║客，勿遭毒中惹人嫌。
J27nB194_p0341b28║攔路菴
J27nB194_p0341b29║谷尾遺風拂石城，一條平路冷溪聲，支茆鎮日憑公
J27nB194_p0341b30║驗，不是其人不放行。
J27nB194_p0341c01║贈別峰姚居士
J27nB194_p0341c02║樓頭山月泛錢塘，古柏蒼松漢外香，覿面拈來酬鶴
J27nB194_p0341c03║叟，不知杜宇為誰忙。
J27nB194_p0341c04║贈素寰劉醫士
J27nB194_p0341c05║坐在十字街頭，發賣阿伽陀藥，病與不病俱來，和根
J27nB194_p0341c06║一並拔卻。
J27nB194_p0341c07║病中示石劍禪人
J27nB194_p0341c08║鏤盡枯腸刮盡脾，了無一物與君持，亙地塞空底氣
J27nB194_p0341c09║色，換卻闍黎鼻孔兒。
J27nB194_p0341c10║示慧覺禪人
J27nB194_p0341c11║風雨堆頭撥艸來，臨機一句口難開，攔腮劈嘴血滴
J27nB194_p0341c12║滴，漫把空拳作謎猜。
J27nB194_p0341c13║示天鼻禪人
J27nB194_p0341c14║衣霜拂雪望炊燒，萬顆須彌一擔挑，聲滿角橋風滿
J27nB194_p0341c15║樹，柳頭新月放梅梢。
J27nB194_p0341c16║別易修施居士
J27nB194_p0341c17║秋心半醉在錢塘，月影婆娑挂上方，纜拽一聲迴岸
J27nB194_p0341c18║遠，楫蘆五葉一花香。
J27nB194_p0341c19║再晤文初兄
J27nB194_p0341c20║峨眉山月皎如銀，捷露飛來訪舊人，語默弗通先話
J27nB194_p0341c21║墮，道峰從此競南詢。
J27nB194_p0341c22║號孤漁兄還廣陵
J27nB194_p0341c23║風蓑雨笠戰蜃樓，渤海煙波一棹收，滿盛鯨鯢歸邗
J27nB194_p0341c24║上，空餘月露點滄洲。
J27nB194_p0341c25║贈常山李總戎
J27nB194_p0341c26║傾蓋相投忘彼我，等閒一笑主賓分，倘然不負靈山
J27nB194_p0341c27║約，伴我跏趺到五更。
J27nB194_p0341c28║贈咸若佟總戎
J27nB194_p0341c29║十字街頭坐片時，眼聲耳色出良題，命余做首無文
J27nB194_p0341c30║偈，或恐人來讀作詩。
J27nB194_p0342a01║與若斗韓戎府
J27nB194_p0342a02║我來塵世老無緣，秖愛山頭靜打眠，今日被君知住
J27nB194_p0342a03║處，此身不值半文錢。
J27nB194_p0342a04║壽澹竹法兄
J27nB194_p0342a05║簾前石筍笑春先，幹奪山河萬卉煙，雨露弗沾風味
J27nB194_p0342a06║別，心空節操色長妍。椿園鶴舞雲千樹，海屋籌添月
J27nB194_p0342a07║一圓，菽水堂前清影瘦，撼風撼雨到驢年。
J27nB194_p0342a08║送永伯項刺史任潼川
J27nB194_p0342a09║君乘桃浪入芙蓉，石雨煙肥亂木中，瑤艸參參香雀
J27nB194_p0342a10║舌，甘霖數數灑蠶叢。鞭隨日影穿幽谷，驥似雲奔吸
J27nB194_p0342a11║曉風，直造峨眉峰頂上，高攀月桂當柴烘。
J27nB194_p0342a12║與寧羌蓉山李刺史
J27nB194_p0342a13║憶昔襟分在鷲臺，離離東海作良桅，拂開境浪千層
J27nB194_p0342a14║霧，喝退情雲萬象開。古岸不移煙幕幕，珠簾常挂月
J27nB194_p0342a15║篩篩，倘還記得拈花事，替我從新舉似來。
J27nB194_p0342a16║別雪臂法兄
J27nB194_p0342a17║孤志同雲鶴，蕭然鬢欲皤，半生湖海債，一念頓消磨。
J27nB194_p0342a18║錫荷嵩山曲，囊收鷲嶺歌，竟登泉石可，煮月傍巖阿。
J27nB194_p0342a19║送靈筏法兄
J27nB194_p0342a20║占斷煙波客，腰包出嶺東，輕雲浮古渡，荷笠步沙中。
J27nB194_p0342a21║釣弄長松月，帆懸錦水風，龍橋河下鯉，隊隊逐于翁。
J27nB194_p0342a22║終南山示耨雲禪人
J27nB194_p0342a23║放眼乾坤別，蕭然可繫瓢，澤肥知壑遠，嵐盡覺天昭。
J27nB194_p0342a24║溽暑泉猶凍，深秋葉未凋，更探言外底，煙浪共雲燒。
J27nB194_p0342a25║送石雲禪人還蜀
J27nB194_p0342a26║拂袖凌霄漢，新新渡大江，缽吞千嶂月，雲溼一身香。
J27nB194_p0342a27║眼底乾坤小，神王宇宙長，半肩風冷澹，步步是家鄉。
J27nB194_p0342a28║寄懶石首座
J27nB194_p0342a29║一下終南山，晝明夜暗焉，無心歌白雪，有志且耕煙。
J27nB194_p0342a30║月上千峰醒，雲歸遠岫眠，等閒披萬象，一笑古今傳。
J27nB194_p0342b01║送言遠王司憲入蜀
J27nB194_p0342b02║說起蠶叢路，攀蘿似上天，雲梯千仞接，風磴半空牽。
J27nB194_p0342b03║汗馬嚼殘雪，甘霖灑劍川，倦還留玉帶，千古鎮嵋巔。
J27nB194_p0342b04║贈東塔清白兄
J27nB194_p0342b05║危樓矗矗建於梁，歷有胡僧藉祖堂，一指弗勞重再
J27nB194_p0342b06║豎，雙溪涵映古今香。傍簷秋露鐘敲碎，泛月篝燈日
J27nB194_p0342b07║吐光，此際清公親履踐，浮圖面面倚天長。
J27nB194_p0342b08║上金城本師老和尚
J27nB194_p0342b09║一箬遮頭逐曉風，量煙度雨上天童，幾曾挨落天邊
J27nB194_p0342b10║日，每事奔馳狀若龍。踢出南山千丈月，攪渾大海半
J27nB194_p0342b11║枝笻，代師九拜焚香後，萬古玲瓏石卓空。
J27nB194_p0342b12║子夜送費老和尚入福嚴
J27nB194_p0342b13║銀河滾滾月初浮，群象奔競拱蜃樓，拒定三關玄要
J27nB194_p0342b14║別，橫拈一杖古今讎。鏜鏜鼓樂雲間奏，點點青燈句
J27nB194_p0342b15║外篝，黑白未分前底事，蟾宮獨露語溪頭。
J27nB194_p0342b16║次詶埽菴譚護法
J27nB194_p0342b17║適以青蓮種上流，通身泥水恨無酬，晴翻煙雨風初
J27nB194_p0342b18║度，綠滿南湖葉未秋。句底千山泉石響，文驚合國水
J27nB194_p0342b19║雲求，伏惟艣櫂機先掣，共泛曹源月一舟。
J27nB194_p0342b20║次詶公愚屠居士
J27nB194_p0342b21║日午鯨吞海浪來，彌風古霧潑天開，湖增萬頃煙波
J27nB194_p0342b22║色，句領千重雨露回。語路慣逢金戰出，機清常見玉
J27nB194_p0342b23║鞭裁，明明一道輝今昔，未敢重撝惡辣鎚。
J27nB194_p0342b24║移居別潔菴孫居士
J27nB194_p0342b25║日午持竿泛小舸，滿乘香餌釣煙波，善敲玉柝情彌
J27nB194_p0342b26║遠，慣使風帆興轉多。捷迅惟憑三尺柁，放流斜挂半
J27nB194_p0342b27║邊蓑，適將虹纜當空繫，抱月眠雲露一莎。
J27nB194_p0342b28║復振公翁居士
J27nB194_p0342b29║踏斷谿聲古路遙，相將惟聽野山潮，單拈向上琴書
J27nB194_p0342b30║冷，一笑樓頭霜雪消。格外抑揚開酒甕，臨機施設把
J27nB194_p0342c01║豬燒，等閒伸出拏雲手，大整禪河欲斷橋。
J27nB194_p0342c02║復𨍏轢嚴居士
J27nB194_p0342c03║青山不倦枕煙霞，一笠蕭然曲徑斜，為惜祖庭寥落
J27nB194_p0342c04║冷，洗清燈燄上繁花。嘍嗖吐盡三生偈，漏逗初驚逸
J27nB194_p0342c05║興賒，嘯傲不知中夜雨，峰前明月過誰家。
J27nB194_p0342c06║復端鼻書記
J27nB194_p0342c07║自從搋破狐疑網，竟入深山煮白雲，儘有晴峰堪錫
J27nB194_p0342c08║駐，且無餘響洞心聞。野情日囀三千曲，妄想時消數
J27nB194_p0342c09║十分，月影花聲閒嘯日，一聯香霧醉斜曛。
J27nB194_p0342c10║復溪聲首座
J27nB194_p0342c11║艸鞋高閣白雲際，一钁生涯宇宙長，月挂風巖雲影
J27nB194_p0342c12║靜，雪殘林壑響聲芳。濃煎白水饒清富，熟蓄秋橙待
J27nB194_p0342c13║晚香，菜葉不將溪口浴，那流名去播諸方。
J27nB194_p0342c14║從軍行
J27nB194_p0342c15║煙雲醉骨逐征衫，箬笠戎衣度嶺南，兔角杖成平寇
J27nB194_p0342c16║戟，龜毛拂作趕山鞭。肉邊飯渾三餐飽，腳上泥和一
J27nB194_p0342c17║覺眠，惆悵汗顏何日洗，高提祖印緒南禪。
J27nB194_p0342c18║贈戒超藏主
J27nB194_p0342c19║煙雨樓臺似畫成，情峰回合澹幽清，一聲短笛雲中
J27nB194_p0342c20║落，多少人將布袋盛。
J27nB194_p0342c21║贈達中主人
J27nB194_p0342c22║歇得身心與佛同，寂寥堆滿半虛空，諦知鷲嶺分來
J27nB194_p0342c23║事，秖在逢迎一笑中。
J27nB194_p0342c24║壽金華南禪律師
J27nB194_p0342c25║七八十圓桃核子，時而放葉糝金華，秖因律主善收
J27nB194_p0342c26║拾，所以香人齒舌牙。
J27nB194_p0342c27║送雨樹禪人
J27nB194_p0342c28║折腳鐺兒掉得回，逢山爛煮白雲堆，嘴邊莫教閒狼
J27nB194_p0342c29║籍，恐蟻尋香逐氣來。
J27nB194_p0342c30║示玄素禪人
J27nB194_p0343a01║鋤煙削石住山阿，一篾腰纏氣力多，鐵钁三斤鋒似
J27nB194_p0343a02║刺，白雲翻轉幾偏坡。
J27nB194_p0343a03║示慈和禪人
J27nB194_p0343a04║傍箇煙村枕箇石，旋編茆艸且為家，籓籬不築頻來
J27nB194_p0343a05║往，澹澹烹泉煮瀑花。
J27nB194_p0343a06║輓龍池萬如和尚
J27nB194_p0343a07║十季旺化在荊溪，石艸霜巖悉發知，一旦鐸聲雲外
J27nB194_p0343a08║響，四維松雪雨中披。長廊獨演千秋月，遍地閒歌一
J27nB194_p0343a09║字詩，收盡煙波山海秀，巍巍坐斷古龍池。
J27nB194_p0343a10║福城次白法師自勵韻
J27nB194_p0343a11║時剛晦跡入雲堂，滿目椿煙挂上方，奕葉半從空裏
J27nB194_p0343a12║綠，靈根偏向句中張。弗隨濃澹香千古，獨枕疏狂月
J27nB194_p0343a13║一床，脫略秖因多傲物，霜霾雪臥總無妨。
J27nB194_p0343a14║壽念祖高居士
J27nB194_p0343a15║一自終南下艸堂，俄經角里晤長房，屠龍劍已呈龜
J27nB194_p0343a16║六，跨鶴碑存白鹿鄉。詩削亂峰青點出，句因三祝月
J27nB194_p0343a17║華香，頃焉桃浪驚千尺，萬壑雲歸蹈上方。
J27nB194_p0343a18║東塔大悲閣工竣，和譚埽菴司成韻，送高大夫
J27nB194_p0343a19║玄期、寓公兩護法入功德林，并贈念祖居士。
J27nB194_p0343a20║廿四年來句義深，伶仃崛起足追尋，虛徐石壓雲千
J27nB194_p0343a21║葉，料掉風規劫外心。信以萬斤充佛國，孝餘八斗進
J27nB194_p0343a22║檀林，始終一句分明舉，留鎮東吳詠古今。
J27nB194_p0343a23║送二隱和尚住龍淵
J27nB194_p0343a24║二十年來駐海南，偶移短棹下龍淵，衝開白浪乘風
J27nB194_p0343a25║入，緊握絲綸帶月牽。引得驪頷浮水面，卻隨漁火宿
J27nB194_p0343a26║蘆邊，不將雲餌惟公玅，萬壑煙霞一釣竿。
J27nB194_p0343a27║示繩墨禪人
J27nB194_p0343a28║千載奇逢一著棋，莫耽猶豫起狐疑，抽車拽砲輸先
J27nB194_p0343a29║手，不致河頭卒馬疲。
J27nB194_p0343a30║送鏡堂老園頭
J27nB194_p0343b01║圃裏殷勤六載準，一朝穵斷鋤頭頸，執柄走過三千
J27nB194_p0343b02║里，驚起魚龍就地輥。
J27nB194_p0343b03║次大冶法侄
J27nB194_p0343b04║潦倒風雲備苦甜，箇條拄杖惹人嫌，而今更進深深
J27nB194_p0343b05║處，苕帚柄兒懶為拈。
J27nB194_p0343b06║壽進善劉居士
J27nB194_p0343b07║漢水湛如藍，悠悠鑑遠天，無心生萬物，星月把籌添。
J27nB194_p0343b08║送繩吾馬居士入蜀
J27nB194_p0343b09║城頭羌笛鬧喧喧，萬里聲聞艸木寒，匹馬高飛雲外
J27nB194_p0343b10║賞，煙塵一掃露長天。
J27nB194_p0343b11║與瑞吾王居士
J27nB194_p0343b12║知君久熟長安道，得達長安景色優，無限虛空包萬
J27nB194_p0343b13║象，一泓秋水照閻浮。
J27nB194_p0343b14║示策眉智成衣
J27nB194_p0343b15║春風昨夜吼沙灘，吹殺虛空作兩邊，即欲請君鍼線
J27nB194_p0343b16║補，就中長短要君添。
J27nB194_p0343b17║山居
J27nB194_p0343b18║病肺年來懶操琴，歸田幸喜震雷音，老農堤岸多堅
J27nB194_p0343b19║固，禾亦青青水亦深。
J27nB194_p0343b20║布衲橫眠千嶂月，钁頭枕破萬家春，住山句子輕拈
J27nB194_p0343b21║出，驚頌啼花鳥一聲。
J27nB194_p0343b22║瀑聲繁瀉冷篩篩，亂艸蓬撐萬象開，折腳鐺安三箇
J27nB194_p0343b23║石，煮茗烹雪笑松齋。
J27nB194_p0343b24║斷岸沙禽嘯轉生，伶仃跌落為誰聽，溪咽何必多饒
J27nB194_p0343b25║舌，彈壓江湖秖一聲。
J27nB194_p0343b26║枯木巖前樹鬥煙，陳季不打葛藤篇，高眠不審關山
J27nB194_p0343b27║月，露滴猿啼始下簾。
J27nB194_p0343b28║門前亂灑千株樹，屋後頻堆萬顆山，木食艸衣親識
J27nB194_p0343b29║得，許多富貴別人間。
J27nB194_p0343b30║東塔次詶埽菴譚護法
J27nB194_p0343c01║經年病肺古溪頭，瘦極惟期藥餌留，消得眼前多少
J27nB194_p0343c02║事，蒼蒼兩鬢日垂秋。
J27nB194_p0343c03║日倚枯藤暢野情，寂寥滿徑怯逢迎，閒舒兩臂摩空
J27nB194_p0343c04║去，摘月和雲煮福城。
J27nB194_p0343c05║次詶酉珊周居士
J27nB194_p0343c06║罷釣歸來枕石頭，炊煙煮雨暫遲留，溪雲每惜漚花
J27nB194_p0343c07║迫，遠浦風還綠一秋。
J27nB194_p0343c08║山水圖（雪瀾侍者請題）
J27nB194_p0343c09║雲長水秀抱空齋，萬疊爭攢天外來，冷翠欲流霜正
J27nB194_p0343c10║白，枝枝紅葉似花開。
J27nB194_p0343c11║號夔生禪人
J27nB194_p0343c12║魚復州頭一足鱗，天教生子在夔門，伶仃放出三巴
J27nB194_p0343c13║水，滴滴涓涓盡楚源。
J27nB194_p0343c14║號心池種月
J27nB194_p0343c15║風恬浪靜句先施，萬里晴明月印之，試問根生何自
J27nB194_p0343c16║種，無邊瑞色吐心池。
J27nB194_p0343c17║號補石徹冶
J27nB194_p0343c18║阿誰觸折青天角，勞子煉石而補之，不假功勛成一
J27nB194_p0343c19║片，蒼蒼邁古蓋今時。
J27nB194_p0343c20║送懶拙禪人之福嚴
J27nB194_p0343c21║杖藜初下仰山時，十八灘頭水色奇，蹉步踢翻鵝卵
J27nB194_p0343c22║石，夕陽猶挂語溪西。
J27nB194_p0343c23║同雨樹監寺採薇
J27nB194_p0343c24║散步乘初夏，相期學採薇，科頭撏綠葉，滴露摘煙肥。
J27nB194_p0343c25║野色浮青澹，籃香載月飛，每隨樵牧伍，笠荷夕陽歸。
J27nB194_p0343c26║悼嘯石其監寺
J27nB194_p0343c27║五載侍吾傍，神機恨未芒，傾心遊祖域，荷笠過錢塘。
J27nB194_p0343c28║放下千斤擔，掀翻獨露堂，行年三十九，脫下舊衣裳。
J27nB194_p0343c29║示華山三寒靜主
J27nB194_p0343c30║日向華山夾刺籬，惟憑一衲當三衣，風吹入骨肌先
J27nB194_p0344a01║砭，想是補丁鍼線稀。
J27nB194_p0344a02║雪竇寺
J27nB194_p0344a03║泉聲日灑乳峰西，似挂珠簾護佛扉，煙散一溪山色
J27nB194_p0344a04║正，時時吼雪噴天威。
J27nB194_p0344a05║華山題希夷陳先生臥石
J27nB194_p0344a06║丈夫步驟沒來由，日把華山當枕頭，臥去歷今五百
J27nB194_p0344a07║載，局殘殊覺幾千秋。燒還風雨天為屋，食服雲霞氣
J27nB194_p0344a08║若牛，十二時輸君使用，不知誰是我同流。
J27nB194_p0344a09║次詶古南牧雲和尚
J27nB194_p0344a10║斜支爐韝正炎雄，兩次投絇恨艸叢，醉竹倚雲飛鶴
J27nB194_p0344a11║遠，連溪接足躍鱗通。袒胸獨露千季調，礪指衝開萬
J27nB194_p0344a12║彙蒙，煉得乾坤成一合，拈煙塞雨對秋風。
J27nB194_p0344a13║同而敕錢居士南湖晚渡
J27nB194_p0344a14║涉獵溪橋俯逆流，忘機風信傲王侯，銀河浪滾雲千
J27nB194_p0344a15║朵，玉竹枝撐海半漚。眼底文星天上落，帆開水面鏡
J27nB194_p0344a16║中遊，旋燒紙炬尋詩餌，露滴疏梧月滿樓。
J27nB194_p0344a17║寄思甫姚居士
J27nB194_p0344a18║禿麈高撝語默降，驚人露已慣沾裳，摶風故擁金丸
J27nB194_p0344a19║走，破浪如飛玉鏡長。采色每從瀟灑得，俊聲偏向冷
J27nB194_p0344a20║清揚，殘雲莫莫鐘敲白，百億山河供晚香。
J27nB194_p0344a21║壽文川周老居士九十
J27nB194_p0344a22║風馳霧驟造康衢，氣滿春晴日正殊，以法為親心易
J27nB194_p0344a23║見，立身持行性難拘。慶雲盪月能驚楚，壽水穿林可
J27nB194_p0344a24║繫吳，三汲浪高全懿德，雙谿綿亙古今圖。
J27nB194_p0344a25║九日風雨寄天游駱居士
J27nB194_p0344a26║抱拙幽棲且自閒，頑機未肯奉塵寰，鬢因帽落方知
J27nB194_p0344a27║雪，瘦以泉香始見顏。宿雨有情穿屋下，箬窗無鑰待
J27nB194_p0344a28║風關，無心銚裏茶初熟，醉菊依雲天外還。
J27nB194_p0344a29║次白法師相湖韻
J27nB194_p0344a30║為牧煙波懶荷鋤，吟風嘯雨日相符，斷雲戲曳翻秋
J27nB194_p0344b01║葉，逝水飄然點畫圖。放曠每隨天地老，生涯惟尚箬
J27nB194_p0344b02║蓑迂，旋拈新月為香餌，乘興東流釣上湖。
J27nB194_p0344b03║道霖號牧雨
J27nB194_p0344b04║艸鞋無耳笠無繫，牧雨翻雲到海隅，昨被東風飄一
J27nB194_p0344b05║滴，無端狼籍在天涯。
J27nB194_p0344b06║風菊
J27nB194_p0344b07║醉倚籬根逸興賒，披金戛玉碧天斜，馨香不喜零星
J27nB194_p0344b08║潑，無奈風聲漏泄他。
J27nB194_p0344b09║送完白禪人之龍淵
J27nB194_p0344b10║參禪何必擇師嚴，務在臨風解解黏，活捉白拈招款
J27nB194_p0344b11║去，從教千古受人嫌。
J27nB194_p0344b12║送醉月禪人之龍淵
J27nB194_p0344b13║千箇山頭萬箇井，布帆日飽向南開，丟篙劄入蒼龍
J27nB194_p0344b14║穴，直取頷珠拂袖來。
J27nB194_p0344b15║送醉雲禪人之龍淵
J27nB194_p0344b16║閱盡南天四百洲，耳邊聲色狀如牛，杖藜一戲龍淵
J27nB194_p0344b17║水，萬浪千波悉點頭。
J27nB194_p0344b18║悼芥山禪人
J27nB194_p0344b19║終南千頃月，錯落亂煙中，溪斷雲移補，山迴綠掃空。
J27nB194_p0344b20║窮猿啼古木，卒雨怒秋風，不負鉗鎚令，遲余過浙東。
J27nB194_p0344b21║示耕雲禪人
J27nB194_p0344b22║萬里挂雲瓢，全身戰海潮，兩肩煙雨色，半節汗衣焦。
J27nB194_p0344b23║徑曲秋風直，笻翻白露挑，主賓前一句，活卓自今朝。
J27nB194_p0344b24║懷雪臂法兄和尚
J27nB194_p0344b25║去國十千里，東吳一老農，疏狂生海岸，清韻落芙蓉。
J27nB194_p0344b26║玉露承雙桂，金城遶萬峰，倦眠橫一钁，山月照孤松。
J27nB194_p0344b27║送旨白禪人還蜀
J27nB194_p0344b28║萬山攔不住，隻影荷詩囊，冷澹風如箭，清新月似航。
J27nB194_p0344b29║吳音雖漸曉，蜀語覺能香，灑墨聊為贈，歸呈雙桂堂。
J27nB194_p0344b30║示月聲行者
J27nB194_p0344c01║笠荷瀟湘雨，巾瓶已二秋，信乎身外物，偏以佛為讎。
J27nB194_p0344c02║何日風生腋，分雲月一鉤，軍持衣缽事，遮莫惑東甌。
J27nB194_p0344c03║子修高居士參父母未生前求偈
J27nB194_p0344c04║父母未生前，迢迢露遠山，雲飛千嶂落，月入一溪灣。
J27nB194_p0344c05║語默嫌蹊徑，親疏隔間關，欲明端的句，思索返成慳。
J27nB194_p0344c06║雪中送省文法師請藏還襄之淨信菴（有序）
J27nB194_p0344c07║法師貪盡諸方香餌，惟不肯直犯當頭，卻將末
J27nB194_p0344c08║後一令歸罪瞿曇，泛一葉輕舟親來紫柏院收
J27nB194_p0344c09║拾許多骨董，想是要去換卻那一夥人底鼻孔。
J27nB194_p0344c10║然此骨董，靜則填溝塞壑，動則潑地坌天。束裝
J27nB194_p0344c11║之餘，欲不佞一韻以助歸帆，二為余與老瞿曇
J27nB194_p0344c12║曾有三千年外楚遊之約，信或不爽，脫有一粥
J27nB194_p0344c13║之緣，因掃雪研煤擘窠書於簡端。
J27nB194_p0344c14║是日何緣故散花，金春玉屑自矜奢，天教銀色揮三
J27nB194_p0344c15║楚，地布琉璃絕點霞。法藏滿蓬推淨信，虛空為鼓倩
J27nB194_p0344c16║誰撾，君今佩去瀟湘上，半打牛兮半打車。
J27nB194_p0344c17║讀石者朱護法淨土問
J27nB194_p0344c18║讀公百八問，無水不成溪，淨穢誰供現，繁興露所思。
J27nB194_p0344c19║心清名極樂，性見號相知，道者合如是，終朝弗即離。
J27nB194_p0344c20║禮定光佛
J27nB194_p0344c21║方水遶毘盧，山光出定初，艸鞋龜覆背，劫火樹為廬。
J27nB194_p0344c22║一句隨他語，終朝作佛呼，神機悉已露，不必問成都。
J27nB194_p0344c23║寄懶生首座
J27nB194_p0344c24║豆子山前客，譁聲落漢中，喝雲翻霹靂，棒雨灑蠶叢。
J27nB194_p0344c25║法幔遮天地，機橫覺海空，信知千里外，拍拍令相通。
J27nB194_p0344c26║寄端鼻書記
J27nB194_p0344c27║蠶叢山下水，滴滴乃龍泉，巖吐松千尺，風敲月一聯。
J27nB194_p0344c28║服膺追往古，清韻祖燈懸，一钁酬恩畢，何勞更說禪。
J27nB194_p0344c29║送井覷侄
J27nB194_p0344c30║腰包卷太陽，竹杖倚天長，足底煙橫密，襟分艸自香。
J27nB194_p0345a01║頻瞠雙佛眼，到處見山光，忽對嘉陵月，雲歸斗粟堂。
J27nB194_p0345a02║正宗監寺
J27nB194_p0345a03║報汝參禪士，寒圍火一爐，別無多伎倆，即此是工夫。
J27nB194_p0345a04║啜粥饒饑骨，噇眠養病軀，清狂蕭灑處，弗敢向人書。
J27nB194_p0345a05║送橫眉孫
J27nB194_p0345a06║既任千觔擔，方名血氣男，衲長垂四海，天大便為菴，
J27nB194_p0345a07║處處雲從雨，巍巍默即談，箬兒一戴上，滿袖是煙嵐。
J27nB194_p0345a08║壽偶菴知藏
J27nB194_p0345a09║本是同鄉叟，奇逢上下季，情無非謂斷，性定懶談禪。
J27nB194_p0345a10║所以稱耆艾，因之號大全，春燒風轉綠，子壽又重添。
J27nB194_p0345a11║若千汪護法（諱毓珍）
J27nB194_p0345a12║從今信得及，無一物非官，若此超方便，何曾有易難。
J27nB194_p0345a13║三冬飛閃電，六月降霜寒，秖為橫機捷，閒忙以自安。
J27nB194_p0345a14║復吉人梁梓州（諱泰來）
J27nB194_p0345a15║既云曉法塵，何必問來人，解路終成客，鋒芒乃自心。
J27nB194_p0345a16║鄉談打未了，賓主劃然分，覿面猛省去，推開不二門。
J27nB194_p0345a17║送菊溪王府尹（諱玉生）
J27nB194_p0345a18║適晤忽言別，重逢且待緣，他山皆固有，我國頗安然。
J27nB194_p0345a19║鞭起陝府牛，書銜寶朗猿，臨機留玉帶，千古鎮眉巔。
J27nB194_p0345a20║句裏藏鋒事，金湯幸作家，揚眉即便是，舉步更無差。
J27nB194_p0345a21║坦率風開物，詩豪月吐華，於中親切旨，綠袖滿煙霞。
J27nB194_p0345a22║袖拂錦江月，神機獨占先，諸方泥滑滑，箇裏路乾乾。
J27nB194_p0345a23║雲擁馬蹄上，風隨鞭影旋，縱橫無礙智，麈尾對誰談。
J27nB194_p0345a24║執事正旁午，其如鋒利何，牧民通佛意，臨政半禪河。
J27nB194_p0345a25║浴日兼天洗，垂簾養太和，絲毫不肯忽，故爾號檀那。
J27nB194_p0345a26║四海中游戲，心恬浪亦恬，布帆開古岸，水鏡展初奩。
J27nB194_p0345a27║機下神如虎，文中玅似蟾，蘆花明月裏，贏得幾回拈。
J27nB194_p0345a28║雲山舊衲衣，沒箇丈夫披，張怯膩塵厚，李嫌鍼線稀。
J27nB194_p0345a29║從來弗曬眼，一任野風吹，輕重合如是，餘乘那得知？
J27nB194_p0345a30║人生百歲滿，不放片時閒，喫飯穿衣去，迎賓待客還。
J27nB194_p0345b01║良知隨使喚，日用返成慳，更有同風者，門開面面山。
J27nB194_p0345b02║縱觀天上日，心已在途中，秖為明朝遠，聊抒今日衷。
J27nB194_p0345b03║不隨風力轉，那借指南通，聖箭此枝去，端端透九重。
J27nB194_p0345b04║馬師詰老龐，一口吸西江，身是莊嚴國，心為智慧幢，
J27nB194_p0345b05║用行雖有二，動靜了無雙，皎潔明如日，秋清見大方。
J27nB194_p0345b06║白曉立階前，西風拂面寒，客星躔北斗，語笑出闌干。
J27nB194_p0345b07║一上長安道，母嫌入眼繁，靈山分袂處，從不間毫端。
J27nB194_p0345b08║秋日吟
J27nB194_p0345b09║一住駟馬橋，兩見溪艸郁，信知上界雲，原出自幽谷。
J27nB194_p0345b10║撥霧聽秋風，倚藤看修竹，婆娑樹葉邊，蟾影吸秋露。
J27nB194_p0345b11║次餘菴郭憲臺
J27nB194_p0345b12║宦遊稱大隱，愛物喜淹留，比有安閒法，從教萬壑秋。
J27nB194_p0345b13║神清期淨土，見極始昂頭，即此歸方寸，端然月一樓。
J27nB194_p0345b14║茅結松煙下，怡然世外情，齁鼾和谷應，出入傍雲行。
J27nB194_p0345b15║不覺秋風作，疑為樵牧聲，容光東嶺上，添日在浮生。
J27nB194_p0345b16║漁樵耕讀畫
J27nB194_p0345b17║櫂入滄浪最上流，鉤頭惟務得嘉虯，而今大戰洪波
J27nB194_p0345b18║裏，帶月和龍一併收。
J27nB194_p0345b19║芒鞋鈯斧入深林，活斫香柴滿翠岑，擔向街前叉手
J27nB194_p0345b20║立，和擔賣與箇知音。
J27nB194_p0345b21║頻飛鐵钁墾山阿，萬壑千疄盡鏤過，絕頂些兒輕動
J27nB194_p0345b22║著，千金何啻一鋤多。
J27nB194_p0345b23║程途不立箇工夫，讀盡人間萬卷書，至於文不加點
J27nB194_p0345b24║處，一操直取狀元符。
J27nB194_p0345b25║龍隱潭
J27nB194_p0345b26║韜光晦跡在高巒，四野情雲盡伏瞻，欲隱彌彰無固
J27nB194_p0345b27║必，千尋煙浪卷山前。
J27nB194_p0345b28║響石
J27nB194_p0345b29║拳石孤堆臥徑深，惟將一曲隱崚岑，等閒敲出無情
J27nB194_p0345b30║調，為要時人識此音。
J27nB194_p0345c01║汀聲
J27nB194_p0345c02║兩岸沙禽笑轉生，伶仃跌落為誰傾，溪咽何必多饒
J27nB194_p0345c03║舌，彈壓江淮祇一聲。
J27nB194_p0345c04║野笛
J27nB194_p0345c05║淺壑雲邊一牧兒，仍將麥笛逆風吹，疏狂不與騷人
J27nB194_p0345c06║共，拍拍輕清秖自知。
J27nB194_p0345c07║紙窗鳴
J27nB194_p0345c08║日午登高望更便，風呼窗紙聽來賢，分明一操無絃
J27nB194_p0345c09║調，撫掌輕酬莫浪傳。
J27nB194_p0345c10║山居
J27nB194_p0345c11║毿毿茅舍枕煙霞，坐斷千岐興轉賒，折腳鐺支三箇
J27nB194_p0345c12║石，煮茗烹雪笑三巴。
J27nB194_p0345c13║團圞口缽自天然，氣量洪深絕正偏，一任風吹并日
J27nB194_p0345c14║炙，瑩明不改色長年。
J27nB194_p0345c15║新修茅屋懶遮欄，石老林幽半錯煙，掃地野眠雲共
J27nB194_p0345c16║宿，了無佛法與人傳。
J27nB194_p0345c17║月印山大冶侄請題
J27nB194_p0345c18║峰晴萬里接扶搖，一鏡初懸在碧霄，任是千江澄到
J27nB194_p0345c19║底，無如此際印山高。
J27nB194_p0345c20║贈休菴律主移居
J27nB194_p0345c21║瓶簪初菊正芳菲，為發黃梅第一機，無限馨香濃欲
J27nB194_p0345c22║滴，和煙帶露載蜂飛。
J27nB194_p0345c23║偕友蒼兄金陵湖邊對月
J27nB194_p0345c24║夜雨初晴上小樓，窗飛雲落九天悠，我來獨弄長干
J27nB194_p0345c25║月，釣得山頭兩岸浮。
J27nB194_p0345c26║廬山寶樹
J27nB194_p0345c27║一千二百歲離披，風滿匡廬綠滿溪，初夏雨餘雲半
J27nB194_p0345c28║醉，長柯獨指萬山低。
J27nB194_p0345c29║贈雲霧山天然律主
J27nB194_p0345c30║霜花不為風吹白，曉谷常因翠掃香，嶺上一輪懸木
J27nB194_p0346a01║末，千山萬水盡文章。
J27nB194_p0346a02║偕獨冠弟登黃鶴樓
J27nB194_p0346a03║廿載三登黃鶴樓，雲嬌風嫩楚天秋，月牙唼碎東山
J27nB194_p0346a04║霧，曲為純陽搭一鉤。
J27nB194_p0346a05║別奏凱陳俠士
J27nB194_p0346a06║紅巖洞口氣雄雄，霜雪玄披感慨中，秖為前途多少
J27nB194_p0346a07║路，離鞭擊出萬山風。
J27nB194_p0346a08║鴈宕
J27nB194_p0346a09║閱盡巑岏十八峰，尋聲高步澹煙中，樵驚石寒雲抽
J27nB194_p0346a10║筍，瀑布如鞭打亂風。
J27nB194_p0346a11║贈廣田駱成衣
J27nB194_p0346a12║子能善識虛空體，萬道煙霞取次來，直下不教鍼線
J27nB194_p0346a13║露，當風一段為誰裁。
J27nB194_p0346a14║號權宰韓茂才（諱大任）
J27nB194_p0346a15║晴初山色湧如濤，中有文峰插碧霄，紫氣不凡充盛
J27nB194_p0346a16║世，箕裘聲勢在今朝。
J27nB194_p0346a17║雨遊北巖洞
J27nB194_p0346a18║鞭風挈雨上高臺，別是乾坤合未開，天造石門斜徑
J27nB194_p0346a19║曲，泉飛香雪散花來。