J27nB194_p0346b01║昭覺丈雪醉禪師語錄卷第十
J27nB194_p0346b02║嗣法門人徹巖等編
J27nB194_p0346b03║偈下
J27nB194_p0346b04║萬竹道中
J27nB194_p0346b05║土曠人稀日正長，空山絕響路羊腸，驚看伏麈文翻
J27nB194_p0346b06║蔚，忍見歸鴻羽帶黃。客思易消樵語雜，沙場難禁野
J27nB194_p0346b07║夫狂，秖因不負中天令，錫影橫挑鷲嶺香。
J27nB194_p0346b08║遊白兔亭
J27nB194_p0346b09║數峰晴色湧香泉，氣燄凌空意悄然，玉兔和雲翻雪
J27nB194_p0346b10║浪，溪龍帶▆吼山川。蘿懸古木穿幽逕，亭抱嵐煙翠
J27nB194_p0346b11║接天，莫謂野情無款待，聲聲不住與譚禪。
J27nB194_p0346b12║鯉魚洞次韻
J27nB194_p0346b13║明明塞斷錦江流，氣宇頻吞萬斛舟，移尾掣開山海
J27nB194_p0346b14║浪，翻身傑出洞雲頭。波搖危石潭生骨，風卷絲綸月
J27nB194_p0346b15║作鉤，鼻孔昂藏難隱晦，芳名千載壯龍遊。
J27nB194_p0346b16║復清化安羽士
J27nB194_p0346b17║半畝濤聲堪盪月，經綸幾斗浸寒江，衣殘衲補雲千
J27nB194_p0346b18║片，食畢茶烹手一雙。虎嘯雍門分氣海，鶴乘足底調
J27nB194_p0346b19║南腔，壺中縱有文章賣，漫把詩魔仔細降。
J27nB194_p0346b20║送帝臣張孝廉南宮
J27nB194_p0346b21║晴霜子夜投山寺，折得月中桂過江，殺物氣從天上
J27nB194_p0346b22║落，新人風采世無雙。桃煙浪泊香千里，捷軔飛來聲
J27nB194_p0346b23║滿腔，玉帶鎮山堪有約，袖中龍虎為誰降。
J27nB194_p0346b24║宿廬山香爐峰白香山艸堂
J27nB194_p0346b25║徐行踢碎亂雲堆，無限心懷盡展開，短雨多情迴小
J27nB194_p0346b26║徑，長風扶興上高臺。千峰林立三門下，一水籬邊出
J27nB194_p0346b27║岫來，居易艸堂煙未冷，石爐應有劫前灰。
J27nB194_p0346b28║赤壁晚步
J27nB194_p0346b29║薄暮扶風出短籬，烽煙影裏讀殘碑，火燔石壁千季
J27nB194_p0346b30║赤，月灑蘇隄五柳垂。數點歸帆雲外賞，七朝汛地望
J27nB194_p0346c01║中披，深炎難禁疏狂興，更過前塘釣落暉。
J27nB194_p0346c02║留別岳生楊黃岡
J27nB194_p0346c03║六十五日客齊安，每荷晴風以助歡，肆翦火雲烹佛
J27nB194_p0346c04║祖，閒拋汗雨作綸竿。甘霖粒粒揮荊楚，秋月團團鑒
J27nB194_p0346c05║法壇，明日渡江惟一葉，別峰相見再彈冠。
J27nB194_p0346c06║郢江晚泊自勵
J27nB194_p0346c07║明日季將五十辰，今朝猶作盪舟人，小橋野宿風吹
J27nB194_p0346c08║背，弱柳橫墻露一身。客久迥無塵世裾，囊空幸有束
J27nB194_p0346c09║腰繩，谿前月泛蘆煙上，獨調平沙在郢濱。
J27nB194_p0346c10║中梁山
J27nB194_p0346c11║幾回嘯傲嶺雲頭，自覺神王喜氣幽，晴嶂倚天連復
J27nB194_p0346c12║斷，迅流遶砌去還留。斂衣趺坐三生石，放眼看完四
J27nB194_p0346c13║百洲，柳葉茶烹霄漢外，兩間何啻一磁甌。
J27nB194_p0346c14║悼雨樹西堂
J27nB194_p0346c15║越國同艤入漢來，傷心何預別吾儕，將私託子擔囊
J27nB194_p0346c16║物，殊覺先余借火埋。沔水有聲堪盪月，虛空無徑著
J27nB194_p0346c17║芒鞋，機前一笑翻成哭，淚雨如珠弗忍措。
J27nB194_p0346c18║誕日自勵
J27nB194_p0346c19║劫火灰間汗漫遊，須臾五十二春秋，耳嫌鼻瘦多通
J27nB194_p0346c20║氣，眼笑眉長蓋上頭。或為敲風情況遠，每因罵雨興
J27nB194_p0346c21║難收，月帆高挂娑婆界，獨泛閻浮一葉舟。
J27nB194_p0346c22║雪吟
J27nB194_p0346c23║霏霏拂拂遶簷龐，驀地如沙打我窗，遐邇鮮明疑是
J27nB194_p0346c24║月，高低點綴若浮幢。無風總為純陰結，有韻偏然萬
J27nB194_p0346c25║象降，世界渾圇成一片，山川艸木盡文章。
J27nB194_p0346c26║庚子除夕
J27nB194_p0346c27║錫轉興元兩見除，雨餘寒氣自蕭疏，市頭松火交霜
J27nB194_p0346c28║色，巷尾儺聲帶雪袪。殘漏滴成新歲水，燒燈收拾舊
J27nB194_p0346c29║年書，俄然一晤東風面，赤幟高懸法令初。
J27nB194_p0346c30║留別元操張貢元
J27nB194_p0347a01║是山無處不扶搖，兩次峨峰辱見招，雨謝棧雲香載
J27nB194_p0347a02║遠，音操北語覺情驕。七年知己心難劃，一曲離騷恨
J27nB194_p0347a03║未消，此去屯田如有賦，先將平仄繫鴻腰。
J27nB194_p0347a04║留別蘇寰劉居士
J27nB194_p0347a05║位分天地一吾廬，此去何人立見途，打底未完山水
J27nB194_p0347a06║債，輕清殊覺行門孤。巖高百尺風蕭索，履出三秦徑
J27nB194_p0347a07║影麤，辭卻終南煙半樹，曉峰斜日照成都。
J27nB194_p0347a08║別懶首座
J27nB194_p0347a09║晴雨連環不一同，筏人無岸自高風，流沙戲水機先
J27nB194_p0347a10║活，老樹逢煙葉復雄。擊碎東吳雲五色，拂開西蜀海
J27nB194_p0347a11║來空，不因鬢化霜如許，那得楊岐正脈通。
J27nB194_p0347a12║雨晴喜樂軒巴檀越凱歸（諱克勇）
J27nB194_p0347a13║誰謂騎秋句未申，兔肥月滿倍精神，疏狂固有前宵
J27nB194_p0347a14║月，清況猶宜在此辰。袋雨囊風追往古，截疆割土自
J27nB194_p0347a15║來賓，群荒一統心王化，黎庶咸歌艸木春。
J27nB194_p0347a16║贈靈巖電書侄
J27nB194_p0347a17║聞說靈巖古道場，竹簾高捲氣如王，千雲照壑寒光
J27nB194_p0347a18║澹，一柱擎空北斗傍。舉拂忽驚天地窄，抬眸殊覺雨
J27nB194_p0347a19║花香，好將石陛為窗牖，包納虛無帶月裝。
J27nB194_p0347a20║寄禹門策眉監院
J27nB194_p0347a21║季將天命喜逢遊，行盡閻浮海盡頭，衲拂秦雲連楚
J27nB194_p0347a22║塞，帆懸泗水傍吳樓。長風收得三千斛，野月遄裝一
J27nB194_p0347a23║葉舟，非我心麤欺佛祖，人天債負要吾酬。
J27nB194_p0347a24║石芝次半月維那
J27nB194_p0347a25║昆仲怡怡氣不凡，憑陵一直破蒼煙，每將老幹傳家
J27nB194_p0347a26║法，罔涉繁華鬥翠鮮。點綴弗經風自冷，疏狂殊覺月
J27nB194_p0347a27║初圓，其中骨歷多嚴栗，獨步寰區別一天。
J27nB194_p0347a28║詶離和尚祝言
J27nB194_p0347a29║今日何緣見大季，小陽春色弄寒天，區分半座垂千
J27nB194_p0347a30║古，浪作同門第一僊。朵朵瓊花香閬苑，條條石筍吐
J27nB194_p0347b01║風前，溪雲每供嘉陵月，董此鋒芒恨未虔。
J27nB194_p0347b02║空樹次韻
J27nB194_p0347b03║幾尋古木破雲重，一樗橫煙傲九冬，體態自然風上
J27nB194_p0347b04║國，心閒殊覺路當胸。長柯飛去扶南斗，短壑徐來護
J27nB194_p0347b05║正宗，萬井笙歌競慶祝，爾緣何幸壽斯峰。
J27nB194_p0347b06║謝子存魏司李補藏（其藏燹火廢弛，止存一半，正開閱其續亦至）
J27nB194_p0347b07║貝葉零星慎始終，又逢須達善成功，西川劫火將煙
J27nB194_p0347b08║盡，東海桴槎入閬中。滿院香雲堆壁落，全身佛脈正
J27nB194_p0347b09║流通，明朝擬學銀魚去，今日橫吹鷲嶺風。
J27nB194_p0347b10║壽離指和尚
J27nB194_p0347b11║清和節上慶彭季，慷慨風嘶不夜天，眼角彌隆周八
J27nB194_p0347b12║極，神王自若引群僊。詩瓢高挂靈芝表，壽域重增繖
J27nB194_p0347b13║蓋前，二曜每從簾外趒，康衢山岳盡歸虔。
J27nB194_p0347b14║哭法叔費和尚
J27nB194_p0347b15║法幟陵危似斷絃，吾師何事掩松關，寂寥風簸語溪
J27nB194_p0347b16║水，冷澹雲包雙徑山。昨日稱為都劊子，今朝翻去放
J27nB194_p0347b17║人閒，訃音赤手雙扶著，淚雨如珠點瘦顏。
J27nB194_p0347b18║里中行
J27nB194_p0347b19║俄登峻嶺瞰華陽，益國星河付渺茫，喜色澹分松影
J27nB194_p0347b20║瘦，幽巖初醒月花香。耨雲野父閒歌笑，科首殘黎牧
J27nB194_p0347b21║大荒，一別忽驚十六稔，慚拋汗雨灑危疆。
J27nB194_p0347b22║密縣白松
J27nB194_p0347b23║緣何及老倍精神，凜凜寒香雪一身，料掉髼鬆如鶴
J27nB194_p0347b24║髮，蕭疏清冷似龍鱗。枝垂寰宇聲光遠，翠吐銀胝色
J27nB194_p0347b25║更新，傲骨不應全志節，惟餘挺特作陶甄。
J27nB194_p0347b26║中秋詶席文宗韻（諱教事）
J27nB194_p0347b27║南來何幸晤裴休，日以鋒芒作釣舟，言外承當逾體
J27nB194_p0347b28║用，聲前負荷网馳求。秋風滿徑無人掃，野戍談兵為
J27nB194_p0347b29║我留，不意嘉陵江上月，虛徐清韻上雲樓。
J27nB194_p0347b30║冒雨尋菊
J27nB194_p0347c01║破曉尋幽入遠村，時聽秋杵一聲聲，金莖拂地和煙
J27nB194_p0347c02║落，玉蕊承天載雨輕。數點露寒粘瘦葉，滿腔風化抱
J27nB194_p0347c03║芳英，已隨我入山中去，母刺遊人兩眼睛。
J27nB194_p0347c04║偕問潮過浮橋
J27nB194_p0347c05║鯤鯢展翼背為梁，截斷洪濤飲盡浪，此舉不惟六月
J27nB194_p0347c06║息，斯成從教屢生航。任伊涉獵雲來往，恨彼功高自
J27nB194_p0347c07║荷當，渡盡塵沙無一物，飛騰霄漢任揄揚。
J27nB194_p0347c08║壽閬州菊溪王府尹（諱玉生）
J27nB194_p0347c09║群岫如屏擁碧霄，撐開星斗赴蟠桃，呂僊競寫瓜皮
J27nB194_p0347c10║字，樹影橫拖玉帶橋。子美有詩推閬苑，臥龍製表隱
J27nB194_p0347c11║山腰，風貽一鏡嘉陵水，萬古令人濯錦袍。
J27nB194_p0347c12║雪中除夕寄司李姚公（諱締虞）
J27nB194_p0347c13║鎮日如何與若何，夕除惟見晚花多，霜間乳雪開庭
J27nB194_p0347c14║柏，檐下冰簾挂薜蘿。運轉好風窗外白，暗香浮影氣
J27nB194_p0347c15║初和，座間無奈漏聲切，聊把蓬門啟半梭。
J27nB194_p0347c16║遊二陳讀書巖
J27nB194_p0347c17║菜葉浮溪必隱星，岸行數里萬峰青，巖燒墨跡香猶
J27nB194_p0347c18║在，弟應兄呼聲滿亭。睡重每將懸石壁（昔頭懸梁之由也），名
J27nB194_p0347c19║微從此擢書屏，傳聞趙代多麟趾，屈指原來秖二靈。
J27nB194_p0347c20║青羊宮次韻
J27nB194_p0347c21║盡謂長生千載茂，何緣此際倍淹留，興隨霧轉孤鴻
J27nB194_p0347c22║冷，履歷雲間百谷幽。澗吐辰星僊景別，空餘井灶月
J27nB194_p0347c23║明遊，揖茶問水過橋去，黃葉如燈照九秋。
J27nB194_p0347c24║艸堂次韻
J27nB194_p0347c25║袖拂芙蓉第一廬，驅煙直造故人居，以時大好深藏
J27nB194_p0347c26║竹，處劫懽然且學漁。傍雨尋詩留半偈，撫青取葉暫
J27nB194_p0347c27║為書，西風無限朝南去，明月重呼勿遠躇。
J27nB194_p0347c28║洗墨池贈渭公冀府尹
J27nB194_p0347c29║當窗一井落蠶叢，細藻浮輕漾遠風，滿目篆煙留穎
J27nB194_p0347c30║楮，正襟洗墨祚乾隆。漢雲密瑣來清獻，牧雨和春蒞
J27nB194_p0348a01║渭公，轉盻忽驚茶粥，冷星河引領爛其中。
J27nB194_p0348a02║哭親
J27nB194_p0348a03║亂定頻登岵屺堂，廿季久廢蓼莪章，幾宣佛語追遺
J27nB194_p0348a04║愛，每對雲霓空自傷。腸斷孤鴻連五內，涕隨流水下
J27nB194_p0348a05║瞿塘，披荒直造舊時井，照徹鬚眉兩岸霜。
J27nB194_p0348a06║復佟護法來韻（諱可鎔）
J27nB194_p0348a07║曩予僑寓靜鹽官，耳熟蠶叢土地寒，屢路虛無親磕
J27nB194_p0348a08║破，滿川荊棘捏成團。雲鉏下有千鍾粟，瓦缽常燒九
J27nB194_p0348a09║轉丹，適接𨹁山佳什讀，信知方寸海來寬。
J27nB194_p0348a10║題臘梅復漢符佟護法（諱可印）
J27nB194_p0348a11║孤標自許壓塵霜，玉粒衝寒遞遠香，機尚不隨時務
J27nB194_p0348a12║轉，韻高那復毒玄黃。長煙幾欲為奴僕，好雪常來護
J27nB194_p0348a13║我牆，已代象先行正令，群荒聆得悉開張。
J27nB194_p0348a14║送懶石首座之滇
J27nB194_p0348a15║漢南忽別已三稔，破霧歸兮話煖冷，每因路遶過河
J27nB194_p0348a16║來，喜以春初惟日永。一缽軍持縮地回，千雲弗隔昆
J27nB194_p0348a17║明請，斗光山色甲牂牁，錫卓時有萬人井。
J27nB194_p0348a18║棧道行
J27nB194_p0348a19║石經橫古路，瘦影傍斜陽，赤手攀蘿入，孤征似鶴翔。
J27nB194_p0348a20║雲搖天外浪，衣帶月中香，行到煙空處，身將宇宙裝。
J27nB194_p0348a21║贈凌雲楊居士（諱璟星）
J27nB194_p0348a22║艾虎雲間吼，中天日正華，菖蒲浮水面，角黍膩人牙。
J27nB194_p0348a23║懶擊長腰鼓，奇逢一葉槎，峨眉山上月，多半在天涯。
J27nB194_p0348a24║福城別清白主人
J27nB194_p0348a25║無事人歸去，舟乘萬里風，異同千澗合，曲直一帆通。
J27nB194_p0348a26║舵向機前正，晴翻雨勢空，峨眉山一座，每突亂雲中。
J27nB194_p0348a27║號龍章巴護法（諱養元）
J27nB194_p0348a28║兩間多毓秀，君獨世奇珍，舒箇拿雲手，居然捧日心。
J27nB194_p0348a29║每隨風雨勢，料理海山襟，更浴天邊月，清光燦古今。
J27nB194_p0348a30║壽白鹿澹竹和尚
J27nB194_p0348b01║兄有無生調，逢人秖自彈，三多齊衍出，一操萬年歡。
J27nB194_p0348b02║天地為琴體，星河作線絃，山高流水句，盡露此風前。
J27nB194_p0348b03║雲峰客雨
J27nB194_p0348b04║知我來峰頂，青山盡著衣，溼雲簾外泊，斜雨砌邊飛。
J27nB194_p0348b05║卷幔懸秋色，燒燈代月輝，麈談空億劫，終不露天機。
J27nB194_p0348b06║遊坡亭值雨
J27nB194_p0348b07║天下好事者，東坡第一人，無山不問姓，無水不留神。
J27nB194_p0348b08║故使穎濱老，三登九曲峋，聚石亭其莽，云是蜀帝民。
J27nB194_p0348b09║均為柱下史，每謫弗違仁，我來讀此碣，仍掃上頭塵。
J27nB194_p0348b10║忽動五湖雨，文從水面陳，句句如雷吼，言言以逼真。
J27nB194_p0348b11║不必更云懷，自是洞乎嗔，嗟哉兄與弟，已渡祖師津。
J27nB194_p0348b12║誤認溪山色，呼為淨法身，晴風揮返照，歸踏暮雲新。
J27nB194_p0348b13║廬山石隱菴
J27nB194_p0348b14║為愛宗山語，因之破霧來，奇峰隨足起，細雨傍煙堆。
J27nB194_p0348b15║杖影挑殘葉，㯔聲印瘦莓，松門時一掩，二虎笑巖臺。
J27nB194_p0348b16║五老峰
J27nB194_p0348b17║適纔逢五老，逐一話寒暄，醉雨山初醒，離雲日正掀。
J27nB194_p0348b18║譚玄機弗迅，信口句還村，下瞰湖光澹，群峰悉子孫。
J27nB194_p0348b19║九江送雨樹監寺
J27nB194_p0348b20║自別柴桑口，孤雲每作蓬，匡山一夜雨，吳越五秋風。
J27nB194_p0348b21║眼穴眉毛下，機巢鼻孔中，洞庭千頃月，皎潔與吾同。
J27nB194_p0348b22║送風竇維那
J27nB194_p0348b23║水以九江合，人從此際分，忠良盈兩石，信義重千斤。
J27nB194_p0348b24║雪鬢催風雨，山花洞見聞，負吾負汝句，親切對誰云。
J27nB194_p0348b25║贈竹隱禪人
J27nB194_p0348b26║梧樹新飄葉，聲驚百萬家，風還秋體露，暑退興偏賒。
J27nB194_p0348b27║天目茶初熟，峨眉月正華，秖緣時節使，滿袖盛煙霞。
J27nB194_p0348b28║贈九一常居士
J27nB194_p0348b29║奇緣逢漢沔，一別揭霜威，野水和煙凍，山花帶露飛。
J27nB194_p0348b30║春王呈劍氣，瑤艸吐玄徽，月上艸堂石，寒光拂帝畿。
J27nB194_p0348c01║贈斗垣陳觀察
J27nB194_p0348c02║漢水源頭上，江槎駐蹕斯，牛郎方飲出，織女下機時。
J27nB194_p0348c03║負耜同莘野，垂綸有渭絲，閒敲棋子響，驚爆雪梅枝。
J27nB194_p0348c04║訪峰宜上座
J27nB194_p0348c05║南來方病起，為訪故人留，窗漏蛛絲補，籬疏蟻力修。
J27nB194_p0348c06║露眠和月枕，野爨背風饈，不忮不求士，心如萬戶侯。
J27nB194_p0348c07║雨宿天台
J27nB194_p0348c08║誤入天台上，品泉較石雄，蠢煙籠白日，瞎雨浴青菘。
J27nB194_p0348c09║人住虛空裏，鐘敲霄漢中，不知何姓鳥，啼亂一山風。
J27nB194_p0348c10║贈電書侄
J27nB194_p0348c11║秦越東西上，三秋兩見還，芒鞋穿六國，竹杖掉千山。
J27nB194_p0348c12║有志空諸想，無端露一斑，信知衣線下，不肯放人閒。
J27nB194_p0348c13║贈井覷侄
J27nB194_p0348c14║閱遍滄桑子，超然以牧牛，野田榮水艸，箬笠挂雲頭。
J27nB194_p0348c15║天地為欄棬，鞭繩幾放收，一聲麥笛下，故犯五湖秋。
J27nB194_p0348c16║偕耨雲、歸雲二禪人宿破菴
J27nB194_p0348c17║此夕誰為主，蜂還鳥近人，燈燒東嶺月，風掃隔季塵。
J27nB194_p0348c18║臥去雲陪宿，興來天比鄰，前村雞犬唱，疑是洞中春。
J27nB194_p0348c19║送樂軒巴護法人滇（諱克勇）
J27nB194_p0348c20║匡扶社稷手，策馬入雲南，浴日幾成數，補天已再三。
J27nB194_p0348c21║寒威能結海，殄逆若屠蠶，萬里勤王室，山河以荷擔。
J27nB194_p0348c22║壽明軒李國手
J27nB194_p0348c23║剛纔兩萬日，花甲為誰更，壽以清和節，門添立夏聲。
J27nB194_p0348c24║人間百艸父，天縱一書生，最恨無多術，長季對月耕。
J27nB194_p0348c25║送雪基孫還粵
J27nB194_p0348c26║七年家萬里，一旦覲吾儕，衲上衣如舊，眉間汗未揩。
J27nB194_p0348c27║置郵惟箬笠，最苦是芒鞋，惠爾終南霧，缾盂滿盛回。
J27nB194_p0348c28║送傳宗老衲還隴
J27nB194_p0348c29║落來尚未久，即欲話歸衷，杖挂千峰雪，衣稍萬壑風。
J27nB194_p0348c30║早行山占路，夕往徑猶空，兩道龐眉曲，何季位致中。
J27nB194_p0349a01║立石山復毒鋒禪人
J27nB194_p0349a02║既有登雲勢，且乘萬里暉，立身猶本色，曠志自宏威。
J27nB194_p0349a03║天地權為枕，風煙體上衣，浩歸湖海日，此石世間希。
J27nB194_p0349a04║偕離和尚冒雨過東巖
J27nB194_p0349a05║歷遍煙霞谷，奇逢老比丘，每隨風雨勢，半為檻雲留。
J27nB194_p0349a06║撫壑驚殘葉，敲詩送晚秋，鞭搖山勢動，影落五湖流。
J27nB194_p0349a07║錦屏山次詶猶龍楊藩司
J27nB194_p0349a08║戶外頻開帳，溪迴檻有情，為觀濃澹樹，每踏雪花聲。
J27nB194_p0349a09║問石嫌雲冷，驅霜帶月耕，別峰相見事，惟覺一身輕。
J27nB194_p0349a10║武侯祠
J27nB194_p0349a11║玅算驚神鬼，行藏無一空，每憐忠義節，弗在作為中。
J27nB194_p0349a12║琴按清湖海，表雙絕異同，劫灰存閬苑，千古揖高風。
J27nB194_p0349a13║空樹
J27nB194_p0349a14║榮枯非所志，孤勁卻虛心，閱盡溪山數，何妨霜雪侵。
J27nB194_p0349a15║玲瓏欽往古，蕭瑟動豪吟，每對流雲說，其藏恨未深。
J27nB194_p0349a16║復青印陸巴州（諱鑑）
J27nB194_p0349a17║閬苑時初闢，無人可解禪，水山多法愛，訥衲懶譚玄。
J27nB194_p0349a18║有幸東吳月，常盈西碧潭，詩懷得意處，餘下幾升煙。
J27nB194_p0349a19║贈梵僧
J27nB194_p0349a20║重趼來斯土，崎嶇路萬程，舌靈翻漢語，腳瘦亂風生。
J27nB194_p0349a21║浪蕩如仙子，叮鐺似白丁，描他西國事，特達令人驚。
J27nB194_p0349a22║偕靈木禪師晚步
J27nB194_p0349a23║為識山中主，翻雲度翠微，蒼芒珠玉綴，舉步麥花肥。
J27nB194_p0349a24║忽覺春當路，閒歌月吐扉，橫機無所讓，一鳥破煙飛。
J27nB194_p0349a25║挽平叔梁司馬（諱應奇）
J27nB194_p0349a26║萬里撥雲還，聞君以晏然，末霞和錦落，曉月墜風前。
J27nB194_p0349a27║徇世彌方表，史書載大賢，聯成詩一首，隨處喜談玄。
J27nB194_p0349a28║觀白雨贈法一侄孫
J27nB194_p0349a29║風吹一點雲，散作嘉陵雨，無物不沾濡，有聲能見睹。
J27nB194_p0349a30║黯然包十虛，潤澤歷今古，塞壑填溝日，鋒芒孰所主。
J27nB194_p0349b01║送息知禪人歸醉佛樓
J27nB194_p0349b02║閬中秋送別，欲贈不成詩，拂抽隨雲去，孤笻帶雨支。
J27nB194_p0349b03║巖躋聞虎跳，路渡金鵝池，醉佛樓頭月，南風逼直吹。
J27nB194_p0349b04║壽司李姚護法
J27nB194_p0349b05║是日逢嘉運，霜花帶雪開，香燒銀樹煖，嘯吸白雲來。
J27nB194_p0349b06║極目機先活，閒歌句自裁，康衢風正令，隨處釀春臺。
J27nB194_p0349b07║躍馬折鼻
J27nB194_p0349b08║畏閒扶轡上高峰，煙帳垂西翠掃空，末後驥馳行正
J27nB194_p0349b09║令，萬山觸碎鼻頭紅。
J27nB194_p0349b10║白塔
J27nB194_p0349b11║秀出坤維宇宙長，孤光往往礙斜陽，信知世有天王
J27nB194_p0349b12║樹，雲葉霜花遍界香。
J27nB194_p0349b13║贈素懷靜主
J27nB194_p0349b14║白雲洞口別詩瓢，海角天涯一杖挑，廿七稔事猛提
J27nB194_p0349b15║起，儼如昨日與今朝。
J27nB194_p0349b16║寓蓮花寺
J27nB194_p0349b17║放下蒲團歇歇時，天為廊廟地為基，窮身恰好安于
J27nB194_p0349b18║是，四海煙雲作護持。
J27nB194_p0349b19║高踞蓮華第一峰，山搖雲浪活魚龍，馨香塞滿谿山
J27nB194_p0349b20║角，萬派千岐正脈通。
J27nB194_p0349b21║濃澹山花似欲然，瓢囊滿盛萬溪煙，柔風推出峨眉
J27nB194_p0349b22║月，占我蒲團大半邊。
J27nB194_p0349b23║佛手巖
J27nB194_p0349b24║大地眾生成佛久，長伸隻手作何之，緣初秖為行方
J27nB194_p0349b25║便，歷劫難收入袖兒。
J27nB194_p0349b26║號塞乎禪人
J27nB194_p0349b27║日用事兒難進取，分明秖是自家底，塞乎天地擴乎
J27nB194_p0349b28║知，一月影涵千澗水。
J27nB194_p0349b29║送電書法侄入山
J27nB194_p0349b30║雪峰三入投子室，電侄七回走靜明，此去烏那黯黯
J27nB194_p0349c01║處，日挑芻狗共麟烹。
J27nB194_p0349c02║憩鶴乘寺
J27nB194_p0349c03║天如倚蓋地如枰，局正星巒擁鶴乘，拄杖幸然先一
J27nB194_p0349c04║著，臨機方識主賓清。
J27nB194_p0349c05║登毘盧山
J27nB194_p0349c06║霜臥嶺頭山起色，雲埋幽壑法床平，祖龍燔出人天
J27nB194_p0349c07║路，共蹈毘盧頂上行。
J27nB194_p0349c08║挂燈山
J27nB194_p0349c09║一合乾坤紫氣騰，孤標凜凜出雲層，閒行日月於高
J27nB194_p0349c10║上，影落閻浮號挂燈。
J27nB194_p0349c11║勗占魁李居士
J27nB194_p0349c12║學道如登萬仞巖，足無梯徑手無攀，挺身直入雲煙
J27nB194_p0349c13║杳，踏倒須彌意自閒。
J27nB194_p0349c14║庭前柏
J27nB194_p0349c15║晴臺擁出一團陰，插破虛無混太清，世有好霜欺不
J27nB194_p0349c16║得，青蔥藹秀載煙輕。
J27nB194_p0349c17║再上毘盧山
J27nB194_p0349c18║為叩重巖廣見聞，笻聲撥亂嶺頭雲，兩回趺坐毘盧
J27nB194_p0349c19║上，山浪如飛花雨紛。
J27nB194_p0349c20║贈性如禪人
J27nB194_p0349c21║多情原不為今朝，鷲嶺分來願始銷，粥罷驅煙登岳
J27nB194_p0349c22║麓，風前一喝散猿猱。
J27nB194_p0349c23║示默印禪彥
J27nB194_p0349c24║乾坤位我作髡夫，雪滿頭顱俗半呼，幸有舀溪破木
J27nB194_p0349c25║杓，和衣撩倒傍煙趺。
J27nB194_p0349c26║贈玉安禪座
J27nB194_p0349c27║風前蕭索冷如秋，老我渠儂雪一頭，得意放懷疏散
J27nB194_p0349c28║極，母將明鏡挂高樓。
J27nB194_p0349c29║送永安禪德
J27nB194_p0349c30║一住青山兩月餘，雪霜常戀我頭顱，鉗鎚自是橫機
J27nB194_p0350a01║捷，母以廉纖話有無。
J27nB194_p0350a02║示六湛大德
J27nB194_p0350a03║幾度軍持波逸提，行來行去惹人疑，等閒踏著通天
J27nB194_p0350a04║竅，大歇場中絕是非。
J27nB194_p0350a05║送正宗監寺
J27nB194_p0350a06║出山常憶入山時，想起鋒芒一肚皮，渡水若還親見
J27nB194_p0350a07║影，分明盡是自家底。
J27nB194_p0350a08║示玉亭陳居士
J27nB194_p0350a09║祗陀林外毘耶城，住者無言匪白丁，忽向風前村一
J27nB194_p0350a10║笑，從教萬里盡聞聲。
J27nB194_p0350a11║送耨雲維那回艸堂
J27nB194_p0350a12║三月桃花浪欲揚，錦鱗搖尾出前塘，風雲聚會底時
J27nB194_p0350a13║節，楖栗如雷震艸堂。
J27nB194_p0350a14║留別李期主
J27nB194_p0350a15║九旬掃霧役荒臺，頃爾春蓊爛熳開，吟裏有間空劫
J27nB194_p0350a16║屋，鞭風策雨逐雲回。
J27nB194_p0350a17║過伏龍山
J27nB194_p0350a18║收竿罷釣欲歸農，曳杖挑雲過伏龍，無奈爪牙藏不
J27nB194_p0350a19║住，春燒漏洩好家風。
J27nB194_p0350a20║癸卯春闢昭覺
J27nB194_p0350a21║吾蜀古稱七佛地，何緣幸此率危疆，杖藜每恨歸來
J27nB194_p0350a22║晚，旋且誅茅以暫藏。
J27nB194_p0350a23║創甘露菴
J27nB194_p0350a24║茄瓢高挂老煙傍，艸艸新支竹瓦房，活捉松風和月
J27nB194_p0350a25║煮，堆尖滿碗待賢良。
J27nB194_p0350a26║駟馬橋西古益州，蚋蠅常被火雲留，偶來挑出龍團
J27nB194_p0350a27║液，落口香如甘露甌。
J27nB194_p0350a28║
J27nB194_p0350a29║
J27nB194_p0350a30║昭覺丈雪醉禪師語錄卷十（終）　　　楞嚴寺藏板