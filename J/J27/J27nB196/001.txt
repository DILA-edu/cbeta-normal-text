J27nB196_p0375a01║序
J27nB196_p0375a02║【圖】
J27nB196_p0375a03║
J27nB196_p0375a04║
J27nB196_p0375a05║
J27nB196_p0375a06║
J27nB196_p0375a07║
J27nB196_p0375a08║
J27nB196_p0375a09║
J27nB196_p0375a10║
J27nB196_p0375a11║
J27nB196_p0375a12║
J27nB196_p0375a13║
J27nB196_p0375a14║
J27nB196_p0375a15║
J27nB196_p0375b01║【圖】
J27nB196_p0375b02║
J27nB196_p0375b03║
J27nB196_p0375b04║
J27nB196_p0375b05║
J27nB196_p0375b06║
J27nB196_p0375b07║
J27nB196_p0375b08║
J27nB196_p0375b09║
J27nB196_p0375b10║
J27nB196_p0375b11║
J27nB196_p0375b12║
J27nB196_p0375b13║
J27nB196_p0375b14║
J27nB196_p0375b15║
J27nB196_p0375c01║【圖】
J27nB196_p0375c02║
J27nB196_p0375c03║
J27nB196_p0375c04║
J27nB196_p0375c05║
J27nB196_p0375c06║
J27nB196_p0375c07║
J27nB196_p0375c08║
J27nB196_p0375c09║
J27nB196_p0375c10║
J27nB196_p0375c11║鴛湖禪師語錄序
J27nB196_p0375c12║予聞至道無言，妙悟無傳，則歷代祖師相禪所傳何
J27nB196_p0375c13║也？既云無言，則語說三乘千七百則又言甚麼，然傳
J27nB196_p0375c14║固有不能傳者，在言亦有未盡言者存也。予每見吾
J27nB196_p0375c15║鴛湖大師有龍山黃牛之遺風，與石雨禪師為同參
J27nB196_p0375c16║兄弟石師受法雲門。吾師嫡嗣南明，常有書偈來往，
J27nB196_p0375c17║稱莫逆焉。庚辰春，吾郡請師住持普明，而石師自雪
J27nB196_p0375c18║峰來，同眾敦請吾師開堂結制，吾師謙讓，堅以恙辭。
J27nB196_p0375c19║予因而請曰：師是千聖法眼，蘊無上妙義，何惜廣長
J27nB196_p0375c20║舌不為三根人一接引耶？師曰：人固有可，已有不可。
J27nB196_p0376a01║已者，幸予友天華，兄在老僧，何更贅詞哉？婉辭過遜，
J27nB196_p0376a02║若是者三，不得已而登堂，四眾雲集，一時聆其法旨。
J27nB196_p0376a03║若弘鐘大呂，敲破人世，昏夢頓令人蘧然覺躍然起，
J27nB196_p0376a04║而莫不服我師，迥脫根塵，神化無方者也。故吾師一
J27nB196_p0376a05║棒一喝，無非醒世金針微言片偈，如毒鼓聲遠近，聞
J27nB196_p0376a06║者皆喪，有不喪者細閱是錄。字字真詮，言言妙諦，宛
J27nB196_p0376a07║如覿面說法，固門人筆記成帙。斯亦吾師之慧機捷
J27nB196_p0376a08║發，廣覺人世，雖云至道無言，妙悟無傳，神會是錄，則
J27nB196_p0376a09║有言終歸；無言而無傳，悉得所傳矣。嗚呼至矣哉！
J27nB196_p0376a10║芝城弟子朱喬秀拜撰
J27nB196_p0376a11║普明鴛湖用禪師語錄目次
J27nB196_p0376a12║序
J27nB196_p0376a13║卷上
J27nB196_p0376a14║陞座
J27nB196_p0376a15║小參
J27nB196_p0376a16║機緣
J27nB196_p0376a17║拈頌古
J27nB196_p0376a18║像讚
J27nB196_p0376a19║法語
J27nB196_p0376a20║卷下
J27nB196_p0376a21║書啟
J27nB196_p0376a22║偈頌
J27nB196_p0376a23║雜著
J27nB196_p0376a24║附
J27nB196_p0376a25║行狀
J27nB196_p0376a26║塔銘
J27nB196_p0376a27║
J27nB196_p0376a28║
J27nB196_p0376a29║
J27nB196_p0376a30║
J27nB196_p0376b01║鴛湖用禪師住福建建寧府普明禪寺語錄卷上
J27nB196_p0376b02║嗣法門人　悟進　悟元　等編
J27nB196_p0376b03║長水退菴　法孫　真智　重梓
J27nB196_p0376b04║陞座。師云：若論佛法，老僧無下口處。今日偶見新山
J27nB196_p0376b05║門，拿我拄杖子浪蕩遊戲。穿過果子嶺，直到火燒橋；
J27nB196_p0376b06║失腳一跌，落在深溪。幸有舊佛殿，肯來相救，不惟相
J27nB196_p0376b07║救，抑且騎卻項。歸來新山門叫屈，未免要老僧判斷。
J27nB196_p0376b08║新山門好與三十拄杖，舊佛殿亦好與三十拄杖。何
J27nB196_p0376b09║故聻？車不橫推，理不曲斷。擲拄杖，下座。
J27nB196_p0376b10║石雨和尚同步紫朱史君請陞座，士問：芙蓉出匣，正
J27nB196_p0376b11║令當行，斬新一句作麼生？師便打。士云：早知和尚有
J27nB196_p0376b12║此機要。師云：你那裡見得？士喝，師復打，士擬議。師云：
J27nB196_p0376b13║且去，且去！乃舉拂子拂云：大眾！會麼？即心即佛，猶是
J27nB196_p0376b14║淆訛；非心非佛，可無趨向。不是心，不是佛，不是物，穿
J27nB196_p0376b15║花蛺蝶，深深見，取不得，捨不得。不可得中恁麼得，點
J27nB196_p0376b16║水蜻蜓款款飛。普明恁麼舉揚，挀著靈峰痒處憶知，
J27nB196_p0376b17║拋家散宅，闊步大方，峭巍巍，孤迥迥，淨裸裸，赤灑灑，
J27nB196_p0376b18║踏倒諸聖頂𩕳，把住凡靈要路。雖然，有時把住有時
J27nB196_p0376b19║放行，有時把住中放行，有時放行中把住，還知栴檀
J27nB196_p0376b20║林裡純是栴檀獅子窟中，無非獅子麼？眾中莫有伶
J27nB196_p0376b21║俐漢出來道：普明無端露布靈峰蘊底。山僧但向伊
J27nB196_p0376b22║道：秪因曾與同床睡，是故深知被底穿。卓柱杖，下座。
J27nB196_p0376b23║辛巳冬，萬如和尚，同諸紳衿護法，遣僧齎送鴛湖老
J27nB196_p0376b24║人衣拂至，請陞座，師指云：諸大德！這些滯貨自敬畏
J27nB196_p0376b25║無趣老人付於車溪；無幻祖翁，無幻祖翁付於南明
J27nB196_p0376b26║本師和尚本師付于病僧，病僧一向冷眼相看，撇在
J27nB196_p0376b27║壒𡒁堆頭。今日拈來更新光彩。遂拈起法衣云：揭起
J27nB196_p0376b28║古法衣，寸絲不曾挂。拈起麈拂云：指揮舊麈尾，野干
J27nB196_p0376b29║多驚怕。拈起手卷云：惟有這箇無用處，惹得時人添
J27nB196_p0376b30║話杷。去年有箇白拈賊，未嘗見此先竊下。如今且向
J27nB196_p0376c01║靜處收藏，他日再有箇忤逆兒孫，定是鑽龜打瓦。諸
J27nB196_p0376c02║大德！且莫覷著，覷著則瞎。
J27nB196_p0376c03║壬午春，萬如微和尚入山設齋，請陞座，僧出禮拜，師
J27nB196_p0376c04║舉拂子云：會麼？僧云：恁麼則直截當機。舉：四眾盡知
J27nB196_p0376c05║恩，師便打。僧問：坐斷孤峰即不問，賓主交參事若何？
J27nB196_p0376c06║師打云：會取這一棒。僧喝，師復打，乃云：每懷往日同
J27nB196_p0376c07║居，況屈指別來五六春。閩地吳山何阻礙？一番拈起
J27nB196_p0376c08║一番新。遂舉拂子云：昔日世尊拈花，迦葉微笑，世尊
J27nB196_p0376c09║云：吾有正法眼藏，涅槃玅心，付囑摩訶迦葉。自此便
J27nB196_p0376c10║有教外別傳，直指人心，見性成佛之旨。這老漢今日
J27nB196_p0376c11║在普明拂子頭上放大光明，且道那箇可證？幸有受
J27nB196_p0376c12║興化請者，如如和尚而得證明大眾！若也見得，不妨
J27nB196_p0376c13║同出同沒，同行同坐。若也不知，卻笑普明一場露布。
J27nB196_p0376c14║且道那裡是露布處？擲拂子，便下座。
J27nB196_p0376c15║中元孝廉、蘇門聯岳二居士同眾等請陞座。僧問。如
J27nB196_p0376c16║何是古佛心。師便打。進云。如何是學人心。師云。欲攫
J27nB196_p0376c17║游龍蝘蜓已上。進云。畢竟作麼生。師復打。乃云。法身
J27nB196_p0376c18║流轉於五道。便有人天三途之異。有升有沉有出有
J27nB196_p0376c19║沒。有高有下有苦有樂。諸仁者。欲得資彼三途。離苦
J27nB196_p0376c20║得樂。須一念心清淨。一念心光明。一念心無礙。心清
J27nB196_p0376c21║淨是真佛。心光明是真法。心無礙是真道。真佛無形。
J27nB196_p0376c22║真法無相。真道無體。三即一一即三。此猶是名言。必
J27nB196_p0376c23║須竭盡自己那邊覷破。冷灰裏轉得身來。便好全身
J27nB196_p0376c24║擔荷。到這裡赤條條光爍爍。三世諸佛也不出這裡。
J27nB196_p0376c25║十方菩薩也不出。這裡。西天四七。東土二三也不出。
J27nB196_p0376c26║這裡天下老和尚也不出這裡。所以云。頭頭盡是光
J27nB196_p0376c27║明藏。處處無非解脫場。雖然如是。且道向上提持又
J27nB196_p0376c28║作麼生。遂喝一喝。卓拄杖下座。
J27nB196_p0376c29║蘇門黃春元薦慈請陞座，師云：春風黯淡過，細雨鳥
J27nB196_p0376c30║悲呼。出沒無蹤跡，銅人涕泣何？拈拄杖云：大眾！見麼？
J27nB196_p0377a01║若見，是有，一切認以為有，把髻投衙，擔枷過狀，或有
J27nB196_p0377a02║于此，脫略風塵，覷破世故，一切認以為空，又落于偏
J27nB196_p0377a03║空窠臼。所以古德云：棄有著空病亦然，猶如避溺而
J27nB196_p0377a04║投火。脫有大丈夫漢打點精神，竭盡心意，拶到懸崖
J27nB196_p0377a05║撒手自肯承當，絕後再甦，欺君不得，那時八字打開，
J27nB196_p0377a06║非但得知徐氏孺人的落處，即與三世諸佛諸祖同
J27nB196_p0377a07║證遊戲三昧去也。雖然，若到普明門下三十棒一棒
J27nB196_p0377a08║也較不得。卓拄杖，下座。
J27nB196_p0377a09║師誕日陞座，僧問：乾坤無著處，日月不停機。不涉今
J27nB196_p0377a10║古一句，請和尚指示。師云：今朝十月七。進云：燈籠傳
J27nB196_p0377a11║消息，露柱嘆奇哉！師云：非汝境界。又一僧出，師便打
J27nB196_p0377a12║云：敕點飛龍馬，跛鱉出頭來。僧喝，師復打。乃云：釋迦
J27nB196_p0377a13║老子四月八日降生普明病僧，今日酉時出世。且道
J27nB196_p0377a14║是同耶？是別耶？若道同，則萬別千差；若道別，則事同
J27nB196_p0377a15║一家。諸大德！請緇素看；不然，更聽一頌。瞿曇昔日已
J27nB196_p0377a16║出世，普明于世未嘗出，澗底水流忙太生，嶺頭雲散
J27nB196_p0377a17║閒自得。便下座。
J27nB196_p0377a18║小參。巽向朔風寒戚戚，背山水牯冷獃獃。懶病從來
J27nB196_p0377a19║懶做事，只宜手捧煖茶杯。煖茶杯，通身煖，氣冷如灰。
J27nB196_p0377a20║諸禪德！既是通身煖氣，為甚麼冷如灰？若於此見得，
J27nB196_p0377a21║不妨安茶適飯取性過時。其或未然，拈拄杖，卓一卓，
J27nB196_p0377a22║云：拄杖子為諸人道去也。復卓一下。僧問：古殿重開
J27nB196_p0377a23║即不問，普明一句事如何？師便喝。進云：恁麼則龍興
J27nB196_p0377a24║風後舞，沖破碧波流。師云：閑言語。
J27nB196_p0377a25║除夕小參。天寒作九歲殘，須守舉杯，拈果大家出手，
J27nB196_p0377a26║喫茶喫水，大家濕口，各個現成，都該知有。大眾！且道
J27nB196_p0377a27║知有箇甚麼？假稱為佛陀，方便呼為智。欲明此智，直
J27nB196_p0377a28║須向三條椽下七尺單前，擦褲磨裙，忘餐廢寢。然此
J27nB196_p0377a29║智秪在動用中，不離眉睫上。所以趙州凡見僧來參，
J27nB196_p0377a30║便問：曾到此間麼？僧云：曾到。州云：喫茶去。或云：不曾
J27nB196_p0377b01║到。亦云：喫茶去。院王問云：和尚為甚麼曾到不曾到，
J27nB196_p0377b02║俱教喫茶去？州呼院主，主應諾。州云：喫茶去。趙州老
J27nB196_p0377b03║漢輕口快便。院主不識好惡，普明者裡不管他喫茶
J27nB196_p0377b04║喫飯，只要伊單刀直入。且道與古人是同是別？有伶
J27nB196_p0377b05║俐衲僧出來道：道看。眾無對。師喝一喝，云：日月盡時
J27nB196_p0377b06║歲已殘，釣舟歸去靜蘆灘，絲綸一把忙收拾，且待春
J27nB196_p0377b07║風再往還。拈拄杖便起。
J27nB196_p0377b08║
J27nB196_p0377b09║
J27nB196_p0377b10║
J27nB196_p0377b11║機緣
J27nB196_p0377b12║師舉永明偈問雲峰釣云：化人問幻士，谷響答泉聲。
J27nB196_p0377b13║欲達吾宗旨，泥牛水上行。意旨如何？鈞云：夢眼見空
J27nB196_p0377b14║花。師云：空花事作麼生？鈞云：莫將耳聽。師又問臨濟：
J27nB196_p0377b15║祖翁有一句子，你作麼生道？鈞便喝，師便打；鈞又喝，
J27nB196_p0377b16║師又打，鈞禮拜。師云：元來是瞎驢子。鈞拂袖便出。
J27nB196_p0377b17║介菴參方跨門，師云：是什麼？菴擬對，師震威便喝，菴
J27nB196_p0377b18║豁然契悟，便掩耳而出。
J27nB196_p0377b19║師一日喚一初入方丈，云：我心裡不安，你還得太平
J27nB196_p0377b20║也未？初云：蒼天！蒼天師亦云：蒼天！蒼天！初拍膝一下
J27nB196_p0377b21║便出。
J27nB196_p0377b22║一初禮拜起，師舉拳云：道一句看。初便掌。師亦掌云：
J27nB196_p0377b23║且道你一掌，我一掌甚麼意旨？初云：請和尚，珍重。師
J27nB196_p0377b24║乃休初一喝，便歸侍寮。
J27nB196_p0377b25║僧參，師問：那裡來？云：浙中來。師云：途中見甚麼？僧擬
J27nB196_p0377b26║議，師便喝，僧亦喝。師打云：這一喝落在那裡？僧禮拜
J27nB196_p0377b27║云：謝師指示。師復打。
J27nB196_p0377b28║闇齋黃廉憲陞任廣東入山，作別問云：臨行一句，乞
J27nB196_p0377b29║師指示。師云：三千里外逢人不得錯舉。
J27nB196_p0377b30║一日，師欠安介菴侍次，師命茶，問云：汝字覺先，喚甚
J27nB196_p0377c01║麼作先？菴云：且喜今日得自在。師云：如何是覺後菴
J27nB196_p0377c02║云：請和尚尊重。師云：你還分得先後麼？菴良久，師便
J27nB196_p0377c03║喝。菴云：某甲只管喫茶。師云：如何是喫茶的事？菴云：
J27nB196_p0377c04║柿棗、腐乾都在這裡。師云：你作麼生？菴云：卻被某甲
J27nB196_p0377c05║一口食盡。師云：滋味如何？菴云：甜者自甜，鹹者自鹹。
J27nB196_p0377c06║師云：未在，更道。菴云：某甲謝茶。便禮拜，師深喜之。
J27nB196_p0377c07║僧參，師云：一向那裡住？云：舊秋如如庵，過歲在金粟。
J27nB196_p0377c08║師云：東住西住有甚麼事？云：是！是。師云：不是！不是！
J27nB196_p0377c09║二僧參，師問：到這裡做甚麼？一僧云：特來親覲和尚。
J27nB196_p0377c10║師云：卻值老僧不在。僧無語。師云：三十棒自領出去。
J27nB196_p0377c11║又云：第二位作麼生？僧云：請和尚開示。師適值咳嗽，
J27nB196_p0377c12║乃云：卻值老僧咳嗽。僧亦無語。師云：且坐喫茶。
J27nB196_p0377c13║一晚師落堂云：一夏已過，汝等有得力處，不妨剖露
J27nB196_p0377c14║看。一僧云：方纔禮拜和尚。師云：未在，更道。僧云：晝長
J27nB196_p0377c15║人倦。師云：非汝境界。僧云：和尚又作麼生？師云：晝長
J27nB196_p0377c16║人倦。僧便禮拜。
J27nB196_p0377c17║問：須彌納芥子，芥子納須彌，意旨如何？師云：恰好。
J27nB196_p0377c18║僧問：某甲甚是要明此事，自覺工夫親切，為甚不肯
J27nB196_p0377c19║透脫？師云：昨晚公案，你還會麼？云：這箇瞞學人不得。
J27nB196_p0377c20║師云：又說不肯透脫。僧佇立。師叱云：死漢！出去！僧出
J27nB196_p0377c21║至午，復持止靜牌，呈云：還了和尚。師扭住云：道！道！僧
J27nB196_p0377c22║喝。師云：未在，更道。僧又喝。師云：喝後又作麼生？云：簷
J27nB196_p0377c23║前雨滴滴。師云：簷前雨滴滴，干汝什麼事？僧又喝。師
J27nB196_p0377c24║云：亂喝便推出。
J27nB196_p0377c25║問：迷中有悟，悟中有迷。作麼生悟中迷？師云：亂問作
J27nB196_p0377c26║麼？
J27nB196_p0377c27║月竹庵僧參，問：如何是藏身處沒蹤跡？沒蹤跡處莫
J27nB196_p0377c28║藏身。師云：月竹庵不許你躲跟。僧云：如何是是法住
J27nB196_p0377c29║法位？世間相常住。師指彼坐位云：這箇位是你的。僧
J27nB196_p0377c30║無語，師便打。
J27nB196_p0378a01║拙崖參，師云：作麼不去？進云：正恁麼時，未審誰去誰
J27nB196_p0378a02║住？師良久云：會麼？進云：會且止，畢竟是誰住？師云：你
J27nB196_p0378a03║還妄想作麼？進云：怎奈這箇何？師云：你在那裡見老
J27nB196_p0378a04║僧？進云：兩眼對兩眼。師云：瞎。進云：瞎瞎！師便喝。
J27nB196_p0378a05║師一日命介菴進一初元頌末後句，二人呈上師閱
J27nB196_p0378a06║畢，遂俱付囑偈云：沿流一段事，竟無頭與尾。付與獅
J27nB196_p0378a07║子兒，哮吼滿大地。
J27nB196_p0378a08║
J27nB196_p0378a09║
J27nB196_p0378a10║
J27nB196_p0378a11║拈古
J27nB196_p0378a12║舉瑞巖彥禪師每日自喚主人公，復自應諾，乃曰：惺
J27nB196_p0378a13║惺著！他後莫受人瞞。師云：白日青天作夢，夢中頻喚
J27nB196_p0378a14║主人，直饒惺惺諾，諾，也是無主孤魂。
J27nB196_p0378a15║舉天寧法舟濟禪師，因五臺陸公問：畫前元有易否？
J27nB196_p0378a16║寧曰：若無，將甚麼畫？公曰：畫後如何？寧曰：元無一畫。
J27nB196_p0378a17║公曰：現有六十四卦，何得言無？寧曰：居士莫著文字
J27nB196_p0378a18║好。公曰：請師離文字發一爻看，寧召五臺公應諾。寧
J27nB196_p0378a19║曰：者一爻從何處起？師云：畫前畫後。論有論無，總與
J27nB196_p0378a20║大易無涉。直饒一喚一諾，爻象分明，也未是衲僧極
J27nB196_p0378a21║則畫前元有易否？天寧老漢何不當頭便喚五臺，待
J27nB196_p0378a22║他應諾，卻好云：元有易否。陸公者裏必然別有所入，
J27nB196_p0378a23║且免後來許多周遮。
J27nB196_p0378a24║舉橫川珙禪師晚參：少室無門戶，如何便得通？夜深
J27nB196_p0378a25║寧耐立，聽我說西東。師云：大好無門戶。
J27nB196_p0378a26║舉南明廣和尚看雪次侍僧曰。滿山都是雪南。曰。隨
J27nB196_p0378a27║聲逐色漢。僧曰。請師離聲色。道一句南。曰滿山都是
J27nB196_p0378a28║雪。師云。者僧身挨白刃。活得命來。不妨好手。南老人
J27nB196_p0378a29║費盡鹽醬。究竟不獲稱心。者裏有向聲色外別道一
J27nB196_p0378a30║句者麼。良久云。切忌道滿山都是雪。
J27nB196_p0378b01║頌古
J27nB196_p0378b02║世尊初生
J27nB196_p0378b03║知得恩來解報恩，當機安肯放雲門？後代莫言空辣
J27nB196_p0378b04║手，至今一棒一條痕。
J27nB196_p0378b05║世尊拈花
J27nB196_p0378b06║末稍拈出示人天，一笑相逢非小緣，萬象森羅皆正
J27nB196_p0378b07║眼，優曇花放火中鮮。
J27nB196_p0378b08║外道問佛
J27nB196_p0378b09║玉簫清濁吹新調，氈板輕敲合得腔。爭奈座中不解
J27nB196_p0378b10║聽，別賡一曲亂宮商。
J27nB196_p0378b11║百丈侍馬祖游山歸寮，哀哀大哭，同事問云：憶
J27nB196_p0378b12║父母耶？丈云：無。云：被人罵耶？丈云：無。云：哭作甚
J27nB196_p0378b13║麼？丈云：問取和尚去。同事往問祖，祖云：你去問
J27nB196_p0378b14║他。同事復至寮見，丈呵呵大笑，問云：適來為甚
J27nB196_p0378b15║哭？如今為甚笑？丈云：適來哭，而今笑。同事罔然。
J27nB196_p0378b16║一番哭也，一番笑先後，總歸太古調。紛紛不是子期
J27nB196_p0378b17║心，隨聲逐色難知玅。
J27nB196_p0378b18║南泉示眾曰：不是心，不是佛，不是物。
J27nB196_p0378b19║殺人不見血，乃是王老師，放身捨命處，正是報恩時。
J27nB196_p0378b20║僧問趙州：狗子還有佛性也無？州云：無。
J27nB196_p0378b21║狗子卻酬無佛性，綿包突石行正令須彌頂上擊金
J27nB196_p0378b22║鐘，猢猻驚出那伽定。
J27nB196_p0378b23║趙州問南泉：知有的人向甚麼處去？泉云：山前
J27nB196_p0378b24║檀越家作一頭水牯牛去。州云：謝師指示。泉云：
J27nB196_p0378b25║昨夜三更月到窗。
J27nB196_p0378b26║昨夜三更月正幽，克家相見出常流，綠草青青隨處
J27nB196_p0378b27║好，山前山後任優游。
J27nB196_p0378b28║趙州問投子：大死的卻活時如何？子云：不許夜
J27nB196_p0378b29║行，投明須到。
J27nB196_p0378b30║翻手成雲覆手雨，伸腳元在縮腳裡，懸羊賣狗老當
J27nB196_p0378c01║行，有利無利不離市。
J27nB196_p0378c02║僧問首山：如何是佛？山云：新婦騎驢阿家牽。
J27nB196_p0378c03║新婦騎驢阿家牽玅體端嚴出自然不是首山相見，
J27nB196_p0378c04║後好因緣，做惡因緣。
J27nB196_p0378c05║臨濟陞座，有僧出，濟便喝，僧亦喝；便禮拜，濟便
J27nB196_p0378c06║打。又一僧來，濟豎拂子，僧禮拜，濟便打。又一僧
J27nB196_p0378c07║來，濟豎拂，僧不顧，濟亦打。又一僧來，濟亦豎拂
J27nB196_p0378c08║僧云：謝和尚指示。濟亦打。
J27nB196_p0378c09║朔雪飄飄開鴈門，平沙歷亂捲蓬根，功名恥計擒生
J27nB196_p0378c10║數，直斬樓蘭報國恩。
J27nB196_p0378c11║玄沙見新到禮拜，乃云：禮拜著，因我得禮你。
J27nB196_p0378c12║因我得禮你囉哩囉囉哩磕破臭髑髏，法身藏在北
J27nB196_p0378c13║斗裡。
J27nB196_p0378c14║明招上堂，眾纔集，乃云：風頭峭硬，不是你安身
J27nB196_p0378c15║立命處，且歸暖室商量。便歸方丈。大眾隨至立
J27nB196_p0378c16║定，招云：纔到暖室，便見瞌睡，以杖趁出。
J27nB196_p0378c17║風頭峭硬語朦朧，暖室商量轉不中，欲得安身立命
J27nB196_p0378c18║處，直須掃盡野狐蹤。
J27nB196_p0378c19║玄沙云：若論此事，譬如一片田地，四至界分，結
J27nB196_p0378c20║契賣與諸人了也，只有中心樹子，猶屬老僧在。
J27nB196_p0378c21║備頭陀慣賣巧，田園結契從何討？老年猶抱這枯椿，
J27nB196_p0378c22║不顧渾身沒荒草。
J27nB196_p0378c23║夾山云：目前無法，意在目前，不是目前法，非耳
J27nB196_p0378c24║目之所到。
J27nB196_p0378c25║聲色純真列滿前，擬將觀聽總非干，為伊渾是官家
J27nB196_p0378c26║物，不許平人私自探。
J27nB196_p0378c27║洞山云：言無展事，語不投機，承言者喪，滯句者
J27nB196_p0378c28║迷。
J27nB196_p0378c29║賣扇婆子手遮面，賣油娘子水搽頭，不是還他肌骨
J27nB196_p0378c30║好，任搽紅粉不風流。
J27nB196_p0379a01║芭蕉上堂，拈拄杖子示眾云：你有拄杖子，我與
J27nB196_p0379a02║你拄杖子；你無拄杖子，我奪你拄杖子。靠拄杖，
J27nB196_p0379a03║下座。
J27nB196_p0379a04║家風逞盡老芭蕉，舉措施為行莫嘉，仁義固從貧處
J27nB196_p0379a05║斷，世情偏向有錢家。
J27nB196_p0379a06║僧問巖頭：古帆未挂時如何？頭云：小魚吞大魚。
J27nB196_p0379a07║小魚吞大魚，須彌趁入海，古帆未挂時，鐵船風背撼。
J27nB196_p0379a08║鼓山折箭
J27nB196_p0379a09║好義多從過勇功，纔來衝陣箭頹鋒，可憐鼠伎索瘢
J27nB196_p0379a10║手，猶笑鄉情老凍膿。
J27nB196_p0379a11║婆子燒庵
J27nB196_p0379a12║桃紅含宿雨，柳綠帶朝煙，芬芳春最好，幾箇眼睛穿？
J27nB196_p0379a13║趙州因僧問：乍入叢林，乞師指示。州云：喫粥也
J27nB196_p0379a14║未？僧曰：喫粥了。州曰：洗缽盂去。其僧有省。
J27nB196_p0379a15║金風陣陣著些涼，狼藉秋光滿路傍，行客紛紛歸未
J27nB196_p0379a16║得，逢人切忌錯商量。
J27nB196_p0379a17║物不遷
J27nB196_p0379a18║筍抽必竟易成竹，花落難教綴上枝。記得小兒騎竹
J27nB196_p0379a19║馬，如今又是白頭時。
J27nB196_p0379a20║趙州問南泉：如何是道？泉曰：平常心是道。
J27nB196_p0379a21║怒時煩惱，樂時戲笑，若道平常，新羅過鷂。
J27nB196_p0379a22║汾陽十智同真
J27nB196_p0379a23║二、八娥眉俏十分，幽閨空怨憶私情，頻呼小玉非無
J27nB196_p0379a24║事，只恐郎心非我心。
J27nB196_p0379a25║雪峰上堂曰：諸上座！望州亭與汝相見了也，烏
J27nB196_p0379a26║石嶺與汝相見了也，僧堂前與汝相見了也。
J27nB196_p0379a27║象骨崖前語最親，僧堂烏石望州亭，太末蟲緣紅燄
J27nB196_p0379a28║火，蟭螟睫戴鐵崑崙。
J27nB196_p0379a29║鏡清問玄沙：學人乍入叢林，乞師指箇入路。沙
J27nB196_p0379a30║曰：還聞偃溪水聲麼？清曰：聞。沙曰：從這裡入。
J27nB196_p0379b01║乍入叢林問入路，沒頭浸殺偃溪聲。可笑謝三無別
J27nB196_p0379b02║法，慣將官物作人情。
J27nB196_p0379b03║靈雲見桃花
J27nB196_p0379b04║春芳處處著繁華，遊客紛紛眼盡遮。不信東君有私
J27nB196_p0379b05║意，靈雲獨許悟桃花。
J27nB196_p0379b06║僧辭趙州，州曰：甚處去？曰：諸方學佛法去。州豎
J27nB196_p0379b07║起拂子曰：有佛處不得住，無佛處急走過，三千
J27nB196_p0379b08║里外逢人不得錯舉。僧曰：與麼則不去也。州曰：
J27nB196_p0379b09║摘楊花，摘楊花。
J27nB196_p0379b10║心思路絕太間關，紙裹麻纏有幾般？任是龍睛鶻眼
J27nB196_p0379b11║漢，楊花亂落也難看。
J27nB196_p0379b12║陸亙大夫問南泉：弟子家中有一片石，或坐或
J27nB196_p0379b13║臥，今擬鐫作佛，還得麼？曰：得。大夫。曰：莫不得麼？
J27nB196_p0379b14║泉曰：不得，不得。
J27nB196_p0379b15║造化紛紛意氣奢，不周遮處復周遮，東風淡蕩無多
J27nB196_p0379b16║力，吹得開花又落花。
J27nB196_p0379b17║僧問乾峰：十方薄伽梵，一路涅槃門，
J27nB196_p0379b18║一片婆心指問僧，爭如不識是非生？自來古路猶弦
J27nB196_p0379b19║直，返使崎嶇屈曲行。
J27nB196_p0379b20║趙州使得十二時
J27nB196_p0379b21║亥戌酉申未午巳辰卯寅丑子皆隨老僧勦得無毛
J27nB196_p0379b22║鳥兔盡，風流無限過平生。
J27nB196_p0379b23║疏山問溈山：有句、無句。
J27nB196_p0379b24║藤枯樹倒句歸何？古佛垂慈不較多。幸得因風吹火
J27nB196_p0379b25║力，晃然笑裡見干戈。
J27nB196_p0379b26║陸亙問：南泉舉肇法師話，
J27nB196_p0379b27║大夫空遞昔人言，王老庭花夢裡看。緇素欲明端的
J27nB196_p0379b28║旨，快將細末好盤桓。
J27nB196_p0379b29║雲門拈拄杖，舉教中云：凡夫實謂之有，二乘析
J27nB196_p0379b30║謂之無，緣覺謂之幻有，菩薩當體即空。乃云：衲
J27nB196_p0379c01║僧見拄杖，但喚作拄杖，行但行，坐但坐，總不得
J27nB196_p0379c02║動著。
J27nB196_p0379c03║千江有水千江月，萬里無雲萬里天。今古山川人自
J27nB196_p0379c04║異，衲僧拄杖又重宣。
J27nB196_p0379c05║臺山婆話
J27nB196_p0379c06║多事臺山指路婆，更憐勘破諗頭陀，任教暗室虧心
J27nB196_p0379c07║事，爭奈神明如電何！
J27nB196_p0379c08║雲門云：聞聲悟道，見色明心。乃云：觀世音菩薩
J27nB196_p0379c09║將錢買胡餅。放下手云：元來只是饅䬦。
J27nB196_p0379c10║聾瞽無聊舉話由，卻拈胡餅作饅䬦。是非不到高巖
J27nB196_p0379c11║下，又逐春風鼓樹頭。
J27nB196_p0379c12║和普明禪師牧牛頌
J27nB196_p0379c13║未牧
J27nB196_p0379c14║黑雲低處一聲哮，足底程途那信遙？童子箇時將貫
J27nB196_p0379c15║索，未嘗留意惜良苗。
J27nB196_p0379c16║初調
J27nB196_p0379c17║鼻孔今朝始受穿，十分狂性只宜鞭，要渠了了尋常
J27nB196_p0379c18║事，不管通身黑業牽。
J27nB196_p0379c19║受制
J27nB196_p0379c20║蹊徑於今不枉馳，鞭繩緩緩肯相隨，家山水草隨時
J27nB196_p0379c21║給，信步風流也不疲。
J27nB196_p0379c22║回首
J27nB196_p0379c23║綠楊堤畔碧溪頭，景自晴和風自柔。水牯轉頭初自
J27nB196_p0379c24║肯，月明歸路謾遲留。
J27nB196_p0379c25║馴伏
J27nB196_p0379c26║那裡隨來過這邊，左盤右轉總安然，黃鶯叫得山花
J27nB196_p0379c27║笑，聲色中能不被牽。
J27nB196_p0379c28║無礙
J27nB196_p0379c29║脫落虛空萬象如，人牛浪蕩不相拘，鞭繩颺下無些
J27nB196_p0379c30║子，引興梅花一調餘。
J27nB196_p0380a01║任運
J27nB196_p0380a02║我自悠然一覺中，任渠草徑玩纖茸。落花沒膝春山
J27nB196_p0380a03║晚，猶潑紅霞錦繡濃。
J27nB196_p0380a04║相忘
J27nB196_p0380a05║白雲拖過月明中，月與雲和一色同，智境此時多不
J27nB196_p0380a06║會，論何南北與西東？
J27nB196_p0380a07║獨照
J27nB196_p0380a08║家破蕭然四壁間，於今雲靜月明閒，固非逞日程途
J27nB196_p0380a09║事，尚好挨身拶過關。
J27nB196_p0380a10║雙泯
J27nB196_p0380a11║劇盡何方覓影蹤？不應空裡鏤虛空。有誰道露堂堂
J27nB196_p0380a12║地，蜂蝶癡迷花底叢。
J27nB196_p0380a13║臨濟宗
J27nB196_p0380a14║棒如雨，點喝如雷，生佛從教腦，裂開一自滅。他正法
J27nB196_p0380a15║眼幸然無事可安排。
J27nB196_p0380a16║曹洞宗
J27nB196_p0380a17║古殿香消燈盡時，月明簾外步猶遲，玉階天晚和雲
J27nB196_p0380a18║靜，金鎖玄關不易窺。
J27nB196_p0380a19║雲門宗
J27nB196_p0380a20║氣宇如王，度量迂慣，將一字設，關樞紛紛物類知何
J27nB196_p0380a21║數塞斷咽，喉氣也無。
J27nB196_p0380a22║溈仰宗
J27nB196_p0380a23║父子渾家夢裡身，弄丸作息總非親，看看機盡情忘
J27nB196_p0380a24║處，誰是呼驢喚鹿人？
J27nB196_p0380a25║法眼宗
J27nB196_p0380a26║青山綠水作通玄，珠網交參在目前，行布一回收拾
J27nB196_p0380a27║盡，赤窮四譬空蕭然。
J27nB196_p0380a28║
J27nB196_p0380a29║
J27nB196_p0380a30║
J27nB196_p0380b01║像讚
J27nB196_p0380b02║觀音大士（深遠庵請）
J27nB196_p0380b03║這位上座！冷地默坐，兀兀癡癡，思憶甚麼？想你當時
J27nB196_p0380b04║置身無措，嘗在洛陽橋邊，賣盡風流，金沙灘頭，許成
J27nB196_p0380b05║夫婦，紫竹現形，白衣風度，三十二應識時達務，千眼
J27nB196_p0380b06║千手，作福作禍，尋聲救苦，添鹽添醋，造妖捏怪。何故？
J27nB196_p0380b07║何故？誰不丈夫？無數無數，簡點將來，皆成話墮。爭如
J27nB196_p0380b08║今日歸到深遠院，東寮閒卻，心情無數。慕一爐香燼
J27nB196_p0380b09║一瓶，花白日青，天人莫睹。
J27nB196_p0380b10║又
J27nB196_p0380b11║南海風波險復深，三天竺寺少知音，輕身躲入畫工
J27nB196_p0380b12║手，寄語時人莫浪尋。不浪尋，楊柳依然插淨瓶。
J27nB196_p0380b13║又
J27nB196_p0380b14║雲山紫竹白鸚鵡，綠柳淨瓶水月心，箇是圓通真面
J27nB196_p0380b15║目，一番寫出一番新。
J27nB196_p0380b16║踏鰲像
J27nB196_p0380b17║紫竹下踏鰲頭，十分氣概，執楊枝灑甘露，一片慈悲
J27nB196_p0380b18║累他善財立得腳跟酸，鸚鵡高飛，猶較些子。
J27nB196_p0380b19║普賢大士像
J27nB196_p0380b20║是大願王，從本顯跡，一念不生，普眼難覓。將謂騎白
J27nB196_p0380b21║象，更欲作逋客，卻遇普明老，冷眼得覷見。且道覷見
J27nB196_p0380b22║個什麼？甌子跌落地，碟子成七片。
J27nB196_p0380b23║布袋和尚像（訥生求讚）
J27nB196_p0380b24║拖布袋遭人，怪笑怡怡遭人愛，街頭曾乞一文錢，看
J27nB196_p0380b25║你償不盡人間債。
J27nB196_p0380b26║本師南明和尚像
J27nB196_p0380b27║新豐寺裡老頭陀，嘯傲顛狂孰奈何？棋酒一聲高價
J27nB196_p0380b28║盡，翻然踏倒古毘盧。三、杉堂前探溪量水五老峰頂
J27nB196_p0380b29║作浪。興波鉗錘，衲子勘驗，精麤末梢，必竟何分付鉤
J27nB196_p0380b30║線沉江懶唱歌。
J27nB196_p0380c01║雲棲蓮大師像
J27nB196_p0380c02║裂破縫掖，搭紫伽黎，七筆勾下，諸方參隨。闢五雲之
J27nB196_p0380c03║榛莽，整伏虎之古基，換人眼睛以黑豆，斷人性命加
J27nB196_p0380c04║鉗錘。咦！幾度竹窗拈鐵筆，香風吹遍藕華池。
J27nB196_p0380c05║真寂聞大師像（慧基請）
J27nB196_p0380c06║一片老婆心整理時人手腳十分惡辣口罵倒拍盲
J27nB196_p0380c07║禪學寶，於善淨於慈，無是不是，大之定，慧之基，將錯
J27nB196_p0380c08║就錯。若問真寂家風，切莫向影子上卜度。
J27nB196_p0380c09║皓公七十半身像
J27nB196_p0380c10║讚此古錐，壽登古稀。示長耳相，秀距羅眉。問渠家風，
J27nB196_p0380c11║無意無為，熟味般若喜怒逢時。有時迅雷疾風不減
J27nB196_p0380c12║阿修羅之怒威有時春花秋月猶勝觀世音之慈悲，
J27nB196_p0380c13║世有張吳之玅手。疇能模倣其全軀，敢問諸孫那半
J27nB196_p0380c14║身。▆咦！
J27nB196_p0380c15║自像（總題）
J27nB196_p0380c16║骨瘦若不勝衣，心毒難辯，真假端坐，並無入正念處
J27nB196_p0380c17║相見，又無慈悲喜捨，橫按一條白棒，佛來也打，魔來
J27nB196_p0380c18║也打。
J27nB196_p0380c19║蘇門黃居士養志圖并跋
J27nB196_p0380c20║玲瓏繡石，盤曲蒼松，雲山浩渺，鶴鹿從容。中有喬梓，
J27nB196_p0380c21║如過庭時。不在詩禮，靜攝棲遲。志存孝養，豈泥色難？
J27nB196_p0380c22║婉容膝下，樂以盤桓。家僮捧獻，敢是羊棗。問其有餘，
J27nB196_p0380c23║對以不少。淨几所置，花香是玩。經函未展，理事已辦。
J27nB196_p0380c24║即此林落，何異極樂？十萬餘程，秪在一覺。
J27nB196_p0380c25║居士之顯考易簀，顧命久矣，固能追念往恩，繪
J27nB196_p0380c26║此圖曰：養志復代為皈戒，取其法名曰覺願。願
J27nB196_p0380c27║其一覺而行，願是齊普，明因是誠而鳴之也。
J27nB196_p0380c28║
J27nB196_p0380c29║
J27nB196_p0380c30║
J27nB196_p0381a01║法語
J27nB196_p0381a02║示贊若黃居士
J27nB196_p0381a03║佛說一切法，為度一切心，我無一切心，何用一切法？
J27nB196_p0381a04║正法尚不立，邪教從何有？言正因對邪，其正安可得？
J27nB196_p0381a05║邪正是名言，都無有實義。眾生不了故，吾宗說直指。
J27nB196_p0381a06║直下便承當，分明日用事，一處透得去，處處一時了。
J27nB196_p0381a07║回觀此名言，亦是夢中語，夢語亦不立，是何等境界？
J27nB196_p0381a08║普明老禿奴，說盡老婆禪，自喫三十棒，一棒較不得。
J27nB196_p0381a09║示兆禪人
J27nB196_p0381a10║文彩未形，安能下筆？既發毫尖，紛然現跡。禪人於此
J27nB196_p0381a11║覷得真，波斯海底燒紅日。
J27nB196_p0381a12║慧燈禪人求示
J27nB196_p0381a13║本具一慧燈，劫前不可得，偶爾隨緣起，光明太周匝。
J27nB196_p0381a14║闇卻佛祖明，爍破群生黑，致語燈禪人，切莫為劇則。
J27nB196_p0381a15║杜華宇出扇求示
J27nB196_p0381a16║鹽官，特覓犀牛扇澄江，攪動蒼龍現杜君。若也能唧
J27nB196_p0381a17║溜將鐵，蒺藜紅爐煆火。燄頭說無生法，三世諸佛立
J27nB196_p0381a18║地看。不是半滿與偏圓，亦非權實并頓漸。掃盡葛藤
J27nB196_p0381a19║閒露布，披衣得坐空王殿。攔街倒巷自家底，認著依
J27nB196_p0381a20║前還不薦。
J27nB196_p0381a21║徑山智一禪人求示
J27nB196_p0381a22║智一禪人不遠數千里而來，并持諸縉紳信劄，邀余
J27nB196_p0381a23║回浙相聚，緇素眉毛，撕結了諸人生死大事，此亦婆
J27nB196_p0381a24║心太切也。然諸佛菩薩用心不違眾生意願而病朽，
J27nB196_p0381a25║雖坐懶惰，亦有此心也。且如欲回路，前後鐵圍相逼，
J27nB196_p0381a26║左右虎狼獅子那時如何？進步智禪人這裡道得管
J27nB196_p0381a27║取了，得向上事，就把洞山麻三斤，稱起三十三天，雲
J27nB196_p0381a28║門乾屎橛撬破地皮，七橫八裂去也。
J27nB196_p0381a29║贈德雲禪人
J27nB196_p0381a30║德雲云：住玅峰頂，大似充飢求畫餅。德雲不住玅峰
J27nB196_p0381b01║頂，亦如奔日欲逃影。兩途截斷未親切，取著中間猶
J27nB196_p0381b02║陷阱。是古是今，非彼非此，兩不成雙一不單。已豫章
J27nB196_p0381b03║省下話生緣安居，卻在宣城裡，掣斷攔路索。參請諸
J27nB196_p0381b04║方禪。吳水鐵船任浮載，越山有月不在天，天童胡亂
J27nB196_p0381b05║揮白棒，桐月與君多一言，歸去西江十八灘，一口吸
J27nB196_p0381b06║盡須教乾，轉身吐氣一句子，好看枮井生波瀾。
J27nB196_p0381b07║示上水鄒醫士
J27nB196_p0381b08║堪憐人間世，無有不病人。鄒君諦思惟，玅指按得真
J27nB196_p0381b09║香附熱黃連涼，拈來無不是，用處卻相當。然雖具此
J27nB196_p0381b10║能，猶欠這一著。爭如瘥病者不假驢馱藥君不見維
J27nB196_p0381b11║摩老引得傍人打之遶，唯有曼殊較些子，未免渾身
J27nB196_p0381b12║入荒草。又不見謝三郎巧施三病誚，諸方被人劄著
J27nB196_p0381b13║難措，口十分意，興成慚惶。
J27nB196_p0381b14║示史齋士
J27nB196_p0381b15║病僧口裡元無舌，從來不會哆啝說。茲問了衡史道
J27nB196_p0381b16║人，裝香掃地憑誰力？一朝覓著這個人，便得出離生
J27nB196_p0381b17║死窟。那時捉敗黃面老？好做街頭白拈賊。賊賊！三十
J27nB196_p0381b18║拄杖也要喫。
J27nB196_p0381b19║示悟香禪人
J27nB196_p0381b20║香是甚麼物，悟者甚麼人？灼然見得徹，未免滯途津，
J27nB196_p0381b21║所以一念參方急。江西湖南問知識，知識口裡水漉
J27nB196_p0381b22║漉，說得親時難指出。忽爾踏破草鞋底，腳邊瓦礫皆
J27nB196_p0381b23║黃金。建溪水作一口噎，鐵獅峰吼如雷音。那時優游
J27nB196_p0381b24║任德性，無喜無憂可憂喜。水間林下水草餘，閒時唱
J27nB196_p0381b25║個囉囉哩。
J27nB196_p0381b26║示王汝良居士
J27nB196_p0381b27║拈鐵如意等霹靂，當下了明何快極？這裡冥冥無所
J27nB196_p0381b28║知，依然腳下生荊棘。參到離心意識時，火中木馬生
J27nB196_p0381b29║一兒。學到聖凡之路絕，鞭下泥牛嘗出血。也不參，也
J27nB196_p0381b30║不學丈夫懷抱能寥廓。萬法樅然本是閒，何得無繩
J27nB196_p0381c01║而自縛？休自縛，出穴菸菟戴雙角。
J27nB196_p0381c02║吳君羨居士出扇求示
J27nB196_p0381c03║寸絲不挂，一幅素綾；點畫不加，一段彩文。若恁麼會，
J27nB196_p0381c04║萬八千程。不恁麼會，失卻眼睛。君不見龐公去參馬
J27nB196_p0381c05║簸箕一口便把西江吞財寶盡情傾湘海，破笊篱下
J27nB196_p0381c06║差營生。自此英名壓天下。煞有氣岸不易伸。吳君若
J27nB196_p0381c07║肯蹈芳躅，也認葫蘆作帝瓶。直須踏斷毘盧頂，始是
J27nB196_p0381c08║男兒出格人。
J27nB196_p0381c09║正因果侍者求示
J27nB196_p0381c10║正因果侍者，合掌求開示，病朽何有言？有言非的據？
J27nB196_p0381c11║昔日鳥窠老，未免墮圈繢，拈起布毛吹，侍僧便悟去。
J27nB196_p0381c12║而今學道流，切莫隨言句。但看眼前色，松帚掃山翠。
J27nB196_p0381c13║又聽耳畔聲，溪風宣密意，撇脫根塵識，不居空有地。
J27nB196_p0381c14║有聲聲自聞，見色色不避。如箭既離弦，直無回轉勢。
J27nB196_p0381c15║日用四儀中，眨眼好薦取。父母未生時，安身在何處？
J27nB196_p0381c16║驀然撞著時，處處非自己。鐵蛇鑽入金剛圈，鷺鷥踢
J27nB196_p0381c17║倒須彌碎。
J27nB196_p0381c18║
J27nB196_p0381c19║
J27nB196_p0381c20║鴛湖用禪師住福建建寧府普明禪寺語錄卷上終