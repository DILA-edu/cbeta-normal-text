J27nB196_p0382a01║鴛湖用禪師住福建建寧府普明禪寺語錄卷下
J27nB196_p0382a02║嗣法門人　悟進　悟元　等編
J27nB196_p0382a03║長水退菴　法孫　真智　重梓
J27nB196_p0382a04║書啟
J27nB196_p0382a05║與江海若居士
J27nB196_p0382a06║春間，辱承喬梓高駕腴田之惠過情，屢屢感愧。惟老
J27nB196_p0382a07║居士德滿潤身，老當益壯，可謂富貴家不為富貴之
J27nB196_p0382a08║所移易，自肯存神內典，親近方外。教中有言：菩薩夙
J27nB196_p0382a09║承般若力，不為聲色之所轉，于六波羅蜜、四無量心，
J27nB196_p0382a10║念念策進，念念成就，未嘗斯須忘者，殆非一生兩生
J27nB196_p0382a11║種植來也。茲聞重築佛室于府第之後，嚴于淨業，甚
J27nB196_p0382a12║愜愚意。教中又云：天鼓忽自鳴告謂諸天子曰：諸法
J27nB196_p0382a13║苦空，無有真實，勿貪五欲，以快一時。當力求道果，以
J27nB196_p0382a14║悟本來。且道果如何求本來作麼生悟？然老居士既
J27nB196_p0382a15║隆三寶，備作佛事，獨于本來事，亦可理會一上本來
J27nB196_p0382a16║事。既理會得，則十字街頭茶歌酒喚，無非不是自家
J27nB196_p0382a17║本來事也。那時不妨抱子弄孫，無非佛事，即以本來
J27nB196_p0382a18║理求福則福無不崇，祈壽則壽無不永，莊嚴法界無
J27nB196_p0382a19║非成就本來事也。
J27nB196_p0382a20║答朱其梁居士
J27nB196_p0382a21║接翰閱之，乃見左右陳述，備細吐露真實，誠為為道
J27nB196_p0382a22║之心甚切也。第未能脫略融化，爾來論妄緣情念者，
J27nB196_p0382a23║乃是屋裡茶飯，豈可除而斷耶？吾佛不云乎：心佛及
J27nB196_p0382a24║眾生，是三無差別。奈眾生無始習熟，不能證入，非佛
J27nB196_p0382a25║之咎，皆為自無肯心，生死不切，工夫不猛，所以自甘
J27nB196_p0382a26║流浪也。在左右分上，此段大事必信得極矣。既信得
J27nB196_p0382a27║極，豈亦自甘流浪耶？又云：身家念輕生死事大果爾。
J27nB196_p0382a28║既知生死事大，無往而非大事矣，又何必凝神靜坐，
J27nB196_p0382a29║然後為得耶？然左右豈不知昔有王龐及無盡大年
J27nB196_p0382a30║輩許多上傳燈沒巴鼻漢子，竟不知今日亦有居士
J27nB196_p0382b01║耶？乃事無彼此。若是個漢，剔起眉毛生與同生死與
J27nB196_p0382b02║同死，直捷向前，方有少分相應。若論佛法世法，原不
J27nB196_p0382b03║兩樣，何嘗妨礙？又云數月無事則體，究有事則廢。既
J27nB196_p0382b04║大事在我詎可奪去耶？又欲貧道示個方便法，蓋有
J27nB196_p0382b05║個方便，不是心，不是佛，不是物，畢竟是個甚麼？于此
J27nB196_p0382b06║一咬便破，那時不勝慶快也哉！雖然，正好喫棒在，何
J27nB196_p0382b07║故普明門下，令不虛行？
J27nB196_p0382b08║與闇齋黃廉憲
J27nB196_p0382b09║夏初一晤，不覺深秋矣，念流光如此迅速耶？私喜老
J27nB196_p0382b10║居士于熱惱時，不與世人同受，獨入山林領略幽況，
J27nB196_p0382b11║但不知本參得瞥地否？昨聞有雙徑之行，甚欲一會，
J27nB196_p0382b12║又在病中，未遑即晤。
J27nB196_p0382b13║上密雲悟和尚
J27nB196_p0382b14║自違座下屈指將十白矣。今值和尚古稀，奈賤體嘗
J27nB196_p0382b15║在病中，何堪跋涉？但晨夕神往念和尚恢廓法道，開
J27nB196_p0382b16║示人天。秪如有一人不受化下者，畢竟如何攝受？肅
J27nB196_p0382b17║此代面，聊奉壽儀將意。
J27nB196_p0382b18║與振侯許春元
J27nB196_p0382b19║叨齋次，承居士舉斷峰度樂因緣，惟在自己辨別，切
J27nB196_p0382b20║不可向他人口裡討雌黃病僧。因居士問一時譫語，
J27nB196_p0382b21║若謂宗乘門下三十棒一棒也較不得，然此個門頭
J27nB196_p0382b22║從來無語句，亦無一法與人。古云：若有實法與人水
J27nB196_p0382b23║亦消，不得豈欺人耶？囑囑！
J27nB196_p0382b24║寄去塵朱居士
J27nB196_p0382b25║別來觀語澀不能脫口，然左右往來，非為不久。亦深
J27nB196_p0382b26║知于此道留神有日，何故不脫灑，為出格丈夫爾近
J27nB196_p0382b27║日可刮目也無？秪如龐居士問馬大師云：不與萬法
J27nB196_p0382b28║為侶者是甚麼人？答云：待汝一口吸盡西江水即向
J27nB196_p0382b29║汝道。你看！這漢一具大口在甚麼處？何不于此瞥地
J27nB196_p0382b30║作個無事漢？豈不慶快平生也哉？又如趙州道：諸人
J27nB196_p0382c01║被十二時使，老僧使得十二時。且看他據個甚麼道
J27nB196_p0382c02║理便作如是語話？所謂飢時喫飯，寒則添衣，客來抵
J27nB196_p0382c03║對，言談客去。閉門高臥，非去塵有第二人亦非落空
J27nB196_p0382c04║去。于此覷得一班，亦能隨時受用。若向上提持，正好
J27nB196_p0382c05║喫棒在。
J27nB196_p0382c06║答蘇門黃孝廉（法名悟第）
J27nB196_p0382c07║接翰教及扇頭歌章，閱之不釋手，但有虛譽處，自覺
J27nB196_p0382c08║赧然蓋來。問：印心三句，貧道但不知，喚甚麼作印耶？
J27nB196_p0382c09║喚甚麼作心耶？切不可向玉石上躲根。又歌章中身
J27nB196_p0382c10║心俱解脫，及勝于一宿覺之句，在左右分上，果能解
J27nB196_p0382c11║脫也未？果能一宿覺也未？解脫且置所覺者是何事
J27nB196_p0382c12║耶？若果有所覺處，早通個消息來，貧道為左右助喜，
J27nB196_p0382c13║何如？
J27nB196_p0382c14║答清伯黃居士
J27nB196_p0382c15║閱手教知尊恙，復萌貧道，嘗念左右個中留心有年，
J27nB196_p0382c16║即今本命元辰，可知下落也。未觀左右根器不凡第
J27nB196_p0382c17║看南嶽讓參六祖，祖問：什麼物恁麼來？讓曰：說似一
J27nB196_p0382c18║物即不中。祖曰：還假修證也無？讓曰：修證即不無，染
J27nB196_p0382c19║污即不得。願左右于此覷破，不妨飢餐渴飲，寒暖熱
J27nB196_p0382c20║涼，見色聞聲，應時納祐，二六時中，四威儀內，無不現
J27nB196_p0382c21║成，拈來無不是用處，莫生疑也。囑囑！
J27nB196_p0382c22║答魯一徐孝廉
J27nB196_p0382c23║僻居窮山，乃辱尊教，敬展讀之，而欲貧道垂示，曷勝
J27nB196_p0382c24║愧顏乎？然不敢埋沒左右一段真誠，不免從翰教中
J27nB196_p0382c25║點出來諭，塵世勞攘，大堪厭棄，貧道所見，此正是最
J27nB196_p0382c26║初下手喫緊工夫，即于勞攘處著得一隻眼，誰是塵
J27nB196_p0382c27║勞者？誰是厭棄者？驀然覷破朝夕間，自得主持，不作
J27nB196_p0382c28║塵勞想，不作厭棄想矣。
J27nB196_p0382c29║答杜華宇居士
J27nB196_p0382c30║細讀來偈，也知此僧學問甚通，知解亦好，果能出言
J27nB196_p0383a01║顧行，行與解同，多受鉗錘，穩實操履。成佛成祖，非從
J27nB196_p0383a02║外來，原是自家事，固不難也。他時日後，長養聖胎，臻
J27nB196_p0383a03║厚道德，自有龍天公道，推在寶華王座。說法利生，呵
J27nB196_p0383a04║佛罵祖，觀其時節因緣爾。爭奈今時學道者，學得少
J27nB196_p0383a05║許相似語言，湊得幾句麤疏文字，便爾自稱悟道。到
J27nB196_p0383a06║處瞞人不畏，因果舛差，只要口頭熱鬧。莫道有學問
J27nB196_p0383a07║有知解，以當平生。只恐一朝打到閻老面前，隨業定
J27nB196_p0383a08║罪，赦書何在？那時可求甚麼人相救得麼？所以古德
J27nB196_p0383a09║云：「吾宗難得其妙，切須仔細用心。」又云：「八十翁翁入
J27nB196_p0383a10║場屋，真誠不是小兒戲。」承左右欲病朽勘偈之虛實，
J27nB196_p0383a11║不覺葛藤如許。望左右自己下一番工夫，透得本分
J27nB196_p0383a12║事，那時事到眼前，不著問人，自知真假矣。
J27nB196_p0383a13║答吳君羨居士
J27nB196_p0383a14║來諭何得離此殼漏子，以修上乘法門，奚乃語言之
J27nB196_p0383a15║不審乎？然左右即今帶殼漏子，是誰耶？要離殼漏子
J27nB196_p0383a16║是誰耶？殼漏子又是誰耶？於此覷破，釋然一笑矣。雖
J27nB196_p0383a17║然，尚未許覷破，何故？聻苟欲覷破，更添一重病苦也。
J27nB196_p0383a18║謹囑。
J27nB196_p0383a19║與量虛禪師
J27nB196_p0383a20║風月是同，谿山各異。暌孤兩地，不無興懷，嘗憶上座，
J27nB196_p0383a21║根器自美，而于此門，著力趨向，較今末世比丘，實雲
J27nB196_p0383a22║泥也。然不可以百步為笑，五十步而止，固當直前勇
J27nB196_p0383a23║猛，作一精進幢，為後昆模楷，是病朽所望也。
J27nB196_p0383a24║與化林
J27nB196_p0383a25║別去不覺，匆匆將一週，諒汝血書已完，舊願當開，淡
J27nB196_p0383a26║齋養得色身健好，做自己一件無？大極大事，二六時
J27nB196_p0383a27║中，你仔細究取看，不號化林者，在甚麼處？不可一向
J27nB196_p0383a28║在法王座上，做鬼法裝腔調，禮大懺念法華。今日應
J27nB196_p0383a29║李宅，明日赴張家，不知自己渾身脫在萬仞深井中，
J27nB196_p0383a30║兩耳可能絆得牢麼？思之思之。今日病朽恁麼話，終
J27nB196_p0383b01║是逆耳不耐聽，異日閻老子前喫鐵棒，那時念我之
J27nB196_p0383b02║語，悔之晚矣。萬萬留念，莫作樹頭風聲聽卻。囑囑。
J27nB196_p0383b03║辭徑山觀音殿再請啟
J27nB196_p0383b04║爰啟化導，無不原繇，正覺山前，忍俊不禁。呈敗闕跋
J27nB196_p0383b05║提河畔，唾餘技癢賣家私。偶爾拈花剛道別，傳心印
J27nB196_p0383b06║俄然失笑，便言托付金襴，更互闡揚是為重擔，遞相
J27nB196_p0383b07║授受豈曰小緣，切思愚也何有良緣。五老峰前嘗預
J27nB196_p0383b08║會，不無奇遇。大悲閣下久埋頭，自愧昏矇。此日尚淹
J27nB196_p0383b09║跛鱉，終慚樗櫟。昔年徒次祖庭，況兼夙愆如海，病骨
J27nB196_p0383b10║如柴，緬思道業無錐，豈於法門有補？庶幾村曲藏形，
J27nB196_p0383b11║苟延歲月而已矣。伏承妙玄禪師洎承合山耆碩，不
J27nB196_p0383b12║棄猥鄙，再投名札開緘，敬披卻猶明月，在掌循文三
J27nB196_p0383b13║復，徒使蓬戶增光。所云柱石標幢，過於獎誘，甘漿慈
J27nB196_p0383b14║雨何其謬稱，更錫諸品帑物，令人轉益，赧顏也。憶令
J27nB196_p0383b15║先師遺範，聆略羹墻，第於諸師輩，德容有慳面炙，幾
J27nB196_p0383b16║欲登顛聞問，奈緣拄杖伶仃，茲乃屢辱見招，未能即
J27nB196_p0383b17║近聆教，特復數行敬辭尊意，伏惟氣宇寬洪。宥斯不
J27nB196_p0383b18║穀，慧心昭廓，原此微悰，違命多愆，必祈慈諒。
J27nB196_p0383b19║辭嘉興普明眾護法啟
J27nB196_p0383b20║某濫投佛院，虛受檀門，愧預祖席有年，實乏緇田一
J27nB196_p0383b21║簣，固無鷹鷲快眼，灰心差許寒冰，慣於鹿豕，躲根善
J27nB196_p0383b22║病，秪餘柴骨，自守枯禪，法門無補，徒增愆咎，恩德何
J27nB196_p0383b23║酬。茲承眾縉紳，洎承諸文學，未始緬思，遽貽重托，虛
J27nB196_p0383b24║譽文章，欲冀病僧有諾，兼侑物色，徒令桐月無顏。復
J27nB196_p0383b25║普明之古剎，功雖不在崇高，副禾城之眾心事，豈繇
J27nB196_p0383b26║於藐劣，播聞此話，笑破諸方口吻。拮据靜室不無怪
J27nB196_p0383b27║罵，山靈敢露丹衷，敬辭檀越，言乃荒謬，三寶自堪證
J27nB196_p0383b28║明，情固真切，眾聖堪為昭格。既忝相知，伏惟相諒。
J27nB196_p0383b29║復聯岳朱知州
J27nB196_p0383b30║貧衲道基不厚，學解尤荒，濫廁緇倫，徒忝法化。恭惟
J27nB196_p0383c01║居士不忘鷲嶺遺言，載現紫陽嫡裔，欣然為寶地之
J27nB196_p0383c02║雄藩暢矣。作詞壇之赤幟，顧貧衲何人，敢當垂念，遠
J27nB196_p0383c03║投珍翰，耀及窮山，敬捧披宣，過情獎諭，其如貧衲不
J27nB196_p0383c04║勝愧悚何，然匋山振錫閩地，普聞臺下受化熟機，外
J27nB196_p0383c05║護游刃法門，金湯皇家柱石，何往而非諦當哉。曩者
J27nB196_p0383c06║貧衲信步攜笻，俄然憩足，慕芝城之仁德，喜山水之
J27nB196_p0383c07║優游，留意乞茆蓋頭足。延懶病餘景，詎敢玷名勝福
J27nB196_p0383c08║址，而作挂瓢久計也。茲寺尋聞，雖非廓大，亦是聚眾
J27nB196_p0383c09║之所，豈在朽腐而擅此名剎乎。必欲固辭，恐違尊命，
J27nB196_p0383c10║況憐聖相受厄之秋，紺宇離披之際，居士輩愷樹福
J27nB196_p0383c11║田，貧衲寧甘冷眼，暫允挂笠延時，以俟後賢開化，伏
J27nB196_p0383c12║惟台炤。
J27nB196_p0383c13║復眾紳士啟
J27nB196_p0383c14║貧衲謬披方服，只是淋過死灰，誤廁叢林，終為腐朽。
J27nB196_p0383c15║樗櫟有辱乎？迦維後裔嘗玷乎？濟上祖庭，揆已捫心，
J27nB196_p0383c16║恐惶夙夜，恭惟居士輩熟遊法苑，悉稱信檀。鵝湖錫
J27nB196_p0383c17║飛，受入道之初訓，壽昌駕至，得增上之勝緣，博老金
J27nB196_p0383c18║針，加密天童，鐵棒痛施，匋山會下，親炙有年，鑑咦堂
J27nB196_p0383c19║前，旦夕提命，蓮峰秀瑞，天花飄香。靈地固然，傑人多
J27nB196_p0383c20║矣。豈屬宗風久扇，而不受披拂者乎。然今遠辱佳函，
J27nB196_p0383c21║敬披華藻，過獎乃爾，愧赧不勝。蓋貧衲昔年，抱痾肥
J27nB196_p0383c22║遯，挈杖攜瓢，未能探碧水丹山，秪擬乞把茆蓋頂，豈
J27nB196_p0383c23║曰踐流菜編麻之芳躅，實效顰橘湯煨芋之清風，何
J27nB196_p0383c24║有纖細，存化利之心，于其間哉。尋聞東峰寶方，儼然
J27nB196_p0383c25║勝概，茲欲任于廢人，豈獨山靈見怪，將恐天龍之不
J27nB196_p0383c26║護祐乎？所以未易荷擔，實猶探湯。然又憐荒涼蘭若，
J27nB196_p0383c27║剝落金容，業已有給孤之見，招祗陀之屬命。貧衲若
J27nB196_p0383c28║不董其事，復恐深負檀那之大心乎。不者將錯就錯，
J27nB196_p0383c29║于此日待仁，興仁于異時也，聊攄荒言，敬復尊意，不
J27nB196_p0383c30║宣。
J27nB196_p0384a01║偈頌
J27nB196_p0384a02║示華嚴座主
J27nB196_p0384a03║浪說人人有大經，大經曾道在微塵，沉埋不謂伶俜
J27nB196_p0384a04║子，剖出還須過量人。自在象王頻顧佇，威獰師子謾
J27nB196_p0384a05║嚬呻，就中有意難分析，露柱花開色更新。
J27nB196_p0384a06║華藏世界（時值梅雨）
J27nB196_p0384a07║雨密煙濃若有無，村村疊疊總糢糊，河沙世界知何
J27nB196_p0384a08║數，併作目前華藏圖。
J27nB196_p0384a09║示清伯黃居士病中
J27nB196_p0384a10║病苦人人不奈何，是誰能得不漸磨，亟宜著眼看端
J27nB196_p0384a11║的，病與病人是甚麼？
J27nB196_p0384a12║光祿寺謝殿邦過訪二首
J27nB196_p0384a13║徑草堂前丈許深，何堪高駕耀荒林，相逢一字無能
J27nB196_p0384a14║說，秪聽山禽唱好音。
J27nB196_p0384a15║山野原非佛印行，不將四大作禪床，堪憐往日東坡
J27nB196_p0384a16║老，玉帶輸來愛好藏。
J27nB196_p0384a17║立秋有感
J27nB196_p0384a18║有道人兮悲早秋，年華與我亦為仇，菱花現影顏多
J27nB196_p0384a19║改，竹杖扶行力不週。明月照人舒聽耳，西風撲面掩
J27nB196_p0384a20║昏眸，一番天地重消落，更問而今作麼休。
J27nB196_p0384a21║示蘇門黃孝廉
J27nB196_p0384a22║唾手功名是等閒，素心皈佛遠盤桓，喜從初地開懷
J27nB196_p0384a23║抱，惹得青山展笑歡。甕裡有鵝須好出，指端無韻謾
J27nB196_p0384a24║空彈，一機領得言前意，吸盡西江也大難。
J27nB196_p0384a25║示戴九林孝廉
J27nB196_p0384a26║青山處處白雲堆，切莫囊藏被蓋來，紅燄爐中撈得
J27nB196_p0384a27║月，葡萄朵裡兩瞳開。
J27nB196_p0384a28║示用書童孝廉
J27nB196_p0384a29║霜酣紅樹萬山花，一筆圖成錦繡霞，來路若知歸路
J27nB196_p0384a30║處，普明何用口吧吧。
J27nB196_p0384b01║示魯一徐孝廉
J27nB196_p0384b02║活卓卓兮明落落，剛然舉步即迷津，君來若問個中
J27nB196_p0384b03║意，大小石頭說得親。
J27nB196_p0384b04║示康侯魏孝廉
J27nB196_p0384b05║寒風撩亂整伽黎，榾㭾爐邊禮法虧，會得相逢彈指
J27nB196_p0384b06║旨，泥牛海底昨生兒。
J27nB196_p0384b07║示言坡林孝廉
J27nB196_p0384b08║的的普明無一句，擬來相問也非親，山家處處皆秋
J27nB196_p0384b09║色，秪許當人見得真。
J27nB196_p0384b10║示天閒張孝廉
J27nB196_p0384b11║普明有路不相瞞，大塊秋毫盡入官，紅樹萬山霜醉
J27nB196_p0384b12║色，劫前有眼好生觀。
J27nB196_p0384b13║示聯岳朱孝廉
J27nB196_p0384b14║不是心佛不是物，一擦泥人露觔骨，瞥眼早知已錯
J27nB196_p0384b15║過，那堪胡餅重求汁。
J27nB196_p0384b16║示我厚丘孝廉
J27nB196_p0384b17║幽幽山鳥弄晴霞，百草頭邊祖意奢，聲色明明猶不
J27nB196_p0384b18║薦，擬來伸問隔天涯。
J27nB196_p0384b19║示殿邦謝光祿
J27nB196_p0384b20║一條古路如弦直，直處須知也有彎，平坦高低多歷
J27nB196_p0384b21║遍，不妨重過普明關。
J27nB196_p0384b22║示螽子葉孝廉
J27nB196_p0384b23║株株霜樹筆填朱，四顧秋雲弗畫圖，路上行人皆眚
J27nB196_p0384b24║眼，問君到此欲何需。
J27nB196_p0384b25║眾信求吊火場
J27nB196_p0384b26║焦頭爛額為上客，眉鬚墮落好因緣，恁麼赤條條地
J27nB196_p0384b27║去，不妨作佛與生天。
J27nB196_p0384b28║古德蠅子透窗偈步韻
J27nB196_p0384b29║癡蠅只管驀頭鑽，出處那知難不難，若也肯從人點
J27nB196_p0384b30║破，大方世界不能瞞。
J27nB196_p0384c01║示啟卿清信
J27nB196_p0384c02║撩亂風塵無盡期，急須方寸好思惟，諦觀父母未生
J27nB196_p0384c03║日，何處安身立命時。
J27nB196_p0384c04║示振侯許孝廉
J27nB196_p0384c05║時中懷想許瘋魔，杯酒相逢百萬疏，七日當年舊公
J27nB196_p0384c06║案，而今桶底脫還無。
J27nB196_p0384c07║鑿井
J27nB196_p0384c08║平時鑿井非逾分，患渴須防未渴時，世上幾能無渴
J27nB196_p0384c09║病，莫教臨渴悔求遲。
J27nB196_p0384c10║示金陵本空禪人參四大本空
J27nB196_p0384c11║拆得東籬補西壁，乞兒孤露倩人憐，珍重北城本禪
J27nB196_p0384c12║者，何須掘地覓青天。
J27nB196_p0384c13║與𨍏轢嚴居士
J27nB196_p0384c14║每憶君家癢口唇，不依本分亂狺狺，自余勘破歸于
J27nB196_p0384c15║閩，他日何人勘破君。
J27nB196_p0384c16║示周秀才來韻
J27nB196_p0384c17║覷破人間牛馬呼，往來自許鶴雲途，當陽指出原非
J27nB196_p0384c18║境，覿面提持瀉淨壺。三界為家非是客，一身在署豈
J27nB196_p0384c19║云孤，萍僧久蘊舟居趣，不若同來學泛湖。
J27nB196_p0384c20║示范謐然居士
J27nB196_p0384c21║欲知生死何來去，扇子驀然跳上天，打著帝釋脊梁
J27nB196_p0384c22║骨，波斯痛倒海門前。
J27nB196_p0384c23║示徐達吾居士
J27nB196_p0384c24║社中七日意何為，擬議不來施一喝，驚起法身北斗
J27nB196_p0384c25║藏，泥牛海底咬生鐵。
J27nB196_p0384c26║示鄒禮門居士
J27nB196_p0384c27║如虫禦木偶成文，透過塵勞八萬門，眼底一機追電
J27nB196_p0384c28║影，針頭削下鐵千觔。
J27nB196_p0384c29║示江天如居士
J27nB196_p0384c30║未動口前無半句，一言出口自何來，江君這裡分疏
J27nB196_p0385a01║的，石上蓮花瓣瓣開。
J27nB196_p0385a02║示謝純一居士
J27nB196_p0385a03║相逢開口不談玄，色見聲求總未然，直使頂門開正
J27nB196_p0385a04║眼，黃華山頂浪滔天。
J27nB196_p0385a05║師與楊復自眾文學話別，士問：「如何是臨行親
J27nB196_p0385a06║切為人一句？」師密移一步，眾不諳。遂拈偈示之。
J27nB196_p0385a07║富沙城畔話相別，親切為人會也無，萬水千山熾然
J27nB196_p0385a08║說，何須老衲嘴盧都。
J27nB196_p0385a09║示翁振公文學
J27nB196_p0385a10║昔年七日舊公案，此日還曾瞥地無，角里街頭親見
J27nB196_p0385a11║的，達磨元是老臊胡。
J27nB196_p0385a12║移山路
J27nB196_p0385a13║移得先天一道平，要俾箇箇坦途程，莫言路坦便無
J27nB196_p0385a14║事，須看鐵蛇腳下橫。
J27nB196_p0385a15║禮白雲約禪師塔
J27nB196_p0385a16║白雲門戶潑天開，不顧渾身露土埃，扶倒瘦軀憑竹
J27nB196_p0385a17║錫，陪從千指破蒼苔。斷碑殘玟何堪覽，白牯黧奴亦
J27nB196_p0385a18║為哀，三拜起來添一顧，何年整頓訂重來。
J27nB196_p0385a19║和聞大師放生社詠
J27nB196_p0385a20║生門開向萬家城，若個如何不愛生，此日淨慈重揭
J27nB196_p0385a21║示，當年流水復名聲。尋嘗佛號提撕切，盡夜天花飄
J27nB196_p0385a22║颺輕，縱壑魚龍雲外鳥，任渠隨類樂優情。
J27nB196_p0385a23║懷淨土示吳興人
J27nB196_p0385a24║心土何關東與西，青蓮隨處較堪齊，雲山層疊玉階
J27nB196_p0385a25║淨，花木扶疏行樹低。露冷慈容宵月淡，風翻佛號野
J27nB196_p0385a26║禽提，大千捏聚陶家手，目擊休言十萬迷。
J27nB196_p0385a27║答朱玉如居士韻
J27nB196_p0385a28║相逢物外欲談玄，愧我蕭疏意未然，白社驚人頻得
J27nB196_p0385a29║句，緇衣迷寶欲成顛。客窗直擬紫陽室，野寺羞稱懶
J27nB196_p0385a30║瓚禪，殊有宗雷閒意氣，不妨同座課栽蓮。
J27nB196_p0385b01║題興善寺（有引）
J27nB196_p0385b02║余自戊戌浴佛日入此寺，因循至戊申得走諸
J27nB196_p0385b03║方，然於此地顛末，竟赴之烏有，亦可笑也。戊辰
J27nB196_p0385b04║夏遊倦，重歇足焉。適達澄同人二兄枉過，不嫌
J27nB196_p0385b05║荒陋，反愛岑寂，仍考碑志，略知其概。間有諸公
J27nB196_p0385b06║題詠，予胡知音律，亦成二首。
J27nB196_p0385b07║坦舊倫耆法正沉，梁碑宋碣跡何尋，綠蘿龕掩從僧
J27nB196_p0385b08║靜，白屋門開任草深，簾卷野風傳牧笛，磬敲空翠抹
J27nB196_p0385b09║疏林，獨憐慧火無新燄，禿首頻搔嗟古今。
J27nB196_p0385b10║高木清溪遶寺深，短橋幾處便來尋，浮圖並峙驚晨
J27nB196_p0385b11║鳥，香殿參差欹晝陰。松徑封雲須縱佚，柳塘扳月動
J27nB196_p0385b12║長吟。錫飛高士題名勝，猶愧當年受業心。
J27nB196_p0385b13║答達澄禪師見訪
J27nB196_p0385b14║故人殷殷來破暑，逢迎不覺倒著履，問君途中事若
J27nB196_p0385b15║何，笑指簷前一滴雨。言前機發眼獨清，對月吟詠心
J27nB196_p0385b16║共盈，聚首此際不等易，免教足底飛雲生。
J27nB196_p0385b17║答同人禪師見訪
J27nB196_p0385b18║棲遲蕭寺豈云家，信得人嫌村路賒，瘦骨秪應初歇
J27nB196_p0385b19║足，高流何事遠投車。論禪坐月松雲靜，寫句吟風竹
J27nB196_p0385b20║韻嘉，相憶五峰舊行徑，隔林簫管是胡笳。
J27nB196_p0385b21║答牧雲禪師見訊
J27nB196_p0385b22║霜天寒月著蘿陰，彷彿詩痕抹半林，何事物情知意
J27nB196_p0385b23║久，已充箋素寫懷深。暌違豈類風塵墮，結夢猶描笑
J27nB196_p0385b24║語尋，剩有冷梅花此際，不妨摘取報知音。
J27nB196_p0385b25║慰移梅
J27nB196_p0385b26║芳庭歲歲潑春嬌，移此毋嫌太寂寥，仍舊月華疏舊
J27nB196_p0385b27║影，更新雨露潤新條。幽林既足生機分，清夢無勞熟
J27nB196_p0385b28║處描，幸是一般深厚土，犯寒原許作花標。
J27nB196_p0385b29║書華嚴經示友人
J27nB196_p0385b30║滴露耕煙和雜花，無端一念效蓬麻，彩雲碧漢揮毫
J27nB196_p0385c01║闊，翠竹清風寫偈奢。硯底觸翻香水海，筆尖掀倒率
J27nB196_p0385c02║陀家，相逢索示無奇句，請看珊瑚樹影斜。
J27nB196_p0385c03║示子荇居士參天童
J27nB196_p0385c04║八月參行去越中，秋山處處露金風，秪看乃爾江飛
J27nB196_p0385c05║浪，休問如何月滿空。太白峰前全肯諾，賀家池上絕
J27nB196_p0385c06║錐窮，更拈親切臨岐話，天曉推篷日正紅。
J27nB196_p0385c07║登煙雨樓二絕
J27nB196_p0385c08║清景相憐在麥秋，二三買渡試登樓，晴明莫道無煙
J27nB196_p0385c09║雨，空翠陰陰滿目浮。
J27nB196_p0385c10║水亭漁艇各幽然，畫譜詩情遠近邊，盤礡不知天欲
J27nB196_p0385c11║暮，鹽倉萬井盡炊煙。
J27nB196_p0385c12║答浮石禪師來韻
J27nB196_p0385c13║東際禪林世古風，好憑高節復追蹤，梅花香遞南湖
J27nB196_p0385c14║曲，慰問何須接道容。
J27nB196_p0385c15║答空林禪師見訪二首
J27nB196_p0385c16║正惜杳魚鴈，何期過野田，相逢能信宿，同住勝多年。
J27nB196_p0385c17║悲法稽先古，傷時擊茗莚，憐君謙學地，喜是更求全。
J27nB196_p0385c18║雙眼能筋骨，茫茫看世人，也教流俗輩，竟不墮風塵。
J27nB196_p0385c19║到處雲山伍，隨時花柳鄰，乾坤皆屬我，生受豈為貧。
J27nB196_p0385c20║密印振林老師枉過
J27nB196_p0385c21║廿載高林跡，如何過遠村，別因添歲月，晤以悉寒溫。
J27nB196_p0385c22║交誼欲從古，忘年自屈尊，愧余樗櫟者，名理復為論。
J27nB196_p0385c23║和龍門十可行
J27nB196_p0385c24║宴坐
J27nB196_p0385c25║脫出生娘一具骨，撐天拄地絕周遮，佛魔坐斷無消
J27nB196_p0385c26║息，天女從何覓散花。
J27nB196_p0385c27║入室
J27nB196_p0385c28║纔進門來施一喝，縱教獅子喪全威，禪和若再鼓唇
J27nB196_p0385c29║舌，腦後須還添一椎。
J27nB196_p0385c30║普請
J27nB196_p0386a01║北俱盧洲發普梆，閻浮界內衲僧忙，病僧無力難擔
J27nB196_p0386a02║重，只負須彌作案山。
J27nB196_p0386a03║受食
J27nB196_p0386a04║稱菩薩子喫飯來，金牛無禮口輕開，爭如桐月庵中
J27nB196_p0386a05║輩，鐵項銅頭喚不回。
J27nB196_p0386a06║洗衣
J27nB196_p0386a07║拖泥帶水娘生褲，濯垢還從阿耨池，高眼閻浮檀樹
J27nB196_p0386a08║上，從他日炙與風吹。
J27nB196_p0386a09║經行
J27nB196_p0386a10║前步未移趲後步，那知步步不相及，大千沙界遶一
J27nB196_p0386a11║回，腳底何曾動毫忽。
J27nB196_p0386a12║掃地
J27nB196_p0386a13║昨夜虛空跌落來，撒開滿地是塵埃，老僧眼裡難著
J27nB196_p0386a14║屑，剛把鐵笤帚掃開。
J27nB196_p0386a15║誦經
J27nB196_p0386a16║謾向禪床走一遭，啷啷轉誦聲何高，相知自喜同袍
J27nB196_p0386a17║客，不許癡婆三寸饒。
J27nB196_p0386a18║禮拜
J27nB196_p0386a19║今佛不拜過去佛，已成屎臭遍諸方，老僧日日勤勤
J27nB196_p0386a20║拜，試問如何作較量。
J27nB196_p0386a21║道話
J27nB196_p0386a22║泥人木偶偶相逢，撕結眉毛話興濃，竹凳香臺陪夜
J27nB196_p0386a23║坐，瓶花滿座笑春風。
J27nB196_p0386a24║和雪大師山居十首
J27nB196_p0386a25║青山秪許白雲儕，又著團瓢許我埋，冷淡山容相看
J27nB196_p0386a26║我，空濛雲影露僧鞋。
J27nB196_p0386a27║疏慵與世不同儕，只把形骸深處埋，打算從前閒骨
J27nB196_p0386a28║董，悔教踏破幾雙鞋。
J27nB196_p0386a29║渾然忘卻舊朋儕，枯寂頭陀獨個埋，坐斷空山無底
J27nB196_p0386a30║事，等閒不費負錢鞋。
J27nB196_p0386b01║有時忽憶舊朋儕，名利深坑儘力埋，何似山家無事
J27nB196_p0386b02║漢，閒陪竹杖與芒鞋。
J27nB196_p0386b03║清風白月屬吾儕，山色溪聲個裡埋，雲夢幾生行履
J27nB196_p0386b04║處，綠苔襯足不穿鞋。
J27nB196_p0386b05║群猿野鹿是同儕，日把茆團活火埋，鹽醬年來不曾
J27nB196_p0386b06║少，豪門不到老僧鞋。
J27nB196_p0386b07║春山雨後愜吾儕，綠樹紅花雲為埋，乘興過溪登眺
J27nB196_p0386b08║遠，何方打濕腳跟鞋。
J27nB196_p0386b09║嗟彼叢林有一儕，葛藤窠裡沒頭埋，何年若有歸山
J27nB196_p0386b10║日，也悔多經踏破鞋。
J27nB196_p0386b11║求佛求仙各有儕，盡成窠臼自相埋，當年也道驪珠
J27nB196_p0386b12║愛，今日看來破草鞋。
J27nB196_p0386b13║形影周旋似有儕，青山笑我靜中埋，今朝穩坐看容
J27nB196_p0386b14║易，幾度磨穿鐵底鞋。
J27nB196_p0386b15║喜雨
J27nB196_p0386b16║添得催詩數片雲，一犁新雨萬家欣，聽來句句昇平
J27nB196_p0386b17║曲，望去田田野水紋。下土孰非酬上德，北窗誰不樂
J27nB196_p0386b18║南薰，乞瓢可必餘生計，潦倒吟懷興十分。
J27nB196_p0386b19║賦得溪西雞齊啼
J27nB196_p0386b20║一室探幽喜傍溪，函關可是在溪西，江城杳杳沉鼙，
J27nB196_p0386b21║鼓村落喧喧戒曉雞。斜月朦朧聲應緩，晨風甦爽唱
J27nB196_p0386b22║來齊，有時栩栩成蝴蝶，賺聽儂家窗下啼。
J27nB196_p0386b23║船庵二首
J27nB196_p0386b24║蓋茅如艇泊煙湖，清夢無非在水途，炊灶每教漁火
J27nB196_p0386b25║覓，山童幾作榜人呼。桐陰風峭驚篷轉，窗暈月移疑
J27nB196_p0386b26║浪扶，疏影菴前千個竹，好將平地釣江鱸。
J27nB196_p0386b27║雲壑棲遲且定蹤，滄江野況可形容，浸階月色平鋪
J27nB196_p0386b28║水，高屋松陰密蓋篷。飛瀑遠看花浪走，鄰家近擬客
J27nB196_p0386b29║舟逢，任渠指點居山者，予獨盟心鷗鳥同。
J27nB196_p0386b30║歸雲
J27nB196_p0386c01║閒雲偏愛野僧家，故故飛來傍碧崖，抹斷一行書字
J27nB196_p0386c02║鴈，迷歸幾個覓巢鴉。輕塗梅上寒花淡，重挂林前瘦
J27nB196_p0386c03║竹斜，謾說山中棲泊久，春風還許出煙霞。
J27nB196_p0386c04║凍雲
J27nB196_p0386c05║長天雲冷若癡頑，黯黯低垂如可扳，無雨未應凝凍
J27nB196_p0386c06║色，有風何不趁歸山。浮蹤乍可為空骨，定跡非同阻
J27nB196_p0386c07║客關，萬井江村炊夜火，亂煙敲碎欲成斑。
J27nB196_p0386c08║坐雨
J27nB196_p0386c09║雨聲歷亂洗青山，客坐蕭條滴滴閒，清韻謾敲詩骨
J27nB196_p0386c10║冷，濕痕頻濺衲衣斑。梳空風竹貪披霧，露玉寒梅懶
J27nB196_p0386c11║笑顏，坐擁紅爐何所意，湍流幾處響潺潺。
J27nB196_p0386c12║送月
J27nB196_p0386c13║笑玩冰盤意謂遲，行行那許話相離，憐君空靜成孤
J27nB196_p0386c14║往，賺我清吟為爾思。款到梅標將挽住，較於花影忽
J27nB196_p0386c15║催移，空林倘允來宵約，莫若今宵博送詩。
J27nB196_p0386c16║山中詠雪
J27nB196_p0386c17║野僧耐冷看飛揚，若個峰頭不覆藏，竹底老梅偷破
J27nB196_p0386c18║玉，簷前馴鳥酷求梁。娟娟月色渾無影，片片花容竟
J27nB196_p0386c19║不香，對爾高懷吟幾度，顛毛只恐也蒼蒼。
J27nB196_p0386c20║擬貫休公古意五首
J27nB196_p0386c21║號風蕩秋空，嚇嚇驚林薄，所以宇宙中，往往如囊栝。
J27nB196_p0386c22║鼓動萬化間，蠢蠢皆籠絡，夫我老襟懷，不受渠揮霍。
J27nB196_p0386c23║天地何物耶，眾籟亦糟粕，晏然雲閣下，漠然混寥廓。
J27nB196_p0386c24║于焉了不會，有眼且非瞙，題目亂紜紜，輸我一大噱。
J27nB196_p0386c25║其二
J27nB196_p0386c26║群然有物化，不真豈曰假，鼎鼎人世間，難為造物者。
J27nB196_p0386c27║苦樂原其由，榮枯宅其舍，人何自蒙昧，紛紛趨上下。
J27nB196_p0386c28║多以失馬憂，不知還得馬，人生知此理，百年好瀟灑。
J27nB196_p0386c29║我道本自若，不屬彼陶冶，問其何為乎，而我不知也。
J27nB196_p0386c30║其三
J27nB196_p0387a01║南山有丈夫，氣宇誠英豪，嘗登泰華峰，嘗探滄海濤。
J27nB196_p0387a02║所得既不淺，所見亦甚高，峨然據匡床，下視有生勞。
J27nB196_p0387a03║皎皎盈桂魄，對之樂陶陶，天香雲外來，吾當吸之操。
J27nB196_p0387a04║其四
J27nB196_p0387a05║寥寥天地心，可見不可擬，寄於春花枝，仍托秋風裡。
J27nB196_p0387a06║榮華與搖落，明明無二旨，所以古君子，萬物皆同己。
J27nB196_p0387a07║生民未始異，為其不知止，孰肯慎思之，復此生生理。
J27nB196_p0387a08║其五
J27nB196_p0387a09║今交古交人，古交今交義，何必論故新，但觀其所為。
J27nB196_p0387a10║道兮情兮交，所向各有類，若以道為謀，何往而非誼。
J27nB196_p0387a11║緣其為道寡，對面即相離，多見尚情者，面真而心偽。
J27nB196_p0387a12║故無分金意，一朝便輕棄，嗟嗟復躊躕，清風倘未墜。
J27nB196_p0387a13║能有松柏操，願與結同志。
J27nB196_p0387a14║示徒
J27nB196_p0387a15║省儉家風非我慳，繇來用度出人間，須慚道業多荒
J27nB196_p0387a16║怠，莫向檀門頻往還。聊補飢瘡克糲食，穩藏幻質惜
J27nB196_p0387a17║窮山，腳跟一步欲知的，肯把工夫輕放閒。
J27nB196_p0387a18║示白生開孫
J27nB196_p0387a19║開卷星馳莫蹉過，出聲吐字要清和，經前偪塞虛空
J27nB196_p0387a20║句，試問而今會也麼？
J27nB196_p0387a21║示戒中
J27nB196_p0387a22║彈指安詳入廁儀，運籌滴水得其宜，桶箍後架一聲
J27nB196_p0387a23║爆，拾取先賢兩道眉。
J27nB196_p0387a24║示是渠
J27nB196_p0387a25║參方須具參方眼，亂喝胡揮要辯真，踏破草鞋應自，
J27nB196_p0387a26║惜莫貪山水腳頭勤。
J27nB196_p0387a27║示克初
J27nB196_p0387a28║莫言待客易陪茶，竇老當年一句差，點破不因韓大
J27nB196_p0387a29║伯，如何輕易辯龍蛇。
J27nB196_p0387a30║示越凡
J27nB196_p0387b01║出得家來豈偶然，勤行行業必爭先，自看佛子非容
J27nB196_p0387b02║易，重擔須還仔細肩。
J27nB196_p0387b03║示去凡
J27nB196_p0387b04║麤重無明放下時，下心學問要頭低，果能道業剋期
J27nB196_p0387b05║就，好整行藏討律儀。
J27nB196_p0387b06║示鏡華
J27nB196_p0387b07║操持穩實訪諸方，掛搭何妨乞進堂，豎起脊梁冰雪
J27nB196_p0387b08║冷，豈堪雜話喪時光。
J27nB196_p0387b09║財色名食睡五首
J27nB196_p0387b10║黃金白鏹與青錢，積聚如山亦可憐，堪笑老龐傾海
J27nB196_p0387b11║底，何妨任運所須便。
J27nB196_p0387b12║分明嬌艷一枝花，若個逢渠不眼遮，總是老僧相愛
J27nB196_p0387b13║久，時時獨向鏡中拏。
J27nB196_p0387b14║一物無形充九垓，賢愚榮賤各盈懷，若斯窠臼誰能
J27nB196_p0387b15║脫，我亦渾身箇裡埋。
J27nB196_p0387b16║謾言糲食充皮袋，休羨佳餚味自甘，舌上精粗成一
J27nB196_p0387b17║度，自生欣厭不瞞頇。
J27nB196_p0387b18║未到黃昏先欲睡，半惺天曉尚貪眠，朦朧物物無端
J27nB196_p0387b19║的，寤寐將來攪一團。
J27nB196_p0387b20║
J27nB196_p0387b21║雜著
J27nB196_p0387b22║掛雲板。師云：「雲板高懸，叢林號令，有眼皆見，知恩者
J27nB196_p0387b23║少，有耳皆聞，負恩者多。」驀拈起椎云：「諸大德，還有下
J27nB196_p0387b24║得手底麼？爭奈杷柄在山僧手裡。」遂鳴一下云：「一擊
J27nB196_p0387b25║虛空成粉碎，銅頭鐵額盡皆歸。」
J27nB196_p0387b26║圓覺社偈引
J27nB196_p0387b27║黃面瞿曇，慣向虛空，挖窟十二大士，都于火燄覓冰，
J27nB196_p0387b28║何處討圓覺伽藍，喚甚作修多羅教，即今諸仁者，自
J27nB196_p0387b29║能飽餐白飯，吸盡南湖，何不和身擔任，尚欲結社修
J27nB196_p0387b30║持，正所謂白日青天，鬼魅所著，然雖如是，諸仁者未
J27nB196_p0387c01║肯草草承當，不入今時儱侗之數，甚為難得，徐出手
J27nB196_p0387c02║卷，合掌作禮，向余乞書示語，病僧亦未免隨邪逐惡，
J27nB196_p0387c03║聊著數語，復贅偈曰：「平等安居作麼生，街頭巷尾莫
J27nB196_p0387c04║因循，俄然踏斷還家路，好把南湖一口吞。」
J27nB196_p0387c05║拈華社引
J27nB196_p0387c06║世尊一生下來，奇奇怪怪，風風顛顛，便爾闊步大方，
J27nB196_p0387c07║高談闊論，大似含血噴人，自污其口。復于正覺山前，
J27nB196_p0387c08║睹星悟道。嘆言：「奇哉眾生！具有如來智慧德相。」便爾
J27nB196_p0387c09║說頓說漸，說空說有，轉見不堪。及乎臨末梢頭，猶有
J27nB196_p0387c10║一件滯貨未曾脫手，而于大眾中拈起一華，于時百
J27nB196_p0387c11║萬人天，一箇箇氣昂昂，誰將正眼覷著，猶較些子。間
J27nB196_p0387c12║有金色頭陀，破顏微笑，大似家門不禁，生此忤逆兒
J27nB196_p0387c13║來。又言：「吾有正法眼藏，涅槃妙心，付囑摩訶迦葉。」重
J27nB196_p0387c14║重納敗，茲幸檇李眾居士，各有氣吞佛祖眼，蓋諸方
J27nB196_p0387c15║將欲捉敗，兩箇老賊結箇禪社，名曰拈華。此誠火中
J27nB196_p0387c16║蓮花，世所希有。余居南湖之村曲，抱病株守，喫飽飯
J27nB196_p0387c17║打瞌睡過日子，一事不為久矣。承居士輩請質于病
J27nB196_p0387c18║僧，余不獲已，將一段落索塗抹一上。倘有傍不甘者，
J27nB196_p0387c19║拽病僧腿折，爛槌一頓，余亦何辭。
J27nB196_p0387c20║興善禪堂裝大悲像偈引
J27nB196_p0387c21║稽首大慈悲，薰聞得圓通，示現無盡時，亦不拘方所。
J27nB196_p0387c22║茲於興善寺，復出世說法，百鳥為鸚鵡，何異小白華。
J27nB196_p0387c23║雕鏤及金漆，所計若千金，願播聞眾心，存想菩薩像。
J27nB196_p0387c24║千萬人心想，即千萬菩薩，彼彼不相異，皆是圓通尊。
J27nB196_p0387c25║自然發喜心，助此創緣者，朱提及青蚨，何論多與寡。
J27nB196_p0387c26║眾信領此單，各各互相勸，施來如聚沙，必就勝福德。
J27nB196_p0387c27║是植圓通因，必得圓通果，此數句伽陀，實不虛妄說。
J27nB196_p0387c28║淨緣侍者化衣缽引
J27nB196_p0387c29║吾佛垂慈，說一時之律法，波離繼躅，延末世之規風。
J27nB196_p0387c30║今也空門，落莫一缽未全，世諦蕭疏，三衣何辦萬丈。
J27nB196_p0388a01║游絲未許，引針而作線，半空雲片，那容下剪以成衣。
J27nB196_p0388a02║須假信心檀越施來，免得朝陽縫破衲，便使無事。衲
J27nB196_p0388a03║僧清淨，好來對月了殘經，萍行頭陀真實告報，即此
J27nB196_p0388a04║福德是真福德。
J27nB196_p0388a05║募鐘鼓疏
J27nB196_p0388a06║淨慈庵者，乃吾浙西匋山聞大師創始也。蓋大師乘
J27nB196_p0388a07║戒俱急，禪淨兼弘，飛錫循方，化導緇白，特其無作無
J27nB196_p0388a08║為之游刃，爾適至鐔津劍津，凡立赤幟，不知幾幾。復
J27nB196_p0388a09║於慈心三昧中，憫及水陸飛行，含靈蠕動，月啟放生
J27nB196_p0388a10║護生社，故有放生所設焉。然亟於救生如然眉，而於
J27nB196_p0388a11║法器未全，自可知也。爰夫叢林設焉，鐘鼓備焉。嗚呼！
J27nB196_p0388a12║第以叢林云乎哉，在乎得人。鐘鼓云乎哉，在乎弘法。
J27nB196_p0388a13║緬懷迦維靈鷲，大覺世尊凡啟法會，必先聲鐘集眾，
J27nB196_p0388a14║震鼓登壇，直欲大地群生，言前薦取，聲外知歸，剎那
J27nB196_p0388a15║間從迷得悟，轉凡成聖，其名器之法利溥而且博，豈
J27nB196_p0388a16║易涯量耶。所以祗陀園林擊鐘驗，嘗以顯聞性，耆闍
J27nB196_p0388a17║崛山振大法鼓，弘無量義，皆萬古不磨之式也。茲庵
J27nB196_p0388a18║當任者為某某，乃其長序。均念既忝後昆，當踵芳躅，
J27nB196_p0388a19║陡然以圓通意造鼓，以生鐵心鑄鐘，不欲請諾，於獨
J27nB196_p0388a20║力奏功，特願罄折於萬緣湊聚，觀其用心亦善矣，敢
J27nB196_p0388a21║有高明檀越，而勿忻然點筆樂助乎。余聞之甚喜，謂
J27nB196_p0388a22║有叢林矣，有鐘鼓矣，於是不避無文，弁諸卷首。
J27nB196_p0388a23║修華嚴經疏
J27nB196_p0388a24║龍樹大師探取雜華小半部，于闐尊者譯成十兆百
J27nB196_p0388a25║千言。震旦國皆是遮那身，東照房寧非華藏界，裝潢
J27nB196_p0388a26║既久，天絲錦綺欲成灰，歲月迭更，鼯鼠蠹魚將飽腹。
J27nB196_p0388a27║朗禪者慨惜不勝，有意仔肩修補，檀越家慳貪自破，
J27nB196_p0388a28║請從指廩開箱，知因報爾，好因緣必也。形端影直，種
J27nB196_p0388a29║福還他多福，果定應響順聲和，閱此數言，誰不樂助。
J27nB196_p0388a30║中峰禪師示莊提舉法語跋
J27nB196_p0388b01║桐邑西北去半舍，有庵曰懷遠。中有師僧號中巖，與
J27nB196_p0388b02║余為同門兄弟，參請諸方有年，已肯歇足。一日偶於
J27nB196_p0388b03║灰塵壁落間，拾片紙細玩之，乃幻住老人親書法語，
J27nB196_p0388b04║貽余閱之。余曰：「老人全書，葛藤滿架，何少此一段，特
J27nB196_p0388b05║簡之廣錄中，竟無此語，尤為奇，故珍藏久矣。」適許翁
J27nB196_p0388b06║二居士過庵，結七日禪限，合掌乞為開發，余舌且禿，
J27nB196_p0388b07║喉且啞，借此支應一上。二公見之，不覺驚喜，便命壽
J27nB196_p0388b08║之碔砆。嗚呼，一盲引眾盲去也。
J27nB196_p0388b09║孝廉蘇門黃居士書佛果老祖示士大夫法語
J27nB196_p0388b10║跋
J27nB196_p0388b11║佛果老祖望臨濟十一世也，宗門傑出見地超卓，故
J27nB196_p0388b12║其應機開示，如明珠走盤，活脫自在，直捷痛快，覿體
J27nB196_p0388b13║指揮，所以交接士大夫法語盈牘，豈有限耶。今摘此
J27nB196_p0388b14║一篇，勘破世故，親切簡淨。可謂善說法要，雖然也是
J27nB196_p0388b15║一期方便，猶粘唇齒。在乃者居士，欲得覷破風塵，要
J27nB196_p0388b16║做當家種草，直須鶻眼瞥地，空裡翻身，透出古人圈
J27nB196_p0388b17║繢，坐斷報化佛頭，便能於八達大衢要關，把斷棒喝。
J27nB196_p0388b18║古今呵罵佛祖，不妨道普明不知好惡，說長說短，道
J27nB196_p0388b19║雌道黃，錮鏤人家好男好女，作生死業，在那時普明
J27nB196_p0388b20║只得放爾出頭去也。然雖如是，有個鈍斧子杷柄，猶
J27nB196_p0388b21║在普明手裡，若道得一句子親切，兩手分付。
J27nB196_p0388b22║題血書金剛塔
J27nB196_p0388b23║熙公何人哉，得幻三昧力，視身若泡影，視血若唾沫。
J27nB196_p0388b24║奏刀非肯綮，運毫等風疾，文不加一點，字不著一畫。
J27nB196_p0388b25║即為書是經，而亦名是塔。揭起鈴鈴風自喧，珊瑚燦
J27nB196_p0388b26║爛夜光寒，石人無夢曲肱臥，明月嘗來寂寂看。
J27nB196_p0388b27║蟹石架錄
J27nB196_p0388b28║突起哲人，幻出奇祥，何山之靈，蟹石是藏。少加良工，
J27nB196_p0388b29║自然玲瓏，眼布四圍，水洩俱通。從古迄今，稱蟹石架，
J27nB196_p0388b30║形名未興，毫沒縫罅蟹。不見蟹石，亦非石形，名既興
J27nB196_p0388c01║證龜成鱉。
J27nB196_p0388c02║經櫝銘
J27nB196_p0388c03║維此廚牘，亦隨事名，即理元空，能貯契經。形固寂默，
J27nB196_p0388c04║熾然闡揚，稽首名器，即大寶王。
J27nB196_p0388c05║眼鏡銘
J27nB196_p0388c06║拈起者個光明，顯露大地纖塵，盡教勘破。
J27nB196_p0388c07║送僧可行腳
J27nB196_p0388c08║杳杳欲經未行路，腳跟一步何愁破，瓢破衲儘風流
J27nB196_p0388c09║月，中形影吊物外水。雲儔杓柄東西長，與短隨深隨
J27nB196_p0388c10║淺溪，頭目前無意目前，收稻香千頃綠，煙冷萬家秋。
J27nB196_p0388c11║和蘇長公二月賣新絲五月糶新穀詞韻
J27nB196_p0388c12║恨造物兮太不公道，人世偏有榮枯，我生田舍桑柘
J27nB196_p0388c13║與犁禾，幾見年來少穗，箱廩盡徹底虛無，男和女家
J27nB196_p0388c14║親幾箇，爭得好支吾挨過。春二月預賣新絲，權將口
J27nB196_p0388c15║糊，又怎待延遲，成熟秋租，插秧已貸新穀，誰知我情
J27nB196_p0388c16║劇心刳，嘆前因習成，苦楚終日急波波。
J27nB196_p0388c17║
J27nB196_p0388c18║
J27nB196_p0388c19║鴛湖用禪師住福建建寧府普明禪寺語錄卷下終
J27nB196_p0388c20║
J27nB196_p0388c21║
J27nB196_p0388c22║
J27nB196_p0388c23║
J27nB196_p0388c24║
J27nB196_p0388c25║
J27nB196_p0388c26║
J27nB196_p0388c27║
J27nB196_p0388c28║
J27nB196_p0388c29║
J27nB196_p0388c30║
J27nB196_p0389a01║建寧普明鴛湖禪師行狀
J27nB196_p0389a02║師諱妙用，號鴛湖，鹽官鄭氏子，生于萬曆丁亥年十
J27nB196_p0389a03║月初七日酉時。少惡葷，茹志慕拔俗，年十二投興善
J27nB196_p0389a04║寺，禮濟舟為師。十七薙髮，每念生死無由脫離，往謁
J27nB196_p0389a05║車溪無幻老人，請益參究之要。即上徑山侍南明大
J27nB196_p0389a06║師。一日偶閱思益梵天經，有省，呈偈，南見而呵之，遂
J27nB196_p0389a07║不作偈頌。後見白雲端提五祖，明得下載，清風始脫，
J27nB196_p0389a08║然無礙。庚申秋南病篤，舉香嚴偈問師。纔擬開口，南
J27nB196_p0389a09║震威便喝。師復擬開口，南又喝，師乃點首，南即付以
J27nB196_p0389a10║偈曰：「無傳無受法，無傳無受心，付與無手者，掣斷虛
J27nB196_p0389a11║空筋。」復囑曰：「汝當操守，向後得一箇半箇，庶續斷橋
J27nB196_p0389a12║一脈，亦不負先人付囑也。」而南示寂，師治後事畢，唯
J27nB196_p0389a13║杖笠隨緣，枯淡自若。或水邊林下，或單丁魯庵，或引
J27nB196_p0389a14║退于霞幕，而人莫能測。乙亥禾郡石蒼曹侍御等，以
J27nB196_p0389a15║普明延師主席，幾一載竟拽杖入閩，晦跡吉陽山中
J27nB196_p0389a16║三載。庚辰春建紳朱聯岳黃蘇門以師禮，同眾請住
J27nB196_p0389a17║雲峰普明，時衲子輻輳，師與勘辯，總無契者。辛巳冬
J27nB196_p0389a18║石雨和尚，領諸檀懇為開法，師不得已而陞座示眾。
J27nB196_p0389a19║舉揚南大師未了公案，閩中緇素咸仰尊之。廉憲闇
J27nB196_p0389a20║齋黃公作別，問臨行一句，乞師指示。師云：「三千里外，
J27nB196_p0389a21║逢人不得錯舉。」壬午示疾，索筆書偈曰：「生也錯死也
J27nB196_p0389a22║錯，鐵獅掣斷黃金索。」擲下筆云：「咄！」遂寂。時崇禎十五
J27nB196_p0389a23║年十月十一日辰時也，世壽五十有六，僧臘三十有
J27nB196_p0389a24║九，嗣法弟子三人。遵遺命穸靈骨于本山，齒奉歸塔
J27nB196_p0389a25║興善寺之後。師行履超卓，柴骨清臞，出入有度，談笑
J27nB196_p0389a26║以時，故學者多望崖而退。其有一知半解者，總不肯
J27nB196_p0389a27║許也。今略述其梗概，使後覽者，知師之珍重如此。
J27nB196_p0389a28║金明小師悟進拜狀
J27nB196_p0389a29║
J27nB196_p0389a30║
J27nB196_p0389b01║福建建寧紫雲山普明堂上傳臨濟正宗第三十世
J27nB196_p0389b02║鴛湖用禪師塔銘
J27nB196_p0389b03║吾檇李金明寺堂頭介菴進禪師，奉其本師鴛湖用
J27nB196_p0389b04║和尚語錄行狀及𨍏轢嚴居士所著玄微老人傳，皋
J27nB196_p0389b05║亭虛量明禪師所著法門顯微錄，來屬埽道人勒銘
J27nB196_p0389b06║窣堵，以識不朽緣。疇昔鴛和尚與埽道人，在白苧普
J27nB196_p0389b07║明廢剎中，早以佛法相見，落草盤桓，非一日事能為。
J27nB196_p0389b08║末後表章者，非埽而誰也？介師既同一初元禪師，從
J27nB196_p0389b09║滄桑兵燹中往還數千里，齎負靈骨歸禾，復從馥生
J27nB196_p0389b10║馨師，白生開公卜地建塔，於興善故剎，以究竟脫白。
J27nB196_p0389b11║初因在鴛師，則返本還源，在介一兩師，則孝持道本，
J27nB196_p0389b12║可謂善繼善述矣。埽道人備閱傳狀，而見鴛師之道
J27nB196_p0389b13║解，更閱顯微錄，而見鴛師之道行。古宿云：「行解相應，
J27nB196_p0389b14║方堪作祖。一知半解，何足為師。」若鴛師者，脩證俱到，
J27nB196_p0389b15║行解雙圓，是不可以無碑，又從上無趣空無幻沖南
J27nB196_p0389b16║明廣三大和尚，並有語錄行狀，授受淵源，而衣缽已
J27nB196_p0389b17║彰，金石未勒，更不可不詮次顛末，而合為之碑，其文
J27nB196_p0389b18║曰：
J27nB196_p0389b19║鴛湖和尚，法諱妙用，字玄微，父杭州海鹽鄭公啟儒，
J27nB196_p0389b20║母陸氏。髫時性茹齋蔬，喜親三寶。年十二出家，禮嘉
J27nB196_p0389b21║禾興善寺濟舟為師，十七薙染即知有向上一事。時
J27nB196_p0389b22║戊申歲，南明廣禪師得法於無幻沖禪師者，其初亦
J27nB196_p0389b23║從興善薙染，適曳杖自徑山還故剎，師一見心企，曰：
J27nB196_p0389b24║「乃今得所皈依矣。」即隨侍詣雲棲受具戒。南明回徑
J27nB196_p0389b25║山，師旋走車溪，謁無幻師翁請益，參究禪要。次年春
J27nB196_p0389b26║南明同聞谷諸師，結禪期於徑山。師晚參聞舉木樨
J27nB196_p0389b27║香話，自此發憤忘寢食。是秋徑山請車溪無幻主法，
J27nB196_p0389b28║未一載幻示疾下山，命南明繼席，警策倍至。師一夕
J27nB196_p0389b29║閱思益梵天經註有省，即呈無生偈云：「鐵壁銀山誰
J27nB196_p0389b30║敢摧，賊身驀地拶將來，相看原是舊相識，當下慚惶
J27nB196_p0389c01║笑臉開。」又云：「歷劫多年窮苦事，風光流得到今朝，笙
J27nB196_p0389c02║歌車馬門如市，內院依然鎖寂寥。」南閱之，痛加訶叱，
J27nB196_p0389c03║乃誓不作偈頌，單提本參。辛亥冬師與雪嶠信大師
J27nB196_p0389c04║圍爐，次雪云：「雪獅子向火意旨如何？」師云：「露雪頷之。」
J27nB196_p0389c05║壬子師在禪單，愈憤勵痛念生死，每坐香畢，見分齋
J27nB196_p0389c06║果，哽噎不下，輒避單後。癸丑南下山，掩關皋亭永慶
J27nB196_p0389c07║寺。師為護關，四載曾不少懈。時雲門湛和尚，開堂於
J27nB196_p0389c08║嘉禾東塔，師往謁問云：「目前無法，意在目前，作麼生？」
J27nB196_p0389c09║湛云：「聞你令師要出關耶？」師云：「不是目前法，非耳目
J27nB196_p0389c10║之所到，又作麼生？」湛揖云：「請出，我要止靜。」師便出。（丙辰）
J27nB196_p0389c11║龍居起禪期，請南出關主之。時石雨方禪師參南明，
J27nB196_p0389c12║師與同遊白下禾城，甚契。戊午秋南恙，作師侍，湯藥
J27nB196_p0389c13║三載無倦色，值南下山，因就醫禾城祗陀庵。一日舉
J27nB196_p0389c14║香嚴偈問師，師纔擬答，南便喝，復擬開口，南又喝，師
J27nB196_p0389c15║點頭下淚。南即囑付偈曰：「無傳無受法，無傳無受心，
J27nB196_p0389c16║付與無手者，掣斷虛空筋。」復囑曰：「汝著力操守，向後
J27nB196_p0389c17║得一箇半箇，不負先人付囑耳。」未幾南示寂。此鴛大
J27nB196_p0389c18║師入室得法機緣也。若其從上源流機語可類記者，
J27nB196_p0389c19║則自斷橋倫禪師始分。斷橋與雪巖欽同出無準範
J27nB196_p0389c20║禪師之門，並為臨濟兒孫，均繫佛祖慧命，非旁正絕
J27nB196_p0389c21║續可容邊見者也。自無準付斷橋，法偈云：「真理直如
J27nB196_p0389c22║絃，何默更何言，我今善付囑，表心本無得。」斷橋付方
J27nB196_p0389c23║山寶以下至無趣空，十傳付囑法偈，具載燈錄中，無
J27nB196_p0389c24║趣付無幻沖云：「師傳拈花宗，示我微笑法，親手轉付
J27nB196_p0389c25║汝，持奉遍塵剎。」無幻付南明廣云：「得本無所得，傳亦
J27nB196_p0389c26║無可傳，今付無傳法，東西共一天。」此鴛大師從上得
J27nB196_p0389c27║法來源也。若夫師嗣法後之操履，善藏歷，始終之潛
J27nB196_p0389c28║提密行，則更有可紀者。師當南寂時，主後事畢，雖承
J27nB196_p0389c29║重付，終不自肯，幽寄澹漠，住靜霞霧山者久之。一日
J27nB196_p0389c30║讀永明偈云：「化人問幻士，谷響答泉聲，欲識吾宗旨，
J27nB196_p0390a01║泥牛水上行。」遂得脫然無礙。又閱白雲端，提省五祖
J27nB196_p0390a02║演因緣，始明下載清風。時雪大師以舊約招住徑山
J27nB196_p0390a03║千指庵，師即往同住三月，值上弦夜看月次，雪指月
J27nB196_p0390a04║云：「這半個那裏去了？」師良久云：「會麼？」雪云：「也只得半
J27nB196_p0390a05║個。」師云：「這半個那裏去了？」雪亦良久。師云：「也只得半
J27nB196_p0390a06║個。」相與大笑。甲子春下山，回興善掩關二載，聞密雲
J27nB196_p0390a07║悟和尚開堂，金粟師往謁云：「特來親覲。」密豎拳云：「見
J27nB196_p0390a08║麼？」師云：「見。」密云：「見箇甚麼？」師云：「大家在這裏，密休去。」
J27nB196_p0390a09║因請師為首眾，期滿退隱長水魯庵疏籬敗屋，獨居
J27nB196_p0390a10║兩載，日披麻布。伽黎沿村持缽，遵七佛儀式，平等教
J27nB196_p0390a11║化。飯時必施禽畜淵魚，為說戒法。二時施鬼神，食尤
J27nB196_p0390a12║謹。師善病體不勝衣，然自處極泊，饋供果者，未嘗私
J27nB196_p0390a13║食文錢，水腐蒸餐四日，茶必重烹，載晒足裹破衲之
J27nB196_p0390a14║餘，皋亭量公以新裹足布進。師云：「檀信敬心，尚難消
J27nB196_p0390a15║受，況同衣乎？」量為汗顏再拜，自此亦不妄製新衣。有
J27nB196_p0390a16║某師拜送香金，師正色卻之。復移住鴛水桐月庵，即
J27nB196_p0390a17║今萬如禪師如如庵也。萬初年亦脫白興善為師高
J27nB196_p0390a18║足，與師先後同為大善知識，上溯南明，而三師住鴛
J27nB196_p0390a19║水數載，此鴛湖之號所自始也。時許孝廉振侯一輩，
J27nB196_p0390a20║擬為結社參。禪師以平實策進，不應多事，謝之。崇禎
J27nB196_p0390a21║庚午辛未間，𨍏轢嚴居士大參恢復白苧普明寺廢
J27nB196_p0390a22║址。蓋石晉天福年間，普明禪師道場有牧牛十頌，自
J27nB196_p0390a23║為十圖。雲棲大師為梓而傳之者，即其所建梵剎地
J27nB196_p0390a24║也。𨍏轢特求真參實悟，老成持重者，植竿開荒，見師
J27nB196_p0390a25║形灰意冷，接機穩貼，乃捐貲搆靜室。同郡紳曹侍御
J27nB196_p0390a26║石倉黃給諫闇齋譚水部埽菴，強師住錫主持。爾時
J27nB196_p0390a27║狐兔縱橫，雀鼠搆訟，愛者勸師遠引。忌者懾師宵遯。
J27nB196_p0390a28║師獨利害不攖，屹然無動。俟風波既息，乃拽杖赴閩，
J27nB196_p0390a29║則丙子秋月事也。師匿跡建寧吉陽山三載，孝廉黃
J27nB196_p0390a30║蘇門朱聯岳一輩，訪道及之，率眾就紫雲山破寺基
J27nB196_p0390b01║重建山門，請師揚化，師因號其寺曰普明而開法焉。
J27nB196_p0390b02║此不忘檇李普明因緣，隨處示現之義，亦猶疇昔之
J27nB196_p0390b03║易號鴛湖也。闡化未幾，百廢具舉，石雨萬如兩禪師，
J27nB196_p0390b04║時並主閩剎，相繼請師陞座，因訪石雨於靈峰諸檀
J27nB196_p0390b05║護，咸集請陞座。舉拂子云：「會麼？即心即佛猶是淆訛，
J27nB196_p0390b06║非心非佛可無趨向，不是心不是佛不是物，穿花蛺
J27nB196_p0390b07║蝶深深，見取不得捨不得，不可得中恁麼得，點水蜻
J27nB196_p0390b08║蜓款款飛。普明恁麼舉揚，挀著靈峰癢處，憶知拋家
J27nB196_p0390b09║散宅，闊步大方，峭巍巍孤迥迥，淨裸裸赤灑灑，踏倒
J27nB196_p0390b10║諸聖頂𩕳，把住要關，有時把住有時放行，有時把住
J27nB196_p0390b11║中放行，有時放行中把住，還知栴檀林裏純是栴檀，
J27nB196_p0390b12║獅子窟中無非獅子麼？眾中有伶俐漢出來道。普明
J27nB196_p0390b13║無端露布靈峰蘊底，山僧但向伊道，秪因曾與同床
J27nB196_p0390b14║睡，是故深知被底穿。」卓拄杖下座。師自開法後，得法
J27nB196_p0390b15║嗣三人，為雲峰鈞介菴進一初。元囑付法偈曰：「沿流
J27nB196_p0390b16║一段事，竟無頭與尾，付與師子兒，哮吼滿大地。」師初
J27nB196_p0390b17║住閩普明時，即有限住三年之語，果如所讖至。壬午
J27nB196_p0390b18║孟冬示疾，告眾云：「大凡禪眾辭親割愛，饕餮信施，皆
J27nB196_p0390b19║賴三寶之恩光也。上者參禪學道，次者乘戒俱急，又
J27nB196_p0390b20║次肯心辦行，其餘碌碌不足齒也。病朽亦從箇裏過
J27nB196_p0390b21║來，今雖風火將散，乃得覷破一機，不被昔緣纏縛，且
J27nB196_p0390b22║道病朽一機作麼生？道。清風鴈落聲聲羽，秋雨梧桐
J27nB196_p0390b23║脈脈山。珍重。」復索筆辭眾護法云：「貧道昔年曾在祖
J27nB196_p0390b24║庭，聞生死二字，乃是禪之骨髓，到這裏禪也不可得，
J27nB196_p0390b25║生死也不可得。今將風火解散，惟剩普明禪寺。原是
J27nB196_p0390b26║眾護法所成，今原付與眾護法。諒靈山付囑必不忘
J27nB196_p0390b27║也。謹此謝別。」遂書偈曰：「生也錯死也錯，鐵獅掣斷黃
J27nB196_p0390b28║金索。擲筆一喝而逝。」時崇禎壬午十月十一日辰時，
J27nB196_p0390b29║距生萬曆丁亥十月初七日酉時，世壽五十有六，法
J27nB196_p0390b30║臘四十有四。埽道人嘗論：得法禪那，密行尤重四祖，
J27nB196_p0390c01║既嗣祖風，攝心無寐，脅不至席者六十年。五祖亦謂：
J27nB196_p0390c02║受衣之人，命如懸絲。元叟端禪師，詔住徑山，歷年最
J27nB196_p0390c03║久，至寂滅無一夕解衣而寢，豈徒以嗣法行化為勝
J27nB196_p0390c04║任，而自愉快哉。顯微錄中記師書法蒼古，嘗寫華嚴
J27nB196_p0390c05║般若大乘若干部，凡紙筆裝潢之需，曾不錯用，零星
J27nB196_p0390c06║殘紙作稿乃焚，未見片字狼藉，具見一機一境，無非
J27nB196_p0390c07║古佛用心，與夫不矜細行，終累大德者。霄壤懸絕至
J27nB196_p0390c08║於力挽頹風，深幾韜寂，來去自如，尤法門中百世師
J27nB196_p0390c09║表也。是宜為銘，銘曰：
J27nB196_p0390c10║斷橋石石中鐵，車溪水水中月，鍊石補天天不闕，指
J27nB196_p0390c11║月印溪溪不竭。可使卷石，當岱嶽之峰。涓滴濬曹溪
J27nB196_p0390c12║之泬，咄咄興。善剎代有墮地，獅瘞無陰陽穴。車起鴛
J27nB196_p0390c13║湖振長源，橋接普明輝古轍。
J27nB196_p0390c14║順治甲午長至日
J27nB196_p0390c15║欽命國子監司業兼掌祭酒事前戊辰二甲進士工
J27nB196_p0390c16║部虞衡清爽司郎中大理寺左寺副
J27nB196_p0390c17║曹溪憨祖弟子福徵道一居士埽菴譚貞默槃談撰