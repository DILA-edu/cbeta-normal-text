J27nB197_p0391a01║博山語錄集要序
J27nB197_p0391a02║佛祖之道如金剛王寶劍，
J27nB197_p0391a03║得之不易、用之不易、付之
J27nB197_p0391a04║亦不易，以其皆不易也，故
J27nB197_p0391a05║傳持斯道者實鮮其人，而
J27nB197_p0391a06║魚目混珠、山雞冒鳳者嘗
J27nB197_p0391a07║半天下也。我曹洞一宗盛
J27nB197_p0391a08║於唐、哀於宋，至元似復盛
J27nB197_p0391a09║而實衰，其故蓋難言之也。
J27nB197_p0391a10║自
J27nB197_p0391a11║元朝初雪庭裕公奉
J27nB197_p0391a12║詔住少林，天下學者翕然
J27nB197_p0391a13║宗之，歷傳至萬曆改元，小
J27nB197_p0391a14║山書遷化，
J27nB197_p0391a15║詔幻休潤補其席，四方之
J27nB197_p0391b01║腰包而至者如鳥投林、如
J27nB197_p0391b02║魚赴壑，而潤公乃講習評
J27nB197_p0391b03║唱為事，大失眾望。時有蘊
J27nB197_p0391b04║空忠和尚，先事小山老人
J27nB197_p0391b05║有年，受其密印，歸隱旴江
J27nB197_p0391b06║之廩山，天下不得而物色
J27nB197_p0391b07║之。壽昌先師從其薙落，後
J27nB197_p0391b08║蒙記莂，始為弘揚，既得博
J27nB197_p0391b09║山來公繼之，其道遂大行
J27nB197_p0391b10║於世。師苦參日久，備嘗險
J27nB197_p0391b11║阻，故其言功夫為獨詳，其
J27nB197_p0391b12║慧光渾圓、辨才無礙，波瀾
J27nB197_p0391b13║浩蕩，莫窺涯際，故學者多
J27nB197_p0391b14║望洋而退。其門庭緊密，金
J27nB197_p0391b15║鋀立辯，高提祖印，不妄許
J27nB197_p0391c01║可，故假雞聲韻者不得冒
J27nB197_p0391c02║渡關津而惑亂群聽也。余
J27nB197_p0391c03║因先師遷化後曾相依三
J27nB197_p0391c04║載，雖無所得於師，然三載
J27nB197_p0391c05║之中未見其一語滲入情
J27nB197_p0391c06║識，但勉以向上事，則師之
J27nB197_p0391c07║有造於余也大矣。及余隱
J27nB197_p0391c08║荷山，師自石鼓歸，道經建
J27nB197_p0391c09║州，晤於光孝寺，師曰：「壽昌
J27nB197_p0391c10║塔掃也未？」余曰：「掃即不廢，
J27nB197_p0391c11║秪是不許人知。」師曰：「恁麼
J27nB197_p0391c12║則偷掃去也。」余曰：「賢秪如
J27nB197_p0391c13║此，和尚又作麼生？」師曰：「掃
J27nB197_p0391c14║即不廢，秪是不曾動著。」余
J27nB197_p0391c15║曰：「和尚卻似不曾掃。」乃一
J27nB197_p0392a01║笑而別。及師滅，其語錄浩
J27nB197_p0392a02║繁，連編累牘，流通為難，故
J27nB197_p0392a03║遐方僻壤聞師之名、向師
J27nB197_p0392a04║之化，而語錄實未嘗觸於
J27nB197_p0392a05║目者有之。余自壬午秋歸
J27nB197_p0392a06║錫石鼓，乃因渾朴上人之
J27nB197_p0392a07║請，僭於全錄中擇其精要，
J27nB197_p0392a08║類而合之，視全錄僅十之
J27nB197_p0392a09║三，然簡而易行，約而易致，
J27nB197_p0392a10║使天下學者即是窮之可
J27nB197_p0392a11║以見其大全，使知博山之
J27nB197_p0392a12║道其廣大深密有如此，非
J27nB197_p0392a13║癡守一橛者可恍惚其萬
J27nB197_p0392a14║一也。嗚呼！廣陵散不復作
J27nB197_p0392a15║矣，今幸其譜猶存，安得於
J27nB197_p0392b01║涼風白月中再聞斯曲乎？
J27nB197_p0392b02║時
J27nB197_p0392b03║崇禎癸未春正月燈節日，
J27nB197_p0392b04║住福州鼓山湧泉禪寺，
J27nB197_p0392b05║傳曹洞正宗沙門元賢
J27nB197_p0392b06║題於所居之嚬呻齋。
J27nB197_p0392b07║
J27nB197_p0392b08║
J27nB197_p0392b09║
J27nB197_p0392b10║
J27nB197_p0392b11║語錄集要目錄
J27nB197_p0392b12║第一卷
J27nB197_p0392b13║博山語錄
J27nB197_p0392b14║第二卷
J27nB197_p0392b15║董巖語錄
J27nB197_p0392b16║第三卷
J27nB197_p0392b17║大仰語錄鼓山語錄
J27nB197_p0392b18║天界語錄答問
J27nB197_p0392b19║第四卷
J27nB197_p0392c01║拈古頌古
J27nB197_p0392c02║贊禪警語
J27nB197_p0392c03║第五卷
J27nB197_p0392c04║書文
J27nB197_p0392c05║序疏
J27nB197_p0392c06║第六卷
J27nB197_p0392c07║偈
J27nB197_p0392c08║
J27nB197_p0392c09║
J27nB197_p0392c10║
J27nB197_p0392c11║
J27nB197_p0392c12║
J27nB197_p0392c13║
J27nB197_p0392c14║
J27nB197_p0392c15║
J27nB197_p0392c16║
J27nB197_p0392c17║
J27nB197_p0392c18║
J27nB197_p0392c19║
J27nB197_p0392c20║
J27nB197_p0392c21║
J27nB197_p0392c22║
J27nB197_p0392c23║
J27nB197_p0392c24║
J27nB197_p0392c25║
J27nB197_p0392c26║
J27nB197_p0392c27║
J27nB197_p0393a01║博山無異大師語錄集要卷一
J27nB197_p0393a02║首座成正　錄
J27nB197_p0393a03║博山語錄
J27nB197_p0393a04║師住博山有年，未嘗開法，後因禪衲輳集、四眾啟
J27nB197_p0393a05║請，乃陞座拈香，云：「此一瓣香，金藏雲而嚴枝幹，香
J27nB197_p0393a06║水海以潤根株，龍樓迎瑞而紫氣飛騰，寶殿籠煙
J27nB197_p0393a07║而祥雲遍布，爇向爐中，端為祝延
J27nB197_p0393a08║今上皇帝聖壽萬安，
J27nB197_p0393a09║皇后齊年，
J27nB197_p0393a10║太子千秋，福基同華藏，以莊嚴壽筭共毘盧而等量，
J27nB197_p0393a11║更祈檀那衍慶，海眾安和。此一瓣香，淨明日月、曠
J27nB197_p0393a12║蕩乾坤，空覺性而無佛無生、薰萬彙而有因有果，
J27nB197_p0393a13║爇向爐中，專伸供養
J27nB197_p0393a14║壽昌堂上本師無明大和尚，用酬法乳之恩。」斂衣就
J27nB197_p0393a15║座。白椎竟，師乃曰：「佛不求佛、心不傳心，如水與水、
J27nB197_p0393a16║似金博金。會得也，目前包褁，山闊猿長嘯；會不得
J27nB197_p0393a17║也，目前包褁，林疏鳥不驚。會、不會，總目前包褁。空
J27nB197_p0393a18║宣無相偈，即此包褁也須包褁，水操沒弦琴。諸昆
J27nB197_p0393a19║仲！於此徹去，以須彌山作四大海，白浪滔天；以四
J27nB197_p0393a20║大海作須彌山，紅塵滿地。烹虛空之髓而滋味恒
J27nB197_p0393a21║新，挑水底之燈而光明亙大，這裏無加芒索，個中
J27nB197_p0393a22║何用金針？所以道：指南一路，智者知疏；向上一機，
J27nB197_p0393a23║石人撫掌。開彌勒之樓閣而行願重重，踏毘盧之
J27nB197_p0393a24║頂門而毫光爍爍，到此則步步通玄，智不能知、識
J27nB197_p0393a25║不能識。諸昆仲！此是故鄉景象，若肯就路還家，便
J27nB197_p0393a26║得轉身歸父。還肯麼？自是不歸歸便得，五湖煙景
J27nB197_p0393a27║有誰爭？」
J27nB197_p0393b01║上堂。「傾湫倒嶽，大地全收；𥳽土揚灰，纖塵不立。全收
J27nB197_p0393b02║則該羅廣博，須知白晝雞鳴；不立則澹泊虛明，誰
J27nB197_p0393b03║解紅塵犬吠？是佛亦打、是魔亦打，管甚船來？陸來？
J27nB197_p0393b04║饑也一餐、飽也一餐，且喜柴乾水便。沒蹤跡，莫藏
J27nB197_p0393b05║身，一雙赤手，逢人且乞一文；藏身處，沒蹤跡，兩朵
J27nB197_p0393b06║攢眉，遇佛堪消三拜。吾在藥山二十餘年方明此
J27nB197_p0393b07║事，親言出親口，莫使外人聞。諸人藏身處，博山總
J27nB197_p0393b08║知；博山藏身處，諸人不知。諸昆仲！今日在此法筵，
J27nB197_p0393b09║不免覿面相呈，若到諸方，逢人不得錯舉。珍重。」
J27nB197_p0393b10║上堂。「冬不寒，臘後看，老儂不愛雪，稚子哭衣單，惟有
J27nB197_p0393b11║東村一箇沒傝𠎷漢，髼頭垢面，赤手空拳，寒不怕
J27nB197_p0393b12║寒、熱不怕熱，最冷唱個雪詞兒，最饑做箇糶米漢，
J27nB197_p0393b13║無一文錢要與天下人鬥富，無一分色要與大地
J27nB197_p0393b14║人爭妍，有時在十字街頭倒騎鐵馬、有時在西洋
J27nB197_p0393b15║大海逆上須彌、有時在烈火燄中嚼冰嚙雪、有時
J27nB197_p0393b16║在紅塵堆裏掐草挑燈、有時指東話西、有時呼南
J27nB197_p0393b17║為北，將三乘法塹以作門牆，指十地菩薩而為眷
J27nB197_p0393b18║屬。諸昆仲！斯人還合伴不合伴？」復笑云：「已被博山
J27nB197_p0393b19║收下了也。」
J27nB197_p0393b20║上堂。「至理不渝，至功不宰，至道不形，至了不辦。於此
J27nB197_p0393b21║四句相應，便做箇洒落衲僧，眼不染玄黃、腳不沾
J27nB197_p0393b22║泥水，意不緣諸法、舌不親玄旨，到此則圓機普應、
J27nB197_p0393b23║玄度該通，淨體無依，靈明絕待。所以玄沙大師云：
J27nB197_p0393b24║『羅籠不肯住，呼喚不回頭，古聖不安排，至今無處
J27nB197_p0393b25║所。』諸昆仲！今時禪者不信自心是佛，向外求佛；不
J27nB197_p0393b26║信自心具足諸法，向外求法。既昧自心，縱有弘為，
J27nB197_p0393b27║皆生死之業耳。又當知：求佛求法即有所依，既有
J27nB197_p0393c01║所依，於自心不得自在。譬如窮子伶俜辛苦，乞食
J27nB197_p0393c02║自濟，昧卻衣裏無價寶珠，豈智者乎？夾山大師偈
J27nB197_p0393c03║云：『勞持生死法，惟向佛邊求，目前迷正理，撥火覓
J27nB197_p0393c04║浮漚。』無事，久立，珍重。」
J27nB197_p0393c05║誕日，上堂。「本無今有，笑看鏡裏狂花；本有今無，攪動
J27nB197_p0393c06║巖前湛水。一片白雲瀰漫，幾多花鳥迷蹤，拶碎虛
J27nB197_p0393c07║空，爐鞴烹煎，佛祖高揮寶劍，草鞋救取貓兒，還他
J27nB197_p0393c08║一個皮囊，贏得五湖明月。所以大覺世尊捨王宮
J27nB197_p0393c09║入雪山，睹明星開道眼，於三七日中思惟是事，然
J27nB197_p0393c10║後開權顯實說三乘法，及至末後拈花示眾便云：
J27nB197_p0393c11║『有教外別傳。』簡點將來如夢境相似。博山生居黎
J27nB197_p0393c12║庶，無王官可捨；遊化東土，無雪山可入；大地黑暗，
J27nB197_p0393c13║無明星可睹；奴郎不辨，無道眼可開。然則貴賤雖
J27nB197_p0393c14║殊，要且頭腦相似。自幼便可憐生，二十以前，成家
J27nB197_p0393c15║樂業；二十以後，花擘家財。三十以前，向北鬱單越
J27nB197_p0393c16║解三玄戈冑；三十以後，在南贍部洲碎五位鎗旗。
J27nB197_p0393c17║四十以前，你要去，我鉤兒鉤你，博山卻不鉤你，任
J27nB197_p0393c18║你千里萬里；四十以後，你要住，我有錐兒錐你，博
J27nB197_p0393c19║山卻不錐你，任你在蟭螟眼裏。今日正當四十歲，
J27nB197_p0393c20║鉤錐一齊息，博山不在這裏。博山有一塊古地基，
J27nB197_p0393c21║自天台韶國師開創以來千有餘載，雲峰信道者
J27nB197_p0393c22║克紹相繼亦數十餘年，今日在此說法是本有今
J27nB197_p0393c23║無耶？諸人面前不得說夢。是本無今有耶？諸人面
J27nB197_p0393c24║前不得說夢。看破夢境時如何？諸人面前不得說
J27nB197_p0393c25║夢。何以故？個中求其生，無生不可得；滅，無滅不可
J27nB197_p0393c26║得。有本，有不可得；無本，無不可得。又將何而為壽
J27nB197_p0393c27║也？以諸佛身、眾生身為壽，聖凡不可增減；以過去
J27nB197_p0394a01║劫、未來劫為壽，日月不可遷移；以妙高峰、娑竭海
J27nB197_p0394a02║為壽，燥濕不可損壞；以盡虛空、遍法界為壽，天地
J27nB197_p0394a03║不可覆藏。然雖如是，今日因甚麼喚作四十歲？」良
J27nB197_p0394a04║久，云：「棲鳳巖前雲霧捲，伏牛山下古今傳。」
J27nB197_p0394a05║上堂。「神藏禪師云：『知而無知，不是無知而說無知。』良
J27nB197_p0394a06║遂禪師云：『良遂知處諸人不知，諸人知處良遂總
J27nB197_p0394a07║知。』荷澤禪師云：『知之一字，眾妙之門。』高峰禪師云：
J27nB197_p0394a08║『知之一字，眾禍之門。』諸大老敲唱傍提，各具一隻
J27nB197_p0394a09║眼。博山今日不惜唇吻從頭註解，秪要告報諸人：
J27nB197_p0394a10║『知而無知』，頭腦相似。『不是無知而說無知』，火燒眉
J27nB197_p0394a11║毛，救取一半。『良遂知處諸人不知』，大似壓良為賤。
J27nB197_p0394a12║『諸人知處良遂總知』，多知老翁莫與相見。『知之一
J27nB197_p0394a13║字，眾妙之門』，把手牽不入。『知之一字，眾禍之門』，腳
J27nB197_p0394a14║頭腳底，知字亦不惡。諸昆仲！博山恁麼註解，還會
J27nB197_p0394a15║博山意麼？然雖如是，博山決不恁麼道：『無知而知
J27nB197_p0394a16║為之知，知知之為知，不知為不知。』諸昆仲！還有不
J27nB197_p0394a17║向知上作活計另有超群拔萃者麼？當知：水琴松
J27nB197_p0394a18║韻堪傳赤子之心，赤尾金鱗不墮漁人之手。且道：
J27nB197_p0394a19║與古人同耶？異耶？」復云：「東西南北，十萬八千。」
J27nB197_p0394a20║臘八日，上堂，維那白椎，云：「法筵龍象眾，當觀第一義。」
J27nB197_p0394a21║師云：「第一義作麼生觀？覷著則眼瞎，嗅著則腦裂，
J27nB197_p0394a22║舉步絕行蹤，動念非生滅。眼色、耳音、聲心，忘思路、
J27nB197_p0394a23║絕古今，諸聖賢同途而異轍。中峰水底琴，馬師天
J27nB197_p0394a24║上月，投子手中油，趙州庭前柏，博山無可示。梅花
J27nB197_p0394a25║枝上洩，吐翠與含芳，凝寒傲霜雪，清香滿十方，觸
J27nB197_p0394a26║著通身血，捶手哭蒼天，浮杯老結舌。諸昆仲！當時
J27nB197_p0394a27║釋迦文佛於臘月八日抖碎虛空七花八裂，盡大
J27nB197_p0394b01║地無一人會得，所以寶坊云：『不是凌行婆，怎解同
J27nB197_p0394b02║心結？』」
J27nB197_p0394b03║上堂。「在迷迷悟，在悟悟迷，從來迷悟似迷，今日悟迷
J27nB197_p0394b04║非悟，迷悟兩頭拽斷，聖凡更復何言？剔起眉毛，惜
J27nB197_p0394b05║取眼中瞳子；綻開衣線，露出鐵石心肝。燈籠與露
J27nB197_p0394b06║柱相交，佛殿共三門鬥額，赤手團成泥彈子，紅爐
J27nB197_p0394b07║煉就鐵饅頭，一任東擲西拋，畢竟埋光鏟彩，從教
J27nB197_p0394b08║野狐精巖中脫殼，轉轉不錯，笑殺赤鬚老胡。要知：
J27nB197_p0394b09║水牯牛山下投胎，卓卓全該，須是溈山大士。諸昆
J27nB197_p0394b10║仲！溈山大士作水牯牛，博山頭角生已久矣，還有
J27nB197_p0394b11║人證盟也未？」良久，云：「達磨大士來也，放過一著。」
J27nB197_p0394b12║元旦，上堂。「春風纔動春花開，春雨相催春水來，惟有
J27nB197_p0394b13║通玄峰頂石，依前白蘚與青苔。大眾！如何是新年
J27nB197_p0394b14║頭佛法？」復云：「東西林下鳥，添得好音聲。」
J27nB197_p0394b15║解制，上堂。「誰云結制仍解制？縱有成規俱不是，當空
J27nB197_p0394b16║拋下雲門柴，雪浪銀花匝地開。簡得多年破木杓，
J27nB197_p0394b17║鷂子飛過新羅國，你既無心我也休，後代兒孫笑
J27nB197_p0394b18║酒樓。香巖粥飯長行者，擊竹有聲聾兩耳，翻思昔
J27nB197_p0394b19║日老靈雲，一見桃花▆眼睛。誰是迷兮誰是悟？春
J27nB197_p0394b20║風觸著珊瑚樹。誰是悟兮誰是迷？具足從前自家
J27nB197_p0394b21║底。心不心兮物不物，連書幾個向空咄。諸昆仲！因
J27nB197_p0394b22║甚麼書幾個向空咄？」復合掌云：「我不敢輕於汝，汝
J27nB197_p0394b23║等皆當作佛。」
J27nB197_p0394b24║上堂。「諸昆仲！凡心入覺，須善用心，不善用心，魔得其
J27nB197_p0394b25║便。所以，一個『計』字出九十六種外道，一箇『著』字出
J27nB197_p0394b26║五十蘊魔及魔王眷屬等，具在教乘，不可不知。經
J27nB197_p0394b27║云：『譬如有孔隙處風則能入，搖動於物而不自在。』
J27nB197_p0394c01║菩薩亦爾，若心有間隙，心即搖動而不自在，乃至
J27nB197_p0394c02║成就皆魔業耳。何謂魔也？歡喜是魔也、煩惱是魔
J27nB197_p0394c03║也、昏沉是魔也、掉舉是魔也、懼動是魔也、厭靜是
J27nB197_p0394c04║魔也、喜談論是魔也、愛遊行是魔也……，乃至斥像、毀
J27nB197_p0394c05║經、破律、犯戒、拈頌機緣擅開異解、詩賦詞章、文藝
J27nB197_p0394c06║雜學併貪求說法悉是魔也。所以博山教諸昆仲
J27nB197_p0394c07║提一則無意味公案蘊在八識田中，當下不知有
J27nB197_p0394c08║血肉身心前境、不知有山河大地，非內、非外，滾作
J27nB197_p0394c09║一個疑團，行不知行、坐不知坐，如一人與萬人敵，
J27nB197_p0394c10║又如心心常似過橋時，直須發明此事到磕著撞
J27nB197_p0394c11║著，打破疑團，通身是眼，縱遇釋迦大師摩頂授記，
J27nB197_p0394c12║佛亦不做，何況魔軍而能入耶？諸昆仲！如斯會去，
J27nB197_p0394c13║誰不丈夫？雖然如是，事怕有心人，直須當下一念
J27nB197_p0394c14║無生，超彼三乘權學等見。若將心令無心卻成有，
J27nB197_p0394c15║直須覓心了不可得，即證超魔法門。」
J27nB197_p0394c16║上堂。「水流濕、火就燥，是水有魚、是林有鳥，喫飯咬著
J27nB197_p0394c17║舌頭，解道青天不用掃。諸昆仲！須自了，同個夜兮
J27nB197_p0394c18║同箇曉，試將此語播諸方，謾道荒田不揀草，更看
J27nB197_p0394c19║雲門拄杖子化為龍，吞卻山河大地了。諸昆仲！且
J27nB197_p0394c20║道：博山即今在甚麼處？」良久，云：「深固幽遠，無人能
J27nB197_p0394c21║到。」下座。
J27nB197_p0394c22║開光，解制，上堂。「九十日期今已解，百千三昧許誰知？
J27nB197_p0394c23║畫龍未必乘雲去，可惜人間十二時。十二時辰彈
J27nB197_p0394c24║指過，眨起眉毛還是錯，衲衣撩起伴雲眠，磐陀石
J27nB197_p0394c25║上松花墮。聞見清兮清亦非，法身無病不求醫，頂
J27nB197_p0394c26║門突出摩醯眼，夜半烏雞帶雪飛。帶雪飛兮貴回
J27nB197_p0394c27║互，金鳳不棲無影樹，縱橫十字數將來，佛祖位中
J27nB197_p0395a01║留不住。留不住兮劈面來，兔角龜毛眼裏栽，今朝
J27nB197_p0395a02║拄杖橫挑出，那個男兒肯活埋？諸昆仲！今乃解制
J27nB197_p0395a03║之辰，遇無量壽如來為汝諸人普作佛事，放大光
J27nB197_p0395a04║明，炤十方國土無所障礙，更以無礙神力將極樂
J27nB197_p0395a05║娑婆融成一界，若說是淨土卻是娑婆，若說是娑
J27nB197_p0395a06║婆即是淨土，且道：無量壽如來畢竟居何國土？今
J27nB197_p0395a07║日博山親指出，分明一點座中圓。」
J27nB197_p0395a08║上堂。僧問：「金鐘纔扣，雲堂已露，真風法鼓重鳴，海眾
J27nB197_p0395a09║更申敗缺。正當恁麼時，和尚如何結案？」師卓拄杖，
J27nB197_p0395a10║曰：「山水之間得渠儂力。」進曰：「某甲從此信入去也。」
J27nB197_p0395a11║師云：「信後如何？」進曰：「向後與和尚更道。」師云：「分作
J27nB197_p0395a12║兩橛作麼？」又，僧問：「昔九座大師云：『我今日向孤峰
J27nB197_p0395a13║絕頂駕一隻鐵船，截斷天下人要津。』秪如和尚今
J27nB197_p0395a14║日又作麼生？」師云：「銕船即且置，闍黎要津呈似老
J27nB197_p0395a15║僧看。」進云：「爭奈學人不會何。」師云：「不會請人裁。」進
J27nB197_p0395a16║云：「恁麼則剛道是龍猶不信，等閒奪得始驚人。」師
J27nB197_p0395a17║云：「閒言語。」復曰：「諸昆仲！佛法不是容易，博山三十
J27nB197_p0395a18║年來實際理地，洞然無礙。事法中較量，與理矛盾
J27nB197_p0395a19║者尚多，即今與諸昆仲陞堂入室，結個粥飯因緣，
J27nB197_p0395a20║於此座上問來荅去，如鳥云空、如鼠云唧，雖有其
J27nB197_p0395a21║聲，究竟將來都無實義，豈但無益？恐成賺誤。若是
J27nB197_p0395a22║祖師門下客，要知祖師行徑，方有說話分。單明自
J27nB197_p0395a23║己底，不知有古佛家風，此人有眼無身；若明得古
J27nB197_p0395a24║佛家風，不知自己用處，此人有身無眼。直饒坐斷
J27nB197_p0395a25║兩頭，不通凡聖，轉身氣急，猶在半途，更須知有全
J27nB197_p0395a26║提時節始得。大丈夫兒步入重玄，睜開隻眼解作
J27nB197_p0395a27║家，活用不乖，方斂沙界于毫端纖塵，匪礙耀珠光
J27nB197_p0395b01║於域內，洞鑒無遺，如日月光遠近斯炤。」拈拄杖，云：
J27nB197_p0395b02║「還有恁麼衲僧麼？」僧問：「透網金鱗因甚猶滯水？」師
J27nB197_p0395b03║云：「度盡無餘影，還他越涅槃。」進云：「恁麼則縱橫滄
J27nB197_p0395b04║海闊，騰躍萬波隨。」師云：「作麼生說箇騰躍底道理？」
J27nB197_p0395b05║進云：「分明頭角久，春江雨露微。」師云：「念文章可惜
J27nB197_p0395b06║許。」師復拈拄杖，云：「還有問話者麼？」眾無對，復曰：「今
J27nB197_p0395b07║日老僧失利。」
J27nB197_p0395b08║誕日，上堂。僧問：「莊子八千椿，正眼觀來猶存數量；大
J27nB197_p0395b09║通塵點劫，衲僧門下尚在半途。壽等虛空、泯絕途
J27nB197_p0395b10║量一句，請和尚指示。」師云：「玄沙元是謝家郎。」進云：
J27nB197_p0395b11║「和尚與玄沙同生去也。」師云：「年年桃李樹，處處白
J27nB197_p0395b12║紅花。」進云；「這箇且置，秪如當時韓文公問大顛和
J27nB197_p0395b13║尚：『尊壽多少？』顛提數珠云；『晝夜一百八。』今日座中
J27nB197_p0395b14║諸大檀越或問和尚：『法臘多少？』和尚如何應對？」師
J27nB197_p0395b15║曰：「漩復黃河水。」進云：「如是，則和尚與大顛，人有今
J27nB197_p0395b16║昔，壽無兩般去也。」師曰：「乾三長，坤六短。」進云：「冰桃
J27nB197_p0395b17║雪藕非為敬，直奮空拳上法王時如何？」師曰：「坤在
J27nB197_p0395b18║上，乾在下。」僧禮拜，云：「謝和尚荅話。」師乃曰：「天地旋，
J27nB197_p0395b19║山河走，石女生兒，世間希有，白向本爺娘，乾坤兩
J27nB197_p0395b20║眉皺，今日無端舉似人，灼然笑破虛空口。諸昆仲！
J27nB197_p0395b21║若道博山有生，是不諳佛法；若道博山無生，是不
J27nB197_p0395b22║諳世法：生與無生拈放一邊，且道：四大色身從甚
J27nB197_p0395b23║麼處得來？」良久，云：「乾闥婆神無限樂，宮商不與世
J27nB197_p0395b24║和同。」首座問：「石女生兒得幾個？」師曰：「五男二女。」進
J27nB197_p0395b25║云：「和尚生身父母在甚麼處？」師喝一喝，下座。
J27nB197_p0395b26║佛成道日，上堂。僧問：「雪覆千山無點白，雲空萬里絕
J27nB197_p0395b27║纖埃，未審甚麼人到此境界？」師曰：「無縫襖子足風
J27nB197_p0395c01║涼。」進云：「向上更請和尚道。」師云：「秦望嶺頭雲，楚人
J27nB197_p0395c02║那得見？」進云：「還許學人進語也無？」師云：「試說看。」進
J27nB197_p0395c03║云：「恁麼則禮拜去也。」師不顧。復云：「法本法無法，庭
J27nB197_p0395c04║前瑞草和根拔；無法法亦法，黃河九曲，金沙混流。
J27nB197_p0395c05║今付無法時，釋迦鼻孔長多少？法法何曾法？瞞博
J27nB197_p0395c06║山一點也不得。諸昆仲！釋迦大師四十九年橫說
J27nB197_p0395c07║豎說、逆說順說，誰人奈得渠何？及入涅槃時，以虛
J27nB197_p0395c08║空為口，滄海為舌，日月星辰為莊嚴，山河大地為
J27nB197_p0395c09║聽眾，橫說豎說、逆說順說，要且無人得聞。博山今
J27nB197_p0395c10║日在此座上橫說豎說、逆說順說，誰人奈得博山
J27nB197_p0395c11║何？博山今日不待涅槃，即此座筵，以虛空為口，滄
J27nB197_p0395c12║海為舌，日月星辰為莊嚴，山河大地為聽眾，橫說
J27nB197_p0395c13║豎說、逆說順說，要且無人得聞。這裡有些子淆訛。
J27nB197_p0395c14║諸昆仲！過去釋迦大師所說法要無人得聞即且
J27nB197_p0395c15║置，現在博山所說法要因甚無人得聞？這裏若緇
J27nB197_p0395c16║素得出，許你親見博山，既見博山，即見釋迦大師；
J27nB197_p0395c17║若緇素不出，縱見釋迦大師，要且不見博山。何以
J27nB197_p0395c18║故？有口非干舌，無錢卦不靈。」下座。
J27nB197_p0395c19║上堂。「『撲落非他物，縱橫不是塵，山河并大地，全露法
J27nB197_p0395c20║王身。』古人恁麼悟去，大似喫常住飯，作自己事。博
J27nB197_p0395c21║山則不然，行年四十九，皮骨若枯柳，四大體自如，
J27nB197_p0395c22║面南看北斗。博山恁麼道，大似喫自己飯，作常住
J27nB197_p0395c23║事，徐六擔板各見一邊，更有一偈為之解嘲，不免
J27nB197_p0395c24║總說向大眾去也。祖父田園，自家產業，匪守珍御，
J27nB197_p0395c25║不生下劣。纔涉思惟，平地遭[跳-兆+(鐵-金)]，醉酒臥街，證龜成
J27nB197_p0395c26║鱉。博山恁麼道，早作死馬兒醫，汝等諸人也不得
J27nB197_p0395c27║鑽龜打瓦。珍重。」首座云：「某甲不似和尚。」師曰：「汝又
J27nB197_p0396a01║作麼生？」進云：「行年三十七，通身赤骨律，不喫常住
J27nB197_p0396a02║飯，砵盂兩度濕。」師云：「卻是汝來得，要且不會老僧
J27nB197_p0396a03║意在。」
J27nB197_p0396a04║上堂。僧問：「蟄戶將開，海門雷震，敢問和尚：一池鱣鮪，
J27nB197_p0396a05║何時際會風雲？」師云：「拄杖時常頭點空。」進云：「興波
J27nB197_p0396a06║作浪時如何？」師云：「闍黎腳跟下水深多少？」僧咦曰：
J27nB197_p0396a07║「透網金鱗雖振鬣，沖霄丹鳳不遺苞。」師云：「更須按
J27nB197_p0396a08║下雲頭始得。」又，僧問：「乍入叢林蒙師命，往白下請
J27nB197_p0396a09║有字經，敢問和尚：無字經命向甚麼處請？」師云：「磕
J27nB197_p0396a10║破髑髏。」僧禮拜，師曰：「便秪如此耶？出去。」又，僧問：「近
J27nB197_p0396a11║闡宗猷，既非臨濟、溈仰，不是法眼、雲門，未審香火
J27nB197_p0396a12║因緣從誰結得？」師曰：「渡河落影子。」進云：「大好山頭，
J27nB197_p0396a13║一針鋒地容盡大地，衲僧因甚麼這坐具也容不
J27nB197_p0396a14║下？」師云：「闍黎曾到峰頭麼？」進云：「已拈玉線芒，請露
J27nB197_p0396a15║金針穴。」師云：「急著眼覷。」進云：「更有話問，請師垂慈。」
J27nB197_p0396a16║師云：「不妨舉著。」進云：「如何是功？」師云：「三人同一春。」
J27nB197_p0396a17║進云：「如何是共功？」師云：「力士舁杖鼓。」進云：「如何是
J27nB197_p0396a18║功功？」師云：「猢猻上露柱。」進云：「不得敲唱雙舉，請示
J27nB197_p0396a19║正中妙挾。」師云：「高低雲遶樹。」進云：「謝師答話去也。」
J27nB197_p0396a20║師云：「遠近鳥啣花。」師復曰：「春日山多霧，樵人路徑
J27nB197_p0396a21║迷，縱然得入戶，腳下有黃泥。諸昆仲！冰厚三尺非
J27nB197_p0396a22║一日之寒，水漲千溪非一日之雨，朝聞夕死非一
J27nB197_p0396a23║日之功，立地成佛非一日之行。所以，釋迦大師曠
J27nB197_p0396a24║大劫來難行能行、難忍能忍，為我等故修諸苦行，
J27nB197_p0396a25║成就無上正真之道，正為我等今日事。且道：今日
J27nB197_p0396a26║事又作麼生？若向今日會去，與釋迦大師共一皮
J27nB197_p0396a27║袋子。豈但釋迦大師與恒沙諸佛共一皮袋子？一
J27nB197_p0396b01║心一智慧，力、無畏亦然，于彈指頃成就無量無邊
J27nB197_p0396b02║妙行，具足無量無邊莊嚴，圓滿八萬四千諸波羅
J27nB197_p0396b03║蜜門。其或未然，而言凡聖齊同，如持爝火擬比太
J27nB197_p0396b04║陽，又如初生鳥鶵欲沖霄漢，多不自諒也。」首座曰：
J27nB197_p0396b05║「和尚道冰厚三尺非一日之寒，冰解後如何？」師曰：
J27nB197_p0396b06║「七花八裂。」進云：「水漲千溪非一日之雨，天晴後如
J27nB197_p0396b07║何？」師云：「石頭露也。」進云：「朝聞夕死非一日之功，如
J27nB197_p0396b08║何是無功之功？」師云：「闍黎向上覷著。」進云：「立地成
J27nB197_p0396b09║佛非一日之行，如何是無行之行？」師曰：「著衣吃飯
J27nB197_p0396b10║未為分外。」進云：「和尚皮袋子與釋迦大師皮袋子
J27nB197_p0396b11║重多少？」師云：「半斤八兩。」
J27nB197_p0396b12║上堂。僧問：「今在人天眾前作麼生相見？」師云：「是水東
J27nB197_p0396b13║流。」進云：「和尚安住在甚麼處？」師云：「門前剎竿二丈
J27nB197_p0396b14║五。」進云：「花落月明時又作麼生進步？」師云：「憑闍黎
J27nB197_p0396b15║跳躑。」進云：「石泉一線水源從何處來？」師云：「喉嚨下。」
J27nB197_p0396b16║進云：「流向甚處去？」師云：「頂門上。」進云：「高低物象一
J27nB197_p0396b17║顧齊平，遠近音聲眾響斯應，是何人境界？」師云：「沒
J27nB197_p0396b18║來繇漢。」進云：「幽閒鬼如何殺得？」師云：「借闍黎刀看。」
J27nB197_p0396b19║僧擬議，師振聲一喝。師復云：「明暗交參，正偏綺互，
J27nB197_p0396b20║言中有響，句下無私，揭開雲霧見青天，畢竟是誰
J27nB197_p0396b21║遭點額？龍門萬丈，笑看足下風雲；金彈一丸，播弄
J27nB197_p0396b22║手中戲具。古人道：『一人所在亦到，拄杖子不會，諸
J27nB197_p0396b23║人卻會得；半人所在亦到，拄杖子會得，諸人不會。』
J27nB197_p0396b24║所以道：石人機似汝，也解唱巴歌；汝若似石人，雪
J27nB197_p0396b25║曲也應和。恁麼商量，惟木上座卻較些子。珍重。」
J27nB197_p0396b26║上堂。僧問：「如何是法身理？」師云：「伸手不見掌。」進云：「法
J27nB197_p0396b27║身向甚麼處安立？」師云：「暗地始驚人。」進云：「未審法
J27nB197_p0396c01║身是何境界？」師曰：「山河大地。」進云：「離了法身又且
J27nB197_p0396c02║如何？」師云：「爍破四天下。」僧禮拜，師云：「是法非法，是
J27nB197_p0396c03║心非心，非法即法，非心即心。打翻漆桶，大地平沉，
J27nB197_p0396c04║雲門大師甚是奇怪，盞子落地，碟子成七片。」又云：
J27nB197_p0396c05║「扇子𨁝跳上三十三天，築著帝釋鼻孔，東海鯉魚
J27nB197_p0396c06║打一棒，雨似盆傾。諸昆仲！博山今日亦如雲門大
J27nB197_p0396c07║師，氣宇如王，若渠來相見時又作麼生定奪？」眾無
J27nB197_p0396c08║對，師云：「拄杖不在，苕帚柄聊與三十。何以故？若不
J27nB197_p0396c09║挫其來鋒，將來必成過患。」
J27nB197_p0396c10║上堂。「道非明暗，法離有無，布袋頭邊逴得，看來猶是
J27nB197_p0396c11║半途，直饒坐斷毘盧，不通凡聖，旋風撲面，氣急殺
J27nB197_p0396c12║人，直下相逢不是渠，轉位旋機沉毒海。諸昆仲！若
J27nB197_p0396c13║言即心即佛，大似黃葉止啼；又云非佛非心，還如
J27nB197_p0396c14║夢中說夢。不是心、不是佛、不是物，是甚麼碗塌丘？
J27nB197_p0396c15║江西老宿恁麼說法，尚喚作口裏阿漉漉底，諸人
J27nB197_p0396c16║分上又作麼生？諸昆仲！莫秪論他非是好，門前更
J27nB197_p0396c17║有鳳凰山。」
J27nB197_p0396c18║上堂。「甚麼物恁麼來？重門關鎖一時開。甚麼物恁麼
J27nB197_p0396c19║去？佛機不隔時流意。靈山會上有多端，立雪庭前
J27nB197_p0396c20║無二致。甚麼物幾多般？見未分明莫浪傳。嘗記寶
J27nB197_p0396c21║方言道：『好天非高，大海非寬，說似一物即不中，多
J27nB197_p0396c22║情不用眉毛動。修證即不無，染污即不得，丫角女
J27nB197_p0396c23║子髮如銀，病中勘破維摩詰。』即此不染污是諸佛
J27nB197_p0396c24║之所護念，粉碎虛空撲地來，百匝千重成一片。諸
J27nB197_p0396c25║昆仲！既不似一物，畢竟似個甚麼？有眼無耳朵，六
J27nB197_p0396c26║月火邊坐，任是同胞生，也須更問過。更問過是甚
J27nB197_p0396c27║麼？」良久，卓拄杖子，云：「拄杖子卻辯得。」
J27nB197_p0397a01║佛誕日，上堂。「王宮未降，佛事已週，腳跟下好與三十
J27nB197_p0397a02║棒；未出母胎，度人已畢，腳跟下好與三十棒；四十
J27nB197_p0397a03║九年說夢，取笑旁觀，腳跟下好與三十棒；三百餘
J27nB197_p0397a04║會週遮，糢糊正眼，腳跟下好與三十棒；忽遇惡水
J27nB197_p0397a05║潑來，即周行七步，目顧四方，自云：『天上天下，唯吾
J27nB197_p0397a06║獨尊。』腳跟下好與三十棒。獨有雲門大師云：『我當
J27nB197_p0397a07║時若見，一棒打死與狗子喫，卻貴圖天下太平。』雲
J27nB197_p0397a08║門用此惡辣手段始能豎立宗乘，若是倚牆靠壁
J27nB197_p0397a09║漢又胡足道？博山三十棒略與通信，座中還有下
J27nB197_p0397a10║得惡辣手段者麼？」良久，云：「黃金自有黃金價，切莫
J27nB197_p0397a11║和沙賣與人。」首座問：「雲門一棒、博山三十棒，是同？
J27nB197_p0397a12║是別？」師曰：「出門是路。」進云：「未離兜率，已降王宮，未
J27nB197_p0397a13║出母胎，度人已畢，因甚麼又喚作四月八日活佛
J27nB197_p0397a14║降生？」師曰：「爭怪得渠？」進云：「諸佛出世為一大事因
J27nB197_p0397a15║緣，和尚出世所為何事？」師云：「笑看天花滿裓。」進云：
J27nB197_p0397a16║「佛祖來償口業債，未審是何口業？」師云：「惡毒糾纏。」
J27nB197_p0397a17║進云：「設中道持戒但束身，非身無所束，因甚麼千
J27nB197_p0397a18║佛出世又與人授戒羯磨？」師云：「羅浮原在廣之南。」
J27nB197_p0397a19║進云：「前無重難，後無輕遮，方堪受戒。或遇箇大闡
J27nB197_p0397a20║提漢殺佛殺祖底出來，未審還與他受戒麼？」師云：
J27nB197_p0397a21║「堪為來學典刑，留待別時供養。」進云：「恁麼則和尚
J27nB197_p0397a22║性命落在此人手裏也。」師云：「老僧甚得便宜。」進云：
J27nB197_p0397a23║「法施殷懃，且酬三拜。」師云：「止，莫礙第二座問。」
J27nB197_p0397a24║上堂。「古德云『日月未足以為明』，是甚麼物得恁麼明？
J27nB197_p0397a25║『乾坤未足以為大』，是甚麼物得恁麼大？博山今日
J27nB197_p0397a26║不惜唇吻，與汝諸人註破。」卓拄杖，云：「拄杖子眼光
J27nB197_p0397a27║爍破恒河沙世界，明耶？非明耶？恒河沙世界在拄
J27nB197_p0397b01║杖子裏許，大耶？非大耶？諸昆仲！秪是根拄杖子，又
J27nB197_p0397b02║何得論明？論暗？論大？論小？大小明暗悉是對待之
J27nB197_p0397b03║法。然雖如是，也不得草草。何以故？要知幽徑趣，須
J27nB197_p0397b04║辦半年糧。珍重。」
J27nB197_p0397b05║上堂。師方陞座，二僧問，不稱理，各賜棒。復云：「毛吞巨
J27nB197_p0397b06║海，海性無虧；芥納須彌，芥空宛爾。若道是神通妙
J27nB197_p0397b07║用，斯人未達其源；若道法爾如然。猶是拍盲狂解。
J27nB197_p0397b08║是以二人各責三十棒，趁出三門外去。諸昆仲！只
J27nB197_p0397b09║須析毫端而瀉海水，碎芥子以露須彌，旋嵐偃嶽
J27nB197_p0397b10║而絕纖塵，競注江河▆▆▆性。諸昆仲！萬花叢裏
J27nB197_p0397b11║去住，揣空出骨何難？清涼地上謳歌，白日挑燈有
J27nB197_p0397b12║據。到此則正偏旋復，雲樹絕依，古木森然，靈禽不
J27nB197_p0397b13║住，菩提涅槃、真如佛性喚作破草鞋，且拈放一邊，
J27nB197_p0397b14║各人衲衣下䊢洗錢布施些子，還肯麼？毘目仙人
J27nB197_p0397b15║執手時，善財眼底微塵佛。珍重。」
J27nB197_p0397b16║上堂。「三界無法，何者是生？三界無法，何者無生？生與
J27nB197_p0397b17║無生，二俱增語。若謂是生，前村古路坦然平；若謂
J27nB197_p0397b18║無生，海門波浪萬千尋。若道生即無生，樓頭戌鼓
J27nB197_p0397b19║正三更；若道無生即生，彩筆將來畫不成。諸昆仲！
J27nB197_p0397b20║幻化門頭高著眼，莫將陽燄亂紛紜。生與無生姑
J27nB197_p0397b21║置勿論，且道二六時中折旋俯仰，必竟承誰恩力？」
J27nB197_p0397b22║良久，云：「六窗虛淨無依，將來用度恰好。珍重。」
J27nB197_p0397b23║上堂。「大道虛曠，無有程途；幾動之微，自當審細。若藕
J27nB197_p0397b24║絲而牽大象，匪假神通；如寶樹之宿蟭螟，難窺異
J27nB197_p0397b25║色。活中死句，笑容含冰銕之姿；死處活來，寒谷動
J27nB197_p0397b26║陽春之燄。更須知當機劈面，毋待指陳，互換相資，
J27nB197_p0397b27║那容湊泊？諸昆仲！當此時也，寒灰發燄，雪覆紅爐，
J27nB197_p0397c01║水玉相啣，誰能料揀？若有人料揀得出，博山明窗
J27nB197_p0397c02║下安排著。珍重。」
J27nB197_p0397c03║在壽昌守先師七，眾請上堂。「一二三四五六，天地位，
J27nB197_p0397c04║萬物育，箇中有個無角泥牛，東觸西觸，至今無處
J27nB197_p0397c05║藏蹤，秪得和塵混俗，更須知平處險、直處曲，擊破
J27nB197_p0397c06║重關謾輕忽，太平宇宙斬癡頑，此是禪宗親付囑。
J27nB197_p0397c07║親付囑，破驢春上蒼蠅出，達磨未識參禪，孫臏不
J27nB197_p0397c08║解貨卜，惟有壽昌老人一生向鋤頭上七縱八橫，
J27nB197_p0397c09║至今也填坑塞窟。諸昆仲！還有為堂頭和尚出氣
J27nB197_p0397c10║者麼？今日幸有博山不肖兒孫為伊雪屈。」
J27nB197_p0397c11║結制，上堂。「天地與我同根，萬物與我一體，時人見此
J27nB197_p0397c12║一株花如夢相似。諸昆仲！古人於黑漆桶底鑑貌
J27nB197_p0397c13║辯色，無影樹下笑月吟風，掣開金鎖玄關，扯破漫
J27nB197_p0397c14║天網子。博山則不然、有人問：『天地與我同根，萬物
J27nB197_p0397c15║與我一體，意旨如何？』秪向他道：『昨日有人從燕京
J27nB197_p0397c16║來，寄得廣南信。』豈不見？溪山各異而雲月是同。又
J27nB197_p0397c17║云：『時人見此一株花如夢境相似，意旨如何？』秪向
J27nB197_p0397c18║他道：『▆▆▆▆▆▆▆▆▆▆▆▆。』不見人無遠
J27nB197_p0397c19║慮必有近憂。珍重。」
J27nB197_p0397c20║開光，上堂。「佛身無為，不墮諸有，慈德聲名垂不朽，今
J27nB197_p0397c21║朝覿面絕週遮，眼上眉毛誰不有？丹霞撥火而尋
J27nB197_p0397c22║舍利，善現晏坐而睹法身，雲門用棒以酬恩，洞山
J27nB197_p0397c23║用麻而報德，這一隊老漢雖則一期方便，怎奈千
J27nB197_p0397c24║古顢頇？何似博山將大冶紅爐一模傾出，使天上
J27nB197_p0397c25║天下有情無情睹端嚴之妙相，植菩提之正因，度
J27nB197_p0397c26║普耀之通津，趨妙嚴之果海，紫磨金聚咸轉根本
J27nB197_p0397c27║法輪，白玉毫光旋入普明三昧，使大地眾生各各
J27nB197_p0398a01║相謂有佛出世、各各自見己身作佛，無有眾生、無
J27nB197_p0398a02║一眾生相者。如是，則無施者、無化者、無造者、無受
J27nB197_p0398a03║者、亦無見者。何以故？施者乃至見者如夢幻故，山
J27nB197_p0398a04║河大地、草木叢林、情與無情、世出世間如夢如幻
J27nB197_p0398a05║故，乃至諸佛出世、諸佛涅槃，影現其中如夢如幻
J27nB197_p0398a06║故。還有不在夢幻者麼？」卓拄杖，云：「今日為君親指
J27nB197_p0398a07║出，普天匝地盡光明。」
J27nB197_p0398a08║上堂。「『一二二三子，平目復仰視，兩口一無舌，此是吾
J27nB197_p0398a09║宗旨。』仰山大師生平家活徹底為人，若以意識度
J27nB197_p0398a10║量，正所謂平地上死人無數也。然此偈無纖毫縫
J27nB197_p0398a11║罅，博山今日向虛空裏釘橛子、太清中加彩繪，使
J27nB197_p0398a12║諸人有所趣向、有所捫摸也。『一二二三子』，抖擻不
J27nB197_p0398a13║下。『平目復仰視』，北斗向南看。『兩口一無舌』，空谷傳
J27nB197_p0398a14║聲，虛堂習聽。『此是吾宗旨』，披拂有餘恨。諸昆仲！當
J27nB197_p0398a15║知此偈暗機圓合，金鐘同玉磬和鳴；正按全提，瑞
J27nB197_p0398a16║草與瓊枝並茂。若向這裏會去，平常心與道相宜；
J27nB197_p0398a17║若向這裏不會，正是業識茫茫，無本可據。更有一
J27nB197_p0398a18║事在，佛殿東南缺了一角，有人補湊得下，博山遺
J27nB197_p0398a19║隻履以謝之。珍重。」
J27nB197_p0398a20║上堂。「諸佛秘密藏，祖師遞相付，既同本來心，何迷復
J27nB197_p0398a21║何悟？言語悉虛妄，形色如朝露，了形色語言，究竟
J27nB197_p0398a22║絕依怙。譬如洞庭水，今古清如故。虛空非動搖，太
J27nB197_p0398a23║清絕點污，有物終敗壞，無形始清素。諸昆仲！迷鏡
J27nB197_p0398a24║裏之頭，徒勞狂怖；昧衣中之寶，枉受伶俜。」卓拄杖，
J27nB197_p0398a25║云：「若向這裏會去，猶較些子。更欲遲疑，向下文長，
J27nB197_p0398a26║留待來日。」擲拄杖，下座。
J27nB197_p0398a27║上堂。「心同虛空界，示等虛空法，證得虛空時，無是無
J27nB197_p0398b01║非法。大小祖師雖則是和泥合水，要且弄巧成拙，
J27nB197_p0398b02║將心與虛空分作兩橛，說同說等、論是論非，雖不
J27nB197_p0398b03║涉是非，亦將是非弄影耳。夫虛心獨運，妙湛何依？
J27nB197_p0398b04║至體彌綸，空界何立？大方莫比其量，慧目罔眺其
J27nB197_p0398b05║蹤，日月未足喻其明，冰雪難以方其潔。古澗之水
J27nB197_p0398b06║湛湛，浸殺法身；不萌之草茸茸，能藏香象。諸昆仲！
J27nB197_p0398b07║且道：徹底無依，向甚處安身立命？」良久，云：「眾既知
J27nB197_p0398b08║時節，吾今不再三。」卓拄杖，下座。
J27nB197_p0398b09║上堂。「靈光不昧，萬古徽猷，入此門來，莫存知解。諸昆
J27nB197_p0398b10║仲！終日拈香擇火，待客迎賓，動轉施為，折旋俯仰，
J27nB197_p0398b11║還有知解也無？既無知解，得恁麼伶俐、得恁麼活
J27nB197_p0398b12║潑？古德云：『樵子負薪歸，機婦連霄織，看他家事忙，
J27nB197_p0398b13║且道承誰力？』若向這裏會去，飯是米做底、湯是水
J27nB197_p0398b14║做底、師姑是女人做底，切莫當面錯過。不錯過，鷂
J27nB197_p0398b15║子過新羅，依然辜負我。」卓拄杖，下座。
J27nB197_p0398b16║解制，上堂。「世界乾城，眾生陽燄，諸佛鏡像，六道空花，
J27nB197_p0398b17║不躋圓覺大伽藍，終是癡狂門外走。若帶些些泥
J27nB197_p0398b18║▆，未免紙褁麻纏，除是鐵膽銅心，始解步空捉影。
J27nB197_p0398b19║百尺竿頭穩坐，終落那邊；三家村裏安身，仍停此
J27nB197_p0398b20║岸。只須藏身處沒蹤跡，金鍼繡出玉麒麟；沒蹤跡
J27nB197_p0398b21║處莫藏身，鐵掌挪成銀彈子。諸昆仲！今日解制之
J27nB197_p0398b22║辰，三年果滿，萬行週圓。且道：百步穿揚一箭作麼
J27nB197_p0398b23║生透得過？」良久，卓拄杖，云：「好手手中誇好手，紅心
J27nB197_p0398b24║心裏▆紅心。」下座。
J27nB197_p0398b25║結制，上堂。「世尊拈花，芙蓉秋露冷；迦葉微笑，蘭蕙曉
J27nB197_p0398b26║風清。又云：『我有正法眼藏涅槃妙心付囑於汝。』可
J27nB197_p0398b27║謂囊藏長者券，腰沒半文錢，至今後代兒孫望影
J27nB197_p0398c01║分波，竟莫得其涯岸。當此時也，去聖時遙，人心狂
J27nB197_p0398c02║悖，妄庸邪見布滿寰宇，稱悟道者紛紛，求其真參
J27nB197_p0398c03║實究者蓋尟也。諸昆仲！若要會世尊拈花底道理。」
J27nB197_p0398c04║豎起拂子，云：「向這裏會取。若要會迦葉微笑底道
J27nB197_p0398c05║理。」擲下拂子，云：「向這裏會取。然須從冰山雪洞裏
J27nB197_p0398c06║穿下過來始堪共語。不然，則就窩子裏打將去，盡
J27nB197_p0398c07║是掠虛漢，與自己本分中有何交涉？即今乃結制
J27nB197_p0398c08║之辰，有吉安純初曾居士舟次一月而來，為彼乃
J27nB197_p0398c09║郎廣修供養，復請博山上堂敷演此事，不免翻世
J27nB197_p0398c10║尊之陳案，燃古佛之慧燈，踵列祖之芳塵，續金剛
J27nB197_p0398c11║之慧命。然雖如是，諸人分上也須向無陰陽地上
J27nB197_p0398c12║啣一莖草來始得。」卓拄杖，下座。
J27nB197_p0398c13║上堂。「單明向上，語絕週遮，洞鑒機微，要在句外。若在
J27nB197_p0398c14║文言上理會，正所謂埋沒先宗，辜負自己。德山大
J27nB197_p0398c15║師云：『毫釐繫念三途業因。』諸昆仲！十二時中折旋
J27nB197_p0398c16║俯仰，是繫念耶？非繫念耶？是正因耶？是業因耶？又
J27nB197_p0398c17║云：『瞥爾情生，萬劫羈鎖。』開口動舌處，是情生耶？非
J27nB197_p0398c18║情生耶？是解脫耶？是羈鎖耶？汝等諸人各向衲衣
J27nB197_p0398c19║下緇素看。若以無念為無念、無情為無情，即坭塑
J27nB197_p0398c20║木雕；若以有念為有念、有情為有情，正是業識茫
J27nB197_p0398c21║茫，無本可據。衲僧家須另行一路始得。祖師云：『心
J27nB197_p0398c22║隨萬境轉，轉處實能幽，隨流認得性，無喜亦無憂。』
J27nB197_p0398c23║于諸境緣未免隨流。且道：喚甚麼作性？若認得性，
J27nB197_p0398c24║正好喫博山痛棒；若認不得性，正好喫博山痛棒。
J27nB197_p0398c25║何以故？龍門無宿客，雨打石人頭。」卓拄杖，下座。
J27nB197_p0398c26║壽日，上堂。「諸佛時常說法，博山特地重宣。是何言？丫
J27nB197_p0398c27║角女子鬢皓然。是何法？明察秋毫雙眼瞎。此情惟
J27nB197_p0399a01║有木人知，六月炎天生凍殺，若向這裏揭山頭之
J27nB197_p0399a02║宿霧、破水面之印文，古佛向汝諸人面前說〈壽量
J27nB197_p0399a03║品〉、〈報恩品〉已竟。所以云：『博山生大地，眾生與博山
J27nB197_p0399a04║同生；博山壽大地，眾生與博山同壽。』然雖如是，更
J27nB197_p0399a05║須知有出世事始是報恩者。博山嘗有偈云：『欲報
J27nB197_p0399a06║深恩出世奇，報恩深處少人知，而今洞徹無違理，
J27nB197_p0399a07║始信從前步不移。』古德云：『盡大地如粟米大，拋向
J27nB197_p0399a08║汝諸人面前。』諸人要且不會，打鼓普請看；若會得
J27nB197_p0399a09║恁麼說話，始知不移步底道理，國恩、佛恩、親恩、檀
J27nB197_p0399a10║越恩一時報足。若乃煖衾涼枕、菽水承歡，欲報深
J27nB197_p0399a11║恩，無有是處。所以釋迦大師棄皇宮如脫敝屣，乃
J27nB197_p0399a12║至忉利天為母說法，此釋迦之孝也。目犍連尊者
J27nB197_p0399a13║去鬚髮如除垢膩，乃至餓鬼道中救脫母難，此目
J27nB197_p0399a14║連之孝也。現前大眾思地獄苦，發菩提心，長連床
J27nB197_p0399a15║上瞠眉努目，究衲衣下一件大事，此諸昆仲之孝
J27nB197_p0399a16║也。作麼生是博山底孝？」拈拄杖，云：「一條拄杖活如
J27nB197_p0399a17║龍，縱橫全得渠儂力。」連卓拄杖，下座。
J27nB197_p0399a18║除日，上堂。「殘冬已去，春風到來，木雞報曉，石女懷胎。
J27nB197_p0399a19║庭前翠柏堪剪，溪邊嫩柳重栽，達磨不來東土，寒
J27nB197_p0399a20║山元在天台，惟有臨濟大師赤肉團上無位真人
J27nB197_p0399a21║分身無量，散在汝諸人面門出入，未證據者看看：
J27nB197_p0399a22║饑同餐、渴同飲、寒同火、睡同衾，若向這裏儱侗瞌
J27nB197_p0399a23║睡，未免受無位真人當面熱瞞。」豎起拂子，云：「諸昆
J27nB197_p0399a24║仲！會麼？圓明了知，不因心念。珍重。」
J27nB197_p0399a25║上堂。「佛法非非法，非非非亦非，非非俱絕跡，始可話
J27nB197_p0399a26║離微。諸昆仲！若欲決擇是非，除是向教乘中辯得
J27nB197_p0399a27║清濁，然後始透得祖師關捩。何謂清濁？如教中說
J27nB197_p0399b01║貪、嗔、癡、愛、煩惱、無明是障道法，此是聲聞藏說、是
J27nB197_p0399b02║濁流邊說；無佛可成、無生可度，情與無情性相平
J27nB197_p0399b03║等，此是菩薩藏說、是清流邊說；至體無名，聖功獨
J27nB197_p0399b04║炤，此是藥言，無病人前不得說藥。有修、有證，建立
J27nB197_p0399b05║因果，此是聲聞藏說、是濁流邊說；無修、無證，不昧
J27nB197_p0399b06║因果，此是菩薩藏說、是清流邊說；修與無修二俱
J27nB197_p0399b07║剩語，此是藥言，無病人前不得說藥。若說有句、無
J27nB197_p0399b08║句，是外道說；若說亦有亦無句、非有非無句，亦是
J27nB197_p0399b09║外道說；離四句絕百非，此是藥言，無病人前不得
J27nB197_p0399b10║說藥。若貪著塵勞，侵損正法，此是波旬說；失于正
J27nB197_p0399b11║受，樂著諸受，此亦是波旬說；山崩海竭不動其心，
J27nB197_p0399b12║此是藥言，無病人前不得說藥。諸昆仲！百非俱遣，
J27nB197_p0399b13║宛然赤子之心；一道齊平，突出摩醯之眼。珍重。」
J27nB197_p0399b14║上堂。「壽昌先師云：『踏上雲頭第一峰，眼中廣博小虛
J27nB197_p0399b15║空，當初欲見無繇見，今日相逢處處同。』諸昆仲！此
J27nB197_p0399b16║是曹洞宗旨，分明向汝諸人道，無纖毫蓋覆。若向
J27nB197_p0399b17║這裏會去，洞山大師在諸人腳跟下放光動地，入
J27nB197_p0399b18║寶鏡三昧也。其或未然，博山不免註解一遍：『踏上
J27nB197_p0399b19║雲頭第一峰』，坑坎嶮巇，也須仔細。『眼中廣博小虛
J27nB197_p0399b20║空』，眼在虛空裏，虛空在眼裏，試定當看。『當初欲見
J27nB197_p0399b21║無繇見』，對面不相識，千里卻同風。『今日相逢處處
J27nB197_p0399b22║同』，是何面目？指東為西、喚南作北得麼？若向博山
J27nB197_p0399b23║註解處會去，壽昌先師在汝諸人腳跟下放光動
J27nB197_p0399b24║地，入寶鏡三昧也。然雖如是，博山不合將壽昌老
J27nB197_p0399b25║人受用底家私撒向諸人腳跟下。豈不見？父為子
J27nB197_p0399b26║隱、子為父隱，直在其中矣。珍重。」
J27nB197_p0399b27║桐城宰官居士請上堂。拈香祝　聖竟，復云：「諸昆仲！
J27nB197_p0399c01║參學須具參學眼，若具參學眼，腳踏實地，步步登
J27nB197_p0399c02║玄；若不具參學眼，與參學沒交涉。譬如善射者，立
J27nB197_p0399c03║定腳跟，然後拈弓架箭，始能中的也。黃蘗希運禪
J27nB197_p0399c04║師云：『老僧行腳時，見草裏有人攔頭一錐，彼人若
J27nB197_p0399c05║知痛癢，便布袋盛米供養他。』雪峰大師三登投子、
J27nB197_p0399c06║九上洞山，炊飯挪巾，成辦箇專此宗門中參學樣
J27nB197_p0399c07║子。不似而今口稱行腳，觀山玩水，較量是非，三三
J27nB197_p0399c08║五五聚頭雜話。有一等向冊子上研窮、枯骨上討
J27nB197_p0399c09║汁。有一等長連床上睜眉努目，胡思亂想，想久成
J27nB197_p0399c10║勞，不是昏沉便是散亂，如斯等類皆非法器。諸昆
J27nB197_p0399c11║仲！洞房春煖，須知錦帳香銷；庭際光生，且喜寒巖
J27nB197_p0399c12║發燄。事驚極致，理喜從虛。所以道：直須揮劍。若不
J27nB197_p0399c13║揮劍，漁父棲巢。閒時喜唱步虛詞，泥雨須防苔蘚
J27nB197_p0399c14║滑路。憑高處，險獅巖，絕狐狸之蹤影，向暗中消靈
J27nB197_p0399c15║運，結燈花之彩。諸昆仲！博山捨父逃走，伶俜辛苦
J27nB197_p0399c16║三十餘年，今日到舒州城唱箇還鄉曲子，徹見故
J27nB197_p0399c17║鄉田地、徹見故鄉人物、徹見故鄉春色，世間之樂
J27nB197_p0399c18║百千萬億倍不足為喻。茲因桐城眾宰官、居士及
J27nB197_p0399c19║諸山僧友請博山陞座說法，博山果有何法可說？
J27nB197_p0399c20║不免將生平所行底、所見底、所到底細詳一遍。然
J27nB197_p0399c21║雖如是，道曠無涯，逢人不盡，更須知有長處始得。」
J27nB197_p0399c22║卓拄杖，云：「莫謂故鄉田地穩，門前更有萬重山。」僧
J27nB197_p0399c23║問：「此土聖凡同聚會，向上宗乘為舉揚。」師云：「此去
J27nB197_p0399c24║南舒一百餘。」又問：「不問有言、不問無言，請和尚如
J27nB197_p0399c25║何道？」師云：「巖前生石虎。」僧喝一聲，師笑云：「聲響吼
J27nB197_p0399c26║如雷。」僧無語，師便打。
J27nB197_p0399c27║生生社，陞座。「拄杖子謂之有，是增益謗；謂之無，是減
J27nB197_p0400a01║損謗；謂之亦有亦無，是相違謗；謂之非有非無，是
J27nB197_p0400a02║戲論謗。只須向四句外會去，始不被拄杖子瞞。諸
J27nB197_p0400a03║昆仲！緣生無性，拄杖子徹底無依；無性緣生，拄杖
J27nB197_p0400a04║子建立世界。拄杖子緣生，一切法緣生；拄杖子無
J27nB197_p0400a05║性，一切法寂爾。所以道：心生，種種法生；心滅，種種
J27nB197_p0400a06║法滅。祖師云：『百千法門，同歸方寸；恒沙妙德，總在
J27nB197_p0400a07║心源。』會此一心法，說生無生亦得、說無生生亦得、
J27nB197_p0400a08║說生生無生亦得、說無生生生亦得。繇此運大悲
J27nB197_p0400a09║心，興放生業，飛者適虛空、走者適林麓、潛者適淵
J27nB197_p0400a10║溟，豈可以世間生滅有無而較量其功德者哉？博
J27nB197_p0400a11║山今日登此座筵，不說有法、不說無法、不說亦有
J27nB197_p0400a12║亦無法、不說非有非無法，離四句絕百非，石人點
J27nB197_p0400a13║額，青山皺眉，深寒博得三春暖，破霧披雲入翠微。
J27nB197_p0400a14║諸昆仲！南山起雲，北山下雨，汝等諸人緊捎草鞋，
J27nB197_p0400a15║牢把腳跟。然雖如是，爛泥田埂石頭路上，也須防
J27nB197_p0400a16║[跳-兆+(鐵-金)]。」卓拄杖，下座。
J27nB197_p0400a17║生生社，小參。「諸昆仲！宗門中事難以措詞，盡力道不
J27nB197_p0400a18║得句作麼生開口？三乘十二分教有人說去了也、
J27nB197_p0400a19║即心即佛有人說去了也、非心非佛有人說去了
J27nB197_p0400a20║也、不是心不是佛不是物亦有人說去了也，且道：
J27nB197_p0400a21║現前與諸昆仲分析底是箇甚麼？若喚作業識茫
J27nB197_p0400a22║茫，正所謂懷寶迷邦；若喚作直下是佛，因甚麼承
J27nB197_p0400a23║當不下？昔世尊拈花示眾，百萬人天悉皆罔措，惟
J27nB197_p0400a24║迦葉一人破顏微笑，且道：迦葉笑個甚麼？博山不
J27nB197_p0400a25║免為諸人註破：若向世尊拈花處會去，山濤海雲
J27nB197_p0400a26║為汝等助發機緣；若向迦葉微笑處會去，飛走鱗
J27nB197_p0400a27║毛普現色身三昧。到恁麼田地，不作箇解會，亦非
J27nB197_p0400b01║無解會者。雲門大師云：『古佛與露柱相交是第幾
J27nB197_p0400b02║機？』且道：現前喚甚麼作古佛？喚甚麼作露柱？又自
J27nB197_p0400b03║代云：『南山起雲，北山下雨。』且道：雲門意在於何？若
J27nB197_p0400b04║向雲門句下徹去，會此分折底有甚麼難？然雖如
J27nB197_p0400b05║是，黃金自有黃金價，切莫和沙賣與人。珍重。」
J27nB197_p0400b06║皖城宰官居士請上堂。「『天地與我同根，萬物與我一
J27nB197_p0400b07║體。』肇法師恁麼道，秪知全身拶入，要且不會轉位
J27nB197_p0400b08║旋機。殊不知大圓覺中無我、無人、無眾生、無壽者，
J27nB197_p0400b09║說箇一體，已成兩橛。豈不見？喚作如如，早是變易
J27nB197_p0400b10║了也。僧問大隨和尚：『劫火洞然，大千俱壞，未審這
J27nB197_p0400b11║箇還壞不壞？』隨云：『壞。』這僧倚牆靠壁，冷地裏抱箇
J27nB197_p0400b12║石頭；大隨兵權在手、符到奉行，又何曾放過？道個
J27nB197_p0400b13║『壞』字，正所謂殺人不眨眼。僧云：『恁麼則隨他去。』隋
J27nB197_p0400b14║云：『隨他去。』大隋把定關鑰，添枷著杻，兩重公案。這
J27nB197_p0400b15║僧徑往舒州見投子，子云：『甚麼處來？』僧舉前話，子
J27nB197_p0400b16║裝香，望大隋，拜云：『大隋古佛放光。』于此，投子可謂
J27nB197_p0400b17║具金剛正眼，緇素分明。復令這僧向大隋懺悔。僧
J27nB197_p0400b18║至大隋，隋已遷化，復往舒州見投子，子亦遷化。這
J27nB197_p0400b19║僧雖然皮下無血，要且有始有終。後人贊云：『一句
J27nB197_p0400b20║隨他去，迢迢幾萬餘。』今時人坐參知識尚不肯真
J27nB197_p0400b21║參力究，見這僧也須知慚愧始得。茲因合郡宰官
J27nB197_p0400b22║居士於彌勒菴請博山登座說法，諸昆仲！當知：古
J27nB197_p0400b23║佛堂前曾無異說，夜明廉外別有家傳，分明月炤
J27nB197_p0400b24║金沙，喜見庭生瑞草，家風笑展，從他野渡，無人寶
J27nB197_p0400b25║樹風清，須信白雲有主。諸昆仲！若向這裏會去，可
J27nB197_p0400b26║以與古人把手入理深譚；其或未然，生死分中快
J27nB197_p0400b27║須著力。」卓拄杖，下座。
J27nB197_p0400c01║展墓歸山，上堂。「離山九十日，誰是能離者？本無心外
J27nB197_p0400c02║境，愚者妄分別。諸昆仲！會得此意，雖經歷恒河沙
J27nB197_p0400c03║世界，無彼此之分、無自他之想。良以世人秪知有
J27nB197_p0400c04║一生身、及一生底父母、一生身底處所，殊不知曠
J27nB197_p0400c05║大劫來能生所生底父母、及一一生身底處所，盡
J27nB197_p0400c06║其智力不得其數量。諸昆仲！若以恩報恩，大恩莫
J27nB197_p0400c07║能報，不見報恩者，始乃得常住。是故，諸菩薩借此
J27nB197_p0400c08║世間孝，運無緣之慈、興無礙之悲耳。諸昆仲！金棺
J27nB197_p0400c09║扶▆，認父骨於亂屍之中；義井薦親，見天人于寶
J27nB197_p0400c10║塔之頂。此等俱見超物表、理出常情，若以世間情
J27nB197_p0400c11║想擬報深恩，雖肝膽塗地不能報也。昔興化令他
J27nB197_p0400c12║人助哀，山河揮淚；迦葉藉琴聲起舞，草木含悲。博
J27nB197_p0400c13║山今日以現前血肉身心供養現前無面目底父
J27nB197_p0400c14║母，汝等諸人向這裏還見得徹麼？」卓拄杖，云：「他家
J27nB197_p0400c15║自有通人愛，不以親疏較短長。」便下座。
J27nB197_p0400c16║為官諭吳觀我居士茶話。「真不掩偽，曲不藏直，大千
J27nB197_p0400c17║沙界黑如漆，揭開雲霧見青天。男兒肯向他尋覓，
J27nB197_p0400c18║一語中具三玄；新婦騎驢阿家牽，一玄中具三要。
J27nB197_p0400c19║跛腳猢猻多躑跳，有炤有用；沙盆打著連底凍，立
J27nB197_p0400c20║主立賓。相將攜手過西秦，唯有東村王太乙，一番
J27nB197_p0400c21║拈弄一番新。今日為太史茶話，要向博山言句下
J27nB197_p0400c22║一一討箇註解；其或未然，三十棒寄在別來相見。
J27nB197_p0400c23║珍重。」
J27nB197_p0400c24║二月朔旦，上堂。「纔方結制，又是半月了也。諸昆仲！分
J27nB197_p0400c25║上曾有個入處也無？若無箇入處，須要尋個入處；
J27nB197_p0400c26║若得個入處，須要尋個出處。直須自看。諸昆仲！當
J27nB197_p0400c27║知：古路無塵，只須知有門庭，絕待盡卻。今時偏方
J27nB197_p0401a01║與正位攸同，枝派共靈源皎潔，到此則髑髏識盡、
J27nB197_p0401a02║烈火流金始名出世，更須知有野老家風始得。且
J27nB197_p0401a03║道：野老家風是何景象？」卓拄杖，云：「遲日穿芳逕，春
J27nB197_p0401a04║鋤帶雨歸。」下座。
J27nB197_p0401a05║上堂。僧問：「古人道：『從緣薦得相應疾，就體消停得力
J27nB197_p0401a06║遲。』請問：如何是從緣薦得？」師云：「古鏡不重磨。」進云：
J27nB197_p0401a07║「如何是就體消停？」師云：「清光仍似舊。」進云：「從緣就
J27nB197_p0401a08║體蒙師指，格外玄談有也無？」師云：「三歲孩兒頭似
J27nB197_p0401a09║雪。」進云：「恁麼則碧桃綻蕊、綠柳萌芽也。」師云：「遠觀
J27nB197_p0401a10║山有色，近聽水無聲。」僧禮拜，師乃云：「切忌從他覓，
J27nB197_p0401a11║迢迢與我疏。洞山老人草鞋斷矣、腳跟露矣，諸人
J27nB197_p0401a12║若知痛癢，阿誰皮下無血？博山與諸人同途不同
J27nB197_p0401a13║轍，諸人向正位中來，博山不在正位，諸人在博山
J27nB197_p0401a14║拂子裏許；諸人向偏位中來，博山不在偏位，拂子
J27nB197_p0401a15║在諸人袈裟裏許。所以道：對面不相識，千里卻同
J27nB197_p0401a16║風。若向這裏徹去，當下知歸，不留朕兆；其或未然，
J27nB197_p0401a17║千百世修行未為晚也。故我釋迦大師為勇猛眾
J27nB197_p0401a18║生成佛在一念頃，為懈怠眾生得果滿僧祗劫。諸
J27nB197_p0401a19║昆仲！當知明中有暗，毫端現華藏之奇妙，挾協通
J27nB197_p0401a20║寶鏡，瀉山河之影。博山恁麼道，猶是葛藤，諸人也
J27nB197_p0401a21║須拼斷始得。且道：拼斷後作麼生行履？」卓拄杖，云：
J27nB197_p0401a22║「不因樵子逕，爭到葛洪家？」
J27nB197_p0401a23║結制，上堂。僧問：「古人道：『塵中能作主，化外自來賓。』請
J27nB197_p0401a24║問：如何是塵中主？」師云：「江西原是豫章城。」進云：「如
J27nB197_p0401a25║何是化外賓？」師云：「青山自青山。」進云：「賓主相見時
J27nB197_p0401a26║如何？」師云：「綠水忻綠水。」進云：「恁麼則金繩界畔飄
J27nB197_p0401a27║黃葉，般若堂前解垢衣，一句作麼生道？」師云：「順數
J27nB197_p0401b01║一籌。」進云：「博山今日結制，人人鼻孔撩天，請問更
J27nB197_p0401b02║與諸人說箇甚麼？」師云：「空中施彩繪，論劫不成顏。」
J27nB197_p0401b03║僧禮拜，師乃云：「便恁麼進堂去，猶較些子，更欲遲
J27nB197_p0401b04║疑，劍去久矣。博山從來無佛法繫綴於人，豈但博
J27nB197_p0401b05║山？乃至諸佛諸祖亦復如是，但有言說，都無實義。
J27nB197_p0401b06║所以道：釋迦不達南方禪，達磨不會西來意。博山
J27nB197_p0401b07║與諸人秪知二時逐隊，但恁麼過時。臨濟三玄三
J27nB197_p0401b08║要，誑嚇小兒；曹洞兼帶協通，顢頇無識；溈仰暗機
J27nB197_p0401b09║圓合，鬼面神頭；雲門函蓋乾坤，心麤膽大；法眼雖
J27nB197_p0401b10║云平易，機險殺人。博山總不恁麼，今日與諸昆仲
J27nB197_p0401b11║結制，將九十日為一時，以一時為九十日，若向這
J27nB197_p0401b12║裏會去，萬年一念、一念萬年，生死情枯、真如體寂，
J27nB197_p0401b13║二途俱泯，觸處皆通。茲有嘉興沈居士不辭數千
J27nB197_p0401b14║里來此供養大眾，且道：作麼生說個通底道理？」卓
J27nB197_p0401b15║拄杖，云：「根塵蘊界原無性，誰道虛空礙眼睛？」
J27nB197_p0401b16║上堂。「摶聚四大，緣生九竅，識蘊奔馳何日了？虛空無
J27nB197_p0401b17║限水雲分，石女從綠步荒草，荒草披離四部洲，煙
J27nB197_p0401b18║雲旋合鎖重樓，彈指豁開彌勒閣，香水幡幢盡徹
J27nB197_p0401b19║頭。諸昆仲！當此時，洞庭無蓋，凍殺法身，廬阜悲酸，
J27nB197_p0401b20║清淚如雨。欲償廬陵米價，踏翻東兗橋梁，從教雪
J27nB197_p0401b21║潔水清，管取兒孫滿地。到恁麼田地，以何為驗？」卓
J27nB197_p0401b22║拄杖，云：「深山乘瑞運，處處紫雲飛。」