J27nB197_p0408b01║博山無異大師語錄集要卷三
J27nB197_p0408b02║首座成正　錄
J27nB197_p0408b03║大仰寶林寺語錄
J27nB197_p0408b04║結制，上堂。「諸佛出世為一大事因緣，幾幅素縑描不
J27nB197_p0408b05║出；博山出世亦為一大事因緣，一條白練驀頭穿，
J27nB197_p0408b06║破顏老漢曾相委，多少人天受熱瞞？博山今日不
J27nB197_p0408b07║免信手拈來，分明舉似，使人人鼻孔撩天、個個腳
J27nB197_p0408b08║跟點地，迥出毘盧之頂，笑拈帝釋之花，推倒大好
J27nB197_p0408b09║之山，吸盡西江之水。如此奇特，誰不丈夫？自貴擔
J27nB197_p0408b10║荷，誠難委綰。諸昆仲！此事不從功行得、不從脩證
J27nB197_p0408b11║得、不從思議得、不從學分得。有一等人閉門作活，
J27nB197_p0408b12║暗裏休心，將自己身心鍊得如枯木寒灰，蟲唼衣
J27nB197_p0408b13║而不知、蛛結網而不顧，縱是百年在定，終如一個
J27nB197_p0408b14║死人，於本分事中全無交涉。所以玄沙大師云：『直
J27nB197_p0408b15║饒如澄潭月影，靜夜鐘聲，隨扣擊以無虧，觸波瀾
J27nB197_p0408b16║而不散，此猶是生死岸頭事。』諸昆仲！須就明中取
J27nB197_p0408b17║則，莫於暗裏偷光，向花柳街頭逴得九衢春色，於
J27nB197_p0408b18║芙蓉岸上帶來八面秋風，應用無虧，隨緣自在。諸
J27nB197_p0408b19║昆仲！且道：作麼生是博山行履處？」良久，云：「秪有一
J27nB197_p0408b20║雙窮相手，不曾輕揖等閑人。」
J27nB197_p0408b21║上堂。「心不是佛，智不是道，智盡無知，無知知要。博山
J27nB197_p0408b22║晝起暗眠，筭來恰恰卻好對談，無論是和非，三寸
J27nB197_p0408b23║舌頭胡亂掃。有問禪，夜深明月炤窗前；有問道，無
J27nB197_p0408b24║角泥牛臥荒草；有問法，南嶽石頭苔路滑；有問僧，
J27nB197_p0408b25║眼中瞳子面前人。更有當陽向上句，分明說與君
J27nB197_p0408b26║須記，從來孝子諱爺名，等閑拈出同兒戲。諸昆仲！
J27nB197_p0408b27║博山今日拈出，可謂不惜家珍，也秪要諸人領略；
J27nB197_p0408c01║不然，則辜負大眾去也。」復笑云：「不辜負，剩栽無影
J27nB197_p0408c02║樹，留與後人看。」
J27nB197_p0408c03║上堂。「佛法有因緣，因緣非佛法，彼此不相涉，蓮花從
J27nB197_p0408c04║口發。昔釋迦大師托質閻浮，降神兜率，未受羯藍
J27nB197_p0408c05║之孕，便展無礙之鋒，現世界而無邊，化眾生而無
J27nB197_p0408c06║量，簡點將來，要且不曾度著一個。既出母胎，捨皇
J27nB197_p0408c07║宮之快樂，受雪嶺之饑寒，睹明星而悟真常，即塵
J27nB197_p0408c08║勞而成佛事，要且不曾悟著一法。及乎開場四十
J27nB197_p0408c09║九年，談經三百餘會，龍宮塞滿而法界全彰，要且
J27nB197_p0408c10║不曾談著一字。逮末後拈花示眾，便云有教外別
J27nB197_p0408c11║傳，說印心之妙偈，付上行之金襴，要且不曾傳著
J27nB197_p0408c12║一絲。及乎三千七百承虛接響，人人拖泥帶水而
J27nB197_p0408c13║棒喝交馳，各各帶水拖泥而眉毛倒豎，要且不曾
J27nB197_p0408c14║沾著一滴。今日博山遠承慈蔭，雖是他家兒孫，要
J27nB197_p0408c15║且不行他故轍。是佛亦鏟，域內不留朕兆；是魔亦
J27nB197_p0408c16║鏟，緣中豈涉塵勞？是僧亦鏟，拂羅漢之我人；是法
J27nB197_p0408c17║亦鏟，出智眼之金屑。當此法筵之際，向蒼煙紫霧
J27nB197_p0408c18║之中細觀豹變，於流沙絕域之外捷見飛黃，直下
J27nB197_p0408c19║舉向上機，徹頭示末後句。諸昆仲！既是直下，喚甚
J27nB197_p0408c20║麼作向上機？既是徹頭，因甚是末後句？」復笑云：「金
J27nB197_p0408c21║背黃牛眠綠草，銀蹄黑犬吠青天。」
J27nB197_p0408c22║上堂。「心本是佛，智本是道，認奴作郎，終成不肖。東寺
J27nB197_p0408c23║要索鎮海珠，仰山傾出一栲栳，釋迦、彌勒為渠忙，
J27nB197_p0408c24║帶累博山渾落草。不落草，萬里山河明杲杲，西湖
J27nB197_p0408c25║水浸碧琉璃，南海波斯無處討。諸昆仲！當此時也，
J27nB197_p0408c26║秋日微微，秋菊離離，秋雁南飛，秋猿夜啼。古所謂：
J27nB197_p0408c27║欲知佛法，當觀時節因緣。今時節至矣，作麼生是
J27nB197_p0409a01║本成佛的心？」以手約云：「看看，傍觀者哂，當局者迷。
J27nB197_p0409a02║參。」
J27nB197_p0409a03║上堂。「昨日是重陽，今朝不見九，惟有破落僧，面南看
J27nB197_p0409a04║北斗。懶烹石女茶，酷愛曹山酒，棒打石頭人，不落
J27nB197_p0409a05║瞿曇後。諸昆仲！通玄一脈，智者知疏，不動金鞭，白
J27nB197_p0409a06║牛迥野。擬向溪東牧，不免食他國王水草，渾家不
J27nB197_p0409a07║著孝，撲碎玉琉璃；擬向溪西牧，不免食他國王水
J27nB197_p0409a08║草，罷拈金彈子，大地沒閑人。不如隨分納些些，秋
J27nB197_p0409a09║風多帶殺，秋露逼人寒。諸昆仲！更須知：人牛不見，
J27nB197_p0409a10║海湛空澄，涓滴非聲，千山不露。恁麼時節，轉位就
J27nB197_p0409a11║機一句作麼生道？堪笑陶彭澤，無錢對菊花。」
J27nB197_p0409a12║上堂。「雲居祐禪師云：『月色和雲白，松聲帶露寒，好個
J27nB197_p0409a13║真消息，憑君仔細看。』諸昆仲！此四句偈，如啞子作
J27nB197_p0409a14║通事，分明舉似於人，秪要披襟領荷。博山今年到
J27nB197_p0409a15║寶林寺，恰恰應這個時節，不免註解一遍，與大眾
J27nB197_p0409a16║結個出世大因緣也。『月色和雲白』，人居翠蓋東，更
J27nB197_p0409a17║求親切句，欸乃月明中。『松聲帶露寒』，冷落絕躋攀，
J27nB197_p0409a18║渾身赤骨歷，坐破蘚苔斑。『好個真消息』，全歸顧盻
J27nB197_p0409a19║中，夜深人盡曉，清碧許誰同？『憑君仔細看』，當下骨
J27nB197_p0409a20║毛寒，攜笻深嶂裏，趺坐聽綿蠻。諸昆仲！且道：博山
J27nB197_p0409a21║註解還徹古人意否？一聲鐵笛歸來晚，笑展家風
J27nB197_p0409a22║爛熳看。」
J27nB197_p0409a23║上堂。「說一個禪字，好與三十棒，杖頭有眼明如日；說
J27nB197_p0409a24║一箇法字，好與三十棒，優缽無根滿樹花；說一個
J27nB197_p0409a25║佛字，好與三十棒，分付老盧高著眼；說一個僧字，
J27nB197_p0409a26║好與三十棒，莫教流落在天涯。過得瀟湘渡口，便
J27nB197_p0409a27║知清白人家，管甚煙雲埋沒？從教黑豆生芽。翻思
J27nB197_p0409b01║昔日雲門老，卸卻鐵枷真個好，一棒打殺貴太平，
J27nB197_p0409b02║免使兒孫落荒草。諸昆仲！開眼說夢，醒亦是迷，白
J27nB197_p0409b03║酒青鹽，我乃是誰？寒冰烈火，痛下針錐，今古幾多
J27nB197_p0409b04║伶俐漢，分明辜負一雙眉。」復笑云：「博山罪過。」
J27nB197_p0409b05║上堂。「我有一句子，當下絕羅籠，遇險收雙足，登山跨
J27nB197_p0409b06║遠峰。雲凝天欲曉，雷震鳥潛蹤，瑞草和根拔，曇花
J27nB197_p0409b07║徹蒂紅。三玄稱絕唱，九帶應奇逢，淡淡澄江漢，啾
J27nB197_p0409b08║啾較蠛蠓。不吐南山霧，何妨八面風？兔角情方瞥，
J27nB197_p0409b09║龜毛意轉濃。拈香添社火，擇菜挫來鋒，石女頻加
J27nB197_p0409b10║額，木人幸斂容。頗厭堆山富，還期徹骨窮，倒騎折
J27nB197_p0409b11║足馬，踏碎玉屏風。諸昆仲！此句乃宗門中肯綮之
J27nB197_p0409b12║談，博山今日盡情吐露。若要會此偈意，從水晶宮
J27nB197_p0409b13║裏穿下過來，打破琉璃瓶子，然後向十字街頭與
J27nB197_p0409b14║博山相見，更有話在。」
J27nB197_p0409b15║上堂。「諸法不自生，高樓石女夜吹笙；亦不從他生，展
J27nB197_p0409b16║似眉毛作麼生？不共不無因，青山隱隱碧稜層；是
J27nB197_p0409b17║故說無生，漫江水浸石頭城。幾多獵犬尋羊跡？誰
J27nB197_p0409b18║知一馬生三寅？髫齔喜從城下看，暮年不見白頭
J27nB197_p0409b19║人。黃菊落英秋又過，不知誰會憑欄情？識盡髑髏
J27nB197_p0409b20║聽犬吠，銷乾枯木喜龍吟。諸昆仲！更有三玄與三
J27nB197_p0409b21║要，鐵膽銅心無處討。吸乾滄海，露出珊瑚枝；沖開
J27nB197_p0409b22║碧落，不顧無根草。諸昆仲！不許夜行，投明須到。」
J27nB197_p0409b23║上堂。「世尊拈花，久晴雨也；迦葉微笑，久雨晴也；航海
J27nB197_p0409b24║西來，衣線綻也；斷臂酬心，骨髓露也；瘋顛求懺，罪
J27nB197_p0409b25║性空也；倩人書偈，本無物也；南嶽磨磚，牛非駕也；
J27nB197_p0409b26║馬祖一喝，雄峰震也；三日耳聾，聰無敵也；踢倒淨
J27nB197_p0409b27║瓶，世界傾也；三遭痛棒，杖開眼也；卸卻鐵枷，腳脛
J27nB197_p0409c01║斷也；過水拶著，渠是我也；睹影大悟，我非渠也；迤
J27nB197_p0409c02║邐行腳，知親切也。博山大似不肖兒孫，簡點祖宗
J27nB197_p0409c03║過失，今日不免翻案，做個克家子，將七珍八寶收
J27nB197_p0409c04║拾在一處，然後跨白牛而坐斷十虛，乘清風而遊
J27nB197_p0409c05║乎八極，斫盡青松，驚起千年白鶴；高登碧嶂，踏翻
J27nB197_p0409c06║幾片閑雲。然雖如是，更須知博山野牧樵情，始到
J27nB197_p0409c07║大安樂處；不然，只饒聖處受生，未免竿頭險墮。」
J27nB197_p0409c08║上堂。「旃檀叢林，旃檀圍繞，既披龍樹影，不問鄧林材。
J27nB197_p0409c09║荊棘叢林，荊棘圍繞，鵠鴻雖有志，安識海雲低？荊
J27nB197_p0409c10║棘叢林，旃檀圍繞，客來雖不待，應物善知時。旃檀
J27nB197_p0409c11║叢林，荊棘圍繞，高樓聲漸細，移月過滄洲。古人指
J27nB197_p0409c12║出此四種叢林，敢問諸上座：畢竟在那一種叢林
J27nB197_p0409c13║安身立命？博山曾一一穿過，今與大眾開幾重關
J27nB197_p0409c14║鎖，要入之者，不可儱侗，善而擇之。若說旃檀叢林
J27nB197_p0409c15║穿過荊棘叢林，幾點翠封階下石，數行雁過楚天
J27nB197_p0409c16║秋。若說荊棘叢林穿過旃檀叢林，不因樵子徑，怎
J27nB197_p0409c17║到葛洪家？若說旃檀叢林不是荊棘叢林、荊棘叢
J27nB197_p0409c18║林不是旃檀叢林，竹風與薰蘭分香，松影適茶煙
J27nB197_p0409c19║異色。若說旃檀叢林即是荊棘叢林、荊棘叢林即
J27nB197_p0409c20║是旃檀叢林，水中擇乳須是鵝王。敢問諸昆仲：博
J27nB197_p0409c21║山即今在那一種叢林？」良久，云：「野老不知菴外事，
J27nB197_p0409c22║慇懃只向佛前燈。」便下座。
J27nB197_p0409c23║上堂。「達磨不虛傳，二祖不虛受，碧眼胡僧皺兩眉，看
J27nB197_p0409c24║來不著隨人後。密究深裁，全火祗候，龍隱長空雞
J27nB197_p0409c25║鳴白晝。諸昆仲！當知魚遊陸地，笑殺陝府鐵牛；虎
J27nB197_p0409c26║踞衝衢，驚倒嘉州大像。法界撮來一粒太山，只重
J27nB197_p0409c27║三斤，到此則罷扳雲樹，懶聽風柯，飲啄隨緣，無循
J27nB197_p0410a01║軌度。有時在太陽門下而玄唱玄提，有時在明月
J27nB197_p0410a02║堂前而分斤分兩，有時在芳草波心澡浴而手拆
J27nB197_p0410a03║青蓮，有時在紫羅帳裏謳歌而針環玉線。諸昆仲！
J27nB197_p0410a04║縱有歡客嘉賓，向甚麼處與博山相見？」良久，云：「前
J27nB197_p0410a05║村煙浪裏，犬吠有人家。」
J27nB197_p0410a06║上堂。「春雨淋不去，瓊花生碓嘴；夏日曬不乾，深陰淨
J27nB197_p0410a07║如洗；秋月頗相宜，澄潭不見底；冬雪凍法身，飄飄
J27nB197_p0410a08║千萬里。四季共一年，循環差可擬，寒暑不同時，彼
J27nB197_p0410a09║此非相似。恁麼也不得黃河水倒流，不恁麼也不
J27nB197_p0410a10║得虛空生兩耳，恁麼、不恁麼總不得燒火拾枯柴，
J27nB197_p0410a11║遊山觀止水。恁麼也得買石得雲饒，不恁麼也得
J27nB197_p0410a12║移花兼蝶，至恁麼不恁麼，總得碧沼間紅蕖，清風
J27nB197_p0410a13║翻白羽。諸昆仲！以字不成，八字不是，是甚麼字？」以
J27nB197_p0410a14║手畫一圓相，云：「白牛放去無蹤跡，空把山童贈鐵
J27nB197_p0410a15║鞭。」
J27nB197_p0410a16║上堂。「古鏡闊一丈，世界闊一丈；世界闊一丈，火爐闊
J27nB197_p0410a17║一丈；火爐闊一丈，法座闊一丈；法座闊一丈，髑髏
J27nB197_p0410a18║闊一丈；髑髏闊一丈，眼睛闊一丈。如何是古鏡？隱
J27nB197_p0410a19║顯幾微無欠剩。如何是世界？拈來擲去椰子大。如
J27nB197_p0410a20║何是火爐？深撥寒灰有點無。如何是法座？坐談誰
J27nB197_p0410a21║管天花墮？如何是髑髏？趙州東壁挂葫蘆。如何是
J27nB197_p0410a22║眼睛？團圞光瑩若銅鈴。諸昆仲！今朝初一，明日十
J27nB197_p0410a23║五，雪峰拋毬，禾山打鼓，大家齊賀太平年，聾者聾
J27nB197_p0410a24║兮瞽者瞽，惟有窗前白兔兒，帶角鑽歸三尺土。咄！」
J27nB197_p0410a25║下座。
J27nB197_p0410a26║上堂。「天不蓋，地不載，逢貴買，遇賤賣，進前纔索商量，
J27nB197_p0410a27║漆桶依然不快。諸昆仲！須是全身拶入，徹底翻開，
J27nB197_p0410b01║大唐國裏沒禪師，沸鐵洋銅難下口。今有一事問
J27nB197_p0410b02║汝諸人：水底石頭顛倒走，雲中泥雁往來飛。這箇
J27nB197_p0410b03║若是，即頭上安頭，如汝文殊，更有文殊是文殊者；
J27nB197_p0410b04║這個不是，即斬頭求活。如一月真，其中更無是月、
J27nB197_p0410b05║非月。目前無法，意在目前，見見之時，見非是見，見
J27nB197_p0410b06║猶離見，見不能及，不是目前法，非耳目之所到，斫
J27nB197_p0410b07║卻月中桂，清光應更多。諸昆仲！諸方將宗註教，博
J27nB197_p0410b08║山將教註宗，還有優劣也無？註則註矣，破則破矣，
J27nB197_p0410b09║且道：夾山意在甚麼處？好鳥盡從林下過，鳳凰不
J27nB197_p0410b10║戀舊時巢。」
J27nB197_p0410b11║上堂。「一法若有毘盧，墮在凡夫，富嫌千口少；萬法若
J27nB197_p0410b12║無普賢，失其境界，貧恨一身多。泰山與華岳爭衡，
J27nB197_p0410b13║少室共雄峰側耳，腹藏四大海，腳踏須彌盧，於金
J27nB197_p0410b14║輪際下探不二之真源，向香積界中搏無殊之法
J27nB197_p0410b15║食，此猶是門庭施設，小不思議，衲僧分中了無交
J27nB197_p0410b16║涉。諸昆仲！須知法外無身、心外無境、智外無土、空
J27nB197_p0410b17║外無塵，纖芥方投，千門洞達；一塵纔起，大地全收。
J27nB197_p0410b18║結菴摩羅果於不思議之鄉，植旃檀陀林於無陰
J27nB197_p0410b19║陽之地。且道：古今阿誰得恁麼受用？惟有傅大士
J27nB197_p0410b20║較些子。君不見？山海坦然平，敲冰來煮茶。惜乎，此
J27nB197_p0410b21║老早矣，未曾得見博山。若見博山，好與痛棒。還是
J27nB197_p0410b22║賞伊？罰伊？要渠識痛痒始得。諸昆仲！此事不要與
J27nB197_p0410b23║列位公子得知，若知時，將謂佛法容易也。然雖如
J27nB197_p0410b24║是，且道：那個皮下無血？珍重。」
J27nB197_p0410b25║上堂。「居一切時不起妄念，月中丹桂和根拔，海底泥
J27nB197_p0410b26║牛驀鼻穿；於諸妄心亦不息滅，紅塵堆裏排班立，
J27nB197_p0410b27║白浪灘頭撒手行；住妄想境不加了知，臘月火燒
J27nB197_p0410c01║無影樹，三春人唱採樵歌；於無了知不辨真實，須
J27nB197_p0410c02║彌頂上花冠子，非是人工蘊造來。諸昆仲！博山有
J27nB197_p0410c03║不思議的爐鞴，將佛祖言教煉成一個鐵橛子，針
J27nB197_p0410c04║劄不入，水灑不濕，若喚作教卻又是禪，若喚作禪
J27nB197_p0410c05║卻又是教，直饒於禪、教中分別不生，更須知禪、教
J27nB197_p0410c06║向上有事在。且道：作麼生是向上事？玄都觀裏桃
J27nB197_p0410c07║千樹，盡是劉郎去後栽。」
J27nB197_p0410c08║鼓山語錄
J27nB197_p0410c09║開堂。拈香白椎竟，師曰：「昔日世尊在靈山會上拈花
J27nB197_p0410c10║示眾，尚餘一枝在博山手裏，今日于湧泉堂上供
J27nB197_p0410c11║養大眾去也。古德云：『昨日作嬰孩，今朝年已老，未
J27nB197_p0410c12║明三八九，難踏古皇道。』恁麼說話，披心瀝膽，徹底
J27nB197_p0410c13║婆心。且道：作麼生說個三八九底道理？」卓拄杖，云：
J27nB197_p0410c14║「黃河水溢黃河水，雲霧山連雲霧山。珍重。」
J27nB197_p0410c15║結制，上堂。「三百年前，諸尊宿在此一片地上東語西
J27nB197_p0410c16║話；三百年後，博山在此一片地上東語西話。雖則
J27nB197_p0410c17║依模畫樣，大似捕空捉影、劈水尋蹤，簡點將來不
J27nB197_p0410c18║無滲漏。雖然如是，彼一時也，此一時也。諸昆仲！若
J27nB197_p0410c19║知得彼時即此時，不見有三百年前；此時即彼時，
J27nB197_p0410c20║不見有三百年後。所以道：一念普觀無量劫，無去
J27nB197_p0410c21║無來亦無住。此猶是教家事，更須知有宗門下長
J27nB197_p0410c22║處始得。且道：如何是宗門下長處？」卓拄杖，云：「朔風
J27nB197_p0410c23║凜烈，吹開寒谷之花；石火輝煌，拍破木人之掌。珍
J27nB197_p0410c24║重。」
J27nB197_p0410c25║上堂。「春日乍寒乍暖，春風倏有倏無，若從這裏會去，
J27nB197_p0410c26║佛法天地懸殊；不從這裏會去，向甚麼處會？纔涉
J27nB197_p0410c27║思惟，成群作隊。不思惟處意如何？行人更在青山
J27nB197_p0411a01║外。今日博山親歷其境，有一首偈分明舉似大眾。
J27nB197_p0411a02║偈曰：三腳驢子弄蹄行，踏破蒼苔知幾層，正恁麼
J27nB197_p0411a03║時誰會意？白雲深處坐禪僧。」卓拄杖，云：「咦！誰是其
J27nB197_p0411a04║人？珍重。」
J27nB197_p0411a05║上堂。舉拂子，云：「『有物先天地，無形本寂寥，能為萬象
J27nB197_p0411a06║主，不逐四時凋。』古人恁麼道，獨步全提，至微至著，
J27nB197_p0411a07║超規越矩，方圓可成。先賢朱晦翁嘗以此偈示門
J27nB197_p0411a08║人，曰：『吾儒無此等語。』晦翁可謂知言也。諸人還知
J27nB197_p0411a09║麼？月渚風林，流出現成公案；鶯聲鳥語，宣揚不二
J27nB197_p0411a10║法門。雲中之木馬長嘶，山外之泥牛倒走，毋居正
J27nB197_p0411a11║位，不犯當頭，坐斷十方，不通凡聖。然雖如是，更須
J27nB197_p0411a12║知有向上一縫子始得。且道：如何是向上一縫子？」
J27nB197_p0411a13║良久，云：「口是禍門。」
J27nB197_p0411a14║上堂。「天地旋，山河走，面南辰，看北斗。家鄉田地謾商
J27nB197_p0411a15║量，肉髻明珠誰不有？諸昆仲！論肉髻之明珠，貴在
J27nB197_p0411a16║親知；論家鄉之田地，貴在親到。親知，則取之不竭，
J27nB197_p0411a17║用之無窮；親到，則春耕秋穫，布種以時。果得如是
J27nB197_p0411a18║受用，譬如擲劍揮空，毋論及與不及。此等說話大
J27nB197_p0411a19║似嚼飯餧嬰兒，諸人分上因甚麼不薦？」卓拄杖，云：
J27nB197_p0411a20║「只為分明極，翻令所得遲。」
J27nB197_p0411a21║上堂。「黑狗爛銀蹄，白日通霄吠，石女倒拈針，木人相
J27nB197_p0411a22║對語。諸昆仲！于此四句上透得過，四方八面來，虛
J27nB197_p0411a23║空連架打。所以道：一雙孤雁貼地高飛，兩個鴛鴦
J27nB197_p0411a24║池邊獨立。可謂明珠在握，寶鏡當臺，胡漢俱來，隱
J27nB197_p0411a25║諱不得。諸昆仲！團大千于掌上，擲化土于他方，探
J27nB197_p0411a26║香水于金輪，果能如是也儘奇特，但切不得動著。
J27nB197_p0411a27║動著，則打折汝等驢腰。」卓拄杖，下座。
J27nB197_p0411b01║上堂。卓拄杖，云：「轉山河，歸自己，月明當戶炤；轉自己，
J27nB197_p0411b02║歸山河，風冷厭山居。撞鐘撞著老僧心，祥雲從地
J27nB197_p0411b03║起鐘聲。為甚麼披七條衣？寶蓋自天垂。總不恁麼
J27nB197_p0411b04║道，又作麼生？不是家鄉客，徒勞話歲寒。此五種見
J27nB197_p0411b05║地，雖則賞罰分明，也要諸人委悉。有一人在蘊界
J27nB197_p0411b06║屏處說非法語，犯十三僧伽婆尸沙；有一人在淨
J27nB197_p0411b07║白地上涕唾，犯一百應當學；有一人撥草瞻風，攙
J27nB197_p0411b08║行奪市；有一人露盤卓[犖-(火*火)+(ㄙ*ㄙ)]，解作家方；有一人針劄
J27nB197_p0411b09║不見血，火燒不知痛，病在膏肓，不堪療治。若有人
J27nB197_p0411b10║于此簡點得出，博山分付拄杖子，一任天下橫行；
J27nB197_p0411b11║其或未然。」卓拄杖，云：「楖栗橫擔不顧人，直入千峰
J27nB197_p0411b12║萬峰去。」
J27nB197_p0411b13║金陵天界寺語錄
J27nB197_p0411b14║金剛殿，拈香。「三門高聳臨霄漢，廓爾方知祖道玄，今
J27nB197_p0411b15║日腳跟親踏著，優曇花影遍三千。」
J27nB197_p0411b16║天王殿，拈香。「從來願力展慈威，爍破虛空毫相輝，依
J27nB197_p0411b17║正報中誰辨得？山頭多見紫雲飛。」
J27nB197_p0411b18║大雄殿，拈香。「黃金殿上三尊佛，白玉光中一箇僧，正
J27nB197_p0411b19║恁麼時何所據？香雲旋結萬千層。」
J27nB197_p0411b20║振宗堂，據座。「寶鏡當臺驗正邪，阿誰獨蹈大方家？博
J27nB197_p0411b21║山手段從來辣，客到蒿湯便當茶。」
J27nB197_p0411b22║開堂。「此一瓣香，彌天亙地，耀古輝今，太極鍾祥，乾元
J27nB197_p0411b23║衍慶，爇向爐中，端為供養我明
J27nB197_p0411b24║太祖高皇帝、
J27nB197_p0411b25║成祖文皇帝，建立
J27nB197_p0411b26║三寶，弘通大乘，廣化眾生，同圓聖智。山僧某今日在
J27nB197_p0411b27║此法筵，一言一句皆從
J27nB197_p0411c01║聖恩中流出，以海水為墨書其贊辭，不能盡其萬一
J27nB197_p0411c02║也。伏願
J27nB197_p0411c03║皇極御天，遍大千而廣被；
J27nB197_p0411c04║聖靈奕世，昭萬古以常明。
J27nB197_p0411c05║「此一瓣香，靈苗含潤，寶樹敷榮，景星聚以沐清庥，
J27nB197_p0411c06║祥雲凝而乘嘉運，爇向爐中，端為祝延當今
J27nB197_p0411c07║皇帝聖壽萬安，
J27nB197_p0411c08║皇后偕聖壽以無疆，
J27nB197_p0411c09║太子懋元良而永泰。伏願
J27nB197_p0411c10║金輪永鎮，日新鷲嶺之風；
J27nB197_p0411c11║寶位增輝，時邁唐虞之治。
J27nB197_p0411c12║「此一瓣香，萬物毓以生成，陰陽協而秀發，為霖現
J27nB197_p0411c13║瑞，裕國祐民，爇向爐中用酬
J27nB197_p0411c14║檀護、
J27nB197_p0411c15║滿朝合郡宰官、護法大居士，福基祿位咸增，性種
J27nB197_p0411c16║靈根並茂。
J27nB197_p0411c17║「此一瓣香，龍宮湧出，鷲嶺拈來，輝寶鏡而利益群
J27nB197_p0411c18║生，徹重玄而全該正命，爇向爐中，耑申供養
J27nB197_p0411c19║先本師壽昌大和尚，用酬法乳之恩。」師斂衣就座。白
J27nB197_p0411c20║椎竟，師卓拄杖，云：「諸昆仲！達磨大師航海而來，直
J27nB197_p0411c21║指人心，見性成佛，雖則門庭萬仞，壁立千層，秪演
J27nB197_p0411c22║一心之法，更無餘事；乃至六祖傳衣，五宗競出，運
J27nB197_p0411c23║無礙輪，化無緣眾，秪演一心之法，更無餘事；溈山
J27nB197_p0411c24║大師敲唱同時，暗機圓合，傾瓶以辨超方，撼茶而
J27nB197_p0411c25║彰妙用，秪演一心之法，更無餘事；雲門大師箭鋒
J27nB197_p0411c26║相拄，函蓋乾坤，揚眉落臼，顧盻猶遲，如流雲翔鶴，
J27nB197_p0411c27║湛水晴空，秪演一心之法，更無餘事；法眼大師拈
J27nB197_p0412a01║現前石，塞虛空口，一切處現成，六根互用，六用齊
J27nB197_p0412a02║施，秪演一心之法，更無餘事；臨濟大師一語中具
J27nB197_p0412a03║三玄，一玄中具三要，驅耕夫牛，奪機人食，電光石
J27nB197_p0412a04║火，開眼猶迷，秪演一心之法，更無餘事；洞山大師
J27nB197_p0412a05║混不得、類不齊，立寶鏡三昧，炤學者肺肝，分五湖
J27nB197_p0412a06║玉石，雪盛銀碗，月炤金沙，秪演一心之法，更無餘
J27nB197_p0412a07║事；乃至博山今日遠承諸祖慈蔭，循規蹈矩，借路
J27nB197_p0412a08║還家，駕輕就熟，秪演一心之法，更無餘事。諸昆仲！
J27nB197_p0412a09║含靈具此一心之法，學人欲明此一心之法，三世
J27nB197_p0412a10║諸佛歷代祖師示此一心之法，故《楞伽經》云：『佛語
J27nB197_p0412a11║心為宗，無門為法門。』諸昆仲！大地沒遮攔，要行行
J27nB197_p0412a12║不去，要住住不得，且道：向甚麼處出氣？還知麼？鳥
J27nB197_p0412a13║鳴雲樹，聲聲喚游子歸家；魚躍煙波，色色翻誌公
J27nB197_p0412a14║陳案。漩澓空中梵字，刮開眼底重朦，且道：向甚麼
J27nB197_p0412a15║處認取自家心地？」卓拄杖，云：「鼻根浮面上，更不用
J27nB197_p0412a16║躊躕。珍重。」
J27nB197_p0412a17║當晚小參。「南嶽大師云：『一切萬法皆從心生，心無所
J27nB197_p0412a18║生，法無能住，若達心地，所作無礙。』諸昆仲！心無所
J27nB197_p0412a19║生，山河大地從甚麼處得來？法無能住，終日著衣
J27nB197_p0412a20║喫飯，因甚麼只認定著個自己？去此二途，作麼生
J27nB197_p0412a21║折合？諸人分上也須自看，有人通得消息，博山將
J27nB197_p0412a22║袈裟以覆之。」
J27nB197_p0412a23║茶話。「若論參學分中事，當下教諸人領略去、當下無
J27nB197_p0412a24║事去，早是埋沒諸人了也。其中有二種岐路：一種、
J27nB197_p0412a25║學人擔佛傍家走，乃至求佛、求法、求禪、求道、求玄、
J27nB197_p0412a26║求妙等，隨處擔一擔子，通身都是佛法。如龜負圖，
J27nB197_p0412a27║自取喪身之兆；鳳縈金網，趨霄漢以何期？又有一
J27nB197_p0412b01║種學人，自作主宰，謂：有甚佛可求？甚禪可參？甚道
J27nB197_p0412b02║可學？只剝得淨潔無依，謂是自己受用，其實未到
J27nB197_p0412b03║淨潔處，皆是業識心生出此等邪見，只饒到淨潔
J27nB197_p0412b04║處，未許有參學分在。諸昆仲！若起世間貪、嗔、癡罪，
J27nB197_p0412b05║雖重猶輕。若將淨潔處謂之參學極，則此業最重，
J27nB197_p0412b06║世間無有與等者。諸昆仲！直須掀翻此二種邪見，
J27nB197_p0412b07║且道：向甚麼處討箇安樂？古德云：『如何是頭？只須
J27nB197_p0412b08║知有。果是知有，不愁不盡卻今時也。』從上諸祖推
J27nB197_p0412b09║此一事最妙最玄，如荎草味、如金剛杵。若向這裏
J27nB197_p0412b10║開眼，方許有說話分。今晚為三方丈茶筵中吐露
J27nB197_p0412b11║個消息，大眾作麼生理會？若就此言句中透脫也
J27nB197_p0412b12║不難，其或未然，各自喫茶歸堂去好。」
J27nB197_p0412b13║上堂。「洞山大師悟道偈云：『切忌從他覓，迢迢與我疏，
J27nB197_p0412b14║我今獨自往，處處得逢渠。渠今正是我，我今不是
J27nB197_p0412b15║渠，若能如是會，方得契如如。』此是洞山宗旨，綿密
J27nB197_p0412b16║回互皆從此偈中流出，不可不理會。諸昆仲！此偈
J27nB197_p0412b17║中有二句最嚴，『渠今正是我，我今不是渠』。渠者何
J27nB197_p0412b18║物也而正是我？我者復何物也而不是渠？且道：是
J27nB197_p0412b19║一個？是兩個？若向這裏會去，始可有參學分。須知：
J27nB197_p0412b20║此偈豈但曹洞宗旨？即五家應機接物皆當向此
J27nB197_p0412b21║句中印過始得。不然，在一機一境上得些子解路，
J27nB197_p0412b22║盡是掠虛頭漢，有甚麼話會處？所以，曹洞有三種
J27nB197_p0412b23║滲漏：一者、見滲漏，機不離位，墮在毒海，此不離即
J27nB197_p0412b24║毒海也；二者、情滲漏，智存向背，見處偏枯，此向背
J27nB197_p0412b25║即偏枯也；三者、語滲漏，體妙失宗，機昧終始，此體
J27nB197_p0412b26║妙即機昧也。若據此三種滲漏，學者明晦如見肺
J27nB197_p0412b27║肝。所以，博山舉眼，無人非敢以生滅勘驗。諸方若
J27nB197_p0412c01║見徹此偈，洞山大師未曾入滅。博山雖在今時，亦
J27nB197_p0412c02║不諳今時事，秪與諸人二時逐隊。諸昆仲！古木叢
J27nB197_p0412c03║中躑躅，漏逗法身；大洋海底翻騰，清損漁父。徹見
J27nB197_p0412c04║本來面目，野雲散而天青；掀開煩熱胸襟，衣線綻
J27nB197_p0412c05║而體露。還有與洞山大師共出一隻手者麼？」卓拄
J27nB197_p0412c06║杖，云：「舉頭天外看，誰似我般人？」
J27nB197_p0412c07║上堂。「如何是佛？十方世界最靈物。如何是法？古路迢
J27nB197_p0412c08║迢苔路滑。仍將佛法問根源，雲散長空鶴唳天，纖
J27nB197_p0412c09║塵不立清如洗，三個猢猻夜簸錢。諸昆仲！宗門中
J27nB197_p0412c10║事，豈同容易？一言一句一大藏教，註不破歷代祖
J27nB197_p0412c11║師機深智廣，潛興密運須彌，倒卓拄杖橫趨，繪彩
J27nB197_p0412c12║色於空中，擲大千於方外，且道：向甚麼處捫摸？所
J27nB197_p0412c13║以云：『羅籠不肯住，呼喚不回頭，古聖不安排，至今
J27nB197_p0412c14║無處所。』玄沙大師恁麼老婆心切，也只要諸人知
J27nB197_p0412c15║箇落處始得。諸昆仲！青黯黯處，樵子不借路以還
J27nB197_p0412c16║家；綿密密時，機婦罷金針而夜織。香銷錦帳，露浥
J27nB197_p0412c17║芙蓉，發清嘯於深閨，吐微言於連枕，情濃意洽，試
J27nB197_p0412c18║問：諸昆仲還知得也無？」良久，云：「分明一段風流事，
J27nB197_p0412c19║不與諸人較短長。」
J27nB197_p0412c20║小參。「百千法門、無量妙義，盡在諸人心意識中，悉皆
J27nB197_p0412c21║具足。汝若認著心意識，便昧卻百千法門；汝若體
J27nB197_p0412c22║會得百千法門，何處有心意識來？這些子關竅亦
J27nB197_p0412c23║能殺人、亦能活人，諸禪者各各在衣線下開眼，拼
J27nB197_p0412c24║此一生討個著落。」
J27nB197_p0412c25║上堂。「南陽忠國師云：『青蘿夤緣，直上寒松之頂；白雲
J27nB197_p0412c26║淡泞，出沒太虛之中。萬法本閑，而人自鬧。』諸昆仲！
J27nB197_p0412c27║作麼生說個本閑的法？若會得本閑法，則大千世
J27nB197_p0413a01║界有情、無情等無纖毫鬧相，若有纖毫鬧相則不
J27nB197_p0413a02║得本閑法也。何以故？鬧即法故。所以道：靜則埋根
J27nB197_p0413a03║千尺，動則當處生苗，只饒不動不靜，未免飄飄搖
J27nB197_p0413a04║搖。博山則不然，動則寒冰凝結，靜則白浪滔天，直
J27nB197_p0413a05║下了無動靜，紅爐片雪如綿。若於此二偈中會去，
J27nB197_p0413a06║始明得本閑法也。諸昆仲！動非動相，雖動極以恒
J27nB197_p0413a07║安；靜復靜元，總靜機而常運。秉常運之樞機，履恒
J27nB197_p0413a08║安之玄軌，寶鏡懸而無隱慝，珠簾捲以納方來，不
J27nB197_p0413a09║涉呼吸之離微，寧有去來之蹤跡？諸昆仲！順則吉
J27nB197_p0413a10║也，逆則忤也，肯則自許也。若於靜鬧親疏而較其
J27nB197_p0413a11║優劣者，盡其恒沙思量分別莫能得其量也。」卓拄
J27nB197_p0413a12║杖，下座。
J27nB197_p0413a13║上堂。「僧問古德：『撥塵見佛時如何？』『直須揮劍。若不揮
J27nB197_p0413a14║劍，漁父棲巢。』又，僧問古德：『撥塵見佛時如何？』『渠無
J27nB197_p0413a15║國土，何處逢渠？』二大老各道得一邊，一箇則門庭
J27nB197_p0413a16║施設，輝煌掌上之珠；一箇則入理深譚，擊碎秦時
J27nB197_p0413a17║之鏡。若是博山則不然，有問：『撥塵見佛時如何？』『紺
J27nB197_p0413a18║髮旋螺髻，兜綿印手文。』『學人不會，意旨如何？』『青蓮
J27nB197_p0413a19║捧雙足，赤肉挂金禰。』且道：與古人是同？是別？若說
J27nB197_p0413a20║是同，作麼生說箇同底道理？若說是別，作麼生說
J27nB197_p0413a21║箇別底道理？若向這裏融會得去，博山與汝結個
J27nB197_p0413a22║同參。諸昆仲！居正而不立正位，泥牛吼海岸之風；
J27nB197_p0413a23║垂偏而不住偏方，石女弄珊瑚之影。乞食於三家
J27nB197_p0413a24║村裏，謳歌於萬仞峰頭，借松鏡以瀉清光，拾苔錢
J27nB197_p0413a25║而嚴富態。有人向三種問荅上徹去，洞上宗風於
J27nB197_p0413a26║斯有賴矣。珍重。」
J27nB197_p0413a27║茶話。「不與萬法為侶者是甚麼人？紅塵堆裏露全身。
J27nB197_p0413b01║了知萬法空無物，那見山河礙眼睛？三歲孩兒頭
J27nB197_p0413b02║似雪，神光萬里一條鐵，底事分明說與知，當戶連
J27nB197_p0413b03║山也太奇，兼帶位中親迸破，巖前石虎夜生兒。生
J27nB197_p0413b04║兒則且置，且道：是甚麼時辰？子丑寅卯，辰巳午未，
J27nB197_p0413b05║申酉戌亥，乾三連、坤六斷、離中虛、坎中滿，屈指顛
J27nB197_p0413b06║倒數來，依舊寸長尺短。珍重。」
J27nB197_p0413b07║荅問
J27nB197_p0413b08║僧問：「斷簡殘篇即不問，斬新條令一句請和尚道。」師
J27nB197_p0413b09║曰：「裂破幾重清世界，倒騎玉象趁麒麟。」進曰：「此猶
J27nB197_p0413b10║是斷簡殘篇。」師便打。進云：「恁麼則天下太平，萬民
J27nB197_p0413b11║樂業。」師曰：「吸盡南山霧，長存北嶺松。」僧禮拜。
J27nB197_p0413b12║僧問：「夾山大師云：『截斷天下人舌頭即不無，爭教無
J27nB197_p0413b13║舌人解語？』敢問和尚：如何是無舌人語？」師舉拂子，
J27nB197_p0413b14║云：「會麼？」進曰：「此猶是有舌人語，畢竟如何是無舌
J27nB197_p0413b15║人語？」師曰：「白雲彌世界，虛空無去留。」進曰：「如是則
J27nB197_p0413b16║語帶玄而無路，舌頭談而不譚也。」師曰：「汝向甚麼
J27nB197_p0413b17║處見老僧？」進曰：「中興曹洞之宗，除是和尚始得。」師
J27nB197_p0413b18║曰：「也是閑言語。」僧禮拜。
J27nB197_p0413b19║僧問：「古人有言：『有物先天地。』未審是什麼物？」師曰：「空
J27nB197_p0413b20║中書梵字。」進曰：「『無形本寂寥』，髑髏邊還有氣息也
J27nB197_p0413b21║無？」師曰：「撲破不成文。」進曰：「『能為萬象主』，未審是同？
J27nB197_p0413b22║是別？」師拈拄杖云：「這箇不可喚作拄杖子。」進曰：「『不
J27nB197_p0413b23║逐四時凋』，究竟將來相去幾許？」師云：「這箇喚作拄
J27nB197_p0413b24║杖子始得。」進曰：「正當恁麼時，普天之下蘭膏繼晷，
J27nB197_p0413b25║佳景呈祥，如何是博山境？」師云：「階下苔，錢砌就。」進
J27nB197_p0413b26║曰：「如何是境中人？」師云：「鼻梁向下垂。」
J27nB197_p0413b27║僧問：「釋迦老子四十九年說法，正眼看來猶是無風
J27nB197_p0413c01║起浪，敢問和尚說法，還有為人處也無？」師曰：「此去
J27nB197_p0413c02║江西半月程。」進云：「倘遇個六根不具底漢，和尚又
J27nB197_p0413c03║作麼生？」師云：「冰谿水底清如鏡。」進曰：「向上還有事
J27nB197_p0413c04║也無？」師云：「楊子江頭浪潑天。」進曰：「恁麼則和尚恩
J27nB197_p0413c05║大難酬。」師曰：「禮拜了退。」
J27nB197_p0413c06║首座問云：「適聞和尚高低一顧，眼見鼻梁，秪如偪塞
J27nB197_p0413c07║虛空，作麼生轉得身、吐得氣？」師卓拄杖，云：「蹤跡不
J27nB197_p0413c08║施功，千山添翠色。」進曰：「恁麼則撲破虛空，通身活
J27nB197_p0413c09║眼。」師曰：「門前一水收三水，屋後千松蓋萬松。」進曰：
J27nB197_p0413c10║「秪如蕭使君道：『山河大地渾成夢。』且道：是真夢？是
J27nB197_p0413c11║浮夢？」師曰：「直下看取。」進云：「與麼則龜毛拂子春風
J27nB197_p0413c12║動，拄杖縱橫法界收。」師曰：「且放過一籌。」座禮拜。
J27nB197_p0413c13║僧問：「今日壽誕，敢問和尚年多少？」師曰：「頻添花甲子，
J27nB197_p0413c14║數到劫雲初。」進曰：「秪如和尚未出世時一句又作
J27nB197_p0413c15║麼生？」師曰：「手中拂子三十錢買來底。」進曰：「謝師答
J27nB197_p0413c16║話。」師曰：「且道：劫雲之前是何境象？」進曰：「今朝不用
J27nB197_p0413c17║重追究，曾向湖南佛國來。」師曰：「三十棒自領，出去。」
J27nB197_p0413c18║僧問：「如何是無量壽？」師曰：「烏龍潭上浪滔天。」進云：「恁
J27nB197_p0413c19║麼則有量也。」師曰：「天池一滴水，怎與眾同流？」僧禮
J27nB197_p0413c20║拜。
J27nB197_p0413c21║茹居士問：「向上一著如何道？」師曰：「石頭城外垂楊柳。」
J27nB197_p0413c22║進云：「這是眾生眼，如何是善知識眼？」師曰：「吹盡殘
J27nB197_p0413c23║花色愈鮮。」進云：「未為奇特。」師曰：「居士向下會取。」進
J27nB197_p0413c24║云：「弟子參學二十年，今日學得一拜。」便禮拜。
J27nB197_p0413c25║卓居士問：「諸佛國土亦復皆空，畢竟向甚麼處莊嚴
J27nB197_p0413c26║淨土？」師云：「青龍山上鹿兒肥。」士無語，師云：「會麼？」士
J27nB197_p0413c27║云：「不會。」師云：「流鶯雖有語，天籟聽無人。」
J27nB197_p0414a01║張興公居士問：「和尚言學人須全身入理，乃可問向
J27nB197_p0414a02║上事，即今請問：如何是理？」師曰：「橫身當宇宙，大地
J27nB197_p0414a03║沒遮攔。」進云：「如何即得全身入？」師曰：「盡力推爺向
J27nB197_p0414a04║裏頭。」進云：「未全身入者，過在甚處？」師曰：「珍藏燕石，
J27nB197_p0414a05║不辨金光。」進云：「全身入時以何為驗？」師曰：「十方消
J27nB197_p0414a06║殞，左右逢源。」進云：「全身入理後如何？」師曰：「跳出千
J27nB197_p0414a07║層浪，方誇稱意魚。」
J27nB197_p0414a08║陳雲怡文宗問：「渴鹿趁燄，如何得歇？」師曰：「知不是水
J27nB197_p0414a09║則了。」問：「摩尼珠久埋沒塵土中，如何急切覓得？」師
J27nB197_p0414a10║曰：「覓他作麼？」問：「一斬一切斷，如何得此利劍？」師云：
J27nB197_p0414a11║「咄！誰敢當鋒？」問：「等是水味，有品為第一泉、有品為
J27nB197_p0414a12║第二泉，作何分剖？」師云：「嘗過始得。」問：「黑夜中認賊
J27nB197_p0414a13║為子、認子為賊，作何判斷？」師云：「呼名即應。」問：「家親
J27nB197_p0414a14║作祟如何處置？」師云：「殺盡安居。」問：「的的主人翁，如
J27nB197_p0414a15║何得覿面一見？」師云：「求見者不的的。」問：「堪轝家羅
J27nB197_p0414a16║經縱橫移動，針必南指，是誰作主？」師云：「真箇鐵心
J27nB197_p0414a17║腸。」問：「家宅是諸人生身活計，見得甚麼便肯破家
J27nB197_p0414a18║蕩產？」師云：「解作家方者。」問：「電光中良驥瞬息千里，
J27nB197_p0414a19║如何得一往追上攬轡入手？」師云：「轡在居士手裏，
J27nB197_p0414a20║用追作麼？」問：「大慧云：『將八識一刀。』憑恁麼安身立
J27nB197_p0414a21║命？」師云：「妥妥貼貼。」問：「未開口以前為甚麼便棒便
J27nB197_p0414a22║喝？」師云：「做賊人心虛。」問：「胡來胡現、漢來漢現，是鏡
J27nB197_p0414a23║體？是鏡光？」師云：「毋容湊泊，用在臨時。」問：「日昇月沉、
J27nB197_p0414a24║雷轟電掣，山靜雲閑、水流花開，農歌牧唱、婦誶兒
J27nB197_p0414a25║嘻，莫非是這個迸現？如何得拈向腳跟下，要用便
J27nB197_p0414a26║用？」師云：「居士終日還飲啄也無？」問：「今脩行人多怕
J27nB197_p0414a27║去後黑漫漫地，不知現前黑漫漫地更苦。多口說
J27nB197_p0414b01║無常生死事大，不知現前剎那死死生生更切。此
J27nB197_p0414b02║際重關一擊，如何下手？」師云：「眼上眉毛重七斤。」問：
J27nB197_p0414b03║「高峰云：『大徹之人本脫生死，為甚命根不斷？』命根
J27nB197_p0414b04║既未斷，叫做大徹，徹底何事？」師云：「左搓芒繩縛鬼
J27nB197_p0414b05║子。」問：「一句『當天八萬門，永絕生死』，這一句如何得
J27nB197_p0414b06║恁麼有力？」師云：「世界賴斯成。」
J27nB197_p0414b07║六雪首座問：「學憑入室，知乃通方，入室且置，通方一
J27nB197_p0414b08║句作麼生道？」師云：「斷貫索卻用得。」問：「入室事作麼？」
J27nB197_p0414b09║師云：「稚子敲針。」問：「如何是坐斷毘盧底人受用境
J27nB197_p0414b10║界？」師云：「敗葉成堆。」問：「倒跨師子底人向甚麼處行
J27nB197_p0414b11║履？」師云：「羊腸鳥道。」問：「橫行四海底人，未審具甚麼
J27nB197_p0414b12║手段？」師云：「小伎倆。」問：「懸崖撒手底人，命根還斷也
J27nB197_p0414b13║未？」師云：「待闍黎命根斷即道。」問：「八卦正位如何排
J27nB197_p0414b14║得？」師云：「不得錯下點畫。」問：「路逢猛虎時如何迴避？」
J27nB197_p0414b15║師云：「叉手當胸。」問：「鐵樹珊瑚，因甚麼被泥牛衝破？」
J27nB197_p0414b16║師云：「阿誰證據？」問：「無蒂曇花，阿誰拈得？」師云：「無手
J27nB197_p0414b17║者。」問：「金剛際水如何汲得？」師云：「何勞太攘？」問：「和尚
J27nB197_p0414b18║壽室中有多少弟子？」師云：「心字不加點。」問：「祖祖相
J27nB197_p0414b19║傳衣缽，未審和尚傳箇甚麼？」師云：「案山石上共汝
J27nB197_p0414b20║商量。」問：「千問萬問，不消咳嗽一聲都已答竟，未審
J27nB197_p0414b21║和尚如何答話？」師云：「知時節即退。」
J27nB197_p0414b22║僧問：「昨夜見一鹵莽漢殺卻毘盧遮那如來，未審如
J27nB197_p0414b23║何判斷？」師云：「盡情斷卻。」
J27nB197_p0414b24║僧問：「如何是白椎下事？」師云：「瀑布有聲雲不掩。」問：「如
J27nB197_p0414b25║何是白椎前事？」師云：「深澗無魚水自清。」
J27nB197_p0414b26║僧問：「古人教人及盡今時，秪如及盡後又作麼生？」師
J27nB197_p0414b27║云：「懶梳蓬亂髮，喜遇當來賓。」
J27nB197_p0414c01║僧問：「樓閣門中還容打瞌睡漢也無？」師曰：「待汝醒後
J27nB197_p0414c02║即向你道。」
J27nB197_p0414c03║僧問：「善財五十三參，未審如今還行腳也未？」師曰：「洗
J27nB197_p0414c04║腳上床眠，一夜三千里。」
J27nB197_p0414c05║僧問：「楞伽山既不可往，為甚麼被夜叉王所據？」師曰：
J27nB197_p0414c06║「手親眼便。」
J27nB197_p0414c07║僧問：「鱉鼻蛇撞著赤眼人，作何躲閃？」師曰：「恰好，恰好。」
J27nB197_p0414c08║僧問：「五家宗旨俱明，因甚麼輪迴不息？」師曰：「[弱/火]火燒
J27nB197_p0414c09║山，有光無焰。」
J27nB197_p0414c10║僧問：「《維摩經》云：『除去諸有，併諸侍者。』為甚麼連侍者
J27nB197_p0414c11║不存？」師曰：「久住令人賤，新來語自親。」
J27nB197_p0414c12║僧問：「世尊赤手空拳，開已又屈，屈已又開，未審明那
J27nB197_p0414c13║邊事？」師曰：「秪明這個事。」
J27nB197_p0414c14║僧問：「一切事究竟堅固，不知大佛頂還在裏許否？」師
J27nB197_p0414c15║曰：「暗裏抽橫骨，明中坐舌頭。」
J27nB197_p0414c16║僧問：「棒喝如雷，還供養得閻鬍子也無？」師曰：「閻鬍子
J27nB197_p0414c17║若來，也須喫棒。」
J27nB197_p0414c18║僧問：「從前老和上髑髏，即今還有眼也無？」師曰：「布袋
J27nB197_p0414c19║裏老鴉。」
J27nB197_p0414c20║僧問：「釋迦、彌勒還酬引滿二業也未？」師曰：「二業是他
J27nB197_p0414c21║果用，說甚麼酬與不酬？」
J27nB197_p0414c22║僧問：「《金剛經》云：『應生無所住心。』既無所住，又作麼生
J27nB197_p0414c23║心？」師曰：「巖花鋪地高秋興，松月啣山報曉晴。」
J27nB197_p0414c24║僧問：「佛之一字，吾不喜聞，某甲不求佛，日用事作麼
J27nB197_p0414c25║生？」師曰：「下咽勤把箸，燒火擇乾柴。」
J27nB197_p0414c26║僧問：「古德云：『渠無生死。』世人因何又被生死使？」師曰：
J27nB197_p0414c27║「青山元不動，白日鬼迷人。」
J27nB197_p0415a01║參旦生孝廉問：「是何面目？」師曰：「天不蓋，地不載。」問：「作
J27nB197_p0415a02║何究竟？」師曰：「地不載，天不蓋。」問：「用何脩證？」師曰：「穿
J27nB197_p0415a03║衣喫飯，待客迎賓。」
J27nB197_p0415a04║師垂四問，一問：「殿角風搖樹，行人盡解衣時如何？」師
J27nB197_p0415a05║自答云：「瞥爾沾嘗，清涼徹膽。」
J27nB197_p0415a06║二問：「清風翻白羽，野老笑相親時如何？」師自答云：「春
J27nB197_p0415a07║來花塢，樵牧含情。」
J27nB197_p0415a08║三問：「佛殿東南因甚缺了一角？」師自答云：「一人傳虛，
J27nB197_p0415a09║萬人傳實。」
J27nB197_p0415a10║四問：「僧堂中有幾人坐臥？」師自答云：「翻身峰頂，六不
J27nB197_p0415a11║同謀。」
J27nB197_p0415a12║僧問：「如何是君？」師曰：「澄潭水似冰。」曰：「如何是臣？」師曰：
J27nB197_p0415a13║「楊柳拂飛塵。」曰：「如何是君視臣？」師曰：「古鏡幔白綾。」
J27nB197_p0415a14║曰：「如何是臣向君？」師曰：「纖手按烏雲。」曰：「如何是君
J27nB197_p0415a15║臣道合？」師曰：「一以貫之。」曰：「向上還有事也無？」師曰：
J27nB197_p0415a16║「有。」曰：「如何是向上事？」師曰：「舌頭無骨，野馬無韁。」
J27nB197_p0415a17║僧問：「如何是君？」師曰：「水有筋，山有骨。」曰：「如何是臣？」師
J27nB197_p0415a18║曰：「鶺鴒鳥鳴似哭。」曰：「如何是君視臣？」師曰：「千年老
J27nB197_p0415a19║樹挂枯藤。」曰：「如何是臣向君？」師曰：「樓頭畫鼓正三
J27nB197_p0415a20║更。」曰：「如何是君臣道合？」師曰：「金闕鳳啣丹詔去，邊
J27nB197_p0415a21║陲人唱凱歌歸。」僧禮拜。師問僧：「君位中事作麼生？」
J27nB197_p0415a22║僧曰：「虛突兀。」師便打。
J27nB197_p0415a23║僧問：「如何是博山境？」師曰：「棲鳳巖前雲靉靉，浴龍池
J27nB197_p0415a24║內水滔滔。」曰：「如何是境中人？」師曰：「光剃頭，淨洗缽。」
J27nB197_p0415a25║曰：「學人不會。」師曰：「這箇阿師還未曾剃頭在。」
J27nB197_p0415a26║僧問：「如何是道？」師曰：「紅綃。」曰：「紅綃莫是道否？」師曰：「不
J27nB197_p0415a27║是道。」曰：「既不是道，因甚答紅綃？」師曰：「因你問道，我
J27nB197_p0415b01║答你紅綃。」
J27nB197_p0415b02║僧問：「達磨未來此土，還有佛法也無？」師曰：「有。」曰：「如何
J27nB197_p0415b03║是本來底佛法？」師曰：「天不能蓋，地不能載。」曰：「是何
J27nB197_p0415b04║物得恁麼大？」師曰：「喚作物即不得。」曰：「不喚作物時
J27nB197_p0415b05║如何？」師曰：「亦無你開口處。」曰：「恁麼則不奈何。」師曰：
J27nB197_p0415b06║「我亦不奈何。」曰：「和尚因甚不奈何？」師曰：「為汝不奈
J27nB197_p0415b07║何。」僧禮拜，師曰：「出去，救得千個萬個，有甚用處？」
J27nB197_p0415b08║僧問：「如何是某甲安身立命處？」師曰：「天無蓋，地無底。」
J27nB197_p0415b09║問：「壽昌老人遷化去，即今在甚麼處？」師曰：「清譚對
J27nB197_p0415b10║面，秪是不知。」師復問僧：「問語且置，『天無蓋，地無底』，
J27nB197_p0415b11║老僧意旨在什麼處？」僧擬議，師便打，勉云：「拶出虛
J27nB197_p0415b12║空髓有味，掀翻宇宙殼無依，個中不見壽昌老，獨
J27nB197_p0415b13║有狸奴笑展眉。」
J27nB197_p0415b14║僧問：「如何是北斗裏藏身？」師曰：「掉轉身來。」僧擬議，師
J27nB197_p0415b15║便打，仍示偈曰：「掉轉身來酬北斗，藏身一句絕來
J27nB197_p0415b16║繇，要知大像嘉州路，雪覆千山盡白頭。」
J27nB197_p0415b17║僧問：「寒暑相催時如何？」師曰：「鑊湯爐炭。」問：「未與料作
J27nB197_p0415b18║時如何？」師曰：「淨地上一場懡㦬。」問：「成後如何？」師曰：
J27nB197_p0415b19║「莊嚴妙麗一場懡㦬。」問：「家裏事如何？」師曰：「坐底坐，
J27nB197_p0415b20║臥底臥。」問：「門外事如何？」師曰：「鄉村險阻，車馬為難。」
J27nB197_p0415b21║問：「和尚為人事如何？」師曰：「從來不曾費鹽醋。」問：「一
J27nB197_p0415b22║歸何處時如何？」師曰：「卻值老僧坐臥。」
J27nB197_p0415b23║師問無擇上座曰：「賢弟到羅浮，要與博山相見時如
J27nB197_p0415b24║何？」擇曰：「遍界不曾藏。」師曰：「恁麼則不見我也。」擇曰：
J27nB197_p0415b25║「兩彩一賽。」師曰：「更要親見一回始得。」擇曰：「無兩個
J27nB197_p0415b26║舌頭。」師曰：「待汝到羅浮，黑夜動不得步時即有深
J27nB197_p0415b27║入。」師遂示一偈曰：「遍界不曾藏，青松遮翠壁，黑夜
J27nB197_p0415c01║步難移，深山神鬼泣。」