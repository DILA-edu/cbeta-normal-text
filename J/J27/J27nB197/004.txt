J27nB197_p0416a01║博山無異大師語錄集要卷四
J27nB197_p0416a02║首座成正　錄
J27nB197_p0416a03║拈古
J27nB197_p0416a04║僧問清源：「如何是佛法大意？」源云：「廬陵米作麼生價？」
J27nB197_p0416a05║高低米價，環翠色於奇峰；吞吐廬陵，鎖蟾華於玉
J27nB197_p0416a06║樹。須知：大用無方，有感斯應。若論清源的佛法，三
J27nB197_p0416a07║生六十劫未夢見在。
J27nB197_p0416a08║南泉一日兩堂爭貓，泉提起貓，云：「道得即不斬。」眾無
J27nB197_p0416a09║對，泉斬貓為兩段。南泉舉問趙州，州脫草鞋戴出，泉
J27nB197_p0416a10║云：「子在救得貓兒。」
J27nB197_p0416a11║放開捏聚，王老全機；起死回生，趙州手段。救得、救
J27nB197_p0416a12║不得，總不干他事。有人識得南泉，便入慈心三昧。
J27nB197_p0416a13║臺山路上有一婆子，凡有僧問：「臺山路向甚麼處去？」
J27nB197_p0416a14║婆云：「驀直去。」僧纔行，婆云：「好個阿師，又恁麼去。」僧舉
J27nB197_p0416a15║似趙州，州云：「待與勘過。」州云：「臺山路向甚麼處去？」婆
J27nB197_p0416a16║云：「驀直去。」州便行，婆云：「好箇師僧，又恁麼去。」州回，上
J27nB197_p0416a17║堂：「我與汝勘破婆子了也。」
J27nB197_p0416a18║飛騰不度，趙州關也；呼喚不回，臺山路也。這婆子
J27nB197_p0416a19║荊棘滿地、塵埃亙天，不遇魔王，安能捉敗？且道：勘
J27nB197_p0416a20║破後是甚麼時節？依舊孟春猶寒。
J27nB197_p0416a21║雲門大師云：「光不透脫有兩般病：一切處不明面前
J27nB197_p0416a22║有物，是一；透得一切法空，隱隱地似有個物相似，亦
J27nB197_p0416a23║是光不透脫。又，法身亦有兩般病：得到法身，為法執
J27nB197_p0416a24║不忘，己見猶存，墮在法身邊，是一；直饒透得放過即
J27nB197_p0416a25║不可，仔細簡點將來，有甚氣息，亦是病。」
J27nB197_p0416a26║精造之跡，研極之疵，非慧目莫能鑒也。若夫知心
J27nB197_p0416a27║體合，截流注之病根；達本忘情，鏡無已之境象。除
J27nB197_p0416b01║非向威音那畔翻身，十字街前打睡的漢方可診
J27nB197_p0416b02║候。不然，莫將日瘧誤作傷寒。
J27nB197_p0416b03║臨濟將示滅，囑三聖云：「吾遷化後，不得滅卻吾正法
J27nB197_p0416b04║眼藏。」聖云：「爭敢滅卻和尚正法眼藏？」濟云：「忽有人問，
J27nB197_p0416b05║汝作麼生對？」聖便喝，濟云：「誰知吾正法眼藏向這瞎
J27nB197_p0416b06║驢邊滅卻。」
J27nB197_p0416b07║驅耕奪食須是玄師，補網張風還他三聖，正法眼
J27nB197_p0416b08║藏向瞎驢邊滅卻，分明露出半斑，要得完全，待臨
J27nB197_p0416b09║濟眼光落地。
J27nB197_p0416b10║廓侍者問德山：「從上諸聖向甚麼處去？」山云：「作麼？作
J27nB197_p0416b11║麼？」廓云：「敕點飛龍馬，跛鱉出頭來。」山便休去。來日，山
J27nB197_p0416b12║浴出，廓過茶，山撫廓背一下，廓云：「這老漢今日方始
J27nB197_p0416b13║瞥地。」山又休去。
J27nB197_p0416b14║眼如瞎，耳如聾，諸聖去處；點不成，畫不就，二老行
J27nB197_p0416b15║藏。還知彼落處麼？正是憐兒不覺醜。德山一條棒，
J27nB197_p0416b16║尋常血滴滴地，到這裏，因甚不用？余所謂暗裏抽
J27nB197_p0416b17║橫骨，明中坐舌頭也。
J27nB197_p0416b18║麻谷持錫到，章敬遶禪床三匝，振錫一下，卓然而立，
J27nB197_p0416b19║敬云：「是，是。」天童著語云：「錯。」谷又到南泉，遶禪床三匝，
J27nB197_p0416b20║振錫一下，卓然而立，泉云：「不是，不是。」天童著語云：「錯。」
J27nB197_p0416b21║谷云：「章敬道是，和尚為甚道不是？」泉云：「章敬是，是汝
J27nB197_p0416b22║不是，此是風力所轉，終成敗壞。」
J27nB197_p0416b23║章敬「是」字、天童「錯」字、南泉「不」字，有甚麼語話分？惟
J27nB197_p0416b24║麻谷錫杖頭較些子。善丹青者將此四老製作一
J27nB197_p0416b25║圖畫，是非窠臼自然瓦解冰消。
J27nB197_p0416b26║僧問雲門：「不起一念，還有過也無？」門云：「須彌山。」
J27nB197_p0416b27║不起念，橫拈三尺劍。須彌山，墜下一莖毛。博山二
J27nB197_p0416c01║十年不著便，從這裏識得雲門。
J27nB197_p0416c02║仰山指雪獅子云：「還有過此色者麼？」雲門云：「當時好
J27nB197_p0416c03║便與推倒。」雪竇云：「只解推倒，不解扶起。」
J27nB197_p0416c04║五色令人眼盲，五音令人耳聾，既與眼對，便成滲
J27nB197_p0416c05║漏。仰山指獅子示人，賣弄太甚。只饒推倒、扶起，總
J27nB197_p0416c06║在獅子上作活計。不受聲色者，知是阿誰？
J27nB197_p0416c07║法眼一手指簾，二僧同去捲簾，眼云：「一得一失。」
J27nB197_p0416c08║明鏡當臺，明珠在握，炤心徹膽，無有遺餘。法眼用
J27nB197_p0416c09║在機先，這二僧一任指呼，且道：孰得？孰失？當衡者
J27nB197_p0416c10║鑑取。
J27nB197_p0416c11║風穴郢州衙內上堂，云：「祖師心印狀似鐵牛之機，去
J27nB197_p0416c12║即印住，住即印破。只如不去不住，印即是？不印即是？」
J27nB197_p0416c13║盧陂長老出，問：「某有鐵牛之機，請師不搭印。」穴云：「貫
J27nB197_p0416c14║釣金鱗沉巨浸，卻嗟蛙步𩥇泥沙。」陂佇思，穴喝云：「長
J27nB197_p0416c15║老何不進語？」陂擬議，穴打一拂子：「還記得話頭麼？」陂
J27nB197_p0416c16║擬開口，穴又打。牧主云：「佛法與王法一般。」穴云：「見箇
J27nB197_p0416c17║甚麼？」主云：「當斷不斷，反招其亂。」穴便下座。
J27nB197_p0416c18║風穴泥印子在手，印住也得、印破也得。盧陂不搭
J27nB197_p0416c19║印，正是鐵牛機，可惜乾爆爆地，若帶些水頭，管取
J27nB197_p0416c20║泥印子爛去，看他印箇甚麼？
J27nB197_p0416c21║雲門問乾峰：「請師答話。」峰云：「到老僧也未？」門云：「恁麼
J27nB197_p0416c22║則某甲在遲也。」峰云：「恁麼那？恁麼那？」門云：「將謂候白，
J27nB197_p0416c23║更有候黑。」
J27nB197_p0416c24║非常之問，非常之荅，迅雷不及掩耳，良駟不及追
J27nB197_p0416c25║風，宛轉偏圓，各負鉤深索隱底手段。簡點將來好
J27nB197_p0416c26║與痛棒。何也？為他無事生事，放過即不可。
J27nB197_p0416c27║德山上堂，云：「及盡去也，直得三世諸佛口掛壁上，猶
J27nB197_p0417a01║有一人呵呵大笑。若識此人，參學事畢。」
J27nB197_p0417a02║孤危不立，更用相親，法外無身，猶欠哮吼。鼻準與
J27nB197_p0417a03║眉毛，從來不相識。相識去，舌頭元在口裏。
J27nB197_p0417a04║僧問趙州：「如何是祖師西來意？」州云：「庭前柏樹子。」
J27nB197_p0417a05║龐婆百草頭，趙州柏樹子，二人向無煙火處鬥弄
J27nB197_p0417a06║天工，冷眼看來猶是剪彩耳。只饒西來大意露布
J27nB197_p0417a07║庭柯，更須吞卻門前下馬臺始得。
J27nB197_p0417a08║維摩詰問文殊師利：「何等是菩薩入不二法門？」殊云：
J27nB197_p0417a09║「如我意者，於一切法無言、無說、無示、無識，離諸問荅，
J27nB197_p0417a10║是為入不二法門。」於是文殊問維摩：「我等各自說已，
J27nB197_p0417a11║仁者當說何等是菩薩入不二法門。」維摩默然。
J27nB197_p0417a12║明修棧道，暗度陳倉，若語默商量，缽盂安足？二大
J27nB197_p0417a13║士雖則傳脂付粉，水洩不通，以不二法門較之，尚
J27nB197_p0417a14║晚也。
J27nB197_p0417a15║洞山供養雲巖真，舉前描真話。僧問雲巖：「只這是意
J27nB197_p0417a16║旨如何？」山云：「我當時幾錯會先師意。」僧云：「未審雲巖
J27nB197_p0417a17║還知有也無？」山云：「若不知有，爭解恁麼道？若知有，爭
J27nB197_p0417a18║肯恁麼道？」
J27nB197_p0417a19║語步安詳，紐機圓活，三玄五位，盡在其中。「肯」「解」二
J27nB197_p0417a20║字，披寶鏡之精光，彰兼到之赤幟，洞上宗風於斯
J27nB197_p0417a21║可究矣。
J27nB197_p0417a22║雲巖問道吾：「大悲菩薩用許多手眼作麼？」吾云：「如人
J27nB197_p0417a23║夜中背手摸枕子。」巖云：「我會也。」吾云：「汝作麼生會？」巖
J27nB197_p0417a24║云：「遍身是手眼。」吾云：「道即太煞道，只道得八成。」巖云：
J27nB197_p0417a25║「師兄作麼生？」吾云：「通身是手眼。」
J27nB197_p0417a26║遍身是手眼，汎寶舟而登彼岸；通身是手眼，搜要
J27nB197_p0417a27║徑而啟重玄。大丈夫橫身當宇宙，要用便用，只饒
J27nB197_p0417b01║八萬四千沒處安著。然雖如是，人出是非難。
J27nB197_p0417b02║密師伯與洞山行，見白兔子面前走過，密云：「俊哉。」山
J27nB197_p0417b03║云：「作麼生？」密云：「如白衣拜相。」山云：「老老大大，作這箇
J27nB197_p0417b04║語話。」密云：「你作麼生？」山云：「積代簪纓，暫時落寞。」
J27nB197_p0417b05║任緣而施，隨流得妙，雲蘿舒卷，峰岳凝然。白衣拜
J27nB197_p0417b06║相雖則異地生苗，猶是功勳邊事，簪纓落寞之談
J27nB197_p0417b07║不無補於密師也。
J27nB197_p0417b08║僧問青林虔禪師：「學人徑往時如何？」林云：「死蛇當大
J27nB197_p0417b09║路，勸子莫當頭。」僧云：「當頭時如何？」林云：「喪子性命。」僧
J27nB197_p0417b10║云：「不當頭時如何？」林云：「亦無回避。」僧云：「正當恁麼時
J27nB197_p0417b11║如何？」林云：「失卻了也。」僧云：「未審向什麼處去？」林云：「草
J27nB197_p0417b12║深無覓處。」僧云：「和尚也須隄防始得。」林撫掌云：「一等
J27nB197_p0417b13║是箇毒氣。」
J27nB197_p0417b14║青林棒喝，不施針錐，在舌根上，何曾放過？這僧爛
J27nB197_p0417b15║泥中有刺，縱得便宜，不知早入行舖了也。當時若
J27nB197_p0417b16║問博山，但咄云：「沒去處。」看他道個甚麼？近時佛法
J27nB197_p0417b17║凋零，討這箇師僧也難得。
J27nB197_p0417b18║僧問乾峰：「十方婆伽梵，一路涅槃門，未審路頭在甚
J27nB197_p0417b19║麼處？」峰以杖畫一畫，云：「在這裏。」僧問雲門，門云：「扇子
J27nB197_p0417b20║𨁝跳上三十三天，築著帝釋鼻孔，東海鯉魚打一棒，
J27nB197_p0417b21║雨似盆傾，會麼？」
J27nB197_p0417b22║問處太親，智眼成障，傾出雲門，七珍八寶。天童喚
J27nB197_p0417b23║作返魂香，諸人還嗅著也未？乾峰這一畫，大地百
J27nB197_p0417b24║雜碎，非但路頭，這僧腳跟下七花八裂了也。
J27nB197_p0417b25║子昭首座問法眼和尚：「開堂承嗣何人？」眼云：「地藏。」昭
J27nB197_p0417b26║云：「太辜負長慶先師。」眼云：「某甲不會長慶一轉語。」昭
J27nB197_p0417b27║云：「何不問？」眼云：「萬象之中獨露身，意作麼生？」昭豎拂
J27nB197_p0417c01║子，眼云：「此是長慶學得底，首座分上作麼生？」昭無對，
J27nB197_p0417c02║眼云：「只如萬象之中獨露身，是撥萬象？不撥萬象？」昭
J27nB197_p0417c03║云：「不撥。」眼云：「兩個。」參隨左右皆云：「撥萬象。」眼云：「萬象
J27nB197_p0417c04║之中獨露身𠰚。」
J27nB197_p0417c05║法眼嗣地藏，冤有頭，債有主。子昭為長慶，風不動，
J27nB197_p0417c06║浪不移，豈可以人情污佛事耶？當時待問：「獨露身
J27nB197_p0417c07║與萬象撥不撥？」但云：「是何言歟？」管取法眼如啞子
J27nB197_p0417c08║作通使，吐露不出。
J27nB197_p0417c09║僧問九峰：「如何是頭？」峰云：「開眼不覺曉。」僧云：「如何是
J27nB197_p0417c10║尾？」峰云：「不坐萬年床。」僧云：「有頭無尾時如何？」峰云：「終
J27nB197_p0417c11║是不貴。」僧云：「有尾無頭時如何？」峰云：「雖飽無力。」僧云：
J27nB197_p0417c12║「頭尾相稱時如何？」峰云：「兒孫得力，室內不知。」
J27nB197_p0417c13║指活路于廛中，舌頭不粘著肉；披全提于向上，額
J27nB197_p0417c14║顱不柱著天。九峰口齒若梭腸，自有巧婦針線也。
J27nB197_p0417c15║所貴者，兒孫得力，室內不知。且道：不知者是何事？
J27nB197_p0417c16║從昔去問取九峰。
J27nB197_p0417c17║僧問夾山：「撥塵見佛時如何？」山云：「直須揮劍，若不揮
J27nB197_p0417c18║劍，漁父棲巢。」僧問石霜：「撥塵見佛時如何？」霜云：「渠無
J27nB197_p0417c19║國土，何處逢渠？」僧後舉似夾山，山乃上堂，舉了，云：「門
J27nB197_p0417c20║庭施設不如老僧，入理深談猶較石霜百步。」
J27nB197_p0417c21║門庭施設，入理深談，孤鴈群飛，缺一不可。一句則
J27nB197_p0417c22║玄景未移而天機獨運，一句則神柯未伐而靈樹
J27nB197_p0417c23║絕依，二大士氣宇如王，識得渠語者便好作罷參
J27nB197_p0417c24║齋。
J27nB197_p0417c25║南泉示眾，云：「三世諸佛不知有，黧奴白牯卻知有。」
J27nB197_p0417c26║手托地，尾連天，王老師異類中行也。三世諸佛不
J27nB197_p0417c27║知有，掬明月於無影樹頭；黧奴白牯卻知有，剪白
J27nB197_p0418a01║雲於不應山谷。何人知此意？除是長嘯者。
J27nB197_p0418a02║進山主問修山主云：「明知生是不生性，為什麼為生
J27nB197_p0418a03║之所留？」修云：「筍畢竟成竹，如今作篾使，還得麼？」進云：
J27nB197_p0418a04║「汝向後自悟去在。」修云：「某只如此，上座如何？」進云：「這
J27nB197_p0418a05║箇是監院房，那箇是典座房。」修禮拜。
J27nB197_p0418a06║拈轉鼻頭，披翻唇齒，裁長補短，自有機宜。此語非
J27nB197_p0418a07║但為修公截舌，亦為後人點眼，可謂絆斷葛藤而
J27nB197_p0418a08║遊象徑，芟除荊棘以露瓊枝，其活句如此。
J27nB197_p0418a09║首山示眾，云：「第一句薦得，與佛祖為師；第二句薦得，
J27nB197_p0418a10║與人天為師；第三句薦得，自救不了。」僧云：「和尚是第
J27nB197_p0418a11║幾句薦得？」山云：「月落三更穿市過。」
J27nB197_p0418a12║吞盡佛祖，佛祖為師；號令人天，人天作則。向沒蹤
J27nB197_p0418a13║跡處立名，題分數目，喚作第一、第二，早是蛇足矣。
J27nB197_p0418a14║然其舖舒展演，與奪臨時，首山舌上有鋒、咽喉若
J27nB197_p0418a15║海也。還知月落三更句麼？無為無事人，別有閒家
J27nB197_p0418a16║具。
J27nB197_p0418a17║僧問仰山和尚：「還識字否？」山云：「隨分。」僧乃右旋一匝，
J27nB197_p0418a18║云：「是什麼字？」山於地上書一十字。僧又左旋一匝，云：
J27nB197_p0418a19║「是什麼字？」山改十字為卍字。僧畫一圓相，以兩手托
J27nB197_p0418a20║如修羅掌日月勢，云：「是什麼字？」山畫一圓相圍卻卍
J27nB197_p0418a21║字。僧作樓至勢，山云：「如是如是，善自護持。」
J27nB197_p0418a22║這僧旋身，撥無煙之火；仰山畫地，挑海底之燈。義
J27nB197_p0418a23║天燦爛，彼此作家，六書中收不住。且道：是什麼字？
J27nB197_p0418a24║大地無盲人，誰是賞鑑者。
J27nB197_p0418a25║僧問雲門：「如何是超佛越祖之談？」門云：「餬餅。」
J27nB197_p0418a26║運劫外之香，糜興現前之供養；餬餅之談，塞斷人
J27nB197_p0418a27║口也。其清音如玉，只饒辨似懸河，話會不下。何也？
J27nB197_p0418b01║如野饑麥飯，一飽即休。若論佛祖之談，待別時來
J27nB197_p0418b02║與汝註解始得。
J27nB197_p0418b03║玄沙到蒲田，百戲迎之。次日，問小塘長老：「昨日許多
J27nB197_p0418b04║喧鬧向什麼處去？」小塘提起袈裟角，沙云：「料掉沒交
J27nB197_p0418b05║涉。」
J27nB197_p0418b06║人將語探，水將杖探，烈火裏辨真金，鬧市裏識天
J27nB197_p0418b07║子，袈裟下認取老僧，玄沙、小塘斯人也。縱然蓋覆，
J27nB197_p0418b08║將來口苦心甜更有事在。
J27nB197_p0418b09║肅宗問忠國師：「百年後所須何物？」師云：「與老僧作個
J27nB197_p0418b10║無縫塔。」帝曰：「請師塔樣。」師良久，云：「會麼？」帝曰：「不會。」師
J27nB197_p0418b11║云：「吾有付法弟子耽源卻諳此事，請詔問之。」師遷化
J27nB197_p0418b12║後，帝詔耽源問此意如何，源云：「湘之南，潭之北，中有
J27nB197_p0418b13║黃金充一國，無影樹下合同船，琉璃殿上無知識。」
J27nB197_p0418b14║古殿苔封，逢人不到，白雲深鎖，有路猶迷。青山逼
J27nB197_p0418b15║近見巍峨，萬仞崖頭不露頂，古今多少人向塔影
J27nB197_p0418b16║邊描寫不出，唯天童、雪竇較些子。
J27nB197_p0418b17║臨濟問黃蘗：「如何是佛法的的大意？」蘗便打，如是三
J27nB197_p0418b18║度。乃辭蘗，見大愚，愚問：「什麼處來？」濟云：「黃蘗來。」愚云：
J27nB197_p0418b19║「黃蘗有何言句？」濟云：「某三問佛法的的大意，三度吃
J27nB197_p0418b20║棒，不知有過？無過？」愚云：「黃蘗恁麼老婆為你得徹困
J27nB197_p0418b21║在，更來問有過？無過？」濟於言下大悟。
J27nB197_p0418b22║三年不開口，毒氣噴人，三遭喫痛棒，拂蒿枝相似。
J27nB197_p0418b23║黃蘗處喫交，大愚處拔本，末後逢人胡喝亂喝，是
J27nB197_p0418b24║何道理？不向紫羅帳裏撒真珠，畢竟是蝦，跳不出
J27nB197_p0418b25║斗。
J27nB197_p0418b26║洞山解夏，上堂。云：「初秋夏末，兄弟或東、或西，直須向
J27nB197_p0418b27║萬里無寸草處去。」良久，云：「只如萬里無寸草處又作
J27nB197_p0418c01║麼生？」顧視左右，云：「欲知此事，直須枯木上生花方與
J27nB197_p0418c02║他合。」石霜云：「出門便是草。」明安云：「直得不出門亦是
J27nB197_p0418c03║草漫漫。」
J27nB197_p0418c04║洞山一具牙齒敲得鳴、打得響，胡言漢語撒得開、
J27nB197_p0418c05║收得聚，可謂曖曖玄提也。二老漢騎虎頭、把虎尾，
J27nB197_p0418c06║口似蜜甜、心如鴆毒，還知彼落處麼？
J27nB197_p0418c07║仰山夢往彌勒所，居第二座，尊者白云：「今日當第二
J27nB197_p0418c08║座說法。」山起白椎，云：「摩訶衍法，離四句，絕百非。謹白。」
J27nB197_p0418c09║仰山夢裏惺惺，驚群動眾，說「摩訶衍法，離四句，絕
J27nB197_p0418c10║百非」，曾透徹也未？快須拋卻揵椎始得。
J27nB197_p0418c11║雲門垂語，云：「乾坤之內，宇宙之間，中有一寶，秘在形
J27nB197_p0418c12║山，拈燈籠來佛殿裏，將三門來燈籠上。」
J27nB197_p0418c13║歷諸心，指諸掌，顯諸仁，藏諸用，開發性源其至矣。
J27nB197_p0418c14║夫「拈燈籠來佛殿裏，將三門來燈籠上」，雲門大師
J27nB197_p0418c15║來也，放過一著。
J27nB197_p0418c16║臨濟問院主：「甚處來？」主云：「州中糶黃米來。」濟云：「糶得
J27nB197_p0418c17║盡麼？」主云：「糶得盡。」濟以拄杖一畫，云：「還糶得這個麼？」
J27nB197_p0418c18║主便喝，濟便打。次典座至，濟舉前話，座云：「院主不會
J27nB197_p0418c19║和尚意。」濟云：「你又作麼生？」座便禮拜，濟亦打。
J27nB197_p0418c20║臨濟棒頭有眼，善察來機，不是不知來處，要院主
J27nB197_p0418c21║識痛棒始得。院主便喝，典座禮拜，門裏出身，剛柔
J27nB197_p0418c22║相濟。若徹困去，可謂一點水墨兩處成龍矣。
J27nB197_p0418c23║僧問瑯琊覺和尚：「清淨本然，云何忽生山河大地？」覺
J27nB197_p0418c24║云：「清淨本然，云何忽生山河大地？」
J27nB197_p0418c25║清淨本然，山河大地從甚處得來？云何忽生？又一
J27nB197_p0418c26║重也。有眚者不可以語其純素，碧眼者不可以眩
J27nB197_p0418c27║其玄黃，天童所謂見有不有也，於瑯琊荅處便恁
J27nB197_p0419a01║麼悟去，不知誰是其人？
J27nB197_p0419a02║頌古
J27nB197_p0419a03║乾闥婆王獻樂，迦葉起舞。
J27nB197_p0419a04║袈裟角上帶些些，撒向閻浮布種芽，最喜琴聲清
J27nB197_p0419a05║入骨，山川隨處綻曇花。
J27nB197_p0419a06║世尊因五通仙人問六通義。
J27nB197_p0419a07║應諾聲消那一通？山崩海竭絕行蹤，仙人有口難
J27nB197_p0419a08║分剖，雙耳聰聰卻似聾。
J27nB197_p0419a09║阿難尊者問：「金襴外別傳甚麼？」
J27nB197_p0419a10║披得金襴早是遲，聲音相應合知時，門前倒卻剎
J27nB197_p0419a11║竿子，吹落空花第幾枝？
J27nB197_p0419a12║二祖乞達磨大師安心。
J27nB197_p0419a13║覓心不得與心安，月印澄潭徹底寒，莫逐根塵生
J27nB197_p0419a14║下劣，金毛獅子大家看。
J27nB197_p0419a15║南嶽遣僧問馬祖，祖云：「自從胡亂後。」
J27nB197_p0419a16║盡掃▆塵志未休，晴空白日使人愁，太平不掛將
J27nB197_p0419a17║軍印，擲刃懸戈始徹頭。
J27nB197_p0419a18║龐居士問馬祖：「不昧本來人。」
J27nB197_p0419a19║山為圖畫水為琴，誰解其中發妙音？個是馬師彈
J27nB197_p0419a20║得出，宮商清慘痛難禁。
J27nB197_p0419a21║馬祖不安次。
J27nB197_p0419a22║玉回珠轉發真機，混不得兮類不齊，莫謂老儂無
J27nB197_p0419a23║氣力，倒騎石虎過遼西。
J27nB197_p0419a24║振聲一喝，三日耳聾。
J27nB197_p0419a25║豎拂當陽振祖威，難將此際話離微，灼然突出燎
J27nB197_p0419a26║空燧，個是金毛師子兒。
J27nB197_p0419a27║南泉問僧：「夜來好風。」
J27nB197_p0419b01║試問松風逆順酬，謾將得失豁雙眸，毒龍未肯輕
J27nB197_p0419b02║開目，鑒在機先始徹頭。
J27nB197_p0419b03║僧問南泉：「百年後向甚麼處去？」
J27nB197_p0419b04║拽耙拖犁異類中，崢嶸頭角出羅籠，溪南溪北無
J27nB197_p0419b05║蹤跡，莖草啣來孰與同？
J27nB197_p0419b06║鹽官喚侍者。
J27nB197_p0419b07║灼然扇破索牛來，樹子無根石上栽，當時圓相如
J27nB197_p0419b08║拋出，多少英雄被活埋？
J27nB197_p0419b09║歸宗鏟草次。
J27nB197_p0419b10║一鋤兩段血淋漓，大地山河乞命時，識得此翁真
J27nB197_p0419b11║面目，難將麤細與君知。
J27nB197_p0419b12║趙州問大慈：「般若以何為體？」
J27nB197_p0419b13║相逢特地一重關，大笑呵呵豈等閒？置帚謾言今
J27nB197_p0419b14║日事，清機歷掌逼人寒。
J27nB197_p0419b15║臨濟訪平田，遇嫂使牛。
J27nB197_p0419b16║路途不識棒加牛，使得終須是對頭，行過平田長
J27nB197_p0419b17║岸也，耙犁未動合知休。
J27nB197_p0419b18║趙州勘婆子臺山路話。
J27nB197_p0419b19║腳跟之下臺山路，今古無人辨是非，勘過依前驀
J27nB197_p0419b20║直去，卻來平地捉盲龜。
J27nB197_p0419b21║婆子送錢，趙州轉藏經。
J27nB197_p0419b22║不受人間不施錢，趙州多著一番顛，勞渠四大和
J27nB197_p0419b23║風轉，惹得阿婆道未全。
J27nB197_p0419b24║僧問趙州：「如何是道？」州云：「牆外底。」
J27nB197_p0419b25║從來大道透長安，牆外酬渠話轉難，會得若翁真
J27nB197_p0419b26║實語，現前一日飯三餐。
J27nB197_p0419b27║僧問趙州：「如何是祖師西來意？」州云：「庭前柏樹子。」
J27nB197_p0419c01║庭前柏子是西來，眼上眉毛腳底鞋，嘗記江南三
J27nB197_p0419c02║月裏，鷓鴣啼處百花開。
J27nB197_p0419c03║青州布衫重七斤。
J27nB197_p0419c04║七斤衫子真歸處，何必尋渠較異同？更問其中端
J27nB197_p0419c05║的旨，趙州牙齒不關風。
J27nB197_p0419c06║僧問趙州：「如何是出家？」州云：「不履高名，不求苟得。」
J27nB197_p0419c07║三途迥絕出家兒，身不寒兮腹不饑，竹杖敲殘山
J27nB197_p0419c08║頂月，倒吹鐵笛詠新詩。
J27nB197_p0419c09║三次喫茶話。
J27nB197_p0419c10║南北東西四路通，謾將曾未話形容，醍醐滴入焦
J27nB197_p0419c11║腸裏，靜水無波看活龍。
J27nB197_p0419c12║婆子燒菴逐僧。
J27nB197_p0419c13║萬花叢裏不沾身，陷殺閻浮多少人？識得這僧行
J27nB197_p0419c14║履處，幾回歡喜幾回嗔。
J27nB197_p0419c15║丹霞參忠國師侍者，被打逐出。
J27nB197_p0419c16║耳提面命貴當機，大哭還思大笑時，果是南陽門
J27nB197_p0419c17║裏漠，皮穿骨露不饒伊。
J27nB197_p0419c18║僧問大隋投子劫火洞然時壞不壞義。
J27nB197_p0419c19║壞不壞兮較大千，骯髒言句不勝錢，衲僧眉下如
J27nB197_p0419c20║開眼，笑指虛空缺半邊。
J27nB197_p0419c21║臨濟兩堂首座齊下喝，濟云：「賓主歷然。」
J27nB197_p0419c22║未喝應須驗主賓，衲僧肯向句中親，若於喝下通
J27nB197_p0419c23║消息，木馬嘶風過漢秦。
J27nB197_p0419c24║德山托缽。
J27nB197_p0419c25║家門興盛子強爺，密啟靈機路轉賒，說法不同昨
J27nB197_p0419c26║日語，缽盂柄上較些些。
J27nB197_p0419c27║三玄三要。
J27nB197_p0420a01║言中有響句藏鋒，血染山花別樣紅，聊爾與君通
J27nB197_p0420a02║一線，眼光如瞎耳如聾。
J27nB197_p0420a03║五位君臣。
J27nB197_p0420a04║正偏兼帶驗重玄，君義臣忠事事便，獨蹈大方消
J27nB197_p0420a05║息盡，絲綸應兆未生前。
J27nB197_p0420a06║僧參雪峰，低頭歸菴，至見巖頭，指末後句。
J27nB197_p0420a07║低頭無語便歸菴，今古將何作指南？秪這是時猶
J27nB197_p0420a08║不會，青山如翠水如藍。
J27nB197_p0420a09║雪峰南山鱉鼻蛇。
J27nB197_p0420a10║鱉鼻當軒好看來，喪身失命話全該，一▆傀儡都
J27nB197_p0420a11║拋出，何似玄沙帶活埋？
J27nB197_p0420a12║僧問雲門：「樹凋葉落時如何？」門云：「體露金風。」
J27nB197_p0420a13║樹凋葉落露金風，澗水山花處處同，普字法門親
J27nB197_p0420a14║瞥地，不須擬議話從容。
J27nB197_p0420a15║僧問：「殺父殺母，佛前懺悔。殺佛殺祖，向什麼處懺悔？」
J27nB197_p0420a16║門云：「露。」
J27nB197_p0420a17║殺佛還如殺父時，懺無懺處顯全機，負慚嬾向人
J27nB197_p0420a18║前語，笑逐清風倚杖藜。
J27nB197_p0420a19║玄沙三種病人。
J27nB197_p0420a20║刳腸吐膽老婆心，擬議纖毫自陸沉，要得現前真
J27nB197_p0420a21║受用，六根不具始知音。
J27nB197_p0420a22║大顛趁首座。
J27nB197_p0420a23║數珠提起問端繇，晝夜難將百八酬，趁出座元誇
J27nB197_p0420a24║好手，太山難掩大顛羞。
J27nB197_p0420a25║夾山答法身句，見船子後亦如前荅。
J27nB197_p0420a26║雪前風勢侵空急，雪後寒光炤眼明，黃葉紛紛如
J27nB197_p0420a27║剪綴，剩餘松柏映山青。
J27nB197_p0420b01║六祖遷化，云：「來時無口。」
J27nB197_p0420b02║香煙直灌曹溪路，石女猶眠錦帳中，仍問歸期何
J27nB197_p0420b03║日月？案山風起落花紅。
J27nB197_p0420b04║鼓山聖箭。
J27nB197_p0420b05║九重宮裏路通霄，隨處稱尊舌更饒，何似鳳啣丹
J27nB197_p0420b06║詔出？邊郵萬里盡歸朝。
J27nB197_p0420b07║大通智勝佛十劫坐道場。
J27nB197_p0420b08║灰頭土面稱知識，踏破毘盧額頂紅，多劫不能成
J27nB197_p0420b09║正覺，秪緣身在道場中。
J27nB197_p0420b10║南院上堂，舉啐啄同時語。
J27nB197_p0420b11║子母渾融氣未分，只須啐啄乃相親，一朝殼破情
J27nB197_p0420b12║忘處，倒跨橫趨不辨人。
J27nB197_p0420b13║僧問雲門：「如何是諸佛出身處？」門云：「東山水上行。」
J27nB197_p0420b14║水上山行能信否？誠然諸佛下生時，而今不許雲
J27nB197_p0420b15║門語，電捲風馳秪自知。
J27nB197_p0420b16║法眼問修山主毫釐有差。
J27nB197_p0420b17║權衡掌握重輕分，毫髮無欺說似君，用得熟時稱
J27nB197_p0420b18║好手，公平須是當家人。
J27nB197_p0420b19║趙州鬥劣不鬥勝。
J27nB197_p0420b20║義勝緣輸理一如，橫張赤幟道情殊，趙州不是閒
J27nB197_p0420b21║相識，驢糞逢人換眼珠。
J27nB197_p0420b22║虔侍者不肯首座。
J27nB197_p0420b23║香煙斷處辯聱訛，肯信峰頭語更多，首座當時如
J27nB197_p0420b24║出定，管教人唱太平歌。
J27nB197_p0420b25║興化獎在太覺時為院主，一日覺勘驗，化連喝，覺連
J27nB197_p0420b26║打。
J27nB197_p0420b27║販賓鬻主頻施喝，痛棒如風不順情，酸澀肚腸都
J27nB197_p0420c01║嘔盡，衲衣脫下便惺惺。
J27nB197_p0420c02║雪峰古澗寒泉話。
J27nB197_p0420c03║萬丈深潭徹底清，隨緣飲啄不關情，趙州言句從
J27nB197_p0420c04║來辣，雨後青山眼倍明。
J27nB197_p0420c05║世尊陞座，迦葉白椎。
J27nB197_p0420c06║清白門庭無剩法，從來一道絕週遮，飲光不合重
J27nB197_p0420c07║敷演，擊碎虛空路轉賒。
J27nB197_p0420c08║迦葉尊者因外道問：「如何是我我？」
J27nB197_p0420c09║醫盲手段不尋常，撥翳金針別有方，炟赤太陽重
J27nB197_p0420c10║益火，真誠一片熱心腸。
J27nB197_p0420c11║蜀僧為六祖塑像。
J27nB197_p0420c12║三十二相憑君塑，就裏何曾有梵音？佛性分明親
J27nB197_p0420c13║指示，莫教辜負老婆心。
J27nB197_p0420c14║馬師令人送書上徑山，山發緘，於圓相著一點。
J27nB197_p0420c15║欽師猶被馬師惑，殺得人兮活得人，虎視諸方格
J27nB197_p0420c16║外旨，圈攣一點是關津。
J27nB197_p0420c17║馬大師、西堂、百丈、南泉翫月次。
J27nB197_p0420c18║窮源的是一家親，倜儻丰標壓四鄰，拽斷傀儡棚
J27nB197_p0420c19║上索，驀然鸚鵡過西秦。
J27nB197_p0420c20║陸亙大夫向南泉道肇法師。
J27nB197_p0420c21║指花破夢南泉事，天地同根陸大夫，當下不知花
J27nB197_p0420c22║是夢，至今流落滿江湖。
J27nB197_p0420c23║鵝湖義禪師麟德殿與眾法師論義。
J27nB197_p0420c24║捏轉鼻頭行古路，撇開廛市往山阿，不知幾度清
J27nB197_p0420c25║風起，無奈禪師一點何。
J27nB197_p0420c26║僧問興善：「如何是道？」善云：「大好山。」
J27nB197_p0420c27║滿目青山誰是道？居然知道不知山。閉門作活何
J27nB197_p0421a01║多事？樵採歸來鎮日間。
J27nB197_p0421a02║僧辭趙州，州豎拂子，云：「有佛處不得住。」
J27nB197_p0421a03║不行鳥道不居廛，醉眼摩娑白晝眠，謾道逢人莫
J27nB197_p0421a04║錯舉，摘楊花是季春天。
J27nB197_p0421a05║雪峰問靈雲：「前三三，後三三，意旨如何？」雲曰：「水中魚，
J27nB197_p0421a06║天上鳥。」
J27nB197_p0421a07║前三三與後三三，魚鳥何緣作指南？因見桃花發
J27nB197_p0421a08║一笑，而今觸處放癡憨。
J27nB197_p0421a09║石梯見侍者托缽赴堂，乃喚侍者，者應諾。
J27nB197_p0421a10║穿耳胡僧拍掌回，尋常問荅語如雷，莫言此外無
J27nB197_p0421a11║多事，踏破須彌頂上苔。
J27nB197_p0421a12║僧問多福：「如何是多福一叢竹？」
J27nB197_p0421a13║煙雲鋪地起重層，斜曲縱橫指似僧，古殿不嫌車
J27nB197_p0421a14║馬跡，清風起戶雨如繩。
J27nB197_p0421a15║丹霞訪龐居士，見女子洗菜。
J27nB197_p0421a16║東鄰翠鈿映娥眉，斂手當胸更是誰？卻被龐公著
J27nB197_p0421a17║一箭，驪龍忍痛虎傷肢。
J27nB197_p0421a18║丹霞問僧：「什麼處宿？」
J27nB197_p0421a19║食有因緣宿有繇，緇衣端不向人求，雲山黯黯清
J27nB197_p0421a20║如許，一夜霜風盡白頭。
J27nB197_p0421a21║道吾智禪師指佛桑花問僧。
J27nB197_p0421a22║禪心隱隱露春規，酒味沾唇覆玉彝，更向花源辯
J27nB197_p0421a23║真假，一雙空手夜歸遲。
J27nB197_p0421a24║香嚴擊竹悟道。
J27nB197_p0421a25║一擊有聲聾兩耳，動容不墮眼初開，未生面目渾
J27nB197_p0421a26║如此，無限行人被活埋。
J27nB197_p0421a27║趙州庭前柏樹子。
J27nB197_p0421b01║庭前柏子西來意，流布叢林是與非，盡把乾柴當
J27nB197_p0421b02║猛火，阿誰於此絕思惟？
J27nB197_p0421b03║雲門餅。
J27nB197_p0421b04║特地來伸佛祖談，咽喉塞斷莫顢頇，若將此語重
J27nB197_p0421b05║加註，十擔油麻樹上攤。
J27nB197_p0421b06║南泉斬貓。
J27nB197_p0421b07║利刃當陽作者知，何人救得此貓兒？若無起死回
J27nB197_p0421b08║生術，空向沿途自泣岐。
J27nB197_p0421b09║洞山麻三斤。
J27nB197_p0421b10║端嚴妙相難描摸，何似當陽指出來？一夜西風侵
J27nB197_p0421b11║骨冷，天明滿地是乾柴。
J27nB197_p0421b12║自贊
J27nB197_p0421b13║生成眉宇，是何標格？從本無家，隨方作客。或時被有
J27nB197_p0421b14║識者呼為瞎驢、或時被無知者尊為禪伯，行藏不與
J27nB197_p0421b15║眾同流，善惡難教分皂白，茲因曇晦禪人勒逼將來，
J27nB197_p0421b16║不免書此塞責。
J27nB197_p0421b17║又
J27nB197_p0421b18║這漢子，沒來繇，擔閻浮重擔、結眾生深仇，破鵝湖戒
J27nB197_p0421b19║律、滅壽昌宗猷，心毒如砒、口甜如蜜，獰惡若虎、暴燥
J27nB197_p0421b20║若猴。且道：是博山耶？非博山耶？依稀越國，彷彿揚州。
J27nB197_p0421b21║又
J27nB197_p0421b22║這箇老乞兒，從來沒事幹，平地起風波，通身流白汗。
J27nB197_p0421b23║不曾遇著個真冤家，生平行業難了辨，夜叉、羅剎最
J27nB197_p0421b24║相親，只是不容人讚嘆。
J27nB197_p0421b25║又
J27nB197_p0421b26║獨坐蒲團，想個甚麼？瓶瀉雲興，說亦不破。有時喚作
J27nB197_p0421b27║訝郎當、有時喚作破灶墮，從緣返復百千名，地轉天
J27nB197_p0421c01║旋秪這個。
J27nB197_p0421c02║禪警語
J27nB197_p0421c03║示初心做工夫警語
J27nB197_p0421c04║做工夫最初要箇破生死心堅硬，看破世界、身心悉
J27nB197_p0421c05║是假緣，無實主宰。若不發明本具底大理，則生死心
J27nB197_p0421c06║不破；生死心既不破，無常殺鬼念念不停卻。如何排
J27nB197_p0421c07║遣？將此一念作個敲門瓦子，如坐在烈火焰中求出
J27nB197_p0421c08║相似，亂行一步不得、停止一步不得、別生一念不得、
J27nB197_p0421c09║望別人救不得，當恁麼時，只須不顧猛火、不顧身命，
J27nB197_p0421c10║不望人救、不生別念、不肯暫止，往前直奔，奔得出，是
J27nB197_p0421c11║好手。
J27nB197_p0421c12║做工夫貴在起疑情。何謂疑情？如生不知何來，不得
J27nB197_p0421c13║不疑來處；死不知何去，不得不疑去處。生死關竅不
J27nB197_p0421c14║破，則疑情頓發，結在眉睫上，放亦不下、趁亦不去，忽
J27nB197_p0421c15║朝撲破疑團，「生死」二字是甚麼閒家具？噁。
J27nB197_p0421c16║做工夫最怕耽著靜境，使人困于枯寂，不覺不知。動
J27nB197_p0421c17║境人多厭，靜境人多不厭，良以行人一向處乎喧鬧
J27nB197_p0421c18║之場，一與靜境相應，如食飴食蜜、如人倦久喜睡，安
J27nB197_p0421c19║得自知耶？
J27nB197_p0421c20║做工夫要中正勁挺，不近人情，苟循情應對，則工夫
J27nB197_p0421c21║做不上。不但工夫做不上，日久月深必隨流俗阿師
J27nB197_p0421c22║無疑也。
J27nB197_p0421c23║做工夫人抬頭不見天、低頭不見地，看山不是山、見
J27nB197_p0421c24║水不是水，行不知行、坐不知坐，千人萬人之中不見
J27nB197_p0421c25║有一人，通身內外只是一箇疑團，疑團不破，誓不休
J27nB197_p0421c26║心，此為工夫緊要。
J27nB197_p0421c27║做工夫不怕死不得活，只怕活不得死，果與疑情廝
J27nB197_p0422a01║結在一處，動境不待遣而自遣、妄心不待淨而自淨，
J27nB197_p0422a02║六根門頭自然虛豁豁地，點著即到、呼著即應，何愁
J27nB197_p0422a03║不活也？
J27nB197_p0422a04║做工夫舉起話頭時要歷歷明明，如貓捕鼠相似。古
J27nB197_p0422a05║所謂：不斬黧奴誓不休。不然，則坐在鬼窟裏，昏昏沉
J27nB197_p0422a06║沉過了一生，有何所益？
J27nB197_p0422a07║貓捕鼠，睜開兩眼，四腳撐撐，只要拿鼠到口始得，縱
J27nB197_p0422a08║有雞犬在傍亦不暇顧。參禪者亦復如是，只是憤然
J27nB197_p0422a09║要明此理，縱八境交錯于前亦不暇顧，纔有別念，非
J27nB197_p0422a10║但鼠，兼走卻貓兒。
J27nB197_p0422a11║做工夫不可在古人公案上卜度，妄加解釋，縱一一
J27nB197_p0422a12║領略得過，與自己沒交涉。殊不知古人一語一言如
J27nB197_p0422a13║大火聚，近之不得、觸之不得，何況坐臥其中耶？更于
J27nB197_p0422a14║其中分大、分小，論上、論下，不喪身失命者幾希？
J27nB197_p0422a15║做工夫人不可尋文逐句，記言記語，不但無益，與工
J27nB197_p0422a16║夫作障礙，真實工夫返成緣慮，欲得心行處絕豈可
J27nB197_p0422a17║得乎？
J27nB197_p0422a18║做工夫最怕比量，將心湊泊與道轉遠，做到彌勒下
J27nB197_p0422a19║生去，管取沒交涉。若是疑情頓發的漢子，如坐在鐵
J27nB197_p0422a20║壁銀山之中，只要得個活路。不得箇活路，如何得安
J27nB197_p0422a21║穩去？但恁麼做去，時節到來自有箇倒斷。
J27nB197_p0422a22║黃檗禪師云：「塵勞迥脫事非常，緊把繩頭做一場，不
J27nB197_p0422a23║是一翻寒徹骨，爭得梅花撲鼻香？」此語最親切，若將
J27nB197_p0422a24║此偈時時警策，工夫自然做得上。
J27nB197_p0422a25║做工夫最要緊是個「切」字，「切」字最有力，不切則懈怠
J27nB197_p0422a26║生，懈怠生則放逸縱意靡所不至。若用心真切，放逸
J27nB197_p0422a27║懈怠何繇得生？當知：「切」之一字，不愁不到古人田地，
J27nB197_p0422b01║不愁生死不破。
J27nB197_p0422b02║「切」之一字，當下超善、惡、無記三性。用心甚切則不思
J27nB197_p0422b03║善，用心甚切則不思惡，用心甚切則不落無記。話頭
J27nB197_p0422b04║切，無掉舉；話頭切，無昏沉。
J27nB197_p0422b05║「切」之一字是最親切句，用心親切則無間隙，故魔不
J27nB197_p0422b06║能入；用心親切，不生計度有無等，則不落外道。
J27nB197_p0422b07║做工夫最怕思惟做詩、做偈、做文賦等，詩偈成則名
J27nB197_p0422b08║詩僧、文賦工則稱文字僧，與參禪總沒交涉。凡遇著
J27nB197_p0422b09║逆順境緣動人念處便當覺破，提起話頭，不隨境緣
J27nB197_p0422b10║轉始得。或云：「不打緊。」這三個字最是誤人，學者不可
J27nB197_p0422b11║不審。
J27nB197_p0422b12║做工夫不得將心待悟，如人行路，住在路上待到家
J27nB197_p0422b13║終不到家，只須行到家。若將心待悟終不悟，只須逼
J27nB197_p0422b14║拶令悟，非待悟也。
J27nB197_p0422b15║做工夫著不得一絲毫別念，行住坐臥單單只提起
J27nB197_p0422b16║本參話頭，發起疑情，憤然要討箇下落。若有絲毫別
J27nB197_p0422b17║念，古所謂：雜毒入心，傷乎慧命。學者不可不謹。
J27nB197_p0422b18║余云別念，非但世間法，除究心之外，佛法中一切好
J27nB197_p0422b19║事悉名別念。又豈但佛法中事？於心體上取之、捨之，
J27nB197_p0422b20║執之、化之，悉別念矣。
J27nB197_p0422b21║做工夫做到無可用心處、萬仞懸崖處、水窮山盡處、
J27nB197_p0422b22║羅紋結角處，如老鼠入牛角，自有倒斷也。
J27nB197_p0422b23║做工夫最怕一箇伶俐心，伶俐心為之藥忌，犯著些
J27nB197_p0422b24║毫，雖真藥現前不能救耳。若真是個參禪漢，眼如盲、
J27nB197_p0422b25║耳如聾，心念纔起時，如撞著銀山鐵壁相似，如此則
J27nB197_p0422b26║工夫始得相應耳。
J27nB197_p0422b27║做工夫不可避喧向寂，瞑目合眼，坐在鬼窟裏作活
J27nB197_p0422c01║計。古所謂：黑山下坐死水，浸濟得甚麼邊事。只要在
J27nB197_p0422c02║境緣上做得去，始是得力處，一句話頭頓起在眉睫
J27nB197_p0422c03║上，行裏、坐裏、著衣吃飯裏、迎賓送客裏，只要明這一
J27nB197_p0422c04║句話頭落處，一朝洗面時摸著鼻孔，原來太近。
J27nB197_p0422c05║工夫不怕做不上，做不上要做上便是工夫。做不上
J27nB197_p0422c06║便打退鼓，縱百劫千生，其奈爾何？
J27nB197_p0422c07║疑情疑得起、放不下，便是上路，將「生死」二字貼在額
J27nB197_p0422c08║頭上，如猛虎趕來，若不直走到家必喪身失命，豈可
J27nB197_p0422c09║住腳也？
J27nB197_p0422c10║做工夫只在一則公案上用心，不可一切公案上作
J27nB197_p0422c11║解會，縱能解得，終是解，非悟也。《法華經》云：「是法非思
J27nB197_p0422c12║量分別之所能解。」《圓覺經》云：「以思惟心測度如來圓
J27nB197_p0422c13║覺境界，如將螢火爇須彌山，終不能得。」洞山云：「擬將
J27nB197_p0422c14║心意學玄宗，大似西行卻向東。」大凡穿鑿公案者，須
J27nB197_p0422c15║皮下有血，識慚愧始得。
J27nB197_p0422c16║道不可須臾離，可離非道也；工夫不可須臾間斷，可
J27nB197_p0422c17║間斷非工夫也。真正參究人如火燒眉毛上，又如救
J27nB197_p0422c18║頭然，何暇為他事動念耶？古德云：「如一人與萬人敵，
J27nB197_p0422c19║覿面那容眨眼看？」此語做工夫最要，不可不知。
J27nB197_p0422c20║做工夫曉夕不敢自怠，如慈明大師夜欲將睡，用引
J27nB197_p0422c21║錐刺之，又云：「古人為道不食不寢，予何人耶？」
J27nB197_p0422c22║做工夫不得向意根下卜度思惟，使工夫不得成片，
J27nB197_p0422c23║不能發得起疑情。「思惟卜度」四字，障正信、障正行、兼
J27nB197_p0422c24║障道眼，學者於彼如生冤家相似乃可耳。
J27nB197_p0422c25║做工夫不得向舉起處承當，若承當，正所謂瞞頇儱
J27nB197_p0422c26║侗，與參究不相應。只須發起疑情，打教徹無承當處，
J27nB197_p0422c27║亦無承當者，如空中樓閣，七通八達。不然，認賊為子、
J27nB197_p0423a01║認奴作郎。古德云：「莫將驢鞍橋喚作阿爺下頷。」斯之
J27nB197_p0423a02║謂也。
J27nB197_p0423a03║做工夫不得求人說破，若說破終是別人底，與自己
J27nB197_p0423a04║沒相干。如人問路到長安，但可指路，不可更問長安
J27nB197_p0423a05║事，彼一一說明長安事終是彼見底，非問路者親見
J27nB197_p0423a06║也，若不力行便求人說破亦復如是。
J27nB197_p0423a07║做工夫不只是念公案，念來念去有甚麼交涉？念到
J27nB197_p0423a08║彌勒下生時亦沒交涉，何不念阿彌陀佛更有利益？
J27nB197_p0423a09║不但教不必念，不妨一一舉起話頭，如看無字，便就
J27nB197_p0423a10║無上起疑情；如看柏樹子，便就柏樹子起疑情；如看
J27nB197_p0423a11║一歸何處，便就一歸何處起疑情。疑情發得起，盡十
J27nB197_p0423a12║方世界是一箇疑團，不知有父母身心、不知有十方
J27nB197_p0423a13║世界，非內、非外，輥成一團。一日如桶箍自爆，再見善
J27nB197_p0423a14║知識，不待開口而大事了畢矣。
J27nB197_p0423a15║做工夫不可須臾失正念，若失了參究一念，必流入
J27nB197_p0423a16║異端，茫茫不返。如有人靜坐，只喜澄澄湛湛、純清絕
J27nB197_p0423a17║點為佛事，此喚作失正念，墮在澄湛中；或認箇能講、
J27nB197_p0423a18║能譚、能動、能靜為佛事，此喚作失正念，認識神；或將
J27nB197_p0423a19║妄心遏捺，令妄心不起為佛事，此喚作失正念，如石
J27nB197_p0423a20║壓草，又如剝芭蕉葉子；或觀想身如虛空不起念，如
J27nB197_p0423a21║牆壁，此喚作失正念，落空亡外道，魂不散底死人。總
J27nB197_p0423a22║而言之，皆失正念故。
J27nB197_p0423a23║做工夫，疑情發得起，更要撲得破。若撲不破時，當確
J27nB197_p0423a24║實正念，發大勇猛，切中更加個切字始得。徑山云：「大
J27nB197_p0423a25║丈夫漢決欲究竟此一段大事因緣，一等打破面皮
J27nB197_p0423a26║性燥，豎起脊梁骨，莫順人情，把自平昔所疑處貼在
J27nB197_p0423a27║額頭上，常時一似欠人萬百貫錢，被人追索，無物可
J27nB197_p0423b01║償，怕被人恥辱，無急得急、無忙得忙、無大得大底一
J27nB197_p0423b02║件事，方有趣向分。」