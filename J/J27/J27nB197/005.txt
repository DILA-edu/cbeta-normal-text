J27nB197_p0423c01║博山無異大師語錄集要卷五
J27nB197_p0423c02║首座成正　錄
J27nB197_p0423c03║書
J27nB197_p0423c04║報詹定齋廉憲
J27nB197_p0423c05║自去歲奉謁，奇遇欣躍，謂禪與淨土，居士兼有之矣。
J27nB197_p0423c06║翰教遠頒，若猶有意于愚師弟者，何謙抑亦至於此。
J27nB197_p0423c07║竊謂毘盧性海人人具有，從上諸聖語言及諸家公
J27nB197_p0423c08║案無非發明茲義，總在學者見解何如。居士書中超
J27nB197_p0423c09║脫之見，即是此境現前，一了百了，更無二語。若曰明
J27nB197_p0423c10║于此、或昧于彼，恐尚是意識中得來，非性地上徹悟
J27nB197_p0423c11║耳。雖然，大善知識種福田、植慧根，何難于此道也？即
J27nB197_p0423c12║以居士勛業較量之，闈中品士尺幅證心，塞外閱兵
J27nB197_p0423c13║一鼓作氣，文經武緯用無不宜，第令持此向最上乘
J27nB197_p0423c14║中，直是玄鑑洞觀、單刀直入氣象。貧衲將翹首居士
J27nB197_p0423c15║了一大事因緣也。
J27nB197_p0423c16║與趙司理（二）
J27nB197_p0423c17║貧衲草野疏陋，承獎借過分，且詔以靈光獨露之旨，
J27nB197_p0423c18║使振百丈家聲，自愧何堪，誠知大居士得此光明幢
J27nB197_p0423c19║相三昧久矣，故能以此光回炤一切。每惟末法中士
J27nB197_p0423c20║大夫不罵佛謗法幸矣，如臺丁深心力護如己眼目，
J27nB197_p0423c21║非徹炤佛乘廣行慈願，孰肯擔荷如此耶？然知大居
J27nB197_p0423c22║士雖作如是廣大佛事，亦不作佛事之想；雖發露此
J27nB197_p0423c23║光，而光非存炤。故盤山祖師云：「心月孤圓，光吞萬象，
J27nB197_p0423c24║光非炤境，境亦非存。」此正與大居士機理相契處。然
J27nB197_p0423c25║下文云：「光境俱忘，復是何物？」這裏到得，便知云：「似地
J27nB197_p0423c26║擎山，不知山之孤峻；如石含玉，不知玉之無瑕。」學道
J27nB197_p0423c27║入得此箇境界，自然生死心破，智不能知、識不能識，
J27nB197_p0424a01║如來禪、祖師禪一併打徹矣。教中所謂絕心生死、伐
J27nB197_p0424a02║心稠林、浣心垢濁、解心執著，塵勞佛事皆為遊戲，出
J27nB197_p0424a03║世、入世云乎哉？大抵貴在一念生死心破，自肯承當，
J27nB197_p0424a04║而一切處自然法身獨露，如青天白日，一毫遮障不
J27nB197_p0424a05║得。若有絲毫疑情未盡，即障道眼，古人云：「一翳在眼，
J27nB197_p0424a06║空花亂墜。」昔長慶稜禪師坐破七個蒲團，因捲簾廓
J27nB197_p0424a07║然大悟，乃作偈云：「萬象之中獨露身，惟人自肯乃方
J27nB197_p0424a08║親，多年誤向途中覓，今日看來火裏冰。」此即生死心
J27nB197_p0424a09║破，承當自肯樣子也。古人深山二三十年草衣木食，
J27nB197_p0424a10║真參力究，蓋為此耳。貧衲自幼出家，參尋頗力，情關
J27nB197_p0424a11║理路百揭千翻，直得伎倆自窮，所謂獨露者，雖欲隱
J27nB197_p0424a12║而彌彰，不知其然而然，至今喫粥飯始知甜耳。以臺
J27nB197_p0424a13║下家裏人說家常話，非敢馳騁機解、自揚家醜，蓋承
J27nB197_p0424a14║以靈光下炤，故爾借光放光，然亦自知不揣其量。
J27nB197_p0424a15║溈山云：「此宗最妙，難得其人，末法宗風，掃地久矣。」僧
J27nB197_p0424a16║中寥寥，不意縉紳先生猶見居士，所謂清獻公再來，
J27nB197_p0424a17║非耶？承大教辨明實際，無物不有、無物不空，真俗二
J27nB197_p0424a18║諦於中影現。無法也，而假名為法；無身也，而假名為
J27nB197_p0424a19║身。此真性一段光明，開發顯露，清淨無翳，如朗月處
J27nB197_p0424a20║空無不現者。至云「潛思于髫年」，根力純熟如此，則十
J27nB197_p0424a21║二時中固不待提撕話頭，如香象渡河，截流而過，一
J27nB197_p0424a22║超直入，已是漸言耳。第禪宗向上不說法身邊事，要
J27nB197_p0424a23║在機用回互深含獨占。古人云：「懷州牛喫禾，益州馬
J27nB197_p0424a24║腹脹，天下覓醫人，炙豬左膊上。」此語亦不可作道理
J27nB197_p0424a25║會，亦不可作機鋒契。要知十二時中潛行密用，築著
J27nB197_p0424a26║磕著不差毫髮，徹見佛祖骨髓命脈，則如居士所云
J27nB197_p0424a27║「縱橫自在，御風而行」者也。若然者，不把繩頭而繩頭
J27nB197_p0424b01║自把，即此繩頭復是何物？上堂洵口而道，為好事者
J27nB197_p0424b02║錄而成集，忽被居士覷破，又添一重公案也。第捧讀
J27nB197_p0424b03║佳製，霍然忘暑，所謂「薰風自南來，殿角生微涼」，倘因
J27nB197_p0424b04║合刻，永載法雲。
J27nB197_p0424b05║報沈東華廉憲（二）
J27nB197_p0424b06║春日得聞報知福星炤冰谿也，此非小緣，皆湖東子
J27nB197_p0424b07║民善因所致，惟林下人躑躅不敢前，蓋公門中非僧
J27nB197_p0424b08║家行處，秪焚香遙祝而已。承翰教豐儀，仍問及宗乘
J27nB197_p0424b09║中事，豈但為僧者得沾惠澤？即三千七百祖師公案
J27nB197_p0424b10║亦復重宣也。臨濟大師云：「一語中具三玄，一玄中具
J27nB197_p0424b11║三要。」此善知識臨機慧辯，三玄三要未兆之先已通
J27nB197_p0424b12║身突露，非臨時湊泊。如旃檀本香，借火爇則分外香；
J27nB197_p0424b13║若以火論香，則辜負旃檀。若于言句中討玄要，大可
J27nB197_p0424b14║笑也。諸家錄中皆下語，大似以鶴粉喻雪，雖色相似，
J27nB197_p0424b15║去雪實霄壤。惟汾陽頌云：「三玄三要事難分，得意忘
J27nB197_p0424b16║言道易親，一句明明該萬象，重陽九日菊花新。」灼有
J27nB197_p0424b17║真旨。大居士切欲發明斯道，在臨濟喫棒因緣上會
J27nB197_p0424b18║去，則待客迎賓、拈匙把箸，三玄三要不問可知；其或
J27nB197_p0424b19║未然，父母未生前，那裏是我本來面目？烏紗蓋頂，黃
J27nB197_p0424b20║金束腰，傀儡一棚，不加線索，則生死暗然無寄，本來
J27nB197_p0424b21║面目是甚麼碗橽丘？三玄三要留待台駕入山時再
J27nB197_p0424b22║作個話會也。
J27nB197_p0424b23║讀翰教不能釋手，知居士靈機浚發皆夙生般若慧
J27nB197_p0424b24║之所成就，非常情可及也。惟祖師門下言句如煮木
J27nB197_p0424b25║札羹、如炊鐵釘飯，不可以智知、不可以識識，惟悟與
J27nB197_p0424b26║悟乃能明了。若謂某為三玄句、某為三要句、某為先
J27nB197_p0424b27║炤而後用句、某為炤用不同時句，正所謂以管窺天、
J27nB197_p0424c01║以蠡測海，多見其不知量也。大居士決欲發明此一
J27nB197_p0424c02║件大事，赤肉團上無位真人在六根門頭放光動地，
J27nB197_p0424c03║不得當面錯過。若錯過時，百劫千生未有了底日子。
J27nB197_p0424c04║將前解路如斬一握絲，一斷一切斷，更不相續。無位
J27nB197_p0424c05║真人是甚麼乾屎橛？但恁麼究去，一朝知痛癢時向
J27nB197_p0424c06║大愚肋下築三拳，是大丈夫作略，非分外也。若依草
J27nB197_p0424c07║附木、東引西證、說心說性者，可請一義學沙門將三
J27nB197_p0424c08║經五論細說一遍，禪之一字拋向萬丈深坑，過不可
J27nB197_p0424c09║說不可說劫後再可譚不了之緣未為晚也。不識大
J27nB197_p0424c10║居士於此寧甘心乎？
J27nB197_p0424c11║昨承諭，入道貴在真實。真實二字誠入道基本也。不
J27nB197_p0424c12║識居士於真實處曾入道乎？少林大師云：「外息諸緣，
J27nB197_p0424c13║內心無喘，心如牆壁，乃可入道。」果得心如牆壁，則真
J27nB197_p0424c14║實二字不言可喻。若心中揣摩生諸解路，早是不真
J27nB197_p0424c15║實，欲得心如牆壁，安可得乎？果得心如牆壁，正堪入
J27nB197_p0424c16║道。若以心如牆壁便欲住足，秪是箇心如牆壁漢，不
J27nB197_p0424c17║堪與語道也。然心如牆壁不容易到，有一等人將妄
J27nB197_p0424c18║心遏捺，令心不起，謂之心如牆壁，大似水上按葫蘆，
J27nB197_p0424c19║從少至壯、從壯至老，欲得心如牆壁無有是處。真是
J27nB197_p0424c20║箇究心人，將一句話頭纔方提起，如吹毛利劍，觸其
J27nB197_p0424c21║鋒者即喪身失命，欲其別生一念了不可得，連真實
J27nB197_p0424c22║二字安亦不住，斯二字誠為入道之基本也。大居士
J27nB197_p0424c23║日用以此可坐進斯道；不然，則彈指一生，可謂錯過
J27nB197_p0424c24║了也，真實云乎哉？
J27nB197_p0424c25║報林季翀大宗伯
J27nB197_p0424c26║舊冬承翰教，謂人生五十不知性命所在。此為誠言，
J27nB197_p0424c27║非套子語也。當知此事萬劫難逢、千生罕遇，既知有
J27nB197_p0425a01║此關捩，若不發明，肯甘心耶？祖師荅見性偈云：「在眼
J27nB197_p0425a02║曰見，在耳曰聞，在鼻嗅香，在舌譚論。」又云：「遍現該週
J27nB197_p0425a03║沙界，收攝在一微塵。」大居士可將此偈細看一遍，眼
J27nB197_p0425a04║所見、耳所聞，不逐聲色，畢竟是何物也？世人都被聲
J27nB197_p0425a05║色所轉，輪迴六道無有了期，一失人身，萬劫不復，可
J27nB197_p0425a06║驚可怖、可懼可畏。如有智者，當于此著忙，世間功名
J27nB197_p0425a07║富貴決定羈絆不得。何也？身非我有，況身外乎？看破
J27nB197_p0425a08║此境界，十二時中深追力究，念念不移，決欲發明而
J27nB197_p0425a09║後已。若能返炤直下，無第二人動轉施為，無虧實相，
J27nB197_p0425a10║視生死如夢幻，觀世界等空花。永嘉云：「大千沙界海
J27nB197_p0425a11║中漚，一切聖賢如電拂。」如此，做一個凡聖不拘底大
J27nB197_p0425a12║快活人，世間之樂事百千萬倍胡足為比？他日向棲
J27nB197_p0425a13║鳳嶺頭拍掌一笑，何也？笑此老婆心、葛藤語耳。
J27nB197_p0425a14║報吳觀我太史（二）
J27nB197_p0425a15║往返生生社，與居士清譚將半月，如坐毘耶城，正所
J27nB197_p0425a16║謂彼上人者難以酬對。然不二門向上更有事在，故
J27nB197_p0425a17║云：「不可以智知，不可以識識。」譬如入都城，四會之衢
J27nB197_p0425a18║非行到不能親歷諸境。嗟夫此道閉之久矣！投子遠
J27nB197_p0425a19║錄公將五百餘載，其間提唱者罕得其人。生死分中
J27nB197_p0425a20║似不可以解心敵，如南嶽見六祖、德山見龍潭，大有
J27nB197_p0425a21║樣子，居士於此但當盡心單提一句話頭，孜孜不捨，
J27nB197_p0425a22║以期大悟。若徹見根源，即無明結使不斷而自消，根
J27nB197_p0425a23║識境緣不澄而自殞，可謂靈丹一粒，點鐵成金，自不
J27nB197_p0425a24║與諸法門較優劣。縱不悟，站定腳根，終有到家日子。
J27nB197_p0425a25║如不信斯道，三阿僧祗劫始能成就。古德云：「拼此一
J27nB197_p0425a26║生，乃至三生必能打徹。」豈欺我哉？如看一口氣不來，
J27nB197_p0425a27║畢竟向甚麼處去？此「處」字上要切、要緊切，不可將經
J27nB197_p0425b01║書引證，如教中謂「無去無來」等，斯是毒藥，不可沾著
J27nB197_p0425b02║一點，但會深追力究，決定要討箇下落。如前教乘中
J27nB197_p0425b03║有相應法，急須吐卻，或澄心瞑目，寂炤相治，虛靈不
J27nB197_p0425b04║昧，觀法無我，乃至「究竟不即不離」及「事事無礙」等語，
J27nB197_p0425b05║在佛法中謂之入理深譚，在參禪人分上謂之野狐
J27nB197_p0425b06║涎。所以云：「鳳縈金網，趨霄漢以何期？」居士不可不慎，
J27nB197_p0425b07║貧衲不得不盡情吐露也。
J27nB197_p0425b08║貧衲生少智慧，唯參究一念子蓋切。今與居士論及
J27nB197_p0425b09║宗乘中事，譬如居海者不問江河淮泗，惟以海印印
J27nB197_p0425b10║之耳。所謂看話頭，六代相傳未之有問答之際，一語
J27nB197_p0425b11║中放不過，便頓發疑情。如能大師問南嶽大有樣子，
J27nB197_p0425b12║自後諸家激勵皆曹溪一箇印子上來。居士于此須
J27nB197_p0425b13║發起大信心，要徹生死，決從斯門而入，捨此別求是
J27nB197_p0425b14║岐路，非禪門捷徑。于此事上決不可生疑，決不可以
J27nB197_p0425b15║教乘中印證，所云「散位獨頭，倏起倏滅」者，秪須切之
J27nB197_p0425b16║一字是破意識利斧也。禪警語、大慧回書、禪關策進，
J27nB197_p0425b17║悉能助發，如參究一日得一日實用，縱一生不明亦
J27nB197_p0425b18║不妨，具成佛作祖底基本。古所謂：但辦肯心，必不相
J27nB197_p0425b19║賺。承諭。浮山聖道場處自有天龍擁護，貧衲似不能
J27nB197_p0425b20║應命，山居人事叢雜，年臘漸長，兼以病魔日至，每欲
J27nB197_p0425b21║捨眾入深山邃谷以度餘年，說法境緣付囑於大地
J27nB197_p0425b22║有情，待時節發生耳。齊群玉居士纔發信心須臾即
J27nB197_p0425b23║沒，無奈死魔壞菩提心印，大可嘆息。唯居士體認自
J27nB197_p0425b24║己本命元辰，莫管他世界成壞。永嘉云：「大千沙界海
J27nB197_p0425b25║中漚。」況漚中一鄰虛起滅耶？
J27nB197_p0425b26║與何芝岳相國
J27nB197_p0425b27║人生緣遇不易得，皈向三寶倍復為難。惟居士深入
J27nB197_p0425c01║佛乘，靈苗智種天性帶來，而究竟一念子肯心自許，
J27nB197_p0425c02║誠進道之基本也。昔人云：「我得百丈一句語做宰相。」
J27nB197_p0425c03║此話一行，使天下人皆知有佛法利益甚大，非世間
J27nB197_p0425c04║功德可比。希居士燮理之日毋忘此一句話頭，十二
J27nB197_p0425c05║時中幸以大法為念，直欲進陪上古、洞鑒今時，日應
J27nB197_p0425c06║萬機，不壞不雜，觸境遇緣。若臨大敵欲勝、重門欲開、
J27nB197_p0425c07║猛浪中欲登彼岸、大旱時欲得甘霖，思到思不及處，
J27nB197_p0425c08║忽然摸著鼻頭，原是舊時面孔，端不借別人纖毫力。
J27nB197_p0425c09║若以世智辯聰揣度道理，定信不及，唯有力大人一
J27nB197_p0425c10║擔擔荷，更不搖頭轉腦也。此事誠難，決不可將經書
J27nB197_p0425c11║上印證，不可遏捺妄念，不可使自心空寂，凡諸動心
J27nB197_p0425c12║皆成藥忌，諒居士已深鑒此意，不待貧衲贅語耳。
J27nB197_p0425c13║報徐止觀居士
J27nB197_p0425c14║承諭。末法下衰，魔風熾盛，宗門冷落，主法無人。余嘗
J27nB197_p0425c15║于此撫几長嘆，可謂襟期不隔，千里同風，但不識于
J27nB197_p0425c16║此事中曾瞥地否？若此瞥地，不妨向祖師門下拋磚
J27nB197_p0425c17║引玉，撮土成金，垂手將來，與物作則。盡大地是魔，直
J27nB197_p0425c18║從魔隊裏穿下過；盡大地是佛，直從佛頂𩕳上行。然
J27nB197_p0425c19║後向佛魔不到處解三玄戈冑，碎五位鎗旗，黑漆桶
J27nB197_p0425c20║裏鑑貌辨色，無影樹下嘯月吟風，腳跟下動步覿體，
J27nB197_p0425c21║與博山相見。倘未得如是，禪警語不可不細嚼一遍，
J27nB197_p0425c22║提一個無義味話頭，做一場沒巴鼻勾當，一朝迸出
J27nB197_p0425c23║頭來，渾身當宇宙，求其一眾生相了不可得。何物在
J27nB197_p0425c24║迷？何人在悟？居士與博山長太息，悉剩語也。貧衲掃
J27nB197_p0425c25║一坐具地與居士作不動軒，不識居士以為何如也？
J27nB197_p0425c26║報陳熙塘方伯
J27nB197_p0425c27║疑情不起是生死心不切，似與前諭中不相符合。果
J27nB197_p0426a01║生死心切，是誰二字不明，安得不疑？疑情頓發，心意
J27nB197_p0426a02║識尚不起，況解路乎？雖兼淨土，決不可生自足想、安
J27nB197_p0426a03║隱想，斯二種是究心人大病，居士不可不知，識得是
J27nB197_p0426a04║病，終不蹈此二途。祖不云乎「不斬貍奴誓不休」，彼既
J27nB197_p0426a05║丈夫，我胡不爾？是誰二字是斷心意識底利斧，截解
J27nB197_p0426a06║路底垣牆，出生死底要津也。參此二字法門，如韓信
J27nB197_p0426a07║背水陣，不顧危亡，始得相應耳。只此一生判百劫千
J27nB197_p0426a08║生不了底公案，有智者當以日代歲，身可寒、肚可饑，
J27nB197_p0426a09║不可使話頭有間斷，只須迸破疑團，心意識及解路
J27nB197_p0426a10║冰消瓦解，始得大安樂地，是大得便宜人，百千萬倍
J27nB197_p0426a11║不足為比也。何如？
J27nB197_p0426a12║報陳若來使君
J27nB197_p0426a13║瓶錫過貴郡，方登岸，即蒙台駕枉顧，譚及宗乘中事，
J27nB197_p0426a14║大發肯心，歡忭無量。別後六日，登鼓山，讀旌孝、善果
J27nB197_p0426a15║二錄，足見居士一片慈孝婆心，超出常情萬萬也。然
J27nB197_p0426a16║人生如芭蕉無堅實相，又如作客寄住旅亭，雖有旨
J27nB197_p0426a17║酒嘉餚、安隱快樂，自非久長，惟智者必尋歸家計耳。
J27nB197_p0426a18║視此四大色身如幻如化，一氣不來，作何究竟？此是
J27nB197_p0426a19║吾人一件最要緊事，於此不忙，溫飽之餘悉為別人
J27nB197_p0426a20║忙，即溫飽亦是分外事，況其他乎？希居士慧發當機，
J27nB197_p0426a21║毋容暫息，將「一口氣不來，畢竟向甚麼處去」一句子
J27nB197_p0426a22║孜孜切切，只教覷破這一著，始是大安樂處。切不可
J27nB197_p0426a23║從人言句上討分曉，不可將經書上印證，不可默炤
J27nB197_p0426a24║澄思以為得意，不可因因循循虛度日子。二六時中，
J27nB197_p0426a25║秪是一口氣不來，畢竟向甚麼處去？忽朝迸破疑團，
J27nB197_p0426a26║如駕輕車而遊熟路，不亦樂乎？放生業悉能助發機
J27nB197_p0426a27║緣，若得其所，廣其悲願，是貧衲至望。
J27nB197_p0426b01║報陳四游京兆
J27nB197_p0426b02║貧衲行業無補，主持宗門無甚長處，惟一肯心自許，
J27nB197_p0426b03║謬為先師印可，自謂藏身幽壑以保餘年，不意往來
J27nB197_p0426b04║禪者以情量推之，遂使水漲船高，名過于實，愧也。何
J27nB197_p0426b05║如貴境鼓山聖道場處，加以玄沙、黃蘗、長慶、雪峰，每
J27nB197_p0426b06║欲登攀，無繇克就。何幸檀越乘願力來，城塹法門興
J27nB197_p0426b07║揚三寶，況以楨幹宏猷廟堂？遠略為出世間畫一籌
J27nB197_p0426b08║策，頹風復振于今日，氣象更新于此晤，其功德熾然，
J27nB197_p0426b09║非毫楮能罄。然依正互融、真俗雙顯，外營佛剎、內護
J27nB197_p0426b10║心城，頓使無價寶珠輝天鑑地，不知居士肯瞥然否？
J27nB197_p0426b11║古德云：「我有明珠一顆，久被塵勞關鎖，今朝塵盡光
J27nB197_p0426b12║生，炤見山河萬朵。」繇此觀之，世界不在身外，道場毋
J27nB197_p0426b13║論他方，鼓山、博山似不勞動步也。承名敢不趨命，第
J27nB197_p0426b14║寒山色色有羈，殊不如願，諒摳衣有時，但不敢以年
J27nB197_p0426b15║月期限為約耳。
J27nB197_p0426b16║復邢梅陽孝廉（并荅）
J27nB197_p0426b17║貧衲方息慈時，即聞令先師居京邸說法，服膺豪傑，
J27nB197_p0426b18║摧折慢幢，如雷如霆，可喜可懼。因侍受業師，南詢不
J27nB197_p0426b19║遑親聆教益，迄今渴慕之懷歷歷猶在。庚申冬，接翰
J27nB197_p0426b20║教，始知居士入令先師籌室，味無上法乳，棄夢幻功
J27nB197_p0426b21║名，自非深有所得，安得如此行履？今獲居士長篇高
J27nB197_p0426b22║論，歡喜無量，實以慰未見令先師之夙心也。復承來
J27nB197_p0426b23║諭，謂時當叔季大法平沉，魔外說法不啻河沙，讀之
J27nB197_p0426b24║至此則撫几長嘆，足見居士一片大慈悲心腸，雖未
J27nB197_p0426b25║面晤，可曰神交，況古稀之年乾乾若是，使懶惰比丘
J27nB197_p0426b26║不無慚愧矣。貧衲久廢簡編，承居士殷勤致問，不敢
J27nB197_p0426b27║不竭思以酬來意。
J27nB197_p0426c01║一問狗子佛性之語，似不可以識量卜度，又不可在
J27nB197_p0426c02║有無上作活計，貴在真參實究，果然當下絕親疏，如
J27nB197_p0426c03║風捲塵，不留朕跡。若在有無上捉摸，何啻捫空論太
J27nB197_p0426c04║陽遠近耶？有角無鬚二種語，翻趙州兩重公案思之，
J27nB197_p0426c05║可見非泛論也。
J27nB197_p0426c06║二問謂妙明體盡正墮頑空，此是居士錯會綱宗之
J27nB197_p0426c07║旨，不但見錯，兼義亦謬解。文中云「妙明體盡」，謂理極
J27nB197_p0426c08║情忘，力在逢緣，有轉身活句，況知傷觸不借中？自非
J27nB197_p0426c09║知有、不知有者，如寐語相似，安能識其來源也？此正
J27nB197_p0426c10║是曹洞血脈，如靈珠在握，又如啞子喫蜜，心口俱甜，
J27nB197_p0426c11║不能向人吐露。若以頑空釋，正所謂黑白相反也。
J27nB197_p0426c12║報阮澹宇郡伯（二）
J27nB197_p0426c13║昨於緣幻場中與居士論及佛乘俱無詮次，即同體
J27nB197_p0426c14║大悲，亦是未了底公案。吾人果於日用知同體大悲，
J27nB197_p0426c15║則步步踏著實地，非心外之境耳。古德云：「樵子負薪
J27nB197_p0426c16║歸，機婦連宵織，管他家事忙，且道承誰力？」知恩報恩
J27nB197_p0426c17║只此一偈，不知居士折旋俯仰，會薦之否？果薦得，則
J27nB197_p0426c18║山頭之白雪清冷，凍殺法身；腳跟之流水潺湲，侵損
J27nB197_p0426c19║漁父。駢闐車馬，鱗躍子民，不須格外酬機，最喜塵中
J27nB197_p0426c20║見佛。狂歌醉舞，誇本具之神通；淨几明窗，樂現前之
J27nB197_p0426c21║三昧，不礙恒居火宅，何妨倒跨白牛，弄窮子珠、奪饑
J27nB197_p0426c22║人食，剖微塵卷，閱大千經？世間之樂事，百千萬倍不
J27nB197_p0426c23║足為比也。貧衲以此酬居士枉駕之勞，惟同體大悲，
J27nB197_p0426c24║訂今晚向華嚴寺中以償斯債，希示的音；其或未然，
J27nB197_p0426c25║明早則遠征之念已動接浙之行也。
J27nB197_p0426c26║滄海一滴也，世界一塵也，貧衲近在石頭城大作一
J27nB197_p0426c27║場佛事，究竟如幻，大居士還見聞也無？若見聞者，作
J27nB197_p0427a01║麼生是親切一句？試拈出似貧衲、使參禪作見聞種
J27nB197_p0427a02║子也。頃接翰教，謂投芥未合，良以宗門中事自非親
J27nB197_p0427a03║到古人田地，所有議論悉夢寐中語，閱九帶敘，煥然
J27nB197_p0427a04║出奇，所謂三止三觀，乃至無上無向、無一無著而一
J27nB197_p0427a05║非無者，斯即向上著，此論至精至極，無人能到。但以
J27nB197_p0427a06║貧衲觀之，秪是教中底蘊，亦是教中向上，似非宗門
J27nB197_p0427a07║中向上語。吾祖師門下貴在轉位旋機底一條活路，
J27nB197_p0427a08║居士肯向著衣喫飯處輕輕覷破，大笑一場，始瞥地
J27nB197_p0427a09║耳。然大章不妨流通與天下人作點眼藥，非文字也，
J27nB197_p0427a10║慧命中實受用也。貧衲意謂宗門中長處，只欲居士
J27nB197_p0427a11║親到耳。詩、酒二事，故乃陶情，然詩能勞思，酒乃傷脾，
J27nB197_p0427a12║台下高年幸清損之，慰所懷也。
J27nB197_p0427a13║報王季常郡伯
J27nB197_p0427a14║貧衲不憚番易八百長江千里為法求人，雖則托缽
J27nB197_p0427a15║空回，惟與大居士夙緣深重，而殷勤護念過於骨肉，
J27nB197_p0427a16║蓋以法為親，非世諦比也。向蒙問及《楞嚴》深旨，若窮
J27nB197_p0427a17║其始終，雖釋迦老人雲興瓶瀉亦吐露不出，況其他
J27nB197_p0427a18║乎？若云清淨本然，云何復生諸念？此就眾生界中未
J27nB197_p0427a19║達清等四字而言。果知得清淨本然，山河大地向甚
J27nB197_p0427a20║麼處得來？緣生諸念從識薰起，識如夢幻，但是一心，
J27nB197_p0427a21║斯即從凡入聖，又不當以覺復生迷為難。惟吾祖師
J27nB197_p0427a22║門下一句話頭，全身入理，徹處如紅爐烈燄，乾柴溼
J27nB197_p0427a23║草無不燒盡還源。如人到家，決不被諸岐為障。貧衲
J27nB197_p0427a24║以此期大居士，斯為出世正緣，似不可別生疑慮也。
J27nB197_p0427a25║報俞容自勛卿
J27nB197_p0427a26║蒙問及曹洞宗旨，此之一學最妙最玄，拈穴細金針，
J27nB197_p0427a27║穿芒長玉線，彩空中色相，織劫外花紋。若非家裏人，
J27nB197_p0427b01║竟不識家裏事，非功力能到、非智識能知，惟沒巴鼻
J27nB197_p0427b02║道人始全身擔荷，辨荎草之味似不難耳。想居士天
J27nB197_p0427b03║資近道，當深留意，莫錯過此一段大事因緣，此生不
J27nB197_p0427b04║打徹，他時後日定悔恨在。莫言貧衲不為居士說破，
J27nB197_p0427b05║決欲發明此事，不妨以眾善助之，譬如雨露滋嘉苗
J27nB197_p0427b06║也。
J27nB197_p0427b07║報余集生居士
J27nB197_p0427b08║震旦法席之盛，無越於　帝都，雖代有隆替，悉係因
J27nB197_p0427b09║緣，非智力所能強也。唯我　明聖祖神宗受靈山付
J27nB197_p0427b10║囑，建立三寶，弘通大乘，是以天雨寶花，塔呈奇瑞，宰
J27nB197_p0427b11║官開士傾心法塹，實千載一遇，應斯嘉運也。二百年
J27nB197_p0427b12║餘，芳規未替，戴德愈新，林下山僧朝暮祝誦未能報
J27nB197_p0427b13║其萬一，豈敢效嬾瓚輩？不思弘法深益，且念正法將
J27nB197_p0427b14║沉，魔風熾盛，稱悟稱證者已遍域中，付拂付券者幾
J27nB197_p0427b15║盡大地。痛思古格為法重人，寧以身陷泥犁，不將佛
J27nB197_p0427b16║法作人情，是何心腸？今時急於法嗣，忘其遠憂，是何
J27nB197_p0427b17║意調？獨掌不浪鳴，隻輪無單運，擬欲遁逃深山，不忍
J27nB197_p0427b18║見此荼毒，而居士復以慈心三昧見召，將令不慧復
J27nB197_p0427b19║為馮婦乎？宗通說通，內護外護，居士似無愧公美；印
J27nB197_p0427b20║高敝刓，心孤嗣乏，貧衲實忝晞運耳。旻昭橫逼老人
J27nB197_p0427b21║出山，殊乏丈夫氣象，剛刀雖快，不斬無罪，三十棒遠
J27nB197_p0427b22║寄白門，擒賊必先渠魁，未知集生果能赤體承當與
J27nB197_p0427b23║否？百年曠茲盛舉，何異慣劊快睹肥牲？兩載疲於津
J27nB197_p0427b24║梁，猶如羸夫晲彼巨鼎。且浮山雙徑先聲已到，諸執
J27nB197_p0427b25║事人攀轅恐後，今年決不出山，語已在前，意欲踐後，
J27nB197_p0427b26║倘違初心以赴徵命，難辭眾口。進退維谷，居士其代
J27nB197_p0427b27║我商之。一芥翳天，毫端含剎，邊隅都會，孰劣？孰優？今
J27nB197_p0427c01║古異局，彼此殊勢，易地未必相為暌合，同異未可一
J27nB197_p0427c02║轍而論，若必按圖索馬，恐劍去久矣。高明如居士，諒
J27nB197_p0427c03║必不爾，或是為法心深，意圓而語滯耶？　諸大檀護
J27nB197_p0427c04║未及遍復，幸宣鄙懷，統希炤亮。不盡。
J27nB197_p0427c05║與頑石禪人
J27nB197_p0427c06║余出家來，初歷講肆便知有此事，因求出世心逾切，
J27nB197_p0427c07║于經教中非不留意，知在識見中用事。如經云：「以知
J27nB197_p0427c08║解心入佛境界，如將螢火燒須彌山終不能著。」又云：
J27nB197_p0427c09║「如日當空炤，童稚閉其目，自言何不睹，多聞亦如是。」
J27nB197_p0427c10║故知知解逾多，非但不悟道，且為障道緣也。因拂袖
J27nB197_p0427c11║別參，初脩空觀五年，雖則塵緣淨盡，于入理實未得
J27nB197_p0427c12║力。後于船子公案上又六年，始瞥然也。總不似賢弟
J27nB197_p0427c13║寂而常炤、炤而常寂謂之工夫，欲將此心用心，非但
J27nB197_p0427c14║一生，窮劫至劫似不能了。何以故？以能寂能炤之心
J27nB197_p0427c15║為根本故。又以此心念慮不起為本體獨露，豈待少
J27nB197_p0427c16║時？只饒從生至老總不起念，此念之根曾瞥然否？若
J27nB197_p0427c17║果無根性，于境緣上自不別生心，觸目遇緣如木石
J27nB197_p0427c18║相似，于本體上亦沒交涉也，況在念佛作觀之間邪？
J27nB197_p0427c19║不知賢弟將何為本體？又將何為獨露？若以念慮不
J27nB197_p0427c20║起時為本體，自是念慮不起，非本體也；若以常寂為
J27nB197_p0427c21║本體，即是常寂，非本體也。若日用行事為獨露，正所
J27nB197_p0427c22║謂業識茫茫，非獨露也；若將常炤為獨露，自是常炤，
J27nB197_p0427c23║非獨露也。如賢弟本意恐在教上揣摩，即在八識田
J27nB197_p0427c24║中認作本體，故曰：「朦朦朧朧，如在燈影裏行。」此是實
J27nB197_p0427c25║供，非妄語也。去歲予與賢弟坐松陰，聞鳥聲，堂上論
J27nB197_p0427c26║現量取境，如一一明了，秪是教家事，與宗門中悟入
J27nB197_p0427c27║大似隔靴抓癢也。三喚侍者非容易會去，若作容易
J27nB197_p0428a01║會，國師彼時只消叫一聲便好，云：「將謂吾辜負汝，卻
J27nB197_p0428a02║是汝辜負吾。」何必三呼三應，然後乃爾？須知別有深
J27nB197_p0428a03║深意，豈是檀郎認得聲便作悟門也？舊時行履姑置
J27nB197_p0428a04║之勿論，果到不疑之地，當時便得實用，又何待病後
J27nB197_p0428a05║為？然睡夢不得自繇，此又據款結案，大可笑耳。復云：
J27nB197_p0428a06║「岑大虫示人太孤。渠往往見人陷此塗轍，非是遏捺
J27nB197_p0428a07║學者，故爾為之乎？」當知岑師如吹毛利劍，擬其鋒者
J27nB197_p0428a08║即喪身失命，可謂婆心太切也。佛云：「真非真恐迷。」豈
J27nB197_p0428a09║但掀翻識情窠臼？即「真」之一字亦不知寘之何地，況
J27nB197_p0428a10║以外書平旦之氣似之乎？大似夢中說夢，又可發千
J27nB197_p0428a11║載一笑耳。大珠和尚問馬祖，祖曰：「即此便是。」大珠故
J27nB197_p0428a12║為有力者，負之而趨，恐亦未知日用行履。若向這裏
J27nB197_p0428a13║認其太賒，不但未會大珠，恐亦未見馬祖也。又云：「識
J27nB197_p0428a14║者知是佛性，不識認作精魂。」折中且寘，賢弟還識也
J27nB197_p0428a15║未？只須日用中是佛，也須吐卻。臨濟云：「老僧未曾向
J27nB197_p0428a16║紫羅帳裏撒真珠，與汝諸人胡喝亂喝作麼？」如不向
J27nB197_p0428a17║紫羅帳裏穿下過來，未免有紅紫之誚，非宗門得力
J27nB197_p0428a18║之句也。又用心曰：「無事時不怕不明白，唯防念慮起
J27nB197_p0428a19║時。若知一念緣起，無生即化了。」此是將緣起無生化
J27nB197_p0428a20║念慮，宗門中還容得此等說話麼？三十棒教誰喫？又
J27nB197_p0428a21║云：「應物時不怕念慮起，只怕不明白。」明白時即有念
J27nB197_p0428a22║慧，有現炤，此又以明白治念慮，宗門中還容得此等
J27nB197_p0428a23║說話麼？三十棒教誰喫？又云：「本體本具，炤而寂也。」宗
J27nB197_p0428a24║門中還容得此等說話麼？三十棒教誰喫？此即是教
J27nB197_p0428a25║家老婆舌頭，非悟門也。又云：「不必工夫。」又云：「如是保
J27nB197_p0428a26║任。」又云：「勿忘勿助。」種種皆顛倒度量之心，非參究也。
J27nB197_p0428a27║即前為賢弟說，只是似，不是真，即此似字亦權巧也、
J27nB197_p0428b01║安慰也。如果似不待此體會，動著便脫、捺著便轉，不
J27nB197_p0428b02║必引經引教，轉引轉遠，不相應。何也？蓋為從來不曾
J27nB197_p0428b03║參究，悉以知解心印定，正所謂認奴作郎、認賊為子
J27nB197_p0428b04║也。古德云：「三世諸佛不知有，狸奴白牯卻知有。」僧問
J27nB197_p0428b05║九峰云：「如何是頭？」曰：「只須知有。」進云：「如何是尾？」曰：「盡
J27nB197_p0428b06║卻今時。」其「知有」二字豈是揣摩識情，以日用為知有
J27nB197_p0428b07║耶？予曾拈云：「三世諸佛不知有，掬明月於無影樹頭；
J27nB197_p0428b08║狸奴白牯卻知有，剪白雲於不應山谷。誰能知此意？
J27nB197_p0428b09║除是長嘯者。」與賢弟知有，是同？是別？又云：「宗門中一
J27nB197_p0428b10║切奇怪言句無非要人知此事。」只此見賢弟悟處，若
J27nB197_p0428b11║作恁麼知解，宗門掃地而盡，「知有」二字何曾夢見者
J27nB197_p0428b12║乎？只此知有，賢弟便可用心，直要徹見古人幽隱深
J27nB197_p0428b13║奧。所以云：「若要知此事，直須高高山頂立，深深海底
J27nB197_p0428b14║行，向威音那畔翻身，十字街頭打睡，更須白汗交流，
J27nB197_p0428b15║喫痛棒始得。」不然，則炤而寂、寂而炤，終日保任、終日
J27nB197_p0428b16║不起念，無事於心、無心於事，體悉此意，未為良證也。
J27nB197_p0428b17║與善來禪人
J27nB197_p0428b18║迢遞三千里，因循十二時，支那都走遍，可惜腳跟皮。
J27nB197_p0428b19║汝纔入門時，便識汝了也，東走西撞圖箇什麼？若是
J27nB197_p0428b20║皮下有血底漢子，自當擇一本分宗師，三二十年搬
J27nB197_p0428b21║柴運水，墾土掘地，未為分外。今時有一等假知識，魔
J27nB197_p0428b22║魅人家男女，開口便云：「有甚麼禪可參？有甚麼工夫
J27nB197_p0428b23║可做？直下承當蚤是遲了八刻。」繇此謂之俊捷、謂之
J27nB197_p0428b24║英靈、謂之天然、謂之超拔，於本分上既不用心，將這
J27nB197_p0428b25║些業識銷磨不去，噇了施主飯，學詩、學字、學頌古、學
J27nB197_p0428b26║開示，只饒學得口頭便利，詩過李杜、字壓鍾王、頌古
J27nB197_p0428b27║如雲興、開示如瓶瀉，秪喚作業識茫茫。縱哄得人信
J27nB197_p0428c01║向禮拜供養，秪裝束得一箇皮袋子，一朝敗壞時手
J27nB197_p0428c02║忙腳亂，閻王老子放他不過，鑊湯爐炭，劍樹刀山，百
J27nB197_p0428c03║劫千生未有了底日子出得頭來，知是幾多劫數？以
J27nB197_p0428c04║清淨眼觀此等假知識，如廁中虫、如淨地上荊棘、如
J27nB197_p0428c05║清風裏臭鴉，又喚作無慚愧人、無廉恥人，汝還知麼？
J27nB197_p0428c06║汝還辨得麼？若具參學眼，向這裏辨得真偽，便好于
J27nB197_p0428c07║衲衣下抖擻幾根肋巴骨，四大子假合便鼓兩片皮，
J27nB197_p0428c08║能講能言，一口氣不來，向甚麼處去？莫承當個事便
J27nB197_p0428c09║休去、莫將經書上印證去、莫隨善惡業牽將去、莫將
J27nB197_p0428c10║盡十方世界都盧是箇自己本無來去。若如此見解，
J27nB197_p0428c11║將來飲洋銅、吞熱鐵，管取有分在。既不如此，又作麼
J27nB197_p0428c12║生得的當一口氣不來畢竟向甚麼處去？如坐在銀
J27nB197_p0428c13║山鐵壁之中，秪求迸開，還容得第二念起麼？還容得
J27nB197_p0428c14║思惟分別麼？到恁麼田地，只須㘞地一聲向威音那
J27nB197_p0428c15║畔，又那畔翻個觔斗來，始可向博山這裏喫痛棒。不
J27nB197_p0428c16║然，且就千巖萬壑之中打野梩，消日子，總不干老僧
J27nB197_p0428c17║事。偈曰：學道如牛毛，發明如兔角，人人喜平易，那肯
J27nB197_p0428c18║窺山岳？積翠與重巖，終是難描邈，名言并奇句，情想
J27nB197_p0428c19║亂穿鑿。撞著黑面老，未免遭貶剝，有志丈夫兒，趁時
J27nB197_p0428c20║須早覺，打破生死關，始可稱絕學。
J27nB197_p0428c21║與劉胤平太史
J27nB197_p0428c22║佛祖之道，貴在得人。如彌勒菴與諸昆仲初會時，秪
J27nB197_p0428c23║欲居士深生信解世諦有為之法，非山野所望，今科
J27nB197_p0428c24║名巍赫，係因緣和合，偶爾成褫，亦乃夙世靈苗之所
J27nB197_p0428c25║發生，當思之未兆之先，所謂寤寐勤劬，思報佛恩，切
J27nB197_p0428c26║不可自生怯弱，孰為有力？孰為無力？孰為大根弘願？
J27nB197_p0428c27║孰為淺根劣器？居塵、出塵、全身擔荷者，捨居士其誰
J27nB197_p0429a01║歟？又當念生死事大，無常老病不與人期，失之剎那，
J27nB197_p0429a02║悔之永劫，參究一念不可須臾忘卻，禪警語作個策
J27nB197_p0429a03║身符子，遠離諸過，以期大悟。凡在佛門，一切善事盡
J27nB197_p0429a04║其力量皆可為助道因緣，若半遮半掩，即同流俗，非
J27nB197_p0429a05║佛門弟子。博山有一頌不免舉似居士，若向此頌子
J27nB197_p0429a06║上徹去，不須動步，與山野大笑一場，可謂老胡今日
J27nB197_p0429a07║有望也。頌曰：博山事香燈，居士援毫管，千里審跬步，
J27nB197_p0429a08║兩人缺一半，惟有過量漢，不被時辰轉，果知分寸長，
J27nB197_p0429a09║卻笑丈尺短。楚水吳山霧一團，森然雲樹謾勞攢，梅
J27nB197_p0429a10║花無意枝頭放，爛熳枝頭驗的傳。後二句是山野昔
J27nB197_p0429a11║所和偈語，居士高發時，不知曾記之否？敬以點破，可
J27nB197_p0429a12║發千載一笑。
J27nB197_p0429a13║文
J27nB197_p0429a14║上養菴和尚七十壽
J27nB197_p0429a15║鵝湖山高雲赩奕，如蓋如幢金蕊色，炤世明燈坐道
J27nB197_p0429a16║場，一道靈光燭天北。獨步寰中意自殊，南方知識迥
J27nB197_p0429a17║良模，推開辨老門前臼，奪得蘭公肘後符。梅花枝上
J27nB197_p0429a18║露消息，倒跨燕都神駿逸，金鉤海底鈞鯨飛，天目峰
J27nB197_p0429a19║頭銀浪激。歸來占斷白雲春，飯糗羹藜絕四鄰，德比
J27nB197_p0429a20║黃梅躬餉母，詩同慈覺勸尊親。天生純孝既如此，等
J27nB197_p0429a21║視眾生猶一子，開堂法乳潤枯松，說法金鱗躍芳渚。
J27nB197_p0429a22║今年七十從心度，半倍趙州花甲數，使得時辰珠走
J27nB197_p0429a23║盤，吞乾日月壺縣樹。眉毛似雪畫難傳，萬仞須彌聳
J27nB197_p0429a24║巨川，擬同嵩少追芳躅，笑與支那較大千。
J27nB197_p0429a25║奠鵝湖和尚
J27nB197_p0429a26║某年月日，弟子某謹以素饈香燭之儀致奠于鵝湖
J27nB197_p0429a27║堂上，示寂先大師養菴和尚之靈龕，而言曰：「於戲！先
J27nB197_p0429b01║師靈心湛寂，道性貞醇。幻化八十春秋，渾無起滅；成
J27nB197_p0429b02║熟千生善聚，示有去來。梅花枝上笑拈不夜之春，茶
J27nB197_p0429b03║銚爐邊剩得活人之句。見野燹而知起處，境量消融；
J27nB197_p0429b04║封鎖鑰以驗方來，真機獨露。不起日旋三昧，大施無
J27nB197_p0429b05║礙鉗鎚，悲花法雨灑人寰，慈意戒雷轟碧漢。不謂化
J27nB197_p0429b06║儀告畢，緣應已週，金棺掩耀，俄驚白樹以興哀；鵝水
J27nB197_p0429b07║藏珠，不睹玉毫之散彩。白雲慘乎無色，瀑布凄以斷
J27nB197_p0429b08║流，頹法門之華棟，四眾何依；竭覺海之靈波，群生失
J27nB197_p0429b09║潤。某等夙承洪鑄，仰戴玄猷，瞻模範以步趣，風高莫
J27nB197_p0429b10║及；藉聲光而提命，恩大難酬。叨餐法乳之深，徒戀雙
J27nB197_p0429b11║趺之跡，溪毛澗水，聊為最後之純陀；海月山雲，永作
J27nB197_p0429b12║吾師之供養。至痛無文，真炤靡隔。」
J27nB197_p0429b13║念佛文，為棲霞一門禪人說。
J27nB197_p0429b14║夫淨土者，乃一切眾生究竟安身立命處也。念佛者，
J27nB197_p0429b15║乃一切眾生第一背塵合覺門也。寂光真淨，惟是佛
J27nB197_p0429b16║居，從此垂作實報淨、方便淨及同居淨，以接引彼菩
J27nB197_p0429b17║薩人、二乘人及凡夫人。既從實以施權，則無權而非
J27nB197_p0429b18║實；既隨義以立名，應顧名而得義。惟淨土之致不明，
J27nB197_p0429b19║故念佛之理亦昧。但謂自性即是彌阤，而不知彌阤
J27nB197_p0429b20║不外自性；但謂無念乃為真念，而不知淨念即是無
J27nB197_p0429b21║念。是以究極於一心不亂，則諸佛心內眾生時時成
J27nB197_p0429b22║道；托修於執持名號，則眾生心內諸佛念念證真。念
J27nB197_p0429b23║惟是佛，如百川朝宗大海；佛全在念，如琉璃內含寶
J27nB197_p0429b24║月。不惟感應道交，亦且自、他不二，但令諦信不疑，決
J27nB197_p0429b25║定無諸岐曲也。余幼慕禪宗，得入壽昌之室，謬承記
J27nB197_p0429b26║莂，三十餘年寥寥海內有唱莫和，刁刀魚魯，轉見參
J27nB197_p0429b27║差，方知祖師西來事出非常，有大利者必有大害。功
J27nB197_p0429c01║高易進，無如淨土一門，「念佛得度，今正是時」之語非
J27nB197_p0429c02║欺我也。一門禪友結蓮社於棲霞禪室，攝念佛人同
J27nB197_p0429c03║歸淨土，可謂末世津梁、人天標榜。乞余一言以作警
J27nB197_p0429c04║策，余嘗謂：一切行者須信自心有成佛種子、信如來
J27nB197_p0429c05║有接引大願、信有淨土可生、信有彌阤可見，將一句
J27nB197_p0429c06║佛號驀直念去，念到一念不生，則凡心即是佛心，更
J27nB197_p0429c07║何生死不了？真可謂直捷穩當者矣。勢至圓通、文殊
J27nB197_p0429c08║三昧，誰有志者而肯捨置弗修習哉？
J27nB197_p0429c09║放生文，為報恩自觀、以之二禪人說。
J27nB197_p0429c10║五濁惡世，缺陷眾生舉足動步無不是業，招因帶果
J27nB197_p0429c11║無不是苦，而殺生一事則猶業中之業、苦中之苦也。
J27nB197_p0429c12║止惡行善莫急於戒殺，轉毒為慈莫善於放生，故五
J27nB197_p0429c13║戒、十戒、具足、三聚莫不以此為初基，果位聖人、因中
J27nB197_p0429c14║大士、履真上賢、出假菩薩莫不以此為首務。初果鋤
J27nB197_p0429c15║地而蟲離四寸，道共戒也；聲聞入定而刀杖變花，定
J27nB197_p0429c16║共戒也；菩薩以自在力現三塗為淨土，慈成力也；如
J27nB197_p0429c17║來以佛眼觀大地眾生同成正覺，悲無礙也。好生之
J27nB197_p0429c18║德普涵於九界，放生之功直圓於佛果，而世人每易
J27nB197_p0429c19║視之者，良繇同體之理不明故也。蓋性為生理，識為
J27nB197_p0429c20║生基，生機蘊於意地，生緣熾於六情，遍觀三界無非
J27nB197_p0429c21║受生之場，備閱六道咸稟妄生之氣，達無性者方了
J27nB197_p0429c22║緣生，悟無生者乃能護物，以無緣慈運同體悲，能會
J27nB197_p0429c23║萬物為自己，故拔苦與樂根於心、現於事，不期然而
J27nB197_p0429c24║自然也。若未明斯，致形跡為礙、物我成敵，在彼既有
J27nB197_p0429c25║必償之果，在我仍造必報之因，因果相酬，循環無際，
J27nB197_p0429c26║苦口良藥，如水投石，則奈之何？然奔濤狂瀾勿忘中
J27nB197_p0429c27║流之砥，移山抒海弗替初心之誠，難行能行亦在當
J27nB197_p0430a01║人之自奮耳。苟能斷殺業、除殺法、離殺緣、滅殺因、忘
J27nB197_p0430a02║殺機，於根塵識界盎生理於依正自他，則菩提涅槃
J27nB197_p0430a03║便可向放生一事中薦取，豈世間功德所能彷彿哉？
J27nB197_p0430a04║自觀、以之二禪者，率諸善友創此社於報恩大剎，予
J27nB197_p0430a05║為申明其義以告同仁，俾能放所放，咸契無生緣生
J27nB197_p0430a06║之理，庶地獄可以頓空、佛性可以頓了，謂放生社即
J27nB197_p0430a07║寂滅場可也。
J27nB197_p0430a08║序
J27nB197_p0430a09║重刻《五燈會元》序
J27nB197_p0430a10║釋迦不出世，祖師不西來，佛法遍大地，譚玄口不開。
J27nB197_p0430a11║當此時也，語言文字蹤跡不來，棒喝機緣鋒芒不露，
J27nB197_p0430a12║逮夫拈花示眾，牽起陳爛葛藤，立雪安心，突出現前
J27nB197_p0430a13║公案，遂使宗風廣衍，慧日高懸。燃長夜之燈，群昏頓
J27nB197_p0430a14║曉；拈一莖之草，法界齊觀。駕車須是打牛，磨磚豈能
J27nB197_p0430a15║作鏡？如靈丹一粒，點鐵成金；至理一言，轉凡成聖。六
J27nB197_p0430a16║代破水中之影，觸目皆真；五宗競空裏之花，通身是
J27nB197_p0430a17║膽。橫趨而出，笑木𣔻以何堪？撩起便行，悟佛法無多
J27nB197_p0430a18║子。睹水影不從他覓，處處逢渠斷腳脛，痛見己非，頭
J27nB197_p0430a19║頭是道。若論佛法，一切現成，諦審玄猷，千燈互炤，龍
J27nB197_p0430a20║蛇分于棒下，凡聖藉以喝通，機發于未兆之先，用施
J27nB197_p0430a21║乎形聲之外，乃至一言褒貶、一棒縱奪，以非為是，口
J27nB197_p0430a22║似甜而意甚苦之；以是為非，心實允而辭無洽矣。雖
J27nB197_p0430a23║久參耆宿不敢以正眼覷，況識情解路能通之乎？所
J27nB197_p0430a24║以道：狂機劣解，不可以大法示、不可以宗乘聞。譬夫
J27nB197_p0430a25║美食置諸穢器。祖不云乎？醍醐上味為世所珍，遇斯
J27nB197_p0430a26║等人返成毒藥，惟大心眾生始能擔荷。入斯乘者，不
J27nB197_p0430a27║可不自慎也。會五燈為一書者，宋靈隱大川禪師。未
J27nB197_p0430b01║蒙入藏，雖一二處刊行，安能廣布？自性禪人頓發大
J27nB197_p0430b02║心，謀於觀察曹君為之首，倡募諸同信工過半矣。余
J27nB197_p0430b03║初上鼓山，聞其事，歡喜樂成。復徵余為序，因援毫以
J27nB197_p0430b04║書其大概云爾。
J27nB197_p0430b05║《萬佛名經壇儀》序
J27nB197_p0430b06║眾生淨覺，諸佛慧門，繇薰變而成凡，隨淨緣而見佛，
J27nB197_p0430b07║既隨緣染，緣實無生，聖凡迷悟悉強名也。《圓覺經》云：
J27nB197_p0430b08║「知幻即離，不作方便；離幻即覺，亦無漸次。」如此領略，
J27nB197_p0430b09║不假漸修，非作故無，本性無故。良以眾生情生智隔，
J27nB197_p0430b10║想變體殊，趨暗背明，捨安投險，縱無明之嗔火燎功
J27nB197_p0430b11║德之稠林、沉業識之愛源、漲真常之覺海，戒乘路塞，
J27nB197_p0430b12║人我山高，眾妄起而邪見生，諸器成而金體昧。隨情
J27nB197_p0430b13║逐境，破四棄之清規；動念乖真，結八重之障罪。根本
J27nB197_p0430b14║繫乎七眾，無論是俗是僧；結業失於一時，豈分在此
J27nB197_p0430b15║在彼？受六交之苦報，雖千萬劫必償；造十習之惡因，
J27nB197_p0430b16║縱億萬生不返。是以群靈競出，大聖垂休，駕苦海之
J27nB197_p0430b17║慈航，開覺城之鎖鑰，說難思之懺法，彰諸佛之洪名。
J27nB197_p0430b18║設壇結界，獻供懸幡，燒種種香、散種種花，興大悲念、
J27nB197_p0430b19║發菩提心，禮佛一拜，借壯士臂以折慢幢；念佛一聲，
J27nB197_p0430b20║擲如意珠以澄濁水。空諸我相，徹彼真源，如滌淨器
J27nB197_p0430b21║以見純金，似揭晴空而清智眼，貴在力行，毋容忽念，
J27nB197_p0430b22║瑞凝相現，罪滅福生。若能諦信不疑，定許超凡入聖。
J27nB197_p0430b23║斯經自某朝翻譯，載於藏典，人所罕聞，茲因某禪人
J27nB197_p0430b24║化某居士運大乘心，廣諸佛行，嚴涅槃岸，拔眾生苦，
J27nB197_p0430b25║消黑業于當念，財、法二施，投智種於悲田，賢愚一致。
J27nB197_p0430b26║或云：「我本宗門禪客，毋容瑣瑣事諸壇儀。」當知彼即
J27nB197_p0430b27║地獄罪人。莫呵饒舌，願賜流通。
J27nB197_p0430c01║重刻《圓覺經》序
J27nB197_p0430c02║夫緣生無性，生佛之跡本虛；無性緣生，聖凡之形宛
J27nB197_p0430c03║爾。隨業感而報分優劣，逐境浪而識變精粗，如來大
J27nB197_p0430c04║光明藏是眾生淨覺之本源，眾生最清淨心是諸佛
J27nB197_p0430c05║本起之因地。當知無明無體皆是空花，實際非塵，妄
J27nB197_p0430c06║念輪轉，究竟圓滿。體常寂以遍十方平等道成，心恒
J27nB197_p0430c07║通而舍利土不妨以幻修幻，肯信居塵、出塵，開總持
J27nB197_p0430c08║之門，絕去來之相，登涅槃之岸，忘得失之心，虛空何
J27nB197_p0430c09║更生花？真金不重為礦。貪欲斷而生死斷，愛渴除而
J27nB197_p0430c10║理障除，非植二乘，頓超五性。無取無證，眼不自見眼；
J27nB197_p0430c11║非智非愚，心不自生心。植眾德本，成就道源，悟圓覺
J27nB197_p0430c12║以淨覺心，取靜行而澄行證，客塵永滅，妙體方週。聞
J27nB197_p0430c13║在剎那、悟通曠劫，二十五種輪觀，隨順繇人；百千萬
J27nB197_p0430c14║種法門，樞機在我。執四相而生顛倒二妄相，依了六
J27nB197_p0430c15║情以契圓明一心，匪礙作止任滅；仗知識以銷融憍
J27nB197_p0430c16║慢愛憎，觀眾生而同體。期限成純淨之樂，懺悔斷結
J27nB197_p0430c17║習之根，悉備上機，頓圓種智。是為十二分經清淨眼
J27nB197_p0430c18║目、三千七百祖師密傳之要領也。茲因顧居士發心
J27nB197_p0430c19║重刊，使一切眾生入文殊智海、普賢行門，履圓覺妙
J27nB197_p0430c20║場，坐華嚴法界。激予序引，予不敢以宗乘中較其優
J27nB197_p0430c21║劣，大抵就斯經旁通箇消息耳，是為序。
J27nB197_p0430c22║《建州弘釋錄》序
J27nB197_p0430c23║余作驅鳥時嘗遊閩中，知建州為理學淵藪，後閱傳
J27nB197_p0430c24║燈諸書，又知建州為禪學淵藪，每見建州僧必詢其
J27nB197_p0430c25║鄉之先正，然往往不能對，因為悒悒久之。丁巳春，吾
J27nB197_p0430c26║弟永覺師初棄儒入釋，從壽昌先師學枯禪，因與道
J27nB197_p0430c27║其鄉之先正，甚悉皆粹若珙璧、逸若鳳鸞，多余所未
J27nB197_p0431a01║及知者。余喜甚，指其胸曰：「此是一部僧史記。」師曰：「吾
J27nB197_p0431a02║將志而傳之。」無何先師沒，師來博山同居者五載，余
J27nB197_p0431a03║間索其舊諾，師曰：「俟識鼻孔後為之。」後歸閩隱山，未
J27nB197_p0431a04║通消息。戊辰春，余自鼓山還博山，道經建州，師迎於
J27nB197_p0431a05║開元寺，余一見而識之，曰：「今可志建州僧也。」師笑而
J27nB197_p0431a06║不答。余乃問曰：「壽昌塔掃也未？」師曰：「掃即不廢，秪是
J27nB197_p0431a07║不許人知。」余曰：「汝偷掃去也。」師曰：「龢尚又作麼生？」余
J27nB197_p0431a08║曰：「掃即不廢，秪是不曾動著。」師曰：「和尚似不曾掃。」遂
J27nB197_p0431a09║相笑而別。至己巳冬，以書來博山，則建州僧志成寄
J27nB197_p0431a10║以相示，且徵序焉。余閱其所集，凡分之為四科：首曰
J27nB197_p0431a11║達本，重明宗也；次曰顯化，彰[示*曷]應也；三曰崇德，錄眾
J27nB197_p0431a12║行也；四曰輔教，備金湯也，合之命名曰「弘釋」，崇法化
J27nB197_p0431a13║也。其識正、其論確、其採訪博、其分界嚴，非良史也耶？
J27nB197_p0431a14║昔者道宣作僧史於唐，弗長於文，且不知有別傳之
J27nB197_p0431a15║事，齊達磨一宗於枯寂之輩，識何闇也？贊寧作僧史
J27nB197_p0431a16║於宋，學富而才疏，且列黃蘗於感通、列嵒頭於遺身、
J27nB197_p0431a17║列永明於興福，至於雲門，僧中杰也，反舍之而弗列，
J27nB197_p0431a18║則其謬為尤甚。覺範繼贊而有述高華秀朗登作者
J27nB197_p0431a19║之壇，然止傳禪宗諸彥，可以稱全史乎？今師所志，雖
J27nB197_p0431a20║僅僅一州，而宣寧讓其雅當、覺範推其完備，迥然獨
J27nB197_p0431a21║出，前無作者，即此可以窺師之一班矣。矧千載之上，
J27nB197_p0431a22║藉師而傳之；千載之下，藉師而知之。是師之功，固在
J27nB197_p0431a23║千載之上下也。建州稱弘釋者，非師而誰歟？余故樂
J27nB197_p0431a24║觀厥成，不辭而為之序。抑又聞師撰述甚富，盡當殺
J27nB197_p0431a25║青以傳。若然，則天下後世有大造焉，非獨一建州也。
J27nB197_p0431a26║余請拭目以俟之。
J27nB197_p0431a27║重刻《蓮宗寶鑑》序
J27nB197_p0431b01║優曇大師徹證禪宗，專心淨土，自利早圓，悲臻未悟，
J27nB197_p0431b02║將念佛一門集成十卷，顯諸佛轉未轉之機輪，闢眾
J27nB197_p0431b03║生信不信之障礙，其引據確、其總攝周、其設教融、其
J27nB197_p0431b04║指歸捷，可謂大有功於後學者也。慨末法我相自高，
J27nB197_p0431b05║邊見分執，貶淨土為小乘，指念佛為權行，甚者向人
J27nB197_p0431b06║涎唾下覓尖新語句，蘊在八識田中以為究竟極則，
J27nB197_p0431b07║及乎到頭一毫無用，是之謂棄楚璧而寶燕石，返鑑
J27nB197_p0431b08║而索炤也，其亦不辨甚矣。夫我釋迦文佛，不妄語者、
J27nB197_p0431b09║不異語者，《彌阤經》云：「一心不亂，專持名號，乃至七日
J27nB197_p0431b10║即得往生。」《法華經》云：「若人散亂心，入於塔廟中，一稱
J27nB197_p0431b11║南無佛，皆共成佛道。」此其披心瀝膽，徹底為人，此言
J27nB197_p0431b12║不信，誰為可信？此言可信，又何疑于淨土念佛之門
J27nB197_p0431b13║乎？要而言之，七日不亂為何等心？入塔廟稱南無佛
J27nB197_p0431b14║之時又何等心？能者得之，禪道如是而已。若是真師
J27nB197_p0431b15║子兒，哮吼一聲，百獸腦裂，說淨土亦得、說禪亦得，說
J27nB197_p0431b16║淨土即禪、禪即淨土亦得，雙是亦得、雙非亦得，終日
J27nB197_p0431b17║念未嘗念、終日生未嘗生，終日無念不妨說念、終日
J27nB197_p0431b18║無生不妨說生，圓阤如摩尼珠，求其住足處了不可
J27nB197_p0431b19║得，何禪何淨土而乃二之。然雖如是，更有一句彌阤
J27nB197_p0431b20║未曾道著，欲盡情吐露，奈舌根短也。噫！掣電之機，留
J27nB197_p0431b21║待哲者。
J27nB197_p0431b22║八關戒序
J27nB197_p0431b23║眾生受佛戒，即入諸佛位，位同大覺已，真是諸佛子。
J27nB197_p0431b24║此菩薩戒，非八關戒也。然戒有大小，體非異同；戒有
J27nB197_p0431b25║廣略，理無分析；戒有斷續，性絕開遮。自非利生大士，
J27nB197_p0431b26║不無犯于塵勞，有力行人何難行于頃刻，躋緣生之
J27nB197_p0431b27║道岸；一日之齋，通累劫之津梁。一日之戒，謾言瑣細
J27nB197_p0431c01║具得全功，不論短長頓同全戒。譬如飲海一滴，味同
J27nB197_p0431c02║全海；又如一滴投海，同海全波。須知戒淺功深，因微
J27nB197_p0431c03║果徹，興聖人之方便，悲開詣實之權；標大士之指歸，
J27nB197_p0431c04║喜見從權之實。清山主撮其簡要，吳太史覈其攸同，
J27nB197_p0431c05║收圓行于一時，植殊因于永劫，不揀貴賤，勿論智愚，
J27nB197_p0431c06║但辦堅實心腸，定入華嚴藏海。
J27nB197_p0431c07║生生社戒殺放生序
J27nB197_p0431c08║語云：「護生須是殺，殺盡始安居。」此勇猛丈夫決定志
J27nB197_p0431c09║也。良以眾生恣無明窟、養爛壞身，秪解殺他，不知自
J27nB197_p0431c10║殺，五魔熾盛、六賊戕害、四蛇毒攻、二鼠交嚙，從劫至
J27nB197_p0431c11║劫，殺吾慧命、劫吾法財，可謂大冤家、大怨敵。而且親
J27nB197_p0431c12║之、愛之、從而結之，殺一切眾生，噉其肉血，恣養四大，
J27nB197_p0431c13║一氣不來，盡成灰壤，因有限身造無窮罪，根性陜劣，
J27nB197_p0431c14║迷極不返，三途報至，誰當代受？若能返炤，是大不然，
J27nB197_p0431c15║當披堅固鎧，仗金剛劍，斬魔賊于五蘊蓋林中、逐蛇
J27nB197_p0431c16║鼠于無陰陽地上，廣法身之慈愍、起同體之大悲，見
J27nB197_p0431c17║一切眾生如一子想，無彼我相，以無緣慈化無相眾
J27nB197_p0431c18║生。此雲棲老人深達法相也，湛上座興悲運慈，悉倣
J27nB197_p0431c19║雲棲軌則，而桐之諸上善人互相鼓導，生社繇此而
J27nB197_p0431c20║興，殺業繇此而斷，豈但戒殺？而且放生。豈但救眾生
J27nB197_p0431c21║命？實乃續諸佛慧命，廣一切眾生慧命也。何以故？以
J27nB197_p0431c22║同體故，其無功之功、無德之德，所謂以殺為生，吾不
J27nB197_p0431c23║得以筆舌名之也。
J27nB197_p0431c24║〈報恩品〉序
J27nB197_p0431c25║聞夫苦海無邊，慈恩匪一，情想局于限量，識性迷于
J27nB197_p0431c26║無知，限量則灼有親疏，無知則妄分彼我，輪迴于生
J27nB197_p0431c27║死三途之業報何窮？旅泊于人天九有之昇沉不息。
J27nB197_p0432a01║改頭換面，多生父母結盜賊之冤；戴角披毛，歷劫宗
J27nB197_p0432a02║親償兒女之債。大師興慈悲念，說四難報之法施，長
J27nB197_p0432a03║者現衰邁年，誨一惡性之逆子，胸前而寢，膝上而遊，
J27nB197_p0432a04║真情普矣。男為慈父，女為悲母，親愛彌乎？以世界為
J27nB197_p0432a05║殿堂，以人民為根本，　國主之深恩莫報；以神通為
J27nB197_p0432a06║利樂，以度行為修因，諸佛之慈德無休。捨幻化財，植
J27nB197_p0432a07║人天福，身命頓超；棄有漏軀，絕堅固想，傳心為最。解
J27nB197_p0432a08║法義而流通法義，還他三界智人；知深恩而報荅深
J27nB197_p0432a09║恩，須是九濤居士。不辭饒舌，願入斯乘。
J27nB197_p0432a10║正觀禪人刺血書《華嚴》諸經跋
J27nB197_p0432a11║夫大法難逢、真乘罕遇，千燈供佛，酬半偈以何辭？四
J27nB197_p0432a12║句潤心，捨全身而不吝，況破塵出寶。法界全經，大士
J27nB197_p0432a13║因門、如來果海，塞滿龍宮之藏，具在一塵；播揚鷲嶺
J27nB197_p0432a14║之奇，縱橫萬象，自非曠劫植菩提之因地，安能手捧
J27nB197_p0432a15║目觀偶此勝緣哉？正觀禪人夙薰種智，修假多方，出
J27nB197_p0432a16║娑竭之湧泉，繡貫花之妙品，加利刃不見當機之痛，
J27nB197_p0432a17║流鮮血無慚捐體之施，書《報恩》、《金剛》、《華嚴》共計一百
J27nB197_p0432a18║有餘卷，以弘寶筏，庶渡迷津，蔓衍不二之雄文，舌根
J27nB197_p0432a19║流出；騰躍難思之義海，筆底翻來。反觀法帙得成，肌
J27nB197_p0432a20║膚無損，勝妙廣博，幻質何乖？得浮世之便宜，履法門
J27nB197_p0432a21║之徑路，妙緣斯在，道岸非遙。
J27nB197_p0432a22║疏
J27nB197_p0432a23║廣福菴化藏經疏
J27nB197_p0432a24║箇中不立元字腳，一大藏教向甚麼處得來？隨方建
J27nB197_p0432a25║立總持門，七百函經從自心中流出。睹明星而悟道，
J27nB197_p0432a26║瞿曇之鼻孔頓開；拈莖草以投機，帝釋之面門剺破。
J27nB197_p0432a27║一片白雲瀰漫，幾多歸鳥迷蹤？山河大地作琴聲，到
J27nB197_p0432b01║處花飛蝶舞；水鳥樹林譚實相，何須鳥跡蟲文？得魚
J27nB197_p0432b02║兔方捨於筌蹄，盈倉儲始忘乎田地。剜千燈而供養，
J27nB197_p0432b03║信知大法難逢；捨四大以酬心，秪為恩歸有地。周廉
J27nB197_p0432b04║溪發弘誓以相資，眾居士乞片言而為引，續佛慧命
J27nB197_p0432b05║而壽命無疆，勞己色身而法身始顯，佛緣克就，世道
J27nB197_p0432b06║遐昌。
J27nB197_p0432b07║覺慧寺化藏經疏
J27nB197_p0432b08║法幢高豎，人天之白業薰成；寶藏遙頒，緇素之玄風
J27nB197_p0432b09║始著。捨金輪而談真諦，拴回帶雨泥牛；剜赤肉以博
J27nB197_p0432b10║真詮，倒跨嘶風木馬。普眼雲興二百問，人人衣縫綻
J27nB197_p0432b11║開；普賢瓶瀉二千酬，箇箇缽囊盛滿。抉驪龍之至寶，
J27nB197_p0432b12║須探覺慧奇蹤；踵伏龍之芳塵，要入普聞玄徑。天垂
J27nB197_p0432b13║寶蓋，千餘年之靈運重來；地界金繩，四大海之真源
J27nB197_p0432b14║復湧。打開瞿曇寶藏，大家乞我一文，豎起慈氏層樓，
J27nB197_p0432b15║普願同拈片瓦。緣生之實相有據，誰申較量之功？性
J27nB197_p0432b16║地之靈苗再生，好下有情之種。
J27nB197_p0432b17║護生社募緣疏
J27nB197_p0432b18║真心彌亙，寧有六道之殊形？妄念隨緣，遂感多生之
J27nB197_p0432b19║異質。如來大光明藏是眾生淨覺之本源，有情最癡
J27nB197_p0432b20║暗根含諸佛妙明之因地。雖報緣聰聰蠢蠢，然覺性
J27nB197_p0432b21║完完全全，蛛結網機械可知，鵲營巢靈心逾巧，鱔解
J27nB197_p0432b22║鑽泥而隱，虱惟趨暗而奔。觀蠕動咸自貪生，雖傷殘
J27nB197_p0432b23║而猶戀質，舐兒之鹿涕泣而腸斷幻囊，護子之虫命
J27nB197_p0432b24║壞而身環舊穴，瘳乳捨將烹之鱉，投珠醫未死之蛇。
J27nB197_p0432b25║何忍剝皮剔骨，活潑潑以入鑊湯；劈腹剜心，魂飄飄
J27nB197_p0432b26║而驚爐炭？淚未乾而皮毛脫落，肉尚動而廚灶喧嘩？
J27nB197_p0432b27║可憐頃刻下咽喉，誰識神號鬼泣？肯信無端被燒炙，
J27nB197_p0432c01║須知果欠因酬，三途之業報無休，萬劫之羈縻不息，
J27nB197_p0432c02║豈可恣情悖理，烹鮮擇肥，惻隱忘大聖之真慈，食噉
J27nB197_p0432c03║導凡愚之惡習，無纖毫好生之念？藉口曰：「萬物養人。」
J27nB197_p0432c04║興殘慘造業之心，又豈知三途在我不爽絲髮，如影
J27nB197_p0432c05║隨形？普告達觀長者大發慈心，效解網之仁，啟放生
J27nB197_p0432c06║之會，杖頭之青蚨不惜，囊中之故鈔何慳？脫籠檻如
J27nB197_p0432c07║出囹圄，好看理羽毛而愉快；免砧几如離屠肆，灼然
J27nB197_p0432c08║全幻體之靈知。鼓翅空中，現黃衣而拜主；昂頭水面，
J27nB197_p0432c09║旋印紐以酬恩。果報無差，循環不息，莫呵饒舌，願賜
J27nB197_p0432c10║登名。
J27nB197_p0432c11║法雲寺修造疏
J27nB197_p0432c12║華藏獻奇，閩地概稱佛國；閻浮選勝，樵潭剩有僧居。
J27nB197_p0432c13║喜列祖以傳燈，賴眾檀而樂善，山林積翠，泉石凝光。
J27nB197_p0432c14║茲因道鐫禪人鋤破雲霞，芟除荊棘，寺基復古，殿宇
J27nB197_p0432c15║維新，酬微笑之勝因，集同參之淨侶，橫吹銕笛，倒跨
J27nB197_p0432c16║泥牛，採汲不虛施，一任蒸雲驟雨；茶湯應有待，從教
J27nB197_p0432c17║日炙風吹。烹佛祖之心肝，敲虛空之骨髓，直欲頓開
J27nB197_p0432c18║碧眼，預須成褫莖茅，嚴丈六之金身，旋七重之寶蓋。
J27nB197_p0432c19║飲斷流之迅水，踞峭壁之懸崖，炊無米之香糜，燃非
J27nB197_p0432c20║薪之烈火。鄉坊城市總須乞我一文，居士宰官普願
J27nB197_p0432c21║親垂隻手，果因不昧，佛道斯成。