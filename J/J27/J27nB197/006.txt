J27nB197_p0433a01║博山無異大師語錄集要卷六
J27nB197_p0433a02║首座成正　錄
J27nB197_p0433a03║偈
J27nB197_p0433a04║示董巖達空禪者
J27nB197_p0433a05║通達虛空翻白浪，好把家私都破蕩，有眼不見有耳
J27nB197_p0433a06║聾，赤肉團中加痛棒。從教白醭口邊生，佛法塵勞一
J27nB197_p0433a07║坦平，正念針鋒劄不入，面皮鐵鑄沒人情。非禮莫教
J27nB197_p0433a08║輕動步，舉止安詳要回互，謾將知見妄疏親，拶碎疑
J27nB197_p0433a09║團須妙悟。不破疑團誓不休，放出溈山水牯牛，一朝
J27nB197_p0433a10║驀鼻穿歸也，迥地遮天這一頭。
J27nB197_p0433a11║示峰頂智建禪者參「無」字
J27nB197_p0433a12║狗子佛性無，當下絕親疏，如入千尋浪，惟求赤尾魚。
J27nB197_p0433a13║有角非關鯉，無鬚不是渠，有無俱勦絕，直探驪龍珠。
J27nB197_p0433a14║又如四面火，前方一線餘，退步即燒殺，橫趨亦喪軀。
J27nB197_p0433a15║烈燄非停止，求生莫待徐，用意切如此，管取發靈樞。
J27nB197_p0433a16║示參禪偈
J27nB197_p0433a17║參禪須銕漢，毋論期與限，咬定牙齒關，只教大事辦。
J27nB197_p0433a18║猛火熱油鐺，虛空都煮爛，忽朝撲轉過，放下千斤擔。
J27nB197_p0433a19║又
J27nB197_p0433a20║參禪莫論久，不與塵緣偶，剔起兩莖眉，虛空顛倒走。
J27nB197_p0433a21║須彌碾成末，當下追本有，生鐵金汁流，始免從前咎。
J27nB197_p0433a22║又
J27nB197_p0433a23║參禪沒主宰，秪要心不改，萬彙及塵勞，旋坌誰愀[怡-台+釆]？
J27nB197_p0433a24║堅硬可擎天，勇決堪抒海，雖然未徹頭，管取前程在。
J27nB197_p0433a25║又
J27nB197_p0433a26║參禪發正信，信正魔宮震，片雪入紅爐，赤身遊白刃。
J27nB197_p0433a27║只尋活路上，莫教死水浸，大散關忽開，倒跨毘盧印。
J27nB197_p0433b01║又
J27nB197_p0433b02║參禪休把玩，倏忽時光換，至理雖玄奧，秦時鍍鑠鑽。
J27nB197_p0433b03║咄哉丈夫心，著手還自判，百年能幾何？莫待臨行亂。
J27nB197_p0433b04║又
J27nB197_p0433b05║參禪無巧拙，一念貴超越，識得指上影，直探天邊月。
J27nB197_p0433b06║劈開胸見心，刮去毛有血，分明舉似君，不會向誰說？
J27nB197_p0433b07║又
J27nB197_p0433b08║參禪須趁早，莫待年紀老，耳聵眼矇矓，朝在夕難保。
J27nB197_p0433b09║生平最樂事，到此都潦倒，佛法本無多，只要今時了。
J27nB197_p0433b10║又
J27nB197_p0433b11║參禪莫治妄，治妄仍成障，譬欲得華鯨，管甚波濤漾？
J27nB197_p0433b12║至體絕纖塵，妄心是何狀？謹白參禪者，斯門真可尚。
J27nB197_p0433b13║為蔣居士薦母
J27nB197_p0433b14║叱去泥牛木馬，橫拈玉線金針，刺出真空錦繡，何須
J27nB197_p0433b15║向外追尋？
J27nB197_p0433b16║從來不是眾生，何用更求活佛？放光動地者誰？喚作
J27nB197_p0433b17║天真一物。
J27nB197_p0433b18║示雪航禪人
J27nB197_p0433b19║行盡千山與萬山，逢人特地放癡憨，一朝看破枝頭
J27nB197_p0433b20║月，始覺澄潭徹底寒。
J27nB197_p0433b21║示智鐫禪人
J27nB197_p0433b22║一片閒雲歸嶺去，三間茅屋旁山隈，乾坤褁向袈裟
J27nB197_p0433b23║裏，今日分明付大梅。
J27nB197_p0433b24║示炤浮禪人行腳
J27nB197_p0433b25║問君曾讀五車書，[打-丁+龠]管成文似有餘，我已搖鞭君信
J27nB197_p0433b26║否？歸家應笑倒騎驢。
J27nB197_p0433b27║示成涵禪人省親
J27nB197_p0433c01║幾回夢入故家鄉？麥飯蔥湯謾忖量。踏遍山川圖甚
J27nB197_p0433c02║事？只須親見本爺娘。
J27nB197_p0433c03║示志西禪人
J27nB197_p0433c04║分明兩口一無舌，𥳽土揚塵無間歇，突出海門大日
J27nB197_p0433c05║輪，元來卻是新羅月。
J27nB197_p0433c06║為六雪禪人入關
J27nB197_p0433c07║翻思昔日雲門老，關字相酬最上機，分付博山誾道
J27nB197_p0433c08║者，莫教辜負翠巖眉。
J27nB197_p0433c09║出關
J27nB197_p0433c10║始行大事六年雪，頓入圓明一片冰，今日幸親無縫
J27nB197_p0433c11║塔，掣開關鎖萬千層。
J27nB197_p0433c12║示穆禪人
J27nB197_p0433c13║逢緣不盡謾云休，細看溈山五字牛，肯信虛空成粉
J27nB197_p0433c14║末，劫外無身何處遊？
J27nB197_p0433c15║示筵禪人落髮
J27nB197_p0433c16║當機削去娘生髮，露出摩尼頂上珠，分付時人高著
J27nB197_p0433c17║眼，此回親見赤鬚胡。
J27nB197_p0433c18║答周肯成居士
J27nB197_p0433c19║苦海中流弄釣竿，從渠漩澓不相參，西江涓滴如吞
J27nB197_p0433c20║盡，沙界都盧一座龕。
J27nB197_p0433c21║示素真居士請經坰
J27nB197_p0433c22║生成一片鐵心腸，猛浪狂風頗廝當，今日回觀山頂
J27nB197_p0433c23║月，逍遙誰謂腳跟忙？
J27nB197_p0433c24║剖塵直欲見全經，舟楫何辭泛遠溟？怪石狂風穿下
J27nB197_p0433c25║過，此回始道佛家寧。
J27nB197_p0433c26║挽劉和鶴孝廉
J27nB197_p0433c27║澄江風細浪花開，曾得金鱗上釣來，抹嗒不隨煙雨
J27nB197_p0434a01║散，暮雲幾度夜招回？
J27nB197_p0434a02║歲寒心有幾人知？六月梧凋不近時，卻憶講經臺上
J27nB197_p0434a03║約，而今已寫挽君詩。
J27nB197_p0434a04║示眾禪人
J27nB197_p0434a05║一莖草上現瓊樓，吸盡支那四百州，嬴得清風收白
J27nB197_p0434a06║汗，何須特地使人愁？
J27nB197_p0434a07║天高地厚問端繇，棒喝交馳卒未休，換骨洗腸猶不
J27nB197_p0434a08║是，誰知屋裏販揚州？
J27nB197_p0434a09║話頭一句如弦直，聞說如何見面親，縱是風恬閒不
J27nB197_p0434a10║徹，還憐活水躍金鱗。
J27nB197_p0434a11║一句話頭如鐵橛，三千里外步如初，從來心法無前
J27nB197_p0434a12║境，大地收來一草廬。
J27nB197_p0434a13║一句話頭如鐵橛，逢人那論是和非？直教凍殺阿羅
J27nB197_p0434a14║漢，春到僧園菜甲肥。
J27nB197_p0434a15║一句話頭如鐵橛，年年九日是重陽，旋風八字打不
J27nB197_p0434a16║盡，開眼明明入鑊湯。
J27nB197_p0434a17║一句話頭如鐵橛，從前知解盡掀翻，忽朝白浪滔天
J27nB197_p0434a18║地，無手人撐沒底船。
J27nB197_p0434a19║示如是禪人參「無」字
J27nB197_p0434a20║趙州無，古今有，伶俐衲僧顛倒走，若于二處見根源，
J27nB197_p0434a21║大似面南看北斗。破無字，兩重關，重步登高萬仞山，
J27nB197_p0434a22║縱饒絕頂橫身過，吸霧披雲未可閒。筆直路，行將去，
J27nB197_p0434a23║誰管途中住不住？只教倒跨紫金毛，反側始能張露
J27nB197_p0434a24║布。海底塵，山頭浪，奧語玄機都不向，月皎風清夜靜
J27nB197_p0434a25║時，沾著纖毫成莽蕩。反覆看，不較多，泥牛解吼木人
J27nB197_p0434a26║歌，油瓶丟向籃筐裏，笑殺當年凌行婆。
J27nB197_p0434a27║示六義禪人
J27nB197_p0434b01║誰云有六義？寧知一字無，寄身如浮雲，經世一須臾。
J27nB197_p0434b02║男兒氣浩然，眉宇動天樞，灼然沒巴鼻，迥與生死殊。
J27nB197_p0434b03║打開大散關，壯哉始自娛，莫學班白人，喃喃讀梵書。
J27nB197_p0434b04║論義如流水，究竟若交蘆，真是獅子兒，生成鐵額顱。
J27nB197_p0434b05║又如猛丈夫，抒海求明珠，只教親瞥地，裂破祖師圖。
J27nB197_p0434b06║示陳居士
J27nB197_p0434b07║遍界不曾藏，眼根豈能見？除是悟心人，當下討方便。
J27nB197_p0434b08║單提句話頭，深追與力究，纔欲涉思惟，圓明成過咎。
J27nB197_p0434b09║譬如破重關，力與萬人敵，通身都是膽，輸嬴在咫尺。
J27nB197_p0434b10║那復論危亡？亦不分彼我，抹轉上頭關，無可無不可。
J27nB197_p0434b11║果是獅子兒，不向那邊討，力就解翻身，根塵光皎皎。
J27nB197_p0434b12║清風拂夜月，旭日盡朝露，萬象咸點頭，森羅盡回互。
J27nB197_p0434b13║喚作無事人、喚作猛烈漢，更擬問如何，水浸石頭爛。
J27nB197_p0434b14║送無澤禪座上羅浮山
J27nB197_p0434b15║緬想當年景泰師，芟茅搆室海之湄，羅浮絕頂恣遨
J27nB197_p0434b16║遊，鐵橋峰畔連瑤池。石門方廣容几席，三更日上海
J27nB197_p0434b17║水赤，漩澓乾坤辯故新，吞吐風雲度朝夕。上人今往
J27nB197_p0434b18║亦何求？縱步勤登二石樓，倒視滄溟如涓滴，一千瀑
J27nB197_p0434b19║布稱雄流。明月壇邊戒剩有，殺佛焚經誇抖擻，錫杖
J27nB197_p0434b20║源清浴活龍，玉鵝峰峻逢花首。七十二洞奏天樂，百
J27nB197_p0434b21║千草木成瓊閣，夜深險極轉身難，踢破指頭親見腳。
J27nB197_p0434b22║我亦將來步此山，入林端不問人問，折桂茹芝間歲
J27nB197_p0434b23║月，時臨清碧炤衰顏。
J27nB197_p0434b24║示林野上人
J27nB197_p0434b25║真修行，辦己事，願與釋迦為嫡子，迥脫塵勞大丈夫，
J27nB197_p0434b26║好將名字標僧史。住深山，棲巖谷，那管春花秋草綠？
J27nB197_p0434b27║一箇閒人天地間，饑寒飽煖隨緣足。鋤為枕，草為氈，
J27nB197_p0434c01║睡眼摩娑白晝眠，西來大意山頭有，何必臨機更豎
J27nB197_p0434c02║拳？不勞心，枉費力，華藏莊嚴在咫尺，大千沙界絕遮
J27nB197_p0434c03║欄，煩惱無明都解釋。不動步，是真修，體露金風得自
J27nB197_p0434c04║繇，看破世間顛倒事，青林深處一聲鳩。
J27nB197_p0434c05║示念如上人
J27nB197_p0434c06║一口氣不來，畢竟甚處去？重玄奧義從斯起，閻浮走
J27nB197_p0434c07║遍萬千遭，歷劫何曾離自己？識得自己是何顏，毳衲
J27nB197_p0434c08║橫披露半班，峭壁懸崖穿下過，方知峰頂有層巒。
J27nB197_p0434c09║示本宗上人
J27nB197_p0434c10║如何是本？古路崚嶒踏得穩。如何是宗？澄江水底口
J27nB197_p0434c11║頭紅。麻三斤與乾屎橛，蹭蹬如吞荊棘蓬。識得此心
J27nB197_p0434c12║無二法，動容不待眉毛眨，破爛袈裟撩亂遮，崢嶸頭
J27nB197_p0434c13║角恣騰踏。不學諸方五味禪，清風過耳自悠然，聖凡
J27nB197_p0434c14║家業都拋卻，撒手徜徉笑掣顛。旋身不踏無明草，佛
J27nB197_p0434c15║法塵緣都潦倒，本源靈湛絕週遮，海底珊瑚和日皎。
J27nB197_p0434c16║示慈門上人
J27nB197_p0434c17║一句話頭如鐵橛，眉毛不與眼相參，究心自古無多
J27nB197_p0434c18║事，劈破疑團是指南。疑團破處無涯岸，突出衣珠光
J27nB197_p0434c19║燦爛，從他八萬四千門，門門撞著是這漢。臨濟當年
J27nB197_p0434c20║赤肉團，至今鮮血尚漫漫，真人褁向袈裟裏，鼓掌難
J27nB197_p0434c21║教覿面看。只須揣出虛空骨，徹底無依休恍惚，順流
J27nB197_p0434c22║筆直到江西，匡廬深處蛟鼉窟。五老峰前翠作堆，劫
J27nB197_p0434c23║風幾變尚崔嵬，江濤響入遊人耳，莫錯呼為腳底雷。
J27nB197_p0434c24║示湛如上人
J27nB197_p0434c25║圓明湛湛妙無垠，如涉纖毫即是塵，大地都來銀世
J27nB197_p0434c26║界，更于何處覓金身？休云妄，莫分真，只知一馬生三
J27nB197_p0434c27║寅，匝地清風何所有？笑看鸚鵡過西秦。
J27nB197_p0435a01║示吳觀我宮諭
J27nB197_p0435a02║一口氣不來，畢竟甚處去？血肉身心非常住，勘破緣
J27nB197_p0435a03║生緣不生，根塵即是大寶聚。鬧市叢中景物披，何須
J27nB197_p0435a04║山塢與江湄？負薪樵子機頭婦，渴飲饑餐步不移。百
J27nB197_p0435a05║草頭邊親祖意，母拘路滑恣遊戲，謾將佛法當真參，
J27nB197_p0435a06║沾著些兒成垢膩。本來無古亦無今，肉髻明珠豈外
J27nB197_p0435a07║尋？黃鶴樓前伸轉語，方知居士問頭深。
J27nB197_p0435a08║示何芝岳尚書
J27nB197_p0435a09║一口氣不來，畢竟甚處去？靈山古佛親分付，回頭石
J27nB197_p0435a10║馬出紗籠，肯就家庭守珍御。淨几明窗自在時，花香
J27nB197_p0435a11║雲炤碧羅衣，夜深月下翻清影，無蒂珊瑚露幾枝？折
J27nB197_p0435a12║杖行兮途路杳，旋身逾覺乾坤小，不須別樣問通津，
J27nB197_p0435a13║萬事無如出處好。眼動眉舒曰妙存，鴉鳴知是幾黃
J27nB197_p0435a14║昏，依正報中親瞥地，迥然無佛處稱尊。
J27nB197_p0435a15║示方廣野居士
J27nB197_p0435a16║一口氣不來，畢竟甚處去？急著娘生雙眼覷，洞然無
J27nB197_p0435a17║物飽齁齁。逼塞虛空何處住？既無住處肯干休？鐵壁
J27nB197_p0435a18║銀山迸出頭，謾道腰纏十萬貫，端然屋裏販揚州。世
J27nB197_p0435a19║緣那更分清濁？赤肉團中光閃爍，簡箇柴頭品字煨，
J27nB197_p0435a20║風流何啻三禪樂？撫掌捫空意灑然，浮山湖畔草芊
J27nB197_p0435a21║芊，倒騎驢子都遊遍，破霧披雲不記年。
J27nB197_p0435a22║示吳九濤居士
J27nB197_p0435a23║一口氣不來，畢竟甚處去？百年光景從頭數，忙忙三
J27nB197_p0435a24║萬六千朝，莫待臨時申苦楚。長安大道痛加鞭，行不
J27nB197_p0435a25║前兮亦奮然，直待九重宮殿裏，金爐應有暗香傳。翻
J27nB197_p0435a26║雲覆雨曹山墮，活潑機輪無不可，纔欲將心度量來，
J27nB197_p0435a27║溫州桔皮不是火。世間無水謾云波，吸盡西江奈爾
J27nB197_p0435b01║何？酬渠祖意山頭有，紫霧紅霞映碧蘿。
J27nB197_p0435b02║示胡冰稜縣尹
J27nB197_p0435b03║一口氣不來，畢竟甚處去？白日青天誰不睹？還鄉盡
J27nB197_p0435b04║道是兒孫，就裏無容誇佛祖。箇中原不立階梯，土面
J27nB197_p0435b05║灰頭孰與齊？欲問故鄉晴雨候，須知腳下有黃泥。驅
J27nB197_p0435b06║耕奪食男兒漢，步不移兮登彼岸，何必區區藉世燈？
J27nB197_p0435b07║額上明珠光燦爛。夜無惡夢日無驚，大地山河一掌
J27nB197_p0435b08║平，好把虛空百雜碎，不期華藏宛然成。
J27nB197_p0435b09║示宋大山孝廉
J27nB197_p0435b10║一口氣不來，畢竟甚處去？晴是日兮陰是雨，翻來覆
J27nB197_p0435b11║去見根源，裂破胸襟誇步武。毋拘坐臥及經行，展似
J27nB197_p0435b12║眉毛作麼生？雨後花香人發笑，霜前果熟鳥相爭。道
J27nB197_p0435b13║人嬾與分時節，囫圇不用頻饒舌，鐵馬嘶殘劫外風，
J27nB197_p0435b14║大圓覺裏無豪傑。你既無心我也休，兩忘何必強追
J27nB197_p0435b15║求？趙州可煞添鹽醋，傾出當年投子油。
J27nB197_p0435b16║示方肅之館元
J27nB197_p0435b17║一口氣不來，畢竟甚處去？毋問三千七百祖，公案交
J27nB197_p0435b18║橫眉目間，無心理會閒家具，法身清淨廁坑籌。沒來
J27nB197_p0435b19║繇處有來繇，一朝拶出通身汗，始覺從前滿面羞，著
J27nB197_p0435b20║衣吃飯隨時好，何自稽遲不自了？抹轉娘生惡面皮，
J27nB197_p0435b21║觸著通身都是寶。開不成單合不雙，後園驢子繫枯
J27nB197_p0435b22║樁，翻他覷井真三昧，隨處逢人豎法幢。
J27nB197_p0435b23║示林下石居士
J27nB197_p0435b24║一口氣不來，畢竟甚處去？劈頭認取最初步，縱橫萬
J27nB197_p0435b25║里不離天，莫待臨時泣岐路。欲知淮甸與江干，連絡
J27nB197_p0435b26║駢闐車馬殘，散盡浮雲開眼看，洞庭無蓋法身寒。凍
J27nB197_p0435b27║殺法身成底事，隔岸無分他與自，塵塵剎剎絕纖蹤，
J27nB197_p0435c01║誰道婬房并酒肆？峭壁層崖不可攀，還期陸地見波
J27nB197_p0435c02║瀾，風聲鳥語宣真諦，都在龍眠煙水間。
J27nB197_p0435c03║示能止靜主
J27nB197_p0435c04║一口氣不來，畢竟甚處去？穿過千門并萬戶，佛法何
J27nB197_p0435c05║曾有覆藏？只要時人行大路。纔有纖毫即是塵，幻緣
J27nB197_p0435c06║真諦不須分，杖頭痛處知端的直，下原無第二人。譬
J27nB197_p0435c07║若行船牢把柁，南北東西都看破，只圖柂後清風生，
J27nB197_p0435c08║管他眼底浮雲過。不涉廉纖彼岸登，傳衣無媿嶺南
J27nB197_p0435c09║能，深山茅屋誰為主？土面灰頭一箇僧。
J27nB197_p0435c10║示楊蘭似居士
J27nB197_p0435c11║一口氣不來，畢竟甚處去？自古慈門無阻拒，寶所非
J27nB197_p0435c12║遙趨進時，縱橫原不循規矩。明中有暗暗中明，明暗
J27nB197_p0435c13║相參罷問程，拗折驪龍頭上角，珊瑚枝畔水痕新。抖
J27nB197_p0435c14║擻通身虛捏怪，眼耳鼻舌分疆界，捏碎挪圓總不妨，
J27nB197_p0435c15║自買應須還自賣。運水搬柴識得渠，從來就裏絕親
J27nB197_p0435c16║疏，深山佛法依何住？鳥宿雲藏月上初。
J27nB197_p0435c17║示謝中穩居士
J27nB197_p0435c18║一口氣不來，畢竟甚處去？倒卓眉毛別有路，㘞地一
J27nB197_p0435c19║聲猛省來，人在煙雲最深處，心如古井不生波。笑殺
J27nB197_p0435c20║臺山指路婆，豎起拳頭明歷歷，放開布袋奈渠何？覿
J27nB197_p0435c21║面縱橫無忌諱，當機那論剎那際？十方三世絕週遮，
J27nB197_p0435c22║偪塞誰分心境異？塵勞堆裏妙蓮香，東土西天謾舉
J27nB197_p0435c23║揚，更有一言吐不出，無人處所為商量。
J27nB197_p0435c24║示齊季籲居士
J27nB197_p0435c25║話頭一句如弦直，生逼魚蛇化活龍，大地山河成粉
J27nB197_p0435c26║末，眉毛血濺梵天紅。
J27nB197_p0435c27║示方奕予居士
J27nB197_p0436a01║話頭一句如弦直，人在冰山雪洞來，時節不同塵世
J27nB197_p0436a02║界，桃花九月滿園開。
J27nB197_p0436a03║示姚申甫居士
J27nB197_p0436a04║話頭一句如弦直，混入方知不夜天，路載碧雲雲載
J27nB197_p0436a05║月，無身人坐案前山。
J27nB197_p0436a06║示劉君含居士
J27nB197_p0436a07║話頭一句如弦直，行遍三千及大千，掉轉身來何境
J27nB197_p0436a08║界？夜明簾外月當天。
J27nB197_p0436a09║示劉爾靜居士
J27nB197_p0436a10║話頭一句如弦直，水底紅塵山上魚，布袋都來收拾
J27nB197_p0436a11║盡，珊瑚枝上喜跏趺。
J27nB197_p0436a12║示古田上人
J27nB197_p0436a13║話頭一句如弦直，劈破虛空膽氣豪，按下雲頭收兩
J27nB197_p0436a14║腳，真情蹤跡在漁樵。
J27nB197_p0436a15║示止水上人
J27nB197_p0436a16║話頭一句如弦直，直捷何須論法身？果是超方烈漢
J27nB197_p0436a17║子，腳跟不帶故鄉雲。
J27nB197_p0436a18║示恒如上人
J27nB197_p0436a19║話頭一句如弦直，風雨無停竟到家，卻笑後園驢吃
J27nB197_p0436a20║草，夕陽西炤影偏斜。
J27nB197_p0436a21║示陳聘之居士
J27nB197_p0436a22║話頭一句如弦直，裂破閻浮猛丈夫，倒跨崑崙何處
J27nB197_p0436a23║去？眉毛睫上好安居。
J27nB197_p0436a24║示吳鼎甫居士
J27nB197_p0436a25║腳跟無地不青山，祖意還期顧盻間，識得未拈花去
J27nB197_p0436a26║處，是非不到飲光顏。
J27nB197_p0436a27║示眾偈
J27nB197_p0436b01║話頭一句如弦直，地覆天翻不動心，只有一條生活
J27nB197_p0436b02║計，隨緣逾入逾知深。
J27nB197_p0436b03║又
J27nB197_p0436b04║一句話頭如鐵橛，碧雲深處有家傳，相逢不必重宣
J27nB197_p0436b05║說，處處春風楊柳天。
J27nB197_p0436b06║又
J27nB197_p0436b07║一句話頭如鐵橛，死中要箇活人來，六根粉碎成團
J27nB197_p0436b08║去，優缽羅花遍界開。
J27nB197_p0436b09║示孤月上人
J27nB197_p0436b10║講席都遊遍，來參沒味禪，鋤雲栽紫芋，引水種青蓮。
J27nB197_p0436b11║邃谷嵐浮樹，乾柴火少煙，松風與夜月，相向不須錢。
J27nB197_p0436b12║示李若杜居士
J27nB197_p0436b13║日明事無別，間栽石上花，晴空尋鳥跡，陽燄摝魚蝦。
J27nB197_p0436b14║酒肆尋彌勒，婬房訊釋迦，纔將清濁辨，緣境亂如麻。
J27nB197_p0436b15║示金燦宇居士
J27nB197_p0436b16║日用事無別，避喧轉覺難，飯餘歌晝永，燭盡笑更殘。
J27nB197_p0436b17║一切但仍舊，萬般都是閒，纔生分別想，知隔幾重山？
J27nB197_p0436b18║示魁杓居士
J27nB197_p0436b19║信心功德聚，凡聖莫岐分，放出唯三要，收來只一塵。
J27nB197_p0436b20║不從他變態，毋用自紛紜，識得衣中寶，何愁徹骨貧？
J27nB197_p0436b21║又
J27nB197_p0436b22║信心功德聚，真箇火中蓮，曠劫元無異，今生幸有緣。
J27nB197_p0436b23║揭開塵界網，印破水中天，最喜金剛寶，光明炤大千。
J27nB197_p0436b24║次曹能始廉憲韻示諸同行者
J27nB197_p0436b25║登山須及頂，縱步莫移時，路險惟憑杖，岐分必問師。
J27nB197_p0436b26║雲深行趁早，日落悔來遲，力盡機忘處，堂堂我是誰？
J27nB197_p0436b27║贈宮保元勳徐六岳居士
J27nB197_p0436c01║不忘靈山親付囑，長安大道行人速，一鞭木馬踏花
J27nB197_p0436c02║飛，九重宮殿爐煙馥。閒拈拄杖撞虛空，逼塞誰分心
J27nB197_p0436c03║境同？到得還家花未老，白雲依舊故山中。
J27nB197_p0436c04║贈徹候方心寰居士
J27nB197_p0436c05║不忘靈山親付囑，大鵬久住金剛窟，但問歸家歸未
J27nB197_p0436c06║曾，休將古德商遲速。虛樓百尺倚晴空，門閉梯捐路
J27nB197_p0436c07║自通，不動步時彈指入，樓前木馬夜嘶風。
J27nB197_p0436c08║贈勳卿詹見五居士
J27nB197_p0436c09║不忘靈山親付囑，紅塵豈障參禪骨？雲衣不掛忽然
J27nB197_p0436c10║甦，滿目桃花春簇簇。春風吹樹看春來，露柱生兒笑
J27nB197_p0436c11║滿腮，識得無生親的子，任君掩耳過經臺。
J27nB197_p0436c12║贈大鴻臚顧醒石居士
J27nB197_p0436c13║不忘靈山親付囑，這箇都非心佛物，驀爾通身熱汗
J27nB197_p0436c14║流，一味之間百味足。百味誰嘗一味非？旅中無繫自
J27nB197_p0436c15║知歸，解道澄江靜如練，令人常憶謝玄暉。
J27nB197_p0436c16║贈冏卿徐南高居士
J27nB197_p0436c17║不忘靈山親付囑，紅藕池邊波可掬，通身獨露放光
J27nB197_p0436c18║明，萬里山河清淨目。庭生瑞草未為奇，瓮裏醃虀變
J27nB197_p0436c19║紫芝，碧眼胡師吞未盡，酸甜只貴大家知。
J27nB197_p0436c20║贈冏卿何天王居士
J27nB197_p0436c21║不忘靈山親付囑，識取未生前面目，柳風梧月主人
J27nB197_p0436c22║醒，掃花閒殺樵青僕。春到黃鶯語亦親，半塘遙隔見
J27nB197_p0436c23║通津，還他寶釧金羈子，任我穿衣吃飯人。
J27nB197_p0436c24║贈勳卿俞容自居士
J27nB197_p0436c25║不忘靈山親付囑，學道先教無厭足，假饒已悟更加
J27nB197_p0436c26║鞭，管取千魔俱殞沒。護持須護自心王，冰雪中間別
J27nB197_p0436c27║有香，大著眼眶看仔細，丈夫眉宇舊昂藏。
J27nB197_p0437a01║贈侍御徐孟麟居士
J27nB197_p0437a02║不忘靈山親付囑，光明智火燒殘牘，逢人何處著商
J27nB197_p0437a03║量？盡日芙蓉看未足。芙蓉霜刃向雲磨，魔佛繇來奈
J27nB197_p0437a04║爾何？露布已聞鐃吹奏，太平端許臥山阿。
J27nB197_p0437a05║贈侍御任文升居士
J27nB197_p0437a06║不忘靈山親付囑，緣生世諦多林麓，剖開慧眼顯全
J27nB197_p0437a07║機，肯向塵緣空碌碌。突出衣中無價珍，從來見處不
J27nB197_p0437a08║依人，大圓覺體光明藏，淨白元無一點塵。
J27nB197_p0437a09║贈侍御吳黃岳居士
J27nB197_p0437a10║不忘靈山親付囑，清光靄靄彌山谷，舉頭誰不見青
J27nB197_p0437a11║天？男兒肯向他尋逐。待客迎賓事事長，跬步何曾離
J27nB197_p0437a12║本鄉？了知動轉非他物，優缽羅花遍界香。
J27nB197_p0437a13║贈民部朱羅青居士
J27nB197_p0437a14║不忘靈山親付囑，回首紙穴凝蠅出，疑情舉處要分
J27nB197_p0437a15║明，莫把心量重卜度。大千經卷一塵微，只貴當人剖
J27nB197_p0437a16║出之，曾向洛陽官裏過，春花春鳥總宜詩。
J27nB197_p0437a17║贈祠部蔡聖龍居士
J27nB197_p0437a18║不忘靈山親付囑，慧燈好向風前續，青天白露鷲峰
J27nB197_p0437a19║明，更從何處分真佛？無分無別阿誰知？當下知歸我
J27nB197_p0437a20║是誰，猛火煆成清淨土，一聲孤雁夜聽遲。
J27nB197_p0437a21║贈司馬麗序皇居士
J27nB197_p0437a22║不忘靈山親付囑，春氣非傳紅與綠，一念攀緣眼底
J27nB197_p0437a23║花，片言玄妙膺中物。空諸所有實諸無，活殺從來是
J27nB197_p0437a24║丈夫，山色溪聲還跳出，鬧藍風雨對屠沽。
J27nB197_p0437a25║贈司馬曹安祖居士
J27nB197_p0437a26║不忘靈山親付囑，浩然氣宇餐天祿，堂堂妙用絕周
J27nB197_p0437a27║遮，百匝千重光晃昱。底事分明說似君，碧空花雨亂
J27nB197_p0437b01║紛紜，飯餘柳岸經行慣，清風微動水成紋。
J27nB197_p0437b02║贈繕部吳泊如居士
J27nB197_p0437b03║不忘靈山親付囑，海外波斯雙赤足，夜來龍藏掌中
J27nB197_p0437b04║生，鎚碎休教添碌碌。俊骨摩天秋氣高，虛空無物見
J27nB197_p0437b05║纖毫，驅耕奪食男兒事，一任西風爽布袍。
J27nB197_p0437b06║贈繕部王季常居士
J27nB197_p0437b07║不忘靈山親付囑，雪冷須彌偏突兀，拈來青棗大如
J27nB197_p0437b08║瓜，見後桃花青似菊。熱油鐺舐大方饞，莫使重留貼
J27nB197_p0437b09║肉衫，到得感恩知愧日，許君親見老香嚴。
J27nB197_p0437b10║贈虞部白雉衡居士
J27nB197_p0437b11║不忘靈山親付囑，社舞村歌堪薦入，歌聲鼓節遣誰
J27nB197_p0437b12║聞？耳中供個觀音佛。虛空消殞一人邊，草淨湖南萬
J27nB197_p0437b13║里天，一句相憑重道當，石人雙耳聽聲前。
J27nB197_p0437b14║贈水部周敏山居士
J27nB197_p0437b15║不忘靈山親付囑，珊瑚影映澄江綠，清風明月兩相
J27nB197_p0437b16║知，蓮花水面如車軸。石頭城外草芊芊，踏月穿雲知
J27nB197_p0437b17║幾年？一自洞庭歌罷後，至今花雨尚翩翩。
J27nB197_p0437b18║贈田曹金蘿石居士
J27nB197_p0437b19║不忘靈山親付囑，禪林直豎蒼山骨，迥然一念射當
J27nB197_p0437b20║人，此是吾家真種族。空花輪轉本來無，迷悟俱非井
J27nB197_p0437b21║覷驢，討得钁頭些子味，臥雲嘯月種松株。
J27nB197_p0437b22║贈田曹吳鬯膏居士
J27nB197_p0437b23║不忘靈山親付囑，刻刻須教深入木，和身迸透頂門
J27nB197_p0437b24║開，六六原來三十六。鐵船無恙海潮通，月落沙寒釣
J27nB197_p0437b25║已窮，若向此中親薦得，竹簫吹過斷蘆中。
J27nB197_p0437b26║贈國博丁蓮侶居士
J27nB197_p0437b27║不忘靈山親付囑，蓮花漏裏西裝俶，一輪海日兩頭
J27nB197_p0437c01║忙，六字彌阤千遍讀。口中讀讚心思惟，直下追尋影
J27nB197_p0437c02║自隨，生則決生去不去，子規啼過古梅枝。
J27nB197_p0437c03║贈國博錢叔蘊居士
J27nB197_p0437c04║不忘靈山親付囑，寶華淨界無延促，眉眶之下鼻頭
J27nB197_p0437c05║垂，何人解把舟行陸？方舟渡子不曾迷，說著河源卻
J27nB197_p0437c06║未知，雪滿短簑寒夢破，自驚身是釣魚師。
J27nB197_p0437c07║贈奉常林如沖居士
J27nB197_p0437c08║不忘靈山親付囑，熟處當生生處熟，卻將生熟一鐺
J27nB197_p0437c09║煎，跛鱉盲龜稱萬福。出門何地不青山？傍晚征夫閒
J27nB197_p0437c10║未閒，開徹碓花供醉眼，磨成磚鏡炤衰顏。
J27nB197_p0437c11║贈中秘吳文孫居士
J27nB197_p0437c12║不忘靈山親付囑，頭頭法法光明域，虛堂無事一聲
J27nB197_p0437c13║雷，野狐跳入金毛窟。金毛獅子解翻身，這裏分明不
J27nB197_p0437c14║昧因，吐卻狐涎入狐隊，出山人是住山人。
J27nB197_p0437c15║贈進士汪叔度居士
J27nB197_p0437c16║不忘靈山親付囑，康莊車馬偏難忽，黃塵冉冉遍天
J27nB197_p0437c17║涯，憑君拭洗青山俗。青山無況著秋煙，鹿草龍芝種
J27nB197_p0437c18║玉田，獨有一年收未得，祖珍拋散禁城邊。
J27nB197_p0437c19║贈孝廉沈得一居士
J27nB197_p0437c20║不忘靈山親付囑，得意華騮風趁足，奔騰蹴踏見分
J27nB197_p0437c21║明，萬里空山尋古宿。尋人花影落繽紛，玉帶誰教報
J27nB197_p0437c22║衲裙？合有臨行饒舌處，鍾山雲似博山雲。
J27nB197_p0437c23║贈孝廉陳賁生居士
J27nB197_p0437c24║不忘靈山親付囑，白石蒼松堪擊筑，擊出針鋒一線
J27nB197_p0437c25║通，千流萬派堪漩澓。山頭白浪海中塵，囊裏無錢賸
J27nB197_p0437c26║買春，月滿珊瑚枝自露，跏趺應笑劫前身。
J27nB197_p0437c27║贈孝廉徐六虛居士
J27nB197_p0438a01║不忘靈山親付囑，宗門豈傍他人入？英雄眼底笑男
J27nB197_p0438a02║兒，清風古路無迂曲。參禪先令識心閒，錦鯉成龍一
J27nB197_p0438a03║躍間，皮袋生光情愛盡，淡將言句寫溪山。
J27nB197_p0438a04║贈奉常曹清之居士
J27nB197_p0438a05║不忘靈山親付囑，參禪莫就禪中宿，當日惟知劍柄
J27nB197_p0438a06║長，而今始覺毬門複。枯椿未始是枯椿，觸處風搖白
J27nB197_p0438a07║玉幢，萬里泥牛奔影去，碧雲無賴滿春江。
J27nB197_p0438a08║贈廣文陳允嘉居士
J27nB197_p0438a09║不忘靈山親付囑，斷崖峰頂黃茅屋，十方坐斷見春
J27nB197_p0438a10║風，撥雲夜看千花谷。跨著楊岐三腳驢，不逢渠處也
J27nB197_p0438a11║逢渠，解開布袋憑人看，妙用臨機果不殊。
J27nB197_p0438a12║贈參軍張時華居士
J27nB197_p0438a13║不忘靈山親付囑，十年豫造征人服，征人未免挂征
J27nB197_p0438a14║鞍，會免臨岐多倉卒。繡幢煙影碧油車，放出南山鱉
J27nB197_p0438a15║鼻蛇，若道葛藤猶未斷，一杯清供趙州茶。
J27nB197_p0438a16║贈參軍周元執居士
J27nB197_p0438a17║不忘靈山親付囑，牧童明月騎歸犢，未到人牛不見
J27nB197_p0438a18║時，休隨草色平川綠。雨餘芳草是前村，牧笛無端欲
J27nB197_p0438a19║斷魂，卻向古鄰荒寺去，大家扶起破沙盆。
J27nB197_p0438a20║贈司馬劉斗漚居士
J27nB197_p0438a21║不忘靈山親付囑，縱橫出沒無拘束，閒雲蹤跡渺天
J27nB197_p0438a22║壞，魔佛從來皆眷屬。放生容易殺生難，火宅之中叫
J27nB197_p0438a23║野干，露地白牛車上坐，寶鈴珠網夜天寒。
J27nB197_p0438a24║贈光祿吳淳太居士
J27nB197_p0438a25║不忘靈山親付囑，缽盂中是千鍾粟，橫吞一粒齒牙
J27nB197_p0438a26║香，卻笑饑人果空腹。一粒原來何處生？大千心畝廓
J27nB197_p0438a27║然平，夜來賸有栽秧雨，好向綠楊聽曉鶯。
J27nB197_p0438b01║贈典謁葉翼所居士
J27nB197_p0438b02║不忘靈山親付囑，花蜂豈就枯枝宿？鑽向銀山鐵壁
J27nB197_p0438b03║中，他家好似無情物。場開選佛看登壇，莫道心空及
J27nB197_p0438b04║第難，踢殺猢猻縛殺鬼，不知菩薩是何官？
J27nB197_p0438b05║贈宮端丘言思居士
J27nB197_p0438b06║不忘靈山親付囑，彌陀一句無真俗，數珠繩斷佛聲
J27nB197_p0438b07║消，卞和剖破荊山玉。分明寶鏡映千燈，擇葉尋枝我
J27nB197_p0438b08║未曾，識得燒菴真供養，泥牛搖尾過窗櫺。
J27nB197_p0438b09║贈孝廉李在璞居士
J27nB197_p0438b10║不忘靈山親付囑，修幢拗折瀟湘竹，實相門開聲悄
J27nB197_p0438b11║然，短衣破笠黃金域。江風淡蕩法身寒，江雨凄清夜
J27nB197_p0438b12║未殘，休把鵑啼比鶯語，萬花叢裏現優曇。
J27nB197_p0438b13║贈中翰葉白於居士
J27nB197_p0438b14║不忘靈山親付囑，期君試聽無生曲，無手人彈無耳
J27nB197_p0438b15║聽，聚合從前親骨肉。團圞何處問他方？一片空心選
J27nB197_p0438b16║佛場。打鼓卻看誰作主？釣魚原是謝三郎。
J27nB197_p0438b17║贈問卿余集生居士
J27nB197_p0438b18║不忘靈山親付囑，爾自彈絲我吹竹，合成一調供眾
J27nB197_p0438b19║生，梵天花雨成夭穀。攪不清兮燒不香，捉賊須教有
J27nB197_p0438b20║正贓，溺器踢翻清夜曉，傳燈名字間僧行。
J27nB197_p0438b21║贈都閫余周生居士
J27nB197_p0438b22║不忘靈山親付囑，日午虛窗剔明燭，廚前巧婦細思
J27nB197_p0438b23║量，自笑能炊無米粥。諸天同器不同餐，肘後金符近
J27nB197_p0438b24║已刓，馬足似雲弓似月，將軍今夜下三韓。
J27nB197_p0438b25║贈太學方士雄居士
J27nB197_p0438b26║不忘靈山親付囑，青山滿目原非物，荊棘叢中穿過
J27nB197_p0438b27║時，何論橫趨與直入？旋風八字打將來，寶網金繩觸
J27nB197_p0438c01║處開，萬壑千巖春自煖，兔光和露護珠胎。
J27nB197_p0438c02║贈太學汪吉所居士
J27nB197_p0438c03║不忘靈山親付囑，加鞭倒跨泥牛犢，牛背頻將鐵笛
J27nB197_p0438c04║吹，聲聲韻出無生曲。無生曲子孰賡和？石人解拍木
J27nB197_p0438c05║人歌，遊遍支那歸去晚，衣冠之下古彌陀。
J27nB197_p0438c06║贈文學陳旻昭居士
J27nB197_p0438c07║不忘靈山親付囑，瓊苗遠發瀏陽佛，揚吾家醜逼吾
J27nB197_p0438c08║忙，管保千生受塗毒。千生只在一朝圓，毒鼓聲騰萬
J27nB197_p0438c09║馬先，廓爾子韶明物格，紫雲金殿暗香傳。
J27nB197_p0438c10║示余得之居士
J27nB197_p0438c11║不忘靈山親付囑，日用何妨耕與讀？書中全露聖賢
J27nB197_p0438c12║心，大似良田獲嘉穀。聖賢俱自道場來，儒釋源流莫
J27nB197_p0438c13║浪猜，會得拈花微笑旨，龜毛拂子舞三台。
J27nB197_p0438c14║示泰水禪人
J27nB197_p0438c15║一口氣不來，畢竟甚處去？剔起眉毛知住處，銀山銕
J27nB197_p0438c16║壁也須開，劈面當機解回互。大力量，休恐怖，趙州略
J27nB197_p0438c17║彴古今傳，笑看幾多驢馬渡。
J27nB197_p0438c18║示鄧九如居士
J27nB197_p0438c19║頓悟心源開寶藏，灼然笑點馬師圈，頂門果具摩醯
J27nB197_p0438c20║眼，黑白終歸句下圓。
J27nB197_p0438c21║示李何事居士
J27nB197_p0438c22║頓悟心源開寶藏，摩娑睡眼見青天，現成公案重拈
J27nB197_p0438c23║出，三個猢猻夜𥳽錢。
J27nB197_p0438c24║示傅遠度居士
J27nB197_p0438c25║頓悟心源開寶藏，衲衣底事有來繇，囫圇吞箇青州
J27nB197_p0438c26║棗，直至而今飽不休。
J27nB197_p0438c27║示劉今度居士
J27nB197_p0439a01║頓悟心源開寶藏，庭前柏子話偏長，道人不諳西來
J27nB197_p0439a02║旨，一陣清風一陣涼。
J27nB197_p0439a03║示鄧直卿居士
J27nB197_p0439a04║頓悟心源開寶藏，家風不與世人同，百千萬種諸三
J27nB197_p0439a05║昧，只在尋常語默中。
J27nB197_p0439a06║示劉文長居士
J27nB197_p0439a07║頓悟心源開寶藏，全身領荷亦遲遲，更思吸盡滔天
J27nB197_p0439a08║浪，笑倒江西馬大師。
J27nB197_p0439a09║示葉對育居士
J27nB197_p0439a10║頓悟心源開寶藏，肘後靈符衣裏珠，幾多玄妙都拋
J27nB197_p0439a11║卻，認取楊岐三腳驢。
J27nB197_p0439a12║示王有功居士
J27nB197_p0439a13║頓悟心源開寶藏，毘盧頂上好安居，須知別有通霄
J27nB197_p0439a14║路，烈漢從來不畜書。
J27nB197_p0439a15║示吳叔達居士
J27nB197_p0439a16║頓悟心源開寶藏，隨聲逐色過朝昏，一條拄杖穿雲
J27nB197_p0439a17║走，得失親疏總不論。
J27nB197_p0439a18║示瑞崖上人
J27nB197_p0439a19║頓悟心源開寶藏，扶桑元在海門東，衲衣時藉雲霞
J27nB197_p0439a20║補，剪尺無煩問誌公。
J27nB197_p0439a21║示泡菴居士
J27nB197_p0439a22║頓悟心源開寶藏，眉毛血濺梵天紅，橫拈寶劍當陽
J27nB197_p0439a23║擲，觸處逢渠振祖風。
J27nB197_p0439a24║示元淳居士
J27nB197_p0439a25║話頭一句如弦直，耀日精金覿面看，行過水晶宮殿
J27nB197_p0439a26║去，門前尚有玉欄杆。
J27nB197_p0439a27║示顧長卿居士
J27nB197_p0439b01║話頭一句如弦直，甘露還從天上來，八角磨盤親撥
J27nB197_p0439b02║轉，無根樹子倚雲栽。
J27nB197_p0439b03║示姚鄰卿居士
J27nB197_p0439b04║話頭一句如弦直，進步寧知行路難，稍得順風催客
J27nB197_p0439b05║便，蕭然無意過三灘。
J27nB197_p0439b06║示劉自度居士
J27nB197_p0439b07║沒蹤跡處莫藏身，釣盡澄江躍浪鱗，藏身之處沒蹤
J27nB197_p0439b08║跡，華亭兩岸花狼藉。迸破虛空別有天，綠楊深處草
J27nB197_p0439b09║芊芊，更須簡點家常事，跛腳驢兒在後園。
J27nB197_p0439b10║示汪心鏡居士
J27nB197_p0439b11║來機即赴未為難，背觸俱非肯綮間，大火聚中看變
J27nB197_p0439b12║態，真文不欲露全班。