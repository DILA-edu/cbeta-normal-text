J27nB198_p0448b01║雪關禪師語錄卷之二
J27nB198_p0448b02║
J27nB198_p0448b03║門人成巒侍者傳善錄
J27nB198_p0448b04║法孫開詗編
J27nB198_p0448b05║鼓山語錄
J27nB198_p0448b06║崇禎壬申，總憲能始曹公農部，得山林公及眾鄉紳
J27nB198_p0448b07║請師于福州鼓山湧泉禪寺開法，以六月初三日入
J27nB198_p0448b08║院。
J27nB198_p0448b09║上堂，拈香云：「此一瓣香，千祥具足、百福莊嚴，端為祝
J27nB198_p0448b10║延
J27nB198_p0448b11║今上皇帝聖壽萬安，伏願　一人常有慶，萬國以常
J27nB198_p0448b12║春。此一瓣香，氤浮塵剎、瑞靄娑婆，專為山中檀越護
J27nB198_p0448b13║法、宰官居士，伏願作儒林之柱石、為法苑之金湯。此
J27nB198_p0448b14║一瓣香，雪山朽盡、少室重華，專伸供養　博山堂上
J27nB198_p0448b15║先師異大和尚，少酬法乳之恩。」就座，白椎畢，師乃云：
J27nB198_p0448b16║「若論佛法，如蚊子上鐵牛，無你開口處，今權向第二
J27nB198_p0448b17║門頭說箇譬喻，若要造進此道，如人行路一般，必先
J27nB198_p0448b18║尋一條直捷路上行，更要向差別路頭一一透過始
J27nB198_p0448b19║得。秪如山僧在博山束裝出門，諸兄弟有先從柘浦
J27nB198_p0448b20║抵芝城，順舟而下不數日便到鼓山，何等快捷？山僧
J27nB198_p0448b21║從鵝湖穿馬嶺，經壽昌登廣福涉鐔津，其間歷峻嶺
J27nB198_p0448b22║而千盤、經迴溪而百折，所過州城，紛人士香花之接；
J27nB198_p0448b23║遍遊蘭若，觀叢林法化之儀，經六十餘日始到鼓山，
J27nB198_p0448b24║何等曲折？若論一踏便到，諸兄弟誠得便宜；若要曲
J27nB198_p0448b25║盡逶迤，須學山僧重重經履險夷始得。今人參學，多
J27nB198_p0448b26║喜直捷理會，不知果有見處更要踏翻差別關頭，纔
J27nB198_p0448b27║具決擇法眼，然後清機歷掌，珠滾盤圓，萬化從心，兵
J27nB198_p0448b28║隨印轉。咄！此總是途路邊事，料掉沒交涉。且到家一
J27nB198_p0448b29║句作麼生道？大眾無事，各自歸堂好。」
J27nB198_p0448b30║鄭汝交刺史請上堂，僧問：「法幢高樹，龍象爭趨，如何
J27nB198_p0448c01║是當前標示？」師云：「香帳花龕。」進云：「適纔鐘鳴鼓響，即
J27nB198_p0448c02║今聲歸何處？」師云：「問取玄沙。」進云：「今日宰官臨筵，作
J27nB198_p0448c03║麼生不辜來意？」師云：「因齋慶讚。」進云：「此居士莫是靈
J27nB198_p0448c04║山中再來否？」師云：「也是龍華樹下人。」進云：「還有點破
J27nB198_p0448c05║言句也無？」師云：「的。」進云：「興聖國師未了之句，請師直
J27nB198_p0448c06║指。」師云：「箭過九重城。」鄭使君問云：「昔日神晏，國師在
J27nB198_p0448c07║石巖下坐，因水聲喧甚，將東澗水喝向西去，泉聲遂
J27nB198_p0448c08║涸。今日請和尚將西澗水喝轉東來，還可得麼？」師云：
J27nB198_p0448c09║「彼澗即是此澗，喝去何須喝來？」使君禮拜，師乃云：「今
J27nB198_p0448c10║日是使君設齋請山僧陞座舉揚佛法，山僧無可為
J27nB198_p0448c11║說，不免將適來公案再舉一回也。」遂高聲喝云：「轉了
J27nB198_p0448c12║也。還聞水聲麼？忽有箇出來道：『和尚莫瞞人好。』山僧
J27nB198_p0448c13║向他道：『被汝勘破了也。』且道如何是勘破底事？吞乾
J27nB198_p0448c14║眾壑談猶易，撥轉千峰別有功；不是太原孚上座，鼓
J27nB198_p0448c15║山爭與顯神通。」
J27nB198_p0448c16║結制上堂：「亂意猿奔樹，塵緣馬過橋；不到心空處，何
J27nB198_p0448c17║日得開交？所以古人立箇期限，要你向甕中捉鱉。諸
J27nB198_p0448c18║兄弟！直須內不住心、外不住境，黏膠既脫、窠臼掀翻，
J27nB198_p0448c19║果到心境雙亡，正好通箇消息。還有通消息者麼？咦！
J27nB198_p0448c20║龍門高萬仞，騰躍是何人？」
J27nB198_p0448c21║誕日上堂，僧問：「象赴龍奔，各趨慶賀，請問和尚年多
J27nB198_p0448c22║少？」師云：「與拄杖子同年。」進云：「然則不歷春秋度，常延
J27nB198_p0448c23║不老春也？」師云：「狸奴白牯自知時。」僧禮拜歸位，師乃
J27nB198_p0448c24║云：「業風吹墮閻浮界，肉襖頻經脫換來；覷破未生前
J27nB198_p0448c25║面目，方知露柱是娘胎。教中道：『諸法不自生，亦不從
J27nB198_p0448c26║他生；不共不無因，是故說無生。』山僧道：『諸法從自生，
J27nB198_p0448c27║亦復從他生；亦共亦無因，說甚麼無生？』諸兄弟！若向
J27nB198_p0448c28║教中意會去，如斬開荊棘，指出一條大路；若向山僧
J27nB198_p0448c29║句裏會去，如不動旗鎗，便爾就路還家，所謂發足有
J27nB198_p0448c30║殊，到家則一也。」僧出問和尚：「因甚麼忘卻生身父母，
J27nB198_p0449a01║與露柱作兒？」師曰：「苗從地發，花借春開。」便下座。
J27nB198_p0449a02║元旦上堂：「春色無分新舊，年光豈有去來？洞見剎那
J27nB198_p0449a03║三際，從他葉落花開。不見白楊順禪師道：『染緣易就，
J27nB198_p0449a04║道業難成。』不了目前萬緣差別，秪如昨日喚作除歲，
J27nB198_p0449a05║今日喚作元朝，浮字虛名，憑誰安得？若乃千門爆竹，
J27nB198_p0449a06║使大地而驚雷；萬戶桃符，替虛空而挂彩。銀燭透紗
J27nB198_p0449a07║籠之影，銅瓶簪楊柳之春。堂奏管絃響，送木人之耳；
J27nB198_p0449a08║爐燒榾柮威，袪石女之寒。景物森然，風光滿目。若喚
J27nB198_p0449a09║作目前底法，則心外別有境象；若是自家屋裏事，如
J27nB198_p0449a10║何領略此段生涯？還委悉麼？根塵元是吾家寶，無奈
J27nB198_p0449a11║空花翳眼珠；果爾斯須常返照，自然不到喪居諸。」▆
J27nB198_p0449a12║林性端居士誦《圓通經》請上堂，卓拄杖一下云：「觀世
J27nB198_p0449a13║音菩薩來也，在山僧拄杖頭放光動地，現色身三昧，
J27nB198_p0449a14║灑火宅以甘露，能令熱惱眾生入火不燒；駕欲海之
J27nB198_p0449a15║慈航，能令癡愛眾生入水不溺。秪如觀世音菩薩從
J27nB198_p0449a16║聞思修入三摩地，畢竟是何境界？菩薩道：『我不自觀，
J27nB198_p0449a17║以拄杖子觀；我不自聞，以拄杖子聞。』如今見聞拈放
J27nB198_p0449a18║一邊，且道是拄杖子化為菩薩耶？菩薩化為拄杖子
J27nB198_p0449a19║耶？若人定當得出，不消根選圓通；其或未然，且將拄
J27nB198_p0449a20║杖子送與性端居士，掛在家中壁上燒香供養。」
J27nB198_p0449a21║履徵上座母難日請上堂：「《梵網經》云：『孝名為戒，亦名
J27nB198_p0449a22║制止。』玄沙得悟父生天、目連證果母離獄，所謂沙門
J27nB198_p0449a23║出世，正大孝之極則。今日是履徵上座母難之辰，上
J27nB198_p0449a24║座戒行冰霜、法門城塹，跋涉千里，將迎兩世法幢，導
J27nB198_p0449a25║誘此方，豈不利及先亡父母？且道先亡父母即今在
J27nB198_p0449a26║甚麼處？若也會得，非但利樂上座父母，且利及大地
J27nB198_p0449a27║有情父母。然雖上座底先亡父母畢竟在甚麼處？」良
J27nB198_p0449a28║久云：「尊貴未嘗居佛位，刀山劍樹豈輪迴？」
J27nB198_p0449a29║結制上堂：「古人參究此道，意在克期取證，立地便搆
J27nB198_p0449a30║去。末世流弊，視結制為故事；藐生死如等閒。話頭不
J27nB198_p0449b01║切，宛如捕影追風；誓志不堅，誰比封衾轉枕？掛名色
J27nB198_p0449b02║為禪和、將佛法當兒戲，弄到沒滋味、沒撈摸處，便放
J27nB198_p0449b03║意蕩情，業識難制。殊不知古人求法心真，苦到懇切，
J27nB198_p0449b04║雖軀命可拼。故雪山童子聞半偈而投崖、少林二祖
J27nB198_p0449b05║乞安心而斷臂。高峰妙要人然指然頂，無非示誠重
J27nB198_p0449b06║之心；投子同令人自米自炊，秪欲驗堅確之志。汾陽
J27nB198_p0449b07║昭酒肉散徒；葉縣省水潑旦過。風規若此，今日何如？
J27nB198_p0449b08║若非慈明七眾、浮山二公，未免撩天索價，無人博地
J27nB198_p0449b09║相酬，辜負一片婆心去也。諸禪德！若欲荷擔此事、力
J27nB198_p0449b10║究深參，必須鑑上高流，莫甘墮于庸鄙。將一副成佛
J27nB198_p0449b11║作祖心肚，如生鐵鑄就；把百千萬種攀緣妄想，融作
J27nB198_p0449b12║一句話頭；銀山鐵壁，化為一所禪堂。全身拶入，剔起
J27nB198_p0449b13║眉毛，不容絲毫走作，管取九十日期內克辦此事，咬
J27nB198_p0449b14║破鐵蒺藜，還我當門齒。到此田地，便見南泉斬貓、香
J27nB198_p0449b15║嚴上樹、仰山落井、大愚鋸解秤鎚、趙州庭前柏樹，一
J27nB198_p0449b16║一分明，不是別人屋裏事。秪如天童道：『清光照眼向
J27nB198_p0449b17║迷家，明白轉身猶墮位。』畢竟利害在甚麼處？」良久云：
J27nB198_p0449b18║「輕車就熟忘馳驟，古路天晴滑似泥。珍重。」
J27nB198_p0449b19║上堂：「昔人謂臨濟之道迥出常情，驅耕夫之牛、奪饑
J27nB198_p0449b20║人之食，敲骨取髓、痛下鍼錐，其鉗鎚妙密，互換主賓，
J27nB198_p0449b21║可與曹洞宗風相為表裏，三玄三要乃全該五位，之
J27nB198_p0449b22║中照用後先似善轉機位之妙，通達權變不滯一隅，
J27nB198_p0449b23║所以道：『我有時一喝如金剛王寶劍；有時一喝如踞
J27nB198_p0449b24║地獅子；有時一喝如探竿影草；有時一喝不作一喝
J27nB198_p0449b25║用。』興化亦云：『諸人且莫胡喝亂喝，直饒喝得興化向
J27nB198_p0449b26║虛空裏打箇筋斗撲落，待我甦醒起來，款款向汝道，
J27nB198_p0449b27║我不曾向紫羅帳裏撒珍珠與汝諸人在，你胡喝亂
J27nB198_p0449b28║喝作麼？』看他恁麼說話？大似王家令嚴，不許攙行奪
J27nB198_p0449b29║市，把得住、放得行。喝既如此，則知他有時一棒拿龍
J27nB198_p0449b30║捉虎；有時一棒旋乾轉坤；有時一棒壁立萬仞；有時
J27nB198_p0449c01║一棒遍界分身，故云：『棒頭有眼明如日，要識真金火
J27nB198_p0449c02║裏看。』可見他家風活計何等澗大！豈比瞎棒狂喝、瞞
J27nB198_p0449c03║鼾儱侗？又臨濟云：『沿流不止問如何？真照無邊說似
J27nB198_p0449c04║它；離相離名人不稟，吹毛用了急須磨。』與麼道，孟八
J27nB198_p0449c05║郎漢摸他腳跟下一莖毛未有日在。近時有一等拍
J27nB198_p0449c06║盲禪者，高談臨濟專事棒喝，離此別無長處；更有一
J27nB198_p0449c07║類麤蠻底漢子，獰如把勢之徒、村似匹夫之勇，一味
J27nB198_p0449c08║性燥，菽麥不分，飛腳舞拳，似小兒弄戲，具搥頭破腦，
J27nB198_p0449c09║如狹路遇冤家，相逢驢唇馬嘴，落得笑柄一場。如此
J27nB198_p0449c10║醜態，豈不使臨濟一宗掃土而盡？所望者主法尊嚴，
J27nB198_p0449c11║庶可作狂瀾砥柱。「誾上座二十年前，亦曾把他弓、騎
J27nB198_p0449c12║他馬，將他家骨董搬弄一番。如今老大知羞，要且隨
J27nB198_p0449c13║時拈用，可以推臨濟為先鋒、挽曹洞為殿後，亦可挽
J27nB198_p0449c14║臨濟為殿後、推曹洞為先鋒，直得仰山拱手、雲門服
J27nB198_p0449c15║膺，一味平懷，諸宗齊貫。雖則一一分明，不在分明裏
J27nB198_p0449c16║著腳，不見洞山老人遣沙彌傳語雲居，乃囑云：『他或
J27nB198_p0449c17║問和尚安否？但道：「雲巖路相次絕也。」汝下此語須遠
J27nB198_p0449c18║立，恐他打汝。』沙彌承旨，傳語聲未絕，早被雲居打一
J27nB198_p0449c19║棒。你看他父子如此照應，可見運籌帷幄決勝千里，
J27nB198_p0449c20║銀河界斷平空接起，虹橋關塞不通，雁影傳回書信。
J27nB198_p0449c21║亦如青林打僧一棒云：『鐵輪天子寰中敕。』這般作用
J27nB198_p0449c22║更較臨濟一籌。諸禪德！若要通他諸家宗旨，須知同
J27nB198_p0449c23║中有別、別中有同，同中全同、別中全別，自然道眼圓
J27nB198_p0449c24║明，會盡佛祖淆訛公案，免被諸方簡點，喚作無眼長
J27nB198_p0449c25║老。秪如誾上座恁麼舉揚，且道是有眼長老耶？無眼
J27nB198_p0449c26║長老耶？」良久云：「些些力量分緇素，蕩蕩身心絕是非。」
J27nB198_p0449c27║薛迎薰居士請上堂：「大凡參學必先去其所重，巖頭
J27nB198_p0449c28║亦云：『纔有所重，即落窠臼。』何為所重？隨聲逐色是所
J27nB198_p0449c29║重；粘情帶識是所重；憎凡愛聖、拋迷就悟是所重；胡
J27nB198_p0449c30║問亂答、搬弄業識是所重；遏捺妄想、虛空現量是所
J27nB198_p0450a01║重；棒喝交馳、守他珍御是所重；總不恁麼是所重。若
J27nB198_p0450a02║能一一去其所重，如人脫衣解帶相似，重重褫盡，自
J27nB198_p0450a03║然赤裸裸、淨灑灑。忽有箇一絲不掛的漢子出來，還
J27nB198_p0450a04║教伊脫箇甚麼？」卓拄杖云：「但願空諸所有，慎勿實諸
J27nB198_p0450a05║所無。」
J27nB198_p0450a06║安海薛華錦居士請上堂，僧問：「雪峰三登，投子九上，
J27nB198_p0450a07║洞山為甚麼卻向鰲山成道？」師云：「雪峰未曾得恁麼
J27nB198_p0450a08║消息。」進云：「秪如後來住菴，有僧敲門，雪峰放身出云：
J27nB198_p0450a09║『是甚麼？』僧亦云：『是甚麼？』畢竟作麼生？」師云：「俱是詐明
J27nB198_p0450a10║頭。」進云：「僧舉似巖頭，巖云：『我當時若向伊道末後句，
J27nB198_p0450a11║天下人不奈雪老何！』如何是末後句？」師云：「疑殺天下
J27nB198_p0450a12║人。」進云：「巖頭又道：『雪峰雖與我同條生，不與我同條
J27nB198_p0450a13║死。要知末後句，秪這是。』此意如何？」師云：「年老成精。」進
J27nB198_p0450a14║云：「今日不但親見雪峰，亦乃親見和尚去也。」師云：「闍
J27nB198_p0450a15║黎向甚處見？」進云：「爭奈一枝聖箭直射入九重城裏
J27nB198_p0450a16║也。」師云：「依稀似曲纔堪聽，又被風吹別調中。」進云：「佛
J27nB198_p0450a17║祖機緣蒙師示，超佛越祖望指南。」師云：「我不似相樓
J27nB198_p0450a18║打樓。」僧禮拜，師乃舉：「達磨大師云『外息諸緣』，風不動
J27nB198_p0450a19║也；『內心無喘』，樹不搖也；『心如墻壁』，斫卻中心樹子著；
J27nB198_p0450a20║『方可入道』，擲下斧頭來。諸禪德！向此四句裏覷箇七
J27nB198_p0450a21║穿八穴，自然撒得開、捏得聚、撲得破、補得起，非但曉
J27nB198_p0450a22║得達磨面壁，亦乃知得壁面達磨。諸禪德！達磨面壁
J27nB198_p0450a23║則故是，且道壁面達磨是何意謂？」復笑云：「喚甚磨作
J27nB198_p0450a24║壁？」
J27nB198_p0450a25║林從元居士為父誕日請上堂：「山僧未出方丈門，有
J27nB198_p0450a26║僧問云：『諸供養中法供養最，如何是法供養？』山僧答
J27nB198_p0450a27║云：『匙挑不上。』進云：『未審供養甚麼人？』山僧荅云：『不落
J27nB198_p0450a28║施受者。』進云：『爭奈無厭足何？』山僧合掌道：『果然難消！』
J27nB198_p0450a29║不見《寶鏡三昧》云：『臣奉於君，子順於父。』不順非孝、不
J27nB198_p0450a30║奉非輔，人能解奉順無違，便知供養之法最妙。所以
J27nB198_p0450b01║重重無盡，廣闢普賢行門；展轉成緣，莊嚴華藏法界。
J27nB198_p0450b02║然雖如是，也須不被葛藤絆倒始得。龐居士云：『有男
J27nB198_p0450b03║不婚，有女不嫁，大家團圞頭，共說無生話。』侍郎楊傑
J27nB198_p0450b04║云：『男長當婚，女大須嫁，討甚閒工夫，共說無生話？』看
J27nB198_p0450b05║這兩箇俗漢，一人順水推船，不解逆風把柁；一人逆
J27nB198_p0450b06║風把柁，不解順水推船。簡點將來，佛法世法各得一
J27nB198_p0450b07║橛。山僧與麼批判，大似漁人收鷸蚌，偶然得利。今日
J27nB198_p0450b08║是林性端居士誕辰，其嗣君從元登山設齋請山僧
J27nB198_p0450b09║陞座，舉揚第一義諦，可謂能知孝道、善順親心。秪如
J27nB198_p0450b10║山僧祝齡一句，為是說無生話耶？不說無生話耶？若
J27nB198_p0450b11║人定當得，堪消檀信脂膏；其或未然，且聽一偈：『他家
J27nB198_p0450b12║父子真奇特，似脫龐楊印子來；妙契緣生無性旨，曇
J27nB198_p0450b13║花劫外帶春開。』」
J27nB198_p0450b14║上堂，僧問：「當陽一擊乾坤碎，塵剎山河寸地無，還當
J27nB198_p0450b15║得宗乘中事也無？」師云：「腳跟下道將一句來。」進云：「曾
J27nB198_p0450b16║向水晶宮裏過，十字街頭赤骨眠。」師云：「潭底毒龍還
J27nB198_p0450b17║馴也未？」進云：「幾度龍門遭點額，這回不怕潑天潮。」師
J27nB198_p0450b18║云：「快些還我一滴水來。」進云：「凡聖位中留不住，迴途
J27nB198_p0450b19║石馬出紗籠。」師云：「鳥去分煙色，風來打旋渦。」進云：「把
J27nB198_p0450b20║斷要津不通凡聖，請師開一線道。」師云：「過頭拄杖好
J27nB198_p0450b21║驚人。」僧禮拜，師乃云：「參禪不制心，業識紛飛苦；僧家
J27nB198_p0450b22║不養貓，禪堂多老鼠。忽被貓兒追到牛角裏時，且道
J27nB198_p0450b23║老鼠還有性命也無？」拈起拄杖子作搖勢云：「若人捉
J27nB198_p0450b24║得渠，當下偷心死。」連卓兩卓下座。
J27nB198_p0450b25║上堂，僧問：「久釣深潭，為何驪龍不見？」師云：「莫在死水
J27nB198_p0450b26║坐麼？」進云：「乘風破浪意作麼生？」師云：「擲下釣竿來。」進
J27nB198_p0450b27║云：「猶在某甲手裏。」師云：「還見驪龍麼？」進云：「抒教滄海
J27nB198_p0450b28║竭，變化有神龍。」師云：「潑天雲霧起，誰是採珠人？」進云：
J27nB198_p0450b29║「從上諸祖是箇傳語底，未審傳甚麼人語？」師云：「問取
J27nB198_p0450b30║黃面老子。」進云：「穴細金針，芒長玉線，請師穿卻諸人
J27nB198_p0450c01║鼻孔。」師云：「掩襟衣縫綻，拂塵曉風清。」師乃云：「說底不
J27nB198_p0450c02║是禪，悟底不是道；推倒蒲萄棚，春風寒料峭。然雖如
J27nB198_p0450c03║是，今日若是端師子來，也合喫山僧拄杖。何也？為他
J27nB198_p0450c04║不解扶起，秪解放倒。忽有箇傍不甘底出來道：『和尚
J27nB198_p0450c05║你還會扶起麼？』山僧也與拄杖。何故？為他矮子看戲，
J27nB198_p0450c06║隨人上下。」
J27nB198_p0450c07║臘八上堂：「釋迦老子沒好醜，笑指南辰當北斗；雪山
J27nB198_p0450c08║六載道何成？縛起虛空為掃帚。眼見閻浮一切人，通
J27nB198_p0450c09║身搕𢶍通身垢；掃佛掃祖掃邪魔，掃凡掃聖掃空有；
J27nB198_p0450c10║佛法腥羶盡掃除，世間萬事真芻狗。看看！今日掃向
J27nB198_p0450c11║諸人頭上了也。某甲稽首和南三界大師，我此一眾
J27nB198_p0450c12║嫩葉新條，不堪霜雪，望大師寬蕩滌之仁；開涵養之
J27nB198_p0450c13║路，將此一柄掃帚留在無陰陽地上，與後來結箇遠
J27nB198_p0450c14║因遠緣。何故？春來不化松千樹，冬至應生竹萬竿。珍
J27nB198_p0450c15║重！」
J27nB198_p0450c16║解制上堂：「一念萬年，布袋頭昨日結；萬年一念，布袋
J27nB198_p0450c17║口今日開。開秪恁麼開？結秪恁麼結？開結不同時，甕
J27nB198_p0450c18║中捉得鱉。諸禪德！九十日期今已滿，閉門作活事如
J27nB198_p0450c19║何？不曾捏殺獼猴子，重疊關山未易過。末法禪期，真
J27nB198_p0450c20║參罕遇，口苔舌醭，誰到未萌？縱他意樹抽枝，未見心
J27nB198_p0450c21║花成片。然雖如是，冷灰裏豈無一粒豆爆？還有不跨
J27nB198_p0450c22║石門扶豎晏祖門風者麼？如無，且向蘆花深處宿，月
J27nB198_p0450c23║明穿過釣魚臺。」
J27nB198_p0450c24║元旦上堂：「新歲履端開泰運，諸人分上壽添年；法身
J27nB198_p0450c25║雖是無增減，也要隨緣驗不遷。」卓拄杖一下云：「拄杖
J27nB198_p0450c26║子！你底壽命是增耶？是減耶？你底歲月是遷耶？是不
J27nB198_p0450c27║遷耶？卻被拄杖子倒喝一聲道：『和尚莫亂統好。』山僧
J27nB198_p0450c28║秪得結舌低聲。今日是元旦令節，且下座與諸兄弟
J27nB198_p0450c29║向佛殿裏拈一瓣香祝延
J27nB198_p0450c30║聖壽。」
J27nB198_p0451a01║鄭汝交刺史誕日請上堂：「傅大士云：『有物先天地，無
J27nB198_p0451a02║形本寂寥；能為萬象主，不逐四時凋。』近時有等捏怪
J27nB198_p0451a03║邪人道：『虛空世界，萬象森羅，情與非情，盡從我之所
J27nB198_p0451a04║生。』然則生身父母推置何地？若還撞入母胎，披此殼
J27nB198_p0451a05║漏出來，則生有所生，豈曰獨生？秪如『有物先天地，無
J27nB198_p0451a06║形本寂寥』，則知天地非生，我亦非生；萬物無形，我亦
J27nB198_p0451a07║無形。又『能為萬象主，不逐四時凋』，則知萬象非主，我
J27nB198_p0451a08║亦非主，四時不凋，我亦不凋。若道我能生天地萬物，
J27nB198_p0451a09║即墮邪見；又認定我此身是父母所生，是天地所賦，
J27nB198_p0451a10║則是見沉生滅，不出輪迴。深嗟末法邪見如林，不信
J27nB198_p0451a11║自心作佛，甘作闡提，局夢幻空花之身，詎解緣生無
J27nB198_p0451a12║性？抱勝負是非之見，焉能離句絕非？縱心肆意謗佛
J27nB198_p0451a13║謗法，若知心即是佛，則謗彼者是謗自心之佛。心既
J27nB198_p0451a14║無形，佛亦非有，心佛俱非，誰受謗者？誰為謗者？教中
J27nB198_p0451a15║道：『諸罪雖重，惟謗三寶，不通懺悔。』以謗佛是損眾生
J27nB198_p0451a16║之福田、謗法是傷自己之慧命，永投業浪，枉受漂淪。
J27nB198_p0451a17║今日是鄭汝交居士懸弧令旦，登山設齋，特請山僧
J27nB198_p0451a18║陞座舉揚佛法，此一篇說話，大似路見不平拔劍相
J27nB198_p0451a19║助。然此居士正信三寶、力護法門，福田深種嘉苗、壽
J27nB198_p0451a20║嶽堪齊嵩華。秪如舊歲喚作五十七，新春喚作五十
J27nB198_p0451a21║八，且道父母未生已前，春秋卻高多少？壺中日月光
J27nB198_p0451a22║華發，壽越須彌過量人。」
J27nB198_p0451a23║水口興濟寺請小參：「來從淵關來，去從淵關去；來去
J27nB198_p0451a24║自奔波，困關渾如故。不見祖師道：『萬法本閒，唯人自
J27nB198_p0451a25║鬧。』若知鬧底即是閒底，便見燈花燦爛，色不關情；若
J27nB198_p0451a26║知閒底即是鬧底，便聽簫鼓駢闐，聲非礙耳！何故？有
J27nB198_p0451a27║物為物，則被物物礙膺；塵本非塵，則可塵塵合道。」舉
J27nB198_p0451a28║起拂子云：「拂子是塵，喚甚麼作道？拂子是道，喚甚麼
J27nB198_p0451a29║作塵？」擲下拂子云：「還知麼？關津雖放過，不許販私鹽。」
J27nB198_p0451a30║開元寺請小參：「古德〈悟道偈〉云：『一拳拳倒黃鶴樓，一
J27nB198_p0451b01║踢踢翻鸚鵡洲；有意氣時添意氣，不風流處也風流。』
J27nB198_p0451b02║慚愧！古人露手露腳，鼓粥飯氣，大似箇白拈賊。殊不
J27nB198_p0451b03║知天關未轉、地軸未旋，徒爾驚群，難極底蘊。誾上座
J27nB198_p0451b04║則不然，展開坐具包群象，抖擻袈裟裏太虛；六臂三
J27nB198_p0451b05║頭誇好漢，輪王未與髻中珠。何故？大方無軌則，應物
J27nB198_p0451b06║任偏圓。」
J27nB198_p0451b07║董巖請小參：「道人用處，如風行空。理透徹而意自玄，
J27nB198_p0451b08║機虛閒而神自王；一任神駒蹴踏，還如靈鶴翱翔。蓋
J27nB198_p0451b09║得無心於事、無事於心，自然虛而靈、寂而妙，不拘修
J27nB198_p0451b10║證，寧滯有為？諸兄弟！若欲得此受用，直須繩頭緊把，
J27nB198_p0451b11║自然透出重關。且道透出關外底人是何作略？天容
J27nB198_p0451b12║難覆載，器水逐方圓。」
J27nB198_p0451b13║茶話：「古人慎重大法，發語行事如守瓶口相似，不亂
J27nB198_p0451b14║瀉水。雲居老人道：『得者不輕微，明者不賤用。』若是逢
J27nB198_p0451b15║茶說茶，逢飯說飯，滑弄唇皮，成何了辦？秪饒合得嘴，
J27nB198_p0451b16║盧都也是凍殺當年立雪漢，所以道：『恁麼也不得；不
J27nB198_p0451b17║恁麼也不得；恁麼不恁麼總不得。』拈開三段，便有出
J27nB198_p0451b18║身之路。出身且置，秪如二祖大師云：『我自調心，非關
J27nB198_p0451b19║汝事。』與麼道，較當時立雪光景是同是別？肝腸烹鍊
J27nB198_p0451b20║過，火鑊冷如水。」
J27nB198_p0451b21║夢生禪人請茶話：「時十四夜月，喫茶知是茶味，喫飯
J27nB198_p0451b22║知是飯味，因甚麼又道：『人莫不飲食，鮮能知味？』畢竟
J27nB198_p0451b23║此味作麼生知？不見僧參趙州，州問：『曾到此間否？』僧
J27nB198_p0451b24║云：『已到。』州云：『喫茶去。』又問一僧：『曾到此間否？』僧云：『不
J27nB198_p0451b25║曾到。』州云：『喫茶去。』監院問云：『和尚因甚麼到也喫茶
J27nB198_p0451b26║去，不到也喫茶去？』州喚監院，院應諾，州云：『喫茶去。』諸
J27nB198_p0451b27║禪德！若知趙州三度茶話，則茶味飯味徹底皆知；其
J27nB198_p0451b28║或未然，試聽頌出：『趙州喫茶，通身是口，不論主賓，寧
J27nB198_p0451b29║拘好醜？南北東西各一桮，虛空澆濕眉毛皺。皺不皺！
J27nB198_p0451b30║癭婆看月問中秋，夜寒忘卻籠雙手。』」
J27nB198_p0451c01║恒光禪人請茶話：「教外別傳，不繇文字；四面無門，好
J27nB198_p0451c02║箇入路。敕點飛龍，倒跨猛虎，妙挾兼中，須知回互。若
J27nB198_p0451c03║不回互，譬樞不旋而必蠹；水不流而必腐，何故？斬釘
J27nB198_p0451c04║截鐵，是時人之窠窟，乃法王之寶聚。」
J27nB198_p0451c05║超燈禪人請茶話：「乾坤靡久停之客、紅顏無可粧之
J27nB198_p0451c06║丹、日月穿眼底之梭、人命似急流之水。伶俐漢向急
J27nB198_p0451c07║水灘頭下得腳穩、就無陰樹下終日打眠，扭碎虛空，
J27nB198_p0451c08║驀翻筋斗，然後拈來世諦總是曇花；轉步塵勞無非
J27nB198_p0451c09║華藏。果能到此境界，不妨道箇處處綠楊堪繫馬；家
J27nB198_p0451c10║家有路透長安；其或未然，且與眾道友多飲幾杯茶，
J27nB198_p0451c11║澆散胸中磊塊著。」
J27nB198_p0451c12║辭眾茶話：「山僧今晚借龍泉一杯茶與大眾告別。當
J27nB198_p0451c13║知山僧來也不曾出博山、去也不曾離鼓山。紛紛盡
J27nB198_p0451c14║是拖泥水、動念無端滯往還，總是情關不破、識浪難
J27nB198_p0451c15║乾，所以把手忍分、判袂愁訣，當知道人分上不然。不
J27nB198_p0451c16║見進山主云：『來來實不來，途中好善為；去去實不去，
J27nB198_p0451c17║路上莫虧危。』若知得山主底意，便知誾上座不離丈
J27nB198_p0451c18║室，常在途中；不離途中，常居丈室。還委麼？月印千江
J27nB198_p0451c19║曾未往，鏡含十剎豈云來？」
J27nB198_p0451c20║
J27nB198_p0451c21║杭州虎跑語錄
J27nB198_p0451c22║崇禎丙子春，太守岳衡山、司李黃海岸、榷關馮際明、
J27nB198_p0451c23║錢塘邑侯劉鹿鰲、臬幕吳赤城、中丞余集生、中丞洪
J27nB198_p0451c24║清遠、憲副錢從卓、大參翁水因、司理許瑤房、中翰周
J27nB198_p0451c25║朗垣、鹺伯李仲休、劉績菴、柴文伯、嚴印持、鄒孟陽、秦
J27nB198_p0451c26║心卿、沈時可、嚴忍公、嚴無敕、顧霖調、聞子將、卓左車、
J27nB198_p0451c27║鄒仲錫、李煙客、王元建、方子凡、錢公積、聞子有、沈澤
J27nB198_p0451c28║民、陸文垓、鄒孝直、凌履旋、沈英多、吳以德、張秀初、卓
J27nB198_p0451c29║珂月、俞企延、沈吉人、江道闇、徐元之、徐羽侯、唐友白、
J27nB198_p0451c30║陸不遠，高處上眾居士請上堂。師拈香云：「此一瓣香，
J27nB198_p0452a01║氤氳結而地天交泰，盤旋覆而海嶽春融，爇向爐中，
J27nB198_p0452a02║端為祝延
J27nB198_p0452a03║今上皇帝，聖壽萬安，前星朗耀，后嶽齊高，伏願
J27nB198_p0452a04║皇仁浩蕩，與日月齊明；聖曆綿延，等嵩華永算。此一
J27nB198_p0452a05║瓣香，瑞接空中紫氣、香分劫外優曇，端為滿朝文武、
J27nB198_p0452a06║合郡宰官、虎林護法居士、信心檀越、諸山耆宿、本寺
J27nB198_p0452a07║監院眾執事，伏願道標峻揭，長為法海神龍；願駕高
J27nB198_p0452a08║驂，允作清朝儀鳳。此一瓣香，吞吐千秋靈氣、含藏剎
J27nB198_p0452a09║土風光，端為供養開山寰中大師、寺主三空和尚，伏
J27nB198_p0452a10║願玄風再振少林，開無影之花；法苑重新大樹，垂普
J27nB198_p0452a11║天之蔭。此一瓣香，雜毒為丸，祖佛也須蠱殺；旃檀和
J27nB198_p0452a12║糞，貴賤不許論量，端為供養博山堂上先大師異和
J27nB198_p0452a13║尚，伏願毫端露華藏之天、鼻索隨逆兒之手。」就座，維
J27nB198_p0452a14║那白椎竟，師云：「今日陞座，諸方龍象擁集，肩挨腳拶，
J27nB198_p0452a15║推倒香臺，直饒汝向千萬人藂中翻身跳出，還須與
J27nB198_p0452a16║老僧把手同行始得。還有麼？如無，山僧打葛藤相謾
J27nB198_p0452a17║去也。」黃海岸居士問云：「虎跑法會，萬眾雲臻，燕語鶯
J27nB198_p0452a18║啼，花紅椰綠，斬新春令一句請師道來。」師云：「謝居士
J27nB198_p0452a19║說了也。」僧問：「今日大開爐韝，煆煉聖凡，有箇純鋼打
J27nB198_p0452a20║就、生銕鑄成底漢子出來，還受煆煉也無？」師云：「也要
J27nB198_p0452a21║與腦後一鎚。」進云：「靈山一會，迦葉親聞，今朝法會，何
J27nB198_p0452a22║誰得聞？」師云：「靈山且置，你因甚不照顧這一鎚？」問云：
J27nB198_p0452a23║「百尺竿頭一步，作麼生進？」師云：「倚石推雲遠，憑崖接
J27nB198_p0452a24║樹高。」師復云：「若論參學，似登峰者必須造極、溯流者
J27nB198_p0452a25║決要窮源。秪如此一坐具地，乃唐寰中大師道場，這
J27nB198_p0452a26║老漢腳踏實地不弄虛頭，其垂示云：『說得一丈不如
J27nB198_p0452a27║行取一尺，說得一尺不如行取一寸。』這般言句如開
J27nB198_p0452a28║大爐韝，秪要鑄成純鋼漢子、打就生銕心肝，方能了
J27nB198_p0452a29║死脫生成佛作祖。汝若說得行不得，如空譚樓閣，終
J27nB198_p0452a30║無結搆之功；汝若行得說不得，如靈雛在殼，未成啐
J27nB198_p0452b01║啄之用；汝若行說俱到，則知果熟曾經霜久，瓜甜原
J27nB198_p0452b02║為地肥；汝若行說俱不到此，是不唧瀏漢。諸兄弟！諸
J27nB198_p0452b03║佛祖師在汝腳跟下答話已久，汝若更胡答亂問，來
J27nB198_p0452b04║尋老僧鬥觜弄舌，非但遲了八刻，何曾夢見佛法臭
J27nB198_p0452b05║汗氣在？當此之時，真風莫挽，頹波日靡，禪宗凋弊，與
J27nB198_p0452b06║世界塗炭，真可痛哭流涕。所以山僧到淛中來，蒙合
J27nB198_p0452b07║郡宰官檀越洎諸山名宿敦請開堂，意在因邪打正，
J27nB198_p0452b08║止法門互諍之風；點鐵成金，消末劫兵荒之苦。諸兄
J27nB198_p0452b09║弟！必須真參實悟究竟得箇大透脫光景，其或未悟
J27nB198_p0452b10║稱悟，非但瞞卻他人，亦乃欺瞞自己，盡是泥犁種草
J27nB198_p0452b11║波旬眷屬，千佛出世亦救你這班東瓜茄子不得。然
J27nB198_p0452b12║雖如是，山僧到這裏開箇舖面亦有所圖，且道圖箇
J27nB198_p0452b13║甚麼？拋鉤為釣鯤鯨族，小小蝦蟆謾上竿。」
J27nB198_p0452b14║上堂，居士問云：「漚生漚滅江還碧，意旨如何？」師云：「你
J27nB198_p0452b15║須一口吸盡西江水始得。」進云：「雪消關破，主人公何
J27nB198_p0452b16║處安身立命？」師云：「銕牛衝不過。」進云：「可見昔日婆心、
J27nB198_p0452b17║今日婆心？」師云：「這裏說甚麼今昔？」士禮拜，師云：「空頭
J27nB198_p0452b18║沒頂𩕳。」師復云：「老蒼天，靠你住，昨日難防今日事；花
J27nB198_p0452b19║妍椰嫩正驕春，晴空霹靂生風雨。剌剌金蛇撲地飛，
J27nB198_p0452b20║巖泉迸溜峰攢霧；雨過天晴日出頭，始知變態常如
J27nB198_p0452b21║故。不如故！豈不見雪竇老人道：『大丈夫先天為心祖。』」
J27nB198_p0452b22║瓶匋聞老師招同黃海岸、錢從卓、吳心陽、柴文伯、方
J27nB198_p0452b23║墨池、許瑤房、錢瑞星、周朗垣、李仲休、鄒孟陽、鄒仲錫、
J27nB198_p0452b24║聞子將、聞子有、嚴印持、嚴忍公、顧霖調、錢公積、于行
J27nB198_p0452b25║素、王元建、錢賡明、錢雍明、林道周、林蘭碩、陸文垓、陸
J27nB198_p0452b26║不遠、查醉白、虞大赤、虞仲皜、陳西五、顧超士、鄒孝直、
J27nB198_p0452b27║鄒子猷、鄒朿仲、鄒藹生、鄒叔夏、江邦玉、沈英多、沈吉
J27nB198_p0452b28║人、沈啟敬、李子先眾居士等西湖放生，至淨慈寺請
J27nB198_p0452b29║上堂：「山僧出虎跑三門，赴聞尊宿洎合郡宰官居士
J27nB198_p0452b30║湖上放生之約，不意偶過淨慈，諸公轉請上堂，不知
J27nB198_p0452c01║是何心悻？可謂『依稀似曲纔堪聽，又被風吹別調中。』
J27nB198_p0452c02║然雖如是，不妨借路經過。夫肖翹愛命、蠕動貪生，業
J27nB198_p0452c03║最慘于殺傷、慈莫深於救護，一夫騖漁獵之利，何止
J27nB198_p0452c04║戕百萬生靈？一家奉蔬水之餐，亦足活無限物類。賓
J27nB198_p0452c05║筵殫水陸之珍，遊魂滿案；食品耗萬錢之費，快意何
J27nB198_p0452c06║甘？既乏同體之悲，焉無反噬之報？因中失憫，果亦無
J27nB198_p0452c07║憐。仁人君子，能全惻隱之風；活路生機，原開仁壽之
J27nB198_p0452c08║域。是以西湖勝集眾善，駢臻輪月放生，群公佳舉，可
J27nB198_p0452c09║以續雲棲大師悲深願廣之法乳，庶不孤瓶匍尊宿
J27nB198_p0452c10║利生接物之盛心。所以太師翁云：『若恩周多命則大
J27nB198_p0452c11║積陰功；或惠及一蟲，亦何非善事？』即此祝　聖曆綿
J27nB198_p0452c12║延之算，共抒忠誠；轉寰宇太平之風，陰裨王化。秪如
J27nB198_p0452c13║永明大師道：『高低嶽瀆，共轉根本法輪；大小鱗毛，普
J27nB198_p0452c14║現色身三昧。』還有知得永明老人落處麼？」海岸居士
J27nB198_p0452c15║問云：「如何是色身三昧？」師云：「色身且置，居士得何三
J27nB198_p0452c16║昧？」進云：「要且不是鱗毛。」師云：「也像這箇蟲豸。」進云：「護
J27nB198_p0452c17║生須是殺，殺盡始安居。畢竟殺生是？放生是？」師喝云：
J27nB198_p0452c18║「莫被人惑亂好。」進云：「果是作家。」師云：「念汝尊官，饒過
J27nB198_p0452c19║一掌。」便下座。
J27nB198_p0452c20║王菴主同郎生左居士請上堂：「教中道：『譬如琴瑟箜
J27nB198_p0452c21║篌，雖有妙音，若無妙指終不能發。寶覺真心，各各圓
J27nB198_p0452c22║滿，如我按指，海印發光；汝暫舉心，塵勞先起。』」師云：「黃
J27nB198_p0452c23║面老人五百生前曾做樂官，來這些習氣，熟處難忘。
J27nB198_p0452c24║山僧素乏師傳，指法太鈍，秪有一曲沒絃琴，彈得最
J27nB198_p0452c25║熟。」擊拂子云：「這箇若喚作妙指，又將甚麼作妙音？這
J27nB198_p0452c26║箇若喚作妙音，卻將甚麼作妙指？」擲下拂子云：「曲終
J27nB198_p0452c27║人不見，江上數峰青。」
J27nB198_p0452c28║上堂，僧問：「不立儒、不立佛、不立道，如此人來作麼生
J27nB198_p0452c29║相見？」師云：「問取三教先生。」進云：「不落這箇階級。」師云：
J27nB198_p0452c30║「雪巢眠未穩，終是嫩雛禪。」進云：「不妨處處垂方便。」師
J27nB198_p0453a01║云：「這是甚麼所在說方便？」便打，僧拍掌而退，師云：「大
J27nB198_p0453a02║似弄鬼戲。」僧問：「如何是直示底句？」師云：「踏破梯無級，
J27nB198_p0453a03║何愁上下難？」進云：「如何是轉身句？」師云：「煙村三五里。」
J27nB198_p0453a04║進云：「直示轉身是同是別？」師云：「峰路萬千層。」僧禮拜，
J27nB198_p0453a05║師云：「且下階去。」師復云：「諸兄弟！禪傋眾體，豈落一機；
J27nB198_p0453a06║理貫千差，豈拘一轍？如海釀百川而成味，滴滴全波；
J27nB198_p0453a07║地攬眾嶽而成山，峰峰遞秀。珠走盤圓，拏捉不著。昔
J27nB198_p0453a08║洛浦機鋒俊捷，臨濟嘗稱為：『門下一隻箭，誰敢當鋒？』
J27nB198_p0453a09║後來辭去，臨濟道：『好一尾赤稍鯉魚，不知向誰家虀
J27nB198_p0453a10║瓮裏淹殺？』」師云：「臨濟憐兒不露醜；洛浦趁俊太過頭，
J27nB198_p0453a11║所以父子含糊，匆匆放過。後來參夾山，進門但叉手
J27nB198_p0453a12║而立，山云：『雞棲鳳窠，非其同類。出去！』浦云：『自遠趨風，
J27nB198_p0453a13║乞師一接！』山云：『目前無闍黎，此間無老僧。』浦便喝，山
J27nB198_p0453a14║云：『住住！且莫草草匆匆，雲月是同，溪山各異，截斷天
J27nB198_p0453a15║下人舌頭則不無，闍黎爭教無舌人解語？』浦無語，山
J27nB198_p0453a16║便打，浦從此服膺。諸兄弟！還知他洛浦在夾山手裏
J27nB198_p0453a17║落節麼？」良久云：「羅龍須是調龍手，豈受尋常落地欺？」
J27nB198_p0453a18║上堂，師舉：「南泉禪師云：『王老師自小牧一頭水牯牛，
J27nB198_p0453a19║擬向溪東牧，未免食他國王水草；擬向溪西牧，未免
J27nB198_p0453a20║食他國王水草，不如隨分納些些總不見得。』」師拈云：
J27nB198_p0453a21║「溪東牧、溪西牧，知其背、知其觸，不如隨分納些些，縱
J27nB198_p0453a22║踰矩兮從所欲。諸兄弟！若曉得孔子道底，便可移性
J27nB198_p0453a23║復情；若曉得南泉道底，便可返道合常；若曉得山僧
J27nB198_p0453a24║道底，墮坑落塹。」復卓拄杖云：「出了也免死，停囚長智。」
J27nB198_p0453a25║便下座。
J27nB198_p0453a26║孝廉聞子將、嚴印持、鄒孟陽、王元建、方子凡，同錢機
J27nB198_p0453a27║山相國，沈彥威、余集生兩中丞，李仲休鹺伯、錢淇水
J27nB198_p0453a28║二守、梁維章光祿請上堂：「錢塘江上春風起，三月桃
J27nB198_p0453a29║花翻浪勢；五雲山裏眾鱗龍，風雷特地催燒尾。禹門
J27nB198_p0453a30║萬丈躍煙霄，振鬣掀鬐鼓異濤；不但豐年霖雨足，吸
J27nB198_p0453b01║乾滄海巨波消。而今得箇閒棲泊，相將盤踞炊煙閣；
J27nB198_p0453b02║倒卷綃簾轉出來，面前顆顆驪珠爍。且道是甚麼人
J27nB198_p0453b03║為他點眼？」良久云：「水晶宮殿杳，淡墨也難描。」
J27nB198_p0453b04║錢從卓憲副、柴文伯封公、周朗垣中翰、錢瑞星太史、
J27nB198_p0453b05║翁水因大參、俞無文別駕、顧霖調太學，聞子將、柴雲
J27nB198_p0453b06║倩、朱夏朔、方子凡諸孝廉，設齋請上堂。余集生居士
J27nB198_p0453b07║問云：「雲門拈起餬餅云：『我秪供養兩浙人，不供養向
J27nB198_p0453b08║北人。』今日浙人也來供養、北人也來供養，和尚還一
J27nB198_p0453b09║體回施、還似雲門兩般管待？」師云：「雪關更過雲門量，
J27nB198_p0453b10║口闊從來吞十方。」進云：「一口吞盡十方，卻向甚麼處
J27nB198_p0453b11║屙？」師云：「施不擇地。」進云：「這箇供養，還須阿難唱箇僧
J27nB198_p0453b12║跋，方見得有賓有主。」師云：「難得居士賡前和後。」進云：
J27nB198_p0453b13║「賡前和後且置，洞山有箇頌子：『五臺山上雲蒸飯，佛
J27nB198_p0453b14║殿階前狗溺天』時又如何？」師云：「山僧則不然，紅稻啄
J27nB198_p0453b15║殘鸚鵡粒，碧梧棲老鳳凰枝。」進云：「恁麼則溈山柿子
J27nB198_p0453b16║大家有分，秪合代大眾禮拜。」師微笑云：「放過一著。」弘
J27nB198_p0453b17║贊上座問云：「如月在水，孤明歷歷時如何？」師云：「擊碎
J27nB198_p0453b18║精靈窟，通身毛骨寒。」進云：「便恁麼撒手時還有事也
J27nB198_p0453b19║無？」師云：「切忌坐明頭。」贊禮拜。師乃舉：「裴公美相國守
J27nB198_p0453b20║新安日游大安精舍，見壁間畫像問黃檗老人云：『真
J27nB198_p0453b21║儀可觀，高僧何在？』檗朗聲喚云：『裴休！』公應諾，檗云：『在
J27nB198_p0453b22║甚麼處？』公於言下領旨，如獲髻珠。山僧道：黃檗提頭，
J27nB198_p0453b23║裴公知尾，一箇舌親，一箇手快，秪見草枯鷹眼疾，不
J27nB198_p0453b24║知雪盡馬蹄輕。「韓昌黎公一日謁大顛禪師云：『弟子
J27nB198_p0453b25║軍州事繁，佛法省要處乞師一句？』顛良久，公罔措，時
J27nB198_p0453b26║三平為侍者，乃敲禪床三下，顛云：『作麼？』平云：『先以定
J27nB198_p0453b27║動，後以智拔。』公乃禮謝云：『和尚門風高峻，某於侍者
J27nB198_p0453b28║邊得箇入處。』山僧道：龍樓穩密，近侍能知；和尚門風
J27nB198_p0453b29║高峻，侍者邊得箇入處。須知轉深轉有，還須轉有轉
J27nB198_p0453b30║深，撞見箇嚙鏃人來始得。」「楊文公大年謁廣慧璉禪
J27nB198_p0453c01║師，璉接見問：『秘監曾見何人道話來？』公曰：『某曾問雲
J27nB198_p0453c02║巖諒上座：「兩箇大蟲相咬時如何？」諒云：「一合相。」某曰：
J27nB198_p0453c03║「我秪管看，未審恁麼道？還得麼？」璉曰：「這裏即不然。」公：
J27nB198_p0453c04║「請和尚下一轉語。」璉以手作拽鼻勢云：「這畜生猶𨁝
J27nB198_p0453c05║跳在。」』公於言下領旨，脫然無疑，遂呈偈云：『八角磨盤
J27nB198_p0453c06║空裏走，金毛獅子變作狗；擬欲將身北斗藏，應須合
J27nB198_p0453c07║掌南辰後。』山僧道：方位易辨，肯綮難知，若要徹骨徹
J27nB198_p0453c08║髓，更須親見廣慧一迴始得。「張侍郎無垢初參柏子
J27nB198_p0453c09║話未有入，忽聞蛙聲有省，偈曰：『春天月夜一聲蛙，撞
J27nB198_p0453c10║破乾坤共一家；正恁麼時誰會得？嶺頭腳痛有玄沙。』
J27nB198_p0453c11║山僧道：築著磕著，未足好手。後來至徑山參妙喜老
J27nB198_p0453c12║人，與馮給諫諸公議格物，山曰：『秪知有格物，不知有
J27nB198_p0453c13║物格。』公茫然，山大笑，公曰：『師能開論乎？』山曰：『不見小
J27nB198_p0453c14║說載唐人有與安祿山共謀叛者，其人先為閬守，壁
J27nB198_p0453c15║間畫像在焉！明皇幸蜀，見之怒，令侍臣以劍擊其像
J27nB198_p0453c16║首，時閬守在陝西，首忽墮地。』公於此頓領深旨，題不
J27nB198_p0453c17║動軒云：『子韶格物，妙喜物格；欲識一貫，兩箇五伯。』山
J27nB198_p0453c18║僧道：格物物格，強分皂白，若會萬物為自己，說甚物
J27nB198_p0453c19║格與不格？然雖如是，囫圇吞栗即不得。諸道友！今日
J27nB198_p0453c20║是合城大護法眾居士設齋，此諸公才兼韶美、名媲
J27nB198_p0453c21║韓楊，拈起龐老箭鋒，穿楊可待；靠倒維摩方丈，入室
J27nB198_p0453c22║無難。山僧未到虎跑先蒙書幣殷勤，既到虎跑又承
J27nB198_p0453c23║盤桓眷顧，久居虎跑更蒙法供稠疊。佛法付於國王
J27nB198_p0453c24║大臣，然則靈山囑累正在今朝，教中道：『諸供養中法
J27nB198_p0453c25║供養最。』秪如今日眾居士設齋，且道是法供、不是法
J27nB198_p0453c26║供？」良久云：「毒藥醍醐俱上味，不知那箇飽膨脝？」便下
J27nB198_p0453c27║座。
J27nB198_p0453c28║孝廉唐祈遠設齋請上堂。祈遠居士問云：「如何是參
J27nB198_p0453c29║禪入手處？」師云：「吾常於此切。」進云：「如何是參禪險難
J27nB198_p0453c30║處？」師云：「一一經過始得。」進云：「如何是參禪得力處？」師
J27nB198_p0454a01║云：「把定乾坤。」士作禮。一僧隨問云：「如何是參禪入手
J27nB198_p0454a02║處？」師云：「截千人之頭臂，剜萬人之心肝。」又問：「如何是
J27nB198_p0454a03║參禪險難處？」師云：「拆佛殿，毀魔宮。」又問：「如何是參禪
J27nB198_p0454a04║得力處？」師云：「逆水船開順水風。」僧禮拜。師乃舉：「徑山
J27nB198_p0454a05║老人道：『趙州禪秪在口唇邊。』山僧道：趙州禪如神廟
J27nB198_p0454a06║裏籤，千掣千聖、萬掣萬靈，初不曾安排吉凶使人規
J27nB198_p0454a07║避禍福，若以是非得失而論古駁今，山僧綰上眉毛，
J27nB198_p0454a08║一任諸方貶剝。」卓拄杖下座。
J27nB198_p0454a09║上堂，兵曹徐獨往居士問：「博山言句雖多，肚皮乾淨？」
J27nB198_p0454a10║師云：「乾淨是一機，先師不在這裏。」士云：「乾淨便好？」師
J27nB198_p0454a11║云：「語不離窠臼。」士云：「如何出得窠臼？」師云：「居士保重
J27nB198_p0454a12║尊體。」士云：「病也不妨？」師云：「忌口強喫藥。」士欣然。師乃
J27nB198_p0454a13║舉：「傅大士偈云：『空手把鋤頭，步行騎水牛；人從橋上
J27nB198_p0454a14║過，橋流水不流。』這老子做箇法身頌子，盡力描寫卻
J27nB198_p0454a15║道不出，不消山僧一句便頌了也。且道是那一句？」卓
J27nB198_p0454a16║拄杖云：「美食不中飽人餐。」便下座。
J27nB198_p0454a17║解制上堂：「山僧手腳類園丁，日午澆瓜慣不曾；今日
J27nB198_p0454a18║根芽舒遍地，春風引上石瓠棚。秪如水到渠成，瓜熟
J27nB198_p0454a19║蒂落，還有人道得麼？一月期長雲裏過，天明分曉各
J27nB198_p0454a20║歸窠。」僧問：「放行則日月生光，把定則乾坤失色，還是
J27nB198_p0454a21║把住是？放行是？」師云：「一任闍黎裁取。」進云：「恁麼則囊
J27nB198_p0454a22║錐脫穎去也。」師云：「你底錐在甚麼處？」僧便喝，師笑云：
J27nB198_p0454a23║「喝破口唇皮，錐兒尋不見。」僧云：「不犯當頭，因甚麼又
J27nB198_p0454a24║犯？」師云：「不打自招，趁出去。」茹無棟居士問：「如何是殺
J27nB198_p0454a25║人刀？」師云：「倒挂眉端。」進云：「如何是活人劍？」師云：「不斬
J27nB198_p0454a26║死漢。」士禮拜，師云：「收。」師復云：「諸兄弟！此一禪期乃司
J27nB198_p0454a27║理黃海岸居士啟請，余集生居士肇端，洎會城諸公
J27nB198_p0454a28║禪侶莫不歡心延接，可謂金城百仞、寶塹千重，意在
J27nB198_p0454a29║挽太平中興之國運、起法門無諍之真風。諸兄弟！勝
J27nB198_p0454a30║緣難遇，大心須發，雖時風窪陋，先聖可攀，玄沙衣取
J27nB198_p0454b01║蔽形、食取接氣，傋頭陀之名，豈因浪得？大溈冬不圍
J27nB198_p0454b02║爐、夏不搖扇；哲侍者之枕真箇驚人，率多真參實究，
J27nB198_p0454b03║豈徒馳獵虛聲？古人道：『知是般事便休。』或親明眼，久
J27nB198_p0454b04║受鉗錘；或居深山茆屋邊，秪待囊錐脫穎、果熟香飄；
J27nB198_p0454b05║或遊十字街頭，卻道我自調心非關汝事。宜追先軌，
J27nB198_p0454b06║勿墮時流；其或未然，縱有好因緣時節，未免依舊當
J27nB198_p0454b07║面蹉過。設有箇不錯過底出來，也須向千峰萬峰深
J27nB198_p0454b08║處親見老僧始得。」
J27nB198_p0454b09║瓶匋聞老師同古德、新伊二法師洎眾宰官居士請
J27nB198_p0454b10║小參，師云：「宗門下事，正令當行，直饒佛祖出來也少
J27nB198_p0454b11║不得劈頭一棒，何況論賓論主，禮貌周遮，折旋俯仰，
J27nB198_p0454b12║寒溫語笑，與本分事有何交涉？然主不軋主、法不說
J27nB198_p0454b13║法，明眼人前，撒土撒沙一場笑柄。況瓶匋師翁法雲
J27nB198_p0454b14║普覆，慧鏡渾圓，寓直指于曲禮之中；謙光滿目，移法
J27nB198_p0454b15║幢於虎跑之寺，降尊就卑，雖真歇老祖攝誘溫人無
J27nB198_p0454b16║過此意，即法眼就玄則之座助化何如？兼有古新二
J27nB198_p0454b17║法師，皆一時義虎，正宜就此法筵之中，互顯不說之
J27nB198_p0454b18║說。當知未開口已前，如撾塗毒鼓，石人側耳久矣！無
J27nB198_p0454b19║奈眾居士鼓弄風濤，要使香海神龍法戰一場，卻被
J27nB198_p0454b20║三尊宿勘破了也。且道勘破在甚麼處？」黃海岸居士
J27nB198_p0454b21║突問云：「此三尊宿且道是那一箇具眼？」師云：「請公高
J27nB198_p0454b22║鑒。」士云：「勘破了也。」師云：「勘破在甚麼處？」士云：「請師道。」
J27nB198_p0454b23║師云：「草裏漢！」士禮拜。余集生居士問云：「和尚今日親
J27nB198_p0454b24║到虎跑，一聲哮吼，喚醒夜深臣子，就中虎嘯風生一
J27nB198_p0454b25║句無人道得，卻請和尚道。」師云：「夫子自道了也。」士云：
J27nB198_p0454b26║「請師再吼。」師云：「不礙連聲吼，恐驚座上人。」便歸方丈。
J27nB198_p0454b27║全夢澤邑侯、王荊白郡幕、吳心陽封公請小參，師舉：
J27nB198_p0454b28║「龐居士偈云：『但自無心於萬物，何妨萬物常圍繞？銕
J27nB198_p0454b29║牛不怕師子吼，恰似木人看花鳥。木人本體自無情，
J27nB198_p0454b30║花鳥逢人亦不驚；心境如如秪這是，何慮菩提道不
J27nB198_p0454c01║成？』這老漢千秋雪膽、萬古冰肝，一任紅塵撲面，何妨
J27nB198_p0454c02║白汗盈軀？妙在心不礙境、境不礙心，心還是心、境還
J27nB198_p0454c03║是境，直得心境雙融，卷舒自在，然後可以治國治家，
J27nB198_p0454c04║上致君、下澤民，即家庭而為佛事，火中拈出蓮花；就
J27nB198_p0454c05║風塵而結道緣，空裏不留鳥跡，縱在萬境交加之際，
J27nB198_p0454c06║恬然如入那伽大定。秪要信得此事及，把柄在手。如
J27nB198_p0454c07║山僧先占法臺上坐，任他千人藂觀、萬人環繞，畢竟
J27nB198_p0454c08║動山僧這一步位不得。我若招你上來、推你下去，要
J27nB198_p0454c09║且一切人不奈山僧何，山僧卻奈得一切人何。假如
J27nB198_p0454c10║有箇不受招不受推底人出來，又作麼生道？若道得，
J27nB198_p0454c11║山僧與你柱杖；若道不得，山僧也與你柱杖。」傍僧云：
J27nB198_p0454c12║「因甚麼如此？」師云：「為你不如此。」進云：「如此時又如何？」
J27nB198_p0454c13║師云：「正好喫棒。」
J27nB198_p0454c14║小參，僧問云：「萬古靈機追虎穴，千峰踏破復歸崖。蹋
J27nB198_p0454c15║破千峰即不問，今居虎穴事如何？」師云：「還我草鞋錢
J27nB198_p0454c16║來。」僧鳴指一下，師云：「不要亂做。」僧云：「不亂做底請師
J27nB198_p0454c17║道。」師云：「你號做甚麼？」傍僧云：「這僧在磬山來，號『孤崖』。」
J27nB198_p0454c18║師問：「曾到博山麼？」僧云：「到。」師云：「你是那家小販？凡問
J27nB198_p0454c19║話，臨濟有臨濟底妙處，曹洞有曹洞底妙處。」僧云：「我
J27nB198_p0454c20║但不知何等底妙處？」師云：「妙處也不知！」僧云：「這是什
J27nB198_p0454c21║麼所在，扯這些葛藤？」拂袖便出，師云：「者梢郎子未遇
J27nB198_p0454c22║人在。」師乃卓拄杖，舉：「芭蕉清禪師云：『你有拄杖子，我
J27nB198_p0454c23║與你拄杖；你無拄杖子，我奪你拄杖子。』芭蕉老漢扳
J27nB198_p0454c24║例隨條、就窠打劫，要且自己無為人處。山僧則不然。」
J27nB198_p0454c25║卓拄杖云：「秪箇拄杖，不與不奪，柱地撐天，如龍之活。
J27nB198_p0454c26║然雖如是，非但芭蕉結舌，山僧亦結舌有分。且請拄
J27nB198_p0454c27║杖子為眾宣說。」卓拄杖云：「還聞麼？」眾無語，師云：「大地
J27nB198_p0454c28║是聾人。」
J27nB198_p0454c29║太學佘象緯居士請小參，師舉：「馬祖問南岳云：『如何
J27nB198_p0454c30║是心地法門？』讓云：『汝學心地法門，如下種子。我說法
J27nB198_p0455a01║要譬彼天澤，汝緣合故，當見其道。』諸禪德！情乾識漏
J27nB198_p0455a02║錯認法身，言滯句迷焉離毒海？法身邊事，猶可以依
J27nB198_p0455a03║稀彷彿；法身向上事，有幾箇自在縱橫？高峰老人偈
J27nB198_p0455a04║云：『海底泥牛銜月走，巖前石虎抱兒眠；銕蛇鑽入金
J27nB198_p0455a05║剛眼，崑崙騎象鷺鷥牽。』會得此一偈，則照用料揀、棒
J27nB198_p0455a06║喝交馳，正好作曹洞兒孫。洞山老人道：『五臺山頂雲
J27nB198_p0455a07║蒸飯，佛殿階前狗尿天；剎竿頭上尖錐子，三箇猢猻
J27nB198_p0455a08║夜簸錢。』會得此一偈，則偏正妙協、機位環旋，正好作
J27nB198_p0455a09║臨濟兒孫。恁麼道大似搓圓捺匾、換柱移梁，要且不
J27nB198_p0455a10║是乾曝曝地。或問山僧又作麼生？規圓方竹杖，漆卻
J27nB198_p0455a11║斷紋琴；家活臨時用，安排便不真。」復笑云：「也秪八成。」
J27nB198_p0455a12║壽昌寺黃海岸居士請小參：「萬壑千峰路委蛇，到來
J27nB198_p0455a13║不動腳跟皮；蕩家須是興家子，祖父田園盡屬伊。不
J27nB198_p0455a14║肖乃伶俜之子，久滯他邦，今也喜得還鄉，始知博山
J27nB198_p0455a15║是父、壽昌是祖，將一箇華藏世界，為我祖父田園，拋
J27nB198_p0455a16║來撒去儘著受用。有時花擘星分不動纖粟；有時堆
J27nB198_p0455a17║山積海不留一文，妙在有為有守，善能受用，自他皆
J27nB198_p0455a18║成三昧。今日到來壽昌門下，幸有法叔諸師證知，且
J27nB198_p0455a19║喜家私完全、券契明白，信是克家之子，還有箇欠佛
J27nB198_p0455a20║法債不了的，且道阿誰？」良久云：「唯餘海岸黃居士，瀾
J27nB198_p0455a21║漫家風徹骨貧。」
J27nB198_p0455a22║淨慈寺小參：「永明壽禪師云：『高低嶽瀆，共轉根本法
J27nB198_p0455a23║輪；大小鱗毛，普現色身三昧。』然則飛潛動植佛性無
J27nB198_p0455a24║殊；網罟畋漁業報相值。夫肉食者斷大慈悲佛性種
J27nB198_p0455a25║子。《涅槃經》云：『慈即如來，如來即慈。』所以戕他物命者，
J27nB198_p0455a26║即戕自己之慧命；活彼生靈者，即活自己之生機。拋
J27nB198_p0455a27║綸擲釣，解開宿世冤憎；縱壑凌霄，透出通身活路。銜
J27nB198_p0455a28║環報德、鑄印封侯，歷有顯徵，不虛惻隱。今淨慈寺有
J27nB198_p0455a29║徐澹初眾居士，乘弘願而興悲運智、立蓮社而念佛
J27nB198_p0455a30║放生，現宰官說法之身、行菩薩方便之事，使孩提亦
J27nB198_p0455b01║知馴雉之異、滿城興解網之仁，故知放生潭即功德
J27nB198_p0455b02║海也。秪如龐居士云：『護生須是殺，殺盡始安居。』此意
J27nB198_p0455b03║又作麼生？眉端笑掛吹毛劍，逆順皆行平等慈。」
J27nB198_p0455b04║迴龍寺小參：「世人嗜五欲，沉酣不醒悟；蠅子落酒缸，
J27nB198_p0455b05║一醉飽而死。有智大丈夫，翻轉不如此；唾視諸欲境，
J27nB198_p0455b06║肝膽生銕鑄；拶碎萬重關，坐斷千峰路。譬如無手人，
J27nB198_p0455b07║善撾塗毒鼓；如撐無底船，截流而飛渡；凜若捧泰山，
J27nB198_p0455b08║輕如穿薄霧；窮化盡端倪，決不墮諸數。秪如石頭禪
J27nB198_p0455b09║師道：『回而更相涉，不爾依位住。』此意如何？轆轤銀索
J27nB198_p0455b10║斷，灑落起清風。」
J27nB198_p0455b11║秪園小參：「禪堂穩密不通風，靜坐參禪好用工；忽聽
J27nB198_p0455b12║庭前鸚鵡語，聲聲喚醒主人公。主人公！何面目？纔涉
J27nB198_p0455b13║思惟隔千幅；目前有路不通針，萬里天邊如射鵠。還
J27nB198_p0455b14║有收得箭鋒者麼？銅睛銕眼漢，不落二三機。」復笑云：
J27nB198_p0455b15║「須是其人。」
J27nB198_p0455b16║師初至虎跑，杭州岳衡山太守黃海岸司理洎余集
J27nB198_p0455b17║生中丞請茶話，師云：「定慧舊多講席，今禪期之設，乃
J27nB198_p0455b18║虎林眾在道宰官居士意欲山僧握三尺黑蚖，鞭象
J27nB198_p0455b19║撻龍、煆凡鎚聖，無端攪亂法門，不知是何心行？山僧
J27nB198_p0455b20║為雲棲掃塔而來，撞著兩箇攔途老虎。昔日跑開泉
J27nB198_p0455b21║眼，今更作怪興古，坐此虎跑殿上，威風四顧，卻被山
J27nB198_p0455b22║僧畫箇圈兒，一齊收住。」海岸居士進云：「和尚照顧自
J27nB198_p0455b23║己性命。」師咄云：「好箇沒毛大虫。」進云：「橫身當路時如
J27nB198_p0455b24║何？」師云：「倒騎下也。」進云：「怒爪張牙時如何？」師云：「蚤被
J27nB198_p0455b25║吞卻。」進云：「跑開泉眼時如何？」師云：「欠吼一聲。」師復云：
J27nB198_p0455b26║「且道是那兩箇老虎？一箇是黃海岸司理。」進云：「那箇
J27nB198_p0455b27║為甚麼不道？」師以手指云：「一箇是余集生居士。」士復
J27nB198_p0455b28║進云：「和尚是第三箇？」師移椅起身云：「大家看虎。」士拽
J27nB198_p0455b29║師衣云：「拿住尾巴時如何？」師笑把士鬚云：「你不解捋
J27nB198_p0455b30║虎鬚。」便歸方丈。
J27nB198_p0455c01║謝虎跑監院眾執事茶話：「因花沒蔕信，結果於斯時；
J27nB198_p0455c02║行海非波始，濫觴於此際。雲從龍！風從虎！繇來主伴
J27nB198_p0455c03║交參；輪孤運！掌孤鳴！焉能節拍相和？必借帆蓬篙柁，
J27nB198_p0455c04║共撐無底銕船；須加炭火爐鎚，方成銷金巧手。一絲
J27nB198_p0455c05║安易織錦；雜華乃可成林。然則虎跑期場之設，誠乃
J27nB198_p0455c06║三吳兩淛第一勝緣，萬古千秋藂林盛事。山僧今夜
J27nB198_p0455c07║一杯茶，未足為諸公荅謝。所望開場選佛，立地逢人，
J27nB198_p0455c08║廄什方足下之駒，蹀躨千里；接洞山崖上之樹，美蔭
J27nB198_p0455c09║參天。以此為謝，何謝辭之可及？」
J27nB198_p0455c10║淨慈寺訊誠上人同姚文茂居士請茶話，僧問：「劫火
J27nB198_p0455c11║洞然，大千俱壞，未審這箇壞不壞？」師云：「添起一堆柴。」
J27nB198_p0455c12║進云：「紅霞穿破壁，白日遶須彌。」師云：「那裏學得來？」進
J27nB198_p0455c13║云：「在和尚處。」師云：「戲臺添腳丑，笑殺滿堂人。」師復云：
J27nB198_p0455c14║「參禪親切句，莫挂口皮唇；好看澄潭水，龍須毒手馴。
J27nB198_p0455c15║且道毒龍作麼生馴？不見適來有箇僧，如掣風顛相
J27nB198_p0455c16║似，他問山僧：『灶下沒柴燒，將何煮飯？』山僧道：『和汝皮
J27nB198_p0455c17║袋燒卻。』僧豎起三指，山僧道：『既燒卻，猶有這箇在。』僧
J27nB198_p0455c18║翻身而去，山僧道：『你須脫胎換骨來始得。』諸兄弟！這
J27nB198_p0455c19║便是山僧馴龍手段。還有別具手眼者麼？有則出來
J27nB198_p0455c20║道看；如無，打斷葛藤，各自歸堂。」
J27nB198_p0455c21║方以讓居士請茶話，茹無揀居士問：「鴛鴦繡出從君
J27nB198_p0455c22║看，不把金針度與人，如何是鴛鴦？」師答云：「一雙撲地
J27nB198_p0455c23║恁孤飛。」士問：「如何是金針？」師云：「從來不度。」士云：「恁麼
J27nB198_p0455c24║則君臣道合，國泰民安去也。」師云：「更須參見洞山始
J27nB198_p0455c25║得。」士禮拜而退。師云：「南人不夢千人帳，北人不夢萬
J27nB198_p0455c26║斛舟，以耳目所接不同故也。秪如夢香花、夢樓臺、夢
J27nB198_p0455c27║佛像，此乃聖境，冥符《法華》所謂常有是好夢也。山僧
J27nB198_p0455c28║適來倦睡得一夢，既非熟習勝境，且道是甚麼夢？正
J27nB198_p0455c29║假寢間，夢一人至方丈求偈，山僧道：『老僧貪睡，可問
J27nB198_p0455c30║取木上座。』座云：『和尚說底纔有靈驗。』山僧道：『借拳行
J27nB198_p0456a01║令打虛空，大地山河切恨同；至道從來嫌揀擇，趙州
J27nB198_p0456a02║齒缺不關風。』纔醒起來，忽遇以讓居士請山僧茶話，
J27nB198_p0456a03║山僧肚皮乾枯無可施設，秪得將此偈拈出布施大
J27nB198_p0456a04║眾，三十年後莫道山僧與大眾說夢。」
J27nB198_p0456a05║寶方與黃海岸居士茶話：「一杯茶是醍醐，不善飲者
J27nB198_p0456a06║能喪身失命；一杯茶是毒藥，知其味者能起死回生。
J27nB198_p0456a07║醍醐毒藥本無差，殺活當機誰善用？畢竟還有知味
J27nB198_p0456a08║者麼？」海岸居士云：「請和尚喫茶！」師云：「莫教一滴沾唇。」
J27nB198_p0456a09║復云：「且道趙州茶與今夜茶是同是別？」士云：「和尚請
J27nB198_p0456a10║道一句！」師云：「還我茶錢來。」士舉杯便乾，師云：「何不更
J27nB198_p0456a11║請一鐘？」士云：「和尚還有果子麼？」師笑云：「吞不下，吐不
J27nB198_p0456a12║出。」
J27nB198_p0456a13║興濟堂茶話：「至道無文，至理無說；無說無文，是何妙
J27nB198_p0456a14║訣？閉門造車，出門合轍；如豹澤毛，如龍蟄穴。鼓浪乘
J27nB198_p0456a15║風，江河倒決；轉妙旋玄，其機始徹。一棒當頭，破皮出
J27nB198_p0456a16║血；擔板不圓，秪得這橛。機權變化，不思議舌；會盡淆
J27nB198_p0456a17║訛，眾流可截。且道截斷眾流底人是何手段？不曾過
J27nB198_p0456a18║水口，那識是淵關？」
J27nB198_p0456a19║元宵茶話：「正月十五是元宵，露柱畫眉燈籠描；元宵
J27nB198_p0456a20║正是正月半，燈籠放花露柱看。張三月下打鞦韆，李
J27nB198_p0456a21║四風前吹玉管；若是鬧熱門庭家，家知有入理深譚。
J27nB198_p0456a22║且道是僧家有？是俗家有？龐居士云：『但自無心於萬
J27nB198_p0456a23║物，何妨萬物常圍繞。鐵牛不怕獅子吼，恰似木人看
J27nB198_p0456a24║花鳥。木人本體自無情，花鳥逢人亦不驚；心境如如
J27nB198_p0456a25║秪這是，何慮菩提道不成？』諸禪德！向龐居士句裏覷
J27nB198_p0456a26║得七花八裂，縱不喚作聖賢，也喚作了事凡夫；其或
J27nB198_p0456a27║未然，一句彌陀無間歇，家懸白澤鎮妖圖。」
J27nB198_p0456a28║師初至雲棲，眾居士請茶話，黃海岸居士問云：「雲棲
J27nB198_p0456a29║大師，淨佛國土，末後一句未曾輕意舉似於人，今日
J27nB198_p0456a30║請和尚分明指出！」師云：「壽昌門裏賊，不是等閒心。」士
J27nB198_p0456b01║禮拜，復問云：「木佛度火時如何？」師云：「添上榾柮著。」進
J27nB198_p0456b02║云：「金佛度爐時如何？」師云：「看取燄中輪。」進云：「泥佛度
J27nB198_p0456b03║水時如何？」師云：「腳跟不曾濕。」進云：「為甚麼真佛內裏
J27nB198_p0456b04║坐？」師云：「閉門打瞌睡。」進云：「如何是家裏佛？」師云：「老僧
J27nB198_p0456b05║不在此坐。」進云：「如何是最初句？」師云：「退步識取。」進云：
J27nB198_p0456b06║「如何是末後句？」師云：「進前驗取。」進云：「如何是中間句？」
J27nB198_p0456b07║師云：「和盤走珠子。」余集生居士問：「和尚有云：『到處尋
J27nB198_p0456b08║人撾毒鼓，毒鼓震時遠近皆死。』秪如遇著箇毒鼓未
J27nB198_p0456b09║撾時先死底人，和尚如何接？」師云：「惟有居士聽得最
J27nB198_p0456b10║真。」士云：「謝和尚相接了也。」師云：「博山真印子，不合水
J27nB198_p0456b11║和泥。」士作禮云：「收起好。」師拱手而笑。僧出問：「如何是
J27nB198_p0456b12║淨土？」師不答。僧又問，師亦不答。居士問云：「如何不答？」
J27nB198_p0456b13║師云：「若答他是土上加點，便不淨也。」師乃云：「山僧舌
J27nB198_p0456b14║頭真古怪，不學風吹狗便吠；從他債主逼臨頭，閉上
J27nB198_p0456b15║庵門憨打睡。佛法不是火煙炮，點著便燒真利害；雲
J27nB198_p0456b16║棲寶庫揭封皮，發向虎跑行舖賣。且道賣底是甚麼
J27nB198_p0456b17║貨？馬師鹽醬新鮮甚，知味欣逢高尚人。珍重！」
J27nB198_p0456b18║
J27nB198_p0456b19║
J27nB198_p0456b20║雪關禪師語錄卷之二終