J27nB198_p0463a01║雪關禪師語錄卷之四
J27nB198_p0463a02║門人成巒錄
J27nB198_p0463a03║法孫開詗編
J27nB198_p0463a04║答上廓居士陳懋德問（雲怡文宗）
J27nB198_p0463a05║（問云）「博山要見上廓，上廓未來，上廓親到博山，博山已
J27nB198_p0463a06║去，博山上廓為甚無緣？」（答云）「早箇相見，不道無緣。」（頌云）森
J27nB198_p0463a07║羅萬象描真相，對面玄譚不隔絲；果到無緣親切處，
J27nB198_p0463a08║法身露出兩莖眉。」
J27nB198_p0463a09║（問云）「昨禮博山，塔前小像宛然如生，為甚默默無言？」（答云）
J27nB198_p0463a10║「熾然說法無耳人聞。」（頌云）塔前瞻禮，親見師來，雖然無
J27nB198_p0463a11║說，其吼如雷。」
J27nB198_p0463a12║（問云）「博山、上廓若非紙上一場懡㦬，幾乎覿面蹉過，畢
J27nB198_p0463a13║竟蹉也不蹉？」（答云）「看腳下。」（頌云）大地從來無縫罅，渠儂相
J27nB198_p0463a14║見鏡交光！若知蹉過都成妙，遍界逢師不覆藏。」
J27nB198_p0463a15║（問云）「和尚答句殺盡安居，要問殺法如何？」（答云）「氣急作麼？」
J27nB198_p0463a16║復笑云：「擲下刀來。」（頌云）欃槍不盡成勞攘，放出屠龍手
J27nB198_p0463a17║段豪；八面衝開鋒路險，太平治象顯功高。」
J27nB198_p0463a18║（問云）「蒙示末後句最為緊要，敢先問取當頭一句？」（答云）「掉
J27nB198_p0463a19║轉身來著。」（頌云）出身先踐後，退步急當前；抖擻袈裟角，
J27nB198_p0463a20║乾坤包裏圓。」
J27nB198_p0463a21║（問云）「古人末後句，因甚德山師不會，巖頭弟子卻會？」（答云）
J27nB198_p0463a22║「猛虎喉中飛活雀。」（頌云）鷂過新羅鶻未知，從來家富產
J27nB198_p0463a23║驕兒；德山也是隨顛倒，愛放巖頭賣弄師。」
J27nB198_p0463a24║（問云）「劫火燒空，洪水瀰天，風石搏擊，山河粉碎，此際向
J27nB198_p0463a25║何處安立？」（答云）「把住噤喉。」（頌云）驚天動地，意句交馳，一迴
J27nB198_p0463a26║捉敗，痛與針錐。」
J27nB198_p0463a27║（問云）「自己與千萬人同餓，偶得半升脫粟，還食自己？還
J27nB198_p0463a28║食千萬人？若食自己，安能獨餐？若食千萬人，如何分
J27nB198_p0463a29║飽？」（答云）「偪塞虛空，何分饑飽？」（復云）「奪食也甘當。」（頌云）饑同饑！
J27nB198_p0463a30║飽同飽！鼻孔從來無兩竅；下咽緊把箸頭看，彼此調
J27nB198_p0463b01║和單複妙。」
J27nB198_p0463b02║（問云）「咒咀諸毒藥，所欲害身者，念彼觀音力，還著於本
J27nB198_p0463b03║人。東坡杜撰改云『大家都沒事』，俗眼觀之，卻是大士
J27nB198_p0463b04║憯刻，東坡平等。且道如何領取？」（答云）「笑倒普陀巖。」（頌云）大
J27nB198_p0463b05║士熱腸不毒，東坡冷眼有心；解道大家沒事，豈知還
J27nB198_p0463b06║著本人？」
J27nB198_p0463b07║（問云）「跛鱉曳尾泥中，腳腳著地；神龍夭矯雲際，首尾無
J27nB198_p0463b08║蹤。兩者孰實孰虛？孰勝孰劣？」（答云）「深含獨占更加參。」（頌云）
J27nB198_p0463b09║傍觀者勝，高步者虛；兩頭坐斷，親炙毘盧。」
J27nB198_p0463b10║（問云）「眼見分明不肯全身拶入，過在甚處？」（答云）「夜鼠愈走，
J27nB198_p0463b11║凍蠅不飛。」（又云）「過在不肯處。」（頌云）秪為分明極，翻令拶入
J27nB198_p0463b12║難；衣間開一線，迸破轉重關。」
J27nB198_p0463b13║（問云）「家珍雖不被劫，偷兒時來零竊，如何勦除？」（答云）「一齊
J27nB198_p0463b14║颺下著。」（頌云）撒卻閒家寶，免教作賊媒；外甥雖不肖，恰
J27nB198_p0463b15║好用將來。」
J27nB198_p0463b16║（問云）「以塵勞煩惱作道場，誰為法侶？」（答云）「十纏九結。」復云：
J27nB198_p0463b17║「不是冤家不聚頭。」（頌云）瞥喜瞥嗔，與法為親；泥豬癩狗，
J27nB198_p0463b18║妙極通神。咦！我不是這般人。」
J27nB198_p0463b19║（問云）「宗家建立問答，與面壁胡僧是否同一鼻孔？因甚
J27nB198_p0463b20║兒孫多事？」（答云）「也是祖宗殃及渠。」（頌云）祖禰若不殃及，子
J27nB198_p0463b21║孫焉得繩繩？莫怪千差萬別，分明列燄一燈。」
J27nB198_p0463b22║（問云）「廓今無問，師作何答？」（答云）「早知居士，有此一問。」復云：
J27nB198_p0463b23║「居士何不忌口？」（頌云）居士無問，山僧無答；好箇入門，石
J27nB198_p0463b24║頭路滑。」
J27nB198_p0463b25║（問云）「曹洞回互當頭，臨濟當機不讓，師法眼家，僧問：『如
J27nB198_p0463b26║何是曹源一滴水？』眼云：『是曹源一滴水。』且道三家落
J27nB198_p0463b27║處是甚麼所在？」（答云）「且過者邊立。」（頌云）一箇回互當頭，一
J27nB198_p0463b28║箇臨機不讓；和他法眼出來，總與三十拄杖。」
J27nB198_p0463b29║（問云）「曹洞四禁：莫行心處路、不掛本來衣、何須正恁麼、
J27nB198_p0463b30║切忌未生時。且道禁此之外又作麼生？」（答云）「別行一路
J27nB198_p0463c01║滑如苔。」（頌云）四禁分明絕斷橋，行人到此太無聊；他家
J27nB198_p0463c02║自有通霄路，不混漁郎不混樵。」
J27nB198_p0463c03║石頭余居士云：「答事若以言句湊泊，皆屬情見；擬
J27nB198_p0463c04║議如繪士花，畫得逼真，一段春色卻描寫不出。雪
J27nB198_p0463c05║關大師能於不萌枝上點綴天葩、無影樹頭燦敷
J27nB198_p0463c06║靈蕊，自是空谷應聲、洪鐘赴扣，其問在答處、答在
J27nB198_p0463c07║問處，如環夾鉤鎖開合無痕。然則打鼓弄琵琶，海
J27nB198_p0463c08║內賞音，不少是機也。陳雲怡居士發起，余謂無舌
J27nB198_p0463c09║人語須無耳人聽始得，若不如此，喚作問答，劍去
J27nB198_p0463c10║久矣！徒勞刻舟。」
J27nB198_p0463c11║答集生余居士問
J27nB198_p0463c12║（問云）「永明壽禪師云：『有禪有淨土，猶如戴角虎。』為當參
J27nB198_p0463c13║學事畢旋取西方？為復直下單提潛續淨念？就中不
J27nB198_p0463c14║無抗互，請和尚特為現前大眾放一線道。」（師云）「四料簡
J27nB198_p0463c15║乃永明大師宗教雙通，融會禪宗淨土，兩無二種、一
J27nB198_p0463c16║有多般，深救禪門偏枯之病也。蓋狂禪掠虛，初無實
J27nB198_p0463c17║地，高視祖庭，蔑裂淨土，遂致念佛一門沉埋不顯，非
J27nB198_p0463c18║惟失釋迦彌陀兩教主普利三根之旨，抑且貽禪淨
J27nB198_p0463c19║兩門永為矛盾之愆，故開〈料簡〉極力融會，使禪徒無
J27nB198_p0463c20║滯一隅通方知變，曲盡化儀之妙；杜教家人誣我宗
J27nB198_p0463c21║乘，作擔板漢之誚。六祖云：『東方人造罪願生西方，西
J27nB198_p0463c22║方人造罪求生何國？』此說乃曹溪單提惟心淨土，政
J27nB198_p0463c23║合禪宗，非毀往生、抹殺教意。若謂大鑒不韙西方，此
J27nB198_p0463c24║人不獨昧教，亦豈通宗？是謗南能之闡提，失卻一隻
J27nB198_p0463c25║眼矣！又見趙州道：『佛之一字，吾不喜聞。』遂笑念佛人
J27nB198_p0463c26║乃下根行徑；或復引『念佛一聲，漱口三日』之說為據，
J27nB198_p0463c27║是皆邪見種草，陷彌戾車。永明大師深憫此輩，垂手
J27nB198_p0463c28║拯拔，使知真禪宗即是真淨土，唯心之外無別佛；真
J27nB198_p0463c29║淨土即是真禪宗，唯佛之外無別心。以心佛不可岐
J27nB198_p0463c30║而二之、禪淨不可離而異之，故揀云：『有禪有淨土，猶
J27nB198_p0464a01║如戴角虎；現世為人師，當來作佛祖。』苟見真虎，似不
J27nB198_p0464a02║必有角亦能噬人；苟悟真禪，似不必修淨亦能成佛。
J27nB198_p0464a03║然虎既獰而復有角，虎愈雄威；禪既通而兼有淨，禪
J27nB198_p0464a04║愈發明。以沉空守寂之枯禪，不若提醒念佛亦得三
J27nB198_p0464a05║昧，故復揀云：『無禪有淨土，萬修萬人去。』以靠實踏穩
J27nB198_p0464a06║之淨土，遠勝狂解失心，何關正悟？故復揀云：『有禪無
J27nB198_p0464a07║淨土，十人九錯路。』其無禪無淨，原是毛道凡夫，既無
J27nB198_p0464a08║開悟之機、復迷往生之路，自取輪迴，佛亦難收。故佛
J27nB198_p0464a09║闢淨土一門圓收廣攝，苟具信行願三種，則雖不悟
J27nB198_p0464a10║唯心，亦預同居化境，所謂纔稱寶號，即投種於蓮胎；
J27nB198_p0464a11║一發信心，便標名於金地。以戒善雖享天宮之樂，下
J27nB198_p0464a12║品便勝其人；蜎蠕雖墮飛走之微，佛光遍觸其類。臨
J27nB198_p0464a13║終十念，旃陀羅帶業往生；舌吐蓮花，鸚鵡鳥立亡奇
J27nB198_p0464a14║特。是知念佛普被三根，聖凡齊、遊四土，漫天布網，撈
J27nB198_p0464a15║漉大地群靈；苦海架橋，度盡有情種類。永明往矣！誰
J27nB198_p0464a16║作梯航？余謂雲棲大師悲深智廣，乘願再來，禪淨互
J27nB198_p0464a17║融為一貫、宗教博綜為圓乘。昔景濂宋學士，悟前身
J27nB198_p0464a18║為半塘書經長老，即壽師脫胎應現。然則二百餘年
J27nB198_p0464a19║以來，永明老人安得久潛化跡，倦於津梁而徑蔑聞
J27nB198_p0464a20║其影響乎？今觀《彌陀疏鈔》博采廣羅，抽《宗鏡》之精華
J27nB198_p0464a21║釀成美味；換禪門之格調振起蓮宗。所謂滔天之際
J27nB198_p0464a22║尚作慈舟；大夜方沉猶為寶炬，此永明而遯入雲棲，
J27nB198_p0464a23║藏真禪於淨土、移少室於東林，非具眼者，曷能辨其
J27nB198_p0464a24║來繇知其作略？獨集生余居士蚤年熏持淨業，得大
J27nB198_p0464a25║師心髓之傳；後來參究禪宗，運博山籌幄之筭。禪淨
J27nB198_p0464a26║雙契，似戴角之虎，而坐雲棲堂上弄爪張牙，欲余共
J27nB198_p0464a27║作鼓簧，揚兩家之醜，使各各知雲棲腳下兒孫，轉入
J27nB198_p0464a28║博山社火，大似偷梁換柱，改門風而不改家傳。然則
J27nB198_p0464a29║喚博山禪宗，即雲棲淨土亦得；喚雲棲淨土，即博山
J27nB198_p0464a30║禪宗亦得，又何移易絲毫？唯效顰不真、禪淨兩失，則
J27nB198_p0464b01║不獨雲棲不許，即博山何取？毋怪乎集生居士料古
J27nB198_p0464b02║簡今、雪關道人饒唇鼓舌而揶揄不休也。秪如問禪
J27nB198_p0464b03║淨兼修者，為當先參禪而後修淨土？為復先修淨土
J27nB198_p0464b04║而後參禪？故云旋取西方潛續淨念。此問甚為泥於
J27nB198_p0464b05║融會者必須甄別。若初心參學，宜求一門深入，不可
J27nB198_p0464b06║腳踏兩船。參禪則單提一句公案，徹悟本地風光；念
J27nB198_p0464b07║佛則單提一句彌陀，究極唯心淨土。然後融禪入淨，
J27nB198_p0464b08║似一毫致於太虛；融淨入禪，譬一滴投於巨壑。可謂：
J27nB198_p0464b09║埜色更無山間斷，天光直與水相通。」
J27nB198_p0464b10║答雪航法主問（別號汝航）
J27nB198_p0464b11║（問云）「婆子燒菴，者僧如何？」（答云）「任從風浪起，穩坐釣魚舟。」
J27nB198_p0464b12║（問云）「上樹落水同別？」（答云）「一籠收取。」
J27nB198_p0464b13║（問云）「趙州救貓事若何？」（答云）「父子心險。」
J27nB198_p0464b14║（問云）「那邊不坐空王殿，是何旨趣？」（答云）「為他不墮尊貴。」
J27nB198_p0464b15║（問云）「不問鏡破光歸，疑從何有？」（答云）「撲得破，補得起。○」仍
J27nB198_p0464b16║作此相呈，師改【圖】此相。（復云）「且學雷公卦，逢人乞爛錢。」
J27nB198_p0464b17║僧（問云）：「如何是寶鏡三昧？」師（答云）：「不照閒光影，還他舊面
J27nB198_p0464b18║皮。」（問云）「如何是一老一不老？」（師云）「癡翁賣俏。」（問云）「雲居打沙
J27nB198_p0464b19║彌，意作麼生？」（師云）「非父不生其子。」（問云）「如何是不呈底句？」
J27nB198_p0464b20║（師云）「賊贓已露。」
J27nB198_p0464b21║答聞子將居士問
J27nB198_p0464b22║（問云）「如何是真實信？」（答云）「銕輪天子璽。」
J27nB198_p0464b23║（進云）「如何是真實疑？」（答云）「一堵牆百堵調。」
J27nB198_p0464b24║（進云）「如何是真實見？」（答云）「一點瞞不得。」
J27nB198_p0464b25║（進云）「如何是真實用？」（答云）「鉤錐都放下，呼遣自知時。」
J27nB198_p0464b26║（進云）「以上四則，在學人不妨一一問，和尚不妨一一答，
J27nB198_p0464b27║於無入門指箇入門，於無究竟說箇究竟，幸甚！」（師云）「學
J27nB198_p0464b28║此道最先發心時要一味真實，則中間工夫所到如
J27nB198_p0464b29║一氣呵成。以發心真實，則所信無不真實；信既真實，
J27nB198_p0464b30║則所疑無不真實；疑既真實，則所悟無不真實；悟既
J27nB198_p0464c01║真實，則所用無不真實。其所以不得真實者，最初發
J27nB198_p0464c02║心時多是掠虛，則入路不真；業惑深固，則所信不真；
J27nB198_p0464c03║揣度浮想，則所疑不真；暗中摸索，則所見不真；鹵莽
J27nB198_p0464c04║施為，則所用不真。此宗門喚作孟八郎、擔板漢，即先
J27nB198_p0464c05║聖亦痛為此輩嚴設籓籬，不許混亂闖入，故付授之
J27nB198_p0464c06║初，必先選擇根品，譬有嘉穀宜蒔良田，譬欲製琴貴
J27nB198_p0464c07║選焦桐，譬貯獅乳須得寶缾。缾不真則器乳裂，桐不
J27nB198_p0464c08║清則琴聲亡，田不良則嘉苗瘁。所以古德道：『遇人則
J27nB198_p0464c09║途中授與；不遇人則世諦流布。』所謂遇人者即真實
J27nB198_p0464c10║發心人也。所以大梅問馬祖：『即心是佛。』他便信得及，
J27nB198_p0464c11║後來住山三十年腳跟穩當，馬大師亦惑他不動。居
J27nB198_p0464c12║士要問：『如何是真實信？』此可做樣子。靈雲道：『三十年
J27nB198_p0464c13║來尋劍客，幾番落葉又抽枝；自從一見桃花後，直至
J27nB198_p0464c14║如今更不疑。』此便是棒打不回頭底漢子，雖玄沙惡
J27nB198_p0464c15║辣亦攔當不得。居士要問：『如何是真實疑？』此可做箇
J27nB198_p0464c16║樣子。進山主道：『是柱不見柱，非柱不見柱；是非已去
J27nB198_p0464c17║了，是非裏薦取。』居士要問：『如何是真實見？』此偈可做
J27nB198_p0464c18║箇樣子。真淨老人頌《華嚴．四法界》云：『事事無礙，縱橫
J27nB198_p0464c19║自在；手把豬頭，口誦淨戒。趁出婬房，未還酒債；十字
J27nB198_p0464c20║街頭，解開布袋。』居士要問：『如何是真實用？』此頌可做
J27nB198_p0464c21║樣子。若疑今人真實做處無可憑據，然則大梅常、靈
J27nB198_p0464c22║雲勤、龍濟進、真淨文，此數老皆是發心極真、信得極
J27nB198_p0464c23║切、疑得極到、用得極熟，如生米造成熟飯、鈍銕打成
J27nB198_p0464c24║快斧，足可為千古標格也。大都真實兩字，便是當人
J27nB198_p0464c25║心體。達磨西來，不立文字，直指人心，見性成佛，亦是
J27nB198_p0464c26║直指各人實際風光。秀師亦云：『直心真實，菩提道場。』
J27nB198_p0464c27║以世風下衰，情根囂偽，器乏醇正，解多穿鑿，既不能
J27nB198_p0464c28║具斬釘截銕之手，未免多倚墻靠壁之見。如來問中
J27nB198_p0464c29║切中流弊，亦自料簡分明，則知居士信不泛常、疑必
J27nB198_p0464c30║結案、見須審擇、用不浪施，肯細將〈三祖信心銘〉、〈永嘉
J27nB198_p0465a01║證道歌〉時置座右深繹久味，領略全旨一番胸次，更
J27nB198_p0465a02║不存箇元字腳，當自豁然洞如千日。」
J27nB198_p0465a03║僧（問云）：「猛虎為何不食子？」師（答云）：「留箇知恩底
J27nB198_p0465a04║本源。」上座（問云）：「古人道：『魚不識水、鳥不識風；迷不識性、
J27nB198_p0465a05║悟不識空。』此意如何？」師（答云）：「所供詣實。」
J27nB198_p0465a06║答玄鍚關主問
J27nB198_p0465a07║（問云）「東坡道：『作劊子手，得遇箇肥漢剮。』假使盡大地皆
J27nB198_p0465a08║是肥漢，向甚麼處剮起？」（師云）「游刃有餘。」
J27nB198_p0465a09║（問云）「般若如大火聚，近之則燎卻面門。蝍蟟蟲因甚不
J27nB198_p0465a10║通身紅爛？」（師云）「皮下沒血。」
J27nB198_p0465a11║（問云）「佛法無多子，久長難得人。既謂無多子，更教人久
J27nB198_p0465a12║長，是何心行？」（師云）「若不久長，爭知無多？」
J27nB198_p0465a13║答穎學禪人問
J27nB198_p0465a14║（問云）「倚天長劍，觸之則喪身失命，因甚麼命根不斷？」（師云）
J27nB198_p0465a15║「卸卻毛袋好。」
J27nB198_p0465a16║（問云）「一人破家蕩產；一人興家立業，二者孰優孰劣？」（師云）
J27nB198_p0465a17║「一齊趁出著。」
J27nB198_p0465a18║（問云）「夜半正明，天曉不露，秪如無曉夜時又作麼生？」（師云）
J27nB198_p0465a19║「波斯屈膝捧盤珠。」
J27nB198_p0465a20║（問云）「大地無寸土，一破坐具向甚麼處安著？」（師云）「展開平
J27nB198_p0465a21║地禮千花。」
J27nB198_p0465a22║（問云）「浮山道：『不得匹馬單鎗，不得衣錦還鄉；鵲不得喜，
J27nB198_p0465a23║鴉不得殃。』直饒總不與麼時，作麼生通箇消息？」（師云）「推
J27nB198_p0465a24║倒葡桃架子，糊起黑漆屏風。」
J27nB198_p0465a25║答文學祈季超問
J27nB198_p0465a26║（問云）「逼塞虛空如何轉步？」（師云）「請居士轉一步看。」士頓足
J27nB198_p0465a27║一下。（師云）「跳不出圈繢。」（士云）「向別峰相見。」（師云）「相見事如何？」
J27nB198_p0465a28║（士云）「昨日相見了也。」（師云）「今日又作麼生？」士不顧。（師云）「錐汝
J27nB198_p0465a29║不破那？」士亦不顧。（師云）「背後有人推倒你也。」士旁顧云：
J27nB198_p0465a30║「問侍者。」（師云）「龍頭蛇尾。」
J27nB198_p0465b01║答文學嚴季玉居士問
J27nB198_p0465b02║（問云）「博山峰頭相見了也，即今賓主相見，又明得甚麼
J27nB198_p0465b03║邊事？」（師云）「此一問，相見遲也。」（進云）「日日接待，幾箇酬恩？」（師云）
J27nB198_p0465b04║「居士還酬得麼？」（進云）「爭奈某甲耳聾眼瞎。」（師云）「畢竟是酬
J27nB198_p0465b05║得酬不得？」嚴喝一喝。（師云）「縱然好喝，未是酬恩。」（進云）「恁麼
J27nB198_p0465b06║則法王行正令，賓主絕嫌疑。」（師云）「多此一令。」（進云）「截斷葛
J27nB198_p0465b07║藤。」（師云）「何不早道？」嚴禮拜而退。
J27nB198_p0465b08║答太宰李夢白居士問
J27nB198_p0465b09║宰舉〈圓悟頌〉金鴨香銷錦繡幃（云云），〈演祖頌〉丫鬟女
J27nB198_p0465b10║子畫娥眉（云云）。（問云）「圓通大師戒山谷，作艷詞不止馬
J27nB198_p0465b11║腹。今二尊宿作此詞，若云吞鍼公案，鷂子已過新羅
J27nB198_p0465b12║矣！枯木寒巖，猶有人未肯在。」（師云）「二尊宿頌，針挑不入，
J27nB198_p0465b13║無容止可露；若喚作艷詞，圓通入地獄，山谷出泥犁。」
J27nB198_p0465b14║（宰云）「出了也。是老夫罪過，不敢貽累和尚！」（師云）「可惜許。」
J27nB198_p0465b15║答楚黃宋心白居士楞嚴四問
J27nB198_p0465b16║（問云）「十方如來於十八界一一修行，皆得圓滿無上菩
J27nB198_p0465b17║提，文殊選根獨取耳根，何耶？且既曰『返聞則不取音
J27nB198_p0465b18║聲』，即千二百功德與八百功德皆非所論，何得以耳
J27nB198_p0465b19║根獨利於圓通耶？又所謂：逆流果收視返聽耶？若曰
J27nB198_p0465b20║返聞自性，則自性有何境界？抑于無可指示中有可
J27nB198_p0465b21║指示耶？」
J27nB198_p0465b22║（師云）「獨取耳根者，是就諸根中選勝，非盡棄根界概不
J27nB198_p0465b23║取也，以音聞乃逗機之要，故獨選耳勝。如文殊云：『此
J27nB198_p0465b24║方真教體，清淨在音聞；欲取三摩提，實以聞中入。』是
J27nB198_p0465b25║也。譬宗師家教人看話頭做工夫，此是禪門最捷徑，
J27nB198_p0465b26║較餘門學道如蟻子登山，非謂話頭獨悟，餘皆不可
J27nB198_p0465b27║入也。返聞自性，非但不取音聲、不論功德，自性境界
J27nB198_p0465b28║著不得箇元字腳，即返聞二字早是灸瘢，如云彼自
J27nB198_p0465b29║無瘡勿傷之也。選圓通者亦不限耳，諸根皆可第入
J27nB198_p0465b30║圓通法門，即百丈所謂：『靈光獨露，迥脫根塵；無耳能
J27nB198_p0465c01║聞，無眼能見。』既云迥脫，又誰拘一根多根而論圓通
J27nB198_p0465c02║不圓也？逆流即入流，其實即返聞意，與收視返聞不
J27nB198_p0465c03║別，自性無性，何境界之可擬？盤山道：『向上一路，千聖
J27nB198_p0465c04║不傳。』若道有指示即傳也；若道無指示，爭奈又有向
J27nB198_p0465c05║上事？居士如此徹去，便可與觀音、文殊二大士把手
J27nB198_p0465c06║同行矣！更要傍人指點堪作甚麼？」
J27nB198_p0465c07║（問云）「觀音云：『我從聞思修入三摩地。』又云：『初於聞中入
J27nB198_p0465c08║流亡所。』此二聞字同耶？否耶？竊謂思則不亡，亡則不
J27nB198_p0465c09║思；妄則不宜于思，真則不宜于亡。今既曰思又曰亡，
J27nB198_p0465c10║果何思何亡耶？且動靜二相了然不生，則聞與不聞
J27nB198_p0465c11║皆非所計，何必曰『從聞入，於聞中入流亡所』耶？」
J27nB198_p0465c12║（師云）「聞具能所，根是能聞、塵是所聞。從聞之聞具師資
J27nB198_p0465c13║義，謂從師得聞音教，然後思修證入，則未入流前聞
J27nB198_p0465c14║中兼所；入流之後獨有根存，故云亡所也。以此揀聞，
J27nB198_p0465c15║似有異同耳！又來問：『思則不亡，亡則不思。』此正不審
J27nB198_p0465c16║思為何思？亡為何亡？教家有分三慧以疏經者，謂：聞
J27nB198_p0465c17║慧、思慧、修慧，以誘人循循而入。所云亡者，亡其緣所
J27nB198_p0465c18║之聲，未亡能聞之根。及乎所入既寂，動靜二相了然
J27nB198_p0465c19║不生，此亦秪是打疊聲塵乾淨。如是漸增，聞所聞盡，
J27nB198_p0465c20║纔顯能所雙寂，到此境界則能聞所聞之根俱不生
J27nB198_p0465c21║也。經本文亦自層次分開，如云『初于』；又云『漸增』；又云
J27nB198_p0465c22║『盡聞不住，覺所覺空』。長水釋云：『盡聞之處即思慧，亦
J27nB198_p0465c23║名為覺至。』云『覺所覺空』者，非但遣卻聞慧，即思慧亦
J27nB198_p0465c24║不立矣！又云『空覺極圓』者，泐潭標此處修慧現前也。
J27nB198_p0465c25║又云『空所空滅』者，此修慧亦遣也。前三慧未空，宛成
J27nB198_p0465c26║生滅；此三慧俱遣，頓入圓明，故下文云『生滅既滅，寂
J27nB198_p0465c27║滅現前。』又璿師分此段經文為四：一亡前塵、二盡內
J27nB198_p0465c28║根、三空觀智、四滅諦理。然則亡所之亡，亡前塵也；盡
J27nB198_p0465c29║聞之盡，盡內根也；空覺之空，空觀智也；空滅之滅，滅
J27nB198_p0465c30║諦理也。尋繹斯旨，則曰思曰亡非漫無階梯，其中有
J27nB198_p0466a01║觀照差別之異，如嚼蔗味漸入佳境。若必如居士所
J27nB198_p0466a02║謂『亡則不思，思則不亡』，此又似今時拍盲禪人，蔑裂
J27nB198_p0466a03║教網混同作解，不顧教家銷文有次第、科經有節目，
J27nB198_p0466a04║翻被渠笑為杜撰。又來謂：『妄則不宜于思，真則不宜
J27nB198_p0466a05║于亡』，此亦正坐前惑。殊不知思則觀智深入，善銷能
J27nB198_p0466a06║所之妄，何得不思？真乃寂滅現前頓亡生滅之見，何
J27nB198_p0466a07║謂不亡？第思須防其邪思，防害乎觀智也；亡須汰乎
J27nB198_p0466a08║斷空，恐傷於寂滅也。若思得無思之思，即禪那愈朗；
J27nB198_p0466a09║亡至絕待之亡，即真理圓照，斯又何害也？又來問：『動
J27nB198_p0466a10║靜二相了然不生，則聞與不聞皆非所計，又何必曰：
J27nB198_p0466a11║從聞入，於聞中入流亡所耶？』此說近是，若再詳前意
J27nB198_p0466a12║徹法源底，又深入一層也。據宗旨直捷為人，如吹毛
J27nB198_p0466a13║在手盡截情見，向世尊未開口已前會得猶較些子。
J27nB198_p0466a14║若要理會他教乘中事，又須向葛藤窠裏研窮鈔疏
J27nB198_p0466a15║通諸解釋，然後下筆如流惑滯自遣。公亦通人，或藉
J27nB198_p0466a16║此為探竿，則山僧媿未師安，實不中難也。然須如是，
J27nB198_p0466a17║切忌錯下註腳。」
J27nB198_p0466a18║（問云）「生滅去來本如來藏性；又曰：性真常中求於去來
J27nB198_p0466a19║迷悟生死了無所得。不兩相反乎？又如而如來藏本
J27nB198_p0466a20║妙圓心，非心非空，以至非常樂我淨；即如來藏元明
J27nB198_p0466a21║心妙，即心即空，以至即常樂我淨。皆兩相反。何耶？豈
J27nB198_p0466a22║所指性有二、心有二耶？抑五陰法塵所指有二耶？不
J27nB198_p0466a23║然終于非、即本無二義不明也？」
J27nB198_p0466a24║（師云）「迷則起眾生見，見有生滅去來，則如來藏性隨為
J27nB198_p0466a25║去來生滅矣！悟則本如來藏，求其生死去來了無所
J27nB198_p0466a26║得，則生滅去來皆合如來藏性也。以迷悟相翻似反，
J27nB198_p0466a27║若知真妄無別，則非反也。又如來藏有三：初顯空如
J27nB198_p0466a28║來藏離一切相，故俱非；次顯不空如來藏，故俱即；三
J27nB198_p0466a29║顯空不空如來藏，故離即離非、是即非即，此合中道
J27nB198_p0466a30║義。以阿難首請妙奢摩他最初方便，世尊至此圓答
J27nB198_p0466b01║三諦始酬前案。居士詳此，則來問非即本無二義，無
J27nB198_p0466b02║不洞然明了，更不疑性有二、心有二，及五蘊法塵有
J27nB198_p0466b03║二也。居士初疑其兩反者，蓋不聞雙即雙離之妙，故
J27nB198_p0466b04║惑非即差岐、依違介念。佛告富樓那云：『汝以色空相
J27nB198_p0466b05║傾相奪於如來藏，而如來藏隨為色空周遍法界；我
J27nB198_p0466b06║以妙明不滅不生合如來藏，而如來藏惟妙覺明圓
J27nB198_p0466b07║照法界。』泐潭謂：『此妙用如水投水，不分能所，繁興大
J27nB198_p0466b08║用，起必全真。』要以不思議心得不思議用，則三諦妙
J27nB198_p0466b09║義皆日用中事，拈來無不是用處。莫生疑！一涉思惟，
J27nB198_p0466b10║徒勞卜度。」
J27nB198_p0466b11║（問云）「以是因緣，世界相續，兩儀未生之先，妄想因緣何
J27nB198_p0466b12║人何自而有生耶？又云：諸佛如來妙覺明空，何當更
J27nB198_p0466b13║出山河大地？則此世界諸佛所不容，不亦留礙乎？且
J27nB198_p0466b14║山河大地不生則同混沌矣！又何以成世界耶？」
J27nB198_p0466b15║（師云）「居士問：『兩儀未生之先，妄想因緣何人何自而有
J27nB198_p0466b16║生耶？』此問大似演若迷頭，狂性未歇耳！豈不見經中
J27nB198_p0466b17║道『寶覺真心，各各圓滿。』若必推求他人之所自生，則
J27nB198_p0466b18║居士寶覺真心全虧無分矣！佛不云乎『如我按指，海
J27nB198_p0466b19║印發光，汝暫舉心，塵勞先起。』溫陵云：『世界、業果、眾生
J27nB198_p0466b20║皆妙心影，明如鏡中頭，分別則妄，不隨分別則狂心
J27nB198_p0466b21║自歇也。』所以本經亦自斷案，明白道：『汝但不隨分別
J27nB198_p0466b22║世間、業果、眾生三種相續，三緣斷故，三因不生。』又云：
J27nB198_p0466b23║『妙淨明心，本周法界。』審如是，則眾生界全是佛界，以
J27nB198_p0466b24║迷妄故，虛空世界生起紛然；妄盡歸源，則山河大地
J27nB198_p0466b25║純是一真法界。《中論》亦云：『諸法不自生，亦不從他生；
J27nB198_p0466b26║不共不無因，是故說無生。』然則兩儀未生已前，早箇
J27nB198_p0466b27║依正互嚴、生佛齊現，喚作無生猶不可，喚作妄想因
J27nB198_p0466b28║緣又可乎？況疑其他生自生，抑又可乎？又豈可落在
J27nB198_p0466b29║頑空作斷滅想？將謂佛界成，則不容有眾生界，矧又
J27nB198_p0466b30║疑山河大地不生，則混混沌沌不成世界耶？此問正
J27nB198_p0466c01║似滿慈騰疑，細研佛答則所惑自袪。昔長水璿師問
J27nB198_p0466c02║琅琊：『清淨本然，云何忽生山河大地？』琊憑凌答云：『清
J27nB198_p0466c03║淨本然，云何忽生山河大地。』璿公于此悟入。居士兼
J27nB198_p0466c04║參此旨，則即時豁然便得本心，不俟予叨叨饒舌也。」
J27nB198_p0466c05║答優曇菴主三問
J27nB198_p0466c06║（問云）「『止止不須說，我法妙難思。』意旨如何？」（師云）「好消息。」（進云）
J27nB198_p0466c07║「文殊菩薩是七佛之師，如何不能出女子定？」（師云）「倒捲
J27nB198_p0466c08║簾兒別有人。」（進云）「達磨至震旦，淨智妙圓，體自空寂，如
J27nB198_p0466c09║何又有面壁之說？」（師云）「待壁倒向汝道。」（進云）「龐公自取涅
J27nB198_p0466c10║槃，如何靈照先登一步？」（師云）「俊鷹生兒成快鷂。」
J27nB198_p0466c11║答毛奇生居士問
J27nB198_p0466c12║（問云）「猛虎喉中飛活雀，怎能得入、怎能得出？」（答云）「喚作雀
J27nB198_p0466c13║兒即不可。」
J27nB198_p0466c14║（問云）「三十年來富貴過眼成空，直將一刀斬斷，何處著
J27nB198_p0466c15║力？」（答云）「易開終始口，難保歲寒心。」
J27nB198_p0466c16║答天旋禪人問
J27nB198_p0466c17║（問云）「外緣不入，內緣不出，一念不生，萬境空寂，正恁麼
J27nB198_p0466c18║時，還許學人受用也未？」（答云）「秪恐你縫罅太多。」
J27nB198_p0466c19║（問云）「有人不在地上走、不涉水中行，有時動身撞倒須
J27nB198_p0466c20║彌、有時舉步蹋破長安，這漢子未審腳跟點地也未？」
J27nB198_p0466c21║（答云）「且道藕絲孔裏藏得幾箇阿修羅王？」
J27nB198_p0466c22║（問云）「單刀直入萬人陣，八面箭鋒匝地圍，翻身跳出時
J27nB198_p0466c23║如何？」（答云）「險阱更難過。」
J27nB198_p0466c24║（問云）「一人在高峰絕頂立，一人在東洋海底坐，兩人擬
J27nB198_p0466c25║欲相見，作何商量？」（答云）「待轆轤先生來作通事始得。」
J27nB198_p0466c26║答徑山語風禪師問
J27nB198_p0466c27║師赴司理黃海岸居士招西湖泛舟，時徑山語風老
J27nB198_p0466c28║宿在坐，（問云）「師何不上徑山？」（師曰）「腳頭未便。」（風云）「有何不便？」
J27nB198_p0466c29║（師曰）「有些病痛。」（風云）「我一生不病。」（師曰）「病過一番亦好。」黃問
J27nB198_p0466c30║風曰：「秪如古人道：『吾有大病，非世所醫。』未審是何病？」
J27nB198_p0467a01║風摩胸云：「阿㖿！阿㖿！」（師曰）「老老大大，話作兩截；先說一
J27nB198_p0467a02║生沒病，而今又叫苦痛？」風指黃云：「他是箇賊。」（師曰）「還是
J27nB198_p0467a03║捉住他好？縱容他好？」風含笑不答。（師曰）「著賊了也。」少頃
J27nB198_p0467a04║同登小舠，蓬忽礙師頂，風笑曰：「打頭不遇作家。」師指
J27nB198_p0467a05║蓬架曰：「這蓬頭果不作家。」眾大笑。方子凡居士問：「靈
J27nB198_p0467a06║隱有石佛七尊埋在地下，今已掘出，秪得六尊；大師
J27nB198_p0467a07║若住靈隱可補一尊？」風搖手云：「我不在數內。」（師曰）「補數
J27nB198_p0467a08║也好。」（風云）「何為？」（師曰）「業在其中。」
J27nB198_p0467a09║師請語風老宿齋次，（風曰）「先大師專持淨土一門誘攝
J27nB198_p0467a10║群機，道有西方可生。秪如古佛道：『身從無相中受生，
J27nB198_p0467a11║猶如幻出諸形像；幻人心識本來無，罪福皆空無所
J27nB198_p0467a12║住。』既無所住，要往西方作麼？」（師云）「無住即西方。」（風曰）「若人
J27nB198_p0467a13║識得心，大地無寸土，又分甚麼東西？」（師云）「恁麼道，徒稱
J27nB198_p0467a14║雲棲腳下兒孫。」（風曰）「我不喫他茶飯。」（師云）「也要拈他一片
J27nB198_p0467a15║香。」（風曰）「我卻不信西方。」（師云）「若論向上人，說箇東方，好與
J27nB198_p0467a16║三十棒；說箇西方，好與三十棒。」風呵呵大笑。（師云）「地獄
J27nB198_p0467a17║未為苦，此一笑最苦。」風連叫曰：「苦苦！」師乃笑曰：「我卻
J27nB198_p0467a18║快活。」風又問：「教中道『十方虛空悉皆消殞』，此意如何？」
J27nB198_p0467a19║（師曰）「要費許多氣力消殞作麼？」（風云）「徑山不在其中？」（師曰）「蚤
J27nB198_p0467a20║消殞了也。」風又問：「趙州道：『有佛處不得住，無佛處急
J27nB198_p0467a21║走過。』意作麼生？」師指案云：「此食品新鮮，不作餿氣。」風
J27nB198_p0467a22║以箸挾菜云：「且喫菜好。」（師曰）「還有果子請你喫。」（風曰）「古人
J27nB198_p0467a23║道：『我有箇休糧方子。』如何是休糧方子？」（師曰）「喫到飽方
J27nB198_p0467a24║休。」師復謂風云：「長老骨氣稜層，必然高壽。」（風曰）「多蒙授
J27nB198_p0467a25║記。」（師云）「爭得恁麼甘心？」齋罷，（風曰）「靈隱住得成，還可時時
J27nB198_p0467a26║相見，有得葛藤打在。」（師曰）「有心開飯店，不怕大肚漢。」臨
J27nB198_p0467a27║行，風問曰：「一口汲盡西江水時若何？」（師曰）「何不更喫一
J27nB198_p0467a28║盃茶？」
J27nB198_p0467a29║室中勘驗
J27nB198_p0467a30║師問道裕余集生居士云：「閉門作活為何事？」（士云）「出賣
J27nB198_p0467b01║𨍏轢鑽。」
J27nB198_p0467b02║（問云）「補網張風成何用？」（士云）「添箇黑撈波。」
J27nB198_p0467b03║（問云）「八卦正位如何排？」（士云）「切忌當頭。」
J27nB198_p0467b04║（問云）「路逢猛虎如何避？」（士云）「一任𨁝跳。」
J27nB198_p0467b05║（問云）「一條直路如何入？」（士云）「巍巍堂堂。」
J27nB198_p0467b06║（問云）「斜街曲巷如何通？」（士云）「婆婆和和。」
J27nB198_p0467b07║（問云）「中心樹子如何斫？」（士云）「亞父空勞樽俎計。」
J27nB198_p0467b08║（問云）「關津把斷如何過？」（士云）「蘇卿元是漢朝臣。」
J27nB198_p0467b09║（問云）「如何是透頂人？」（士云）「腳跟點地。」
J27nB198_p0467b10║（問云）「如何是透底人？」（士云）「鼻孔撩天。」
J27nB198_p0467b11║師因在犙禪人侍次，乃曰：「先師有垂語三則，汝還委
J27nB198_p0467b12║悉麼？」犙曰：「請師舉示？」師曰：「不萌之艸為甚能藏香象？」
J27nB198_p0467b13║犙曰：「好者畜生，欲隱彌露。」師曰：「古澗寒泉水作何色？」
J27nB198_p0467b14║犙曰：「五眼覷不得。」師曰：「徹底無依，向甚麼處安身立
J27nB198_p0467b15║命？」犙曰：「鋤卻虛空帶活埋。」師曰：「放汝三十棒。」犙便珍
J27nB198_p0467b16║重。
J27nB198_p0467b17║師住妙行在，犙禪入回覲，師曰：「子會見什麼人來？」曰：
J27nB198_p0467b18║「某甲不見一人。」師曰：「子眼何太高？」曰：「和尚莫污人好。」
J27nB198_p0467b19║師曰：「還見老僧麼？」曰：「若見和尚，何異諸方？」師曰：「老僧
J27nB198_p0467b20║今日欺汝不得也。」曰：「爭敢冤屈和尚？」師曰：「三十棒自
J27nB198_p0467b21║領出去！」曰：「和尚莫全靠學人。」師便休。
J27nB198_p0467b22║答捨逸居士參禪要語
J27nB198_p0467b23║夫禪門之學，非世間語言文字，乃心法妙悟，超乎情
J27nB198_p0467b24║見之局量者也。然非獨方袍圓頂而後可以從事斯
J27nB198_p0467b25║道，即在家塵勞中，色聲對待之際、賓主酬酢之時，乃
J27nB198_p0467b26║至咳唾掉臂、折旋俯仰，六根門頭皆有自己真佛放
J27nB198_p0467b27║光，妙在處處參尋、心心提醒，忽然開口咬著舌、洗面
J27nB198_p0467b28║抹著鼻，便知本來成佛不假外求矣！然乎生佛無殊，
J27nB198_p0467b29║秪在迷悟兩字遂隔霄壤，故龍女七歲獻珠，頓然成
J27nB198_p0467b30║道；善財一生取證，不歷僧祗，如一向無臂之人，忽獲
J27nB198_p0467c01║兩臂，便解扼攬屈伸耳！昔龐公沉巨貲于湘水，及見
J27nB198_p0467c02║馬大師便悟得一口吸盡西江之句，繇是機鋒迅捷。
J27nB198_p0467c03║即龐婆子女，皆宗門正箭。龐公一日云：「難！難！十石油
J27nB198_p0467c04║麻樹上攤！」龐婆云：「易！易！百草頭邊祖師意。」女靈照云：
J27nB198_p0467c05║「也不難！也不易！饑來喫飯困來睡。」奇哉！何法窟爪牙
J27nB198_p0467c06║盡在此老一門？今人徒來世間擾攘一場，終日開口
J27nB198_p0467c07║動舌，不曾半句說著自家屋裏事，可謂醉夢中人不
J27nB198_p0467c08║可與語醒時景況，豈知貪嗔毒海正是寶筏玄津，煩
J27nB198_p0467c09║惱稠林皆為諸佛華座？所以《維摩》云：「譬如高原陸地
J27nB198_p0467c10║不生蓮華，卑濕汙泥乃生此華。」然則人品有優劣，佛
J27nB198_p0467c11║性無貴賤。丹霞一書生也，如選官不如選佛，機緣果
J27nB198_p0467c12║在；石頭玄沙乃漁父也，拋鉤入雪峰之室；南能乃賣
J27nB198_p0467c13║柴漢也，負舂領黃梅之衣。裴相國以黃檗圭峰為師
J27nB198_p0467c14║友；蘇學士以東林佛印為導標。陸大夫之金鵝養熟，
J27nB198_p0467c15║被南泉老喚出缾來；黃太史之丹桂飄香，因晦堂師
J27nB198_p0467c16║搊住鼻孔，斯皆宗門中具眼者，亦濁惡世界光明幢
J27nB198_p0467c17║耳！非特此諸君子為然。自佛法入震旦，歷漢、魏、六朝、
J27nB198_p0467c18║唐、宋迨明，其間賢君宰輔居士輩，或精探奧義，博綜
J27nB198_p0467c19║龍藏之文；或深慕禪宗，妙徹拈花之旨，皆能游戲塵
J27nB198_p0467c20║中而作佛事，其臻彼岸者不翅恒河沙數。然慈航普
J27nB198_p0467c21║度，輒有焚舟之人；法席宏收，時遇操戈之士。自宋儒
J27nB198_p0467c22║樹異端之論，莫不以空寂為禪門病，故封疆畫界，甘
J27nB198_p0467c23║裏足不入其門。於戲！禪何病於人乎？而人自病于不
J27nB198_p0467c24║知禪，遂指空寂異端妄生異議。佛不云乎「即心是佛」，
J27nB198_p0467c25║然則排斥者無乃排自心之佛乎？佛亦何嘗受其一
J27nB198_p0467c26║毛之損徒自損云爾？或曰：「吾教亦有禪，何必參爾家
J27nB198_p0467c27║之禪以糅吾道耶？」予曰：「噫！爭爾我者乃禪家膈上病，
J27nB198_p0467c28║但從克念工夫褫剝將去，直得人我雙亡、纖塵不立，
J27nB198_p0467c29║便知孔子擔起底便是釋迦放下底，秪要放下底擔
J27nB198_p0467c30║得起；擔起底放得下，纔可與語禪宗極致。」居士問曰：
J27nB198_p0468a01║「擔起放下即不問，且道孔子與釋迦是同是別？」余曰：
J27nB198_p0468a02║「同別且置，秪如天地未分、父母未生已前，孔子與釋
J27nB198_p0468a03║迦在何處安身立命？」士不答。余曰：「居士向這裏看得
J27nB198_p0468a04║破，便曉得釋迦與孔子安身立命處，亦曉得自家安
J27nB198_p0468a05║身立命處。到此光景，可謂野色更無山間斷，天光直
J27nB198_p0468a06║與水相通。」
J27nB198_p0468a07║禪淨發隱
J27nB198_p0468a08║余駐錫虎跑，一日瓶匋聞尊宿招同武林眾宰官居
J27nB198_p0468a09║士湖上放生，偶舟過淨慈，而泉憲錢從卓居士亦至，
J27nB198_p0468a10║乃握余手曰：「雲棲先師雖兩經大手為塔上之銘，然
J27nB198_p0468a11║己躬下一段光明終未揭露，海內但知為蓮燈紹燄，
J27nB198_p0468a12║而不知先師確是宗門郢匠禪淨雙通者也，其專主
J27nB198_p0468a13║淨土者，唯恐九人錯路，故苦心開導，寧受齋公之誚、
J27nB198_p0468a14║不逗角虎之機，詎可以尋常臆見測其權巧弘願哉？
J27nB198_p0468a15║今博山以宗證淨、先師以淨含宗，真為顯密互融、後
J27nB198_p0468a16║先交徹，是敢請為先師另撰一塔銘，庶幾有所表章，
J27nB198_p0468a17║惟不吝慈悲隨所懇！」余謝曰：「太師翁如隨色摩尼，何
J27nB198_p0468a18║人不睹圓照？其序《高峰語錄》亦自禪淨雙掃，云『千丈
J27nB198_p0468a19║巖！七寶池！有智主人，二俱不受。』則知舌藏霹靂、足跡
J27nB198_p0468a20║如空，焉易描邈彼之真哉？」時聞尊宿亦以傳略授余，
J27nB198_p0468a21║且謂曰：「錢居士乃先師賞音弟子也。先師少治舉子
J27nB198_p0468a22║業，與其先公卓菴憲副素相莫逆，今居士又預先師
J27nB198_p0468a23║籌室，法乳淵源誠有所自，此請殆為法門關係，倘得
J27nB198_p0468a24║如椽一揮，抉出先師末句真髓，則雲棲念佛一門如
J27nB198_p0468a25║日中天矣！」余曰：「趙州道：『諸方難見而易識，老僧易見
J27nB198_p0468a26║而難識。』然則識得趙州者須再來古佛，竊謂識得雲
J27nB198_p0468a27║棲者亦須通身是眼。今觀師所述傳略，與憨大師、吳
J27nB198_p0468a28║太史兩塔銘，其平生行寶，如虎頭寫照，頰毛風采俱
J27nB198_p0468a29║一筆畫出，詎可謂不識雲棲者耶？獨太師翁於禪宗
J27nB198_p0468a30║一事，如手中影草，本是隱身之術，原使人不之見為
J27nB198_p0468b01║妙也。茲承嘉命，敢罔恤忌諱？太師翁乃圓乘人也，具
J27nB198_p0468b02║一證一切證手眼，理無不徹、機靡不貫，雖單示一門，
J27nB198_p0468b03║而無量乘門總持互攝，參之不見其雜、析之不見其
J27nB198_p0468b04║分，識之者必曰：『雲棲門庭淵廣，如君統萬邦為一家。』
J27nB198_p0468b05║惑之者必曰：『此不過一淨土偏安之主也。』跡其未出
J27nB198_p0468b06║家時，閱《壇經》即以生死貼額樓，及禮性天理和尚薙
J27nB198_p0468b07║顱，從無盡行律師稟具，北遊五臺感文殊放金光照
J27nB198_p0468b08║觸。初參遍融老宿，後謁笑巖和尚求開示，巖曰：『阿你
J27nB198_p0468b09║三千里外來開示我，我有甚麼開示？』師恍若有省，辭
J27nB198_p0468b10║過東昌，道中聞譙樓鼓聲忽悟其旨，作偈曰：『二十年
J27nB198_p0468b11║前事可疑，三千里外遇何奇？焚香擲戟渾閒事，魔佛
J27nB198_p0468b12║空爭是與非。』此可見最初行腳單以參究為主，而淨
J27nB198_p0468b13║土惟心原從悟門所得。「但入明以來，宗門寥落，律居
J27nB198_p0468b14║不振，講席多隳，禪淨兩門漠然無主。太師翁觀時節
J27nB198_p0468b15║因緣，欲豎法幢無如念佛，善誘三根專以持名一心
J27nB198_p0468b16║不亂為宗。蓋持名乃一種緊峭簡捷工夫，妙在提頭
J27nB198_p0468b17║知尾就路還家，一念相應即見自性彌陀，所謂徑中
J27nB198_p0468b18║之徑者，意不在茲乎？太師翁以雜華為堂觀、以淨土
J27nB198_p0468b19║作門徑、以禪宗為壼奧、以教相為羽儀，不以一味而
J27nB198_p0468b20║尚王之膳、不以單方而窮醫之技。今之居曲盝稱知
J27nB198_p0468b21║識者，如千蹊萬徑中示人直路到家，然到家後貧從
J27nB198_p0468b22║自窶、富從自奢，苟無制馭折衷之法，則無明習氣陶
J27nB198_p0468b23║汰不淨、情根識蒂黏帶不清，殊乏精扃嚴鍵、遠到深
J27nB198_p0468b24║蟠，自家儱侗不拘，種草皆收；骨氣生獰冀怙，門風有
J27nB198_p0468b25║黨，此乃禪家近癖，毋怪乎燃犀照水者駭為怪事也。
J27nB198_p0468b26║太師翁雖不開堂說法，然有扣及宗乘中事無不唱
J27nB198_p0468b27║酬，如《竹窗隨筆》云：『憶在家時，一兒晚索湯餅，時市門
J27nB198_p0468b28║已掩，家人無以應，丸米粉與之，啼不顧，其母恚甚，予
J27nB198_p0468b29║曰：「易事耳！」取米丸匾之，兒入手，啞然而笑。時謂：「兒易
J27nB198_p0468b30║誑若此。」』固知今人輕淨土重禪宗者似焉！語以丸湯
J27nB198_p0468c01║餅之淨土則啼，易以匾米丸之禪宗則笑，此真與兒
J27nB198_p0468c02║童何異？此等譬喻則知太師翁之所唱導，政觀時施
J27nB198_p0468c03║設，原非按牛喫草也。又王敬所侍郎問：『夜來老鼠唧
J27nB198_p0468c04║唧，說盡一部《華嚴》。』師云：『貓兒突出時如何？』王無語，師
J27nB198_p0468c05║自代云：『走卻法師，留下講案。』且頌曰：『老鼠唧唧，《華嚴》
J27nB198_p0468c06║歷歷，奇哉王侍郎，卻被畜生惑。貓兒突出畫堂前，床
J27nB198_p0468c07║頭說法無消息；無消息！大方廣佛華嚴經，世主妙嚴
J27nB198_p0468c08║品第一。』如此答頌，假續之於燈版，誰不曰此古尊宿
J27nB198_p0468c09║作略也？世多以念佛齋公行徑疑之，遂抹殺不傳，惜
J27nB198_p0468c10║哉！貴耳賤目，伯牙寧不絕絃？或問：『《華嚴五教》禪居頓
J27nB198_p0468c11║位，頓之去圓，未達一間，何得並舉？』師答云：『清涼讚天
J27nB198_p0468c12║台四教，理致圓傋，而五教加頓，補台之傋而未傋也。
J27nB198_p0468c13║以達磨一宗無可安著，聊判歸頓，而實頓有二義：一
J27nB198_p0468c14║但頓、二圓頓，此禪宗正圓頓之頓。然可以不名為圓，
J27nB198_p0468c15║良繇專重直指見性以破漸宗，於法界緣起之義，雖
J27nB198_p0468c16║具在中而非所重，救時為急，無暇論故。又此宗本曰
J27nB198_p0468c17║教外別傳，則小乘、大乘、一切乘所不能收；四教、五教、
J27nB198_p0468c18║一切教所不能攝。不惟出彼漸階，亦復不居頓格；非
J27nB198_p0468c19║但超乎頓位，亦復不受圓名。賢首判教亦不得已而
J27nB198_p0468c20║姑為寄位，豈可真以位分拘耶？』予謂：扶豎宗風，具正
J27nB198_p0468c21║法眼，見徹少林骨髓，此老非獨好手，抑亦少林功臣
J27nB198_p0468c22║也。今有鈍置禪宗位居別教，使不得預台教之圓位，
J27nB198_p0468c23║太師翁豈不弘教乎？於台宗賢首無不逗肯中綮，其
J27nB198_p0468c24║推重禪宗又何等平心快論？然則此抬彼搦，如點燈
J27nB198_p0468c25║喫飯兩家分明，不然達磨一宗幾遭義虎崖柴。其種
J27nB198_p0468c26║種提持發揮向上，不但於宗乘中而直指曲喻，即箋
J27nB198_p0468c27║一疏、釋一鈔咸以稱理為極則，令人帖帖地服膺。即
J27nB198_p0468c28║《禪關策進》，甚為啟蒙金錍；禪海二珍，甚為道眼證據。
J27nB198_p0468c29║苟不究其深旨，則諸所著述曲盡一片婆心，為誰對
J27nB198_p0468c30║症發藥也？然生平厚自韜晦，不以悟門居稱、不以拈
J27nB198_p0469a01║頌衒人、不以標幟自高，此等邁軸殆為學地中人出
J27nB198_p0469a02║一身媿汗、解幾重顏甲，孰易知其恩德哉？然則禪淨
J27nB198_p0469a03║教律，師能縛為一束、劈作四架；六度妙行，師能融為
J27nB198_p0469a04║一心、發為萬善；慧辯道德，師能傋於一身、輝映千古。
J27nB198_p0469a05║譬圓伊三點，縱橫不得擬其勢；毘盧稱性，頓漸不敢
J27nB198_p0469a06║配其乘，所謂通身手眼者非師其誰歟？若夫願廣悲
J27nB198_p0469a07║深，真古佛再來。「於時祖庭秋晚門門蕭索，太師翁特
J27nB198_p0469a08║以普字三昧圓應廣唱綜禪之致，如永明閒律之學、
J27nB198_p0469a09║如宣祐弘教之義、如台賢而主鬯蓮宗，則兼擅七祖
J27nB198_p0469a10║之長，遂使震旦佛法真如揭日月而重光，其儲材得
J27nB198_p0469a11║人，如豢律虎、義虎、角虎於一圈，俟其牙爪距獰馴攫
J27nB198_p0469a12║俱用，然後出而哮吼如獅王驚人。此太師翁生平踐
J27nB198_p0469a13║真履實之效，不獨深望於來哲，使千古下有能窺其
J27nB198_p0469a14║機用如此縝密、如此博贍、如此擴大，是則與師把手
J27nB198_p0469a15║同行大寂光中矣！又何更疑之為抑禪宗揚淨土，獨
J27nB198_p0469a16║罵之為豐干老賊乎？正所謂：『佛祖位中留不住，夜深
J27nB198_p0469a17║依舊宿蘆花。』真酷似其人也。」
J27nB198_p0469a18║歸雲夜話
J27nB198_p0469a19║心耽靜境者，投足散亂之場，畏態不勝嫌避；形參鬧
J27nB198_p0469a20║跡者，冥心真寂之境，躁性不耐幽閒，故擔版漢所見
J27nB198_p0469a21║各滯一邊。祖師道：「出息不涉眾緣，入息不居陰界。」此
J27nB198_p0469a22║等妙語，不可不參。
J27nB198_p0469a23║天性寡淡，入道最得便宜；欲愛乾枯，對境自然亡所。
J27nB198_p0469a24║道人甘得清苦，受用更大。雪峰呼玄沙為再來人，以
J27nB198_p0469a25║其衣取蔽形、食取接氣，真冰霜衲子也。每想古人拾
J27nB198_p0469a26║橡栗、衣荷芰、喫瓔珞飯、點橘皮湯，不覺嗜好之念竟
J27nB198_p0469a27║慚沮矣！
J27nB198_p0469a28║鬧籃裏鑽頭，打失了靜定光景；坐境中昏悶，提不起
J27nB198_p0469a29║本參話頭。正所謂靜沈死水、動落今時。要得工夫成
J27nB198_p0469a30║片，大須仔細用心，久久操存，自然歸一。
J27nB198_p0469b01║抱負心勝者，未免傲習成癖；經幹多能者，終見識情
J27nB198_p0469b02║攬事；利害眼明者，打入是非窠臼；伎倆心多者，斷然
J27nB198_p0469b03║機械不忘。其痛病非一，未易枚舉，須是自家覺察，損
J27nB198_p0469b04║至於無損，其習氣豁爾消融也。不恃為美，恃則為障，
J27nB198_p0469b05║學佛法須是將自己平日胸中學解知見盡情芟去，
J27nB198_p0469b06║然後可以參悟，不然則心境駁雜，未免鏡上添痕。昔
J27nB198_p0469b07║康昆侖從段師學琵琶，段先令不近樂器三年，忘其
J27nB198_p0469b08║本領，然後窮段之藝，妙絕一時。況學無上妙道，若不
J27nB198_p0469b09║換骨洗腸，通身整頓別是一番境象，則欲望造祖佛
J27nB198_p0469b10║堂奧，其可得乎？
J27nB198_p0469b11║道人之心，不可著一物，好經論則被文字縛殺、好談
J27nB198_p0469b12║唾則被語言縛殺、好思惟則被情識縛殺。翻得轉、擺
J27nB198_p0469b13║得脫雖是好手，要不被境風所轉而能轉于物者，還
J27nB198_p0469b14║他有力大人。所以道：「肚無偏癖病，何怕冷油虀？」
J27nB198_p0469b15║工夫做到情忘理極處，自然與法身理相應，如脫鶻
J27nB198_p0469b16║臭布衫、拈卻炙脂帽相似。若終日識心紛飛，觸境不
J27nB198_p0469b17║能忘情，雖坐禪床上，如猢孫繫露柱，敢保血肉團包
J27nB198_p0469b18║裏無位真人、妄想坑埋沒自家寶藏，縱得透脫，猶是
J27nB198_p0469b19║枯樁邊事，況未得透脫耶？
J27nB198_p0469b20║學道須以高遠為期，苟不至於大悟，不可隨情生滅
J27nB198_p0469b21║放縱身心，及離了真正明眼師匠，別圖去就、建立生
J27nB198_p0469b22║涯，作半路抽身漢，如渡海人牢把風柁到岸方休。古
J27nB198_p0469b23║人喫折腳鐺中飯，向水邊林下保養聖胎，是諦當後
J27nB198_p0469b24║事，直須打徹一迴頂天立地，可以與祖佛奪權衡、可
J27nB198_p0469b25║以與人天作眼目，斯乃大乘菩薩發心，真不負出家
J27nB198_p0469b26║之志矣！
J27nB198_p0469b27║心地未明，開口即錯，縱有高論，非是定見。居學地者
J27nB198_p0469b28║不可輕易持論古今得失，但當存疑，俟他日道眼明
J27nB198_p0469b29║白，方可決定是非邪正。
J27nB198_p0469b30║眼前有一毫順境來迎我，不可過生歡喜，當觀如夢
J27nB198_p0469c01║幻空花，快意後一場懡㦬；眼前有一毫逆境來加我，
J27nB198_p0469c02║不可便生煩惱，當觀如疾風暴雨，天晴後一場懡㦬。
J27nB198_p0469c03║古人多體究言句，不專在一句話頭上用心，一語投
J27nB198_p0469c04║機千疑頓發，故圓悟說大慧：「汝不疑言句，是為大病。」
J27nB198_p0469c05║今時惟喜單提一句公案，如百萬軍中拖刀直入，雖
J27nB198_p0469c06║得斬截便宜，若要築著磕著通身是眼，須向雜毒海
J27nB198_p0469c07║裏一一驗過始得。
J27nB198_p0469c08║凡機鋒問答全主全賓，須是作家相見，自然節拍相
J27nB198_p0469c09║應。若是學地中人道眼未明，凡見宗師家須虛心請
J27nB198_p0469c10║益以求決擇，不可貪求印證。大丈夫兒掀翻徹底，尚
J27nB198_p0469c11║不自肯住腳，況挾複上門求人打東瓜印子耶？多見
J27nB198_p0469c12║一等瞎漢亂統，如醉漢發風、如癇病發狂，古今有智
J27nB198_p0469c13║識者決不如是。雖呈偈呈解問答，要且自知時節，不
J27nB198_p0469c14║同他人弄鬼戲也。
J27nB198_p0469c15║道人胸次居常磊落超曠，固是格外人物，然于生死
J27nB198_p0469c16║禍患，不先有以明決處斷，則臨事未免周章惶悚喪
J27nB198_p0469c17║其所守，此平日心境放閒未嘗遠慮，故不經磨鍊也。
J27nB198_p0469c18║看祖佛言教，須洞曉深旨，不可打印板在胸中著意
J27nB198_p0469c19║摹擬，如看《徑山語錄》便椿定箇大慧模樣出來；看《高
J27nB198_p0469c20║峰語錄》便占在高峰面前，行走說話都是他家口氣，
J27nB198_p0469c21║及乎舉措施為，恰又不相似，此是識見淺陋融化不
J27nB198_p0469c22║得。彼高峰、大慧二老何等手眼？千古下有幾人儔匹？
J27nB198_p0469c23║便如此容易躐等耶？善學者無所不得，妙在抽筋不
J27nB198_p0469c24║動皮、換骨不見血，雖喫他家飯、不屙他家屎，此纔是
J27nB198_p0469c25║潛行須與古人同處。非圓機活眼，則膠柱調絃、按圖
J27nB198_p0469c26║索駿，此愚者之通病，藥石難醫奈何？
J27nB198_p0469c27║要作宗門正眼，必須學悟兼優；要振祖佛門庭，尤貴
J27nB198_p0469c28║機辨無礙。古今明徹理性者，能兼諸用而傋全體，方
J27nB198_p0469c29║為第一流人物、然尤在道德禮義四字輔翼成功，纔
J27nB198_p0469c30║可建經久遠大事業；苟恃尺寸所長，外鶩虛聲，學無
J27nB198_p0470a01║通方之識、悟非超師之見，此流俗阿師，直饒動地驚
J27nB198_p0470a02║天，終見一場敗缺，復何益于教門哉？
J27nB198_p0470a03║好人品不在立意，要做箇標格出來，但當一心究理、
J27nB198_p0470a04║性地明白，其人品不扶自正；苟有一念好奇特之心、
J27nB198_p0470a05║強分同異，故與流輩相違，此等不墮輕忽、便落僥倖。
J27nB198_p0470a06║狂慧少定、枯禪乏智，二病相傾今古不齊。故知聖智
J27nB198_p0470a07║入作，必善用其機，所以大有為者先有守，譬夫庭禽
J27nB198_p0470a08║養勇，一奮驚群；霧豹澤毛，七日不食，苟無定力以持
J27nB198_p0470a09║心，則自己走作尚不奈，況能為濟世舟楫哉？
J27nB198_p0470a10║古今悟道，善能游戲塵勞廣作佛事者，要先得三昧
J27nB198_p0470a11║王三昧，則一切三昧無不總持，如人教一棚肉傀儡
J27nB198_p0470a12║相似，腳底線頭都已曉，牽抽全藉裏頭，人到此田地，
J27nB198_p0470a13║佛法世法是甚麼？喚作熱碗鳴聲也是強說道理。
J27nB198_p0470a14║學道之士見善必遷、知過必改，積功樹德惟日不足，
J27nB198_p0470a15║苟不慎護三業，忽被境風觸動便鬥爭到底，如矢在
J27nB198_p0470a16║弦上迎機連發，此蓋平日無制心工夫，不能居逆受
J27nB198_p0470a17║順、處順如逆。古德云：「衲子雖有見道之資，若不深蓄
J27nB198_p0470a18║厚養，非惟無補于教門，將恐有招禍辱。」可不慎歟？
J27nB198_p0470a19║憎愛兩字最為入道障門，極難打破。禪人知此病痛，
J27nB198_p0470a20║直得法愛兼忘，管此進道如鳥飛空無有阻礙，所以
J27nB198_p0470a21║三祖云：「但莫憎愛，洞然明白。」此是如透萬重關鎖，一
J27nB198_p0470a22║擊俱開。
J27nB198_p0470a23║學道人當虛懷無我不見彼過，莫因私憤遂塞公道，
J27nB198_p0470a24║如世諦中人暗箭傷人，不顧損德自喪心術。予少時
J27nB198_p0470a25║嘗有偈警世云：「朝看東鄰花，莫賞西園蘜；不妒他人
J27nB198_p0470a26║時，終還自家福。」此言雖鄙，讀之可以令人蕩不平之
J27nB198_p0470a27║氣。
J27nB198_p0470a28║示心鑑禪人
J27nB198_p0470a29║吾輩忝稱釋種墮三寶數，當時自反照剋責，既辭違
J27nB198_p0470a30║二親趣此非家，必欲何所圖乎？方其袍、圓其頂，可謂
J27nB198_p0470b01║僧相嚴特矣！若不憤發精彩，令志氣日新，以求悟明
J27nB198_p0470b02║己分中一生死大事、荷擔大法，則所謂好一座佛堂，
J27nB198_p0470b03║空然無佛矣！若更縱恣情欲放蕩身心，或嗜膏腴，受
J27nB198_p0470b04║用驕態；或依軒冕，從遊聲利；或三業四儀，不拘戒撿，
J27nB198_p0470b05║荒唐偷玩虛擲光陰，如此為僧與流俗何殊？古德云：
J27nB198_p0470b06║「地獄未為苦，袈裟下失卻人身為最苦也。」如今要跳
J27nB198_p0470b07║出三界業網、不受閻老拘束，須是打翻無明窠臼，參
J27nB198_p0470b08║教透頂透底，與佛祖把手同行始得。所以藥山道：「此
J27nB198_p0470b09║事直須高高山頂立，深深海底行，閨閤中物捨不得，
J27nB198_p0470b10║便為滲漏。」且道作麼生得箇不滲漏去？禪者向這裏
J27nB198_p0470b11║會取，藥山不曾入滅。
J27nB198_p0470b12║示心啟禪人
J27nB198_p0470b13║入此宗者，宜先截斷葛藤最為捷徑。學解塞於胸襟、
J27nB198_p0470b14║語脈障于咽喉、緣念坌于識田，無往而非熟境。欲以
J27nB198_p0470b15║希望心、聰明靈利心，虛浮不真而入此門，譬剪彩作
J27nB198_p0470b16║花，其如大地陽春何？必須忘緣泯念專心一路，將無
J27nB198_p0470b17║義味話頭極力參研，如貓捕鼠追到牛角表，自有倒
J27nB198_p0470b18║斷時節也。
J27nB198_p0470b19║雲棲示禪人
J27nB198_p0470b20║中峰老人云：「一片陳年銕石心，行藏寂寂冷沉沉；硬
J27nB198_p0470b21║拳緊握棲茆屋，那肯輕拋半片心？」此偈余嘗體貼其
J27nB198_p0470b22║意，則工夫無時刻放過，即放過亦有工夫，此乃已驗
J27nB198_p0470b23║靈方，能如此切心則悟門不必重說。
J27nB198_p0470b24║
J27nB198_p0470b25║
J27nB198_p0470b26║
J27nB198_p0470b27║
J27nB198_p0470b28║
J27nB198_p0470b29║
J27nB198_p0470b30║雪關禪師語錄卷之四終