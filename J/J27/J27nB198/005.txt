J27nB198_p0470c01║雪關禪師語錄卷之五
J27nB198_p0470c02║
J27nB198_p0470c03║侍者成巒、傳善錄
J27nB198_p0470c04║法孫開詗編
J27nB198_p0470c05║拈古（并評著語）
J27nB198_p0470c06║波斯匿王問世尊曰：「勝義諦中有世俗諦否？若言無，
J27nB198_p0470c07║智不應二；若言有，智不應一。一二之義其義如何？」（評曰：
J27nB198_p0470c08║波斯匿王眉底著眼，覷破黃面老子家風。是甚麼家風？打破鏡來即向汝道。）佛言：「汝於過
J27nB198_p0470c09║去龍光佛法中曾問此義，我今無說，汝亦無聽，無說
J27nB198_p0470c10║無聽是名一義二義。」（著語云：果是慳。）
J27nB198_p0470c11║拈曰：世尊意路分明舌頭太短，王於龍光佛時曾
J27nB198_p0470c12║問此義，雖於般若緣熟，其奈佛法習氣未忘。然雖
J27nB198_p0470c13║如是，不因龍躍浪，爭見禹門高？
J27nB198_p0470c14║東印度國王請二十七祖般若多羅尊者齋次，王問
J27nB198_p0470c15║曰：「師何不轉經？」祖曰：「貧道出息不涉眾緣，入息不居
J27nB198_p0470c16║陰界，常轉如是經，百千萬億卷。」（評曰：出息不涉，入息不居，如牛拴鼻，似盤
J27nB198_p0470c17║滾珠。如斯會得，經即轉、轉即經，甚麼處不見尊者？）王乃歡喜作禮，從此信入。
J27nB198_p0470c18║（著語云：不轉底也是經）。
J27nB198_p0470c19║拈曰：國主請齋，不是好意，要與尊者算飯錢。如是
J27nB198_p0470c20║經轉得妙，大藏小藏都從此演出，尊者非但受得
J27nB198_p0470c21║天廚妙供，亦能消卻萬鎰黃金。秪如萬鎰黃金作
J27nB198_p0470c22║麼生消？良久云：「量寬福大。」
J27nB198_p0470c23║南天竺國異見王，達磨大師之親姪也，初廢黜，沙門
J27nB198_p0470c24║因與宗勝論義，稍屈，王欲擯之。忽波羅提尊者至，王
J27nB198_p0470c25║問曰：「何者是佛？」提曰：「見性是佛。」王曰：「師見性否？」提曰：
J27nB198_p0470c26║「我見佛性。」王曰：「性在何處？」提曰：「性在作用。」王曰：「是何
J27nB198_p0470c27║作用？我今不見？」提曰：「今現作用，王自不見。」王曰：「於我
J27nB198_p0470c28║有否？」提曰：「王若作用，無有不是；王若不用，體亦難見。」
J27nB198_p0470c29║王曰：「若當用時，幾處出現？」提曰：「若出現時，當有其八。」
J27nB198_p0470c30║王曰：「其八出現，當為我說！」波羅提即說偈曰：「在胎為
J27nB198_p0471a01║身，處世為人；在眼曰見；在耳曰聞；在鼻辨香；在舌談
J27nB198_p0471a02║論；在手執捉；在足運奔。遍現俱該沙界，收攝在一微
J27nB198_p0471a03║塵；識者知是佛性，不識喚作精魂。」（著語云：不識即是佛性，識即喚作精
J27nB198_p0471a04║魂。）王聞偈已心即開悟，悔謝前愆，遂精勤白業護持
J27nB198_p0471a05║三寶。一日因達磨大師辭遊震旦，王乃涕淚交頤曰：
J27nB198_p0471a06║「此國何罪？彼土何祥？叔既有緣，非吾所止，惟願不忘
J27nB198_p0471a07║父母之國，事畢早回。」王即具大舟，實以眾寶，躬率臣
J27nB198_p0471a08║僚送至海壖。
J27nB198_p0471a09║拈曰：尊者善說佛性義，如將傀儡線索一時抽動，
J27nB198_p0471a10║王聞心即開悟，便知得青布幔裏有人。簡點將來，
J27nB198_p0471a11║當時喚作佛性，尊者面皮已厚三尺；更說八處作
J27nB198_p0471a12║用，教壞人家多少男女？然雖如是，比一等弄精魂
J27nB198_p0471a13║手腳猶較些子。
J27nB198_p0471a14║梁武帝聞達磨大師從西域航海而來，乃遣使齎詔
J27nB198_p0471a15║迎請。師至，武帝問：「如何是聖諦第一義？」師曰：「廓然無
J27nB198_p0471a16║聖。」帝曰：「對朕者誰？」師曰：「不識。」（著語云：這便是祖師關。）（○評曰：千七伯則葛藤
J27nB198_p0471a17║從此惹起，此一問答曰銅墻萬仞、鐵壁千重，透得者能有幾人？）帝初不契，後悔悟曰：
J27nB198_p0471a18║「見之不見，逢之不逢，今之古之，悔之恨之，朕雖一介
J27nB198_p0471a19║凡夫，敢師之於後？」
J27nB198_p0471a20║拈曰：武帝是佛心天子，達磨大師是踏毘盧頂上
J27nB198_p0471a21║行底人，故武帝一時趁之不及，後乃悔悟，不是迷
J27nB198_p0471a22║逢達磨，卻是賊過彎弓。
J27nB198_p0471a23║唐憲宗皇帝嘗詔鵝湖大義禪師入內，於麟德殿論
J27nB198_p0471a24║義。時有法師問鵝湖曰：「如何是禪？」湖以手點空，法師
J27nB198_p0471a25║無對，帝曰：「法師講無窮經論，秪這一點尚不奈何！」（評曰：
J27nB198_p0471a26║古今不奈何這一點底甚多，且道利害在甚麼處？）鵝湖一日舉順宗問尸利
J27nB198_p0471a27║禪師：「大地眾生如何得見性成佛？」利曰：「佛性如水中
J27nB198_p0471a28║月，可見不可取。」因謂帝曰：「佛性非見必見，水中月如
J27nB198_p0471a29║何攫取？」帝乃問曰：「何者是佛性？」對曰：「不離陛下所問。」
J27nB198_p0471a30║帝默契真宗，益加欽重。
J27nB198_p0471b01║拈曰：英明聖智一點便知，信是飛龍不同跛鱉。若
J27nB198_p0471b02║道不離陛下所問即是佛性，鵝湖眉毛亦須倒豎。
J27nB198_p0471b03║何故？秪曉眼橫，不知鼻直。
J27nB198_p0471b04║唐肅宗皇帝聞南陽忠國師道行卓冠一時，敕中使
J27nB198_p0471b05║齎詔徵赴京師，隆以師禮，帝問：「師在曹谿得何法？」師
J27nB198_p0471b06║曰：「陛下還見空中一片雲麼？」帝曰：「見。」師曰：「釘釘著、懸
J27nB198_p0471b07║挂著。」
J27nB198_p0471b08║拈曰：帝問曹谿心法，國師分明說不出口，指東畫
J27nB198_p0471b09║西，天眼已洞矚矣！秪如空中這片雲，釘著是？挂著
J27nB198_p0471b10║是？彌天纔作蓋，遍界又成霖。
J27nB198_p0471b11║帝又問：「如何是十身調御？」師乃起立曰：「會麼？」帝曰：「不
J27nB198_p0471b12║會。」師曰：「與老僧過淨瓶來。」
J27nB198_p0471b13║拈曰：肅宗帝問箇十身調御，太煞有佛法玄旨，國
J27nB198_p0471b14║師恁麼答，非惟不孤來問，且有翊贊王化之功。秪
J27nB198_p0471b15║如道「與老僧過淨瓶」意作麼生？靈山付囑，不似今
J27nB198_p0471b16║朝。
J27nB198_p0471b17║代宗皇帝問南陽忠國師曰：「師滅度後弟子將何所
J27nB198_p0471b18║記？」師曰：「告檀越與老僧造一所無縫塔。」帝曰：「請師塔
J27nB198_p0471b19║樣看。」師良久曰：「會麼？」帝曰：「不會。」師曰：「貧道去後，有侍
J27nB198_p0471b20║者應真卻諳此事，乞詔問之。」帝後詔耽源問前語，源
J27nB198_p0471b21║良久曰：「聖上會麼？」帝曰：「不會。」源述偈曰：「湘之南，潭之
J27nB198_p0471b22║北，中有黃金充一國，無影樹下合同船，琉璃殿上無
J27nB198_p0471b23║知識。」（著語云：不謬為國師侍者。）（○評曰：國師塔樣，太鶻崙生；耽源塔樣，太玲瓏生。且道國師底是？耽
J27nB198_p0471b24║源底是？）帝大悅。
J27nB198_p0471b25║拈曰：大小國師費卻如許氣力，畫箇無縫塔樣不
J27nB198_p0471b26║出，乃推過侍者耽源。雖則巧運磚石合成尖圓之
J27nB198_p0471b27║相，不知反為七花八裂，被大唐天子看破。
J27nB198_p0471b28║唐文宗皇帝好嗜蛤蜊，一日御饌中有擘不張者，帝
J27nB198_p0471b29║以其異，即焚香禱之乃開，見菩薩形儀梵相具足，帝
J27nB198_p0471b30║遂貯以金栗檀香合覆以美錦，因問群臣：「斯何祥也？」
J27nB198_p0471c01║或奏：「太乙山惟政禪師深明佛法、博聞強記，乞詔問
J27nB198_p0471c02║之！」帝即詔政問其事，對曰：「物無虛應，此乃啟陛下之
J27nB198_p0471c03║信心耳！故契經云：『應以此身得度者，即現此身而為
J27nB198_p0471c04║說法。』」帝曰：「菩薩身已現，且未聞說法！」政曰：「陛下睹此
J27nB198_p0471c05║為常耶？非常耶？信耶？非信耶？」帝曰：「希奇之事，朕深信
J27nB198_p0471c06║焉！」對曰：「陛下已聞說法竟。」（評曰：許多簾前賜紫、對御談玄，未若政公啟人主信
J27nB198_p0471c07║心語最簡當。）皇情大悅，遂留政於內道場供奉咨詢法要。
J27nB198_p0471c08║拈曰：《華嚴》云：「菩薩於一微細眾生身中，示現成正
J27nB198_p0471c09║覺、轉法輪、度眾生、入涅槃，而此眾生不覺不知。」然
J27nB198_p0471c10║則像現蛤蜊腹中，君臣歎異合國皆知，且道與不
J27nB198_p0471c11║覺知是同是別？具眼者試辨取看。
J27nB198_p0471c12║唐莊宗問興化獎禪師曰：「朕收中原獲得一寶，秪是
J27nB198_p0471c13║無人著價！」（評曰：輸王髻珠，非強手難得。）化曰：「請陛下寶看。」帝拈襆
J27nB198_p0471c14║頭帶示之，化曰：「君王之寶，誰敢酬價？」（著語云：興化酬了也。）
J27nB198_p0471c15║拈曰：同光帝拈起襆頭帶，未免帶累興化顢頇，當
J27nB198_p0471c16║時賴遇無人識者，若有，堪作甚麼？如今還有識得
J27nB198_p0471c17║者也無？金輪天子璽，散粟不知名。
J27nB198_p0471c18║宋太宗皇帝一日幸相國寺，見僧看經，問曰：「是甚麼
J27nB198_p0471c19║經？」僧曰：「《仁王經》！」帝曰：「既是寡人經，因甚卻在卿手裏？」
J27nB198_p0471c20║僧無對。（雪竇禪師代云：皇天無親，唯德是輔！）（○評曰：帝通身是眼，乃人王中法王也。）帝擎
J27nB198_p0471c21║缽問丞相王隨曰：「既是大庾嶺頭提不起，為甚麼卻
J27nB198_p0471c22║在朕手裏？」隨無對。
J27nB198_p0471c23║拈曰：問問奇特、語語超見，非作家君王，何以臻此？
J27nB198_p0471c24║帝擎缽問丞相曰：「大庾嶺頭提不起，為甚卻在朕
J27nB198_p0471c25║手裏？」代云：「陛下親到曹溪。」又云：「帝力何有哉？」
J27nB198_p0471c26║仁宗皇帝嘗詔廬山大覺璉禪師入內問佛法大意，
J27nB198_p0471c27║奏對稱旨賜「大覺禪師」之號。至和中，覺乞歸老山中，
J27nB198_p0471c28║乃進偈曰：「六載皇都唱祖機，兩曾金殿奉天威；青山
J27nB198_p0471c29║隱去欣何得？滿篋唯將御頌歸。」帝和偈不允，仍宣論
J27nB198_p0471c30║曰：「山即如如體也，將安歸乎？」既而遣使賜龍腦缽，師
J27nB198_p0472a01║謝恩罷捧缽曰：「吾法以壞色衣、以瓦鐵食，此砵非法。」
J27nB198_p0472a02║遂焚之。（評曰：此缽雖焚，此節不壞，非師作略，安能永表聖恩？）中使回奏，上嘉歎
J27nB198_p0472a03║不已。
J27nB198_p0472a04║拈曰：帝降諭云：「山即如如體也，將安歸乎？」非眼光
J27nB198_p0472a05║爍破四天下，不能道此語，不但見徹理性，亦知帝
J27nB198_p0472a06║處金屋如茆簷矣！或問：「理如何徹？」曰：「同道方知。」
J27nB198_p0472a07║孝宗皇帝宣問靈隱佛照光禪師：「釋迦佛入山修道
J27nB198_p0472a08║六年而成，所成者何事？」對曰：「將謂陛下忘卻。」
J27nB198_p0472a09║拈曰：問在答處，答在問處，佛照老人舌頭拖地也。
J27nB198_p0472a10║秪如道「將謂陛下忘卻」意旨如何？言出齒外，猶道
J27nB198_p0472a11║不知。
J27nB198_p0472a12║維摩詰居士住毘耶離城，因示疾次（評曰：滯貨不脫，招人上門，若非
J27nB198_p0472a13║曼殊覷破，怪病難醫），世尊敕文殊領諸大弟子共維摩詰問疾。
J27nB198_p0472a14║時諸菩薩各說不二法門竟，文殊曰：「我於一切法無
J27nB198_p0472a15║言無說、無示無識，離諸問答，是為菩薩入不二法門。」
J27nB198_p0472a16║於是文殊又問維摩：「仁者當說何等是菩薩入不二
J27nB198_p0472a17║法門？」維摩默然。（著語云：看你出不得門。）文殊讚曰：「乃至無有語
J27nB198_p0472a18║言文字，是菩薩真入不二法門。」
J27nB198_p0472a19║拈曰：維摩不二法門，文殊盡其神力捶擊不開，爭
J27nB198_p0472a20║奈保福猶嫌未出化門。為甚如此？大抵禪關無險
J27nB198_p0472a21║易，繇來玄路有高低。
J27nB198_p0472a22║善慧傅大士翕一日披衲頂冠靸履朝見，帝問：「是僧
J27nB198_p0472a23║耶？」士以手指冠，帝曰：「是道耶？」士以手指靸履，帝曰：「是
J27nB198_p0472a24║俗耶？」士以手指衲衣。（著語云：拏住了也。）（○評曰：大段作怪，名他不得、狀他不出。）又
J27nB198_p0472a25║曰：「空手把鋤頭，步行騎水牛；人從橋上過，橋流水不
J27nB198_p0472a26║流。」（著語云：要得箇撩天索價、博地相酬底人方會此語。）又曰：「有物先天地，無形
J27nB198_p0472a27║本寂寥；能為萬象主，不逐四時凋。」（著語云：喚作物即不可。）
J27nB198_p0472a28║拈曰：嵩頭陀勸還兜率，惟度生為急，不思彼樂。這
J27nB198_p0472a29║老兒家愛向鬧籃裏鑽頭顯異惑眾，好與三十棒。
J27nB198_p0472a30║如今向甚麼處去也？復拍手笑云：「識取明州憨布
J27nB198_p0472b01║袋。」
J27nB198_p0472b02║張拙秀才（青五石霜諸嗣）參石霜，霜問公：「何姓？」曰：「姓張，名拙。」
J27nB198_p0472b03║霜曰：「覓巧尚不可得，拙自何來？」公忽有省。（著語云：何不道拙得
J27nB198_p0472b04║巧，巧得拙？）乃呈偈曰：「光明寂照遍河沙，凡聖含靈共我家；
J27nB198_p0472b05║一念不生全體現，六根纔動被雲遮。斷除煩惱重增
J27nB198_p0472b06║病，趣向真如亦是邪；隨順世緣無罣礙，涅槃生死等
J27nB198_p0472b07║空花。」
J27nB198_p0472b08║拈曰：好偈，道也太煞道，秪是不曾踏著向上關捩。
J27nB198_p0472b09║恁麼道是蹋著、是不曾蹋著？未知有者疑著好。
J27nB198_p0472b10║呂巖真人，字洞賓（青八黃龍機嗣），嘗遊廬山歸宗書鐘樓壁
J27nB198_p0472b11║曰：「一日清閒一日仙，六神和合體安然；丹田有寶休
J27nB198_p0472b12║尋道，對境無心莫問禪。」（著語云：問過黃龍始得。）未幾，道經黃龍
J27nB198_p0472b13║山，值黃龍陞堂，龍見意必呂公，欲誘而進，厲聲曰：「座
J27nB198_p0472b14║傍有竊法者。」呂毅然出問：「一粒粟中藏世界，半升鐺
J27nB198_p0472b15║內煮山川，此意如何？」龍指曰：「這守屍鬼。」呂曰：「爭奈囊
J27nB198_p0472b16║有長生不死藥？」龍曰：「饒經八萬劫，終是落空亡。」呂薄
J27nB198_p0472b17║訝，飛劍脅之，劍不能入，遂再拜，求指歸，龍詰曰：「半升
J27nB198_p0472b18║鐺內煮山川即不問，如何是一粒粟中藏世界？」呂於
J27nB198_p0472b19║言下頓悟，作偈曰：「棄卻瓢囊摵碎琴，如今不戀汞中
J27nB198_p0472b20║金；自從一見黃龍後，始解從前錯用心。」龍囑令加護。
J27nB198_p0472b21║（評曰：呂紫巖真人云：「丹田有寶休尋道，對境無心莫問禪。」及見黃龍，又道：「始解從前錯用心。」今有以玄門
J27nB198_p0472b22║坐功而擬禪理者，豈不錯哉？）
J27nB198_p0472b23║拈曰：呂既悟矣！龍又囑令加護，此去如何？但行好
J27nB198_p0472b24║事，莫問前程。
J27nB198_p0472b25║唐裴相國休，字公美（南四黃檗運嗣），游大安精舍，因觀壁間
J27nB198_p0472b26║高僧真儀，公曰：「真儀可觀，高僧何在？」執事無對。公曰：
J27nB198_p0472b27║「此處莫有禪者否？」曰：「近有一僧投寺執役，頗似禪人。」
J27nB198_p0472b28║公曰：「可請來詢問？」時黃檗運禪師混跡勞侶，於是執
J27nB198_p0472b29║事尋至，公欣然曰：「休適有一問，諸德吝辭，今請上人
J27nB198_p0472b30║代語。」檗曰：「請相公垂問。」公舉前話，檗朗聲曰：「裴休！」公
J27nB198_p0472c01║應諾。檗曰：「在甚麼處？」（著語云：解呼諾底不是高僧。）公當下知旨，如
J27nB198_p0472c02║獲髻珠。
J27nB198_p0472c03║拈曰：黃檗老人善用宗門爪牙，如蒼鷹攫兔，見即
J27nB198_p0472c04║生擒；裴相公當下悟去，可謂知燈是火，不覓鄰煙。
J27nB198_p0472c05║要且未喫黃檗痛棒在。何也？不曾行鳥道，終是隔
J27nB198_p0472c06║煙村。
J27nB198_p0472c07║崔趙公（四祖旁八徑山欽嗣）問徑山國一欽禪師曰：「弟子出得
J27nB198_p0472c08║家否？」師曰：「出家乃大丈夫事，非將相之所能為！」公於
J27nB198_p0472c09║言下有省。
J27nB198_p0472c10║拈曰：國師話甚奇特，崔趙公位登樞要、具將相才，
J27nB198_p0472c11║非大丈夫耶？乃謂其出家不得，公返於言下有省，
J27nB198_p0472c12║如香象渡河之勢，截流徑過；有獅子脫絆之威，遊
J27nB198_p0472c13║行無畏。勇哉！丈夫見超言外，可謂真出家者矣！出
J27nB198_p0472c14║家且置，或問：「如何是大丈夫事？」別有超方眼，還他
J27nB198_p0472c15║過量人。
J27nB198_p0472c16║宣州刺史陸亙（南三南泉願嗣）問南泉禪師曰：「肇法師也甚
J27nB198_p0472c17║奇怪，解道：『天地與我同根，萬物與我一體。』」泉指牡丹
J27nB198_p0472c18║曰：「大夫！時人見此一株花，如夢相似。」陸罔測。
J27nB198_p0472c19║拈曰：天地同根，萬物一體，此語平常，元無奇怪，陸
J27nB198_p0472c20║大夫作奇怪想，遂有此問。南泉老人道：「時人見此
J27nB198_p0472c21║一株花，如夢相似。」卻甚奇怪，陸大夫翻作平常會
J27nB198_p0472c22║去。雪關與麼批判？且道是奇怪？是平常？向這裏揀
J27nB198_p0472c23║辨得出，許伊親見南泉。
J27nB198_p0472c24║睦州陳尚書操（南五睦州陳尊宿嗣）齋次，拈起餬餅問僧：「江西
J27nB198_p0472c25║湖南還有這箇麼？」曰：「適來喫箇甚麼？」公曰：「敲鐘謝響。」
J27nB198_p0472c26║（著語云：收鞭太速。）
J27nB198_p0472c27║拈曰：這僧俊鶻沖霄到也快便，怎奈末上遭他網
J27nB198_p0472c28║子？秪如道：「敲鐘謝響又作麼生？」對他合云：「草賊大
J27nB198_p0472c29║敗。」
J27nB198_p0472c30║又齋僧次，躬自行餅，一僧展手擬接，公卻縮手，僧無
J27nB198_p0473a01║語，公曰：「果然果然！」（著語云：公心太險。）問僧：「有箇事與上座商
J27nB198_p0473a02║量得麼？」曰：「合取狗口。」公自摑口曰：「某甲罪過。」僧曰：「知
J27nB198_p0473a03║過必改。」公曰：「就闍黎乞取口喫飯得麼？」（著語云：好贏頭。）
J27nB198_p0473a04║拈曰：陳尚書之機辯峻比雲門、辣似睦州，蓋從二
J27nB198_p0473a05║師處得來，故縱奪臨時、殺活自在，真宗門入作，所
J27nB198_p0473a06║以下刃最緊也。還識尚書麼？電火難追影，風雲莫
J27nB198_p0473a07║辨真。
J27nB198_p0473a08║白侍郎居易（南三佛光滿嗣）守杭州日，聞鳥窠林禪師居秦
J27nB198_p0473a09║望山，躬往謁焉！因問：「如何是佛法大意？」窠曰：「諸惡莫
J27nB198_p0473a10║作，眾善奉行。」公曰：「三歲孩兒也解恁麼道。」窠曰：「三歲
J27nB198_p0473a11║孩兒雖道得，八十老人行不得。」公作禮而退。（著語云：鳥窠不
J27nB198_p0473a12║是善心人。）
J27nB198_p0473a13║拈曰：諸惡莫作，眾善奉行，此佛法大意，非但白太
J27nB198_p0473a14║傅佩為至訓，千古之下飲人以甘露也。然雖如是，
J27nB198_p0473a15║知恩者少，負恩者多。
J27nB198_p0473a16║韓文公退之（青三大顛通嗣）謫潮州日，聞大顛禪師道風遠
J27nB198_p0473a17║著，因往謁之，問曰：「和尚春秋高多少？」師提起數珠示
J27nB198_p0473a18║云：「會麼？」公曰：「不會。」師曰：「晝夜一百八。」公罔措，遂回。次
J27nB198_p0473a19║日仍至寺門，見首座，便舉前話問意旨如何？座乃扣
J27nB198_p0473a20║齒三下。及見顛，仍前問，顛亦扣齒三下，公曰：「信知佛
J27nB198_p0473a21║法無兩般！」顛曰：「何以見得？」公曰：「適來問首座亦如是。」
J27nB198_p0473a22║顛遂喚首座問：「適來是汝如此袛對否？」座曰：「是。」顛便
J27nB198_p0473a23║打趁出院。
J27nB198_p0473a24║拈曰：首座眼親、顛師手快，未免被文公勘破。雖然，
J27nB198_p0473a25║還知大顛打首座意麼？翻雲全在我，覆雨更繇誰？
J27nB198_p0473a26║公一日詣顛，請曰：「弟子軍州事繁，佛法省要處乞師
J27nB198_p0473a27║一句？」顛良久，公罔措。時三平為侍者，乃敲禪床三下，
J27nB198_p0473a28║顛曰：「作麼？」平曰：「先以定動，後以智拔。」公有省，乃曰：「和
J27nB198_p0473a29║尚門風高峻，弟子於侍者邊得箇入處。」
J27nB198_p0473a30║拈曰：大顛吹無孔篴、打不響鼓，雪曲難酬，賞音誰
J27nB198_p0473b01║與？三平善能承虛接響，略通一線，不然文公了無
J27nB198_p0473b02║入處。且道如何是文公入處？穿林雖有徑，轉盻更
J27nB198_p0473b03║登峰。
J27nB198_p0473b04║公一日問禪者云：「承聞講得《肇論》是否？」答曰：「是。」公曰：
J27nB198_p0473b05║「肇有四不遷是否？」曰：「是。」公遂將茶盞撲破云：「這箇是
J27nB198_p0473b06║遷不遷？」禪者無對。（評曰：得底人，雖譏呵怒罵皆為佛事，然則排斥詆毀豈亦公善為佛
J27nB198_p0473b07║事者耶？昔程明道先生嘗遊嶺南，因至潮州訪公，與大顛師往來問道書凡二十四封，及留衣事，有遺亭
J27nB198_p0473b08║在焉！乃作詩曰：「昌黎文字如山斗，原道深排佛老非；不識大顛何似者？數書珍重更留衣。」蓋詩之意，疑公
J27nB198_p0473b09║初惑而後信也。今人學韓排佛，無乃為文公所惑乎！）
J27nB198_p0473b10║拈曰：文公撲破茶盞論遷不遷，不惟勘破禪者，且
J27nB198_p0473b11║能勘破肇公。且道勘破在甚麼處？咄！無汝著眼處。
J27nB198_p0473b12║鼎州李刺史翱（青三藥山儼嗣）嚮藥山玄化，屢請不赴，乃躬
J27nB198_p0473b13║謁之，山執經卷不顧，李性福急，乃曰：「見面不如聞名。」
J27nB198_p0473b14║拂袖便出，山曰：「太守何得貴耳賤目？」李回拱謝，問曰：
J27nB198_p0473b15║「如何是道？」山以手指上下曰：「會麼？」李曰：「不會。」山曰：「雲
J27nB198_p0473b16║在青天水在缾。」（著語曰：言端語的。）李欣愜作禮，遂述偈曰：「鍊
J27nB198_p0473b17║得身形似鶴形，千株松下兩函經；我來問道無餘說，
J27nB198_p0473b18║雲在青天水在缾。」又問：「如何是戒定慧？」山曰：「貧道無
J27nB198_p0473b19║此閑家具。」李莫測玄旨，山曰：「欲得保任此事，直須向
J27nB198_p0473b20║高高山頂立、深深水底行，閨閣中物捨不得便為滲
J27nB198_p0473b21║漏。」
J27nB198_p0473b22║拈曰：見面不如聞名，拂袖而去；貴耳何得賤目？驀
J27nB198_p0473b23║鼻牽回。藥山之妙用如此，豈不令人捷悟哉？秪如
J27nB198_p0473b24║道：「閨閣中物捨不得便為滲漏。」此是煉石補天手
J27nB198_p0473b25║法，語尤絕妙。秪如當時李公道：「滲漏亦不惡。」還契
J27nB198_p0473b26║他藥山意麼？具眼底試緇素看。
J27nB198_p0473b27║襄州王常侍敬初（南四為山祐嗣）視事次，米胡和尚至，公乃
J27nB198_p0473b28║舉筆示之，米曰：「還判得虛空麼？」公擲筆入宅，更不復
J27nB198_p0473b29║出，米致疑。明日憑鼓山供養主入探其意，米亦隨至，
J27nB198_p0473b30║潛立罘罳間偵伺。供養主纔坐，問曰：「昨日米和尚有
J27nB198_p0473c01║甚言句便不相見？」公曰：「師子咬人，韓盧逐塊。」米遽出，
J27nB198_p0473c02║朗笑曰：「我會也！我會也！」公曰：「會即不無，你試道看？」米
J27nB198_p0473c03║曰：「請常侍舉！」公乃豎起一隻箸，米曰：「這野狐精。」（評曰：米胡
J27nB198_p0473c04║也是奇衲子，不因失節，那能拔本？）公曰：「這漢徹也。」（著語云：常侍徹也未？）
J27nB198_p0473c05║拈曰：王常侍可謂鐵眼銅睛，不但令米胡致疑，亦
J27nB198_p0473c06║疑殺天下人。雖然，當時也草草放過。待米胡道：「這
J27nB198_p0473c07║野狐精。」復抽身便入。何故？要教伊疑箇徹底。
J27nB198_p0473c08║太傅王延彬（青七長慶稜嗣）到招慶煎茶，朗上座與明招把
J27nB198_p0473c09║銚，忽翻茶銚，公問：「茶罏下是甚麼？」朗曰：「捧罏神。」公曰：
J27nB198_p0473c10║「為甚麼翻卻茶？」朗曰：「事官千日，失在一朝。」公拂衲便
J27nB198_p0473c11║出。（評曰：王太傅如秤衡上星兒，斤兩分明，秤得天下衲僧也。簡點將來大似白拈賊，已被長慶、明招二
J27nB198_p0473c12║師捉敗。且道捉敗在甚麼處？）明招曰：「朗上座喫卻招慶飯了，卻向
J27nB198_p0473c13║外邊打野梩。」朗曰：「上座作麼生？」招曰：「非人得其便。」（著語
J27nB198_p0473c14║云：不識明招。）
J27nB198_p0473c15║拈云：朗上座也是招慶寺裏僧，若不向外打野梩，
J27nB198_p0473c16║爭顯太傅門戶崇高、明招家風闊大。然雖如是，「非
J27nB198_p0473c17║人得其便」，知他是甚麼心行，道出這般語來？
J27nB198_p0473c18║宋楊文公億，字大年（南十廣慧璉嗣），因微恙問環大師曰：「某
J27nB198_p0473c19║今日忽違和，大師慈悲，如何醫療？」環曰：「丁香湯一碗。」
J27nB198_p0473c20║公便作吐勢，環曰：「恩愛成煩惱。」環為煎藥次，公叫曰：
J27nB198_p0473c21║「有賊！」環下藥於公前，叉手側立，公瞠目視之曰：「少叢
J27nB198_p0473c22║林漢。」環拂袖而出。又一日問曰：「某四大將欲離散，大
J27nB198_p0473c23║師如何相救？」環乃搥胸三下，公曰：「賴遇作家。」環曰：「幾
J27nB198_p0473c24║年學禪道，俗氣也不除。」公曰：「禍不單行。」環作噓噓聲。
J27nB198_p0473c25║（著語云：死也快活。）
J27nB198_p0473c26║拈曰：文公與環師病中問答，法戰可觀。今人稍有
J27nB198_p0473c27║恙，即手忙腳亂，況臨終之頃大作佛事，視生死如
J27nB198_p0473c28║遊戲者乎？蓋靈符在手，與奪自繇，閻老子生他不
J27nB198_p0473c29║得、死他不得。然雖與麼道，畢竟生死兩字是有耶？
J27nB198_p0473c30║無耶？請過關者道一句看。
J27nB198_p0474a01║丞相王公隨（南九首山念嗣）嘗謁首山念禪師，得言外之旨，
J27nB198_p0474a02║自爾履踐深明大法，臨終書偈曰：「畫堂燈已滅，彈指
J27nB198_p0474a03║向誰說？去住本尋常，春風掃殘雪。」
J27nB198_p0474a04║拈曰：此偈乾淨輕快，春風掃殘雪，不知者錯作詩
J27nB198_p0474a05║會，便昧卻此老從親踐實履中來化境語也。且道
J27nB198_p0474a06║雪消日出又作麼生？自代云：「滿。」
J27nB198_p0474a07║駙馬都尉李遵勗（南十谷隱聰嗣），一日慈明禪師來謁，公閱
J27nB198_p0474a08║刺，使童子問曰：「道得即與上座相見。」明曰：「今日持來
J27nB198_p0474a09║相看。」又令童子曰：「碑文刊白字，當道種青松。」明曰：「不
J27nB198_p0474a10║因今日節，餘日定難逢。」童又出曰：「都尉言：『與麼則與
J27nB198_p0474a11║上座相見去也。』」明曰：「腳頭腳底。」公乃出，坐定問曰：「我
J27nB198_p0474a12║聞西河有金毛師子，是否？」明曰：「甚麼處得這消息？」公
J27nB198_p0474a13║便喝，明曰：「野干鳴。」公又喝，明曰：「恰是。」公大笑，遂為道
J27nB198_p0474a14║交，往來甚暱焉！
J27nB198_p0474a15║拈曰：慈明與都尉作家相見，不妨干戈略設，一任
J27nB198_p0474a16║禮樂相酬，互換主賓風流，落草譬善，謔浪者不為
J27nB198_p0474a17║虐耳！秪如道師子吼、野干鳴，還有同別否？請分彼
J27nB198_p0474a18║此看。
J27nB198_p0474a19║高太傅世則，字仲貽（青十二芙蓉楷嗣），初參芙蓉楷禪師，蓉
J27nB198_p0474a20║令去其所重，扣已而參。一日忽造微，密呈偈曰：「懸崖
J27nB198_p0474a21║撒手任縱橫，大地虛空自坦平；照壑輝巖不借月，菴
J27nB198_p0474a22║頭別有一簾明。」
J27nB198_p0474a23║拈曰：此老所詣處坦夷明白，可謂山河大地不礙
J27nB198_p0474a24║眼光；若要擺手過漳江，更須撤卻簾兒相見始得。
J27nB198_p0474a25║假如相見時如何？家庭纔轉步，道路又分攜。
J27nB198_p0474a26║洪州許刺史式（青十洞山聰嗣）一日與泐潭澄、上藍溥坐次，
J27nB198_p0474a27║潭問：「聞郎中道：『夜坐連雲石，春栽帶雨松。』當時答洞
J27nB198_p0474a28║山甚麼話？」公曰：「今日放衙早。」潭曰：「聞答泗州大聖在
J27nB198_p0474a29║楊州出現底是否？」公曰：「別點茶來。」潭曰：「名不虛傳。」公
J27nB198_p0474a30║曰：「和尚早晚回山。」潭曰：「今日被上藍覷破。」藍便喝，潭
J27nB198_p0474b01║曰：「須是你始得。」公曰：「不奈船何，打破戽斗。」（評曰：一隊樂神從乾
J27nB198_p0474b02║闥婆城來，光影自別。）
J27nB198_p0474b03║拈曰：賊來相趁、客來相待，一箇引玉拋磚、一箇埋
J27nB198_p0474b04║兵掉鬥，無端殃及上藍，真箇是不奈船何打破戽
J27nB198_p0474b05║斗。要識三大老面目麼？琵琶隨手撥，簫鼓應時鳴。
J27nB198_p0474b06║節使李端愿（南十一金山穎嗣）參達觀穎禪師，問曰：「天堂地
J27nB198_p0474b07║獄畢竟是有是無？請師明說。」觀曰：「諸佛向無中說有，
J27nB198_p0474b08║眼見空花；太尉就有裏尋無，手摣水月。堪笑眼前見
J27nB198_p0474b09║牢獄不避、心外聞天堂欲生，殊不知欣怖在心、善惡
J27nB198_p0474b10║成境，太尉但了自心，自然不惑。」公曰：「心如何了？」觀曰：
J27nB198_p0474b11║「善惡都莫思量。」公曰：「不思量後心歸何所？」觀曰：「且請
J27nB198_p0474b12║太尉歸宅。」公曰：「秪如人死後心歸何所？」觀曰：「未知生，
J27nB198_p0474b13║焉知死？」公曰：「生則某已知之。」觀曰：「生從何來？」公罔措。
J27nB198_p0474b14║觀起，揕其胸曰：「秪在這裏，更擬思量箇甚麼？」公曰：「會
J27nB198_p0474b15║得也。」觀曰：「作麼生會？」公曰：「秪知貪程，不覺蹉路。」觀拓
J27nB198_p0474b16║開曰：「百年一夢，今朝方省。」（評曰：觀師問公生從何來？公罔措，及乎揕胸一拶，當
J27nB198_p0474b17║下知歸。此段公案與季路問死相似，惜乎不遇觀師終作問津之客。悲夫！）
J27nB198_p0474b18║拈曰：達觀老人此一番開示，直捷簡當；李節使拼
J27nB198_p0474b19║卻性命不顧危亡，如老鼠被貓兒追到牛角裏，是
J27nB198_p0474b20║盡頭去處，忽悟云：「秪知貪程，不覺蹉路。」可謂踏破
J27nB198_p0474b21║草鞋時節也。且道悟後如何？行人猶在青山外。
J27nB198_p0474b22║楊禮部傑，號無為（青十一天衣懷嗣），晚從天衣懷禪師遊，衣
J27nB198_p0474b23║每引老龐機語令研究。後奉祠泰山，一日雞鳴，睹日
J27nB198_p0474b24║如盤湧，忽大悟，乃別有男不婚，有女不嫁之偈曰：「男
J27nB198_p0474b25║大須婚，女長須嫁，討甚閒工夫？說甚無生話？」書以寄
J27nB198_p0474b26║衣，衣稱善。（著語云：將謂公是箇俗漢。）有辭世偈曰：「無一可戀，無一
J27nB198_p0474b27║可捨，太虛之中，之乎者也，將錯就錯，西方極樂。」（評曰：辭世
J27nB198_p0474b28║偈如黃絹幼婦，使楊修見，便知妙耳！）
J27nB198_p0474b29║拈曰：公因參老龐機緣得入，乃別其偈曰：「男大須
J27nB198_p0474b30║婚，女長須嫁。」其悟門超曠不讓老龐，真徹底人也。
J27nB198_p0474c01║秪如西方極樂國中還著得此老麼？自代云：將錯
J27nB198_p0474c02║就錯。
J27nB198_p0474c03║學士蘇子瞻軾，號東坡（南十三東林總嗣），東林與照覺總禪
J27nB198_p0474c04║師論無情話有省，黎明以偈獻曰：「谿聲便是廣長舌，
J27nB198_p0474c05║山色無非清淨身；夜來八萬四千偈，他日如何舉似
J27nB198_p0474c06║人？」（著語云：要舉似人作麼？）（○評曰：公自悟前身是戒禪師再來，其省發後，凡遊戲翰墨皆法喜禪悅，得
J27nB198_p0474c07║文字般若之妙，如風行水面、春在花枝，不可以即離擬之耳！）後過金山，有寫公照
J27nB198_p0474c08║容者，公戲題曰：「心似已灰之木，身如不繫之舟；問汝
J27nB198_p0474c09║生平功業，黃州惠州瓊州。」（著語云：熟處難忘。）
J27nB198_p0474c10║拈曰：坡公面目他人描寫不出，其題自像二十餘
J27nB198_p0474c11║字，可謂無斧鑿痕、有金石聲，瀟灑之極也。秪如身
J27nB198_p0474c12║歷三州畢竟是何功業？咄！問取戒闍黎。
J27nB198_p0474c13║太史黃山谷庭堅（南十三黃龍心嗣）參晦堂禪師，乞指徑捷
J27nB198_p0474c14║處，堂曰：「秪如仲尼道：『吾無隱乎爾！』太史如何理論？」公
J27nB198_p0474c15║擬對，堂曰：「不是不是！」公迷悶不已。一日侍堂山行次，
J27nB198_p0474c16║時巖桂盛放，堂曰：「聞木樨花香麼？」公曰：「聞。」堂曰：「吾無
J27nB198_p0474c17║隱乎爾！」公釋然，即拜之曰：「和尚得恁麼老婆心切？」堂
J27nB198_p0474c18║笑曰：「秪要公到家耳！」
J27nB198_p0474c19║拈云：吾無隱乎爾！桂子月中落，天香雲外飄，山谷
J27nB198_p0474c20║不遇晦堂，鼻孔搊他不住。雖然，爭奈腳跟紅線猶
J27nB198_p0474c21║未斷在。何也？路頭纔撞入，關鎖轉難通。
J27nB198_p0474c22║公因謁黃龍死心新禪師，龍問曰：「新長老死、學士死，
J27nB198_p0474c23║燒作兩堆灰，向甚麼處相見？」公無語。（著語云：何不道何處不相見？）
J27nB198_p0474c24║龍曰：「晦堂處參得底，使未著在。」後謫官黔南，忽有省，
J27nB198_p0474c25║乃曰：「尋常被天下老和尚謾了多少，惟有死心道人
J27nB198_p0474c26║不肯。」（著語云：因甚不肯？）可謂真實相為也。
J27nB198_p0474c27║拈曰：鐵面去皮，晦堂拆肉，死心又敲骨出髓矣！山
J27nB198_p0474c28║谷始得疑情盡、命根斷。若到山僧者裏，且立一邊
J27nB198_p0474c29║著。何故？鐵壁從渠透，銀山更要通。
J27nB198_p0474c30║夏英公竦，字子喬（南十谷隱聰嗣），偶上藍溥禪師至，公問：「百
J27nB198_p0475a01║骸潰散時那箇是長老自家底？」藍曰：「前月二十日離
J27nB198_p0475a02║靳陽。」公休去，藍卻問：「百骸潰散時那箇是相公自家
J27nB198_p0475a03║底？」公便喝，藍曰：「喝則不無，畢竟那箇是相公自家底？」
J27nB198_p0475a04║公對以偈曰：「休認風前第一機，太虛何處著思惟？山
J27nB198_p0475a05║僧若要通消息，萬里無雲月上時。」藍曰：「也是弄精魂。」
J27nB198_p0475a06║拈曰：追狡兔于三窟，窮獵人之能；忘全牛於遊刃，
J27nB198_p0475a07║呈庖丁之技。此一則問答如官馬相踏，英公不遇
J27nB198_p0475a08║上藍，洎合放過。或有問：「如何是你自家底？」卻喚云：
J27nB198_p0475a09║「諾！」免得干戈相待。
J27nB198_p0475a10║富鄭公弼，字彥國（青十三投子顒嗣），聞顒禪師主投子法席
J27nB198_p0475a11║冠淮甸，因往質所疑。會顒師為眾登座，見其顧視如
J27nB198_p0475a12║象王迴旋，公微有得，因執弟子禮趨函丈，命侍者請
J27nB198_p0475a13║為入室，顒見即曰：「相公已入來，弼猶在外。」公聞汗流
J27nB198_p0475a14║浹背，即大悟。（評曰：富鄭公因清獻公激勵，靈機頓發，遂夤緣入顒師之室，諺云：「賊無種，相鼓
J27nB198_p0475a15║籠，以同類化同事，其利在反掌之間。」故此道得師友策發則易，不得師友策發則難。唐宋得理者最多，皆
J27nB198_p0475a16║藉此因緣力也。可不信哉！）
J27nB198_p0475a17║拈曰：顒師道：「相公已入來，弼猶在外。」公出一身白
J27nB198_p0475a18║汗遂悟入。且道伊悟底是一箇、是兩箇？
J27nB198_p0475a19║胡文定公安國，字康侯（南十五上封秀嗣），依上封秀禪師得
J27nB198_p0475a20║言外之旨。時遊藥山，有禪人舉南泉斬貓話問公，公
J27nB198_p0475a21║以偈答曰：「手握乾坤殺活機，縱橫施設在臨時；玉（或作
J27nB198_p0475a22║兩）堂兔馬非龍象，大用堂堂總不知。」
J27nB198_p0475a23║拈曰：此偈頌斬貓公案恰當甚好，更須親見南泉
J27nB198_p0475a24║老人始得。何故？機雖明殺活，理要徹巖廊。
J27nB198_p0475a25║參政蘇公轍，字子由（南十三上藍順嗣），上藍順禪師與其父
J27nB198_p0475a26║文安先生有契，因往訪焉，順示搐鼻因緣。俄而有省，
J27nB198_p0475a27║作偈呈曰：「中年聞道覺前非，邂逅相逢老順師；搐鼻
J27nB198_p0475a28║徑參真面目，掉頭不受別鈴鎚。枯藤破衲公何事？白
J27nB198_p0475a29║酒青鹽我是誰？慚媿東軒殘月上，一杯甘露滑如飴。」
J27nB198_p0475a30║拈曰：坡公謂子由，不好作禪語，及有省便吐辭不
J27nB198_p0475b01║同。怪哉！掉頭不受別鈴鎚。此語雖長，公可遜一步，
J27nB198_p0475b02║然徹底處直須格外明機，不在言中取則。
J27nB198_p0475b03║寺丞戴公中孚（南十四黃龍清嗣）咨扣靈源，一日有省，以偈
J27nB198_p0475b04║呈清禪師曰：「杳冥源底全機處，一片心花露印紋；知
J27nB198_p0475b05║是幾生曾供養，時時微笑動香雲。」
J27nB198_p0475b06║拈白：窮源見底，燦露一片心花；微笑破顏，知是多
J27nB198_p0475b07║生供養。果然穩當，頭尾完全。若要撒得開、捏得聚，
J27nB198_p0475b08║須更窮盡變化始得。
J27nB198_p0475b09║樞密吳公居厚（南十五圓通旻嗣）擁節歸鍾陵，謁圓通旻禪
J27nB198_p0475b10║師曰：「某頃赴省試過此，因問前住訥老：『透關底事如
J27nB198_p0475b11║何？』訥曰：『且去做官。』不覺五十餘年。」旻曰：「曾明得透關
J27nB198_p0475b12║底事麼？」公曰：「八次經過，常存此念，然未甚脫灑。」旻度
J27nB198_p0475b13║扇與之曰：「請使扇。」公即揮扇，旻曰：「有甚不脫灑處？」公
J27nB198_p0475b14║忽有省曰：「便請末後句！」旻乃揮扇兩下，公曰：「親切親
J27nB198_p0475b15║切！」旻曰：「吉獠舌頭三千里。」（評曰：透關事一蹉過便五十餘年，爭奈不努力何？今
J27nB198_p0475b16║人不肯留意，不知蹉過又是幾生？可惜許！）
J27nB198_p0475b17║拈曰：圓通若無後語，未免鈍置吳公。秪向揮扇處
J27nB198_p0475b18║弄精魂，有甚了期？秪如道吉獠舌頭三千里，是何
J27nB198_p0475b19║意旨？
J27nB198_p0475b20║左丞范公沖，字致虛（南十五圓通旻嗣），繇翰苑守豫章，過玄
J27nB198_p0475b21║通謁旻禪師，茶罷曰：「某行將老矣！墮在金紫行中，去
J27nB198_p0475b22║此事稍遠。」通呼：「內翰！」公應：「諾。」通曰：「何遠之有？」公躍然
J27nB198_p0475b23║曰：「乞師再垂指誨！」通曰：「此去洪都有四程。」公佇思，通
J27nB198_p0475b24║曰：「見即便見，擬思即差。」公乃豁然有省。
J27nB198_p0475b25║拈曰：圓通老人囊中有妙藥，能起死回生在頃刻。
J27nB198_p0475b26║左丞雖於此省入，去此事不遠，爭奈鄉音猶易識，
J27nB198_p0475b27║家國尚茫然？
J27nB198_p0475b28║提刑郭公祥正，字功甫（南十三白雲端嗣），謁白雲端禪師。雲
J27nB198_p0475b29║上堂曰：「夜來枕上作得箇山頌，謝郭居士廬山二十
J27nB198_p0475b30║年之舊，乃曰：『上大人，丘乙己；化三千，七十士。爾小生，
J27nB198_p0475c01║八九子；佳作仁，可知禮也。』」公切疑，後聞小兒誦之，忽
J27nB198_p0475c02║有省，以書報雲。雲以偈答曰：「藏身不用縮頭，斂跡何
J27nB198_p0475c03║須收腳？金烏夜半遼天，玉兔趁他不著。」（著語云：捉下了也）一
J27nB198_p0475c04║日至雲居，請佛印禪師陞座，公拈香曰：「覺地相逢一
J27nB198_p0475c05║何早？鶻臭布衫今脫了；要識雲居一句玄，珍重後園
J27nB198_p0475c06║驢喫草。」召大眾曰：「此一瓣香熏天炙地去也。」印曰：「今
J27nB198_p0475c07║日不著便，被這漢當面塗糊。」便打。（評曰：此老古怪，也解如此拈弄。不是
J27nB198_p0475c08║雲居，幾乎遭他一場糊塗。）乃曰：「謝公千里來相訪，共話東山竹徑
J27nB198_p0475c09║深；借與一龍騎出洞，若逢天旱便為霖。」擲拄杖下座。
J27nB198_p0475c10║公拜起，印曰：「收得龍麼？」公曰：「已在這裏。」印曰：「作麼生
J27nB198_p0475c11║騎？」公擺手作舞便行，印撫掌曰：「秪有這漢較些子。」
J27nB198_p0475c12║拈曰：白雲頌子絕妙上大人也，使他悟去，可謂牛
J27nB198_p0475c13║溲馬渤都是良藥，秪貴在醫家善用耳！郭公與佛
J27nB198_p0475c14║印酬唱，大好一場曲調，悟底與悟底人相見果然
J27nB198_p0475c15║不同。且道如何不同？好手手中呈好手，紅心心裏
J27nB198_p0475c16║中紅心。
J27nB198_p0475c17║樞密徐公俯，字師川（南十五昭覺勤嗣），丁父憂，念無以報罔
J27nB198_p0475c18║極，請靈源陞座說法，源曰：「諸仁者！秪如龍圖平日讀
J27nB198_p0475c19║萬卷書，如水傳器涓滴不差，且道尋常著在甚麼處？
J27nB198_p0475c20║而今捨識之後，這著萬卷書底又卻向甚麼處著？」公
J27nB198_p0475c21║聞之灑然有得，遂曰：「吾無憾矣。」（評曰：靈源可謂善說法要，不但令龍圖脫
J27nB198_p0475c22║死，抑又使樞密回生，其般若靈驗若此。）源下座問曰：「學士適來見箇甚
J27nB198_p0475c23║麼，便恁麼道？」公曰：「若有所見則鈍置和尚去也。」源曰：
J27nB198_p0475c24║「恁麼則老僧不如。」公曰：「和尚是何心行？」源大笑。（著語云：一
J27nB198_p0475c25║腳踏到底。）尋參圓悟，悟亦喜其見地超邁。一日至書記寮，
J27nB198_p0475c26║指悟頂相曰：「這老漢腳跟猶未點地在。」悟曰：「甕裏何
J27nB198_p0475c27║曾走卻鱉？」公曰：「且喜老漢腳跟點地。」悟曰：「莫謗他好。」
J27nB198_p0475c28║公休去。（著語云：此公知休即得。）
J27nB198_p0475c29║拈曰：果然超邁，不然圓悟腳跟未易許他摸著。復
J27nB198_p0475c30║笑云：「摸著也防後患。」
J27nB198_p0476a01║郡王趙令衿，字表之（南十五昭覺勤嗣），圓悟禪師居甌阜，公
J27nB198_p0476a02║欣然就其罏錘，悟不少假，公固請，悟曰：「此事要得相
J27nB198_p0476a03║應，直須是死一回始得。」（著語云：今人怕死，水裏浸殺者多。）公默契，嘗
J27nB198_p0476a04║自疏之，其略曰：「家貧遭劫，誰知盡底不存？空屋無人，
J27nB198_p0476a05║幾度賊來亦打。」悟囑令加護。
J27nB198_p0476a06║拈曰：公既有省，又囑令加護，意作麼生？欲窮千里
J27nB198_p0476a07║目，更上幾層樓。
J27nB198_p0476a08║侍郎李彌遜，號普現（南十五昭覺勤嗣），參圓悟禪師。一日早
J27nB198_p0476a09║朝至天津橋，馬躍忽有省，通身汗流，直造天寧。適悟
J27nB198_p0476a10║出門，遙見便喚曰：「居士且喜大事了畢。」公曰：「和尚眼
J27nB198_p0476a11║花作甚麼？」悟便喝，公亦喝，於是機鋒迅速。忽一日示
J27nB198_p0476a12║微恙，遽索湯沐浴畢，遂趺坐作偈曰：「謾說從來牧護，
J27nB198_p0476a13║今日分明呈露；虛空拶倒須彌，說甚向上一路？」擲筆
J27nB198_p0476a14║而逝。
J27nB198_p0476a15║拈曰：此公了事快當，非全機領荷，安能當圓悟老
J27nB198_p0476a16║人神鋒八面耶？臨行一偈真箇得來去自繇，從來
J27nB198_p0476a17║牧護非無蘊藉工夫，貴有化手也。
J27nB198_p0476a18║尚書莫公將，字少虛（南十五大隨靜嗣），因宦西蜀，謁南堂靜
J27nB198_p0476a19║禪師咨決心要，堂使其向好處提撕，無所入。適如廁，
J27nB198_p0476a20║忽聞穢氣甚急，以手掩鼻遂有省，徹見南堂相為，乃
J27nB198_p0476a21║呈偈曰：「從來姿韻愛風流，幾笑時人向外求；萬別千
J27nB198_p0476a22║差無覓處，得來元在鼻尖頭。」堂印之。
J27nB198_p0476a23║拈曰：尚書雖是苦心造到，簡點將來猶帶些穢氣
J27nB198_p0476a24║在。何故？為他向廁坑頭著到。
J27nB198_p0476a25║給事馮公楫，號濟川（南十五龍門遠嗣），參大慧杲禪師，因坐
J27nB198_p0476a26║夏徑山，榜其室曰「不動軒」。發明大理，慧以偈印之曰：
J27nB198_p0476a27║「梵語唐言，打成一塊，咄哉俗人，得此三昧。」（評曰：此公如衲僧家
J27nB198_p0476a28║行履，躍浪神魚非業網可罩，不然，何易入此三昧乎？）自題其像曰：「公事之餘喜
J27nB198_p0476a29║坐禪，未嘗將脅到床眠；雖然現出宰官相，長老之名
J27nB198_p0476a30║四海傳。」
J27nB198_p0476b01║拈曰：公遊妙喜之門，所見固自超皁，其像贊乃一
J27nB198_p0476b02║首行狀，亦可窺古人居官參究如此用心，真示現
J27nB198_p0476b03║於簪紱者也。且道他公事極忙又喜坐禪，是忙裏
J27nB198_p0476b04║偷閒？是將勤補拙？咄！莫寐語好。
J27nB198_p0476b05║龍圖王公肅，字觀復（南十五大隨靜嗣），留昭覺日聞開靜板
J27nB198_p0476b06║聲有省，復謁南堂靜禪師，問曰：「某有箇見處，纔被人
J27nB198_p0476b07║問卻開口不得，未審過在甚處？」堂曰：「過在有箇見處。」
J27nB198_p0476b08║堂卻問：「朝旆幾時到任？」公曰：「去年八月四日。」堂曰：「自
J27nB198_p0476b09║按察幾時離衙？」公曰：「前月二十。」堂曰：「為甚麼道開口
J27nB198_p0476b10║不得？」公乃契悟。
J27nB198_p0476b11║拈曰：王龍圖自道有箇見處，纔被人問，卻開口不
J27nB198_p0476b12║得。南堂如畫龍點睛，令其乘霧飛去，公忽有省，便
J27nB198_p0476b13║開得大口。雖然，你還合得口麼？若合不得，口是禍
J27nB198_p0476b14║門。
J27nB198_p0476b15║侍郎張公九成，號無垢（南十六大慧果嗣），謁大慧杲禪師，與
J27nB198_p0476b16║馮給事諸公議格物，慧曰：「公秪知有格物，而不知有
J27nB198_p0476b17║物格。」公茫然，慧大笑。公曰：「師能開諭乎？」慧曰：「不見小
J27nB198_p0476b18║說載：『唐人有與安祿山謀叛者，其人先為閬守，有畫
J27nB198_p0476b19║像在焉！明皇幸蜀見之，怒令侍臣以劍擊其像首，時
J27nB198_p0476b20║閬守居陝西，首忽墮地。』」公聞，頓領深旨，題不動軒壁
J27nB198_p0476b21║曰：「子韶格物，妙喜物格，欲識一貫，兩箇五百。」慧乃印
J27nB198_p0476b22║可。
J27nB198_p0476b23║拈曰：千箇萬箇，總作格物解，若論物格，曾家老子
J27nB198_p0476b24║恐亦未夢見在。無垢居士於此悟入，卻曉得一貫
J27nB198_p0476b25║是兩箇五伯。且道恁麼語是格物？是物格？於此辨
J27nB198_p0476b26║得，決知造飯是米、打麵是麥。
J27nB198_p0476b27║公設心六度，不為子孫計，因取《華嚴》善知識，日供其
J27nB198_p0476b28║二回食以飯緇流，又嘗供十六大天，而諸位茶杯悉
J27nB198_p0476b29║變為乳。書偈曰：「稽首十方佛法僧，稽首一切護法天；
J27nB198_p0476b30║我今供養三寶天，如海一滴牛一毛。有何妙術能感
J27nB198_p0476c01║格？試借意識為汝說；我心與佛天無異，一塵纔起天
J27nB198_p0476c02║地隔。倘或塵銷覺圓淨，是故佛天來降臨；我欲供佛
J27nB198_p0476c03║佛即現，我欲供天天亦現。佛子若或生狐疑，試問此
J27nB198_p0476c04║乳何處來？狐疑即塵塵即疑，終與佛天不相似。我今
J27nB198_p0476c05║為汝掃狐疑，如湯沃雪火銷冰；汝今微有疑與惑，鷂
J27nB198_p0476c06║子便到新羅國。」
J27nB198_p0476c07║拈曰：茶杯變乳，可見公格物而且格天，若乃供佛
J27nB198_p0476c08║佛現、供天天現，則格字又是一道靈符，無不感召
J27nB198_p0476c09║矣！雖然與麼道，箇中存格想，乳復變為茶。
J27nB198_p0476c10║丞相張公商英，字天覺（南十四兜率悅嗣），一日謂大慧曰：「余
J27nB198_p0476c11║閱雪竇拈古，至百丈再參馬祖因緣曰：『大冶精金，應
J27nB198_p0476c12║無變色。』投卷歎曰：『審如是，臨濟豈得有今日耶？』遂作
J27nB198_p0476c13║一頌曰：『馬師一喝大雄峰，深入髑髏三日聾；黃檗聞
J27nB198_p0476c14║之驚吐舌，江西從此立宗風。』諸方往往少知余者，師
J27nB198_p0476c15║自江西法窟來，必辨優劣，試為老夫言之！」大慧曰：「居
J27nB198_p0476c16║士見處與真淨死心合。」公曰：「何謂也？」大慧舉真淨頌
J27nB198_p0476c17║曰：「客情步步隨人轉，有大威光不能現；突然一喝雙
J27nB198_p0476c18║耳聾，那吒眼開黃檗面。」死心拈曰：「雲巖要問雪竇，既
J27nB198_p0476c19║是大冶精金應無變色，為甚麼卻三日耳聾？諸人要
J27nB198_p0476c20║知麼？從前汗馬無人識，秪要重論蓋代功。」公撫几曰：
J27nB198_p0476c21║「不因公語，怎見得真淨死心用處？若非二大老，難顯
J27nB198_p0476c22║雪竇馬師爾。」
J27nB198_p0476c23║拈云：雪竇拈〈無盡頌〉一彩兩賽，不識者謂無盡具
J27nB198_p0476c24║翻騰手段，雪竇不如。殊不知無盡秪頌得耳聾吐
J27nB198_p0476c25║舌，要見百丈黃檗則易，要與馬祖相見還須雪竇
J27nB198_p0476c26║老人始得。秪如恁麼道，是扶無盡、扶雪竇？作家宗
J27nB198_p0476c27║師，請定當看。
J27nB198_p0476c28║參政錢端禮，號松窗（南十六護國元嗣），淳熙冬，簡堂住平田，
J27nB198_p0476c29║遂與往來。丁酉秋微恙，修書召堂及國清瑞巖，主僧
J27nB198_p0476c30║訣別言笑，移時即書曰：「浮世虛幻，本無去來；四大五
J27nB198_p0477a01║蘊，必歸終盡。雖佛祖具大威德力，亦不能免這一著
J27nB198_p0477a02║子。天下老和尚，一切善知識，還有跳得過者無？蓋為
J27nB198_p0477a03║地水火風因緣和合、暫時湊泊，不可錯認為己有。大
J27nB198_p0477a04║丈夫磊磊落落，當用處把定，立處皆真，順風使帆，上
J27nB198_p0477a05║下水皆可，因齋慶讚去留自在。此是上來諸聖開大
J27nB198_p0477a06║解脫，一路涅槃門，本來清淨空寂境界，無為之大道
J27nB198_p0477a07║也。今吾如是，豈不快哉？塵勞外緣一時掃盡，荷諸山
J27nB198_p0477a08║垂顧，咸願證明。伏惟珍重。」置筆顧堂曰：「某坐去好，臥
J27nB198_p0477a09║去好？」堂曰：「相公去便了，理會甚坐與臥耶？」公笑曰：「法
J27nB198_p0477a10║兄當為祖道自愛。」遂斂目而逝。（評曰：透出重圍，坐斷絕頂，故有一味平實
J27nB198_p0477a11║受用，真得解脫自在也。）
J27nB198_p0477a12║拈曰：此一篇遺書，可見公生平履踐明白，其得力
J27nB198_p0477a13║處，臨生死去來談笑自若，如門開相似，禪不負人
J27nB198_p0477a14║如此。秪如簡堂道「相公去便了」，未審教渠向甚處
J27nB198_p0477a15║去，公遂斂目而逝？且道是去耶？不去耶？明眼人必
J27nB198_p0477a16║有甄別。
J27nB198_p0477a17║知府葛公剡，號信齋（南十六靈隱遠嗣），謁佛海慧禪師，請示
J27nB198_p0477a18║非心非佛之旨。海以偈發揮，公遂豁然頓明，乃呈頌
J27nB198_p0477a19║曰：「非心非佛亦非物，五鳳樓前山突兀；艷陽影裏倒
J27nB198_p0477a20║翻身，野狐跳入金毛窟。」海曰：「居士見處止可入佛境
J27nB198_p0477a21║界，入魔境界猶未得在。」公請益，海曰：「何不道：『金毛跳
J27nB198_p0477a22║入野狐窟？』」（著語云：此窟何如彼窟？）（○評曰：佛海老人有旋天關迴地軸之手，一撥便轉，其妙如
J27nB198_p0477a23║此。）公乃痛領。
J27nB198_p0477a24║拈曰：葛使君順水推船，佛慧老逆風把柁，意有抑
J27nB198_p0477a25║揚、理無勝負，然輕輕掉轉渠頭，便覺通身慶快，非
J27nB198_p0477a26║句中定有優劣也。秪如魔佛不到處，是野狐？是獅
J27nB198_p0477a27║子？自代云：「且饒過一喝！」
J27nB198_p0477a28║潘待制良貴，字義榮（南十六佛燈珣嗣），參佛燈珣禪師問南
J27nB198_p0477a29║泉斬貓兒話求開發，燈曰：「你秪管理會別人家貓兒，
J27nB198_p0477a30║不知走卻自家狗子。」公於言下如醉忽醒。（評曰：佛燈舌是金錍，
J27nB198_p0477b01║刮卻千古人翳膜，真格言也。）燈曰：「不易，公到此一步，更須知有向
J27nB198_p0477b02║上事始得。如今士大夫說禪道，秪依著義理便快活，
J27nB198_p0477b03║大率似將錢買油餈，喫了便不饑，其餘便道是瞞他
J27nB198_p0477b04║亦可笑也。」公唯唯。
J27nB198_p0477b05║拈曰：理會別人貓兒，走卻自家狗子，箇箇都是如
J27nB198_p0477b06║此，潘待制且喜免得過，秪是不知有向上事。且道
J27nB198_p0477b07║如何是向上事？咄！參箇頭正尾正始得。
J27nB198_p0477b08║參政李公邴，字漢老（南十六大慧杲嗣），醉心祖道有年，聞大
J27nB198_p0477b09║慧排默照邪禪，疑怒相半。及見慧示眾，舉趙州庭柏
J27nB198_p0477b10║垂語曰：「庭前柏樹子，今日從新舉；打破趙州關，特地
J27nB198_p0477b11║尋言語。既是打破趙州關，因甚麼特地尋言語？當初
J27nB198_p0477b12║秪道茆長短，燒了方知地不平。」公領悟，謂慧曰：「無老
J27nB198_p0477b13║師後語，幾乎錯過。」（著語云：引賊過界。）後以書咨決曰：「某近扣
J27nB198_p0477b14║籌室，承蒙擊發，蒙滯忽有省入。顧惟根識暗鈍，平生
J27nB198_p0477b15║學解盡落情見，一取一捨如衣壞絮行荊棘中適自
J27nB198_p0477b16║纏繞，今一笑頓釋所疑，欣幸可量，非大宗匠委曲垂
J27nB198_p0477b17║慈何以致此？自到城中著衣喫飯、抱子弄孫，色色仍
J27nB198_p0477b18║舊，既無拘執之情亦不作奇特之想，其餘夙習舊障
J27nB198_p0477b19║亦稍輕微，臨行叮囑之語不敢忘也。重念始得入門，
J27nB198_p0477b20║而大法未明，應機接物觸事未能無礙，更望有以提
J27nB198_p0477b21║誨，使卒有所至，庶無玷於法席矣！」（評曰：禪人履踐明白，曉得自家屋中
J27nB198_p0477b22║事，便知此書下落處。）又書曰：「某自驗者三：事無逆順，隨緣即應
J27nB198_p0477b23║不留胸中；二、宿習濃厚，不加排遣自爾輕微；三、古人
J27nB198_p0477b24║公案，舊所茫然，時復瞥地，此非自昧者。前書大法未
J27nB198_p0477b25║明之語，恐得少為足，當擴而充之，豈別求勝解也？淨
J27nB198_p0477b26║勝現流理則不無，敢不銘佩？」（又曰：此三種可以驗己驗人，參學者不可泛視。）
J27nB198_p0477b27║拈曰：李漢老此書敘其生平悟繇，所供是實。至云
J27nB198_p0477b28║穿衣喫飯，抱子弄孫，色色仍舊，既無拘執之情亦
J27nB198_p0477b29║不作奇特之想，是此老腳踏實地處，未得理者切
J27nB198_p0477b30║忌效顰添醜也。恁麼道，是把定、是放行？咦！若無舟
J27nB198_p0477c01║一粒，難點銕成金。
J27nB198_p0477c02║博學劉彥修，字子羽（南十六大慧杲嗣），出知永嘉，問道於大
J27nB198_p0477c03║慧禪師，慧曰：「僧問趙州：『狗子還有佛性也無？』趙州道：
J27nB198_p0477c04║『無。』但恁麼看？」公後乃於柏樹子上發明，有頌曰：「趙州
J27nB198_p0477c05║柏樹太無端，境上追尋也大難；處處綠楊堪繫馬，家
J27nB198_p0477c06║家有路透長安。」
J27nB198_p0477c07║拈曰：這老子也奇怪，秪教他看箇柏樹子，卻到又
J27nB198_p0477c08║曉得長安路。作麼生是長安路？曰：「平分八字行，直
J27nB198_p0477c09║打之遶走。」
J27nB198_p0477c10║凌行婆不知何許人，因參浮盃和尚，問曰：「盡力道不
J27nB198_p0477c11║得底句分付阿誰？」盃曰：「浮盃無剩語。」婆曰：「未到浮盃，
J27nB198_p0477c12║不妨疑著。」盃曰：「別有長處，不妨拈出。」婆斂手哭曰：「蒼
J27nB198_p0477c13║天中更添冤苦。」盃無語，婆曰：「語不知偏正、理不識倒
J27nB198_p0477c14║邪，為人則禍生。」（著語云：剜睛剔髓。）（○評曰：舌劍唇鎗，難為敵手。）後有僧舉似
J27nB198_p0477c15║南泉，泉曰：「苦哉！浮盃被這老婆摧折一上！」婆後聞，笑
J27nB198_p0477c16║曰：「王老師猶少機關在。」澄一禪客逢見行婆便問曰：
J27nB198_p0477c17║「怎生是南泉猶少機關在？」婆乃哭曰：「可悲可痛。」一罔
J27nB198_p0477c18║措，婆曰：「會麼？」一合掌而立，婆曰：「伎死禪和，如麻似粟。」
J27nB198_p0477c19║一舉似趙州，州曰：「我若見這老婆，問教口啞。」一曰：「未
J27nB198_p0477c20║審和尚怎生問他？」州便打，一曰：「為甚麼卻打某甲？」州
J27nB198_p0477c21║曰：「似這伎死漢，不打更待何時。」連打幾棒。婆聞卻曰：
J27nB198_p0477c22║「趙州合喫婆手裏棒。」後僧舉似趙州，州哭曰：「可悲可
J27nB198_p0477c23║痛！」婆聞此語，合掌歎曰：「趙州眼光爍破四天下。」州令
J27nB198_p0477c24║僧問：「如何是趙州眼？」婆乃豎起拳。僧回舉似趙州，州
J27nB198_p0477c25║作偈曰：「當機覿面提，覿面當機疾；報汝凌行婆，哭聲
J27nB198_p0477c26║何得失？」婆以偈答曰：「哭聲師已曉，已曉復誰知？當時
J27nB198_p0477c27║摩竭國，幾喪目前機。」（著語云：大似戰將，不勝不休）
J27nB198_p0477c28║拈曰：凌行婆具超方作略，語句驚人，雖趙州古佛，
J27nB198_p0477c29║亦讓他一籌，諸尊宿盡奈伊不何，倒被浮老人不
J27nB198_p0477c30║動干戈捉敗這老魔魅也。且道何人為證？乃以手
J27nB198_p0478a01║搥胸曰：「蒼天！」
J27nB198_p0478a02║龐道婆入鹿門寺設齋，維那請意旨，婆拈梳子插向
J27nB198_p0478a03║髻後曰：「回向了也。」便出去。（著語云：喫他齋也難消。）
J27nB198_p0478a04║拈曰：不謬為龐公道伴。
J27nB198_p0478a05║溫州陳道婆嘗遍扣諸方名宿，後於長老山淨和尚
J27nB198_p0478a06║語下發明，有偈曰：「高坡平頂上，盡是採樵翁；人人盡
J27nB198_p0478a07║懷刀斧意，不見山花映水紅。」（評曰：語脈難通。）
J27nB198_p0478a08║拈曰：到是過量人。
J27nB198_p0478a09║一婆子供養一菴主，經二十年，常令一二八女子送
J27nB198_p0478a10║飯給侍。一日令女子抱定曰：「正恁麼時如何？」主曰：「枯
J27nB198_p0478a11║木倚寒巖，三冬無暖氣。」女子舉似婆，婆曰：「我二十年
J27nB198_p0478a12║秪供養得箇俗漢。」遂遣出燒卻菴。（評曰：閻老算飯錢，未必如婆子利害。）
J27nB198_p0478a13║拈曰：婆子燒菴，卻與阿師添些光彩。阿師被趁，倒
J27nB198_p0478a14║會勘破婆子家風。且道在甚麼處勘破婆子？遂合
J27nB198_p0478a15║掌云：「謝供養。」
J27nB198_p0478a16║靈照女因丹霞天然禪師訪龐居士，適到門，逢靈照，
J27nB198_p0478a17║問曰：「居士在否？」女子放下菜籃斂手而立。霞又問，女
J27nB198_p0478a18║子提起菜籃便行，霞遂回。居士歸，女子舉似前話，士
J27nB198_p0478a19║曰：「丹霞在麼？」女子曰：「去也。」士云：「赤土塗牛妳。」（評曰：丹霞靈照
J27nB198_p0478a20║都被龐公蓋卻。）
J27nB198_p0478a21║拈曰：龐公若無後語，幾乎被靈照女喪卻家風。秪
J27nB198_p0478a22║如道「赤土塗牛妳」，意作麼生？不教蜂蝶誤，錯認隔
J27nB198_p0478a23║牆花。
J27nB198_p0478a24║一婆子令人送錢與趙州諗禪師，請轉藏，州下禪床
J27nB198_p0478a25║遶匝云：「轉藏經已竟。」婆聞云：「比來請轉全藏，如何秪
J27nB198_p0478a26║轉得半藏？」（著語云：那半藏趙州也未曾轉。）
J27nB198_p0478a27║拈曰：婆子送錢轉經，起動高年老宿；趙州下床遶
J27nB198_p0478a28║匝，不孤施主好心。分明全藏掀翻，卻道秪轉得一
J27nB198_p0478a29║半，且道那半藏落在何處？任從黃葉落，不與止啼
J27nB198_p0478a30║錢。（已上五人未詳承嗣。）
J27nB198_p0478b01║俞道婆（南十四瑯琊起嗣）凡見僧至則曰：「兒兒！」僧擬議，即掩
J27nB198_p0478b02║門。佛燈珣禪師往勘之，婆見如前問，珣曰：「爺在甚麼
J27nB198_p0478b03║處？」婆轉身拜露柱，珣即蹋倒曰：「將謂有多少奇特？」便
J27nB198_p0478b04║出，婆蹶起曰：「兒兒！惜你則箇。」（著語云：輸得去，贏得來。）燈竟不顧。
J27nB198_p0478b05║拈曰：佛燈打入魔隊來也，不是翻身便出，幾乎被
J27nB198_p0478b06║妖霾毒霧罩卻。這婆子蹋倒蹶起，手腳穩便，可謂
J27nB198_p0478b07║造次顛沛俱不失妙。雖然，也秪是老婆禪。
J27nB198_p0478b08║池州南泉普願禪師（南二百丈海嗣），陸亙大夫問師曰：「古人
J27nB198_p0478b09║瓶中養一鵝，鵝漸長大，出瓶不得。如今不得毀瓶、不
J27nB198_p0478b10║得損鵝，和尚作麼生出得？」師召大夫，陸應諾，師曰：「出
J27nB198_p0478b11║也。」陸從此開解。
J27nB198_p0478b12║拈曰：陸大夫缾鵝設問甚是巧妙，若不遇王老師，
J27nB198_p0478b13║未免缾破鵝飛傷了自己性命。且道喚出後如何？
J27nB198_p0478b14║萬里鵬同遠，千年鶴共飛。
J27nB198_p0478b15║撫州曹山慧霞禪師（青六曹山寂嗣），僧問：「四山相逼時如何？」
J27nB198_p0478b16║師曰：「曹山在裏許。」曰：「還求出也無？」師曰：「在裏許，即求
J27nB198_p0478b17║出。」
J27nB198_p0478b18║拈云：潦倒曹山被者僧拶得立地尿出。
J27nB198_p0478b19║舒州白雲守端禪師（南十二楊岐會嗣），提刑郭公一日謁師，
J27nB198_p0478b20║師問：「牛醇乎？」公曰：「醇矣！」師遽厲聲叱之，公拱而立，師
J27nB198_p0478b21║曰：「醇乎！醇乎！」於是為公陞堂曰：「牛來山中，水足艸足；
J27nB198_p0478b22║牛出山去，東觸西觸。」
J27nB198_p0478b23║拈曰：郭公水牯牛醇則醇矣，惜乎欠些頭角。當時
J27nB198_p0478b24║待白雲厲聲叱時，便好拽下座痛與一頓。
J27nB198_p0478b25║婺州智者法銓禪師（青十三長蘆信嗣）上堂：「要扣玄關須是
J27nB198_p0478b26║有節操極慷慨、斬得釘截得銕硬剝剝地漢始得，若
J27nB198_p0478b27║是畏刀避箭碌碌之徒，看即有分。」以拂子擊禪床下
J27nB198_p0478b28║座。
J27nB198_p0478b29║拈云：智者恁麼道緊似鐵箍，秪見一邊則固。然如
J27nB198_p0478b30║今諸方在者裏作麼生，始得與此老別出一頭地？
J27nB198_p0478c01║良久云：「坐斷兩邊中不立，還他過量越情人。」
J27nB198_p0478c02║明州天童宗玨禪師（青十四長蘆了嗣），僧問：「如何是道？」師曰：
J27nB198_p0478c03║「十字街頭休斫額。」
J27nB198_p0478c04║拈云：天童老漢向當陽指出，八達康莊人人可得
J27nB198_p0478c05║而履，固稱作者，然猶未是衲僧痛快。或有問山僧：
J27nB198_p0478c06║「如何是道？」便與劈面掌云：「誰教你艸窠裏走出去？」
J27nB198_p0478c07║
J27nB198_p0478c08║
J27nB198_p0478c09║
J27nB198_p0478c10║雪關禪師語錄卷之五終