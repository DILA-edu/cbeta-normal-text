J27nB198_p0479a01║雪關禪師語錄卷之六
J27nB198_p0479a02║
J27nB198_p0479a03║侍者成巒傳善錄
J27nB198_p0479a04║法孫開詗編
J27nB198_p0479a05║拈頌
J27nB198_p0479a06║福州普光禪師（青三潭州川嗣），僧侍次，師以手開胸曰：「還委
J27nB198_p0479a07║老僧事麼？」曰：「猶有者箇在。」師卻掩胸曰：「不妨太顯。」曰：
J27nB198_p0479a08║「有甚麼避處？」師曰：「的是無避處。」曰：「即今作麼生？」師便
J27nB198_p0479a09║打。
J27nB198_p0479a10║拈云：者僧也正要棒喫。
J27nB198_p0479a11║頌曰：黃金色相露堂堂，開掩胸前卍字光；卻被者
J27nB198_p0479a12║僧都勘破，棒頭無屈不成贓。
J27nB198_p0479a13║瑞州九峰道虔禪師（青五石霜諸嗣），僧問：「無間中人行甚麼
J27nB198_p0479a14║行？」師曰：「畜生行。」曰：「畜生復行甚麼行？」師曰：「無間行。」曰：
J27nB198_p0479a15║「此猶是長生路上人？」師曰：「汝須知有不共命者。」曰：「不
J27nB198_p0479a16║共甚麼命？」師曰：「長生氣不常。」
J27nB198_p0479a17║拈云：今年果子熟，和核都爛卻。
J27nB198_p0479a18║頌曰：鳥道崎嶇盡踏平，橫身異彙不同行；深明治
J27nB198_p0479a19║亂無他事，野老謳歌四海清。
J27nB198_p0479a20║福州覆船山洪薦禪師（青五石霜諸嗣），僧問：「如何是師子？」師
J27nB198_p0479a21║曰：「善哮吼。」僧拊掌曰：「好手好手！」師曰：「青天白日卻被
J27nB198_p0479a22║鬼迷。」僧作掀禪床勢，師便打曰：「驢事未去，馬事到來。」
J27nB198_p0479a23║師曰：「灼然作家。」僧拂袖便出，師曰：「將甌盛水，擬比大
J27nB198_p0479a24║洋。」
J27nB198_p0479a25║拈云：若不是覆船肘後靈符，幾被者僧奪卻。
J27nB198_p0479a26║頌曰：竿水逢場戲一迴，尋常等箇作家來；雖然雪
J27nB198_p0479a27║曲難賡和，笑逐巴歌上舞臺。
J27nB198_p0479a28║福州牛頭微禪師（青五投子同嗣），僧問：「如何是和尚家風？」師
J27nB198_p0479a29║曰：「山畬脫粟飯，野菜淡黃虀。」曰：「忽遇上客來又如何？」
J27nB198_p0479a30║（師曰）「喫即從君喫，不喫任東西。」
J27nB198_p0479b01║拈云：生鐵鑄心肝，打得丁當響。
J27nB198_p0479b02║頌曰：野老家風水樣清，無人不掩破柴荊；黃虀脫
J27nB198_p0479b03║粟從餐飽，主客情忘嬾送迎。
J27nB198_p0479b04║吉州禾山無殷禪師（青六九峰虔嗣），江南李主召而問曰：「和
J27nB198_p0479b05║尚何處來？」師曰：「禾山來。」曰：「山在甚麼處？」師曰：「人來朝
J27nB198_p0479b06║鳳闕，山嶽不曾移。」國主重之。
J27nB198_p0479b07║拈云：當時李主若道：「與麼則和尚遣侍者來耶？禾
J27nB198_p0479b08║山又作麼生？」請代禾山對語看。咄！速道速道。
J27nB198_p0479b09║頌曰：天王為嚮道風高，鳳闕香煙引毳袍；來往不
J27nB198_p0479b10║知山嶽動，錫飛隨意出雲巢。
J27nB198_p0479b11║福州雪峰義存禪師（青五德山鑒嗣），玄沙對師曰：「某甲如今
J27nB198_p0479b12║大用去，和尚作麼生？」師將三箇木毬一齊拋出，沙作
J27nB198_p0479b13║斫牌勢，師曰：「你親在靈山，方得如此。」沙曰：「也是自家
J27nB198_p0479b14║事。」
J27nB198_p0479b15║拈曰：父作子述，真箇克家，撿較將來，未免挂人唇
J27nB198_p0479b16║齒。
J27nB198_p0479b17║頌曰：大事臨機秪貴親，拋毬須是斫牌人；不因喝
J27nB198_p0479b18║著推聾漢，孤負全鋒驗主賓。
J27nB198_p0479b19║天台瑞龍慧恭禪師（青五德山鑒嗣）謁德山，山問：「會麼？」曰：「作
J27nB198_p0479b20║麼？」山曰：「請相見。」曰：「識麼？」山大笑，遂許入室。
J27nB198_p0479b21║拈云：得恁麼太近？
J27nB198_p0479b22║頌曰：行腳雖然緊峭鞋，是門何更入門來？額顱真
J27nB198_p0479b23║箇剛如鐵，腦後猶知欠一槌。
J27nB198_p0479b24║台州瑞巖師彥禪師（青六巖頭奯嗣），每自喚主人公復應諾，
J27nB198_p0479b25║乃曰：「惺惺著！他後莫受人謾。」
J27nB198_p0479b26║拈曰：此老一生怕險。
J27nB198_p0479b27║頌曰：自喚惺惺恰似渠，主翁何必再三呼？玄沙許
J27nB198_p0479b28║你較些子，笑弄精魂隔壁徒。
J27nB198_p0479b29║福州羅山道閑禪師（青六巖頭奯嗣），在禾山送同行矩長老
J27nB198_p0479b30║出門次，把拄杖向面前一攛，矩無對，師曰：「石牛攔古
J27nB198_p0479c01║路，一馬生雙鉤。」
J27nB198_p0479c02║拈云：也要防閑始得。又云：與我過拴索來。
J27nB198_p0479c03║頌曰：面前攛杖來風驟，一馬雙駒意更玄；莫怪同
J27nB198_p0479c04║參人不會，他家猶未踏船舷。
J27nB198_p0479c05║福州香谿從範禪師（青六巖頭奯嗣）新到參，師曰：「汝豈不是
J27nB198_p0479c06║鼓山僧？」僧曰：「是。」師曰：「額上珠為何不現？」僧無對，遽辭。
J27nB198_p0479c07║師門送，復召上座，僧回首，師曰：「滿肚是禪。」曰：「和尚是
J27nB198_p0479c08║甚麼心行？」師大笑而已。
J27nB198_p0479c09║拈云：者僧前面失節，後面拔本，香谿為什麼到者
J27nB198_p0479c10║裏卻放過？良久云：「須知笑裏有刀。」
J27nB198_p0479c11║頌曰：滿肚是禪珠不現，翻成滯貨爛如瓜；旋身不
J27nB198_p0479c12║落香谿阱，也解迎風倒撒沙。
J27nB198_p0479c13║吉州靈巖慧宗禪師（青六巖頭奯嗣），僧問：「如何是靈巖境？」師
J27nB198_p0479c14║曰：「松檜森森密密遮。」曰：「如何是境中人？」師曰：「夜夜有
J27nB198_p0479c15║猿啼。」
J27nB198_p0479c16║拈云：靈巖答處，幾多人作人境話會。
J27nB198_p0479c17║頌曰：如何卻是靈巖境？描寫將來未是真；擬向丹
J27nB198_p0479c18║青尋落處，頭頭錯過境中人。
J27nB198_p0479c19║福州玄沙師傋禪師（青六雪峰存嗣），因雪峰指火曰：「三世諸
J27nB198_p0479c20║佛在火燄裏轉大法輪！」師曰：「近日王令稍嚴。」峰曰：「作
J27nB198_p0479c21║麼生？」師曰：「不許攙奪行市。」
J27nB198_p0479c22║拈云：陣前勢銳，殿後機深。
J27nB198_p0479c23║頌曰：韜鈴自古屬孫吳，老將談兵不在書；父子機
J27nB198_p0479c24║籌閒較計，爾何贏了我何輸？
J27nB198_p0479c25║福州長慶慧稜禪師（青六雪峰存嗣）參靈雲，問：「如何是佛法
J27nB198_p0479c26║大意？」雲曰：「驢事未去，馬事到來。」師如是往來雪峰、玄
J27nB198_p0479c27║沙二十年間，坐破七箇蒲團不明此事。一日捲簾忽
J27nB198_p0479c28║然大悟，乃有頌曰：「也太差！也太差！捲起簾來見天下；
J27nB198_p0479c29║有人問我解何宗？拈起拂子劈口打。」
J27nB198_p0479c30║拈云：還知他捲簾悟處麼？青山陡豎面門寒。
J27nB198_p0480a01║頌曰：捲起簾來見也麼？巖前風逗落花坡；雖然七
J27nB198_p0480a02║箇蒲團破，認著依然錯過多。
J27nB198_p0480a03║福州安國院弘瑫禪師（青六雪峰存嗣）舉國師碑文云：「得之
J27nB198_p0480a04║於心，伊蘭作旃檀之樹；失之於旨，甘露乃蒺藜之園。」
J27nB198_p0480a05║問僧曰：「一語須具得失兩意，汝作麼生道？」僧舉拳曰：
J27nB198_p0480a06║「不可喚作拳頭也。」師不肯，亦舉拳別云：「秪為喚這箇
J27nB198_p0480a07║作拳頭。」
J27nB198_p0480a08║拈云：大小安國猶被拳頭著倒。
J27nB198_p0480a09║頌曰：伊蘭化作旃檀樹，甘露翻為蒺藜園；得失兩
J27nB198_p0480a10║頭都坐斷，指端閒握掌成拳。
J27nB198_p0480a11║南嶽金輪可觀禪師（青六雪峰存嗣），僧問：「如何是雪峰見解？」
J27nB198_p0480a12║師曰：「我也驚。」
J27nB198_p0480a13║拈云：金輪可謂見過於師。
J27nB198_p0480a14║頌曰：未見雪峰擔板漢，龍門點額太遲生；一迴踏
J27nB198_p0480a15║倒繫驢橛，不是聞雷詐作驚。
J27nB198_p0480a16║福州大普山玄通禪師（青六雪峰存嗣），僧問：「如何是祖師西
J27nB198_p0480a17║來意？」師曰：「咬骨頭漢出去。」
J27nB198_p0480a18║拈云：罵得伊徹困去也。又云：當時這僧便作狗
J27nB198_p0480a19║吠聲，普老又作麼生？
J27nB198_p0480a20║頌曰：殺人劍裏活人刀，一句衝鋒命莫逃；禪客不
J27nB198_p0480a21║知成褫意，依然孤負我吹毛。
J27nB198_p0480a22║福州長生山皎然禪師（青六雪峰存嗣）在雪峰普請次，雪峰
J27nB198_p0480a23║負一束藤，路逢一僧便拋下，僧擬取，峰便踏倒，歸謂
J27nB198_p0480a24║師曰：「我今日踏這僧快。」師曰：「和尚卻替這僧入涅槃
J27nB198_p0480a25║堂始得。」峰便休去。
J27nB198_p0480a26║拈云：雪峰又被這漢踏倒了也。
J27nB198_p0480a27║頌曰：老大逢人愛掣顛，一交踏倒哭蒼天；歸來猶
J27nB198_p0480a28║自誇雄健，卻被兒孫報了冤。
J27nB198_p0480a29║福州仙宗院行瑫禪師（青六雪峰存嗣），僧問：「如何是西來意？」
J27nB198_p0480a30║師曰：「熊耳不曾藏。」
J27nB198_p0480b01║拈云：缺齒老翁猶在這裏。
J27nB198_p0480b02║頌曰：熊耳無藏意作麼？西來東土豈偏頗？應知踏
J27nB198_p0480b03║著來時路，無奈橫街直巷何？
J27nB198_p0480b04║福州永泰和尚（青六雪峰存嗣），僧問：「承聞和尚見虎是否？」師
J27nB198_p0480b05║作虎聲，僧作打勢，師曰：「這死漢。」
J27nB198_p0480b06║拈云：不是泰師老辣，幾乎被獵犬咬殺。
J27nB198_p0480b07║頌曰：猛勢跑哮跳過墻，大蟲豈為小蟲傷？輸他白
J27nB198_p0480b08║額翻身轉，獨坐雄峰作吼王。
J27nB198_p0480b09║池州壽昌院守訥禪師（青六雪峰存嗣）新到參，師問：「近離甚
J27nB198_p0480b10║處？」曰：「不離方寸？」師曰：「不易來。」僧亦曰：「不易來。」師與一
J27nB198_p0480b11║掌。
J27nB198_p0480b12║拈云：枯柴逢鈍斧，一劈兩開交。
J27nB198_p0480b13║頌曰：千里迢遙步不曾，腰包放下太無憑；分明是
J27nB198_p0480b14║販私鹽賊，一摑如笞三十藤。
J27nB198_p0480b15║福州興聖重滿禪師（青七羅山閑嗣），僧問：「如何是宗風不墜
J27nB198_p0480b16║底句？」師曰：「老僧不忍。」
J27nB198_p0480b17║拈云：怕寒怕熱，即墜宗風。
J27nB198_p0480b18║頌曰：不墜宗風意若何？老僧無奈患愁魔；趙州頭
J27nB198_p0480b19║白年高大，也媿修行放過多。
J27nB198_p0480b20║福州仙宗院契符禪師（青七玄沙傋嗣）開堂日，僧問：「師登寶
J27nB198_p0480b21║座，合譚何事？」師曰：「剔開耳孔著。」曰：「古人為甚麼卻道
J27nB198_p0480b22║『非耳目之所到』？」師曰：「金櫻樹上不生梨。」曰：「古今不到
J27nB198_p0480b23║處請師道？」師曰：「汝作麼生問？」
J27nB198_p0480b24║拈云：非關道不得，孝子諱爺名。
J27nB198_p0480b25║頌曰：曲盝高登吼若雷，諸人耳目著飛埃；金櫻樹
J27nB198_p0480b26║上梨兒熟，瞞汝當筵不摘來。
J27nB198_p0480b27║福州升山白龍院道希禪師（青七玄沙傋嗣），僧問：「請師答無
J27nB198_p0480b28║賓主話。」師曰：「昔年曾記得。」曰：「即今如何？」師曰：「非但耳
J27nB198_p0480b29║聾，亦兼眼暗。」
J27nB198_p0480b30║拈云：喚白龍老人是箇賣皮燈毬客，得麼？
J27nB198_p0480c01║頌曰：南方相對火爐頭，主獻賓酬今也休；得坐披
J27nB198_p0480c02║衣渾不顧，從他枝上辨春秋。
J27nB198_p0480c03║福州安國院慧球禪師（青七玄沙傋嗣）亦曰「中塔」，僧問：「雲自
J27nB198_p0480c04║何山起，風從甚澗生？」師曰：「盡力施為，不離中塔。」
J27nB198_p0480c05║拈云：遮天有影，蓋地無垠。
J27nB198_p0480c06║頌曰：雲意徘徊渠自得，風聲怒吼我何知？滔天浪
J27nB198_p0480c07║鼓山相擊，中塔憨翁笑展眉。
J27nB198_p0480c08║福州螺峰沖奧明法禪師（青七玄沙傋嗣），僧問：「如何是螺峰
J27nB198_p0480c09║一句？」師曰：「苦。」
J27nB198_p0480c10║拈云：文不加點。
J27nB198_p0480c11║頌曰：重疊關山幾度過，螺峰一句盡消磨；若然老
J27nB198_p0480c12║驥雄心在，爭卸籠頭與角馱。
J27nB198_p0480c13║福州大章山契如菴主（青七玄沙傋嗣），僧問：「生死到來如何
J27nB198_p0480c14║迴避？」師曰：「符到奉行。」曰：「恁麼則被生死拘將去也？」師
J27nB198_p0480c15║曰：「阿㖿㖿！」
J27nB198_p0480c16║拈云：這老漢恁麼放憨，直得閻家拱手？雖然如是，
J27nB198_p0480c17║更須勘過始得。
J27nB198_p0480c18║頌曰：家常茶飯不曾拋，逆水灘頭慣著篙；生死牢
J27nB198_p0480c19║關容易過，不須舐蜜擲金刀。
J27nB198_p0480c20║福州蓮華山神祿禪師（青六雪峰存嗣），僧問：「如何是和尚家
J27nB198_p0480c21║風？」師曰：「毛頭顯沙界，日月現其中。」
J27nB198_p0480c22║拈云：費長房失卻一箇懸壺，卻被此老收得。
J27nB198_p0480c23║頌曰：大千沙界一毛頭，現量須彌日月周；渴飲饑
J27nB198_p0480c24║餐隨分足，橫吹鐵篴過滄洲。
J27nB198_p0480c25║福州報慈院慧覺禪師（青七長慶稜嗣）問僧：「近離甚處？」曰：「臥
J27nB198_p0480c26║龍。」師曰：「在彼多少時？」曰：「經冬過夏。」師曰：「龍門無宿客，
J27nB198_p0480c27║為甚在彼許多時？」曰：「獅子窟中無異獸。」師曰：「汝試作
J27nB198_p0480c28║獅子吼看！」曰：「若作獅子吼，即無和尚。」師曰：「念汝新到，
J27nB198_p0480c29║放汝三十棒。」
J27nB198_p0480c30║拈云：如此用棒，功不浪施。
J27nB198_p0481a01║頌曰：臥龍禪客頗通方，不宿龍門肯浪狂；既到報
J27nB198_p0481a02║慈休慢過，這般茶飯也須嘗。
J27nB198_p0481a03║福州長慶常慧禪師（青七長慶稜嗣），僧問：「燄續雪峰，印傳超
J27nB198_p0481a04║覺，不違於物，不負於人。不在當頭，即今何道？」師曰：「違
J27nB198_p0481a05║負即道。」曰：「恁麼則善副來言，淺深已辨。」師曰：「也須識
J27nB198_p0481a06║好惡。」
J27nB198_p0481a07║拈曰：得與麼銖兩分明？復笑云：看取定盤星。
J27nB198_p0481a08║頌曰：善應來機辨濁清，就渠捩轉鼻頭繩；能於觸
J27nB198_p0481a09║忤通無忤，豎撞橫衝似不曾。
J27nB198_p0481a10║福州石佛院靜禪師（青七長慶稜嗣），僧問：「學人欲見和尚本
J27nB198_p0481a11║來面目！」師曰：「洞上有言親體取。」曰：「恁麼則不得見去
J27nB198_p0481a12║也？」師曰：「灼然！客路如天遠，侯門似海深。」
J27nB198_p0481a13║拈云：依稀芍藥欄邊過，彷彿葡萄架下行，再退一
J27nB198_p0481a14║步，斯人無患深遠矣！
J27nB198_p0481a15║頌曰：本來面目見還難，莫向仙人扇上看；狼噬虎
J27nB198_p0481a16║跑驚膽碎，柴扉誰更為花關？
J27nB198_p0481a17║福州枕峰觀音院清換禪師（青七長慶稜嗣），僧問：「如何是法
J27nB198_p0481a18║界性？」師曰：「汝身中有萬象。」曰：「如何體得？」師曰：「虛谷尋
J27nB198_p0481a19║聲，更求本末。」
J27nB198_p0481a20║拈云：搊峰作翠渾無翠，擊水尋波不見波。
J27nB198_p0481a21║頌曰：萬象身中無法性，身中萬象有靈光；尋求本
J27nB198_p0481a22║末呼空谷，括盡三千剩破囊。
J27nB198_p0481a23║福州東禪契訥禪師（青七長慶稜嗣），僧問：「如何是東禪家風？」
J27nB198_p0481a24║師曰：「一人傳虛，萬人傳實。」
J27nB198_p0481a25║拈云：透得雲門普字關，纔見此老家風。
J27nB198_p0481a26║頌曰：東禪破落舊家風，虛實其中妙莫窮；雨至普
J27nB198_p0481a27║天轟霹靂，秋來滿院落梧桐。
J27nB198_p0481a28║福州東禪院了空禪師（青七長慶稜嗣）上堂：「大好省要，自不
J27nB198_p0481a29║仙陀，若是聽響之流，不如歸堂向火。珍重。」
J27nB198_p0481a30║拈云：丹青易繪，淡墨難描。
J27nB198_p0481b01║頌曰：舉止分明不露容，仙陀善巧意玲瓏；水晶宮
J27nB198_p0481b02║裏藏身穩，倒跨滄洲短尾龍。
J27nB198_p0481b03║福州仙宗院守玭禪師（青七長慶稜嗣），僧問：「十二時中常在
J27nB198_p0481b04║底人，還消得人天供養也無？」師曰：「消不得。」曰：「為甚麼
J27nB198_p0481b05║消不得？」師曰：「為汝常在。」曰：「秪如常不在底人還消得
J27nB198_p0481b06║也無？」師曰：「驢年。」
J27nB198_p0481b07║拈云：有箇消得消不得、常在常不在底出來，還受
J27nB198_p0481b08║得人天供養也無？試定當看。
J27nB198_p0481b09║頌曰：人天供養怎生消？擔板禪和棒不饒；誰在其
J27nB198_p0481b10║中誰不在？花開花謝恕無聊。
J27nB198_p0481b11║福州報慈院文欽禪師（青七保福展嗣），僧問：「如何是妙覺明
J27nB198_p0481b12║心？」師曰：「今冬好晚稻，出自秋雨成。」
J27nB198_p0481b13║拈云：知時識節，須是報慈，若論妙覺明心，未夢見
J27nB198_p0481b14║在。且畢竟作麼生是妙覺明心？喝一喝！
J27nB198_p0481b15║頌曰：妙覺明心莫浪猜，河沙德用露全該；報慈秪
J27nB198_p0481b16║箇機圓熟，信手和盤托出來。
J27nB198_p0481b17║福州永隆院明慧瀛禪師（青七保福展嗣），僧問：「如何進向，得
J27nB198_p0481b18║達本源？」師曰：「依而行之。」
J27nB198_p0481b19║拈云：戴天履地。
J27nB198_p0481b20║頌曰：一枝藤杖手中攜，腳下曾拖三尺泥；行過前
J27nB198_p0481b21║村煙霧裏，癭婆來問我誰妻？
J27nB198_p0481b22║建州白雲智作禪師（青七鼓山晏嗣）參鼓山，山召曰：「近前來！」
J27nB198_p0481b23║師近前，山曰：「南泉喚院主意作麼生？」師斂手端容退
J27nB198_p0481b24║身而立，山筦然奇之。
J27nB198_p0481b25║拈云：未窺雄豹勢，喜見毒龍降。
J27nB198_p0481b26║頌曰：不跨石門須跨過，籌添丈室匪差絲；謾言興
J27nB198_p0481b27║聖門風竣，水盡山窮始見師。
J27nB198_p0481b28║福州鼓山智巖禪師（青七鼓山晏嗣），僧問：「國王出世三邊靜，
J27nB198_p0481b29║法王出世有何恩？」師曰：「還會麼？」曰：「幸遇明朝，輒伸呈
J27nB198_p0481b30║獻。」師曰：「吐卻著。」曰：「若不禮拜，幾成無孔鐵鎚。」師曰：「何
J27nB198_p0481c01║異無孔鐵鎚？」
J27nB198_p0481c02║拈云：鼓山若無後語，幾被這僧籠頭絡手。
J27nB198_p0481c03║頌曰：龍王按劍風清肅，鮫客呈珠解弄奇；饒汝進
J27nB198_p0481c04║前施巧手，鶻提鳩子仰天飛。
J27nB198_p0481c05║福州龍山智嵩禪師（青七鼓山晏嗣），僧問：「古佛化導，今祖重
J27nB198_p0481c06║興，人天輻輳，於禪庭至理，若為於開示？」師曰：「亦不敢
J27nB198_p0481c07║孤負大眾。」曰：「恁麼則人天不謬殷勤請，頓使凡心作
J27nB198_p0481c08║佛心。」師曰：「仁者作麼生？」曰：「退身禮拜，隨眾上下。」師曰：
J27nB198_p0481c09║「我識得汝也。」
J27nB198_p0481c10║拈云：識得這僧是何面貌？代云：也是頭出頭沒漢。
J27nB198_p0481c11║頌曰：人天輻輳作何譚？有口從來是匾擔；卻被闍
J27nB198_p0481c12║黎搜索過，笑垂舞袖倚欄杆。
J27nB198_p0481c13║福州龍山文義禪師（青七鼓山晏嗣），僧問：「如何是人王？」師曰：
J27nB198_p0481c14║「威風人盡懼。」曰：「如何是法王？」師曰：「一句令當行。」曰：「二
J27nB198_p0481c15║王還分不分？」師曰：「適來道甚麼？」
J27nB198_p0481c16║拈云：龍山被這僧問得倒走上壁。
J27nB198_p0481c17║頌曰：人王何似法王尊？調御金輪分不分；遍界光
J27nB198_p0481c18║輝開佛日，乾坤浩蕩屬皇恩。
J27nB198_p0481c19║福州鼓山智岳禪師（青七鼓山晏嗣），初遊方至鄂州黃龍，問：
J27nB198_p0481c20║「久嚮黃龍，及乎到來，秪見赤斑蛇。」龍曰：「汝秪見赤斑
J27nB198_p0481c21║蛇，且不識黃龍。」師曰：「如何是黃龍？」龍曰：「滔滔地。」師曰：
J27nB198_p0481c22║「忽遇金翅鳥來又作麼生？」龍曰：「性命難存。」師曰：「恁麼
J27nB198_p0481c23║則被他吞卻去也？」龍曰：「謝闍黎供養。」師便禮拜。
J27nB198_p0481c24║拈云：今日撞著箇買劍客，三十文貨與一口。
J27nB198_p0481c25║頌曰：不落黃龍擒縱手，豈同淹殺瓮中魚？參方若
J27nB198_p0481c26║作尋常客，終是難當肘後符。
J27nB198_p0481c27║金陵淨德院慧悟禪師（青七鼓山晏嗣），僧問：「如何是大道？」師
J27nB198_p0481c28║曰：「我無小徑。」曰：「如何是小徑？」師曰：「我不知大道。」
J27nB198_p0481c29║拈云：與麼則小大繇之。
J27nB198_p0481c30║頌曰：兔徑能驂象駕遊，塞流人解駕橫流；箇中小
J27nB198_p0482a01║大渾無跡，徹尾何嘗不徹頭？
J27nB198_p0482a02║福州報國院照禪師（青七龍華照嗣），因佛塔被雷霹，有問：「祖
J27nB198_p0482a03║佛塔廟為甚麼卻被雷霹？」師曰：「通天作用。」曰：「既是通
J27nB198_p0482a04║天作用，為甚麼卻霹佛？」師曰：「作用何處見有佛？」曰：「爭
J27nB198_p0482a05║奈狼藉何？」師曰：「見甚麼？」
J27nB198_p0482a06║拈云：此老辣手，更過霹靂。
J27nB198_p0482a07║頌曰：慣向雷門撾布鼓，遣呼隨我逞神通；幾多未
J27nB198_p0482a08║具慚惶者，秪謂通天作用雄。
J27nB198_p0482a09║福州羅山義聰禪師（青七安國瑫嗣），僧問：「手指天地，唯我獨
J27nB198_p0482a10║尊，為甚麼卻被傍觀者責？」師曰：「謂言鬍鬚赤。」曰：「秪如
J27nB198_p0482a11║傍觀者有甚麼長處？」師曰：「路見不平，所以按劍。」
J27nB198_p0482a12║拈云：羅山打破韶陽關寨。
J27nB198_p0482a13║頌曰：雲門已是添疑橛，問著羅山更滑稽；不與獨
J27nB198_p0482a14║尊傍出手，無端沙上又堆泥。
J27nB198_p0482a15║福州安國院從貴禪師（青七安國瑫嗣）上堂云：「直是不遇梁
J27nB198_p0482a16║朝，安國也謾人不過。珍重！」僧問：「請師舉唱宗乘？」師曰：
J27nB198_p0482a17║「今日打禾，明日搬柴。」
J27nB198_p0482a18║拈云：不識安國，纔識安國；若識安國，便非安國。
J27nB198_p0482a19║頌曰：周遮一上不須多，謾盡諸人沒奈何；曲盡床
J27nB198_p0482a20║邊重請問，搬柴未了打田禾。
J27nB198_p0482a21║福州怡山長慶藏用禪師（青七安國瑫嗣）上堂，眾集，以扇子
J27nB198_p0482a22║拋向地上曰：「愚人謂金是土，智者作麼生？後生可畏，
J27nB198_p0482a23║不可總守愚去也。還有人道得麼？出來道看。」時有僧
J27nB198_p0482a24║出禮拜退後而立，師曰：「別更作麼生？」曰：「請和尚明鑑。」
J27nB198_p0482a25║師曰：「千年桃核。」
J27nB198_p0482a26║拈云：長慶平空捏怪雖奇，據款結案更妙。
J27nB198_p0482a27║頌曰：無端擁上法王臺，兩片皮難倉卒開；扇子忽
J27nB198_p0482a28║然驚𨁝跳，千年桃核種成梅。
J27nB198_p0482a29║福州安國院祥禪師（青七安國瑫嗣），僧問：「不涉方便乞師垂
J27nB198_p0482a30║慈？」師曰：「汝問我答，即是方便。」
J27nB198_p0482b01║拈云：這僧掩袊露肘，不奈貧何？安國補破遮寒，隨
J27nB198_p0482b02║緣布施。
J27nB198_p0482b03║頌曰：目前無路透關河，來問隨笻指出坡；秪恐阿
J27nB198_p0482b04║師驀直去，臺山路上遇顛婆。
J27nB198_p0482b05║蘄州四祖山清皎禪師（青七白兆圓嗣），僧問：「師唱誰家曲，宗
J27nB198_p0482b06║風嗣阿誰？」師曰：「楷師巖畔祥雲起，寶壽峰前震法雷。」
J27nB198_p0482b07║拈云：鐵石銘心印，雲霞襯衲衣。
J27nB198_p0482b08║頌曰：歌客曾從郢上遊，動絃別曲有來繇；親承白
J27nB198_p0482b09║兆來源遠，不是簪纓落魄流。
J27nB198_p0482b10║福州昇山清慕禪師（青八白龍希嗣），僧問：「如何是白龍密用
J27nB198_p0482b11║一機？」師曰：「汝每日用甚麼？」曰：「恁麼則徒勞側聆。」師喝
J27nB198_p0482b12║曰：「出去！」
J27nB198_p0482b13║拈云：昇山嚇殺闍黎，闍黎何不還他一喝了出去。
J27nB198_p0482b14║頌曰：白龍密用本無多，爭奈群機測量何？一喝突
J27nB198_p0482b15║然獅子吼，失威香象枉奔波。
J27nB198_p0482b16║福州靈峰志恩禪師（青八白龍希嗣），僧問：「如何是吹毛劍？」師
J27nB198_p0482b17║曰：「我進前，汝退後。」曰：「恁麼則學人喪身命去也。」師曰：
J27nB198_p0482b18║「不打水，魚自驚。」
J27nB198_p0482b19║拈云：還我挂劍處來。
J27nB198_p0482b20║頌曰：霜鋒冷燄露吹毛，倒按橫拈氣象高；萬里雄
J27nB198_p0482b21║風都殺盡，如今秪在匣中弢。
J27nB198_p0482b22║福州東禪玄亮禪師（青八白龍希嗣），僧問：「本無迷悟，為甚麼
J27nB198_p0482b23║卻有佛有眾生？」師曰：「話墮也。」
J27nB198_p0482b24║拈云：且道是這僧話墮？東禪話墮？請論量看。
J27nB198_p0482b25║頌曰：迷悟纔彰生佛名，瞥然一朵墨雲生；好風吹
J27nB198_p0482b26║散陰霾看，白晝依稀斗柄橫。
J27nB198_p0482b27║杭州靈隱清聳禪師（青九清涼益嗣），師問僧：「汝會佛法麼？」曰：
J27nB198_p0482b28║「不會。」師曰：「汝端的不會？」曰：「是。」師曰：「且去，待別時來。」其
J27nB198_p0482b29║僧珍重，師曰：「不是這箇道理。」
J27nB198_p0482b30║拈云：不因捉月深潭底，爭得騎鯨上九天。
J27nB198_p0482c01║頌曰：玉人清貯一壺冰，雙手呈來瑩且凝；如意倒
J27nB198_p0482c02║拈都擊碎，遲遲日影遶觚稜。
J27nB198_p0482c03║福州廣平院守威禪師（青十天台韶嗣）參天台國師得旨，乃
J27nB198_p0482c04║付衣法，時有僧問：「大庾嶺頭提不起，如何今日付與
J27nB198_p0482c05║師？」師提起曰：「有人敢道天台得麼？」
J27nB198_p0482c06║拈云：直饒提起未免㲯毿。又云：道是天台得不
J27nB198_p0482c07║是，不道天台得亦非。
J27nB198_p0482c08║頌曰：大庾嶺頭爭逐鹿，盡其神力莫能提；有人道
J27nB198_p0482c09║我天台得，恰似藩籬觸小羝。
J27nB198_p0482c10║廣州光聖院師護禪師（青十天台韶嗣），僧問：「昔日梵王禮佛，
J27nB198_p0482c11║今日國主臨筵，祖意西來如何舉唱？」師曰：「不要西來，
J27nB198_p0482c12║山僧已舉唱了也！」曰：「豈無方便？」師曰：「適來豈不是方
J27nB198_p0482c13║便？」
J27nB198_p0482c14║拈云：俊鷹便攫，嫩雛學飛。
J27nB198_p0482c15║頌曰：本無方便善隨宜，凶吉纔分兆屬龜；千載無
J27nB198_p0482c16║人譚正始，匡詩聊說解人頤。
J27nB198_p0482c17║福州玉泉義隆禪師（青十天台韶嗣）上堂：「山河大地盡在諸
J27nB198_p0482c18║人眼睛裏，因甚麼說會與不會？」時有僧問：「山河大地
J27nB198_p0482c19║眼睛裏，師今欲更指歸誰？」師曰：「秪為上座去處分明。」
J27nB198_p0482c20║曰：「若不上來伸此問，焉知方便不虛施？」師曰：「依稀似
J27nB198_p0482c21║曲纔堪聽，又被風吹別調中。」
J27nB198_p0482c22║拈云：納大海于牛涔，栽花枝于石上，又作麼生指
J27nB198_p0482c23║歸？
J27nB198_p0482c24║頌曰：虛空逼塞眼睛中，偃嶽旋嵐化手工；會不會
J27nB198_p0482c25║時俱瞥地，行船秪要看來風。
J27nB198_p0482c26║福州嚴峰師朮禪師（青十天台韶嗣），僧問：「靈山一會，迦葉親
J27nB198_p0482c27║聞，嚴峰一會，誰是聞者？」師曰：「問者不弱。」
J27nB198_p0482c28║拈云：這僧問處大似把炬逆風先著手，嚴峰答處
J27nB198_p0482c29║正如當爐賣酒便傾卮。良久復云：笑殺旁觀。
J27nB198_p0482c30║頌曰：飲光聞後更誰聞？厚幣將來璧返君；此去長
J27nB198_p0483a01║（安雖）咫尺，含元殿裏靄祥雲。
J27nB198_p0483a02║溫州瑞鹿寺上方遇安禪師（青十天台韶嗣）嘗閱《首楞嚴經》，
J27nB198_p0483a03║到「知見立知即無名本，知見無見斯即涅槃」，師乃破
J27nB198_p0483a04║句讀曰：「知見立，知即無明本；知見無，見斯即
J27nB198_p0483a05║涅槃。」於此有省，有人語師曰：「破句了也。」師曰：「此是我
J27nB198_p0483a06║悟處，畢生不易。」時謂之：「安楞嚴」。
J27nB198_p0483a07║拈云：安師若不是悟處，幾多人笑水潦鶴也。且道
J27nB198_p0483a08║伊悟底是有知見？無知見？
J27nB198_p0483a09║頌曰：一句楞嚴破讀奇，旁人任笑老安癡；中心樹
J27nB198_p0483a10║子和根拔，成壞相參總是知。
J27nB198_p0483a11║杭州龍華寺慧居禪師（青十天台韶嗣）上堂，有僧出禮拜，師
J27nB198_p0483a12║曰：「好箇問頭，如法問著。」僧擬進前，師曰：「又沒交涉也。」
J27nB198_p0483a13║拈云：秪許抬眸，不許側耳。
J27nB198_p0483a14║頌曰：愛人趨侍忌人親，又要獰兮又要馴；若是金
J27nB198_p0483a15║毛獅子子，不來這裏弄頻申。
J27nB198_p0483a16║福州支提辯隆禪師（青十靈隱聳嗣），僧問：「如何是向上一路？」
J27nB198_p0483a17║師曰：「腳下底。」曰：「恁麼則尋常履踐？」師曰：「莫錯認。」
J27nB198_p0483a18║拈云：平風無靜浪，險道有康莊，向上路滑殺人在。
J27nB198_p0483a19║頌曰：向上關津事不難，油麻十石樹頭攤；縱然錦
J27nB198_p0483a20║上添花好，無奈虛空髓被剜。
J27nB198_p0483a21║福州保明院道誠禪師（青十報恩明嗣），僧問：「圓音普震三等，
J27nB198_p0483a22║齊聞竺土仙心，請師密付？」師良久，僧曰：「恁麼則意馬
J27nB198_p0483a23║已成於寶馬，心牛頓作於白牛去也。」師曰：「七顛八倒。」
J27nB198_p0483a24║曰：「若然者幾招哂笑？」師曰：「禮拜了退。」
J27nB198_p0483a25║拈云：搴旗何如息鼓，走馬不及坐船。
J27nB198_p0483a26║頌曰：密付無分東與西，靈苗元不犯鋤犁；知其收
J27nB198_p0483a27║護難拴放，電影風蹄不畏泥。
J27nB198_p0483a28║福州普賢善秀禪師（青十二芙蓉楷嗣），僧問：「如何是正中偏？」師
J27nB198_p0483a29║曰：「龍吟初夜後，虎嘯五更前。」曰：「如何是偏中正？」師曰：
J27nB198_p0483a30║「輕煙籠皓月，薄霧鎖寒巖。」曰：「如何是正中來？」師曰：「松
J27nB198_p0483b01║瘁何曾老？花開滿未萌。」曰：「如何是兼中至？」師曰：「猿啼
J27nB198_p0483b02║音莫辨，鶴唳響難明。」曰：「如何是兼中到？」師曰：「撥開雲
J27nB198_p0483b03║外路，脫去月明前。」
J27nB198_p0483b04║拈云：雜貨舖裏即得，真金鋪裏又作麼生？
J27nB198_p0483b05║頌曰：井覷驢兮驢覷井，井驢翻卻不留蹤；若將機
J27nB198_p0483b06║位為心法，曹洞門庭立下風。
J27nB198_p0483b07║吉州青原齊禪師（青十三石門易嗣）示寂日說偈遺眾曰：「昨
J27nB198_p0483b08║夜三更過急灘，灘頭雲霧黑漫漫；一條拄杖為知己，
J27nB198_p0483b09║擊碎千關與萬關。」
J27nB198_p0483b10║拈云：恁麼是遷化底，有箇不遷化底請相見。
J27nB198_p0483b11║頌曰：一條拄杖為知己，何不臨岐擲葛陂？笑倚千
J27nB198_p0483b12║峰歸未得，倒來月下聽猿啼。
J27nB198_p0483b13║福州龜山義初禪師（青十四長蘆了嗣）上堂：「久默斯要不務
J27nB198_p0483b14║速說，釋迦老子寐語作麼？我今為汝保任斯事終不
J27nB198_p0483b15║虛也，大似壓良為賤。既不恁麼，畢竟如何？白雲籠嶽
J27nB198_p0483b16║頂，翠色轉崔嵬。」
J27nB198_p0483b17║拈云：釋迦老子早恁麼說，免得五千比丘退席。
J27nB198_p0483b18║頌曰：千年故紙藥籠收，扁鵲重拈笑不休；無上醫
J27nB198_p0483b19║王屋裏坐，膏肓業病一齊瘳。
J27nB198_p0483b20║福州雪峰象敦禪師（青十泐潭澄嗣），僧問：「如何是佛？」師曰：「把
J27nB198_p0483b21║火照魚行。」曰：「如何是法？」師曰：「唐人譯不出。」曰：「佛法已
J27nB198_p0483b22║蒙師指示，未審畢竟事如何？」師曰：「臘月三十日。」
J27nB198_p0483b23║拈云：若作佛法會，三生六十劫。
J27nB198_p0483b24║頌曰：佛法猶如水一般，方圓隨器現多端；箇中須
J27nB198_p0483b25║是調羹手，慣使鹽梅不到酸。
J27nB198_p0483b26║福州廣明常委禪師（青十四祖端嗣），僧問：「知師久蘊囊中寶，
J27nB198_p0483b27║今日當場略借看？」師曰：「看！」曰：「恁麼則謝師指示。」師曰：
J27nB198_p0483b28║「等閒垂一釣，容易上鉤來。」
J27nB198_p0483b29║拈云：這僧送卻性命了也。
J27nB198_p0483b30║頌曰：孟浪當場借寶看，阿師聊與弄泥團；游魚不
J27nB198_p0483c01║識鉤頭意，卻被漁翁釣上竿。
J27nB198_p0483c02║建州崇梵餘禪師（青十一雲居舜嗣），僧問：「恁麼來底人，師還
J27nB198_p0483c03║接否？」師曰：「孤峰無宿客。」曰：「不恁麼來底人，師還接否？」
J27nB198_p0483c04║師曰：「灘峻不留船。」曰：「恁麼不恁麼則且置，穿過髑髏
J27nB198_p0483c05║一句作麼生？」師曰：「堪笑亦堪悲。」
J27nB198_p0483c06║拈云：也是瞥嗔瞥喜漢。
J27nB198_p0483c07║頌曰：善接來機不失追，輕輕滑動口唇皮；要知堪
J27nB198_p0483c08║笑堪悲意，穿過髑髏忘是非。
J27nB198_p0483c09║福州天宮慎徽禪師（青十一育王璉嗣）上堂：「八萬四千波羅
J27nB198_p0483c10║密門，門門長開；三千大千微塵諸佛，佛佛說法。不說
J27nB198_p0483c11║有、不說無、不說非有非無、不說亦有亦無。何也？離四
J27nB198_p0483c12║句、絕百非，相逢舉目少人知；昨夜霜風漏消息，梅花
J27nB198_p0483c13║依舊綴寒枝。」
J27nB198_p0483c14║拈云：此是莫莫堂。
J27nB198_p0483c15║頌曰：禿帚橫拈掃太空，百非四句舌如風；梅花點
J27nB198_p0483c16║綴寒枝上，報道行人消息通。
J27nB198_p0483c17║汀州開元智孜禪師（青十一天衣懷嗣）上堂：「衲僧家向針眼
J27nB198_p0483c18║裏藏身稍寬，大海中走馬甚窄，將軍不上便橋，勇士
J27nB198_p0483c19║徒勞挂甲，晝行三千夜行八百即不問，不動步一句
J27nB198_p0483c20║作麼生道？若也道得，觀音、勢至、文殊、普賢秪在目前；
J27nB198_p0483c21║若道不得，直須撩起布裙緊峭草鞋。參！」
J27nB198_p0483c22║拈云：翻身纔下樓，急走不出戶，且道是動步不動
J27nB198_p0483c23║步？
J27nB198_p0483c24║頌曰：針眼藏身寬不礙，虛空走馬窄難容；夜行晝
J27nB198_p0483c25║伏知關險，古道如今信步通。
J27nB198_p0483c26║福州中際可遵禪師（青十一報本蘭嗣）上堂：「咄咄咄！井底啾
J27nB198_p0483c27║啾是何物？直饒三千大千也秪是箇鬼窟。咄！」
J27nB198_p0483c28║拈云：盡大地是箇鬼窟，被這一咄粉碎。
J27nB198_p0483c29║頌曰：沙門隻眼照乾坤，物我昭昭爍眾昏；擲出駭
J27nB198_p0483c30║雞犀一點，大千黑漆映紅輪。
J27nB198_p0484a01║福州妙峰如璨禪師（青十一廣因要嗣）上堂：「今朝是如來降
J27nB198_p0484a02║生之節，天下緇流莫不以香湯灌沐共報洪恩，為甚
J27nB198_p0484a03║麼教中卻道：『如來者無所從來。』既是無所從來，不知
J27nB198_p0484a04║降生底是誰？試請道看。若道得，其恩自報；若道不得，
J27nB198_p0484a05║明年四月八，還是驀頭澆。」
J27nB198_p0484a06║拈云：截斷悉達太子命根是甚麼劍？
J27nB198_p0484a07║頌曰：還他一杓驀頭澆，何必窮根要實招？若使兒
J27nB198_p0484a08║孫都曉了，法門從此寂無聊。
J27nB198_p0484a09║福州越峰粹珪禪師（青十三本覺一嗣），僧問：「機關不到時如
J27nB198_p0484a10║何？」師曰：「抱甕灌園。」曰：「此猶是機關邊事。」師曰：「須要雨
J27nB198_p0484a11║淋頭。」
J27nB198_p0484a12║拈云：漢陰丈人姓甚麼？
J27nB198_p0484a13║頌曰：伎倆都來落二籌，機關不到木人愁；穿山透
J27nB198_p0484a14║海非無力，大似金刀劃水流。
J27nB198_p0484a15║福州鼓山體淳禪師（青十三淨因岳嗣）上堂：「繇基弓矢，不射
J27nB198_p0484a16║田蛙；任氏絲綸，要投溟渤。發則穿楊破的，得則修鯨
J27nB198_p0484a17║巨鰲；隻箭既入重城，長竿豈釣淺水？而今莫有吞釣
J27nB198_p0484a18║齧鏃底麼？若無，山僧卷起絲綸、拗折弓箭去也。」擲拄
J27nB198_p0484a19║杖下座。
J27nB198_p0484a20║拈云：漁獵墜裏，識取者老。又云：關。
J27nB198_p0484a21║頌曰：潛有絲綸飛有弓，繇基任父作禪翁；老僧不
J27nB198_p0484a22║設閒機筈，養得猿兮豢得龍。
J27nB198_p0484a23║平江府萬壽如潰禪師（青十三長蘆信嗣）開堂日，僧問：「如何
J27nB198_p0484a24║是蘇臺境？」師曰：「山橫師子秀，水接太湖清。」曰：「如何是
J27nB198_p0484a25║境中人？」師曰：「衣冠皇宋後，禮樂大周前。」
J27nB198_p0484a26║拈云：這是上丹青底境，還有描不成畫不就底，非
J27nB198_p0484a27║但這僧問不著，敢道萬壽答不得。
J27nB198_p0484a28║頌曰：素縑一幅最堪誇，圖寫將來便不佳；更有境
J27nB198_p0484a29║中人識否？落花流水水流花。
J27nB198_p0484a30║福州雪峰大智禪師（青十三雪竇榮嗣），僧問：「如何是祖師西
J27nB198_p0484b01║來意？」師銜拂柄示之，僧曰：「此是香嚴底，和尚又作麼
J27nB198_p0484b02║生？」師便喝，僧大笑，師叱曰：「這野狐精。」
J27nB198_p0484b03║拈云：含血噀人，先污自口。
J27nB198_p0484b04║頌曰：不攀不踏不含枝，此是香嚴上樹時；卻被阿
J27nB198_p0484b05║師窺破笑，腳尖踢走睡貓兒。
J27nB198_p0484b06║福州雪峰隆禪師（青十四淨慈明嗣）上堂：「一不成，二不是，口
J27nB198_p0484b07║喫飯，鼻出氣，休云北斗藏身，說甚南山鱉鼻？家財運
J27nB198_p0484b08║出任交關，勸君莫競錐頭利。」
J27nB198_p0484b09║拈云：貧如猗頓，富似范舟。
J27nB198_p0484b10║頌曰：誰家隻犬吠成群？滿目紅霞秪片雲；不必錐
J27nB198_p0484b11║頭圖小利，打開寶藏運家珍。
J27nB198_p0484b12║五臺山隱峰禪師（南二馬祖一嗣），一日推車次，馬祖展腳在
J27nB198_p0484b13║路上坐，師曰：「請師收足。」祖曰：「已展不縮。」師曰：「已進不
J27nB198_p0484b14║退。」乃推車碾損祖腳。祖歸法堂執斧子曰：「適來碾損
J27nB198_p0484b15║老僧腳底出來。」師便出，於祖前引頸，祖乃置斧。
J27nB198_p0484b16║拈云：魚乃吞舟，理能伏豹。
J27nB198_p0484b17║頌曰：煞神當令不容情，撞倒當頭太歲星；逐鹿過
J27nB198_p0484b18║山都不看，繇來虎將愛強兵。
J27nB198_p0484b19║洪州黃檗希運禪師（南三百丈海嗣）在南泉普請擇菜次，泉
J27nB198_p0484b20║問：「甚麼處去？」曰：「擇菜去。」泉曰：「將甚麼擇？」師豎起刀，泉
J27nB198_p0484b21║曰：「秪解作賓，不解作主。」師以刀點三下，泉曰：「大家擇
J27nB198_p0484b22║菜去。」
J27nB198_p0484b23║拈云：荒田揀草猶存草，沙裏淘金始識金。
J27nB198_p0484b24║頌曰：一莖菜上勘來機，不是隨群打混兒；骨髓皮
J27nB198_p0484b25║毛分得出，通身縫罅絕離披。
J27nB198_p0484b26║潭州溈山靈祐禪師（南三百丈海嗣）摘茶次，謂仰山曰：「終日
J27nB198_p0484b27║摘茶，秪聞子聲，不見子形。」仰撼茶樹，師曰：「子秪得其
J27nB198_p0484b28║用，不得其體。」仰曰：「未審和尚如何？」師良久，仰曰：「和尚
J27nB198_p0484b29║秪得其體，不得其用。」師曰：「放子三十棒。」
J27nB198_p0484b30║拈云：鸞隨鳳舞，蠅見蛆懽，且道是得體？是得用？
J27nB198_p0484c01║頌曰：不露形蹤秪撼茶，獅兒觸著便吒沙；通身反
J27nB198_p0484c02║側無黏帶，體用虛分眼裏花。
J27nB198_p0484c03║福州長慶大安禪師（南三百丈海嗣），僧問：「一切施為是法身
J27nB198_p0484c04║用，如何是法身？」師曰：「一切施為是法身用。」曰：「離卻五
J27nB198_p0484c05║蘊，如何是本來身？」師曰：「地水火風，受想行識。」曰：「這箇
J27nB198_p0484c06║是五蘊。」師曰：「這箇異五蘊。」
J27nB198_p0484c07║拈云：這箇是五蘊，秪知拖泥不見帶水；這箇異五
J27nB198_p0484c08║蘊，秪知帶水不見拖泥。且道長慶在泥裏？在水裏？
J27nB198_p0484c09║頌曰：一亙晴空猶是翳，千波競湧未為濤；兩途拈
J27nB198_p0484c10║卻無情謂，處處春風綻柳桃。
J27nB198_p0484c11║杭州千頃山楚南禪師（南四黃蘗運嗣）參黃蘗，蘗問：「子未現
J27nB198_p0484c12║三界影像時如何？」師曰：「即今豈是有耶？」蘗曰：「有無且
J27nB198_p0484c13║置，即今如何？」師曰：「非今古。」蘗曰：「吾之法眼已在汝躬。」
J27nB198_p0484c14║拈云：金無雜礦，玉不留瑕。
J27nB198_p0484c15║頌曰：入得重門始是門，梵音深遠令人聞；分明影
J27nB198_p0484c16║象都忘卻，井底蝦蟆帶月吞。
J27nB198_p0484c17║福州烏石山靈觀禪師（南四黃蘗運嗣），曹山行腳時問：「如何
J27nB198_p0484c18║是毘盧師法身主？」師曰：「我若向你道，即別有也。」曹山
J27nB198_p0484c19║舉似洞山，山曰：「好箇話頭，秪欠進語。何不問：『為甚麼
J27nB198_p0484c20║不道？』」曹卻來進前語，師曰：「若言我不道，即啞卻我口；
J27nB198_p0484c21║若言我道，即謇卻我舌。」曹山歸，舉似洞山，山深肯之。
J27nB198_p0484c22║拈云：鐘常敲而絕響，鼓不打而自鳴。
J27nB198_p0484c23║頌曰：探竿在手不閒攜，淺處還教深處追；撥轉摩
J27nB198_p0484c24║尼盤裏走，呵呵大笑任傍窺。
J27nB198_p0484c25║福州壽山師解禪師（南四長慶安嗣）嘗參洞山，山問：「闍黎生
J27nB198_p0484c26║緣何處？」師曰：「和尚若實問某甲，即是閩中人也。」曰：「汝
J27nB198_p0484c27║父名甚麼？」師曰：「今日蒙和尚致此一問，直得忘前失
J27nB198_p0484c28║後。」
J27nB198_p0484c29║拈云：得恁麼靈利，錐汝不破。
J27nB198_p0484c30║頌曰：生緣既已是閩鄉，父母緣何姓又忘？不怕善
J27nB198_p0485a01║攻能善守，城中原有墨家郎。
J27nB198_p0485a02║廣州文殊院圓明禪師（南四長慶安嗣），樞密使李崇矩巡護
J27nB198_p0485a03║南方，因入院睹地藏菩薩像，問僧：「地藏何以展手？」僧
J27nB198_p0485a04║曰：「手中珠被賊偷卻也。」李卻問師：「既是地藏，為甚麼
J27nB198_p0485a05║遭賊？」師曰：「今日捉下也。」
J27nB198_p0485a06║拈云：捉下且置，珠在何處？樞密當時置得此問，管
J27nB198_p0485a07║教老漢立地尿出。
J27nB198_p0485a08║頌曰：展手何嘗不是珠？那僧指賊強分疏；宰官卻
J27nB198_p0485a09║是傍偷眼，要識波斯別寶胡。
J27nB198_p0485a10║福州九峰慈慧禪師（南四溈山祐嗣），因溈山上堂：「汝等諸人
J27nB198_p0485a11║秪得大機不得大用。」師便抽身出去。溈召之，師更不
J27nB198_p0485a12║回顧，溈曰：「此子堪為法器。」一日辭溈山曰：「某甲辭違
J27nB198_p0485a13║和尚，千里之外不離左右。」溈動容曰：「善為！」
J27nB198_p0485a14║拈云：好一枚鐵橛。又云：作麼生是善為底事？自
J27nB198_p0485a15║代云：「男耕女織，牧唱樵歌。」
J27nB198_p0485a16║頌曰：作佛須求不惑人，肯隨天下樂欣欣；途中授
J27nB198_p0485a17║汝傳家寶，受用無忘疏與親。
J27nB198_p0485a18║汝州翠巖可真禪師（南十一石霜圓嗣），因金鑾善侍者激之，
J27nB198_p0485a19║還謁慈明，明問：「如何是佛法大意？」師曰：「無雲生嶺上，
J27nB198_p0485a20║有月落波心。」明嗔目喝曰：「頭白齒豁猶作這箇見解，
J27nB198_p0485a21║如何脫離生死？」師悚然，求指示，明曰：「汝問我！」師理前
J27nB198_p0485a22║語問之，明震聲曰：「無雲生嶺上，有月落波心。」師於言
J27nB198_p0485a23║下大悟。
J27nB198_p0485a24║拈云：重添一灶火，飯熟滿鍋香。
J27nB198_p0485a25║頌曰：波心月落嶺無雲，石女懷胎娩欲分；不是金
J27nB198_p0485a26║鑾垂毒手，如何親入石霜門？
J27nB198_p0485a27║福州白鹿山顯端禪師（南十一瑯耶覺嗣），僧問：「如何是教意？」
J27nB198_p0485a28║師曰：「楞伽會上。」曰：「如何是祖意？」師曰：「熊耳山前。」曰：「教
J27nB198_p0485a29║意祖意相去幾何？」師曰：「寒松連翠竹，秋水對紅蓮。」
J27nB198_p0485a30║拈云：宗教俱無意，雌黃在舌頭。
J27nB198_p0485b01║頌曰：狸奴慣秉龜毛拂，白牯時拈兔角椎；祖教為
J27nB198_p0485b02║伊門外漢，上流應不啜糟醨。
J27nB198_p0485b03║福州長慶惠暹禪師（南十二淨因臻嗣），僧問：「離上生之寶剎，
J27nB198_p0485b04║登延聖之道場，如何是不動尊？」師曰：「孤舟載明月。」曰：
J27nB198_p0485b05║「忽遇櫓棹俱停又作麼生？」師曰：「漁人偏愛宿蘆花。」
J27nB198_p0485b06║拈云：我不與麼道。有問：「如何是不動尊？」秪向道：「燒
J27nB198_p0485b07║香禮拜著。」且道與長慶是同是別？
J27nB198_p0485b08║頌曰：獨尊不豎一威毛，岌岌風稜撼妙高；歷劫有
J27nB198_p0485b09║緣親相好，瞻光非但在眉毫。
J27nB198_p0485b10║建寧府開善道瓊首座（南十四泐潭祥嗣），分座日嘗舉隻履
J27nB198_p0485b11║西歸語謂眾曰：「坐脫立亡倒化即不無，要且未有逝
J27nB198_p0485b12║而復出遺履者，為復後代兒孫不及祖師？為復祖師
J27nB198_p0485b13║剩有這一著子？」乃大笑曰：「老野狐。」
J27nB198_p0485b14║拈云：木菴也好喫棒。何故？不合彰揚家醜。
J27nB198_p0485b15║頌曰：分皮分髓太無端，撒手西歸跡已殘；蔥領潛
J27nB198_p0485b16║行人撞著，故將隻履掩羞慚。
J27nB198_p0485b17║福州玄沙合文禪師（南十二黃龍南嗣），僧問：「如何是道？」師曰：
J27nB198_p0485b18║「私通車馬。」僧進一步，師曰：「官不容針。」
J27nB198_p0485b19║拈云：非但張順水之帆，亦能把逆風之柁。
J27nB198_p0485b20║頌曰：酬機也秪看來機，善打圍兮脫得圍；擬騁華
J27nB198_p0485b21║騮千里步，金鞭被我掣將歸。
J27nB198_p0485b22║隆興府泐潭洪英禪師（南十二黃龍南嗣），僧禮拜起便垂下
J27nB198_p0485b23║袈裟角曰：「脫衣卸甲時如何？」師曰：「喜得狼煙息，弓弰
J27nB198_p0485b24║壁上懸。」僧卻攬上袈裟曰：「重整衣甲時如何？」師曰：「未
J27nB198_p0485b25║到烏江畔，知君未肯休。」僧便喝，師曰：「驚殺我。」僧拍一
J27nB198_p0485b26║拍，師曰：「也是死中得活。」僧禮拜，師曰：「將謂是收燕破
J27nB198_p0485b27║趙之才，元來是販私鹽賊。」
J27nB198_p0485b28║拈云：將軍節制屈殺偏裨，當時這僧何不道：「賊！賊！
J27nB198_p0485b29║賊！便出去。」
J27nB198_p0485b30║頌曰：破趙收燕主閫才，輸機奪轉勝籌來；通身是
J27nB198_p0485c01║膽衝鋒便，戰出重圍又被圍。
J27nB198_p0485c02║福州興福院康源禪師（南十三東林總嗣）上堂：「山僧有一訣，
J27nB198_p0485c03║尋常不漏洩，今日不囊藏，分明為君說。」良久云：「寒時
J27nB198_p0485c04║寒，熱時熱。」
J27nB198_p0485c05║拈云：有一人未肯全諾，且道是阿誰？
J27nB198_p0485c06║頌曰：普天熱了普天寒，識盡其間變化端；更有不
J27nB198_p0485c07║甘全諾意，於斯透得徹重關。
J27nB198_p0485c08║廬山羅漢院系南禪師（南十三雲居祐嗣）臨示寂，陞座曰：「羅
J27nB198_p0485c09║今日倒騎鐵馬、逆上須彌，踏破虛空，不留朕跡。」乃歸
J27nB198_p0485c10║方丈，跏趺而逝。
J27nB198_p0485c11║拈云：這老漢猶在羅漢院裏，喚伊便出。
J27nB198_p0485c12║頌曰：倒騎鐵馬逆空行，踏破天金帝釋城；誰道影
J27nB198_p0485c13║藏無縫塔？披他毛袋又橫生。
J27nB198_p0485c14║福州廣慧達杲禪師（南十三玄沙文嗣）上堂：「佛為無心悟，心
J27nB198_p0485c15║因有佛迷；佛心清淨處，雲外野猿啼。」
J27nB198_p0485c16║拈云：縱遇馬師也惑你不得。
J27nB198_p0485c17║頌曰：迷悟關頭無別路，卻因心佛亂如麻；箇中不
J27nB198_p0485c18║被金沙混，始見梅開雪裏花。
J27nB198_p0485c19║福州雪峰慧空禪師（南十三泐潭清嗣），僧問：「和尚未見草堂
J27nB198_p0485c20║時如何？」師曰：「江南有。」曰：「見後如何？」師曰：「江北無。」
J27nB198_p0485c21║拈云：也須靠倒草堂，入室相見。
J27nB198_p0485c22║頌曰：江南江北見依稀，露影藏蹤瘦似肥；遍逐輪
J27nB198_p0485c23║蹄無覓處，有時倚杖看雲歸。
J27nB198_p0485c24║福州東禪從密禪師（南十三泐潭乾嗣）上堂：「開口不是禪，合
J27nB198_p0485c25║口不是道；踏步擬進前，全身落荒草。」
J27nB198_p0485c26║拈云：且道東禪還落草麼？
J27nB198_p0485c27║頌曰：開口相應合口同，慣吹無孔籥宣風；通身落
J27nB198_p0485c28║草渾無影，笑殺東禪老脫空。
J27nB198_p0485c29║福州雪峰毬堂慧忠禪師（南十五雪峰需嗣）上堂：「終日忙忙，
J27nB198_p0485c30║那事無妨。作麼生是那事？」良久曰：「心不負人，面無慚
J27nB198_p0486a01║色。」
J27nB198_p0486a02║拈云：了！
J27nB198_p0486a03║頌曰：那事無端逐日忙，也須了卻事無妨；紛紛蜂
J27nB198_p0486a04║蝶過墻去，春在鄰家花正香。
J27nB198_p0486a05║福州玄沙僧昭禪師（南十五昭覺勤嗣）上堂：「天上無彌勒，地
J27nB198_p0486a06║下無彌勒，且道彌勒在甚麼處？」良久曰：「夜行莫踏白，
J27nB198_p0486a07║不是水便是石。」
J27nB198_p0486a08║拈云：親見彌勒來。
J27nB198_p0486a09║頌曰：彌勒分身千百億，緣何遍界不逢伊？作家覷
J27nB198_p0486a10║破真消息，天上人間正遍知。
J27nB198_p0486a11║福州東禪蒙菴禪師（南十六徑山杲嗣）上堂，僧問：「如何是初
J27nB198_p0486a12║日分以恒河沙等身布施？」師曰：「從苗辨地，因語識人。」
J27nB198_p0486a13║曰：「云何是中日分復以恒河沙等身布施？」師曰：「築著
J27nB198_p0486a14║磕著。」曰：「如何是後日分亦以恒河沙等身布施？」師曰：
J27nB198_p0486a15║「向下文長，付在來日。」復曰：「一轉語如天普蓋、似地普
J27nB198_p0486a16║擎；一轉語舌頭不出口；一轉語且喜沒交涉。要會麼？
J27nB198_p0486a17║慚愧世尊面赤，不如語直大小岳。上座口似磉盤，今
J27nB198_p0486a18║日為這問話僧講經，不覺和註腳一時說破。」便下座。
J27nB198_p0486a19║拈云：此老有逼生蛇化活龍底手腳，纔善講此經。
J27nB198_p0486a20║頌曰：碎末如沙身等施，常啼賣卻活心肝；超他黃
J27nB198_p0486a21║面閒方便，說法如丸手弄摶。
J27nB198_p0486a22║福州清涼坦禪師（南十六育王裕嗣），有僧舉大慧竹篦話請
J27nB198_p0486a23║益，師示以偈曰：「徑山有箇竹篦，直下別無道理；佛殿
J27nB198_p0486a24║廚庫三門，穿過衲僧眼耳。」其僧言下有省。
J27nB198_p0486a25║拈云：大慧竹篦被此老折為三段，擲向狗屎堆頭，
J27nB198_p0486a26║要人知些臭氣，不得動著，動著打折驢腰。
J27nB198_p0486a27║頌曰：竹篦子話等閒拈，那箇男兒拼命先；不是食
J27nB198_p0486a28║牛生膽氣，貓頭爭似虎頭圓。
J27nB198_p0486a29║福州中際善能禪師（南十六雲居悟嗣），往來龍門雲居有年
J27nB198_p0486a30║未有所證，一日普請擇菜次，高菴忽以貓兒擲師懷
J27nB198_p0486b01║中，師擬議，菴攔胸踏倒，於是大事洞明。
J27nB198_p0486b02║拈云：因禍得福。
J27nB198_p0486b03║頌曰：忽訝貓兒擲入懷，攔胸踏倒免狐猜；千錢難
J27nB198_p0486b04║買者交跌，白汗通身慶快來。
J27nB198_p0486b05║信州龜峰慧光禪師（南十六烏巨行嗣）上堂，有云：「你諸人休
J27nB198_p0486b06║向者裏立地瞌睡，殊不知家中飯籮鍋子一時失卻
J27nB198_p0486b07║了也。你若不信，但歸家簡點看。」
J27nB198_p0486b08║拈云：剩有長柄木杓在。且道以何為證？乃舀水便
J27nB198_p0486b09║潑云：「看！」
J27nB198_p0486b10║頌曰：歸家簡點沒些留，此苦人生幾易求；失卻飯
J27nB198_p0486b11║籮鍋子了，命根全斷肯甘休。
J27nB198_p0486b12║福州鼓山木菴安永禪師（南十七西禪需嗣），僧問：「須彌頂上
J27nB198_p0486b13║翻身倒卓時如何？」師曰：「未曾見毛頭星現。」曰：「恁麼則
J27nB198_p0486b14║傾湫倒嶽去也。」師曰：「莫亂做。」僧便喝，師曰：「雷聲浩大，
J27nB198_p0486b15║雨點全無。」
J27nB198_p0486b16║拈云：汎應曲當，須是水菴。
J27nB198_p0486b17║頌曰：翻身倒卓玅高峰，將謂闍黎活句通；縱有傾
J27nB198_p0486b18║湫倒嶽手，須知百藝不醫窮。
J27nB198_p0486b19║福州鼓山宗逮禪師（南十七東禪岳嗣）上堂：「世尊道：『應如是
J27nB198_p0486b20║知，如是見，如是信解，不生法相。』」遂喝曰：「玉本無瑕卻
J27nB198_p0486b21║有瑕。」
J27nB198_p0486b22║拈云：覷破黃面老子心肝五臟。
J27nB198_p0486b23║頌曰：講席從來多義虎，徒然潦倒說金剛；秪緣靈
J27nB198_p0486b24║鷲親身到，一句花開鐵橛香。
J27nB198_p0486b25║頌古
J27nB198_p0486b26║趙州無字
J27nB198_p0486b27║平空撒出漫天網，萬里飛潛命莫存；直得大唐人錯
J27nB198_p0486b28║愕，新羅夜半火星燔。
J27nB198_p0486b29║趙州勘婆子
J27nB198_p0486b30║魔王手裏追魔印，展也何曾露出來？不是腳跟紅線
J27nB198_p0486c01║斷，臺山之路滑如苔。
J27nB198_p0486c02║船子藏身
J27nB198_p0486c03║笙歌院裏低昂舞，錦字梭腸宛轉看；近日洞庭秋水
J27nB198_p0486c04║滿，古帆風便過千灣。
J27nB198_p0486c05║婆子燒菴
J27nB198_p0486c06║婆子燒菴菴愈好，海中紅焰爍天高；目前秪要添些
J27nB198_p0486c07║子，向後從他怨寂寥。
J27nB198_p0486c08║南泉白牯
J27nB198_p0486c09║生佛齊通一鼻風，都來吸盡不同同；狸奴白牯超方
J27nB198_p0486c10║後，坐斷山頭一段空。
J27nB198_p0486c11║臨濟三頓棒
J27nB198_p0486c12║金剛寶劍用非常，截斷廉纖露本光；佛法無多休更
J27nB198_p0486c13║道，從來這箇絕商量。
J27nB198_p0486c14║靈雲桃花
J27nB198_p0486c15║靈雲偶中桃花毒，玄沙善用蓋頭機；若無把定乾坤
J27nB198_p0486c16║手，金毛獅子變狐啼。
J27nB198_p0486c17║德山托缽
J27nB198_p0486c18║越格超方用不同，節節生機活似龍；千聖不傳末後
J27nB198_p0486c19║句，任是巖頭也莫窮。
J27nB198_p0486c20║雲門乾屎
J27nB198_p0486c21║三五百條花柳巷，二三千處管絃樓；少年行樂誇豪
J27nB198_p0486c22║富，金印腰懸傲五侯。
J27nB198_p0486c23║萬法歸一
J27nB198_p0486c24║萬法歸一一何歸？撒手親逢萬仞崖；乘風鼓蕩滄溟
J27nB198_p0486c25║水，笑看華鯨吸浪回。
J27nB198_p0486c26║欽山一鏃
J27nB198_p0486c27║透過三關猶折鏃，欽山把斷要津奇；穿楊須是繇基
J27nB198_p0486c28║箭，一發神弓不浪施。
J27nB198_p0486c29║古靈揩背
J27nB198_p0486c30║行腳歸家問本師，紙窗鑽孔笑蠅癡；一回揩破娘生
J27nB198_p0487a01║背，放出毫光佛是誰？
J27nB198_p0487a02║南泉斬貓
J27nB198_p0487a03║露刃橫抽血濺空，兩堂無語盡符宗；死貓畢竟歸何
J27nB198_p0487a04║處？月落猿啼西岸東。
J27nB198_p0487a05║趙州戴鞋
J27nB198_p0487a06║虎穴由來生虎子，趙州活路不通風；草鞋頭戴波波
J27nB198_p0487a07║走，忘卻風清月白中。
J27nB198_p0487a08║溈山水牯
J27nB198_p0487a09║老大溈山不識羞，千般古怪弄虛頭；畜生安甚閒名
J27nB198_p0487a10║字？迥地遮天秪自繇。