J27nB198_p0495a01║雪關禪師語錄卷之八
J27nB198_p0495a02║門人成巒錄
J27nB198_p0495a03║法孫開詗編
J27nB198_p0495a04║文
J27nB198_p0495a05║示修念佛三昧文
J27nB198_p0495a06║娑婆苦海，回頭彼岸非遙；清泰樂邦，舉念家鄉便到。
J27nB198_p0495a07║世尊金口極讚、彌陀寶號易持，上根者，悟唯心之淨
J27nB198_p0495a08║土，生即不生；中下者，乘弘誓之慈舟，度無不度。十念
J27nB198_p0495a09║尚躋安養，深信豈阻疑城？四花孕質，不落垢穢之胎；
J27nB198_p0495a10║九品成臺，頓超凡聖之級。遊戲無非淨侶、莊嚴勝過
J27nB198_p0495a11║天宮，珍禽寶樹，六時齊演梵音；珠閣璚樓，七重何異
J27nB198_p0495a12║華藏？三途永隔，萬善同歸，所餐皆禪悅之羞、有聞俱
J27nB198_p0495a13║圓頓之法。蒙尤攝受，蜎飛亦得往生；發願熏修，何人
J27nB198_p0495a14║不登佛國？帶業濯乎德水，即證法身；聞名縱在苦輪，
J27nB198_p0495a15║便銷罪障。若能專心繫念，剎那偏歷蓮池，果然直下
J27nB198_p0495a16║承當，寂光不離當處，心境互徹，生佛靡殊。
J27nB198_p0495a17║雲棲掃塔文
J27nB198_p0495a18║維崇禎九年，歲次丙子正月望，越十一日，博山法孫
J27nB198_p0495a19║某某，謹以辦香素饌，致奠于雲棲先師太蓮池大和
J27nB198_p0495a20║尚常寂光塔，曰：於戲！遊雲棲之門，如鈍鳥飛漢，莫能
J27nB198_p0495a21║知其空邊；窺雲棲之奧，縱長鯨飲川，未易吸乾見底。
J27nB198_p0495a22║不肖自壬子秋，從先師來禮足時，側聆震吼，狀洪音
J27nB198_p0495a23║之發虞鐘；竊被慈恩，勝枯荄之遇膏沐。繼而閱太師
J27nB198_p0495a24║諸所著述，如大官賜膳、醫王施匕，恍令人病骨頸蘇。
J27nB198_p0495a25║一展卷而空腹欲果、味疏鈔則蓮胎有種，纔念佛而
J27nB198_p0495a26║佛成，披發隱而法鎧嚴身，不摧魔而魔伏。全開寶庫，
J27nB198_p0495a27║賑乏靡虛；濬抉香河，流潤不竭。踞一乘而闢無量乘
J27nB198_p0495a28║義，珠網交輝；燃一燈而朗百千燈光，暗室齊照。旁敲
J27nB198_p0495a29║曲唱，禪匪專談；善誘廣苞，土皆圓淨。續蓮宗而宛瞻
J27nB198_p0495a30║廬阜；移祖庭而不在少林。智齊極果，儼然古佛再來；
J27nB198_p0495b01║風肅前規，一仍百丈舊貫。誠末代法施之主，無聾聵
J27nB198_p0495b02║而不開；隻千古未有之師，垂龜鏡而永賴。嗚呼！道山
J27nB198_p0495b03║峻極妙高，慚其嵯峨；梁木傾崩法門，孰為砥柱？繩繩
J27nB198_p0495b04║到我，落落匪材，媿為腳下兒孫，無繇述其祖德，不成
J27nB198_p0495b05║法中供養，此行聊表孝思。春深花塢，那禁聞啼鳥幾
J27nB198_p0495b06║聲？月照蘿龕，猶睹放慈光三昧。太虛莫繪，贊歎奚為？
J27nB198_p0495b07║杯茗既陳，淵嘿何酹？望風前而灑泣，豈越常情？溯海
J27nB198_p0495b08║若而朝宗，全收眾派。知弗嫌於一滴，欣來鑒於微誠，
J27nB198_p0495b09║尚饗。
J27nB198_p0495b10║祭博山先師文（二則）
J27nB198_p0495b11║維崇禎三年歲次庚午九月望，越三日，弟子某謹以
J27nB198_p0495b12║辦香素饌，致奠於博山堂上圓寂先師大和尚猊座
J27nB198_p0495b13║前。曰：於戲！我先大和尚，包虛空以為量、遍法界而為
J27nB198_p0495b14║身，掣華亭浪裏之金鱗、奪壽昌手中之玉尺，超今邁
J27nB198_p0495b15║古，祖庭之焰重輝；迥地遮天，大樹之蔭廣芘。握群宗
J27nB198_p0495b16║之綱領，魔外鋒摧；踏千聖之頂𩕳，辨才瓶瀉。空花影
J27nB198_p0495b17║裏，何妨撒卻戲臺？生死場中，一任打翻筋斗。哀號失
J27nB198_p0495b18║怙，大似地裂天崩；戀慕銜悲，宛如考喪妣逝。洪鐘莫
J27nB198_p0495b19║扣，繞獅座而寂爾無聞；法幢既傾，膽鷲峰而儼然未
J27nB198_p0495b20║散。杯花聊奠，海嶽齊悲，嗚呼尚饗！
J27nB198_p0495b21║於戲！我先大和尚，法門砥柱、像季標幢，為當代法施
J27nB198_p0495b22║之主，化門廣闢；用一味伽陀之藥，禪病皆甦。布網漫
J27nB198_p0495b23║天，撈盡魚龍蝦鱉；鎔金作器，打為釵釧盤瓶。慈與威
J27nB198_p0495b24║而并施、宗與教而響答，摘驪頷之明月，入水元不動
J27nB198_p0495b25║波；捋虎顴之雄鬚，得子貴親入穴。圓機活眼，淆訛一
J27nB198_p0495b26║串穿來；巧手妙心，應變多方不倦。糠秕猶能陶萬彙，
J27nB198_p0495b27║何法非宗；欬唾足以潤群靈，有萌皆發。不肖某久淹
J27nB198_p0495b28║虀甕、濫廁罏錘，難描彷彿之真、幾費節拍之和，羽毛
J27nB198_p0495b29║未傋，空追妙翅摶風；牙爪未成，漫勞獅王調弄。雖毒
J27nB198_p0495b30║拳之未報，何曾放過些來？念痛棒之屢嘗，如今更思
J27nB198_p0495c01║一頓。時至也！拄杖撩起便行；緣盡兮！骨董何妨撒卻？
J27nB198_p0495c02║春雨淋不去，昔年之句如何？桃花綻倒枝，今日之言
J27nB198_p0495c03║已驗。掣開無縫鎖，湘煙潭水總傳神；穿過涅槃堂，鶴
J27nB198_p0495c04║唳猿啼皆助哭。慚愧不成供養，悲傷無限衷情。於戲！
J27nB198_p0495c05║尚饗！
J27nB198_p0495c06║賦
J27nB198_p0495c07║雪關賦（博山）
J27nB198_p0495c08║夫玅門無門、真關無關，入乎無門也濬矣，發群靈之
J27nB198_p0495c09║樞府；達乎無關也皇哉，統圓覺之伽藍。非廣非狹，虛
J27nB198_p0495c10║空為粒粟之大；不住不出，鍼鋒持法界之函。匪鑿諸
J27nB198_p0495c11║見之牖兮，雙掌展開華藏閟；周懸八正之鏡兮，千光
J27nB198_p0495c12║互映網珠攢。故瞿曇履於斯域兮，兀坐雪山六年往；
J27nB198_p0495c13║達摩踐於斯閫兮，壁面少林九載殘。慈氏闢為內院
J27nB198_p0495c14║兮，雲捧千層金菌，閣吸仰山而夢遊；淨名踞為丈室
J27nB198_p0495c15║兮，星羅萬點寶花，座答曼殊之問安。下腳難行，滑兮
J27nB198_p0495c16║布石頭之路；拶身不入，險兮立雲門之關。洞山接懸
J27nB198_p0495c17║崖之樹，垂廕後人；濟北栽三門之松，境致可觀。綿密
J27nB198_p0495c18║兮，綴庭柏之子；縈迴兮，轉花藥之欄。清涼石磊磊落
J27nB198_p0495c19║落、溈山井黯黯潭潭，轉深轉有，愈斂愈寬。奇巖萬仞
J27nB198_p0495c20║兮，儼雲與乎答問；迅瀑千尋兮，似瓶瀉乎玄談。祥麟
J27nB198_p0495c21║露角兮，笑點青原之額；神駒出廄兮，蹋翻南嶽之峰。
J27nB198_p0495c22║雲嵒趁師子而捉象、雪峰逼生蛇而化龍，春風吹不
J27nB198_p0495c23║動之軒，客是重來；蘿月照死關之夜，活在其中。法雷
J27nB198_p0495c24║震兮駭眾聵，法雨澍兮濯塵封；觀靈濤兮汎慈楫，蹈
J27nB198_p0495c25║寶所兮示璦琮。緬宗風之遐振，統今昔其攸同；伊道
J27nB198_p0495c26║貌之華腴，實真關而冥沖。是以融萬派千流，為法海
J27nB198_p0495c27║之一脈；聯西天東土，續祖燈于無窮。譬夫太虛寥廓，
J27nB198_p0495c28║恣鴻鶴之翱翔，乃能適萬里之清飆也；大海淵曠，任
J27nB198_p0495c29║魚龍之窟宅，迺能鼓百川之洪濤也；康莊八達，憑金
J27nB198_p0495c30║根之遊歷，迺能運無方之軌轍也；修塗千里，縱飛黃
J27nB198_p0496a01║之步驟，乃能發絕塵之駿足也。嚮使神物安牛蹄之
J27nB198_p0496a02║涔，必無攫浪之勢；逸翮顧琱籠之豢，焉有衝霄之凌
J27nB198_p0496a03║方？車阨湫隘之巷，詎適通都之要？良驥困服鹽之御，
J27nB198_p0496a04║徒敝追風之能。故知受色聲籠閉者，神理不能超豁；
J27nB198_p0496a05║入妄想蘊聚者，聖智不能虛亮；殢有心思惟者，靈鑑
J27nB198_p0496a06║不能洞物；住無思淵嘿者，真機不能流鬯。亦猶夫彼
J27nB198_p0496a07║四物者或有所窘，則不能順其天然變化，而肆其遨
J27nB198_p0496a08║遊超放也。吁！此其為關，誰不蒙其桎梏？若乃宅唯心
J27nB198_p0496a09║之廣宇、鏡萬象于玄燭，攬有綰無，靡釋動以求靜；騎
J27nB198_p0496a10║聲蓋色，不撥塵而見佛。坐栗棘蓬裏，而妙轉天關；入
J27nB198_p0496a11║猛火聚中，而寒嚼水骨。探皓月於琉璃波底，躍出金
J27nB198_p0496a12║鱗；簸紅浪於碧玉峰頭，橫撐鐵舳。根塵識境，全彰解
J27nB198_p0496a13║脫之門；骨髓皮毛，盡化金光之簇。偏塵偏剎，開關閉
J27nB198_p0496a14║關，住千劫如一眴之頃；齊片念於萬年之間。斯道人
J27nB198_p0496a15║也，包恒沙世界而為室，豈比夫鷦鷯而戀乎一枝之
J27nB198_p0496a16║安？
J27nB198_p0496a17║記
J27nB198_p0496a18║尋源記
J27nB198_p0496a19║范家菴初性天和尚掛瓢笠於此，即雲栖先師太落
J27nB198_p0496a20║髮地，有老衲了心向余譚其事，且招游再四，余思二
J27nB198_p0496a21║老遯影處必奇絕可觀，抑師資邂逅一段機緣海內
J27nB198_p0496a22║傳為佳話，譬悉達出家，淨居天人捧馬足，逾城迨入
J27nB198_p0496a23║苦行林光景，使傾國欲挽其蹤不可得矣！丙子秋，余
J27nB198_p0496a24║浮寄妙行，時臥痾新起，乃覓筍輿，將識其幽靚何許？
J27nB198_p0496a25║至則披煙莽，梯篠道履悚仄而上，策幾莫支。乃到門，
J27nB198_p0496a26║見兩行松竹似近代手植，其鱗節不甚皺密。折數武，
J27nB198_p0496a27║入視地不盈畝，恰類袈裟片角。有堂半區供經像，籬
J27nB198_p0496a28║疏壁坼略無裝點，詢昔時所栖把茆，柴枯苫爛久矣！
J27nB198_p0496a29║繼住者轉而菴為椽瓦，菴復迭更主人，今了心憩此
J27nB198_p0496a30║又二年所矣！余因弔往慨來，仰窺俯察，面無全峰，響
J27nB198_p0496b01║乏鳴泉，較無門紫雲諸洞壑，都可爭靈角勝，此山獨
J27nB198_p0496b02║擅乎無奇，斯乃標隱者之奇。然而高風既邈，遺塵不
J27nB198_p0496b03║泯，彼山靈亦藉有餘芳，寧羨幽谷之蘭歟？時余亦若
J27nB198_p0496b04║倦翮，情欲投林，流連眷睇，竟爾忘歸。飽飯後，徐就榻
J27nB198_p0496b05║放憨，起而散步高阿，忽登岡後，望西湖一帶，秀爽若
J27nB198_p0496b06║屏張繡簇，南北兩高紅葉霜飛，眾剎竿毛頭隱顯，大
J27nB198_p0496b07║段武林山水如一杼美錦，任側裁正剪隨製皆好。斜
J27nB198_p0496b08║煙晚照之中，遠映雉城百萬家，胥江潮聲直接海門
J27nB198_p0496b09║洴湃，天將曙，升初陽臺，看扶桑浴日，即菴之落脈頂
J27nB198_p0496b10║也。雁蕩雙目，舉全浙盡入圖中，始詫斯人可尚，斯概
J27nB198_p0496b11║無取，不謂茲覽，殆絕無雙，譬長者外弊衣而內珍御
J27nB198_p0496b12║意深叵測，然則山亦善轉《法華》，且揭示人以寶所耶！
J27nB198_p0496b13║因笑謂了心曰：「向非誘我窮源，幾不到此佳境，幸己
J27nB198_p0496b14║孔碩，宜筆記為謝。」并顏其菴曰「濫觴居」，蓋重二老發
J27nB198_p0496b15║跡於是，不忘乎本源也。更贅以偈曰：
J27nB198_p0496b16║「法堂丹霞薙草，槽廠黃梅傳衣；當年雲棲父子，這裏
J27nB198_p0496b17║花擘家私；不識將甚付法？問取地神證知。咦！莫莫！」
J27nB198_p0496b18║貫花閣記
J27nB198_p0496b19║江邦玉居士有薖軸情、無煙火氣，先年於城闠中搆
J27nB198_p0496b20║一澹園，位置如丘壑，已足佳玩矣！復於此卜築橫山
J27nB198_p0496b21║草堂，不減輞川興致，四方軒舄沓來，一時賞詠之士，
J27nB198_p0496b22║多風雅擅場輩，觀其款峰納瀑，挂館飛廊，拳勺披露，
J27nB198_p0496b23║天然似掖，人罨畫中行。然其才品作達而念篤好佛，
J27nB198_p0496b24║自謂無許大清福領此佳山水，乃先闢一菴奉紺像，
J27nB198_p0496b25║然後將泉石一一莊嚴，盡迴向於香水海內遍供剎
J27nB198_p0496b26║塵，其意趣抑何深歟？歲丙子秋，余獲兩度臥遊，飽放
J27nB198_p0496b27║饞眼，適居士又葺一閣貯方冊竺墳，余得隨喜頫眺，
J27nB198_p0496b28║因顏之曰：「貫花閣、繇草堂，穿小徑、陟其巔，江聲迎梵、
J27nB198_p0496b29║螺色圍龕，四顧閭接秀奇，於雁蕩雙目閣之下修懺
J27nB198_p0496b30║摩以向來。扶花植竹，點綴嵒阿，此雖一種清癖，亦屬
J27nB198_p0496c01║貪癡，而曠劫塵累，涓委岳積，苟不時掬甘露大與湔
J27nB198_p0496c02║祓之，何以臻乎大解脫自在耶？」余謂居士：「甚得淨名
J27nB198_p0496c03║家法，既善空諸所有，復爾不實所無，稱為空蘊，居士
J27nB198_p0496c04║亦可以不媿乎雲栖髮弟子矣！彼忉利有歡喜園，諸
J27nB198_p0496c05║天子采女娛戲其中樂而忘歸，乃天鼓無舌以揚聲、
J27nB198_p0496c06║仙鳥能言而說法，警令勿恣逸。今居士能以臺榭為
J27nB198_p0496c07║佛事，是別出一段因緣，使探奇攬勝之流、登高作賦
J27nB198_p0496c08║之客，引上此箇峰頭，則又推轉法輪揭開寶藏，大是
J27nB198_p0496c09║與人換新眉目似，不煩鳥語鼓聲，警人更切。教中道：
J27nB198_p0496c10║『先以欲鉤牽，後令入佛智。』其此之謂歟！佛說始從鹿
J27nB198_p0496c11║野苑，終至跋提河，於是二中間未嘗說一字，然則居
J27nB198_p0496c12║士此閣何用記為？須知古佛舌頭短，所以說即未嘗
J27nB198_p0496c13║說；雪關筆尖禿，記即未嘗記。不見藥山老人道：『我看
J27nB198_p0496c14║經秪圖遮眼；你若看，則牛皮也須穿。』其有登斯閣善
J27nB198_p0496c15║翻閱不透牛皮者，居士當分半菴以居之，請以此為
J27nB198_p0496c16║質券。」
J27nB198_p0496c17║序
J27nB198_p0496c18║雪社緣起序
J27nB198_p0496c19║客問：「雪社立於何處？」答曰：「余先年覓一坐具地，在太
J27nB198_p0496c20║甲瀛山之下，近復新搆數楹，堂皇峙列宛成叢席。邑
J27nB198_p0496c21║侯瑞芝王君大有佛性，慈愷襲人，崇護真乘，實法門
J27nB198_p0496c22║金湯也。適幼晉宗候從南州來，高風遠致殊類毘耶，
J27nB198_p0496c23║且一片熱腸勉予撐拄宗風。時冬杪，雪片飛裾，玉樓
J27nB198_p0496c24║粟起，長林邃壑，勁風冷號，乃令公瀛山之遊如欠夙
J27nB198_p0496c25║債，忽以書約孝廉李君曰：『雪中訪雪師，宜單騎而往。』
J27nB198_p0496c26║遂聯翩過我。自非多生定水洗襟、戒香薰體，則此際
J27nB198_p0496c27║正好銜杯暖閣、擁坐獸爐，誰更屏卻吏從來顧破院
J27nB198_p0496c28║中人譚無義味話耶？少林庭下夜深，何物齊腰？仰山
J27nB198_p0496c29║指端點破，誰過此色？是日也，略有飄霰之意、喜無封
J27nB198_p0496c30║谷之迷，平空飛灑疑即天花，然此景已為群公說法，
J27nB198_p0497a01║山僧更復何言？乃幼晉先生謀於令公，欲遍集名賢
J27nB198_p0497a02║倡為雪社，權以詩招，倣束林結蓮之意，余因謂曰：『匡
J27nB198_p0497a03║山十八賢，俱修念佛三昧；今瀛山茲舉，不有功課，徒
J27nB198_p0497a04║成詞客采煙霞▆遊耳！』雲棲老人云：『末世庸流，業重
J27nB198_p0497a05║福輕、障深慧淺，沒有有罪聖人，沒有無罪凡夫。』昔世
J27nB198_p0497a06║尊曠劫修因，遂成正覺，而我輩沉迷無始，被業網籠
J27nB198_p0497a07║罩，雖有一念信心，如草頭露水，千生業浪海不為深。
J27nB198_p0497a08║〈願王品〉云：『假使罪業有形，則盡虛空界不能容受。』所
J27nB198_p0497a09║以聰明不敵生死、乾慧難免輪迴，若不努力修行，乃
J27nB198_p0497a10║欲作幾篇綺語、鬥幾轉機鋒，下稍兒翻成閻老子喫
J27nB198_p0497a11║鐵棒公案，究竟何益？然則雪社之創宜修懺摩，先開
J27nB198_p0497a12║雪過之原，次誘參禪之法，如此修證，欲人人陶洗出
J27nB198_p0497a13║一副雪膽水肝，然後不立修證，南嶽所謂『修證即不
J27nB198_p0497a14║無，汙染即不得』，方稱大徹悟人。審如是，則雪社緣起
J27nB198_p0497a15║較廬阜之風猶為遠勝，即入社諸賢賢，於宗雷多矣！」
J27nB198_p0497a16║時有居士問曰：「盡大地是雪、遍法界為社，未審何人
J27nB198_p0497a17║在雪社之外？」余曰：「甕中走卻鱉，斗裏跳出蝦。」曰：「蝦鱉
J27nB198_p0497a18║且置，如何是和尚打鳳羅龍手段？」余曰：「慣撒漫天網，
J27nB198_p0497a19║常懸奪命符。」曰：「還有不顧性命扯破網奪卻符者麼？」
J27nB198_p0497a20║余曰：「橫空騰妙翅，誰解出樊籠？」曰：「與麼則大庾嶺頭
J27nB198_p0497a21║全提正令也。」余曰：「關津都透盡，一句萬機圓日，如何？」
J27nB198_p0497a22║「是那一句？」余日：「不辭向汝道，秪恐汝錯會。」因書是緣
J27nB198_p0497a23║起，以遂宗侯勸請云。
J27nB198_p0497a24║感應篇序
J27nB198_p0497a25║教中道：「無作業者，無受報者。」則機感相召，亦何所自
J27nB198_p0497a26║來？惟能造有因、所集成果，故善則降百祥、不善則降
J27nB198_p0497a27║百殃，原非我釋尊獨唱感報。〈太上〉不云乎：「禍福無門，
J27nB198_p0497a28║惟人自召。」此醒世頂門鍼也。故無門也，則業與報而
J27nB198_p0497a29║寂爾無生；自召也，則報於業而油然偕起。古德云：「真
J27nB198_p0497a30║法性本淨，隨緣染淨起；不了號無明，了即是真智。」人
J27nB198_p0497b01║能了此真智，則無明癡暗不假日月燈乃晃然大光
J27nB198_p0497b02║明藏。是篇也，令人自覺妍媸，察鏡中之影像、洞法界
J27nB198_p0497b03║之真邪，雖入間休咎，安能外此一心？唯不外此一心，
J27nB198_p0497b04║故雲棲大師以授于居士刻為世詔，用以開誘蒙俗，
J27nB198_p0497b05║孰謂無補於化導哉？
J27nB198_p0497b06║禪鏡偈語序
J27nB198_p0497b07║大圓鏡裏說箇禪字早是痕生，況又說許多禪病出
J27nB198_p0497b08║來？明眼人前反添搕𢶍。蓋參學者流決擇不精、非證
J27nB198_p0497b09║道眼，料揀不明、混同魔異，所以禪鏡之作，不得已熱
J27nB198_p0497b10║為後昆贈點眼方子。若云制之一處無事不辦，秪消
J27nB198_p0497b11║一句話頭不起第二念，則此種種指示，誠為制字下
J27nB198_p0497b12║註腳耳！秦官玉鏡，照人肝膽，牛渚犀光，洞怪隱狀，去
J27nB198_p0497b13║聖時遙，宗門流弊不可勝言，誾上座眼不耐見，將此
J27nB198_p0497b14║一柄禿掃帚向少林門下，從新打疊一迴。當時初祖
J27nB198_p0497b15║面壁嵩山，掉落箇影子在熊耳峰前，或有人撈摸得
J27nB198_p0497b16║著、描寫將來，使祖道重光不亦幸乎？若作實法綴人，
J27nB198_p0497b17║寧可付之丙丁童子，不欲令好眼著屑耳！
J27nB198_p0497b18║重興天慧堂序
J27nB198_p0497b19║雙徑自天目發脈，盤鬱飛揚，真如龍騰鳳翥，靈秀攸
J27nB198_p0497b20║萃，千囂萬的，霞外爭奇。其峭拔者獨凌霄，尤為諸峰
J27nB198_p0497b21║巨擘、山川擅勝，宜乎禪龍僧虎續焰，如雲天慧堂相
J27nB198_p0497b22║傳為蒙菴聰禪師休逸之所，今有荒趾存焉！義航法
J27nB198_p0497b23║師三學該練、辯才泉湧，久已韜晦光彩，從博山來即
J27nB198_p0497b24║住此澗阿，將十餘年所矣！把茆局促，酷似鳥窠，因尋
J27nB198_p0497b25║蒙菴老人故事，重闢天慧，一則修前哲之廢緒不致
J27nB198_p0497b26║蕪沒，一以藉巖棲之幽勝足以助道。空生原是同參，
J27nB198_p0497b27║帝釋雨花而贊歎；大梅果到不惑，馬師丈室以添籌。
J27nB198_p0497b28║灼然自信，長水何疑？弘經妙在統歸，永明全彰宗鏡，
J27nB198_p0497b29║吾有遠期，正欲為老兄奉一钁，使活埋聰老、擊醒欽
J27nB198_p0497b30║師，八十七傳之燈更有光輝，此住山之效驗也。
J27nB198_p0497c01║紹覺法師行序
J27nB198_p0497c02║曩博山先師入淛時，曾與師雲棲相識，歸而揄美曰：
J27nB198_p0497c03║「紹覺法師，行解該練，求之肇、叡中，未易甲乙也。」及余
J27nB198_p0497c04║到武林，師已示寂矣！竊淑師所註疏，辭簡義晰、教眼
J27nB198_p0497c05║洞開，殆得旋陀羅尼，其胸次燦若星河，兼善韋陀以
J27nB198_p0497c06║禦外侮，故名儒碩彥爭折節請益，類鑿齒之服彌。天
J27nB198_p0497c07║性嚴峭，不趨顯達、不面女流，客無將迎、語絕寒暄，學
J27nB198_p0497c08║徒執經問難，開口如擘竹，不終朝而講三四譯，茅檐
J27nB198_p0497c09║矮小，即家菴而成叢林，居二十年不嫌其迫隘，杜門
J27nB198_p0497c10║六載，恪事懺摩，至感烏龍君護法，皆修持之力也。事
J27nB198_p0497c11║母躬滌僉目，為織屨老人嚴持毘尼，凜有繫草風。師
J27nB198_p0497c12║系雲栖代講座，彼中多義虎，似無過於毛色者，丙子
J27nB198_p0497c13║春，余於虎跑邂逅新伊真公，即師之繼席家嗣也，神
J27nB198_p0497c14║姿敦美、克荷析薪。因略概師行狀，慨龍象隱伏之秋、
J27nB198_p0497c15║狐兔學泛駕之步，揮麈憑凌不無其人，行業不湔如
J27nB198_p0497c16║塗人執炬，若師之品芬道峨、行說俱暢，足樹來學典
J27nB198_p0497c17║型，斯亦罕儷者矣！因為之贊曰：
J27nB198_p0497c18║「天台之響閟兮，端在揮絃妙手；慈因之緒絕兮，全憑
J27nB198_p0497c19║振臂一呼。功倍前葉，智揭無師，季世毓此僧寶兮，亦
J27nB198_p0497c20║卓今越古之丈夫。」
J27nB198_p0497c21║題
J27nB198_p0497c22║題聞汝東居士揭缽圖
J27nB198_p0497c23║老瞿曇！忒打鬨；將蜜果，換苦種。賺他一子藏缽盂，惹
J27nB198_p0497c24║得萬鬼爭漆桶；盡其神力莫能扛，愛水情山和缽重。
J27nB198_p0497c25║放他雛命救兒歸，彼此驪珠仙掌捧；婆生七子棄洪
J27nB198_p0497c26║濤，秪箇不消成賣弄；直饒子母話團欒，癡人面前休
J27nB198_p0497c27║說夢。
J27nB198_p0497c28║題張夢宅居士畫牛圖
J27nB198_p0497c29║牧童慣識牛兒性，澗飲山奔恣所之；秪在索頭收放
J27nB198_p0497c30║力，綠楊陰下睡如癡。山月照！谷風吹！此際人牛兩不
J27nB198_p0498a01║知；隨分納些真箇好，溈山老子得便宜。
J27nB198_p0498a02║代笠菴為儆凡禪人題
J27nB198_p0498a03║揭開頭上笠，雨灑地不濕；好箇茆茨闊似天，無邊華
J27nB198_p0498a04║藏都收拾。笠代菴！菴代笠！倒騎驢兮速不疾，東西南
J27nB198_p0498a05║北騁遊蹤，閉上菴門偷打息。忽然窗外喚獼猴，秪恐
J27nB198_p0498a06║猩猩應不及；惡風吹倒此菴時，莫教失卻笠子尋人
J27nB198_p0498a07║覓。
J27nB198_p0498a08║題董玄宰宗伯畫卷後
J27nB198_p0498a09║世人牽妄想絲到不到之地，煙雲隨手，花鳥迎機。佛
J27nB198_p0498a10║言：「心如工畫師，幻出諸形象。」果得如幻三昧，則未泚
J27nB198_p0498a11║筆已前，有一幅真山水掛在大虛中矣！請諸公高著
J27nB198_p0498a12║眼。
J27nB198_p0498a13║題笠雲講主卷
J27nB198_p0498a14║講下貴說到，宗門要用到；用說一齊通，此人真法寶。
J27nB198_p0498a15║何故？腰纏十萬貫，騎鶴上揚州。忽有人問：「你有笠子，
J27nB198_p0498a16║我與你笠子；你無笠子，我奪你笠子。」又作麼生？請笠
J27nB198_p0498a17║雲法主道一句。
J27nB198_p0498a18║題萬壽放生池後
J27nB198_p0498a19║世之蒔敬田者蓋寡，耘悲田者更希，如樹佛塔廟致
J27nB198_p0498a20║孝堂幃，此知乎敬上也，若乃餉圜扉而轉憂不繼、拓
J27nB198_p0498a21║池囿而甚適其生，譬慈媼之舐犢殆不過是，自非深
J27nB198_p0498a22║心學佛，則兩段福田幾不鞠為莠草，豈足令仁人長
J27nB198_p0498a23║者引發此菩提種子耶？仁會諸公見義勇為，然畚鍤
J27nB198_p0498a24║爭先則較子凡居士功多，抑以先世承天公讀書地
J27nB198_p0498a25║闢池放生名「萬壽」，意在鞏祝一人、風清四郊，益孳洽
J27nB198_p0498a26║蒼生，斯善治敬田潤以悲水者也。生機活路正可作
J27nB198_p0498a27║向上前矛，龐居士護生話，誰道兩重公案？
J27nB198_p0498a28║題泰壽承居士卷
J27nB198_p0498a29║射有貫蝨之精、技有棘猴之巧，況學無上妙道，不極
J27nB198_p0498a30║力盡心如處重雲羃歷之下，而欲睹羲御纖阿，其可
J27nB198_p0498b01║得乎？大都情關萬疊、識鎖千重，苟非具大勇猛，如戰
J27nB198_p0498b02║將突出垓心、利刀疾解螫手，此乃申棖之類嗜欲深
J27nB198_p0498b03║而天機淺者也。壽承居士英姿敏特，肯心頓發，視學
J27nB198_p0498b04║佛參禪如本領，其毅然入道之心端可中鵠，第須精
J27nB198_p0498b05║密無間打成片段，自然貼體承當，俟解弢時不妨呼
J27nB198_p0498b06║盧喝采也。
J27nB198_p0498b07║題贈方子凡居士卷
J27nB198_p0498b08║抱道之人多特達，善建其基應不拔；雄豪弗透祖師
J27nB198_p0498b09║關，揭地掀天徒軔發。聖根賢骨異常曹，選佛場中奪
J27nB198_p0498b10║幟高；按下雲頭重整頓，炊香堂裏細推敲。翠壁蒼崖
J27nB198_p0498b11║捫萬仞，一線通天玄路盡；師王哮吼直前奔，妙翅旋
J27nB198_p0498b12║風和鵠運。吹毛在握笑凝眸，解軛馳驅六轡道；真得
J27nB198_p0498b13║不思議妙力，為霖為雨佐商周。通身三昧如遊戲，世
J27nB198_p0498b14║出世間隨我傋；知君成辦事無難，肘印懸期親授記。
J27nB198_p0498b15║題鄒孟陽居士卷
J27nB198_p0498b16║此事繇起疑而入悟，如因行路而到家，直須就一疑
J27nB198_p0498b17║打透，則千疑萬疑一齊貫徹，以疑情膚淺，罕見有徹
J27nB198_p0498b18║骨徹髓之人，譬閱《壇經》者各各自謂領解，殊不知斜
J27nB198_p0498b19║睇摩尼偏執一色，故明教嵩和尚向空劃界、割水分
J27nB198_p0498b20║痕，卻道箇：「天機深者得其深，天機淺者得其淺。」正使
J27nB198_p0498b21║競斟海量納異牛涔，可見鐔津之水始與曹溪埒派
J27nB198_p0498b22║耳！余為諸公招主虎跑，因為衲子四八入室，拈三問
J27nB198_p0498b23║勘驗，其一問：「鍼劄不入時如何？」二問：「得坐披衣，自解
J27nB198_p0498b24║作活，如何是作活底人？」三問：「把定乾坤具甚麼眼？」若
J27nB198_p0498b25║向第一問答得親切，則入頭清楚；第二問答得相應，
J27nB198_p0498b26║則淆訛徹旨；第三問答得諦當，則入彀無疑。孟陽居
J27nB198_p0498b27║士飽參此事選佛可期，因出紙索語，聊為施是法餌，
J27nB198_p0498b28║以鉤到不疑之地。果到此際，拙札付丙丁童子。
J27nB198_p0498b29║跋
J27nB198_p0498b30║王弱生文宗手書華嚴經跋
J27nB198_p0498c01║不觀大《華嚴》，不知佛受用。然則王居士手書是經，揚
J27nB198_p0498c02║波墨海，放光毫端，謂其不知佛受用，何能如此？故百
J27nB198_p0498c03║川宗海、諸經歸王，此圓頓教原合向上宗乘，觀是經
J27nB198_p0498c04║者要不存元字腳，始得眼空金屑而字字靈源也。
J27nB198_p0498c05║光明臺緣起跋
J27nB198_p0498c06║橫山光明臺，香海中小浮幢也。屏幄張千峰之繡、衣
J27nB198_p0498c07║帶控兩浙之潮，山水絕奇，天龍呵護，若有待乎今日。
J27nB198_p0498c08║即善導老人八百年前坐此臺上，口光飛佛亦先授
J27nB198_p0498c09║記之矣！所授記人乃石頭長老，戒乘傋而行解足、忍
J27nB198_p0498c10║鎧披而願棹橫，兼有主伴雲從、影響遐附，然其滯貨
J27nB198_p0498c11║多年，欲開行舖賺人脫手，卻將博山一箇闊大虀瓮
J27nB198_p0498c12║盡吸錢塘江水，蝦不撈、蟹不漉，雲為餌、月為鉤，打盡
J27nB198_p0498c13║無限魚龍，箇箇負他性命。設有箇不負命底來，誾上
J27nB198_p0498c14║座補箇破網收去，石頭長老亦不為怪。何故？不見道：
J27nB198_p0498c15║「指教臨濟參黃檗，接得雲門嗣雪峰。」復笑云：「我也不
J27nB198_p0498c16║愛效顰。」
J27nB198_p0498c17║分燈集跋
J27nB198_p0498c18║琪花瑤草，不產糞土之堆；師子象王，豈踐狐兔之徑？
J27nB198_p0498c19║兩浙三吳，舊稱佛國，婺山瀫水，多毓聖僧。自大士之
J27nB198_p0498c20║現跡雙林，靈枝競秀；暨寶掌之流憩浦邑，雲岫有人。
J27nB198_p0498c21║不因巖洞擅奇，詎易川岳降瑞？分燈所摭，雄冠一隅。
J27nB198_p0498c22║嗟！末劫之胥淪，到處有城東老母，何法門之寥落，阿
J27nB198_p0498c23║師多博地凡夫？無怪闡提甚生我慢。時有賞音佳士
J27nB198_p0498c24║唱出古錐家風，何幸救世宰官激揚向上佛事，相逢
J27nB198_p0498c25║狹路，索題片辭。當年清獻聞雷，猶道驀然撞采；今日
J27nB198_p0498c26║豐干饒舌，也要立地逢人。還有知雪崖居士心行底
J27nB198_p0498c27║麼？借刀殺卻英雄漢，那箇皮無點血人。
J27nB198_p0498c28║寶梁亭跋
J27nB198_p0498c29║寶梁從拱宸橋得名，瓶窯聞老宿顏其橋傍亭施茶
J27nB198_p0498c30║漿處也，且欲人人持《金剛經》及大悲陀羅尼，藉斯威
J27nB198_p0499a01║神，令橋石貞槃長壽度人，甚德意耳！橋當武林北關，
J27nB198_p0499a02║枕水陸之交，有鎖鑰巨望，去水迴情，不憂直瀉。是功
J27nB198_p0499a03║也，不獨作會城千秋保障，無揭厲之崇，抑又湧出草
J27nB198_p0499a04║菴一所，如甘露之施，將見詞林傑出多賢、佛國挺生
J27nB198_p0499a05║異表。此一津梁，雖傾寶藏未足為酬，是則寶梁之稱
J27nB198_p0499a06║較趙州略彴亦輸半籌。如斷案不下，請質之陸踰凡
J27nB198_p0499a07║居士如何下轉語。
J27nB198_p0499a08║彥威沈居士手書金剛經跋
J27nB198_p0499a09║中丞公彥威沈居士，當先慈諱日，手書金剛般若，直
J27nB198_p0499a10║是正因，津往生之行李，自非得此經三昧，何以脫然
J27nB198_p0499a11║排俗，資先引後乎？其郎君稚弢勒摹上石，蓋錫類同
J27nB198_p0499a12║心，孝思脈絡可見，菩提眷屬曠劫逢緣。若知那吒太
J27nB198_p0499a13║子析骨還父析肉還母，此即頂門迸出金剛正眼，居
J27nB198_p0499a14║士又當深入一重矣！
J27nB198_p0499a15║疏
J27nB198_p0499a16║徑山重建十僧閣疏
J27nB198_p0499a17║雙徑拔千峰之靈秀、據全淛之形勝，襟帶川嶽、脈絡
J27nB198_p0499a18║鷲山，為東南第一鉅剎，握法門之筦樞、樹人天之幢
J27nB198_p0499a19║蓋，麟集僧園、鳳騫丹壑，代至八十七燈，顧昔之盛，今
J27nB198_p0499a20║復何如？迨自析煙而居、分房而食，琱甍畫栱漸為茂
J27nB198_p0499a21║草之墟、紺室金姿時驚鬱攸之祟，乃山靈之氣運將
J27nB198_p0499a22║轉，何四方之俊髦齊臻？鱗次巖隈，編茆作屋，翬飛殿
J27nB198_p0499a23║角，飯眾鳴鐘，如一片旃檀之地，盡復馨香；譬一機美
J27nB198_p0499a24║錦之絲，隨人裁剪。視古錐挈綱舉領，殊未振起一段
J27nB198_p0499a25║真風，晚季祖庭有此光景，不減末世正法，然崖栖壁
J27nB198_p0499a26║立間有異苗，藏爪露牙難防毒噬，或驗之於來日可
J27nB198_p0499a27║也。觀音殿千僧閣者，正妙喜老人群英畢聚之地，登
J27nB198_p0499a28║斯閣者，如中青錢之選、奪錦標之奇，一大爐韝之所
J27nB198_p0499a29║自出也。今妙悟上人師資道侶，既力鼎其地成一院
J27nB198_p0499a30║宇，而復欲恢弘閣制以圖舊觀，顧略無隙畝展拓不
J27nB198_p0499b01║來，乃相與咨諏耆碩，議將西廊周遭一帶拆去差池，
J27nB198_p0499b02║則複道相連擎雲耀日，此等布置更有環互，又何患
J27nB198_p0499b03║泉刀小利誰不樂從乎？或曰：「昔日千僧閣有大老主
J27nB198_p0499b04║法，能煆煉天下英才；今斯閣重闢，不過逢齊延納，飽
J27nB198_p0499b05║後歸菴，詎有禪于禪客乎？」余曰：「深山大澤俱有聖僧
J27nB198_p0499b06║所居。然則得居是山者，非鶴林宿蒔之喬木，亦國一
J27nB198_p0499b07║所豢之靈雞。大慧明月之珠，諸師法乳之胤，其可以
J27nB198_p0499b08║凡臆測度，彼端元叟為徑山四十八代主人，帝釋天
J27nB198_p0499b09║王酌議不下，將來此箇峰頭披衣據坐煥赫有人，第
J27nB198_p0499b10║不知其誰，復如端公之簡拔耳？吾將拭目以待。」
J27nB198_p0499b11║西高峰藏經閣疏
J27nB198_p0499b12║伏以金口靈文，漢炬不灰一字；琅函妙義，天花常雨
J27nB198_p0499b13║四筵。自非大智慧人，曷剖出微塵經卷？須是過量作
J27nB198_p0499b14║者，方運來伏藏珍奇。通身領荷，誰傳神於鷲鹿之先？
J27nB198_p0499b15║信手揭開，妙得意在筌蹄之表。上根雖然瞥地，亦要
J27nB198_p0499b16║向者裏面蘊藉將來；中下宜在逗機，寧許向圈兒外
J27nB198_p0499b17║顢頇說得。即文字而能離文字，少林亦所不呵；由多
J27nB198_p0499b18║聞而後捨多聞，慶喜因斯結集。流通大教，必資瓶瀉
J27nB198_p0499b19║之譚；演暢辯才，應徹貫花之旨。常山西高峰有藏經
J27nB198_p0499b20║閣，某上人心希竺典、志慕高流，思坐閱以結長期、將
J27nB198_p0499b21║校讎而探奧頤，既匪一朝卒業、聊程限于三年，況階
J27nB198_p0499b22║眾友問津，宜裏糧于千日，是敢告於福田長者，并乞
J27nB198_p0499b23║緣於慧業文人。趙州半轉，曾煩婆子施錢；秪樹全提，
J27nB198_p0499b24║亦藉給孤布地。今古豈無嗣響？果因終不唐捐。慳囊
J27nB198_p0499b25║打破，方知龍藏有珠；貝葉掀翻，謾道牛皮穿透。檀波
J27nB198_p0499b26║願遂，般若功圓。
J27nB198_p0499b27║化鐘疏
J27nB198_p0499b28║敲鐘謝響，有人山下；回頭演唄，登樓問誰？床腳種菜，
J27nB198_p0499b29║好是風晨；月夕吹到；耳邊帶累。露柱燈籠，打得心痛；
J27nB198_p0499b30║機無小大，扣之則鳴。聲徹幽明，聞斯透脫；當機一擊，
J27nB198_p0499c01║萬象知音。
J27nB198_p0499c02║重建真歇了禪師塔院疏
J27nB198_p0499c03║真歇了禪師，道契丹霞、脈傳洞山，荷如來之重擔、握
J27nB198_p0499c04║法門之要樞。七坐名藍、五承紫詔，其出世一段光明、
J27nB198_p0499c05║利生無邊作用，天童覺和尚銘其塔文，概述之矣！塔
J27nB198_p0499c06║在皋亭山，宋孝宗敕建禪寺，名「顯孝」，諡曰「悟空」，真身
J27nB198_p0499c07║藏石龕中，覆以甍棟。元阿朮曾發龕，見師端坐顏貌
J27nB198_p0499c08║如生，十爪從兩袖出，繞腹三迴，阿朮驚異膜拜，親抱
J27nB198_p0499c09║石揜之。自宋迄明，巋然無恙，即有頹弊，隨葺復新。有
J27nB198_p0499c10║昱菴、心空二上人，近仍增寘紺殿以事金容、拓新講
J27nB198_p0499c11║堂以譚貝葉，禪侶有室，延納水雲，厥功豈不偉哉？舊
J27nB198_p0499c12║冬蜡前一火，徑剩劫灰，或謂上人行門雖優、願力未
J27nB198_p0499c13║深，今其裔慧明禪人復獲群公福力，歷三世而其成，
J27nB198_p0499c14║必永固無替矣！余曰：「佛祖威靈，神變不測。」信夫！一燬
J27nB198_p0499c15║一新，總有機緣，否則檀波種子無從萌始。《法華》云：「佛
J27nB198_p0499c16║種從緣起，是故說一乘。」有問：「盡大地是箇祖師無縫
J27nB198_p0499c17║塔，因甚麼又起模畫樣？」眾居士有道得也乞一文；有
J27nB198_p0499c18║道不得也乞一文。何謂？財法二施，等無差別。
J27nB198_p0499c19║淮安普門社蓋佛殿緣疏
J27nB198_p0499c20║妙莊嚴海，雲臺寶網，布滿太虛之中；如幻法門，玉殿
J27nB198_p0499c21║璚樓，迥出難思之表。好手劈空架造、至人插艸成功，
J27nB198_p0499c22║不屬有為，焉滯無作？破慳囊免落五家坑阱、積善因
J27nB198_p0499c23║愈培百福根基，將茅屋翻成瓦屋，遠勝笠蓋如來；望
J27nB198_p0499c24║三門喜到普門，遍接煙包禪客。不私一粒，誓其十方，
J27nB198_p0499c25║此某上人烹金治玉心腸。從博山社火穿過，得費居
J27nB198_p0499c26║士輸柴運米供給，任四海龍象往來，事在擴充，緣須
J27nB198_p0499c27║廣博，善財參遍處見彌勒樓閣也。從者裏入門，青原
J27nB198_p0499c28║勘來繇，索廬陵米錢，豈無箇僧著價？大家歡喜，不日
J27nB198_p0499c29║圓成。
J27nB198_p0499c30║接待寺修造佛殿募齊糧疏
J27nB198_p0500a01║拈莖草而遍現樓臺，家風本有；即粒米而含藏世界，
J27nB198_p0500a02║受用皆然。布袋盛來供養，缽盂托出誰知？雪峰挪飯
J27nB198_p0500a03║巾于廚堂，為眾竭力；金牛亂作舞于座下，賣弄過頭。
J27nB198_p0500a04║提持箇事，秪要逢人；成辦資糧，無非助道。藥山銷疏，
J27nB198_p0500a05║撞著居士知音；南泉開堂，叵耐行者入作？街頭久立，
J27nB198_p0500a06║等箇人來，簿上勾銷，請完公案。
J27nB198_p0500a07║化禪帳疏
J27nB198_p0500a08║大地沒遮攔，好向虛空中見佛；禪床無縫罅，從來青
J27nB198_p0500a09║帳裏有人。識得其人，揭開帳來與汝相見；其或未然，
J27nB198_p0500a10║不妨蓋覆將來。
J27nB198_p0500a11║說
J27nB198_p0500a12║平常說
J27nB198_p0500a13║夫教外別傳之道，如雪曲難酬，非絕調希聲之士，安
J27nB198_p0500a14║能合其宮商和其節拍也哉？自達磨示傳衣之法、南
J27nB198_p0500a15║岳磨作鏡之磚，遂爾聲光震蕩枝派分流。建法幢者
J27nB198_p0500a16║雲騰保社、匡祖道者雷動寰區，故有非常之人能建
J27nB198_p0500a17║非常之事，其為臨濟者慣用摶龍之手、宗雲門者善
J27nB198_p0500a18║能捋虎之鬚、嗣曹洞者妙鍼線于綺互、契溈仰者合
J27nB198_p0500a19║暗機于轉園，至乃唱法眼之道者，如衡錘鑑物、爐韝
J27nB198_p0500a20║銷金，非獨五宗各鬥崢嶸之勢出語驚人，至于千七
J27nB198_p0500a21║百家變幻縱橫之用，莫不鉤垂香餌。獨有南泉老人
J27nB198_p0500a22║直示平常心是道以接趙州，觀其宗趣雖吐露不同，
J27nB198_p0500a23║究其旨歸情何霄壤？若謂南泉趙州家風，秪在一味
J27nB198_p0500a24║平常處，此未入二老之堂奧者也。若謂雲門臨濟專
J27nB198_p0500a25║事雄捷、溈仰曹洞惟尚圓妙，此殆未識諸老面目者
J27nB198_p0500a26║也。彼諸大老豈好強生枝節別立門庭，以簧鼓宗風
J27nB198_p0500a27║疑賺後昆乎？其實都共一副心腸、各具一般手眼，譬
J27nB198_p0500a28║諸皇城四闢、康莊八達，其來者但隨方而導、信手而
J27nB198_p0500a29║接，所貴行人一到而已，豈必以東西南北而為區分
J27nB198_p0500a30║程限也哉？故知登萬仞懸崖者，跬步不曾離地；泛萬
J27nB198_p0500b01║里驚濤者，斯須不能無筏；妙悟神奇者，日用不違常
J27nB198_p0500b02║道；善通機變者，行藏妙在平懷，所以卷舒自在、隱顯
J27nB198_p0500b03║隨時。苟能具此作略得此見諦，雖靈山拈花妙旨、諸
J27nB198_p0500b04║師棒喝機用千變萬化，皆是平常一寶之道。故知心
J27nB198_p0500b05║境平常者，即非常人所得無礙境界，如兵家善操奇
J27nB198_p0500b06║正之術者能用兵如神也。然則此平常者，即非常人
J27nB198_p0500b07║所得之平常，非平常人可以測度其平常者也。人能
J27nB198_p0500b08║得此平常之理，縱有胸中磊塊傲骨稜層，亦可頓爾
J27nB198_p0500b09║銷融如水無筋骨也。到此光景自能踢翻大地，不見
J27nB198_p0500b10║纖塵之低昂，撲破虛空，何妨萬象之差別？信手拋來，
J27nB198_p0500b11║撒去隨時，就下平高，其一段受用三昧，真可謂出格
J27nB198_p0500b12║超方，奇特丈夫迥脫名言之外，何有礙膺物而為平
J27nB198_p0500b13║與不平、常與非常者哉？
J27nB198_p0500b14║憨郎說
J27nB198_p0500b15║靈利心人放癡憨不得、癡憨心人使靈利不來，此俱
J27nB198_p0500b16║賦質之偏，即參禪二俱有病，直須靈利中帶三分癡
J27nB198_p0500b17║憨、癡憨中用三分靈利，常靈常憨、常憨常靈，然後把
J27nB198_p0500b18║憨靈輥作一團，拋向太虛空裏做箇沒巴鼻漢，土面
J27nB198_p0500b19║灰頭始可參得禪也。周鼎于居士乃豐谿第一佳士，
J27nB198_p0500b20║所學必秘笈奇書、所交多海內翹楚，故其為人跌宕
J27nB198_p0500b21║偉異超倫絕比，窺其胸次，非真靈利之人安能若此
J27nB198_p0500b22║磊落耶？然猶慕絕聖去智、藏巧於拙，以求復還真如
J27nB198_p0500b23║寂妙之體，因自號「憨郎」，乃徵予片語表而出之。予曰：
J27nB198_p0500b24║「以迷而言，則癡憨靈利皆病也；以悟而言，則癡憨靈
J27nB198_p0500b25║利皆入道因緣，故《圓覺》云：『智慧愚癡通為般若。』善融
J27nB198_p0500b26║化者二俱妙明，心中受用三昧，譬之百川歸海，無一
J27nB198_p0500b27║滴而非海水；窮萬法而歸一理，無一理而非妙法。審
J27nB198_p0500b28║能諦此，則終日不憨而中自憨也。不憨而憨，故因號
J27nB198_p0500b29║曰『憨郎』，不亦宜乎？或有問憨郎居士：『憨從甚麼處來？』
J27nB198_p0500b30║居士若明來處，不勞動舌而答之已竟；若未明來處，
J27nB198_p0500c01║請從今日始參箇憨郎居士在甚麼處。驀地撞著時，
J27nB198_p0500c02║不得當面諱卻。」
J27nB198_p0500c03║放生說
J27nB198_p0500c04║或問：「刀兵劫運從何而來？」答：「從大地人無慈悲殺業
J27nB198_p0500c05║處來。」《涅槃經》云：「食肉者斷大慈悲佛性種子。」唶廣額
J27nB198_p0500c06║日刲千羊，一旦颺下屠刀，便道：「我千佛一數。」設舉世
J27nB198_p0500c07║盡如廣額，則阿誰不見佛性？奈何放不下這把刀兒，
J27nB198_p0500c08║故殺時無慈，報便失悲，秪怪流寇荼毒可憐，寧知饕
J27nB198_p0500c09║餮人殺生食肉時哀嗚未絕頃成糜爛，何曾道著一
J27nB198_p0500c10║聲可憐耶？不見佛云：「假使百千劫，所作業不忘；因緣
J27nB198_p0500c11║會遇時，果報還自受。」你如今不殺他，他向後也不殺
J27nB198_p0500c12║你；你如今肯放他，他向後也肯放你。雀解銜環、龜解
J27nB198_p0500c13║顧紐，明珠由救蛇而致、蕊榜因渡蟻而登，其物命雖
J27nB198_p0500c14║微而含性最靈，彼流水長者子活十千游魚，命終皆
J27nB198_p0500c15║作天人長者子，成佛天人皆聞法悟道。知此則蟻子
J27nB198_p0500c16║不敢踏過，恐他生成佛，我何面目相見？
J27nB198_p0500c17║止謗說
J27nB198_p0500c18║或問弭謗之方於道人，道人曰：「謗人無口，聽人無耳，
J27nB198_p0500c19║作如是觀，誰受毀譽？」如人日中避影，愈走愈紛，不若
J27nB198_p0500c20║就陰而憩，其影自息。苟聞謗之是非，不爭曲直但返
J27nB198_p0500c21║觀自己，腳跟不沾泥水，便好向虛空中打筋斗過日
J27nB198_p0500c22║子，彼世間人且摸索汝影子不著。何哉？彼能謗人者，
J27nB198_p0500c23║安能謗得虛空耶？吾心原同虛空，不礙浮雲幾點。假
J27nB198_p0500c24║饒眾口鑠金，吾聽之若樹頭風過，更能聞謗生喜如
J27nB198_p0500c25║吸甘露，即永嘉所謂「銷融頓入不思議」也。
J27nB198_p0500c26║芭蕉廬說
J27nB198_p0500c27║竹林居士以芭蕉名其廬，曰環廬之外皆植芭蕉，望
J27nB198_p0500c28║之綠影森然，如宮扇搖雉尾也。此意雖明，未若維摩
J27nB198_p0500c29║老云：「是身如芭蕉，中無有堅。」則視此廬為幻身旅泊
J27nB198_p0500c30║之所，義更通暢。若能覷破蕉即廬、廬即身，身廬無別，
J27nB198_p0501a01║則通暢尤甚。然有以蕉覆鹿者，遂夢鹿與蕉，殊不知
J27nB198_p0501a02║人如蕉也，鹿亦蕉也，我為夢也，其天地屋廬皆為我
J27nB198_p0501a03║一大夢宅也，此特其看破浮生身世底最初關鑰，未
J27nB198_p0501a04║知有禪宗肯綮，又不必外乎身世而自超於身世之
J27nB198_p0501a05║外者。古尊宿云：「參禪如剝芭蕉相似，剝了一重又一
J27nB198_p0501a06║重。」此所謂「鯨吞滄海盡，露出珊瑚枝」。或有問雪關道
J27nB198_p0501a07║人：「假如剝盡芭蕉，未審心在何處？」雪關云：「眉毛動也。」
J27nB198_p0501a08║更問：「動後如何？」卻向伊道：「來年更有新條長，惱亂春
J27nB198_p0501a09║風卒未休。」居士歡喜合掌作禮，因以芭蕉記廬云。
J27nB198_p0501a10║攫金說
J27nB198_p0501a11║昔龐居士蘊初學道時，便硬起一副鐵漢心腸，將十
J27nB198_p0501a12║萬家貲沉于湘水，此等作略固非尋常人可企及。予
J27nB198_p0501a13║嘗怪其不散給于闤市饑寒，而罄投於馮夷窟宅，今
J27nB198_p0501a14║乃知捨錢帛於人易，有恩可念；棄財寶於水中難，無
J27nB198_p0501a15║德可歸，此乃上智大丈夫向難割處痛下一刀，纔是
J27nB198_p0501a16║有力量人也。施居士某久發道意、信力堅持，二十年
J27nB198_p0501a17║間，一隘庖無日不餉雲水、一小樓居常接足高流，然
J27nB198_p0501a18║亦不擇賢愚，與諸方結歡喜緣，其道譽遍海內遠矣！
J27nB198_p0501a19║且能行布施而不住布施，妙解三輪體空，非宿熏般
J27nB198_p0501a20║若靈苗純熟何易能此？一夕，偶旅舍為盜發篋，持去
J27nB198_p0501a21║金二百餘兩，且連年橫罹多變皆出不意，闡提人咸
J27nB198_p0501a22║以此挑動居士，而恣口彈謗；居士乃笑談如平日，問
J27nB198_p0501a23║道愈篤，略無些子煩惱。如此胸襟坦蕩，不被緣境所
J27nB198_p0501a24║逆，此亦從龐公家法處得來，彼能破慳於湘水、此竟
J27nB198_p0501a25║忘情於綠林，蓋以道眼觀，則了知失與得等、掠與施
J27nB198_p0501a26║等、怨與親等、戚與欣等、是謂入不二法門，與維摩大
J27nB198_p0501a27║士把臂同行矣！苟能於一切美惡境上都作此觀，不
J27nB198_p0501a28║惟善能解脫塵勞一絲不掛，且爾直入無上菩提如
J27nB198_p0501a29║箭射鵠、如刀破竹，無難事者矣！予得不為居士慶慰
J27nB198_p0501a30║也哉？是為說。
J27nB198_p0501b01║法海津梁說，送體邃上人住集雲峰蘭若。
J27nB198_p0501b02║夫法海非一味之水，津梁豈片葉之舟？溯其流者望
J27nB198_p0501b03║滔天而無際，操其筏者信彼岸而非遙，然乎！三界漚
J27nB198_p0501b04║華翻騰今古，眾生識浪起滅不停，聖人觀彼妄性元
J27nB198_p0501b05║虛、靈源本湛，故隨其業流灣環之智、妄波出沒之情，
J27nB198_p0501b06║設為方便濟以慈航，使長劫淪胥之夫，盡跳出無明
J27nB198_p0501b07║之海；必大乘兼載之器，乃橫駕生死之流。故知海以
J27nB198_p0501b08║納百川為廣，無涓滴而不是醍醐；佛以盡眾生為緣，
J27nB198_p0501b09║無一門而不該慈度。緣起無心，自通群性；法非有說，
J27nB198_p0501b10║善赴來機。然則眾生之機性匪一，說豈有常？如來之
J27nB198_p0501b11║法海無邊，飲者皆滿。所以釋迦老子說法四十九年，
J27nB198_p0501b12║經談三百餘會，有時拈一黃葉，頓止嬰兒之啼；有時
J27nB198_p0501b13║拈一枝華，笑破頭陀之口。喚色作空、指空為色，無非
J27nB198_p0501b14║為一大事因緣，成就法海津梁，度盡器界中一切含
J27nB198_p0501b15║識也。嗣是諸祖相承、東西密付，匯為曹溪一脈、濬發
J27nB198_p0501b16║五宗之源，溈仰家風舊在集雲峰下矣！吾體邃禪兄
J27nB198_p0501b17║者乃僧中之琅玕玉樹也。插鍬舊話，也曾帶水拖泥；
J27nB198_p0501b18║南山刈茅，重來結菴傍樹。蓋將有意於折腳鐺邊煨
J27nB198_p0501b19║熟佑公橡子，且待乎栲栳盤裏傾出鎮海明珠，廣為
J27nB198_p0501b20║彼處有緣大作津梁，於法海佛祖淵源，重有望于來
J27nB198_p0501b21║哲，君其勉旃。
J27nB198_p0501b22║轉物菴為費無學居士說
J27nB198_p0501b23║有物亦物，無物亦物；二物俱忘，轉者何物？知轉無轉，
J27nB198_p0501b24║星流電卷；悟物非物，揣空出骨。物轉不見，天青一片；
J27nB198_p0501b25║轉見不動，掀翻簸弄。究物之體，黃金國充；達物之用，
J27nB198_p0501b26║變化無窮。知變化者，則能轉物；能轉物者，則同如來。
J27nB198_p0501b27║故長沙禪師云：「轉得山河大地歸自己未為奇特，轉
J27nB198_p0501b28║得自己歸山河大地方是作家。」然則此菴即物、物即
J27nB198_p0501b29║此菴，還有能轉此菴向萬仞峰頭旋風千匝，然後從
J27nB198_p0501b30║空按下，向十字街頭同游戲三昧者麼？良久云：「水自
J27nB198_p0501c01║石邊流出冷，風從花裏過來香。」
J27nB198_p0501c02║曹原水說
J27nB198_p0501c03║濬禪人，字曹原，或稱曹水，兩呼不定，余遂鬮而拈之，
J27nB198_p0501c04║乃得曹原，因復用古原字。爾能原始要終，曲盡宗乘
J27nB198_p0501c05║之妙徹法源底，則可以倒翻慈明窠臼，便知水出高
J27nB198_p0501c06║原即曹原一滴水之原也，故呼為曹原不亦可乎？因
J27nB198_p0501c07║偈以記之。曹原不帶些兒水，學海波瀾一夜乾；笑看
J27nB198_p0501c08║華鱗吞吐盡，紅爐烹盡雪濤寒。
J27nB198_p0501c09║為澹衷居士說
J27nB198_p0501c10║達無象之象，不淪空有之階；識非心之心，始通真俗
J27nB198_p0501c11║之妙，良以五欲惑志、六塵染情，此箇念頭如豬膏轉
J27nB198_p0501c12║軸，無一剎那少停，見聞覺知牽妄想絲深入不到之
J27nB198_p0501c13║境，而本際一段風光未嘗覯得者，蓋私欲敓乎天理，
J27nB198_p0501c14║而真覺隱於妄覺之中也。惟至人高超空洞，善用靈
J27nB198_p0501c15║明，雖居濁染，如出水蓮花自然脫世之黏。《楞嚴》云：「若
J27nB198_p0501c16║能轉物，即同如來。」斯之謂歟！澹衷先生，絕世之品也，
J27nB198_p0501c17║以其得無味之玄曰「澹」；體至中之理曰「衷」，尤喜聞禪
J27nB198_p0501c18║道，俾予作禪語以為力究空劫前一大事，予曰：「語即
J27nB198_p0501c19║禪也，禪非語也。若喚作禪，語則觸；若不喚作禪，語則
J27nB198_p0501c20║背。澹衷居士畢竟喚作甚麼？」於此會得，奚容贅言？