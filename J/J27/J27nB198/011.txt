J27nB198_p0515a01║雪關禪師語錄卷之十一
J27nB198_p0515a02║門人成巒錄
J27nB198_p0515a03║法孫開詗編
J27nB198_p0515a04║偈
J27nB198_p0515a05║示周匡聖文學
J27nB198_p0515a06║一條斷貫索，驀地忽拴迴；石壁衝開走，虹橋跨轉來。
J27nB198_p0515a07║旋天須妙翅，起蟄俟春雷；入得無門者，雄吞下馬臺。
J27nB198_p0515a08║與胡調仲居士
J27nB198_p0515a09║及盡無門路，分明撞入頭；釣鰲忘雪夜，獵兔趁天秋。
J27nB198_p0515a10║平踏峰千轉，深撈月一鉤；此身遊萬象，寶藏許全收。
J27nB198_p0515a11║金豈凡岳牧索和鵝湖師翁一衲遮身（博山）
J27nB198_p0515a12║一衲遮身百事荒，藍襂不補也無妨；自從揭露懷中
J27nB198_p0515a13║寶，誰更伶俜滯遠邦？雲起孤峰攢頂急，鳥啼深樹逗
J27nB198_p0515a14║聲忙；年來學得三分懶，笑策雙眉粲似霜。
J27nB198_p0515a15║一衲遮身百事勾，蒼天寧抱杞人憂；有津且聽漁郎
J27nB198_p0515a16║問，無筍誰驚婆子偷？萬竅合成靈籥韻，四時清唱太
J27nB198_p0515a17║平謳；羸夫力可扛神鼎，笑壓鵝湖逼逼浮。
J27nB198_p0515a18║一衲遮身百事完，穿廛入市鬧如閒；披殘常老荷猶
J27nB198_p0515a19║易，補起龍牙襪更難。石女穿鍼和月繡，木人抵掌話
J27nB198_p0515a20║更闌；掀翻底事無餘蘊，好共空生坐碧巖。
J27nB198_p0515a21║一衲遮身百事忘，換來毛骨放金光；拍雙掌破青天
J27nB198_p0515a22║笑，跌一交流白汗涼。到處相看非客邸，此珠原不外
J27nB198_p0515a23║皮囊；知音過我明窗下，別甑風吹飯正香。
J27nB198_p0515a24║答汪協聖居士
J27nB198_p0515a25║知有安閒絕所求，不知我亦肯甘休；藏身無影遊天
J27nB198_p0515a26║下，觸處逢渠指路頭。電激雷奔皆定力，風清月白好
J27nB198_p0515a27║圓修；銕船刺破從新補，不用鵝兒下峽浮。
J27nB198_p0515a28║白乳交流點滴親，理明何事事何人？行過鳥道無非
J27nB198_p0515a29║路，識得漁郎問甚津？脫盡皮膚猶隔膜，掀翻窠臼得
J27nB198_p0515a30║全神；而今知見無藏諱，愛著衣衫轉換新。
J27nB198_p0515b01║與楊小虎居士
J27nB198_p0515b02║義味全無作甚參？通紅煉出雪成團；未揮寶劍先歸
J27nB198_p0515b03║匣，一撥圓珠便走盤。提處果然明歷歷，知音不說響
J27nB198_p0515b04║珊珊；箇中消息原如是，點眼成龍始不難。
J27nB198_p0515b05║答周安期文學
J27nB198_p0515b06║從他巧匠起洪爐，銕額銅頭鑄得無；粥飯二時撐箇
J27nB198_p0515b07║飽，君臣五位道何殊？慣移茆屋隈山老，睡著獼猴撼
J27nB198_p0515b08║地呼；徹底不留元字腳，何言猶有涉程途？
J27nB198_p0515b09║金豈凡岳牧至山中承偈因答
J27nB198_p0515b10║雪色窗前月，松聲屋裏濤；西江看吸盡，滴水化金鰲。
J27nB198_p0515b11║示法忍禪人
J27nB198_p0515b12║忍人難忍處，行人所不行；破除憎愛見，涉世一身輕。
J27nB198_p0515b13║山居雜偈
J27nB198_p0515b14║珊瑚枝上月，流影照寒濤；我亦垂竿者，無思得海鰲。
J27nB198_p0515b15║蒼天渾不昧，明暗兩相參；體盡方圓意，南詢不再三。
J27nB198_p0515b16║荷動知魚掉，花香引蝶飛；分明兼帶意，那箇悟全機。
J27nB198_p0515b17║流轉成生滅，幻化何時了？君看走馬燈，一團機心巧。
J27nB198_p0515b18║夏蟲可語冰，曲學難譚道；巧說有多門，直指無玄妙。
J27nB198_p0515b19║水性灣環合，山光紫翠驕；隨流能得妙，桀犬也欣堯。
J27nB198_p0515b20║居正絕方隅，箇中太尊貴；削角不磨稜，即偏皆本位。
J27nB198_p0515b21║語脈聯還斷，神鋒疾帶遲；如圜無起盡，方顯妙圓機。
J27nB198_p0515b22║朝看東鄰花，暮賞西園菊；不妒他人時，終還自家福。
J27nB198_p0515b23║理路爭分轍，情塵亂染絲；歸源無二致，眼上笑橫眉。
J27nB198_p0515b24║白雲競飛揚，青山抱沈鬱；動靜兩能超，何愁心不佛？
J27nB198_p0515b25║有路從渠入，無門賺客來；若非彈指漢，樓閣幾時開？
J27nB198_p0515b26║洞口桃花笑，靈雲道眼開；不知金屑貴，佛面滿塵埃。
J27nB198_p0515b27║我不說此法，萬象齊開口；惱亂太虛空，河山顛倒走。
J27nB198_p0515b28║毫釐休繫念，瞥起即傷他；止止不須說，分明妙《法華》。
J27nB198_p0515b29║道且絕朝聞，神何容夕死？此理亙古今，瞞過七十子。
J27nB198_p0515b30║濠上知馬樂，園中夢蝶飛；物情無外我，奇詭說天倪。
J27nB198_p0515c01║禦寇仙都子，乘風羽翰飛；不知風起處，且坐釣魚磯。
J27nB198_p0515c02║憎愛家常飯，死生衣裏珠；紅爐烹煉過，片片映冰壺。
J27nB198_p0515c03║捏聚眉毛短，放行骨節疏；倒拈苕帚柄，無字擘窠書。
J27nB198_p0515c04║虛堂一夜雨，滴碎古人心；最有木人巧，無絃撫妙音。
J27nB198_p0515c05║天不掃自青，心不汙自靈；元是大圓鏡，情生智即冥。
J27nB198_p0515c06║和相國張二水白毫菴韻
J27nB198_p0515c07║（余讀相國二水居士菴居偈，其吐詞不帶煙火、脫去筌蹄，妙撥無思關捩，譬畫師畫水，以能盡諳水
J27nB198_p0515c08║法，故信筆一揮如風濤怒作、波瀾盪折，至觀壁間悄然，初無動靜掀湧之相。居士性海澄清，得此心
J27nB198_p0515c09║水之法，故有時滔天不有、有時湛碧非無，初未嘗求工於翰墨，然筆端自莫能祕其天巧。陶歇菴居
J27nB198_p0515c10║士亦云：「人胸中有無限好詩好字，特以此竅不開，所以壅而不洩。」余謂：「讀白毫菴主人詩，當別具一
J27nB198_p0515c11║隻眼，始可打關破寨、通其梗塞，漸入坦夷真境；不然，非但被此老筆端熱瞞，即雪關舌頭亦瞞人不
J27nB198_p0515c12║少。」或謂：「得底人何煩紙墨？」余曰：「得底人雖終日打葛藤，都是巧心妙手，亦能令人證入無聲三昧，文
J27nB198_p0515c13║字奚贅哉？」居士乃親作小楷寄余，年高興逸，筆法精絕，余固寶為眉山之帶，留鎮三門，因步韻賡和
J27nB198_p0515c14║以綴其末，大似投璚報李，不善獻酬，博居士一粲可也）。
J27nB198_p0515c15║石筍倒抽綠竹，豆棚亂引瓜藤；問我屬何因果？釋迦
J27nB198_p0515c16║傳自然燈。
J27nB198_p0515c17║不在昂如孤鶴，何言汎若輕鷗？縱到步機地步，鵝湖
J27nB198_p0515c18║笑人逼浮。
J27nB198_p0515c19║胸次未銷磊落，縱然好事不佳；真箇了無憎愛，心如
J27nB198_p0515c20║臘月蓮花。
J27nB198_p0515c21║樹密多藏幽鳥，荷動決戲遊魚；眾喙交爭不定，一籌
J27nB198_p0515c22║肯讓有餘。
J27nB198_p0515c23║烏兔何嘗運轉？虛空那怕消磨？無字碑文難打，石人
J27nB198_p0515c24║壁上摩娑。
J27nB198_p0515c25║出門笑渠落草，回途見我家山；六月峨眉千丈，倩誰
J27nB198_p0515c26║移在雪關？
J27nB198_p0515c27║魔軍易教敗北，颶母難定指南；最好詳辨消息，莫秪
J27nB198_p0515c28║牝牡相參。
J27nB198_p0515c29║泉眼水流接筧，石邊筍迸成鞭；一飽頓忘百味，三竿
J27nB198_p0515c30║猶恣酣眠。
J27nB198_p0516a01║竹徑夏憐蔽日，茅堂冬愛迎陽；脫得汗衫乾淨，風吹
J27nB198_p0516a02║荷芰衣涼。
J27nB198_p0516a03║鬧市叢中合伴，剎竿頭上翻身；雖然無縛無脫，何妨
J27nB198_p0516a04║繇我繇人？
J27nB198_p0516a05║截鶴續鳧信手，移花接木隨緣；銕杵成鍼有日，鍼成
J27nB198_p0516a06║銕杵何年？
J27nB198_p0516a07║罵坐通身是膽，唾面一忍如灰；靜躁多生習氣，善用
J27nB198_p0516a08║吻合本來。
J27nB198_p0516a09║問道如盲見日，涉世無風起波；聰明不了生死，甘心
J27nB198_p0516a10║受拷閻羅。
J27nB198_p0516a11║平地喫交氣喘，空中走馬心安；入得塵塵三昧，拈花
J27nB198_p0516a12║賺殺開顏。
J27nB198_p0516a13║筋斗且從人打，傀儡看是誰抽？底蘊盡情勘破，成魔
J27nB198_p0516a14║作佛自繇。
J27nB198_p0516a15║至道難容落落，真我豈逐紜紜？肯向長江擲筆，洞庭
J27nB198_p0516a16║波水流文。
J27nB198_p0516a17║雲起陡遮峰亂，月來照見窗虛；閒步空中樓閣，忙栽
J27nB198_p0516a18║石上芙蕖。
J27nB198_p0516a19║杞人空抱憂悒，接輿徒逞狂歌；我也時歌時悒，秪嫌
J27nB198_p0516a20║不及太過。
J27nB198_p0516a21║清獻空聞雷響，子韶誤聽蛙聲；夜半踢翻溺器，至今
J27nB198_p0516a22║猶笑江陵。
J27nB198_p0516a23║綠焙春嘗茗苦，朱筐夏薦瓜甜；不食他家煙火，禪宗
J27nB198_p0516a24║五味俱沾。
J27nB198_p0516a25║山色面門指示，溪聲耳畔丁寧；返顧不曾移步，果然
J27nB198_p0516a26║親到祖庭。
J27nB198_p0516a27║的鵠還期必中，口款斷要親供；孝子從來避諱，驢鞍
J27nB198_p0516a28║莫喚爺容。
J27nB198_p0516a29║受用千波百挈，相忘爾寂我惺；解鐫石頭作佛，試問
J27nB198_p0516a30║那竅不靈？
J27nB198_p0516b01║吳門笑看雪練，胥江怒射秋潮；問我今何所見？白雲
J27nB198_p0516b02║半抹山腰。
J27nB198_p0516b03║米鹽喫盡如許，光景剩有幾何？當面若還錯過，低頭
J27nB198_p0516b04║枉費揣摩。
J27nB198_p0516b05║水漾曉霜如鏡，花開碧嶠欲然；莫問山家曆日，彈指
J27nB198_p0516b06║莢萬椿千。
J27nB198_p0516b07║切忌朝三暮四，權可呼卯作寅；使得時辰顛倒，讓他
J27nB198_p0516b08║無位真人。
J27nB198_p0516b09║趙州庭前柏翠，大士山頂雲黃；是物莫來占我，風清
J27nB198_p0516b10║月白草堂。
J27nB198_p0516b11║木人杯傾北海，石女貌越西施；我亦七遮八掩，難藏
J27nB198_p0516b12║雪鬢霜眉。
J27nB198_p0516b13║疑豈無因而至？悟乃不期而然；疑悟一齊冰渙，撲破
J27nB198_p0516b14║補起青天。
J27nB198_p0516b15║從緣非無退失，絕後方得重甦；懸崖打箇筋斗，撒手
J27nB198_p0516b16║如在平無。
J27nB198_p0516b17║孟浪徒誇有作，拍盲盡說無修；饒渠腳跟線斷，觸處
J27nB198_p0516b18║未能自繇。
J27nB198_p0516b19║未曉維摩一嘿，無聲早是喃喃；朱筆描成粉字，青袍
J27nB198_p0516b20║拖出蔚藍。
J27nB198_p0516b21║憨叟本無忌諱，懶禪不管蹉跎；弄得曹家女熟，阿誰
J27nB198_p0516b22║奈爾爺何？
J27nB198_p0516b23║有藥反添怪症，不磨愈見真天；恩大難酬主遇，情多
J27nB198_p0516b24║偏為兒憐。
J27nB198_p0516b25║死句原為活句，無方始蹈大方；虎穴須親得子，蜂群
J27nB198_p0516b26║不亂隨王。
J27nB198_p0516b27║襪帶解開無漏，酒樓笑證圓通；財多漫誇客富，錐無
J27nB198_p0516b28║不道家窮。
J27nB198_p0516b29║蒲團坐破未悟，布單賣盡何窮？推倒青牛老子，興來
J27nB198_p0516b30║我亦猶龍。
J27nB198_p0516c01║雞犬隨時收放，舟車任我往來；自繇既得自在，優哉
J27nB198_p0516c02║更亦游哉！
J27nB198_p0516c03║盲舌譚何九帶？婆心說甚八還？趙璧朝翻漢幟，齊雞
J27nB198_p0516c04║夜度秦關。
J27nB198_p0516c05║有路還非入處，無家政好安居；就裏聊知貼體，過頭
J27nB198_p0516c06║不學掠虛。
J27nB198_p0516c07║世上從渠毀譽，箇中莫論疏親；剜出虛空骨髓，恩讎
J27nB198_p0516c08║豈有二人？
J27nB198_p0516c09║流水三灣打碓，蒼松四壁圍菴；山窗斜開木末，柴門
J27nB198_p0516c10║遠望岡南。
J27nB198_p0516c11║香氣衝開魯直，高聲喚醒裴休；今日宰官隊裏，賞音
J27nB198_p0516c12║公復何求？
J27nB198_p0516c13║盧老隨群打獵，龐公戴髮出家；最有雙林古怪，黃冠
J27nB198_p0516c14║朱履袈裟。
J27nB198_p0516c15║眼親捉著鷂子，手快救得油餈；與你解黏去縛，便是
J27nB198_p0516c16║落地阿師。
J27nB198_p0516c17║佛祖可容下視，魔王未易平欺；百蠱丸成妙藥，服之
J27nB198_p0516c18║脫盡膚皮。
J27nB198_p0516c19║遮天樹陰鬱鬱，逆流水勢淊淊；香海吸乾不竭，孤峰
J27nB198_p0516c20║立盡何高？
J27nB198_p0516c21║將謂難乎今日，焉有易於來年？烈漢一腳趁上，蹋翻
J27nB198_p0516c22║無底舷船。
J27nB198_p0516c23║善觸當鋒不犯，慣奉無物可將；雖是空如來藏，金珠
J27nB198_p0516c24║車載斗量。
J27nB198_p0516c25║大智度越格量，不投也是投機；看經權遮兩眼，好眼
J27nB198_p0516c26║遮亦成非。
J27nB198_p0516c27║業惑分迷分悟，小根說即說離；大都不識休咎，穿鑿
J27nB198_p0516c28║妄謂靈知。
J27nB198_p0516c29║▆可揮扇遮日，毋勞仰屋窺天；問取丙丁童子，家家
J27nB198_p0516c30║火帶青煙。
J27nB198_p0517a01║香嚴一貧徹骨，無錐更道錐無；後來賺人上樹，笑杷
J27nB198_p0517a02║成何規模？
J27nB198_p0517a03║沒縫衣裾綽若，無孔篴韻悠然；退步若知錯路，抬頭
J27nB198_p0517a04║依舊觀天。
J27nB198_p0517a05║大力渾忘擔荷，好手頗具辣辛；寧使剛刀截命，不將
J27nB198_p0517a06║[死/目]井墜人。
J27nB198_p0517a07║當路休呈劍術，到門且喫盃茶；舉意早先知有，不勞
J27nB198_p0517a08║拈出更佳。
J27nB198_p0517a09║曾作瀟湘釣客，漁竿任擲西東；提得甕中老鱉，夜來
J27nB198_p0517a10║飛出成龍。
J27nB198_p0517a11║意路搜開百道，情關劈破千重；調御丈夫控轡，何愁
J27nB198_p0517a12║醉象獰龍？
J27nB198_p0517a13║果正貴在因真，一是能翻百錯；獼猴抬入道場，古怪
J27nB198_p0517a14║走而不作。
J27nB198_p0517a15║寄余集生居士時謫嶺南
J27nB198_p0517a16║芭蕉剝出心來，枯木糝些花子；不因雪上加霜，爭識
J27nB198_p0517a17║趙州苦死。
J27nB198_p0517a18║打破蔡州是賊，漂墮鬼國非邪；且喜停因長智，五燈
J27nB198_p0517a19║開朵新花。
J27nB198_p0517a20║聖主非常罏鞴，祖家別樣槍旗；盡道五羊戍客；新添
J27nB198_p0517a21║一髮禪師。
J27nB198_p0517a22║瀛博兩山父子，曹洞千古兒孫；居士親遭虎口，西江
J27nB198_p0517a23║又被鯨吞。
J27nB198_p0517a24║性命休輕拋擲，肝膽不受遮瞞；大死如今得活，主恩
J27nB198_p0517a25║定放生還。
J27nB198_p0517a26║紗帽視為苦具，緇衣未了道緣；問取曹谿行腳，何時
J27nB198_p0517a27║頂相重圓？
J27nB198_p0517a28║謝相國方水惠磁甌
J27nB198_p0517a29║洞山銀碗盛雪，文殊玻璃酌霞；今日家風迥別，卮卮
J27nB198_p0517a30║甘露浮花。
J27nB198_p0517b01║乳海方圓各適，太廟中正不欹；會得喫茶公案，趙州
J27nB198_p0517b02║未喚先知。
J27nB198_p0517b03║山居雜詠
J27nB198_p0517b04║桃萼幾枝紅雨，柳絲一把蒼煙；眼底風光瀾漫，問君
J27nB198_p0517b05║春在誰邊？
J27nB198_p0517b06║麛鹿群中散步，漁樵隊裏相將；真懶幾分幽趣，天放
J27nB198_p0517b07║一種清狂。
J27nB198_p0517b08║泥裏新抽石筍，洞門長吼松風；乍見雲生嶺上，不知
J27nB198_p0517b09║月在潭中。
J27nB198_p0517b10║茆屋三間穩住，千株松樹閒栽；菜熟飯香飽喫，笑看
J27nB198_p0517b11║何處客來？
J27nB198_p0517b12║灘下篙聲亂刺，牛背笛韻橫吹；柴門白晝自掩，石床
J27nB198_p0517b13║或坐或欹。
J27nB198_p0517b14║石骨穿雲欲露，泉聲帶雨分流；種竹平遮地角，卓菴
J27nB198_p0517b15║先占峰頭。
J27nB198_p0517b16║不見崖猿捧缽，時看谿鹿銜花；偶逐漁樵歸去，行過
J27nB198_p0517b17║村裏三家。
J27nB198_p0517b18║一夜立教雪積，萬仞拶到崖崩；錯受神光三拜，至今
J27nB198_p0517b19║笑倒胡僧。
J27nB198_p0517b20║飯熟不經煙火，茶香別展槍旗；信口道將一句，輕輕
J27nB198_p0517b21║動著唇皮。
J27nB198_p0517b22║少林面處皆壁，韶陽普字為門；問我雪關何據？杖頭
J27nB198_p0517b23║點破乾坤。
J27nB198_p0517b24║布袋打開沒口，缽盂洗淨安唇；咬破廬陵一粒，果然
J27nB198_p0517b25║價重千斤。
J27nB198_p0517b26║盡道掀翻窠臼，許多賣弄精魂；捏殺獼猴無影，海門
J27nB198_p0517b27║迸出紅輪。
J27nB198_p0517b28║口闊吞乾滄海，膽大裂破虛空；鍊就銅頭鐵額，穿過
J27nB198_p0517b29║虎穴魔宮。
J27nB198_p0517b30║好箇路頭入處，風流出自當家；種菊非關對酒，愛蓮
J27nB198_p0517c01║誰道貪花？
J27nB198_p0517c02║水底魚群畫影，空中鳥跡旋風；知盡行藏顯晦，居家
J27nB198_p0517c03║常在途中。
J27nB198_p0517c04║鐵石道人肝膽，雲霞野老衣裳；骨氣三分勁挺，心花
J27nB198_p0517c05║一片柔颺。
J27nB198_p0517c06║萬壑水聲迸瀉，千峰雲意駢行；禪界雖然無欲，佛心
J27nB198_p0517c07║叵耐多情。
J27nB198_p0517c08║鴈陣遙分兄弟，蜂窠不亂臣王；知盡妙明傷觸，恰好
J27nB198_p0517c09║隨圓逐方。
J27nB198_p0517c10║世味如人嚼蠟，塵緣似馬過橋；萬事燈前弄影，一場
J27nB198_p0517c11║鬧熱元宵。
J27nB198_p0517c12║燕市霜蹄電走，吳門雪練光飛；秪在虛堂矚聽，梯山
J27nB198_p0517c13║航海人歸。
J27nB198_p0517c14║苦樂場中觀劇，榮枯夢裏看花；玉琢不移堅潤，金烹
J27nB198_p0517c15║愈見精華。
J27nB198_p0517c16║雨過荷翻翠蓋，風來蟬送瑤琴；六月綠何無暑？涼生
J27nB198_p0517c17║雪膽冰心。
J27nB198_p0517c18║養女還同靈照，沈財不學龐公；佛體嫌他白淨，禪心
J27nB198_p0517c19║愛殺赤窮。
J27nB198_p0517c20║曲磴遙峰數里，斷橋流水三灣；有鳥來啼竹院，無人
J27nB198_p0517c21║閒殺花關。
J27nB198_p0517c22║拜壽昌老和尚七十榮壽（博山）
J27nB198_p0517c23║壽昌之壽壽非生，腦後眉拖雪萬莖；坐斷須彌渾不
J27nB198_p0517c24║露，願留一半上丹青。
J27nB198_p0517c25║圓明何處非慈照？萬里真光遍界該；倘許僧堂前覿
J27nB198_p0517c26║面，銅頭鐵額撞關來。
J27nB198_p0517c27║祖道凌遲幾百秋，祖今法海漲洪流；兒孫無計酬恩
J27nB198_p0517c28║力，手挽銀河灌鐵牛。
J27nB198_p0517c29║大好山中無剩語，相將雨織共煙耕；逢僧若問西來
J27nB198_p0517c30║意，笑指庭花換眼睛。
J27nB198_p0518a01║空中寶蓋誰持獻？海底珊瑚自湧來；我欲散花為供
J27nB198_p0518a02║養，春風優缽滿庭開。
J27nB198_p0518a03║謝峰頂和尚惠餅
J27nB198_p0518a04║一箇二箇千萬箇，紅爐煆出玉團欒；雖然不入雲門
J27nB198_p0518a05║數，腦後圓光遍界謾。
J27nB198_p0518a06║呈方丈和尚
J27nB198_p0518a07║生鐵鑄錘安虎膽，黃金烹汁淬龍泉；虛空不掛針鋒
J27nB198_p0518a08║路，無限春風透鼻尖。
J27nB198_p0518a09║開關偈
J27nB198_p0518a10║劈破青山春水流，百花攢出繡紅毬；如今大散門開
J27nB198_p0518a11║也，笑轉雲門六不收。
J27nB198_p0518a12║送座元知非兄入堂結制
J27nB198_p0518a13║多子塔前分半座，今朝隨例也攀條；輕輕按下雲頭
J27nB198_p0518a14║看，萬派千流到海潮。
J27nB198_p0518a15║送悅眾玄鏡兄
J27nB198_p0518a16║眾裏悅人無不喜，賓中作主自相親；踢開萬丈澄潭
J27nB198_p0518a17║水，一串穿來透網鱗。
J27nB198_p0518a18║壽陳景陽居士六十
J27nB198_p0518a19║頂天立地志何雄？要解拏煙更捉風；把住眉毛無滲
J27nB198_p0518a20║漏，虛空抖碎浪千重。
J27nB198_p0518a21║示觀一上人
J27nB198_p0518a22║箇中一句若為觀，豎起青天逼面寒；萬仞須彌推得
J27nB198_p0518a23║倒，笑騎鐵馬上長安。
J27nB198_p0518a24║寄千頃無擇菴主
J27nB198_p0518a25║放行把住知機紐，活捉生擒弄爪牙；惜取眉毛渾不
J27nB198_p0518a26║見，面門優缽夜開花。
J27nB198_p0518a27║贈徑山菴主
J27nB198_p0518a28║彌陀一句活冤家，土面灰頭拶著他；今日拋教千里
J27nB198_p0518a29║外，眼中爭肯屑金沙。
J27nB198_p0518a30║贈覺空上人
J27nB198_p0518b01║誰向空中安覺字？石人顛酒罵瞿曇；春風把定閒拋
J27nB198_p0518b02║擲，賣弄前三與後三。
J27nB198_p0518b03║送雪航洞然二禪友入關
J27nB198_p0518b04║樓閣重開又閉門，百城煙水笑鯨吞；先師爐韝從頭
J27nB198_p0518b05║試，期爾入酬莫大恩。
J27nB198_p0518b06║示鄭姇尹居士
J27nB198_p0518b07║纔涉思量便落窩，心如墻壁絕捫摩；神龍攪動香河
J27nB198_p0518b08║水，真箇無風起白波。
J27nB198_p0518b09║示鄭立生居士
J27nB198_p0518b10║萬境虛閒不繫心，入門轉見此中深；靈樞撥動真關
J27nB198_p0518b11║捩，透脫無依自在人。
J27nB198_p0518b12║示劉出子居士
J27nB198_p0518b13║萬法齊歸此正宗，箇中玄妙不同同；掀翻本有根源
J27nB198_p0518b14║看，始信仙人欠一通。
J27nB198_p0518b15║題鄭是則居士書金剛經
J27nB198_p0518b16║萬花谷裏藏春色，百草頭邊放寶光；舜若毫端書不
J27nB198_p0518b17║倦，本無一字是金剛。
J27nB198_p0518b18║贈余得之居士
J27nB198_p0518b19║以魯得之成一貫，真誠辦道譬登山；千峰頂上高閒
J27nB198_p0518b20║眼，始信毫端宇宙寬。
J27nB198_p0518b21║贈余皋卿居士
J27nB198_p0518b22║得禪之髓入圓明，真箇如龍借水行；有問西來何意
J27nB198_p0518b23║旨？皋陶元是帝堯卿。
J27nB198_p0518b24║雪中
J27nB198_p0518b25║法身凍煞無遮蓋，帶雪和煙更活埋；一脈生機全薦
J27nB198_p0518b26║得，果然豆爆出寒灰。
J27nB198_p0518b27║冰山雪洞都推倒，立盡孤雲道眼高；明月蘆花猶不
J27nB198_p0518b28║似，靈雲錯認是夭桃。
J27nB198_p0518b29║色映梅花不帶塵，冰條別種一枝春；誰同仰嶠看獅
J27nB198_p0518b30║子？除是能過此色人。
J27nB198_p0518c01║示羅峰侍者祝髮
J27nB198_p0518c02║當央除去周羅結，為表人天大丈夫；勇健事難今已
J27nB198_p0518c03║做，輪王親與髻中珠。
J27nB198_p0518c04║示無知禪人
J27nB198_p0518c05║我號無知君有知，有無那箇得便宜；果然妙極無知
J27nB198_p0518c06║處，狹路逢渠笑展眉。
J27nB198_p0518c07║為義公法師
J27nB198_p0518c08║舌本翻瀾義貫花，可如長水見瑯琊；笑揮麈底清風
J27nB198_p0518c09║起，無語猶聞說法華。
J27nB198_p0518c10║寄宋化卿居士
J27nB198_p0518c11║五雲法道垂垂絕，此日憑君續一絲；般若心光無不
J27nB198_p0518c12║照，轉天旋地走盤珠。
J27nB198_p0518c13║與在茲禪人
J27nB198_p0518c14║從來牧慣這牛兒，放出收回信在茲；多少時人調不
J27nB198_p0518c15║熟，秪緣業識縱難羈。
J27nB198_p0518c16║與華亭錢機山相國（虎跑）
J27nB198_p0518c17║依稀一線露風光，入處繇來遠近忘；百八念珠穿卻
J27nB198_p0518c18║串，蓴鱸真箇出松江。
J27nB198_p0518c19║與馮際明水部
J27nB198_p0518c20║一片湖光映座清，此心對越即瑤京；衣裾自有神珠
J27nB198_p0518c21║在，照見河山萬朵晴。
J27nB198_p0518c22║與錢瑞星太史
J27nB198_p0518c23║石頭路滑不驚難，舉步先吞煙水乾；夜半扶笻遊嶽
J27nB198_p0518c24║頂，海門日出湧金盤。
J27nB198_p0518c25║與洪清遠中丞
J27nB198_p0518c26║大事原從大發揮，經綸妙手即圓機；蓮臺不是閒階
J27nB198_p0518c27║級，也要心空及第歸。
J27nB198_p0518c28║與錢從卓憲副
J27nB198_p0518c29║表表神姿王木雞，心花一瓣自雲棲；舌尖吐出彌陀
J27nB198_p0518c30║佛，好眼無沙刮甚鎞。
J27nB198_p0519a01║與聞子將居士
J27nB198_p0519a02║彌天秪服安公秀，四海爭高鑿齒名；千尺寒松抽石
J27nB198_p0519a03║筍，透關人不讓登瀛。
J27nB198_p0519a04║與嚴印持居士
J27nB198_p0519a05║不將隻字換紅鵝，詞苑人欣寫貝多；學海波瀾都吸
J27nB198_p0519a06║盡，西江滴水起洪波。
J27nB198_p0519a07║與周朗垣中翰
J27nB198_p0519a08║不種青蓮向綠漪，慣從紅燄發靈枝；閻浮捏聚毫端
J27nB198_p0519a09║上，風起池塘亂柳絲。
J27nB198_p0519a10║與翁水因大參
J27nB198_p0519a11║才高不作啖名郎，簪紱場中放寶光；折箸為君聊一
J27nB198_p0519a12║攪，神龍得水是家鄉。
J27nB198_p0519a13║與李仲休鹺伯
J27nB198_p0519a14║老僧好殺語驚人，君太生機活羽鱗；殺活頓教成一
J27nB198_p0519a15║命，風柯月渚詠天真。
J27nB198_p0519a16║與顧霖調居士
J27nB198_p0519a17║當機一語便驚疑，豆爆寒灰豈待期？鐵橛花開春滿
J27nB198_p0519a18║樹，渠儂相見笑揚眉。
J27nB198_p0519a19║與姚有僕孝廉
J27nB198_p0519a20║開皇姚宋皆知佛，鴻業曾欺岱華高；選佛選官齊喝
J27nB198_p0519a21║彩，姓劉原是卯金刀。
J27nB198_p0519a22║與朱夏朔孝廉
J27nB198_p0519a23║橋上行人橋下水，倒看無影樹蕭森；指端響發千年
J27nB198_p0519a24║調，始信淵明獨解琴。
J27nB198_p0519a25║與錢淇水州牧
J27nB198_p0519a26║相逢二十年前事，今日鬚眉各自皤；滿地風濤無處
J27nB198_p0519a27║避，奈君尋著岸頭何？
J27nB198_p0519a28║與吳心石使君
J27nB198_p0519a29║遺愛爭摩碑上字，清名難損此壺冰；眼前莫使愁魔
J27nB198_p0519a30║逼，一段風光自兀騰。
J27nB198_p0519b01║與沈澤民居士
J27nB198_p0519b02║胸吞雲夢未為奇，撞倒須彌更與搥；傾峽不存元字
J27nB198_p0519b03║腳，曹娥江上好題碑。
J27nB198_p0519b04║與鄒孝直居士
J27nB198_p0519b05║吹律易回寒谷暖，騎驢難覓雪中詩；生涯一段憑何
J27nB198_p0519b06║得？搔癢元來秪自知。
J27nB198_p0519b07║與俞企延居士
J27nB198_p0519b08║一重疑剝一重疑，竹籜逢春解盡衣；知道家山風景
J27nB198_p0519b09║好，高眠無事掩柴扉。
J27nB198_p0519b10║與嚴子岸居士
J27nB198_p0519b11║指月其如月指何？忘筌人解唱漁歌；華亭船子拋橈
J27nB198_p0519b12║笑，不顧金鱗躍甚波。
J27nB198_p0519b13║與陸文垓居士
J27nB198_p0519b14║道人風骨天然秀，想見冰壺徹底清；彈指便將心事
J27nB198_p0519b15║了，不留公案待來生。
J27nB198_p0519b16║與洪載之孝廉
J27nB198_p0519b17║翩翩鵲起舊詞林，寶藏從來溢美珍；會得當年龍猛
J27nB198_p0519b18║旨，水盂傾覆不留鍼。
J27nB198_p0519b19║與洪原明居士
J27nB198_p0519b20║千金聲價購雞林，爭肯輕拋衣裏珍？悟到至文無隻
J27nB198_p0519b21║字，笑從人乞頂門針。
J27nB198_p0519b22║與許瑤房節推
J27nB198_p0519b23║天樹璚葩吐早芬，楚山人盡望龍雲；婆心為甚拈花
J27nB198_p0519b24║笑？寶印全彰無字文。
J27nB198_p0519b25║與柴雲倩孝廉
J27nB198_p0519b26║澄心聽法入圓通，萬戶千門洞啟中；此事真如龍得
J27nB198_p0519b27║水，一杯釀雨起長虹。
J27nB198_p0519b28║與錢公積孝廉
J27nB198_p0519b29║什方門下良駒疾，不假蟻封試捷蹄；萬里蹋翻無寸
J27nB198_p0519b30║草，笑收鞭影日斜西。
J27nB198_p0519c01║與黃海岸居士
J27nB198_p0519c02║天下爭傳姓秤人，豈教虛兩博全斤？玉泉長老雖高
J27nB198_p0519c03║曠，一喝逢君不敢伸。
J27nB198_p0519c04║與沈彥威中丞
J27nB198_p0519c05║出則將兮入則相，祖庭原是鳳麟才；疑情一決金剛
J27nB198_p0519c06║劍，無限心花石壁開。
J27nB198_p0519c07║與沈則平居士（吳江人）
J27nB198_p0519c08║居常以此為遭毒，發憤終須做箇穿；請向定盤星上
J27nB198_p0519c09║看，許多漏落在中邊。
J27nB198_p0519c10║與周元湛文學
J27nB198_p0519c11║重門深入好旋身，盤踞千峰線路親；指顧風雷皆我
J27nB198_p0519c12║物，乾坤獨住不容鄰。
J27nB198_p0519c13║與錢仙巢比部
J27nB198_p0519c14║一接光風愛語親，決疑須是入疑深；若然平反心無
J27nB198_p0519c15║怍，此即慈航得手人。
J27nB198_p0519c16║與佘周生參戎
J27nB198_p0519c17║兩世親標護法幢，大緣端不落尋常；夢回霜月簾前
J27nB198_p0519c18║曉，覿面堂堂見寶王。
J27nB198_p0519c19║與李煙客孝廉
J27nB198_p0519c20║曹谿原是家山境，君到能知路近遙；拼箇軟綿無氣
J27nB198_p0519c21║力，翻身一箭貫雙雕。
J27nB198_p0519c22║與亦非石頭侍者（別字渠菴）
J27nB198_p0519c23║天生決裂奇男子，兀地如愚細汰陶；驀把石頭菴撞
J27nB198_p0519c24║倒，老翁笑為製雲袍。
J27nB198_p0519c25║與余未也居士
J27nB198_p0519c26║八尺龍媒非是馬，什方門下弄蹄遊；一迴收轉閒拴
J27nB198_p0519c27║索，異類風光得自繇。
J27nB198_p0519c28║與康藍田居士
J27nB198_p0519c29║齋僧無米向鄰賒，甘贄當年願更奢；撞著南泉鍋打
J27nB198_p0519c30║破，將何手段補吒沙？
J27nB198_p0520a01║與蓮居新伊法師
J27nB198_p0520a02║曾與章安為弟子，義通性相貫千花；良遂敲門心忽
J27nB198_p0520a03║肯，始知禪講不分家。
J27nB198_p0520a04║與徐太玉太史
J27nB198_p0520a05║倏然屏處何清課？冷坐焚香踞竹床；水到源頭千頃
J27nB198_p0520a06║碧，箇中擇乳想鵝王。
J27nB198_p0520a07║與徐獨往兵曹
J27nB198_p0520a08║一雙碧眼驗純疵，信是波斯別寶胡；豎入橫趨應有
J27nB198_p0520a09║作，何人過水倒騎驢？
J27nB198_p0520a10║與沈何山大司寇
J27nB198_p0520a11║反手為琵卻手琶，康昆崙意亂如麻；妙音誰解空中
J27nB198_p0520a12║發？心法相忘指不差。
J27nB198_p0520a13║與淨慈寺住持
J27nB198_p0520a14║六橋雙塔湖南寺，水榭山房畫裏居；君與千巖為領
J27nB198_p0520a15║袖，其中師表事何如？
J27nB198_p0520a16║與王大含孝廉
J27nB198_p0520a17║一微涉動頹山勢，要見心如墻壁人；衣線迸開無罅
J27nB198_p0520a18║縫，珠迴玉轉好時辰。
J27nB198_p0520a19║與蔡密汝光祿
J27nB198_p0520a20║密在汝邊親切句，分明漩澓合曹谿；千枝萬派歸源
J27nB198_p0520a21║後，擲卻溫郎照怪犀。
J27nB198_p0520a22║與張二無文宗（妙行）
J27nB198_p0520a23║聖見凡情兩不羈，空中木馬步如飛；此時更有收鞭
J27nB198_p0520a24║手，妙在舒徐宛轉機。
J27nB198_p0520a25║與董爾基文學
J27nB198_p0520a26║入道還須心似鐵，急追本有莫忘疲；一迴揣出虛空
J27nB198_p0520a27║骨，把斷關津更是誰？
J27nB198_p0520a28║與珂雪禪友
J27nB198_p0520a29║貫休能畫復能詩，跡落風騷品格奇；卻被石霜追上
J27nB198_p0520a30║壁，此心從此有人知。
J27nB198_p0520b01║寄劉胤平太史
J27nB198_p0520b02║金馬從多稱吏隱，緋衣豈故墮凡胎？何年相訪空山
J27nB198_p0520b03║裏？壁上高僧喚出來。
J27nB198_p0520b04║慧禪人掩骼求偈
J27nB198_p0520b05║活人收拾死人骸，惹得蒼天笑助哀；翻憶當年臨濟
J27nB198_p0520b06║老，將人無故帶生埋。
J27nB198_p0520b07║似鄒仲錫居士
J27nB198_p0520b08║光風未面即遙披，麈次相逢率爾時；雲在山兮舒卷
J27nB198_p0520b09║意，此情君似不難知。
J27nB198_p0520b10║送我空監院回秣陵
J27nB198_p0520b11║慈愛於人春不去，謙和接物暑生涼；心光廓照如霜
J27nB198_p0520b12║月，千里相看共一堂。
J27nB198_p0520b13║與密印禪友
J27nB198_p0520b14║兩度相逢鬢更蒼，浮圖幾處盡恢張；何如壁立孤峰
J27nB198_p0520b15║頂，笑月眠雲石作床。
J27nB198_p0520b16║答董玄宰大宗伯
J27nB198_p0520b17║大海紅塵撲地飛，隨流須得截流機；笑穿軒冕場中
J27nB198_p0520b18║過，抖擻千年火浣衣。
J27nB198_p0520b19║答蘭谿令吳雪崖
J27nB198_p0520b20║蓮花偏愛泥中出，可是居官不染心；筆底棒頭開活
J27nB198_p0520b21║眼，放光何必在祗林？
J27nB198_p0520b22║與馬半邡中丞
J27nB198_p0520b23║衣內明珠不覆藏，揭開底蘊放真光；從來把定乾坤
J27nB198_p0520b24║手，正好籌邊佐廟堂。
J27nB198_p0520b25║與洪鳴南文學
J27nB198_p0520b26║話頭原是金剛劍，一句全提識浪枯；衣縫迸開珠忽
J27nB198_p0520b27║露，分明捉倒赤鬚胡。
J27nB198_p0520b28║訊張莂公孝廉
J27nB198_p0520b29║曾遊瀛博兩山來，不隔羅浮夢裏梅；近日人傳消息
J27nB198_p0520b30║至，吟風嘯月鳳凰臺。
J27nB198_p0520c01║山居
J27nB198_p0520c02║柏子長燒香滿爐，磐陀坐聽鳥聲呼；瑞巖不識菴中
J27nB198_p0520c03║主，剛要惺惺喚醒渠。
J27nB198_p0520c04║龍山客到便移菴，拽尾靈龜我不堪；混眾獨居皆可
J27nB198_p0520c05║意，白雲深處又封關。
J27nB198_p0520c06║幾樹膚紅山果熟，一條白練瀑泉飛；道人不到忘心
J27nB198_p0520c07║境，遏捺如何息得機？
J27nB198_p0520c08║剩栽多福門前竹，笑指南泉夢裏花；不了目前差別
J27nB198_p0520c09║事，果然惑障翳塵沙。
J27nB198_p0520c10║怪道亂傳梅子熟，青苔滑動口唇皮；松花落盡荷衣
J27nB198_p0520c11║破，露出常公兩朵眉。
J27nB198_p0520c12║泉石獨饒清供好，煙嵐竹樹畫圖開；從來身在千峰
J27nB198_p0520c13║裏，長嘯高歌歸去來。
J27nB198_p0520c14║熱鬧門庭饒一著，幽深境界占三分；蒼松白石容高
J27nB198_p0520c15║臥，隔斷紅塵遍是雲。
J27nB198_p0520c16║出處已安吾定分，鼻繩終不為人牽；柴門兩片開還
J27nB198_p0520c17║閉，好結青山未了緣。
J27nB198_p0520c18║
J27nB198_p0520c19║
J27nB198_p0520c20║雪關禪師語錄卷之十一終