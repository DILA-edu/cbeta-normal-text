J27nB198_p0521a01║雪關禪師語錄卷之十二
J27nB198_p0521a02║門人成巒錄
J27nB198_p0521a03║法孫開詗編
J27nB198_p0521a04║偈頌
J27nB198_p0521a05║僧代雪岐禪人求示
J27nB198_p0521a06║無常迅速，生死事大；古學道人，身命可捨。倩求開示，
J27nB198_p0521a07║為誠可訝！隔蓬買鵝，敲壁傳話。非做冤家，賊難捉下；
J27nB198_p0521a08║業識奔忙，騰猴躍馬；不大掀翻，如何脫灑？
J27nB198_p0521a09║與吉操禪人
J27nB198_p0521a10║最初參禪，念如木石；縱歷境緣，昧予不得。心須靈明，
J27nB198_p0521a11║志貴挺特；識貪嗔癡，無始蟊賊。欲得剿擒，這裏著力；
J27nB198_p0521a12║真正禪人，履踐明白。莫矜己長，勿擿他隙；居逆受順，
J27nB198_p0521a13║處順如逆。如火銷冰，那容情識；一點真光，韜藏固密。
J27nB198_p0521a14║玄寅禪者乞警語
J27nB198_p0521a15║汝若為生死，眉毛長廝結；提起話頭來，不悟寧休歇？
J27nB198_p0521a16║是非都莫管，情緒須教絕；打開大胸襟，豎起脊如鐵。
J27nB198_p0521a17║坐不見身心，行不見日月；一生恁麼去，到家有時節。
J27nB198_p0521a18║不是明眼人，莫聽伊胡說；衣食名利養，視之若黃葉；
J27nB198_p0521a19║未透祖師關，勇猛須常切。
J27nB198_p0521a20║如意頌贈余集生居士
J27nB198_p0521a21║三到博山門，此到更為切；君如先師意，善解同心結。
J27nB198_p0521a22║天關妙能旋，地軸何愁折？指揮生風雲，運行扶日月；
J27nB198_p0521a23║陰翼皇度人，分明得這橛。
J27nB198_p0521a24║示非文禪者
J27nB198_p0521a25║決志參禪客，心堅鐵石如；面皮全放冷，肝膽直無迂。
J27nB198_p0521a26║剔起眉毛看，逢渠莫認渠；時時萬人敵，念念六窗虛。
J27nB198_p0521a27║打破情狐窟，拴回識馬駒；日中旋玉兔，月裏鎖金烏。
J27nB198_p0521a28║力斷憎和愛，毋分親與疏；機須明殺活，理莫墮偏枯。
J27nB198_p0521a29║窮子珠頻奪，耕夫牛好驅；吸乾滄海水，笑倒赤鬚胡。
J27nB198_p0521a30║示燦宏禪人
J27nB198_p0521b01║此道最幽玄，莫計程途遠；不被境緣牽，直下如射箭。
J27nB198_p0521b02║佛祖眾機緣，一一皆方便；透得一椿去，拈來都成片。
J27nB198_p0521b03║切忌亂商量，狐疑起邪見；非真明眼人，莫遭胡指點。
J27nB198_p0521b04║抖擻復抖擻，機關自圓轉；魔佛皆殺除，事理齊雙遣；
J27nB198_p0521b05║心地放教空，如雲從舒卷。
J27nB198_p0521b06║囑雲岫侍者
J27nB198_p0521b07║丈夫既出家，情念都休絕；行住坐臥中，話頭須緊切。
J27nB198_p0521b08║一念墮空閒，六賊來相劫；若真學道人，心勁如生鐵。
J27nB198_p0521b09║直教大理明，通身流鮮血；死中翻活來，表裏俱融徹；
J27nB198_p0521b10║好生著精彩，莫負吾真說。
J27nB198_p0521b11║瀛山示禪人
J27nB198_p0521b12║參禪最怕落窠臼，要解虛空翻筋斗；塵情切忌弄漚
J27nB198_p0521b13║花，諸見莫教開戶牖。分明提起金剛王，摩醯眼爍頂
J27nB198_p0521b14║門光；三頭六臂擎天地，坐斷毘盧碎十方。箇中事本
J27nB198_p0521b15║無難易，秪為人根有鈍利；利鈍齊能辦片誠，掀翻海
J27nB198_p0521b16║岳真和底。剔起眉毛莫放閒，疑情瞥透須彌山；若還
J27nB198_p0521b17║冷坐無思算，不墮偷心便落頑。死生豈可同兒戲？光
J27nB198_p0521b18║影門頭休認是；打破閻羅業鏡來，方纔好嚼廬陵米。
J27nB198_p0521b19║淊淊盡是宗門客，不逞狂談守枯嘿；君須跳出兩重
J27nB198_p0521b20║關，翻瀾逆溯曹洞脈。
J27nB198_p0521b21║萬安一近士持金剛經有年乞數語明示
J27nB198_p0521b22║金剛字字涅槃心，昔日南能悟入深；覷破腳跟無所
J27nB198_p0521b23║住，打開伏藏盡黃金。居士善根原自厚，篤信斯經樂
J27nB198_p0521b24║持受；世尊敷座何尋常？空生特地稱希有。我人四相
J27nB198_p0521b25║孰安名？就裏掀翻最上乘；至理不留元字腳，虛空縛
J27nB198_p0521b26║殺爛麻繩。秪將一句提朝暮，千聖出離同一路；微塵
J27nB198_p0521b27║剖處露全經，笑看森羅齊作舞。然燈受記釋迦尊，早
J27nB198_p0521b28║是空花落眼痕；空色兩關都擊碎，大家扶起破沙盆。
J27nB198_p0521b29║示耳圓禪人
J27nB198_p0521b30║參禪要在真剛烈，拶碎疑團情謂絕；譬升樓閣望虛
J27nB198_p0521c01║空，八面玲瓏俱透徹。莫將情識亂商量，口裏波瀾盡
J27nB198_p0521c02║屬狂；洗卻腸兮換卻骨，打翻窠臼沒遮藏。無明兩字
J27nB198_p0521c03║心相續，大似汗衫黏赤肉；須教裏許細參詳，桶底脫
J27nB198_p0521c04║箍如爆竹。
J27nB198_p0521c05║囑穎學座元
J27nB198_p0521c06║參禪之以貴明利，如握吹毛能斷制；制之一處兀無
J27nB198_p0521c07║移，劈破青天呈膽氣。氣象端凝萬仞高，龍飛虎步恣
J27nB198_p0521c08║雄豪；如騎鵬背翻身下，四顧春雲滿錦袍。法身凍煞
J27nB198_p0521c09║無遮蓋，上下八方須纜帶；正中妙挾理忘玄，事事縱
J27nB198_p0521c10║橫得自在。自在還須心境空，一絲纔掛便朦朧；葛藤
J27nB198_p0521c11║窠裏通身轉，拄杖無依活似龍。道人不許沾情識，添
J27nB198_p0521c12║上些兒為彩色；隨流辯得濁中清，堪與宗門垂軌則。
J27nB198_p0521c13║敏而好學穎如鋒，此事分明徹底窮；根固自然枝葉
J27nB198_p0521c14║茂，花香果熟耐霜紅。緣因妙在觀時節，躁進從來防
J27nB198_p0521c15║失跌；逆風把柁順流行，魔佛俱空眼裏屑。
J27nB198_p0521c16║囑在犙靜主（時在杭州橫山光明寺）
J27nB198_p0521c17║禪如獅乳貴真器，非器盛之成枉棄；若箇男兒不丈
J27nB198_p0521c18║夫，脊梁挺起須剛利。聖凡截斷心如墻，迸碎虛空連
J27nB198_p0521c19║架墜；活路生機死得回，此回見山不是醉。宗乘教窟
J27nB198_p0521c20║徹掀翻，自在縱橫何諱忌？佛祖逢之遭罵呵，男女誰
J27nB198_p0521c21║家不魔魅？君臣賓主強安排，自笑真人真無位；者畔
J27nB198_p0521c22║閒名書牯牛，那邊卻懶騎金翅。逆流洞水看波瀾，一
J27nB198_p0521c23║任傍人添意氣；黑狗今朝爛銀蹄，石人昨夜懷胎出。
J27nB198_p0521c24║頌南泉不是心不是佛公案贈馬半邡中丞
J27nB198_p0521c25║非物非心復非佛，澄然如水無筋骨；打破雲門膠腦
J27nB198_p0521c26║盆，翻身攪動蒼龍窟；笑看一馬生三寅，下載清風隨
J27nB198_p0521c27║剪拂。
J27nB198_p0521c28║師至雲棲掃塔時黃海岸余集生洎武林眾檀護
J27nB198_p0521c29║居士請上堂師辭以偈
J27nB198_p0521c30║杭州司理黃居士，曾向壽昌吞毒餌；如今毒發不容
J27nB198_p0522a01║情，到處尋人撾毒鼓。業風吹我到雲棲，擁篲慚非屋
J27nB198_p0522a02║裏子；居士爪牙獰且雄，禪淨兼如戴角虎。分明覿面
J27nB198_p0522a03║見師翁，家醜何須更揚露？琴瑟琵琶總法音，門門自
J27nB198_p0522a04║有當家人。攙行奪市成何事？搽粉塗脂枉效顰；座中
J27nB198_p0522a05║都是江南客，仍唱鷓鴣非本色。石頭布衲勝龐翁，兼
J27nB198_p0522a06║有群公同節拍；若教野叟更登臺，郎當舞袖何奇特？
J27nB198_p0522a07║師翁淨土本清嚴，切忌重屙臭氣息；倒拈笤帚掃庭
J27nB198_p0522a08║除，頓使門風增潔白；大家遊戲常寂光，不打鼓篴真
J27nB198_p0522a09║鼓篴。
J27nB198_p0522a10║冰輪禪人乞警語
J27nB198_p0522a11║參禪志向須決烈，一副心腸剛似鐵；埋身萬丈古坑
J27nB198_p0522a12║中，絕後再甦心始歇。莫弄巧舌頭，休管通身熱；冰河
J27nB198_p0522a13║發燄猛燒天，鐵樹開花笑不徹。心要細！膽要大！空中
J27nB198_p0522a14║飛走行無礙；須彌推倒勢何雄？滄海吸乾猶未在。故
J27nB198_p0522a15║鄉未到切須歸，歸到還須更活埋；識漏不乾終帶病，
J27nB198_p0522a16║道胎無養禍常來。記我話！莫閒猜！了後猶愁不了懷；
J27nB198_p0522a17║金蕊銀絲猶是藥，空王不坐寶花臺。
J27nB198_p0522a18║參禪四警為元方禪人
J27nB198_p0522a19║警於春：百草頭邊祖意新，瞥見桃花無諱處；許多人
J27nB198_p0522a20║落眼中塵。休蹉過！著精神！光景門頭謾認真；爛漫風
J27nB198_p0522a21║光收不住，柳條穿起付東君。
J27nB198_p0522a22║警於夏：炎日當空渾雪夜，野老穿殘荷芰衣，木人推
J27nB198_p0522a23║倒薔薇架。覷眉端！窺腳下！首尾分明難入畫；重重說
J27nB198_p0522a24║破好參詳，梅子熟時連核大。
J27nB198_p0522a25║警於秋：海岳掀翻吼鐵牛，分明突出新羅鷂，撲地還
J27nB198_p0522a26║成一對鷗。時節換！莫隨流！佛祖玄機未易酬；拈起黃
J27nB198_p0522a27║花成獨笑，看誰共倚木蘭舟？
J27nB198_p0522a28║警於冬：萬壑千巖絕路通，凍殺法身誰蓋得？枯椿燒
J27nB198_p0522a29║火一冬紅。時欲暮！歲將終！禪客參禪作麼窮？不是天
J27nB198_p0522a30║寒三箇月，好花爭便遇春風。
J27nB198_p0522b01║示履徵上座
J27nB198_p0522b02║藏身處，沒蹤跡！華鯨掣斷絲千尺；沒蹤跡，莫藏身！雙
J27nB198_p0522b03║手扶迴日月輪；分明踏上毘盧頂，倒跨橫趨不見人。
J27nB198_p0522b04║忘疏親！絕彼此！森羅萬象成賓主；與物隨緣作比鄰，
J27nB198_p0522b05║清波透出紅塵路。
J27nB198_p0522b06║示玄蓋禪人
J27nB198_p0522b07║舉不顧！即錯過！是甚麼兮成話墮？本來面目露堂堂，
J27nB198_p0522b08║秪為周遮翻昧我。不坐中堂不落隅，釣雪漁翁重點
J27nB198_p0522b09║破。休點破！龍未飛時鱉未跛。
J27nB198_p0522b10║示古眉禪人參死了燒了
J27nB198_p0522b11║死了又燒了，烈焰光中須急討；迸開一縫透銀山，煙
J27nB198_p0522b12║崖雪嶺還須到。按下雲頭徹底參，生死關兮如影泡；
J27nB198_p0522b13║不得重重錦縫開，爭知寶印當風妙。
J27nB198_p0522b14║與李季寅琴師
J27nB198_p0522b15║妙指發箜篌，清音傳海印；試問彈者誰？為君通箇信。
J27nB198_p0522b16║不見，道曲中人，不見江上數峰青。
J27nB198_p0522b17║無言禪友出手卷求師圓相，師揮筆一點復書以
J27nB198_p0522b18║偈。
J27nB198_p0522b19║白紙加一點，虛空萬象都圈遍；若道這點也不消，九
J27nB198_p0522b20║十六種成斷見。說常說斷是狐禪，圓相如何親履踐？
J27nB198_p0522b21║且道履踐底是甚圓相？咦！究取這一點。
J27nB198_p0522b22║像贊
J27nB198_p0522b23║旃檀像贊為孝廉聞子將居士題
J27nB198_p0522b24║黃面瞿曇太煞苦，教化眾生撾口鼓；纔偷忉利片時
J27nB198_p0522b25║閒，便有人來忙覷捕。優填老賊解搜求，這副贓私遭
J27nB198_p0522b26║露布；摩頂授記向支那，千年香火八伯主。虎林居士
J27nB198_p0522b27║效其顰，石上打摹爭快睹；讚歎既不名福田，供養翻
J27nB198_p0522b28║成罪過事。此何故？人人都有玉毫光，莫教眼花添影
J27nB198_p0522b29║子。
J27nB198_p0522b30║彌勒大士贊
J27nB198_p0522c01║怪哉怪哉！你又出來；這般模樣，倒地臥街。布袋破落，
J27nB198_p0522c02║拿住撒開；大千包裹，無物纍堆。龍華會上相逢日，我
J27nB198_p0522c03║要轟天掌爾腮。復笑云：「也是阿獃。」
J27nB198_p0522c04║觀音大士贊（二首）
J27nB198_p0522c05║無眼是名觀，無耳是名音；一塵旋轉轉，諸塵豁開兮！
J27nB198_p0522c06║非但八萬四千爍迦羅目返照也，豈止三十二面淨
J27nB198_p0522c07║妙色身？大千剎土分身看，半朵寒山半朵雲。
J27nB198_p0522c08║大千經卷光明藏，普照閻浮作寶幢；一縷通身揚墨
J27nB198_p0522c09║海，群生無不在慈航。
J27nB198_p0522c10║羅漢贊四首為密印禪友題
J27nB198_p0522c11║遊戲神通，各得一橛；衲綻鍼縫，將勤補拙。也不拙！說
J27nB198_p0522c12║時默兮默時說。
J27nB198_p0522c13║目不識丁，手不識卷；穿透牛皮，說些杜撰。不杜撰！月
J27nB198_p0522c14║朗星輝何所見？
J27nB198_p0522c15║按下雲頭，掀眉舉似；狹路相逢，那箇是虎？喚作虎！蹉
J27nB198_p0522c16║過金毛獅子子。
J27nB198_p0522c17║龍性易馴，缽盂難動；些子伎倆，顯異惑眾。惑不動！也
J27nB198_p0522c18║是一場閒賣弄。
J27nB198_p0522c19║羅漢贊
J27nB198_p0522c20║眾生幻，是佛幻，千奇百怪描來看；山川草樹及微塵，
J27nB198_p0522c21║無非是佛是羅漢。一圖畫就任君觀，紙上求真秪得
J27nB198_p0522c22║半。那半何如？討甚麼碗？
J27nB198_p0522c23║達磨大士贊
J27nB198_p0522c24║走來東土販滯貨，面壁九年等箇人；一花五葉開狼
J27nB198_p0522c25║藉，畢竟誰知底裏春？
J27nB198_p0522c26║當門齒落是何年？又被丹青作畫傳；面壁那知林外
J27nB198_p0522c27║事，兒孫不肖各譚禪。
J27nB198_p0522c28║真了歇禪師像贊
J27nB198_p0522c29║身頎而頤，眉疏而秀；師子群中，此為真吼，回眸則海
J27nB198_p0522c30║嶽俱旋，低頭則日月倒走。刀尺罏鎚，隨材曲就，泥紫
J27nB198_p0523a01║無心應詔行，剎竿遍地揚家醜；曾被丹霞一掌轟，恨
J27nB198_p0523a02║入髓深誰解紐？
J27nB198_p0523a03║性天老和尚贊
J27nB198_p0523a04║從關中來，行腳到此，觀虎林有大乘法器，磨快剃刀
J27nB198_p0523a05║藏在袖子，等箇人來和髮剪去，這老賊若不去，必被
J27nB198_p0523a06║人捉住。
J27nB198_p0523a07║雲棲師翁贊
J27nB198_p0523a08║悲何深？願何廣？天台後身，豐干賊黨；雖不捏怪，有些
J27nB198_p0523a09║伎倆。撈漉群生，漫天布網；蕩絕纖塵，富有萬象。無量
J27nB198_p0523a10║法門，如歷諸掌；戒律中興，掃除穢壤。淨土禪關，分斤
J27nB198_p0523a11║擘兩；千古雲棲，叢林榜樣。
J27nB198_p0523a12║紫柏大師贊
J27nB198_p0523a13║師當末季運，吾宗何澹薄？獨起振臂呼，群雄爭逐角。
J27nB198_p0523a14║禪河壅復流，魚龍正瀺灂；不是銕肩頭，千斤擔撲落。
J27nB198_p0523a15║如人懸巨鐘，一線剛吊著；慧命苟扶傾，萬金軀可鑠。
J27nB198_p0523a16║秪圖枝葉茂，那顧傷盤錯？賢哉紫柏翁，刀山成正覺。
J27nB198_p0523a17║鵝湖養菴心師翁贊
J27nB198_p0523a18║質如不彫之玉，道如沒蔕之花；辨老廚前打翻茶銚，
J27nB198_p0523a19║華山隊裏誤折擔頭。戒瑩秋空之月，孝全長蘆之名；
J27nB198_p0523a20║鵝湖說法春秋老，不愛油餈心事清。
J27nB198_p0523a21║磬山天隱禪師小影贊
J27nB198_p0523a22║千尺寒松抽石筍，嶙峋氣概絕摩捫；尾巴嚲地眠如
J27nB198_p0523a23║虎，衲子撩他命不存。何故？牙如劍樹，口似血盆。
J27nB198_p0523a24║聞師翁贊
J27nB198_p0523a25║行雲流水不留蹤，垂老千山策瘦笻；歸到破匋菴裏
J27nB198_p0523a26║坐，一雙冷眼看蛇龍。
J27nB198_p0523a27║不醉禪！不慕佛！推挽群機，掀翻理窟，一片心肝銕，打
J27nB198_p0523a28║成破沙盆，是匋中物，年老成精，好枚淈𣸩。
J27nB198_p0523a29║博山老和尚贊
J27nB198_p0523a30║兩道眉毛掃太空，一條拄杖活如龍；袈裟包裏三千
J27nB198_p0523b01║界，唯有瀛山不在中。緣何不在中？出得羅籠，人得羅
J27nB198_p0523b02║籠。
J27nB198_p0523b03║這尊慈，拈穿膽之鋒，無機不透；旋曜眼之鏡，過物即
J27nB198_p0523b04║彰。一片熱腸，愛兒孫敲水浴火；十分勝氣，與佛祖奪
J27nB198_p0523b05║格換機。眉毛忒麤，老胡僧也須壓倒；手段極辣，諸尊
J27nB198_p0523b06║宿立在下風。奮雄辯則雷振風飛，魔外莫不喪氣；摧
J27nB198_p0523b07║異見則刀開斧劈，疑難頃爾冰消。接伶俐漢，滿口含
J27nB198_p0523b08║糊；對生盲人，一腔明白。當初未遇剛求見；今日相逢
J27nB198_p0523b09║不欲親。何故如此？險機暗用常擔板，毒口纔開便鑠
J27nB198_p0523b10║金。
J27nB198_p0523b11║德宗法師像贊
J27nB198_p0523b12║揮麈橫經氣截虹，精抽教義活如龍；有時洗盡鉛華
J27nB198_p0523b13║態，眾賣花兮獨賣松。
J27nB198_p0523b14║靈源法師贊
J27nB198_p0523b15║庫有明珠，無人著價；獨有紹師，昧色得馬。袈裟被體，
J27nB198_p0523b16║鬚髮隨下；率爾橫經，宿學爭嗄；雲棲之後鼓餘波，金
J27nB198_p0523b17║玉其人難上畫。
J27nB198_p0523b18║玄箸法師小影贊
J27nB198_p0523b19║僧寶如林，獨稱義虎；辯若懸河，肇鄰叡伍。坐如枯木
J27nB198_p0523b20║聽龍吟，有問拈來這串子；歸去來兮不記年，賸道生
J27nB198_p0523b21║緣五十五。
J27nB198_p0523b22║白拂師贊
J27nB198_p0523b23║鐵面禪和，帶獦獠氣；我早相逢，有點畏你。二十餘年
J27nB198_p0523b24║盂錫分，且喜你真箇呷粥啖虀做到底，而今隔嶺手
J27nB198_p0523b25║招呼，不知相見如何底？
J27nB198_p0523b26║懷愚禪師贊
J27nB198_p0523b27║形儀蒼古，影分臞鶴之清；性地虛明，手握靈蛇之寶。
J27nB198_p0523b28║立千僧而角映；似孤月而獨輝。崑山片玉，喜無彫琢
J27nB198_p0523b29║之痕；曹溪滴水，已具滔天之勢。好堅必出群木，頻伽
J27nB198_p0523b30║逾乎鷇音，脫然非逝，再來即今。
J27nB198_p0523c01║碧天老宿贊
J27nB198_p0523c02║鐵石心腸，山林骨氣；壁立巖棲，道人風味。箇事自知，
J27nB198_p0523c03║洞表見裏；法海重興，公有夙誓。拚命特來，緣逢時至；
J27nB198_p0523c04║羅山功成，千古誰媲？腳下兒孫美蔭成，寶樹遮天仍
J27nB198_p0523c05║迥地。咦！不可塗汙你。
J27nB198_p0523c06║忍生上人小像贊
J27nB198_p0523c07║生有可忍乎？生無可忍乎？於此二俱了，超然古丈夫。
J27nB198_p0523c08║自贊
J27nB198_p0523c09║枯如趙老穿庭柏，瘦似曹山覷井驢；大明國裏沒箇
J27nB198_p0523c10║像，佛祖堂中豈著渠？
J27nB198_p0523c11║不像祖師不像佛，不像爺娘不像物；千不如人萬不
J27nB198_p0523c12║如，所以丹青描不出。既是描不出，且道這箇是阿誰？
J27nB198_p0523c13║相似瀛山破院中，寒涕懶收癡突兀。
J27nB198_p0523c14║岳牧金豈凡居士小影索贊
J27nB198_p0523c15║這箇俗漢，隨著方圓；身藏針孔，手擲大千。射殺路邊
J27nB198_p0523c16║石虎，養熟樹上心猿；捉敗維摩行腳，奪卻龐老家緣。
J27nB198_p0523c17║畢竟具何手段？拍掌笑破青天；問我末後一句，華藏
J27nB198_p0523c18║倒挂眉尖。咄！
J27nB198_p0523c19║孫冶堂小影贊
J27nB198_p0523c20║偉哲風標，邃澄器宇；觀其所繇，罔測乎蒔。幻住閻浮，
J27nB198_p0523c21║來為何故？肯將本分事陶鎔，兩肩擔子堪分付。咦！我
J27nB198_p0523c22║不在影子上相睹。
J27nB198_p0523c23║題以文上人
J27nB198_p0523c24║拈匙便喫，想箇甚麼？翻轉缽盂，放身倒臥。咦！憨打呼
J27nB198_p0523c25║則不可。
J27nB198_p0523c26║題印潭上人小像
J27nB198_p0523c27║行腳直隨煙水去，德雲相見別峰寒；依稀印破澄潭
J27nB198_p0523c28║月，更問何人把釣竿？
J27nB198_p0523c29║題玄鎧禪人小影
J27nB198_p0523c30║永夜焚香箕坐時，不知想著甚東西？樹頭明月來相
J27nB198_p0524a01║照，此際光輝更問誰？
J27nB198_p0524a02║題曇初禪人小影
J27nB198_p0524a03║坐盤陀上，想箇甚麼？放下頂笠，行腳如何？驀忽念著
J27nB198_p0524a04║自家底，無舌童兒解唱歌。
J27nB198_p0524a05║題松雪禪友小影
J27nB198_p0524a06║爾愛肥，我愛瘦；兩箇相逢，都忘好醜。問公般若體如
J27nB198_p0524a07║何？笑縛龜毛為掃帚。咦！若道這箇是，更有畫不就。
J27nB198_p0524a08║題嗣南上座小影
J27nB198_p0524a09║口闊吸盡金焦，腳寬踏遍閩楚；夢中撞著石頭，記汝
J27nB198_p0524a10║南方一子。舌本瀾翻，驚倒角虎五雲山；裏販珠郎，衣
J27nB198_p0524a11║帶藍毿藏不住。且道阿師秪今在甚麼處？咄！莫道隔
J27nB198_p0524a12║丹青，這幅半相似。
J27nB198_p0524a13║詩
J27nB198_p0524a14║送吉水陳青逵文學歸閱藏
J27nB198_p0524a15║世羅密如髮，眾愛織成目；既墮此中生，超然幾脫俗。
J27nB198_p0524a16║非有大力人，泥深沒象足；苟無決裂志，安能翻此局？
J27nB198_p0524a17║君今何高挺？靈鋒慧自夙；愛子且能捐，塵韁豈能束？
J27nB198_p0524a18║千里望雲山，輕舟來何速？相送兒出家，還歸謝故屬。
J27nB198_p0524a19║靜掩三間茅，閒簡千餘軸；了卻生平願，別唱無音曲。
J27nB198_p0524a20║家在青原山，山光照几牘；爛煮廬陵米，折腳鐺中熟。
J27nB198_p0524a21║咬破一粒時，百味隨心欲；丈夫疾求道，抽刀剖寒竹；
J27nB198_p0524a22║直下便承當，六六三十六。
J27nB198_p0524a23║寄董鄖陽八際使君
J27nB198_p0524a24║涼奏北巖吹，茆堂秋欲沐；峰氣邈含陰，太灝顛何肅？
J27nB198_p0524a25║似濯煩歊襟，清鏡超蒙俗；廓視寰中虛，真機朗如燭。
J27nB198_p0524a26║曠古徹來今，千秋瞬不足；至今空洞懷，萬事雲流目。
J27nB198_p0524a27║攖鋒截毛寒，驊騮疾驅轂；出則蟄龍飛，處則神雞木。
J27nB198_p0524a28║伏御兩忘情，柴桑遂貞復；廬阜不多高，遠公道名馥。
J27nB198_p0524a29║當時十八賢，氣味相渾穆；杖筣偶過橋，笑聲虎驚谷。
J27nB198_p0524a30║世豈無淵明？破院慚幽獨；安得長者車？答歌蓮社曲。
J27nB198_p0524b01║擁帚每跂予，還期訪修竹；不必論禪深，浩然公素蓄。
J27nB198_p0524b02║永嘉到曹溪，何妨留一宿？
J27nB198_p0524b03║讀寒山詩作
J27nB198_p0524b04║我愛寒山詩，不入時人調；句句洗塵情，安在事華藻。
J27nB198_p0524b05║至人寧逐物，廓然飛空鳥；豈但出樊籠？兼忘脫矰繳。
J27nB198_p0524b06║俯視天壤間，幾箇離沈掉；長眠松下石，興來歌浩浩。
J27nB198_p0524b07║拊掌笑如狂，東顛復西倒；高揮石壁上，暗書木葉杪。
J27nB198_p0524b08║乍看意句新，轉玩滋味好；冷眼觀戲場，熱鬧何時了？
J27nB198_p0524b09║相逢拾得來，快把笤帚掃；垢面與蓬頭，不令俗子曉。
J27nB198_p0524b10║恰被閻丘生，覷破神通小；至今天台山，白雲封海嶠。
J27nB198_p0524b11║日日松風吹，夜夜江月照；此意人不知，對面千里邈。
J27nB198_p0524b12║我喚渠即來，來處亦不道。
J27nB198_p0524b13║贈禪者居山
J27nB198_p0524b14║山居清絕處，萬境喧囂息；此時道人心，相與同岑寂。
J27nB198_p0524b15║澗水響如琴，猿嘯下石壁；風柯作梵音，巖花吐幽色。
J27nB198_p0524b16║俯拾橡栗餐，閒煨魁芋喫；樂此煙霞情，觸目心境即。
J27nB198_p0524b17║見山若忘道，依舊重關隔；見道忘卻山，逢渠不相識。
J27nB198_p0524b18║兩忘復居存，此見真殊特；君能了斯旨，動靜隨意適。
J27nB198_p0524b19║為聖慈師作
J27nB198_p0524b20║僧中有翹楚，神骨異凡鄙；挺然好堅木，來學望標幟。
J27nB198_p0524b21║觀師道器醇，慈和心篤摯；重法輕己身，繭足詢煙水。
J27nB198_p0524b22║講席既咨求，宗閫亦游詣；所貴在真參，寧肯濫相似。
J27nB198_p0524b23║事母學長蘆，尸饔躬滌器；菴居澹忘情，不苟徇聲利。
J27nB198_p0524b24║長跪書《法華》，焚拭山窗几；一畫一稱名，一字一投地。
J27nB198_p0524b25║墨花浮素縑，展誦毫光起；七軸六萬言，一義無量義。
J27nB198_p0524b26║筆端轉妙輪，見者皆歡喜；以此勇勤精，慧深行亦傋。
J27nB198_p0524b27║今年度逢初，天命知無始；生從何處來？笑裂虛空齒。
J27nB198_p0524b28║送孝廉聞子將居士
J27nB198_p0524b29║上士不循名，經世便出世；禔躬飭百行，幹國富鴻藝。
J27nB198_p0524b30║品高治美玉，心清類上帝；明良姤其遇，忠原出孝弟。
J27nB198_p0524c01║驅車遊畏途，穩駕泥中橇；氣宇蹲師兒，吼必驚狂猘。
J27nB198_p0524c02║大貪乃生怖，外欲神通慧；廓露太虛顏，空王掄及第。
J27nB198_p0524c03║我憩虎林策，與君最縣契；濯濯見靈根，纖草手俱薙。
J27nB198_p0524c04║飯色本無殊，諸天不同嗜；均之涉洪流，憑人善揭勵。
J27nB198_p0524c05║願勿計時艱，雨久還澄霽；平忽豈其顛？茶或甘如薺。
J27nB198_p0524c06║完節非能渝，目正無斜睇；超然履錯盤，道大忘邊際；
J27nB198_p0524c07║青山盟未寒，把手摩叢桂。
J27nB198_p0524c08║坐玄錫恩公山房有贈
J27nB198_p0524c09║南屏古寺連城市，數點寒山足幽意；清心林下道人
J27nB198_p0524c10║閒，空諸所有相忘世。道人其誰更心寂？恩公夙持般
J27nB198_p0524c11║若力；火裏花開白藕香，肉邊菜揀黃虀喫。舌根妙吐
J27nB198_p0524c12║優曇華，白牛露地窮三車；眉毛似雪空今古，眼孔無
J27nB198_p0524c13║沙驗正邪。自掃茆堂如鏡裏，日日花龕奉香水；一燈
J27nB198_p0524c14║夜坐綠蘿床，雙膝曉盤黃竹椅。滿目紛華絕所思，不
J27nB198_p0524c15║貪世味那如師；等閒擊破香嚴竹，笑索鹽官扇子犀。
J27nB198_p0524c16║送體邃願公
J27nB198_p0524c17║君昔少年多俊邁，出家敏利冠群英；舌上寒濤隨思
J27nB198_p0524c18║湧，四座聽之辯悉傾。翻思名相如聲伎，娛人耳目徒
J27nB198_p0524c19║標指；月豈飛光在指頭？俱胝截斷將何示？從此躋攀
J27nB198_p0524c20║上翠微，峰腰嶺脊掩柴扉；情忘且種寬皮樹，寒盡方
J27nB198_p0524c21║知撲鼻梅。一條迸破衣間縫，大事還須知奉重；守他
J27nB198_p0524c22║珍御尚然非，豈肯隨人拋骨董？雖然禪在口唇邊，不
J27nB198_p0524c23║變隨緣觸處玄；紅罏莫厭重添火，秪要真金百鍊堅。
J27nB198_p0524c24║寄古輝藏主
J27nB198_p0524c25║佛說無生生意饒，權隨時節應生朝；分明示現胎中
J27nB198_p0524c26║事，無舌童兒振海潮。旃檀樓閣乘空下，象輅雲從皆
J27nB198_p0524c27║聖者；未離兜率降皇宮，已竟一場閒話杷。君今懸弧
J27nB198_p0524c28║爭媚壽，法社弟兄詩各首；雪關亦在雁行間，節拍和
J27nB198_p0524c29║來何殿後？嵩安百二趙州齊，面目相同雪映眉；布袋
J27nB198_p0524c30║結頭收放好，谿東纔牧過溪西。
J27nB198_p0525a01║復和張相國二水居士
J27nB198_p0525a02║虛堂宴坐清無事，開緘遠承瑤帙寄；新詩百首手自
J27nB198_p0525a03║書，錐沙截銕饒風致。詞家三昧屬何人？公於翰墨聊
J27nB198_p0525a04║遊戲；一毫端上現神通，筆劄大小神全傋。夭矯香海
J27nB198_p0525a05║出遊龍，揮霍長風摶妙翅；誰謂筆腕疲精思？恰似希
J27nB198_p0525a06║夷偷打睡。字學無心詩偶工，箇中活句難思議；山中
J27nB198_p0525a07║多少縛茅僧，輸與白毫菴主意。無門鎖子縫輕開，沒
J27nB198_p0525a08║底船兒篙慣刺；逢人借問綠葡萄，滿盤拓出鮮紅荔。
J27nB198_p0525a09║讀公詩！無義味！空空洞洞欺邊笥；舌頭原是肉生成，
J27nB198_p0525a10║揮灑千篇無一字。
J27nB198_p0525a11║上樊山主
J27nB198_p0525a12║本是金輪裔，何須紫氣占？群靈皆翼衛，百福自莊嚴。
J27nB198_p0525a13║道不繇師悟，才真與德兼；神全多蘊藉，語至絕廉纖。
J27nB198_p0525a14║秘笈探龍藏，新詩吐鳳箋；屏翰宗社倚，城塹法門瞻。
J27nB198_p0525a15║賦草隨時得，心花信手拈；光風難再睹，去棹欲留淹。
J27nB198_p0525a16║上憨大師
J27nB198_p0525a17║法乳流天下，兒孫幾箇知？門庭寬似海，心印爛如泥。
J27nB198_p0525a18║慣弄鯨波手，輕撚虎頷鬚；匡扶回劫運，正脈續楊岐。
J27nB198_p0525a19║答所上人
J27nB198_p0525a20║大千無蘊界，觸目寓玄因；花鳥傳心印，煙霞裹法身。
J27nB198_p0525a21║床空唯木枕，窗破任飛塵；好看澄潭水，龍須毒手馴。
J27nB198_p0525a22║送吳山人道甫歸華亭
J27nB198_p0525a23║孤笻霜徑出，臞甚鶴憎顏；我任虛舟泛，君隨旅泊閒。
J27nB198_p0525a24║吟狂時發笑，骨傲癖成頑；月照虎溪水，書招早入山。
J27nB198_p0525a25║三華宗侯訪子出家至博山賦贈
J27nB198_p0525a26║一棹煙江水，天寒溯上流；帆衝鳧雁影，雪點鷫鷞裘。
J27nB198_p0525a27║興為參禪發，情非舐犢遊；因君聊指示，月滿待中秋。
J27nB198_p0525a28║贈孟別駕高是
J27nB198_p0525a29║相過揮麈處，宛對紫霞君；不欲輕軒組，常時斷酒葷。
J27nB198_p0525a30║動中觀佛性，障裏撥迷雲；記得來時路，無勞更返聞。
J27nB198_p0525b01║寄丁哲初司寇
J27nB198_p0525b02║不作煙霞夢，還為霖雨思；懸知心在道，肯以佛稱師。
J27nB198_p0525b03║陶令非貪酒，遠公善說棋；前身如可憶，好讀石橋碑。
J27nB198_p0525b04║贈若師
J27nB198_p0525b05║優曇吾不見，縱見不如君；得法如傳水，揮毫欲吐雲。
J27nB198_p0525b06║久知鵝擇乳，應見驥空群；說罷《楞伽》義，心花露印紋。
J27nB198_p0525b07║次韻林狷菴明府
J27nB198_p0525b08║宰官心似佛，便是出家僧；既信人皆可，休謙我未能。
J27nB198_p0525b09║神珠光本瑩，定水攪還澄；芥孔藏鍼處，煙嵐好借簦。
J27nB198_p0525b10║寄黃季常郡伯
J27nB198_p0525b11║試問鐔津水，何如刺史清？居官勤勵政，學道豈關情？
J27nB198_p0525b12║秋月當堂照，青蓮把筆生；禪心都不泥，公案自然明。
J27nB198_p0525b13║寄曹大參能始
J27nB198_p0525b14║心事冰壺湛，詞名天苑葩；懶誇金粟口，善御白牛車。
J27nB198_p0525b15║驪頷珠經摘，仙姿扇莫遮；相知無別問，鐵橛可曾花。
J27nB198_p0525b16║遊雪峰憩瀛山堂
J27nB198_p0525b17║我住瀛山寺，茲堂喜共名；峰青連樹秀，沙白恍星明。
J27nB198_p0525b18║潮水迎帆影，溪風撲磬聲；扶笻登雪嶺，此宿想多生。
J27nB198_p0525b19║宿范家菴
J27nB198_p0525b20║病骨貪僵臥，頹然木榻虛；客居山片許，世與我何如？
J27nB198_p0525b21║鶴性巢松便，駒神逐電舒；隱身符已到，廛澗總蕭疏。
J27nB198_p0525b22║遊龍門過石雨禪師賦贈
J27nB198_p0525b23║雨洗千竿路，晴峰半潑藍；龍門留我住，鳥道問樵諳。
J27nB198_p0525b24║投子油瓶在，楊岐老屋甘；到來無可贈，兩字為題菴。
J27nB198_p0525b25║黃司理招同語風老宿湖船小集，時聞子將、方子
J27nB198_p0525b26║凡兩孝廉亦在坐。
J27nB198_p0525b27║出門涼笠便，片舫載山看；鳧鴨皆遊伴，煙霞不設籓。
J27nB198_p0525b28║群賢風致足，兩座雪人寒；說法成顛語，清譚茗碗乾。
J27nB198_p0525b29║菊潭胡太史還朝過別
J27nB198_p0525b30║岑寂無山水，廛居卻似村；香纔添柏子，車忽到柴門。
J27nB198_p0525c01║翻轉遠公局，推開不動軒；坡仙重換骨，格外透玄言。
J27nB198_p0525c02║送嚴琢菴憲副惠潮
J27nB198_p0525c03║嶺海慈雲引，潮陽甘露飛；賊船消海警，使節肅天威。
J27nB198_p0525c04║借寇民皆喜，尊韓佛不非；大顛門徑在，誰更可留衣？
J27nB198_p0525c05║與陳侍御憨園
J27nB198_p0525c06║春色浮桑梓，恩波及彈丸；為民真造福，抱道好居官。
J27nB198_p0525c07║正氣崖千仞，虛懷竹數竿；澄清天下志，作佛事無難。
J27nB198_p0525c08║送張為龍孝廉
J27nB198_p0525c09║書札三年外，交譚半日前；心常歸一處，道不在多言。
J27nB198_p0525c10║造極如扳仞，揮毫似湧泉；法門添寶塹，良驥豈須鞭？
J27nB198_p0525c11║瓶窯舟中
J27nB198_p0525c12║乘興將何適？舒懷舴艋中；四山搴薄霧，遠日澹寒空。
J27nB198_p0525c13║霜冷鳥喧樹，溪紅葉剪風；虛舟原不繫，我與世浮同。
J27nB198_p0525c14║與杭州郡丞姜山啟
J27nB198_p0525c15║官況清如水，民歌政若春；輕刑從恕字，好事每書紳。
J27nB198_p0525c16║直諒心符道，謙光德醉人；如何明大意？碧澗采鮮芹。
J27nB198_p0525c17║贈靈隱法師
J27nB198_p0525c18║宗說俱融暢，斯為雙眼明；大方無點滓，萬物在鈞衡。
J27nB198_p0525c19║魚以忘筌得，金須出礦精；長途千里驥，不逐駑駘行。
J27nB198_p0525c20║答竹山西堂
J27nB198_p0525c21║不辭風雨至，為有意同然；採藥投蒼壁，扶笻入暮煙。
J27nB198_p0525c22║機從全寢後，炤在未言先；何處尋靈骨？滔天白浪懸。
J27nB198_p0525c23║與張二水相國
J27nB198_p0525c24║一宿曹溪去，高風未再扳；白毫菴自主，金粟夢相關。
J27nB198_p0525c25║茶熟逢僧話，花香破佛顏；何緣重論道？命駕枉空山。
J27nB198_p0525c26║賀詹月菴明府任甌寧
J27nB198_p0525c27║清白門風好，神君不謬傳；果然心是佛，真箇吏如仙。
J27nB198_p0525c28║逸致翀霄鳳，靈根出沼蓮；聞琴思妙指，誰共日譚禪？
J27nB198_p0525c29║答州牧王主字
J27nB198_p0525c30║乾坤皆我宇，何地不禪林？有得非深證，無言顯妙心。
J27nB198_p0526a01║蒲團從坐破，俗物那相侵；領略家山水，真成絲竹音。
J27nB198_p0526a02║贈姑蘇無住師
J27nB198_p0526a03║無住為真住，安居百尺竿；蓮胎窺妙蘊，珠顆走靈盤。
J27nB198_p0526a04║倒吸虛空髓，橫拋花藥欄；家風非淨穢，優缽火中翻。
J27nB198_p0526a05║禮七祖青原思禪師塔
J27nB198_p0526a06║晴雲片片拂簷楹，塔外峰開面面城；聖諦何嘗落階
J27nB198_p0526a07║級？宗風誰不範儀型？千僧猶剩前朝釜，半壁重花倒
J27nB198_p0526a08║插荊；今日幸親從飽飯，不疑米價重和輕。
J27nB198_p0526a09║喜謝青蓮司馬辭官歸養
J27nB198_p0526a10║飄然芥視一官微，踵接疏家千古稀；冠蓋忍看臨祖
J27nB198_p0526a11║帳，扳輿已許奉慈幃。喜完水櫱清臣節，剩有霜翎舊
J27nB198_p0526a12║道衣；為愛蒲團重整頓，芭蕉剝盡露全機。
J27nB198_p0526a13║寄蔣一個居士
J27nB198_p0526a14║江左才名稱獨步，肯教選佛讓丹霞；石頭捫著麟生
J27nB198_p0526a15║角，燕市飛來駿踏花。磚亦可磨光作鏡，珠元無價照
J27nB198_p0526a16║盈車；截流自可追香象，雖在風塵逾出家。
J27nB198_p0526a17║贈葉鍾靈文學
J27nB198_p0526a18║長日青山閉草堂，門前苔蘚滑如霜；已無過客驚雲
J27nB198_p0526a19║版，喜有封書到石床。枯木自憐吾道拙；蓮花欲借姓
J27nB198_p0526a20║名香；他年倘入匡山社，茗戰先期醉不妨。
J27nB198_p0526a21║春居
J27nB198_p0526a22║細草新苔織石衣，山深轉覺到人稀；疏鐘過午連雲
J27nB198_p0526a23║落，小燕摶春挾雨飛。傍水種楊圍澗綠，穿林采蕨飣
J27nB198_p0526a24║盤肥；年來自覺清閒甚，日倚荊扉望翠微。
J27nB198_p0526a25║與楊無山明府
J27nB198_p0526a26║千里驊騮足似飛，豈因伯樂顧生輝？下車期月稱神
J27nB198_p0526a27║政，薦剡清風動帝畿。拂綬時聞花氣過，調琴愛向月
J27nB198_p0526a28║明揮；磨盤八角家聲舊，好對禪家第一機。
J27nB198_p0526a29║王邑侯同朱幼晉宗侯、李鱗玉孝廉雪中過訪
J27nB198_p0526a30║梅花一路繞空山，下馬先愁破院寒，嬾起藜床迎客
J27nB198_p0526b01║屨，笑擎茗碗解君顏。登峰笑處天如劃，入我門來雪
J27nB198_p0526b02║欲關；公案現成何必說？趙州庭柏喜重參。
J27nB198_p0526b03║鷹字二首
J27nB198_p0526b04║濃雲似帶墨痕餘，巧得人間製字初；蒼頡正須觀鳥
J27nB198_p0526b05║跡，白羌疑是赫蠻書。亂飛星漢成蝌蚪，半沒江天混
J27nB198_p0526b06║魯魚；不似迴文機上女，寒燈夜夜思躊躇。
J27nB198_p0526b07║偶來池上逐鵝群，欲換黃庭學右軍；萬國秪今思羽
J27nB198_p0526b08║檄，三冬應待爾書雲。傳將蔡女胡笳曲，寫入湘靈瑤
J27nB198_p0526b09║瑟聞；畫破長江秋一色，洞庭波水盡流文。
J27nB198_p0526b10║雪關詩四首
J27nB198_p0526b11║儼坐如山獨峙高，大千廝結兩眉毛；娑婆雲布千花
J27nB198_p0526b12║座，華藏光騰百寶毫。香霧夜分微欲線，琴聲風送急
J27nB198_p0526b13║如濤；道人此境常時別，九月花開絳樹桃。
J27nB198_p0526b14║真心寂爾自形忘，涉入洪波不近狂；語共趙州呈漆
J27nB198_p0526b15║器，默同毘耶顫空床。霞籠金粟滋瓊露，月上青蘿放
J27nB198_p0526b16║鏡光；不是萬重關鑰破，幾多旅泊未還鄉。
J27nB198_p0526b17║虛空偪塞是吾關，不與乾坤共兩間；撲碎須彌通剎
J27nB198_p0526b18║境，統開法界入灣環。摩尼殿角龍盤影，菡萏花中佛
J27nB198_p0526b19║破顏；卻笑空生巖下坐，不曾推倒涅槃山。
J27nB198_p0526b20║岐路亡羊覓轉多，多岐與我不偏頗；騎歸遶市生獰
J27nB198_p0526b21║虎，喚出離缾熟養鵝。坐得蓮臺非是佛，奪他拄杖自
J27nB198_p0526b22║成魔；如今笑殺溈山老，水牯投胎奈爾何？
J27nB198_p0526b23║與侍御曾儆弦
J27nB198_p0526b24║丈夫為道不徇名，心印靈山夙有盟；未跨石門先已
J27nB198_p0526b25║到，欲留寶帶笑相迎。花開古洞春風好，龍起寒潭活
J27nB198_p0526b26║水生；此事捷如呼谷響，還將一唯振家聲。
J27nB198_p0526b27║與文學林懋禮
J27nB198_p0526b28║東林原不慕高名，為有群賢結社盟；然我未能弘法
J27nB198_p0526b29║化，笑公無乃枉相迎。千燈祖焰憑何續？一雨人花好
J27nB198_p0526b30║自生；也欲與君賡雪曲，吾家三昧本非聲。
J27nB198_p0526c01║與徐興公居士
J27nB198_p0526c02║自呼自諾瑞巖名，石上同參這箇盟；今日相逢都喚
J27nB198_p0526c03║醒，當年暫別喜重迎。漚花場裏閒觀劇，鷹母巢中笑
J27nB198_p0526c04║托生；欲共君談長劫事，不妨擊碎唾壺聲。
J27nB198_p0526c05║與陳鹿門山人
J27nB198_p0526c06║破衲何心薄海名？秪緣支許舊同盟；清風朗月披襟
J27nB198_p0526c07║想，楚水吳山擁錫迎。無說能教花雨落，有緣親見缽
J27nB198_p0526c08║蓮生；人天自可隨機應，棒喝元非真吼聲。
J27nB198_p0526c09║與陳叔度居士
J27nB198_p0526c10║不學諸方浪得名，拂衣霞外謝浮盟；燈傳象嶺聲光
J27nB198_p0526c11║在，書到鵝湖節次迎。古路白雲行過熟，何人黑豆未
J27nB198_p0526c12║芽生？君能飲啄都無事，此是靈山付囑聲。
J27nB198_p0526c13║與高景倩居士
J27nB198_p0526c14║夙熏心以佛為天，願海如乘萬斛船；慈學護生求戒
J27nB198_p0526c15║急，志存入道照機先。毫端快睹金光聚，眉際新開紺
J27nB198_p0526c16║目蓮；迷悟兩關俱勘破，相逢笑指月兒圓。
J27nB198_p0526c17║與張雲庭居士
J27nB198_p0526c18║自然醇質合乎天，載道安如畫鷁船？既信人皆成佛
J27nB198_p0526c19║可，當機我豈釀渠先？霜鋒匣裏時聞吼，月面空中宛
J27nB198_p0526c20║坐蓮；本地風光如徹見，毫端現剎等流圓。
J27nB198_p0526c21║送老宿遊南海
J27nB198_p0526c22║欲辭蘭若朅天涯，為禮旃檀面洛伽；禹穴經行衣濕
J27nB198_p0526c23║翠，海門杯渡汐飛花。梵聲遙接湖山寺，塔影低棲曉
J27nB198_p0526c24║暮霞；好向蓮洋峰上望，天中水月照恒沙。
J27nB198_p0526c25║
J27nB198_p0526c26║
J27nB198_p0526c27║
J27nB198_p0526c28║
J27nB198_p0526c29║
J27nB198_p0526c30║雪關禪師語錄卷之十二終