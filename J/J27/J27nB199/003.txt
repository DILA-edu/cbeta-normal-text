J27nB199_p0546c01║雪關和尚語錄卷三
J27nB199_p0546c02║侍者傳善輯
J27nB199_p0546c03║拈古
J27nB199_p0546c04║陳操尚書一日齋僧，躬自行餅，一僧展手擬接，公卻
J27nB199_p0546c05║縮手，僧無語，公曰：「果然，果然。」又問僧：「有個事與上座
J27nB199_p0546c06║商量得麼？」曰：「合取狗口。」公自摑口，曰：「某甲罪過。」僧曰：
J27nB199_p0546c07║「知過必改。」公曰：「就闍黎乞取口喫飯得麼？」一日同眾
J27nB199_p0546c08║官登樓次，見數僧行過，一官人曰：「來者總是行腳僧。」
J27nB199_p0546c09║公曰：「不是。」曰：「焉知不是？」公曰：「待近來與勘過。」及僧至
J27nB199_p0546c10║樓前，公驀召上座，僧皆舉首，公曰：「不信道。」
J27nB199_p0546c11║拈曰：「陳尚書之機辨，峻比雲門，辣似睦州，蓋從二
J27nB199_p0546c12║師處得來，故縱奪臨時、殺活自在，真宗門入作，所
J27nB199_p0546c13║以下刃最緊也。還識尚書麼？電火難追影，風雷莫
J27nB199_p0546c14║辨真。」
J27nB199_p0546c15║韓文公問大顛（云云）。
J27nB199_p0546c16║拈曰：「首座眼親，顛師手快，一般抵對佛法，妙在見
J27nB199_p0546c17║幾而作、據款結案，也是正令當行，不為屈棒。文公
J27nB199_p0546c18║猶是俗漢，當時若開眼，未免傍觀拍掌。還知大顛
J27nB199_p0546c19║打首座意麼？翻雲全在我，覆雨更繇誰？」
J27nB199_p0546c20║高仲貽太傅參芙蓉楷禪師，蓉令去其所重。扣已而
J27nB199_p0546c21║參，一日忽造微，密呈偈曰：「懸崖撒手任縱橫，大地虛
J27nB199_p0546c22║空自坦平，照壑耀巖不借月，菴頭別有一簾明。」
J27nB199_p0546c23║拈曰：「此老所詣處坦夷明白，可謂山河大地不礙
J27nB199_p0546c24║眼光；若要擺手過漳江，更須撤卻簾兒相見始得。
J27nB199_p0546c25║假如相見時如何？家庭纔轉步，道路又分攜。」
J27nB199_p0546c26║洪州許刺史式，一日與泐潭澄上藍溥坐次，潭問：「聞
J27nB199_p0546c27║郎中道，夜坐連雲石，春栽帶雨松，當時荅洞山甚麼
J27nB199_p0547a01║話？」公曰：「今日放衙早。」潭曰：「聞荅泗洲大聖在楊州出
J27nB199_p0547a02║現底是否？」公曰：「別點茶來。」潭曰：「名不虛傳。」公曰：「和尚
J27nB199_p0547a03║早晚回山。」潭曰：「今日被上藍覷破。」藍便喝，潭曰：「須是
J27nB199_p0547a04║你始得。」公曰：「不奈船何，打破戽斗。」
J27nB199_p0547a05║拈曰：「賊來須趁，客來須待，一個引玉拋磚，一個埋
J27nB199_p0547a06║兵掉鬥，無端殃及上藍，真個是不奈船何，打破戽
J27nB199_p0547a07║斗。要識三大老面目麼？琵琶隨手撥，簫鼓應時鳴。」
J27nB199_p0547a08║黃山谷居士初好作艷詞，得圓通秀禪師激發，遂悔
J27nB199_p0547a09║過絕筆，後參晦堂，因聞木樨香釋然。
J27nB199_p0547a10║拈曰：「吾無隱乎爾，桂子月中落；爾無隱乎我，天香
J27nB199_p0547a11║雲外飄。山谷不遇晦堂，鼻孔撩天，搊他不住；雖然
J27nB199_p0547a12║薦得些子，爭奈腳跟紅線猶未斷在。何也？路頭纔
J27nB199_p0547a13║撞入，關鎖轉難通。」
J27nB199_p0547a14║山谷居士因謁死心禪師，隨眾入室。心見，張目問曰：
J27nB199_p0547a15║「新長老死、學士死，燒作兩堆灰，向甚麼處相見？」公無
J27nB199_p0547a16║語。心約出曰：「晦堂處參得底，使未著在。」後左官黔南，
J27nB199_p0547a17║道力愈勝，於無思念中，頃明死心所問。報以書曰：「往
J27nB199_p0547a18║年嘗蒙苦口提攜，長如醉夢，依稀在光影中，蓋疑情
J27nB199_p0547a19║不盡、命根不斷，故望崖而退耳。謫官在黔南，道中晝
J27nB199_p0547a20║臥，覺來忽爾尋思，被天下老和尚謾了多少，惟有死
J27nB199_p0547a21║心道人不肯，乃是第一相為也。」
J27nB199_p0547a22║拈曰：「鐵面去皮，晦堂析肉，死心又敲骨出髓矣。山
J27nB199_p0547a23║谷居士悟入深奧，得三尊宿爐韝之力也。秪如疑
J27nB199_p0547a24║情盡、命根斷，死心道人還肯他也未？鐵壁從渠透，
J27nB199_p0547a25║銀山更要通。」
J27nB199_p0547a26║寺丞戴中孚咨扣靈源，一日有省，以偈呈清禪師曰：
J27nB199_p0547a27║「杳冥源底全機處，一片心花露印紋，知是幾生曾供
J27nB199_p0547b01║養，時時微笑動香雲。」
J27nB199_p0547b02║拈曰：「窮源見底，燦露一片心花；微笑破顏，知是多
J27nB199_p0547b03║生供養，果然穩當，頭尾完全。若要撒得開、捏得聚，
J27nB199_p0547b04║須更窮盡變化始得。」
J27nB199_p0547b05║左丞范致虛繇翰苑守豫章，過圓通謁旻禪師，茶罷，
J27nB199_p0547b06║曰：「某行將老矣，隨在金紫行中去，此事稍遠。」通召內，
J27nB199_p0547b07║翰公應諾，通曰：「何遠之有？」公躍然曰：「乞師再垂指誨。」
J27nB199_p0547b08║通曰：「此去洪都有四程。」公佇思，通曰：「見即便見，擬思
J27nB199_p0547b09║即差。」公乃豁然有省。
J27nB199_p0547b10║拈曰：「圓通老人可謂有囊中妙藥，能起死回生在
J27nB199_p0547b11║頃刻耳。今宗師家未嘗施此國手，便謂外護沉痼
J27nB199_p0547b12║莫療，不亦冤哉。左丞雖於此省入，去此事不遠，爭
J27nB199_p0547b13║奈鄉音猶易識，家國尚茫然。」
J27nB199_p0547b14║尚書莫少虛因宦遊西蜀，謁南堂靜禪師，咨決心要。
J27nB199_p0547b15║堂使向公案上提撕，無所入。適如廁，忽聞穢氣，急以
J27nB199_p0547b16║手掩鼻，遂有省，即呈偈曰：「從來姿韻愛風流，幾笑時
J27nB199_p0547b17║人向外求，萬別千差無覓處，得來元在鼻尖頭。」堂印
J27nB199_p0547b18║之。
J27nB199_p0547b19║拈曰：「萬別千差無覓處，得來元在鼻尖頭。雖是苦
J27nB199_p0547b20║心造到，簡點將來猶帶些穢氣在。何故？為他向廁
J27nB199_p0547b21║坑頭著到。」
J27nB199_p0547b22║凌行婆問浮杯因緣。
J27nB199_p0547b23║拈曰：「凌行婆具超方作略，語句驚人，雖趙州古佛
J27nB199_p0547b24║亦讓一籌，諸尊宿盡不柰伊何，倒被浮杯老人不
J27nB199_p0547b25║動干戈捉敗者老魔魅了也。且道何人為證？」乃以
J27nB199_p0547b26║手搥胸曰：「蒼天！」
J27nB199_p0547b27║婆子燒菴。
J27nB199_p0547c01║拈曰：「婆子燒菴，卻與阿師添些光彩；阿師被趁，倒
J27nB199_p0547c02║會勘破婆子家風。且道在甚麼處勘破婆子？」遂合
J27nB199_p0547c03║掌云：「謝供養。」
J27nB199_p0547c04║一婆子令人送錢與趙州請轉藏。
J27nB199_p0547c05║拈曰：「婆子送錢轉經，起動高年老宿，趙州下床遶
J27nB199_p0547c06║匝，不孤施主好心，分明全藏掀翻，卻道秪轉一半。
J27nB199_p0547c07║且道那半藏落在何處？任從黃葉落，不與止啼錢。」
J27nB199_p0547c08║頌古
J27nB199_p0547c09║趙州無字
J27nB199_p0547c10║趙州無字漫天網，蝦鱉魚龍一口吞，問取大唐人不
J27nB199_p0547c11║會，新羅夜半放僧參。
J27nB199_p0547c12║趙州問大死的人
J27nB199_p0547c13║十萬里鵬纔展翅，一千年鶴便翱翔，到家底事人難
J27nB199_p0547c14║會，不涉程途用果長。
J27nB199_p0547c15║趙州勘婆子
J27nB199_p0547c16║魔王手裏追魔印，展也何曾露出來，不是腳跟紅線
J27nB199_p0547c17║斷，臺山之路滑如苔。
J27nB199_p0547c18║船子藏身
J27nB199_p0547c19║笙歌院裏低昂舞，錦字梭房宛轉看，近日洞庭秋水
J27nB199_p0547c20║滿，古帆風便過千灣。
J27nB199_p0547c21║婆子燒菴
J27nB199_p0547c22║婆子燒菴菴愈好，海中紅燄爍天高，目前秪要添些
J27nB199_p0547c23║子，向後從他怨寂寥。
J27nB199_p0547c24║南泉白牯
J27nB199_p0547c25║生佛齊通一鼻風，都來吸盡不同同，狸奴白牯超方
J27nB199_p0547c26║後，坐斷山頭一段空。
J27nB199_p0547c27║忠國師三喚侍者
J27nB199_p0548a01║重重提出摩尼寶，晶光獨露更非他，養子雖是婆心
J27nB199_p0548a02║切，怎奈當機錯過多。
J27nB199_p0548a03║臨濟三頓棒
J27nB199_p0548a04║金剛寶劍用非常，截斷廉纖露本光，莫言佛法無多
J27nB199_p0548a05║子，者個從來絕論量。
J27nB199_p0548a06║趙州喫茶去
J27nB199_p0548a07║逄人只是者杯茶，虛空澆濕眉毛皺，喫著若能知味
J27nB199_p0548a08║者，必然空裏翻筋斗。
J27nB199_p0548a09║靈雲見桃花
J27nB199_p0548a10║靈雲偶中桃花毒，玄沙善用蓋頭機，若無把定乾坤
J27nB199_p0548a11║手，金毛獅子變狐啼。
J27nB199_p0548a12║德山托缽
J27nB199_p0548a13║越格超方用不同，節節生機活似龍，千聖不傳末後
J27nB199_p0548a14║句，任是巖頭也莫窮。
J27nB199_p0548a15║贊
J27nB199_p0548a16║聞谷大師贊
J27nB199_p0548a17║行雲流水不留蹤，垂老千山策瘦笻，歸到破匋菴裏
J27nB199_p0548a18║坐，一雙冷眼勘蛇龍。
J27nB199_p0548a19║博山和尚贊
J27nB199_p0548a20║這尊慈拈穿膽之鋒，無機不透；旋曜眼之鏡，過物即
J27nB199_p0548a21║彰。一片熱腸，愛兒孫敲冰浴火；十分勝氣，與佛祖奪
J27nB199_p0548a22║格換機。眉毛忒麤，老胡僧也須壓倒；手段極辣，諸尊
J27nB199_p0548a23║宿立在下。風奮雄辯則雷振風飛，魔外莫不喪氣；摧
J27nB199_p0548a24║異見則刀開斧劈，疑難頃爾冰消。接伶俐漢，滿口含
J27nB199_p0548a25║糊；對生盲人，一腔明白。當初未遇剛求見，今日相逄
J27nB199_p0548a26║不欲親。何故如此？險機暗用常擔版，毒口纔開便鑠
J27nB199_p0548a27║金。
J27nB199_p0548b01║偈
J27nB199_p0548b02║禪鏡偈（有序）
J27nB199_p0548b03║大圓鏡裏說個禪字，早是痕生，況又說許多禪病
J27nB199_p0548b04║曲折出來，明眼人前反添搕𢶍。大都參學者流決
J27nB199_p0548b05║擇不精，非證道眼，料簡不明，混同魔異，所以禪鏡
J27nB199_p0548b06║之作不得已，有一腔熱腸，聊為後學贈點眼之方。
J27nB199_p0548b07║若云制之一處無事不辦，只消一句話頭，不起第
J27nB199_p0548b08║二念，則此種種指示，誠為制字下註腳耳。然秦宮
J27nB199_p0548b09║玉鏡照人肝膽，牛渚犀光洞怪隱狀，去聖時遙，宗
J27nB199_p0548b10║門流弊敗闕不可勝言。誾上座眼不耐見，將此一
J27nB199_p0548b11║柄禿掃帚，向少林庭下從新打疊一迴。當時達磨
J27nB199_p0548b12║大師面壁嵩山，掉落個影子在熊耳峰前，或有人
J27nB199_p0548b13║撈摸得著，描寫將來，使祖道重光，不亦幸乎。若作
J27nB199_p0548b14║實法綴人，寧可付之丙丁童子，不欲令好眼著屑
J27nB199_p0548b15║耳。
J27nB199_p0548b16║參禪不痛切，生死何時決？輕拋分寸陰，眼裏流生血；
J27nB199_p0548b17║世念冷如灰，心腸剛似鐵，拼命直前行，到家有時節。
J27nB199_p0548b18║參禪不苦志，安能做到底？不為戀殘軀，便是恣嬾意；
J27nB199_p0548b19║嚼出苦中甜，參到難處易，能知哲侍者，方稱鐵漢子。
J27nB199_p0548b20║參禪不猛利，優游成鈍滯，道力莫能充，病根拔不起；
J27nB199_p0548b21║勢若破重圍，雄心須奮厲，做個大闡提，舌根藏口裏。
J27nB199_p0548b22║參禪不耐久，性喜狂奔走，牽挂寸絲頭，分明業鬼誘；
J27nB199_p0548b23║不做死冤家，魔王焉授首？香林四十年，一片方打就。
J27nB199_p0548b24║參禪不綿密，話頭長打失，斯須豈可離，晝夜無間隙；
J27nB199_p0548b25║一念如萬年，千朝同一日，無孔生鐵鎚，捏出黃金汁。
J27nB199_p0548b26║參禪不勁挺，骨格非中正，為人必泛常，作事徇情境；
J27nB199_p0548b27║氣概要剛方，志意須堅硬，昂藏大丈夫，佛祖聽號令。
J27nB199_p0548c01║參禪不著意，莽蕩無成褫，邋遢似神仙，疏散學高士；
J27nB199_p0548c02║大理既未明，喻如喪考妣，不到大脫空，逍遙誰許你。
J27nB199_p0548c03║參禪念頭雜，多慮心難遏，纔覺話頭來，又遭岐路奪；
J27nB199_p0548c04║轉變志不常，欲死機偏活，除是一條心，真疑方頓發。
J27nB199_p0548c05║參禪學心在，難捨佛法愛，不是戀詞章，便為求知解；
J27nB199_p0548c06║運糞污心田，刳龜圖靈怪，直饒廣博通，拋家猶走外。
J27nB199_p0548c07║參禪多執著，執著翻成錯，大道理虛玄，無繩君自縛；
J27nB199_p0548c08║手段要翻騰，胸次須寬擴，急促入邪魔，多因此病作。
J27nB199_p0548c09║參禪著機境，眼眚花翻影，百怪與千奇，都是識心病；
J27nB199_p0548c10║急須顧本參，不可戀光影，門外打野榸，路頭恐不正。
J27nB199_p0548c11║參禪執情解，強作道理會，三枚信口猜，隔靴搔癢在；
J27nB199_p0548c12║如燈影裏行，被葛藤椿礙，斬釘截鐵人，不欠他家債。
J27nB199_p0548c13║參禪心枯槁，喜沉不喜掉，如堅冰夾魚，似巨石壓艸；
J27nB199_p0548c14║冷浸死水裏，忘卻長安道，澄潭舞毒龍，好把蒼波攪。
J27nB199_p0548c15║參禪帶狂妄，腳跟不穩當，口舌要爭強，見處成鹵莽；
J27nB199_p0548c16║破除潦草心，制死浮躁想，一味放平懷，自然銷業障。
J27nB199_p0548c17║參禪帶習氣，憎愛心難治，生死根不除，惡作機常起；
J27nB199_p0548c18║熟境變教生，活蛇弄得死，識破不為冤，轉變成大智。
J27nB199_p0548c19║參禪氣量窄，觸境動聲色，煩惱火燒天，無明雲潑墨；
J27nB199_p0548c20║德性欠雍容，詞氣多忙迫，小節忍不來，大悟何超豁。
J27nB199_p0548c21║參禪無實地，虛頭弄到底，門面愛裝花，腳跟那點地；
J27nB199_p0548c22║逄人恣談禪，開口便成偈，線斷傀儡時，方知是鬼戲。
J27nB199_p0548c23║參禪似兒戲，顛倒心難制，觸境便隨流，律身忘禁忌；
J27nB199_p0548c24║爛泥不上壁，醉漢長倒地，惟願痛加鞭，牢拴牯牛鼻。
J27nB199_p0548c25║參禪沒結局，短販隨流俗，製衣轉為裳，彈琴不終曲；
J27nB199_p0548c26║圖他小歇場，享箇便宜福，下稍如此流，路遙知馬足。
J27nB199_p0548c27║參禪去藥忌，心病休增熾，乘言喪本宗，滯句迷玄旨；
J27nB199_p0549a01║法愛不關情，悟來亦無意，如過蠱毒鄉，莫沾滴水味。
J27nB199_p0549a02║參禪要起疑，疑與悟為師，如墜求離井，似燒急捄眉；
J27nB199_p0549a03║路頭諳入處，箍底爆開時，一句無多子，芭蕉剝盡皮。
J27nB199_p0549a04║參禪落思議，總屬識心意，分別起支捂，摶量摸影子；
J27nB199_p0549a05║不解剝芭蕉，卻添駢拇指，註腳總分明，已落第二義。
J27nB199_p0549a06║參禪心憤發，便有好機括，如人惡發時，放火將人殺；
J27nB199_p0549a07║毒氣既攻心，命根應倒拔，莫學死貓兒，捕鼠眼睜煞。
J27nB199_p0549a08║參禪信得及，休向外邊覓，若真師子兒，豈喫殘羹汁；
J27nB199_p0549a09║成佛不繇他，如何黑似漆，立地便承當，一門超直入。
J27nB199_p0549a10║參禪要師友，痛處加鍼灸，冶就巧模成，璞待良工剖；
J27nB199_p0549a11║不是明眼人，錐劄徒生受，切磋與琢磨，親炙還須久。
J27nB199_p0549a12║參禪願力堅，鐵壁拶教穿，誓死無移志，捐生尚勉旃；
J27nB199_p0549a13║求深應遂意，理極自忘筌，鐵杵成針日，香飄果熟天。
J27nB199_p0549a14║參禪休自畫，秪要加鞭策，莫愁半路艱，毋慮前途窄；
J27nB199_p0549a15║根器誰不如，悟來焉可測，拼個兩三生，定然要明白。
J27nB199_p0549a16║參禪助發機，聲色不須離，竹擊曾因悟，桃開尚破疑；
J27nB199_p0549a17║圓通從此證，普眼頗相宜，不二門開處，花紅鳥亂啼。
J27nB199_p0549a18║參禪須明理，理即法身是，毫釐有差殊，白雲千萬里；
J27nB199_p0549a19║寶鏡徹無疑，金屑眼成翳，直下便承當，何容生擬議。
J27nB199_p0549a20║參禪不執是，是與非何異，不但諍空言，抑且昧真理；
J27nB199_p0549a21║師子解翻身，犛牛偏愛尾，打破是非關，是非裏游戲。
J27nB199_p0549a22║參禪不怕錯，妙在自知過，一句絕狐疑，無可無不可；
J27nB199_p0549a23║打正貴因邪，欲補先撲破，靈符到手時，造命都由我。
J27nB199_p0549a24║參禪要質直，虛偽成何益，面貌賽春風，胸次饒荊棘；
J27nB199_p0549a25║諂曲非道情，粉飾壞本色，因地心不真，果位成迂僻。
J27nB199_p0549a26║參禪宜澹泊，嗜好天真鑠，清虛理易明，滓穢神俱濁；
J27nB199_p0549a27║瓔珞粥可餐，橘皮湯好瀹，咬破鐵蒺藜，法味怡神樂。
J27nB199_p0549b01║參禪行門辦，先哲為龜鑑，添石負雲舂，栽田博茶飯；
J27nB199_p0549b02║臨濟自持盂，雪峰躬典爨，受用不知艱，終媿汗血漢。
J27nB199_p0549b03║參禪有作略，智力能恢廓，轉變不尋常，妙用自揮霍；
J27nB199_p0549b04║縱奪順機宜，殺活臨時作，如遇國手棋，別有超方著。
J27nB199_p0549b05║參禪妙兼帶，偏正融相礙，針線巧安排，脈絡相通會；
J27nB199_p0549b06║交羅珠網光，回互綺生彩，節拍妙相應，卷舒大自在。
J27nB199_p0549b07║參禪要打徹，淆訛都勦絕，言句盡疑通，宗趣善分別；
J27nB199_p0549b08║穿過險關津，拔卻閒釘楔，千了百當人，萬機流可截。
J27nB199_p0549b09║參禪要操履，步步踏實地，事理貴雙融，矛盾即不是；
J27nB199_p0549b10║途中好善為，家業從新起，拈起一毛頭，都有西來意。
J27nB199_p0549b11║參禪知因果，動念休差錯，修證即不無，污染即不可；
J27nB199_p0549b12║還他淨白心，簡點纖毫過，莫論野狐禪，不脫亦不墮。
J27nB199_p0549b13║參禪要得妙，隨機成善巧，過水那濕腳，解走不觸道；
J27nB199_p0549b14║閒穿花柳叢，笑聽琵琶調，還他了事人，七顛仍八倒。
J27nB199_p0549b15║和白毫菴偈（有序）
J27nB199_p0549b16║余讀相國二水居士菴居詩百首，其吐詞不帶煙
J27nB199_p0549b17║火，脫去筌蹄，妙撥無思。關捩居士乃親作小楷寄
J27nB199_p0549b18║余，年高興逸，筆法精絕，余固寶為眉山之帶，留鎮
J27nB199_p0549b19║三門。因步韻賡和以綴其末，大似投橘報李，不善
J27nB199_p0549b20║獻酬，博居士一笑可也。
J27nB199_p0549b21║石筍倒抽綠竹，豆棚忽引瓜藤，問我屬何緣故，釋迦
J27nB199_p0549b22║傳自然燈。
J27nB199_p0549b23║不在昂如孤鶴，何言泛若輕鷗，縱到回機地步，鵝湖
J27nB199_p0549b24║笑人逼浮。
J27nB199_p0549b25║都有一條坐具，無煩借座燈王，穿過魚庖酒肆，展開
J27nB199_p0549b26║佛國道場。
J27nB199_p0549b27║胸次未銷磊落，縱然好事不佳，真個了無憎愛，心如
J27nB199_p0549c01║臘月蓮花。
J27nB199_p0549c02║烏兔何嘗運轉，虛空那怕消磨，無字碑文難打，石人
J27nB199_p0549c03║壁上摩娑。
J27nB199_p0549c04║出門笑渠落草，回途見我家山，六月峨眉千丈，倩誰
J27nB199_p0549c05║移在雪關。
J27nB199_p0549c06║泉眼水流接筧，石邊筍迸成鞭，一飽頓忘百味，三竿
J27nB199_p0549c07║猶恣酣眠。
J27nB199_p0549c08║竹徑夏憐蔽日，茅堂冬愛迎陽，脫得汗衫乾淨，風吹
J27nB199_p0549c09║荷芰衣涼。
J27nB199_p0549c10║鬧市叢中合伴，剎竿頭上翻身，雖然無縛無脫，何妨
J27nB199_p0549c11║繇我繇人。
J27nB199_p0549c12║截鶴續鳧信手，移花接木隨緣，鐵杵成針有日，針成
J27nB199_p0549c13║鐵杵何年。
J27nB199_p0549c14║罵坐通身是膽，唾面一忍如灰，靜[跳-兆+(畚-田+水)]多生習氣，善用
J27nB199_p0549c15║吻合本來。
J27nB199_p0549c16║妙翅摩交遠漢，驪龍吸盡寒淵，丸弄虛空萬象，大都
J27nB199_p0549c17║率我天然。
J27nB199_p0549c18║問道如盲見日，涉世無風起波，聰明不了生死，甘心
J27nB199_p0549c19║受拷閻羅。
J27nB199_p0549c20║歷劫筭來片晷，大千輥入戲場，解脫門門可入，牽渠
J27nB199_p0549c21║不肯還鄉。
J27nB199_p0549c22║鵬舉依然控地，鶴沖宛在庭中，親見德雲面目，須彌
J27nB199_p0549c23║不隔別峰。
J27nB199_p0549c24║筋斗且從人打，傀儡看是誰抽，底蘊盡情勘破，成魔
J27nB199_p0549c25║作佛自繇。
J27nB199_p0549c26║竹杖旋紋有節，芒鞋綻底多年，分甚剎那億劫，一貫
J27nB199_p0549c27║原是千錢。
J27nB199_p0550a01║精衛填河難滿，烏鵲跨橋欲周，解省些兒心力，還他
J27nB199_p0550a02║看象截流。
J27nB199_p0550a03║山色面門指示，溪聲耳畔叮嚀，返顧不曾移步，果然
J27nB199_p0550a04║親到祖庭。
J27nB199_p0550a05║磬折逄迎有禮，泛應曲當無心，斸斷井藤百尺，接起
J27nB199_p0550a06║崖樹千尋。
J27nB199_p0550a07║受用千波百挈，相忘爾寂我惺，解鐫石頭作佛，試問
J27nB199_p0550a08║那竅不靈。
J27nB199_p0550a09║吳門笑看雪練，胥江怒射春潮，問我今何所見，白雲
J27nB199_p0550a10║半抹山腰。
J27nB199_p0550a11║劫數何曾增減，浪談過現未來，三世諸佛吞盡，思大
J27nB199_p0550a12║口何鯨哉。
J27nB199_p0550a13║米鹽喫盡如許，光景剩有幾何，當面若還錯過，低頭
J27nB199_p0550a14║枉費揣摩。
J27nB199_p0550a15║疑豈無因而至，悟乃不期而然，疑悟一齊冰渙，撲破
J27nB199_p0550a16║補起青天。
J27nB199_p0550a17║至理無分三乘，真文不屬五車，拙夫寧為小技，烈漢
J27nB199_p0550a18║豈蓄秘書。
J27nB199_p0550a19║未曉維摩一默，無聲早是喃喃，朱筆描成粉字，青袍
J27nB199_p0550a20║拖出蔚藍。
J27nB199_p0550a21║香嚴一貧徹骨，無錐更道錐無，後來賺人上樹，笑杷
J27nB199_p0550a22║成何規模。
J27nB199_p0550a23║有路還非入處，無家正好安居，就裏聊知貼體，過頭
J27nB199_p0550a24║不學掠虛。
J27nB199_p0550a25║世上從渠毀譽，個中莫論疏親，剜出虛空骨髓，恩讎
J27nB199_p0550a26║豈有二人。
J27nB199_p0550a27║沒縫衣裾綽若，無孔篴韻悠然，退步若知錯路，抬頭
J27nB199_p0550b01║依舊觀天。
J27nB199_p0550b02║將謂難乎今日，焉有易于來年，烈漢一腳趁上，踏翻
J27nB199_p0550b03║無底舷船。
J27nB199_p0550b04║善觸當鋒不犯，慣奉無物可將，雖是空如來藏，金珠
J27nB199_p0550b05║車載斗量。
J27nB199_p0550b06║業惑分迷分悟，小根說即說離，大都不識休咎，穿鑿
J27nB199_p0550b07║妄謂靈知。
J27nB199_p0550b08║大力渾忘擔荷，好手頗具辣辛，寧使剛刀截命，不將
J27nB199_p0550b09║眢井墜人。
J27nB199_p0550b10║灰冷地爐剝芋，煙紅瓦灶催茶，清絕恐添詩料，淨瓶
J27nB199_p0550b11║反手插花。
J27nB199_p0550b12║當路休呈劍術，到門且喫盃茶，舉意早先知有，不勞
J27nB199_p0550b13║拈出更佳。
J27nB199_p0550b14║曾作瀟湘釣客，漁竿任擲西東，捉得甕中老鱉，夜來
J27nB199_p0550b15║飛出成龍。
J27nB199_p0550b16║意路搜開百道，情關劈破千重，調御丈夫控轡，何愁
J27nB199_p0550b17║醉象獰龍。
J27nB199_p0550b18║果正貴在因真，一是能翻百錯，獼猴抬入道場，古怪
J27nB199_p0550b19║走而不作。