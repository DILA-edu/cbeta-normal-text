J27nB199_p0550c01║雪關和尚語錄卷四
J27nB199_p0550c02║侍者傳善輯
J27nB199_p0550c03║偈之餘五言
J27nB199_p0550c04║示禪人
J27nB199_p0550c05║此道最幽玄，莫生別欣厭，但辦一心求，莫計程途遠；
J27nB199_p0550c06║一要意真誠，二要絕貪戀，不被境緣牽，直下如射箭。
J27nB199_p0550c07║佛祖眾機緣，一一皆方便，透得一樁去，拈來都成片；
J27nB199_p0550c08║切忌亂商量，狐疑起邪見，非真明眼人，莫遭胡指點。
J27nB199_p0550c09║抖擻復抖擻，中道莫疲倦，只靠話頭行，機關自圓轉；
J27nB199_p0550c10║汝若計空言，太虛生閃電，自古參玄人，刻刻常自勉。
J27nB199_p0550c11║與李季寅琴師
J27nB199_p0550c12║妙指發箜篌，清音傳海印，試問彈者誰，為君通個信。
J27nB199_p0550c13║不見道，曲終人不見，江上數峰青。
J27nB199_p0550c14║與胡調仲居士
J27nB199_p0550c15║及盡無門路，分明撞入頭，釣鰲忘雪夜，獵兔趁天秋；
J27nB199_p0550c16║平踏峰千轉，深撈月一鉤，此身遊萬象，寶藏許全收。
J27nB199_p0550c17║金豈凡岳牧顧山中以二偈見投因荅此
J27nB199_p0550c18║芥孔藏身穩，到來忘淺深，蒲團翻得轉，塵剎現全身。
J27nB199_p0550c19║其二
J27nB199_p0550c20║雪色窗前月，松聲屋裏濤，西河看吸盡，滴水化金鰲。
J27nB199_p0550c21║示懶雲禪人居山
J27nB199_p0550c22║無事居山好，山中事若何，遍栽松欲老，舒卷任雲蘿。
J27nB199_p0550c23║山居雜偈
J27nB199_p0550c24║翛然無個事，展卷讀殘經，謾道圖遮眼，磨天鏡更清；
J27nB199_p0550c25║一片頑石頭，平生最相似，不必鐫作佛，何用安名字？
J27nB199_p0550c26║指汝心即佛，何繇信得及，不隔一重門，牽手誰肯入；
J27nB199_p0550c27║妙悟非繇他，丈夫須了義，不在語言多，步步踏著地。
J27nB199_p0551a01║居正絕方隅，箇中太尊貴，削角不磨稜，即偏皆本位；
J27nB199_p0551a02║直遂難藏曲，盤旋又太紆，當機先一喝，笑倒赤鬚胡。
J27nB199_p0551a03║一個鐵饅頭，具足百滋味，盡力忽咬破，不見當門齒；
J27nB199_p0551a04║朝看東鄰花，暮賞西園菊，不妒他人時，終還自家福。
J27nB199_p0551a05║不挂一絲頭，超然忘管帶，只恐水牯牛，斑駁未馴在；
J27nB199_p0551a06║有路從渠入，無門賺客來，若非彈指漢，樓閣幾時開。
J27nB199_p0551a07║淨土我常生，蓮胎親入定，禪淨擬分疏，轉隔西方境；
J27nB199_p0551a08║洞口桃花發，靈雲道眼開，不知金屑貴，佛面滿塵埃。
J27nB199_p0551a09║眾味方作羹，一縷不成繡，所以雜花林，莊嚴殊妙有；
J27nB199_p0551a10║毫釐休繫念，瞥起即傷他，止止不須說，分明玅法華。
J27nB199_p0551a11║般若何為體，虛空笑破口，體用分不分，依然落窠臼；
J27nB199_p0551a12║道德五千言，那句是真道，八十母腹中，白頭兒已老。
J27nB199_p0551a13║禦寇仙都子，乘風羽翰飛，不知風起處，且坐釣魚磯；
J27nB199_p0551a14║憎愛家常飯，死生衣裏珠，紅罏烹煉過，片片映水壺。
J27nB199_p0551a15║鑿井須及泉，鑽木期出火，寄語學道人，自畫終不可；
J27nB199_p0551a16║險巖須踏穩，曲巷要穿通，識盡還鄉路，家中客邸同。
J27nB199_p0551a17║垂絲千尺水，意在掣華鯨，透網將何食，煮茶敲澗水；
J27nB199_p0551a18║虛堂一夜雨，滴碎古人心，最有木人巧，無絃撫妙音。
J27nB199_p0551a19║是非關裏過，擊碎是非團，渾崙吞雙棗，如何過得關；
J27nB199_p0551a20║參禪如鐵石，心境自雙忘，撲破玻璃鏡，花開枯木堂。
J27nB199_p0551a21║智管謾窺天，識蠡安測海，破塵出此經，虛空碎米大；
J27nB199_p0551a22║忍人難忍處，行人所不行，破除憎愛見，涉世一身輕。
J27nB199_p0551a23║學道非難易，從門那得門，問津無入路，不覺到桃源；
J27nB199_p0551a24║水流岩荅響，花發洞藏春，不曉居山趣，山中亦是塵。
J27nB199_p0551a25║巖深人不到，到必不為深，唯有深無底，乾坤在此心；
J27nB199_p0551a26║飯熟菜羹香，石坐苔裀煖，將就過時光，減劫難求滿。
J27nB199_p0551a27║六言偈
J27nB199_p0551b01║寄余集生居士時謫嶺南
J27nB199_p0551b02║芭蕉剝出心來，枯木糝些花子，不因雪上加霜，爭識
J27nB199_p0551b03║趙州苦死。
J27nB199_p0551b04║打破蔡州是賊，漂墮鬼國非邪，且喜停囚長智，五燈
J27nB199_p0551b05║開朵新花。
J27nB199_p0551b06║聖主非常罏鞴，祖家別樣槍旗，盡道五羊戍客，新添
J27nB199_p0551b07║一髮禪師。
J27nB199_p0551b08║紗帽視為苦具，緇衣非了道緣，問取曹溪行腳，何時
J27nB199_p0551b09║頂相重圓。
J27nB199_p0551b10║山居雜偈
J27nB199_p0551b11║一夜立教雪積，萬仞拶到崖崩，錯受神光三拜，至今
J27nB199_p0551b12║笑倒胡僧。
J27nB199_p0551b13║少林面處皆壁，韶陽普字為門，問我雪關何據，杖頭
J27nB199_p0551b14║展布乾坤。
J27nB199_p0551b15║布袋打開沒口，缽盂洗淨安唇，咬破廬陵一粒，果然
J27nB199_p0551b16║價重三斤。
J27nB199_p0551b17║好個路頭入處，風流出自當家，種菊非關對酒，愛蓮
J27nB199_p0551b18║誰道貪花。
J27nB199_p0551b19║世味如人嚼蠟，塵緣似馬過橋，萬事燈前弄影，一場
J27nB199_p0551b20║鬧熱元宵。
J27nB199_p0551b21║匝地紛華悅目，長年絲竹寫音，不是圓通上士，色聲
J27nB199_p0551b22║謾道唯心。
J27nB199_p0551b23║苦樂場中觀劇，榮枯夢裏看花，玉琢不移堅潤，金烹
J27nB199_p0551b24║愈見精華。
J27nB199_p0551b25║雨過荷翻翠蓋，風來蟬送瑤琴，六月緣何無暑，涼生
J27nB199_p0551b26║雪膽冰心。
J27nB199_p0551b27║七言偈
J27nB199_p0551c01║示禪人
J27nB199_p0551c02║參禪最怕落窠臼，要解虛空翻觔斗，塵情切忌弄漚
J27nB199_p0551c03║花，諸見莫教開戶牖。個中事本無難易，只為人根有
J27nB199_p0551c04║鈍利，利根不肯辦真誠，返被鈍根做到底。剔起眉毛
J27nB199_p0551c05║莫放閒，精神憤發透重關，若還冷坐無思筭，不墮偷
J27nB199_p0551c06║心便落頑。死生豈可同兒戲，光景門頭休認是，打破
J27nB199_p0551c07║重重關鎖來，方纔好喫廬陵米。
J27nB199_p0551c08║荅瓶匋聞大師
J27nB199_p0551c09║趙州曾訪寰中老，般若親提苕帚掃，八旬行腳掣顛
J27nB199_p0551c10║風，缺齒逄人先咬倒。瓶匋尊宿虎跑來，眼光閃爍語
J27nB199_p0551c11║轟雷，四眾叢觀如矗嶽，鷂追鶻子摶天飛。其時略露
J27nB199_p0551c12║些頭角，迴帆撾鼓遊川薄，湖南寺裏大鏖兵，劈空架
J27nB199_p0551c13║造珠樓閣。劫家人被賊家偷，引向潮前拍弄舟，千尺
J27nB199_p0551c14║寒松擎嫩榦，笑看石壓筍斜抽。枰邊冷地敲閒著，慣
J27nB199_p0551c15║打不妨薶手腳，此情說與大家知，個是沒毛蟲太惡。
J27nB199_p0551c16║也不惡，苦似蜜兮甜似藥。
J27nB199_p0551c17║示萬安一居士持金剛經
J27nB199_p0551c18║持經不必較功德，千卷萬卷須自得，持經不可輕易
J27nB199_p0551c19║用，福德智慧從此湧。但向心中著意參，字字皆為般
J27nB199_p0551c20║若種，金剛般若丈夫心。昔日南能悟入深，覷破腳跟
J27nB199_p0551c21║無所住，打開伏藏運黃金。居士善根原自厚，篤信斯
J27nB199_p0551c22║經樂持受，天龍八部護琅函。四八何妨在經首，三十
J27nB199_p0551c23║二分強安名，就裏掀翻最上乘。至理不留元字腳，虛
J27nB199_p0551c24║空縛殺爛麻繩，然燈記莂釋迦尊，早是空花落眼痕。
J27nB199_p0551c25║空色兩重關擊碎，大家扶起破沙盆。
J27nB199_p0551c26║題夢澤居士畫牛圖
J27nB199_p0551c27║牧童慣識牛兒性，澗飲山奔恣所之，只在索頭收放
J27nB199_p0552a01║力，綠楊陰下醉如癡。山月炤，松風吹，此際人牛兩不
J27nB199_p0552a02║知，隨分納些真個好，溈山老子得便宜。
J27nB199_p0552a03║長樂陳覺非居士書法華經跋之以偈
J27nB199_p0552a04║三周九喻妙蓮華，權實雙彰法界家，秪貴心中開寶
J27nB199_p0552a05║所，無煩門外覓牛車。何人鑿井方求水，窮子歸家喜
J27nB199_p0552a06║見爺，今日覺非非已覺，筆端花發自靈芽。
J27nB199_p0552a07║贈百拙關主
J27nB199_p0552a08║真關巨闢啟重玄，海印空澄鏡百川，好拼青苔生我
J27nB199_p0552a09║舌，從他黃口說雛禪。水晶珠瑩和盤轉，霜劍鋒寒出
J27nB199_p0552a10║匣便，奪得輪王真子印，者迴方許話頭圓。
J27nB199_p0552a11║與樊憲副紫蓋居士
J27nB199_p0552a12║木蛇解握便忘言，撞著疏山笑拍肩，不向瞿曇輸落
J27nB199_p0552a13║後，卻嘲靈運枉爭先。月華冷照霓裳舞，石女新梳鴉
J27nB199_p0552a14║鬢妍，選佛場中穿下過，風光隨地是家園。
J27nB199_p0552a15║與樊伯括文學
J27nB199_p0552a16║說癡即慧兩無根，妙在隨緣返本源，風自吹開紅日
J27nB199_p0552a17║路，雲如點破碧天痕。五湖不礙扁舟泛，一口誰將萬
J27nB199_p0552a18║象吞，家有龐公為聖父，團欒都是好兒孫。
J27nB199_p0552a19║與三山陳參軍
J27nB199_p0552a20║一道靈然性本光，上根人自肯擔當，入門果見羹墻
J27nB199_p0552a21║面，出水方知菡萏香。心地融通誰不佛，津梁隨處豈
J27nB199_p0552a22║須航，雖於富貴場中走，觸目無非是故鄉。
J27nB199_p0552a23║寄徐太玉太史
J27nB199_p0552a24║格外深譚喜有君，相看屴崱海峰雲，偶然擊竹原無
J27nB199_p0552a25║悟，大率拈花豈屬文。珠在盤中光自轉，劍揮空裏跡
J27nB199_p0552a26║何分，錢塘江上潮聲急，知我方知我不聞。
J27nB199_p0552a27║贈馬半邡居士
J27nB199_p0552b01║非物非心亦非佛，澄然如水無筋骨，打破雲門膠腦
J27nB199_p0552b02║盆，翻身攪動蒼龍窟，笑看一馬生三寅，下載清風隨
J27nB199_p0552b03║剪拂。
J27nB199_p0552b04║雪關雜詠八首
J27nB199_p0552b05║虛空偪塞是吾關，不與乾坤共兩間，劈破須彌擎露
J27nB199_p0552b06║柱，統開法界入灣環。摩尼殿角龍藏影，菡萏花中佛
J27nB199_p0552b07║破顏，卻憶當年天目老，高風絕世邈難扳。
J27nB199_p0552b08║儼坐如山獨峙高，大千廝結兩眉毛，娑婆布滿千花
J27nB199_p0552b09║座，華藏虛遊百寶刀。香霧夜分微欲線，琴聲風細急
J27nB199_p0552b10║如濤，道人此境常時別，九月花開絳樹桃。
J27nB199_p0552b11║真心寂爾自形忘，涉入洪波不似狂，語共趙州呈漆
J27nB199_p0552b12║器，默如毘耶顫空床。霞籠仙掌盤承露，月遶天池鏡
J27nB199_p0552b13║放光，且喜重重關鑰破，幾多旅泊盡還鄉。
J27nB199_p0552b14║岐路忘羊覓轉多，多岐與我不偏頗，騎歸遶寺生獰
J27nB199_p0552b15║虎，喚出離瓶養熟鵝。坐得蓮臺非是佛，奪他拄杖自
J27nB199_p0552b16║成魔，如今笑殺溈山老，水牯投胎沒奈何。
J27nB199_p0552b17║不逐閒情起愛憎，也無佛法繼南能，春來楊柳枝枝
J27nB199_p0552b18║月，臘後梅花樹樹冰。熨斗煎茶殊有味，缽盂安柄太
J27nB199_p0552b19║勞形，趙州嬾下禪床揖，冷眼看他岐路僧。
J27nB199_p0552b20║倒騎黃犢上青皋，踏折山腰舊石橋，平地雪抽三尺
J27nB199_p0552b21║筍，南山雲覆半簷茅。懸崖截斷人難度，碧落衝開鳥
J27nB199_p0552b22║獨驕，渺渺一江煙水闊，是誰隔岸手相招。
J27nB199_p0552b23║百堵周墻竹一叢，香爐木榻對禪翁，鷓鴣夜宿花間
J27nB199_p0552b24║雨，燕子朝翻簾外風。住世渾疑遊夢裏，忘情何必隱
J27nB199_p0552b25║塘東，潯陽江上潮聲急，近日麻姑書信通。
J27nB199_p0552b26║幾多花鳥幾陰晴，春樹春山映月明，黑漆關頭如未
J27nB199_p0552b27║透，迷雲眼裏自添盲。清風倒跨鵬程遠，千里橫奔駿
J27nB199_p0552c01║力能，要解出廛行舊路，也須毛骨一齊生。
J27nB199_p0552c02║關中呈方丈
J27nB199_p0552c03║爆地忽雷驚白晝，誰家黑狗尿青天，夜深彌勒穿廛
J27nB199_p0552c04║過，手把袈裟笑掣顛。
J27nB199_p0552c05║示悅眾琮友
J27nB199_p0552c06║參禪心似離弦箭，一鏃三關直要穿，狹路逄人渾不
J27nB199_p0552c07║顧，等閒拈出火中蓮。
J27nB199_p0552c08║示無知禪人
J27nB199_p0552c09║我號無知君有知，有無那個得便宜？果然妙極無知
J27nB199_p0552c10║處，狹路逄渠笑雪眉。
J27nB199_p0552c11║示智實禪人
J27nB199_p0552c12║家破人亡不挂絲，迸開衣縫露明珠，追風良馬行千
J27nB199_p0552c13║里，笑看收鞭卻是誰。
J27nB199_p0552c14║與文學沈澤民居士
J27nB199_p0552c15║胸吞雲夢未為奇，撞倒須彌更與搥，傾峽不存元字
J27nB199_p0552c16║腳，曹娥江上好題詩。
J27nB199_p0552c17║與文學鄒孝直居士
J27nB199_p0552c18║吹律易回寒谷煖，騎驢難覓雪中詩，生涯一段憑何
J27nB199_p0552c19║得，搔癢從來只自知。
J27nB199_p0552c20║與文學洪原明居士
J27nB199_p0552c21║千金聲價購雞林，爭肯輕拋衣裏珍，悟到至文無隻
J27nB199_p0552c22║字，笑從人乞頂門針。
J27nB199_p0552c23║與太學龔華茂居士
J27nB199_p0552c24║格外求人不論文，才華如驥出空群，贈君一管無毫
J27nB199_p0552c25║筆，書破羊欣白練裙。
J27nB199_p0552c26║與文學周元湛居士
J27nB199_p0552c27║重門深入好旋身，盤踞千峰線路親，指顧風雷皆我
J27nB199_p0553a01║物，乾坤獨住不容鄰。
J27nB199_p0553a02║與嘉興朱寶臺居士
J27nB199_p0553a03║名場已放閒拘束，此事如今可著鞭，點得鐵成金汁
J27nB199_p0553a04║後，拈來瓦子當珠圓。
J27nB199_p0553a05║與藍郡董寅谷居士
J27nB199_p0553a06║丈夫別有千秋業，此個根基不等閒，鐵壁銀山挨得
J27nB199_p0553a07║入，與君彈指笑開關。
J27nB199_p0553a08║與文學董爾基居士
J27nB199_p0553a09║入道還須心似銕，急追本有莫忘疲，一迴揣出虛空
J27nB199_p0553a10║骨，把斷關津更是誰。
J27nB199_p0553a11║仁和宋喜公邑侯有興復智果之意以偈寄之
J27nB199_p0553a12║坡仙夢繞湖山勝，不忍參寥地劫灰，茂宰風流今接
J27nB199_p0553a13║踵，俸金傾出布香臺。
J27nB199_p0553a14║似詹中五居士
J27nB199_p0553a15║一線通天別有門，橫奔直走任掀翻，個中不立閒窠
J27nB199_p0553a16║臼，隨處方圓達本源。
J27nB199_p0553a17║答大宗伯董玄宰居士
J27nB199_p0553a18║大地紅塵撲地飛，隨流須得截流機，笑穿軒冕場中
J27nB199_p0553a19║過，抖擻千年火浣衣。
J27nB199_p0553a20║答蘭溪令吳雪崖居士
J27nB199_p0553a21║蓮花偏愛泥中出，可是居官不染心，筆底棒頭開活
J27nB199_p0553a22║眼，放光何必在祗林。
J27nB199_p0553a23║與參戎徐巨升居士
J27nB199_p0553a24║道人繕守此心城，魚麗縱橫練法兵，一片雄心收得
J27nB199_p0553a25║盡，霜鋒冷焰世清平。
J27nB199_p0553a26║與文學沈吉人居士
J27nB199_p0553a27║一迴談唾便開顏，不為閒情數入山，此道如人登絕
J27nB199_p0553b01║頂，莫教中路畏巑岏。
J27nB199_p0553b02║與蓮居新伊法師
J27nB199_p0553b03║曾與章安為弟子，義通性相貫千花，良遂敲門心忽
J27nB199_p0553b04║肯，始知禪講不分家。
J27nB199_p0553b05║與密印禪友
J27nB199_p0553b06║兩度相逢鬢更蒼，浮圖幾處盡恢張，何如壁立千峰
J27nB199_p0553b07║頂，嘯月眠雲石作床。
J27nB199_p0553b08║與鄭是則居士
J27nB199_p0553b09║靈根本是祗林樹，直待參天始見高，好向蒲團開隻
J27nB199_p0553b10║眼，溪山春色滿雲袍。
J27nB199_p0553b11║與鄭爾周居士
J27nB199_p0553b12║一門深入自忘緣，萬仞峰頭片月圓，打個翻空觔斗
J27nB199_p0553b13║下，珠簾倒卷看青天。
J27nB199_p0553b14║與鄭姇尹居士
J27nB199_p0553b15║纔涉思量便落窩，心如墻壁絕捫摩，神龍攪動香河
J27nB199_p0553b16║水，真個無風起白波。
J27nB199_p0553b17║與鄭立生居士
J27nB199_p0553b18║萬境虛閒不繫心，入門轉見此中深，靈樞撥動真關
J27nB199_p0553b19║捩，透脫無非自在人。
J27nB199_p0553b20║示銕幢禪人
J27nB199_p0553b21║銕脊撐天即此幢，波旬一見倒戈降，偏方正位都經
J27nB199_p0553b22║過，八面玲瓏笑掩窗。
J27nB199_p0553b23║示亦非禪人
J27nB199_p0553b24║心佛亦非非亦非，無思靈燄發千機，魔旗祖幟都揮
J27nB199_p0553b25║下，始信如今戰勝肥。
J27nB199_p0553b26║與蔡光祿密汝居士
J27nB199_p0553b27║密在汝邊親切句，分明漩澓合曹溪，千枝萬派歸源
J27nB199_p0553c01║後，擲卻溫郎照怪[尸@坐]。
J27nB199_p0553c02║與余未也居士
J27nB199_p0553c03║孰云未也入無門，不道圓通屬耳根，春到桃源花發
J27nB199_p0553c04║處，乾坤原是我家園。
J27nB199_p0553c05║寄陳旻昭居士
J27nB199_p0553c06║窮經謾道志相違，無地容錐尚有依，盡力打翻窠臼
J27nB199_p0553c07║去，旋風妙翅九天歸。
J27nB199_p0553c08║示遺聞上人
J27nB199_p0553c09║脫去廉纖道眼開，火中拈出片冰來，盤旋妙翅乘風
J27nB199_p0553c10║力，擘海曾吞龍子回。
J27nB199_p0553c11║雪中作
J27nB199_p0553c12║雪作箋兮冰作句，不須呵凍筆為奇，銀花玉樹紛開
J27nB199_p0553c13║遍，猶待長空迸赫曦。
J27nB199_p0553c14║眼底清光銀世界，一聲裂帛響空飛，何人放出琱籠
J27nB199_p0553c15║鶴，轉引天鵬萬里歸。
J27nB199_p0553c16║冰山雪洞都推倒，立盡孤雲道眼高，明月蘆花猶不
J27nB199_p0553c17║似，靈雲錯認是夭桃。
J27nB199_p0553c18║色映梅花不帶塵，冰條別種一枝春，誰同仰嶠看師
J27nB199_p0553c19║子，除是能過此色人。
J27nB199_p0553c20║示空諸禪人
J27nB199_p0553c21║身心無處好參尋，習氣銷融礦即金，兩朵眉毛如劍
J27nB199_p0553c22║刃，不妨隨地振叢林。
J27nB199_p0553c23║與劉和鶴居士
J27nB199_p0553c24║十年釣盡寒潭月，海晏波澄絕照時，今日金鱗休滯
J27nB199_p0553c25║水，衝開銕網浪頭飛。
J27nB199_p0553c26║示心地禪人
J27nB199_p0553c27║莫謂即心云是佛，從來淨地卻難忘，直須透出威音
J27nB199_p0554a01║外，翻轉虛空作戲場。
J27nB199_p0554a02║山居
J27nB199_p0554a03║幾樹膚紅山果熟，一條白練瀑泉飛，道人不到忘心
J27nB199_p0554a04║境，遏捺如何息得機。
J27nB199_p0554a05║空谷足音聞欲喜，靜中思動反添塵，縱然千指常圍
J27nB199_p0554a06║繞，元是孤村一個人。
J27nB199_p0554a07║剩栽多福門前竹，笑指南泉夢裏花，不了目前差別
J27nB199_p0554a08║事，果然惑障若塵沙。
J27nB199_p0554a09║几靜窗虛蕉映綠，幽然清磬出林皋，攤經謾道圖遮
J27nB199_p0554a10║眼，屋裏何妨走一遭。
J27nB199_p0554a11║竹篾三條束肚皮，此情惟有藥山知，馬師拋出閒裷
J27nB199_p0554a12║繢，也是憐兒醜露時。