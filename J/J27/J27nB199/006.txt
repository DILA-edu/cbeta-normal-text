J27nB199_p0558c01║雪關和尚語錄卷六
J27nB199_p0558c02║侍者傳善輯
J27nB199_p0558c03║詩五言古
J27nB199_p0558c04║彭質先廣文誕日詩以賀之
J27nB199_p0558c05║濬哲本天人，數非靈蔡卜，千歲軼莊椿，五經笥邊腹。
J27nB199_p0558c06║夙慧冠詞林，挺然好堅木，漢品晉風流，文章錦繡谷。
J27nB199_p0558c07║驊騮碧玉蹄，款段安能逐，手持天竺書，根利刀批竹。
J27nB199_p0558c08║心潭龍未降，義藪虎先服，超出塵象表，頭上冠寧束。
J27nB199_p0558c09║廣文豈為氈，中丞厭食肉，願作宰官身，因深緣自熟。
J27nB199_p0558c10║栽蓮愧比匡，呼鵝應待陸，一枝優曇花，聊佐飛觴祝。
J27nB199_p0558c11║駿發在茲時，鴻猷當秉軸，勿使道盟寒，靈山曾受囑。
J27nB199_p0558c12║送吉水陳青逵文學歸閱藏
J27nB199_p0558c13║世羅密如髮，眾愛織成目，既墮此中生，超然幾脫俗，
J27nB199_p0558c14║非有大力人，泥深沒象足，苟無決烈志，安能翻此局？
J27nB199_p0558c15║君今何高挺，靈鋒慧自夙，愛子且能捐，塵韁豈能束？
J27nB199_p0558c16║千里望雲山，輕舟來何速，相送兒出家，還歸謝故屬。
J27nB199_p0558c17║靜掩三間茅，閒簡千餘軸，了卻生平願，別唱無音曲。
J27nB199_p0558c18║家在青原山，山光炤几牘，爛煮廬陵米，折腳鐺中熟，
J27nB199_p0558c19║咬破一粒時，百味隨心欲。丈夫疾求道，抽刀剖寒竹，
J27nB199_p0558c20║直下便承當，六六三十六。
J27nB199_p0558c21║與董鄖陽八際使君
J27nB199_p0558c22║涼奏比巖吹，茆堂秋欲沐，峰氣邈含陰，太灝顛何肅。
J27nB199_p0558c23║似濯煩歊襟，清鏡超蒙俗，廓視寰中虛，真機朗如燭。
J27nB199_p0558c24║曠古徹來今，千秋瞬不足，至今空洞懷，萬事雲流目。
J27nB199_p0558c25║攖鋒截毛寒，驊騮疾驅轂，出則蟄龍飛，處則神雞木。
J27nB199_p0558c26║伏御兩忘情，柴桑遂貞復。廬阜不多高，遠公道名馥。
J27nB199_p0558c27║當時十八賢，氣味相渾穆。杖藜偶過橋，笑聲虎驚谷。
J27nB199_p0559a01║世豈無淵明，破院慚幽獨，安得長者車，荅歌蓮社曲？
J27nB199_p0559a02║擁帚每跂予，還期訪脩竹，不必論禪深，浩然公素蓄。
J27nB199_p0559a03║永嘉到曹溪，何妨留一宿。
J27nB199_p0559a04║送孝廉劉和鶴居士北上
J27nB199_p0559a05║二月桃始花，策馬遊上京，春雲如送遠，春鳥如緩程。
J27nB199_p0559a06║執手問行役，君去路自平，盤腹既萬卷，落紙江濤聲。
J27nB199_p0559a07║十年悟一字，海岱無留情，持以獻明聖，旦夕富蒼生。
J27nB199_p0559a08║固若籌閒事，君豈淹世名？心為度人楫，身作護法城。
J27nB199_p0559a09║游塵滿衣帶，終返青山盟，歸來小菴樹，已匝茆檐榮。
J27nB199_p0559a10║朝飯一口雪，晚壁半點燈，問荅維摩似，起坐文殊并。
J27nB199_p0559a11║嗒然笑相視，不覺松風清，此意與君說，聊為薊門行。
J27nB199_p0559a12║無奇歌贈楊生
J27nB199_p0559a13║山奇峰戍削，水奇波盪折，物奇吐精華，士奇標卓越。
J27nB199_p0559a14║君生負奇姿，駿采神先軼，落筆驅前茅，不逐時流轍。
J27nB199_p0559a15║一出詫空群，辟易千夫傑，旗鼓目無牛，氣吐虹光燁。
J27nB199_p0559a16║願言資醇平，遊奧隮堂闕，珠以蚌為衣，玉以石作穴。
J27nB199_p0559a17║山川媚而輝，靈閟後乃洩，售奇豈因炫，嫉奇不為跌。
J27nB199_p0559a18║欲上凌雲梯，眼空出金屑，楊雄亦有言，彫蟲非所挾。
J27nB199_p0559a19║豹霧澤其毛，七日食俱輟，遊鶤息以翔，六月天風捷。
J27nB199_p0559a20║虛懷己亦忘，得妙江河決。
J27nB199_p0559a21║讀寒山詩作
J27nB199_p0559a22║我愛寒山詩，不入時人調，句句洗塵情，安在事華藻。
J27nB199_p0559a23║至人寧逐物，廓若飛空鳥，豈但出樊籠，兼忘脫矰繳。
J27nB199_p0559a24║長眠松下石，興來欹浩浩，拊掌笑如狂，東顛復西倒。
J27nB199_p0559a25║高揮石壁上，暗書木葉杪，乍看意句新，轉玩滋味好。
J27nB199_p0559a26║冷眼觀戲場，熱鬧何時了？相逄拾得來，快把苕帚掃。
J27nB199_p0559a27║垢面與髼頭，不令俗子曉，恰被閭丘生，覷破神通小。
J27nB199_p0559b01║至今天台山，白雲封海嶠，日日松風吹，夜夜江月照。
J27nB199_p0559b02║此意人不知，對面千里邈。
J27nB199_p0559b03║贈禪者居山
J27nB199_p0559b04║山居清絕處，萬境喧囂息，此時道人心，相與同岑寂。
J27nB199_p0559b05║澗水響如琴，猿嘯下石壁，風柯作梵音，巖花吐幽色。
J27nB199_p0559b06║俯拾橡栗餐，問煨魁芋喫，樂此煙霞情，觸目心境即。
J27nB199_p0559b07║憶昔永嘉書，左溪尚未識，君能了斯旨，動靜隨意適。
J27nB199_p0559b08║七言古
J27nB199_p0559b09║次韻寄永嘉何山人無咎
J27nB199_p0559b10║維摩昔日誰為爻，文殊普賢稱最厚，君今辨才如瀉
J27nB199_p0559b11║缾，吸盡西江無出右。曾聞落筆走波濤，妙解入廛看
J27nB199_p0559b12║花柳，想是雙林再出來，還疑永嘉親世久。雖然墮落
J27nB199_p0559b13║此風塵，一點靈光不辜有，翻笑龐公兒女癡，說甚無
J27nB199_p0559b14║生話太醜。年來金屑眼中空，惟餘奪命符懸肘，江南
J27nB199_p0559b15║俊彥足如雲，幾個藏身依北斗。潘髯程虎擅芳聲，播
J27nB199_p0559b16║弄精魂入詩酒，近從寶婺識王即，風流藉甚都人口。
J27nB199_p0559b17║八悲曾爾譽雞林，一覽便能識虀臼，豈因造物妒人
J27nB199_p0559b18║奇，無耐生機賊其肘。去年健足走如飛，今朝杖子不
J27nB199_p0559b19║離手，盤跚強賦出無車，牢落誰憐衣短後。相逄知己
J27nB199_p0559b20║話寒燈，不覺精神俱抖擻，豈無愛客孟嘗君，彈鋏何
J27nB199_p0559b21║堪迫衰朽。茂陵作賦氣凌雲，病渴多因憐少婦，丈夫
J27nB199_p0559b22║筋骨可撐天，到底情關誰自剖。還如老象沒泥中，盡
J27nB199_p0559b23║其神力難奔蹂，讀君臨別贈千言，彼岸相呼疾回首。
J27nB199_p0559b24║靈苗不必待新栽，般若何須探二酉，心如湛水生蓮
J27nB199_p0559b25║花，觸處欣逄無量壽。當時彭澤素心人，亦厭浮名等
J27nB199_p0559b26║芻狗，東林往事成空譚，未若參禪貴知有。我欲來看
J27nB199_p0559b27║雁蕩山，相期不必裹糧糗，問疾搥開不二門，拈花同
J27nB199_p0559c01║禮靈山叟。
J27nB199_p0559c02║武昌寒谿寺乃遠法師道場，時孟玄旨孝廉得
J27nB199_p0559c03║一大士像，從野老茆檐灰燼中出，非金石土
J27nB199_p0559c04║木之所成，容儀殊特，觀者嘆異，因賦此志之。
J27nB199_p0559c05║江面數峰凝紫翠，榜人遙指寒谿寺，隔岸蒼煙抹麗
J27nB199_p0559c06║譙，黃州百雉明秋幟。落日林端逗磬聲，入門想見古
J27nB199_p0559c07║風清，山川遺墠思高躅，道價嶙峋豈浪稱。昔聞靈姿
J27nB199_p0559c08║躍魚網，今復茆楹騰瑞像，非關罏冶與埏埴，分明妙
J27nB199_p0559c09║相呈灰壤。光儀閃爍非金銀，範手琱工枉用神，大士
J27nB199_p0559c10║標奇真叵測，物無虛應示當人。君不見，陶公侃，文殊
J27nB199_p0559c11║捧足雙舒掌，江漢重逄孟孝廉，寶珞親瞻事非兩。夙
J27nB199_p0559c12║緣何幸對披襟，揮麈憑陵吐妙音，問我洛伽何處是，
J27nB199_p0559c13║楚天鴈叫碧雲深。
J27nB199_p0559c14║雪關歌
J27nB199_p0559c15║天地一蘧廬，古今誰搆始，而我揜斯關，安居毛孔裏。
J27nB199_p0559c16║毛孔不窄關不寬，金烏玉兔時往還，照見幻棲關裏
J27nB199_p0559c17║事，玲瓏八面渾無阻。坐聽流泉松下鳴，倒看雲影峰
J27nB199_p0559c18║頭露，青天放眼瞠不睹，石人欬唾生風雨。有時藏身
J27nB199_p0559c19║沒蹤跡，檻外璚枝分野色，有時沒跡莫藏身，釣盡寒
J27nB199_p0559c20║潭躍浪鯨。此關何為雪呼六，六月紅罏飛霰撲。我關
J27nB199_p0559c21║不記春與秋，花開葉落山常幽。我關不占天和地，一
J27nB199_p0559c22║段光明覆無際。我關非內亦非外，扁舟蕩漾遊滄海。
J27nB199_p0559c23║我關非動亦非靜，旋嵐偃嶽心恒定。萬象為關關萬
J27nB199_p0559c24║象，空合空兮聯帝網，卑而不下高不危，疏而不漏暗
J27nB199_p0559c25║復朗。誰謂此關小，圓合太虛無欠少。誰謂此關大，只
J27nB199_p0559c26║在一塵含法界。法界所有關中聚，笑擲大千為戲具，
J27nB199_p0559c27║法界無物關中空，放開捏聚如游龍。龍飛虎步恣騰
J27nB199_p0560a01║踏，板橋忽動霜蹄滑，劈破雲門一字關，剔起眉毛還
J27nB199_p0560a02║險煞。有問關中主若何，指頭無縫全機活。
J27nB199_p0560a03║破院歌
J27nB199_p0560a04║破落僧，住破院，破破落落無藏閃，十方通洞沒遮攔，
J27nB199_p0560a05║玲瓏一座空王殿。晝無香，夜無燈，風過時驚壁倒聲，
J27nB199_p0560a06║法堂幾丈生荒艸，佛面飛埃堆滿層。樹為龕，苔作簟，
J27nB199_p0560a07║一餐脫粟千家膳，竹筧泉分花塢來，石頭敲火烹茶
J27nB199_p0560a08║便，客到稀僧過少寡。逄迎兮，罕談笑，扶罷犁兒拴卻
J27nB199_p0560a09║牛，攀崖獨坐看雲鳥。猿窺廚，鹿飲澗，相近相親如作
J27nB199_p0560a10║伴，長打門前之遶行，知予胸次無涯岸。松何蒼，峰何
J27nB199_p0560a11║秀，石壁潺潺下飛溜，身在千巖萬壑中，道人行履君
J27nB199_p0560a12║知否。放情懷，縱瀟灑，山靈供軸天生畫，熱鬧門庭讓
J27nB199_p0560a13║別家，煙霞嘯傲過王伯。呵呵呵，煞顛倒，說甚禪機譚
J27nB199_p0560a14║甚道，順情逆境兩重關，幾個不隨分醜好。休掃聖，莫
J27nB199_p0560a15║輕凡，罷論前三與後三，索價撩天誇至寶，爭如伸腳
J27nB199_p0560a16║放癡憨。虎踞前，豹哮後，見我耽如垂耳狗，生平毒惡
J27nB199_p0560a17║不關懷，摧化獰心如拉朽。浪擔憂，空過慮，恐怖之中
J27nB199_p0560a18║觀自在，自家佛殿好莊嚴，依報缺些也無礙。嫌淡薄，
J27nB199_p0560a19║愛溫飽，此等何由知道妙，一生橡栗著荷衣，千古高
J27nB199_p0560a20║標人莫造。從荒涼，任倒壞，破而不破真如界，彈指輕
J27nB199_p0560a21║開樓閣門，捉敗明州憨布袋。老楊岐，古神鼎，藜床積
J27nB199_p0560a22║雪那伽定，更有栽田博飯翁，令人想像偏饒興。破落
J27nB199_p0560a23║僧，住破院，意趣幽深人不見，流俗阿師未必同，縱居
J27nB199_p0560a24║華藏生忻厭。
J27nB199_p0560a25║如意泉歌（有引）
J27nB199_p0560a26║瀛山從太甲分枝，有雙澗夾流在左右兩翼峰之
J27nB199_p0560a27║外，去寺稍遠。寺有井暨五池，時秋亢無以汲，予因
J27nB199_p0560b01║攜笻入塢之東，覓得一泉從石竇間迸出，味極甘
J27nB199_p0560b02║冽，可供數千指，因作歌以志喜，且呼為如意泉，蓋
J27nB199_p0560b03║予手持一鐵如意，撥開泉眼，水即應指而出，故命
J27nB199_p0560b04║名云。
J27nB199_p0560b05║山色巃嵷何秀拔，疑是鷲峰分太甲，如幢似蓋湧神
J27nB199_p0560b06║囂，翠積樓臺霞欲潑。中藏乳竇秘寒湫，未濫觴時似
J27nB199_p0560b07║截流，我來匡徒食指眾，秋深井沼竭難求。稽首雜華
J27nB199_p0560b08║香水海，娑竭遙分脈非外，手攜如意踏林皋，所控必
J27nB199_p0560b09║無爽諸丐。俄聞好鳥樹頭鳴，樹下幽崖小鹿行，俯視
J27nB199_p0560b10║艸深淤濕處，聲生觱沸耳邊清。呼童荷钁開泥面，石
J27nB199_p0560b11║罅纔疏珠急濺，喜將柄鐵發其淙，迸破源頭那一線。
J27nB199_p0560b12║柔光湛碧注琉璃，煮出甌花暈綠脂，忽陣春風傳磬
J27nB199_p0560b13║響，佛前先供滿瑤卮。笑呼同侶斟還坐，知味其中能
J27nB199_p0560b14║幾個，三喚無煩老趙州，肯與茶仙較清課。此泉未出
J27nB199_p0560b15║山之垠，澄不停兮攪不渾，此泉崩流通浩瀚，綆莫汲
J27nB199_p0560b16║兮竿莫探。要知滴水廣含藏，萬派千枝同一貫，更有
J27nB199_p0560b17║神龍深處蟠，酬經變化雨潭潭，軍持直透金輪際，倒
J27nB199_p0560b18║汲滄波徹底乾。
J27nB199_p0560b19║題白毫菴偈後
J27nB199_p0560b20║虛堂冥坐清無事，開緘遠承瑤帙寄，新詩百首手自
J27nB199_p0560b21║書，錐沙截鐵饒風致。詞家三昧屬何人，公於翰墨聊
J27nB199_p0560b22║游戲，一毫端上現神通，筆劄大小神全備。夭矯香海
J27nB199_p0560b23║出遊龍，揮霍長風摶妙翅，誰謂筆腕疲精思，恰似希
J27nB199_p0560b24║夷偷打睡。字學無心詩偶工，個中活計難思議，山中
J27nB199_p0560b25║多少縛茅僧，輸與白毫菴主意。無門鎖子縫輕開，沒
J27nB199_p0560b26║底船兒篙慣刺，逄人借問綠葡桃，滿盤拓出鮮紅荔。
J27nB199_p0560b27║讀公詩無義味，空空洞洞欺邊笥，舌頭元是肉生成，
J27nB199_p0560c01║揮灑千篇無一字。
J27nB199_p0560c02║五言排律
J27nB199_p0560c03║讀曹能始觀察遊福廬山記，知為海上名山，其
J27nB199_p0560c04║寺乃相國葉公道場，時雲會上人來索予詩，因
J27nB199_p0560c05║賦此以當臥遊。
J27nB199_p0560c06║閬風多玉削，海上近移來，壁罅天門陡，峰腰佛殿開。
J27nB199_p0560c07║濤奔千澗雪，樹抱七層臺，蜃氣飄空散，鯨波盪日迴。
J27nB199_p0560c08║異香傳洞口，幽境逼天台，石盡玲瓏態，亭多曲折隈。
J27nB199_p0560c09║浮圖懸讖許，紫閣再來裴，香火地偏勝，金湯劫不灰。
J27nB199_p0560c10║臥遊如歷掌，枚叔信奇才。
J27nB199_p0560c11║上樊山王
J27nB199_p0560c12║本是金輪裔，何須紫氣占，群靈皆翼衛，百福自莊嚴。
J27nB199_p0560c13║道不由師悟，才真與德兼，神全多蘊藉，語至絕廉纖。
J27nB199_p0560c14║秘笈探龍藏，新詩吐鳳箋，屏翰宗社倚，城塹法門瞻。
J27nB199_p0560c15║賦艸隨時得，心花信手拈，光風難再睹，去棹欲留淹。
J27nB199_p0560c16║贈法主
J27nB199_p0560c17║來從師子窟，一吼便驚群，智邁三支秀，才兼八索文。
J27nB199_p0560c18║廣陵濤作辯，雪嶺草同芬，目富心俱飫，器傳水不分。
J27nB199_p0560c19║道安傾眾難，慶喜擅多聞，赤腳幡猶豎，青龍鈔已焚。
J27nB199_p0560c20║鞭前窺駿影，樹下服魔軍，目翳空金屑，心花燦印文。
J27nB199_p0560c21║迦梨吾不愛，得意許傳君。
J27nB199_p0560c22║五言律
J27nB199_p0560c23║同費海鷗山人經臺看石
J27nB199_p0560c24║山中清富貴，怪殺石頭奇，座湧狻猊皆，花擎菡萏枝；
J27nB199_p0560c25║秋雲兼鳥落，午溜覺風吹，霞外心相許，非君更有誰？
J27nB199_p0560c26║贈若惺師
J27nB199_p0560c27║優曇吾不見，縱見不如君，得法如傳水，揮毫欲吐雲；
J27nB199_p0561a01║久知鵝擇乳，應見驥空群，說罷楞伽義，心花露印紋。
J27nB199_p0561a02║次韻送吳山人道甫歸華亭
J27nB199_p0561a03║孤笻雙徑出，臞甚鶴憎顏，我任虛舟泛，君隨旅泊閒；
J27nB199_p0561a04║吟狂詩發嘯，骨傲癖成頑，月照虎溪水，書招早入山。
J27nB199_p0561a05║寄白明府
J27nB199_p0561a06║此邑方分竹，他城候及瓜，公堂縣夜月，山廓富春花；
J27nB199_p0561a07║到處民安堵，來時雨裛車，香山白太傅，遺艸滿禪家。
J27nB199_p0561a08║遊聖水巖
J27nB199_p0561a09║谷轉樹蒼蒼，橋邊過野堂，石屏雲泛影，天鏡月臨光；
J27nB199_p0561a10║寒漏猿傳磬，空更鹿遶床，巖前流聖水，野老卜豐穰。
J27nB199_p0561a11║宿湓江作
J27nB199_p0561a12║風俗鄰蘄楚，山川秀且妍，浪頭高似雪，江面闊如天；
J27nB199_p0561a13║客店蘆花岸，漁家楊柳煙，持盂行欲乞，遠浦不停船。
J27nB199_p0561a14║荅董德受居士
J27nB199_p0561a15║一返西江棹，迢迢海上峰，龍門難密邇，鳳彩想儀容；
J27nB199_p0561a16║豈為千山隔，還如對面逄，宛同真臭味，毒我玉芙蓉。
J27nB199_p0561a17║遊雪峰憩瀛山堂
J27nB199_p0561a18║我住瀛山寺，茲菴喜共名，峰青連樹秀，沙白晃星明；
J27nB199_p0561a19║潮水迎帆影，溪風撲磬聲，扶笻登雪嶺，此宿想多生。
J27nB199_p0561a20║題天鏡巖
J27nB199_p0561a21║扃秘靈奇久，鴻濛忽啟藏，巖吞江霧白，泉灑洞門涼；
J27nB199_p0561a22║鏡可容天面，窗惟貯月光，道人何所見，一鳥過滄浪。
J27nB199_p0561a23║七言律
J27nB199_p0561a24║壽鄭相國方水先生六秩
J27nB199_p0561a25║珮聲辭曳五雲端，出處分明謝險竿，客飯愁無鮭作
J27nB199_p0561a26║菜，道裝也愛籜為冠；羅應笑翟門前設，琴或思聰指
J27nB199_p0561a27║下彈，身似虛舟還不繫，壺中跳入弄雙丸。
J27nB199_p0561b01║慈功上人棲鼓山詩以送之
J27nB199_p0561b02║絕頂無過屴崱峰，海天極目水朝宗，一枝聖箭遙穿
J27nB199_p0561b03║鵠，半壁神泉倒喝龍；路入白雲行杳靄，殿開碧嶂望
J27nB199_p0561b04║巃嵷，何年振策尋煙島，飽看高高石罅松。
J27nB199_p0561b05║寄金岱輿憲臺
J27nB199_p0561b06║萬方懸覆一天雲，使節遙臨粵嶺分，地接炎荒如灑
J27nB199_p0561b07║雪，風清蠻洞早沉氛；信州父老思遺愛，江國才名望
J27nB199_p0561b08║不群，此日台階星斗近，金湯佛土借鴻勳。
J27nB199_p0561b09║與董仁原明府
J27nB199_p0561b10║萬松陰裏借籃輿，香積盤餐品只蔬，棲鳳嶺多趺坐
J27nB199_p0561b11║石，浴龍池有放生魚；回頭記得來時路，見道何須萬
J27nB199_p0561b12║卷書，元是旃檀林下客，明珠依舊在衣裾。
J27nB199_p0561b13║自壽
J27nB199_p0561b14║住老空山鶴伴眠，披簑來往釣魚船，逄人有點裝憨
J27nB199_p0561b15║相，說法原無出格禪；熨斗煎茶供萬口，袈裟作被蓋
J27nB199_p0561b16║多年，問予壽量今何數，笑看龍牙襪底穿。
J27nB199_p0561b17║其二
J27nB199_p0561b18║髮長貌醜一頭陀，破衲從新補嫩荷，日月兩丸穿眼
J27nB199_p0561b19║鏡，煙霞千嶂隱身窩；笑看石女梳霜鬢，長聽黧奴唱
J27nB199_p0561b20║野歌，曠劫促延拘不得，春秋半百豈為多。
J27nB199_p0561b21║鄭方水相國見訪山中次韻酬之
J27nB199_p0561b22║百里巾車度委蛇，清光蘿際共雲披，不嫌野飯同僧
J27nB199_p0561b23║缽，若問宗風看祖碑；梵靜獨餘天樂細，詩成猶較燭
J27nB199_p0561b24║花遲，山窗月上仍忘寐，去汲清泉燒竹枝。
J27nB199_p0561b25║遊西巖
J27nB199_p0561b26║振策來遊百丈巔，道人無住宿風煙，洞門豁若鯨開
J27nB199_p0561b27║口，石壁危疑佛坐蓮；隱約盡巖還有路，玲瓏一孔別
J27nB199_p0561c01║通天，大千掌上如觀果，萬朵河山入鏡妍。
J27nB199_p0561c02║壽融闇上人
J27nB199_p0561c03║雪浪菴頭供采汲，恩公衣缽許親傳，神珠獨耀誇明
J27nB199_p0561c04║月，妙翅高摩逼義天；手種曇花今幾樹，人如寶掌住
J27nB199_p0561c05║千年，生平不解離圓覺，對客清譚舌湧泉。
J27nB199_p0561c06║山居
J27nB199_p0561c07║年來瓶錫樂幽林，禪寂何嘗事若吟，掬水引魚時上
J27nB199_p0561c08║下，穿雲采藥幾晴陰；鍋兒撲破何須洗，樹子無根懶
J27nB199_p0561c09║去尋，纔聽溪邊人有語，又隨麋鹿入山深。
J27nB199_p0561c10║五言絕句
J27nB199_p0561c11║山居雜味
J27nB199_p0561c12║選石留人坐，拈花供佛看，年來禪寂樂，不獨在蒲團。
J27nB199_p0561c13║鳥來傳法語，天為雨新花，莫論玄中旨，相逄且喫茶。
J27nB199_p0561c14║流壑聲無盡，春山煙更晴，偶來松澗曲，閒與鹿群行。
J27nB199_p0561c15║竹裏安茶灶，松間挂鷺瓢，山窗涼樹密，五月聽鳴蜩。
J27nB199_p0561c16║嫩鋤穿石筍，老摘墜藤花，雖是山居樂，平生口懶誇。
J27nB199_p0561c17║樹匝峰千轉，崖飛瀑萬尋，到來非遯世，門徑自幽深。
J27nB199_p0561c18║閒拈松作塵，自疊石為城，占斷峰深處，扶笻絕頂行。
J27nB199_p0561c19║栗黃垂殼坼，芋熟撥灰香，供佛秋花少，芙蓉開小塘。
J27nB199_p0561c20║不羨簟瓢樂，猶貪丘壑清，柴乾谿水便，稱我住山情。
J27nB199_p0561c21║講經臺
J27nB199_p0561c22║空生岩下坐，雨花落如霰，白馬未曾來，早已傳經遍。
J27nB199_p0561c23║浴龍池
J27nB199_p0561c24║龍馴風雨息，清水浸莓苔，坐石閒看慣，猿歸鹿又來。
J27nB199_p0561c25║棲鳳嶺
J27nB199_p0561c26║石壁桐花落，山空小鳥飛，嶺頭霞色起，知是鳳來儀。
J27nB199_p0561c27║靈源橋
J27nB199_p0562a01║雨過夜塘深，鸕鶿飛欲起，橋上望秋山，影倒流水裏。
J27nB199_p0562a02║七言絕句
J27nB199_p0562a03║寄俞公遠二首
J27nB199_p0562a04║瓦缶茆龕一個燈，白雲為幔坐閒僧，夜來借問天邊
J27nB199_p0562a05║月，曾到君前照未曾。
J27nB199_p0562a06║樹底常聞鳥說經，山泉慣汲滿銅瓶，松風不肯容高
J27nB199_p0562a07║臥，夢到谿亭吹忽醒。
J27nB199_p0562a08║徐山人香水有章臺之戀因以儆之
J27nB199_p0562a09║夢裏花枝蝶自迷，醒來猶恨五更雞，蓮花雖向泥中
J27nB199_p0562a10║出，爭肯和根倒入泥。
J27nB199_p0562a11║答李飛侯文學
J27nB199_p0562a12║青蓮仙品落人間，何意巾車過雪關，相見不須施棒
J27nB199_p0562a13║喝，夜深明月照花龕。
J27nB199_p0562a14║題聽松山房
J27nB199_p0562a15║似聞白馬起潮頭，惹得錢王控弩愁，我試與君坡下
J27nB199_p0562a16║聽，分明天樂響箜篌。
J27nB199_p0562a17║山居
J27nB199_p0562a18║疊箇石頭松下坐，選枝竹杖手中攜，看山莫道無閒
J27nB199_p0562a19║伴，野鹿成群送過溪。
J27nB199_p0562a20║柏子長燒香滿爐，磐陀坐聽鳥聲呼，瑞巖不識菴中
J27nB199_p0562a21║主，剛要惺惺喚醒渠。
J27nB199_p0562a22║龍山客到便移菴，拂尾靈龜我不堪，混眾獨居皆可
J27nB199_p0562a23║意，白雲深處及封關。
J27nB199_p0562a24║鄰僧送箇藤花枕，紙帳無鉤竹榻低，幾度放憨呼不
J27nB199_p0562a25║醒，那知窗畔日頭西。
J27nB199_p0562a26║泉石獨饒清供好，煙嵐竹樹畫圖開，從來身在千峰
J27nB199_p0562a27║裏，長嘯高歌歸去來。
J27nB199_p0562b01║熱鬧門庭饒一著，幽深境界占三分，蒼松白石容高
J27nB199_p0562b02║臥，隔斷紅塵遍是雲。
J27nB199_p0562b03║瀛山八景
J27nB199_p0562b04║一指峰
J27nB199_p0562b05║西來大意憑誰說，壁上孤峰豎指頭，煙水百城都影
J27nB199_p0562b06║現，善財猶自向南求。
J27nB199_p0562b07║香象峰
J27nB199_p0562b08║生獰氣勢度香河，截斷中流萬頃波，何事橫眠煙霧
J27nB199_p0562b09║裏，笑看兔馬走前坡。
J27nB199_p0562b10║紫芝塢
J27nB199_p0562b11║石骨蒸雲芝艸秀，松脂潤地茯苓多，結茅此處人稀
J27nB199_p0562b12║到，水面香風吹綠荷。
J27nB199_p0562b13║脩竹塢
J27nB199_p0562b14║種來一徑篔簹綠，玉版逄人恣說禪，迸出龍孫千萬
J27nB199_p0562b15║個，春風補我破苔錢。
J27nB199_p0562b16║如意泉
J27nB199_p0562b17║泥深艸濕乳泉藏，小鹿貪眠樹底涼，試向源頭揮一
J27nB199_p0562b18║钁，四時花塢水流香。
J27nB199_p0562b19║東澗水
J27nB199_p0562b20║鳥惜落花啣去緩，鹿窺清影下來忙，閒情飽看青山
J27nB199_p0562b21║色，坐聽潺湲歸亦忘。
J27nB199_p0562b22║西澗水
J27nB199_p0562b23║雪瀑交飛谷裏喧，石橋虎過漸黃昏，瘦笻問我誰為
J27nB199_p0562b24║伴，笑指扳岩下樹猿。
J27nB199_p0562b25║金鐘山
J27nB199_p0562b26║不待華鯨吼曉風，賦形疑是蜀山銅，太音豈入時流
J27nB199_p0562b27║耳，常自聲傳萬壑中。
J27nB199_p0562c01║六言四句
J27nB199_p0562c02║山居
J27nB199_p0562c03║曲磴遙峰數里，斷橋流水三灣，有鳥來啼竹院，無人
J27nB199_p0562c04║閒閉花關。
J27nB199_p0562c05║準擬岩棲壁立，還思泛宅浮家，興到間尋煙嶠，倦來
J27nB199_p0562c06║一枕蘆花。
J27nB199_p0562c07║桃萼幾枝紅雨，柳絲一把蒼煙，眼底風光爛熳，問君
J27nB199_p0562c08║春在誰邊。
J27nB199_p0562c09║石罅安排茶具，松陰聽斸苓鑱，坐逼風泉欲冷，何人
J27nB199_p0562c10║招手高岩。
J27nB199_p0562c11║麋鹿群中散步，漁樵隊裏相將，真嬾幾分幽趣，天放
J27nB199_p0562c12║一種清狂。
J27nB199_p0562c13║石骨穿雲欲露，泉聲帶雨分流，種竹平遮地角，卓菴
J27nB199_p0562c14║先占峰頭。
J27nB199_p0562c15║不見崖猿捧缽，時看谿鹿銜花，偶逐漁樵歸去，行過
J27nB199_p0562c16║村裏三家。
J27nB199_p0562c17║覓伴松間敲火，呼童澗底擔泉，過量何分七碗，貪杯
J27nB199_p0562c18║笑倒玉川。
J27nB199_p0562c19║雪和尚語錄跋
J27nB199_p0562c20║夫弘法為人，非細事也，必須行解相應、事理函蓋，始
J27nB199_p0562c21║堪是任，不然則山雞鳳冠虛妄之流耳。善丙子冬出
J27nB199_p0562c22║嶺參叩，得侍　雪老人之側，見其操行端方，應機圓
J27nB199_p0562c23║活，或隱或顯，人莫測其涯涘，但愧緣慳，僅一寒暑而
J27nB199_p0562c24║　老人西邁矣。彼時見其語錄散漫，欲為編輯而力
J27nB199_p0562c25║有未逮。至戊子春，又聞博山經房已罹回祿，板盡化
J27nB199_p0562c26║于灰燼，至今九載，未有修復。因追繹　老人所說之
J27nB199_p0562c27║法玉瑩珠迴，堪為後來龜鑑，詎可任其湮沒弗傳乎！
J27nB199_p0563a01║於是不揣鄙劣，將五會之語編而輯之，分為類者九、
J27nB199_p0563a02║為卷者六，付之剞劂，用貽同志聊比書紳。云爾。
J27nB199_p0563a03║歲次丙申仲春中浣侍者傳善稽首謹跋