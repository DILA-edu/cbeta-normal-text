J27nB200_p0565a01║爾瞻禪師語錄敘
J27nB200_p0565a02║酈氏注《水經》，首載阿育王分齎舍利，因起
J27nB200_p0565a03║浮屠于佛泥洹處，今在明州之鄞亦所分
J27nB200_p0565a04║造，然則浮屠起跡于吾鄉最古，況此中山
J27nB200_p0565a05║川靈異，外有小白華為海岸孤絕處，內則
J27nB200_p0565a06║天童、雪竇、岳林、大梅諸山蜿蟺，磅礡梵剎
J27nB200_p0565a07║所立叢叢，然韓昌黎謂：「山川鬱積，必生魁
J27nB200_p0565a08║奇之人，或隱于浮屠。」今在吾鄉則亦當求
J27nB200_p0565a09║諸浮屠氏之中也。僕嘗與吾友省公、悟公
J27nB200_p0565a10║小集山房，二公俱鄞人也。僕謂曰：「自三十
J27nB200_p0565a11║年來宗風大熾，吾鄉諸公出而撾鼓登座
J27nB200_p0565a12║者，雪嶠老人以後凡幾何人？」二公為余歷
J27nB200_p0565a13║數名藍諸席，自越而吳以及于楚，石霜爾
J27nB200_p0565a14║瞻和尚其一也。公初落䰂在吾鄉之福泉，
J27nB200_p0565a15║亦嘗問道于天童密祖，其後得法緣蘿，人
J27nB200_p0565a16║天交仰始出主石霜。今公雖示寂，而其所
J27nB200_p0565a17║著語錄固盛行于諸方也。僕少重雪嶠老
J27nB200_p0565a18║人，喜其意思蕭散，如香谷永公翛然松下。
J27nB200_p0565a19║今讀石霜語錄及其自贊數章，單行獨往
J27nB200_p0565a20║蕭疏廓落，不減雪嶠風流。吾鄉山川所蒸
J27nB200_p0565a21║果萃于浮屠，其魁奇有如此人也。石霜在
J27nB200_p0565b01║楚瀏陽，先大父嘗官此地，僕為兒時猶及
J27nB200_p0565b02║聞其山川土俗。今公之教行自越而楚，生
J27nB200_p0565b03║州大水遙泛衡湘，真可謂法門領袖者也。
J27nB200_p0565b04║適公之門人入微禪師，持公語錄遙問敘
J27nB200_p0565b05║于僕，所以思表其師者甚篤，因敘而歸之。
J27nB200_p0565b06║康熙丙午孟冬同里淼亭李文胤合十敬
J27nB200_p0565b07║書
J27nB200_p0565b08║石霜爾瞻禪師語錄序
J27nB200_p0565b09║濟北之道，幾遇大風而止再世得西河
J27nB200_p0565b10║師子重振徽音，寒冰結面不廢甄陶乃
J27nB200_p0565b11║獲林中疋馬蹋殺天下人。於是濟水洪
J27nB200_p0565b12║波復瀾翻於潭湘間，數百季來禪學之
J27nB200_p0565b13║輩，鮮有不知石霜圓者，當時門啟潑天
J27nB200_p0565b14║機深劈箭，南公諲老未免斂衽避鋒，則
J27nB200_p0565b15║後之唱斯道而繼興者，欲光昭前烈不
J27nB200_p0565b16║更難乎？故吾於爾瞻尊公不能不嘆羡
J27nB200_p0565b17║有加焉！公自緣蘿得法之後，晦養衡湘，
J27nB200_p0565c01║卒為龍天推挽，乃出住石霜，栽田博飯
J27nB200_p0565c02║門風壁立。四方禪徒羶慕而至，唯任本
J27nB200_p0565c03║分鉗錘，不少假借，由是趨風者日眾。時
J27nB200_p0565c04║有當道欲為公營建，公慮擾民力卻之，
J27nB200_p0565c05║終致寶坊巀嵲、窣堵嵯峨，莫不從钁頭
J27nB200_p0565c06║邊湧出。斯非知明見諦，安能行解一如
J27nB200_p0565c07║至是乎？先是公以重修圓祖塔，不遠千
J27nB200_p0565c08║里問記於予，予時不以固陋辭，蓋喜其
J27nB200_p0565c09║有功宗圖，欲使昭著于天下後世也。閱
J27nB200_p0565c10║五年，首賢禪人持公語錄至，復乞予序
J27nB200_p0565c11║首，時公趨寂矣，予為之撫膺浩歎，以公
J27nB200_p0565c12║之履超行卓，將大顯緣蘿之道，何日中
J27nB200_p0565c13║而遽曀？抑天道其無知耶？雖然，聿修厥
J27nB200_p0565c14║德，無忝爾祖、以續光明，自足照耀千春，
J27nB200_p0565c15║又奚待予言永之？嗟乎今之法門，梟獍
J27nB200_p0566a01║動越倫常，只逞我山之高固，頓忘水木
J27nB200_p0566a02║之根源，將見雖生之日猶死之年，視公
J27nB200_p0566a03║高標，得不此彭而彼殤，殆有雲泥之隔
J27nB200_p0566a04║哉！故予復不辭而再為之序次焉。
J27nB200_p0566a05║天童弘覺忞老人撰
J27nB200_p0566a06║石霜爾瞻尊禪師語錄目次
J27nB200_p0566a07║序
J27nB200_p0566a08║卷上
J27nB200_p0566a09║示眾
J27nB200_p0566a10║上堂
J27nB200_p0566a11║機緣
J27nB200_p0566a12║卷下
J27nB200_p0566a13║拈古
J27nB200_p0566a14║頌古
J27nB200_p0566a15║偈頌
J27nB200_p0566a16║贊
J27nB200_p0566a17║書問
J27nB200_p0566a18║佛事
J27nB200_p0566a19║雜著
J27nB200_p0566a20║附塔銘
J27nB200_p0566a21║
J27nB200_p0566a22║
J27nB200_p0566a23║
J27nB200_p0566a24║
J27nB200_p0566a25║
J27nB200_p0566b01║爾瞻尊禪師語錄卷上
J27nB200_p0566b02║侍者本開記錄
J27nB200_p0566b03║住瀏陽石霜禪寺語錄
J27nB200_p0566b04║據室：「從上老凍膿，盡向者裏刮龜毛、截兔角，移星換
J27nB200_p0566b05║斗、鬼面神頭，直得盡大地人望風乞命。今日山僧到
J27nB200_p0566b06║來，又作麼生？」拈拄杖卓一下。
J27nB200_p0566b07║掃諸禪師塔拈香：將謂遍界不藏，依舊埋身荒艸，數
J27nB200_p0566b08║百季前向此出沒，自繇帶累不肖，今日未免搥胸懊
J27nB200_p0566b09║惱。奚懊惱？落華啼鳥千峰峭。
J27nB200_p0566b10║掃慈明老祖塔拈香：「親見汾陽、滅卻臨濟，起黃龍必
J27nB200_p0566b11║死之疾，遺害將來，縱神鼎倒握之機，有甚憑據？千古
J27nB200_p0566b12║少叢林，眼空無諱忌，全身入定艸離離，別有佳聲動
J27nB200_p0566b13║天地。」便禮拜。
J27nB200_p0566b14║掃雷遷塔拈香：「智不到處，切忌道著，賣弄一生窮手
J27nB200_p0566b15║腳，毒龍湫畔鳳山中，要來何假雷霆作。」顧左右：「咦？」
J27nB200_p0566b16║挂鐘板，舉板云：「見麼？」又擊鐘云：「聞麼？既然聞見分明，
J27nB200_p0566b17║不妨拍拍是令。」
J27nB200_p0566b18║立兩序上堂：天寒人寒，眾眼難瞞，佛法世法，是精是
J27nB200_p0566b19║賊，透得過者把手共行，透不過者一串穿卻。秪如坐
J27nB200_p0566b20║斷兩頭突出難辨一句，又作麼生？雪後始知松柏操，
J27nB200_p0566b21║事難方見丈夫心。
J27nB200_p0566b22║開爐上堂：「石霜今日開爐，不比諸方常例經行打坐，
J27nB200_p0566b23║不拘內外融通無忌。不是法爾如然，亦非體無去住，
J27nB200_p0566b24║衲僧家一箇箇立地頂天，幸自轉轆轆地，有何禪道
J27nB200_p0566b25║參窮？有何身心拘繫？行一步踏斷微塵諸佛命根，唾
J27nB200_p0566b26║一唾唾破從上列祖巴鼻，風流得恁風流，意氣甚生
J27nB200_p0566b27║意氣。是汝諸人向者裏一肩領荷得行，管取六國晏
J27nB200_p0566b28║清太平坐致；其或未然，山僧今日廣開方便門，隨汝
J27nB200_p0566b29║諸人顛倒所欲。」乃拈拄杖卓一下云：「要識真金火裏
J27nB200_p0566b30║看。」
J27nB200_p0566c01║示眾：石霜有路白雲間，淺艸蛇橫毒熾然，賺卻阿誰
J27nB200_p0566c02║親觸著，血流直濺梵王天。
J27nB200_p0566c03║南嶽先和尚忌拈香，指真云：者老漢生平只愛巖隈
J27nB200_p0566c04║打睡，諸方直是無可奈伊何。尊上座雖然親依數季，
J27nB200_p0566c05║今日燒一炷香，不是仁義道中，亦非應時施設，無端
J27nB200_p0566c06║失錢遭罪，至今貧恨徹骨。
J27nB200_p0566c07║示眾，舉：「僧問趙州：『狗子還有佛性也無？』州云：『無。』」師頌
J27nB200_p0566c08║云：「火星迸裂在當門，燒出虛空背上痕，滯貨蕩然俱
J27nB200_p0566c09║粉碎，翻成赫日迅雷奔。」
J27nB200_p0566c10║誕日示眾，僧問：「立地家風即不問，四眾臨筵事若何？」
J27nB200_p0566c11║師云：「一雨普滋三艸二木。」進云：「父母未生前，如何是
J27nB200_p0566c12║本來面目？」師云：「門前石磉盤。」進云：「如何是降誕一句？」
J27nB200_p0566c13║師云：「黃金自有黃金價。」進云：「了生脫死底人，還有過
J27nB200_p0566c14║也無？」師云：「秪恐不是玉。」乃云：「春山疊亂青，春鳥歌聲
J27nB200_p0566c15║滑，圓通無礙門，晝夜常開豁。所以塵說剎說熾然說
J27nB200_p0566c16║無間歇，明明七穴八穿，一一斬釘截鐵。且道生佛未
J27nB200_p0566c17║具、朕兆未分以前，還有者般消息也無？」以拂子劃一
J27nB200_p0566c18║劃云：「家無白澤之圖。」便下座。
J27nB200_p0566c19║佛誕日示眾，舉：「世尊初生，一手指天一手指地，周行
J27nB200_p0566c20║七步，目顧四方云：『天上天下惟我獨尊。』」師云：「大小世
J27nB200_p0566c21║尊作者般去就，大似擔水河頭賣，不顧傍觀者哂。且
J27nB200_p0566c22║道誰是傍觀者？」良久云：「月明照見夜行人。」
J27nB200_p0566c23║結夏陞座，僧問：「如何是親切一句？」師云：「揭卻腦蓋。」進
J27nB200_p0566c24║云：「不入霜華室，茫然趣兩頭。」師云：「放汝三十棒。」進云：
J27nB200_p0566c25║「爭奈雲本無心，自有從龍之勢。」師云：「放下著。」乃云：「諸
J27nB200_p0566c26║方禁足，顯示護生。石霜者裏，只了現成。三世諸佛匙
J27nB200_p0566c27║挑不上，黧奴白牯順時保養，一不成單，二不成兩，明
J27nB200_p0566c28║眼衲僧休鹵莽。」良久云：「引水澆蔬五老前，披簑側立
J27nB200_p0566c29║千峰上。」喝一喝。
J27nB200_p0566c30║示眾：山田粟米飯，野菜淡黃虀，喫則從君喫，不喫任
J27nB200_p0567a01║東西。古人恁麼道，要且無為人底意。石霜即不然，清
J27nB200_p0567a02║苦但隨宜，幸無外緣擾，任你走東西，不如者裏好。且
J27nB200_p0567a03║道與古人相去多少？
J27nB200_p0567a04║端午示眾：「五月五日端午節，山僧豈免閒饒舌，踏斷
J27nB200_p0567a05║達磨鐵脊梁，拽脫釋迦繫驢橛，演若迷頭頓息狂，百
J27nB200_p0567a06║怪千妖俱殄滅。」喝一喝。
J27nB200_p0567a07║示眾，舉：「保寧和尚云：『若說佛法供養大眾，眉鬚墮落；
J27nB200_p0567a08║若說世法供養大眾，入地獄如箭射。去此二途，說箇
J27nB200_p0567a09║甚麼？三寸舌頭無用處，一雙空手不成拳。』」師云：「大小
J27nB200_p0567a10║保寧，元來小膽；石霜即不然。若說佛法供養大眾，如
J27nB200_p0567a11║龍得水；若說世法供養大眾，似虎靠山。去此二途又
J27nB200_p0567a12║作麼生？從前汗馬無人識，只要重論蓋代功。」
J27nB200_p0567a13║示眾：「萬般施設只如常，又不驚人又久長。古德好言
J27nB200_p0567a14║語，只是人多錯會。山僧自住茲山，多見方來望崖而
J27nB200_p0567a15║退，蓋為者裏無禪道佛法與人啄啗，還覷得他立地
J27nB200_p0567a16║處麼？是汝打初不遇作家，一向扶籬摸壁慣了，纔遇
J27nB200_p0567a17║人手腳辣，便謂難親近、難湊泊。不見道『沒棲泊處，離
J27nB200_p0567a18║去來今』，還信得及麼？諸方長老易親近易說話，道我
J27nB200_p0567a19║會禪會道，有般被他將一杓屎驀頭潑了，全然不知
J27nB200_p0567a20║厭惡，反為至寶，背地裏三三兩兩啾啾唧唧，喚作落
J27nB200_p0567a21║艸盤桓，盤你屋裏七代先靈！從上佛祖出世向火燄
J27nB200_p0567a22║裏垂手，無非要人自證自悟不從人得，豈有實法繫
J27nB200_p0567a23║人？不見先德云：『從天降下則貧窮，從地湧出則富貴。』
J27nB200_p0567a24║有僧問：『如何是從天降下則貧窮？』德云：『不貴得。』『如何
J27nB200_p0567a25║是從地湧出則富貴？』德云：『無中忽有。』你看他如何？天
J27nB200_p0567a26║長劍凜凜神威，似明珠走盤不留影跡。又不見臨濟
J27nB200_p0567a27║大師問黃檗佛法大意，三度被打六十拄杖，後被大
J27nB200_p0567a28║愚點破，便云『元來黃檗佛法無多子』。者一句子，如天
J27nB200_p0567a29║普蓋、似地普擎。汝諸人若覷得透，一任橫身擔荷獨
J27nB200_p0567a30║拔古今；其或未然，空將未歸意，說向欲行人。」喝一喝。
J27nB200_p0567b01║示眾，舉：「古者道：『者一片田地，分付來多少時也，我立
J27nB200_p0567b02║地待你搆去。』法眼云：『者一片田地，分付來多少時也，
J27nB200_p0567b03║我坐地待你搆去。』佛果云：『者一片田地，分付來多少
J27nB200_p0567b04║時也，我今與汝當面慶懺。』」師云：「立地待你搆，坐地待
J27nB200_p0567b05║你搆，打開活路頭，塞礙還依舊，慶懺好言詮，爭免忘
J27nB200_p0567b06║前後。山僧道，者片田地，分付來多少時也，因甚諸人
J27nB200_p0567b07║踏不著？只為分明極，翻令所得遲。」
J27nB200_p0567b08║示眾：「一夏已過半底事如何判？過去已過去，未來亦
J27nB200_p0567b09║莫算，現在本無住，十方俱坐斷。信手拈來不是塵，堂
J27nB200_p0567b10║堂日用隨機變，不用更躊躕，急須著眼看。」驀擲拄杖
J27nB200_p0567b11║云：「是甚麼？三十季後莫教孤負石霜。」
J27nB200_p0567b12║解制示眾，僧問：「如何是未跨足已前三十棒？」師云：「西
J27nB200_p0567b13║天斬頭截臂，者裏自領出去。」僧罔措，師便打。進云：「者
J27nB200_p0567b14║一棒是賞是罰？」師又打云：「一任舉似諸方。」乃云：「我若
J27nB200_p0567b15║一向舉揚宗要，法堂前艸深一丈。如何入得石霜門、
J27nB200_p0567b16║見得石霜人？不見道，全鋒敵勝，罕遇知音，同死同生，
J27nB200_p0567b17║萬中無一。抑不得已作死馬醫，向汝道未跨足已前
J27nB200_p0567b18║與汝三十棒了也。猶自尋言逐句馳騁問端，論玅論
J27nB200_p0567b19║玄較量得失，如斯等輩誠實苦哉。所以向上一路，只
J27nB200_p0567b20║貴機先，擬議思量，白雲萬里。今日布袋解開也，汝諸
J27nB200_p0567b21║人又作麼生？」拈拄杖劃一劃云：「不可矢上更加尖。」下
J27nB200_p0567b22║座。
J27nB200_p0567b23║中秋示眾，舉：「僧問巖頭：『浩浩塵中如何辨主？』頭云：『銅
J27nB200_p0567b24║沙鑼裏滿盛油。』」師云：「大眾還知者老漢落處麼？若據
J27nB200_p0567b25║山僧檢點將來，大小巖頭只有定亂之謀，且無出人
J27nB200_p0567b26║之眼。忽有問石霜：『浩浩塵中如何辨主？』劈脊便棒。諸
J27nB200_p0567b27║人還知山僧落處麼？驀地喚回秋夜夢，舉頭惟見月
J27nB200_p0567b28║當空。」
J27nB200_p0567b29║示眾：「剔起便行猶鈍置，纔聞領略不堪提，回頭別有
J27nB200_p0567b30║全身策，豈免山僧腦後錐。所以言無展事，語不投機，
J27nB200_p0567c01║承言者喪，滯句者迷。伶俐漢向未舉時驀跳得出，如
J27nB200_p0567c02║白衣拜相、平地登僊，便見得三世諸佛橫說豎說說
J27nB200_p0567c03║不到，歷代祖師東拶西拶拶不及，孤迥迥、峭巍巍，不
J27nB200_p0567c04║動步而遍遊沙界，不返聞而親證普門，出沒卷舒破
J27nB200_p0567c05║塵破的；更說甚麼冰凌上度過九隈，劍刃上拾得渾
J27nB200_p0567c06║身；又說甚麼香象渡河截流而過。▆見雪峰和尚道：
J27nB200_p0567c07║『望州亭與汝相見了也。烏石嶺與汝相見了也。僧堂
J27nB200_p0567c08║前與汝相見了也。』還知落處麼？箭穿紅日影，須是射
J27nB200_p0567c09║鵰人」喝一喝。
J27nB200_p0567c10║示眾：鷲嶺拈華，飲光微笑，是按牛頭喫艸；少林面壁，
J27nB200_p0567c11║二祖安心，是按牛頭喫艸；倩人書偈，夜半傳衣，是按
J27nB200_p0567c12║牛頭喫艸。自此以降遞代迄今，其間諸大善知識出
J27nB200_p0567c13║世，盡謂有驅耕奪食之機、轉地迴天之用，箭鋒相拄、
J27nB200_p0567c14║鍼芥相投；愨其指歸，並無一人有天然氣概別立生
J27nB200_p0567c15║涯，俱是按牛頭喫艸。幸而我此現前一眾不作者般
J27nB200_p0567c16║蟲豸，也有破家散宅底，也有自作活計底，忽有箇衲
J27nB200_p0567c17║僧出來道：「和尚恁麼說話，亦未免按牛頭喫艸。」山僧
J27nB200_p0567c18║不覺呵呵大笑，卻分半院與他。何故？近代三吳併兩
J27nB200_p0567c19║浙，箇般作略眼中稀。
J27nB200_p0567c20║示眾：「刮龜毛於鐵牛背上，玅握玄機；截兔角於石女
J27nB200_p0567c21║腰邊，現成活計。所以道，參他活句，莫參死句。活句下
J27nB200_p0567c22║薦得，永劫不忘；死句下薦得，自救不了。只如諸人作
J27nB200_p0567c23║麼生會他活句？」擊拂子云：「竹杖化龍去，癡人戽夜塘。」
J27nB200_p0567c24║便下座。
J27nB200_p0567c25║除夕示眾：脫情塵，透羈鎖，空室無人被賊邏，昨夜三
J27nB200_p0567c26║更失卻牛，天明起來失卻火，三頭兩面得人憎，玅應
J27nB200_p0567c27║從來無處所。阿呵呵，會也麼？目前誰是未歸人？東方
J27nB200_p0567c28║來者東方坐。山僧恁麼道，已是兩手分付了也，還會
J27nB200_p0567c29║麼？百季三萬六千日，欲覓了時無了時。
J27nB200_p0567c30║再住石霜小參：「避跡他山經二載，叢林猶喜未全乖，
J27nB200_p0568a01║今朝重整綱維令，鐵樹從教華再開。所以欲識佛性
J27nB200_p0568a02║義，當觀時節因緣，時節若至其理自彰。故我慈明老
J27nB200_p0568a03║祖在昔宋仁廟時，向者裏中興臨濟、開托人天，遞代
J27nB200_p0568a04║迄今家聲益著。山僧既為直下兒孫，入此潑天門戶，
J27nB200_p0568a05║況現前一眾皆是老成真實之士，既蒙攢簇於斯，未
J27nB200_p0568a06║免終難推諉。」拈拄杖卓一下，喝一喝云：「路遙知馬力，
J27nB200_p0568a07║歲久見人心。」復舉：「臨濟大師道：『第一句薦得，堪與佛
J27nB200_p0568a08║祖為師；第二句薦得，堪與人天為師；第三句薦得，自
J27nB200_p0568a09║救不了。』石霜亦有三句，第一句薦得，紅爐飛片雪；第
J27nB200_p0568a10║二句薦得，一劍定煙塵；第三句薦得，皈依佛法僧。具
J27nB200_p0568a11║眼者試辨看。」
J27nB200_p0568a12║開爐，若休耆宿率弘智諸禪德等請上堂。師至法座
J27nB200_p0568a13║前云：「此寶華王座，列祖共登，山僧因甚也入者群隊？
J27nB200_p0568a14║不見道，當爐不避火。」便陞座拈香祝
J27nB200_p0568a15║聖畢次，拈香云：「者一瓣香，辛勤費盡，撈摝方知，漫言
J27nB200_p0568a16║得地得名，直是七華八裂。奉為前住東明、後住南源、
J27nB200_p0568a17║臨濟第三十一世上山下茨先師大和尚，以酬法乳。」
J27nB200_p0568a18║斂衣就座。上首白椎云：「法筵龍象眾，當觀第一義。」師
J27nB200_p0568a19║云：「若論第一義，向未舉椎前見得，何異一會靈山；若
J27nB200_p0568a20║也尚滯見聞，不免大家鈍置。」僧問：「法幢高建、爐鞴弘
J27nB200_p0568a21║開，煆聖煉凡即不問，如何是奪人不奪境？」師云：「雲橫
J27nB200_p0568a22║迷鳥道。」進云：「如何是奪境不奪人？」師云：「雪盡馬蹄輕。」
J27nB200_p0568a23║進云：「如何是人境兩俱奪？」師云：「橫按莫邪斬萬機。」進
J27nB200_p0568a24║云：「如何是人境俱不奪？」師云：「時看流水上高峰。」進云：
J27nB200_p0568a25║「人境已蒙師指示，的的相承一句又作麼生？」師云：「須
J27nB200_p0568a26║出他一頭地始得問。」師登寶座，四眾咸臻：「三要三玄，
J27nB200_p0568a27║願垂方便。如何是第一玄？」師云：「破糞箕。」進云：「如何是
J27nB200_p0568a28║第二玄？」師云：「禿苕帚。」進云：「如何是第三玄？」師云：「無底
J27nB200_p0568a29║缽。」進云：「如何是第一要？」師云：「兩面三頭。」進云：「如何是
J27nB200_p0568a30║第二要？」師云：「東拋西擲。」進云：「如何是第三要？」師云：「箭
J27nB200_p0568b01║過西天。」僧禮拜，師云：「深荷竭力。」乃云：「諸佛玅道不從
J27nB200_p0568b02║人得，列祖真機截斷眾流，當陽風颯颯，遍界沒遮欄，
J27nB200_p0568b03║全體是大解脫門，迥無背向，龍睛鶻眼莫窺，十聖三
J27nB200_p0568b04║賢罔測，只貴猛烈漢一刀劃斷，直截承當，壁立孤危，
J27nB200_p0568b05║縱橫自在，如王寶劍揮斥臨時，似鏡當臺舉無遺照。
J27nB200_p0568b06║如斯話會早涉言詮，立限剋期無繩自縛，火燄吞卻
J27nB200_p0568b07║三世諸佛即不問，且越格斬新一句作麼生道？三尺
J27nB200_p0568b08║龍泉光照膽，萬人叢裏奪高標。」復舉：「法燈禪師云：『山
J27nB200_p0568b09║僧本欲深棲巖竇隱遁過時，蓋緣清涼老人有未了
J27nB200_p0568b10║公案，出來為他了卻。』時有僧問：『如何是未了公案？』燈
J27nB200_p0568b11║便打云：『祖禰不了，殃及兒孫。』僧云：『過在甚麼處？』燈云：
J27nB200_p0568b12║『過在我殃及你。』」師云：「臨機直絕，擒縱逸群，法燈可謂
J27nB200_p0568b13║千載流芳，惜乎者僧皮下無血。山僧卑志本亦如斯，
J27nB200_p0568b14║奈緣南嶽先師有未了公案，出來為他了卻。眾中或
J27nB200_p0568b15║有人問：『如何是未了公案？』山僧卻不行棒，但向道，快
J27nB200_p0568b16║便難逢。若是箇人，必然袒肩負荷。有麼有麼？」結座云：
J27nB200_p0568b17║「諦觀法王法，法王法如是。」下座。
J27nB200_p0568b18║上堂，僧問：「敗葉堆雲，深慚孤客，狼籍家私即不問，如
J27nB200_p0568b19║何是石霜境？」師云：「獅峰口向天。」進云：「如何是境中人？」
J27nB200_p0568b20║師云：「當門齒缺。」僧擬進語，師云：「過一邊立。」乃云：「久雨
J27nB200_p0568b21║不晴，浸爛衲僧鼻孔；久雨既晴，衲僧皮草向甚處曬
J27nB200_p0568b22║眼？若作佛法商量，啞卻我口；不作佛法商量，瞎卻你
J27nB200_p0568b23║眼。汝諸人還緇素得出麼？直饒緇素得出，切忌錯認
J27nB200_p0568b24║定盤星。」喝一喝下座。
J27nB200_p0568b25║臘八上堂，僧問：「雪嶺家風即不問，如何是賓中賓？」師
J27nB200_p0568b26║云：「倚門傍戶可憐生。」「如何是賓中主？」師云：「獨行無伴
J27nB200_p0568b27║侶。」「如何是主中賓？」師云：「拔劍攪龍門。」「如何是主中主？」
J27nB200_p0568b28║師云：「萬仞峰頭不露蹤。」進云：「賓主已蒙師指示，向上
J27nB200_p0568b29║一句作麼生道？」師便打，乃云：「六季無計安排，賺殺碧
J27nB200_p0568b30║天星現，蓬頭垢面出來，了卻現成公案。敢問諸人，如
J27nB200_p0568c01║何是現成公案？東澗水流西澗水，南山雲起北山雲。」
J27nB200_p0568c02║復舉：「東山演祖云：『戒定慧相扶，堂堂大丈夫，吹毛光
J27nB200_p0568c03║燦爛，佛祖不同途。』」師云：「打開無盡寶藏，運出自己家
J27nB200_p0568c04║珍，還他演祖；石霜即不然，一棒一條痕，一掌一握血，
J27nB200_p0568c05║鯰魚上竹竿，快鷂趁不及。且道古人是、今人是？」喝一
J27nB200_p0568c06║喝。
J27nB200_p0568c07║上堂：「德山棒、臨濟喝，塞壑填溝；雪峰毬、禾山鼓，乞兒
J27nB200_p0568c08║伎倆。虎項下金鈴，阿誰解得？勾賊破家。扇子既破，還
J27nB200_p0568c09║我犀牛兒來，餬餅裏討甚麼汁？」驀拈拄杖劃一劃下
J27nB200_p0568c10║座。
J27nB200_p0568c11║晚參：「尋牛須訪跡，學道貴無心，跡在牛還在，無心道
J27nB200_p0568c12║易尋。古人一期方便言不虛發，既是無心，且作麼生
J27nB200_p0568c13║尋？」良久云：「到得深山更深處，豈知無計避王徭。」
J27nB200_p0568c14║元旦上堂，僧問：「三陽開泰、萬物維新，覿面一句，請師
J27nB200_p0568c15║垂示。」師云：「扶桑已現一輪紅。」進云：「可謂東君行正令，
J27nB200_p0568c16║華發樹頭春。」師云：「急著眼。」乃云：「祖師心印，狀如鐵牛
J27nB200_p0568c17║之機，去即印住、住即印破，該萬有以包含，總大千而
J27nB200_p0568c18║捏聚，所以一毫現神變，一切佛同說，經於無量劫，不
J27nB200_p0568c19║得其邊際。如是則昨朝舊歲，今日新季又作麼生？一
J27nB200_p0568c20║把柳絲收不得，和煙搭在玉欄干。」
J27nB200_p0568c21║解制上堂，僧問：「頓悟華情已，菩提果自成。如何是頓
J27nB200_p0568c22║悟底意？」師云：「三生六十劫。」進云：「如何是菩提果自成？」
J27nB200_p0568c23║師便打，乃云：「把斷世界不漏絲毫，落在時人窠窟。拈
J27nB200_p0568c24║卻目前機，拔出眼中屑，如斬一縷絲，一斬一切斷，未
J27nB200_p0568c25║免落七落八，更若東勝神洲走馬，南贍部洲喫撲，西
J27nB200_p0568c26║瞿耶尼射箭，北鬱單越中垛，直得擎頭帶角絕羅籠，
J27nB200_p0568c27║猶未知向上一竅。所以道，此事如擊石火、似閃電光，
J27nB200_p0568c28║搆得搆不得，未免喪身失命。到箇裏、撥一線道、拶透
J27nB200_p0568c29║全機，便可坐斷毘盧頂、不稟釋迦文，說什麼露柱著
J27nB200_p0568c30║衫南嶽去、燈籠脫帽上天台，一任天上人間逍遙自
J27nB200_p0569a01║在；其或未然，饒伊走盡天涯，大有人穿卻鼻孔。」喝一
J27nB200_p0569a02║喝，卓拄杖。
J27nB200_p0569a03║雲居大眾設齋請上堂：「擊碎驪龍明月珠，縱橫無住；
J27nB200_p0569a04║跳出無生獅子窟，哮吼驚群。透頂透底絕羅籠，亙古
J27nB200_p0569a05║亙今無背向。山僧昔住雲居，如羚羊挂角杳絕蹤繇，
J27nB200_p0569a06║今者來茲石霜，合水和泥，通身露布。與麼中不與麼，
J27nB200_p0569a07║暗透兩重關；不與麼中卻與麼，全提向上路。敢問大
J27nB200_p0569a08║眾，且道住雲居、住石霜，畢竟是一是二？豈容淺見衲
J27nB200_p0569a09║僧會，唯許通方作者知。」喝一喝。
J27nB200_p0569a10║往浙歸上堂，舉：「黃龍南禪師出山歸，有頌云：『去時一
J27nB200_p0569a11║溪流水送，回來滿谷白雲迎，一身去住非去住，二物
J27nB200_p0569a12║無情似有情應。』菴老祖出山歸，亦有頌云：『去時冒雨
J27nB200_p0569a13║連宵去，回來帶水復拖泥，自怪一生無定力，尋常多
J27nB200_p0569a14║被業風吹。』」師云：「二大老美則美矣，未免太波挈生。山
J27nB200_p0569a15║僧亦有一頌舉似大眾：去日煙波萬里遙，回時風月
J27nB200_p0569a16║杖頭挑，乾坤老我無拘束，閒殺龍門萬仞標。」
J27nB200_p0569a17║結制上堂：大無外、小無內，拋擲百千三昧；句亦鏟、意
J27nB200_p0569a18║亦鏟，閃爍摩醯隻眼，坐斷千聖頂𩕳，一一珠回玉轉。
J27nB200_p0569a19║所以道，未明心地印，難透祖師關，透過祖師關，全彰
J27nB200_p0569a20║心地印。臨濟喫黃檗六十痛棒，高安灘上知歸；興化
J27nB200_p0569a21║被大覺脫下衲衣，親見臨濟在黃檗喫棒底道理。如
J27nB200_p0569a22║斯標格，脫體現前，一句當天，迥絕依倚。到箇裏，何修
J27nB200_p0569a23║不證、何覺不圓？出沒卷舒，頭正尾正，且不涉功勳直
J27nB200_p0569a24║下坐斷一句作麼生道？蒲團靜倚無餘事，永日寥寥
J27nB200_p0569a25║賀太平。」復舉：「黃龍南禪師云：『世間有五種不易：第一
J27nB200_p0569a26║施者不易；第二化者不易；第三轉生作熟不易；第四
J27nB200_p0569a27║端坐食者不易；且道第五不易是甚麼人？』良久云：『聻。』
J27nB200_p0569a28║下座。時翠嵒真為首座，藏主問真：『第五不易是誰？』真
J27nB200_p0569a29║云：『腦後見腮，莫與往來。』石霜即不然，第五不易是誰？
J27nB200_p0569a30║有眼無耳朵，六月火邊坐。」
J27nB200_p0569b01║晚參：「萬法是心光，諸緣惟性曉，本無迷悟人，只要今
J27nB200_p0569b02║日了。」驀拈拄杖云：「拄杖子穿卻諸人鼻孔即不問，秖
J27nB200_p0569b03║如昨日晴、今日雨，畢竟明甚麼邊事？」喝一喝云：「在家
J27nB200_p0569b04║疑是客，別國卻為親。」
J27nB200_p0569b05║解制上堂：四月十五日結，七月十五日解，明月珠旋
J27nB200_p0569b06║冰玉盤，千眼大悲鬥光彩。喝。
J27nB200_p0569b07║中秋上堂：見山不是山，見水何魯別，山河及大地，都
J27nB200_p0569b08║是一輪月。大眾！古德恁麼道，一時漏逗了也。山河大
J27nB200_p0569b09║地既是一輪月，則無古今圓缺之殊，寧有去來明暗
J27nB200_p0569b10║之相？十虛通徹高下混融，乾轉坤旋攝他不著，說什
J27nB200_p0569b11║麼描不成畫不就，昨夜三更白如晝？」拍案一下云：「笑
J27nB200_p0569b12║殺寒山子，清光付與誰？」
J27nB200_p0569b13║元旦上堂，監寺問：「喜逢元旦日，春意事如何？」師云：「好
J27nB200_p0569b14║心為常住。」寺禮拜云：「萬福。」師乃舉：「香嚴閑禪師云：『去
J27nB200_p0569b15║季貧未是貧，今季貧始是貧。去季貧有卓錐之地，今
J27nB200_p0569b16║季貧連錐也無。』真淨文禪師云：『山僧即不然，去季富
J27nB200_p0569b17║未是富，今季富始是富。去季富秖有一領黑黲布褊
J27nB200_p0569b18║衫，今季富添得一條雲水百衲袈裟。』歲朝抖擻呈禪
J27nB200_p0569b19║眾，實為風流出當家。」師云：「二大老恁麼說話，大似徐
J27nB200_p0569b20║六擔板。山僧者裏卻不然，數季以來，也無貧可訴，也
J27nB200_p0569b21║無富可誇，秪是如常鞭起者頭水牯牛，有時趁向千
J27nB200_p0569b22║峰頂上臥月眠雲，有時放出小隴平坡水足艸足，若
J27nB200_p0569b23║是國王田地，犯與不犯不必較之。何故？不見道，隨分
J27nB200_p0569b24║納些些。」擊拂子下座。
J27nB200_p0569b25║晚參：今朝正月二十，日煖風和時節，頭頭海印發光，
J27nB200_p0569b26║因甚守著驢橛？
J27nB200_p0569b27║上堂，僧問：「斬新一曲知音少，迥出威音作麼生？」師云：
J27nB200_p0569b28║「龜毛拂子長三尺。」進云：「如是則前後坐斷也。」師云：「優
J27nB200_p0569b29║缽羅華火裏開。」進云：「昔日世尊在然燈佛所於法實
J27nB200_p0569b30║無所得，和尚在南嶽先和尚處還曾受指授也無？」師
J27nB200_p0569c01║云：「家家觀世音。」乃云：「無生大道越常情，該括乾坤總
J27nB200_p0569c02║現成，白牯狸奴爭手眼，百華叢裏度金針。」拈拄杖云：
J27nB200_p0569c03║「者是金針，喚甚麼作狸奴白牯？」卓拄杖云：「者是狸奴
J27nB200_p0569c04║白牯，喚甚麼作金針？向者裏定當得出，一任他方此
J27nB200_p0569c05║土七縱八橫，入火不燒、入水不溺，能覆護一切，一切
J27nB200_p0569c06║拘繫不得，直得天人拱手無路、十地窺覷無門。說甚
J27nB200_p0569c07║麼智不到處切忌道著，道著即頭角生。即今頭角生
J27nB200_p0569c08║也，且道是牛是馬？」又卓拄杖云：「來季更有新條在，惱
J27nB200_p0569c09║亂春風卒未休。」復舉：「僧問霜華諸禪師：『咫尺之間為
J27nB200_p0569c10║甚麼不睹師顏？』諸云：『我道遍界不曾藏。』其僧復問雪
J27nB200_p0569c11║峰：『遍界不曾藏，意旨如何？』峰云：『甚麼處不是石霜？』」師
J27nB200_p0569c12║云：「二大老，一人舌拄梵天，一人華鋪錦上。若說雪峰
J27nB200_p0569c13║華鋪錦上亦不得，若說霜華舌拄梵天亦不得。還揀
J27nB200_p0569c14║得出麼？若揀得出，如久客還故鄉；若揀不出，且居門
J27nB200_p0569c15║外。」
J27nB200_p0569c16║佛誕上堂：「淨法界身，懷州牛喫禾；本無出沒，益州馬
J27nB200_p0569c17║腹脹；大悲願力，天下覓醫人；示現受生，炙豬左膊上。
J27nB200_p0569c18║大眾！釋迦老子被杜順和尚將龜毛索子一串穿卻，
J27nB200_p0569c19║擲向諸人面前了也。你擬向者裏更覓箇甚麼？」以拄
J27nB200_p0569c20║杖一時趁下。
J27nB200_p0569c21║上堂：一槌便透殺人，須是殺人刀，不假一槌活人，須
J27nB200_p0569c22║是活人劍。拈卻膱脂帽子，脫卻鶻臭布衫，突出頂𩕳
J27nB200_p0569c23║一機，洞徹十虛無間。東頭買貴西頭賣賤即且置，總
J27nB200_p0569c24║不恁麼來，因甚普化卻道，明日大悲院裏有齋？甜瓜
J27nB200_p0569c25║徹蒂甜，苦瓠連根苦。
J27nB200_p0569c26║上堂：萬里無寸艸，珊瑚枝上日杲杲；出門便是艸，吹
J27nB200_p0569c27║毛截斷閒之遶。金鎖玄關一擊開，清風月下休尋討，
J27nB200_p0569c28║休尋討，家家門首長安道。
J27nB200_p0569c29║慧聞大德率衡甫居士設齋請上堂，僧問：「時節因緣
J27nB200_p0569c30║即不問，五家宗旨請師分。如何是臨濟宗？」師云：「一刀
J27nB200_p0570a01║兩段。」進云：「如何是溈仰宗？」師云：「體用雙陳。」進云：「如何
J27nB200_p0570a02║是雲門宗？」師云：「三關等破。」進云：「如何是曹洞？」宗師云：
J27nB200_p0570a03║「夜半繡鴛鴦。」進云：「如何是法眼宗？」師云：「劄。」進云：「五家
J27nB200_p0570a04║宗旨蒙師指，一句當天事若何？」師云：「出得荊棘林是
J27nB200_p0570a05║好手。」問：「如何是覿面全提句？」師云：「四稜著地。」進云：「如
J27nB200_p0570a06║何是撒手懸崖句？」師云：「船子下揚州。」問：「玄玅機關即
J27nB200_p0570a07║不問，當陽一句若為論？」師云：「曉來枕上鶯聲碎。」進云：
J27nB200_p0570a08║「今日居士設齋請和尚陞座，未審說什麼法？」師云：「罕
J27nB200_p0570a09║逢穿耳客，多見刻舟人。」僧云：「也不得壓良為賤。」師云：
J27nB200_p0570a10║「過。」乃云：「道人行處如火燒冰，香象渡河截流而過，直
J27nB200_p0570a11║得塵塵爾念念爾，不越聞見覺知，打開無盡法藏，覓
J27nB200_p0570a12║心了不可得，金毛獅子尾吒沙，覓罪性了不可得，長
J27nB200_p0570a13║劍倚天光燦爛，有如是奇特、有如是神用，因甚甘贄
J27nB200_p0570a14║行者特陳供養，南泉打破粥鍋？」喝一喝：「貪他一粒米，
J27nB200_p0570a15║失卻半季糧。」復舉：「昔有秀才問趙州：『佛不違眾生願
J27nB200_p0570a16║是否？』州曰：『是。』才曰：『就取和尚手中拄杖，得麼？』州曰：『君
J27nB200_p0570a17║子不奪人所好。』才曰：『我非君子。』州曰：『我亦不是佛。』」師
J27nB200_p0570a18║云：「一挨一拶，一卷一舒，通變臨時，活脫自在。是則二
J27nB200_p0570a19║俱作家，可惜趙州拄杖子卻成滯貨。今日承衡甫居
J27nB200_p0570a20║士訪及山僧，卻不用乞取，便乃雙手分付。若也擬接，
J27nB200_p0570a21║則沒交涉了也。具眼底試甄別看。」
J27nB200_p0570a22║結夏上堂：禁足護生循途守轍，斬新條令掘地覓天。
J27nB200_p0570a23║石霜者裏一向九十日為一夏，不是越例施行，亦非
J27nB200_p0570a24║坐觀成敗。還委悉麼？行到水窮際，坐看雲起時。
J27nB200_p0570a25║上堂：「杜拗居山絕外緣，生涯事事钁頭邊，劫初面目
J27nB200_p0570a26║渾呈露，方顯吾宗玅不傳。」拈拄杖云：「是甚麼？」擲下云：
J27nB200_p0570a27║「急急如律令，敕。」
J27nB200_p0570a28║得禪人誕日請上堂，僧問：「靈山示眾，迦葉親聞；和尚
J27nB200_p0570a29║陞堂，許誰話會？」師云：「鷂子過新羅。」乃云：「一見便見，一
J27nB200_p0570a30║得永得，亙古亙今，紅爐點雪。胞胎未具，全彰本地風
J27nB200_p0570b01║光，文彩未形，展露衲僧巴鼻。到箇裏，直得無恩不報、
J27nB200_p0570b02║無德不酬，絕後光前，萬仞壁立。且道橫身為物一句
J27nB200_p0570b03║又作麼生？拈起少林無孔笛，等閒吹徹萬季歡。」
J27nB200_p0570b04║上堂：「若作一句商量，盡大地人披枷帶鎖；不作一句
J27nB200_p0570b05║商量，你諸人向甚麼處摸索？直饒頭頭上了、物物上
J27nB200_p0570b06║明，猶是者邊消息，未能透過那邊。」喝一喝。「不是知音
J27nB200_p0570b07║者，徒勞話歲寒。」
J27nB200_p0570b08║示眾，僧問：「語默涉離微，如何通不犯？」師云：「君山點破
J27nB200_p0570b09║洞庭湖。」乃云：「石霜無法說，抽釘要拔楔，撩起即便行，
J27nB200_p0570b10║早已遲八刻。」驀拈拄杖云：「你有拄杖子，與你拄杖子；
J27nB200_p0570b11║你無拄杖子，奪你拄杖子。」顧左右良久，喝一喝，擲下
J27nB200_p0570b12║拄杖。
J27nB200_p0570b13║臘八日純如大德請上堂，僧問：「雪山成道自古至今，
J27nB200_p0570b14║秪如世尊畢竟悟箇什麼？」師云：「逼塞虛空。」進云：「恁麼
J27nB200_p0570b15║則符到奉行去也。」師云：「切忌錯承當。」進云：「如斯問答
J27nB200_p0570b16║已涉功勳，向上全提請師速道。」師云：「穿卻髑髏。」乃云：
J27nB200_p0570b17║「大智洞明，爍破昏衢之暗；大機普應，全彰解脫之門。
J27nB200_p0570b18║橫該豎抹振宏綱，蓋色騎聲通互換，互換則且置，莫
J27nB200_p0570b19║有證得者麼？若也證得，非僧非俗、無黨無偏，烜赫現
J27nB200_p0570b20║前，七通八達。釋迦老子明星現時成等正覺，便是者
J27nB200_p0570b21║箇時節，所以一處通千處百處一時通，一處透千處
J27nB200_p0570b22║百處一時透。正當與麼時，功圓果滿，啟後開先。且道
J27nB200_p0570b23║承誰恩力？」卓拄杖云：「經天緯地人無數，誰踏毘盧頂
J27nB200_p0570b24║上行？」
J27nB200_p0570b25║開爐，悟生大德設齋請上堂，僧問：「爐鞴現成，如何是
J27nB200_p0570b26║和尚的的為人一句？」師云：「簷聲不斷前旬雨。」進云：「與
J27nB200_p0570b27║麼則數聲清磬是非外，一箇閑人天地間。」師云：「非汝
J27nB200_p0570b28║境界。」乃云：「久矣不陞堂，好事對眾說，東弗于逮展缽
J27nB200_p0570b29║盂，西瞿耶尼飽不徹，耀驪珠、翔鳳翮，白牯狸奴恣歡
J27nB200_p0570b30║悅。」喝。「燄燄紅爐放木鵝，鐵輪天子寰中敕。」復喝一喝。
J27nB200_p0570c01║示眾：有相身中無相身，無明路上無生路。好大眾！古
J27nB200_p0570c02║人見處、今人行處，眼豎頂門，符懸肘臂，有卷有舒，沒
J27nB200_p0570c03║巴沒鼻。」卓拄杖。「得風流處且風流，有意氣時增意氣。」
J27nB200_p0570c04║臘八日隱賢大德設齋請上堂，僧問：「成道之期即不
J27nB200_p0570c05║問，即今釋迦老子在什麼處？」師便打。進云：「奼女已歸
J27nB200_p0570c06║霄漢去。」師云：「獃郎猶向火邊蹲。」僧便喝，師又打。問：「如
J27nB200_p0570c07║何是戒？」師云：「塞北千人帳。」「如何是定？」師云：「江南萬斛
J27nB200_p0570c08║舟。」「如何是慧？」師云：「吳中石佛大。」僧禮拜，師云：「放過一
J27nB200_p0570c09║著。」乃云：「二千五百季前，黃面老子於是日夜半睹明
J27nB200_p0570c10║星悟道，嘆云：『奇哉！一切眾生具有如來智慧德相，但
J27nB200_p0570c11║以妄想執著而不能證得。』喝，當時有人下得者一喝，
J27nB200_p0570c12║便見瓦解冰消，免致四十九季重重納敗。事到于今，
J27nB200_p0570c13║不免將錯就錯。」驀舉拂，「明星現也。眾中莫有眼開心
J27nB200_p0570c14║悟底麼？」良久，「丈夫自有衝霄志，不向如來行處行。」復
J27nB200_p0570c15║喝一喝。
J27nB200_p0570c16║元旦上堂：萬象森羅，一法所印，古皇律令，任運無私。
J27nB200_p0570c17║日照高巖，爛爛黃金之色；雪消寒嶠，泠泠瀑布之聲。
J27nB200_p0570c18║普門脫體風流，文殊容身無地。所以道，假使心通無
J27nB200_p0570c19║量時，歷劫何曾異今日。且道今日事作麼生？太平本
J27nB200_p0570c20║是將軍致，不許將軍見太平。
J27nB200_p0570c21║解制上堂，僧問：「雲水盡從今日解，千山雪覆事如何？」
J27nB200_p0570c22║師云：「拔出眼中楔。」進云：「男兒自有衝霄志，不向他人
J27nB200_p0570c23║行處行。」師云：「腳跟下黑漆漆地。」僧擬議，師便打。進云：
J27nB200_p0570c24║「秪如黑白未分已前，者一著子落在甚麼處？」師又打
J27nB200_p0570c25║云：「棒打不死漢。」問：「樓閣門開示現今日，親切一句請
J27nB200_p0570c26║師指南。」師云：「更嫌箇甚麼？」進云：「因甚麼玅高峰頂不
J27nB200_p0570c27║許商量？」師云：「汝不妨伶俐。」進云：「也要通箇消息。」師云：
J27nB200_p0570c28║「可惜許。」乃云：「玅峰孤頂不許商量，知恩者少，黑白未
J27nB200_p0570c29║分一著落處，罕遇仙陀。是以雲月溪山顯示祕密法
J27nB200_p0570c30║印，樹林水鳥展演奇特化機，機機相副迥絕安排，印
J27nB200_p0571a01║印該通全超向背。者裏薦得，釋迦拱手、彌勒歸降；其
J27nB200_p0571a02║或未然，路從平處險，人向靜中忙。」喝一喝。
J27nB200_p0571a03║上堂：打破大唐國，覓一箇不會佛法底人難得。且道
J27nB200_p0571a04║不會佛法底人有甚長處？夜來曲臂支頭睡，不怕人
J27nB200_p0571a05║來偷枕頭。
J27nB200_p0571a06║上堂：三世諸佛提掇不起，歷代祖師宣揚不及，石霜
J27nB200_p0571a07║徹底老婆心，一味插田博飯喫。
J27nB200_p0571a08║雲菴大師靈骨東還請入山設供拈香：為雨為雲何
J27nB200_p0571a09║忌諱，吾兄此日暢襟懷，同條生不同條死，一句無私
J27nB200_p0571a10║遍九垓。
J27nB200_p0571a11║佛成道日薦嚴請上堂，僧問：「向上一路千聖不傳，還
J27nB200_p0571a12║端的也無？」師云：「情知汝向者裏躲跟。」進云：「秪如孝眷
J27nB200_p0571a13║傾誠懇請和尚陞座說法，未審獲何利益？」師云：「立地
J27nB200_p0571a14║成佛。」進云：「一句了然超百億，萬靈咸悉賴師恩。」師云：
J27nB200_p0571a15║「語脈裏轉卻。」乃云：「寬廓非外，驪珠在握；寂寥非內，利
J27nB200_p0571a16║劍揮空。不滅不生，突出須彌橫海上；同得同證，百千
J27nB200_p0571a17║獅子現毫端。正恁麼時，直得老釋迦無潛形竄影之
J27nB200_p0571a18║地則且置，秖如和菴耆宿端的在甚麼處？無漏國中
J27nB200_p0571a19║藏不得，千華影裏示全身。」
J27nB200_p0571a20║上堂：日可冷、月可熱，眾魔不能壞真說。諸人要知真
J27nB200_p0571a21║說麼？塞卻耳根，分明聽取。
J27nB200_p0571a22║示眾，舉：「南泉示眾云：『昨夜三更文殊普賢起佛見法
J27nB200_p0571a23║見，各與二十棒，貶向二鐵圍山。』趙州出眾云：『和尚棒
J27nB200_p0571a24║教誰喫？』泉云：『王老師有甚過？』州便禮拜。雲門云：『深領
J27nB200_p0571a25║和尚慈悲，某甲歸衣缽下得箇安樂。』南嶽先師云：『雲
J27nB200_p0571a26║門大似雷門布鼓取笑傍觀，殊不知趙州禮拜不是
J27nB200_p0571a27║好心。』」師云：「先師恁麼拈提，只知其一不知其二，當時
J27nB200_p0571a28║王老師若不得趙州赤身擔荷，洎合勞而無功；雲門
J27nB200_p0571a29║雖則冷處著把火，未免以己方人。具眼者辨取。」
J27nB200_p0571a30║上堂：「諸佛出世，龜背刮毛；祖師西來，兔頭截角。一大
J27nB200_p0571b01║藏教，拭瘡疣故紙。明眼衲僧到者裏，口似磉盤。諸禪
J27nB200_p0571b02║德！合作麼生？劍閣路雖險，夜行人更多。」喝一喝。
J27nB200_p0571b03║師誕日兩序請上堂，僧問：「獨弄單拈即不問，向上全
J27nB200_p0571b04║提事若何？」師云：「猛虎當路踞。」進云：「秖如慈雲遍覆法
J27nB200_p0571b05║雨普滋，畢竟恩歸何所？」師云：「人天榜樣。」進云：「恁麼則
J27nB200_p0571b06║正令當行十方坐斷。」師云：「伶俐衲僧。」問：「世尊初降指
J27nB200_p0571b07║地指天，和尚誕期有何垂示？」師云：「一舉四十九。」進云：
J27nB200_p0571b08║「恁麼則兩輪交互照，千古永光輝。」師云：「卻不恁麼。」進
J27nB200_p0571b09║云：「秖如向去底事又作麼生？」師云：「雲閒峰頂。」進云：「卻
J27nB200_p0571b10║來時又如何？」師云：「月在波心。」進云：「若不上來，爭辨端
J27nB200_p0571b11║的？」師云：「且緩緩。」乃云：「未離兜率版齒生毛，已降皇宮
J27nB200_p0571b12║腳不點地，未出母胎蠅子放卵，度人已畢鐵作面皮。
J27nB200_p0571b13║釋迦老子從久遠劫修來一片廣大赤心，今日被石
J27nB200_p0571b14║霜一時華劈了也。眾中莫有不甘底，出來如何若何，
J27nB200_p0571b15║山僧索性一不做二不休。有麼？攜取詩書歸舊隱，野
J27nB200_p0571b16║華啼鳥一般春。」
J27nB200_p0571b17║示眾，舉：「慶諸禪師因裴休丞相訪及，諸乃拈裴公手
J27nB200_p0571b18║中笏問云：『在天子手中為圭，在大夫手中為笏，在山
J27nB200_p0571b19║僧手中喚作甚麼？』裴無語，遂留下。」師云：「諸禪師有季
J27nB200_p0571b20║無德愛討便宜，當時山僧若作裴公，見恁麼問，但云
J27nB200_p0571b21║『卻請和尚道。』看伊眼目定動，拈笏便行。直饒有生擒
J27nB200_p0571b22║活捉之機，也無用處。」
J27nB200_p0571b23║示眾：諸苦所因，貪欲為本；若滅貪欲，無所依止。老釋
J27nB200_p0571b24║迦用盡自己心，笑破他人口。石霜一眾，每日不是抴
J27nB200_p0571b25║石便是搬土，討甚依止來？鳴版赴堂展缽，放參伸腳
J27nB200_p0571b26║打眠，欲什麼碗？靈利漢不用瞻前顧後，當下縱橫十
J27nB200_p0571b27║字。不見道，處處真，處處真，塵塵盡是本來人，真實說
J27nB200_p0571b28║時聲不現，正體堂堂沒卻身。既是正體堂堂，因甚麼
J27nB200_p0571b29║沒卻身？如斯標致雖清拙，大丈夫兒合自由。」
J27nB200_p0571b30║上堂：十方共聚互換主賓，正眼洞明靈符光彩，明投
J27nB200_p0571c01║暗合戛玉鏗金，正按傍提斬釘截鐵，一一超宗越格，
J27nB200_p0571c02║頭頭艸偃風行。正恁麼時作麼生？路逢死蛇莫打殺，
J27nB200_p0571c03║無底籃子盛將歸。
J27nB200_p0571c04║臘八上堂，舉世尊睹明星悟道因緣。師云：「黃面老人
J27nB200_p0571c05║固是為眾竭力，豈免禍出私門，以致後代兒孫一箇
J27nB200_p0571c06║箇騎賊馬趁賊、奪賊刀殺賊。雖然，若無舉鼎拔山力，
J27nB200_p0571c07║千里烏騅不易騎。」
J27nB200_p0571c08║上堂，僧出，師便打云：「道道。」僧禮拜，師復打，乃云：「道是
J27nB200_p0571c09║常道，法是常法，一句截流，萬機寑削。楊岐一頭驢，只
J27nB200_p0571c10║有三隻腳。」喝一喝。
J27nB200_p0571c11║開爐上堂，問：「如何是鎔凡鍛聖句？」師云：「坐地到長安。」
J27nB200_p0571c12║進云：「銅頭鐵額如龍虎，看取金剛栗棘蓬。」師云：「爭奈
J27nB200_p0571c13║老僧何？」進云：「只如打破牢關，佛祖不為底人到來時
J27nB200_p0571c14║如何？」師云：「階下立。」進云：「恁麼則何妨行異類，撒手混
J27nB200_p0571c15║泥塵。」師云：「莫亂走。」乃云：「鎔凡鍛聖句，坐地到長安，佛
J27nB200_p0571c16║祖不為底，卻從階下立。出匣神鋒射斗寒，一揮萬里
J27nB200_p0571c17║烽煙息，無賓主話火爐頭，向下文長付來日。」
J27nB200_p0571c18║示眾，舉：「雪竇云：『見一則瞎汝眼，知一則翳汝眼，翳生
J27nB200_p0571c19║則天上人間，瞎卻則三頭六臂。或若辨得，許爾十字
J27nB200_p0571c20║縱橫。』」師云：「大小雪竇只說到者裏，石霜即不然，見一
J27nB200_p0571c21║則沒卻汝，知一則塞卻汝，塞卻則舌覆金錢，沒卻則
J27nB200_p0571c22║毛頭星現。或若辨得，雖是善因，而招惡果。」
J27nB200_p0571c23║臘八示眾，問：「向上宗乘畢竟以何為據？」師云：「脫卻籠
J27nB200_p0571c24║頭、卸卻角駝。」進云：「此日雪山開正眼，葛藤裏面出頭
J27nB200_p0571c25║來。」師云：「莫謗他好。」進云：「雪後始知松柏操，夜深方見
J27nB200_p0571c26║把鍼人。」師云：「未必心頭似口頭。」乃云：「釋迦老子未踰
J27nB200_p0571c27║王城，左眼半斤；既到雪山，右眼八兩。乃至枯坐六季，
J27nB200_p0571c28║於是日剛道睹星大悟，無端眼見空華，遞代以來一
J27nB200_p0571c29║人傳虛萬人傳實，其間能有幾人解分緇素？石霜今
J27nB200_p0571c30║日不顧危亡，據款結案去也。黃金自有黃金價終，不
J27nB200_p0572a01║和沙賣與人。」下座。
J27nB200_p0572a02║晚參：「即今休去便休去，欲覓了時無了時。古人恁麼
J27nB200_p0572a03║道，已是作死馬醫了也。汝等諸人更擬討箇甚麼？」以
J27nB200_p0572a04║拄杖趁散。
J27nB200_p0572a05║元旦上堂，問如：「何是聖諦第一義？」師云：「須彌頂上擊
J27nB200_p0572a06║金鐘。」進云：「從上來事，未有人當頭道著，請師當頭道。」
J27nB200_p0572a07║師云：「赤腳上船。」進云：「恁麼則天上有星皆拱北，人間
J27nB200_p0572a08║無水不朝東。」師云：「聽事不真。」乃云：「總持門大啟，道泰
J27nB200_p0572a09║時亨；列祖令當行，河清海晏。千靈由茲頂戴，萬象以
J27nB200_p0572a10║此覆藏，直得塵塵運無盡輪，張公喫酒李公醉；法法
J27nB200_p0572a11║現堅密體，借婆帔子拜婆季。所以道，一切智智清淨
J27nB200_p0572a12║無二，無二分無別無斷故。正當恁麼時，且越格斬新
J27nB200_p0572a13║一句作麼生道？但見皇風成一片，不知何處是封疆。」
J27nB200_p0572a14║解制示眾：「會則目前包裹，不會則包裹目前，會與不
J27nB200_p0572a15║會俱拈卻包裹，而今盡打開，且中間事作麼生？」喝一
J27nB200_p0572a16║喝云：「莫將閒學解，埋沒祖師心。」
J27nB200_p0572a17║佛誕示眾：「釋迦老子多生深種毒因，纔出頭來便鼓
J27nB200_p0572a18║毒氣，直饒雲門正令全提，簡點將來要且中毒不少。
J27nB200_p0572a19║眾中莫有不受毒氣所熏底麼？設有未具衲僧眼在，
J27nB200_p0572a20║畢竟如何？下座同到佛殿，各與惡水一杓。將錯就錯，
J27nB200_p0572a21║不是差事。」喝一喝。
J27nB200_p0572a22║示眾：聞名而來，見面而去。秪如未聞未見以前，向甚
J27nB200_p0572a23║處著倒？既聞既見以後，又向甚處出頭？縱饒向者裏
J27nB200_p0572a24║倜儻分明，猶是膠柱調絃，未見七通八達。所以道，言
J27nB200_p0572a25║前薦得滯彀迷封，句下精通觸途狂見。還委麼？劍去
J27nB200_p0572a26║久矣，爾方刻舟。
J27nB200_p0572a27║對靈小參：「金剛正體湛湛虛凝，般若靈光塵塵解脫。
J27nB200_p0572a28║所以道，不思議解脫力，玅用恒沙也無極。若玅用去，
J27nB200_p0572a29║生死根斷、聖凡路絕，無生永證、心地頓空，淨裸裸、赤
J27nB200_p0572a30║灑灑，沒可把。印、瑞二上座還知落處麼？聲前突出摩
J27nB200_p0572b01║醯眼，脫體縱橫淨域中。」喝一喝。
J27nB200_p0572b02║開爐示眾：一念萬季、萬季一念，打破虛空全無背面。
J27nB200_p0572b03║三世諸佛向火燄裏轉大法輪，泥裏洗土；火燄為三
J27nB200_p0572b04║世諸佛說法，三世諸佛立地聽，轉見不堪。七通八達
J27nB200_p0572b05║絕承當，離相離名全體現，若踏著去，越聖超凡是甚
J27nB200_p0572b06║麼閑事，便可以鎔瓶盤釵釧為一金，攪酥酪醍醐為
J27nB200_p0572b07║一味，同生同死全主全賓；苟或未然，白雲深處從君
J27nB200_p0572b08║臥，切忌寒灰燒殺人。
J27nB200_p0572b09║示眾，問：「曹溪一滴源遠流長，石霜家風古今一色，源
J27nB200_p0572b10║遠流長即不問，古今一色事如何？」師云：「未問已前百
J27nB200_p0572b11║雜碎。」僧禮拜，師便打，乃云：「我宗無語句，漏逗不少；亦
J27nB200_p0572b12║無一法與人，罪不重科。縱使向高高山頂立、深深海
J27nB200_p0572b13║底行，腳跟下尚有事在，畢竟如何得勦絕去？」良久云：
J27nB200_p0572b14║「衲被幪頭萬事休，此時山僧都不會。」
J27nB200_p0572b15║元旦示眾：送舊迎新，兩彩一賽，赫日當空，清風下載。
J27nB200_p0572b16║不逐四時變遷，渾是一真法界，小無內、大無外，不見
J27nB200_p0572b17║一法即如來，是則名為觀自在。
J27nB200_p0572b18║解制示眾：「山僧一期已來，不曾與諸人說一字，雖不
J27nB200_p0572b19║說，諱不得；諸人一期已來亦不曾聞一字，雖不聞，避
J27nB200_p0572b20║不得。既避不得，不聞而聞；既諱不得，不說而說。不說
J27nB200_p0572b21║而說，徹骨徹髓；不聞而聞，透頂透底。於此明得，拈來
J27nB200_p0572b22║瓦礫盡是黃金；脫或未然，上品醍醐反成毒藥。」喝一
J27nB200_p0572b23║喝。
J27nB200_p0572b24║示眾：寒則普寒、熱則普熱，三世諸佛茅溷籌，列代祖
J27nB200_p0572b25║師繫驢橛。可中有箇漢，聞恁麼道，便乃拈卻炙脂帽
J27nB200_p0572b26║子、脫卻鶻臭布衫。山僧捉來，痛與三十棒。何故？殺人
J27nB200_p0572b27║刀、活人劍。
J27nB200_p0572b28║開爐示眾：諸方聚眾悉假外來，石霜住山概從內辦，
J27nB200_p0572b29║內辦底不通水泄，截斷天下衲子腳跟；外來底錦上
J27nB200_p0572b30║鋪華，橫穿香積如來鼻孔。秪如不涉內外覿體無私
J27nB200_p0572c01║一句作麼生道？紅爐爆出銕烏龜。
J27nB200_p0572c02║佛成道日薦亡請上堂，問：「如何是應時及節一句？」師
J27nB200_p0572c03║卓拄杖。進云：「即今舉揚般若，未審學修公還來聽法
J27nB200_p0572c04║也無？」師云：「蚤已穿過髑髏。」進云：「恁麼則無縫塔中雲
J27nB200_p0572c05║匼匝，不萌枝上月團圓。」師云：「且過一邊。」問：「運吹毛人
J27nB200_p0572c06║天膽落，懸寶鏡佛祖潛蹤，要津把斷即且置，薦嚴一
J27nB200_p0572c07║句事如何？」師云：「剎竿頭上禮西方。」進云：「虛空可量風
J27nB200_p0572c08║可繫，無能盡說佛功德，如何是佛功德？」師云：「棒下迸
J27nB200_p0572c09║流星。」進云：「秪如高沙彌未登戒品便云具足，且道他
J27nB200_p0572c10║具甚麼眼？」師云：「瞎。」僧禮拜，師便打，乃云：「生佛未具已
J27nB200_p0572c11║前杳無得失，朕兆既分之後一線纔通，迥離凡聖絕
J27nB200_p0572c12║名模，超越死生無背向。既無背向，不妨隨處作主，遇
J27nB200_p0572c13║緣即宗；既絕名模，灼然物我一體，塵剎混融。且的的
J27nB200_p0572c14║親承直超安養一句作麼生道？三世十方俱坐斷，倚
J27nB200_p0572c15║天長劍逼人寒。」
J27nB200_p0572c16║示眾，舉：「僧問雲門：『死向甚麼處去？』雲門對他道：『在什
J27nB200_p0572c17║麼處？』華藏傑祖云：『雲門秉殺人刀、活人劍，簡點將來
J27nB200_p0572c18║要且不知去處。或有問華藏：『死向甚麼處去？』只向他
J27nB200_p0572c19║道：『熏風自南來，殿閣生微涼。』傑祖恁麼道固是斬釘
J27nB200_p0572c20║截鐵，若是去處亦未知在。或有問石霜：死向什麼處
J27nB200_p0572c21║去？但向他道：瓠苦連根、瓜甜徹蒂。」
J27nB200_p0572c22║開爐上堂，問：「九旬結制端為何事？」師云：「為汝漆桶不
J27nB200_p0572c23║快。」「十五日已前諸佛生，如何是生底道理？」師云：「眨上
J27nB200_p0572c24║眉毛。」「十五日已後諸佛滅，又作麼生？」師云：「腦後薦取。」
J27nB200_p0572c25║「正當十五日又且如何？」師云：「放汝三十棒。」進云：「恁麼
J27nB200_p0572c26║則龍得水時添意氣，虎逢山色長威獰。」師云：「念話杜
J27nB200_p0572c27║家。」問：「若喚作火燎卻面門，不喚作火凍殺有分，如何
J27nB200_p0572c28║是親切受用？」師云：「一槌擊碎。」進云：「恁麼則百匝千重
J27nB200_p0572c29║去也。」師云：「急須抖擻眼中塵。」進云：「若無舉鼎拔山力，
J27nB200_p0572c30║千里烏騅不易騎。」師云：「易開終始口，難保歲寒心。」乃
J27nB200_p0573a01║云：「一刀兩段未稱衲僧，撩起便行早不著便。設使未
J27nB200_p0573a02║言先領，自救不了；更若按下雲頭，必死之疾。諸禪德！
J27nB200_p0573a03║到者裏如何得相應去？紅爐燄裏重添火，烜赫金剛
J27nB200_p0573a04║眼自開。」
J27nB200_p0573a05║象巖禪德供法被示眾，問：「香飄嶽嶺、果結霜華，從上
J27nB200_p0573a06║相承，請師一句。」師云：「三腳蝦蟆著錦襠。」問：「象骨崖高，
J27nB200_p0573a07║乞師一接。」師云：「沒者閑工夫。」進云：「莫便是和尚為人
J27nB200_p0573a08║處麼？」師云：「下坡不走，快便難逢。」進云：「恁麼則艸偃風
J27nB200_p0573a09║行得自由。」師云：「錯會不少。」乃云：「麤疏布法被，揭示無
J27nB200_p0573a10║向背，要知來處親，不枉人天會。且道畢竟從甚麼處
J27nB200_p0573a11║來？海神知貴不知價，留與人間光照夜。」
J27nB200_p0573a12║上堂，問：「水牯未出欄時如何？」師云：「藏頭縮尾。」「出欄後
J27nB200_p0573a13║如何？」師云：「切莫犯人苗稼。」「出與未出時如何？」師云：「未
J27nB200_p0573a14║有喫棒分。」問：「洪波浩渺白浪滔天，道吾靈骨畢竟在
J27nB200_p0573a15║什麼處？」師便打，僧喝，師又打，僧云：「秪如漸源肩鍬便
J27nB200_p0573a16║出，又作麼生？」師云：「你向甚處去來？」僧喝，師復打，僧云：
J27nB200_p0573a17║「好手手中呈好手，紅心心裏中紅心。」師云：「十萬八千。」
J27nB200_p0573a18║乃云：「曉日騰輝，碧霄絕翳，朔風凜冽，枯木龍吟。正當
J27nB200_p0573a19║恁麼時，直得太子橋洞契無生，將軍洞點頭自許，霜
J27nB200_p0573a20║華潭浩然大徹，雷遷塔拍手證明，汝諸人總來者裏
J27nB200_p0573a21║開眼瞌睡，笑破露柱口脣。咄。」
J27nB200_p0573a22║示眾：威音王已前，金刀剪不開；威音王已後，鐵蛇鑽
J27nB200_p0573a23║不入。正當今日，直得孤迥迥、峭巍巍，灼然萬戶俱開
J27nB200_p0573a24║廓爾全機出沒，便恁麼見得猶涉化門，未是衲僧巴
J27nB200_p0573a25║鼻。且如何是衲僧巴鼻。無智人前莫說，打你頭破額
J27nB200_p0573a26║裂。
J27nB200_p0573a27║臘八日道係、道膺剃染上堂，問：「遠客還故鄉時如何？」
J27nB200_p0573a28║師云：「吞聲削跡。」進云：「恁麼則江山雖異，風月一般。」師
J27nB200_p0573a29║云：「那裏是一般處？」僧擬議，師便喝。進云：「秪如昔日丹
J27nB200_p0573a30║霞鏟艸，見何道理？」師云：「無道理可見。」進云：「如是則人
J27nB200_p0573b01║歸大國方知貴，水到瀟湘一樣清。」師云：「更說道理。」問：
J27nB200_p0573b02║「昨日夜叉心，今朝菩薩面，菩薩與夜叉不隔一條線，
J27nB200_p0573b03║如何是不隔底句？」師云：「劄。」進云：「恁麼則彈指圓成八
J27nB200_p0573b04║萬門，剎那滅卻三祇劫。」師云：「禮拜了退。」乃云：「剃髮著
J27nB200_p0573b05║袈裟，宜應行聖道。」以拄杖擊香几云：「不是聖道，所以
J27nB200_p0573b06║行築，觀音坐壓勢至，髑髏常千世界，鼻孔摩觸家風，
J27nB200_p0573b07║便恁麼擔荷得去，非但丹霞鏟艸，直饒雪嶺明星俱
J27nB200_p0573b08║不出者箇時節；其或未然……」擲拄杖云：「文殊自文殊，解
J27nB200_p0573b09║脫自解脫。」
J27nB200_p0573b10║薦亡請上堂，問：「寒梅頻破玉，東君令已行，薦嚴親切
J27nB200_p0573b11║句，請師直指陳。」師云：「好生聽取。」進云：「明眼宗師，天然
J27nB200_p0573b12║有在。」師云：「是甚麼說話？」乃云：「身從無相中受生，猶如
J27nB200_p0573b13║幻出諸形相，幻人心識本來無，罪福皆空無所住。從
J27nB200_p0573b14║上諸聖莫不於無所住處示生、無所住處示滅。生滅
J27nB200_p0573b15║既無所住，當知生本無生、滅本無滅。所以道，生滅滅
J27nB200_p0573b16║已，寂滅現前。如是則小中現大、大中現小，隨處作主
J27nB200_p0573b17║遇緣即宗。正恁麼時，且道圜覺耆宿即今現居何？土
J27nB200_p0573b18║正眼密弘三世空，銕牛機印橫該抹。」
J27nB200_p0573b19║示眾：「譬如擲劍揮空喚起窗前曙，莫論及之不及；催
J27nB200_p0573b20║歸日未西，斯乃空輪絕跡；無心花裏鳥劍刃無虧，更
J27nB200_p0573b21║與盡情啼。山僧將古人今人攪作一塊了也。且道節
J27nB200_p0573b22║目畢竟在什麼處？」喝一喝。「大海若知足，百川應倒流。」
J27nB200_p0573b23║示眾：諸佛說不到處，開口道著；諸佛行不到處，舉足
J27nB200_p0573b24║蹋著。既道著又蹋著，喚甚麼作迷悟？又喚什麼作生
J27nB200_p0573b25║死？山僧恁麼告報，已是拗直作曲了也。汝等諸人更
J27nB200_p0573b26║若躊躇，三十季後換手椎胸，且莫錯怪。
J27nB200_p0573b27║機緣
J27nB200_p0573b28║師參天童老和尚，人事次，尚提起香信云：「者箇從甚
J27nB200_p0573b29║處得來？」師云：「何得當面諱卻？」尚云：「道什麼？」師擬進語，
J27nB200_p0573b30║尚便打。
J27nB200_p0573c01║參金粟車和尚，值歲暮，粟問云：「香嚴道：『去季貧，有卓
J27nB200_p0573c02║錐之地；今季貧，連錐也無。』你作麼生？」師云：「喪身失命
J27nB200_p0573c03║赤條條。」粟休去。
J27nB200_p0573c04║參東明先和尚，尚問：「古者道：『賓主穆時全是妄，君臣
J27nB200_p0573c05║合處正中邪』，作麼生會？」師云：「太平本是將軍致，不許
J27nB200_p0573c06║將軍見太平。」尚云：「恁麼會又爭得？」進云：「師意如何？」尚
J27nB200_p0573c07║云：「何不道『鴛鴦繡出從君看，不把金針度與人』。」師釋
J27nB200_p0573c08║然契悟，便禮拜。
J27nB200_p0573c09║參南澗和尚，尚問：「古人隔江招手便乃橫趨，你道他
J27nB200_p0573c10║具箇甚麼眼？」師云：「烈燄堆中撈得月。」尚云：「未在，更道。」
J27nB200_p0573c11║師拂袖便出，尚云：「直饒與麼，已早喫三十棒了也。」
J27nB200_p0573c12║縱旨辭師，師問：「甚處去？」旨擬議，師劈脊棒云：「者守古
J27nB200_p0573c13║塚鬼。」旨罔測，師打趁出。
J27nB200_p0573c14║僧參，師問：「未到此間，與汝三十棒了也。」僧云：「那裏見
J27nB200_p0573c15║得？」師便打。
J27nB200_p0573c16║僧參，師問：「路逢達道人，不將語默對，將什麼抵對？」僧
J27nB200_p0573c17║云：「缽盂峰頂浪滔天。」師拈棒，僧擬議，師打出。
J27nB200_p0573c18║僧參，師問：「久不見汝，因甚鼻孔缺了半邊？」僧擬議，師
J27nB200_p0573c19║喝出。
J27nB200_p0573c20║僧問：「一口氣不來時如何？」師云：「今日冷如昨日。」
J27nB200_p0573c21║僧問：「如何是般若體？」師云：「竹影掃階塵不動。」「如何是
J27nB200_p0573c22║般若用？」師云：「月穿潭底水無痕。」
J27nB200_p0573c23║僧請益高峰大師垂示語：「如何是海底泥牛啣月走？」
J27nB200_p0573c24║師云：「坐斷木人機。」「如何是巖前石虎抱兒眠？」師云：「鐵
J27nB200_p0573c25║鞭趁不起。」「如何是鐵蛇鑽入金剛眼？」師云：「無目不畫
J27nB200_p0573c26║眉。」「如何是崑崙騎象鷺鷥牽？」師云：「萬里一條鐵。」進云：
J27nB200_p0573c27║「此四語中，那一句有照有用、有殺有活？」聲未絕，師打
J27nB200_p0573c28║云：「你道是那一句？」
J27nB200_p0573c29║僧參，師問：「發足何處？」僧云：「青原。」師云：「住山鈯斧子在
J27nB200_p0573c30║麼？」僧豎起拳，師云：「者是青原底，如何是你底？」僧擬議，
J27nB200_p0574a01║師便打。
J27nB200_p0574a02║僧參，師問：「發足何處？」僧云：「南嶽。」師云：「思大禪師對你
J27nB200_p0574a03║說甚麼？」僧便喝，師云：「好喝。」僧擬議，師便打。
J27nB200_p0574a04║僧參，師問：「發足何處？」僧云：「隨處住。」師云：「艸鞋錢教誰
J27nB200_p0574a05║還？」僧云：「踏破了也。」師云：「即今作麼生？」僧擬議，師便打。
J27nB200_p0574a06║少間師云：「適來山僧性命在上座手裏。」僧無語，師云：
J27nB200_p0574a07║「虛頭禪客。」
J27nB200_p0574a08║僧參問：「某甲未行腳時，已與和尚相識了也。」師云：「在
J27nB200_p0574a09║甚麼處相識？」僧禮拜，師云：「放汝三十棒。」師又問：「甚處
J27nB200_p0574a10║來？」僧云：「南源。」師云：「曾見祖師麼？」僧云：「不見。」師云：「請坐
J27nB200_p0574a11║喫茶。」
J27nB200_p0574a12║僧參，師云：「未離荊紫峰，與汝三十棒了也。」僧云：「今日
J27nB200_p0574a13║勘破和尚。」師便打，僧喝，師云：「適來勘破而今喝。」僧擬
J27nB200_p0574a14║議，師打出。
J27nB200_p0574a15║石田師問：「鶤化鵬眼在，魚化龍鱗在，生而化死何在？」
J27nB200_p0574a16║師云：「特地一場愁。」「藥山化主為甚不受甘贄行者錠
J27nB200_p0574a17║金？」師云：「是賊識賊。」「人人鼻孔在眼下，因甚覷不見？」師
J27nB200_p0574a18║云：「全身在裏許。」「前三三、後三三，數目甚分明，因甚無
J27nB200_p0574a19║著罔措？」師云：「慚惶殺人。」
J27nB200_p0574a20║師過天台訪不退師，禮祖像次，退師從方丈出，以手
J27nB200_p0574a21║指云：「者箇可是麼？」師便掌，退師云：「何得麤糙？」師云：「也
J27nB200_p0574a22║要兄相委。」遂呵呵大笑攜手入方丈。
J27nB200_p0574a23║仲齡參，師問：「汝嶽山來那？」齡云：「是。」師云：「曾到塔前麼？」
J27nB200_p0574a24║齡便喝，師打云：「問汝到塔前，亂喝作麼？」齡便禮拜，師
J27nB200_p0574a25║云：「得與麼有前無後？」
J27nB200_p0574a26║僧請益，師云：「汝曾見什麼人？」僧云：「見石奇和尚。他道
J27nB200_p0574a27║雪竇有棒不打某甲。」師便打云：「會麼？」僧云：「不會。」師又
J27nB200_p0574a28║打云：「他後辜負雪竇即得，莫辜負老僧。」
J27nB200_p0574a29║師問雪舟：「彼此燒作一堆灰，向甚麼處相見？」舟云：「相
J27nB200_p0574a30║見即不辭，恐無人證明。」師便打。
J27nB200_p0574b01║一日眾侍立次，師舉本來面目話，首賢云：「今日冷如
J27nB200_p0574b02║昨日。」師云：「猶是昔時話會，別通箇消息來。」賢云：「將謂
J27nB200_p0574b03║別有。」師叱之，雪舟云：「盡大地人性命被某甲坐斷了
J27nB200_p0574b04║也。」師云：「汝分上又作麼生？」舟云：「一串穿卻。」師云：「又道
J27nB200_p0574b05║坐斷了也。」舟擬進語，師便打。悟生云：「夜來依舊宿蘆
J27nB200_p0574b06║花。」師云：「此去三十季後，切忌舉著。」仲孚云：「有眼無耳
J27nB200_p0574b07║朵。」師云：「錯會不少。」
J27nB200_p0574b08║二僧參，師問：「發足何處？」僧云：「江西。」師云：「一口吸盡西
J27nB200_p0574b09║江水作麼生會？」僧喝，師云：「我問汝一口吸盡西江水，
J27nB200_p0574b10║喝作麼？」僧無語，師直打出。乃問：「第二位試道看。」僧云：
J27nB200_p0574b11║「某甲初參。」師云：「好與一坑埋卻。」
J27nB200_p0574b12║僧參，師云：「老老大大向外走什麼？」僧云：「只為不知歸
J27nB200_p0574b13║路。」師云：「莫瞞老僧。」僧云：「兩眼對兩眼，有什麼瞞？」師云：
J27nB200_p0574b14║「又道不知歸路？」僧擬議，師便打，僧喝，師又打。
J27nB200_p0574b15║僧參問：「如何是石霜奇特一句？」師便打，僧禮拜云：「也
J27nB200_p0574b16║少和尚一拜不得。」師云：「識甚麼好惡？」
J27nB200_p0574b17║僧參，師指信物云：「從那裏得來？」僧舉坐具云：「者裏。」師
J27nB200_p0574b18║云：「者是什麼？」僧喝，師便打。
J27nB200_p0574b19║僧參，師問：「那裏發足？」云：「溈山。」師云：「水牯牛作麼生？」云：
J27nB200_p0574b20║「相隨來也。」師云：「因甚麼頭角不全？」僧禮拜，師便打。
J27nB200_p0574b21║僧參，師問：「發足何處？」云：「湘潭。」師云：「曾遇達磨麼？」僧便
J27nB200_p0574b22║喝，師云：「我問你曾遇達磨麼，喝作什麼？」僧無語，師便
J27nB200_p0574b23║打。復問：「一向那裏住？」僧云：「不曾住。」師云：「你解騰空麼？」
J27nB200_p0574b24║僧又無語，師直打出。
J27nB200_p0574b25║慧鑑參，作禮畢，師云：「因我得禮你，汝作麼生會？」鑑云：
J27nB200_p0574b26║「某甲初出家。」師云：「出家為何事？」鑑無語，師便打。