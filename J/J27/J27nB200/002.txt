J27nB200_p0574c01║爾瞻尊禪師語錄卷下
J27nB200_p0574c02║侍者本虔記錄
J27nB200_p0574c03║拈古
J27nB200_p0574c04║舉：「洞山价禪師因請泰首座喫茶次乃問：『有一物，上
J27nB200_p0574c05║拄天、下拄地，黑似漆，常在動用中，動用中收不得。你
J27nB200_p0574c06║道過在甚處？』座云：『過在動用中。』山乃令掇卻果桌。」師
J27nB200_p0574c07║拈云：「洞山老人秪有殺人刀，且無活人劍。何不當時
J27nB200_p0574c08║待首座道過在動用中，但云作家作家。首座若是箇
J27nB200_p0574c09║本分衲僧，必然另有長處。豈非佛法人情盡善盡美？」
J27nB200_p0574c10║舉：「僧問夾山：『撥塵見佛時如何？』山云：『欲知此事直須
J27nB200_p0574c11║揮劍，若不揮劍，漁父棲巢後。』僧如前問普會諸禪師，
J27nB200_p0574c12║諸云：『渠無國土，甚處逢渠？』僧卻舉似山，山云：『門庭施
J27nB200_p0574c13║設不無。』夾山入理深談，猶較石霜百步。護國元云：『參
J27nB200_p0574c14║須實參、見須實見，毫端許言之本末皆為自欺。今夜
J27nB200_p0574c15║忽有人問三峰撥塵見佛時如何？和聲便打。還會麼
J27nB200_p0574c16║真？金自有真金價，終不和沙賣與人。』」師拈云：「夾山為
J27nB200_p0574c17║眾竭力，禍出私門。石霜覿露全機，遭人邈摸。護國要
J27nB200_p0574c18║且只有利人之心，且無出人之眼。眾中忽問山僧撥
J27nB200_p0574c19║塵見佛時如何？亦與和聲便打，待伊擬議，擲下拄杖
J27nB200_p0574c20║云：從前汗馬無人識，且要重論蓋代功。」
J27nB200_p0574c21║舉：「有老宿畜一童子，並不知軌則。有一行腳僧到，乃
J27nB200_p0574c22║教童子禮儀。晚間見老宿外歸，遂去問訊。老宿怪訝，
J27nB200_p0574c23║遂問：『阿誰教你？』童云：『堂中上座。』老宿喚僧來問：『上座
J27nB200_p0574c24║傍家行腳是甚麼心行？童子養來三二季了，幸是可
J27nB200_p0574c25║憐生，上座教壞伊，快束裝去。』黃昏雨淋淋地被趁出。」
J27nB200_p0574c26║師拈云：「此老等閒露一機，不妨殊絕，簡點將來不無
J27nB200_p0574c27║滲漏。何不當時連那童子一齊趁出，不唯令者僧生
J27nB200_p0574c28║平服膺，亦使童子別有趣向。還會麼？不見道只管盡
J27nB200_p0574c29║法，那怕無民。」
J27nB200_p0574c30║舉：「僧問趙州和尚：『學人乍入叢林，乞師指示。』州云：『喫
J27nB200_p0575a01║粥了也未？』僧云：『喫粥了。』州云：『洗缽去。』其僧有省。」師拈
J27nB200_p0575a02║云：「者僧一味上人門戶，反成自破家門；趙州不負來
J27nB200_p0575a03║機，堪稱作家宗匠。若作佛法商量，入地獄如箭射。
J27nB200_p0575a04║舉：「漸源因同道吾去一家弔慰次，乃拊棺云：『生耶死
J27nB200_p0575a05║耶？』吾云：『生也不道，死也不道。』源云：『為甚不道？』吾云：『不
J27nB200_p0575a06║道不道。』回至中路，源云：『和尚快與某甲道；若不道，打
J27nB200_p0575a07║和尚去也。』吾云：『打即任打，道即不道。』源便打。吾歸院
J27nB200_p0575a08║云：『汝且離此去，恐知事知，不便。』道吾遷化後，源至石
J27nB200_p0575a09║霜舉前話請益，霜云：『生也不道，死也不道。』源云：『為甚
J27nB200_p0575a10║不道？』霜云：『不道不道。』源於言下有省。」師拈云：「大小漸
J27nB200_p0575a11║源可惜向虀甕裏淹殺。當時待石霜云『不道不道』，何
J27nB200_p0575a12║不亦與一頓拳頭。雖然，也須救取者漢始得。」
J27nB200_p0575a13║舉：「黃太史廷堅因訪死心新禪師，新問云：『死心死、學
J27nB200_p0575a14║士死，彼此燒作一堆灰，向甚麼處相見？』史無語。新云：
J27nB200_p0575a15║『晦堂處參得底，用未著在。』後謫官黔南，忽有省，乃云：
J27nB200_p0575a16║『尋常被天下老和尚謾卻多少，唯有死心道人不肯，
J27nB200_p0575a17║可謂真實相為。』」師拈云：「死心捨命從人，太史一死更
J27nB200_p0575a18║不再活。」
J27nB200_p0575a19║舉：「鶴林素禪師因僧敲門，林問：『是甚麼人？』僧云：『是僧。」
J27nB200_p0575a20║林云：『非但是僧，佛來亦不著。』僧云：『佛來為甚麼不著？』
J27nB200_p0575a21║林云：『無他止泊處。』」師拈云：『大小鶴林，前不搆村，後不
J27nB200_p0575a22║迭店。」
J27nB200_p0575a23║頌古
J27nB200_p0575a24║女子出定
J27nB200_p0575a25║鴛鴦繡出大家看，老大瞿曇見有偏，彈指一聲從定
J27nB200_p0575a26║出，堪嗟女子命難全。
J27nB200_p0575a27║世尊拈華
J27nB200_p0575a28║如風吹水偶成紋，八兩分明還半觔，若謂流通正法
J27nB200_p0575a29║眼，賺他空認刻舟痕。
J27nB200_p0575a30║百丈野狐
J27nB200_p0575b01║不落何疏不昧親，野狐墮脫眼中塵，巍巍坐斷雄峰
J27nB200_p0575b02║頂，玉轉珠回令斬新。
J27nB200_p0575b03║黃檗噇酒糟
J27nB200_p0575b04║寰中獨據驗龍蛇，合國無私見也麼，堪嘆忘羊岐路
J27nB200_p0575b05║客，那知大象截流過。
J27nB200_p0575b06║狗子無佛性
J27nB200_p0575b07║狗子無佛性，突出全機印，錦縫布重重，急急如律令。
J27nB200_p0575b08║楚石琦和尚索麵次，有僧來參，琦引麵示之，僧珍重
J27nB200_p0575b09║便去。琦召僧，僧便回首，琦云：「有口不得麵喫者多。」頌
J27nB200_p0575b10║云：
J27nB200_p0575b11║見鞭遠引輸神駿，踏斷邊疆任奔運，老將全韜殺活
J27nB200_p0575b12║籌，一掃煙塵萬邦定。
J27nB200_p0575b13║玄沙虎話
J27nB200_p0575b14║玄沙是汝虎，看看日卓午，甜瓜徹蒂甜，苦瓠連根苦。
J27nB200_p0575b15║黃龍三關
J27nB200_p0575b16║我手何似佛手，照膽菱華直剖，印破鐵額銅頭，一一
J27nB200_p0575b17║面南北斗。
J27nB200_p0575b18║我腳何似驢腳，運出六韜三略，截斷舌劍唇鎗，迥出
J27nB200_p0575b19║紅旗閃爍。
J27nB200_p0575b20║人人有箇生緣，柏庭芻狗尿天，驚起梵王帝釋，踏翻
J27nB200_p0575b21║諸有四禪。
J27nB200_p0575b22║偈
J27nB200_p0575b23║禮普會諸禪師塔有感
J27nB200_p0575b24║夜深方見把針人，古佛名垂此澗濱，窣堵半藏荒徑
J27nB200_p0575b25║遶，空臺久沒野麋馴。霜華艸色渾如昔，斷碣遺蹤識
J27nB200_p0575b26║可真，特展炊巾通法裔，亭亭相對倍傷神。
J27nB200_p0575b27║喜曉菴法兄垂訪
J27nB200_p0575b28║春暮幽巖竹徑涼，故人攜策到山窗，驚看道韻開眉
J27nB200_p0575b29║宇，笑挹虛懷滌肺腸。法施遠垂華散雨，生機覿露句
J27nB200_p0575b30║飄香，搏風萬里君先舉，愧我棲遲臥艸堂。
J27nB200_p0575c01║酬幻楫法兄
J27nB200_p0575c02║閒將杖履試炎涼，知遇欣逢一笑長，煙笠暫隨湘水
J27nB200_p0575c03║渡，桂魂蚤逐月庭香。凄清客夢情無限，磊落孤征衲
J27nB200_p0575c04║可裝，吳楚漫言千里隔，碧天秋雁寫成行。
J27nB200_p0575c05║送友石禪友之武林
J27nB200_p0575c06║振錫還依萬仞崗，凄凄煙雨一肩長，江城浪激風如
J27nB200_p0575c07║剪，客舍衾寒月似霜。滿目生機春信早，半帆斜照晚
J27nB200_p0575c08║炊香，武林到日休延久，肯使雲蘿沒影堂。
J27nB200_p0575c09║舟遇不為禪友
J27nB200_p0575c10║順逆繩頭不放寬，潑天浪裏可盤桓，等閒躍過龍門
J27nB200_p0575c11║嶮，早已橫揮雪刃寒。辯瀉珠璣廓聖眼，話圓法印有
J27nB200_p0575c12║金襴，乾坤在處皆知己，剖出虛空仔細看。
J27nB200_p0575c13║途中寄劉文樞居士
J27nB200_p0575c14║籃輿話別熟梅天，沒足新泥艸色連，歸興自攜藤七
J27nB200_p0575c15║尺，臨風目斷路三千。湘雲戀碧知為雨，野鶴空巢任
J27nB200_p0575c16║所便，矢發自來無返勢，丈夫操守合如然。
J27nB200_p0575c17║酬周鶴泉居士
J27nB200_p0575c18║肯隨鞭影役心魂，破壞家門出死門，風月一肩堪獨
J27nB200_p0575c19║步，聖凡俱掃孰為昆。無依直揭熊峰旨，穎拔還憑夙
J27nB200_p0575c20║蘊根，漫道此回空覿面，生機脫略豈承言。
J27nB200_p0575c21║酬吳勤先居士
J27nB200_p0575c22║靖節高風豈厭囂，神先契合遠公招，一回親入鉗錘
J27nB200_p0575c23║室，論劫俱消識浪飄。菡萏香浮日正午，芭蕉雨滴夢
J27nB200_p0575c24║初饒，十季世外君堪語，法社因驚未寂寥。
J27nB200_p0575c25║招友人
J27nB200_p0575c26║決志幽棲忘世態，箇中與奪難藏蓋，古之今之一句
J27nB200_p0575c27║全，隱也顯也渾超邁。肯使寒岩異艸青，坐斷白雲機
J27nB200_p0575c28║未解，好隨落葉出茅菴，錐地不留縱天外。
J27nB200_p0575c29║示獨鼎
J27nB200_p0575c30║親承法印非艸艸，切忌無心復為了，多少英靈陷此
J27nB200_p0576a01║坑，當陽錯過自家寶。觀汝操持亦老成，掀翻舊轍看
J27nB200_p0576a02║崩騰，大行闊步透宗眼，棒下龍蛇任變更。
J27nB200_p0576a03║酬楊憩南居士見邀
J27nB200_p0576a04║心曠因成癖，渾忘歲月殘，孤懷物外展，逸趣定中看。
J27nB200_p0576a05║薄世惟師道，深交以義安，誠能君自許，時可敘溫寒。
J27nB200_p0576a06║贈石語大冶二法友
J27nB200_p0576a07║同志遵遺範，拳拳不外圖，玄關互砥礪，禪寂獨跏趺。
J27nB200_p0576a08║義重情麤玅，交深出處符，韜光已自許，振起莫相辜。
J27nB200_p0576a09║示利蹤
J27nB200_p0576a10║快如劍利，疾似驥蹤，一往直捷，一斬巢空。奮志若此，
J27nB200_p0576a11║迥絕羅籠，拶得虛空血滴滴，更須一棒為君通。
J27nB200_p0576a12║示一乘
J27nB200_p0576a13║小乘錢貫，大乘井索，惟此一乘，七零八落。要在親承，
J27nB200_p0576a14║莫亂圖度，驀地知非，縱橫自若，更問如何，打折驢腳。
J27nB200_p0576a15║禮讓祖塔
J27nB200_p0576a16║曹溪寶印元無縫，亞豎那吒第一機，千古承恩仰衡
J27nB200_p0576a17║嶽，從茲赤手起神駒。
J27nB200_p0576a18║拜讀南澗老和尚惠先師塔銘兼酬友伊二禪
J27nB200_p0576a19║友
J27nB200_p0576a20║揭露毫端千聖眼，還他曠濟法王才，先師末後光明
J27nB200_p0576a21║種，鑑地輝天一筆該。
J27nB200_p0576a22║古風凋喪不堪論，力振何期見二昆，往復七千難報
J27nB200_p0576a23║德，獨憐懸鼎一絲存。
J27nB200_p0576a24║送玄慈兄之攸水
J27nB200_p0576a25║丈夫出處超時輩，縱奪自如何忌諱，翩然拽杖下碧
J27nB200_p0576a26║𡾓，劍客相逢看觸背。
J27nB200_p0576a27║次韻送住山
J27nB200_p0576a28║大唐打破覓無蹤，百草頭邊露舊容，赤腳踏開泥水
J27nB200_p0576a29║去，任教人喚住山翁。
J27nB200_p0576a30║送見渠兄還吳
J27nB200_p0576b01║本是翛然雲外客，乾坤撤手輕拋擲，如何猶有故山
J27nB200_p0576b02║心，笑倒吳中大石佛。
J27nB200_p0576b03║心交豈在多饒舌，苦切之辭難指陳，滅卻堂堂正法
J27nB200_p0576b04║眼，白拈手段任縱橫。
J27nB200_p0576b05║曾登絕頂最高層，三世如來一口吞，砍額望君君記
J27nB200_p0576b06║取，再來扶起祝融峰。
J27nB200_p0576b07║訪五磊穎石法兄
J27nB200_p0576b08║同著金襴太白峰，楊岐正脈賴君通，七千里外投機
J27nB200_p0576b09║句，盡在相逢一笑中。
J27nB200_p0576b10║坐振江南第一峰，喝風棒雨電光通，海門昨夜波瀾
J27nB200_p0576b11║急，無數鱗龍一網中。
J27nB200_p0576b12║訪仰山古石法兄
J27nB200_p0576b13║仰覆對機千古峻，藤條四下錯流傳，斬新撥轉當時
J27nB200_p0576b14║句，占斷輸君一著先。
J27nB200_p0576b15║與且菴兄敘別
J27nB200_p0576b16║何由直躡凌雲頂，肯負同門一故交，相對忘言春雨
J27nB200_p0576b17║後，奔流疑是起潛蛟。
J27nB200_p0576b18║先宗一脈無涯涘，清濁依然體自分，澤國任他泥水
J27nB200_p0576b19║慣，不留涓滴獨繇君。
J27nB200_p0576b20║春日訪戒兄贈別
J27nB200_p0576b21║門臨曲澗來清吼，坐倚芳叢日送香，傲睨儘容閒自
J27nB200_p0576b22║許，任隨流水落溪黃。
J27nB200_p0576b23║寄譚貞復居士
J27nB200_p0576b24║連朝握臂話山房，松竹依依巖桂香，無隱家風自今
J27nB200_p0576b25║昔，斬新酬唱又何妨。
J27nB200_p0576b26║贈別朱賚賢居士
J27nB200_p0576b27║翛然雲外不知歸，今日歸兮卻是誰？幸有故家風月
J27nB200_p0576b28║在，堂堂豈負兩莖眉。
J27nB200_p0576b29║送伊山上座之浙
J27nB200_p0576b30║忘情莫謂無言說，春入亂山青燒痕，竿木隨身探深
J27nB200_p0576c01║淺，浙江浪煖看飛鯤。
J27nB200_p0576c02║俊鷂搏空不食殘，氣凌佛祖舌瀾翻，漫言遍界無行
J27nB200_p0576c03║路，踏倒歸來雪舊冤。
J27nB200_p0576c04║示望修劉居士
J27nB200_p0576c05║一念休時萬境閒，直須永斷絕攀緣，炷香清夜茅堂
J27nB200_p0576c06║寂，正是維摩不二談。
J27nB200_p0576c07║勉眾五首
J27nB200_p0576c08║挽起眉毛挺脊梁，箇中元不著商量，趯脫從前繫驢
J27nB200_p0576c09║橛，堂堂擺手出湘江。
J27nB200_p0576c10║用功急切更加鞭，莫使空華翳眼前，轉入轉深涯際
J27nB200_p0576c11║遠，謝家人在月明船。
J27nB200_p0576c12║病僧無法與人說，鈍钁終朝為指南，歷劫現前希有
J27nB200_p0576c13║事，一毫端上有誰諳？
J27nB200_p0576c14║行解相資鳥道玄，臨危不悚是奇男，要施定國安邦
J27nB200_p0576c15║手，一劍揮開空劫前。
J27nB200_p0576c16║酷旱幸逢甘雨澍，如人絕後再甦時，不萌枝上華仍
J27nB200_p0576c17║發，試問何殊舊日姿。
J27nB200_p0576c18║示禪者
J27nB200_p0576c19║萬法歸一一何歸，虎頭帶角出荒艸，擲過雲門六不
J27nB200_p0576c20║收，靠倒湖南瞎長老。
J27nB200_p0576c21║食淡
J27nB200_p0576c22║不鹹不淡味尋常，三寸頻經百味忘，何似深嘗無味
J27nB200_p0576c23║味，無中咬嚼味偏長。
J27nB200_p0576c24║示明見剃染
J27nB200_p0576c25║出世還輸大丈夫，一塵不染踏毘盧，等閑已作空王
J27nB200_p0576c26║子，肘後靈符佩得無？
J27nB200_p0576c27║示德鄰監寺
J27nB200_p0576c28║輔弼叢林願力深，正須坦腹露胸襟，萬般施設莫存
J27nB200_p0576c29║己，日用無私耀古今。
J27nB200_p0576c30║示仲孚虔維那
J27nB200_p0577a01║金槌未舉廓全提，擊著分明落二機，密密堂堂無忌
J27nB200_p0577a02║諱，萬人叢裏振綱維。
J27nB200_p0577a03║示素如印書記
J27nB200_p0577a04║頂門眼豁分緇素，舊窟掀翻始自如，錐地不留忘管
J27nB200_p0577a05║帶，灼然處處得逢渠。
J27nB200_p0577a06║示縱旨開侍者
J27nB200_p0577a07║海嶽掀翻非縱旨，纖塵不動亦輸機，一毫頭上抽身
J27nB200_p0577a08║轉，烈燄堆中片雪飛。
J27nB200_p0577a09║示首賢立侍者
J27nB200_p0577a10║行藏奮激燭幽玄，要越時流一著先，撒手那邊俱坐
J27nB200_p0577a11║斷，橫身直出鳳樓前。
J27nB200_p0577a12║示道謙殷侍者
J27nB200_p0577a13║須知柔弱勝剛強，蠱毒之家水莫嘗，劈破黑山毫末
J27nB200_p0577a14║盡，赤窮手段任施張。
J27nB200_p0577a15║示默可漢陽行乞
J27nB200_p0577a16║逢人話盡歲寒心，索價撩天著眼聽，好事此行知信
J27nB200_p0577a17║彩，滔滔要使漢江傾。
J27nB200_p0577a18║示天問定悅眾
J27nB200_p0577a19║做樣粧村醜態生，笑他日午打三更，信知般若無私
J27nB200_p0577a20║力，萬仞懸崖撒手行。
J27nB200_p0577a21║示道冶明記錄
J27nB200_p0577a22║玅句無私也是閒，貴須撥轉上頭關，臨機迅若千雷
J27nB200_p0577a23║吼，立起吾宗掌握間。
J27nB200_p0577a24║示月生
J27nB200_p0577a25║片月雖從海底生，須知生處洞無痕，光分在在難遮
J27nB200_p0577a26║掩，任運還他影不存。
J27nB200_p0577a27║寄南嶽茂恒禪人
J27nB200_p0577a28║幽棲喜與塔為鄰，寂爾忘言示汝親，忽地相逢無避
J27nB200_p0577a29║處，水聲山色現全身。
J27nB200_p0577a30║示祖堂虔侍者
J27nB200_p0577b01║將此身心奉剎塵，河沙玅義一毫親，殷勤細折旃檀
J27nB200_p0577b02║片，碧玉光寒出手頻。
J27nB200_p0577b03║萬丈高寒絕點塵，祖翁面目本來親，笑他垂涕輕丹
J27nB200_p0577b04║詔，肯負南陽一諾頻。
J27nB200_p0577b05║同若休師閒步
J27nB200_p0577b06║盡謂浮生如寄客，豈知千古一閒名，上方兜率雖堪
J27nB200_p0577b07║履，何似相攜暢野情。
J27nB200_p0577b08║示慧開禪人
J27nB200_p0577b09║慧門無鑰悟方開，掣電玄機豈外來，不奮巨靈劈嶽
J27nB200_p0577b10║手，男兒從負濟川才。
J27nB200_p0577b11║題飛來船（贈巖主）
J27nB200_p0577b12║渾忘來處只藏山，半泊煙雲翠靄間，莫謂簑翁無可
J27nB200_p0577b13║釣，離鉤已得錦鱗還。
J27nB200_p0577b14║不向五湖經白浪，飛來峰頂駕雲濤，垂鉤不釣山頭
J27nB200_p0577b15║月，只待知音下一篙。
J27nB200_p0577b16║因雪偶成
J27nB200_p0577b17║嶺梅帶雪噴寒香，一片虛凝射八荒，怪殺普賢毛孔
J27nB200_p0577b18║闊，十分春色半含藏。
J27nB200_p0577b19║武昌偶作
J27nB200_p0577b20║凌虛樓閣倚江流，鸚鵡中分天際浮，多少魚龍昇變
J27nB200_p0577b21║去，山城煙鎖使人愁。
J27nB200_p0577b22║萬人叢裏奪高標，到手方知出處饒，珍重釣鰲江上
J27nB200_p0577b23║客，放舟時辨一聲橈。
J27nB200_p0577b24║募修造
J27nB200_p0577b25║巍巍梵宇久埋塵，扶起全憑過量人，豈為萬靈承覆
J27nB200_p0577b26║載，要看匝地湧金身。
J27nB200_p0577b27║化佛燈
J27nB200_p0577b28║古寺荒涼苔殿深，多季兀坐冷沉沉，全憑大力檀賢
J27nB200_p0577b29║手，剔起光明遍照心。
J27nB200_p0577b30║募遷塔
J27nB200_p0577c01║嶽頂雲披塔影端，危崖老樹倚將殘，移高就下誰施
J27nB200_p0577c02║便，同證圓明一顆寒。
J27nB200_p0577c03║示雪凱珍悅眾
J27nB200_p0577c04║雪中失卻臂，凱歌千古聞，未至悟心地，聊聞亦斷魂。
J27nB200_p0577c05║贈王仰川居士七旬
J27nB200_p0577c06║素風凌萬古，圓應示從心，一片無瑕玉，光分潤道林。
J27nB200_p0577c07║贈離幻師
J27nB200_p0577c08║德臘齊先哲，行藏啟後昆，蕭蕭茅舍裏，別是一乾坤，
J27nB200_p0577c09║示劉明鄉居士
J27nB200_p0577c10║應接通回互，關情識利危，一般靈玅處，端的更由誰？
J27nB200_p0577c11║示一燈燦知客
J27nB200_p0577c12║丈夫須奮志，祖豈獨南能，㪬瞎摩醯眼，千光燦一燈。
J27nB200_p0577c13║示靈源大德
J27nB200_p0577c14║靈源匝地普天，不出頂門一竅，任運信手成輝，切莫
J27nB200_p0577c15║別求禪道。
J27nB200_p0577c16║示破也法姪
J27nB200_p0577c17║箭射久始中的，棒敲空鳴嚗嚗，一回拶透趁風雲，百
J27nB200_p0577c18║艸頭邊擲金玉，金玉擲，猶堪羡，破灶當季洩此機，切
J27nB200_p0577c19║忌隨他腳跟轉。
J27nB200_p0577c20║寄古眉法兄
J27nB200_p0577c21║藏老張弓得半人，只緣自射定煙塵，高蹤久適拋弓
J27nB200_p0577c22║處，再挽何妨射一群。
J27nB200_p0577c23║示畫士
J27nB200_p0577c24║本來面目何形段，縱巧僧繇寫不成，未動毫鋩百雜
J27nB200_p0577c25║碎，大悲千眼頂門生。
J27nB200_p0577c26║酬石臣張居士
J27nB200_p0577c27║故國何曾隔點塵，橫身出入總承恩，提來三尺龍泉
J27nB200_p0577c28║劍，斬斷多生習染根。聲色堆頭無滲漏，是非場裏絕
J27nB200_p0577c29║疏親，輸他曠達匡時手，一默掀翻不二門。
J27nB200_p0577c30║寄神鼎遠菴法兄
J27nB200_p0578a01║上林鶯囀巖華老，碧嶂雲披松操長，遙望剎竿麟鳳
J27nB200_p0578a02║集，從容據令為提綱。
J27nB200_p0578a03║道存豈惜拖泥水，退鼓頻撾奈病何，珍重吾兄機玅
J27nB200_p0578a04║密，吹毛不動起滹沱。
J27nB200_p0578a05║寄竺菴和尚
J27nB200_p0578a06║錫至江城寺，無由一款論，病衰高枕夢，雨密暗山村。
J27nB200_p0578a07║濟世君多得，傷時我獨言，漫云相隔遠，機感若雷奔。
J27nB200_p0578a08║寄密嚴大師
J27nB200_p0578a09║積蘊欣然一晤忘，自慚無計挽頹綱，遙知絕頂跏趺
J27nB200_p0578a10║處，時有天垂華雨香。
J27nB200_p0578a11║道在何妨與世忘，慎言端是整頹綱，只憑德業救時
J27nB200_p0578a12║獘，永永先宗一脈香。
J27nB200_p0578a13║開塔基示二三子
J27nB200_p0578a14║起倒自來因地有，钁頭未舉契先宗，漫言高豎無層
J27nB200_p0578a15║級，貴在綿綿一線通。
J27nB200_p0578a16║示開立二子
J27nB200_p0578a17║吾負先宗每涕零，群機閱盡枉勞神，羡君落落披肝
J27nB200_p0578a18║膽，老我寧辭泥水深。
J27nB200_p0578a19║送殷開二子上天隱老和尚龕前設供
J27nB200_p0578a20║杖屨不禁泥水路，翩翩肯逐楚江風，香煙起處孫枝
J27nB200_p0578a21║見，覿面無勞問祖翁。
J27nB200_p0578a22║破家始解起家門，繡出鴛鴦不露針，公案現成直捷
J27nB200_p0578a23║了，金風高捲葉歸根。
J27nB200_p0578a24║示皤知藏
J27nB200_p0578a25║那畔掀翻不必論，者邊赤手握乾坤，直超數量無拘
J27nB200_p0578a26║管，海藏毫端任吐吞。
J27nB200_p0578a27║久歷艱辛事竟成，老當益壯漫因循，等閒拶出虛空
J27nB200_p0578a28║髓，家國安然活計新。
J27nB200_p0578a29║示晟副寺
J27nB200_p0578a30║真實行藏成道本，畢生為去是其人，但諳有作元無
J27nB200_p0578b01║作，方顯深心奉剎塵。
J27nB200_p0578b02║為眾為叢林，出家不空過，初念毫不違，生死定教破。
J27nB200_p0578b03║頭頭了自心，法法堪磨磋，佛祖無剩言，行到知恩大。
J27nB200_p0578b04║故鄉何處復思歸，笑倒西來閒達磨。
J27nB200_p0578b05║示定知藏
J27nB200_p0578b06║今古見忘絕滲漏，單提雪刃報無私，垂秋法道當深
J27nB200_p0578b07║省，慎重頻將料揀施。
J27nB200_p0578b08║示印知藏
J27nB200_p0578b09║為法身心如鐵石，到家一著沒途程，吾宗殺活金剛
J27nB200_p0578b10║劍，直揭當陽定祖衡。
J27nB200_p0578b11║示珍知藏
J27nB200_p0578b12║迸開頂𩕳截流機，舒卷縱橫悉自如，徹底惺惺全意
J27nB200_p0578b13║氣，蕩平閫域廓真規。
J27nB200_p0578b14║示蔚侍者
J27nB200_p0578b15║入此門來毫不存，隨身影艸定乾坤，滹沱一滴截諸
J27nB200_p0578b16║派，迥出生機殺活分。
J27nB200_p0578b17║示慶直歲
J27nB200_p0578b18║往古無殊在今日，攙先努力繼前修，堅牢志願成終
J27nB200_p0578b19║始，天上人間得自由。
J27nB200_p0578b20║示淨直歲
J27nB200_p0578b21║不惜艱辛已數季，事當難處拼身先，但知成物無存
J27nB200_p0578b22║已，古佛何愁不並肩。
J27nB200_p0578b23║示觀直歲
J27nB200_p0578b24║慈和元是回光力，順逆關頭須擺脫，從來大道出常
J27nB200_p0578b25║情，越格男兒任提掇。
J27nB200_p0578b26║示恢侍者上南嶽祖堂
J27nB200_p0578b27║侍師侍祖一般成，不負汝來歸我心，淡薄世間堅苦
J27nB200_p0578b28║行，知恩始見受恩深。
J27nB200_p0578b29║寄聰侍者
J27nB200_p0578b30║父母未生作何狀，既生四十狀何居，漫道寸絲元不
J27nB200_p0578c01║挂，現前贓物自家知。
J27nB200_p0578c02║示慈恒
J27nB200_p0578c03║時風浮險豈堪謀，切莫隨流便入流，進取竿頭無背
J27nB200_p0578c04║面，回看一片古皇洲。
J27nB200_p0578c05║示勤小師
J27nB200_p0578c06║孝義出天然，拳拳行不息，男兒負大心，竭力吾門則。
J27nB200_p0578c07║示立書記
J27nB200_p0578c08║深荷單傳窮徹底，胸襟流出蓋乾坤，絲懸慧命誠危
J27nB200_p0578c09║險，奪食驅耕力保任。
J27nB200_p0578c10║示亮庫司
J27nB200_p0578c11║洞山麻三斤，趙州衫七斤，一并拈將裂粉碎，無星秤
J27nB200_p0578c12║子任區分。
J27nB200_p0578c13║除夕示眾
J27nB200_p0578c14║凍梅積雪催殘歲，使得時時本現前，不起那伽奉塵
J27nB200_p0578c15║剎，任教打破又完全。
J27nB200_p0578c16║壽韓邑侯
J27nB200_p0578c17║大道彰於未兆先，形名既剖理無偏，宮袍奪得當時
J27nB200_p0578c18║羨，象馭光臨此日賢。惠政撫存歌萬戶，淳風垂布頌
J27nB200_p0578c19║彌季，遙看高蹋毘盧頂，知命知非悉剩言。
J27nB200_p0578c20║喜重復僧田兼酬眾護法
J27nB200_p0578c21║先聖遺風豈易泯，一期隆遇典型新，王臣不昧靈山
J27nB200_p0578c22║記，野衲寧忘古佛因。朽質屈伸時感激，飽餐禪誦日
J27nB200_p0578c23║精神，祖翁田地重翻轉，孰謂今人媿古人。
J27nB200_p0578c24║酬瑞貞居士見訪
J27nB200_p0578c25║霜清木落日方高，何幸故人訪寂寥，世出世間總休
J27nB200_p0578c26║說，相看一笑萬機消。
J27nB200_p0578c27║峰高何似道情高，千古誰同此寂寥，何必挂冠入叢
J27nB200_p0578c28║社，深承外護覺難消。
J27nB200_p0578c29║示離垢居士
J27nB200_p0578c30║丈夫一決一切了，不容毫髮打之遶，驀過魔城萬八
J27nB200_p0579a01║千，吹毛橫按無邊表。
J27nB200_p0579a02║內外中間渾不得，突出熾然大火聚，聖解凡情盡底
J27nB200_p0579a03║鎔，兀兀無依全體露。
J27nB200_p0579a04║示東谷居士
J27nB200_p0579a05║知足應知無不足，澹泊溫良如美玉，睡起茅堂曙色
J27nB200_p0579a06║分，赫赫曦光照東谷。
J27nB200_p0579a07║示西墅居士
J27nB200_p0579a08║世羈擺脫潛西墅，事在力行不在語，遍界纖毫過患
J27nB200_p0579a09║無，縱步竿頭惟自許。
J27nB200_p0579a10║示祥直歲
J27nB200_p0579a11║但知得本終成立，切忌隨時博妄名，拼命力行毫不
J27nB200_p0579a12║倦，一般頭角自崢嶸。
J27nB200_p0579a13║贊
J27nB200_p0579a14║達磨贊
J27nB200_p0579a15║覿夜明珠不易投，孤撐銕脊閒嵩少，覓心不得賺神
J27nB200_p0579a16║光，五葉一華天地杳。
J27nB200_p0579a17║先和尚像贊
J27nB200_p0579a18║頭蓬鬆，眼卓豎，向來不省己非，愛作冤家頭聚，住浙
J27nB200_p0579a19║地而驚翻南海魚龍，據湘山而坐斷雄峰頂柱，舌藏
J27nB200_p0579a20║霹靂，笑露刀鋸，閒拈七尺烏藤，攪盡太平寰宇，夫是
J27nB200_p0579a21║之謂臨濟第三十一世。
J27nB200_p0579a22║又（祖堂供奉）
J27nB200_p0579a23║神機嚴冷不可犯，壁立中興濟北宗，孰謂浩歌歸去
J27nB200_p0579a24║早，祖堂覿露太阿鋒。
J27nB200_p0579a25║自贊（豁監寺請）
J27nB200_p0579a26║者阿師，愛自便，數季隨處住山，全沒些子顧戀，枉作
J27nB200_p0579a27║慈明遠孫，公案何曾判斷。咦，一條楖栗恣橫行，敢將
J27nB200_p0579a28║天下人惑亂。
J27nB200_p0579a29║又（珍知客請）
J27nB200_p0579a30║波波挈挈，百醜千拙，硬似綿兮軟似鐵，破的一機，紅
J27nB200_p0579b01║爐片雪。
J27nB200_p0579b02║又（虔書記請）
J27nB200_p0579b03║無恁長處村僧，一味種田博飯，抹過生佛一機，只麼
J27nB200_p0579b04║據款結案，纖毫佛法不容情，密密綿綿須自看。
J27nB200_p0579b05║又（立維那請）
J27nB200_p0579b06║不住城隍，喜居巖室，倒握臨濟吹毛，華劈霜華祖業，
J27nB200_p0579b07║盡道少叢林，未是白拈賊，頂門正眼無私，一任闍黎
J27nB200_p0579b08║斫額。
J27nB200_p0579b09║又（印知藏請）
J27nB200_p0579b10║據胡床，握楖栗，勘來機，沒巴鼻，只顧斷人命根，那管
J27nB200_p0579b11║相次路絕。印闍黎，試分析。
J27nB200_p0579b12║又（符侍者請）
J27nB200_p0579b13║頂𩕳神機，上通下徹，一觸其鋒，斬釘截鐵。倒拈白棒
J27nB200_p0579b14║據當軒，莫謂石霜無法說。
J27nB200_p0579b15║又（開書記請）
J27nB200_p0579b16║放浪湖湘，濫支破院，手握枯藤，佛祖生按，向來不順
J27nB200_p0579b17║人情，說甚要津把斷。開書記，瞥轉一機，是恩是怨？咄。
J27nB200_p0579b18║又（燦知藏請）
J27nB200_p0579b19║不愛說長道短，金彈博人泥彈，直饒鶻眼龍睛，到此
J27nB200_p0579b20║遭伊羈絆，坐斷三湘正令行，海底然燈光爛爛。
J27nB200_p0579b21║又（定侍者請）
J27nB200_p0579b22║斷衲子命根，碎千聖關捩，是渠尋常施設，驅耕奪食
J27nB200_p0579b23║定宗猷，喪盡老胡真祕訣。
J27nB200_p0579b24║又（殷知藏請）
J27nB200_p0579b25║怒罵不常，峻嚴自得，衲子冤讎，叢林妖孽，者般葛喇
J27nB200_p0579b26║阿師，豈堪紹臨濟三十二世之正脈，分付闍黎善護
J27nB200_p0579b27║持，法眼從來瞎驢滅。
J27nB200_p0579b28║書
J27nB200_p0579b29║上罄山箬老和尚
J27nB200_p0579b30║憶往歲嘉禾禮別，冬杪方抵清瀏，友伊二師至，拜讀
J27nB200_p0579c01║慈翰，審知法體清寧，不勝欣慶。竊思先人半生為法
J27nB200_p0579c02║苦心，一旦天奪其緣，末後光明深荷鼎力，此恩此德
J27nB200_p0579c03║無時敢忘。承允塔銘以垂不朽，特耑來師走請，緣某
J27nB200_p0579c04║積勞病發，正在伏枕未能同行，每思孤羽無成，終負
J27nB200_p0579c05║和尚昔日獎提至心，亦負先師久誨慈德矣。俯祈垂
J27nB200_p0579c06║照，臨楮曷勝悚懼之至。
J27nB200_p0579c07║上報恩林老和尚
J27nB200_p0579c08║拜違慈範忽四白矣，想法體必獲清勝。歲春因先師
J27nB200_p0579c09║遷塔勒銘，匍匐登嶽訪不退兄於天台，詢知和尚蒞
J27nB200_p0579c10║眾，報恩諸法兄俱近搥拂。竊觀上古法門任法嚴重，
J27nB200_p0579c11║較今之世，若非和尚作大主張，第恐後學無所歸趣
J27nB200_p0579c12║矣。某無知懦劣一無所能，湘楚逗留，實為先人後事，
J27nB200_p0579c13║既而將畢於斯，蓋欲了素志於巖壑矣。翻思慈德未
J27nB200_p0579c14║能暫忘，夏初荷蒙顏師垂顧，驚喜不勝，敢附便鴻特
J27nB200_p0579c15║伸問候，臨楮無任激切之至。
J27nB200_p0579c16║與戒樹兄
J27nB200_p0579c17║世之變遷，自有天地以來固然之理，智者先一著覷
J27nB200_p0579c18║破，或遇不測顛危之際，未常苟易絲毫，執持剛正挽
J27nB200_p0579c19║回時趨，作千古眼目，方冊具載布如日星，今人非不
J27nB200_p0579c20║見聞，蓋緣內無常守，稍涉折挫便見敗露。所幸吾兄
J27nB200_p0579c21║堅操卓，立出人一籌為快。弟往者受雲居請作休夏
J27nB200_p0579c22║計，不意陰受寒濕，賤體未甚爽然。俟秋涼，圖晤便，附
J27nB200_p0579c23║苧衣稍可支汗，冀哂存。
J27nB200_p0579c24║復荊紫萬仞師
J27nB200_p0579c25║往者常聆先師言及高明，誠信此事，比時欲圖半日
J27nB200_p0579c26║盤桓終不可得，近聞繼席荊峰，德風日盛，荷荷遠頒
J27nB200_p0579c27║翰貺兼辱佳章，辭意過褒安敢當也。來諭謂石霜從
J27nB200_p0579c28║上列祖聞不慧吼聲，不知嚇向甚處去。此言關係法
J27nB200_p0579c29║門，似亦失照。豈不聞雪峰云：「三世諸佛向火燄裏轉
J27nB200_p0579c30║大法輪。」其時雲門云「火燄為三世諸佛說法，三世諸
J27nB200_p0580a01║佛立地聽」之旨要乎！所以先洞山辭雲巖，巖有「价闍
J27nB200_p0580a02║黎！承當個事大須審細」之語，真萬世龜鑑也。忝在法
J27nB200_p0580a03║愛，諒不因人棄言。來使返勤，病筆奉復。
J27nB200_p0580a04║與友人
J27nB200_p0580a05║所親者道、所交者義，惟道與義實吾人千古不磨之
J27nB200_p0580a06║準則。數季以來屢承道義見及，豈能少忘？或於一言
J27nB200_p0580a07║一事有所觸諱，蓋亦不忘道義而然也。近來法門錯
J27nB200_p0580a08║亂不堪，僧行全乖大體，究其病根實在師法不謹之
J27nB200_p0580a09║故。昨聞法駕兩處住持未定於一，但其間有絲毫不
J27nB200_p0580a10║如法處，便非學道人立地處也。古者道：不擇地而安
J27nB200_p0580a11║恥辱先聖，揀所在而住理涉多端。慎之慎之。
J27nB200_p0580a12║與友人
J27nB200_p0580a13║志有常守，誠無外求，此先聖力行切要之語，足下脫
J27nB200_p0580a14║白大方熟遊禪窟避世幽居諒，必以箇事確守潛行
J27nB200_p0580a15║密用，務期穎脫超卓，詎肯隨碌碌者作目前計也。不
J27nB200_p0580a16║慧尟德廢人，喜脫石霜項枷，業已休夏雲居，他日木
J27nB200_p0580a17║上座放行，當是相見時也。
J27nB200_p0580a18║復貞復譚居士
J27nB200_p0580a19║讀手教知留神箇事大非前比，想已備嘗無味之味、
J27nB200_p0580a20║覷破得失之心，目前空劫纖念弗萌無疑矣，詎肯再
J27nB200_p0580a21║循舊轍便成隔世事乎。先師棲嶽數季，方外之交惟
J27nB200_p0580a22║居士一人，故於末後事深荷竭力。忝在同門，敢直截
J27nB200_p0580a23║見陳，幸毋作空設語。
J27nB200_p0580a24║復憩南楊居士
J27nB200_p0580a25║承論謂蒙詰近來趣向，絕無劄腳處也，好箇消息。不
J27nB200_p0580a26║見當時張拙秀才見普會諸禪師，諸問：「相公高姓？」荅
J27nB200_p0580a27║云：「姓張名拙。」諸云：「巧尚不可得，拙自何來？」當下領悟。
J27nB200_p0580a28║要知此事，須看者等榜樣；若只守住蹊徑待時待日，
J27nB200_p0580a29║便成自賺自誤。
J27nB200_p0580a30║復文樞劉居士
J27nB200_p0580b01║讀來教足見居士夙具靈根，幸勿滯於小歇，要須發
J27nB200_p0580b02║憤自強，坐斷千差、透明大法，是所切望。
J27nB200_p0580b03║復尼繼總
J27nB200_p0580b04║實欲了生死大事、作法門良器，必要先斷虛詞，加之
J27nB200_p0580b05║操履嚴密至死不變，悟如翻掌，誰能欺惑汝哉！若只
J27nB200_p0580b06║廣博記憶應酬相似，欺人欺己以當生平，不惟有失
J27nB200_p0580b07║出家正因，謗般若罪恐難逃耳。
J27nB200_p0580b08║復且菴兄
J27nB200_p0580b09║同志交往貴乎平淡，其於事關化風誠出素蘊，蓋相
J27nB200_p0580b10║忘於道之當然也。追憶先師順世十載有奇，後事雖
J27nB200_p0580b11║漸息肩，夙疾不期隨至，痛慚無補法門，每思退居亦
J27nB200_p0580b12║無固必，然豈藉此養病為得，詎智者之論歟？且慈明
J27nB200_p0580b13║祖塔久廢，不遑坐視。正伏枕，忽接來諭，展讀深悉雅
J27nB200_p0580b14║愛佳貺，殊覺過禮，慚謝不一。
J27nB200_p0580b15║復慈化不韻禪師
J27nB200_p0580b16║抱病荒居，承翰貺遠及，世外人何過情如此！湖南素
J27nB200_p0580b17║稱法脈之淵，以今觀之，豈去古之有殊，誠相繼者不
J27nB200_p0580b18║勝任而致然耳。如云兩宗砥柱，得非妄興者乎！春氣
J27nB200_p0580b19║尚淺，惟道體自愛，不悉。
J27nB200_p0580b20║復簡夫毛居士
J27nB200_p0580b21║一言相信了契生平，蓋古今聖哲往往有之。承諭見
J27nB200_p0580b22║道聞道孰親切？夫道者，惟恐不至耳，苟至於道，如明
J27nB200_p0580b23║鏡當臺毫髮無間，寧復滯於差勝而不自決乎！昔楊
J27nB200_p0580b24║大季悟道偈云「八角磨盤空裏走，金毛獅子變作狗，
J27nB200_p0580b25║擬欲將身北斗藏，應須合掌南辰後。」此老常見廣慧
J27nB200_p0580b26║璉禪師，若非一言穎脫，何以臻此！萬望見賢思齊，與
J27nB200_p0580b27║此老作千古良友幸甚，然貧衲愧于廣慧多矣。
J27nB200_p0580b28║復日升龍居士
J27nB200_p0580b29║向蒙竭誠弘護，不勝感激。適讀來翰，曲盡幾微，如謂
J27nB200_p0580b30║慕道十季、接教一日。然則貧道未曾妄言，居士亦不
J27nB200_p0580c01║曾妄聞，於此撩起便行，不妨做箇了事漢。不審以為
J27nB200_p0580c02║何如？
J27nB200_p0580c03║與石臣張居士
J27nB200_p0580c04║人生在世固是一夢，然能於夢中作大佛事，則名利
J27nB200_p0580c05║泮然冰釋矣。聞尊堂歸西，貧衲雖蹈世外，寧免傷心！
J27nB200_p0580c06║形生大本將何以盡之？不妨趁此機會更不遲疑，直
J27nB200_p0580c07║下洞徹心源，非唯得與尊堂把手共遊覺海，即歷劫
J27nB200_p0580c08║親恩俱獲益於無窮矣。伏惟台照，不悉。
J27nB200_p0580c09║上天童弘覺老和尚
J27nB200_p0580c10║拜讀慈示，言言惠澤，但某何人，敢謬當斯譽也？承賜
J27nB200_p0580c11║尊錄種種，拜領殊慚，至於重修圜祖塔記，誠出遠兄
J27nB200_p0580c12║高見，荷蒙慨許，感戴何窮。某竊思孤懦無似，濫住祖
J27nB200_p0580c13║山博飯隨緣，事無成立更兼身病，委託無人，欣聞和
J27nB200_p0580c14║尚應詔還山，法門大幸，徒切馳省之思，負德良多，罪
J27nB200_p0580c15║將奚贖？茲慶遠兄奉覲，虔具瓣香、敢著恢禪走叩起
J27nB200_p0580c16║居萬福，惟冀大慈垂憫始終海涵，則大幸矣。臨楮不
J27nB200_p0580c17║勝恐懼之至，不宣。
J27nB200_p0580c18║與神鼎遠菴法兄
J27nB200_p0580c19║湖湘舊稱佳地，士風淳樸，銑和尚嘗會齋而誘之，不
J27nB200_p0580c20║無深意，聞法席更新緇素奔輳，驗在茲乎。弟數季為
J27nB200_p0580c21║先師塔事所羈，濫叨住山徒增愧耳。適值賤恙，耑候
J27nB200_p0580c22║稽遲，尚祈慈諒。菲儀不恭，冀哂存是荷。不備。
J27nB200_p0580c23║寄宗玄大師
J27nB200_p0580c24║兄事善知識可謂勞且苦矣，十餘季中詳委，非不肖
J27nB200_p0580c25║無以盡知，非吾兄不能盡心若此也，較之近輩安可
J27nB200_p0580c26║同日而語乎！或他日南歸，幸圖一敘，以罄欲言。不盡。
J27nB200_p0580c27║與豁監寺
J27nB200_p0580c28║出山歲餘，屢屢遣問而竟不回，何也？既退蟠龍、復遷
J27nB200_p0580c29║寶源，地僻荒涼，恐艱運動，縱耽安逸，無如處眾深踐
J27nB200_p0580c30║己躬為愈也。可即委人，副我懸望。
J27nB200_p0581a01║與峻侍者
J27nB200_p0581a02║衲僧家以利己利人為任，非圖一小歇而竟忘初志
J27nB200_p0581a03║也。憶汝在歲侍老僧時，痛為勉勵欲汝有成，豈料久
J27nB200_p0581a04║假不歸，乃汝負老僧、非老僧負汝也。思之。
J27nB200_p0581a05║與離垢居士
J27nB200_p0581a06║大丈夫閻浮提走一遭，蓋為出世大事耳。所以龐蘊
J27nB200_p0581a07║居士見馬祖悟旨之後，將百萬家財棄諸湘流，與子
J27nB200_p0581a08║女輩鬻竹笊籬以供朝夕，嘗云：「但願空諸所有，慎勿
J27nB200_p0581a09║實諸所無。」此是第一等出世樣子也。客歲相遇，蓋非
J27nB200_p0581a10║偶然。但公偏執所無為實、不信所有為空，彼此牽纏，
J27nB200_p0581a11║何有了日？若能直下一刀兩段，不唯諸法頓空，即生
J27nB200_p0581a12║死永斷矣。勉之勉之。
J27nB200_p0581a13║與燦知藏
J27nB200_p0581a14║老僧自靜室回，衰敗極矣，山中事宜諒亦深知，不在
J27nB200_p0581a15║言矣。向拈監職亦變通一機，使千載叢林復有所委，
J27nB200_p0581a16║不致世諦湮沒爾。我忝為佛祖兒孫，實此心不昧而
J27nB200_p0581a17║然耳，況事已行其在各盡本懷，老僧倘不即死，大端
J27nB200_p0581a18║或可疆扶。懸望公回，一傾積蘊。
J27nB200_p0581a19║佛事
J27nB200_p0581a20║正觀尊宿秉炬留神：「正觀傾國不換，住山三十餘季，
J27nB200_p0581a21║寸步不移到岸，今朝撒手便行，圓卻一生公案。」擲火
J27nB200_p0581a22║炬云：「冰河發焰藕花香，獨露全身無背面。」
J27nB200_p0581a23║恒樂兄煉骨：「曾經惡辣鉗錘，拶出向上一路，要見透
J27nB200_p0581a24║體光生，再入紅爐煆過。」以火炬打圓相云：「鎔盡規模
J27nB200_p0581a25║秪者箇。」擲下。
J27nB200_p0581a26║施玉華秉炬：「來也不挂寸絲，去也有何忌諱？去來一
J27nB200_p0581a27║點靈明，切忌當人自昧。」以火炬打圓相云：「看看，生前
J27nB200_p0581a28║生後迥無藏，火裏優曇親現瑞。」擲下火炬。
J27nB200_p0581a29║普慈秉炬：脫白隨師，今日繇汝，任性逍遙，迥絕依倚。」
J27nB200_p0581a30║以火炬打圓相云：「會麼？普現慈光箇裏親，菡萏香風
J27nB200_p0581b01║隨步舉。」擲下火炬。
J27nB200_p0581b02║出離禪人火：今朝兩腳捎空，正是出離時節，火裏蝍
J27nB200_p0581b03║蟟吞大蟲，翻身踏碎黃金窟。
J27nB200_p0581b04║明見起龕：迷時師度，悟時自度，一句截流，萬機頓赴，
J27nB200_p0581b05║龍袖拂開全體露。
J27nB200_p0581b06║舉火：明見了然，迥超象表，鐵牛步步火中行，返顧休
J27nB200_p0581b07║啣一莖艸。
J27nB200_p0581b08║一念禪人入塔，撫骨云：「生死該他不著，直下七零八
J27nB200_p0581b09║落，證取那伽定裏身，徹底無依空索索。」
J27nB200_p0581b10║懶菴禪人入塔：生佛未具，八面玲瓏，萬彙既張，四稜
J27nB200_p0581b11║著地，杳忘塵世見，迥絕聖凡情。故我懶菴瑞公，夙植
J27nB200_p0581b12║靈根深踐此事，屢季叩激受盡鉗錘，驀契生平；脫白
J27nB200_p0581b13║病危之際，玄機洞達知時趺坐而終。歷過勝熱門，親
J27nB200_p0581b14║到清涼界，且正當今日，徹頭徹尾一句作麼生道？還
J27nB200_p0581b15║會麼？憑空纔放下，千眼自圓明。
J27nB200_p0581b16║明初大德入塔：明明一句子，初無隱覆時，紅稻啄殘
J27nB200_p0581b17║鸚鵡粒，碧梧棲老鳳凰枝。
J27nB200_p0581b18║圜覺耆宿起龕：二十季相知，不曾提著元字腳，今日
J27nB200_p0581b19║驀路相逢，豈可一番特地▆▆▆▆▆▆密密鴛鴦
J27nB200_p0581b20║重繡出，金針一任出頭看。
J27nB200_p0581b21║學修大德入塔：脫盡廉纖，露金鎖骨，徹頭徹尾避無
J27nB200_p0581b22║門，為君直下蒼龍堀。
J27nB200_p0581b23║本來禪人入塔：昔本不來，今亦不往，利刃揮開生死
J27nB200_p0581b24║門，鐵蛇鑽入金剛眼。
J27nB200_p0581b25║見菴禪友入塔：一見不再見，止宿艸菴，且直下轉身
J27nB200_p0581b26║一句作麼生？還委麼？寶印當空玅，重重錦縫開。
J27nB200_p0581b27║煆眾僧靈骨：雲泥有隔，季深一旦，面面相覷，要令洞
J27nB200_p0581b28║達底源，重須入大火聚，烏龜稽首須彌柱。
J27nB200_p0581b29║入普同大智圜明：「真空湛寂出沒，卷舒頭頭合轍，斬
J27nB200_p0581b30║新舊日風規，普請一時休歇。」喝一喝，「團圞共入無生
J27nB200_p0581c01║國。」
J27nB200_p0581c02║師示寂前一日手書遺命。老僧自住茲山一十八載
J27nB200_p0581c03║矣，平常不易輕舉，今值病衰，倘委息後，每季新舊監
J27nB200_p0581c04║院及兩序大眾，同心協力輔弼常住三季，其後輪選，
J27nB200_p0581c05║能者主之，以報佛祖恩德也。癸卯季八月廿九日尊
J27nB200_p0581c06║老僧手書。
J27nB200_p0581c07║雜著
J27nB200_p0581c08║募瓦（代）
J27nB200_p0581c09║巨鎮湖湘實吾道法脈之勝域，古潭瀏邑誠善鄉緇
J27nB200_p0581c10║衲之會都，世多縉紳信崇宗教，然唯雲居精舍，固非
J27nB200_p0581c11║法窟名藍，覽其深秀遺蹤，代有老衲退隱，玅道所係
J27nB200_p0581c12║顯晦無殊。雲月既同，溪山何異？是以物因言重、地托
J27nB200_p0581c13║人高，近緣闢蕪鼎建，已成華搆數楹，獨覆瓦之未完，
J27nB200_p0581c14║如有身而無服，擬將營就，倚辦眾檀。顧變幻之不停，
J27nB200_p0581c15║正宜成己成物，植勝因之有地，奚止世出世間。莊嚴
J27nB200_p0581c16║既備，福利無窮。
J27nB200_p0581c17║化鍋
J27nB200_p0581c18║飯是米煮、鍋是鐵做，阿誰不知？問著即錯。要不錯，大
J27nB200_p0581c19║家出手鑄一箇，是聖是凡開口噇，三十季後莫道山
J27nB200_p0581c20║僧不說破。
J27nB200_p0581c21║
J27nB200_p0581c22║
J27nB200_p0581c23║
J27nB200_p0581c24║
J27nB200_p0581c25║
J27nB200_p0581c26║
J27nB200_p0581c27║
J27nB200_p0581c28║
J27nB200_p0581c29║
J27nB200_p0581c30║爾瞻尊禪師語錄卷下終
J27nB200_p0582a01║石霜爾瞻尊禪師塔銘
J27nB200_p0582a02║四明於海內稱禪窟，不第天童、育王、大梅、雪竇諸方
J27nB200_p0582a03║老古錐，敷座說法燈燈相接，如江如海，其郡邑所產
J27nB200_p0582a04║尊宿行化他方者，亦復接踵比肩未易枚舉，故自岳
J27nB200_p0582a05║林布袋戒香啞女，應化現身外牧庵，明心要於水磨
J27nB200_p0582a06║石窗，悟經旨於風棕保寧，建大法於金陵祖鏡，擲鷂
J27nB200_p0582a07║氅於廣座萼藥，謝世緣於冷灰枯木乳峰，示息心於
J27nB200_p0582a08║青山白雲野堂，辨風幡於俊鶻金毛大圓，洞諸佛於
J27nB200_p0582a09║狸奴白牯，詎非山水鍾靈泱泱乎表東海也哉。明季
J27nB200_p0582a10║語風雪大師亦吾鄞朱氏子，機鋒迅捷品更瀟灑不
J27nB200_p0582a11║群，自是再來古佛，乃繼語風而起者則爾瞻禪師其
J27nB200_p0582a12║人也。師諱達，尊號爾瞻，祖籍寧波之鄞縣，俗姓唐，父
J27nB200_p0582a13║某母某氏。襁褓甫離。皈心三寶，每嬉戲輒作佛事，家
J27nB200_p0582a14║人怪之，稍長不喜事生產，痛身世無常，時作厭離想。
J27nB200_p0582a15║父母不許出家，欲為議婚，師再三力拒乃止。家近補
J27nB200_p0582a16║陀寺，朝夕入寺瞻禮金容，展翫梵筴以為常。一日早
J27nB200_p0582a17║出門舍，傍有人遺棄蒲團戒衣諸道具，師諦觀久之，
J27nB200_p0582a18║佇立道左以俟，竟無至者，竊喜曰：「天授我也。」攜入福
J27nB200_p0582a19║泉山，禮圜明師求剃度。父兄輩訪至，見師志已決，愀
J27nB200_p0582a20║然太息，舍之而去，明因為落䰂。服勤三閱歲，念生死
J27nB200_p0582a21║茫然，何乃久羈於此？聞先密祖主天童，法席甚盛，首
J27nB200_p0582a22║造焉。禮拜次，祖提起香信云：「者箇從甚處得來？」師云：
J27nB200_p0582a23║「何得當面諱卻？」祖云：「道什麼？」師擬進語，祖便打。是冬
J27nB200_p0582a24║圓具戒，則崇禎乙亥也，年已二十有八矣。親炙年餘，
J27nB200_p0582a25║復往參金粟乘公、弁山雪公、南澗問公諸名宿，後至
J27nB200_p0582a26║東明見鈍叟際公，言下了然，遂矢志親依。圍爐次，公
J27nB200_p0582a27║舉：「僧問夾山：『撥塵見佛時如何？』山云：『直須揮劍，若不
J27nB200_p0582a28║揮劍，漁父棲巢。』汝作麼生會？」師云：「太費力生。」公云：「是
J27nB200_p0582a29║夾山費力、是者僧費力？」師云：「一任分疏。」公云：「情知你
J27nB200_p0582a30║不會者話。」佛成道日，師問：「今日請師安名。」公良久，師
J27nB200_p0582b01║禮拜起收具。公云：「名甚麼？」師轉身進云：「道即不辭，恐
J27nB200_p0582b02║違師意。」公云：「遲了三刻。」一日公又問：「古者道『賓主穆
J27nB200_p0582b03║時全是妄，君臣合處正中邪』作麼生會？」師云：「太平本
J27nB200_p0582b04║是將軍致，不許將軍見太平。」公云：「恁麼會又爭得？」進
J27nB200_p0582b05║云：「師意如何？」公云：「何不道鴛鴦繡出從君看，不把金
J27nB200_p0582b06║鍼度與人。」師瞥爾契悟，便禮拜。蓋真大地平沉境界，
J27nB200_p0582b07║從前礙膺立時冰釋矣。未幾際公因事出山，如失怙
J27nB200_p0582b08║恃，追蹤尋訪相值百丈山中，復隨上衡山縛茅擲缽
J27nB200_p0582b09║峰下者數載，師執勞既久，欲別圖靜養，公因作伽陀
J27nB200_p0582b10║送之云「侍吾經五載，契合在機先，從上宗乘事，透徹
J27nB200_p0582b11║已無言。此去居空谷，刀耕火種便，鄭重堅志操，慧命
J27nB200_p0582b12║賴持傳。」公出世有年，缽囊囑付僅師與謙師、芻師等，
J27nB200_p0582b13║披沙揀金眼光爍破，非近日偷心稗販艸艸放行者
J27nB200_p0582b14║可並提而論也。後繼住綠蘿，公復致書相勗曰：「名山
J27nB200_p0582b15║大澤往來者眾，無論賢愚當以至誠平等待之。」故師
J27nB200_p0582b16║出世為人，稟承師訓，簪紱輿儓愚癡伶俐一目等視
J27nB200_p0582b17║勿岐高下，數十年如一日。乙酉際公避亂潭州，示寂
J27nB200_p0582b18║南源。師迎靈骨歸衡嶽，建塔瘞焉。養生送死一身兼
J27nB200_p0582b19║荷，了無遺憾。順治丙戌瀏陽石霜本豁等請主院事，
J27nB200_p0582b20║芒鞋竹杖行李蕭然。其陞座法語云：「行一步，踏斷微
J27nB200_p0582b21║塵諸佛命根，唾一唾，唾破從上列祖巴鼻。」自贊則又
J27nB200_p0582b22║云：「怒罵不常，峻嚴自得，向來不順人情，說甚要津把
J27nB200_p0582b23║斷？倒拈白棒據當軒，莫謂石霜無法說。」親言出親口，
J27nB200_p0582b24║均匪謾語也。石霜屋老僧殘，林寒澗肅，觸境悲涼，師
J27nB200_p0582b25║處之泰然，不踰旬而衲子趨風，屨滿戶外。從此全提
J27nB200_p0582b26║正令弘闡宗猷，瞬目揚眉雷轟電掣，真切相為，後學
J27nB200_p0582b27║寔有大過人處，始信臨濟道出常情，際公非苟焉阿
J27nB200_p0582b28║私所好也。庚寅躬詣浙西求本師塔銘于南澗問公，
J27nB200_p0582b29║戊戌山中偶有齟齬輒拂衣出，為古唐離垢居士所
J27nB200_p0582b30║留，結宇寺後以居。己亥秋豁監院懇請還山，堅辭執
J27nB200_p0582c01║事，師乃舉老成衲子十二人，鬮定甲乙鱗次掌院務，
J27nB200_p0582c02║眾皆悅服。庚子春重修圜祖塔落成，耑使請記於我
J27nB200_p0582c03║本師弘覺老人。老人嘉其焜耀祖宗、有功法苑，為作
J27nB200_p0582c04║記勒之貞玟以垂不朽。且細閱石霜前後語錄，離情
J27nB200_p0582c05║絕識直截諦當，不覺擊節嘆賞曰：「此龍池幻老人下
J27nB200_p0582c06║行字法嗣中第一翹楚也。余蓋得之親承提命者。」時
J27nB200_p0582c07║有當道欲為營建土木，師慮為居民擾力卻之，卒之
J27nB200_p0582c08║僧堂方丈洎應供堂相繼修復，咸藉親依弟子成褫
J27nB200_p0582c09║之力，間有外緣亦出自然不屬勉強，誠有如老人所
J27nB200_p0582c10║稱，寶坊巀嵲、窣堵嵯峨，莫不從钁頭邊湧出者耳。師
J27nB200_p0582c11║天性樸茂不事緣飾，禔躬極嚴自奉極約，忘身為眾，
J27nB200_p0582c12║遇人無少長方便接引，奪食驅耕、抽釘拔楔不徹不
J27nB200_p0582c13║休，復能推赤心置人腹中，故衲子相從一二十年，備
J27nB200_p0582c14║嘗艱苦無纖毫猒怠容，且深恥攀緣奔競之習，住山
J27nB200_p0582c15║十八載未嘗出入朱門、干謁豪貴，秖恪守一日不作
J27nB200_p0582c16║一日不食之規，與眾胼手胝足栽田博飯而已。余惟
J27nB200_p0582c17║石霜圓祖軒懸毒鼓機劈箭鋒，濟上洪濤復瀾翻震
J27nB200_p0582c18║蕩於湘江潭水間，師繼席石霜雖道有隆污、時分今
J27nB200_p0582c19║古，而其出處行業寔約略似之。師嚬笑不假、氣宇如
J27nB200_p0582c20║王，何異圜祖之秀目連眉頎然豐碩也。師駒讖磬山、
J27nB200_p0582c21║薪傳南嶽，何異圜祖之親見汾陽中興臨濟也。師魔
J27nB200_p0582c22║佛生擒、人天驀按，何異圜祖之吼震西河、鉤垂劍水
J27nB200_p0582c23║也。圓祖跅弛不羈，龍象蹴踏非驢所堪；師亦一意孤
J27nB200_p0582c24║行絕無依傍。圓祖為時所欽，屣迎李尉、衽斂諲公；師
J27nB200_p0582c25║亦望重紳儒諸方手額。圓祖運丁多難，易廝養衣、竄
J27nB200_p0582c26║名火隊；師亦坐臥鋒刃在險不驚。道出一揆，後先輝
J27nB200_p0582c27║映，詎非末法中一大平等寂滅光明幢哉！康熙癸卯
J27nB200_p0582c28║營壽塔于祖塔之右，工甫舉而疾作，示寂前一日手
J27nB200_p0582c29║書遺訓，惟丁寧弘護祖庭、丕揚大法，無一語他。及九
J27nB200_p0582c30║月朔始不進食，亭午復作書，遣僧告別曉菴昱公，囑
J27nB200_p0583a01║以後事，亥時跏趺而逝。梵籍之外囊無長物，一眾如
J27nB200_p0583a02║喪考妣，逮昱公促裝馳至，在定已七日顏色如生，左
J27nB200_p0583a03║右皆聞異香。荼毘日雨霧昏迷，起龕倏爾開霽經三
J27nB200_p0583a04║日，殮骨竟復大雨，眾咸駭異。遂于十月初九日奉靈
J27nB200_p0583a05║骨入塔，緇白送者數千指，遠近悲號聲震林谷，非師
J27nB200_p0583a06║道力所感能若是乎！師世壽五十六，僧臘三十一，有
J27nB200_p0583a07║語錄若干卷行世，嗣法弟子某某若干人。余昔年浪
J27nB200_p0583a08║遊京口，邂逅師于竹林禪院，詢及同鄉一見如舊相
J27nB200_p0583a09║識，善氣迎人至誠動物，別後時迴環胸臆間，聞師順
J27nB200_p0583a10║世盡有餘慟。茲其門人入微恢等，將我同門法兄遠
J27nB200_p0583a11║菴僼公，命倩余為作誌銘。余既與師有一日縞紵之
J27nB200_p0583a12║雅，且復忝再從壎箎之誼，爰不辭蕪陋而為之銘。銘
J27nB200_p0583a13║曰：
J27nB200_p0583a14║於爍明州，三佛肇隆，彌天釋種，聲光熊熊。或舞太阿，
J27nB200_p0583a15║或擊毒鼓，山川孕靈，如龍如虎。有明末葉，復產英流，
J27nB200_p0583a16║伽黎天授，善來比丘。趼足東明，鵝王擇乳，飛衛紀昌，
J27nB200_p0583a17║箭鋒相拄。綠蘿南嶽，五載巾瓶，依依孺慕，罔替死生。
J27nB200_p0583a18║晦養衡湘，刀耕火種，爰長聖胎，天龍所重。石霜敷座，
J27nB200_p0583a19║洞示真源，牙如劍樹，口似血盆。衲子趨風，銅頭鐵額，
J27nB200_p0583a20║有大法王，拍几叫絕。幻泡利養，傳舍殿堂，蚖蛇戀窟，
J27nB200_p0583a21║實可哂傷。機類玄沙，風高道信，萬偈河懸，千身月印。
J27nB200_p0583a22║寶坊窣堵，雲涌霞蒸，钁頭邊出，鼛鼓勿勝。同居垂誡，
J27nB200_p0583a23║貴真操履，不競不緣，無嗔無喜。法幢俄倒，雨泣大千，
J27nB200_p0583a24║紅輪掩霧，皓魄埋煙。我昔與師，邂逅京口，千里同風，
J27nB200_p0583a25║面目如舊。西河獅子，親見汾陽，後先一揆，媲美聯芳。
J27nB200_p0583a26║拜手颺言，莫罄厥軌，萬祀千春，令聞不已。
J27nB200_p0583a27║康熙丙午上巳日同邑法小弟本秀錢光繡聖月氏
J27nB200_p0583a28║合十拜譔