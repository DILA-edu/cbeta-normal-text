J28nB202_p0001a01║百和尚語錄序
J28nB202_p0001a02║宗門之語語法也，正所以語心也。蓋此心法
J28nB202_p0001a03║不容擬議、不容限量，審時度節，隨因溯緣，或
J28nB202_p0001a04║語地、或語人，或語語、或不語語，乃稱獨步者，
J28nB202_p0001a05║曹溪而上莫以喻其前頌開來者，太白而下
J28nB202_p0001a06║反若窄其緒而不知，語雖不同，心無二心、法
J28nB202_p0001a07║無二法也。惟心法昭而筆墨皆生動、齒頰皆
J28nB202_p0001a08║馨香，我法兄百翁悉備而光大之，有才而若
J28nB202_p0001a09║無才、具識而若無識，捷得心印而若一無所
J28nB202_p0001a10║得、廣傳賢聖而若一無所傳，恂恂然，一舉一
J28nB202_p0001a11║動皆實心、一咳一吐皆實意。真不可語，何嘗
J28nB202_p0001a12║不語其似者？似不可語，何嘗必語其似者？語
J28nB202_p0001a13║所當語，何嘗不語其真而似、似而真者？語所
J28nB202_p0001a14║不當語，何嘗必語其真非真、似非似者？總之，
J28nB202_p0001a15║千百年之血脈流傳於此一語，千百世之肩
J28nB202_p0001a16║荷弘護於此一語，此而猶得謂一人之事業
J28nB202_p0001a17║乎？此而猶得謂一世之文章乎？吾披閱再四
J28nB202_p0001a18║爽焉。若失西江之可以一口汲也，茫茫大海
J28nB202_p0001a19║亦復如是；東山之可以小魯登也，巍巍泰山
J28nB202_p0001a20║亦復如是。吾深羨其如是，竟不知其何以如
J28nB202_p0001a21║是，建瓴之水萬里濯足，倒峽之勢千仞振衣，
J28nB202_p0001b01║至於靜裏傳響、冷地發燄，尤在善解者迎其
J28nB202_p0001b02║刃焉。
J28nB202_p0001b03║時
J28nB202_p0001b04║順治辛丑歲，暮春穀雨日，法弟無依道人
J28nB202_p0001b05║　徐昌治覲周父盥題。
J28nB202_p0001b06║
J28nB202_p0001b07║
J28nB202_p0001b08║百癡元和尚語錄序
J28nB202_p0001b09║入門喝，驀頭棒，滹沱宗祖垂手為人處極直截痛快，
J28nB202_p0001b10║故正脈流傳愈久而愈光大。百癡和尚從本師費老
J28nB202_p0001b11║入棒下發明，便能掀倒禪床，赤身擔荷，歷數會開堂，
J28nB202_p0001b12║語要波瀾浩蕩，機用縱橫，電激雷轟，星移斗換。譬彼
J28nB202_p0001b13║名藩宿將秉握威權，而方城連帥無敢違越。▆嗣法
J28nB202_p0001b14║弟子若干，如明覺禪師憨公，
J28nB202_p0001b15║今上特召入內談玄賜紫，即此益見師之爐鎚與尋
J28nB202_p0001b16║嘗迥別。所謂狻猊產白澤，哮吼聲高；薝蔔接栴檀，芬
J28nB202_p0001b17║芳味遠。樹祖壇之赤幟，揚萬古之真風，不其然乎？讀
J28nB202_p0001b18║茲錄者另具一隻眼始得。時
J28nB202_p0001b19║順治己亥歲，暮春朔日，同門法弟𨍏轢道人嚴大參
J28nB202_p0001b20║焚香盥手敬題。
J28nB202_p0001b21║
J28nB202_p0001b22║
J28nB202_p0001b23║
J28nB202_p0001b24║
J28nB202_p0001b25║
J28nB202_p0001b26║
J28nB202_p0001b27║
J28nB202_p0001c01║序
J28nB202_p0001c02║百癡大師，三山獅子，一代馬駒，現光明拳，照波若眼，
J28nB202_p0001c03║歷坐道場，素緇傾慕，洵可以遠吸曹溪，邇躋大白者
J28nB202_p0001c04║矣。曩歲吾郡超果開席金鰻青虎之墟，瓢衲麇至，余
J28nB202_p0001c05║獲晨夕覲侍，其間竊稔師之為人道韻淵澄，辯才飆
J28nB202_p0001c06║發，鉗鎚來學困徹婆心，雖以轟雷激電之機而寓霽
J28nB202_p0001c07║日光風之意，豈秋晚以來呈身長老、杜撰宗乘、黃茅
J28nB202_p0001c08║白草之徒所得窺其涯涘者哉？無何謝去，屏跡谷水
J28nB202_p0001c09║之陽，華藥羅窗，楓蘆翳徑，余輒挐一葦從之，獲睹是
J28nB202_p0001c10║編妙絕語言，脫離窠臼，因樂序而流通焉。若以這鈍
J28nB202_p0001c11║漢為濟川子韶者流能贊師一辭乎？則慚媿一盃薑
J28nB202_p0001c12║杏湯久巳。
J28nB202_p0001c13║順治庚子歲，桂月之朔，茸城學人弘尚單恂槃曇謹
J28nB202_p0001c14║序。
J28nB202_p0001c15║
J28nB202_p0001c16║
J28nB202_p0001c17║
J28nB202_p0001c18║
J28nB202_p0001c19║
J28nB202_p0001c20║
J28nB202_p0001c21║百癡禪師語錄目錄
J28nB202_p0001c22║序文
J28nB202_p0001c23║卷第一
J28nB202_p0001c24║福建建寧蓮峰禪院語錄
J28nB202_p0001c25║建寧寶峰禪院語錄
J28nB202_p0001c26║卷第二
J28nB202_p0001c27║建寧百山景星禪院語錄
J28nB202_p0001c28║卷第三
J28nB202_p0001c29║浙江杭州皇崗太平禪寺語錄
J28nB202_p0001c30║杭州金山長慶禪寺語錄
J28nB202_p0002a01║卷第四
J28nB202_p0002a02║嘉興金粟山廣慧禪寺語錄
J28nB202_p0002a03║卷第五
J28nB202_p0002a04║嘉興金粟山廣慧禪寺語錄
J28nB202_p0002a05║卷第六
J28nB202_p0002a06║嘉興金粟山廣慧禪寺語錄
J28nB202_p0002a07║卷第七
J28nB202_p0002a08║嘉興金粟山廣慧禪寺語錄
J28nB202_p0002a09║卷第八
J28nB202_p0002a10║嘉興金粟山廣慧禪寺語錄
J28nB202_p0002a11║嘉興梵勝禪院語錄
J28nB202_p0002a12║卷第九
J28nB202_p0002a13║江南松江明發禪院語錄
J28nB202_p0002a14║卷第十
J28nB202_p0002a15║松江超果禪寺語錄
J28nB202_p0002a16║卷第十一
J28nB202_p0002a17║再住松江明發禪院語錄
J28nB202_p0002a18║卷第十二
J28nB202_p0002a19║松江明發禪院語錄
J28nB202_p0002a20║卷第十三
J28nB202_p0002a21║福建興化蓮山國懽崇福禪寺語錄
J28nB202_p0002a22║卷第十四
J28nB202_p0002a23║示眾
J28nB202_p0002a24║金粟首座寮秉拂
J28nB202_p0002a25║卷第十五
J28nB202_p0002a26║小參上
J28nB202_p0002a27║卷第十六
J28nB202_p0002a28║小參下
J28nB202_p0002a29║入室
J28nB202_p0002a30║卷第十七
J28nB202_p0002b01║拈古
J28nB202_p0002b02║頌古
J28nB202_p0002b03║問答機緣
J28nB202_p0002b04║卷第十八
J28nB202_p0002b05║法語上
J28nB202_p0002b06║卷第十九
J28nB202_p0002b07║法語下
J28nB202_p0002b08║卷第二十
J28nB202_p0002b09║偈上
J28nB202_p0002b10║卷第二十一
J28nB202_p0002b11║偈中
J28nB202_p0002b12║卷第二十二
J28nB202_p0002b13║偈下
J28nB202_p0002b14║卷第二十三
J28nB202_p0002b15║啟
J28nB202_p0002b16║疏引
J28nB202_p0002b17║卷第二十四
J28nB202_p0002b18║書問
J28nB202_p0002b19║卷第二十五
J28nB202_p0002b20║說
J28nB202_p0002b21║卷第二十六
J28nB202_p0002b22║跋題
J28nB202_p0002b23║歌
J28nB202_p0002b24║辭
J28nB202_p0002b25║卷第二十七
J28nB202_p0002b26║贊
J28nB202_p0002b27║卷第二十八
J28nB202_p0002b28║佛
J28nB202_p0002b29║銘
J28nB202_p0002b30║記
J28nB202_p0002c01║卷第二十九
J28nB202_p0002c02║行實
J28nB202_p0002c03║賦
J28nB202_p0002c04║序
J28nB202_p0002c05║祭文
J28nB202_p0002c06║卷第三十
J28nB202_p0002c07║雜詠
J28nB202_p0002c08║
J28nB202_p0002c09║
J28nB202_p0002c10║目錄終
J28nB202_p0002c11║
J28nB202_p0002c12║
J28nB202_p0002c13║
J28nB202_p0002c14║
J28nB202_p0002c15║
J28nB202_p0002c16║
J28nB202_p0002c17║
J28nB202_p0002c18║
J28nB202_p0002c19║
J28nB202_p0002c20║
J28nB202_p0002c21║
J28nB202_p0002c22║
J28nB202_p0002c23║
J28nB202_p0002c24║
J28nB202_p0002c25║
J28nB202_p0002c26║
J28nB202_p0002c27║
J28nB202_p0002c28║
J28nB202_p0002c29║
J28nB202_p0002c30║
J28nB202_p0003a01║百癡禪師語錄卷第一
J28nB202_p0003a02║嗣法門人超宣等編
J28nB202_p0003a03║福建建寧蓮峰禪院語錄
J28nB202_p0003a04║師於崇禎辛巳年十月初七日受眾紳衿請，就院開
J28nB202_p0003a05║堂。法座前拈疏，云：「珠回玉轉，百匝千重，佛祖綱宗，盡
J28nB202_p0003a06║在裏許，煩維那道破，令四眾咸知。」
J28nB202_p0003a07║指法座，云：「寶華座，最高層，誰人敢踏上頭行？新長老
J28nB202_p0003a08║今朝獨步，廓然八面風清。」
J28nB202_p0003a09║拈香，云：「者一瓣香巍巍乎如天普蓋，蕩蕩乎似地普
J28nB202_p0003a10║擎爇，向爐中端為祝延
J28nB202_p0003a11║當今世界主皇帝陛下聖壽萬歲萬歲萬萬歲，伏願
J28nB202_p0003a12║舜德逾新，坐鎮金輪而致治；堯仁廣運，增綿神莢以
J28nB202_p0003a13║無疆。「者一瓣香，光透仲尼，日月瑞應，上極星辰，爇向
J28nB202_p0003a14║爐中，奉為闔國審僚、文資武列、建寧本道、本府建甌
J28nB202_p0003a15║兩縣諸位高官、今日請主外護紳衿，伏願克孝克勤，
J28nB202_p0003a16║作熙時之舟楫；迺悠迺久，壯法苑之干城。「者一瓣香，
J28nB202_p0003a17║不從別處收來，秪於棒頭點出，直得家傾業破，至今
J28nB202_p0003a18║沒地藏身，爇向爐中，耑為現住浙江嘉興金粟山廣
J28nB202_p0003a19║慧禪寺傳曹溪正脈三十五世本師費隱容老和尚，
J28nB202_p0003a20║用酬法乳之恩。」遂斂衣就座，上首白槌，云：「法筵龍象
J28nB202_p0003a21║眾，當觀第一義。」師云：「好箇第一義，一槌打疊了，也便
J28nB202_p0003a22║爾罷釣，理卻相應，設欲添花，事無不可，莫有乘時唱
J28nB202_p0003a23║和者麼？」僧問：「第一義佛眼難窺，龍象眾作麼生觀？」師
J28nB202_p0003a24║豎拂，云：「這裏薦。」進云：「直得上無攀仰，下絕己躬。」師云：
J28nB202_p0003a25║「秪恐不是玉。」進云：「曹溪波浪如相似，無限平人被陸
J28nB202_p0003a26║沉。」師云：「也須記取。」問：「如何是最初一句？」師云：「杲日當
J28nB202_p0003a27║空。」僧禮拜，云：「謝和尚指示。」師便打。乃云：「當陽的旨今
J28nB202_p0003a28║古該通，直截根源聖凡統攝，頭頭顯露，物物圓成，迥
J28nB202_p0003a29║絕見知，了無回互。於此洞明得去，不妨就地施設，現
J28nB202_p0003a30║處舉揚，掀展鷲嶺家風，揭開少林寶藏，向霽天化日
J28nB202_p0003b01║之下以與泥豬疥狗共贊昇平，鳳子麟兒齊彰海印。
J28nB202_p0003b02║「雖然如是，猶未足稱衲僧意氣。如何是衲僧意氣？三
J28nB202_p0003b03║尺龍泉光照膽，萬人叢裏奪高標。」卓拄杖一下。復舉
J28nB202_p0003b04║寶壽開堂，三聖推出一僧，寶壽便打，三聖云：「與麼為
J28nB202_p0003b05║人瞎卻鎮州一城人眼去在。」寶壽擲下拄杖，歸方丈。
J28nB202_p0003b06║師云：「主寰中正令，握閫外威權，寶壽固是作家，簡點
J28nB202_p0003b07║將來只得一半。若據山僧見處，當時待三聖恁麼道，
J28nB202_p0003b08║和聲亦與一棒，要見賞罰分明。」上首復白槌，云：「諦觀
J28nB202_p0003b09║法王法，法王法如是。」謝詞不錄，下座。
J28nB202_p0003b10║立頭首執事，上堂。僧問：「越聖超凡則不問，建功立業
J28nB202_p0003b11║事如何？」師云：「大家出隻手。」進云：「恁麼則安貼家邦去
J28nB202_p0003b12║也。」師云：「不是苦心人不知。」乃云：「獨掌不浪拍，獨虎不
J28nB202_p0003b13║成群，坐為叢林主，端的要弟昆。弟昆既端的也，則有
J28nB202_p0003b14║法必守、有令當遵，高低普應，左右逢原，逆順場中無
J28nB202_p0003b15║罣礙，相看扶起破砂盆。」
J28nB202_p0003b16║開爐，上堂。云：「平地畫關牢，明瞞暗騙；赤身就爐韝，附
J28nB202_p0003b17║熱趨炎。有不假鉗鎚底衲僧，出眾相見。」僧問：「大地完
J28nB202_p0003b18║全一箇爐，看來都是火柴頭，還許學人爐邊添炭也
J28nB202_p0003b19║無？」師云：「無汝湊泊處。」進云：「學人信手輕挑撥便解翻
J28nB202_p0003b20║身，動地流時如何？」師云：「許汝是個漢。」進云：「覿面何須
J28nB202_p0003b21║親付囑？揚眉早已過新羅。」師云：「話頭也不識。」乃云：「火
J28nB202_p0003b22║燄為三世諸佛說法，三世諸佛在火燄裏轉大法輪，
J28nB202_p0003b23║這般說話，知他是有耶？是無耶？蓮峰若放過，廁坑籌
J28nB202_p0003b24║子瞞殺諸人；若不放過，諸人又覺皮焦面赤。」驀拈拄
J28nB202_p0003b25║杖，卓云：「看看：今日事已到頭了也，頑銅鈍鐵、美璞精
J28nB202_p0003b26║金，且入此紅爐中千烹百鍊，他時成龍者躍天、成蛇
J28nB202_p0003b27║者攛草，各各具一種神通，也信未敢相負。然雖如是，
J28nB202_p0003b28║寒猿夜叫巫山月，客路繇來不易行。」
J28nB202_p0003b29║上堂。僧問：「草鞋踏破已多年，拄杖橫擔萬里天，跛鱉
J28nB202_p0003b30║魯吞三世佛，賣來不值半文錢。」以坐具打圓相，云：「學
J28nB202_p0003c01║人上來請和尚鑑。」師便打。進云：「秪這箇，還有麼？」師又
J28nB202_p0003c02║打。進云：「少年一段風流事，只許佳人獨自知。」師云：「未
J28nB202_p0003c03║必心頭似口頭。」乃云：「鴟睛射日，鳳尾凌空，樹染霜華
J28nB202_p0003c04║分外紅，無位真人攔不住，誰家驀面喜相逢？忽相逢，
J28nB202_p0003c05║門門有路路路通，因憶當年臨濟老，一堆屎橛動腥
J28nB202_p0003c06║風。」遂掩鼻，云：「欲避無從。」下座。
J28nB202_p0003c07║上堂。僧問：「如何是奪人不奪境？」師云：「有約不來過夜
J28nB202_p0003c08║半。」「如何是奪境不奪人？」師云：「閒敲棋子落燈花。」「如何
J28nB202_p0003c09║是人境兩俱奪？」師云：「千山鳥飛盡，萬徑行蹤絕。」「如何
J28nB202_p0003c10║是人境俱不奪？」師云：「蓑衣竹笠翁，獨釣寒江雪。」進云：
J28nB202_p0003c11║「料揀已蒙師指示，向上還有事也無？」師打云：「且領前
J28nB202_p0003c12║話。」乃舉鹽官示眾，云：「虛空為鼓，須彌為槌，什麼人打
J28nB202_p0003c13║得？」眾無對。南泉云：「王老師不打這破鼓。」法眼云：「但道
J28nB202_p0003c14║王老師不打，自然是箇破鼓。」師云：「南泉、法眼，總是隨
J28nB202_p0003c15║隊氀𣯜漢，而孰知這箇鼓子完完全全，縱使千槌萬
J28nB202_p0003c16║槌也打伊不破。蓮峰今日無事，要擊一通與鹽官出
J28nB202_p0003c17║氣。」遂拈拄杖，卓一卓，云：「還聞麼？」復擲下，云：「若到諸方，
J28nB202_p0003c18║一任舉似。」
J28nB202_p0003c19║薦親，請上堂。「欲薦生身父母，須尋本有爺娘，頂𩕳豁
J28nB202_p0003c20║開正眼，腳頭腳底全彰，枯骨多年一齊鞭起，覺靈不
J28nB202_p0003c21║昧度以慈航，直教箇箇達上方，珊瑚樹語頻伽鳥，欄
J28nB202_p0003c22║楯交羅放異光。所以道：剎那契本，三有均資，一念知
J28nB202_p0003c23║歸，四恩總報。是汝今日還委悉麼？潑天大路如絃直，
J28nB202_p0003c24║努力勤行尚未遲。」
J28nB202_p0003c25║上堂。僧問：「如何是蓮峰境？」師云：「門映東溪水。」「如何是
J28nB202_p0003c26║境中人？」師云：「扶笻看落花。」進云：「人境且置，達磨西來
J28nB202_p0003c27║意若何？」師豎拂，云：「向這裏薦取。」僧禮拜，師乃云：「若向
J28nB202_p0003c28║這裏薦得也，達磨祖師喚來洗腳有分。天下老和尚
J28nB202_p0003c29║暮打八百、朝打三千，窮廝煎、餓廝炒，上刀山、履劍樹，
J28nB202_p0003c30║蓋是尋常。三十年後有般漆桶效恁麼去就，亦怪伊
J28nB202_p0004a01║不得。何故？彼彼丈夫兒，氣分決然相應。然雖如是，當
J28nB202_p0004a02║門不用栽荊棘，致使行人惹著衣。」
J28nB202_p0004a03║冬至，上堂。「冬至月頭賣被買牛，冬至月尾賣牛買被，
J28nB202_p0004a04║山僧牛幸有一頭，且不必買，被只有一領，且無可賣，
J28nB202_p0004a05║無買無賣，隨時自在，直裏橫騎，風流莫賽，短笛沒腔
J28nB202_p0004a06║信口吹，金鞭遙指乾坤外。大眾！水牯牛來也，切莫犯
J28nB202_p0004a07║伊蹄角好。」便下座。
J28nB202_p0004a08║上堂。「夫宗師提唱不在繁，端就一境、一機、一字、一句，
J28nB202_p0004a09║著著皆出身之路，只是罕遘。其人事弗獲已，更為你
J28nB202_p0004a10║費盡口頭，黑漆拄杖有屈無叫處。「豈不見？藥山久不
J28nB202_p0004a11║陞座，院主白云：『大眾久思示誨，請和尚為眾說法。』山
J28nB202_p0004a12║令打鐘，至座前便歸方丈。主隨後問故，山云：『經有經
J28nB202_p0004a13║師，論有論師，爭怪得老僧？』「看這老漢果然勞而無功，
J28nB202_p0004a14║秪如今日懋院主設齋，請山僧陞于此座，鐘已打了
J28nB202_p0004a15║也、說已說了也，又作麼生折合去？」良久，云：「不可矢上
J28nB202_p0004a16║再加尖也。」便下座。
J28nB202_p0004a17║上堂。「天寒人寒，言端語端，直下便會，有甚麼難？普賢
J28nB202_p0004a18║床榻近，文殊境界寬。其或未然，無事偶從廊畔過，燈
J28nB202_p0004a19║籠露柱也相瞞。」復舉僧問香林：「如何是衲衣下事？」林
J28nB202_p0004a20║云：「臘月火燒山。」師云：「大小香林盡力，只道到這裏。」
J28nB202_p0004a21║臘八，上堂。僧問：「世尊纔出母胎便已稱尊，何故又至
J28nB202_p0004a22║雪山睹明星方為悟道？」師云：「禍不單行。」問：「今朝臘月
J28nB202_p0004a23║八，明星光爍爍，堪笑老瞿曇，觸著眼睛瞎。」師云：「汝自
J28nB202_p0004a24║己分上作麼生？」僧喝，師云：「好這一喝。」僧無語，師便打。
J28nB202_p0004a25║乃云：「風剝剝，骨稜稜，夜靜一天星斗橫，六載辛劬向
J28nB202_p0004a26║這裏討箇合煞，雖然拾得鼻孔，未免失卻雙睛，帶累
J28nB202_p0004a27║閻浮多少漢？直至於今，描也描不就、畫也畫不成，殊
J28nB202_p0004a28║不知總是一盲引眾盲，相牽入火坑，仔細思量著，真
J28nB202_p0004a29║實可憐生。」喝一喝，云：「男兒自有沖天志，豈肯如來行
J28nB202_p0004a30║處行？」
J28nB202_p0004b01║上堂。「十五日以前，彷彷彿彿，神頭鬼面；十五日以後，
J28nB202_p0004b02║依依稀稀，鬼面神頭。政當十五日，視之弗見、聽之弗
J28nB202_p0004b03║聞，且道：是什麼物？有眼辨手，親底拈來，一槌槌殺蓮
J28nB202_p0004b04║峰，賞你一錠金；如無，且任伊為孽為妖，到處魔魅去
J28nB202_p0004b05║也。」拽拄杖，下座，打散。
J28nB202_p0004b06║聖節，上堂。僧問：「如何是祝聖一句？」師云：「芥子城中無
J28nB202_p0004b07║盡春。」進云：「恁麼則一人有慶，兆民賴之。」師云：「好音在
J28nB202_p0004b08║耳人皆聳。」乃云：「至尊至貴，至靈至異，福澤遍寰，區睿
J28nB202_p0004b09║算等。天地於斯時也，香靄金爐，簾垂玉殿，班班鵷鷺，
J28nB202_p0004b10║稽首賀萬年之觴；總總黔黎，鼓腹樂無為之化。即我
J28nB202_p0004b11║林下道人雖居四民之外，亦少此箇恩力不得，畢竟
J28nB202_p0004b12║如何報荅？」舉拂子，云：「少林一曲分明在，頻對堯風舜
J28nB202_p0004b13║日吹。」擊一擊，下座。
J28nB202_p0004b14║因雪上堂。僧問：「大地山河一片雪，當陽日照杳無蹤，
J28nB202_p0004b15║如何是無蹤一句？」師云：「換卻闍黎雙眼睛。」乃云：「有梅
J28nB202_p0004b16║無雪不精神，有雪無詩俗了人，山僧今日向大眾面
J28nB202_p0004b17║前吟一首雪詩去也。片片飛來碧，寒光勢接天，扁舟
J28nB202_p0004b18║乘興者，到此勿空還。」顧視左右，云：「莫有和得者麼？」眾
J28nB202_p0004b19║無對，師云：「且去爐邊共度量，再來方丈通箇消息。」
J28nB202_p0004b20║歲旦，上堂。拈拄杖，卓云：「斬新條，行新令，凜凜威風孰
J28nB202_p0004b21║敢競？竊符樹幟底擬即分身，戴角擎頭底觸之失命，
J28nB202_p0004b22║不是強己抑人，亦非欺凡罔聖，大都真實丈夫兒，脊
J28nB202_p0004b23║骨繇來似鐵硬。」復卓一卓。乃舉僧問鏡清：「新年頭還
J28nB202_p0004b24║有佛法也無？」清云：「有。」僧云：「如何是新年頭佛法？」清云：
J28nB202_p0004b25║「元正啟祚，萬物咸新。」僧云：「謝師荅話。」清云：「鏡清今日
J28nB202_p0004b26║失利。」又，僧問明教：「新年頭還有佛法也無？」教云：「無。」僧
J28nB202_p0004b27║云：「年年是好年，為什麼卻無？」教云：「張公喫酒李公醉。」
J28nB202_p0004b28║僧云：「老老大大，龍頭蛇尾。」教云：「明教今日失利。」師云：
J28nB202_p0004b29║「二尊宿，一人道有、一人道無，雖則各展家風，要且未
J28nB202_p0004b30║能截斷這僧舌頭在。今日或有問蓮峰：『新年頭還有
J28nB202_p0004c01║佛法也無？』驀頭便棒，亦免伊向有無窠裏躲跟。更欲
J28nB202_p0004c02║如之若何，但云：『蓮峰今日失利。』」
J28nB202_p0004c03║春日謝眾檀護，上堂。僧問：「如何是賓中賓？」師云：「拋卻
J28nB202_p0004c04║故園春。」「如何是賓中主？」師云：「藤條隨手舉。」「如何是主
J28nB202_p0004c05║中賓？」師云：「垂鉤取巨鱗。」「如何是主中主？」師云：「雙眸無
J28nB202_p0004c06║佛祖。」進云：「賓主蒙師指，初春句若何？」師云：「草色半含
J28nB202_p0004c07║青。」乃云：「茲當立春勝日，且喜期事將畢，為愛諸老維
J28nB202_p0004c08║摩用心到底貞實，山僧乾索索地思量無物可以相
J28nB202_p0004c09║酬，記得衣內有一顆明珠，不免乘時拈出，對眾分付。」
J28nB202_p0004c10║以兩手作捧珠勢，云：「還委悉麼？持去，從教家大有能
J28nB202_p0004c11║藏，日久倍光輝。」遂拍手笑，下座。
J28nB202_p0004c12║解制，上堂。「盡大地是箇蓮峰，諸人向什麼處去？盡大
J28nB202_p0004c13║地被拄杖子吞卻，諸人又向甚處見？蓮峰這兩轉語
J28nB202_p0004c14║挨得透，則昔日無結，今亦無解結也。「禪板蒲團歷落
J28nB202_p0004c15║分身世界外解也，芒鞋缽袋依舊不離碧山中，威獰
J28nB202_p0004c16║似虎，活潑如龍，動著些兒勢莫容，是吾種草應知是，
J28nB202_p0004c17║迺可稱提向上宗。」拈拄杖，卓一卓，喝一喝，下座。
J28nB202_p0004c18║元宵，上堂。「短巷長街，銀花交燦，遊郎舞女，踏歌入雲。
J28nB202_p0004c19║明明耀古騰今，歷歷超聲越色，何必福城東際始見
J28nB202_p0004c20║文殊，樓閣門開方參慈氏？一透一切透，一用一切用。
J28nB202_p0004c21║雖然，此猶是曲為權宜之談，更須識有人境俱奪，向
J28nB202_p0004c22║上一路。」卓拄杖，云：「火樹踏翻人影寂，從教大地黑漫
J28nB202_p0004c23║漫。」
J28nB202_p0004c24║祈壽，請上堂。僧問：「耳順從心年已屆，因齋慶讚句如
J28nB202_p0004c25║何？」師云：「壽山千古峻，雨灑愈深蒼。」進云：「可謂靈苗含
J28nB202_p0004c26║秀色，萬善法嘗光。」師云：「莫將鶴唳作鶯啼。」乃云：「設齋
J28nB202_p0004c27║祈壽永，覿面為敷陳，柏樹凌空翠，桃花潠雨新，年來
J28nB202_p0004c28║此際春光好，更有年來不盡春。且道：憑箇什麼便乃
J28nB202_p0004c29║如是？」舉拂子，云：「天道無親，常與善人。」復舉龐居士云：
J28nB202_p0004c30║「難，難，十石油麻樹上攤。」龐婆云：「易，易，如下眠床腳踏
J28nB202_p0005a01║地。」女靈照云：「也不難，也不易，百草頭上祖師意。」師云：
J28nB202_p0005a02║「父慈子孝，夫唱婦隨即不無，三人但未免令人向難
J28nB202_p0005a03║易、不難易上作活計，爭似城中王老居士偕令室陳
J28nB202_p0005a04║氏？一家之內和氣藹然，也不說什麼難易、不難易，似
J28nB202_p0005a05║這般還有祖師意也無？須知廓落全彰事，一對鴛鴦
J28nB202_p0005a06║畫不成。」
J28nB202_p0005a07║上堂。「一拳拳倒黃鶴樓，一趯趯翻鸚鵡洲，衲僧家須
J28nB202_p0005a08║與麼英特氣概，迺可撐門拄戶，其餘委委曲曲、藞藞
J28nB202_p0005a09║苴苴，盡是喫死飯漢，欲續濟北烜赫宗枝太遠在。蓮
J28nB202_p0005a10║峰不懼諸方笑怪，自有護身符子分付諸人，畢竟作
J28nB202_p0005a11║麼生取用？」拈拄杖，卓一卓，喝一喝。
J28nB202_p0005a12║退院，上堂。「未有常行而不住，到頭雲定覓山去；未有
J28nB202_p0005a13║常住而不行，畢竟春回草自青。為無為，益無益，子規
J28nB202_p0005a14║啼血滿花枝，𡬡耐行人歸未得。馬大師與麼語話，山
J28nB202_p0005a15║僧胡亂註破了也。且道：今日行的好？住的好？」良久，云：
J28nB202_p0005a16║「長安雖樂，不是久居。」便下座。
J28nB202_p0005a17║過寶蓮山，緇素請上堂。「一機撥轉，萬象平沉；一句拶
J28nB202_p0005a18║開，千差靠倒。所以道：佛法本無，許多省要處不消一
J28nB202_p0005a19║劄。龐居士於馬駒言下契悟，雲門被睦州推得腳折，
J28nB202_p0005a20║自非其人，安明其事？山僧借路經過，亦要諸人共知，
J28nB202_p0005a21║畢竟還有得力句也無？」喝一喝。
J28nB202_p0005a22║建寧寶峰禪院語錄
J28nB202_p0005a23║師於崇禎壬午年二月十八日入院，至山門基，云：「十
J28nB202_p0005a24║方無壁，四面無門，祥麟瑞鳳，一任騰奔。」舉起拄杖，云：
J28nB202_p0005a25║「還識縵天網子麼？」
J28nB202_p0005a26║佛殿。云：「盡令去也，瞿曇老漢亦須倒立下風。若論仁
J28nB202_p0005a27║義道中，且禮三拜。」
J28nB202_p0005a28║方丈。云：「有者掩室，有者默然，雖則坐斷千差，未免引
J28nB202_p0005a29║人墮在鬼窟裏。山僧要出他一頭地，更不如是施張。
J28nB202_p0005a30║何故？快入驚人浪，方逢稱意魚。」
J28nB202_p0005b01║上堂。拈香，云：「此瓣香乾坤合其德，日月合其明，爇向
J28nB202_p0005b02║爐中，端為
J28nB202_p0005b03║當今皇帝祝嚴聖壽，伏願蘿圖寶祚彌億萬年，玉葉
J28nB202_p0005b04║金枝亙河沙劫。「此瓣香，王庭柱石，佛國垣屏，奉為建
J28nB202_p0005b05║寧諸位高官，伏願福海增深，壽山益峻。「此瓣香得時
J28nB202_p0005b06║入骨痛難忍，觸著傷心恨不銷，二回拈出，耑為現住
J28nB202_p0005b07║金粟堂上本師費隱容老和尚，爇向爐中，使天下衲
J28nB202_p0005b08║僧共知些兒氣息。」上首白椎竟，僧問：「昨日蓮峰住持，
J28nB202_p0005b09║今朝寶峰和尚，不涉二邊，請師道看。」師云：「無孔笛吹
J28nB202_p0005b10║雲外曲。」進云：「恁麼則頭頭非取捨，處處沒張乖。」師云：
J28nB202_p0005b11║「知音能得有幾人？」乃云：「未到此間，不妨令人疑著，及
J28nB202_p0005b12║乎到來，眉毛依舊烏崒嵂地。向這裏見得諦、信得及，
J28nB202_p0005b13║山川草木總屬尋常，老幼賢愚一味平等，同彼同此，
J28nB202_p0005b14║無是無非，渴飲饑餐隨緣任運，更說甚佛法玄妙、菩
J28nB202_p0005b15║提涅槃？直饒臨濟當前也開臭口不得。政與麼時，共
J28nB202_p0005b16║樂昇平一句如何話會？碧桃色醉千峰外，社舞村歌
J28nB202_p0005b17║處處春。」復舉法燈和尚云：「本欲深藏巖竇，隱遁過時，
J28nB202_p0005b18║蓋緣清涼老人有未了底公案，出來為他了卻。」時有
J28nB202_p0005b19║僧問：「如何是未了底公案？」燈拈起拄杖，云：「祖襧未了，
J28nB202_p0005b20║殃及兒孫。」僧云：「過在什麼處？」燈云：「過在我，殃及你。」師
J28nB202_p0005b21║云：「山僧才疏德薄，微志寔欲如斯，只為受我本師之
J28nB202_p0005b22║囑，不可恁麼便休，故雖山屋數間，亦勉強作這般蟲
J28nB202_p0005b23║豸，或有忍俊不禁底出來互相激揚，正好喫山僧手
J28nB202_p0005b24║中拄杖。因甚如此？不見道？祖襧未了，殃及兒孫。」卓拄
J28nB202_p0005b25║杖，下座。
J28nB202_p0005b26║漈濱護法請上堂。僧問：「應以此身得度者，即現此身
J28nB202_p0005b27║而為說法，今日居士到來，如何相見？」師云：「不敢相瞞。」
J28nB202_p0005b28║進云：「雲月雖同，爭柰溪山各異。」師云：「闍黎道亦著。」僧
J28nB202_p0005b29║禮拜，師云：「得箇驢兒便喜歡。」乃云：「諸佛關樞，祖師巴
J28nB202_p0005b30║鼻，歷落當前，如大火聚。」驀拈拄杖，云：「喚作拄杖則觸，
J28nB202_p0005c01║不喚作拄杖則背，灼然此箇說話實無針鋒，許與人
J28nB202_p0005c02║作道理摶量，惟要夙根利智，纔聞舉著便乃倒轉鎗
J28nB202_p0005c03║頭，方不辜從上牙爪。政恁麼時，安家樂業一句如何
J28nB202_p0005c04║道？寬懷共坐和風裏，擺手長歌漈水濱。」遂靠拄杖，下
J28nB202_p0005c05║座。
J28nB202_p0005c06║上堂。「春眠不覺曉，處處聞啼鳥，衲僧家總道我會。夜
J28nB202_p0005c07║來風雨聲，花落知多少，十箇有五雙卻數不出。須知：
J28nB202_p0005c08║數不出底，點滴幸自分明；總道我會底，未免等閒蹉
J28nB202_p0005c09║過。山僧不是拗直作曲，亦非補短裁長，諸人若也不
J28nB202_p0005c10║甘，試請當前斷看。」
J28nB202_p0005c11║上堂。「作家宗匠，俊俏禪流，互賓互主，全放全收，橫身
J28nB202_p0005c12║猛虎口，揩癢毒蛇頭，自是伊之嘗分，初不假於他籌。
J28nB202_p0005c13║何以故？金鏃慣調曾百戰，鐵鞭多力恨無讎。」乃舉烏
J28nB202_p0005c14║臼問僧：「近離甚處？」僧云：「定州。」臼云：「定州法道何似這
J28nB202_p0005c15║裏？」僧云：「不別。」臼云：「若不別，更轉彼中去。」便打。僧云：「棒
J28nB202_p0005c16║頭有眼，不得草草打人。」臼云：「今日打著一個也。」又打
J28nB202_p0005c17║三下。僧便出，臼云：「屈棒元來有人喫在。」僧轉身，云：「爭
J28nB202_p0005c18║柰杓柄在和尚手裏。」臼云：「汝若要，山僧回與汝。」僧近
J28nB202_p0005c19║前奪棒，打臼三下。臼云：「屈棒，屈棒。」僧云：「有人喫在。」臼
J28nB202_p0005c20║云：「草草打著個漢。」僧便禮拜，臼云：「卻與麼去也。」僧大
J28nB202_p0005c21║笑而出，臼云：「消得恁麼，消得恁麼。」雪竇頌云：「呼則易，
J28nB202_p0005c22║遣則難，互換機鋒仔細看，劫石固來猶可壞，滄溟深
J28nB202_p0005c23║處立須乾。烏臼老，幾何般？與他杓柄太無端。」師云：「呼
J28nB202_p0005c24║遣雙彰，機鋒互換，雪竇滿口讚歎則固是，為什麼末
J28nB202_p0005c25║後又道與他杓柄太無端？還委悉麼？鷸蚌相持，俱落
J28nB202_p0005c26║漁人之手。」
J28nB202_p0005c27║上堂。「茲者蓋為聖龍寺裏諸禪人及眾居士臨時逼
J28nB202_p0005c28║請陞座，山僧肚皮內并不曾打點一箇元字腳。然雖
J28nB202_p0005c29║如是，未可辜負來機，且借拂子展些少神通去也。」遂
J28nB202_p0005c30║豎起拂子，云：「還見麼？」擊香几，云：「還聞麼？即此見聞非
J28nB202_p0006a01║見聞，無餘聲色可呈君，石窗經雨莓苔濕，杜宇啼高
J28nB202_p0006a02║欲斷雲。」復擊一擊，下座。
J28nB202_p0006a03║上堂。「四月芳郊煙雨足，今朝恰恰是初六，畫堂紫燕
J28nB202_p0006a04║語呢喃，露出瞿曇真面目。大丈夫漢一等踏破草鞋，
J28nB202_p0006a05║何不向瞿曇未降生以前直下承當，認取自家境界？
J28nB202_p0006a06║如龍得水，似虎靠山，自然風颯颯地，天下人沒柰汝
J28nB202_p0006a07║何。若隨他腳跟轉，落七落八，莫怪瞿曇饒舌，與山僧
J28nB202_p0006a08║互相熱瞞好。」便下座。
J28nB202_p0006a09║佛誕，上堂。僧問：「一言截斷，千聖消聲；一劍當前，橫屍
J28nB202_p0006a10║萬里。」聲未絕，師便打。僧復進語，師連棒打退，乃云：「無
J28nB202_p0006a11║憂樹下生悉達，九龍吐水驀頭潑，千年後有老雲門，
J28nB202_p0006a12║白棒拈來要打殺。解打殺，風平浪靜乾坤闊；打不殺，
J28nB202_p0006a13║惡草毒花仍舊發。引得一隊小嘍囉，豎四橫三鬧活
J28nB202_p0006a14║活。鬧活活，誰止遏？山僧力薄每自慚，深心且以奉塵
J28nB202_p0006a15║剎。」卓拄杖，下座。
J28nB202_p0006a16║請上堂。「萬法是心光，諸緣唯▆撓，本無迷悟人，秪要
J28nB202_p0006a17║今日了。且了底事作麼生？亡過尊嚴於一毫端頓超
J28nB202_p0006a18║蓮界，現存慈氏於萱幃內永享遐年，人人喜氣盈眸，
J28nB202_p0006a19║處處和風遍野，成無量殊勝奇特，作不可思議功勳。
J28nB202_p0006a20║苟能如是，又何必山僧重說偈言，呼南喚北？相逢同
J28nB202_p0006a21║入普光殿，無相身為盧舍那。」復舉西天祖師云：「父母
J28nB202_p0006a22║非我親，誰是最親者？諸佛非我道，誰是最道者？」雲蓋
J28nB202_p0006a23║本云：「父母非我親，無有不親者；諸佛非我道，無有不
J28nB202_p0006a24║道者。」千巖長云：「父母非我親，我亦非親者；諸佛非我
J28nB202_p0006a25║道，我亦非道者。」師云：「三箇無孔鐵鎚，就中一箇最重。
J28nB202_p0006a26║山僧則不然，父母非我親，眼裏耳裏絕纖塵；諸佛非
J28nB202_p0006a27║我道，十字街頭鬧浩浩。等閒覷透這重關，或是或非
J28nB202_p0006a28║盡靠倒。盡靠倒，頭頭總屬自家寶。」卓拄杖，下座。
J28nB202_p0006a29║生日，請上堂。「設齋之意不過為我慶誕而已，衲僧家
J28nB202_p0006a30║有何誕可慶哉？進一步，築碎威音腦門；退一步，踏折
J28nB202_p0006b01║彌勒脊骨；不進不退，坐在諸人眉尖眼睫上。於此倜
J28nB202_p0006b02║儻分明，方知道人人有箇生緣處，認著依然還失路，
J28nB202_p0006b03║長空雲破月華明，東西南北從君去，大小真淨，字經
J28nB202_p0006b04║三寫，烏焉成馬。」喝一喝。
J28nB202_p0006b05║端午，上堂。僧問：「丈六金身全世界，一莖草上現瓊樓，
J28nB202_p0006b06║一莖草上則不問，如何是端陽佳節？」師云：「門懸蒲劍
J28nB202_p0006b07║碧楞楞。」進云：「處處共知佳節好，人人盡唱採蓮歌。」師
J28nB202_p0006b08║云：「你還唱得麼？」進云：「五音六律一齊宣。」師云：「錯下板
J28nB202_p0006b09║拍。」乃云：「五月五日端午節，山僧默念真秘訣，拄杖倒
J28nB202_p0006b10║將艾虎騎，驚起鬱壘頭破血。白舌消，赤口滅，見者聞
J28nB202_p0006b11║者悉歡悅，獨有殿左緊羅王，握手當胸罵不輟，為什
J28nB202_p0006b12║麼？太把機關都漏泄。」復舉文殊一日令善財採藥，云：
J28nB202_p0006b13║「是藥者採將來。」善財遍採，無不是藥，卻來白云：「無不
J28nB202_p0006b14║是藥者。」文殊云：「是藥者採將來。」善財拈一莖草與文
J28nB202_p0006b15║殊，文殊提起示眾，云：「此藥亦能殺人，亦能活人。」師云：
J28nB202_p0006b16║「善財解採藥，文殊解用藥，採用即無差，阿誰病喫著？
J28nB202_p0006b17║而今在山僧手中，不免盡行布施。」遂拈拄杖，下座，一
J28nB202_p0006b18║齊打散。
J28nB202_p0006b19║因吳漈濱居士上堂。「梅熟亞枝黃，雲開列嶂紫，以我
J28nB202_p0006b20║為隱乎？吾無隱乎爾。老仲尼面孔已在這裏橫三豎
J28nB202_p0006b21║四，諸人還覷捕得麼？若不然者，寶峰更為撥沒絃琴，
J28nB202_p0006b22║向他家裏人說他家裏話。」乃橫按拄杖作撫琴勢，云：
J28nB202_p0006b23║「上大人丘乙己化三千七十士爾，小生八九子佳作，
J28nB202_p0006b24║仁可知禮也。」良久，云：「是什麼章句？高山流水非同調，
J28nB202_p0006b25║一任知音笑點頭。」
J28nB202_p0006b26║上堂。「鹽荒米貴，廚庫生塵，一等茄子瓠子，識甚麼苦
J28nB202_p0006b27║辛？寶峰無柰，秪得硬撐到底，仔細看來，也有些兒勝
J28nB202_p0006b28║過俗人。且如何是勝過他處？蒲團獨坐乾坤大，鼻孔
J28nB202_p0006b29║分明搭上唇。」
J28nB202_p0006b30║上堂。「因意立言，就言明意。深深處，淺淺易知；淺淺處，
J28nB202_p0006c01║深深有味。檻外一雞啼，階前萬木翠，此是當人真實
J28nB202_p0006c02║機，灼然無忌亦無諱。無忌諱，汝我總同髏，莫向途中
J28nB202_p0006c03║摘葉枝，兩眼撐開似打睡。」復舉仰山問溈山云：「如何
J28nB202_p0006c04║是祖師西來意？」溈云：「大好燈籠。」仰云：「莫只這箇便是
J28nB202_p0006c05║麼？」溈云：「只這箇是什麼？」仰云：「大好燈籠。」溈云：「果然不
J28nB202_p0006c06║識。」師云：「溈山父子，得則全得，失則全失，有道得伊得
J28nB202_p0006c07║失句，也許汝親見寶峰。」
J28nB202_p0006c08║上堂。拈拄杖，云：「這一條活路，三世諸佛共行底、歷代
J28nB202_p0006c09║祖師共證底、現前大眾共把臂往來底。既共在此，往
J28nB202_p0006c10║來途中之事理合分明，為什麼路傍邊有人索取公
J28nB202_p0006c11║驗無可抵對？」良久，云：「假雞聲韻難謾我，未肯摸糊放
J28nB202_p0006c12║過關。」卓一卓，下座。
J28nB202_p0006c13║上堂。「欲識寶峰寶，須見寶峰人；既見寶峰人，須取寶
J28nB202_p0006c14║峰寶。且寶峰寶作麼生取？有時拄杖頭、有時荒草裏，
J28nB202_p0006c15║鑽之已彌堅，提兮提不起，能於提不起處一提提得
J28nB202_p0006c16║噁，元來是汝大家從前受用底。雖然，山僧猶未肯甘
J28nB202_p0006c17║心，更要奪卻汝在。」
J28nB202_p0006c18║秋日，上堂。「竹簟寬鋪暑氣清，坐餘扶策繞雲行，欲知
J28nB202_p0006c19║大地咸秋信，試聽空階葉落聲。」擊拂子，下座。
J28nB202_p0006c20║薦嚴，請上堂。「敲空作響，喚回浪子歸家；擊木無聲，解
J28nB202_p0006c21║使髑髏瞠眼。烏龜向火，通身烈焰絕遮藏；碓觜生花，
J28nB202_p0006c22║一道馨香超劫外。亡過尊靈就這裏透脫去，便見前
J28nB202_p0006c23║溪月落，大野雲收，本有靈光，自繇自在。雖色聲頭上
J28nB202_p0006c24║坐臥色聲，不能染污；雖生死海中優游生死，不能籠
J28nB202_p0006c25║罩。然山僧與麼告報，大似移華兼蝶至，買石得雲饒。
J28nB202_p0006c26║禪流若善參詳，騎佛殿，出山門，拽新羅國，與占波鬥
J28nB202_p0006c27║額也只是家常茶飯。是則固是，秪如亡過尊靈，且道：
J28nB202_p0006c28║還叫得應麼？」擊拂子，云：「天涯踏遍無尋處，觸著毫端
J28nB202_p0006c29║吼似雷。」
J28nB202_p0006c30║中秋，上堂。僧問：「中秋節屆，皓月當空，家家望月，未知
J28nB202_p0007a01║月落何處？」師云：「一人舉首一輪明。」進云：「月既當空明
J28nB202_p0007a02║周沙界，為什麼暗處不照？」師云：「自甘覆盆下，怪伊又
J28nB202_p0007a03║爭得？」乃云：「十五日以前，止止不須說；十五日以後，我
J28nB202_p0007a04║法妙難思。政當十五日，風清月朗，浪靜波恬，東村王
J28nB202_p0007a05║大伯三文錢買箇餬餅，喫了肚裏飽齁齁，直得手之
J28nB202_p0007a06║舞之、足之蹈之，抑揚而歌曰：『中庭地白樹棲鴉，冷露
J28nB202_p0007a07║無聲濕桂花，今夜月明人盡望，不知秋思在誰家？』山
J28nB202_p0007a08║僧偶忽入耳，熙熙焉、陶陶焉，恍神遊乎華胥之上，是
J28nB202_p0007a09║汝諸人還覺面門熱癢麼？」喝一喝。
J28nB202_p0007a10║上堂。「戴角披毛，拖犁拽耙，業債相拘牽，說起令人怕。
J28nB202_p0007a11║既是令人怕，為什麼箇箇偏要撞入這群隊裏？天網
J28nB202_p0007a12║恢恢疏不漏，果然是汝自招來。」
J28nB202_p0007a13║請上堂。僧問：「返照初心一點圓，人間天上壽無比，如
J28nB202_p0007a14║何是初心一點？」師云：「分明獨露簾幃外。」進云：「還假莊
J28nB202_p0007a15║嚴也無？」師云：「又且何妨？」進云：「有意氣時增意氣，不風
J28nB202_p0007a16║流處亦風流。」師云：「滿口道著。」乃云：「道遠乎哉？觸事而
J28nB202_p0007a17║周，秪因不薦，別處尋求。苟薦也，明鏡臺前十分光彩，
J28nB202_p0007a18║紫羅帳裏無限風流，乾坤廓落沒涯岸，任運縱橫得
J28nB202_p0007a19║自由。」復舉龐行婆入鹿門寺作齋，維那請疏意回向，
J28nB202_p0007a20║婆拈梳子插向髻後，云：「回向了也。」便出去。師云：「龐婆
J28nB202_p0007a21║恁麼做，次不妨動眾驚群，爭似淵溪吳信女？足弗離
J28nB202_p0007a22║閨閫中，已來寶峰設供，亦不待維那請疏意，回向已
J28nB202_p0007a23║是完成。且完成一句如何道？福城東際近，瑞氣自雲
J28nB202_p0007a24║臻。」
J28nB202_p0007a25║重陽，上堂。拈拄杖，卓云：「這裏是妙高峰頂，諸人曾登
J28nB202_p0007a26║陟一回也無？大丈夫漢個個眼似銅鈴，想必不居人
J28nB202_p0007a27║後。雖然，忽有問妙高峰頂事，又作麼生抵對？莫是落
J28nB202_p0007a28║霞與孤鶩齊飛，秋水共長天一色麼？莫是昭昭於心
J28nB202_p0007a29║目之間而相不可睹，晃晃於色塵之內而理不可分
J28nB202_p0007a30║麼？若與麼抵對，猶屬半途，未識妙高峰頂事在。畢竟
J28nB202_p0007b01║如何？極力為君說不得，到頭自肯迺方親。」復卓拄杖，
J28nB202_p0007b02║下座。
J28nB202_p0007b03║上堂。「拈花微笑，誑謼人天；面壁安心，無瘡剜肉；黃梅
J28nB202_p0007b04║夜渡，自惹災殃；南嶽磨磚，猢猻伎倆。直饒入門便棒，
J28nB202_p0007b05║猶是皮袋裏藏身；見僧便喝，總在聲塵中出沒。其餘
J28nB202_p0007b06║談玄嚼妙、豎教明宗，如竹葦稻麻，何足掛齒？寶峰門
J28nB202_p0007b07║下無道可學、無禪可參，一切隨緣，坐消歲月，任他諸
J28nB202_p0007b08║方鬧浩浩，我只白眼踞青松。眾中或有知機識變底，
J28nB202_p0007b09║自然不相辜負；脫若依前作解，把纜放船，爭怪得山
J28nB202_p0007b10║僧？」
J28nB202_p0007b11║同薦親，請上堂。「塵世乾坤窄，蓬壺日月長，乘緣能擺
J28nB202_p0007b12║脫，舉步到家鄉。家鄉既到，則無生死之名，亦無垢淨
J28nB202_p0007b13║之相，凝然湛寂，不動不搖，過去諸佛、現在諸佛、未來
J28nB202_p0007b14║諸佛盡在箇裏交光相羅，如寶絲網。政恁麼時，且道：
J28nB202_p0007b15║馬、李二姓嚴慈還見麼？若然弗見，可謂一片白雲橫
J28nB202_p0007b16║谷口，幾多歸鳥自迷巢，元上座不免借般若力，為伊
J28nB202_p0007b17║點破去。」遂豎拂，云：「秪這是，莫沉吟，人人勢至，個個觀
J28nB202_p0007b18║音，當陽一句沒攔蓋，雨過夜塘秋水深。」復擊香几，下
J28nB202_p0007b19║座。
J28nB202_p0007b20║上堂。「聞名不如見面，遠親不如近鄰，冷地忽來添炭，
J28nB202_p0007b21║思量真箇可人。無盡意菩薩於百草頭上化度有情，
J28nB202_p0007b22║偶觸著山僧拄杖子，亦相與合掌讚揚，歎未曾有。且
J28nB202_p0007b23║畢竟讚揚箇什麼？近日生菜兩文一斤，白米九分一
J28nB202_p0007b24║斗，各自宜爾室家，莫管前前後後。所以道：榮辱常隨
J28nB202_p0007b25║騎馬客，是非弗到釣魚翁。汝等今日還肯如是說也
J28nB202_p0007b26║無？」拍膝一下，云：「龍蛇易辨，衲子難瞞。」
J28nB202_p0007b27║退院，上堂。「『世人住處我不住，世人行處我不行，不是
J28nB202_p0007b28║與人難共住，大都緇素要分明』，古德恁麼道，可謂孤
J28nB202_p0007b29║迥迥、峭巍巍，千古莫並其風。山僧此者則不然，世人
J28nB202_p0007b30║住處我已住，世人行處我已行，而今緣盡開交也，笑
J28nB202_p0007c01║指前途螺髻青。倘有不肯底出來道：『和尚便恁麼去
J28nB202_p0007c02║那？』秪向他道：『我為法王，於法自在。』」
J28nB202_p0007c03║到九僊獅子窟，上堂。「獅巖路近九僊家，古柏如虯絢
J28nB202_p0007c04║彩霞，乘興攀藤窮絕頂，天風吹落杖頭花。大眾！那箇
J28nB202_p0007c05║是杖頭花？試揀擇出來看。」良久，云：「荒草紆蔓人不見，
J28nB202_p0007c06║淒淒歸路夕陽斜。」
J28nB202_p0007c07║到雲居，上堂。僧問：「雲居山頂一輪月，未審何年照何
J28nB202_p0007c08║人？」師云：「今古應無墜，分明在目前。」進云：「學人已知，為
J28nB202_p0007c09║什麼舉頭不見？」師云：「汝欲瞞山僧那？」進云：「痛領一棒
J28nB202_p0007c10║去也。」師打云：「也少不得。」乃云：「心外無法，法外無心，頭
J28nB202_p0007c11║頭合路，不用別尋。峭壁石為鏡，懸巖水作琴，一段真
J28nB202_p0007c12║風我已曉，啣華白鳥是知音。山僧偶到這裏題目，盡
J28nB202_p0007c13║情顯露了也，莫有鼻孔遼天，更進一步者麼？如無，還
J28nB202_p0007c14║汝雲居山景好，明朝扶策過西岑。」便下座。
J28nB202_p0007c15║
J28nB202_p0007c16║（嘉興府海鹽縣劉門朱氏，法名超浩，捐貲
J28nB202_p0007c17║助刻，祈先嚴養朴公、先慈呂氏、張氏早生
J28nB202_p0007c18║蓮界者。）
J28nB202_p0007c19║
J28nB202_p0007c20║百癡禪師語錄卷第一終