J28nB202_p0008a01║百癡禪師語錄卷第二
J28nB202_p0008a02║嗣法門人超宣等編
J28nB202_p0008a03║建寧百山景星禪院語錄
J28nB202_p0008a04║入院。指山門云：「解脫門，不二門，門門相似，最初一步
J28nB202_p0008a05║畢竟從這裏入。」
J28nB202_p0008a06║佛殿。云：「釋迦已滅，彌勒未生，政當恁麼時，把柄在阿
J28nB202_p0008a07║誰手裏？」撒開坐具，云：「欲識是非，面目現在。」
J28nB202_p0008a08║據室。云：「此箇去處，任是鐵額銅頭也須走避。山僧今
J28nB202_p0008a09║日人事冗忙，且放過一著。」
J28nB202_p0008a10║上堂。指法座，云：「須彌燈王已顯露本分事了也，若要
J28nB202_p0008a11║撥轉上頭關，試再看依模畫樣。」
J28nB202_p0008a12║拈香，云：「這瓣香端為祝延　今上皇帝聖壽萬安，伏
J28nB202_p0008a13║願弓矢櫜而璣衡潤，民物阜而曆數長。「這瓣香奉為
J28nB202_p0008a14║滿朝文武、建寧合郡尊官，伏願補袞即仲山，調羹乃
J28nB202_p0008a15║傳說。「這瓣香謂有所事則埋沒我，謂無所事則埋沒
J28nB202_p0008a16║他，而今總遮掩不得，三回拈出，耑為現住金粟本師
J28nB202_p0008a17║費隱容老和尚，以酬法乳。」遂攝衣敷座，上首白槌，云：
J28nB202_p0008a18║「法筵龍象眾，當觀第一義。」師云：「自歎無緣用直鉤，魚
J28nB202_p0008a19║蝦貪餌不相投，蓑衣欲脫風前睡，又恐金鱗觸釣舟。
J28nB202_p0008a20║莫有負命者，請出眾相見。」僧問：「高提祖印，駕臨百山，
J28nB202_p0008a21║斬新條令一句作麼生道？」師便打。進云：「宗風輝千古，
J28nB202_p0008a22║今朝事轉新。」師云：「且得上座領話。」進云：「秪如李居士
J28nB202_p0008a23║設齋禱嗣，未審和尚如何慶讚？」師云：「桂子月中落。」進
J28nB202_p0008a24║云：「恁麼則麟趾振搌，瓜瓞綿綿去也。」師云：「一任將花
J28nB202_p0008a25║錦上添。」問：「孤峰頂上眠雲，辜負先聖；十字街頭垂手，
J28nB202_p0008a26║埋沒宗風。今日來赴景星，意作麼生？」師云：「坐斷天下
J28nB202_p0008a27║人舌頭。」進云：「直得乾坤廓落無邊際，杲日當空宇宙
J28nB202_p0008a28║明。」師云：「又是重說偈言。」乃云：「從上來事迥絕言詮，凜
J28nB202_p0008a29║凜神威如王寶劍。與麼，與麼，萬里人荒；不與麼，不與
J28nB202_p0008a30║麼，金鋀莫辨。然事無一向，山僧曲為諸人八字打開
J28nB202_p0008b01║去也。」遂豎起拂子，云：「還委悉麼？乾坤以此覆載，日月
J28nB202_p0008b02║以此照臨，嶽瀆以此峙流，群靈以此生育，諸佛以此
J28nB202_p0008b03║出世，祖師以此西來，聖明以此端拱馭民，士庶以此
J28nB202_p0008b04║安家樂業。風光廓爾，遍界無遺，亙古亙今，絲毫弗易，
J28nB202_p0008b05║且應時及節一句如何道？」擊拂子，云：「景星纔示現，八
J28nB202_p0008b06║表納雍熙。」復舉僧問百丈：「如何是奇特事？」丈云：「獨坐
J28nB202_p0008b07║大雄峰。」僧禮拜，丈便打。師云：「一問一荅，賓主歷然，這
J28nB202_p0008b08║僧禮拜雖非好心，爭柰百丈棒頭有眼。今日或有問
J28nB202_p0008b09║山僧：『如何是奇特事？』秪向他道：『李居士禱嗣設齋。』僧
J28nB202_p0008b10║若禮拜，但云：『已後莫相辜負好。』」下座。上首復白槌，云：
J28nB202_p0008b11║「諦觀法王法，法王法如是。」
J28nB202_p0008b12║上堂。僧問：「諸佛說不到處請師直指。」師舉拂子。進云：
J28nB202_p0008b13║「恁麼則未開口以前早已七華八裂也。」師云：「被汝勘
J28nB202_p0008b14║破。」僧喝，師便打。乃云：「松直棘曲，鳧短鶴長，本自成現，
J28nB202_p0008b15║觸處全彰，百山這裏不動一鎗一旗，秪管坐地看楊
J28nB202_p0008b16║州似，恁麼還稱得諸人意也無？設稱得諸人意，袖手
J28nB202_p0008b17║傍觀，阿誰不會？不稱得諸人意，水南石塔，笑殺闍黎。
J28nB202_p0008b18║其或別有生涯，亦只搆一半在，要分付缽袋子，謝三
J28nB202_p0008b19║娘秤銀。」
J28nB202_p0008b20║冬至，上堂。「書雲令節，喜屆今朝，君子道長，小人道消。
J28nB202_p0008b21║若是衲僧活計，端的不在裏許。何也？拄杖如龍活潑
J28nB202_p0008b22║潑，風軒竹徑任逍遙。」
J28nB202_p0008b23║上堂。「『舉一不得舉二，放過一著，落在第二』，我密雲師
J28nB202_p0008b24║翁擲下拄杖云：『落二去也，且一又如何舉？』將蝦釣鱉。
J28nB202_p0008b25║又，我本師老人云：『山僧舉一了也。』諸人如何委悉？明
J28nB202_p0008b26║破則不堪。百山則不然，舉一不得舉二，放過一著，落
J28nB202_p0008b27║在第二。」遂拈拄杖，卓一卓，云：「且道：是舉一耶？舉二耶？
J28nB202_p0008b28║具眼者辨取。」
J28nB202_p0008b29║臘八，上堂。僧問：「指地指天成賣俏，觀星說悟更無慚，
J28nB202_p0008b30║悟即不無，爭柰落第二門？如何是第一門？」師云：「星前
J28nB202_p0008c01║薦取。」進云：「恁麼則未出母胎猶較些子。」師云：「莫隨人
J28nB202_p0008c02║語好。」進云：「自有一雙窮相手，不曾容易舞三臺。」師云：
J28nB202_p0008c03║「是玉也大奇。」乃以拂子打圓相，召眾，云：「明星出現也，
J28nB202_p0008c04║還見麼？若也見得，▆落在釋迦老子圈繢裏，何故？為
J28nB202_p0008c05║伊道箇一切眾生具有如來智慧德相在。若也不見，
J28nB202_p0008c06║亦落在釋迦老子圈繢裏，何故？為伊道箇但以妄想
J28nB202_p0008c07║執著不能證得在。見與不見拈向一邊，又落在百山
J28nB202_p0008c08║圈繢裏。「衲僧家尋常口吧吧地，盡道知有，及至結角
J28nB202_p0008c09║羅紋之處便爾轉身不得，畢竟病在於何？秪為未有
J28nB202_p0008c10║透頂透底的時節。百山今日不惜身命，教諸人透頂
J28nB202_p0008c11║透底去。」擲拂子，下座。
J28nB202_p0008c12║請上堂。「行年五十八，預慶六旬壽，此念切且真，何愁
J28nB202_p0008c13║天不祐？菱華映水清，錦帨連山秀，一句語無私，分明
J28nB202_p0008c14║已漏逗。」復舉鄭十三娘隨師姑到大溈，次纔禮拜起，
J28nB202_p0008c15║溈便問：「這箇師姑甚處往？」姑云：「南臺江口住。」溈喝出。
J28nB202_p0008c16║又問：「背後老婆甚處住？」十三娘▆身近前，叉手而立。
J28nB202_p0008c17║師云：「盡道師姑不諳大溈語脈，較十三娘猶欠一步，
J28nB202_p0008c18║殊不知大溈家風總被這師姑勘破。秪如茲者張信
J28nB202_p0008c19║女隨師姑到山，諸人還識他住處麼？」驀拈拄杖，卓云：
J28nB202_p0008c20║「門依古岸松千朵，更有寒溪玉一灣。」
J28nB202_p0008c21║春日，上堂。「學道有何方便？隨時略通一線，萬紫千紅
J28nB202_p0008c22║總是春，大都要識東風面。東風面，如劈箭。」良久，云：「覓
J28nB202_p0008c23║則知君不可見。」
J28nB202_p0008c24║聖節，上堂。「會萬物為自己者，其惟聖人乎？是故，聖人
J28nB202_p0008c25║在上不言而化、無為而治，風以調、雨以順，五穀熟，兆
J28nB202_p0008c26║民安。適當誕彌之日、政普天懽忭之時，共傾葵藿丹
J28nB202_p0008c27║心，仰祝無疆，睿算一句作麼生道？」驀起，恭身叉手，云：
J28nB202_p0008c28║「皇帝萬歲萬萬歲。」
J28nB202_p0008c29║歲旦，上堂。「說新說舊，未離窠臼；分有分無，枉費工夫。
J28nB202_p0008c30║須知這最初一著坐斷千差，無有無可分，亦無新舊
J28nB202_p0009a01║可說，但能於未啟口以前退步，就己一踏踏得，元來
J28nB202_p0009a02║正月初一日是箇歲旦。風蕩蕩，日熙熙，柳綠桃紅錦
J28nB202_p0009a03║繡圍，無限春光收拾盡，相呼相喚大家歸。」
J28nB202_p0009a04║元宵，上堂。「去歲元宵節，無月亦無燈；今歲元宵節，燈
J28nB202_p0009a05║與月俱明。觀音菩薩、文殊大士，盡在光影裏發現是，
J28nB202_p0009a06║汝諸人切莫將耳朵作眼睛。且如何是眼睛？」喝一喝，
J28nB202_p0009a07║云：「當堂不委悉，猶待曉雞鳴。」復舉藥山謂雲巖云：「與
J28nB202_p0009a08║我喚沙彌來。」巖云：「和尚喚他作麼？」山云：「我有箇折腳
J28nB202_p0009a09║鐺子，要伊提上挈下。」巖云：「恁麼則與和尚出隻手也。」
J28nB202_p0009a10║師云：「動絃別曲，告往知來，藥山父子作家，千古讚歎
J28nB202_p0009a11║有分，山僧更與一頌：燈華月彩漾悠悠，可是無人解
J28nB202_p0009a12║唱酬，獨許嬌郎諳此意，相將攜手步高樓。」
J28nB202_p0009a13║上堂。「汾陽門下有三種獅子：一者、超宗異目，二者、齊
J28nB202_p0009a14║眉共躅，三者、影響音聞。在今時中不敢望其超宗異
J28nB202_p0009a15║目，壯佛祖威風，即或得一齊眉共躅，亦堪為克家種
J28nB202_p0009a16║草。若是影響音聞底，向百山手裏打殺萬萬千千，有
J28nB202_p0009a17║甚麼過？何故？免教倚勢而欺人，帶累世間買假不買
J28nB202_p0009a18║真。」以拄杖卓一卓，下座。
J28nB202_p0009a19║佛涅槃日，上堂。「生不惜莖眉，死猶露雙腳，一等賣風
J28nB202_p0009a20║流，令人常憶著。休憶著，年年二月十五時，遍地華開
J28nB202_p0009a21║紅閃爍。」擊拂子，下座。
J28nB202_p0009a22║還山，上堂。僧問：「未有長行而不住，秪如和尚出山時，
J28nB202_p0009a23║還曾離方丈也無？」師云：「任汝疑著。」進云：「未有長住而
J28nB202_p0009a24║不行，秪如今日回來時，還曾離途中也無？」師云：「亦任
J28nB202_p0009a25║汝疑著。」進云：「離卻去來，請和尚別道一句。」師云：「頭戴
J28nB202_p0009a26║天，腳履地。」僧禮拜，師乃云：「負傑出之才，架千鈞重弩，
J28nB202_p0009a27║靈機透發，盡大地人躲避不過，有般漢聞與麼道，便
J28nB202_p0009a28║鼻孔裏冷笑，謂山僧慣說將無如有底話，殊不知髑
J28nB202_p0009a29║髏上中箭了也。事弗獲已且作死馬醫，亦要箇箇解
J28nB202_p0009a30║恁麼始得。」復舉黃龍南禪師還山，有頌示眾云：「去時
J28nB202_p0009b01║一溪流水送，來時滿谷白雲迎，一身去住非去住，二
J28nB202_p0009b02║物無情似有情。」師云：「白雲重重，流水溶溶，迎來送去，
J28nB202_p0009b03║樂在其中。山僧前月十七下山，今朝初二還山，這般
J28nB202_p0009b04║景色豈是無耶？蓋為常住之物，不敢私自己用。雖然，
J28nB202_p0009b05║試效顰一偈舉似大眾：去時如是去，來時如是來，去
J28nB202_p0009b06║去來來非別物，白雲流水空悠哉。空悠哉，數員窮衲
J28nB202_p0009b07║子，依舊復徘徊。」
J28nB202_p0009b08║上堂。「千句萬句，只是一句，作麼生是這一句？」良久，云：
J28nB202_p0009b09║「父母所生口，終不為汝說。」便下座。
J28nB202_p0009b10║佛誕，請化士，上堂。「世尊初降生時，手指天地，周行七
J28nB202_p0009b11║步，目顧四方，云：『天上天下，惟我獨尊。』好箇大力量漢，
J28nB202_p0009b12║疋馬單鎗要尋一對手，可惜弗遇其人。後來雲門道：
J28nB202_p0009b13║『一棒打殺與狗喫，貴圖天下太平。』雖則勇冠三軍，爭
J28nB202_p0009b14║柰輸機落後。而今若有具與麼力量，出去決戰一番，
J28nB202_p0009b15║百山只可擊鼓揚旗為伊助陣，且使得勝之日歌謠
J28nB202_p0009b16║滿路，寧不快哉？」遂左右顧視，云：「有麼？有麼？」良久，云：「莫
J28nB202_p0009b17║道無。」下座。
J28nB202_p0009b18║送化士，上堂。僧問：「藥山化主著賊，病在甚麼處？」師云：
J28nB202_p0009b19║「病在隨他語脈轉。」進云：「已後或有人恁麼問，亦捨銀
J28nB202_p0009b20║兩錠，和尚作麼生道？」師云：「不妨說多謝。」乃云：「遊魔宮，
J28nB202_p0009b21║入虎穴，迺英流之願力、衲子之風標。風標既立、願力
J28nB202_p0009b22║又堅，院內事何憂不辦？所以山僧今日將一條斷貫
J28nB202_p0009b23║索遞與諸方化士隨去行持，但有進前者，鼻孔即便
J28nB202_p0009b24║穿卻。豈不見？佛果老人道：『撥轉千差向上機，攙旗奪
J28nB202_p0009b25║鼓不饒伊，翻身踞地全生殺，始是金毛獅子兒。』」卓拄
J28nB202_p0009b26║杖，下座。
J28nB202_p0009b27║生日，請上堂。僧問：「父母未生前，一著落在何處？」師豎
J28nB202_p0009b28║拂子。進云：「還有麼？」師云：「從來秪是這箇。」乃云：「『窮和尚，
J28nB202_p0009b29║慶壽日，裸形國裏贈服飾，諸君太煞不知情，帶累山
J28nB202_p0009b30║僧面門赤』，大眾！此是我金粟老人道底，為什麼今日
J28nB202_p0009c01║拈來作自己用？不見道？面赤不如語直。」
J28nB202_p0009c02║請上堂。「一葉長溪渡，帆高兩岸懸，水中魚躍樹，雲外
J28nB202_p0009c03║鳥呼天。俯察頭頭妙，靜觀物物玄，何須來這裏，聽說
J28nB202_p0009c04║脫空禪？所以道：諸人未入門時，一句子已向汝舉揚
J28nB202_p0009c05║了也，更待興問酬荅，霧涌霞蒸，舌頭被人掇翻、眼睛
J28nB202_p0009c06║被人換卻，說箇西祖意、古佛心、父母生前本來面目，
J28nB202_p0009c07║大似節上生節、枝上抽枝，要見直截根源遠之遠矣。
J28nB202_p0009c08║雖然，一概與麼去，我等今日飯也無喫，政當此際，自
J28nB202_p0009c09║慶一句作麼生道？」舉拂子，云：「一枝橫亞清波上，引得
J28nB202_p0009c10║遊蜂上下忙。」
J28nB202_p0009c11║端午，上堂。「時逢五月，節屆端陽，菰黍家家歜，蘭湯處
J28nB202_p0009c12║處香，惟我衲僧多冷淡，更無餘物可商量。然雖如是，
J28nB202_p0009c13║就中卻有箇好處。且道：好在什麼處？」乃豎起拂，云：「辟
J28nB202_p0009c14║兵符，長命縷，總在這裏。若人信得及去，管取千妖遁
J28nB202_p0009c15║跡，萬吉來臨；脫或未能，有寒暑兮促爾壽，有鬼神兮
J28nB202_p0009c16║妒爾福。」
J28nB202_p0009c17║薦嚴，請上堂。「生從何來？曲沼荷花五月開。死從何去？
J28nB202_p0009c18║乳燕呢喃語不住。去去來來合本人，生生死死有根
J28nB202_p0009c19║據，若能一念早回光，便識自家安立處。已故華庭姚
J28nB202_p0009c20║公耆善，還識得安立處也未？」以拂子畫一畫，云：「脫體
J28nB202_p0009c21║無依在此行，蓮邦穢土莫疑慮。」復舉洛浦示眾云：「孫
J28nB202_p0009c22║臏收舖去也，有卜者出來。」時有僧出，云：「請和尚一卜
J28nB202_p0009c23║浦。」云：「汝家爺死。」僧無語，法眼代拊掌三下。師云：「洛浦
J28nB202_p0009c24║開大卜，舖善斷吉凶，可惜這僧不還卦錢，帶累傍人
J28nB202_p0009c25║拊掌。今日這裏則不然，孫臏收舖去也，有卜者出來，
J28nB202_p0009c26║忽孝子出云：『請和尚一卜。』秪向他道：『汝家爺活。』大眾！
J28nB202_p0009c27║他家爺已死，為什麼卻道活？豈不聞乎？七十一年，名
J28nB202_p0009c28║著於鄉，善士之風，山高水長。」遂搖曳拂子，下座。
J28nB202_p0009c29║上堂。「萬法歸一，一歸何處？山僧忍俊不禁，向六月天
J28nB202_p0009c30║下一陣大雪去也。」遂擲拄杖，下座。
J28nB202_p0010a01║上堂。「七月十五日，諸方盡解夏，百山從本不曾結，解
J28nB202_p0010a02║箇甚麼？既已無可解，又要說箇甚麼？然今日特地擊
J28nB202_p0010a03║鼓陞堂，若弗為諸人說，未免龍頭蛇尾，不如且說箇
J28nB202_p0010a04║應時及節底話。金風扇野，素月流天，高柳蟬嘶，遠溪
J28nB202_p0010a05║水碧，幾處疏砧殘夜後？數聲短笛畫樓中。似這般還
J28nB202_p0010a06║有佛法道理也無？忽然撞著箇漢拍手道：『和尚！和尚！
J28nB202_p0010a07║此正是龍頭蛇尾。』又作麼生？咄！百山不如是，草深一
J28nB202_p0010a08║丈多少時也。」便下座。
J28nB202_p0010a09║中秋，上堂。「吾心似秋月，碧潭光皎潔，無物堪比倫，教
J28nB202_p0010a10║我如何說？大小寒山話作兩橛了也，百山此者要別
J28nB202_p0010a11║添些光彩，決不學這般見解。」驀呈拂子，云：「政當恁麼
J28nB202_p0010a12║時，且道：是月耶？是心耶？是說耶？是不說耶？」良久，云：「可
J28nB202_p0010a13║惜無人知此意，風前令我憶南泉。」
J28nB202_p0010a14║重陽，上堂。僧問：「如何是佛法大意？」師云：「今朝九月九，
J28nB202_p0010a15║遍地菊花香。」問：「百山峰頭更進一步時如何？」師云：「惟
J28nB202_p0010a16║我獨尊。」僧禮拜，云：「若不泛舟，焉知海闊？」師云：「跌倒了
J28nB202_p0010a17║也。」問：「重陽節屆，菊蕊未舒，請和尚連槌羯鼓。」師敲拂
J28nB202_p0010a18║子。進云：「好一部天工手。」師云：「道著也不妨。」乃云：「籬東
J28nB202_p0010a19║逸菊正含金，底事分明絕覆沉，堪笑龍山落帽者，逢
J28nB202_p0010a20║人猶自醉吟吟。」
J28nB202_p0010a21║請兩序，上堂。「建法幢，立宗旨，必藉一二，有道者協力
J28nB202_p0010a22║同心，互為臂肘，叢林方可振作；若不如是，亦難矣哉。
J28nB202_p0010a23║所以道：欲行恁麼事，須有恁麼人；既有恁麼人，須行
J28nB202_p0010a24║恁麼事。恁麼人已見，恁麼事已行，畢竟完全一句如
J28nB202_p0010a25║何道？孔夫子云：『歲寒然後知松柏之後凋也。』」卓拄杖，
J28nB202_p0010a26║下座。
J28nB202_p0010a27║開爐，上堂。僧問：「百山平地起干戈，處處叢林布網羅，
J28nB202_p0010a28║千里同風則不問，無為化象是如何？」師云：「風蕩蕩，日
J28nB202_p0010a29║熙熙。」進云：「恁麼則法王登寶座，四眾共謳歌去也。」師
J28nB202_p0010a30║云：「亦要知恩始得。」問：「選佛場開，十方聚會，未審和尚
J28nB202_p0010b01║選什麼人為佛？」師云：「大家有分。」問：「繇來四海平如砥，
J28nB202_p0010b02║如何特地鼓風濤？」師云：「爭怪得山僧？」進云：「忽然衝風
J28nB202_p0010b03║觸浪時如何？」師云：「汝試施設看。」僧推座，師打退。乃云：
J28nB202_p0010b04║「就地開爐韝，信手用鉗鎚，逼拶當人沒避處，都要心
J28nB202_p0010b05║空及第歸。苟及第歸也，則河海晏清，家國安怗，群靈
J28nB202_p0010b06║景仰弗及，諸聖讚歎靡由，政當恁麼時如何？施為動
J28nB202_p0010b07║轉渾無礙，一點恩波散作霖。」復舉趙州示眾云：「我向
J28nB202_p0010b08║南方行腳時，火爐頭有箇無賓主句，直至如今無人
J28nB202_p0010b09║舉著。」師云：「趙州與麼道，可謂掬水月在手，弄花香滿
J28nB202_p0010b10║衣。今日黃孝廉的的入山，百山火爐頭有箇賓主句，
J28nB202_p0010b11║不免對眾舉出。且作麼生是賓主句？還委悉麼？覿面
J28nB202_p0010b12║相呈無向背，惟人自肯迺方親。」
J28nB202_p0010b13║上堂。「官▆▆路不禁夜行，李四張三時時撞著。眾兄
J28nB202_p0010b14║弟！似這般太平世界也實難得，𡬡耐長沙岑大蟲偏
J28nB202_p0010b15║學惡賴，到處咬人家豬狗，雪峰鱉鼻更與隨群作隊，
J28nB202_p0010b16║助其▆風。」驀拈拄杖，云：「而今總收在山僧拄杖頭上，
J28nB202_p0010b17║已後分毫不敢妄動。然雖如是，無事莫將容易過，古
J28nB202_p0010b18║今曾誤幾人來？」卓一卓，下座。
J28nB202_p0010b19║尼超方請上堂。僧問：「不下笠子勘俱胝，請師分明通
J28nB202_p0010b20║二句。」師舉拂，云：「何似生？」進云：「秪如尼撩起便行，未審
J28nB202_p0010b21║具什麼眼？」師云：「頂門亞一隻。」進云：「可謂千峰勢到嶽
J28nB202_p0010b22║邊止，萬泒聲歸海上消。」師云：「闍黎分上，且喜沒交涉。」
J28nB202_p0010b23║問：「大事未明，如喪考妣，和尚已明，如喪考妣作麼？」師
J28nB202_p0010b24║云：「被闍黎帶累。」尼問：「是法住法位，世間相常住，如何
J28nB202_p0010b25║是常住相？」師云：「師姑原是女人做。」乃云：「宏機獨唱，地
J28nB202_p0010b26║覆天翻；正令當行，星飛電捲。惟許超方作者始透閞
J28nB202_p0010b27║牢，倘或鼠膽之流，望崖何啻？事弗獲已，未免按下雲
J28nB202_p0010b28║頭，道箇山是山、水是水，男是男、女是女，僧是僧、俗是
J28nB202_p0010b29║俗，各住其位、各安其居，有般沒鼻孔底又卻向背地
J28nB202_p0010b30║裏冷笑，謂百山愛說老婆禪，好與三十拄杖。是即也
J28nB202_p0010c01║是，百山總未甘在。何故？驅耕奪食渾閒事，帶水拖泥
J28nB202_p0010c02║看轉難。」
J28nB202_p0010c03║上堂。僧出位擬問，師云：「若是久經行陣者，何須立地
J28nB202_p0010c04║念篇章？」便下座。
J28nB202_p0010c05║冬至，上堂。僧纔出，師舉拂，云：「一線陽春曲，繇來和者
J28nB202_p0010c06║稀，闍黎還和得麼？」僧云：「月色和雲白，松聲帶露寒。」師
J28nB202_p0010c07║云：「未是知音者。」僧佇立，師云：「且退。」問：「如何是冬來意？」
J28nB202_p0010c08║師云：「幾點梅花帶雨開。」僧禮拜，云：「去也。」師云：「得閒折
J28nB202_p0010c09║取一枝好。」乃云：「群陰消剝盡，忽地轉和陽，葭管吹灰
J28nB202_p0010c10║煖，梅梢噴雨香，不是世諦流布，亦非佛法商量。君不
J28nB202_p0010c11║見？疏山老，善舉揚，有人參問冬來意，向道京中出大
J28nB202_p0010c12║黃。」復舉僧問趙州：「學人乍入叢林，乞師指示。」州云：「喫
J28nB202_p0010c13║粥了也未？」僧云：「喫粥了也。」州云：「洗缽去。」其僧有省。師
J28nB202_p0010c14║頌云：「粥罷令伊洗缽盂，天風不費巧工夫，時來自解
J28nB202_p0010c15║翻身去，萬里江山啟畫圖。」
J28nB202_p0010c16║上堂。「明如杲日，寬若太虛，不可以識識，不可以知知，
J28nB202_p0010c17║百山山裏三十年前有箇奇怪精靈，迸出頭來直得
J28nB202_p0010c18║山崩地坼，過後杳不見形蹤。」驀拈拄杖，云：「看看：如今
J28nB202_p0010c19║又出頭來也，是汝諸人還有住腳處麼？」便下座，一齊
J28nB202_p0010c20║打散。
J28nB202_p0010c21║李弘英、弘彥慶父誕，上堂。僧問：「從心之歲古稱少，今
J28nB202_p0010c22║朝海屋喜添籌，如何是因齋慶讚一句？」師云：「拄杖粼
J28nB202_p0010c23║粼八尺長。」進云：「恁麼則山靈共祝無窮壽，海眾同瞻
J28nB202_p0010c24║壽日明。」師云：「不似山僧說得親。」乃云：「壽似虛空亙莫
J28nB202_p0010c25║量、壽如松柏迥蒼蒼、壽猶巨海不枯竭、壽比靈龜算
J28nB202_p0010c26║倍長，以此稱壽，可謂至矣。然虛空、松柏猶有焦殞之
J28nB202_p0010c27║期，巨海、靈龜豈無終盡之日？不如就人人本有底鋪
J28nB202_p0010c28║華錦上去也。」遂豎起拄杖，云：「秪這箇人人本有，今古
J28nB202_p0010c29║常存，先天地之未先，照日月之未照，五行不能迭變，
J28nB202_p0010c30║四序難以推移，如是則虛空、松柏在裏許，巨海、靈龜
J28nB202_p0011a01║亦在裏許，即欲覓其虛空、松柏之相，巨海、靈龜之名
J28nB202_p0011a02║了不可得。「既皆了不可得，要山僧滿口讚揚，成箇什
J28nB202_p0011a03║麼？要山僧不滿口讚揚，又成箇什麼？未免鬥湊一偈，
J28nB202_p0011a04║再為舉似：年來七十樂怡怡，英彥堂前舞綵衣，一曲
J28nB202_p0011a05║笙歌無限好，仙桃仙李帶春飛。」卓拄杖，下座。
J28nB202_p0011a06║上堂。僧問：「三聖道：『我逢人則出，出則不為人。』意旨如
J28nB202_p0011a07║何？」師云：「帶水拖泥。」進云：「興化道：『我逢人則不出，出則
J28nB202_p0011a08║便為人。』又作麼生？」師云：「千峰壁立。」進云：「和尚今日是
J28nB202_p0011a09║出？不出？是為人？不為人？」師云：「一任觀瞻。」進云：「恁麼則
J28nB202_p0011a10║倒拈無孔笛，吹出覓知音。」師便打。乃舉五祖演和尚
J28nB202_p0011a11║云：「四五百碩麥，二三千碩稻，好箇休糧方，耆婆不得
J28nB202_p0011a12║妙。」後千巖長和尚拈云：「管取有錢，常住不無，演祖若
J28nB202_p0011a13║是，將無作有，拔貧作富，須還無明始得。米不蓄一粒、
J28nB202_p0011a14║菜不栽一莖，任渠來往者，喫得飽彭亨。」師云：「二遠祖，
J28nB202_p0011a15║一人有錢常住、一人將無作有，俱稱好手。百山這裏，
J28nB202_p0011a16║有錢常住也不能、將無作有也不會，只可牽來補去，
J28nB202_p0011a17║隨分過時，米亦化幾碩、菜亦種幾坵，任他牛與馬，各
J28nB202_p0011a18║自逞風流。或有箇漢出來道：『和尚與麼亦稱好手。』阿
J28nB202_p0011a19║呵呵，將謂無人。」下座。
J28nB202_p0011a20║新剃度請上堂。「未出家時信心已具十分，既出家了
J28nB202_p0011a21║猛力更須百倍，以百倍猛力增十分信心，直至果熟
J28nB202_p0011a22║功成方始無愧。若是靈利底漢，猶不向此中鈍置。如
J28nB202_p0011a23║丹霞和尚於馬祖機下領略便行，何等捷要？所謂：惟
J28nB202_p0011a24║過量人能為過量事。且今日離塵得度一句作麼生
J28nB202_p0011a25║道？金刀削盡娘生髮，皎皎冰輪頂上圓。」
J28nB202_p0011a26║臘八，上堂。居士問：「世尊睹明星便悟，未審悟箇甚麼？」
J28nB202_p0011a27║師云：「不是苦心人不知。」乃云：「六年雪嶺坐如呆，忽拾
J28nB202_p0011a28║明珠笑滿腮，破布千重包不住，忙忙拓出下山來。咄！
J28nB202_p0011a29║這老漢可謂貴買精神賤價賣，爭柰無人承當？彼時
J28nB202_p0011a30║若有箇承當底，亦何用三百餘會長收短販，及至臨
J28nB202_p0011b01║末梢頭本利盡行消折乎？然雖如是，不到真窮處，知
J28nB202_p0011b02║他未肯休。」
J28nB202_p0011b03║戒子請上堂。僧問：「內傳心印，外付袈裟，諸戒師三衣
J28nB202_p0011b04║已具，和尚心印作麼生傳？」師云：「六耳不同謀。」乃云：「一
J28nB202_p0011b05║切有心者，皆應攝佛戒。眾生受佛戒即入諸佛位，此
J28nB202_p0011b06║區區之論也，忽若無佛、無眾生，無心可攝，無戒可受，
J28nB202_p0011b07║又作麼生？到這裏亦須是箇中人始得。且道：箇中人
J28nB202_p0011b08║畢竟在什麼處安身立命？還會麼？生平疏逸無拘束，
J28nB202_p0011b09║酒肆茶坊任意遊，漢地不收秦不管，旋騎驢子過楊
J28nB202_p0011b10║州。」擲拄杖，下座。
J28nB202_p0011b11║謝化士，上堂。僧問：「木鯨擊破塵勞夢，須是作家鐵面
J28nB202_p0011b12║皮，一段殷勤無別事，秪為顯發這些兒。如何是這些
J28nB202_p0011b13║兒？」師吹一吹，云：「會麼？」僧作禮，云：「恁麼則大眾有賴去
J28nB202_p0011b14║也。」師云：「汝也不得無分。」乃云：「山僧前者遣數員宿將
J28nB202_p0011b15║東討西征，南擒北獲，今既各各還師凱奏，豈可勞而
J28nB202_p0011b16║無功？未免鑄箇無文印子，為伊封賞去也。」遂拈拄杖，
J28nB202_p0011b17║卓云：「還知印子受用處麼？」良久，云：「不經汗馬邊庭苦，
J28nB202_p0011b18║誰信勳高蓋代人？」復舉黃龍南云：「世間有五種不易：
J28nB202_p0011b19║一、化者不易，二、施者不易，三、變生為熟者不易，四、端
J28nB202_p0011b20║坐喫者不易，更有一種不易是什麼人？」良久，云：「聻。」便
J28nB202_p0011b21║下座。時翠巖真作首座，藏主問云：「適來和尚道五種
J28nB202_p0011b22║不易是什麼人？」座云：「腦後見腮，莫與往來。」師云：「黃龍
J28nB202_p0011b23║起模畫樣，藏主撥火飛灰，首座看孔下楔，雖則一期
J28nB202_p0011b24║佛事燦然可觀，要且於五種不易底人未曾道著。敢
J28nB202_p0011b25║問大眾：山僧與麼曾道著也未？」喝一喝。
J28nB202_p0011b26║聖節，上堂。「玉蕊金枝，龍姿鳳彩，稟乾坤之秀氣，吸日
J28nB202_p0011b27║月之精英，從上大福德人必具大力量、操大威權、得
J28nB202_p0011b28║大受用，所以靈符炳耀，寶曆綿延，千官劍佩趨蹌，萬
J28nB202_p0011b29║國梯航入貢，政當此日，如何是嵩祝一句？」舉拂子，云：
J28nB202_p0011b30║「北斗清光遠，南山睿筭長。」
J28nB202_p0011c01║歲旦，上堂。僧問：「元正啟祚則不問，萬物咸新事若何？」
J28nB202_p0011c02║師云：「大家含笑面。」進云：「可謂靈瑞符應，光被大千。」師
J28nB202_p0011c03║云：「陳年曆日。」問：「舊歲念九，新年初一，形容動靜，無所
J28nB202_p0011c04║不吉，如何是吉底句？」師云：「三箇兒童輥繡毬。」僧禮拜，
J28nB202_p0011c05║師打云：「莫來攔彼毬門路。」乃云：「元正啟祚，萬物咸新，
J28nB202_p0011c06║拄杖子為什麼依舊黑漆漆地應時納祐，罄無不宜？
J28nB202_p0011c07║水牯牛為什麼不甘水草，偏要犯人苗稼？這兩則語
J28nB202_p0011c08║有人道得，山僧喚侍者另點碗茶來供養。道得、道不
J28nB202_p0011c09║得且置，秪如拄杖子與水牯牛，是一耶？是二耶？」拍膝，
J28nB202_p0011c10║云：「路遠峰高稀客到，聚頭正好共商量。」
J28nB202_p0011c11║因雪上堂。「六出飄飄捲畫圖，平空萬里盡堆珠，烏鴉
J28nB202_p0011c12║凍得嘴頭匾，庭際有人立也無？有般漢便云：『我衲僧
J28nB202_p0011c13║之氣宇衝天，豈肯向這裏住腳，拾人涕唾以當平生？
J28nB202_p0011c14║是即也是，但要誠實履踐，似恁麼虛張大口未可在。
J28nB202_p0011c15║不見道？不是一番寒徹骨，爭得梅華撲鼻香？」
J28nB202_p0011c16║元宵，上堂。「一輪桂轂當空，恐被雲遮；萬架花燈靜夜，
J28nB202_p0011c17║難防雨打。須知吾人分上自有長明不滅底，光光相
J28nB202_p0011c18║照，奕奕交羅，三世佛斂眉莫措，六代祖捕影無繇，而
J28nB202_p0011c19║今勝候既逢，不免圓卻此話。」遂豎拂子，召眾，云：「還委
J28nB202_p0011c20║悉麼？清光萬古復千古，何啻歌樓數夕看？」
J28nB202_p0011c21║解制，上堂。「把住萬重關，不容走作；解開一面網，任其
J28nB202_p0011c22║飛騰。飛騰固是匪殊，羽毛未必無異。燕雀、山雞則不
J28nB202_p0011c23║問，莫有遼天俊鶻？試出來衝突看。」一僧喝，拂袖而出，
J28nB202_p0011c24║師卓拄杖，云：「收。」復云：「此百日期中，水雲共聚，有蒙贊
J28nB202_p0011c25║助，得見完全。今既欲各袂東西，豈可靳片言分付？處
J28nB202_p0011c26║處風柔鴨綠鮮，君家何惜杖頭錢？相逢幸自識機變，
J28nB202_p0011c27║鼻孔莫教亂索穿。」
J28nB202_p0011c28║佛涅槃日，上堂。「如來不出世，亦無有涅槃，以本大願
J28nB202_p0011c29║力，示現自在法。大眾！釋迦老子住世七十餘年，談經
J28nB202_p0011c30║三百餘會，喚作不出世得麼？熙連河側槨示雙趺，化
J28nB202_p0012a01║火闍維，阿難悲淚，喚作無有涅槃得麼？若果與麼會
J28nB202_p0012a02║去，敢保自在法驢年也未夢見。且如何是自在法？」卓
J28nB202_p0012a03║拄杖、云：「李郁桃穠春已半，繡堤黃鳥數聲幽。」
J28nB202_p0012a04║上堂。「子規夜半啼殘月，口口聲聲歸去切，無柰時流
J28nB202_p0012a05║不善聽，枝頭枝底盡紅血。盡紅血，何日歇？明年若弗
J28nB202_p0012a06║再來啼，便是人間好時節。」
J28nB202_p0012a07║道舊至，上堂。僧問：「門內有君子，門外君子至時如何？」
J28nB202_p0012a08║師云：「玉笛橫拈信口吹。」進云：「聲應氣求遐古語，今朝
J28nB202_p0012a09║方信不虛傳。」師云：「且莫喚鐘作甕。」乃云：「門內有君子，
J28nB202_p0012a10║門外君子至，東溪水漲高，北嶺山增翠。政當與麼時
J28nB202_p0012a11║如何？玉笛橫拈信口吹，清音落落動天地。」復舉慈明
J28nB202_p0012a12║因同道相訪，陞座，云：「颯颯涼風景，同人訪寂寥，煮茶
J28nB202_p0012a13║山下水，燒鼎洞中樵。」後楚石拈云：「慈明老人家貧，難
J28nB202_p0012a14║辦素食事，忙不及草書，只是不合將常住物作自己
J28nB202_p0012a15║用。」師云：「禮數周旋，不無慈明，遠祖私用常住，未免取
J28nB202_p0012a16║笑傍人，山僧此者將自己物作常住用去也。」遂展兩
J28nB202_p0012a17║手，云：「調味莫嫌入口淡，論交還我道情濃。」
J28nB202_p0012a18║師過海寧東嶽，禪林悟雲生日，請上堂。「天是天、地是
J28nB202_p0012a19║地、山是山、水是水、人是人、物是物，各安其位、各遂其
J28nB202_p0012a20║生，與麼會去，著衣喫飯蓋是尋常，見色聞聲頭頭不
J28nB202_p0012a21║昧。「然雖如是，但可入佛，不可入魔，直須拶開向上玄
J28nB202_p0012a22║關，透出五陰區宇，酒肆茶坊無罣礙，魔宮虎穴任優
J28nB202_p0012a23║游，獄卒夜叉喚來添香運水，閻羅秦廣與他握臂齊
J28nB202_p0012a24║肩，到這裏，不管涅槃生死，說甚促壽延齡？有時入佛
J28nB202_p0012a25║也由汝，有時入魔也由汝，有時佛魔俱入也由汝，有
J28nB202_p0012a26║時魔佛俱遣也由汝。「是則固是，而今且問諸人：佛之
J28nB202_p0012a27║與魔，是同？是別？若道是同，未具辨別眼在；若道是別，
J28nB202_p0012a28║殿角鴟吻，笑殺闍黎。畢竟意旨如何？兩行古柏當前
J28nB202_p0012a29║翠，一片閒雲自在飛。」卓拄杖，下座。
J28nB202_p0012a30║追薦，上堂。「四月十五日以前，山僧有口無開處；四月
J28nB202_p0012b01║十五日以後，大悲千手莫能量；政當四月十五日，薰
J28nB202_p0012b02║風自南來，殿閣生微涼。有箇信心老居士入此門中，
J28nB202_p0012b03║設供追薦二位先亡，山僧無柰，秪得高登寶座，擊大
J28nB202_p0012b04║法鼓，放大祥光，其光普遍，驚得玉皇大帝、幽冥教主
J28nB202_p0012b05║拱手，互為證據，曰：『善哉，善哉。且喜陳氏嚴慈於一剎
J28nB202_p0012b06║那頃同時解脫，白藕花、香藕花，香味轉長。』若能如是
J28nB202_p0012b07║見，不用哭穹蒼。雖然，居士也須薦取本來父母始得。
J28nB202_p0012b08║秪如本來父母作麼生薦取？」驀豎拂子，云：「還會麼？端
J28nB202_p0012b09║的一毫頭上露，亙今亙古越堂皇。」
J28nB202_p0012b10║超璜請上堂。「絳縣老人花甲子，澉城徐氏一周始，大
J28nB202_p0012b11║心大願慶圓成，明歲從頭又筭起。筭得起，超於彼水
J28nB202_p0012b12║月，簾前光彩多。」驀豎拂，云：「究竟何曾離這裏？猶記當
J28nB202_p0012b13║時法真計氏曾參趙州無字話，忽爾洞然透徹，作偈
J28nB202_p0012b14║曰：『逐日閱經文，如逢舊識人，莫言頻有礙，一舉一回
J28nB202_p0012b15║新。』看他透徹底，等閒開口，迥出尋常，千百世後尤足
J28nB202_p0012b16║敬慕。是汝今日還知麼？般若因該無量壽，都緣累劫
J28nB202_p0012b17║密脩來。」
J28nB202_p0012b18║師生日，禪音、禪果請上堂。僧問：「萬化之源，萬物之母，
J28nB202_p0012b19║慶會一時，壽同千古，如何是慶會一時？」師云：「仰之彌
J28nB202_p0012b20║高，鑽之彌堅。」進云：「如何是壽同千古？」師云：「瞻之在前，
J28nB202_p0012b21║忽焉在後。」進云：「二語已蒙師指示，果滿音圓事若何？」
J28nB202_p0012b22║師便打。進云：「不是法王親嫡子，誰人敢進踏渠門？」師
J28nB202_p0012b23║又打。僧一喝，歸眾，師乃云：「如何是禪音？古槐影裏鬧
J28nB202_p0012b24║吟吟。如何是禪果？梅子枝頭青朵朵。性燥漢，信手拈，
J28nB202_p0012b25║連核和皮一咬百雜碎，原來禪音、禪果沒兩般，獨露
J28nB202_p0012b26║分明秪是我。是我非我，無可不可，現坐道場，焚香擇
J28nB202_p0012b27║火，龍王夜賽月明珠，贏得蟠桃千萬顆。」喝一喝。
J28nB202_p0012b28║法淨師送法被，請上堂。僧問：「織成古錦含春象，一番
J28nB202_p0012b29║提起一番新，如何是一番新？」師云：「低垂疑步障，吹起
J28nB202_p0012b30║作睛虹。」進云：「今朝獅子吼，遍地彩霞生。」師云：「汝向甚
J28nB202_p0012c01║處躲避？」僧喝，師便打。乃云：「蜀錦吳綾攢成五彩，金針
J28nB202_p0012c02║玉線挑出千行，霞光鬥處綺花新，獅子奮來龍鳳活，
J28nB202_p0012c03║頭頭示現，法法全該，舒卷自由，縱橫無礙。以此供佛
J28nB202_p0012c04║祖，則佛祖歡顏；以此耀門庭，則門庭赫奕。門庭赫奕
J28nB202_p0012c05║也，遐邇莫不具瞻；佛祖歡顏也，檀施已霑福利。且今
J28nB202_p0012c06║日在山僧分上畢竟成箇什麼邊事？乘時高掛葉王
J28nB202_p0012c07║座，勝過諸方黑漆屏。」卓拄杖，下座。
J28nB202_p0012c08║眾護法請上堂。「山中無曆日，寒盡不知年，行者驚相
J28nB202_p0012c09║報，文星滿座筵。都云來祝壽，壽量願彌天，打鼓宣新
J28nB202_p0012c10║偈，焚香理舊絃。此時真慶快，何用帛戔戔？且合本同
J28nB202_p0012c11║元一句作麼生道？荊棘弗生田地好，舉頭箇箇是金
J28nB202_p0012c12║僊。」復舉僧問雲門：「如何是和尚家風？」門云：「有讀書人
J28nB202_p0012c13║來報。」師云：「讀書人已在這裏，且作麼生與他相見？」擊
J28nB202_p0012c14║拂云：「一曲鈞天雲外奏，五湖四海盡知音。」
J28nB202_p0012c15║上堂。「慈悲落草，曲為今時，盡令提綱，無人掃地。取用
J28nB202_p0012c16║期乎活變，設施妙在從權，所以古德有言：『諸方是真
J28nB202_p0012c17║金舖，我這裏是雜貨舖。汝若索真金，便與真金；汝若
J28nB202_p0012c18║索皂莢，便與皂莢。究竟將來，總非實事。』真金一句則
J28nB202_p0012c19║不問，與汝皂莢是如何？可憐昔日誨機老，錯認玄泉
J28nB202_p0012c20║是解粘。」
J28nB202_p0012c21║劉青西薦親，上堂。僧問：「五月石榴紅似火，花開見佛
J28nB202_p0012c22║事如何？」師云：「項上有光吞日月。」進云：「恁麼則蓮花國
J28nB202_p0012c23║裏現全身去也。」師云：「面前何地著塵埃？」乃云：「『大丈夫
J28nB202_p0012c24║秉慧劍，般若鋒兮金剛燄，非但能摧外道心，早曾落
J28nB202_p0012c25║卻天魔膽』，永嘉恁麼道，雖則威風凜凜，劍氣逼人，要
J28nB202_p0012c26║且不能起死回生，利益一切。「山僧則不然，大丈夫秉
J28nB202_p0012c27║慧劍，般若鋒兮金剛燄，非但夜臺燭有光，現存獲益
J28nB202_p0012c28║亦靈驗。然此慧劍畢竟從何處得來？汝若識得來處，
J28nB202_p0012c29║自然光芒透發，射斗凌霄，有願皆酬，無恩不報，先慈
J28nB202_p0012c30║佛國依蓮坐，嚴父天宮任意遊。」遂拈拂子，高聲召云：
J28nB202_p0013a01║「青翁！青翁！還信也無？」便下座。
J28nB202_p0013a02║上堂。「遶樹啼鴉，雲間禮樂，堆雲落葉，野叟文章。活潑
J28nB202_p0013a03║潑，絕覆藏，鬧叢叢，無回互。下士聞而大笑，英流見乃
J28nB202_p0013a04║知休，而今若有知休底向山僧面前過，正好一頓痛
J28nB202_p0013a05║棒。何故？喫泉水貴諳地脈。然雖如是，黃金自有黃金
J28nB202_p0013a06║價，終不和沙賣與人。」
J28nB202_p0013a07║上堂。「如何是法？獨木橋流水活活。如何是心？黃鸝飛
J28nB202_p0013a08║過綠楊陰。法即心，心即法，萬象當前信手劄；心非法，
J28nB202_p0013a09║法非心，千聖都來被陸沉。若人於此領悟去，一道靈
J28nB202_p0013a10║明亙古今，政恁麼時，香雲繚繞，鐘鼓交參，居士鼻孔
J28nB202_p0013a11║搭上唇，山僧眼睛掛腦後，忽欲索予言為壽，如何抵
J28nB202_p0013a12║對？還知麼？眉毛卓朔骨撐天，為法心專久愈堅，海屋
J28nB202_p0013a13║有籌齊拓出，大家均此賀堯年。」卓拄杖，下座。
J28nB202_p0013a14║上堂。「盧舍長明鏡、威音不夜燈、瞿曇珠一顆、彌勒杖
J28nB202_p0013a15║頭繩，此四種物於過、現、未來世人富無有餘、貧無不
J28nB202_p0013a16║足，平等平等，隨處得而用之。」以拂子打圓相，云：「山僧
J28nB202_p0013a17║今日搬來奉送眾姓居士，雖則白拈好手，將公物私
J28nB202_p0013a18║作人情，亦可謂酌水獻花，總是他家屋裏事。眾中有
J28nB202_p0013a19║傍不甘底，試出來定奪看。如無，一任伊收起去也。且
J28nB202_p0013a20║收去後又作麼生？樹下酒香留客醉，從教人喚老襄
J28nB202_p0013a21║陽。」
J28nB202_p0013a22║上堂。「物不得其平則鳴。水無聲，風蕩之鳴；草木無聲，
J28nB202_p0013a23║風撓之鳴；拄杖子無聲，山僧用之鳴。敢問諸人：拄杖
J28nB202_p0013a24║子有什麼不平處？」卓一卓，云：「痛打自家親骨肉，叢林
J28nB202_p0013a25║扛鼓返成冤。」
J28nB202_p0013a26║（嘉興府海鹽縣劉門朱氏，法名超浩，捐貲
J28nB202_p0013a27║助刻，祈先嚴養朴公、先慈呂氏、張氏早生
J28nB202_p0013a28║蓮界者。）
J28nB202_p0013a29║
J28nB202_p0013a30║百癡禪師語錄卷第二終