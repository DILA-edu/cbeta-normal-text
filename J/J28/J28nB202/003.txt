J28nB202_p0013b01║百癡禪師語錄卷第三
J28nB202_p0013b02║嗣法門人超宣等編
J28nB202_p0013b03║浙江杭州皇崗太平禪寺語錄
J28nB202_p0013b04║崇禎甲申夏，師在金粟首座寮受請，於七月二十七
J28nB202_p0013b05║日入院，指山門，云：「無鑰無封，八達七通，為什麼有人
J28nB202_p0013b06║到這裏一似撞墻磕壁？」良久，云：「隨我來也。」便入。
J28nB202_p0013b07║佛殿。「洞山麻秤一條繩，楊岐驢子三隻腳，自古迨今，
J28nB202_p0013b08║何止將錯就錯？錯，錯，且展具，蓋覆卻。」
J28nB202_p0013b09║伽藍堂。「受囑靈峰後，金湯永不忘，分明何以報？盡在
J28nB202_p0013b10║一爐香。」
J28nB202_p0013b11║祖師堂。「四七二三端的瞎，門風委地苦難扶，兒孫赤
J28nB202_p0013b12║手無他事。」舉香，云：「秪得隨流學順朱。」
J28nB202_p0013b13║據室。「此是攙旗奪鼓之場，減灶添兵之所，惟許作家
J28nB202_p0013b14║戰客別立生涯，倘或徒勇武夫，性命未免在山僧手
J28nB202_p0013b15║裏。」卓拄杖一下。
J28nB202_p0013b16║拈疏。「字字曇華散彩，言言濯錦成文，提持向上綱宗，
J28nB202_p0013b17║斷盡現前公案。當陽舉起，有眼皆瞻，若也躊躇，從頭
J28nB202_p0013b18║諦聽。」
J28nB202_p0013b19║指法座。「莊嚴寶座，列聖同登，幸自覿面相逢，須知放
J28nB202_p0013b20║過不可。」
J28nB202_p0013b21║拈香。「這瓣香恢有餘地，大莫能名，爇向爐中，端為
J28nB202_p0013b22║今上皇帝祝嚴萬壽，伏願德協少康，立振中興之世
J28nB202_p0013b23║界，明踰光武，丕承烈祖之徽猷。「這瓣香近取諸身，遠
J28nB202_p0013b24║及於物，熱向爐中，奉為闔郡尊官、海寧縣主、本山護
J28nB202_p0013b25║法、太史陳公、銓部吳公、大參陳公、光祿葛公、觀政張
J28nB202_p0013b26║公、并諸孝廉明經、眾姓文學，伏願廣恩波而輝佛日，
J28nB202_p0013b27║披忠赤以佐堯天。「這瓣香有時價重千金、有時分文
J28nB202_p0013b28║不值，四回拈出，熱向爐中，耑為現住金粟堂上本師
J28nB202_p0013b29║費隱容老和尚，用酬法乳。」上首白槌，云：「法筵龍象眾，
J28nB202_p0013b30║當觀第一義。」師云：「要觀第一義，無處可逃避，誰是箇
J28nB202_p0013c01║中人？出來相證據。」僧問：「諸佛出世，大地放光，和尚出
J28nB202_p0013c02║世，未審作麼生？」師云：「古策風高。」進云：「人天交接，四眾
J28nB202_p0013c03║臨筵，請師直指。」師便打。問：「如何是太平境？」師云：「山僧
J28nB202_p0013c04║今日初到。」「如何是境中人？」師云：「箇箇眉毛橫八字。」進
J28nB202_p0013c05║云：「人境已蒙師指示，還有向上事也無？」師云：「向上看。」
J28nB202_p0013c06║僧喝，師打云：「情知汝這一喝。」乃云：「法無住相，著相乖
J28nB202_p0013c07║宗，道不虛行，隨行得路。是以古今知識運本分鉗鎚，
J28nB202_p0013c08║握金剛寶劍，於一切處開鑿人天眼目，剪除衲子命
J28nB202_p0013c09║根，出沒卷舒悉皆自由自在。矧皇崗勝境，太平道場，
J28nB202_p0013c10║二水瀠環，三橋疊拱。
J28nB202_p0013c11║聖天子綸音聿煥，眾宰輔德望儼然，茲則請命嚴▆，
J28nB202_p0013c12║自當曳杖前赴，豈敢囊藏被蓋，正令不為主持？且主
J28nB202_p0013c13║持正令一句如何道？還委悉麼？掀翻海嶽求知己，扭
J28nB202_p0013c14║轉乾坤見太平。」復舉三聖云：「我逢人則出，出則不為
J28nB202_p0013c15║人。」興化云：「我逢人則不出，出則便為人。」師云：「經文緯
J28nB202_p0013c16║武，力扶濟北宗風，還這二老漢始得。雖然，若到山僧
J28nB202_p0013c17║門下，每人各要一頓棒在。敢問大眾：那裏是他喫棒
J28nB202_p0013c18║處？具透關眼者，試請辨看。」
J28nB202_p0013c19║請兩序，上堂。「烹金琢玉予之任，荷教扶宗眾力深，先
J28nB202_p0013c20║哲有言猶記得，事難方表丈夫心。」
J28nB202_p0013c21║中秋，上堂。僧問：「野老無私願，歌謠樂太平，如何是太
J28nB202_p0013c22║平時節？」師云：「堯風淡蕩。」進云：「一輪光皎潔，萬里絕瑕
J28nB202_p0013c23║痕。」師云：「猶有浮雲在。」乃云：「桂魄十分圓，秋光一半盡，
J28nB202_p0013c24║偶然憶著他，拄杖聊通信。」驀拈拄杖，卓云：「信已通也，
J28nB202_p0013c25║且道：他在那裏？」復卓一卓，云：「莫向浮雲深處覓，又憑
J28nB202_p0013c26║絃管再吹開。」
J28nB202_p0013c27║陳旭永脩薦，上堂。僧問：「當陽拈出無私句，喚醒南柯
J28nB202_p0013c28║夢裏人，政當恁麼時，凌太夫人在什麼處？」師云：「天下
J28nB202_p0013c29║人摸索不著。」進云：「可謂撒手了無男女相，大千何處
J28nB202_p0013c30║不風流？」師云：「賴遇闍黎證明。」僧禮拜，師乃云：「母氏劬
J28nB202_p0014a01║勞恩，過於蓋與載，碎身不足酬，般若力能賽。若論此
J28nB202_p0014a02║般若力完全畢備，居士未起一念時已為令先慈拔
J28nB202_p0014a03║薦了也，未到太平時令先慈已受薦了也，又何待山
J28nB202_p0014a04║僧登曲彔木，鼓兩片皮，始為得哉？「然事無一向，不免
J28nB202_p0014a05║略敘數言以塞來命。金飆戰葉，玉杵鳴秋，昔與麼去，
J28nB202_p0014a06║茲復何求？萱室沉寥兮兒猶遠慕，羅衣灑脫兮娘卻
J28nB202_p0014a07║自繇，一段嘗光無掩覆，乘緣端不在蓮舟。且畢竟在
J28nB202_p0014a08║什麼處安身立命？」遂豎拂，云：「還見麼？切忌認影迷頭。」
J28nB202_p0014a09║擊香几，下座。
J28nB202_p0014a10║開爐，上堂。僧問：「古佛與露柱相交合，談何事？」師云：「聾
J28nB202_p0014a11║人應得聞。」進云：「三條椽下，七尺單前，又作麼生？」師云：
J28nB202_p0014a12║「大家自摸索。」進云：「太平有制從師結，腳下無私任我
J28nB202_p0014a13║行。」師云：「三千里外過崖州。」問：「眼生三角，頭峭五嶽，不
J28nB202_p0014a14║與麼來時如何？」師云：「殷勤送出荒郊外。」進云：「政與麼
J28nB202_p0014a15║來時如何？」師便打。進云：「杲日當空天色暖，從今喜唱
J28nB202_p0014a16║太平歌。」師云：「不易道將來。」問：「如何是爐中事？」師云：「一
J28nB202_p0014a17║堆烈燄貫天紅。」進云：「忽有箇不受鉗鎚底又作麼生
J28nB202_p0014a18║招接？」師云：「腦後也須粉碎。」僧拂袖，云：「男兒自有衝天
J28nB202_p0014a19║志，不向他人行處行。」師云：「少賣弄。」乃以拄杖卓一卓，
J28nB202_p0014a20║喝一喝，云：「臨濟大師來也，是汝諸人且作麼生與他
J28nB202_p0014a21║相見？有般漢聞與麼道，便云：『幸自太平無象，何用好
J28nB202_p0014a22║肉剜瘡？』似這等見解，三十年後有人索飯錢在。「然當
J28nB202_p0014a23║爐不避火迸，忠言不避截舌，斬將搴旗，衲僧家尋常
J28nB202_p0014a24║手段，苟能於人天眾前主賓互換，敲唱雙行，把臨濟
J28nB202_p0014a25║大師拖出頭來亂槌一頓？山僧到這裏終不敢壓良
J28nB202_p0014a26║為賤。其或未能，一者、紅爐猛燄，二者、信施難消，是汝
J28nB202_p0014a27║諸人百日期中更須仔細始得。」復卓一卓，下座。
J28nB202_p0014a28║追薦，上堂。僧問：「生若流水，死猶落花，落花流水則不
J28nB202_p0014a29║問，薦拔一句事如何？」師云：「透脫千差路。」進云：「畢竟還
J28nB202_p0014a30║有生死也無？」師云：「自己看取。」進云：「轉身時節好，黃菊
J28nB202_p0014b01║綻東籬。」師云：「汝作麼生轉身？」僧無語，師云：「壁上畫風
J28nB202_p0014b02║車。」乃云：「多年枯骨冷如冰，睡熟夜臺曉未曾。」呈拄杖，
J28nB202_p0014b03║云：「但向棒頭開隻眼，無依無倚任騰騰。」復舉世尊因
J28nB202_p0014b04║耆婆善別音響，至塚間見數髑髏，遂敲一髑髏，問耆
J28nB202_p0014b05║婆云：「此生何處？」耆云：「生人道。」世尊又敲一云：「此生何
J28nB202_p0014b06║處？」耆云：「生天道。」世尊又別敲一云：「此生何處？」耆罔知
J28nB202_p0014b07║生處。師云：「大小耆婆被世尊覿面瞞卻，當時待別敲
J28nB202_p0014b08║一云：『此生何處？』便云：『生佛道。』看他世尊作麼生合煞？
J28nB202_p0014b09║秪如茲者靈熙居士請山僧為薦過去嚴慈及令先
J28nB202_p0014b10║叔，且道：這三位亡靈生在何處？眾中莫有知生處者
J28nB202_p0014b11║麼？試道道看。」眾下語不契，師云：「三段不同，收歸上科。」
J28nB202_p0014b12║卓拄杖，下座。
J28nB202_p0014b13║上堂。僧問：「少室家風五傳而至曹溪支分派列，門庭
J28nB202_p0014b14║雖異，根本一般，政當恁麼時，願聞演唱。」師云：「無孔鐵
J28nB202_p0014b15║鎚驀面擲。」進云：「三要印開朱點窄，未容擬議主賓分，
J28nB202_p0014b16║如何是臨濟下事？」師云：「霹靂轟天。」進云：「鋒前有語離
J28nB202_p0014b17║情謂，格外玄機孰可親？如何是雲門下事？」師云：「鐵旗
J28nB202_p0014b18║鐵鼓。」進云：「君臣道合時雍泰，回互機全不露鋒，如何
J28nB202_p0014b19║是曹洞下事？」師云：「線去絲來。」進云：「一顆圓明無向背，
J28nB202_p0014b20║當陽拈出有多般，如何是溈仰下事？」師云：「音律克諧。」
J28nB202_p0014b21║進云：「綠水青山全體現，森羅萬象笑顏開，如何是法
J28nB202_p0014b22║眼下事？」師云：「任汝看取。」進云：「覿面無回互，臨機有卷
J28nB202_p0014b23║舒，和尚門下又作麼生？」師便打。進云：「可謂水歸巨海
J28nB202_p0014b24║波濤闊，雲到蒼梧氣象閒。」師云：「莫來打葛藤。」乃云：「道
J28nB202_p0014b25║人於世不必強求，隨緣任運觸處風流，所以山僧在
J28nB202_p0014b26║建州數載，三次居山，自有山中光景、山中受用，喬松
J28nB202_p0014b27║萬本，脩竹千竿，虎嘯猿啼，飛泉響荅，無事扶笻雲外
J28nB202_p0014b28║望，笑看紅日上高峰。「迄今暫住在這裏，便有這裏一
J28nB202_p0014b29║段光景、一段受用，殿閣插空，桑田遍野，門外三橋曳
J28nB202_p0014b30║曳，簷前群雀喧喧，更無閒事掛胸懷，粥飯二時安分
J28nB202_p0014c01║過。同生同死底，許伊鼓拍相從；喫醋喫鹽底，任伊背
J28nB202_p0014c02║地撫掌。且道：憑箇什麼得什麼自在？頂𩕳豎亞摩醯
J28nB202_p0014c03║眼，天上人間不可陪。」
J28nB202_p0014c04║冬至，上堂。僧問：「寒梅破玉，石筍抽條，君子道長，小人
J28nB202_p0014c05║道消。」喝一喝，云：「且道：還屬遷變也無？」師云：「衲僧分上
J28nB202_p0014c06║無許多事。」進云：「可謂萬象之中能作主，逐隊隨群實
J28nB202_p0014c07║可憐。」師云：「汝為甚逐隊隨群也？」進云：「不經洗耳池邊
J28nB202_p0014c08║過，肯信人間有是非。」師云：「又在語脈裏轉卻。」乃云：「山
J28nB202_p0014c09║僧一條拄杖尋常，不欲胡亂打人，秪要豎在黑暗裏，
J28nB202_p0014c10║令汝不覺不知，忽然沒興磕著，如枯幹華開，冰河燄
J28nB202_p0014c11║發，他時異日向南頭買貴、北頭賣賤，也不為分外。何
J28nB202_p0014c12║故？時節若至，其理自彰。然雖如是，若非跨灶衝樓去，
J28nB202_p0014c13║猶屬吾門客作兒。」復舉慈明於冬日榜僧堂前作此
J28nB202_p0014c14║字【圖】，其下註云：「若人識得，不離四威
J28nB202_p0014c15║儀中。」首座顧謂眾云：「和尚今日放參。」明聞而笑之。師
J28nB202_p0014c16║云：「慈明老祖於無陰陽地上畫出鳥跡蟲文，直得鬼
J28nB202_p0014c17║泣神號，蒼黃斂衽。山僧此者依樣摸一本施呈，敢問
J28nB202_p0014c18║大眾：還識得也無？」良久，云：「莫謂外孫齏臼少，相教舉
J28nB202_p0014c19║筆亂塗鴉。」
J28nB202_p0014c20║上堂。眾集定，乃云：「幸自大家肌骨好，何須對鏡畫蛾
J28nB202_p0014c21║眉？」便下座。
J28nB202_p0014c22║大佛開光，上堂。僧問：「全身示現度娑婆，霜雪堆頭鳥
J28nB202_p0014c23║作窠，夜睹明星則不問，放光動地是如何？」師云：「人天
J28nB202_p0014c24║共見。」進云：「頂門正眼無藏覆，爍破三千及大千。」師云：
J28nB202_p0014c25║「阿誰不仰此時風？」進云：「秪如昔日雲門打殺，今朝施
J28nB202_p0014c26║主裝嚴，古今各出隻手，未審是同？是別？」師云：「別是一
J28nB202_p0014c27║家春。」進云：「可謂將此深心奉塵剎，是則名為報佛恩。」
J28nB202_p0014c28║師云：「只消這一句。」問：「佛真法身猶若虛空，應物現形
J28nB202_p0014c29║如水中月，今日現形也，如何慶讚？」師云：「禮拜著。」進云：
J28nB202_p0014c30║「今佛放光明，助發實相義，如何是實相義？」師云：「殿前
J28nB202_p0015a01║古柏勢如虯。」進云：「某則不然。」師云：「汝又作麼生？」進云：
J28nB202_p0015a02║「片石自堅君子契，好花當舞太平春。」師云：「猶是這般
J28nB202_p0015a03║消息。」乃云：「丹霞燒，雲門打，威風凜凜遍天下，酬恩報
J28nB202_p0015a04║德世無倫，爭似花園查大姐？運出家珍願力弘，裝嚴
J28nB202_p0015a05║丈六金身也，而今畢備為開光，就請山僧揚般若，回
J28nB202_p0015a06║向老年福壽康，生生世世絕瀟灑，并諸過去的宗親
J28nB202_p0015a07║承斯善利超越者，回向即不無，秪如釋迦老子是有
J28nB202_p0015a08║光可開耶？無光可開耶？若言其有，帶累山僧眉鬚墮
J28nB202_p0015a09║落；若言其無，誰肯與麼發殊勝心？苟非親證自己一
J28nB202_p0015a10║片光明，到此際未免如鼠入牛角，轉身無路。且如何
J28nB202_p0015a11║是自己底光明？」呈拄杖，云：「還見麼？巍巍逼塞虛空際，
J28nB202_p0015a12║歷落當陽古至今。」卓一卓，下座。
J28nB202_p0015a13║臘八，上堂。僧問：「明星已睹成饒舌，今朝提起事如何？」
J28nB202_p0015a14║師云：「爍破汝面門。」進云：「不惜眉毛重吐露，知音能得
J28nB202_p0015a15║有幾人？」師云：「灼然灼然。」乃云：「夜半踰城，不安本分；埋
J28nB202_p0015a16║頭雪嶺，自昧風光；臘八觀星，眼中著屑；下山教化，惡
J28nB202_p0015a17║語傷人。這箇沒意智漢，今日暗想將來，雖是用盡己
J28nB202_p0015a18║心，笑破他口，卻有一種奇特處，令我徹骨難忘。諸人
J28nB202_p0015a19║要見他奇特處麼？山僧放下面皮，徹骨相為去也。」拈
J28nB202_p0015a20║拄杖，下座，打散。
J28nB202_p0015a21║爾潛居士請上堂。僧問：「格外全提一句作麼生道？」師
J28nB202_p0015a22║云：「放汝三十棒。」僧喝，師打云：「直待雨淋頭。」進云：「路逢
J28nB202_p0015a23║達道人，不將語默對，將什麼對？」師又打，云：「秪恁麼對。」
J28nB202_p0015a24║居士問：「臘月初八已往，臘月三十未來，政當恁麼時，
J28nB202_p0015a25║請師直指西來意。」師云：「寒梅纔破萼。」進云：「恁麼則坐
J28nB202_p0015a26║斷兩頭去也。」師云：「恰是。」進云：「昔年壽聖祝聖壽，今日
J28nB202_p0015a27║皇崗慶太平。」師云：「還知太平消息麼？」士一喝，便禮拜，
J28nB202_p0015a28║師乃云：「古柏垂枝翠，寒梅破萼多，毳衣相對立，端的
J28nB202_p0015a29║事如何？拈起舊時氈拍板，迎風共唱太平歌，政當此
J28nB202_p0015a30║際，畢竟誰是知音者？董家村裏老維摩。」復舉古德拈
J28nB202_p0015b01║拄杖，云：「識得這箇，一生參學事畢。」又有云：「識得這箇，
J28nB202_p0015b02║更須買草鞋行腳。」師云：「太平則不然，識得這箇，抵償
J28nB202_p0015b03║施主有分。」
J28nB202_p0015b04║上堂。「直釣釣鯤鯨，曲釣釣龜鱉，古人與麼取用，可謂
J28nB202_p0015b05║善酌時宜。太平從來性拙，秪用直釣，不論鯤鯨與龜
J28nB202_p0015b06║鱉，隨他負命上鉤來。」驀豎拂，左右顧視，云：「即今莫有
J28nB202_p0015b07║上鉤著麼？」良久，云：「且捲絲綸歸舊塢，免教風雪冷侵
J28nB202_p0015b08║衣。」下座。
J28nB202_p0015b09║歲旦，上堂。僧問：「昨夜獼猴還古洞，勘破陷虎之機；今
J28nB202_p0015b10║朝雞唱五更前，拋出險崖之句。新故交加則固是，祝
J28nB202_p0015b11║聖拈香事若何？」師云：「祥雲捧日。」進云：「祥雲捧日與新
J28nB202_p0015b12║年頭佛法，是同？是別？」師云：「莫作恁麼見解。」進云：「恁麼
J28nB202_p0015b13║則乾坤育聖德，萬物共霑恩也。」師云：「喜慶有分。」乃云：
J28nB202_p0015b14║「韶陽一曲，臘月二十五，太平移向新年頭，吹唱端為
J28nB202_p0015b15║聖明御極之初，嵩祝萬壽，直得風和日暖，五彩雲凝，
J28nB202_p0015b16║鳳舞龍蟠，千祥駢集，人人歌至化，在在樂無虞。然雖
J28nB202_p0015b17║如是，且道：這一曲從什麼處得來？又作麼生吹唱？灼
J28nB202_p0015b18║然不落宮商調，自有徽音動地天。」擊拂子，下座。
J28nB202_p0015b19║春日，上堂。「疾如風，爍如電，六臂三頭，千化萬變，雖然
J28nB202_p0015b20║與汝說得分明，各宜親見一面，莫學福州人吟詩，也
J28nB202_p0015b21║道雪花飛片片。秪如親見面時又且如何？阿呵呵，動
J28nB202_p0015b22║人春色不須多。」
J28nB202_p0015b23║解制，上堂。僧問：「古人解制，向萬里無寸草處去，今日
J28nB202_p0015b24║解制，未審向什麼處去？」師云：「遠道擎空缽，深山踏落
J28nB202_p0015b25║花。」進云：「忽有問格外機聲前句，和尚又如何荅他？」師
J28nB202_p0015b26║云：「痛與三十棒。」進云：「路遠夜長休把火，大家吹滅暗
J28nB202_p0015b27║中行。」師云：「道得亦相應。」乃云：「霜風凜洌叵耐，衲子爐
J28nB202_p0015b28║邊作隊，喜得春日融和，不免打開布袋，出門任汝西
J28nB202_p0015b29║東，要具金毛氣概，逢人即便咬翻，勿比韓盧逐塊，他
J28nB202_p0015b30║時想念歸來，我宗一脈永賴。」良久，云：「太平與麼道，也
J28nB202_p0015c01║是嫫母憐兒，忘卻醜態。」喝一喝。
J28nB202_p0015c02║出關，請上堂。僧問：「三載無端自活埋，千重百匝擊難
J28nB202_p0015c03║開，今朝忽斷連環鎖，爛熳春光遍九垓。條款已供，請
J28nB202_p0015c04║師一鑑。」師以拄杖卓一卓。進云：「向上還有事也無？」師
J28nB202_p0015c05║便打。僧喝，師復打，乃云：「折籬障壁未是作家，把纜放
J28nB202_p0015c06║卅豈為好漢？須知衲僧手段實不恁麼，擊開佛祖重
J28nB202_p0015c07║關，跳出舊時窠臼，直下如戴角猛虎，搖岳驚群，奮爪
J28nB202_p0015c08║獰龍，衝雲搏浪，千聖牢籠不住，萬法綴繫無從，政當
J28nB202_p0015c09║今日，功成行滿一句又如何話會？彼此風流多意氣，
J28nB202_p0015c10║相邀踏賞太平春。」
J28nB202_p0015c11║陳氏行常請上堂。僧問：「春風淡蕩，春氣和融，底事分
J28nB202_p0015c12║明則不問，今朝陞座意如何？」師云：「一顆圓珠常燦爛。」
J28nB202_p0015c13║進云：「秪如佛法遍天下，未審閨閣中還有佛法也無？」
J28nB202_p0015c14║師云：「有。」進云：「恁麼則水月簾前冰骨女，堅貞猶比歲
J28nB202_p0015c15║寒松。」師云：「不妨被汝道著。」乃云：「三月好春光，柳垂金
J28nB202_p0015c16║線長，少林端的旨，覿面不囊藏。恁麼會，莫思量，本有
J28nB202_p0015c17║靈明事事彰，繡閣翛然忘晝永，南山古柏愈深蒼。」復
J28nB202_p0015c18║舉當時溫州陳道婆嘗遍參名宿，後於長老山淨和
J28nB202_p0015c19║尚語下發明，作偈云：「高坡平頂上，盡是採樵翁，人人
J28nB202_p0015c20║盡懷刀斧意，不見山花映水紅。」師云：「好箇山花映水
J28nB202_p0015c21║紅，可惜無人證據太平，今日為伊證據去。」遂豎起拂
J28nB202_p0015c22║子，云：「還見陳道婆麼？」便下座。
J28nB202_p0015c23║清明，上堂。「清明時節雨紛紛，途路禪流聞不聞？欲識
J28nB202_p0015c24║祖翁何處是？灼然秪在杏花村。」驀拈拄杖，指云：「杏花
J28nB202_p0015c25║村已在這裏，祖翁聻。」乃云：「萬福，萬福。」下座。
J28nB202_p0015c26║佛誕，追薦，請上堂。「生以不生生為生義，白雲飛掛門
J28nB202_p0015c27║前樹；死以不死死為死義，風送落花紅滿地。散離和
J28nB202_p0015c28║合各隨宜，根本繇來無變異，但能窮究豁然明，當下
J28nB202_p0015c29║頓超佛祖位。寶劍倚天光逼人，外魔一切咸驚悸，塵
J28nB202_p0015c30║塵示現度迷情，那有輪迴惡業累？「如是，則知釋迦老
J28nB202_p0016a01║子於此日生，生本不生；心蓮上座於此日死，死本不
J28nB202_p0016a02║死。生本不生，無生可慶；死本不死，無死可追。政當恁
J28nB202_p0016a03║麼時，且道：釋迦老子與心蓮上座畢竟在什麼處安
J28nB202_p0016a04║著？還委悉麼？不見道？天上天下，惟我獨尊。」卓拄杖，下
J28nB202_p0016a05║座。
J28nB202_p0016a06║師誕日，結夏，上堂。「父母未生前面目、臨濟喫黃檗三
J28nB202_p0016a07║頓痛棒、百丈野狐、巖頭末後句，是汝諸人一一覷透
J28nB202_p0016a08║也未？若一一覷透去，則不用九旬禁足，三月安居，更
J28nB202_p0016a09║說什麼應驗蠟人，如鵝護雪？直得常光廓爾，蕩蕩無
J28nB202_p0016a10║拘，盡虛空華藏剎海悉皆遊戲出入之場，任是黃面
J28nB202_p0016a11║婆伽十二圓覺也須倒退幾步。「眾中或有與麼漢出
J28nB202_p0016a12║來互相激揚，非惟此日佛事光增，抑且慶讚山僧有
J28nB202_p0016a13║分；如無，炎威雖漸逼，殿閣喜生涼，不妨向三條椽下
J28nB202_p0016a14║東覷西覷，忽然冷地覷透，亦未可定。」
J28nB202_p0016a15║端午，上堂。舉臨濟問僧：「甚處來？」僧便喝。濟揖坐，僧擬
J28nB202_p0016a16║議，濟便打。又一僧來，濟豎起拂子，僧禮拜，濟便打。復
J28nB202_p0016a17║見僧來，濟亦豎起拂子，僧不顧，濟亦打。徑山杲頌云：
J28nB202_p0016a18║「五月五日午時書，赤口毒舌盡消除，更饒急急如律
J28nB202_p0016a19║令，不須門上畫蜘蛛。」師云：「大小徑山，一道神符，亦有
J28nB202_p0016a20║箇驗處，只是要見臨濟太遠在，且如何得見臨濟去？」
J28nB202_p0016a21║遂拈拄杖，下座，打散。
J28nB202_p0016a22║上堂。「諸佛道不著底句，太平滿口道著；祖師拈不出
J28nB202_p0016a23║底機，太平信手拈出。拈得出，是何物？」卓拄杖，云：「梅雨
J28nB202_p0016a24║乍晴原隰翠，皇崗橋上有人行。」
J28nB202_p0016a25║陳榜眼入寺，上堂。舉宋時徑山杲禪師因陳榜眼至，
J28nB202_p0016a26║舉白雲端頌《楞嚴經》中「吾不見時，何不見吾不見之
J28nB202_p0016a27║處」話，云：「堂前露柱久懷胎，生下孩兒頗俊哉，未會語
J28nB202_p0016a28║言先作賦，一操直取狀元來。」隨後拈云：「敢問諸人：還
J28nB202_p0016a29║知師翁落處麼？若知落處，便識得狀元；若也未知，徑
J28nB202_p0016a30║山為你指出：有利無利，不離行市，放過一著，落在第
J28nB202_p0016b01║二。」師云：「徑山老漢說亦說得有來由，只是未了。太平
J28nB202_p0016b02║此者要見千載一時，不免鋪花錦上去也。放過一著，
J28nB202_p0016b03║落在第二，赫奕聲光，喧天震地，作王室之股肱，立英
J28nB202_p0016b04║才之標幟，鰲禁風生絕點塵，返思鷲嶺有何異？且今
J28nB202_p0016b05║日台旆光臨一句作麼生道？撥轉如來正法輪，是則
J28nB202_p0016b06║名為親受記。」
J28nB202_p0016b07║上堂。「張空火傘熱難當，何處幽陰可隱藏？莫道太平
J28nB202_p0016b08║無款待，濃煎幾碗辣椒湯。為什麼如此？要伊通身汗
J28nB202_p0016b09║出，徹骨清涼，忽有云：『某甲不喫。』似這等冷地坐漢病
J28nB202_p0016b10║在膏肓。大眾！而今泛泛之流多作恁麼見解。」喝一喝，
J28nB202_p0016b11║下座。
J28nB202_p0016b12║解夏，上堂。「木葉正驚秋，解開布袋頭，乾坤如許闊，任
J28nB202_p0016b13║汝自優遊。記得昔日翠巖示眾云：『一夏與兄弟東語
J28nB202_p0016b14║西話，看翠巖眉毛在麼？鉤錐在手，照用同時，還他老
J28nB202_p0016b15║翠巖。』太平這裏則不然，何故？一夏以來，總不曾與兄
J28nB202_p0016b16║弟東語西話，兩道眉毛依舊橫在眼上，諸人決定是
J28nB202_p0016b17║見也。然雖如是，前途有人問著又作麼生抵對？於此
J28nB202_p0016b18║抵對分明，方不枉太平過夏。」
J28nB202_p0016b19║退院回，上堂。「時勢兩窮，自知退身有分，人情恰好，何
J28nB202_p0016b20║妨熟處為家？掇轉古杖頭，打開舊舖面，太平曲調特
J28nB202_p0016b21║地重宣，濟北綱宗從新整頓，謾道再來，半文不值，須
J28nB202_p0016b22║信此際後會難逢，紅輪杲杲印天心，灼然大智圓明，
J28nB202_p0016b23║體無背向，寶鐸雙雙鳴殿角，果爾聲和響順，理絕差
J28nB202_p0016b24║殊。政當今日，濟北綱宗即不問汝諸人，秪如太平曲
J28nB202_p0016b25║調，諸人還記得麼？」良久，擊拂子，云：「箇中無限低回意，
J28nB202_p0016b26║貴在知音側耳聽。」
J28nB202_p0016b27║中秋，上堂。「者也之乎，浪費工夫，行棒行喝，遍地荒蕪。
J28nB202_p0016b28║若是皮下有血底，只消道箇不必。何故？此夜一輪滿，
J28nB202_p0016b29║清光何處無？」
J28nB202_p0016b30║新剃度請上堂。僧問：「金刀剪斷青絲髮，便是牟尼佛
J28nB202_p0016c01║子孫，三千威儀、八萬細行則不問，獨脫無依一句作
J28nB202_p0016c02║麼生道？」師便打。進云：「竹密不妨流水過，山高豈礙白
J28nB202_p0016c03║雲飛？」師云：「誰人解此意？令我憶丹霞。」乃云：「三界無安，
J28nB202_p0016c04║四生拘促，既離愛網，須報深恩。秪如深恩作麼生報？
J28nB202_p0016c05║莫是誦幾卷經、持幾行咒麼？且喜沒交涉。莫是念幾
J28nB202_p0016c06║遍佛、燒幾炷香麼？且喜沒交涉。莫是出入叢林，學幾
J28nB202_p0016c07║句禪、聽幾句教麼？且喜沒交涉。」遂呈拄杖，云：「爭似這
J28nB202_p0016c08║箇超宗越格，蓋色騎聲，八面玲瓏，十方洞達？倘能於
J28nB202_p0016c09║此徹證根源，直截擔荷，自與乃佛乃祖握臂並行，生
J28nB202_p0016c10║死不憂、涅槃不愛，隨緣放曠，應物施為，從前願力了
J28nB202_p0016c11║然，一切深恩報盡。如是出家為僧不亦善乎？」復呈拄
J28nB202_p0016c12║杖，高聲召云：「達源！達源！你還肯恁麼也無？後生可畏
J28nB202_p0016c13║頭纔白，切忌空拋白了頭。」
J28nB202_p0016c14║上堂。「天得一以清，地得一以寧，君王得一而天下平，
J28nB202_p0016c15║衲僧得一又且如何？負日晴軒成坐睡，夢隨鷗鷺落
J28nB202_p0016c16║江村。」
J28nB202_p0016c17║辭眾，上堂。「善始善終，道人操守；知進知退，衲子機關。
J28nB202_p0016c18║機關既別，操守亦真，去住自可隨緣，終無絲毫繫念。
J28nB202_p0016c19║無繫念，絕疏親，楖栗橫擔不顧人，且向秦溪深處也，
J28nB202_p0016c20║偷閒笑破碧桃春。」
J28nB202_p0016c21║杭州金山長慶禪寺語錄
J28nB202_p0016c22║入院，至山門基，云：「無門之門，是為法門。且道：路頭在
J28nB202_p0016c23║什麼處？」以拄杖劃一劃，云：「還見麼？」
J28nB202_p0016c24║佛殿。「古殿苔封山色冷，虛堂午寂梵聲沉，釋迦老子
J28nB202_p0016c25║雖則善於藏身，爭柰新長慶未肯放過在？」
J28nB202_p0016c26║方丈。「擦粉塗脂，敗家種草，藏牙伏爪，怯膽禪和，直饒
J28nB202_p0016c27║不涉兩途，正好劈脊打趁。何故？據斯室，行斯令。」
J28nB202_p0016c28║指法座。「這箇寶座，登陟寔非容易新，長慶今日又作
J28nB202_p0016c29║麼生？」良久，云：「自從踏斷毘盧頂，幾度臨危一坦平。」
J28nB202_p0016c30║拈香祝　聖畢，次拈香，云：「此瓣香，多少人求之弗得？
J28nB202_p0017a01║多少人得之弗能用？幸自可憐生，亦已得而用之，次
J28nB202_p0017a02║第五回供養我金粟本師費老和尚，用酬法乳。」上首
J28nB202_p0017a03║白槌竟，師云：「秋山削玉水磨銅，斜抱雲和寄此中，一
J28nB202_p0017a04║曲輕彈絃韻好，知音誰是請相通。」僧問：「昔日太平，今
J28nB202_p0017a05║朝長慶，太平玄旨則不問，長慶宗乘事若何？」師云：「桂
J28nB202_p0017a06║子正香飄。」進云：「這是和尚底，如何是學人底？」師云：「你
J28nB202_p0017a07║也須領取好。」進云：「數縷金繩開覺路，一帆寶筏渡迷
J28nB202_p0017a08║津，學人已霑恩去也。」師云：「知即得。」問：「如何是長慶境？」
J28nB202_p0017a09║師云：「湖光淡蕩。」進云：「如何是境中人？」師云：「我坐汝立。」
J28nB202_p0017a10║進云：「人境已蒙師指示，斬新條令句如何？」師云：「與汝
J28nB202_p0017a11║一頓棒。」乃云：「長慶門前，天寬地闊；化螺池畔，竹翠松
J28nB202_p0017a12║青。頭頭顯露無私，隨方任我展演。所以道：衲僧家絕
J28nB202_p0017a13║固必乘興而住，遇緣即宗，劈開摩醯正眼，拋出楊岐
J28nB202_p0017a14║金圈，照用同時，主賓互換，羅龍網鳳，碎鎖敲枷，直教
J28nB202_p0017a15║古佛眉尖放光，那管法堂草深一丈？「雖然，此猶是新
J28nB202_p0017a16║長慶尋常為人處，秪如人境相稱一句作麼生道？碧
J28nB202_p0017a17║溪流不盡，千古美無虧。」復舉昔時長慶慧稜禪師往
J28nB202_p0017a18║來雪峰，玄沙二十年坐破七箇蒲團，不明此事，一日
J28nB202_p0017a19║捲簾忽然大悟，作頌云：「也太差，也大差，捲起簾來見
J28nB202_p0017a20║天下，有人問我解何宗，拈起拂子劈口打。」師云：「看他
J28nB202_p0017a21║古人，二十年來真實履踐則不無，若要箇箇依樣畫
J28nB202_p0017a22║葫蘆，未免遞相鈍置。新長慶從來不曾坐破蒲團，即
J28nB202_p0017a23║今日亦無甚蒲團與你坐破，只有一座破殿、數間破
J28nB202_p0017a24║屋，大家團圞共聚，你纔進前如何，驀拈拄杖便打。且
J28nB202_p0017a25║道：與古人是同？是別？還委悉麼？莫怪渠儂多意氣，當
J28nB202_p0017a26║年曾謁聖明君。」
J28nB202_p0017a27║冬至，上堂。「是法住法位，世間相常住，金山頂枯幹抽
J28nB202_p0017a28║條，長慶湖寒冰燄起，燈籠露柱依舊寂寂無言，惟有
J28nB202_p0017a29║白牯黧奴互相慶賀，曰：『且喜，且喜。』喜箇甚麼？日愛霜
J28nB202_p0017a30║明春信到，冷梅橋畔暗香浮。」
J28nB202_p0017b01║臘八，尼古恒請上堂。僧問：「雪山敗闕，長慶增輝，端的
J28nB202_p0017b02║一句，請師指陳。」師云：「逼塞虛空。」進云：「秪如昔日趙州
J28nB202_p0017b03║訪二庵主，主俱豎拳，意旨如何？」師云：「鐵鎚無孔。」進云：
J28nB202_p0017b04║「今日庵主來訪長慶又作麼生？」師云：「也不較多。」進云：
J28nB202_p0017b05║「可謂縱奪誇好手，相逢兩作家。」師云：「不須重註破。」乃
J28nB202_p0017b06║云：「雲收午夜，星燦長空，今古恒然，本無變異。叵耐瞿
J28nB202_p0017b07║曇不唧溜，向這裏刺破雙睛，卻走入鬧藍中，哆哆和
J28nB202_p0017b08║和，致令後代兒孫若男若女依模做樣，列剎相望，懸
J28nB202_p0017b09║羊賣狗，知他是真？是偽？長慶到此者，又覺力竭智窮，
J28nB202_p0017b10║跳出圈繢不得，未免借木上座，隨例打鬨去也。」遂拈
J28nB202_p0017b11║拄杖，卓一卓，云：「瞿曇作先鋒，長慶為殿後，中間諸菩
J28nB202_p0017b12║薩，見聞俱歡喜。歡喜則不無，秪如實際尼不下笠子，
J28nB202_p0017b13║勘俱胝末由主，一言之下能使灌溪服膺。且道：伊具
J28nB202_p0017b14║什麼眼目得與麼英特自在？有簡點得出者，試來與
J28nB202_p0017b15║俱胝、灌溪二大老漢轉身吐氣，不為分外。有麼？有麼？」
J28nB202_p0017b16║良久，云：「茫茫宇宙人無數，幾箇男兒是丈夫？」復卓拄
J28nB202_p0017b17║杖，喝一喝，下座。
J28nB202_p0017b18║因雪上堂。「巽二無端夜作威，天明滕六亂空飛，金山
J28nB202_p0017b19║突出銀千樹，瓊殿粧成玉一圍。知己不聞扶剡棹，達
J28nB202_p0017b20║流幾見臥袁扉，儂家幸自生涯別，得意翩翩獨振衣。」
J28nB202_p0017b21║下座。
J28nB202_p0017b22║歲旦，上堂。「昨朝舊歲，今日新年，舊歲說過底縱新也
J28nB202_p0017b23║舊，新年說得底雖舊仍新，新舊說，無兩般，要且隨時
J28nB202_p0017b24║流動。」驀豎拂子，云：「看看：拂子顯神通，上至兜率天宮，
J28nB202_p0017b25║下入十八重地獄，普令虛空法界情與無情悉皆合
J28nB202_p0017b26║掌奔趨，同聲唱和，報道：『今年蠶麥熟，禾稼宜，人少病，
J28nB202_p0017b27║物咸熙。長慶寺幾箇長老別無奇能，只是鼻孔遼天，
J28nB202_p0017b28║要肚皮飽齁齁地。』山僧癢處被他搔著，欣欣然如登
J28nB202_p0017b29║春臺、如享太牢，是汝諸人為什麼不知不覺？」遂連擊
J28nB202_p0017b30║拂子，下座。
J28nB202_p0017c01║久雨，上堂。「沃野獻新綠，漫空雨點多，鳥啼泥滑滑，惱
J28nB202_p0017c02║殺眾禪和。古德有言：『萬里無雲，青天也須喫棒。』若是
J28nB202_p0017c03║久雨不晴，這一棒青天更少不得。山僧與麼判斷，大
J28nB202_p0017c04║眾想必樂聞，畢竟如何得晴去？」一僧云：「但得雪消去，
J28nB202_p0017c05║自然春到來。」師卓拄杖，云：「分明記取。」
J28nB202_p0017c06║佛涅槃日，上堂。「二月春方半，桃花開爛熳，瞿曇忍不
J28nB202_p0017c07║禁，天外出頭看。咄！這老漢入大涅槃已二千六百餘
J28nB202_p0017c08║年了也，更於何處出頭？又要看箇甚麼？」良久，云：「浪高
J28nB202_p0017c09║三級龍成去，猶有騃人戽夜塘。」
J28nB202_p0017c10║大悲生辰，上堂。「衣內明珠，女男本具；胸中古鏡，老少
J28nB202_p0017c11║全真。秪因見倒惑生，故受泥塵染污，所以觀世音菩
J28nB202_p0017c12║薩於當年此日示現，應同體悲，興無緣慈，總是潦倒
J28nB202_p0017c13║婆心，蝦為子曲。有等念舊話漢便云：『白華巖上頻伽
J28nB202_p0017c14║語，紫竹林邊銀浪高，大士法身常顯露，頭陀休用更
J28nB202_p0017c15║忉忉。』是即是，猶隔津在。且不隔底在什麼處？」遂以拂
J28nB202_p0017c16║子敲香几，云：「也只在這裏。在這裏，莫沉吟，家家南無
J28nB202_p0017c17║觀世音，桑麻數畝圓通殿，豺虎是非永弗侵。」復敲香
J28nB202_p0017c18║几，下座。
J28nB202_p0017c19║清明，上堂。「荒土一堆，銷盡英雄壯骨；紙錢半陌，曲勞
J28nB202_p0017c20║兒女愁腸。生死事不早回頭，好春光覺容易過。」擊拂
J28nB202_p0017c21║子，云：「會麼？莫向杜鵑啼處宿，沾衣血染滿山紅。」
J28nB202_p0017c22║上堂。「恁麼恁麼，揭諦揭諦；不恁麼不恁麼，波羅揭諦；
J28nB202_p0017c23║恁麼中不恁麼，波羅僧揭諦；不恁麼中卻恁麼，菩提
J28nB202_p0017c24║薩婆訶。總不恁麼時如何？」喝一喝，云：「大悲觀世音來
J28nB202_p0017c25║也。」便下座。
J28nB202_p0017c26║生日，上堂。僧問：「敲鐘擊鼓，請師陞座，如何是慶壽一
J28nB202_p0017c27║句？」師云：「惡水由來不自潑。」進云：「逢人則不出，出則便
J28nB202_p0017c28║為人去也。」師云：「現成惡水莫相澆。」乃云：「山僧未出母
J28nB202_p0017c29║胎時有一則語，包天括地，越聖越凡，記持將來，不覺
J28nB202_p0017c30║已經三十七載，總未曾輕易與人說著，而今既蒙固
J28nB202_p0018a01║請，若弗為說又成辜負，不免說去也罷。「綠樹陰濃夏
J28nB202_p0018a02║日長，樓臺倒影入池塘，水晶簾動微風起，一架薔薇
J28nB202_p0018a03║滿院香。忽有箇漢云：『和尚！和尚！此係古詩，干未出母
J28nB202_p0018a04║胎時什麼閒事？』秪向他道：『逢人但恁麼舉。』」良久，喝一
J28nB202_p0018a05║喝，下座。
J28nB202_p0018a06║聖蓮為師祝壽，上堂。僧問：「正綱肅紀則不問，良誕到
J28nB202_p0018a07║來是如何？」師云：「古木叢青靄。」進云：「一種沒絃琴，惟師
J28nB202_p0018a08║彈得妙。」師云：「遙天浸白波。」進云：「學人也須禮拜。」師打
J28nB202_p0018a09║云：「不可放過。」僧喝，師又打，乃云：「自笑生平無一長，微
J28nB202_p0018a10║貲蕩盡走他鄉，當時若果能安分，也免今朝起禍殃。
J28nB202_p0018a11║禍殃既起，帶累諸人，要橫不得橫、要豎不得豎，是即
J28nB202_p0018a12║是，就中也有許多光彩。豈不見？黃梅翠竹，枝枝葉葉
J28nB202_p0018a13║競添籌；燕語鶯簧，句句聲聲增勝麗。微風飄，寶座瑞
J28nB202_p0018a14║果獻金僊，一番貶駁一番新，一度讚揚一度快。山僧
J28nB202_p0018a15║與麼告報，不知面皮厚幾重？試問諸人還會也無？」卓
J28nB202_p0018a16║拄杖，云：「撇開凡聖虛名號，貶駁讚揚兩不干。」
J28nB202_p0018a17║上堂。舉雪竇云：「世事悠悠，不如山丘臥藤蘿下塊石
J28nB202_p0018a18║枕頭，這般底有甚用處？喚起了打。」師云：「大小雪竇有
J28nB202_p0018a19║棒，只解打別人，不知自己教阿誰打？長慶道：世事悠
J28nB202_p0018a20║悠，不如山丘臥藤蘿下塊石枕頭，這般底甚有用處？
J28nB202_p0018a21║喚起來喫杯茶。何以如此？街頭趁燄紛紛是，誰肯休
J28nB202_p0018a22║心冷似冰？」
J28nB202_p0018a23║薦父，請上堂。「生死原無二相，去來寧有兩人？但能一
J28nB202_p0018a24║念回機，便見當體解脫。」驀豎拂，云：「看看：令先嚴文仲
J28nB202_p0018a25║居士來也，在山僧拂子頭上說道：『昔日忘本據，今朝
J28nB202_p0018a26║證舊容，靈明嘗不昧，端坐碧蓮中。』」又擊拂，云：「卻被山
J28nB202_p0018a27║僧一擊，遂把不住，騎佛殿，出山門，𨁝跳上三十三天，
J28nB202_p0018a28║築著帝釋鼻孔，直得須彌岌峇、海水波騰，大千世界
J28nB202_p0018a29║悉皆震動，敢問居士：還信得及麼？倘信得及，不須陟
J28nB202_p0018a30║岵空瞻望，莫大之恩已畢酬；設或未然，聽取一偈：新
J28nB202_p0018b01║田水漲亂啼蛙，無限圓通絕覆遮，忽地耳根輕拶破，
J28nB202_p0018b02║舉頭時自見阿爺。」復連擊拂子，下座。
J28nB202_p0018b03║請化士，上堂。「砂盆潦倒全無力，遠映連天秋水碧，疇
J28nB202_p0018b04║肯同心出手扶，重為古寺壯顏色。壯顏色，休擬測，五
J28nB202_p0018b05║湖煙景有誰爭？自是不收收便得。」
J28nB202_p0018b06║馮清太脩薦，上堂。「生身父母恩重丘山，何以補報？難
J28nB202_p0018b07║之又難。每到年年時節，好影堂空，自淚闌干，記得教
J28nB202_p0018b08║中有一道真言，號聰明王，能滅業障，但肯信口熟念，
J28nB202_p0018b09║管取現存獲益，亡過超昇，以至歷劫冤親、多生父母
J28nB202_p0018b10║亦得藉此解脫。」遂合掌，云：「唵阿盧勒繼娑婆訶。」良久，
J28nB202_p0018b11║云：「念已念也，薦已薦也，畢竟伊爺娘在什麼處？無生
J28nB202_p0018b12║國裏，惺惺不妨惺惺，瞌睡隨他瞌睡，若要大家相見。」
J28nB202_p0018b13║擊拂子，云：「總在這裏看取。」下座。
J28nB202_p0018b14║還山，上堂。「別去溪楓冷，歸來陌柳新，雖然歲序改，不
J28nB202_p0018b15║改舊時人。舊時人既在這裏，且作麼生相見，搘笻側
J28nB202_p0018b16║立小橋畔，笑指金山爛熳春。」
J28nB202_p0018b17║上堂。「世、出世間，百年夢境，愛人愛物，一副慈腸，所貴
J28nB202_p0018b18║泰而弗驕，老當益壯。試看：南山古柏，歲久亦覺深蒼，
J28nB202_p0018b19║政當此際，隨緣一句如何話會？湘簾捲起無餘事，坐
J28nB202_p0018b20║對梨花翫月明。」
J28nB202_p0018b21║受金粟請寄，辭眾，云：「昔年八月長慶來，仙友庭前花
J28nB202_p0018b22║正開。今年四月金粟住，黃鶯聲老綠楊樹。來也住也
J28nB202_p0018b23║合自然，當人要識同風句，溪山雖隔共一天，鼻孔眉
J28nB202_p0018b24║毛廝結拄。有破砂盆極力撐，增輝祖道乃先務，莫教
J28nB202_p0018b25║鶴怨與猿驚，石徑荒涼又宿鷺，負我從前片片心，殷
J28nB202_p0018b26║勤故此力分付。分付即不無，今日事作麼生？臥龍奮
J28nB202_p0018b27║迅碧波中，青霄直上布雲雨。」
J28nB202_p0018b28║（嘉興府海鹽縣劉門朱氏，法名超浩，捐貲助刻，
J28nB202_p0018b29║祈先嚴養朴公、先慈呂氏、張氏早生蓮界者。）
J28nB202_p0018b30║百癡禪師語錄卷第三終