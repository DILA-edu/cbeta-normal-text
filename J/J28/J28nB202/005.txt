J28nB202_p0024a01║百癡禪師語錄卷第五
J28nB202_p0024a02║嗣法門人超宣等編
J28nB202_p0024a03║嘉興金粟山廣慧禪寺語錄
J28nB202_p0024a04║佛誕，華亭蔡雲臺請上堂。僧問：「昔日世尊初生，今朝
J28nB202_p0024a05║和尚陞座，當人分上則不問，現前祥瑞是如何？」師云：
J28nB202_p0024a06║「寶蓋飄空。」進云：「恁麼則頭頭顯露，法法全彰。」師云：「料
J28nB202_p0024a07║掉沒交涉。」進云：「法鼓一聲天地闊，慶雲遍覆萬人家。」
J28nB202_p0024a08║師云：「塞卻汝耳根。」問：「菩薩圓戒時、如來出身處，是同？
J28nB202_p0024a09║是別？」師云：「同則總同，別則總別。」進云：「秪如雲門要打
J28nB202_p0024a10║殺，畢竟具什麼眼目？」師云：「也是為他閒事長無明。」進
J28nB202_p0024a11║云：「丹霞聞戒，掩耳而出，又作麼生？」師云：「可惜今日不
J28nB202_p0024a12║遇其人。」進云：「二大老雖則各展家風，爭柰沾池泥水，
J28nB202_p0024a13║請和尚別傳一令。」師云：「都與三十棒。」僧禮退，師乃云：
J28nB202_p0024a14║「天清地寧，世康道泰，驢名馬字，何處得來？釋迦老子
J28nB202_p0024a15║不合向毘藍園內放屙，以至臭氣狼狼籍籍，塞滿閻
J28nB202_p0024a16║浮，有棒也打他不著、有水也澆他不入。年年此日是
J28nB202_p0024a17║渠誕辰，雪屈酬恩底車載斗量，何可勝計？金粟雖然
J28nB202_p0024a18║不涉這兩頭，也只得曲徇時宜，相席打令。「還知麼？花
J28nB202_p0024a19║過園林新蔭濃，琅玕脫筍綠叢叢，閒欹枕，挹薰風，一
J28nB202_p0024a20║甌晴雪畫樓中。政當此際，誰是人？誰是我？誰是釋迦
J28nB202_p0024a21║老子？誰是維摩大士？性相平等，鼻孔通同，把手共行，
J28nB202_p0024a22║了無向背，福源不斷華亭水，壽比九峰萬古青。」良久，
J28nB202_p0024a23║呈拄杖，云：「拄杖子作證明去也。」便下座。
J28nB202_p0024a24║師生日，結夏，祝夫人七旬，請上堂。「萬物一體，天地同
J28nB202_p0024a25║根，鷺鷥騎象，撞倒崑崙，遊遍大千圓覺海，生前總是
J28nB202_p0024a26║舊乾坤。山僧今日錦上鋪花，一舉兩得。「眾中有應時
J28nB202_p0024a27║應節，覿體歸元者，便知山僧本命元辰落處；若知山
J28nB202_p0024a28║僧本命元辰落處，便知佛祖本命元辰落處；若知佛
J28nB202_p0024a29║祖本命元辰落處，便知祝老夫人七十年來本命元
J28nB202_p0024a30║辰落處。「灼然不屬男女相，瑞氣盈門福壽添，腦後圓
J28nB202_p0024b01║光山嶽高，安居常履伽藍地。還有末後一句子，如鼠
J28nB202_p0024b02║咬鐵釘，未肯容易與諸人說破，且待九夏功成之際
J28nB202_p0024b03║別作論量。」
J28nB202_p0024b04║隱野長老請上堂。「三十九年前，無雲萬里天；三十九
J28nB202_p0024b05║年後，一步強一步；政當三十九，袖破露出手。廣慧室
J28nB202_p0024b06║內添籌，金粟山頭點首，驀然一喝迅如雷，鼠怪狐妖
J28nB202_p0024b07║沒處走。諸禪流！還會否？會，則道我賣弄風騷；不會，道
J28nB202_p0024b08║我簸揚家醜。家醜風騷只自知，年年初度在斯時，常
J28nB202_p0024b09║愛畫樑紫燕呢喃語，也有對對啣花水際飛。」擊拂子，
J28nB202_p0024b10║下座。
J28nB202_p0024b11║請上堂。「家居脩善行，把手入山堂，設食供清眾，信心
J28nB202_p0024b12║豈易量？須知『信』之一字乃成佛作祖基本，了生脫死
J28nB202_p0024b13║根由，但能念念弗忘、心心靡間，管教懺罪罪滅、求福
J28nB202_p0024b14║福生，豁開無為寔相門，一超直入如來地。「雖然，秪如
J28nB202_p0024b15║古者道：『心不是佛，智不是道。』又且如何？到這裏，十影
J28nB202_p0024b16║神駒追之莫及，銅睛鐵眼覷之不能，汝等諸人莫有
J28nB202_p0024b17║互相契證者麼？」良久，擊拂子，云：「昨夜珊瑚枝擊碎，今
J28nB202_p0024b18║朝梅雨漲前溪。」下座。
J28nB202_p0024b19║海寧占鰲塔院，上堂。「一溪長水碧於螺，舞棹揚帆逸
J28nB202_p0024b20║興多，幸遇知音相證據，不須靜處薩婆訶。」驀豎拂，云：
J28nB202_p0024b21║「看看山僧鼓兩片皮去也。道源不遠，弘之在人；性海
J28nB202_p0024b22║非遙，得之由己。己得，則滿眼滿耳，處處現成；人弘，則
J28nB202_p0024b23║普地普天，頭頭合轍。有時主賓互換，走虺奔鰲；有時
J28nB202_p0024b24║照用齊施，旋風驟雨；有時慈悲落草，黃葉止啼；有時
J28nB202_p0024b25║倏喜倏嗔，三頭兩面。「所以道：大人行履不尋常，觸著
J28nB202_p0024b26║眉稜解放光，萬別千差都爍破，明如杲日照虛堂。且
J28nB202_p0024b27║如何是放底光？有人識得，酬償施主有分；其或未然，
J28nB202_p0024b28║莫道不疑好。」遂搖曳拂子，下座。
J28nB202_p0024b29║解夏，上堂。僧問：「解制一句如何指示？」師云：「緊峭草鞋。」
J28nB202_p0024b30║進云：「不解不結一句作麼生道？」師云：「鼻孔依然向下
J28nB202_p0024c01║垂。」乃云：「金風颯颯來，木葉蕭蕭下，袋口解開時，禪和
J28nB202_p0024c02║要告假。芒鞋兩翅生，短策光相射，結伴走諸方，了參
J28nB202_p0024c03║作話杷。驀逢無眼人，彼此互矜詐，付囑爛如泥，全身
J28nB202_p0024c04║都倒卸。這般魔魅多，真箇可嗟訝，願汝聽吾言，沽哉
J28nB202_p0024c05║且待價。」復舉世尊因自恣日文殊三處度夏，迦葉擬
J28nB202_p0024c06║白槌擯出，纔拈槌便見百千萬億文殊，世尊云：「汝欲
J28nB202_p0024c07║擯那箇文殊？」迦葉無對。師云：「文殊脫體風流，迦葉渾
J28nB202_p0024c08║身賣俏，是即是，可惜放過這一槌。只如不放過又作
J28nB202_p0024c09║麼生？黃面瞿曇沒量大，也教無處可藏羞。」卓拄杖，下
J28nB202_p0024c10║座。
J28nB202_p0024c11║中秋，龍華韜明禪師至，上堂。僧問：「金風滿院，皓月當
J28nB202_p0024c12║空，化外來賓，焦桐一曲，且道：座中還有知音同和者
J28nB202_p0024c13║麼？」師云：「大眾普瞻。」進云：「踏得祖翁田地穩，須知出手
J28nB202_p0024c14║大家耕。」師云：「不勞闍黎讚歎。」乃云：「午夜燈花開，寅朝
J28nB202_p0024c15║野鵲噪，不知兆若何？原是知音到。知音既到也，則有
J28nB202_p0024c16║禮有樂，有主有賓，眉端喜溢，握手情親，秋月團團兮
J28nB202_p0024c17║應廣庭之律呂，秋風𩖼𩖼兮掃寥泬之飛塵，全機大
J28nB202_p0024c18║用當堂露，引得禪流話轉新。話箇甚麼？同門骨肉膠
J28nB202_p0024c19║和漆，世上於今見幾人？」
J28nB202_p0024c20║上堂。「桂子放秋香，莎雞泣壞墻，單傳直指意，覿體露
J28nB202_p0024c21║堂堂。諸人果與麼會，去入地獄如箭射。」
J28nB202_p0024c22║重陽，上堂。「澹然金菊映秋光，底事無人泛玉觴，翻憶
J28nB202_p0024c23║陶潛舊池上，肯教和草過重陽。大小雲峰，誠所謂見
J28nB202_p0024c24║賢思齊焉見不賢而內自省也。然雖如是，未免埋沒
J28nB202_p0024c25║當人。爭似我這裏？秋光欲滴，金菊乍開，底事明露，各
J28nB202_p0024c26║各徘徊。」良久，喝一喝，云：「陶潛去後盡相識，何用白衣
J28nB202_p0024c27║送酒來？」
J28nB202_p0024c28║陳紘世薦母，上堂。「夜臺不復曉，三載杳沉沉，請我明
J28nB202_p0024c29║垂示，須知佛是心。」驀呈拄杖，云：「急薦取，謾哦吟，踏翻
J28nB202_p0024c30║生死海，裂破有無襟，騰騰腳下忘拘束，腦後毫光湧
J28nB202_p0025a01║萬尋，且畢竟向什麼處去？」卓一卓，云：「國土動搖迎勢
J28nB202_p0025a02║至，寶花彌滿送觀音。」復舉五祖演和尚室中問僧云：
J28nB202_p0025a03║「倩女離魂，那箇是真底？」僧下語無有契者。後普融藏
J28nB202_p0025a04║主頌云：「二女合為一媳婦，機輪截斷難回互，從來往
J28nB202_p0025a05║返絕蹤由，行人莫問來時路。」師云：「諸人還識得普融
J28nB202_p0025a06║頌意麼？如未，敢借古詩一首為伊頌出：客舍并州已
J28nB202_p0025a07║十霜，歸心日夜憶咸陽，無端更渡桑乾水，卻望并州
J28nB202_p0025a08║是故鄉。」
J28nB202_p0025a09║開爐，上堂。僧問：「百日禪期，箇箇放下腰包，向七尺單
J28nB202_p0025a10║前坐看，未審看箇甚麼？」師云：「七尺單前且坐看。」進云：
J28nB202_p0025a11║「識得了也。」師云：「識箇甚麼？」進云：「和尚眉毛眼上橫，某
J28nB202_p0025a12║甲鼻孔大頭垂。」師云：「與汝一棒作麼生？」僧一喝，歸位，
J28nB202_p0025a13║師乃云：「玉將火試，金將火煆，不改異常光明燦爛。若
J28nB202_p0025a14║是鉛、汞、碔、砆，到這裏已百雜碎了也。所以山僧數年
J28nB202_p0025a15║來開爐冶運鉗鎚，挈挈波波，費盡柴炭，只要求箇精
J28nB202_p0025a16║金上眼、美玉當前，爭柰土曠人稀，相逢者少。可中有
J28nB202_p0025a17║不受屈抑底，往往自謂懷金無識價、抱璞枉遭刑，似
J28nB202_p0025a18║則固似，是即未是。大眾！既似矣，為什麼卻未是？何樓
J28nB202_p0025a19║市物真和偽？到底行家不可瞞。」
J28nB202_p0025a20║白眾出隊，上堂。「世尊敕阿難持缽，勞累他人；長汀撒
J28nB202_p0025a21║布袋街頭，賣弄自己。金粟此者，勞累他人則不可，賣
J28nB202_p0025a22║弄自己又不能，只得領十餘輩同向煙村水國布網
J28nB202_p0025a23║垂鉤，忽然遇著錦鯉長鯨衝風駕浪，敢保滿載歸來
J28nB202_p0025a24║有日在。且臨行白眾一句作麼生道？分手暫時各自
J28nB202_p0025a25║愛，法城久衛莫辭艱。」
J28nB202_p0025a26║到平湖百安，上堂。「法無定相，杖藜在處起清風；道不
J28nB202_p0025a27║虛行，腳底隨方添瑞彩。明明沒塞礙，歷歷絕囊藏，譬
J28nB202_p0025a28║如萬頃湖光平吞群象，扁舟隻釣任我優游。「到這裏
J28nB202_p0025a29║亦何必窮妙窮玄、說心說性、究理究事、立境立機？只
J28nB202_p0025a30║就當人本有上撥動星兒，便見薰天炙地，耀古騰今，
J28nB202_p0025b01║希奇中感希奇、殊勝中現殊勝，不惟信得滿城男女
J28nB202_p0025b02║盡是金仙，乃至十方世界草木叢林總是恒沙劫千
J28nB202_p0025b03║佛數。「脫有箇漢出來道：『和尚與麼指陳，誠所謂順水
J28nB202_p0025b04║推舟，借路經過，若是逆風把舵、陸地揚波則未在。』山
J28nB202_p0025b05║僧只向他道：『闍黎大有見處。』然雖如是，不因兩岸輕
J28nB202_p0025b06║垂手，爭識吉人藹藹多？」
J28nB202_p0025b07║徐思泉病中披剃，改宅為善護庵，上堂。「鬚髮未除，盡
J28nB202_p0025b08║道思泉居士；伽黎纔搭，卻是善護老僧。僧相既具，正
J28nB202_p0025b09║好秉智慧刀、披忍辱鎧，破愚癡病、滅煩惱魔，與從上
J28nB202_p0025b10║佛祖共躅齊肩，方是大丈夫漢。所以道：善哉大丈夫，
J28nB202_p0025b11║能了世無常，棄俗入泥洹，希有難思議。「雖然，更須知
J28nB202_p0025b12║有超佛越祖底漢能向無明窟子裏放無量寶光，於
J28nB202_p0025b13║眾生境界中作大饒益事，直得乾坤大地蠢動，含靈
J28nB202_p0025b14║一一現千百億化身，不消一捏。是汝今日還解恁麼
J28nB202_p0025b15║領略也無？脫或未能，百鳥不來年已過，茫茫空作住
J28nB202_p0025b16║庵人。」
J28nB202_p0025b17║到龍華，上堂。僧問：「昔年粟嶺分燈，今日龍華發燄，主
J28nB202_p0025b18║賓道合一句請師舉揚。」師云：「舞換臨溪樹，歌饒向午
J28nB202_p0025b19║風。」進云：「恁麼則故人相見，垂目低眉。」師云：「十八灣前
J28nB202_p0025b20║路行人，若箇知俊民居士。」問：「九十峰頭，箇箇青山點
J28nB202_p0025b21║首；十八灣畔，曲曲流水朝宗。未審金粟與龍華，是同？
J28nB202_p0025b22║是別？」師云：「一點水墨，兩處成龍。」進云：「如是，則一堂風
J28nB202_p0025b23║冷澹，千古意分明。」師云：「作麼生是分明底意？」士云：「學
J28nB202_p0025b24║入今日幸遇和尚。」師云：「速禮三拜。」士拜，起云：「相逢雲
J28nB202_p0025b25║影外，獨立磬聲邊。」師打云：「這一棒放汝不得。」乃云：「龍
J28nB202_p0025b26║華殿上古佛舒光，寶塔簷前祥雲散彩，百步橋長懸
J28nB202_p0025b27║不斷，陰陽井清濁全彰。山僧今日到來，秪可將常住
J28nB202_p0025b28║物私做人情，若要現三頭六臂手段、用奔流度刃機
J28nB202_p0025b29║關，自有堂頭法兄在。為甚如此？自出洞門無敵手，得
J28nB202_p0025b30║饒人處且饒人。」
J28nB202_p0025c01║張澤西來，上堂。「凜洌霜風透骨寒，片帆輕曳入雲間，
J28nB202_p0025c02║幽懷欲與舊交論，好鳥聲聲已代宣。然雖如是，未可
J28nB202_p0025c03║徒然，且聽木上座橫三豎四去也。」遂呈拄杖，云：「秪這
J28nB202_p0025c04║箇，一切諸佛從此出，歷代祖師從此傳，天下衲僧從
J28nB202_p0025c05║此安身立命。會中倘有明眼道流直下覷透，戶牖豁
J28nB202_p0025c06║開，自然觸境逢緣，了無窒礙，或太平橋畔摝蜆撈蝦
J28nB202_p0025c07║也得、或黃浦渡頭隨波逐浪也得、或西來庵內飽食
J28nB202_p0025c08║高眠也得、或張澤街前陶凡鑄聖也得。所謂：得底人，
J28nB202_p0025c09║恁麼也得、不恁麼也得，恁麼、不恁麼總得。政當此時，
J28nB202_p0025c10║山僧把手共行一句作麼生道？」以拄杖卓云：「錯腳踏
J28nB202_p0025c11║翻水底月，奔騰驚起赤虯龍。」
J28nB202_p0025c12║出隊歸，上堂。舉五祖演和尚云：「出隊半箇月，眼不見
J28nB202_p0025c13║鼻孔，忘卻祖師禪，拾得箇骨董。且道：向什麼處著？一
J28nB202_p0025c14║分奉釋迦牟尼，一分奉多寶佛塔。」師云：「山僧則不然，
J28nB202_p0025c15║出隊四十日，鼻孔依然在，風雨雖多侵，珍珠贏滿載。
J28nB202_p0025c16║歸來不隱藏，當眾為分派，一半抵冤家，一半償舊債。
J28nB202_p0025c17║且道：多寶佛塔與釋迦牟尼又將什麼供養？」良久，云：
J28nB202_p0025c18║「幸自慈悲，弗用笑怪。」
J28nB202_p0025c19║上堂。「喫粥了也，洗缽盂去，潦倒趙州，討甚巴鼻？且這
J28nB202_p0025c20║僧為什麼便悟？無端誤聽關山曲，不是征人亦淚流。」
J28nB202_p0025c21║下座。
J28nB202_p0025c22║行皓五旬，上堂。「臘月初一，好箇消息，屋後梅開，千峰
J28nB202_p0025c23║寒色，普請諸人著眼看，免教過後空相憶。休相憶，年
J28nB202_p0025c24║年輪換有何極？所以道：去年如是，今年如是，乃至明
J28nB202_p0025c25║年後年無不如是。既皆如是，慶讚一句畢竟作麼生
J28nB202_p0025c26║話會？五十脩來皓月明，生生皈命婆伽國。」
J28nB202_p0025c27║上堂。僧問：「如何是奪人不奪境？」師云：「張公醉倒街頭
J28nB202_p0025c28║睡。」「如何是奪境不奪人？」師云：「舉頭不見長安路。」「如何
J28nB202_p0025c29║是人境兩俱奪？」師云：「黯淡豐山昔日秋。」「如何是人境
J28nB202_p0025c30║俱不奪？」師云：「今年禾稻熟，處處見太平。」乃云：「古佛心，
J28nB202_p0026a01║只如今，澄水浸虛碧，寒風助暮砧，明明歷歷無人會，
J28nB202_p0026a02║可笑空拋境上尋。「記得當時洞山問興平云：『如何是
J28nB202_p0026a03║古佛心？』平云：『汝心便是。』山云：『雖然如是，猶是某甲疑
J28nB202_p0026a04║處。』平云：『恁麼即問取木人去。』「大眾！洞山與麼問，興平
J28nB202_p0026a05║與麼荅，莫是慈悲落草，真寔相為麼？且喜沒交涉。莫
J28nB202_p0026a06║是直截單提，箭鋒互拄麼？且喜沒交涉。有能於此簡
J28nB202_p0026a07║點得出，許汝親見興平；其或未然，打麵還他州土麥，
J28nB202_p0026a08║唱歌須讓帝鄉人。」
J28nB202_p0026a09║臘八，上堂。「說箇觀星悟道，人人口快眉揚，要伊六載
J28nB202_p0026a10║脩行，箇箇腰酸骨痛。殊不知，不入滔天浪，稱意魚從
J28nB202_p0026a11║何得來？設或有過量底，便向棒頭取證，喝下承當，末
J28nB202_p0026a12║後波吒敢保亦免不得，金粟到這裏又作麼生？珊瑚
J28nB202_p0026a13║枕上雙行淚，半是思君半恨君。」
J28nB202_p0026a14║上堂。「金谷羅幃，風流子弟；玉堂錦軸，蓋世英豪。雖然
J28nB202_p0026a15║軒耀誇人，未免關心得失，爭似我衲僧門下？不越分
J28nB202_p0026a16║而守、不擇地而棲，富貴霞千縷，文章水一溪，閒來倚
J28nB202_p0026a17║杖峰前立，笑聽華禽繚亂啼。且道：衲僧門下尋常得
J28nB202_p0026a18║箇甚麼便能如是？」展手，云：「休於別處覓，只向此中尋。」
J28nB202_p0026a19║下座。
J28nB202_p0026a20║海鹽觀音寺，上堂。僧問：「樓閣新光，普門示現，和尚今
J28nB202_p0026a21║日陞座，如何是為人一句？」師云：「拄杖一條振古風。」進
J28nB202_p0026a22║云：「隨處放光明去也。」師云：「汝且莫眼花。」乃云：「古鹽城
J28nB202_p0026a23║外海闊波平，福業堂前天高地迥，亙古亙今無向背，
J28nB202_p0026a24║超聲越色絕遮藏，三世諸佛迭興惟此一事，歷代祖
J28nB202_p0026a25║師直指亦此一機。參學上流夙有器骨者一聞千悟，
J28nB202_p0026a26║直下承當，便能透生死關、出有無見，撒手那邊行履，
J28nB202_p0026a27║現身此界提持。譬如獅子趯翻玉欄干，誰人羅籠得
J28nB202_p0026a28║住？象王掣斷黃金鎖，呼喚竟不回頭。政當此際，驀劄
J28nB202_p0026a29║相逢則且止，慈光普覆一句作麼生道？」呈拂子，云：「八
J28nB202_p0026a30║方寧謐咸歸順，總在乾坤化育中。」復舉古德偈云：「秋
J28nB202_p0026b01║江清淺時，白鷺和煙島，良哉觀世音，全身入荒草。」師
J28nB202_p0026b02║云：「這老漢尋常神出鬼沒，落草為人，被古德一言道
J28nB202_p0026b03║盡，不覺手腳俱露。山僧今日未敢與他鬥富，只要普
J28nB202_p0026b04║使諸人共知。」遂以拂子敲香几三下，云：「還見觀世音
J28nB202_p0026b05║麼？」便下座。
J28nB202_p0026b06║歲旦，上堂。僧問：「昨夜泥牛鬥入海，輕輕放過；今朝木
J28nB202_p0026b07║馬嘶春風，惱亂當陽。如何是惱亂當陽一句？」師打云：
J28nB202_p0026b08║「拄杖正開封。」進云：「恁麼則鼻孔遼天去也。」師云：「腳跟
J28nB202_p0026b09║下猶未點地。」問：「曹溪昨夜迎新歲，雪嶺梅花吐舊香，
J28nB202_p0026b10║請問和尚：拄杖子是新耶？是舊耶？」師云：「逢人但恁麼
J28nB202_p0026b11║舉。」進云：「彩龍有角吞宇宙，畫虎回頭趁入雲。」師打云：
J28nB202_p0026b12║「也要喫一頓在。」乃云：「佛法無人說，雖慧不能了，況復
J28nB202_p0026b13║值年朝？如何靜悄悄？擂鼓出陞堂，香雲四處繞，拄杖
J28nB202_p0026b14║倒頭拖，袈裟忘裏表，問著口莫酬，遙空指白鳥。大眾
J28nB202_p0026b15║且道：金粟與麼，是歡喜耶？著忙耶？若道是歡喜，年年
J28nB202_p0026b16║好年，有什麼歡喜處？若道是著忙，我為法王，於法自
J28nB202_p0026b17║在，著忙箇甚麼？於此涇渭得出，正好山門擺手，寶殿
J28nB202_p0026b18║鞠躬，見僧賀僧、見俗賀俗、見白牯貍奴賀白牯貍奴；
J28nB202_p0026b19║如弗然者，庚寅歲君所司時令，又向閃電光中打輥
J28nB202_p0026b20║去也。」遂拽拄杖，下座。
J28nB202_p0026b21║鄭旦復保安薦嚴，請上堂。「凡所有相皆是虛妄，若見
J28nB202_p0026b22║諸相非相即見如來。」驀呈拂子，云：「喚作拂子得麼？喚
J28nB202_p0026b23║作拂子是相，不喚作拂子作麼生是如來？就這裏諦
J28nB202_p0026b24║當分明，三十二分爛葛藤，釋迦老子運糞漢，善現啟
J28nB202_p0026b25║請，好肉剜瘡，人天奉行，納敗不少，直得淨裸裸，絕安
J28nB202_p0026b26║排，千處光輝，萬機歷落，至於行住坐臥享福、享壽、享
J28nB202_p0026b27║富貴、多子孫，悉皆承渠儂威力。政當此際，還識得令
J28nB202_p0026b28║先嚴落處也無？」擊拂子，云：「風前有路超調御，九品華
J28nB202_p0026b29║開劫外春。」
J28nB202_p0026b30║信庵等請上堂。問：「師登寶座，將何法指示人？」師云：「昨
J28nB202_p0026c01║夜六花飛，牙簷渾砌玉。」進云：「爭柰紅日當空照，遍界
J28nB202_p0026c02║暖烘烘。」師云：「不易道將來。」士拂袖歸眾，師云：「恁麼去
J28nB202_p0026c03║也。」乃云：「日融融，風浩浩，華亭江畔古猶今。雲幕幕，草
J28nB202_p0026c04║茸茸，金粟峰頭常顯露。不是目前法，亦非心外機，拈
J28nB202_p0026c05║出自光鮮，用著更痛快。與麼說話，皆諸方普請會底，
J28nB202_p0026c06║山僧此者擬別行，一路算去思來總跳不出，憶得古
J28nB202_p0026c07║詩有兩句頗相近，堪與一切人脫卻貼肉汗衫，夫免
J28nB202_p0026c08║借為流布：下嵩山兮多所思，攜佳人兮步遲遲，松閒
J28nB202_p0026c09║明月長如此，君再遊兮復何時？」良久，高聲召云：「居士！
J28nB202_p0026c10║居士！」士舉首，師云：「各須記取。」下座。
J28nB202_p0026c11║上元日，解制，上堂。僧問：「結則水泄不通，解則七通八
J28nB202_p0026c12║達，水泄不通則且止，七通八達是如何？」師云：「擺手出
J28nB202_p0026c13║山門。」進云：「恁麼則橫行宇宙無人遏，十字街頭唱哩
J28nB202_p0026c14║嗹。」師云：「任汝舉揚。」乃云：「栴檀林中猶有雜樹，老鼠窟
J28nB202_p0026c15║裏必無金毛。諸人若要撥草瞻風，也須具箇緇素眼，
J28nB202_p0026c16║且如何是緇素眼？」卓拄杖，云：「燈月交光難比況，行行
J28nB202_p0026c17║不被影光瞞。」復舉天童密師翁因僧問：「雲水盡從今
J28nB202_p0026c18║日解，重樓傑閣鎖何人？」翁云：「天無四壁。」僧云：「恁麼則
J28nB202_p0026c19║草鞋獰似虎，拄杖活如龍也。」翁云：「走殺闍黎。」師云：「一
J28nB202_p0026c20║轉語，這僧欲去去不得；一轉語，這僧欲住住不得。當
J28nB202_p0026c21║時若是箇漢，決不恁麼便休，莫有去住自由者麼？出
J28nB202_p0026c22║來為這僧作主，與金粟相見。」
J28nB202_p0026c23║上堂。「世尊拈花，南泉指花，碓觜生花，露柱開花，帶累
J28nB202_p0026c24║山僧拄杖子夜半無端也放花。」驀呈拄杖，云：「這箇是
J28nB202_p0026c25║拄杖子，阿那箇是放底花？」擲下，云：「空花空花，切莫眼
J28nB202_p0026c26║花。」
J28nB202_p0026c27║薦母，請上堂。「百骸俱潰散，臘盡寒冰泮，一物鎮長靈，
J28nB202_p0026c28║懸空杲日明。百骸潰散終歸土，紙褁大蟲原是虎，一
J28nB202_p0026c29║物長靈甚處安？等閒觸著骨毛寒。天衣懷與麼道，完
J28nB202_p0026c30║完全全，今日卻被山僧註得七華八裂了也。敢問諸
J28nB202_p0027a01║仁者：還識胡氏一物長靈麼？」卓拄杖，云：「杖頭點出無
J28nB202_p0027a02║瑕翳，處處該通自在身。」
J28nB202_p0027a03║侍者居士請上堂。「數日不說禪，口邊生白醭，齋主偶
J28nB202_p0027a04║臨門，隨風登曲彔。曲彔既登，且畢竟說箇甚麼？惹山
J28nB202_p0027a05║青，秦水綠，金雞飛上玉欄宿，看來何似布毛吹？得得
J28nB202_p0027a06║酬人顛倒欲。雖然，秪如龐居士道：『日用事無別，惟吾
J28nB202_p0027a07║自偶諧。』汝等又如何話會？二六時中能返觀，永言配
J28nB202_p0027a08║命定多福。」
J28nB202_p0027a09║心月五旬，請上堂。「一二三四五六七，七六五四三二
J28nB202_p0027a10║一，縱橫逆順數將來，日日分明是好日。去卻七，拈著
J28nB202_p0027a11║一，八臂哪吒下手難，千眼大悲辨不出，說箇依稀半
J28nB202_p0027a12║月，彷彿三星，大似畫蛇添足之談，更說箇光吞萬象，
J28nB202_p0027a13║無物比倫，猶是金鎞莫刮之疾，何如舉止翩翩，聽信
J28nB202_p0027a14║前緣，饑餐渴飲，晏坐困眠？胡盧任彼傍觀者，盡道偷
J28nB202_p0027a15║閒學少年。」良久，云：「山僧拄杖子為伊推本命元辰去
J28nB202_p0027a16║也。」遂拈拄杖，卓一卓，下座。
J28nB202_p0027a17║何孟甫請上堂。僧問：「春風浩浩花含笑，春雨濛濛草
J28nB202_p0027a18║噴青，如何是金粟境？」師云：「藏樓外有千僧井。」進云：「一
J28nB202_p0027a19║曲胡笳新意氣，從教大地悉知音，如何是境中人？」師
J28nB202_p0027a20║云：「大家聽取。」進云：「某甲會也。」師云：「會箇甚麼？」進云：「但
J28nB202_p0027a21║見黃鶯啼翠柳，不知流出洞中春。」師云：「學語之流。」僧
J28nB202_p0027a22║拂袖歸眾，師乃云：「如何是佛舟里？山頭光突突。如何
J28nB202_p0027a23║是法廣濟？橋邊鬧聒聒。如何是僧娑羅？樹下步騰騰。
J28nB202_p0027a24║三寶根源已直指，尋枝摘葉我無能，若人於此承當
J28nB202_p0027a25║去，管取胸中絕愛憎。絕愛憎，事事應，團圞渾共聚，瑞
J28nB202_p0027a26║氣自雲凝。」復舉泗州僧伽大聖因問者云：「子何姓？」荅
J28nB202_p0027a27║云：「姓何。」云：「何國人？」荅云：「何國人。」師云：「有者道大聖，不
J28nB202_p0027a28║曾姓何、不曾何國人，直是好笑，笑須三十年；有者道
J28nB202_p0027a29║大聖，決定姓何、決定何國人，也與笑三十年；有者道
J28nB202_p0027a30║大聖，不合說姓何、不合說何國人，更與笑三十年。殊
J28nB202_p0027b01║不知，大聖如鏡照鏡、似空印空，汝若意識摶量，早已
J28nB202_p0027b02║蹉過了也。委悉麼？到底還他肌骨好，不搽紅粉亦風
J28nB202_p0027b03║流。」
J28nB202_p0027b04║上堂。僧問：「如何是西來的的意？」師呈拄杖，云：「一枝別
J28nB202_p0027b05║是太和春。」進云：「一句全彰，真機獨露。」師云：「可憐不遇
J28nB202_p0027b06║攀花手。」進云：「有水皆含月，無山不帶雲。」師云：「狼藉轉
J28nB202_p0027b07║多。」乃云：「書可讀，道可脩，浩浩塵中得自繇。男效耕，女
J28nB202_p0027b08║效織，生涯本分承誰力？只者數語大有來因，惟許當
J28nB202_p0027b09║人就地默契，方知成佛作祖也在此、安家立業也在
J28nB202_p0027b10║此、產子育孫也在此、了生脫死也在此。故俞婆市油
J28nB202_p0027b11║餈、龐公賣竹漉，從上風規凜凜，今日豈是無耶？政當
J28nB202_p0027b12║斯際，互出隻手一句作麼生道？但願東君齊鼓盪，年
J28nB202_p0027b13║年吹入我門來。」
J28nB202_p0027b14║含虛化士請上堂。「粒米寸絲，淨檀汗血，堆箱積廩，化
J28nB202_p0027b15║士勳勞，是汝諸人也須念德脩德、知恩報恩。雖然，秪
J28nB202_p0027b16║如中間有箇大闡提漢，禪不參、道不會，前街後巷開
J28nB202_p0027b17║三毒華，酒肆茶坊結無明果，且道：此人合受供養也
J28nB202_p0027b18║無？若謂合受供養，朝禮楞嚴，暮誦般若底又向甚處
J28nB202_p0027b19║取食？君不見？毘耶彼上人，謗佛毀法眾不親，滿缽盛
J28nB202_p0027b20║來香飯美，走殺空生撲面塵。」拈拄杖作舞，下座。
J28nB202_p0027b21║清明，上堂。「三月屆清明，扶笻陌上行，行行興未歇，半
J28nB202_p0027b22║喜半疑驚。舊塚添新塚，歌聲和哭聲，如何塵世客，不
J28nB202_p0027b23║早學無生？且無生作麼生學？」喝一喝，云：「相逢莫下馬，
J28nB202_p0027b24║各自奔前程。」
J28nB202_p0027b25║密老和尚像開光，上堂。僧問：「正眼傳來不覆藏，兒孫
J28nB202_p0027b26║千古共聯芳，一鋪功德今成也，願請吾師為舉揚。」師
J28nB202_p0027b27║打云：「祖不了兮殃及汝。」進云：「恁麼則輝天鑑地去也。」
J28nB202_p0027b28║師云：「聲前句後一時收。」問：「鐘鳴鼓響，大眾雲臻，寶座
J28nB202_p0027b29║高登，將何指示？」師云：「七尺烏藤全正令。」進云：「如何是
J28nB202_p0027b30║末後句？」師云：「且禮拜去。」進云：「到此還有事也無？」師打
J28nB202_p0027c01║云：「教休不肯休，直待雨淋頭。」進云：「何勞一片老婆心？」
J28nB202_p0027c02║師云：「莫錯會好。」乃云：「銅棺絕頂，突出雙睛，情與無情，
J28nB202_p0027c03║煥然等現，此師翁最初之光也。踞六大剎，丕振濟宗，
J28nB202_p0027c04║緇素雲屯，名傳紫閣，此師翁出世之光也。示寂通玄，
J28nB202_p0027c05║峰巒變白，四方聞訃，如喪所生，此師翁末後之光也。
J28nB202_p0027c06║即今若子若孫遍天遍地，總是師翁不盡餘光所攝，
J28nB202_p0027c07║更說箇飾像開光，大似佛頭上屙，塗污不少。是汝諸
J28nB202_p0027c08║人要見師翁不盡餘光麼？山僧徹骨徹髓普為點出
J28nB202_p0027c09║去也。」拽拄杖，下座，一齊打散。
J28nB202_p0027c10║上堂。僧問：「如何是當陽獨露句？」師云：「春鳥喃喃罵落
J28nB202_p0027c11║花。」進云：「恁麼則意在目前也。」師便打，乃云：「春事闌珊
J28nB202_p0027c12║芳草歇，落紅處處聞啼鴃，偶然憶著舊冤家，夢破五
J28nB202_p0027c13║更腸欲折。大眾！還識舊冤家麼？佛祖是舊冤家、拄杖
J28nB202_p0027c14║子是舊冤家、三藏十二部是舊冤家，即汝與我也是
J28nB202_p0027c15║舊冤家？既是舊冤家，理合各各回避，為什麼抵死不
J28nB202_p0027c16║肯放捨？有人道得接手句，許伊主賓互換，照用同時；
J28nB202_p0027c17║設或未能，造福者獲福、造壽者獲壽，張公喫酒李公
J28nB202_p0027c18║顛，總不干諸人星子事。」
J28nB202_p0027c19║張啟英請上堂。「九九百百，半青半白，項短二寸，頭長
J28nB202_p0027c20║三尺，相對無言獨足行，神光閃爍射衣裓，應機遊戲
J28nB202_p0027c21║兮大千剎土不為寬，隨物遁藏兮蟭螟眼裏不為窄，
J28nB202_p0027c22║釋迦彌勒是他奴，臨濟德山空踧踖。試問此者是何
J28nB202_p0027c23║人？擬議頂門轟霹靂。」拈拄杖，卓一卓，喝一喝。
J28nB202_p0027c24║保安，上堂。「萬法歸一，掬水月在手。一歸何處？弄花香
J28nB202_p0027c25║滿衣。及乎道箇青州布衫重七斤，卻又添許多筌索
J28nB202_p0027c26║英靈漢。窺籓不入，據鼎不嘗，直向未啟口已前一扯
J28nB202_p0027c27║百雜碎，然後於官街大路闊步橫行，使一切人危者
J28nB202_p0027c28║安、迷者悟，如母得子、如暗得燈，始有共語分。山僧恁
J28nB202_p0027c29║麼道，理上也合、事上也合，若有不合者，佛法必無靈
J28nB202_p0027c30║驗。政當此際，因齋慶讚底句如何話會？寂寂萱幃凝
J28nB202_p0028a01║瑞氣，嶙嶙彩筆湧祥光。」
J28nB202_p0028a02║求剃度，上堂。「流轉三界中，恩愛不能捨，棄恩入無為，
J28nB202_p0028a03║真是報恩者。錢氏超巖孑處三十餘載，棄捨恩愛已
J28nB202_p0028a04║久，茲從常熟得，得來求度報恩，又作麼生說箇入無
J28nB202_p0028a05║為底道理？」驀拈拄杖，卓云：「無為門開也，就這裏討箇
J28nB202_p0028a06║入路。全心即佛，全佛即心，動靜語言，頭頭解脫。山華
J28nB202_p0028a07║紅映水弗羨，陳婆家風篛笠戴，欺人豈乏實際機用？
J28nB202_p0028a08║四恩盡報，三界齊超，如是功圓，寧不美哉？雖然，古者
J28nB202_p0028a09║道：『出家乃大丈夫事。』為什麼女人得度？試各下一轉
J28nB202_p0028a10║語看。」眾下語不契，師云：「可惜無人證明。」下座。
J28nB202_p0028a11║霞章、淡月為師慶四旬，上堂。僧問：「和尚年年慶誕，未
J28nB202_p0028a12║審木上座年多少？」師云：「也與山僧不較多。」進云：「恁麼
J28nB202_p0028a13║則無量壽佛現也。」師云：「且莫隨語生解。」進云：「瞞某甲
J28nB202_p0028a14║不得。」師云：「卻被我瞞了也。」僧一喝，歸眾，師乃豎起拂
J28nB202_p0028a15║子，云：「摩竭陀國親行此令，萬派消聲，千差打迸，可笑
J28nB202_p0028a16║飲光潦倒，末後自入坑阱，帶累幾許兒孫，到處說性
J28nB202_p0028a17║說心、稱楊稱鄭，金粟贏得日長無事倚欄干，望見丹
J28nB202_p0028a18║里山下秦皇廟前有一座藤褁石橋，冷與碧波相映，
J28nB202_p0028a19║只是不許動著。為甚麼？蔡三郎行年本命。」復舉僧問
J28nB202_p0028a20║趙州和尚：「壽年多少？」州云：「一串數珠數不盡。」師云：「趙
J28nB202_p0028a21║州有年、有德，語不虛發。忽若問金粟即今年多少，秪
J28nB202_p0028a22║向他道：『羅公羞把佳絲繫，古路揚眉口嬾開。』」良久，喝
J28nB202_p0028a23║一喝，云：「是何言歟？」便下座。
J28nB202_p0028a24║上堂。「無明即佛性，萬幅楊煙藏古鏡；煩惱即菩提，千
J28nB202_p0028a25║畦麥浪漲前溪。也無佛性、無無明，鬧市紅塵信步行；
J28nB202_p0028a26║也無菩提、無煩惱，拈匙把筯隨時好。隨時好，須及早，
J28nB202_p0028a27║莫言烏兔尚堪留，蹉過一生空到老。」
J28nB202_p0028a28║佛誕，入塔，上堂。「世尊未出世，達磨不西來，政當此際，
J28nB202_p0028a29║也好箇太平時節。迨夫王宮降誕，少室流芳，便見風
J28nB202_p0028a30║景迭遷，生死交謝，一猱吠虛千猱和，一家有事百家
J28nB202_p0028b01║忙。殿裏底麻三斤、杖林山下竹筋鞭、韶陽打殺狗子
J28nB202_p0028b02║喫，總是墮坑落塹，賊過張弓。「金粟此者，怕見斷井繩，
J28nB202_p0028b03║只可坐觀成敗，冷地唱涼州。若欲逐浪隨波，實未敢
J28nB202_p0028b04║在。且畢竟如何？晨朝登壇說戒，中午普眾受齋，齋前
J28nB202_p0028b05║為正宗禪德入塔，除此之外更無他事。」
J28nB202_p0028b06║梅溪、自慧請上堂。「久違碧眼胡，懶讀也之乎，今日請
J28nB202_p0028b07║陞座，尋思半句無。忽於狼籍堆頭拾得一本多年曆
J28nB202_p0028b08║日，仔細閱過，元來是月也。螻蟈鳴，苦菜秀，靡草死，王
J28nB202_p0028b09║瓜生，且喜應時應節，有箇抵塞處。「所以道：有一句子
J28nB202_p0028b10║到汝，塞卻汝耳；無一句子到汝，啞卻我口。不作平常
J28nB202_p0028b11║流布，莫作奇特商量，參學上流未審如何通信？」良久，
J28nB202_p0028b12║云：「梅溪水接秦溪水，儂壽山同渠壽山。」
J28nB202_p0028b13║結夏，上堂。「纔結又解，纔解又結，罕遇獰龍，多逢跛鱉。
J28nB202_p0028b14║調是鉤頭不妙，屈辱生平；謂是巨貨全無，太欺英傑。
J28nB202_p0028b15║切切切，怎分雪？釣竿斫盡竹重栽，弗計工程得便歇。」
J28nB202_p0028b16║復舉佛果遠祖因僧問：「西天結夏以蠟人為驗，未審
J28nB202_p0028b17║此間以何為驗？」祖云：「以眉毛為驗。」僧云：「還許學人出
J28nB202_p0028b18║得麼？」祖云：「更眨上看。」僧云：「只恐覷不著。」祖云：「長底長，
J28nB202_p0028b19║短底短，有什麼覷不著？」師云：「佛果雖具本分草料，未
J28nB202_p0028b20║見截鐵斬釘，且據實論量，眉毛有什麼驗處？若問金
J28nB202_p0028b21║粟，只向他道：『以眼睛為驗。』待他開口，進前劈脊便打。」
J28nB202_p0028b22║下座。
J28nB202_p0028b23║香國為袪非師入塔，上堂。問：「金粟山頭則不問，先師
J28nB202_p0028b24║入塔意如何？」師云：「海神知貴不知價，留與人間光照
J28nB202_p0028b25║夜。」國禮拜，師乃云：「昔年此地曾同榻，今日依然又到
J28nB202_p0028b26║山，誰謂形骸生死隔？清光歷歷不相瞞。何故？蓋為伊
J28nB202_p0028b27║在本師會下經受惡辣鉗鎚，透略是非窠臼，所以生
J28nB202_p0028b28║無生相、死無死蹤，全體是大解脫門，絲毫外物難搖
J28nB202_p0028b29║動，迄茲安藏窣堵，戶牖常扃，坐斷溪雲，包羅風月，且
J28nB202_p0028b30║作麼生與伊出氣？」卓拄杖，云：「崚嶒寶印當空妙，百匝
J28nB202_p0028c01║千重錦篆新。」
J28nB202_p0028c02║尼思慧請上堂。僧問：「雲水海會則不問，諸佛出身句
J28nB202_p0028c03║若何？」師云：「經聲含石浪，麈尾拂溪煙。」乃云：「北溟有魚，
J28nB202_p0028c04║其名為鯤。鯤之大，不知其幾千里也。化而為鳥，其名
J28nB202_p0028c05║為鵬。鵬之背，不知其幾千里也。大眾！喚作鯤又是鵬，
J28nB202_p0028c06║喚作鵬又是鯤，喚作即鵬即鯤，似屬顢頇；喚作非鯤
J28nB202_p0028c07║非鵬，未具辨別眼。「可中有不受人謾底出來打鼓弄
J28nB202_p0028c08║琵琶，欣逢兩會家也，許伊綠槐樹下飽食高眠，碧石
J28nB202_p0028c09║階前談天說地。若或隨群逐隊，影響全無，非惟取笑
J28nB202_p0028c10║莊周，抑亦負慚自己。看看：結夏今已六日也，自己事
J28nB202_p0028c11║畢竟作麼生？」良久，云：「可憐此意希相識，令我徘徊憶
J28nB202_p0028c12║末山。」
J28nB202_p0028c13║上堂。「行清張氏請我上堂，一者、祈壽，二者、薦亡。祈壽
J28nB202_p0028c14║必添鶴筭，薦亡定往西方，不是乘虛談世諦，人人自
J28nB202_p0028c15║有好風光。這風光，絕覆藏，星輝彩帨，月映前廊，綠楊
J28nB202_p0028c16║倒影，池塘鬧鳥，夢驚回過短墻，要得母子相見麼？」驀
J28nB202_p0028c17║豎拂，云：「死死生生無別路，時臨菱鏡謾悲傷。」
J28nB202_p0028c18║送法衣，上堂。僧問：「錦上添花則不問，覿體離披事若
J28nB202_p0028c19║何？」師云：「拈來光宇宙。」進云：「法淨師為和尚慶誕，未審
J28nB202_p0028c20║如何指示？」師云：「水漲船高，泥多佛大。」進云：「恁麼則人
J28nB202_p0028c21║天共仰，大眾咸聞。」師云：「此語果不虛傳。」乃云：「迦葉攜
J28nB202_p0028c22║歸雞足巔，老盧持過大庾嶺，何似山僧？繚亂披等閒，
J28nB202_p0028c23║坐斷千峰頂。然雖如是。」拈起衣角，云：「且道：這箇今日
J28nB202_p0028c24║從甚處得來？若也知得來處，鋪紅綴紫，全彰本有靈
J28nB202_p0028c25║光，戛玉雕金，不昧當人正眼，重重無盡，事事圓融，如
J28nB202_p0028c26║華嚴法界無邊香水海悉向這裏一時開現。政當此
J28nB202_p0028c27║際，還是山僧受用耶？諸人受用耶？祖月凌空圓勝智，
J28nB202_p0028c28║誰家松檜不青青？」
J28nB202_p0028c29║朱承宇請上堂。僧問：「不惑年來道力充，見聞弗隔利
J28nB202_p0028c30║無窮，今朝四眾齊傾耳，諦聽單傳向上宗。如何是向
J28nB202_p0029a01║上宗？」師卓拄杖。進云：「向上宗已蒙指示，政當慶壽意
J28nB202_p0029a02║如何？」師云：「普。」進云：「與麼則道風奕奕彌寰宇，壽莫綿
J28nB202_p0029a03║綿滿芥城。」師云：「莫錯下名言。」乃云：「尼山不惑，子輿不
J28nB202_p0029a04║動，我際斯年，虛空簸弄。兔角杖碎月敲雲，龜毛拂羅
J28nB202_p0029a05║龍打鳳，雖則幾處呀呀吒吒，今日看來總是南柯一
J28nB202_p0029a06║夢。」良久，喝云：「分付諸人各自知，何須亂走覓糟甕？」復
J28nB202_p0029a07║舉僧問雲門：「如何是諸佛出身處？」門云：「東山水上行。」
J28nB202_p0029a08║又，僧問佛果，果云：「薰風自南來，殿閣生微涼。」師云：「扶
J28nB202_p0029a09║持宗乘，曲引時機，還這二老漢始得。金粟則不然，如
J28nB202_p0029a10║何是諸佛出身處？驀頭便棒。何故？曾經大海休誇浪，
J28nB202_p0029a11║除卻濃煙始見山。」
J28nB202_p0029a12║上堂。「佛法要妙，作者方知，治世語言，不相違背。二十
J28nB202_p0029a13║一點骨骰子，賭去有輸有贏；三十二員爛木頭，著來
J28nB202_p0029a14║全生全殺。機關截利，手眼精明，奇在未舉之先，筭出
J28nB202_p0029a15║白拈之外。故曰：『雖小道必有可觀者焉致遠？恐泥君
J28nB202_p0029a16║子不為也。』且如何是君子所為底？」驀拈拄杖，卓云：「銀
J28nB202_p0029a17║山鐵壁都槌碎，迦葉聞風也皺眉。」
J28nB202_p0029a18║上堂。「欲言言不及，林下好商量，現前山河大地、明暗
J28nB202_p0029a19║色空信口道來，有什麼言不及？饑則喫飯，倦則打眠，
J28nB202_p0029a20║隨意受用，有什麼好商量？」良久，云：「昨夜三更雨過窗，
J28nB202_p0029a21║今朝滿地花如織。」
J28nB202_p0029a22║上堂。「世事華開華謝，人情潮去潮來，惟有一尊古佛，
J28nB202_p0029a23║長年伴我徘徊。汝且道：是那一尊？毘婆佛耶？釋迦佛
J28nB202_p0029a24║耶？樓至佛耶？咄！莫錯認好。」
J28nB202_p0029a25║
J28nB202_p0029a26║（嘉興府海鹽縣劉門朱氏，法名超浩，捐貲
J28nB202_p0029a27║助刻，祈先嚴養朴公、先慈呂氏、張氏早生
J28nB202_p0029a28║蓮界者。）
J28nB202_p0029a29║
J28nB202_p0029a30║百癡禪師語錄卷第五終