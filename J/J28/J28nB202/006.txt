J28nB202_p0029b01║百癡禪師語錄卷第六
J28nB202_p0029b02║嗣法門人超宣等編
J28nB202_p0029b03║嘉興金粟山廣慧禪寺語錄
J28nB202_p0029b04║舉韻峰、憨璞首座，上堂。「眉毛掛劍，血濺梵天，大樹垂
J28nB202_p0029b05║陰，清風匝地。從古已來荷佛祖綱宗，用驅奪手段不
J28nB202_p0029b06║得其人，未敢輕舉，何幸於今二難具并，頭角齊彰？大
J28nB202_p0029b07║家扶掖叢林，山川喜呈瑞氣，政可謂打鼓弄琵琶，相
J28nB202_p0029b08║逢兩會家，庭前風雨足，鐵幹也開花。鐵幹開花則且
J28nB202_p0029b09║止，琵琶曲調作麼生？諸人若欲辨別清音，煩詣二首
J28nB202_p0029b10║座寮如法扣問。」
J28nB202_p0029b11║誕日，請上堂。僧問：「爐煙繚繞沖霄漢，動地天花意若
J28nB202_p0029b12║何？」師云：「高高處觀之不足。」進云：「恁麼則風光滿面，遍
J28nB202_p0029b13║界遊行去也。」師云：「低低處平之有餘。」進云：「獅子窟中
J28nB202_p0029b14║獅子子，爪牙未露已翻身。」師云：「也須照顧性命。」問：「昔
J28nB202_p0029b15║日世尊初生，六龍吐水，未審和尚誕日有何祥瑞？」師
J28nB202_p0029b16║云：「杲日當空，薰風匝地。」進云：「大眾霑恩去也。」師云：「汝
J28nB202_p0029b17║分上作麼生？」進云：「學人到這裏，不得不禮拜。」師云：「赤
J28nB202_p0029b18║土塗牛妳。」乃云：「曾騎竹馬趁雙輪，屈指匆匆已四旬，
J28nB202_p0029b19║自笑胸懷無所有，空拳捏起誑千鈞。是汝諸人莫有
J28nB202_p0029b20║不甘者麼？有，則出來掀倒禪床，喝散大眾，把山僧拖
J28nB202_p0029b21║下，爛槌一頓，以報不報之恩，共助無為之化，亦顯得
J28nB202_p0029b22║英靈手段悠然迥別；若猶未也，慶生還汝自相慶，道
J28nB202_p0029b23║骨撐天讓我儂。」卓拄杖，下座。
J28nB202_p0029b24║上堂。「人道斑鳩拙，我道斑鳩巧，一根兩根柴，便是家
J28nB202_p0029b25║緣了。普照寶與麼悟去，且道：了得家緣也未？」卓拄杖，
J28nB202_p0029b26║云：「馬上相逢無紙筆，憑君傳語報平安。」
J28nB202_p0029b27║上堂。「當陽直截，不昧時機，答去問來，全彰奧旨。頭頭
J28nB202_p0029b28║迥脫，法法圓成，千古萬古只如斯，前佛後佛無別道，
J28nB202_p0029b29║貴在當人。略回光，相眨眼，自看可以克證菩提，頓超
J28nB202_p0029b30║方便。到這裏，直得壽山霧涌、福海川增，罪垢消除、冤
J28nB202_p0029c01║家解釋，束虛空作大棒也打他不著，合聚雷作一喝
J28nB202_p0029c02║也驚他不動。「山僧今日以此一毫勝利奉為吳門朱
J28nB202_p0029c03║老夫人六旬初度之辰，伏願慧性長明，享期頤之上
J28nB202_p0029c04║壽，邪氛莫擾，懸錦帨而常新。且畢竟以何為據？」卓拄
J28nB202_p0029c05║杖，云：「木童把板呵呵笑，玉女含笙緩緩吹。」
J28nB202_p0029c06║解夏，上堂。「採菱歌斷秋風起，曲檻香清翠帶殘，慚愧
J28nB202_p0029c07║九旬無法說，行行坐坐暗相瞞。政當此時，解夏一句
J28nB202_p0029c08║又如何道？行滿不須驗蠟人，輕包萬里任來去。」
J28nB202_p0029c09║錢夫人為子凝秀保安，請上堂。「煒煒皇皇，放放曠曠，
J28nB202_p0029c10║富有多般，奇無兩樣。明月蘆花何處尋？想伊只在秋
J28nB202_p0029c11║江上。若人識得伊，折旋俯仰不離本地風光，接物應
J28nB202_p0029c12║賓悉本現成受用。如子得母，菽水盡慈闈之歡；如母
J28nB202_p0029c13║得子，終朝免倚閭之望。家堂穩坐，永絕諸殃，桂秀蘭
J28nB202_p0029c14║香，連環弗斷。「所以道：出世法即世間法、世間法即出
J28nB202_p0029c15║世法，倘或執意區分，早已白雲萬里了也。還委悉麼？
J28nB202_p0029c16║靈山自古該嘉運，瑞氣常凝至善人。」
J28nB202_p0029c17║追薦，上堂。「一夢南柯不復還，腳跟無礙路頭寬，香雲
J28nB202_p0029c18║涌起隨花現，寶鏡圓明透頂寒。佛為伴，祖亦安，小果
J28nB202_p0029c19║聲聞何處鑽？自是夙生培善種，故能取用樂般般，此
J28nB202_p0029c20║乃山僧為超文吳公薦拔底意，只如茲者時維九月，
J28nB202_p0029c21║序屬三秋，潦水盡而寒潭清，煙光凝而暮山紫，天高
J28nB202_p0029c22║地迥，覺宇宙之無窮，興盡悲來，識盈虛之有數。汝且
J28nB202_p0029c23║道：滕王閣上一篇古文章與山僧口中兩句閒言語
J28nB202_p0029c24║還有本分相應也無？」擊拂子，云：「早信青燈原是火，端
J28nB202_p0029c25║然飯熟已多時。」
J28nB202_p0029c26║開爐，上堂。僧問：「大冶真金永無變色，請問和尚將何
J28nB202_p0029c27║煆煉？」師打云：「只用一鎚。」進云：「恁麼則棒頭有眼明如
J28nB202_p0029c28║日，要識真金火裏看。」師云：「真金在什麼處？」僧一喝，師
J28nB202_p0029c29║云：「七花八裂了也。」問：「如何是臨濟宗？」師云：「轟轟烈烈。」
J28nB202_p0029c30║「如何是雲門宗？」師云：「峭峭巍巍。」「如何是溈仰宗？」師云：
J28nB202_p0030a01║「圓圓陀陀。」「如何是曹洞宗？」師云：「綿綿密密。」「如何是法
J28nB202_p0030a02║眼宗？」師云：「歷歷明明。」進云：「五家宗泒蒙師指，覿面全
J28nB202_p0030a03║提意若何？」師便打。乃云：「開熱惱爐，扇無明火，添三毒
J28nB202_p0030a04║炭，運五逆鎚，馬面牛頭列兩旁，夜叉獄卒居前後，見
J28nB202_p0030a05║者聞者悉興惡念，惡念興時充滿虛空，即虛空體證
J28nB202_p0030a06║魔王身，當此之際，亦無人、亦無我、亦無佛、亦無眾生，
J28nB202_p0030a07║何等平等？何等自在？「箇裏承當得去，許汝諸人有出
J28nB202_p0030a08║身之路。設或逐隊隨群，徒趁熱鬧，總是焦頭爛額漢。
J28nB202_p0030a09║東鄰老鼠子，西舍野狐兒，火爐邊唧唧啾啾，撒屎撒
J28nB202_p0030a10║尿，瞞汝諸人去在。」拈拄杖，卓一卓，喝一喝。
J28nB202_p0030a11║請上堂。「父母深恩等蓋載，世間補報莫能逮，南無調
J28nB202_p0030a12║御大覺尊，一句了然超情愛。所以覲翁居士發最勝
J28nB202_p0030a13║心，去冬於此山中啟誦《金剛經》一藏，酬報親恩。今既
J28nB202_p0030a14║卷數周圓，又逢令先君忌日，特入山來禮懺，請山僧
J28nB202_p0030a15║陞座舉揚箇事。且箇事作麼生舉揚？」遂豎拂，云：「看看：
J28nB202_p0030a16║黃面瞿曇走向山僧拂子頭上，放五色光明，說道：『如
J28nB202_p0030a17║來者，無所從來，亦無所去。』政恁麼時，天垂寶益，地涌
J28nB202_p0030a18║金蓮，梵閣香清，虛堂響答，乃至若聖、若凡，若男、若女，
J28nB202_p0030a19║若長、若幼，總在此光明中聽黃面瞿曇摩頂授記，世
J28nB202_p0030a20║世生生同居佛土。敢問大眾：且道過去資善大夫星
J28nB202_p0030a21║翁居士與黃母老夫人還在裏許也無？」復豎拂，云：「塵
J28nB202_p0030a22║塵剎剎全身現，千古令人望莫窮。」
J28nB202_p0030a23║師持缽到乍城，上堂。「不顧霜風撲面寒，特來此地下
J28nB202_p0030a24║綸竿，鉤頭無限深深意，貴在鯨鰲著眼看。有麼？有麼？
J28nB202_p0030a25║有則出來，鼓鬣揚腮，拏雲攫浪，使一切具信根者生
J28nB202_p0030a26║大歡喜心，作大奇特想，亦何至山僧滿船空載月明
J28nB202_p0030a27║去，鐵笛橫吹過鵡湖？然事無一向，得亦隨緣，幸遇緇
J28nB202_p0030a28║素殷勤，不免漏洩風光一上。」遂豎起拂，云：「還見麼？粉
J28nB202_p0030a29║堞連雲無滯貨，四民憑此樂堯天。」復舉僧問古德：「深
J28nB202_p0030a30║山裏還有佛法也無？」德云：「有。」僧云：「如何是深山裏佛
J28nB202_p0030b01║法？」德云：「石頭大底大，小底小。」師云：「住山人說住山話，
J28nB202_p0030b02║可謂不失本分，善用時宜。今日或有問山僧：『城市中
J28nB202_p0030b03║還有佛法也無？』向他道：『有。』『如何是城市中佛法？』但云：
J28nB202_p0030b04║『片帆飛不盡，鐘磬雜笙歌。』且道：與古德答語相去多
J28nB202_p0030b05║少？」
J28nB202_p0030b06║過圓通，上堂。「一天喜鵲迎雲噪，兩岸疏楓映水紅，大
J28nB202_p0030b07║士法身常示現，何須就我覓圓通？圓通既不就我覓，
J28nB202_p0030b08║則人人常光現前，箇箇壁立千仞，便與麼休去，豈不
J28nB202_p0030b09║時清世泰，坐享昇平？設弗獲已，於此座子上七十三、
J28nB202_p0030b10║八十四，道箇應以此身得度者即現此身而為說法，
J28nB202_p0030b11║更道箇求福壽則福壽應、求男女則男女應，總是慈
J28nB202_p0030b12║悲之故、落草之談，於諸人本有圓通法門太遠在。且
J28nB202_p0030b13║如何是諸人本有圓通法門？委悉麼？踏著上頭關捩
J28nB202_p0030b14║子，眼聲耳色自悠悠。」卓拄杖，下座。
J28nB202_p0030b15║平湖永壽，上堂。「尋常一味，無過樸實頭；坐臥經行，不
J28nB202_p0030b16║敢開著口。背地被人冷笑，謂金粟無佛法與人商量，
J28nB202_p0030b17║亦無玄妙語與人咬嚼，是則固是，忽爾傾湫倒嶽，掣
J28nB202_p0030b18║電轟雷，是汝諸人又向甚處措足？「所以道：我若坐時
J28nB202_p0030b19║汝須立，我若立時汝須坐；我若三頭六臂，汝須偃息
J28nB202_p0030b20║干戈；我若罷釣休綸，汝須鋪華錦上。然後可以光輝
J28nB202_p0030b21║佛日，不扇宗風，扶護叢林，贊揚知識。「山僧今日與麼
J28nB202_p0030b22║告報，三百六十骨節、八萬四千毛竅已盡情撒在諸
J28nB202_p0030b23║人面前了也，且不昧當機，因齋敘謝一句如何道？平
J28nB202_p0030b24║湖城繞平湖水，永壽人來永壽庵。」
J28nB202_p0030b25║一音法姪請就善護，上堂。問：「昔日承師題善護，今朝
J28nB202_p0030b26║光降又重宣，如何是善護一句？」師云：「大家在這裏。」進
J28nB202_p0030b27║云：「如何是善護境？」師云：「有眼者見。」「如何是境中人？」師
J28nB202_p0030b28║云：「有耳者聞。」進云：「堂堂獨露本來面，座中能有幾人
J28nB202_p0030b29║知？」師云：「放汝三十棒。」問：「金鐘未扣，法爾如然，玉磬纔
J28nB202_p0030b30║鳴，更傳何物？」師云：「今日西風冷，空中散雪花。」進云：「一
J28nB202_p0030c01║音演唱，善護堅持去也。」師云：「利動君子。」乃云：「道遠乎
J28nB202_p0030c02║哉？觸事而真，一湖平水，半塢白雲。聖遠乎哉？體之即
J28nB202_p0030c03║神，善護庵中打坐，百尺竿頭翻身。要識肇法師麼？」驀
J28nB202_p0030c04║豎拂，云：「相逢面目分明在，誰道空勞蝶夢頻？」復舉劉
J28nB202_p0030c05║鐵磨參溈山次，山云：「老牸牛！汝來也。」磨云：「來日臺山
J28nB202_p0030c06║大會齋，和尚還去麼？」山放身作臥勢，磨便出去。師云：
J28nB202_p0030c07║「看他一賓一主，有縱有擒，劍戟全施，纖毫不犯，好手
J28nB202_p0030c08║二俱好手，作家始終作家。「後雪竇顯老人頌云：『曾騎
J28nB202_p0030c09║鐵馬入重城，敕下傳聞六國清，猶握金鞭問歸客，夜
J28nB202_p0030c10║深誰共御街行？』雪竇風流冠世，文彩奪人，到這裏只
J28nB202_p0030c11║得讚歎有分。「又我密師翁頌云：『一似戲話，一似相罵，
J28nB202_p0030c12║得人一牛，還人一馬。作臥便行，可知禮也，淡中有味，
J28nB202_p0030c13║句裏呈機。』須還我密師翁始得。「山僧雖不敢與二老
J28nB202_p0030c14║爭光，亦隨例效顰一頌：楊子江頭楊柳春，楊花愁殺
J28nB202_p0030c15║渡江人，數聲羌笛離庭晚，君向瀟湘我向秦。」
J28nB202_p0030c16║冬至，上堂。「群陰剝盡，一陽復生，衲僧眼正，天下橫行。」
J28nB202_p0030c17║喝一喝，下座。
J28nB202_p0030c18║化士回山，上堂。「錦上添花，十有八九；雪中送炭，百無
J28nB202_p0030c19║二三。何幸？化士歸來，正值山廚缺供，拄杖、匾擔齊𨁝
J28nB202_p0030c20║跳，黧奴、白牯笑咍咍，山僧此者作一家醼，管顧諸人。」
J28nB202_p0030c21║遂展兩手，云：「且道：是百味具足耶？一味全無耶？上根
J28nB202_p0030c22║利智未啗先知，中下之流直須仔細。然雖如是，不因
J28nB202_p0030c23║盧至慳囊破，爭得驪珠賽月輝？」
J28nB202_p0030c24║臘八，上堂。僧問：「手指天地時傾倉倒廩，一睹明星處
J28nB202_p0030c25║展橐開囊，為復是自顯家珍？為復是飽人枵腹？」師云：
J28nB202_p0030c26║「二途俱不涉。」進云：「若恁麼，只是一味死貓頭，塞斷大
J28nB202_p0030c27║千無縫罅。」師云：「還我死貓頭來。」僧豎拳，師云：「真箇賣
J28nB202_p0030c28║醜。」乃云：「臘八夜中，毛頭星現，沒興逢之，乾坤陡變，三
J28nB202_p0030c29║百餘會鬧啾啾，屈指太平，何曾見面？至今荊棘難除，
J28nB202_p0030c30║鼠怪狐妖，海角天涯都踏遍，金粟寡不敵眾，只可燒
J28nB202_p0031a01║一瓣香，念箇普同供養去也。何謂如此？待得雪消去，
J28nB202_p0031a02║自然春到來。」
J28nB202_p0031a03║入塔，上堂。「一文錢與匠人，帶累渠儂徹骨貧；兩文錢
J28nB202_p0031a04║與匠人，大家出手笑欣欣；三文錢與匠人，可憐沒地
J28nB202_p0031a05║著渾身。疏山壽塔幸自造得巍巍峨峨，誰知被大嶺
J28nB202_p0031a06║老漢向背地推倒了也？爭似金粟一座窣堵波？凡有
J28nB202_p0031a07║來者，要入便入，不用三文兩文與匠人，亦不用臘月
J28nB202_p0031a08║蓮花龜毛數丈，直教過去尊靈千年受享，現存眷屬
J28nB202_p0031a09║利益咸霑。雖然，此猶是入塔底意。且道：行鎧庵主與
J28nB202_p0031a10║智永道婆畢竟在什麼處著到？」卓拄杖，云：「全身廓落
J28nB202_p0031a11║無回互，腳底隨方自在行。」
J28nB202_p0031a12║含虛化士請上堂。「雪後雨，雨後雪，連日不舒晴，龜哥
J28nB202_p0031a13║凍作鱉，火頭報我無柴燒，庫內看看糧欲竭。大眾！好
J28nB202_p0031a14║苦也，然此乃家中之苦，猶自可事，更有化主途中之
J28nB202_p0031a15║苦，實是難堪。君不見？拖泥帶水聲嗚咽，爬起來兮又
J28nB202_p0031a16║著跌，秪望檀那惠施多，腳尖那管流生血？「而今功圓
J28nB202_p0031a17║行滿，日出回山，領彼淨名，請我陞座，較之忘因昧果、
J28nB202_p0031a18║瘠人肥己者相去天淵。何如耶？所以山僧不暇與他
J28nB202_p0031a19║商佛法、不要與他授人情，惟唱箇還鄉曲調，聊表一
J28nB202_p0031a20║片殷勤。」遂拍掌，云：「大眾！好快樂也。忽有箇漢云：『適纔
J28nB202_p0031a21║道苦，今又道樂，為什麼苦樂無常，隨人起倒？』阿呵呵，
J28nB202_p0031a22║誰識他？柴米少時眉易皺，得高歌處且高歌。」復拍一
J28nB202_p0031a23║拍，下座。
J28nB202_p0031a24║歲旦，上堂。僧問：「日月長輝，山河永固，政當恁時是如
J28nB202_p0031a25║何？」師云：「一人添一歲。」進云：「野老既知堯舜力，好把絲
J28nB202_p0031a26║桐徹夜彈。」師云：「大家側耳有分。」進云：「獨立堂前全意
J28nB202_p0031a27║氣，微塵剎海一時收。」師打云：「汝還識斬新條底意麼？」
J28nB202_p0031a28║僧呈具，歸眾，師乃云：「正月初一日，不得說別事，一、願
J28nB202_p0031a29║國王長壽，二、願五穀豐登，三、願干戈永息，還有第四
J28nB202_p0031a30║願，且莫說，且莫說。」良久，云：「若不說，阿誰得知？不如說
J28nB202_p0031b01║出也罷。願禪和子剪除毛病，因果分明，驀忽撞著桃
J28nB202_p0031b02║符神，拱手告曰：『前三願容易指望，唯第四願，千佛出
J28nB202_p0031b03║世亦無奈他何。』山僧忍不住把拄杖子當頭一摑桃
J28nB202_p0031b04║符神，卻走入柳眼裏藏身去矣。畢竟作麼生？百取十，
J28nB202_p0031b05║十取一，砂盆共掇翻，意氣膠和漆。《法華經》云：『此眾無
J28nB202_p0031b06║枝葉，唯有諸貞實。』」卓拄杖，下座。
J28nB202_p0031b07║上堂。「『山中何所有？嶺上多白雲，只可自怡悅，不堪持
J28nB202_p0031b08║贈君』，古人與麼雖得現成受用，簡點將來也太慳生。
J28nB202_p0031b09║何似鹽城諸信護？各拖一片兩片白雲，來我山中橫
J28nB202_p0031b10║裝豎抹，使這一夥沒鼻孔漢人人眼底忽生光，箇箇
J28nB202_p0031b11║肚皮都飽足。如此之時，寧不出他一頭地乎？」驀拈拄
J28nB202_p0031b12║杖，云：「看看山僧亦大垂隻手，普利汝諸人去。」卓一卓，
J28nB202_p0031b13║云：「山中何所有？瑞雪積庭簷，要則從君要，不要莫廝
J28nB202_p0031b14║嫌。咄！這裏是什麼所在，說要？不要？委悉麼？美景良辰
J28nB202_p0031b15║難得再，相逢擺手莫蹉跎。」
J28nB202_p0031b16║春日，解制，上堂。僧問：「要津把斷，水泄不通，布袋打開，
J28nB202_p0031b17║風行草偃。楖栗橫肩則不問，歸家穩坐是如何？」師云：
J28nB202_p0031b18║「共唱哩囉嗹。」進云：「一句迥超千聖外，滿筵目擊盡知
J28nB202_p0031b19║音。」師云：「闍黎試唱一句看。」僧喝，師云：「不合腔調。」乃云：
J28nB202_p0031b20║「元宵令節，春日方臨，或持綵棒鞭泥牛、或擊金鉦弄
J28nB202_p0031b21║獅子，燈前月下，鞦韆花架影齊輝；酒肆茶樓，絃管謳
J28nB202_p0031b22║歌聲錯亂。金粟山中靜悄悄地，無泥牛可鞭、亦無獅
J28nB202_p0031b23║子可弄，單單有條赤斑蛇，汝若眼目定動，便遭伊咬
J28nB202_p0031b24║殺。雖然如是，我此一眾總是解弄底，而今且打開布
J28nB202_p0031b25║袋，隨其分身變化入草騰雲去也。」擲拄杖，下座。
J28nB202_p0031b26║聖節，上堂。「天申節屆，六出花飄，草樹含輝，乾坤一色。
J28nB202_p0031b27║豐登有賴，瑞應斯徵，凡各有心，孰不圖報？且如何是
J28nB202_p0031b28║圖報底句？」呈拂子，云：「全憑這箇無私力，驀指南山祝
J28nB202_p0031b29║聖君。」
J28nB202_p0031b30║信庵本源請上堂。「不負相期夙昔心，三年三度入叢
J28nB202_p0031c01║林，為人大抵垂慈巧，處已都緣願力深。金粟山頭松
J28nB202_p0031c02║有韻，華亭江上月無陰，此時此景長如舊，歸去來兮
J28nB202_p0031c03║快莫禁。所以山僧於往歲有一張沒絃琴，已為汝等
J28nB202_p0031c04║彈過了也。去載有一則現成詩，亦為汝等吟過了也。
J28nB202_p0031c05║逗到今日，畢竟說箇什麼？」良久，云：「灼然若是箇中人，
J28nB202_p0031c06║何必徽音動天地？」
J28nB202_p0031c07║師持缽至梅谿，上堂。「綠水空濛擊畫橈，枝頭好鳥弄
J28nB202_p0031c08║春嬌，金錢不掛藤條上，閒買飛雲伴寂寥。大眾！山僧
J28nB202_p0031c09║未到此間，或有一箇半箇疑我如何若何，及乎到來，
J28nB202_p0031c10║原來只平平地。雖然如是，猶賴得諸老維摩在。且維
J28nB202_p0031c11║摩既在這裏合，作麼生舉唱？」擊拂子，云：「彌陀院內古
J28nB202_p0031c12║佛揚眉，十字街邊行人舞袖，家家風月具足，處處面
J28nB202_p0031c13║目全彰。全彰則若老若幼本無間然，具足則為法為
J28nB202_p0031c14║人聲價愈重，政當此時，把手共行一句如何道？千門
J28nB202_p0031c15║萬戶俱敲遍，收拾驪珠任往還。」
J28nB202_p0031c16║請上堂。「靈鷲枝花不藉陽和氣力，曹溪滴水豈與溝
J28nB202_p0031c17║澮同流？而今遍界芬芳，到處興波作浪，遊蜂採蝶，上
J28nB202_p0031c18║下奔忙；曲蟺長鯨，高低普應。美則美矣，善則未善。「何
J28nB202_p0031c19║故？為伊不曾究本窮源，徒見隨聲逐色。若是英靈漢
J28nB202_p0031c20║子聞恁麼道，自然有生機，一路等閒，下一刀命根斫
J28nB202_p0031c21║斷，吸一口徹底傾乾，然後於無影枝頭放出千紅萬
J28nB202_p0031c22║紫，無為海裏涌出巨浸滔天，直教曲蟺長鯨措足弗
J28nB202_p0031c23║及、遊蜂採蝶沒地鑽研。如是之時，寧不快哉？」驀呈拄
J28nB202_p0031c24║杖，云：「敢問諸人：且道這箇是靈鷲枝花耶？是曹溪滴
J28nB202_p0031c25║水耶？有人道得，山僧兩手分付；設或未能，自己受用
J28nB202_p0031c26║去也。肩挑午日行溪北，旋逐春風過院西。」靠拄杖，下
J28nB202_p0031c27║座。
J28nB202_p0031c28║靈源寺，上堂。僧問：「昨日梅溪上堂，今朝靈源陞座，去
J28nB202_p0031c29║來則不問，如何是靈源一滴？」師舉拂子。進云：「學人則
J28nB202_p0031c30║不然。」師云：「汝又作麼生？」進云：「口吐三江水，胸藏萬里
J28nB202_p0032a01║波。」師云：「未必心頭似口頭。」進云：「金翅劈開溟海去，青
J28nB202_p0032a02║山低首笑相迎。」師云：「殿角鴟吻，笑殺闍黎。」僧一喝，師
J28nB202_p0032a03║云：「鼓粥飯氣。」進云：「大眾證明去也。」師云：「靜處薩婆訶。」
J28nB202_p0032a04║乃云：「二月春光晴且麗，山山涌出青螺髻，特來此地
J28nB202_p0032a05║訪高賢，翠玉溪邊欣把袂。所以道：欲行恁麼事，須遇
J28nB202_p0032a06║恁麼人；既遇恁麼人，便行恁麼事。拖下布袋子，托出
J28nB202_p0032a07║破砂盆，大家喜色溢眉尖，戶戶無虞添福利。如是，則
J28nB202_p0032a08║不惟不辜山僧數十餘里遠來之心，抑且見山僧與
J28nB202_p0032a09║諸人自從曠大劫來常在光明藏中鼻孔相拄，無有
J28nB202_p0032a10║移易，佛法也在裏許、世法也在裏許、非佛法非世法
J28nB202_p0032a11║亦在裏許，且明日又向什麼處去？杖藜所到皆清淨，
J28nB202_p0032a12║古檜寒松屬我家。」
J28nB202_p0032a13║佛涅槃日，上堂。「七十九年空開大口，臨入涅槃一無
J28nB202_p0032a14║所有，波旬斂恨綠眉春，迦葉自歸雞足守，化火焚軀
J28nB202_p0032a15║則不問，只如腳露金棺意作麼生？」良久，喝云：「若遇老
J28nB202_p0032a16║雲門，正好打餵狗。」
J28nB202_p0032a17║大悲生辰，新剃度請上堂。僧問：「大士降生則不問，削
J28nB202_p0032a18║髮披緇事若何？」師云：「金刀纔舉處，頂上盡生輝。」進云：
J28nB202_p0032a19║「菩薩枝頭甘露水，頂門乍灌護清涼。」師云：「須知未出
J28nB202_p0032a20║鵡湖地，早已芳名達四衢。」進云：「真金若不經爐冶，爭
J28nB202_p0032a21║得光華徹底鮮？」師云：「一任鋪花錦上。」進云：「謝師答話
J28nB202_p0032a22║去也。」師云：「何必？」乃云：「芳草地嘶金勒馬，杏花天醉玉
J28nB202_p0032a23║樓人，勞生汩沒無窮已，誰肯回頭契本真？且本真有
J28nB202_p0032a24║什麼難契？但能發慷慨心，啟特達志，頓歇諸緣，不為
J28nB202_p0032a25║物轉，自然世、出世間各得其宜，應用臨機，玲瓏八面。
J28nB202_p0032a26║「汝看他敬溪顧居士篤信此道，老而益堅，茲同令室
J28nB202_p0032a27║入山禮求剃度，必至于契本真而後已，豈非出群須
J28nB202_p0032a28║是英靈漢，敵勝還伊獅子兒乎？「政恁麼時，直得風和
J28nB202_p0032a29║日暖，鵲噪鶯吟，觀世音菩薩於五色雲端示現，說最
J28nB202_p0032a30║勝妙陀羅尼，俾一切見聞者隨其根性悉獲解脫，如
J28nB202_p0032b01║斯功德何等圓成？雖然，今日鏟草一句作麼生道？數
J28nB202_p0032b02║聲清磬是非外，兩箇閒人宇宙間。」復舉僧問趙州：「如
J28nB202_p0032b03║何是出家？」州云：「不履高名，不求苟得。」師頌云：「不履高
J28nB202_p0032b04║名，不求苟得，一句超然，人天軌則。堪笑而▆出家兒，
J28nB202_p0032b05║背地分明秪自欺，趨羶逐臭如蠅蟻，腳力忙忙徒爾
J28nB202_p0032b06║為。」
J28nB202_p0032b07║新城能仁寺，上堂。僧問：「隨處作主，遇緣即宗，行乞新
J28nB202_p0032b08║城，如何指示？」師云：「楖栗橫肩。」進云：「若是，則一缽千家
J28nB202_p0032b09║飯，通身七佛儀。」師云：「汝也不妨隨例。」進云：「入廛垂手，
J28nB202_p0032b10║猶落今時，請和尚別施機用。」師云：「當頭一頓。」進云：「不
J28nB202_p0032b11║入深深巉險處，那知別有亂紅飛？」師云：「且禮拜退。」乃
J28nB202_p0032b12║云：「率性而行閒道人，隨方無礙自相親，倚藜遙指鵝
J28nB202_p0032b13║黃嫩，撥棹長歌鴨綠新。風𩖼𩖼，水鱗鱗，頭頭顯露衲
J28nB202_p0032b14║衣珍，會中幸有知心士，應見溫然笑語頻。敢問諸人：
J28nB202_p0032b15║笑，所笑者何事？語，則語箇甚麼？莫是新城如畫裏，天
J28nB202_p0032b16║曉望晴空麼？此境現前誰不會？莫是別來頻甲子，歸
J28nB202_p0032b17║到忽春華麼？此情料掉沒交涉。莫是生平未識面，傾
J28nB202_p0032b18║蓋若故交麼？只恐扁舟歸去後，明朝想憶路漫漫。有
J28nB202_p0032b19║人道得同風句，許伊參學事辦；若猶未也，舌頭在山
J28nB202_p0032b20║僧口中，莫怪遞相熱瞞好。」
J28nB202_p0032b21║上堂。「談玄談妙，污人心田；行棒行喝，虛粧好漢。破草
J28nB202_p0032b22║鞋，乾屎橛，認葉為金；舀木杓，賣笊籬，移賤作貴。這一
J28nB202_p0032b23║夥老凍儂，惑亂天下人無有了期。到不如三家村裏
J28nB202_p0032b24║把钁頭翁，見山說山、見水說水、見拄杖說拄杖，事事
J28nB202_p0032b25║現成，令人易會。雖然，一概與麼去，少室正宗掃土而
J28nB202_p0032b26║盡。山僧此者扶強不扶弱，入這群隊去也。」驀拈拄杖，
J28nB202_p0032b27║卓一卓，喝一喝，云：「禦怪不須懸白澤，顧容何處避菱
J28nB202_p0032b28║花？」
J28nB202_p0032b29║聖果寺，上堂。「吾本來茲土，傳法救迷情，一花開五葉，
J28nB202_p0032b30║結果自然成。」舉拂子，云：「穿卻達磨鼻孔。春山疊亂青，
J28nB202_p0032c01║春水漾虛碧，寥寥天地間，獨立望何極？」卓拄杖，云：「戳
J28nB202_p0032c02║瞎雪竇眼睛。殊不知，人人本具連城壁，箇箇常懷照
J28nB202_p0032c03║乘珠，要伊稱花稱果來作甚麼？指山指水，空望奚為。
J28nB202_p0032c04║「山僧今日借路經過，決不肯學恁麼去就，只要汝等
J28nB202_p0032c05║家家柴足米足，滿面和風，饑則思療，倦則打睡便可，
J28nB202_p0032c06║以閒消永日，坐享太平。「忽有不甘底為二老漢雪屈
J28nB202_p0032c07║又作麼生？山僧總不與之計較。何故？巨浪易磨海畔
J28nB202_p0032c08║石，勸人除卻是非難。」
J28nB202_p0032c09║普雲，上堂。「春回夏至，景色明媚，麥畦片片青，柳岸依
J28nB202_p0032c10║依翠，路上行人快樂多，惟我禪和子說道：『啼血杜鵑
J28nB202_p0032c11║聲聲喚，不如歸去。』苟歸去也，浩浩塵中能作主，英豪
J28nB202_p0032c12║頭上逞英豪，濃雲薄霧難遮掩，如日麗空仰愈高。雖
J28nB202_p0032c13║然，若向山僧面前過，各要喫一頓在。為甚如此？有功
J28nB202_p0032c14║者賞。」復舉龐居士問馬祖云：「不昧本來人，請師高著
J28nB202_p0032c15║眼。」祖直下覷。士云：「一種沒絃琴，惟師彈得妙。」祖直上
J28nB202_p0032c16║覷。士禮拜，祖歸方丈，士隨後入，云：「弄巧成拙。」師云：「直
J28nB202_p0032c17║下覷與直上覷，馬師歷歷合本據俊哉。龐老解藏身，
J28nB202_p0032c18║直至于今無覓處。有覓處，只在這裏。」舉拂子，云：「還見
J28nB202_p0032c19║麼？」下座。
J28nB202_p0032c20║超曇沈氏請上堂。「鶯吟繡陌，燕語雕梁，古殿風高，虛
J28nB202_p0032c21║堂日永。父母未生已前不離這箇時節、父母既生已
J28nB202_p0032c22║後亦不離這箇時節，汝若知這箇時節，便見毗盧正
J28nB202_p0032c23║體觸處全真，般若靈光隨機普應，是非一齊坐斷，法
J28nB202_p0032c24║眼賴以流通。政當此際，據令提持則且止，喫飯知恩
J28nB202_p0032c25║句若何？萬福雲臻歸善信，菱花影裏現曇花。」
J28nB202_p0032c26║寶月受戒，上堂。「諸佛解脫門，菩薩心地戒，當陽無向
J28nB202_p0032c27║背，遍處絕羅籠。悟之者，疑綱頓除；受之者，魔障永息。
J28nB202_p0032c28║故鹽城顧老夫人以古稀歲種金剛緣，以富貴身作
J28nB202_p0032c29║奇特事，心地戒一時具足，解脫門八字打開，諸佛把
J28nB202_p0032c30║手以同行，菩薩多方而擁護，此之真實受用皆由正
J28nB202_p0033a01║信中來，原不假於強為，亦無容於外飾。雖然如是，更
J28nB202_p0033a02║須知有諸佛未生、菩薩未成一著子始得。還委悉麼？
J28nB202_p0033a03║白棒打惺深夜夢，舉頭寶月正當空。」
J28nB202_p0033a04║佛誕彭夫人延生，請上堂。僧問：「年年四月八，釋迦降
J28nB202_p0033a05║誕辰，因甚諸叢林把他惡水潑？」師云：「好手手中呈好
J28nB202_p0033a06║手。」進云：「此間則不然。」師云：「且道作麼生？」進云：「一條楖
J28nB202_p0033a07║栗逞英豪。」師打云：「謝汝證明。」乃云：「花甲年週又紀一，
J28nB202_p0033a08║婺光炯炯照深室，雖然不與佛同生，究竟本來原是
J28nB202_p0033a09║佛。是汝今日還信得及也無？」卓拄杖，云：「攙前獨自承
J28nB202_p0033a10║當去，管取壺中歲月長。」復舉世尊初生，一手指天，一
J28nB202_p0033a11║手指地，周行七步，目顧四方，云：「天上天下，惟我獨尊。」
J28nB202_p0033a12║後雲門偃云：「我當時若見，一棒打殺與狗子喫，貴圖
J28nB202_p0033a13║天下太平。」師云：「世尊瞻前不顧後，雲門氣宇如王，惜
J28nB202_p0033a14║乎棒頭短。金粟別無長處，每到四月八，只可殿裏燒
J28nB202_p0033a15║香，大展坐具三拜，要伊端坐受供養，施主嘗安樂。」良
J28nB202_p0033a16║久，云：「也是就貨還錢。」便下座。
J28nB202_p0033a17║超瑛請上堂。僧問：「無盡意菩薩請調御丈夫說法利
J28nB202_p0033a18║生有何功德？」師云：「上來講讚，無限良因。」進云：「恁麼則
J28nB202_p0033a19║錦上鋪花去也。」師云：「向下文長，付在明日。」乃云：「往世
J28nB202_p0033a20║罔修現世事，白雲影裏草茸茸，今生預作後生因，細
J28nB202_p0033a21║錦幃前花簇簇。看不破處，如蠶作繭，自縛自纏；放得
J28nB202_p0033a22║下時，似鶴翔空，無拘無礙。「所以信女潘氏捨最難捨，
J28nB202_p0033a23║建大道場，香果莊嚴，理法具備，雖不求景福而福已
J28nB202_p0033a24║臻、雖不祝遐齡而齡自衍，往世、現世，今生、後生，總是
J28nB202_p0033a25║畫餅充饑、望梅止渴，於當人分上何啻鄭州出曹門？
J28nB202_p0033a26║「忽有箇漢出來道：『和尚承嗣濟宗，將謂有驅耕奪食
J28nB202_p0033a27║之手，超群越格之談，原來只解說老婆禪。』山僧勢不
J28nB202_p0033a28║獲已，再為舉揚去也。」遂拈拄杖，卓一卓，云：「一、元和，二、
J28nB202_p0033a29║佛陀，三、釋迦，是甚麼碗脫丘？若是具眼衲僧，水也嘗
J28nB202_p0033a30║他一點不得。」復卓拄杖，下座。
J28nB202_p0033b01║上堂。「梅子青青麥子黃，鷓鴣啼罷過南墻，疏簾裏爇
J28nB202_p0033b02║篆香，懷美人兮天一方。」驀豎拂，云：「未之思也，夫何遠
J28nB202_p0033b03║之有？」
J28nB202_p0033b04║生日，覲周孝廉，請上堂。僧問：「世尊初生便云獨尊，未
J28nB202_p0033b05║審和尚生辰是同？是別？」師云：「更出他一頭地。」進云：「可
J28nB202_p0033b06║中若有箇衲僧出來把住，和尚又作麼生？」師云：「未必
J28nB202_p0033b07║有恁麼人。」進云：「好手手中呈好手，紅心心裏中紅心。」
J28nB202_p0033b08║師便打。乃云：「殘紅斂盡，綠陰成素，分安閒樂，所生亦
J28nB202_p0033b09║信。百年終是夢，何能一日便無情？金毛在列威風普，
J28nB202_p0033b10║文旆當筵瑞氣呈。憶昔靈山曾聚首，於今猶幸月華
J28nB202_p0033b11║清，且同條共慶一句作麼生道？浩蕩不隨天地老，任
J28nB202_p0033b12║他桑海自遷更。」復舉雲門拈胡餅示眾，云：「我秖供養
J28nB202_p0033b13║兩浙人，不供養向北人。」眾無語，門自代云：「天寒日短，
J28nB202_p0033b14║兩人共一碗。」師云：「雲門老漢忒殺用心，無端把一片
J28nB202_p0033b15║胡餅變為毒藥。金粟則不然，豎起拳頭，云：『我秪供養
J28nB202_p0033b16║兩浙人，不供養福建人。』何故？免伊道我有鄉情在。然
J28nB202_p0033b17║雖如是，解讀上大人，自然可知禮。試看：化三千養，成
J28nB202_p0033b18║八九子。」良久，云：「大小金粟，今日被居士勘破。」
J28nB202_p0033b19║行常六旬，并為師壽，請上堂。「柴荒片片是寶，米貴粒
J28nB202_p0033b20║粒如珠，砂盆半已欹側，廚庫一物也無。於斯時也，三
J28nB202_p0033b21║世諸佛口掛壁上，十方禪侶啟告無門，元上座到這
J28nB202_p0033b22║裏終不敢背地栽花，虛粧好漢，秪得一箇半箇具信
J28nB202_p0033b23║心底人掇轉廬陵米價，放捨固有家珍，便見毛孔香
J28nB202_p0033b24║生，各各嘴皮笑破。「若道為予祝壽，似將惡水驀頭澆；
J28nB202_p0033b25║更云為彼慶生，猶屬外邊閒之遶。殊不知，予壽與彼
J28nB202_p0033b26║壽，非左亦非右，不用說偈言，法法合成就。水綠山青
J28nB202_p0033b27║映畫堂，清光一道白如晝。」以拄杖劃一劃，云：「六十甲
J28nB202_p0033b28║子，盡力打翻了也，且待明年春，從頭再算起。」
J28nB202_p0033b29║結夏，上堂。「夜短睡不足，日長饑有餘，禪和來聚首，最
J28nB202_p0033b30║苦是夏時。雖然如是，汝也怪我不得。」
J28nB202_p0033c01║端午，上堂。「眾濁獨清，眾醉獨醒，一曲離騷，孤貞耿耿，
J28nB202_p0033c02║汨羅負石自沉埋，痛殺楚天風月冷。看看：山僧為伊
J28nB202_p0033c03║招魂去也。」驀呈拂子，召眾，云：「還見三閭大夫麼？龍舟
J28nB202_p0033c04║撥動如雷疾，亙古彌今第一贏。」
J28nB202_p0033c05║兄弟薦親，請上堂。「讀蓼莪之章，始信親恩罔極；誦鶺
J28nB202_p0033c06║鴒之語，方知手足情深。手足情深，分離不可；親恩罔
J28nB202_p0033c07║極，報答宜先。且作麼生說箇報答底意？佛力、法力，戒
J28nB202_p0033c08║香、定香，善來佛子聽我舉揚，愚癡成智慧、熱惱化清
J28nB202_p0033c09║涼，蓮邦教主親垂手，寶蓋飛幢發異光。與麼說話，大
J28nB202_p0033c10║有人信金粟不過。信不過，亦無妨，門前但看荊花茂，
J28nB202_p0033c11║便是爺娘極樂場。」
J28nB202_p0033c12║上堂。「具足凡夫法，凡夫不知；具足聖人法，聖人不會。
J28nB202_p0033c13║長街肉肆，鬧市歌樓，驀忽築著磕著，凜凜風生，如虎
J28nB202_p0033c14║戴角，是汝諸人還解恁麼也未？恁麼、不恁麼，公案齊
J28nB202_p0033c15║領過，從教水漲船高，泥多佛大，出門騰踏鬧啾啾，無
J28nB202_p0033c16║事還歸屋裏坐。」喝一喝。復舉趙州問婆子：「什麼處去？」
J28nB202_p0033c17║婆云：「偷趙州筍去。」州云：「忽遇趙州又作麼生？」婆連打
J28nB202_p0033c18║兩掌，州休去。師云：「這婆子慣作白拈賴，遇趙州放過。
J28nB202_p0033c19║我若當時作趙州，待伊道：『偷趙州筍去。』先與兩掌，直
J28nB202_p0033c20║饒婆子有通天手段也一時回避不及。」
J28nB202_p0033c21║因事上堂。「欲肩佛祖重擔，莫比尋常兒戲，所貴才德
J28nB202_p0033c22║兼修，方能驚天震地。若是基淺根浮，自然看得容易，
J28nB202_p0033c23║縱遇拙匠相資，到底淪為廢器。金粟恁麼苦口婆心，
J28nB202_p0033c24║畢竟意在於何？」喝一喝，云：「不屬李膺門下客，隨他遠
J28nB202_p0033c25║跳弄蜣丸。」
J28nB202_p0033c26║韋馱開光兼修薦，上堂。僧問：「靈光不昧，歷劫常存，因
J28nB202_p0033c27║甚要憑今朝一點？」師云：「有條攀條。」進云：「薦亡一句又
J28nB202_p0033c28║作麼生？」師云：「垂紳束帶無回互，同立威音日月傍。」進
J28nB202_p0033c29║云：「知師不落今時調，拍拍原來總是歌。」師云：「去。」乃云：
J28nB202_p0033c30║「三洲感應，護法護人，一點威光，蓋天蓋地，降魔寶杵
J28nB202_p0034a01║本無偏私，奉佛靈符全在公正，作禪林之保障，顯菩
J28nB202_p0034a02║薩之風規。此是韋馱大士生平願力，莫大神通，且作
J28nB202_p0034a03║麼生是伊諦當處？」驀豎拂，云：「向這裏見得分明，便識
J28nB202_p0034a04║得伊諦當處；識得伊諦當處，便識得顧老夫人七十
J28nB202_p0034a05║餘年起一念心為伊莊嚴落處；識得顧老夫人落處，
J28nB202_p0034a06║亦識得過去紫垣公於生死場中得大自在落處。所
J28nB202_p0034a07║謂：前韋馱與新韋馱，正眼觀來不較多，今日還渠舊
J28nB202_p0034a08║光彩，大家共演薩婆訶。是汝諸人從朝至暮、舉足下
J28nB202_p0034a09║足，不得相辜負。若有辜負者，定與頂門一鎚，莫言不
J28nB202_p0034a10║道。」
J28nB202_p0034a11║解夏，上堂。舉東山和尚示眾云：「百鍊黃金鑄鐵牛，十
J28nB202_p0034a12║分高價與人酬，庭前不有華含笑，又是東山一夏休。」
J28nB202_p0034a13║元叟端云：「徑山隨氀，𣯜也有一頌：老矣無心鑄鐵牛，
J28nB202_p0034a14║眼前隨分即相酬，庭前葉脫西風起，且喜凌霄一夏
J28nB202_p0034a15║休。」師云：「山僧今日解夏，亦依樣畫葫蘆去也：力薄無
J28nB202_p0034a16║能鑄鐵牛，長吟短詠倩君酬，庭前昨夜金梧墜，報道
J28nB202_p0034a17║鷗灘一夏休。」
J28nB202_p0034a18║中秋，上堂。「雲淨天空夜色浮，一輪明月正分秋，諸人
J28nB202_p0034a19║要看霓裳舞，且向廣寒宮裏遊。」以拂子打圓相，云：「廣
J28nB202_p0034a20║寒宮開也，解進步者請出來。」眾無語，師云：「休休休，依
J28nB202_p0034a21║然立在下稍頭。」下座。
J28nB202_p0034a22║超璣四旬，為小佛開光，修懺保子，請上堂。「佛真法身
J28nB202_p0034a23║猶若虛空，虛空何處有大小？應物現形如水中月，水
J28nB202_p0034a24║月更開什麼光？然事無一向，理亦隨人，忽朝發起正
J28nB202_p0034a25║信心，泥塵變換黃金相，啟莊嚴勝會，顯固有靈明，宿
J28nB202_p0034a26║世冤愆當前解脫，累生福壽直下圓成。所以道：大匠
J28nB202_p0034a27║無繩墨，良材無曲直，紅輪出海東，遍界皆烜赫。「如是，
J28nB202_p0034a28║則知梁皇殿上懺摩光中，郗氏以蛇身而作佛身，即
J28nB202_p0034a29║凡果而證聖果，早已多事了也。且母子安居，永不相
J28nB202_p0034a30║離一句作麼生道？履地戴天咸慶快，萱蘭瑞氣繞庭
J28nB202_p0034b01║幃。」
J28nB202_p0034b02║上堂。「夫子不識字，達磨不會禪，貓兒作狗子，舄馬讀
J28nB202_p0034b03║烏焉。末季相傳無證驗，窮廝炒兮餓廝煎，金粟還免
J28nB202_p0034b04║得此過也無？」以手指上，云：「天，天。」
J28nB202_p0034b05║開爐，上堂。僧問：「舊店新開，相席打令，鉗錘重運，煆聖
J28nB202_p0034b06║煉凡，精金不變則且止，臨濟德山事若何？」師便打。進
J28nB202_p0034b07║云：「恁麼則聞名不如見面也。」師又打。進云：「龍門浪暖
J28nB202_p0034b08║翻身過，霹靂何妨透頂來？」師復打，云：「重加點額去。」僧
J28nB202_p0034b09║一喝，拂袖，歸眾，師乃云：「十字街頭石敢當，見者如恒
J28nB202_p0034b10║河沙數。南方爐頭賓主句，道著者似火產蓮花。衲僧
J28nB202_p0034b11║家出一叢林、入一保社，受盡千鎚萬鎚，打不轉有什
J28nB202_p0034b12║麼用處？「忽有一鎚便就，與夫不假一鎚底出來，壯佛
J28nB202_p0034b13║祖威光，作人天眼目，只此爐鞴宏開，今日也不消得。
J28nB202_p0034b14║何故？道泰弗傳天子令，時清休唱太平歌。」復舉天童
J28nB202_p0034b15║密師翁示眾云：「太白山中儘有柴一株，不許眾人搬，
J28nB202_p0034b16║老僧不是多護惜，為要諸人徹骨寒。」師云：「大小師翁，
J28nB202_p0034b17║雖則徹底婆心，看來亦成護惜。不肖兒孫則不然，金
J28nB202_p0034b18║栗山中柴沒燒，隨時買兮隨時挑，任他柴價貴和賤，
J28nB202_p0034b19║總要諸人額面焦。莫是狼籍常住，難為大眾麼？阿呵
J28nB202_p0034b20║呵，多少業識茫茫之流盡向這裏錯會。」
J28nB202_p0034b21║上堂。「出格堂堂大丈夫，面門黑漆髮眉麤，藤條橫亞
J28nB202_p0034b22║千峰上，不顧西來碧眼胡。與麼事，記得無？」喝一喝，云：
J28nB202_p0034b23║「將謂吾負汝，卻是汝負吾。」
J28nB202_p0034b24║
J28nB202_p0034b25║
J28nB202_p0034b26║
J28nB202_p0034b27║（海鹽縣▆▆▆▆▆名超鑑捐貲助刻，
J28nB202_p0034b28║祈自身康泰，壽命延長者。）
J28nB202_p0034b29║
J28nB202_p0034b30║百癡禪師語錄卷第六終