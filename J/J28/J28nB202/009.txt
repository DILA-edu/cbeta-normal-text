J28nB202_p0045b01║百癡禪師語錄卷第九
J28nB202_p0045b02║嗣法門人超宣等編
J28nB202_p0045b03║江南松江明發禪院語錄
J28nB202_p0045b04║入院，上堂。「衲僧行止沒多般，隨處安身隨處閒，滿沼
J28nB202_p0045b05║白荷觀不足，又攜竹杖到雲間。雲間既到，是非杳忘，
J28nB202_p0045b06║地闊天高，聲和響順。翻愛當年船子，一絲獨釣寒江，
J28nB202_p0045b07║更冀此日維摩出手，共扶祖道，且時節相應底句如
J28nB202_p0045b08║何話會？陣陣薰風來殿閣，炎威雖逼也清涼。」卓拄杖，
J28nB202_p0045b09║下座。
J28nB202_p0045b10║聖蓮請上堂。僧問：「佛日臨筵則不問，當陽一句是如
J28nB202_p0045b11║何？」師云：「此去嵩江不遠。」乃云：「一棹舞長江，為尋格外
J28nB202_p0045b12║知己；半鉤拋巨浸，要覓透網金鱗。金鱗未必全無，知
J28nB202_p0045b13║己幸然巧遇，政與麼時，主賓道合，水乳和同，鶴曳蘆
J28nB202_p0045b14║汀，鶯吟柳陌，畢竟將何慶賀？」擊拂子，云：「打麵還他州
J28nB202_p0045b15║土麥，唱歌須是舊時人。」
J28nB202_p0045b16║上堂。「大火西流，碧梧風動，何處疏砧？驚人殘夢。山僧
J28nB202_p0045b17║在這裏默堆堆地，不是舌頭短，亦非關牙痛，今朝蒙
J28nB202_p0045b18║眾檀那恭請，未免鼓兩片皮，顛拈倒弄，簡點將來，也
J28nB202_p0045b19║似颺起碌磚，擊碎鹽甕。然雖如此，龍生龍兮鳳生鳳，
J28nB202_p0045b20║鱗角羽毛若養成，自有日雷雲相送。」喝一喝。復舉趙
J28nB202_p0045b21║州問僧：「曾到此間否？」僧云：「曾到。」州云：「喫茶去。」或云：「不
J28nB202_p0045b22║曾到。」州亦云：「喫茶去。」後院主問云：「和尚為甚曾到也
J28nB202_p0045b23║云喫茶去，不曾到也云喫茶去？」州召院主，主應諾，州
J28nB202_p0045b24║云：「喫茶去。」師云：「趙州待客猶欠好心，明發為人尚鄰
J28nB202_p0045b25║清淡，曾到、不曾到，總與杯茶喫。敢問大眾：還甘也無？
J28nB202_p0045b26║玉泉嫩筍情知少，勝過砒酥一例煎。」
J28nB202_p0045b27║上堂。「佛法亂如縷，人心毒若蛇，著書成敵國，同學是
J28nB202_p0045b28║冤家。何似綠楊深處藏蹤跡？看長天落鶩，野渡漁槎，
J28nB202_p0045b29║也不管他棚場熱鬧、也不管他棒喝交加、也不管他
J28nB202_p0045b30║說真賣假、撒土拋砂，只與麼度，年華風流一種亦堪
J28nB202_p0045c01║誇。「忽有箇漢出來道：『和尚即今恁麼地，還是藏蹤跡
J28nB202_p0045c02║耶？不藏蹤跡耶？』秪對他云：『教著孩兒解罵爺。』然雖如
J28nB202_p0045c03║是，事無一向，且畢竟作麼生？但得此中無芥滯，滿途
J28nB202_p0045c04║荊棘放蓮花。」
J28nB202_p0045c05║上堂。「十方佛土中，唯有一乘法，無二亦無三，除佛方
J28nB202_p0045c06║便說。如何是方便說？荒草白楊秋日暮，數聲漁笛起
J28nB202_p0045c07║滄洲。」
J28nB202_p0045c08║上堂。僧問：「金粟峰頭曾弄險崖之句，斜涇澤畔又張
J28nB202_p0045c09║利爪之威，覿面爭先，請師一接。」師便打。進云：「某甲從
J28nB202_p0045c10║此切外還更有否？」師又打，云：「猶嫌少在。」進云：「欲得吾
J28nB202_p0045c11║師意，重沾雨露恩。」師云：「也須知痛癢始得。」進云：「痛癢
J28nB202_p0045c12║已知，和尚又作麼生？」師云：「大眾笑汝。」進云：「干他甚事？」
J28nB202_p0045c13║師云：「轉見不堪。」進云：「謝師答話。」師復打。乃云：「塵世無
J28nB202_p0045c14║閒客，蝸名蠅利，競勞尋形。山有至珍，徹地輝天誰暇
J28nB202_p0045c15║顧？若能豁開夢眼，便見物物全彰，擊缶拋鍬，觀音橐
J28nB202_p0045c16║籥，拈香擇火，寶誌家風，現前三昧已圓成，觸目菩提
J28nB202_p0045c17║咸具足。以此資生立業，洞中春色滿乾坤；以此植福
J28nB202_p0045c18║延年，腦後清光吞日月。不是神通妙用，亦非法爾如
J28nB202_p0045c19║然，總是汝等諸人自悟自證底境界。山僧與麼敷陳，
J28nB202_p0045c20║還落時流舊套也無？」拈拄杖，卓云：「一句虛含千古韻，
J28nB202_p0045c21║九峰象外吐新奇。」
J28nB202_p0045c22║舉首座聖墨西堂白也，上堂。「肘後靈符光焯焯，貔貅
J28nB202_p0045c23║陣上展謀略，大千無地不皈降，是佛是魔都鏟卻，且
J28nB202_p0045c24║道：誰是其人？」驀拈拄杖，云：「一箇渾身如潑墨，一箇通
J28nB202_p0045c25║身似鵠白，今朝舉出大家看，兩處成龍轟霹靂。只如
J28nB202_p0045c26║黑白未分時又作麼生與伊相見？」喝一喝。
J28nB202_p0045c27║臘八，祈壽，請上堂。舉世尊於臘月八日明星出時，忽
J28nB202_p0045c28║云：「奇哉，一切眾生具有如來智慧德相，但以妄想執
J28nB202_p0045c29║著不能證得。」頑石空頌云：「夜半明星出現時，分明喪
J28nB202_p0045c30║盡目前機，若言總具如來相，也是空拳誑小兒。」師云：
J28nB202_p0046a01║「世尊受盡徹骨寒，還他梅花香撲鼻，頑石欲窮千里
J28nB202_p0046a02║目，教人更上一層樓。爭似思勤陶居士？德相具足，令
J28nB202_p0046a03║子盈門，夜夜睹明星，不用空拳相誑，年年修舊業，亦
J28nB202_p0046a04║無妄想拘牽。雖然，也須薦取星前意始得。且薦取後
J28nB202_p0046a05║如何？團圞共說無生話，帝力欣忘壽日長。」
J28nB202_p0046a06║歲旦，上堂。僧問：「春風乍轉日融和，大地霑恩喜氣多，
J28nB202_p0046a07║元旦垂機則不問，福民護國事如何？」師云：「風不鳴條，
J28nB202_p0046a08║雨不破塊。」進云：「一句迥超千聖外，九峰分翠萬年春。」
J28nB202_p0046a09║師云：「隨汝恁麼道。」乃云：「皇風成一片，何處更覓封疆？
J28nB202_p0046a10║華影覆千官，相逢各有劍佩，況龍樓大啟，銀燭搖光，
J28nB202_p0046a11║鳳曆新頒，椒葩獻頌？人人享泰來之福，物物承鴻庇
J28nB202_p0046a12║之恩，無窮瑞彩映眉端，不盡歡聲騰界外。我衲僧家
J28nB202_p0046a13║豁開正眼，舉唱宗乘，佛日高懸，君恩悉報。只如信心
J28nB202_p0046a14║檀施新年頭設齋供眾又作麼生酬答？令德自然歌
J28nB202_p0046a15║燕祉，勝於把酒祝崆峒。」擊香几，下座。
J28nB202_p0046a16║上堂。「立春已過十日，梅花欲開未開，幾處歌童舞女，
J28nB202_p0046a17║門前去去來來。達磨眼睛，狼籍滿地，無人收拾；老龐
J28nB202_p0046a18║面孔，七橫八豎，霧涌雲堆。山僧拈箇禿笤帚，東掃西
J28nB202_p0046a19║掃亦覺氣衰力竭，只要諸人共出隻手，喜色盈腮。喜
J28nB202_p0046a20║盈腮，莫妄猜，但愁奇貨少，不怕不還財。且還財一句
J28nB202_p0046a21║如何道？負載不辭千里遠，楊州鶴翅響如雷。」
J28nB202_p0046a22║梵勝主人請上堂。僧問：「簷頭鵲噪迎賓主，檻外花香
J28nB202_p0046a23║叩法筵，不是故人情誼切，焉能直到九峰前？峰前已
J28nB202_p0046a24║到，請師垂示。」師云：「素性雖為客，禪心到處家。」乃云：「白
J28nB202_p0046a25║蓮池上客，買棹入斜涇，為愛主中主，故通情外情。罏
J28nB202_p0046a26║深殘火煖，簾靜篆香清，握手無多謂，腸肝徹底傾。大
J28nB202_p0046a27║眾！既無多謂，且什麼處是腸肝徹底傾？」擊拂子，云：「會
J28nB202_p0046a28║麼？知音不用徽絃奏，流水高山意自明。」
J28nB202_p0046a29║上堂。「恍恍惚惚，其中有物，碧眼胡僧，當前受屈；杳杳
J28nB202_p0046a30║冥冥，其中有精，揭開腦蓋，拔出雙釘。」舉拂，云：「無山得
J28nB202_p0046b01║似巫山聳，何水能如河水清？」復舉簡堂機云：「地爐無
J28nB202_p0046b02║火客囊空，雪似楊花落歲窮，拾得斷麻穿壞衲，不知
J28nB202_p0046b03║身在寂寥中。」師云：「簡堂雖則恁麼自在，未免有些須
J28nB202_p0046b04║窮乞相。明發則不然，楊花似雪輥春風，碎錦成行爛
J28nB202_p0046b05║熳紅，身在寂寥誰是伴？金衣聲囀畫樓東。咄！若道恁
J28nB202_p0046b06║麼，為富貴相誤，賺一船人。」便下座。
J28nB202_p0046b07║君典汪氏請上堂。僧問：「懺罪求眉壽，風高劫外春，如
J28nB202_p0046b08║何是劫外春？」師云：「松筠不向雪中老。」進云：「恁麼則威
J28nB202_p0046b09║音那畔分賓主，總在吾師化育中。」師云：「芍藥遍開苑
J28nB202_p0046b10║內花。」進云：「因齋慶讚去也。」師云：「亦少汝不得。」問：「人天
J28nB202_p0046b11║交接，祖今高懸，未審有何祥瑞？」師云：「岸柳垂絲日正
J28nB202_p0046b12║長。」進云：「祥瑞已蒙師指示，機輪別轉又如何？」師便打。
J28nB202_p0046b13║進云：「明發海中施一滴，人間天上悉沾恩。」師云：「切忌
J28nB202_p0046b14║淹沒。」乃云：「覓心不可得，罪從何來？覓罪不可得，心從
J28nB202_p0046b15║何起？具夙根利智底纔聞『舉著向父母未生以前』，當
J28nB202_p0046b16║頭坐斷，獨耀真常，便見一切處轉大法輪、一切處成
J28nB202_p0046b17║等正覺，無造罪者、無受罪者、亦無懺罪與滅罪者；其
J28nB202_p0046b18║或未能，山僧落第二門，重下註腳去也。覓心覓罪不
J28nB202_p0046b19║可得，妙用人天渾莫測，心從何起罪何來？古鏡分明
J28nB202_p0046b20║自染埃。信得及兮依懺摩而障緣淨盡，見得到兮熏
J28nB202_p0046b21║善法而慧覺花開，五十春光隨意滿，壽山涌出愈崔
J28nB202_p0046b22║嵬。只如適纔二僧恁麼問，山僧恁麼答，又且如何？」良
J28nB202_p0046b23║久，云：「松筠不向雪中老，岸柳垂絲日正長。」
J28nB202_p0046b24║誕日，普賢請上堂。「尋常拈槌豎拂別無他意，只要諸
J28nB202_p0046b25║人知山僧是霞漳蔡氏子，本命元辰在亥，便已該通
J28nB202_p0046b26║一切，灑落自由。即山僧落處未能盡知，忽若知得自
J28nB202_p0046b27║己本命元辰，落處也不差山僧一級地。「然雖如是，拄
J28nB202_p0046b28║杖子旁觀，不禁出來打動關南鼓，唱起德山歌，把週
J28nB202_p0046b29║天星紀顛倒錯亂是。汝諸人又向甚處摸索？所以道：
J28nB202_p0046b30║五行不待書中驗，八字那從掌上推？得失榮枯人莫
J28nB202_p0046c01║測，毗盧頂坐笑嘻嘻。還識毗盧頂麼？」以拄杖卓一卓，
J28nB202_p0046c02║下座。
J28nB202_p0046c03║謝兩序大眾齋，上堂。僧問：「昨日祝壽，今朝又作麼生？」
J28nB202_p0046c04║師云：「不圖打草，只要驚蛇。」乃云：「五音六律，眾調合成；
J28nB202_p0046c05║七寶八珍，大家湊就。無手人提得去，穿心碗盛將來，
J28nB202_p0046c06║山僧已知債重難償，且與麼歡喜稱謝，有則現前公
J28nB202_p0046c07║案特為舉似：東鄰採豆。西舍澆秧，兩隻石虎倒臥塋
J28nB202_p0046c08║傍，為什麼一隊蠅兒蟹子自從竊些腥臊去後，直至
J28nB202_p0046c09║如今杳不見信息？」喝一喝。
J28nB202_p0046c10║端午，上堂。「壁上鍾馗努目瞋，花妖草怪盡傷神，乘時
J28nB202_p0046c11║且打牛皮鼓，拶透威音那畔人。只如威音那畔人畢
J28nB202_p0046c12║竟是甚面孔？」良久，云：「教我如何說？無物堪比倫。」
J28nB202_p0046c13║請化士，上堂。「我手、佛手，拄杖久已不在手，客來只是
J28nB202_p0046c14║展空手，今朝告報諸人，亦要大家出隻手，好手手中
J28nB202_p0046c15║呈好手，且畢竟作麼生？智者點頭，定光招手。」復舉道
J28nB202_p0046c16║場規和尚因化士問：「促裝已辦，乞師一言。」規云：「好看
J28nB202_p0046c17║前路事，莫比在家時。」士云：「恁麼則三家村裏、十字街
J28nB202_p0046c18║頭等箇人去也。」規云：「照顧打失布袋。」師云：「山僧此者，
J28nB202_p0046c19║化士纔請促裝，尚未，忽有問：『某甲出來承當，乞師一
J28nB202_p0046c20║言。』秪向他云：『善為前路事，莫忘在家時。』伊或如何若
J28nB202_p0046c21║何，但云：『金風𩖼𩖼，伏惟珍重。』」
J28nB202_p0046c22║因採菱，上堂。「荷葉團團團似鏡，菱角尖尖尖如錐，荷
J28nB202_p0046c23║葉團團，我這裏不曾種得；菱角尖尖，今日直歲採得。
J28nB202_p0046c24║三籃兩籃，入口清鮮，人人知有採菱曲調，若箇唱酬。」
J28nB202_p0046c25║拍膝一下，云：「懷珠蘊玉無窮妙，未必江干老此生。」
J28nB202_p0046c26║覲周居士送方丈扁額至，上堂。「束龜毛為筆，用兔角
J28nB202_p0046c27║為墨，向文彩未彰以前書得點畫分明，如渴驥怒猊
J28nB202_p0046c28║不可捉摸，人天互慶，祖室生輝，自非平昔道契神交，
J28nB202_p0046c29║今日曷克至是，有人提掇得起，重賞一兩金。」復舉雪
J28nB202_p0046c30║竇云：「客從遠方來，遺我徑寸，壁中有四箇字，字字無
J28nB202_p0047a01║人識。」師云：「山僧依模打樣去也：客從武原來，遺我睦
J28nB202_p0047a02║州，板中有兩箇字，字字寬且簡。分付禪流記取伊，千
J28nB202_p0047a03║古珍崇耀法眼。」
J28nB202_p0047a04║上堂。僧問：「為法臨筵則不問，酬恩慶誕事如何？」師云：
J28nB202_p0047a05║「骨相兒原天上種，蟠桃實向九秋圓。」進云：「恁麼則福
J28nB202_p0047a06║慧雙彰去也。」師云：「方信山僧不負人。」乃云：「多子塔前
J28nB202_p0047a07║分半座，風月雙清；黃梅室內夜傳衣，水天一色。從上
J28nB202_p0047a08║佛祖的的相承，莫不本大願力，維持正法眼藏，所以
J28nB202_p0047a09║兒孫遍地，葉茂流長，歷千百載而未有窮已。然此正
J28nB202_p0047a10║法眼藏，度人之寶、照世之珍，依而行之，不獨可與佛
J28nB202_p0047a11║祖鬥富，即有所求，悉皆指揮如意。且如何是如意底
J28nB202_p0047a12║事？」擊拂子，云：「三歲神駒英彩露，四句鴛侶壽山高。」復
J28nB202_p0047a13║舉本師費老人住金粟日，因祈嗣請陞座。僧問：「堂前
J28nB202_p0047a14║露柱久懷胎，產下嬰孩頗俊哉，為復是從天降下？為
J28nB202_p0047a15║復是從地涌出？」老人云：「當陽指出。」僧云：「未解語言先
J28nB202_p0047a16║作賦，一操直取狀元來，為復是公侯有種？為復是獨
J28nB202_p0047a17║占鰲頭？」老人云：「現成道將來。」僧云：「恁麼則雲裏撥開
J28nB202_p0047a18║金鳳鎖，棒頭點出玉麒麟。」老人云：「不妨據款結案。」師
J28nB202_p0047a19║云：「這僧解織花中錦，老人能添錦上花。山僧住金粟
J28nB202_p0047a20║日，錫侯許公亦祈嗣請陞座，茲特到明發酬願，并為
J28nB202_p0047a21║劉氏孺人壽，有箇小偈對眾奉禱：棒頭點出玉麒麟，
J28nB202_p0047a22║手眼還他作者親，正與麼時咸慶快，坤儀震索一齊
J28nB202_p0047a23║新。」
J28nB202_p0047a24║上堂。「仲冬一樹杪寒，風聲瑟瑟繞庭，黃葉亂飄飛，衲
J28nB202_p0047a25║子裏頭門嬾出，惟有西墩兩石人，長年不怕赤骨律，
J28nB202_p0047a26║任他雨灑與霜摧，熱汗通身黑似漆。黑似漆，明如日，
J28nB202_p0047a27║能為檀那增利吉，逆數癸壬戊甲庚，倒翻角亢斗牛
J28nB202_p0047a28║室。若人於此善參詳，世、出世間事已畢。且作麼生是
J28nB202_p0047a29║世、出世間事？還知麼？歲歲無虞樂太康，摩訶般若波
J28nB202_p0047a30║羅蜜。」
J28nB202_p0047b01║開爐，上堂。僧問：「煆聖煉凡則不問，大開爐鞴事如何？」
J28nB202_p0047b02║師云：「三箇柴頭品字煨。」進云：「既是聖人，更要煆箇甚
J28nB202_p0047b03║麼？」師云：「上座眉毛且照顧。」僧喝，師打云：「教休不肯休。」
J28nB202_p0047b04║僧又喝，師復打。乃云：「霜清月冷，火燼灰寒，禪和忍凍，
J28nB202_p0047b05║輥作一團。事弗獲已，向破爐頭輕輕撥出星兒之火，
J28nB202_p0047b06║且喜煖氣相接，柴乾草乾，是汝諸人寧可坐在這裏
J28nB202_p0047b07║說些熱鬧話，切不得心粗性躁，踏倒打翻。若打翻，廚
J28nB202_p0047b08║下火工沒被單，風來仍舊鼻尖酸。」卓拄杖，云：「山僧添
J28nB202_p0047b09║炭去也。」便下座。
J28nB202_p0047b10║上堂。「五日一參諸方舊例，明發頭陀舌如秤錘，逗到
J28nB202_p0047b11║檀信臨門，便乃推托不開。嘴吧吧地，不說心、不說性，
J28nB202_p0047b12║不說直指禪、不說靈山記，秪為當人說箇日用便宜
J28nB202_p0047b13║底事。且如何是便宜底事？諸惡莫作，眾善奉行，騰騰
J28nB202_p0047b14║任運，無黨無爭，西風刮浪如雷吼，穩坐虛舟夢亦寧。」
J28nB202_p0047b15║復舉臨濟示眾云：「若與麼來，恰似失卻；不與麼來，無
J28nB202_p0047b16║繩自縛。一切時中莫亂斟酌，會與不會都來是錯，分
J28nB202_p0047b17║明與麼道，一任天下人貶剝。」元叟端云：「若與麼來，無
J28nB202_p0047b18║繩自縛；不與麼來，恰似失卻。一切時中，切宜斟酌會
J28nB202_p0047b19║與不會，莫錯，莫錯。分明與麼道，是甚秦時𨍏轢？」師云：
J28nB202_p0047b20║「山僧則不然，若與麼來，未曾失卻；不與麼來，何嘗自
J28nB202_p0047b21║縛？一切時中，隨分斟酌會與不會，絲毫不錯。分明與
J28nB202_p0047b22║麼道，大有人笑我水潦鶴。」喝一喝。
J28nB202_p0047b23║冬至，舉清首座，上堂。「畫短畫長，平地無端剛捏怪；掇
J28nB202_p0047b24║進掇退，蕭墻徒自動干戈。明發門下總不恁麼，何故？
J28nB202_p0047b25║虎生三日，氣已食牛。要見牙爪相資，賴有箇人擔荷，
J28nB202_p0047b26║箇人遠至，時節亦彰，不涉陰陽底句如何通信？南枝
J28nB202_p0047b27║忽報春消息，正眼堂堂耀古今。」
J28nB202_p0047b28║臘八，上堂。「金輪寶位，匹如閒夜，越重城，遯雪山，受盡
J28nB202_p0047b29║饑寒，嘗盡苦枯，容不比舊時顏，汝看這老漢圖箇甚
J28nB202_p0047b30║麼？便乃如是。」以拂子打圓相，喝一喝，云：「當時若不得
J28nB202_p0047c01║這一點，六年冷坐幾乎無合殺，即今莫有向這一點
J28nB202_p0047c02║證得者麼？」良久，云：「幸自無瘡，勿傷之也。」便下座。
J28nB202_p0047c03║祈子，請上堂。問：「覿面爭先則不問，拈華意旨是如何？」
J28nB202_p0047c04║師舉拂，云：「秀分仙桂一枝春。」進云：「當陽拈出萬人前，
J28nB202_p0047c05║迦葉微笑又如何？」師云：「覿面承當猶自可。」進云：「與麼
J28nB202_p0047c06║則獅兒出窟驚天地，萬象森羅耀古今。」師云：「正要居
J28nB202_p0047c07║士恁麼道。」乃云：「若欲參究此事，如適纔一夥捕魚人
J28nB202_p0047c08║相似，知得明發門前小菱塘裏有無數魚潛泳其中，
J28nB202_p0047c09║不管水冷風嚴、瓦擲笑罵，或驚、或逐、或撒網、或垂鉤，
J28nB202_p0047c10║百計千方勢必得魚而後止。然此等人秪能捕魚，不
J28nB202_p0047c11║能自捕。若教伊自捕，敢保無下手處。就無下手處忽
J28nB202_p0047c12║然下得手去，咄！原來盡大地是箇魚，不獨小菱塘裏，
J28nB202_p0047c13║即小菱塘裏已全該大地魚，縱饒大地人一齊覷捕，
J28nB202_p0047c14║亦且取之無盡、用之弗竭。」驀呈拂子，云：「而今魚在這
J28nB202_p0047c15║裏，還見麼？見，則不妨大家沽酒醺醺醉，短笛橫吹過
J28nB202_p0047c16║釣灘；脫或未能，山僧唱箇撥棹歌，為錢森玉居士禱
J28nB202_p0047c17║嗣去也。」擊拂子，云：「許大金鱗不論錢，得來仍放綠楊
J28nB202_p0047c18║邊，活潑潑，力綿綿，螽斯兆慶兮君復然。」下座。
J28nB202_p0047c19║歲旦，上堂。「鐘已打了也，香已燒了也，聖已祝了也，歲
J28nB202_p0047c20║時新舊拈向一邊，佛法有無束之高閣，今日華山上
J28nB202_p0047c21║座設年齋，大家照管匙箸，索性飽餐，無事相邀雲外
J28nB202_p0047c22║望，三三兩兩渡人舟。」復舉香嚴閑頌云：「去年貧，未是
J28nB202_p0047c23║貧；今年貧，始是貧。去年貧，猶有卓錐之地；今年貧，錐
J28nB202_p0047c24║也無洞。」山文云：「去年富，未是富；今年富，始是富。去年
J28nB202_p0047c25║富，惟有一領黑黲布褊衫；今年富，添得一條百衲山
J28nB202_p0047c26║水袈裟。歲朝抖擻呈禪眾，實謂風流出當家。」師云：「盡
J28nB202_p0047c27║道香嚴知貧不知富，洞山知富不知貧，若約明發見
J28nB202_p0047c28║處，說貧底家藏巨萬，說富底四壁囊空，就中不富不
J28nB202_p0047c29║貧，隨分挨過，須還我這裏始得。然雖如是，老不以筋
J28nB202_p0047c30║力為能。」
J28nB202_p0048a01║上堂。「今朝是箇迎春日，雖然水鄉僻冷，比不得府城
J28nB202_p0048a02║熱鬧，究竟春色處處無差，春興人人本具，不妨就僻
J28nB202_p0048a03║冷中，權做熱鬧一場，以應時節。」拈拄杖，左邊卓，云：「先
J28nB202_p0048a04║將靈雲桃、趙州柏結箇錦棚。」又向右邊卓，云：「次將玄
J28nB202_p0048a05║沙虎、雪峰蛇綴箇境致。」復向中間卓，云：「然後演出觀
J28nB202_p0048a06║音大士、普化誌公，整整齊齊，互相間錯，搖鈴底搖鈴、
J28nB202_p0048a07║打坐底打坐，是汝諸人不惟聞見必定喜歡，且亦知
J28nB202_p0048a08║水鄉春樂別有長處。春樂已畢，鞭春一句作麼生道？
J28nB202_p0048a09║還會麼？」遂拽拄杖，下座，打散。
J28nB202_p0048a10║解制，上堂。「昔日結也不曾結，今日解也不曾解，解結
J28nB202_p0048a11║隨時強立名，大都只要看頭采。」卓拄杖，云：「頭采見也，
J28nB202_p0048a12║是何卦兆？」良久，云：「加我數年，五十以學易，可以無大
J28nB202_p0048a13║過矣。」靠拄杖，下座。
J28nB202_p0048a14║謝首座化知浴，上堂。舉趙州會下二僧相推，不肯作
J28nB202_p0048a15║第一座，主事白州，州云：「總教伊作第二座。」主事云：「第
J28nB202_p0048a16║一座教誰作？」州云：「裝香來。」主事云：「裝香了也。」州云：「戒
J28nB202_p0048a17║香，定香，解脫香。」師云：「二僧臨事蹉過，趙老重重話墮，
J28nB202_p0048a18║明發會下不用相推，第一座也教伊作，第二座也教
J28nB202_p0048a19║伊作，第五、六座也教伊作，香湯滾滾廁坑邊，不礙猛
J28nB202_p0048a20║虎當路坐，只如功圓行滿又且如何？須信水漲泥多，
J28nB202_p0048a21║自然船高佛大。」
J28nB202_p0048a22║淨蓮請上堂。僧問：「應以比丘尼身得度者，即現比丘
J28nB202_p0048a23║尼身而為說法，現比丘尼身則且止，未審向他說甚
J28nB202_p0048a24║麼法？」師云：「春日晴，黃鸝鳴。」進云：「某甲不恁麼道。」師云：
J28nB202_p0048a25║「汝試亂說看。」進云：「比丘尼是女人做。」師打云：「觸犯不
J28nB202_p0048a26║少。」乃云：「明發水之鄉，非舟不可渡，園花人到來，端的
J28nB202_p0048a27║是何故？問禪已被纏，求悟還自誤，此去叢林多，逢人
J28nB202_p0048a28║任吐露。且畢竟吐露箇甚麼？陰陰夏木囀黃鸝，漠漠
J28nB202_p0048a29║水田飛白鷺。大眾！好語也，可惜用不合時，翻成虛設。
J28nB202_p0048a30║山僧再轉一句去：飯思羹，衣思布，睡天明，坐日暮，直
J28nB202_p0048b01║須如珠走盤，切莫守株待兔。」良久，舉拂，云：「六華昨夜
J28nB202_p0048b02║飛無數。」
J28nB202_p0048b03║五旬修經懺，請上堂。「鄭娘叉手向溈山，聞名不如見
J28nB202_p0048b04║面；龐婆拈梳插髻後，見面不如聞名。若也聞名、見面
J28nB202_p0048b05║各適其宜，管取大用全彰，驚天動地，到這裏，還容得
J28nB202_p0048b06║山僧讚歎麼？還容得諸人議擬麼？所以道：今佛放光
J28nB202_p0048b07║明，助發實相義，希有諸比丘，是中難比況。」驀呈拄杖，
J28nB202_p0048b08║云：「這箇是實相義，且作麼生是光明？」卓一卓，云：「這箇
J28nB202_p0048b09║是光明，且作麼生是實相義？於此見得，五十年前，妙
J28nB202_p0048b10║法華中無異路；五十年後，懺摩會上有餘光。政當今
J28nB202_p0048b11║年五十歲，又且如何？」復卓拄杖，云：「昨夢壺公壺裏遊，
J28nB202_p0048b12║傳聞王母壽千秋，殷勤乞得長生籙，付與馬門顧氏
J28nB202_p0048b13║收。然雖如是，已後切莫辜負山僧拄杖子好。」
J28nB202_p0048b14║上堂。僧問：「世尊不說說，迦葉不聞聞，今日眾居士請
J28nB202_p0048b15║陞座，未審如何舉似？」師云：「簷聲不斷前朝雨。」進云：「既
J28nB202_p0048b16║是不說說，因甚和尚盡情吐露？」師云：「且照顧打濕袈
J28nB202_p0048b17║裟。」進云：「也奈何他不得。」師打云：「卻似天晴不肯走。」乃
J28nB202_p0048b18║云：「為人本色全在質直平常，學道正因貴乎堅誠猛
J28nB202_p0048b19║利。堅誠猛利也，投機一句，頓入佛祖奧堂；質直平常
J28nB202_p0048b20║也，迥脫千差，能培福壽基址。甘行者餵驢餵馬、龐蘊
J28nB202_p0048b21║公口吸西江，百草頭邊、不二門內，正好結箇無諍保
J28nB202_p0048b22║社，凡聖同居，闡明發之家，風壯斜涇之氣象；其或未
J28nB202_p0048b23║能，伊自伊，汝自汝，幾樹綠楊啼翠鳥，春光忽逐眼前
J28nB202_p0048b24║過。且即今投機一句如何道？聲聞色見無差互，長嘯
J28nB202_p0048b25║翛然天地寬。」
J28nB202_p0048b26║佛涅槃日，上堂。「靈山會上拈枝花，著甚死急？多子塔
J28nB202_p0048b27║前分半座，討甚來由？直饒三百餘會弄盡伽陀，還免
J28nB202_p0048b28║得涅槃也無？所以，山僧怪諸人不得，諸人亦怪山僧
J28nB202_p0048b29║不得，大家相對嘴盧都，收拾春風入畫圖。」
J28nB202_p0048b30║聖念請上堂。「桃紅柳綠，春色分明，惱人麥，秀花黃，誰
J28nB202_p0048c01║家有計留住信？時光之易邁，莫逐境以蹉跎。舉古徵
J28nB202_p0048c02║今，因今見古，千聖不傳向上路，得來只在腳尖頭。山
J28nB202_p0048c03║僧若放過，三十年後遭伊簡責去；若弗放過，又作麼
J28nB202_p0048c04║生道箇接手句？還委悉麼？天山一箭收功也，四海何
J28nB202_p0048c05║愁不太平？」
J28nB202_p0048c06║祈壽，上堂。「若論本來壽量，山僧實無啟口處。事弗獲
J28nB202_p0048c07║已，說箇等虛空、過須彌、包萬有，亦是周由也者，世諦
J28nB202_p0048c08║流布之談。具大信根底不用如何若何，只消就山僧
J28nB202_p0048c09║無啟口處踏翻關捩，原來等虛空、過須彌、包萬有較
J28nB202_p0048c10║之本來壽量不為差事。「政當此時，純純常常，慧性全
J28nB202_p0048c11║彰，菱華無點翳，錦帨自生香，閒向吟樓頻倚望，相隨
J28nB202_p0048c12║一點婺光長。敢問大眾：莫有異口同音為沈門夫人
J28nB202_p0048c13║慶賀者麼？」擊拂子，下座。
J28nB202_p0048c14║佛誕，上堂。「天上天下，惟我獨尊，黃面婆伽開著恁般
J28nB202_p0048c15║大口，至今合不得；打殺餧狗，貴圖太平，跛腳阿師伸
J28nB202_p0048c16║出一雙毒手，至今縮不得。撩鉤搭索，放去收來，諸方
J28nB202_p0048c17║老凍儂做盡閒伎倆，跳過他坑阱不得。明發與麼道，
J28nB202_p0048c18║還得也無？」自云：「不得，不得。何故？利劍斫除人我易，勸
J28nB202_p0048c19║人息卻是非難。」復舉遵布衲浴佛次，藥山云：「汝只浴
J28nB202_p0048c20║得這箇，不浴得那箇。」布衲云：「把將那箇來。」藥山休去。
J28nB202_p0048c21║師云：「二大老發明箇事甚生奇特，要且只得一半。我
J28nB202_p0048c22║若當時作藥山，決不恁麼休去。若作遵布衲，待他道：
J28nB202_p0048c23║『不浴得那箇。』攔頭便與一杓。所以道：大鵬奮展摩霄
J28nB202_p0048c24║翅，誰顧崩騰六合雲？」卓拄杖，下座。
J28nB202_p0048c25║生日，劉超梵祈願，上堂。「盡云今日予生日，誰識當辰
J28nB202_p0048c26║母難辰？鞠育恩深毫未報，撫膺常憶舊時人，睦州織
J28nB202_p0048c27║屨，子輿負薪，孝行經天孰比倫？慚愧數年乾打鬨，自
J28nB202_p0048c28║撐自祝自敷陳。敷陳已畢，居士設齋底意又如何話
J28nB202_p0048c29║會？」卓拄杖，云：「一枝仙桂連根拔，始信文章可立身。」
J28nB202_p0048c30║陸門徐氏為師壽，上堂。「十畝之間，道者閒閒，舟橫綠
J28nB202_p0049a01║水，枕跨青山；十畝之外，道者泄泄，有客到門，去彼壅
J28nB202_p0049a02║滯。於斯時也，乾坤合其德，烏兔合其明，寒暑合其序，
J28nB202_p0049a03║鬼神合其吉凶，何促？何延？孰得？孰失？不是渠儂輕賣
J28nB202_p0049a04║俏，皆由默契自天真，且天真作麼生默契？徐氏孺人
J28nB202_p0049a05║還會麼？喚起窗全曙，催歸日未西。」呈拄杖，云：「無心華
J28nB202_p0049a06║裏鳥，更與盡情啼。」連卓拄杖，下座。
J28nB202_p0049a07║泰山六旬，并為師壽，請上堂。僧問：「和尚將什麼作壽？」
J28nB202_p0049a08║師云：「水菱千葉翠。風竹萬竿清。」僧禮拜，師乃云：「水滿
J28nB202_p0049a09║橫塘已吠蛙，石羊西畔兩三家，未生生後真消息，凡
J28nB202_p0049a10║聖都來較不差。既較不差也，則汝壽還同我壽，慶人
J28nB202_p0049a11║亦可慶他，借婆衫子拜婆年，色色般般無少剩。然而，
J28nB202_p0049a12║更須以法為身、以慧為命、以寬為福、以慈為心，方可
J28nB202_p0049a13║拯濟四生、包羅九有；設或未能，幾度思歸鄉夢覺，隔
J28nB202_p0049a14║窗怕聽夜啼烏。」
J28nB202_p0049a15║上堂。「六月不熱，五穀不結，諸上善人都如是說，惟有
J28nB202_p0049a16║現成噇飯嬾禪和卻道今年熱比去年熱，汗流夾背
J28nB202_p0049a17║蚊蟲多，破扇手中搖不徹。搖不徹，忽打折，驚起石龜
J28nB202_p0049a18║飛上天，老鸛吞聲無處雪。雪雪未明，心地是炎蒸，一
J28nB202_p0049a19║度臨流一度噎。」喝一喝。
J28nB202_p0049a20║上堂。「祝壽一句不用別求，當前指出：在在盈眸露冷
J28nB202_p0049a21║花，盈砌風清鴈過樓，八十輪來閒歲月，參天古柏是
J28nB202_p0049a22║同儔。且畢竟合何意旨？」驀豎拂，云：「見麼？人有遠慮，必
J28nB202_p0049a23║無近憂。」
J28nB202_p0049a24║開爐，上堂。「爐鞴未開，此唱彼賡，宛爾太平氣象；鉗鎚
J28nB202_p0049a25║乍握，左敲右擊，依稀霸占雄風。明發歷事有年，亦知
J28nB202_p0049a26║兵者乃不祥之器，聖人弗得已而用之，但時所必至，
J28nB202_p0049a27║令合當行，整一旅之師，慰來蘇之望，直教箇箇倒戈
J28nB202_p0049a28║釋甲，在在定國安邦。是即是，就中也須尋箇搭對，方
J28nB202_p0049a29║顯得汝我尋常手段。還識手段麼？單刀疋馬不用，如
J28nB202_p0049a30║何生擒猛將，跳出臼窠？」驀拈拄杖，擲下，云：「轉身一箭
J28nB202_p0049b01║莫饒他。」下座。
J28nB202_p0049b02║上堂。僧問：「有問有答，落塹沉坑，契理契機，顢頇後學，
J28nB202_p0049b03║如今正令既行，請師通箇消息。」師云：「吹毛寶劍逼人
J28nB202_p0049b04║寒。」進云：「動絃別曲，葉落知秋。」以坐具打圓相，云：「未審
J28nB202_p0049b05║這箇堪作何用？」師云：「自己少賣弄。」進云：「不是渠儂多
J28nB202_p0049b06║意氣，他家曾踏上頭關。」師云：「切莫輕舉似人。」乃云：「一
J28nB202_p0049b07║口吸盡西江水，魚龍蝦蟹甚處藏身？一刀殺盡恒沙
J28nB202_p0049b08║佛，大地眾生何處乞命？弓絃上走馬，荊棘內安居，撥
J28nB202_p0049b09║轉天關，掀翻地軸，直饒與麼去，猶未是極則事。「有般
J28nB202_p0049b10║不識好惡漢便問：『如何是極則事？』何異白日開眼著
J28nB202_p0049b11║鬼迷？明發有一轉語布施諸人：今冬少雨，地土乾硬，
J28nB202_p0049b12║常住蘿蔔頭似老鼠尾巴大，是汝二六時中又思量
J28nB202_p0049b13║咬嚼箇甚麼？」喝一喝。
J28nB202_p0049b14║冬至，上堂。「一線陽和報小春，石頭土塊盡翻身，獨餘
J28nB202_p0049b15║枯木寒巖者，難作三冬暖氣人。咄！這箇漢坐在冷湫
J28nB202_p0049b16║湫地，雪操冰姿則不無，若是抵浪迎風，敲枷打鎖，糝
J28nB202_p0049b17║花枯木上、發燄寒巖中，總未見得。明發與麼闡揚，還
J28nB202_p0049b18║有為人處也無？」卓拄杖，云：「丈夫氣宇衝牛斗，踏動鴻
J28nB202_p0049b19║門兩扇開。」復舉玉泉皓至日，示眾云：「晷運推移，布褌
J28nB202_p0049b20║赫赤，莫怪不洗，無來換替。」師云：「玉泉風流蓋世，出語
J28nB202_p0049b21║超群。明發此者也要諸人知有晷運推移，布褌雪白，
J28nB202_p0049b22║洗也如斯，不洗不赤。且道：與玉泉相去幾何？」
J28nB202_p0049b23║臘八，趙南泉請上堂。僧問：「明星刺破眼睛時，雪裏梅
J28nB202_p0049b24║花只一枝，四十九年仍說夢，知音知後有誰知？只如
J28nB202_p0049b25║釋迦老子見箇什麼道理便爾自肯？」師云：「不是鐵酸
J28nB202_p0049b26║餡，亦非蘿蔔頭。」進云：「即今夜夜明星皎皎，還許人悟
J28nB202_p0049b27║也無？」師云：「莫屈他好。」進云：「若然者，學人向馬頭截角、
J28nB202_p0049b28║龜背拔毛去也。」師云：「也許汝好手。」進云：「和尚亦不得
J28nB202_p0049b29║無過。」師打云：「汝且喫棒著。」進云：「恩大難忘。」便禮拜。師
J28nB202_p0049b30║乃云：「雪山頂上歎奇哉，一點明星是禍胎，帶累兒孫
J28nB202_p0049c01║無著莫，幾番倚杖自徘徊。徘徊不已，打草驚蛇，正令
J28nB202_p0049c02║全提，神號鬼哭，政當此際，各出隻手一句諸人試道
J28nB202_p0049c03║道看。」良久，云：「總道不得，山僧出手去也。」拈拄杖，下座，
J28nB202_p0049c04║打退。
J28nB202_p0049c05║歲旦，上堂。僧問：「諸祖門庭則不問，祝聖一句請師陳。」
J28nB202_p0049c06║師云：「壽比須彌懽萬國。」進云：「恁麼則恭祝聖人無量
J28nB202_p0049c07║壽，村歌社舞太平春。」師云：「知恩者少，負恩者多。」乃云：
J28nB202_p0049c08║「昨夜玄沙騎猛虎，沿街咬逐，子湖狗咆聲，驚起祐公
J28nB202_p0049c09║牛，縮卻尾巴丁倒走，臨濟大師路見不平，拈一條棒，
J28nB202_p0049c10║出來道：『玄沙！玄沙！我識汝是釣魚船上謝三郎，為何
J28nB202_p0049c11║如此撒潑？直得頭熱面紅，不敢啟口。』」驀豎拂，云：「而今
J28nB202_p0049c12║都被山僧擒下了也，報諸人聽分剖：日暖風和歲律
J28nB202_p0049c13║新，太平暢飲曹山酒。」
J28nB202_p0049c14║解制，悟空見來，請上堂。僧問：「鐘板木魚發笑，燈籠露
J28nB202_p0049c15║柱𨁝跳，未審是何吉兆？」師云：「今日天晴。」進云：「恁麼則
J28nB202_p0049c16║鶯逢春暖歌聲滑，人遇時平笑臉開。」師云：「巧言不如
J28nB202_p0049c17║直道。」乃云：「鴈外天逾碧，鷗邊水自春，袋頭聊解著，去
J28nB202_p0049c18║住莫隨人。何以故？玉經磨琢方成器，品入清奇始見
J28nB202_p0049c19║高。」復舉教中道：「若以色見我、以音聲求我，是人行邪
J28nB202_p0049c20║道，不能見如來。」師云：「既不以色見、聲求，畢竟如來向
J28nB202_p0049c21║甚處見？即今日升月往、夜暗晝明、鵲噪鶯吟、花紅柳
J28nB202_p0049c22║綠，一一顯如來真實體，又作麼生說箇離聲求色見
J28nB202_p0049c23║底道理？這裏豁開正眼，釋迦老子心肝五臟盡情敗
J28nB202_p0049c24║露了也。所以道：色見、聲求也不妨，百花影裏繡鴛鴦，
J28nB202_p0049c25║自從識得金針後，一任風吹滿袖香。」卓拄杖，下座。
J28nB202_p0049c26║上元日，劉勉甫同室馬氏請，到圖澤，入塔，上堂。尼問：
J28nB202_p0049c27║「五百年前正月半，今朝望日是如何？」師云：「祥雲繞寶
J28nB202_p0049c28║座。」進云：「禮拜去也。」師云：「更有瑞氣靄深村。」乃云：「大道
J28nB202_p0049c29║全彰，因時顯露，至人無咎，與世推移。然雖與世推移，
J28nB202_p0049c30║一段靈光終是埋沒不得，所以瓊山老宿自宋開禧
J28nB202_p0050a01║以來於此日入大涅槃，復越兩祀，於此日住安隱地，
J28nB202_p0050a02║不謂滄桑代變，歲久莫稽磉盤下，忽爾翻身钁頭邊，
J28nB202_p0050a03║從新扶起，骨石具在，碑記猶存，有大力量人重建窣
J28nB202_p0050a04║堵波，仍請山僧於此日樹大勝幢、演大法義，使遐邇
J28nB202_p0050a05║見聞者生希有心、發難遭想，可謂古今合轍，前後一
J28nB202_p0050a06║揆，利己利人，其功溥哉。敢問諸人：還識此日麼？「元宵
J28nB202_p0050a07║美景，賜福良辰，絃管交加，花燈間錯，家家樂長春之
J28nB202_p0050a08║化，箇箇遊不夜之衢，瓊山老宿與長爪和尚向百千
J28nB202_p0050a09║光影中弄大神通，扭捏諸人鼻孔，於此見得諦、信得
J28nB202_p0050a10║及，山僧為伊入塔已畢，不用更說偈言；其或未然，倩
J28nB202_p0050a11║拄杖子描箇塔樣去也。」遂以拄杖打圓相，云：「層落落，
J28nB202_p0050a12║影團團，佛祖常擁護，人天共仰觀，瓊山老宿珍藏處，
J28nB202_p0050a13║井畔梅花蘸水寒。」卓一卓，云：「萬載流傳作話端。」
J28nB202_p0050a14║上堂。「元宵已過兩日，城市中點燈依然熱鬧，有龍燈、
J28nB202_p0050a15║鳳燈、獅子燈、花毬燈……、以至鰲山走馬、千奇百怪之燈，
J28nB202_p0050a16║無不莊嚴畢具。山僧昨自平湖回，思量這裏甚是寥
J28nB202_p0050a17║寂，幸值熹之院主領南橋善信到山，亦點出佛燈、祖
J28nB202_p0050a18║燈、心燈、法燈……、以至須彌日月歷劫長輝之燈，悉皆畢
J28nB202_p0050a19║具莊嚴。政當與麼時，諸人擬向甚處著眼？」舉拂子，云：
J28nB202_p0050a20║「見麼？一燈燃照百千燈，大地山河徹底明，凡聖同由
J28nB202_p0050a21║無異路，不煩鼓吹雜歌聲。」良久，云：「有解承當者，各提
J28nB202_p0050a22║取一枝，安家樂業去。」遂搖曳拂子，下座。
J28nB202_p0050a23║聖節，上堂。「一佛出世，千佛讚揚；一句全提，千祥併集。
J28nB202_p0050a24║且如何是全提一句？」以拂子作舞笏勢，云：「海晏河清，
J28nB202_p0050a25║天子萬壽。」
J28nB202_p0050a26║見宗請上堂。「鳶飛戾天，魚躍於淵，大道真體，只在目
J28nB202_p0050a27║前。逝者如斯，不舍晝夜，至理湛然，原無虛借。孔夫子
J28nB202_p0050a28║三百六十骨節、八萬四千毛竅盡情揭露了也，更有
J28nB202_p0050a29║箇慍見底出來道：『此是我家茶飯，為什麼寶華座上
J28nB202_p0050a30║拈來當作宗乘？』山僧但與一咄，云：『野哉，由也。君子於
J28nB202_p0050b01║其所不知，蓋闕如也。』是汝諸人還知麼？」良久，云：「自是
J28nB202_p0050b02║不知知便得，斜涇煙景有誰爭？」
J28nB202_p0050b03║上堂。舉弘覺問僧：「看者是什麼經？」僧云：「《維摩經》。」覺云：
J28nB202_p0050b04║「我不問《維摩經》，看者是什麼經？」其僧言下知歸。師云：
J28nB202_p0050b05║「弘覺徹底婆心，這僧偶爾撞彩，簡點將來，末後猶欠
J28nB202_p0050b06║一著在。山僧恁麼道，還端的也無？若到，諸方一任舉
J28nB202_p0050b07║似。」
J28nB202_p0050b08║上堂。「無花無酒近清明，興味蕭然是野僧，可惜這等
J28nB202_p0050b09║俗漢未曾識野僧興味在。若識野僧興味底，不論冬
J28nB202_p0050b10║凋夏長，自有靈山花可拈。那管缾罄囊空？自有曹山
J28nB202_p0050b11║酒可喫。日暮啼鴉隨杖至，雨餘芳草任盤桓，大眾且
J28nB202_p0050b12║道：他的是？山僧的是？」良久，云：「差之毫釐，隔以千里。」
J28nB202_p0050b13║上堂。「獅子吼無畏說，百獸聞之皆腦裂。」喝一喝，云：「若
J28nB202_p0050b14║喚作獅子吼，換汝眼中睛；不喚作獅子吼，禿汝口中
J28nB202_p0050b15║舌。去此二途，如何甄別？」復喝云：「永嘉大師來也，向諸
J28nB202_p0050b16║人道：『香象奔波失卻威，龍天寂聽生欣悅。』山僧驀拈
J28nB202_p0050b17║拄杖便與趁出。何故？這裏著他不得。且畢竟作麼生？
J28nB202_p0050b18║坐石數魚無意智，狂呼童稚捉楊花。」
J28nB202_p0050b19║受超果請上堂。「準擬芳村水草齊，垂頭橫臥綠楊西，
J28nB202_p0050b20║那知蹤跡難遮掩？又趁春風起耙犁。耙犁既起，萬苦
J28nB202_p0050b21║千辛，帶水拖泥，衝煙冒雨。敢問：眾中莫有相救者麼？
J28nB202_p0050b22║如無，山僧自作自受去也。」拽拄杖，下座。
J28nB202_p0050b23║
J28nB202_p0050b24║
J28nB202_p0050b25║
J28nB202_p0050b26║（海鹽縣比丘尼行定捐貲助刻，祈先師
J28nB202_p0050b27║思慧早生蓮界，并自身壽命延長者。）