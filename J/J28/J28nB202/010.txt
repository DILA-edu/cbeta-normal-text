J28nB202_p0050c01║百癡禪師語錄卷第十
J28nB202_p0050c02║嗣法門人超宣等編
J28nB202_p0050c03║松江超果禪寺語錄
J28nB202_p0050c04║師於順治丁酉春受請，四月初四日入院。至山門，云：
J28nB202_p0050c05║「不勞彈指，樓閣門開，是汝諸人止可暫時經過，若要
J28nB202_p0050c06║到大休歇之場，前頭猶有活路在。」
J28nB202_p0050c07║佛殿。「面如滿月目如蓮，天上人間咸恭敬。」顧視左右，
J28nB202_p0050c08║云：「果是他家苗裔，也須依而行之。」遂展具。
J28nB202_p0050c09║伽藍堂。「公平不阿，正直是與，屏翰叢林，今朝賴汝。」插
J28nB202_p0050c10║香，云：「一穗薰沉兩手舉。」
J28nB202_p0050c11║祖師堂。「西天四七正好提瓶，東土二三喚來洗腳，新
J28nB202_p0050c12║超果更敢也無？」良久，云：「放過一著。」
J28nB202_p0050c13║方丈。「此室甚深廣，晝夜常放五色光，惟許超宗異目
J28nB202_p0050c14║底踞坐其中，等閒發一機，千機萬機頓赴；出一語，千
J28nB202_p0050c15║語萬語齊彰。若是影響音聞之流，必定望崖而退。」卓
J28nB202_p0050c16║拄杖。
J28nB202_p0050c17║「拈護法，啟佛法，付與國王大臣、有力檀越，令其燈燈
J28nB202_p0050c18║相續，長明不斷。且如何是相續底意？琳瑯金薤，箇裏
J28nB202_p0050c19║絕無囊藏；韻調宮商，各立兩邊聽取。」
J28nB202_p0050c20║「合山疏綠楊古岸，自在自由，因甚被這半幅紙勾引
J28nB202_p0050c21║出來？莫是冤有頭，債有主麼？向下文長，再煩讀過。」
J28nB202_p0050c22║指法座。「頭頭彰瑞彩，步步涌階梯，既然有路可行，誰
J28nB202_p0050c23║管毗盧頂上？」
J28nB202_p0050c24║拈香。「此瓣香，位慶龍飛，文昭虎變，爇向寶爐，端為
J28nB202_p0050c25║今上皇帝祝延萬歲，恭願執中而垂衣致治，端拱而
J28nB202_p0050c26║化樂無為。「此瓣香如山如斗，為楫為舟，奉為合朝百
J28nB202_p0050c27║辟、闔郡尊官、名公鉅卿、遠近檀護，恭願壽基永固，爵
J28nB202_p0050c28║秩高遷。「此瓣香，六回拈出，惡聲早已播江湄，兩處偷
J28nB202_p0050c29║閒，隻影猶如埋巖壑，詎料業緣未了，依然天網難逃，
J28nB202_p0050c30║爇向爐中供養前住徑山、現住福嚴費隱容本師老
J28nB202_p0051a01║和尚，用酬法乳之恩。」上首白椎竟，師云：「一槌便就溢
J28nB202_p0051a02║目光輝，不假一槌光輝溢目，莫有恁麼衲僧，請出來
J28nB202_p0051a03║證據。」僧問：「蹲釋迦於腳底，趁彌勒於風前，為復是神
J28nB202_p0051a04║通妙用？為復是法爾如然？」師云：「任汝卜度。」進云：「定乾
J28nB202_p0051a05║坤句，千聖罔知；轉剎海機，凡靈莫測。不涉妙玄，請師
J28nB202_p0051a06║再示。」師搖曳拂子，云：「看看。」進云：「恁麼則無邊剎境自
J28nB202_p0051a07║他不隔於毫端，十世古今始終不離於當念。」師云：「且
J28nB202_p0051a08║禮拜著。」僧顧左右，云：「今日超果有齋。」師云：「不得忘卻。」
J28nB202_p0051a09║僧一喝，歸眾。問：「駕青龍，於白雲影裏翫月觀星；弄金
J28nB202_p0051a10║毛，於一覽樓前驚群動眾。神通妙用則不問，開堂說
J28nB202_p0051a11║法是如何？」師云：「海眾齊瞻。」進云：「乾坤廓落無邊際，杲
J28nB202_p0051a12║日當空宇宙明。」師云：「也須照顧頂𩕳。」進云：「只如門連
J28nB202_p0051a13║城市，車馬駢闐，絲竹管絃時時入耳，聲色不離，如何
J28nB202_p0051a14║是鬧中取靜一句？」師云：「速退，速退。」進云：「恁麼則慣把
J28nB202_p0051a15║一枝沒孔笛，等閒吹過汨羅灣去也。」師云：「天下總聞
J28nB202_p0051a16║聲。」進云：「謝和尚答話。」師噓一噓，乃云：「孤峰頂上眠雲，
J28nB202_p0051a17║徒誇峻峭；十字街頭垂手，太煞勞攘。須知我衲僧家
J28nB202_p0051a18║腳跟活潑，無礙無拘，出處隨時，不著計較。「今日幸遇
J28nB202_p0051a19║皇風蕩蕩，帝道平平，台旆臨筵，明眼作證，直得向雨
J28nB202_p0051a20║花殿上八字打開，一覽樓前千差坐斷，揭示滹沱，正
J28nB202_p0051a21║令闡揚少室真猷，使一切未見者見已、見者復見，未
J28nB202_p0051a22║聞者聞、已聞者復聞，密契佛祖不傳妙心，頓悟父母
J28nB202_p0051a23║未生面目，豈不綽綽然有餘裕哉？「政當恁麼時，回機
J28nB202_p0051a24║就位一句如何道？金鰻解聽無生法，萬象收藏碑鏡
J28nB202_p0051a25║中。」復舉雪峰拈拄杖，示眾，云：「我這箇為中下機人。」時
J28nB202_p0051a26║有僧問云：「忽遇上上機人來時如何？」峰放卻拄杖。雲
J28nB202_p0051a27║門云：「我不似雪峰打破這葛藤。」乃拈拄杖，云：「我這箇
J28nB202_p0051a28║為中下機人。」時有僧問：「忽遇上上機人來時如何？」雲
J28nB202_p0051a29║便打。師云：「縱橫殺活，豎教扶宗，還他二大老。新超果
J28nB202_p0051a30║則不然，拈拄杖云：『我這箇為中下機人。』或有僧問：『忽
J28nB202_p0051b01║遇上上機人來時如何？』但兩手分付。何以如此？不見
J28nB202_p0051b02║道？千兵易得，一將難求。」下座。
J28nB202_p0051b03║立兩序，馬氏超麟、超淵、超奇祈願，請上堂。「不遇雪霜，
J28nB202_p0051b04║無以驗松柏之操；不逢變冗，無以見衲子之心。衲子
J28nB202_p0051b05║之心已見，法令在所必行，雖然不改舊家風，看看也
J28nB202_p0051b06║要從頭起。」驀呈拄杖，云：「如今從頭起也，還識舊家風
J28nB202_p0051b07║麼？若也識得？則在彼在此，各安其居；若女若男，均從
J28nB202_p0051b08║所願。以此列班序，同德同心；以此扶勝幢，無偏無黨；
J28nB202_p0051b09║以此祈遐壽，壽不可量；以此報親恩，恩無不報。如開
J28nB202_p0051b10║武庫錯落交輝，似出摩尼青紅互映，政當此際，大家
J28nB202_p0051b11║贊助一句如何話會？」卓拄杖，云：「笛中一曲清平樂，消
J28nB202_p0051b12║盡人間幾許愁？」
J28nB202_p0051b13║鼎叔同室朱氏請上堂。「乾三連，坤六斷，羲皇卦畫已
J28nB202_p0051b14║明判。夫主唱，婦克隨，天倫樂事兩無虧。龐婆回向拈
J28nB202_p0051b15║梳插，蘊老沿街賣笊籬，堂堂正眼空千古，一段風流
J28nB202_p0051b16║誰得知？誰得知？且莫疑，武原也有劉善士，匹配孺人
J28nB202_p0051b17║志不違，金石身心能重法，打開寶藏現希奇。希奇已
J28nB202_p0051b18║現，禱祝一句作麼生道？丹桂枝枝香月窟，蟠桃歲歲
J28nB202_p0051b19║熟瑤池。」良久，云：「大小超果大有人，道伊慈悲落草在。」
J28nB202_p0051b20║便下座。
J28nB202_p0051b21║佛誕日，舉陸濤法侄首座，上堂。僧問：「拳槌腳踢，妙用
J28nB202_p0051b22║無虧，應物現形，隨機展演。只如安排第一座，還許無
J28nB202_p0051b23║手人擎著虛空也無？」師云：「看他好手。」進云：「打破蔡州
J28nB202_p0051b24║城，擒卻吳元濟，又作麼生？」師云：「卻是汝作家。」進云：「大
J28nB202_p0051b25║眾證明，和尚親言出親口。」師云：「為甚麼自己便承當？」
J28nB202_p0051b26║進云：「謝師答話。」師便打。僧大笑，歸眾。問：「昔日雲門會
J28nB202_p0051b27║裡撥轉風流，今日超果堂前全身奉重，還許某甲贊
J28nB202_p0051b28║助也無？」師云：「汝試道看。」僧向右邊打圓相，云：「只如未
J28nB202_p0051b29║離兜率時，這箇在什麼處？」師云：「蠱毒之家水莫嘗。」僧
J28nB202_p0051b30║向左邊打圓相，云：「那箇又作麼生？」師云：「總與一筆勾
J28nB202_p0051c01║下。」進云：「萬古碧潭空界月，再三撈摝始應知。」師云：「且
J28nB202_p0051c02║緩緩著。」僧連喝，師打云：「放過則不可。」俊民居士問：「聖
J28nB202_p0051c03║皇治世，列聖繁興，三教並垂則不問，如何是釋迦師？」
J28nB202_p0051c04║師舉拂子。「如何是孔子師？」師又舉拂子。「如何是老子
J28nB202_p0051c05║師？」師亦舉拂子。進云：「師範已蒙師指示，五家宗旨請
J28nB202_p0051c06║師宣。」師云：「不妨逐一問過。」進云：「如何是臨濟宗？」師云：
J28nB202_p0051c07║「白棒當頭劈。」「如何是雲門宗？」師云：「鐵鼓驀空撾。」「如何
J28nB202_p0051c08║是曹洞宗？」師云：「回互不露鋒。」「如何是溈仰宗？」師云：「唱
J28nB202_p0051c09║和無生曲。」「如何是法眼宗？」師云：「青山樹樹青。」進云：「可
J28nB202_p0051c10║中有箇無面目漢人王，法王羅籠他不著，三教五宗
J28nB202_p0051c11║收拾他不住，設到超果門下，和尚如何接待？」師云：「明
J28nB202_p0051c12║窗靜几好安排。」士目顧左右，云：「大眾會麼？畢竟水須
J28nB202_p0051c13║朝海去，到頭雲定覓山歸。」師云：「須是居士始得。」問：「世
J28nB202_p0051c14║尊降誕於今日，和尚陞座於目前，且道：阿誰在前？阿
J28nB202_p0051c15║誰在後？」師云：「一箇鼻頭，兩孔出氣。」進云：「世尊說法四
J28nB202_p0051c16║十九年，談經三百餘會，且道：和尚目前說箇甚麼？」師
J28nB202_p0051c17║云：「半句也無。」進云：「恁麼則兩彩同一賽，箇箇證無為。」
J28nB202_p0051c18║師云：「汝自己分上作麼生？」僧便喝，師打云：「那裡學得
J28nB202_p0051c19║來？」進云：「昔年曾話會，今日又重新。」師云：「不如截斷好。」
J28nB202_p0051c20║乃云：「水之積也，不厚則無力以負大舟；風之積也，不
J28nB202_p0051c21║厚則無力以負大翼。是故，善知識出世，為人拔楔抽
J28nB202_p0051c22║釘，如水負舟、如風負翼。苟生平所積不厚，遠舉高飛，
J28nB202_p0051c23║未免有夭閼之患。「豈不見？世尊初生便乃手指天地，
J28nB202_p0051c24║稱我獨尊，雲門旁觀者清，更欲一棒打殺與狗子喫，
J28nB202_p0051c25║其氣概造詣當何如耶？山僧今日把虱上頭抓一場
J28nB202_p0051c26║佛事，也要諸人委悉。還委悉得麼？佇看陸地起波濤，
J28nB202_p0051c27║始信來源出處高。」喝一喝。
J28nB202_p0051c28║居士鏡巖請上堂。「月浮水面，古鏡舒光，雨滴巖前，梵
J28nB202_p0051c29║音說法。山僧踞坐其中，別無施設，只要大家聲和響
J28nB202_p0051c30║順，形直影端，鼓拍相從，法門久賴。會麼？謾道園林花
J28nB202_p0052a01║已謝，隔簾尚有數枝紅。」復舉明招到招慶，有度上座，
J28nB202_p0052a02║問云：「羅山尋常道諸方盡是麨飯，惟有羅山是白飯，
J28nB202_p0052a03║上座從羅山來，卻展手云：『白飯請些子。』」招打兩掌，度
J28nB202_p0052a04║云：「將謂是白飯，原來只是麨飯。」招云：「棒打不死漢。」師
J28nB202_p0052a05║云：「可惜羅山好白飯，被明招和盤托出私作人情，究
J28nB202_p0052a06║竟勞而無功。超果這裡白飯也有、麨飯也有，只是不
J28nB202_p0052a07║許多喫。若多喫，則肚裡脹穿，眼睛突出，敢問諸人：還
J28nB202_p0052a08║知落處也無？」連卓拄杖，下座。
J28nB202_p0052a09║上堂。「種得多生般若根，根根不昧；能修今世人天福，
J28nB202_p0052a10║福福全彰。扶護叢林，克興家業，四生九有，賴以提攜，
J28nB202_p0052a11║鳳子麟孫，藉斯出現，如是因獲如是果，一回舉見一
J28nB202_p0052a12║回新，此乃武原草臣錢老檀護平日大受用處，而今
J28nB202_p0052a13║森玉居士同令室劉氏特發虔心，遠寄信齋，請山僧
J28nB202_p0052a14║陞於此座，為祝眉壽。所謂：父母之年不可不知也。子
J28nB202_p0052a15║道盡矣，掬水分明月在手；親恩報矣，弄花自然香滿
J28nB202_p0052a16║衣。且不辜來意一句如何敷演？甲子循環無滯礙，香
J28nB202_p0052a17║山願湊十人遊。」
J28nB202_p0052a18║上堂。「入門解辨主中主，把手同登樓外樓，一曲浩歌
J28nB202_p0052a19║天地小，笑看身世等浮漚。要識此一曲麼？從上佛祖
J28nB202_p0052a20║拍拍相承，山僧於其中間增一毫不得、減一毫不得，
J28nB202_p0052a21║今日信手拈來、信口道出，普令虛空法界情、無情等
J28nB202_p0052a22║與在會設齋善友躋仁壽域，惟冀虛懷諦聽。」遂以拂
J28nB202_p0052a23║子擊香爐三下，云：「只這是有來因，六律五音和之不
J28nB202_p0052a24║得，高山流水莫可比倫，眼裏聞聲透悟去，風光透映
J28nB202_p0052a25║雨花新。忽遇箇漢大笑云：『和尚得恁麼絮那？』但向他
J28nB202_p0052a26║道：『超果常師柳下惠。』」
J28nB202_p0052a27║上堂。「本性彌陀匪從外得，惟心淨土豈向他求？向他
J28nB202_p0052a28║求，轉求轉遠，西天十萬路迢迢；從外得，旋得旋迷，彌
J28nB202_p0052a29║陀來也仍蹉過。但能口與心聲聲相應、心與佛步步
J28nB202_p0052a30║不離，驀忽築著磕著，如子面母、如暗投燈、如溺遇舟、
J28nB202_p0052b01║如饑逢膳，然後知歌臺酒榭純足寶樹蓮池，狗吠驢
J28nB202_p0052b02║鳴無非頻伽共命。彌陀即我，待客理家處，眉尖自有
J28nB202_p0052b03║玉毫光；我即彌陀，飲食起居時，腳下常存安養地。「故
J28nB202_p0052b04║曰：『參禪只為了生死，念佛亦為了死生。』若就一邊挨
J28nB202_p0052b05║得入，兩條門路弗多爭。茲因西方殿主人領眾，特請
J28nB202_p0052b06║陞座，不覺漏逗如此，且據令提持一句作麼生道？」喝
J28nB202_p0052b07║一喝，云：「淨土當前予不立，彌陀拽杖趁那方。」
J28nB202_p0052b08║生日，鄉紳陸筠修等請上堂。「一年一度慶予生，一年
J28nB202_p0052b09║一度催予老，髼鬆亂髮半如絲，滿目青春何處討？大
J28nB202_p0052b10║眾！更須知有不生不老者。」呈拂子，云：「徑草雨餘抽綬
J28nB202_p0052b11║帶，池荷風定掠衣香。」
J28nB202_p0052b12║舉天申首座，上堂。「牡丹雖好，全憑綠葉扶疏；𥬍竹成
J28nB202_p0052b13║林，跂看鳳儀現瑞。文成五彩，句配三玄，嶺南之血脈
J28nB202_p0052b14║已通，濟北之家聲不墜。山僧憶自鷗灘一別，倏忽經
J28nB202_p0052b15║八載矣，今朝驀地相逢，未免變嗔為喜。何以故？物宜
J28nB202_p0052b16║求新，人宜求舊，智過於師，方堪傳授。且畢竟傳授箇
J28nB202_p0052b17║甚麼？當堂揭出無私意，管取山山黛臉開。」
J28nB202_p0052b18║端午，上堂。僧問：「一覽樓前雲捧日，金鰻井裏浪稽天，
J28nB202_p0052b19║過去未來則且止，端陽一句是如何？」師云：「戶戶泛蒲
J28nB202_p0052b20║酒。」進云：「村童野老，翫賞已知，衲子窮途，請師一接。」師
J28nB202_p0052b21║打云：「急急如律令。」進云：「白棒無私，恩歸有地。」師云：「負
J28nB202_p0052b22║之者多。」問：「如何是超果境？」師云：「亭橋獨跨三門內。」「如
J28nB202_p0052b23║何是境中人？」師云：「白龍潭上鬥龍舟。」進云：「會，則途中
J28nB202_p0052b24║受用；不會，世諦流布。未審向上還有事也無？」師云：「向
J28nB202_p0052b25║下看取。」進云：「將謂無人證明。」師云：「原來，原來。」乃云：「文
J28nB202_p0052b26║殊手裏草一莖，能殺能活；太白山中粽兩箇，易飽易
J28nB202_p0052b27║饑。新超果心不負人，面無慚色，門插艾符休免俗，臂
J28nB202_p0052b28║懸彩縷且隨時，獨憐浩浩楚江水，屈子深冤莫洗之。
J28nB202_p0052b29║敢問大眾：解作一篇續騷賦也無？」良久，云：「歸去來兮
J28nB202_p0052b30║歸去來，黃鍾毀棄已焉哉。」復舉龍牙和尚云：「學道先
J28nB202_p0052c01║須有悟由，還如曾鬥快龍舟，雖然舊閣閒田地，一度
J28nB202_p0052c02║贏來方始休。」師云：「我不似龍牙恁麼道，白龍潭上鬥
J28nB202_p0052c03║龍舟，此事如君有悟由，奪取錦標誇得意，轟轟高出
J28nB202_p0052c04║萬人頭。」卓拄杖，下座。
J28nB202_p0052c05║沈慎齋等請上堂。僧問：「舍清涼，辭熱惱，總非本分；退
J28nB202_p0052c06║佛位，讓圓通，盡是波吒。不入眾妙門，何為超果句？」師
J28nB202_p0052c07║云：「朝來風色緊，樹葉滿空飛。」乃云：「六月十九日，觀音
J28nB202_p0052c08║成道時，汝且道：觀音在什麼處？若云：『普陀巖上全身
J28nB202_p0052c09║現。』未免逐浪隨波。更云：『西方殿裏石碑藏。』猶乃迷頭
J28nB202_p0052c10║認影。尋常千千萬萬來這裏擇火燒香，何曾見一人
J28nB202_p0052c11║半人驀地分明覷破？」遂以拂子敲香爐，云：「於此覷破
J28nB202_p0052c12║分明，便見得觀音面目即汝面目，野色原無山隔斷；
J28nB202_p0052c13║觀音鼻孔即汝鼻孔，天光直與水相連；觀音所成之
J28nB202_p0052c14║道即汝所成之道，不必故鄉風景勝，因緣恰好便為
J28nB202_p0052c15║家。「夫如是，則臨機應用各適其宜，利物垂慈各安其
J28nB202_p0052c16║當，故曰：『大悲者，觀音之變也。』觀音由聞而覺，始於聞
J28nB202_p0052c17║而能無所聞，始於無所聞而能無所不聞。能無所聞，
J28nB202_p0052c18║雖無身，可也；能無所不聞，雖百億身，可也。「山僧今日
J28nB202_p0052c19║與麼舉揚，大似熟處難忘，相席打令，是汝諸人還聞
J28nB202_p0052c20║麼？」良久，云：「座中幸有江南客，休唱鉤輈格磔聲。」便下
J28nB202_p0052c21║座。
J28nB202_p0052c22║中秋，上堂。「月色四時好，今宵分外明，南樓添庾興，琢
J28nB202_p0052c23║句自新清，如何是新清底句？莫是水光瀲灩浮金鏡
J28nB202_p0052c24║麼？借物畫描，阿誰不會？莫是舉杯對月影成三麼？因
J28nB202_p0052c25║情感觸，何代無之？莫是吾心似秋月，碧潭光皎潔麼？
J28nB202_p0052c26║大小寒山善說道理，好與一頓痛棒。且畢竟作麼生？」
J28nB202_p0052c27║舉拂子，云：「人人本有真月在，不落盈虧朔晦中。」復舉
J28nB202_p0052c28║僧問雲門：「一切智通無障礙時如何？」門云：「掃地潑水
J28nB202_p0052c29║相公來。」師云：「掃地潑水相公來，庭桂逢秋花正開，若
J28nB202_p0052c30║解連根倒拔去，廣寒宮殿浪如雷。」下座。
J28nB202_p0053a01║到上海，請題「雲居庵」額，上堂。俊民居士問：「承聞灌溪
J28nB202_p0053a02║和尚有言：『我於臨濟爺爺處得半杓，末山孃孃處得
J28nB202_p0053a03║半杓，共成一杓。』如何是共成一杓底事？」師云：「喫者自
J28nB202_p0053a04║知恩。」進云：「丈夫自有通天路，因什麼低頭三載，為人
J28nB202_p0053a05║灌園？」師云：「卻是伊具眼。」進云：「只如昔日末山、今日雲
J28nB202_p0053a06║居，是同？是別？」師云：「看他別出一頭地。」進云：「可謂一枝
J28nB202_p0053a07║無孔笛，別是有知音。」師云：「分明記取。」乃云：「暫作茸城
J28nB202_p0053a08║客，來為海上遊，知音商不盡，同道了方休。瑞塔千鄉
J28nB202_p0053a09║繞，長溟萬葉浮，單傳真妙訣，只此莫他求。「諸人還會
J28nB202_p0053a10║麼？會，則途中受用，面門廓落寒光動；不會，則世諦流
J28nB202_p0053a11║布，腳下未移生鐵鑄。承虛接響自糢糊，急須認取通
J28nB202_p0053a12║天路，只如今日尼照雲上座同諸檀護請山僧到這
J28nB202_p0053a13║裏為立庵名，還有通天路也無？書出『雲居』二大字，是
J28nB202_p0053a14║凡是聖任躋攀。」復舉無為宗泰禪師參五祖，多年不
J28nB202_p0053a15║能抵對，一日祖陞堂，顧眾，云：「八十翁翁輥繡毬。」便下
J28nB202_p0053a16║座。泰欣然出眾，云：「和尚試輥一輥看。」祖以手作打杖
J28nB202_p0053a17║鼓勢，操蜀音，唱綿州巴歌，云：「豆子山，打瓦鼓，楊平山，
J28nB202_p0053a18║撒白雨，白雨下，取龍女，織得絹，二丈五，一半屬羅江，
J28nB202_p0053a19║一半屬玄武。」泰聞大悟，掩祖口，云：「秪消唱到這裏。」祖
J28nB202_p0053a20║大笑而歸。師云：「五祖渾身賣俏，宗泰脫體風流，山僧
J28nB202_p0053a21║也不解打瓦鼓、也不解唱巴歌，只有一箇繡毬可以
J28nB202_p0053a22║隨時取用。」驀拈拂子打圓相，云：「鶻眼鷹睛如覷透，頭
J28nB202_p0053a23║陀何地著慚惶？」
J28nB202_p0053a24║請慈朗法侄首座，秉拂，上堂。僧問：「竹稀煙補密，梅瘦
J28nB202_p0053a25║雪添肥，即今龍象交參，和尚將何垂示？」師云：「兩道眉
J28nB202_p0053a26║毛橫掛劍。」進云：「古者道：『三十年後，覓箇漢也難得。』未
J28nB202_p0053a27║審和尚親覓得幾箇？」師云：「大眾證明了也。」進云：「不到
J28nB202_p0053a28║山深處，爭知雲起時？」師云：「首尾一齊收。」乃云：「入水不
J28nB202_p0053a29║避蛟龍，漁父之勇也；陸行不顧虎兕，獵夫之勇也；見
J28nB202_p0053a30║佛殺佛、見祖殺祖，衲僧之勇也。汝且道：衲僧以何操
J28nB202_p0053b01║略而能若是？烈燄爐中煆出來，磨成鐵嘴又銅腮，頂
J28nB202_p0053b02║𩕳具有金剛眼，生死牢關盡擊開。政當今日，猶子情
J28nB202_p0053b03║親，法門誼重，向人天眾前推舉一句如何話會？宏綱
J28nB202_p0053b04║共振照千古，方信舊痕痛處深。」
J28nB202_p0053b05║開爐，上堂。僧問：「虛空中抽骨，和尚尋常設施；陸地上
J28nB202_p0053b06║行舟，未審阿誰能得？」師云：「無面目人得。」進云：「某甲已
J28nB202_p0053b07║知口是禍門。」師云：「自知較一半。」進云：「知不知且置，只
J28nB202_p0053b08║如今日弘開爐冶，全憑鬧熱門頭，點鐵成金，貴在惡
J28nB202_p0053b09║辣手段，會中有箇頭角崢嶸、爪牙全備底人，和尚如
J28nB202_p0053b10║何相為？」師云：「且喜山僧有搭對。」進云：「大眾看看：當陽
J28nB202_p0053b11║分付機關別，惟許超方作者知。」師云：「何須輕賣俏？」進
J28nB202_p0053b12║云：「一枝突出難遮掩，千古流芳格外奇。」師云：「也免不
J28nB202_p0053b13║得。」問：「雲間士庶渴仰宗猷，向上玄關請師大啟。」師云：
J28nB202_p0053b14║「精金鈍鐵一齊鎔。」進云：「恁麼則通身手眼通身現，徹
J28nB202_p0053b15║底風流徹底知。」師云：「任汝添柴炭。」進云：「人人歡天喜
J28nB202_p0053b16║地，箇箇八字打開去也。」師云：「切忌躍冶。」乃云：「若欲舉
J28nB202_p0053b17║揚宗門向上事，何止鴛鴦殿前草深一丈？直得三泖
J28nB202_p0053b18║之水逆流，諸天雨花無路。若欲落七落八說箇子曰
J28nB202_p0053b19║詩云，何止風雨調而兒童舞？直得天馬山頭獻瑞，鳳
J28nB202_p0053b20║凰率鳥來儀。只如超果今日開爐，且道：是落七落八
J28nB202_p0053b21║耶？是舉揚向上事耶？」驀拈拄杖，卓云：「總不離這一著。
J28nB202_p0053b22║何故？三世諸佛於此爐中轉大法輪，歷代祖師於此
J28nB202_p0053b23║爐中運風扇炭，十方禪侶於此爐中炙燄承炎，遐邇
J28nB202_p0053b24║檀那於此爐中安家樂業。火燒不入底，臥雪眠霜；棒
J28nB202_p0053b25║打不回底，夷溝塞壑。作向上商量也得、作落七落八
J28nB202_p0053b26║流布也得，五十年間、一百年後，有人箭鋒相拄，超果
J28nB202_p0053b27║極力為人句也不至湮滅無聞。然雖如是，白沙翠竹
J28nB202_p0053b28║江村暮，還愛柴門月色新。」
J28nB202_p0053b29║上堂。「身穿施主衣，口喫施主飯，將什麼報答施主？寺
J28nB202_p0053b30║門西，田隴畔，負鞍戴角底豈是別人？束莖草置在面
J28nB202_p0053c01║前，卻又吞吐不下，所以古者道：『入道不通理，還身復
J28nB202_p0053c02║信施。』此之謂也。「有般漢聞與麼道，便云：『端坐受供養，
J28nB202_p0053c03║施主常安樂。』似這等，別造地獄著汝在。更有云：『終日
J28nB202_p0053c04║穿衣不曾掛寸縷絲，終朝喫飯不曾咬半粒米。』似這
J28nB202_p0053c05║等，超果棒折亦未肯放過。「且畢竟將什麼報答施主？
J28nB202_p0053c06║蒲團夜冷，鼻孔各自捫摸；蠟炬搖紅，眉毛急須照顧。」
J28nB202_p0053c07║喝一喝。
J28nB202_p0053c08║馬友麟禱嗣，上堂。「法門廣大，包括無窮，寂然不動，感
J28nB202_p0053c09║而遂通。丹山鐘彩鳳，吉夢協羆熊，叮嚀莫自生疑慮，
J28nB202_p0053c10║管取門閭喜氣充。」復舉阿難問迦葉云：「世尊傳金襴
J28nB202_p0053c11║外，別傳何物？」迦葉召阿難，難應諾，葉云：「倒卻門前剎
J28nB202_p0053c12║竿著。」高原泉頌云：「翡翠羽毛，麒麟頭角，弟應兄呼，振
J28nB202_p0053c13║動海嶽。路遠夜長休把火，門前倒卻剎竿著。」師云：「門
J28nB202_p0053c14║風紹續須是其人，迦葉若不得阿難這一根剎竿，今
J28nB202_p0053c15║日向甚處著眼？高原老漢與麼道，也是背地裏替人
J28nB202_p0053c16║助喜。且超果意作麼生？一番提起一番新，垂手長攀
J28nB202_p0053c17║碧玉麟。」
J28nB202_p0053c18║續庵長老請上堂。問：「不假一言，請師直指。」師云：「若非
J28nB202_p0053c19║山僧幾答此話。」進云：「謝和尚去也。」師便打。問：「天上有
J28nB202_p0053c20║星皆拱北，人間無水不朝東，政當恁麼時，一句作麼
J28nB202_p0053c21║生道？」師云：「真不掩偽。」進云：「古人道：『行、住、坐、臥，總是這
J28nB202_p0053c22║箇。』未審這箇是甚麼？」師云：「曲不藏直。」進云：「龍得水時
J28nB202_p0053c23║添意氣，虎逢山勢長威獰。」師云：「也是現成底。」乃云：「上
J28nB202_p0053c24║上上到高處望，高高高處更無上，南嶽天台在下頭，
J28nB202_p0053c25║須彌百億難摹狀，極孤危，絕倚傍，飛登捷走者託與
J28nB202_p0053c26║重擔千鈞，躡足趑趄者贈與草鞋百緉，山僧念汝孳
J28nB202_p0053c27║孳似不可為幾及，且少貶焉，作箇榜樣。」遂拈拄杖，云：
J28nB202_p0053c28║「長則七尺，短則十丈，擬欲思量，劈春便棒。」
J28nB202_p0053c29║提督標下眾官入寺齋僧，請上堂。僧問：「不用三玄戈
J28nB202_p0053c30║甲，不展五位旌旗，如何是正令全提一句？」師云：「吹毛
J28nB202_p0054a01║劍氣逼人寒。」進云：「縱步踏翻毗盧頂，千聖齊教立下
J28nB202_p0054a02║風。」師云：「汝也須照顧面門。」進云：「恁麼則有意氣時增
J28nB202_p0054a03║意氣，得風流處且風流。」師云：「上座不妨伶俐。」問：「吹無
J28nB202_p0054a04║孔笛，唱太平歌，且道：是阿誰境界？」師云：「鬍三黑四。」進
J28nB202_p0054a05║云：「還許學人和也無？」師云：「許。」僧喝，師云：「卻被風吹別
J28nB202_p0054a06║調中。」進云：「真金自有真金價，終不和沙賣與人。」師云：
J28nB202_p0054a07║「猶帶瓦礫在。」乃云：「善言言者，言所不能言；善跡跡者，
J28nB202_p0054a08║跡所不能跡。言所不能言，言超文字語音之外；跡所
J28nB202_p0054a09║不能跡，跡融形色象貌之中。言跡分明，頭頭合轍，是
J28nB202_p0054a10║故，從上佛祖出世，正印提持，無非曲盡婆心，為一切
J28nB202_p0054a11║人陳其言、示其跡耳。」驀豎拂，云：「這箇是跡。」擊香几，云：
J28nB202_p0054a12║「這箇是言。透脫兩重臼窠，突出衲僧巴鼻，如人到家，
J28nB202_p0054a13║家權在手，風行草偃，水到渠成，有時鼓角傳呼，乾坤
J28nB202_p0054a14║為之黯黑；有時吹毛晃耀，邦國賴以奠安。建立鏟除，
J28nB202_p0054a15║令由己出，摧邪輔正，法必公同。敢問眾中：誰是具與
J28nB202_p0054a16║麼氣概者？」良久，云：「一踏鴻門開兩扇，樽前令我憶樊
J28nB202_p0054a17║公。」復舉昔朱行軍入南際寺齋僧，執手爐行香，云：「直
J28nB202_p0054a18║下是，直下是。」時有僧云：「直下是甚麼？」行軍便喝，僧云：
J28nB202_p0054a19║「行軍是佛法中人，惡發作麼？」行軍云：「汝作惡發會。」那
J28nB202_p0054a20║僧便喝，行軍亦喝，云：「鉤在不疑之地。」遂呼左右認取
J28nB202_p0054a21║這僧著。師云：「一箇如臥龍，奮迅駕霧衝霄；一箇如猛
J28nB202_p0054a22║虎，咆哮生飆震谷。隨機敲磕，各有可觀，大用現前，不
J28nB202_p0054a23║存軌則。今日蒙眾官客入寺齋僧，雖無如是問答，須
J28nB202_p0054a24║知別出他一頭地。且因齋慶讚底句如何話會？五福
J28nB202_p0054a25║身膺無險畏，年年勝日醉僊桃。」
J28nB202_p0054a26║照雲請上堂。僧問：「戴角擎頭，一覽樓前獨步；吟風嘯
J28nB202_p0054a27║月，九峰頂上翻身。轉機就位則不問，倒捋虎鬚事若
J28nB202_p0054a28║何？」師云：「強中更有強中手。」進云：「只如今日陞座說法，
J28nB202_p0054a29║還許伊進身有分也無？」師云：「又且何妨？」進云：「大家出
J28nB202_p0054a30║手揮今古，一曲無生答太平。」師云：「敲唱任將來。」問：「呼
J28nB202_p0054b01║之則來，遣之則去，來來去去，明什麼邊事？」師云：「人從
J28nB202_p0054b02║上海，還接得楊州信？」進云：「只如呼不來、遣不去，又且
J28nB202_p0054b03║如何？」師云：「汝且道：中間說箇甚麼？」僧擬進語，師便喝。
J28nB202_p0054b04║乃云：「一覽樓峭峭巍巍，宴坐不動；碑鏡石方方正正，
J28nB202_p0054b05║摩盪生光。金沙灘碧碧澄澄，鬚眉可鑑；竹竿匯盤盤
J28nB202_p0054b06║曲曲，古樹涵青。琴瑟笙簧時時入耳，風帆野鳥日日
J28nB202_p0054b07║盈眸，觀世音在這裏隨類現身，何止華亭三度？幽冥
J28nB202_p0054b08║主於此處拯迷破暗，說甚苦海千重？只為當人坐在
J28nB202_p0054b09║聲色窠中不能作主，所以畢世限在見聞界內無有
J28nB202_p0054b10║休期。山僧此者不惜眉毛，與汝做箇撇脫。」遂豎起拂，
J28nB202_p0054b11║云：「是箇甚麼？」良久，放下，云：「又是箇甚麼？甚麼甚麼沒
J28nB202_p0054b12║兩般，等閒覷透亦何難？雲收霧捲長空淨，月照波心
J28nB202_p0054b13║玉一團。」
J28nB202_p0054b14║徐超麟生日，上堂。「遍一切處是這一句子，一大藏教
J28nB202_p0054b15║詮不及；這一句子該攝一切處，歷代祖師提不起。汝
J28nB202_p0054b16║若作一句子商量，無繩自縛；不作一句子商量，業識
J28nB202_p0054b17║茫茫。山僧到者裏，雖然口似匾擔，且喜有箇第二句
J28nB202_p0054b18║堪為推托。還識第二句麼？萬瓦嚴霜結，三竿愛日紅，
J28nB202_p0054b19║壽山常聳翠，認取主人公。主人公，莫認錯，祥麟原只
J28nB202_p0054b20║一隻角。」卓拄杖，下座。
J28nB202_p0054b21║上堂。舉僧問黃龍機云：「禪以何為義？」機云：「以謗為義。」
J28nB202_p0054b22║楚石琦云：「南湖則不然，禪以何為義？以贊為義。」師云：
J28nB202_p0054b23║「說謗、說贊，只見一邊；非贊、非謗，未解真禪。忽有問超
J28nB202_p0054b24║果：『禪以何為義？』但云：『灼然以何為義？』伊若眼目定動，
J28nB202_p0054b25║便與老大一拳。不是見人輕賣俏，衲僧氣概合如斯。」
J28nB202_p0054b26║下座。
J28nB202_p0054b27║道生薦師，馬至忠求孫，上堂。「南嶽下出一馬駒，兒孫
J28nB202_p0054b28║遍地；天皇遺龍潭一餅，蔭彼兒孫。二老漢貴圖熱鬧
J28nB202_p0054b29║門風，簡點將來，未免蝦為子曲。山僧拗曲作直，重說
J28nB202_p0054b30║偈言，使僧安其僧、俗安其俗，彼此家庭有賴存亡，相
J28nB202_p0054c01║益均霑。夫是之謂道也，道不可離，可離非道，故君子
J28nB202_p0054c02║終身由之而弗能已已。夜冷蒲團收足坐，一天好雨
J28nB202_p0054c03║灑梅華。」復云：「布衫脫卻那邊去，一念俄興此界來，來
J28nB202_p0054c04║去分明無異主，堂堂古鑑絕纖埃。絕纖埃，當人記取
J28nB202_p0054c05║勿浪猜。」
J28nB202_p0054c06║尼慧心請上堂。僧問：「教中道：『由戒生定，由定生慧。』即
J28nB202_p0054c07║今四眾臨筵，如何是起戒一句？」師云：「剎竿頭掛花旛
J28nB202_p0054c08║子。」進云：「只如歸宗斬蛇、南泉斬貓，政當恁麼時，還得
J28nB202_p0054c09║戒也無？」師云：「莫謗他古人好。」進云：「恁麼則晴空霹靂
J28nB202_p0054c10║驚天地，雨後風生浪自消。」師云：「汝自己分上作麼生？」
J28nB202_p0054c11║進云：「自有一雙窮相手，未曾容易舞三臺。」師云：「一狀
J28nB202_p0054c12║領過。」乃云：「燈籠侵早口吧吧，露柱堂前也發花，報道
J28nB202_p0054c13║南山百尺井，鯉魚咬斷木蘭艖。白頭老父梳烏髻，夜
J28nB202_p0054c14║半虛空散彩霞，此語灼然人易信，秤鎚蘸雪笑冬瓜。」
J28nB202_p0054c15║復舉古德云：「三通鼓罷，簇簇上來，佛法人事，一時周
J28nB202_p0054c16║畢。」淨居尼云：「三通鼓罷，簇簇上來，拄杖不在，苕帚柄
J28nB202_p0054c17║聊與三十。」師云：「二尊宿隨機縱奪，各有可觀。超果此
J28nB202_p0054c18║者不拈拄杖與苕柄，亦無甚佛法與人事，三通鼓罷，
J28nB202_p0054c19║簇簇上來，有問則出，無問退去。」良久，噓一聲，下座。
J28nB202_p0054c20║蓮根請上堂。「樹末烏啞啞，樓頭鳩谷谷，不知何事太
J28nB202_p0054c21║關情？叫到西山紅日落。因思昔日老瑞巖，自喚自呼
J28nB202_p0054c22║自應諾，主人翁，惺惺著，百千年後還如昨。」良久，云：「明
J28nB202_p0054c23║眼禪流，一任卜度。」
J28nB202_p0054c24║上堂。舉楚石琦云：「若據一大藏教，說少一字；若據祖
J28nB202_p0054c25║師門下，說多一字。不多不少恰好處，道將一句來。」僧
J28nB202_p0054c26║擬議，琦便打出。師云：「山僧則不然，若據一大藏教說，
J28nB202_p0054c27║不少一字；若據祖師門下說，不多一字。添多減少恰
J28nB202_p0054c28║好處，道將一句來，伊若擬議亦打出，汝且道：楚石打
J28nB202_p0054c29║底是？山僧打底是？試請辨看。」
J28nB202_p0054c30║錢森玉祈願請上堂。「果滿菩提圓，是什麼果？花開世
J28nB202_p0055a01║界起，是什麼花？饒汝攀摘的來，未免世界荊榛，七華
J28nB202_p0055a02║八裂。山僧此者別資一路，將千年桃核下種深耕，雲
J28nB202_p0055a03║外天香，連枝毓秀，只要當人信得及、學得勤，自然水
J28nB202_p0055a04║漲船高，龍吟霧布，畫堂笙鼓連宵鬧，頂戴皇恩答佛
J28nB202_p0055a05║恩。」
J28nB202_p0055a06║請上堂。「臘月初七，擊鼓敲鐘，瞿曇未悟，大眾從容，叮
J28nB202_p0055a07║嚀且各蒙頭睡，莫待星芒落眼中。只如星芒落眼有
J28nB202_p0055a08║什麼不好？人鬧鬧，馬叢叢，萬苦千辛，在己躬信。是業
J28nB202_p0055a09║緣，無避處，翻思松竹引清風。然雖如是，自古迨今到
J28nB202_p0055a10║恁田地者能有幾箇？」復舉天台豐干禪師往五臺，次
J28nB202_p0055a11║路逢一老人，干云：「莫是文殊麼？」老人云：「豈可有二文
J28nB202_p0055a12║殊？」干禮拜未起，忽然不見。師云：「豐干具頂門眼，卻被
J28nB202_p0055a13║這漢熱瞞。當時若據令而行，討甚文殊耶？子蒼禪人
J28nB202_p0055a14║春初發意，往五臺，不及半路即回還，逢著文殊也無？」
J28nB202_p0055a15║良久，云：「文殊！文殊！負汝，負吾。」
J28nB202_p0055a16║臘八，解制，守靜等請上堂。僧問：「指天指地則不問，雪
J28nB202_p0055a17║嶺修行事若何？」師云：「鵲巢磊頂。」進云：「恁麼則萬籟無
J28nB202_p0055a18║聲星月朗，一靈光透廓雙眸。」師云：「汝且道：世尊在什
J28nB202_p0055a19║麼處？」僧喝云：「兩眼對兩眼。」師云：「多此一喝。」進云：「某甲
J28nB202_p0055a20║從這裏風光去也。」便歸眾。師乃云：「道本無可道，亦復
J28nB202_p0055a21║無可成，六年撐餓眼，剛謂睹明星。殊不知，明星未睹
J28nB202_p0055a22║以前，天依舊是天；明星既睹以後，地依舊是地。說箇
J28nB202_p0055a23║智慧德相人人本具，太煞顢頇；更說箇妄想執著證
J28nB202_p0055a24║得不能，未免誤賺。大丈夫兒氣宇如王，誰肯傍戶倚
J28nB202_p0055a25║門，聽人處分？「雖然，也須學這老漢嘗一番苦辣始得。
J28nB202_p0055a26║這老漢位居金輪，富有四海，國城、妻子、象、馬、七珍靡
J28nB202_p0055a27║所不備，忽覺生死無常，棄如敝屣，直至雪山修行，受
J28nB202_p0055a28║饑忍凍，是汝諸人能有如是灑脫、如是力量否？不能
J28nB202_p0055a29║如是，而欲與這老漢同得、同證、同入、同修，吾未知其
J28nB202_p0055a30║可也。「還知麼？金毛獅子擺脫鐵鎖而奮迅遊行，玉角
J28nB202_p0055b01║麒麟掣斷錦繩而軒昂步驟，吸乾三泖水，踏碎九峰
J28nB202_p0055b02║雲，共發揮劫外風規，同指點寰中節令，且道：是阿誰
J28nB202_p0055b03║境界？」卓拄杖，云：「八臂哪吒無覓處，莫邪光射斗牛寒。」
J28nB202_p0055b04║下座。
J28nB202_p0055b05║上堂。僧問：「紅輪畢竟沉西去，未審靈魂往那方？」師云：
J28nB202_p0055b06║「殘夢頻驚蕉葉雨，故鄉只在藕花洲。」進云：「恁麼則堂
J28nB202_p0055b07║堂坐斷千差路，卓卓分明絕去來。」師云：「好此一句。」僧
J28nB202_p0055b08║喝，師便打。乃云：「薦亡無別法，白棒指元因，直下能開
J28nB202_p0055b09║悟，頭頭契本人。本人既契，畢竟憑何證驗？」卓拄杖，云：
J28nB202_p0055b10║「吉祥地涌金蓮座，胸臆光騰卍字輪。」
J28nB202_p0055b11║上堂。「霜風鳴飄飄，無事移笻出，出門偶爾腳踏翻，見
J28nB202_p0055b12║有物焉黑如漆。拈起也，疑是地藏手中珠；放下也，卻
J28nB202_p0055b13║似洞庭山裏橘。報君知，須委悉，初三十一，中九下七，
J28nB202_p0055b14║昨日今朝，利市大吉，趙州勘破臺山婆，筠袁之人頭
J28nB202_p0055b15║插筆，咄！」
J28nB202_p0055b16║上堂。「心隨萬境轉，轉處實能幽，隨流認得性，無喜亦
J28nB202_p0055b17║無憂。牛頭獄卒、羅漢聖僧，日與往往來來、哆哆和和，
J28nB202_p0055b18║總是隨流底意，因甚山門內兩箇大漢不肯？」喝云：「令
J28nB202_p0055b19║人轉憶謝三郎，一絲獨釣寒江雨。」
J28nB202_p0055b20║眾護法請上堂。陸首座問：「巍巍堂堂，煒煒煌煌，千聖
J28nB202_p0055b21║挽留不住，萬靈瞻仰無門，和尚還有慈悲處也無？」師
J28nB202_p0055b22║云：「一言既出，駟馬難追。」進云：「來時翠草婆娑，去則萬
J28nB202_p0055b23║林蕭索，還是以境換人？還是以人換境？」師云：「看汝重
J28nB202_p0055b24║著力。」進云：「竿綸雖倦，何不且待春風？」師云：「大眾普聞。」
J28nB202_p0055b25║進云：「珊瑚枕上雙行淚，半是思君半恨君。」師云：「愁人
J28nB202_p0055b26║莫向愁人說。」乃云：「金鰻入井不輕出，青虎歸山不復
J28nB202_p0055b27║來，惟有鴛鴦殿上月，年年夜照綠蘿苔。」呈拄杖，云：「金
J28nB202_p0055b28║鰻出也，穿過毗盧鼻孔。」卓一卓，云：「青虎來也，裂破文
J28nB202_p0055b29║殊眼睛。可中或遇箇不顧危亡底漢，走向風前，硬剝
J28nB202_p0055b30║剝地生擒活捉，簸弄爪牙，也許伊同報不報之恩，共
J28nB202_p0055c01║助無為之化。如無，山僧騎青虎項、捏金鰻頭，於十字
J28nB202_p0055c02║街前高聲大叫去。且道：叫箇甚麼？我不敢輕於汝等，
J28nB202_p0055c03║汝等皆當作佛。」
J28nB202_p0055c04║劉允明纘功壽親，請上堂。「一念驚疑，乾坤跼蹐；一機
J28nB202_p0055c05║透脫，日月圓明。證圓明之體，露本有之光，四相莫能
J28nB202_p0055c06║推移，八風吹而不動，高樓傑閣任意登臨，水榭雲城
J28nB202_p0055c07║隨緣放曠，政當恁麼時，且道：是佛耶？是菩薩耶？是羅
J28nB202_p0055c08║漢耶？是天僊耶？「有人揀辨得出，慶讚檀信已畢；脫或
J28nB202_p0055c09║未能，山僧再打葛藤去也。一念驚疑，乾坤跼蹐，究竟
J28nB202_p0055c10║主翁原弗失。一機透脫，日月圓明，歷劫傳來本現成，
J28nB202_p0055c11║幾次拈提自恰好，這回拓出愈芳馨。愈芳馨，瑞氣呈，
J28nB202_p0055c12║同入蓬壺占鶴筭，花開五葉樹長青。」卓拄杖，下座。
J28nB202_p0055c13║上堂。「我手何似佛手？被人截斷了也。我腳何似驢腳？
J28nB202_p0055c14║被人踏倒了也。人人盡有生緣，被人捉敗了也。大小
J28nB202_p0055c15║黃龍，牢關已破、計較已窮，直至如今，上天無路、入地
J28nB202_p0055c16║無門，卻來山僧拂子尖上聲聲道：『為法自弊，一至此
J28nB202_p0055c17║哉。』山僧按劍不平，將他佛手驢腳生緣重修墻塹，使
J28nB202_p0055c18║竊符假雞者知近日王令稍嚴，弗敢踰疆越界。且憑
J28nB202_p0055c19║箇什麼道理便爾相助？」舉拂子，云：「除著黃龍頭角外，
J28nB202_p0055c20║其餘盡是赤斑蛇。」復喝一喝。
J28nB202_p0055c21║退院，上堂。「自歎孤高學未能，偶於鬧市閣寒藤，無緣
J28nB202_p0055c22║正好賦歸去，免累人心起愛憎。且畢竟歸去何處？委
J28nB202_p0055c23║悉麼？兩岸白雲待我久，低回為誦北山文。」
J28nB202_p0055c24║
J28nB202_p0055c25║
J28nB202_p0055c26║（海鹽縣比丘尼超弘捐貲助刻，祈生
J28nB202_p0055c27║生世世菩提心不退，般若智長明者。）
J28nB202_p0055c28║
J28nB202_p0055c29║
J28nB202_p0055c30║百癡禪師語錄卷第十終