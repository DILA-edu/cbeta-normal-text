J28nB202_p0065c01║百癡禪師語錄卷第十三
J28nB202_p0065c02║嗣法門人超宣等編
J28nB202_p0065c03║福建興化蓮山國懽崇福禪寺語錄
J28nB202_p0065c04║順治辛丑冬，師在黃檗山受請，於十一月初二日入
J28nB202_p0065c05║院。指山門，云：「百千法門，只此一門而入。信腳行、信口
J28nB202_p0065c06║道，有什麼隔礙？披蓑月下垂綸線忍，待擎頭戴角人。」
J28nB202_p0065c07║佛殿。云：「西方大聖人原來即是汝，聚眾口饒譫，覺華
J28nB202_p0065c08║生碓嘴。」良久，云：「何如？得已而已。」
J28nB202_p0065c09║伽藍堂。「行船看把舵，使牛賴扶犁，今日船牛俱到，汝
J28nB202_p0065c10║推我不得，我也推汝不得。」
J28nB202_p0065c11║祖師堂。「竿木隨身，逢場作戲，一齣曲調，被者隊漢攙
J28nB202_p0065c12║先演唱了也。新國懽未免改換徽聲，重翻板拍。何故？
J28nB202_p0065c13║近日華樣不同。」
J28nB202_p0065c14║方丈。「十笏橫縱，容萬千獅子座；一弓高架，射半箇克
J28nB202_p0065c15║家兒。從上以來具大作用底，車載斗量難以盡數，山
J28nB202_p0065c16║僧此際豈少也耶？烹佛烹祖惡鉗鎚，拈提八面自光
J28nB202_p0065c17║輝。」卓拄杖，據坐。
J28nB202_p0065c18║拈請啟。「此是黃姓檀樾主筆尖上放出無盡底寶光，
J28nB202_p0065c19║光光交羅，逼塞面門，直得手眼通身，一時回避弗及。
J28nB202_p0065c20║且道：其中意作麼生？好事大家知，煩維那對眾朗誦
J28nB202_p0065c21║合山疏。祖禰不了，累及兒孫；兒孫不了，殃及祖禰。要
J28nB202_p0065c22║明箇裏端倪，再請從頭讀過。」
J28nB202_p0065c23║指法座。「坐斷毘盧頂，不禮須彌燈，只可聞名，未曾見
J28nB202_p0065c24║面。諸人要見面麼？看山僧步步登高去也。」
J28nB202_p0065c25║拈香。「這瓣香端為
J28nB202_p0065c26║今上皇帝，祝延萬壽，伏願巍巍聖德乾坤大，永永皇
J28nB202_p0065c27║圖日月長。「這瓣香奉為闔郡尊官、本山檀護，伏願以
J28nB202_p0065c28║義以仁，為民父母，不偏不易，佐我金湯。「這瓣香早知
J28nB202_p0065c29║將錯就錯，便爾隨流入流，次第八回拈出，耑為嘉興
J28nB202_p0065c30║福嚴堂上本師費隱容先和尚，使穿過鼻孔底衲僧
J28nB202_p0066a01║知木有本、水有源，報德酬恩，理合如是。」上首白槌，云：
J28nB202_p0066a02║「法筵龍象眾，當觀第一義。」師云：「第一義、第二義，正眼
J28nB202_p0066a03║觀來都不是，莫有善觀底向未白槌以前通箇消息
J28nB202_p0066a04║者麼？」僧問：「如何是三界內人？」師云：「山僧亦在其數。」進
J28nB202_p0066a05║云：「雖然如是，某甲終不作女人。」拜繞師三匝，師云：「汝
J28nB202_p0066a06║畢竟作麼生？」僧便喝，師云：「今日且放過。」乃云：「梁唐盛
J28nB202_p0066a07║剎，矩老道場，歷代雲仍，薪傳不斷，古樹陰森藏白鷺，
J28nB202_p0066a08║滿園香撒荔枝紅，擅千載之佳名，成一方之勝境。往
J28nB202_p0066a09║歲山僧曾駐足，禮樂雍雍；今朝倚杖又重臨，主賓穆
J28nB202_p0066a10║穆。高懸慧日，人人頓悟，本來人剔起心燈，法法相通
J28nB202_p0066a11║無別法，同闡單傳之旨，共登崇福之基，蓮苑流芳，靈
J28nB202_p0066a12║山會儼然未散，獅王現瑞，涅槃路八字打開。政當此
J28nB202_p0066a13║際，闔國懽喜則不無，汝且道：山僧額下眉毛還在麼？」
J28nB202_p0066a14║良久，云：「慚愧老年沒意智，逢人猶自強支吾。」復舉後
J28nB202_p0066a15║唐莊宗皇帝問興化獎遠祖云：「朕收中原得一寶，未
J28nB202_p0066a16║曾有人酬價。」化云：「請陛下寶看。」帝以兩手舒襆頭腳，
J28nB202_p0066a17║化云：「君王之寶，誰敢酬價？」師云：「龍蟠鳳翥，大用全彰，
J28nB202_p0066a18║海晏河清，天威不犯。好手二俱好手，作家始終作家，
J28nB202_p0066a19║敢問諸人：還知此寶落處麼？若也未知，試聽一頌：君
J28nB202_p0066a20║王之寶價難酬，凜凜威風蓋九州，覿面若無宗正眼，
J28nB202_p0066a21║爭知此老足機籌？」喝一喝，下座。
J28nB202_p0066a22║開爐，林杜則居士請上堂。師云：「當爐不避火，久戰作
J28nB202_p0066a23║家；冷灶解添柴，知音勝士。若要融通互見，何妨出眾
J28nB202_p0066a24║舉揚？」僧問：「龍行雨至，水到渠成是如何？」師云：「山僧到
J28nB202_p0066a25║院纔五日。」乃云：「欲為世間第一等人，須為世間第一
J28nB202_p0066a26║等事；欲明出世間第一等事，須待出世間第一等人。
J28nB202_p0066a27║而今第一等人總在這裏，且第一等事作麼生？鉗鎚
J28nB202_p0066a28║在握，烈燄騰空，鈍鐵精金悉從煆鍊。煆得過底，隨他
J28nB202_p0066a29║禿毫半寸，可作百萬甲兵；煆不過底，縱使退步三千，
J28nB202_p0066a30║亦解衝圍直入。雖然，此猶是方便對機之談，更須識
J28nB202_p0066b01║有一條活路始得。大眾！還識這一條活路麼？如未，山
J28nB202_p0066b02║僧不吝腕頭力，為汝等開荒去也。」便拈拄杖，下座，打
J28nB202_p0066b03║散。
J28nB202_p0066b04║請蓮峰、無依二首座，秉拂，上堂。僧問：「龍驤虎踞是如
J28nB202_p0066b05║何？」師云：「驚殺闍黎。」進云：「只如臨濟兩堂首座同時下
J28nB202_p0066b06║喝，又作麼生？」師云：「有耳者辨取。」進云：「恁麼則一條拄
J28nB202_p0066b07║杖兩人扶。」師打云：「汝且喫一頓著。」進云：「謝師指示。」師
J28nB202_p0066b08║云：「還要那？」問：「未出方丈，已登寶座，覿面相呈，有何言
J28nB202_p0066b09║句？」師云：「綠樹重陰蓋四鄰。」進云：「當機覿面提，覿面當
J28nB202_p0066b10║機疾。」師打云：「是什麼意旨？」進云：「杲日當空照。」師云：「蹉
J28nB202_p0066b11║過也。」乃云：「瞎驢種草天然別，潦倒山翁驀鼻牽，大地
J28nB202_p0066b12║踏翻無寸土，歸來仍臥綠苔前。於斯時也，直得涵江
J28nB202_p0066b13║水碧，壺嶠霞蒸，不必灶產青蓮，處處顯無窮瑞應，一
J28nB202_p0066b14║任眉懸寶劍，人人露本有風光。輔弼叢林，發揮祖道
J28nB202_p0066b15║則固是，只如正法眼藏因甚瞎驢邊滅卻？諸仁若要
J28nB202_p0066b16║辨根由，問取堂中二首座。」
J28nB202_p0066b17║舉昱權、千指、月川、非光為西堂，偉庵為後堂，上堂。「舉
J28nB202_p0066b18║一不得舉二，放過一著落在第二，國懽門下卻又不
J28nB202_p0066b19║然，一二三四五，歷歷從頭舉，大施法門開，清風來未
J28nB202_p0066b20║已。織成古錦，含有象之乾坤；放下藤條，奏無生之律
J28nB202_p0066b21║呂。所以道：譬如琴、瑟、箜篌、琵琶，雖有妙音，若無妙指
J28nB202_p0066b22║終不能發。阿呵呵，年老心孤予自笑，衝樓手段看施
J28nB202_p0066b23║呈。」遂左右顧視，云：「諸人還首肯也無？」卓拄杖，下座。
J28nB202_p0066b24║南山重眉禪師、黃檗慧門禪師請上堂。僧問：「門內有
J28nB202_p0066b25║君子，門外君子至，今日君子已至，和尚如何相為？」師
J28nB202_p0066b26║云：「一曲風前合調吹。」進云：「等閒突出超方眼，磕著南
J28nB202_p0066b27║山動北山。」師云：「人前一任舉似。」問：「兩鏡相照時如何？」
J28nB202_p0066b28║師云：「瞞汝不得。」進云：「恁麼則耀古騰今去也。」師打云：
J28nB202_p0066b29║「且打破來相見。」問：「如何是主中主？」師云：「大坐當軒誰
J28nB202_p0066b30║敢禦？」「如何是賓中賓？」師云：「緊束艸鞋跟。」「如何是主中
J28nB202_p0066c01║賓？」師云：「合水和泥笑殺人。」「如何是賓中主？」師云：「拄杖
J28nB202_p0066c02║自看取。」進云：「賓主分明蒙指示，如何是靈光獨耀？」師
J28nB202_p0066c03║便打。問：「一大藏教秪說這箇，且道：這箇是什麼？」師舉
J28nB202_p0066c04║拂子。進云：「只如洞山道箇『之』字作麼生？」師云：「莫被他
J28nB202_p0066c05║謾好。」進云：「信受奉行去也。」師云：「難得。」乃云：「黃檗坐願
J28nB202_p0066c06║公之席賣弄風騷，南山攛鱉鼻之蛇全彰意氣，這幾
J28nB202_p0066c07║箇漢雖則扶豎宗乘，縱奪可觀，簡點將來未免有是
J28nB202_p0066c08║有非、有利有害。「今日蒙二法姪入寺設供，山僧且不
J28nB202_p0066c09║望如是施張，只要主賓一致，物我雙忘，猶子情深，法
J28nB202_p0066c10║門誼重，唱雲間之妙曲，彈格外之清絃，使霞漳水與
J28nB202_p0066c11║九龍淵比流，紫薇峰與懽喜山對峙，如斯體裁方為
J28nB202_p0066c12║盡善盡美。「所以道：一番相見一番親，總是凌霄會上
J28nB202_p0066c13║人，海國搖光紅日近，灶華仍產舊枝春。敢問：眾中莫
J28nB202_p0066c14║有知音擊節者麼？」以拂子敲香爐，下座。
J28nB202_p0066c15║紫霄、無依法姪同諸信官請上堂。僧問：「古人三十年
J28nB202_p0066c16║前為什麼射得半箇聖人？」師云：「只為用力太遲。」進云：
J28nB202_p0066c17║「三十年後如何射得？」師云：「不干闍黎事。」進云：「不是苦
J28nB202_p0066c18║心人不知。」師打云：「看箭。」進云：「從前汗馬無人識，只要
J28nB202_p0066c19║重論蓋代功。」師云：「速退，速退。」乃云：「法席虛懸千載載，
J28nB202_p0066c20║而今正令又重新，經文緯武無他事，秪要當人契本
J28nB202_p0066c21║人。本人既契也，則步步踏佛階梯，頭頭入祖信位，有
J28nB202_p0066c22║時同向紫霄峰頂撐動石航而不異和泥合水，有時
J28nB202_p0066c23║同向涵江水底撈摝明月而不礙壁立千尋。「壁立千
J28nB202_p0066c24║尋時，雖示人不得近傍，要且不相違背；和泥合水處，
J28nB202_p0066c25║雖示人不相違背，要且不得近傍。忽然拄杖子突出
J28nB202_p0066c26║頭來，呵呵大笑，云：『和尚恁麼舉揚，可謂橫該豎抹，爭
J28nB202_p0066c27║奈離我這裏不得。』山僧直得寂默無言，懡㦬而退。何
J28nB202_p0066c28║故？將軍自有嘉聲在。然雖如是，還識仁者壽麼？」卓拄
J28nB202_p0066c29║杖，下座。
J28nB202_p0066c30║彌陀生日，彌陀巖、念華等請上堂。僧問：「彌陀主人禮
J28nB202_p0067a01║彌陀，設齋一句是如何？」師云：「諸上善人俱會一處。」進
J28nB202_p0067a02║云：「雖然如是，何不向自己彌陀？」師云：「汝且自己會取
J28nB202_p0067a03║好。」問：「既是無量壽佛，因甚今日降誕？」師云：「藏他不得。」
J28nB202_p0067a04║乃云：「西方去此不遠，彌陀就在目前。汝若執心狂覓，
J28nB202_p0067a05║迢迢十萬八千，且如何是目前不遠底意？」豎拂，云：「彌
J28nB202_p0067a06║陀來也，在山僧拂子頭上現光明雲，出廣長舌，為諸
J28nB202_p0067a07║人普示念佛法門，還見麼？還聞麼？若也見得精詳、聞
J28nB202_p0067a08║得透脫，彌陀今日生辰即汝生辰，彌陀所住國土即
J28nB202_p0067a09║汝國土。禽魚艸樹，無一物不揚解脫之音；池沼樓臺，
J28nB202_p0067a10║無一境不露真嘗之相，分甚穢邦淨界？更何苦樂差
J28nB202_p0067a11║殊？政當此際，諸上善人俱會一處則不問，只如古者
J28nB202_p0067a12║道：『念佛一聲，漱口三日。』又作麼生消釋？」擊拂子，云：「古
J28nB202_p0067a13║路動容不墮悄，下語須憑念法華。」
J28nB202_p0067a14║曹山、千指、西堂等請上堂。僧問：「世尊不說，迦葉不聞，
J28nB202_p0067a15║不聞不說，意旨如何？」師云：「聾人應得知。」進云：「既然如
J28nB202_p0067a16║是，因甚正法眼藏向瞎驢邊滅卻？」師云：「大家吹滅暗
J28nB202_p0067a17║中行。」進云：「今日西堂師請法一句又作麼生？」師云：「大
J28nB202_p0067a18║眾證明了也。」進云：「一段無腔曲，聲高調轉新。」師云：「子
J28nB202_p0067a19║期原是舊相識。」問：「獅子窟中無異獸，如何是獅子窟？」
J28nB202_p0067a20║師云：「逼塞乾坤。」進云：「象王行處絕狐蹤，如何是象王
J28nB202_p0067a21║行？」師打云：「還識伊鼻孔麼？」僧繞一匝，歸位，師乃云：「廬
J28nB202_p0067a22║陵米釀曹山酒，解飲寧辭八九斗，十字街頭顛倒顛，
J28nB202_p0067a23║逢人便作金獅吼。金獅乍吼，逼塞乾坤，群獸潛蹤，千
J28nB202_p0067a24║差坐斷，於其中間略通一線路，便有許多隨機示現，
J28nB202_p0067a25║就位拈提，多寡全該，高低普應，譬如春回大地，月印
J28nB202_p0067a26║千江，自然物物上明、頭頭上顯。敢問大眾：前恁麼為
J28nB202_p0067a27║人是？後恁麼為人是？」良久，云：「但得此中無滯礙，縱橫
J28nB202_p0067a28║何處不風光？」
J28nB202_p0067a29║雙峰、月川、西堂同信官賀傑菴等請上堂。菴問：「如何
J28nB202_p0067a30║是佛法大意？」師云：「兩叢荔樹當階立。」「如何是佛法的
J28nB202_p0067b01║的事？」師云：「八字眉毛覿面橫。」「如何是我我者？」師舉拂，
J28nB202_p0067b02║云：「見麼？」進云：「這箇是我我者，師我何在？」師放下拂子，
J28nB202_p0067b03║菴禮退。問：「面前過者，知他是凡？是聖？」師云：「與他一頓
J28nB202_p0067b04║棒。」進云：「背後過者作麼生驗？」師云：「亦與他一頓棒。」進
J28nB202_p0067b05║云：「不入驚人浪，爭逢稱意魚？」師云：「汝猶嫌少那？」乃云：
J28nB202_p0067b06║「化鯉成龍易，陶凡作聖難，難易兩關都打透，高名千
J28nB202_p0067b07║古重如山。孔夫子云：『吾道一以貫之。』世尊云：『惟此一
J28nB202_p0067b08║事實，餘二則非真。』老子云：『聖人抱一為天下式。』敢問
J28nB202_p0067b09║大眾：喚什麼作一？抑三教聖人所言之一，是同耶？不
J28nB202_p0067b10║同耶？若謂是同，為甚門戶各別？若謂不同，為甚語無
J28nB202_p0067b11║兩般？自非堂堂傑出，毫髮不受人瞞底漢，到這裏未
J28nB202_p0067b12║免滯殼迷封，互相陵援。且道：誰是不受瞞者？還委悉
J28nB202_p0067b13║麼？月照雙峰景色清，主中主也意分明，回思張拙當
J28nB202_p0067b14║年話，凡聖都來共路行。」揮拂子，下座。
J28nB202_p0067b15║楚僧、良素請上堂。僧問：「如何是百千諸佛？」師云：「頭頂
J28nB202_p0067b16║天。」「如何是無心道人？」師云：「腳踏地。」進云：「既然如是，因
J28nB202_p0067b17║甚供養百千諸佛不如供養一無心道人？」師云：「逢人
J28nB202_p0067b18║切莫錯舉。」問：「放下屠刀，立地成佛是如何？」師云：「須是
J28nB202_p0067b19║鐵漢始得。」乃云：「支笻踏訪舊山家，屋角梅鋪三五華，
J28nB202_p0067b20║借問箇中誰辨我？石人閒立口吧吧。還見麼？還聞麼？
J28nB202_p0067b21║汝若不見不聞，卻成辜負汝。若總見總聞，且道：他說
J28nB202_p0067b22║箇甚麼？汝若道無見之見、無聞之聞，猶是座主奴見
J28nB202_p0067b23║解。汝若道見而無見、聞而無聞，二十棒一棒也少不
J28nB202_p0067b24║得。英靈漢子、俊俏禪和，必須打破牢籠，揭開正眼，如
J28nB202_p0067b25║象王擺脫金鎖，直撞橫行，獰龍奮迅九霄，興雲布霧，
J28nB202_p0067b26║方能於法自在，拔萃超群。政當恁麼時，千里同風一
J28nB202_p0067b27║句如何話會？」卓拄杖，云：「黃鶴樓經崔顥題，天下何人
J28nB202_p0067b28║不相識？」
J28nB202_p0067b29║西明寺若海法孫請上堂。「一大藏教浪湧潮翻，千百
J28nB202_p0067b30║葛藤溪分澗積，源從何起？各宜疏通，得其指歸，異流
J28nB202_p0067c01║不溷。所以山僧三十年來竭盡胼胝之勞，打開一條
J28nB202_p0067c02║水路，迨至於今，鈍钁尚忙未忍釋，偶逢點滴也興波。
J28nB202_p0067c03║雖然，此猶是對家裏人說家裏話，只如東鄰石塔夜
J28nB202_p0067c04║半撞倒虛空，被門前金剛神喝退，卻走入蟭螟眼睫
J28nB202_p0067c05║上躲跟，畢竟明什麼邊事？」良久，云：「長愛閩南風景暖，
J28nB202_p0067c06║臘初華放玉蘭香。」
J28nB202_p0067c07║鏡庵、自曇請上堂。僧問：「隔壁聞釵聲是名破戒，且道：
J28nB202_p0067c08║過在什麼處？」師云：「只為隔壁聞釵聲。」進云：「破戒比丘
J28nB202_p0067c09║不入地獄意旨如何？」師云：「得風流處且風流。」進云：「只
J28nB202_p0067c10║如高沙彌不受戒又作麼生？」師云：「出頭天外看，誰是
J28nB202_p0067c11║恁般人？」問：「二六時中分晝夜，無陰無陽處如何？」師云：
J28nB202_p0067c12║「築著磕著。」柯氏妙恩問：「趙州如何勘破婆子？」師云：「賊
J28nB202_p0067c13║是小人。」進云：「婆子如何勘破趙州？」師云：「智過君子。」恩
J28nB202_p0067c14║禮拜，師舉拂，云：「汝還勘破這箇麼？」恩云：「不會。」師云：「勘
J28nB202_p0067c15║破了也。」乃云：「圓通門大啟，桔槔累刻不停聲；寶鏡照
J28nB202_p0067c16║無私，壺嶠終朝相對面。何必拈槌豎拂，恢張本地風
J28nB202_p0067c17║光，鼓舌搖唇，展演衲僧巴鼻？但能一了一切了，一明
J28nB202_p0067c18║一切明，歷劫至今常坦然，普請歸家安穩坐。便恁麼
J28nB202_p0067c19║去，向國懽手中黑漆拄杖還甘麼？吽吽，相逢莫喜無
J28nB202_p0067c20║危路，須信雖平更陷人。」復舉僧問趙州：「狗子還有佛
J28nB202_p0067c21║性也無？」州云：「無。」又，僧問：「狗子還有佛性也無？」州云：「有。」
J28nB202_p0067c22║師云：「且道：無底是？有底是？說無、說有，畢竟意在於何？
J28nB202_p0067c23║這裏覷透，機關七百二十甲子，老趙州正好喚來洗
J28nB202_p0067c24║腳。」
J28nB202_p0067c25║妙圓請上堂。「治世語言與汝不相干，拋開紫陌紅塵
J28nB202_p0067c26║外；佛法奧妙與汝沒交涉，拶出落花流水邊。行住坐
J28nB202_p0067c27║臥、喫飯穿衣，且要識取無位真人嘗在面門出入，只
J28nB202_p0067c28║如今閒談抵對，歷歷孤明，莫便是無位真人麼？咄！此
J28nB202_p0067c29║正是無量劫來生死根本，切忌錯認好。且畢竟那裏
J28nB202_p0067c30║是無位真人？還識得麼？推戶偶驚玄鶴夢，一輪羲馭
J28nB202_p0068a01║印天心。」
J28nB202_p0068a02║九座蓮峰公同鄉紳柯濟谷、文學柯士賓等請上堂。
J28nB202_p0068a03║「百千法門、無量妙義，逼塞虛空，滿眼滿耳。就滿眼滿
J28nB202_p0068a04║耳處討箇出身路頭，㘞地一聲豁然開悟，不妨施機
J28nB202_p0068a05║發用，與奪自由，扶豎綱宗，摧伏魔外，然後知玉屏銀
J28nB202_p0068a06║管固有家風，焦尾青萍現成公案，歌樓舞榭無非清
J28nB202_p0068a07║淨講堂，薤葉鱗紋總屬寶華王座。「龐居士云：『十方同
J28nB202_p0068a08║聚會，箇箇學無為，此是選佛場，心空及第歸。』今日諸
J28nB202_p0068a09║大護法入山亦須恁麼一回始得，山僧忍俊不禁，更
J28nB202_p0068a10║與一頌：及第心空，心空及第，獨步群中，聲光弗替。無
J28nB202_p0068a11║孔笛拈雲外吹，老龐千古遙相繼。且如何是相繼底
J28nB202_p0068a12║事？」擊拂子，云：「問取座山舊主人。」
J28nB202_p0068a13║臘八，尼法乘請上堂。僧問：「瞿曇失卻眼睛時，雪裏梅
J28nB202_p0068a14║華只一枝，即今千枝萬枝，且道：是同？是別？」師揮拂，云：
J28nB202_p0068a15║「總向這裏會取。」進云：「還許看華人略展攀華手麼？」師
J28nB202_p0068a16║云：「又且何妨？」僧作禮，云：「不費纖毫力，拈將錦上鋪。」師
J28nB202_p0068a17║云：「大眾見汝。」禮拜，乃云：「一星契旨，迷悟齊蠲；一句當
J28nB202_p0068a18║風，聖凡普印。功圓果滿，道大德全，世、出世間，誰能過
J28nB202_p0068a19║者？山僧今日向瞿曇頂𩕳上驀露鋒鋩，要使人人知
J28nB202_p0068a20║有。」以拂子○，召大眾，云：「還委悉麼？錯腳踏翻泥水路，
J28nB202_p0068a21║樓閣門開爛熳紅。」復舉古雲巖問一尼云：「汝爺在否？」
J28nB202_p0068a22║尼云：「在。」巖云：「年多少？」尼云：「年八十。」巖云：「汝有一爺，年
J28nB202_p0068a23║不八十，汝還知否？」尼云：「莫是恁麼來者麼？」巖云：「猶是
J28nB202_p0068a24║兒孫。」師頌云：「猶是兒孫不是爺，雲巖老漢太周遮，當
J28nB202_p0068a25║時好與攔腮摑，也兔叢林亂似麻。」
J28nB202_p0068a26║居士林賓王翼王為令尊六觀翁及諸親眷任中保
J28nB202_p0068a27║安，請上堂。「始從鹿野苑，終至跋提河，於是二中間，未
J28nB202_p0068a28║嘗談一字。既未嘗談一字，五千餘卷甚處得來？今日
J28nB202_p0068a29║乃伊最初成道之辰，山僧略借拄杖子發揮一上。」遂
J28nB202_p0068a30║拈拄杖，卓云：「是五千餘卷耶？是一字都無耶？這裏諦
J28nB202_p0068b01║當分明，方知權實頓漸，著著全該，大小偏圓，頭頭互
J28nB202_p0068b02║攝，三世諸佛如是出世、如是成道、如是說法、如是度
J28nB202_p0068b03║生，又見一切人當此時節各發菩提心，乘此因緣各
J28nB202_p0068b04║達佛性義，似饑逢膳、似跌得扶、似渡遇舟、似子就父，
J28nB202_p0068b05║不萌枝結團圞果，優缽華開劫外春。」復卓一卓，云：「拄
J28nB202_p0068b06║杖子騰涌虛空現十八神變去也。言前契領，已落二
J28nB202_p0068b07║機；句後摶量，早遲八刻。事弗獲已，曲順人情，亦要大
J28nB202_p0068b08║家合掌佐助。還會麼？出身容易轉奚難，仗佛光祈仕
J28nB202_p0068b09║路寬，且待九天垂雨潤，憑君傳語報平安。」
J28nB202_p0068b10║戒子請上堂。僧問：「比丘依四念處住，大闡提人依甚
J28nB202_p0068b11║麼處住？」師云：「酒肆茶坊任意遊。」進云：「未審和尚如何
J28nB202_p0068b12║接待？」師云：「一棒遣出。」僧喝，師云：「汝不是恁麼人。」乃云：
J28nB202_p0068b13║「菩薩之道無所不包，菩薩之光無所不燭，菩薩之戒
J28nB202_p0068b14║無所不圓，菩薩之願無所不備，菩薩之行無所不彰，
J28nB202_p0068b15║菩薩之心無所不普。汝等今日發菩薩心、圓菩薩戒，
J28nB202_p0068b16║還能一一信受奉行也未？「忽有箇大闡提人出來道：
J28nB202_p0068b17║『衲僧家佛且不為，何菩薩之有？』山僧癢處被他搔著，
J28nB202_p0068b18║只得倚杖微微而笑。何以故？鬚髮懶除貌似癡，原無
J28nB202_p0068b19║佛法可傳持，山堂夜靜蒲團冷，衲帔蒙頭各自知。」拽
J28nB202_p0068b20║拄杖，下座。
J28nB202_p0068b21║春日，上堂。「一年始有一年，幽意自隨流水，任他黃鳥
J28nB202_p0068b22║共啼，萬紫千紅總是。是甚麼？此去府城不遠，人馬雜
J28nB202_p0068b23║遝，鑼鼓鬧喧喧地，汝且看：昨日粉裝底如何面孔？今
J28nB202_p0068b24║朝棒打底如何模樣？急轉身，來方丈裏通箇消息，三
J28nB202_p0068b25║盞清茶聊止渴，莫言禮數不慇懃。」
J28nB202_p0068b26║歲旦，上堂。僧問：「天得一以清，地得一以寧，和尚得一
J28nB202_p0068b27║正令當行，正令當行則且置，安邦定國事如何？」師云：
J28nB202_p0068b28║「四海樂無虞。」進云：「闔國懽呼無量壽，普天樂唱太平
J28nB202_p0068b29║年。」師云：「現成句子任重拈。」乃云：「長安雖鬧，我國晏然，
J28nB202_p0068b30║夜深被煖，正好打眠。誰管地？誰管天？伸腳起來行一
J28nB202_p0068c01║遍，山童報我賀新年。且新年有什麼可賀？莫是汝我
J28nB202_p0068c02║添歲麼？莫是風和日麗，堪娛物華麼？莫是五穀豐登，
J28nB202_p0068c03║皇恩廣潤麼？是則固是，於我衲僧門下事總不恁麼。
J28nB202_p0068c04║如何是衲僧門下事？」擊拂子，云：「腦蓋掇翻開正眼，千
J28nB202_p0068c05║差萬別盡融通。」
J28nB202_p0068c06║石竺知客請上堂。僧纔禮拜，師打云：「向這裏道一句
J28nB202_p0068c07║看。」僧喝，師又打，云：「再與汝一棒又作麼生？」僧擬議，師
J28nB202_p0068c08║云：「只得一跳。」乃云：「禮數叢林貴整齊，南方不用碧玻
J28nB202_p0068c09║璃，客來但喚喫茶去，一著當機覿面提。覿面提則不
J28nB202_p0068c10║無，忽若遇韓大伯與汝商量趙州柏樹子又且如何？
J28nB202_p0068c11║大丈夫漢眼裏有筋，豈可恁地甘休聽人區處？石中
J28nB202_p0068c12║玉解連鎚擊，炯炯神光透竺西。」復舉南院顒示眾，云：
J28nB202_p0068c13║「赤肉團上壁立千仞。」時有僧出，云：「赤肉團上壁立千
J28nB202_p0068c14║仞，豈不是和尚道？」院云：「是。」僧掀倒禪床，院云：「這瞎驢
J28nB202_p0068c15║亂做。」僧擬議，院便打趁。師云：「南院坐籌據令，旁若無
J28nB202_p0068c16║人，這僧不合強出頭，到招一場屈辱。雖然，在今時中
J28nB202_p0068c17║也難得。莫有為這僧作主，與南院相見者麼？」拈拄杖，
J28nB202_p0068c18║卓一卓，喝一喝。
J28nB202_p0068c19║信女林明智請上堂。「如何是如來禪？白鷺下田。如何
J28nB202_p0068c20║是祖師意？黃鸝上樹。是即是，往往人多作境會。「如何
J28nB202_p0068c21║是如來禪？撥向一邊。如何是祖師意？置著一處。是即
J28nB202_p0068c22║是，往往人多作無事會。「所以，山僧擬開口則礙卻舌
J28nB202_p0068c23║頭，出他圈繢不得；擬不開口則塞卻唇吻，亦出他圈
J28nB202_p0068c24║繢不得。到這裏，還有轉身路也無？」擊拂子，云：「九年面
J28nB202_p0068c25║壁老臊胡，別無毫髮可傳授。」
J28nB202_p0068c26║朗如同信官張廷貴等請上堂。「腰懸寶劍，卷舒格外
J28nB202_p0068c27║乾坤；肘佩靈符，展拓寰中日月。風行草偃，水到渠成，
J28nB202_p0068c28║勘驗衲僧，保安家國，佛祖為之擁護，外魔弗敢當鋒。
J28nB202_p0068c29║大眾！也須是箇中人始得。「豈不見？昔日朱行軍入寺，
J28nB202_p0068c30║齋僧執手爐行香，云：『直下是，直下是。』時有僧云：『直下
J28nB202_p0069a01║是什麼？』軍便喝，僧云：『行軍是佛法中人，惡發作什麼？』
J28nB202_p0069a02║軍云：『汝作惡發會。』那僧便喝，軍亦喝，云：『鉤在不疑之
J28nB202_p0069a03║地據。』「這兩箇作家氣宇衝天，韜略蓋世，誠為千古希
J28nB202_p0069a04║有。今日朗上座同眾尊客入寺齋僧，香已行過了也，
J28nB202_p0069a05║汝且道：直下是箇什麼？有人道得，慶讚事畢；其或未
J28nB202_p0069a06║能，山僧圓卻此話去。龍驤虎驟迥非常。直下分明共
J28nB202_p0069a07║舉揚。」卓拄杖，云：「一句無私歌景福，年年滿酌太平觴。」
J28nB202_p0069a08║下座。
J28nB202_p0069a09║吼菴藏主請上堂。「一大藏教，偏圓頓漸，好事不如無；
J28nB202_p0069a10║直指人心，見性成佛，好事不如無；三玄四喝，十智五
J28nB202_p0069a11║位，好事不如無。吼菴公領眾設齋，元長老擊鼓陞座，
J28nB202_p0069a12║且道：是好事？不是好事？」以拂子打圓相，云：「摩尼珠，人
J28nB202_p0069a13║不識，如來藏裏親收得。」摵一摵，云：「百雜碎了也，直得
J28nB202_p0069a14║光明所被，上而天宮，下而地獄，於其中間情與無情
J28nB202_p0069a15║悉皆煥然等現，未審諸人如何委悉？」良久，云：「解行莫
J28nB202_p0069a16║問前和後，吼動空山冠古今。」
J28nB202_p0069a17║鄉紳黃改菴、黃十華同諸文學請上堂。「春風入戶青
J28nB202_p0069a18║霜老，世事催人白髮多，惟有當陽一著子，歷劫長存
J28nB202_p0069a19║不受磨。只此當陽一著不在別處，就在尋常起居動
J28nB202_p0069a20║靜中，乃至居官執政、定國安家、教子款賓、呼奴使婢，
J28nB202_p0069a21║頭頭顯露，物物該通，但能直下承當，便見無窮受用。
J28nB202_p0069a22║「且受用底句作麼生？眉懸瑞彩，全彰殊勝莊嚴；頂放
J28nB202_p0069a23║祥光，證入本來壽量。逢清時以自樂，處濁世而靡驚，
J28nB202_p0069a24║為九有之津梁，作聖賢之依怙，從上以來得恁麼受
J28nB202_p0069a25║用者，夫豈少哉？「馮給事云：『公事之餘喜坐禪，未曾將
J28nB202_p0069a26║脅倒床眠，雖然現出宰官相，長老之名四海傳。』又，張
J28nB202_p0069a27║拙秀才云：『光明寂照遍河沙，凡聖含靈共我家，一念
J28nB202_p0069a28║不生全體現，六根纔動被雲遮。斷除煩惱重增病，趨
J28nB202_p0069a29║向真如亦是邪，隨順世緣無罣礙，涅槃生死等空華。』
J28nB202_p0069a30║山僧此者略舉一二以為證驗，畢竟意在於何？」良久，
J28nB202_p0069b01║云：「法輪撥轉靈山會，須待堯天日月人。」
J28nB202_p0069b02║放生會，紳衿林煇章、林士表等請上堂。僧問：「如何是
J28nB202_p0069b03║國懽境？」師云：「殿依河洛數，山似碧蓮心。」「如何是境中
J28nB202_p0069b04║人？」師云：「眉毛雖不異，頭角自崚嶒。」進云：「人境已蒙師
J28nB202_p0069b05║指示，放生一句是如何？」師云：「鳶飛魚躍。」乃云：「仁恕之
J28nB202_p0069b06║道，賢聖共由，福業相隨，報償不昧。是以放生化廣，萬
J28nB202_p0069b07║數叨恩，大喜門開，千祥集會，雀銜珠而謝德，龜渡水
J28nB202_p0069b08║以扶危，古今典籍所載豈誣也哉？只如南泉斬貓、歸
J28nB202_p0069b09║宗鋤蛇又作麼生理論？若是越格丈夫有移山塞海
J28nB202_p0069b10║底手段，到這裏自然得知古人用處，知得古人用處
J28nB202_p0069b11║亦須知山僧用處。且如何是山僧用處？」舉起拄杖，云：
J28nB202_p0069b12║「南竿砍盡竹重栽，釣了魚兒復放去，從他鼓鬣與揚
J28nB202_p0069b13║鬐，一天繚亂桃華雨。」
J28nB202_p0069b14║智鏡、德芬請上堂。僧問：「古人道『三十年前見山只是
J28nB202_p0069b15║山，見水只是水』時如何？」師云：「山僧亦曾恁麼來。」進云：
J28nB202_p0069b16║「『三十年後見山不是山，見水不是水』時如何？」師云：「山
J28nB202_p0069b17║僧亦曾恁麼去。」僧禮拜，師云：「即今上座作麼生？」進云：
J28nB202_p0069b18║「見山是山，見水是水。」師云：「只恐不是玉，是玉也大奇。」
J28nB202_p0069b19║乃云：「古人道『三十年前見山只是山，見水只是水』，瞎
J28nB202_p0069b20║漢好與一頓痛棒。『三十年後見山不是山，見水不是
J28nB202_p0069b21║水』，瞎漢亦好與一頓痛棒。『而今見山依舊是山，見水
J28nB202_p0069b22║依舊是水』，瞎漢更好與一頓痛棒。此三頓痛棒著著
J28nB202_p0069b23║有箇落處，汝若簡點得出，便見古人不先、山僧不後，
J28nB202_p0069b24║不先不後，一場漏逗，乾旋坤轉兮非可測量，電閃風
J28nB202_p0069b25║馳兮那容吞吐？籬雀啾啾徒爾為，摩霄俊鶻自千古。」
J28nB202_p0069b26║喝一喝，云：「明眼衲僧切莫莽鹵。」
J28nB202_p0069b27║上元日，未發西堂請上堂。僧問：「東海有聖人焉，此心
J28nB202_p0069b28║此理同也；西海有聖人焉，此心此理同也。東海、西海
J28nB202_p0069b29║則不問，如何是此心此理？」師云：「明歷歷，露堂堂。」進云：
J28nB202_p0069b30║「只如支那人與扶桑國鬥富，還有優劣也無？」師云：「一
J28nB202_p0069c01║箇鼻尖，兩孔出氣。」進云：「恁麼則一毫頭上輕拈出，百
J28nB202_p0069c02║億須彌日月燈。」師云：「任汝踏翻。」乃云：「一枝箭過扶桑
J28nB202_p0069c03║國，半載隨流放復回，今日蓮山重接手，燈華月彩競
J28nB202_p0069c04║時開。要識這一枝箭麼？未發已前親薦取，聲光浩浩
J28nB202_p0069c05║響如雷。」
J28nB202_p0069c06║解制，辭眾，上堂。「布袋解開，眉毛拆散，君住莆陽，我行
J28nB202_p0069c07║浙岸，都緣熟處難忘，要了未了公案，這公案如何斷？
J28nB202_p0069c08║斷不來，各自看，春到山華匝地紅，上元定是正月半。」
J28nB202_p0069c09║下座。
J28nB202_p0069c10║師過福城金雞山，朗元院主請上堂。僧問：「一粟長銜
J28nB202_p0069c11║飽十方，乾坤唱徹露鋒芒，天然獨宿孤峰內，佛祖都
J28nB202_p0069c12║來沒處藏。孤峰獨宿則不問，玄沙不出嶺意旨如何？」
J28nB202_p0069c13║師云：「腳頭磕痛也。」進云：「汾陽遍參又作麼生？」師云：「賣
J28nB202_p0069c14║弄草鞋錢。」進云：「今日有人嶺不出、方亦不參，和尚還
J28nB202_p0069c15║肯他否？」師打云：「正好喫棒。」僧喝云：「男兒自有沖天志，
J28nB202_p0069c16║不向他人行處行。」師云：「也離不得這窠窟。」僧拂袖歸
J28nB202_p0069c17║眾，師乃云：「金雞早唱，萬戶齊開，紅日東昇，千江互映。
J28nB202_p0069c18║頭頭絕滲漏，歷歷不囊藏，可中有箇聞聲悟道、見色
J28nB202_p0069c19║明心，也許伊把手高高山頂上迎風坐，賞福城春。是
J28nB202_p0069c20║即是，只如金雞未唱之先，諸人作麼生聞？紅日未昇
J28nB202_p0069c21║以前，諸人向甚處見？事弗獲已，平展去也。「金雞未唱
J28nB202_p0069c22║之先，無聞而聞；紅日未昇以前，無見而見。無見而見
J28nB202_p0069c23║是為真見，真見而無所不見；無聞而聞是為真聞，真
J28nB202_p0069c24║聞而無所不聞。無所不聞則與一切人同聞，無所不
J28nB202_p0069c25║見則與一切人同見，雖然恁麼說話，於唱教門中猶
J28nB202_p0069c26║較些子，若是衲僧，正令未可在。且如何是衲僧正令？」
J28nB202_p0069c27║卓拄杖，云：「等閒插起摩霄翅，管取軒昂自在飛。」
J28nB202_p0069c28║福嚴老和尚忌，拈香。「先師此日死猶生，說箇猶生亦
J28nB202_p0069c29║不增，一瓣香銷千古恨，愧無轉語賽巴陵。」
J28nB202_p0069c30║迴院聖念請上堂。「踏遍千山萬山，歸來亦忙亦閒，佛
J28nB202_p0070a01║法分毫無有，堂前笑語般般。念公請我陞座，相對依
J28nB202_p0070a02║稀舊顏，好把一枝玉笛隨風吹過蘆灣。」以拂子作吹
J28nB202_p0070a03║笛勢，云：「還識笛中曲麼？悠悠不入落梅調，能令行人
J28nB202_p0070a04║盡放頑。」復舉僧問雲蓋本云：「知師久蘊囊中寶，今日
J28nB202_p0070a05║當場略借看。」本云：「適纔恰被人借去。」師云：「大小雲蓋
J28nB202_p0070a06║可惜太慳生，若是本分宗師，自然不辜來意。這僧棄
J28nB202_p0070a07║卻自家珍而貪人之所寶，也好與笑三十年。」（終）。