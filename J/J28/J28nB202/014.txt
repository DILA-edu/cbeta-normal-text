J28nB202_p0070b01║百癡禪師語錄卷第十四
J28nB202_p0070b02║嗣法門人超宣等編
J28nB202_p0070b03║示眾
J28nB202_p0070b04║師住蓮峰，於崇禎庚辰冬就院，示眾，云：「建法幢，立宗
J28nB202_p0070b05║旨，奮大用，施大機，翻佛祖臼窠，截邪外羅網，要須頂
J28nB202_p0070b06║門亞三隻底漢子，尋常刀砍不入，硬剝剝地方有少
J28nB202_p0070b07║分相應。所以德山凡見僧來便棒、臨濟凡見僧來便
J28nB202_p0070b08║喝，乃至天下老和尚為一切人解黏去縛，覿面提持，
J28nB202_p0070b09║莫不具此風光。欽此作略，而豈庸庸碌碌、隈鎗避箭
J28nB202_p0070b10║之徒所能彷彿其庶幾哉？既然如此，即今山僧示眾
J28nB202_p0070b11║之初，斬新條令一句作麼生道？」驀拈拄杖，卓一卓，云：
J28nB202_p0070b12║「或聖或凡劈脊𠞭，丈夫氣宇峻於王。」
J28nB202_p0070b13║示眾。「地不在廣，無礙即居；眾不在多，相安即住。清茶
J28nB202_p0070b14║四五盞，薄粥兩三餐，拄杖子有時生風起草，掉月敲
J28nB202_p0070b15║雲，亦欲箇箇點頭，自許知鼻孔端，然只在面上，閒來
J28nB202_p0070b16║擺手空庭外，笑對幽岑幾樹華？」
J28nB202_p0070b17║示眾。「釋迦已滅，彌勒未生，現前一片光輝總在山僧
J28nB202_p0070b18║眉毛罅裏，有不受人瞞底出來道箇通方句，山僧自
J28nB202_p0070b19║合：知機侵占他星兒，不得共或荊棘路，萋萋煙嵐望
J28nB202_p0070b20║轉迷，切忌寒猿午夜啼。」復舉趙州訪茱萸，至法堂上，
J28nB202_p0070b21║從東過西，從西過東，萸云：「作甚麼？」州云：「探水。」萸云：「我
J28nB202_p0070b22║這裏一滴也無，探箇甚麼？」州以拄杖靠壁而出。師云：
J28nB202_p0070b23║「趙州固善探水，賴遇茱萸暫不揚波。當時若與倒嶽
J28nB202_p0070b24║傾湫，何處更有趙州也？雖然，秪如末後以拄杖靠壁
J28nB202_p0070b25║便出，為復是定伊淺深耶？為復是截流而過耶？試請
J28nB202_p0070b26║斷看。」
J28nB202_p0070b27║冬至，示眾。「混濛未剖，宇宙未分，當是時也，不見有群
J28nB202_p0070b28║陰剝盡，一陽復來，更說甚小人道消，君子道長？瞥爾
J28nB202_p0070b29║爆動，生剋互推，人盛物蕃，世移俗變，致令慈明潦倒，
J28nB202_p0070b30║無端堂前賣俏，洞山家門失睦，果桌郎當據理勘評，
J28nB202_p0070c01║這一隊老古錐都好與三十棒。即今莫有向混濛未
J28nB202_p0070c02║剖，宇宙未分已前道得一句者麼？」良久，云：「直饒道得
J28nB202_p0070c03║十分，現成亦只是左之右之。」
J28nB202_p0070c04║示眾。「昨日三十，今朝初一，數目甚分明，循環無間息。
J28nB202_p0070c05║無間息，與他覿體不相隔。」遂高聲召大眾，云：「且道他
J28nB202_p0070c06║是阿誰？」
J28nB202_p0070c07║臘八，示眾。「黃面老子夜半睹明星悟道，已是乾茆地
J28nB202_p0070c08║上無端著把火了也，後來人不善撲滅，更與扇颺，以
J28nB202_p0070c09║至炎炎者亙天焦逼，無如之奈，蓮峰既丁此末運，亦
J28nB202_p0070c10║要就烈燄中出手，大發威光，是汝諸人擬向什麼處
J28nB202_p0070c11║迴避？」喝一喝。
J28nB202_p0070c12║示眾。舉臨濟問僧：「甚處來？」僧云：「定州來。」濟拈棒，僧擬
J28nB202_p0070c13║議，濟便打，僧不肯，濟云：「汝已後遇明眼人去在。」僧後
J28nB202_p0070c14║到三聖，遂舉前話，聖拈棒，僧擬議，聖亦打。師云：「這僧
J28nB202_p0070c15║決不從定州來，若端的是定州僧，何至臨濟散宅破
J28nB202_p0070c16║家又累及其子乎？」驀拈拄杖，云：「看看：山僧今日更為
J28nB202_p0070c17║拖累去也。」復卓一卓，云：「明眼人前不得錯舉。」
J28nB202_p0070c18║春日，示眾。「亦奇哉，亦奇哉，頭頭顯露，物物全該，春色
J28nB202_p0070c19║滿園關不住，一枝紅杏出墻來。」呈拄杖，云：「紅杏出墻
J28nB202_p0070c20║也，還見麼？若也見得，可謂已帶看花眼，天時人事不
J28nB202_p0070c21║相辜負；其或未然，東君未必長留意，又遣紛紛點翠
J28nB202_p0070c22║苔。」遂擲下拄杖。
J28nB202_p0070c23║歲旦，示眾。「元正初一，萬事大吉，麈尾休拈，藤條靠壁，
J28nB202_p0070c24║相見相邀笑語多，趙州茶兮請君喫。趙州茶且止，只
J28nB202_p0070c25║如中間底畢竟是什麼果子？若真欲滋味分明，切莫
J28nB202_p0070c26║向山僧借口好。」
J28nB202_p0070c27║元宵，示眾。「畫鼓連天震，歡聲動地流，林間無事客。」以
J28nB202_p0070c28║拄杖○云：「隨例掛燈毬。燈毬已掛，大家急須著眼，設
J28nB202_p0070c29║若遲疑，一陣卒風暴雨來也。」便打散，歸方丈。
J28nB202_p0070c30║因事示眾。「坐深井者，不識太虛之寬廓；局偏見者，安
J28nB202_p0071a01║明正法之圓融？設或遇一箇半箇略辨緇素，未免又
J28nB202_p0071a02║被風吹別調。蓮峰到這裏，可謂雪裏梅花霧裏山，看
J28nB202_p0071a03║時容易畫時難，早知不入時流眼，多買臙脂畫牡丹。
J28nB202_p0071a04║然雖如是，三十年後大有人空瓶渡水。」
J28nB202_p0071a05║採茶歸，示眾。「雲乍捲，雨初晴，山前山後，茗萼舒青。藏
J28nB202_p0071a06║不得兮瞿曇面孔，摘不盡兮達磨眼睛，可怪無端杜
J28nB202_p0071a07║鵑子獨在枝頭上喚人歸去一聲聲。」復舉溈山採茶，
J28nB202_p0071a08║次謂仰山云：「終日採茶，只聞子聲，不見子形。」仰撼茶
J28nB202_p0071a09║樹，溈云：「子只得其用，不得其體。」仰云：「未審和尚如何？」
J28nB202_p0071a10║溈良久，仰云：「和尚只得其體，不得其用。」溈云：「放子三
J28nB202_p0071a11║十棒。」師云：「二老宿捺來拶去，微露風規，可謂父父子
J28nB202_p0071a12║子各盡其道者也。若是體用一致，敢保未夢見在。秪
J28nB202_p0071a13║如今日大家採茶回來亦無如是問答，且作麼生說
J28nB202_p0071a14║箇體用一致底意？」舉起拄杖，云：「會麼？有時卓向千峰
J28nB202_p0071a15║頂，劃斷飛雲不放高。」
J28nB202_p0071a16║浴佛，示眾。「四月八日，天下叢林皆浴佛，且道：蓮峰還
J28nB202_p0071a17║有佛也無？若言有，汝作麼生浴？若言無，汝又浴箇甚
J28nB202_p0071a18║麼？直得有不管、無亦不拘，拗折洞山秤、鞭起楊岐三
J28nB202_p0071a19║腳驢，方信趙州殿裏底一道圓光爍太虛。」喝一喝。
J28nB202_p0071a20║示眾。纔坐定，左右顧視，云：「劍去久矣，山僧不可作刻
J28nB202_p0071a21║舟人也。」便歸方丈。
J28nB202_p0071a22║端午，示眾。「蓮峰頂上，白浪滔天，不用一篙，鐵船可渡。
J28nB202_p0071a23║誰勝？誰負？孰拙？孰工？看取標頭，自生活計。所以古龍
J28nB202_p0071a24║牙云：『學道先須有悟由，還如曾鬥快龍舟，雖然舊閣
J28nB202_p0071a25║閒田地，一度贏來方始休。』」良久，云：「諸上座！休也未？」
J28nB202_p0071a26║示眾。「說妙說玄，清時奸細；行棒行喝，亂世英雄。英雄、
J28nB202_p0071a27║奸細，向蓮峰門下俱要納款供招，忽有傍不甘底高
J28nB202_p0071a28║聲道：『和尚亦是普州人。』只得退身三步。何故？具眼者
J28nB202_p0071a29║難瞞。」
J28nB202_p0071a30║七夕，示眾。「一年一度喜相逢，鵲駕銀河兩路通，誘盡
J28nB202_p0071b01║世間人乞巧，多情只在數盤中。乞巧且置，秪如牛女
J28nB202_p0071b02║相逢之際合談何事？」拍膝，云：「竟日思君君不見，見時
J28nB202_p0071b03║仍是別時容。」
J28nB202_p0071b04║示眾。「萬庵以小參普說當供，蓮峰恰逢冷淡，且不妨
J28nB202_p0071b05║攀例，用表殷勤。」遂展兩手，云：「和盤托出了也，好大眾
J28nB202_p0071b06║莫嫌滋味薄，相得後頭長。」
J28nB202_p0071b07║拈法衣，示眾。「此是大庾嶺頭提不起底，如今從信心
J28nB202_p0071b08║施主送將來，雖則滿目光生，亦覺事難逃避。且道：有
J28nB202_p0071b09║甚麼事？」乃就肩披云：「一片彤霞飛曳曳，令人千古憶
J28nB202_p0071b10║風流。」
J28nB202_p0071b11║示眾。「驢頭馬額，鳥嘴魚腮，尋之不可得，有時還自來。
J28nB202_p0071b12║忽然來時，如何青天白日起殷雷？」復舉僧問趙州：「如
J28nB202_p0071b13║何是祖師西來意？」州云：「庭前柏樹子。」師云：「庭前柏樹
J28nB202_p0071b14║子，歷歷為君舉，勘破老趙州，全身在裏許。今日或有
J28nB202_p0071b15║問山僧：『如何是祖師西來意？』亦向伊道：『庭前柏樹子。』
J28nB202_p0071b16║且道：與趙州相去多少？」
J28nB202_p0071b17║示眾。「一向和泥合水者也，周繇盡世界白牯黧奴，滿
J28nB202_p0071b18║口讚揚有分。設於機思不及處、言語未彰時據令而
J28nB202_p0071b19║行，奚翅橫屍千里萬里。豈不見？南泉因兩堂爭貓兒，
J28nB202_p0071b20║次泉提起云：『道得則不斬。』眾無對，泉便斬。諸人！到這
J28nB202_p0071b21║裏，畢竟如何即得？得與不得且置，還知自己是南泉
J28nB202_p0071b22║麼？」拈拄杖，卓一卓，喝一喝。
J28nB202_p0071b23║示眾。「萬法歸一，一歸何處？」良久，豎起拂子，云：「秪在這
J28nB202_p0071b24║裏。在這裏，卻相親，相親猶似不相識，屋角桃花也笑
J28nB202_p0071b25║人。」
J28nB202_p0071b26║歲旦，示眾。「佛法無和有，年頭俱不論，只將木上座卓
J28nB202_p0071b27║出定乾坤。乾坤既定也，則放馬歸牛，兵器銷為農器
J28nB202_p0071b28║用，時清物阜，萬人恭祝一人春，我衲僧家三腳驢、水
J28nB202_p0071b29║牯牛，且道：歸放何處？」拍膝，云：「總是國王田地上，隨緣
J28nB202_p0071b30║隨分納些些。」
J28nB202_p0071c01║佛誕，示眾。「世尊初生，龍得水時添意氣；雲門打殺，虎
J28nB202_p0071c02║逢山勢長威獰。這兩箇漢，雖則分疆勍敵，旁若無人，
J28nB202_p0071c03║據今日看來，鼻孔總在山僧手裏。既然如是，山僧不
J28nB202_p0071c04║妨曲陪笑面，請出相見，與他做箇解交也，免得千古
J28nB202_p0071c05║之下遭人簡責。」遂呈拄杖，召大眾，云：「要識世尊麼？者
J28nB202_p0071c06║裏是。」卓一卓，云：「要識雲門麼？者裏是。而今而後，世尊
J28nB202_p0071c07║不必稱尊，雲門不用打殺，各自照顧鼻孔，和氣輥成
J28nB202_p0071c08║一團。爭奈這兩箇漢氣宇如王，弗肯低頭聽人處分，
J28nB202_p0071c09║莫怪山僧性躁，翻轉臉皮，掃蹤滅跡去好。」拽拄杖，打
J28nB202_p0071c10║散，歸方丈。
J28nB202_p0071c11║示眾。舉傅大士一日披衲頂，冠靸履，朝見梁武帝。帝
J28nB202_p0071c12║問：「是僧耶？」士以手指冠。帝云：「是道耶？」士以手指靸履。
J28nB202_p0071c13║帝云：「是俗耶？」士以手指衲衣。師云：「善慧捏怪多般，梁
J28nB202_p0071c14║主眼中著刺，當時見伊恁麼來，但喚侍臣趁出也，免
J28nB202_p0071c15║得大梁界內誘陷平民。」
J28nB202_p0071c16║城中回，示眾。「山僧昨日入城，見一隊樂人管絃雜奏，
J28nB202_p0071c17║聽者接踵摩肩。復至街東，見一家慟哭凄零，過者知
J28nB202_p0071c18║而弗問。因思眾生貪樂，不知樂是苦因，自信遇苦常
J28nB202_p0071c19║惺，方識苦為樂本。今朝舉似禪客，切莫隨境逐愛憎，
J28nB202_p0071c20║且向七尺單前試究此心從何起，忽然究得透時，再
J28nB202_p0071c21║與汝說箇苦樂大根由亦未遲。」
J28nB202_p0071c22║秋日，示眾。「白豆花開候，金梧葉墜時，寥寥思不禁，倩
J28nB202_p0071c23║筆寫新詩。」呈拂子，云：「山僧寫了也，且道：是長篇？是短
J28nB202_p0071c24║句？」良久，云：「逢人切莫錯舉。」
J28nB202_p0071c25║重陽，示眾。「登山須到頂，若不到頂，爭知宇宙之寬？百
J28nB202_p0071c26║山山頂一座好山，直饒汝登到頂也，頂上猶有山在。
J28nB202_p0071c27║且如何是頂上之山？崔巍頓落千峰勢，幽邃全消萬
J28nB202_p0071c28║泒聲。」
J28nB202_p0071c29║發化主示眾。舉古有僧半夜大叫，云：「我悟也。」旁僧把
J28nB202_p0071c30║住，云：「汝悟箇甚麼？」僧云：「師姑原是女人做。」真淨文拈
J28nB202_p0072a01║云：「善則甚善，賺殺多少人？卻須知有賺人處。洞山亦
J28nB202_p0072a02║有箇悟處，且道：悟箇甚麼？化主原是徒弟做。美則甚
J28nB202_p0072a03║美，笑殺多少人？卻須知有笑人處。賺人、笑人，兩語雙
J28nB202_p0072a04║陳，飽參衲子，孰辨疏親？」師云：「山僧這裏無箇悟處，亦
J28nB202_p0072a05║無箇賺人笑人處。何故？要做便做，要化便化，毒象、獰
J28nB202_p0072a06║龍，一齊擒下，明珠販得滿船歸，留與叢林作話杷。」
J28nB202_p0072a07║冬至，示眾。「冬至月頭賣被買牛，冬至月尾賣牛買被，
J28nB202_p0072a08║今年冬至十八，還是賣被買牛耶？還是賣牛買被耶？
J28nB202_p0072a09║試請斷看。如無，山僧自斷去也。被不賣，牛不買，夜寒
J28nB202_p0072a10║留在腳邊擺；被不買，牛不賣，天明牽出日頭曬。放放
J28nB202_p0072a11║收收得自由，木人石女咸稱快，為甚如此？且喜頂門
J28nB202_p0072a12║陽復生，孤根償盡群陰債。」喝一喝。
J28nB202_p0072a13║臘八，示眾。「靈雲見桃、香嚴擊竹、太原聞畫角、佛果聽
J28nB202_p0072a14║雞鳴，這一夥賊漢，其中有正賊、有草賊，好與三十棒。
J28nB202_p0072a15║然而賊無種相，鼓籠禍端之起都緣釋迦老子夜半
J28nB202_p0072a16║睹明星，亦好與三十棒。山僧今日於此座上，據款結
J28nB202_p0072a17║案，處置分明，這三十棒卻少不得，且道：是阿誰下手？
J28nB202_p0072a18║眾中莫有下得手者麼？」良久。「也直饒有也，三十棒緩
J28nB202_p0072a19║緩地還汝，自領出去。」遂擲拄杖，起身。
J28nB202_p0072a20║示眾。「那畔寒梅鬥雪開，暗香浮動這邊來，鼻端觸著
J28nB202_p0072a21║生機發，誰憚支笻走一回？雖然如是，忽若猛虎當途
J28nB202_p0072a22║踞又作麼生？」喝一喝，云：「大丈夫漢不可向者裏便去
J28nB202_p0072a23║不得也。」
J28nB202_p0072a24║示眾。「問來答去涉多端，鑿壁偷光秪自瞞，若是英靈
J28nB202_p0072a25║皮有血，機先已透萬重關。」
J28nB202_p0072a26║示眾。「禪，禪，低頭見地，仰面見天。禪，禪，饑來喫飯，倦時
J28nB202_p0072a27║打眠。禪，禪，眉毛分八字，耳朵列兩邊。若能如是會，佛
J28nB202_p0072a28║祖在目前。忽有箇漢云：『和尚與麼說禪，三歲孩童也
J28nB202_p0072a29║解說。』山僧只向他道：『恰是。』何故？彼此分上易他絲毫
J28nB202_p0072a30║不得。」
J28nB202_p0072b01║種竹，示眾。「分得鄰齋竹數竿，和雲和雨插西巒，他年
J28nB202_p0072b02║直遂凌霄志，引鳳來棲也不難。」
J28nB202_p0072b03║栽松，示眾。「臨濟栽松，半為叢林作境致；山僧栽松，愛
J28nB202_p0072b04║他堅節耐歲寒。立意固自不同，究竟原無兩用，只如
J28nB202_p0072b05║將鋤打地，黃檗云：『吾宗到汝，大興於世。』又作麼生？盡
J28nB202_p0072b06║道憐兒不覺醜，誰知平水起波濤？」
J28nB202_p0072b07║雨中，化主回，示眾。「連日雨水泥濘，化主歸來見面，就
J28nB202_p0072b08║中雖然不多，卻也事事成辦。是汝諸人照管匙箸則
J28nB202_p0072b09║且置，設若山灣嶺凸，被人攔奪布袋又且如何？阿呵
J28nB202_p0072b10║呵，當機一拶莫饒他。」
J28nB202_p0072b11║示眾。「僧堂內、佛殿前，中有一寶，不方不圓，是汝諸人
J28nB202_p0072b12║既在這裏來來往往，還曾收得也未？若收得的去，非
J28nB202_p0072b13║惟自己潑天富貴，受用無窮，亦可以信手拈來，普濟
J28nB202_p0072b14║貧乏；其或未然，須是猛著精彩，退步摸索一番，切莫
J28nB202_p0072b15║東走西奔，到處被人瞞好。」
J28nB202_p0072b16║示眾。「睦州唆臨濟，三度喫棒，已是徹底婆心，爭奈這
J28nB202_p0072b17║漢搭不回頭，未免翻成鈍置。末後於大愚處輕輕一
J28nB202_p0072b18║撥，便弄出許多鬼怪，殃累後昆。咄！當時若早與麼地，
J28nB202_p0072b19║討甚睦州耶？即今莫有向睦州未唆以前一咬便斷
J28nB202_p0072b20║者麼？」良久，云：「知恩者少，負恩者多。」
J28nB202_p0072b21║金粟首座寮秉拂
J28nB202_p0072b22║眾請秉拂。師云：「河邊賣水，取笑傍觀；沙底壓油，徒勞
J28nB202_p0072b23║腕力。事弗獲已，且借方丈老人威光展演一上，莫有
J28nB202_p0072b24║出來敲磕者麼？」僧問：「雨洗淡紅桃萼嫩，風搖淺碧柳
J28nB202_p0072b25║絲輕，山堂兀坐無思算，連擊虛空作梵聲，既是虛空，
J28nB202_p0072b26║因甚麼有聲？」師云：「汝但恁麼舉。」進云：「識得箇中端的
J28nB202_p0072b27║意，一毫頭上現乾坤。」師云：「放過一著。」問：「如何是奪人
J28nB202_p0072b28║不奪境？」師云：「金剛寶劍當頭截。」「如何是奪境不奪人？」
J28nB202_p0072b29║師云：「眉尖趯倒須彌山。」「如何是人境兩俱奪？」師云：「掀
J28nB202_p0072b30║翻海嶽無知己。」「如何是人境俱不奪？」師云：「不動干戈
J28nB202_p0072c01║見太平。」進云：「料揀已蒙師指示，覿面相呈事若何？」師
J28nB202_p0072c02║便打。僧禮拜，師乃豎起拂子，云：「箇事全提，那有回互？
J28nB202_p0072c03║截斷葛藤，掀翻露布。丈夫猛利便擔當，自可寰中誇
J28nB202_p0072c04║獨步，若於心性上駐腳、意解裏摶量，往往撞著惡聱
J28nB202_p0072c05║頭，未免轉身無路。今日分明為舉揚，莫教趙婆又酤
J28nB202_p0072c06║醋。」復云：「茲蒙方丈老人命，特為陞座，自愧機思遲鈍，
J28nB202_p0072c07║戰汗不勝，惟冀兩序頭首大眾慈悲包荒，更有一偈
J28nB202_p0072c08║亦與拈出：滿目英靈勝舊時，疏才何可強離披？秪緣
J28nB202_p0072c09║業債無藏處，故逐東風繚亂吹。久立，珍重。」
J28nB202_p0072c10║吳稚僊請秉拂。「碧紗窗內，風光本有絕遮藏；黃卷堆
J28nB202_p0072c11║頭，正眼洞然無向背。何須越離庭戶，跳出澉城？來金
J28nB202_p0072c12║粟山中，看娑羅寶樹嫩榦抽芽，望九九奇巒飛雲疊
J28nB202_p0072c13║翠，自家境界弗隔，諸佛妙義全彰，一回舉起一回新，
J28nB202_p0072c14║一度思量一度快。「此何以故？皆由他靈根夙稟，合乎
J28nB202_p0072c15║天然，所以不假強為，立地成現。政當恁麼時，直饒打
J28nB202_p0072c16║翻獨桑鼓，驚起老康僧，與秉拂上座同登此曲彔床，
J28nB202_p0072c17║瀉傾河之辯，施掣電之機，也動他星兒不得。且因齋
J28nB202_p0072c18║慶讚一句作麼生道？萬福千祥如霧集，團圞願證地
J28nB202_p0072c19║行僊。」
J28nB202_p0072c20║金門超俞請秉拂。僧問：「如何是金粟境？」師云：「一枝松
J28nB202_p0072c21║在主山頂。」進云：「如何是金粟僧？」師云：「魚腮馬面得人
J28nB202_p0072c22║憎。」乃云：「故園三月春將暮，桃花李花飛無數，杜宇聲
J28nB202_p0072c23║聲苦勸歸，不知歸去果何處？欲知處，住住住，綠蓑衣
J28nB202_p0072c24║底放毫光，青玉案前敲活句。且作麼生是活句？亡過
J28nB202_p0072c25║椿萱登九品，現存夫婦享遐齡。」復舉金陵俞道婆市
J28nB202_p0072c26║油餈為業，一日聞丐者唱蓮花落云：「不因柳毅傳書
J28nB202_p0072c27║信，何緣得到洞庭湖？」忽大悟，以餈盤投地，夫傍睨云：
J28nB202_p0072c28║「汝顛耶？」婆掌云：「非汝境界。」師云：「俞婆投盤雖則風流
J28nB202_p0072c29║徹底，其夫傍睨未免觸犯鋒芒。何似耕而食，鑿而飲，
J28nB202_p0072c30║渾家不管興亡事，衲帔蒙頭晴晝長？」良久，云：「也須是
J28nB202_p0073a01║箇漢始得。」
J28nB202_p0073a02║秉拂。僧問：「獅子一吼，眾獸咸伏。如何是獅子吼？」師云：
J28nB202_p0073a03║「闍黎腦門裂了也。」僧擬議，師云：「死活也不知。」乃云：「欲
J28nB202_p0073a04║為祖師門下客，須一一有騎賊馬、奪賊鎗、殺入賊隊
J28nB202_p0073a05║底手段始得，不然秪是箇穿窬草賊，無益於事。「如臨
J28nB202_p0073a06║濟一日侍立德山，次山顧謂云：『老僧今日困。』濟云：『這
J28nB202_p0073a07║老漢寐語作麼？』山擬拈棒，濟便掀倒禪床，恁麼方為
J28nB202_p0073a08║正賊也。「眾兄弟！此去人家不遠，忽有忿不甘底來這
J28nB202_p0073a09║裏捉賊，又作麼生？秉拂、上座，自有計較，且作麼生計
J28nB202_p0073a10║較？不見道？大膽駕頭衝突過，小膽哀鳴告所繇。」
J28nB202_p0073a11║祈壽嗣，請秉拂。「『百病消鎔笑臉開，此行不用著疑猜。
J28nB202_p0073a12║壽山一座翠千古，更有旗鈴入夢來』，這四句語已盡
J28nB202_p0073a13║情為蔡老居士酬謝了也、慶讚了也，便與麼信受去，
J28nB202_p0073a14║何須萬貫腰纏？一任家堂穩坐，筆尖倒卓，起學海之
J28nB202_p0073a15║波瀾，慧鏡圓明，增祖燈之熾燄，乃至迎賓待客、喚婢
J28nB202_p0073a16║呼奴、琴瑟和諧、手足舞蹈，無一刻不得受用、無一處
J28nB202_p0073a17║不具真常。雖然如是，猶未有人證明在。」良久，驀豎拂，
J28nB202_p0073a18║云：「孔夫子已在這裏證明也，說道：『二三子以我為隱
J28nB202_p0073a19║乎？吾無隱乎爾。』還見麼？還聞麼？即此見聞非見聞，無
J28nB202_p0073a20║餘聲色可呈君，當年山谷翻身處，桂子花開撲鼻芬。」
J28nB202_p0073a21║復敲香几，下座。
J28nB202_p0073a22║秉拂。「一切聲是佛聲，尋常鵲噪鴉鳴，諸人為什麼不
J28nB202_p0073a23║作佛聲聽？一切色是佛色，殿前狗子尾巴搖，諸人為
J28nB202_p0073a24║什麼不作佛色觀？設或觀聽分明，頭頭合轍，於我衲
J28nB202_p0073a25║僧門下事，要且天淵懸隔在。「豈不見？臨濟禪師因睦
J28nB202_p0073a26║州教問佛法大意，三度喫黃檗手中痛棒灼然，恁麼
J28nB202_p0073a27║似金翅劈海，直取龍吞，獅子王奮迅呀吒，壁立萬仞，
J28nB202_p0073a28║到這裏，還容說得聲麼？還容說得色麼？還容得擬議
J28nB202_p0073a29║商量麼？「所以，靈利底漢不用如何若何，自有透脫一
J28nB202_p0073a30║路，掀翻佛祖窠窟，迸出向上爪牙，縱使牛頭馬面驀
J28nB202_p0073b01║地相逢，也須退步休機，力在轉處。且道：元上座如斯
J28nB202_p0073b02║告報，畢竟意在於何？曾經汗馬邊庭苦，殊愛勳高蓋
J28nB202_p0073b03║代人。」
J28nB202_p0073b04║開爐。秉拂，云：「當爐避火，懦怯之夫；見義勇為，衲僧氣
J28nB202_p0073b05║概。有麼？有麼？試出來與秉拂上座相見。」僧問：「諸佛皆
J28nB202_p0073b06║從此經出，如何是此經一句？」師云：「香煙繞寶座。」進云：
J28nB202_p0073b07║「吾師不遠百里而來，今日陞座意旨如何？」師云：「有眼
J28nB202_p0073b08║者見，有耳者聞。」進云：「知恩禮謝去也。」師云：「放汝三十
J28nB202_p0073b09║棒。」乃云：「丹霞燒木佛，寒乞兒；百丈挾灰星，小架子；趙
J28nB202_p0073b10║州把火叫喚，土白拈；龍潭吹滅紙燈，惡心行。這一隊
J28nB202_p0073b11║老凍儂，今日看來都用不著。何故？廣慧堂前有隻現
J28nB202_p0073b12║成大火爐，煖烘烘地，不必費柴費炭、萬扇千颺，秪憑
J28nB202_p0073b13║箇無根樹輕輕安著其中，便可與諸兄弟同行同坐、
J28nB202_p0073b14║同住同臥，隨時取足，任性逍遙，直令見者、聞者人人
J28nB202_p0073b15║頂眼洞明，箇箇心華發現。既然如是，無根樹即今在
J28nB202_p0073b16║什麼處？」驀呈拄杖，左右顧視，云：「莫是這箇麼？」良久，云：
J28nB202_p0073b17║「且莫錯認。」便下座。
J28nB202_p0073b18║秉拂。「下喝、敲床、拈槌、豎拂，覿面相呈更無別物，耳聞
J28nB202_p0073b19║眼見甚分明，因甚行說俱弗得？倘能向這裏信腳行
J28nB202_p0073b20║去，如獰龍戲水，信口說去，似猛虎嘯風，自然根境雙
J28nB202_p0073b21║融，縱橫無礙，有時白鷗灘上玉笛橫吹、有時角里山
J28nB202_p0073b22║頭倚笻踞坐、有時康僧橋畔投石打破水中天、有時
J28nB202_p0073b23║娑羅樹前擺手吐出驚人句，此皆已得受用三昧，不
J28nB202_p0073b24║比尋常，學解將來。「若猶是恍惚依稀、半前半後，今日
J28nB202_p0073b25║挑囊到這裏、明朝負缽往那邊，見人豎拳也豎拳、見
J28nB202_p0073b26║人下喝也下喝、見人著語做偈也著語做偈，及至腳
J28nB202_p0073b27║跟下輕輕一拶，又覺業識茫茫，恁麼參禪，赤土塗牛
J28nB202_p0073b28║妳，只可誑汝爺娘，有什麼用處？「古德有言：『參須實參，
J28nB202_p0073b29║悟須實悟，閻羅大王不怕多語。』所以元上座於起初
J28nB202_p0073b30║結制時，每垂一言半句誘激初機，總要汝實參實悟，
J28nB202_p0073c01║踏著本地風光。爭奈土曠人稀，相逢者少，今日逼不
J28nB202_p0073c02║得已，口漉漉地，雖則眉毛落盡，鼻孔仍自昂藏。「眾中
J28nB202_p0073c03║新發心兄弟有識得元上座鼻孔落處，不妨出來扭
J28nB202_p0073c04║捏一上；其或未然，衣裏單頭，三七日內，各自仔細看
J28nB202_p0073c05║取。且畢竟看取箇什麼？」以拂子擊一擊，下座。
J28nB202_p0073c06║請秉拂。「清霜地，玉梅天，饑餐渴飲，晏坐困眠，頭頭無
J28nB202_p0073c07║罣礙，處處足生緣，三關緊密如能透，便是人間不老
J28nB202_p0073c08║仙。」復舉鄭十三娘隨師姑到大溈，次纔禮拜起，溈便
J28nB202_p0073c09║問：「這箇師姑甚處住？」姑云：「南臺江口住。」溈喝出。又問：
J28nB202_p0073c10║「背後老婆甚處住？」十三娘放身近前，叉手而立。師云：
J28nB202_p0073c11║「十三娘兜弓搭箭，百藝隨身，若不是這師姑暗藏射
J28nB202_p0073c12║垛，爭顯他汗馬功高？茲者俞師姑領信女入山設齋，
J28nB202_p0073c13║秉拂上座已識得伊住處，亦不用問、不用喝，但合掌
J28nB202_p0073c14║稱謝，云：『端坐受供養，施主常安樂。』且道：與大溈相去
J28nB202_p0073c15║多少？」
J28nB202_p0073c16║冬至，秉拂。僧問：「牛頭未見四祖時如何？」師云：「富貴太
J28nB202_p0073c17║多。」「見後如何？」師云：「貧窮徹骨。」乃云：「丁丁卓卓，灑灑落
J28nB202_p0073c18║落，妙用神鋒，菸菟戴角，德山、臨濟拈過一邊，外道、天
J28nB202_p0073c19║魔實難摸索，說箇混濛剖判、陰陽消長，盡屬黃葉止
J28nB202_p0073c20║兒啼，更說箇冰河發燄、葭管飛灰，卻又千差萬錯。「若
J28nB202_p0073c21║是頂門眼正、肘後符靈底出來，掀倒禪床，喝散大眾，
J28nB202_p0073c22║橫身當宇宙，一句定綱宗。秉拂上座有口，秪宜壁上
J28nB202_p0073c23║閣。然事無一向，隨時應節，要且何妨？不免趁大家和
J28nB202_p0073c24║氣，唱幾句村歌，濫充高聽去也。」遂拍掌，云：「山重重，雲
J28nB202_p0073c25║漠漠，一線露陽春，嶺頭梅破萼。象骨毬，普化鐸，信手
J28nB202_p0073c26║拋兮信手搖，箇裏風流也不惡。果不惡，非寂寞，常憶
J28nB202_p0073c27║東村大姐嬌，清音嘹喨動寥廓。」復拍一拍，下座。
J28nB202_p0073c28║尼慧真請秉拂。「『學道須是鐵漢，著手心頭便判，直趣
J28nB202_p0073c29║無上菩提，一切是非莫管』，古人恁麼道，秪得一半。元
J28nB202_p0073c30║上座則不然，學道須是鐵漢，弗用前思後算，直下決
J28nB202_p0074a01║烈承當，便與一刀兩段，建不建之規模、了未了之公
J28nB202_p0074a02║案。「豈不見？當年實際尼氣魁岸，不下笠子勘俱胝，至
J28nB202_p0074a03║今聲名猶顯煥。又不見？當年老灌溪眼睛卻被末山
J28nB202_p0074a04║換，三載親承半杓恩，瓣香拈出從人看。從人看，箇箇
J28nB202_p0074a05║同條亦共貫。」喝一喝，云：「莫謂來時別有春，等閒蹉過
J28nB202_p0074a06║紅爐鍜。
J28nB202_p0074a07║臘八，秉拂。僧問：「昔日世尊出母胎，恁麼捏怪，為甚又
J28nB202_p0074a08║觀星悟道，平地起風波？」師云：「不是一番寒徹骨，爭得
J28nB202_p0074a09║梅花撲鼻香？」進云：「學人拈得雲門棒，打殺與狗子喫，
J28nB202_p0074a10║貴圖太平去也。」師云：「古廟石獅子。」乃云：「六載饑寒，贏
J28nB202_p0074a11║得形銷骨立；一星燦爛，累他眼破皮穿。漢語胡言積
J28nB202_p0074a12║如山嶽，捏妖造怪誰解勦除？勦除既無其人，腥臊便
J28nB202_p0074a13║乃遍地，尿床鬼子觸著則為電為雷，曲鱔盲龜乘時
J28nB202_p0074a14║也衝風激浪。政當此際，秉拂上座向什麼處著到？」擊
J28nB202_p0074a15║拂子，云：「當初只道將勤補，誰信今朝弄巧成？」復舉古
J28nB202_p0074a16║德云：「臘八喫雞羹，纔疑禍便生，溪邊楊柳影，不礙釣
J28nB202_p0074a17║舟行。」後傑峰和尚拈云：「古德與麼道，大悟不拘於小
J28nB202_p0074a18║節，未免與賊張梯，引邪入正。興國則不然，臘八喫紅
J28nB202_p0074a19║糟，叢林意氣豪，酣酣沉醉倒，更不惹風騷。」師云：「一箇
J28nB202_p0074a20║半斤，一箇八兩，若要循途守轍，驅邪皈正，須還秉拂
J28nB202_p0074a21║上座始得。臘八喫香麋，禪和樂有餘，渾身都煖熱，不
J28nB202_p0074a22║怕雪風吹。」
J28nB202_p0074a23║戒子請秉拂。僧問：「受戒是學定，坐禪是學慧，吾師舉
J28nB202_p0074a24║唱宗風是定慧雙忘，學人昏鈍未明，求師當陽指出。」
J28nB202_p0074a25║師云：「三十棒自領出去。」進云：「恁麼則釋迦老子在拄
J28nB202_p0074a26║杖頭上現身了也。」師云：「莫帶累釋迦老子好。」乃云：「應
J28nB202_p0074a27║現男女身得度者，即現男女身而為說法；應以菩薩
J28nB202_p0074a28║身得度者，即現菩薩身而為說法。而今此身已現，且
J28nB202_p0074a29║作麼生是說底法？」遂拈拄杖，卓一卓，云：「南無佛陀，南
J28nB202_p0074a30║無達摩，南無僧伽，總在這裏放大寶光。其光從口出，
J28nB202_p0074b01║非青、黃、赤、白，是汝諸人還見也無？若也見得，可謂心
J28nB202_p0074b02║珠日朗，性海波澄，一念圓明，十方普照，寒梅綴玉無
J28nB202_p0074b03║非盧舍家風，翠竹篩金盡屬能仁境界，乃至諸天拱
J28nB202_p0074b04║手、外道歸降，一切波羅提木叉相貌皆收攝汝不得。
J28nB202_p0074b05║「須知：此收攝不得處便是金剛不壞之寶戒，便是生
J28nB202_p0074b06║佛清淨之本源。過去菩薩所證證此、現在菩薩所修
J28nB202_p0074b07║修此、未來菩薩所學學此，又何必說持、說犯，說有、說
J28nB202_p0074b08║無，自縛自纏，然後為受戒哉？雖然，秪如恁麼人來與
J28nB202_p0074b09║恁麼人相見，又且如何？橫行直撞無拘束，一曲琵琶
J28nB202_p0074b10║對月彈。」
J28nB202_p0074b11║尼見修等請秉拂。「擊鼓敲鐘，日日陞座，但恐大家不
J28nB202_p0074b12║耐聽。不愁自己舌尖破，還識渠儂舌尖麼？風鈴鳴，風
J28nB202_p0074b13║旛動，更非別物；乾屎橛，麻三斤，總是這箇。只要當人
J28nB202_p0074b14║向未開口以前退步就己，一踏踏得㘞，元來師姑是
J28nB202_p0074b15║個女人做。「既到恁麼田地，任汝高揖釋迦，說甚親逢
J28nB202_p0074b16║達磨？直饒鶻眼與龍睛，正好攔胸驀面唾。雖然如是，
J28nB202_p0074b17║爭奈元上座手中辣藜未肯放過。且道：元上座畢竟
J28nB202_p0074b18║有什麼長處？無念無修見亦無，單單鼻孔下頭大。」
J28nB202_p0074b19║印化士回，請秉拂。「毗盧寶印，文彩燦然，提得便行，了
J28nB202_p0074b20║無窒礙。或孤峰絕頂，閒閒嘯月棲霞；或垂手長街，步
J28nB202_p0074b21║步拖泥帶水。珠璣運滿載，誰道從門入者不是家珍？
J28nB202_p0074b22║「缽盂口向天，憑他豎嚼橫吞，飽齁齁地，我衲僧家尋
J28nB202_p0074b23║常百事不管、米價不聞，到這裏也合識伊來處。且作
J28nB202_p0074b24║麼生是伊來處？委悉麼？黃龍昔日曾親指，猶有眉間
J28nB202_p0074b25║掛劍人。」復舉雲門因僧問：「如何是雲門一曲？」云：「臘月
J28nB202_p0074b26║二十五。」師云：「雲門臘月二十五，曲高不落宮商譜，爭
J28nB202_p0074b27║似今朝十五時？等閒唱出超千古。玉波騰，金山舞，露
J28nB202_p0074b28║柱燈籠齊聽取，更問其中意若何？枝頭惱亂風和雨。」
J28nB202_p0074b29║下座。
J28nB202_p0074b30║歲旦，秉拂。僧問：「鳳曆初頒日，鴻鈞乍轉時，舊年佛法
J28nB202_p0074c01║則不問，如何是新年頭佛法？」師云：「鏡清道底。」進云：「恁
J28nB202_p0074c02║麼則太平新氣象，共睹樂欣欣。」師云：「恰似恁麼。」乃云：
J28nB202_p0074c03║「龍躔易朔，鳳曆頒新，拈卻諸方舊話，放出無位真人。
J28nB202_p0074c04║太成現，莫巡逡，箇箇欣添一歲春，閒探墅梅呵手折，
J28nB202_p0074c05║膽瓶橫亞碧如銀。」
J28nB202_p0074c06║薦嚴，請秉拂。僧問：「紅輪決定沉西去，未審靈魂往那
J28nB202_p0074c07║方？」師云：「瞻之仰之。」進云：「孝子聞此語，因甚哭哀哀？」師
J28nB202_p0074c08║云：「淚出痛腸。」進云：「今日所薦啟吾居士又在什麼處
J28nB202_p0074c09║安身立命？」師云：「照顧前話。」進云：「恁麼則一句無私語，
J28nB202_p0074c10║萬古覺昏迷。」師云：「兒郎說多謝。」問：「請師登座，追薦先
J28nB202_p0074c11║親，若念茲可在茲否？」師云：「恰。」進云：「覿面無消息，臨機
J28nB202_p0074c12║耀古今。」師便打。乃云：「三十年前生而死，一道靈光沒
J28nB202_p0074c13║彼此；三十年後死而生，無拘腳下任騰騰。地獄蓮宮
J28nB202_p0074c14║都踏碎，人間天上繫何能？政當恁麼時，還識伊面目
J28nB202_p0074c15║麼？透脫頂門眼一隻，霜華映水碧稜層。」復舉盤山寶
J28nB202_p0074c16║積禪師因出門見人舁喪，歌郎振鈴，云：「紅輪決定沉
J28nB202_p0074c17║西去，未審靈魂往那方？」幕下孝子哭云：「哀哀。」山聞之，
J28nB202_p0074c18║忽然大悟。師云：「歌郎振鈴，言中有響；孝子哀哭，淚出
J28nB202_p0074c19║痛腸。無端帶累老盤山，十字街頭死郎罷，正所謂：愁
J28nB202_p0074c20║人莫向愁人說，說向愁人愁殺人。愁即且置，只如盤
J28nB202_p0074c21║山當時死底與元上座今朝薦底，是同？是別？於此倜
J28nB202_p0074c22║儻分明，無恩不報；若猶未也，蒲團靜倚無餘事，請自
J28nB202_p0074c23║回光返照看。」
J28nB202_p0074c24║解制，秉拂。僧問：「九旬已滿，本分未明，還有究竟相應
J28nB202_p0074c25║也無？」師云：「春風開竹戶，夜雨滴花心。」進云：「學人從此
J28nB202_p0074c26║無疑，禮謝去也。」師云：「未信汝在。」乃云：「一畝之地，三蛇
J28nB202_p0074c27║九鼠，鼻孔通同，眉毛結聚，逗到而今，已值散制時節
J28nB202_p0074c28║也，風和凍解，柳綠花紅，眼角忽生春，腳尖都活動，南
J28nB202_p0074c29║州北縣任意翱翔，狐穴獅林隨機踏倒。然雖如是。」以
J28nB202_p0074c30║拂子打圓相，云：「究竟何曾離這裏？所以道：盡十方是
J28nB202_p0075a01║沙門一隻眼，見見無差；盡十方是沙門一隻腳，行行
J28nB202_p0075a02║不二。行既不二，說甚去去來來？見既無差，分甚前前
J28nB202_p0075a03║後後？且各歸本位一句如何話會？九九峰巒呈瑞彩，
J28nB202_p0075a04║萬年圍護法王家。」
J28nB202_p0075a05║入塔，秉拂。「生如寄，死如歸，赤體條條絕所依，可笑杜
J28nB202_p0075a06║鵑啼夜血，天明亂逐李花飛。生住庵，死入塔，隨處安
J28nB202_p0075a07║身隨處合，一把柳絲孰解收？玉欄干上和煙搭。元上
J28nB202_p0075a08║座恁麼道，卻將如禪德三百六十骨節、八萬四千毛
J28nB202_p0075a09║孔盡情撒向諸人面前了也，莫有識機宜底漢試出
J28nB202_p0075a10║來通箇消息看。」一僧喝，拂袖而出，師云：「直饒恁麼翻
J28nB202_p0075a11║身去，猶隔渠儂半月程。」
J28nB202_p0075a12║薦室人難亡，請秉拂。「同心帶結錦鴛鴦，忽地榴紅染
J28nB202_p0075a13║碧裳，粉瘦胭消今已矣，郎懷耿耿未能忘。既未能忘，
J28nB202_p0075a14║則設齋求薦，理所必然。元上座更不用別吐尖新，多
J28nB202_p0075a15║方曲引。「記得古佛偈云：『假借四大以為身，心本無生
J28nB202_p0075a16║因境有，前境若無心亦無，罪福如幻起亦滅。』已故朱
J28nB202_p0075a17║氏就向這裏會去，便知生也是幻、死也是幻，生也唱
J28nB202_p0075a18║隨不離是幻、死也白刃橫身亦是幻，乃至死死生生，
J28nB202_p0075a19║遍一切處苦樂因仍總無非是幻。從上諸聖盡在此
J28nB202_p0075a20║幻海中頭出頭沒，互相激揚；六道四生盡在此幻海
J28nB202_p0075a21║中流轉輪迴，無有休息。然雖如是，且畢竟向什麼處
J28nB202_p0075a22║與朱氏的的相見？」呈拄杖，云：「還見麼？萬疊雲山藏不
J28nB202_p0075a23║得，覺華斜露一枝春。」
J28nB202_p0075a24║秉拂。「生死事大，迅速無常，一息不來，便同灰壤。所以
J28nB202_p0075a25║汝我出家兒須趁色力康健參究此事，莫只貪圖快
J28nB202_p0075a26║樂，蹉過時光。「況今兵燹相仍，人民離苦，柴荒米貴，處
J28nB202_p0075a27║處皆然，而我輩猶得賴佛祖餘庥，遵安居舊範，高堂
J28nB202_p0075a28║巨廈、坐臥經行、粥飯茶湯現成受用，若不知慚識愧，
J28nB202_p0075a29║信施何以能消？是用著實加鞭，方見初心無負。但此
J28nB202_p0075a30║事不必別求，秪在當人四大六根裏靈靈弗昧，了了
J28nB202_p0075b01║常知，三世諸佛歷代祖師、天下老和尚不敢正眼覷
J28nB202_p0075b02║著，惟許當人直下承當，自然透頂透底。「眾中有直下
J28nB202_p0075b03║承當者，試出來通一機、轉一語，與他古人命脈相契，
J28nB202_p0075b04║元上座望風展拜有分；設或未然，莫怪壓良為賤，更
J28nB202_p0075b05║下一箇註腳：世事茫茫沒了期，自家活計猛提撕，忽
J28nB202_p0075b06║然提到無提處，咄！這一句子要汝自道，元上座今日
J28nB202_p0075b07║有口，終不肯為說破。」便起身。
J28nB202_p0075b08║保子請秉拂。「腦後圓光萬丈高，誰人分上減絲毫？秪
J28nB202_p0075b09║因弗信長拋卻，致使雲煙結轉牢。」以拂子拂一拂，云：
J28nB202_p0075b10║「元上座盡力拂開了也，直得純清絕點，如明鏡以含
J28nB202_p0075b11║空，照燭無私，似紅輪而印水，可以安家樂業、可以集
J28nB202_p0075b12║祉消殃，可以種未來勝因、可以維正法眼藏，父慈子
J28nB202_p0075b13║孝，各歸本然，日用行持，了無異念。且本然一句如何
J28nB202_p0075b14║道？須知義重恩深處，利刃剛刀割不開。」
J28nB202_p0075b15║明經朱季充請秉拂。「歲序星馳急，人情波底忙，千門
J28nB202_p0075b16║無壽藥，一鏡有秋霜。若欲志心求解脫，除非參叩大
J28nB202_p0075b17║覺王，且大覺王在什麼處？頭長三尺，不是趙州殿裏
J28nB202_p0075b18║底；項短二寸，豈干荊叟爛冬瓜？如是知、如是見、如是
J28nB202_p0075b19║信解，管取當前顯露，觸目現成，般若智圓，金剛體固，
J28nB202_p0075b20║壽算重重數不盡，福資歲歲集無涯。「忽有箇漢出來
J28nB202_p0075b21║道：『今日舉唱，將謂有驚群邁俗之談，原來如三家村
J28nB202_p0075b22║裏王長老念誦相似。』元上座心不負人，面無慚色，秪
J28nB202_p0075b23║輕輕向他道：『恰是。』何以如此？還錢就貨當行家，種穀
J28nB202_p0075b24║幾曾生豆麻？」
J28nB202_p0075b25║
J28nB202_p0075b26║
J28nB202_p0075b27║（海鹽縣馬門顧氏，法名超輝，捐貲助刻，祈保
J28nB202_p0075b28║先夫承溪公往生淨土，并自身壽命延長者。）
J28nB202_p0075b29║
J28nB202_p0075b30║百癡禪師語錄卷第十四終