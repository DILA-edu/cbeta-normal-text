J28nB202_p0086b01║百癡禪師語錄卷第十七
J28nB202_p0086b02║嗣法門人超宣等編
J28nB202_p0086b03║拈古
J28nB202_p0086b04║舉世尊初生，一手指天，一手指地，周行七步，目顧四
J28nB202_p0086b05║方，云：「天上天下，惟我獨尊。」雲門偃云：「我當時若見，一
J28nB202_p0086b06║棒打殺與狗子喫，貴圖天下太平。」
J28nB202_p0086b07║拈云：「為眾竭力，禍出私門。」
J28nB202_p0086b08║舉世尊一日陞座，大眾集定，文殊白椎，云：「諦觀法王
J28nB202_p0086b09║法，法王法如是。」世尊便下座。
J28nB202_p0086b10║拈云：「大似赤眼撞著火柴頭，然雖如是，放過則彼
J28nB202_p0086b11║此作家，簡點則二俱失利，具眼者請端的看。」
J28nB202_p0086b12║舉世尊在靈山會上拈花示眾，是時眾皆默然，惟迦
J28nB202_p0086b13║葉破顏微笑，世尊云：「吾有正法眼藏涅槃妙心實相
J28nB202_p0086b14║無相微妙法門，不立文字，教外別傳，囑付摩訶迦葉。」
J28nB202_p0086b15║拈云：「瞿曇老子好不丈夫，直至如今藏身無地。迦
J28nB202_p0086b16║葉雖則動絃別曲，爭奈鐵枷安在項上了也？還有
J28nB202_p0086b17║免得此過者麼？直饒有，也只是箇淈𣸩漢。」
J28nB202_p0086b18║舉阿難問迦葉云：「世尊傳金襴外，別傳何物？」迦葉召
J28nB202_p0086b19║阿難，難應諾，迦葉云：「倒卻門前剎竿著。」
J28nB202_p0086b20║拈云：「盡道阿難被迦葉熱謾，殊不知迦葉被阿難
J28nB202_p0086b21║勘破。」
J28nB202_p0086b22║舉六祖因風颺剎旛，有二僧對論，一云風動、一云旛
J28nB202_p0086b23║動，往復未契理。祖云：「不是風動、不是旛動，仁者心動。」
J28nB202_p0086b24║拈云：「還知祖師落處麼？書頭教娘勤作息，書尾教
J28nB202_p0086b25║娘莫瞌睡，中間一句不成文，無限相思華雨淚。」
J28nB202_p0086b26║舉代宗皇帝問忠國師云：「百年後所須何物？」忠云：「與
J28nB202_p0086b27║老僧造箇無縫塔。」帝云：「請師塔樣。」忠良久，云：「會麼？」帝
J28nB202_p0086b28║云：「不會。」忠云：「吾有付法弟子耽源卻諳此事、請問之。」
J28nB202_p0086b29║後詔問源，源乃頌云：「湘之南，潭之北，中有黃金充一
J28nB202_p0086b30║國，無影樹下合同船，琉璃殿上無知識。」
J28nB202_p0086c01║拈云：「好箇塔樣，從古至今未曾有一箇半箇識得。
J28nB202_p0086c02║耽源與麼頌，非惟欺瞞皇帝，亦乃辜負國師。」
J28nB202_p0086c03║舉僧問馬祖：「離四句，絕百非，請師直指西來意。」祖云：
J28nB202_p0086c04║「我今日勞倦，不能為汝說，問取智藏去。」僧問藏，藏云：
J28nB202_p0086c05║「何不問和尚？」僧云：「和尚教來問。」藏云：「我今日頭痛，不
J28nB202_p0086c06║能為汝說，問取海兄去。」僧問海，海云：「我到這裏卻不
J28nB202_p0086c07║會。」僧舉似祖，祖云：「藏頭白，海頭黑。」
J28nB202_p0086c08║拈云：「這僧致箇問頭，機關太煞嶮峻，自非馬師父
J28nB202_p0086c09║子，未免無出身之路。雖然，還覺髑髏前著著中箭
J28nB202_p0086c10║麼？」
J28nB202_p0086c11║舉古德一日不赴堂，侍者請赴堂，德云：「我今日庄上
J28nB202_p0086c12║喫油餈飽。」者云：「和尚不曾出入。」德云：「汝去問庄主。」者
J28nB202_p0086c13║方出，忽見庄主歸謝和尚到莊喫油餈。
J28nB202_p0086c14║拈云：「賊是小人，智過君子。」
J28nB202_p0086c15║舉陸亙大夫問南泉云：「弟子家中於瓶內養得一鵝
J28nB202_p0086c16║兒，今來長大欲出此鵝，且不得打破瓶，亦不得損卻
J28nB202_p0086c17║鵝，未審有何方便？」泉召云：「大夫！」大夫應諾，泉云：「出也。」
J28nB202_p0086c18║拈云：「南泉老人雖則善赴來機，要且未解用劍刃
J28nB202_p0086c19║上事。倘或蓮峰門下，便與一擊粉碎，直使全身跳
J28nB202_p0086c20║出，動地驚天，豈不俊哉？何故聻？為人為教徹，殺人
J28nB202_p0086c21║須見血。」
J28nB202_p0086c22║舉丹霞於慧林寺遇天大寒，取木佛燒火向，院主訶
J28nB202_p0086c23║云：「何得燒我木佛？」霞以拄杖撥灰，云：「吾燒取舍利。」主
J28nB202_p0086c24║云：「木佛何有舍利？」霞云：「既無舍利，更取兩尊燒。」主自
J28nB202_p0086c25║後鬚眉墮落。
J28nB202_p0086c26║拈云：「丹霞燒木佛，無端無端；院主墮鬚眉，生受生
J28nB202_p0086c27║受。雖然彼此各自分明，未免使人胡猜亂卜。」驀呈
J28nB202_p0086c28║拄杖，云：「木佛已在這裏。」卓一卓，云：「燒卻了也。」復擲
J28nB202_p0086c29║下，云：「大家照顧眉毛好。」
J28nB202_p0086c30║舉僧問趙州：「萬法歸一，一歸何處？」州云：「我在青州作
J28nB202_p0087a01║一領布衫，重七斤。」
J28nB202_p0087a02║拈云：「趙州與麼答話，美則美矣，只是有些兒汗臭
J28nB202_p0087a03║氣。」
J28nB202_p0087a04║舉臨濟示眾云：「有一無位真人嘗在汝等面門出入，
J28nB202_p0087a05║未證據者看看。」時有僧問：「如何是無位真人？」濟下禪
J28nB202_p0087a06║床，擒住云：「道，道。」僧擬議，濟托開，云：「無位真人是什麼
J28nB202_p0087a07║乾屎橛？」
J28nB202_p0087a08║拈云：「臨濟放去較危，收來太速。若也識得，面門出
J28nB202_p0087a09║入是無位真人；若也未識，無位真人亦在面門出
J28nB202_p0087a10║入。識、未識且止，乾屎橛作麼生道？」
J28nB202_p0087a11║舉鼓山示眾云：「鼓山門下不得咳嗽。」時有僧咳嗽一
J28nB202_p0087a12║聲，山云：「作麼？」僧云：「傷風。」山云：「傷風即得。」
J28nB202_p0087a13║拈云：「鼓山雖慣習行醫，爭奈藥頭不驗。若是真正
J28nB202_p0087a14║具大方底手段，待他咳嗽一聲，便與頂門一鍼，直
J28nB202_p0087a15║令沉痾頓起，覓其病來處了不可得。」
J28nB202_p0087a16║舉芭蕉示眾云：「你有拄杖子，我與你拄杖子；你無拄
J28nB202_p0087a17║杖子，我奪卻你拄杖子。」溈山哲云：「大溈則不然，你有
J28nB202_p0087a18║拄杖子，我奪卻你拄杖子；你無拄杖子，我與你拄杖
J28nB202_p0087a19║子。」
J28nB202_p0087a20║拈云：「覿面提持，臨機與奪，二尊宿固不妨兵隨印
J28nB202_p0087a21║轉，別立一家，要且勞而無功，未識當人拄杖子在。
J28nB202_p0087a22║且作麼生是當人拄杖子？若也道得，非惟坐斷古
J28nB202_p0087a23║人舌頭，亦乃與天下衲僧出一口氣。」
J28nB202_p0087a24║舉瑞巖每日自喚主人翁，復自應諾，乃云：「惺惺著。」「諾。」
J28nB202_p0087a25║「他時後日莫受人瞞。」「諾。」
J28nB202_p0087a26║拈云：「潦倒瑞巖抱贓叫屈則且置，汝道他喚底惺
J28nB202_p0087a27║惺主人翁即今還在麼？」
J28nB202_p0087a28║舉洞山云：「一大藏教，秪是箇『之』字。」
J28nB202_p0087a29║拈云：「洞山恁麼道，恰似三家村教順朱底措大，有
J28nB202_p0087a30║甚可用處？殊不知，秪這箇『之』字，眼裏亦著他不得。」
J28nB202_p0087b01║舉僧問洞山：「如何是佛？」山云：「麻三斤。」
J28nB202_p0087b02║拈云：「向這裏會得去，見洞山則易，見自己則難。既
J28nB202_p0087b03║見洞山，為甚卻不見自己？」乃豎起拳，云：「看看：這箇
J28nB202_p0087b04║重多少？」
J28nB202_p0087b05║舉僧問法眼：「如何是曹源一滴水？」眼云：「是曹源一滴
J28nB202_p0087b06║水。」韶國師聞已豁然。
J28nB202_p0087b07║拈云：「法眼只有湛湛之波，且無滔滔之浪，惜乎國
J28nB202_p0087b08║師不善傍觀，無端向伊手裏淹殺。山僧則不然，如
J28nB202_p0087b09║何是曹源一滴水？驀頭便棒。若是箇漢，自然潑天
J28nB202_p0087b10║潑地別有生涯，向後兒孫亦不致寂寞。」
J28nB202_p0087b11║舉首山問僧：「與麼來者是什麼人？」僧云：「問者是阿誰？」
J28nB202_p0087b12║山云：「老僧。」僧便喝，山云：「向汝道是老僧，又惡發作甚
J28nB202_p0087b13║麼？」僧又喝，山云：「恰遇棒不在手。」僧云：「草賊大敗。」山云：
J28nB202_p0087b14║「今日又似得便宜，又似失便宜。」
J28nB202_p0087b15║拈云：「首山有入地之謀，這僧具衝天之略，雖然，兩
J28nB202_p0087b16║不相傷，未免二俱弄險，畢竟如何？雪後始知松柏
J28nB202_p0087b17║操，事難方見丈夫心。」
J28nB202_p0087b18║舉大愚芝示眾云：「大家相聚喫莖虀，若喚作一莖虀，
J28nB202_p0087b19║入地獄如箭射。」
J28nB202_p0087b20║拈云：「大小大愚，當門齒落也不知。」
J28nB202_p0087b21║舉五祖演云：「釋迦、彌勒，猶是他奴。且道：他是阿誰？」
J28nB202_p0087b22║拈云：「諸人還識得他麼？直饒識得面目分明，正好
J28nB202_p0087b23║勘過了打。」
J28nB202_p0087b24║舉古者云：「這一片田地分付來多時也，我立地待汝
J28nB202_p0087b25║搆去。」法眼云：「這一片田地分付來多時也，我坐待汝
J28nB202_p0087b26║搆去。」佛果云：「這一片田地分付來多時也，我今日當
J28nB202_p0087b27║眾慶懺。」
J28nB202_p0087b28║拈云：「三大老發明箇事，雖則徹底婆心，未免翻成
J28nB202_p0087b29║鈍置。山僧則不然，這一片田地分付來多時也，諸
J28nB202_p0087b30║人又在者裏覓箇甚麼？」遂拈拄杖打趁。
J28nB202_p0087c01║頌古
J28nB202_p0087c02║世尊初生，一手指天，一手指地，周行七步，目顧
J28nB202_p0087c03║四方，云：「天上天下，惟我獨尊。」
J28nB202_p0087c04║娘生面孔人皆見，自己眉毛落不知，慚愧風前光屈
J28nB202_p0087c05║突，得便宜是失便宜。
J28nB202_p0087c06║世尊於臘月八日明星出時廓然大悟，乃歎云：
J28nB202_p0087c07║「奇哉，一切眾生具有如來智慧德相，但以妄想
J28nB202_p0087c08║執著不能證得。」
J28nB202_p0087c09║忽睹明星眼著花，錯將人世亂糊搽，知他心行虧多
J28nB202_p0087c10║少，豈止區區效摝蝦？
J28nB202_p0087c11║世尊一日陞座，眾集定，文殊白椎，云：「諦觀法王
J28nB202_p0087c12║法，法王法如是。」世尊便下座。
J28nB202_p0087c13║養兒不孝爺心苦，未散家貲已蕩偷，流落一身歸去
J28nB202_p0087c14║也，悲風千古動人愁。
J28nB202_p0087c15║世尊因梵志論義，以一切不受為宗，遂云：「是見
J28nB202_p0087c16║受否？」志拂袖而去，至中途有省，回來謝過。
J28nB202_p0087c17║是見受否轉迷矇，驀忽知非辨己躬，夾路桃花風雨
J28nB202_p0087c18║後，馬蹄何處避殘紅？
J28nB202_p0087c19║世尊拈花。
J28nB202_p0087c20║鬧市颺碌磚，冤頭定打著，幸自可憐生，至今鳴嚗嚗。
J28nB202_p0087c21║女子出定。
J28nB202_p0087c22║出與不出，孰真孰假？官不容針，私通車馬，女子瞿曇，
J28nB202_p0087c23║可知禮也。
J28nB202_p0087c24║《法華經》云：「是法住法位，世間相常住。」
J28nB202_p0087c25║是法住法位，世間相常住，雲自帝鄉飛，水歸江漢去。
J28nB202_p0087c26║達磨云：「吾住世非久，誰得吾正宗者？出來與汝
J28nB202_p0087c27║證明。」最後二祖出，禮三拜，依位而立，磨云：「汝得
J28nB202_p0087c28║吾髓。」
J28nB202_p0087c29║鐵枷欲卸力無從，逼令兒曹逐款供，拜立謾云真得
J28nB202_p0087c30║髓，洪波近處有蟠龍。
J28nB202_p0088a01║鳥窠禪師因侍者欲辭去，問云：「汝今何往？」者云：
J28nB202_p0088a02║「往諸方學佛法去。」窠云：「若是佛法，吾此間亦有
J28nB202_p0088a03║少許。」遂於身上拈起布毛吹之，者領悟。
J28nB202_p0088a04║幸然無事可相安，擬欲尋思去路難，驀地一吹風電
J28nB202_p0088a05║急，山崩海裂黑漫漫。
J28nB202_p0088a06║青原因僧問：「如何是佛法大意？」云：「廬陵米作麼
J28nB202_p0088a07║價？」
J28nB202_p0088a08║廬陵米作麼價？有來繇，沒縫罅，若於貴賤起論量，笑
J28nB202_p0088a09║殺三山陳上舍。
J28nB202_p0088a10║慧忠國師一日喚侍者，者應諾。如是三喚皆應
J28nB202_p0088a11║諾，師云：「將謂吾辜負汝，卻是汝辜負吾。」
J28nB202_p0088a12║頻呼的意誰能會？老倒渾身帶水泥。何似江南三月
J28nB202_p0088a13║節？空山一路鷓鴣啼。
J28nB202_p0088a14║馬祖云：「即心即佛。」又云：「非心非佛。」
J28nB202_p0088a15║收得一籮粟，造成兩樣餈，無錢隨買去，喫了便忘饑。
J28nB202_p0088a16║百丈再參馬祖，侍立，次祖視繩床角拂子，丈云：
J28nB202_p0088a17║「即此用，離此用。」祖云：「汝向後開兩片皮，將何為
J28nB202_p0088a18║人？」丈取拂子豎起，祖云：「即此用，離此用。」丈掛拂
J28nB202_p0088a19║子於舊處，祖震威一喝，丈直得三日耳聾。
J28nB202_p0088a20║一喝透穿髑髏底，全機喪盡非關耳，轟轟烈烈海天
J28nB202_p0088a21║昏，殃累兒孫鬧亂起。
J28nB202_p0088a22║南泉因兩堂爭貓，乃提起云：「道得即不斬。」眾無
J28nB202_p0088a23║對，泉便斬之。趙州自外至，泉舉前話，州脫草履
J28nB202_p0088a24║安頭上而出，泉云：「子若在，即救得貓兒也。」
J28nB202_p0088a25║揭開正眼無人會，按下霜刀令已行，救得來遲都末
J28nB202_p0088a26║論，貍頭依舊角崢嶸。
J28nB202_p0088a27║藥山久不陞座，院主白云：「大眾久思示誨，請和
J28nB202_p0088a28║尚為眾說法。」山令打鐘至座前，便歸方丈。主隨
J28nB202_p0088a29║後問故，山云：「經有經師、論有論師，爭怪得老僧？」
J28nB202_p0088a30║不惜從前兩道眉，全提曲引秪為伊，分明月在梅花
J28nB202_p0088b01║上，看到梅華早已遲。
J28nB202_p0088b02║黃檗示眾云：「汝等盡是噇酒糟漢，與麼行腳何
J28nB202_p0088b03║處有？今日還知大唐國裏無禪師麼？」時有僧問：
J28nB202_p0088b04║「諸方尊宿匡徒領眾又作麼生？」檗云：「不道無禪，
J28nB202_p0088b05║秪是無師。」
J28nB202_p0088b06║手握乾坤劍，胸藏日月旗，機先嘗展演，佛祖莫能窺。
J28nB202_p0088b07║噇酒糟漢知不知？大唐國裏無禪師。
J28nB202_p0088b08║趙州因僧問：「如何是祖師西來意？」云：「庭前柏樹
J28nB202_p0088b09║子。」
J28nB202_p0088b10║枝頭底意分明在，徹體還他老趙州，跛鱉盲龜如不
J28nB202_p0088b11║薦，且看投子道油油。
J28nB202_p0088b12║趙州因僧問：「狗子還有佛性也無？」云：「無。」
J28nB202_p0088b13║狗子佛性無，山魈冷夜呼，聽他終礙汝，識得莫冤吾。
J28nB202_p0088b14║溈山示眾云：「老僧百年後，向山下作一頭水牯
J28nB202_p0088b15║牛，左脅書五字云『溈山僧某甲』。若喚作溈山僧，
J28nB202_p0088b16║又是水牯牛；喚作水牯牛，又是溈山僧。喚作什
J28nB202_p0088b17║麼即得？」
J28nB202_p0088b18║不是溈山不是牛，煙花三月下楊州，孤帆遠影碧空
J28nB202_p0088b19║盡，惟見長江天際流。
J28nB202_p0088b20║臨濟問黃檗：「如何是佛法的的大意？」檗便打。如
J28nB202_p0088b21║是三問皆被打，遂辭檗。至大愚，言下開悟，卻回
J28nB202_p0088b22║舉前話，檗云：「者大愚饒舌，待來與他一頓。」濟云：
J28nB202_p0088b23║「說甚待來？」遂打檗一掌。
J28nB202_p0088b24║白虎當頭凶未險，羅睺入命禍臨身，哪吒面目突然
J28nB202_p0088b25║現，便作驢鳴狗吠人。
J28nB202_p0088b26║臨濟在黃檗栽松，次檗云：「深山裏，栽許多松作
J28nB202_p0088b27║什麼？」濟云：「一、與山門作境致，二、與後人作標榜。」
J28nB202_p0088b28║道了，以钁頭𡎺地三下，檗云：「雖然如是，子已喫
J28nB202_p0088b29║吾三十棒了也。」濟又𡎺地三下，噓一噓，檗云：「吾
J28nB202_p0088b30║宗到汝，大興於世。」
J28nB202_p0088c01║钁頭連築露鋒鋩，氣宇驚群孰敢當？知子良哉莫若
J28nB202_p0088c02║父，宗風亙古自堂皇。
J28nB202_p0088c03║臨濟出世後，唯以棒喝示徒，凡見僧入門便喝。
J28nB202_p0088c04║據令聲前我獨雄，橫驅萬里疾雷風，誰知無限傷心
J28nB202_p0088c05║處？敗產亡家在此中。
J28nB202_p0088c06║靈雲見桃花悟道，有偈云：「三十年來尋劍客，幾
J28nB202_p0088c07║回落葉又抽枝，自從一見桃花後，直至如今更
J28nB202_p0088c08║不疑。」玄沙云：「諦當甚諦，當敢保老兄未徹在。」
J28nB202_p0088c09║桃花一見眼如盲，未徹言前事已生，路遠夜長休點
J28nB202_p0088c10║火，大家吹滅暗中行。
J28nB202_p0088c11║俱胝和尚，凡有所問，惟豎一指。
J28nB202_p0088c12║活計些兒得便休，全身獨踞嫠峰頭，任他塞北江南
J28nB202_p0088c13║亂，我只安然一併收。
J28nB202_p0088c14║興化謂克賓云：「汝不久為唱導之師。」賓云：「不入
J28nB202_p0088c15║這保社。」化云：「會了不入？不會了不入？」賓云：「總不
J28nB202_p0088c16║與麼。」化便打，云：「克賓維那法戰不勝，罰錢五貫，
J28nB202_p0088c17║設饡飯一堂。」次日自白槌云：「克賓維那法戰不
J28nB202_p0088c18║勝，不得喫飯。」即趁出院。
J28nB202_p0088c19║臨場不變驅耕手，肯諾私恩半點無，負屈誰能甘此
J28nB202_p0088c20║去？太行山上賊心麤。
J28nB202_p0088c21║昔有婆子供養一庵主，經二十年，嘗令女子送
J28nB202_p0088c22║飯給侍。一日，令女子抱定云：「正與麼時如何？」主
J28nB202_p0088c23║云：「枯木倚寒巖，三冬無煖氣。」女子歸舉似婆，婆
J28nB202_p0088c24║云：「我二十年只供養得箇俗漢。」遂發起燒卻庵。
J28nB202_p0088c25║與麼來時脫體彰，承言那許共商量？面皮拗轉前情
J28nB202_p0088c26║斷，直令伊身沒處藏。
J28nB202_p0088c27║疏山問大溈：「承聞和尚道：『有句無句，如藤倚樹。』
J28nB202_p0088c28║是否？」溈云：「是。」山云：「忽遇樹倒藤枯，句歸何處？」溈
J28nB202_p0088c29║放下泥盤，呵呵大笑，歸方丈。山後到明招，舉前
J28nB202_p0088c30║話問，招云：「卻使溈山笑轉新。」山大悟，云：「溈山元
J28nB202_p0089a01║來笑裏有刀。」
J28nB202_p0089a02║有句無句，如藤倚樹，象骨峰前弄鱉鼻。樹倒藤枯，句
J28nB202_p0089a03║歸何處？砒礵合藥吞將去。呵呵大笑可憐生，無限平
J28nB202_p0089a04║人血滿地。血滿地，疏山果爾難逃避。
J28nB202_p0089a05║巖頭作渡，次一日因一婆子抱兒來，云：「呈橈舞
J28nB202_p0089a06║棹則不問，且道婆手中兒甚處得來？」頭便打，婆
J28nB202_p0089a07║云：「婆生七子，六箇不遇知音，秪者一箇也不消
J28nB202_p0089a08║得。」便拋向水中。
J28nB202_p0089a09║一句當機削謂情，棒頭驀點古風清，湖邊撒手空歸
J28nB202_p0089a10║去，冷落孤光畫不成。
J28nB202_p0089a11║雲門因僧問：「如何是雲門一曲？」云：「臘月二十五。」
J28nB202_p0089a12║雲門曲調越尖新，不待聲飛繞棟塵，隔嶺幾多人錯
J28nB202_p0089a13║聽？扶箏入幕鼓陽春。
J28nB202_p0089a14║雲門因僧問：「如何是超佛越祖之談？」云：「餬餅。」
J28nB202_p0089a15║餬餅團團驀面酬，箇中滋味若為周，衲僧到此能吞
J28nB202_p0089a16║啗，佛祖當前一筆勾。
J28nB202_p0089a17║首山拈竹篦示眾，云：「喚作竹篦則觸，不喚作竹
J28nB202_p0089a18║篦則背，且道：喚作甚麼？」
J28nB202_p0089a19║覿面揮來電火馳，主家立處十分危，當人不有孔明
J28nB202_p0089a20║作，殺活縱橫總任伊。
J28nB202_p0089a21║問答機緣
J28nB202_p0089a22║僧問：「霜風撲面來時如何？」師云：「僧堂內向火去。」僧問
J28nB202_p0089a23║訊出，師隨後打，云：「更助汝一片柴。」
J28nB202_p0089a24║師同心谷敘話，次谷云：「師後日若入地獄，我來做箇
J28nB202_p0089a25║侍者。」師云：「地獄汝去不得。」谷云：「秪要師肯。」師云：「忽遇
J28nB202_p0089a26║牛頭馬面來，汝將何支遣？」谷無語，師云：「情知汝去不
J28nB202_p0089a27║得。」
J28nB202_p0089a28║問：「弓弦上走馬是什麼人？」師打云：「灼然是什麼人？」僧
J28nB202_p0089a29║擬議，師又打。僧進前立，師云：「還在這裏棲泊在。」遂連
J28nB202_p0089a30║打出。
J28nB202_p0089b01║師問僧：「甚處來？」僧云：「菩提寺看梅花來。」師云：「菩提本
J28nB202_p0089b02║無樹，為什麼有梅花？」僧下語不契，師代云：「今日親到
J28nB202_p0089b03║菩提。」
J28nB202_p0089b04║尼問：「弟子累年做工夫都不得力，如今只是念佛。」師
J28nB202_p0089b05║云：「佛即今在什麼處？」尼云：「秪在現前。」師云：「現前底意
J28nB202_p0089b06║作麼生？」尼無語，師乃打一拂子。
J28nB202_p0089b07║問：「如何是千年古路？」師云：「不礙往來人。」
J28nB202_p0089b08║師問僧：「那裏來？」云：「朝海來。」師云：「見觀世音麼？」僧無語，
J28nB202_p0089b09║師打云：「隨波逐浪漢。」
J28nB202_p0089b10║居士求開示，師舉拂，云：「會麼？」士無語，師云：「吾無隱乎
J28nB202_p0089b11║爾。」士乞偈，師書云：「吾無隱乎爾，一句全提明的旨，仙
J28nB202_p0089b12║桂花開萬緌黃，亂鴉啼入秋林裏。君不見？昔年山谷
J28nB202_p0089b13║老古錐，因茲打落當門齒。」
J28nB202_p0089b14║問：「如何是賓中賓？」師云：「終日外邊尋。」「如何是賓中主？」
J28nB202_p0089b15║師云：「草鞋不離己。」「如何是主中賓？」師云：「寒山逢拾得。」
J28nB202_p0089b16║「如何是主中主？」師打云：「看取令行時。」
J28nB202_p0089b17║問：「達磨既來東土，為何隻履西歸？」師云：「熟處難忘。」
J28nB202_p0089b18║居士問：「大事未明，如喪考妣，為什麼大事已明，亦如
J28nB202_p0089b19║喪考妣？」師云：「我獨於此切。」
J28nB202_p0089b20║問：「破砂盆意旨如何？」師云：「架上鐵燈盞。」云：「學人不會。」
J28nB202_p0089b21║師云：「密庵過去久矣。」
J28nB202_p0089b22║問：「古人道：『千里已相見。』即今相見作麼生？」師云：「兩眼
J28nB202_p0089b23║對兩眼。」僧喝，師便打。僧連喝，師云：「三喝四喝後如何？」
J28nB202_p0089b24║僧無語，師復打。僧禮拜出，云：「識得了也。」師不理。
J28nB202_p0089b25║問：「古路從來不須鋤，和尚今日為什麼全身入草？」師
J28nB202_p0089b26║云：「被闍黎帶累。」
J28nB202_p0089b27║居士問：「若以須彌為壽，須彌高而有頂，未審和尚以
J28nB202_p0089b28║何為壽？」師云：「今日念七。」士禮拜，云：「權借虛空獻法王
J28nB202_p0089b29║去也。」師云：「不勞讚歎。」
J28nB202_p0089b30║師問僧：「鎮州出大蘿蔔頭，如何是蘿蔔頭？」僧豎拳，云：
J28nB202_p0089c01║「秪是這箇。」師云：「趙州𠰚。」云：「全身亦在裏許。」師云：「放汝
J28nB202_p0089c02║三十棒。」
J28nB202_p0089c03║問：「如何是蓮峰境？」師云：「修竹四圍。」僧禮拜，師云：「何不
J28nB202_p0089c04║問境中人？」僧便問，師打云：「汝隨我轉。」
J28nB202_p0089c05║僧入門擬問，師約住，云：「問話須禮拜始得。」僧躊躇，師
J28nB202_p0089c06║云：「禮拜也不肯，問什麼話？出去。」僧轉身而出，師連打，
J28nB202_p0089c07║云：「這裏不得放過。」
J28nB202_p0089c08║居士問：「莫謂無心云是道，無心猶隔一重關，隔那重
J28nB202_p0089c09║關？請師指示。」師打云：「秪隔這一重。」士云：「殺人刀，活人
J28nB202_p0089c10║劍，如何是殺活底意旨？」師又打。士云：「棒頭有眼明如
J28nB202_p0089c11║日，大地因何黑似漆？」師復打，云：「是汝眼華。」
J28nB202_p0089c12║收飯僧求開示，師驀豎拳，云：「向這裏會。」云：「離了此，又
J28nB202_p0089c13║作麼生？」師云：「將謂別有在。」僧禮拜，師示偈云：「向這裏
J28nB202_p0089c14║會，頭頭不昧，更欲別求，百千里外。禮拜去也知未知？
J28nB202_p0089c15║擔荷還須骨力兒。」
J28nB202_p0089c16║師問僧：「貴處那裏？」云：「沙縣。」師云：「向這裏撒一把看。」云：
J28nB202_p0089c17║「弟子初機不會，請和尚直指。」師打云：「山僧的是沙縣
J28nB202_p0089c18║人。」
J28nB202_p0089c19║問：「能死不能活時如何？」師打云：「正好喫棒。」「能活不能
J28nB202_p0089c20║死時如何？」師又打云：「亦好喫棒。」僧禮拜，師云：「汝即今
J28nB202_p0089c21║是死？是活？」僧一喝，師連棒打出。
J28nB202_p0089c22║問：「弟子初出家，乞和尚指箇門路。」師云：「汝適纔從那
J28nB202_p0089c23║裏來？」云：「府城來。」師云：「已識得門路了也。」僧無語，師云：
J28nB202_p0089c24║「且坐喫茶。」
J28nB202_p0089c25║二僧參，師云：「陣勢已圓，莫有作家戰客麼？出眾相見。」
J28nB202_p0089c26║一僧云：「某甲今日特從普明來。」師云：「原來是箇販私
J28nB202_p0089c27║鹽漢。」僧禮拜，師云：「放過即不可。」便打出。一僧云：「某甲
J28nB202_p0089c28║不從普明來。」師云：「爭奈公驗無憑何。」亦打出。
J28nB202_p0089c29║居士問：「向上一路，千聖不傳，如何是向上一路？」師云：
J28nB202_p0089c30║「汝且向下立。」士云：「請慈悲指出。」師云：「千聖不傳。」
J28nB202_p0090a01║師問僧：「甚處住？」云：「天堂。」師云：「既在天堂，為什麼擔枷
J28nB202_p0090a02║帶鎖路上走？」僧無對，師云：「汝且道：天堂主人還有罪
J28nB202_p0090a03║過麼？」僧亦無對，師打云：「這一棒合是他喫。」
J28nB202_p0090a04║問：「和尚如何得到雪坪境？」師云：「筍輿一隻兩人舁。」云：
J28nB202_p0090a05║「既到雪坪，未審有何祥瑞？」師云：「白豆花開絡緯啼。」云：
J28nB202_p0090a06║「將甚麼利眾？」師云：「看取拄杖子。」
J28nB202_p0090a07║問：「不是心，不是佛，不是物。」師急索云：「是甚麼？」僧無語，
J28nB202_p0090a08║師便打。僧云：「請和尚安名。」師云：「山僧為汝安名也。」遂
J28nB202_p0090a09║連棒打出。
J28nB202_p0090a10║問：「如何是應時及節句？」師云：「山空松子落。」
J28nB202_p0090a11║問：「如何是百山峰前句？」師云：「險。」
J28nB202_p0090a12║問：「明白處請師指示。」師云：「此去府城不遠。」
J28nB202_p0090a13║居士問：「如何是諸佛開口不得處？」師熟視，良久，云：「山
J28nB202_p0090a14║僧亦開口不得。」
J28nB202_p0090a15║問：「某甲要南山結茅，就和尚乞一擔棕。」師云：「是汝挑
J28nB202_p0090a16║不起。」云：「某甲挑得。」師打一拂子，云：「作麼生？」僧佇立，師
J28nB202_p0090a17║云：「灼然是汝挑不起。」
J28nB202_p0090a18║問：「如何是佛？」師舉拄杖。「如何是法？」師便打。「如何是僧？」
J28nB202_p0090a19║師又打云：「自己也不識。」云：「三寶蒙師指，當陽事若何？」
J28nB202_p0090a20║師復打。
J28nB202_p0090a21║師問僧：「貴處那裏？」云：「泉州。」師云：「近日有人道洛陽橋
J28nB202_p0090a22║撞倒東西塔，汝還知麼？」云：「和尚尊重。」師云：「未在更道。」
J28nB202_p0090a23║僧喝，師云：「再喝看。」云：「不隨和尚轉。」師休去。少頃，僧問：
J28nB202_p0090a24║「和尚親從金粟來，未審金粟有何言句？」師便打。云：「向
J28nB202_p0090a25║上還有事也無？」師又打。云：「畢竟作麼生？」師復打，僧轉
J28nB202_p0090a26║身而出。茶後敘話，次師云：「汝如今要那裏去？」云：「浙中。」
J28nB202_p0090a27║師云：「浦城關難過。」云：「也不妨得。」師云：「或有人與汝索
J28nB202_p0090a28║公驗又作麼生？」云：「他家自有通霄路。」師云：「此是古人
J28nB202_p0090a29║用過底。」僧又云：「他家自有通霄路。」師云：「假雞聲韻難
J28nB202_p0090a30║瞞我。」
J28nB202_p0090b01║居士問：「三世諸佛安身在什麼處？」師舉拂，云：「會麼？」士
J28nB202_p0090b02║云：「拂子前見，拂子後見。」師云：「莫作這般見解。」士云：「不
J28nB202_p0090b03║作這般見解是如何？」師云：「喚作拂子得麼？」士云：「不喚
J28nB202_p0090b04║作拂子，和尚喚作甚麼？」師云：「山僧不識。」士云：「弟子亦
J28nB202_p0090b05║不識。」師云：「我不識、汝不識，親切處道一句看。」士云：「鼻
J28nB202_p0090b06║孔下頭垂。」師頷之。
J28nB202_p0090b07║問：「一切法界海如何過？」師云：「看取把梢人。」
J28nB202_p0090b08║問：「久戰沙場，如何功名不成就？」師云：「不到烏江畔，知
J28nB202_p0090b09║君未肯休。」
J28nB202_p0090b10║問：「如何是太平家風？」師云：「粗拳一頓。」云：「此外還有也
J28nB202_p0090b11║無？」師云：「負恩者多。」
J28nB202_p0090b12║僧豎拳，云：「是何宗旨？請師道道。」師打云：「與汝相見。」云：
J28nB202_p0090b13║「杓柄在金粟手裏，為甚卻在太平？」師又打云：「汝還不
J28nB202_p0090b14║知那？」云：「可許某甲進一步否？」師云：「許。」云：「某甲有一問
J28nB202_p0090b15║請師答。」師復打。
J28nB202_p0090b16║師問僧：「那裏人？」云：「漳浦。」師云：「是我鄉里也，還帶得我
J28nB202_p0090b17║鄉信來麼？」云：「帶得來。」師云：「何不拈出？」僧豎拳，師云：「此
J28nB202_p0090b18║猶是途中揀來底。」云：「和尚認不得那？」師休去。
J28nB202_p0090b19║居士問：「和尚行繇云：『因事逃出。』未審為什麼事？」師云：
J28nB202_p0090b20║「愁人莫向愁人說。」士云：「但說何妨。」師云：「說向愁人愁
J28nB202_p0090b21║殺人。」
J28nB202_p0090b22║問：「無說無傳，如何是真說真傳？」師云：「恰值牙痛。」
J28nB202_p0090b23║因盜佛臟者，師設問云：「常啼菩薩賣心肝，為什麼如
J28nB202_p0090b24║來不肯捨？」自代云：「事難方見丈夫心。」「又，既是太平，為
J28nB202_p0090b25║什麼有賊捉？」代云：「禍入慎家之門。」「又，劈開佛祖肝腸，
J28nB202_p0090b26║正是作家手段，為什麼喚他作賊？」代云：「眾眼難瞞。」
J28nB202_p0090b27║二僧參，師云：「二人同行，鼻孔那箇最重？」一僧云：「和尚
J28nB202_p0090b28║試定當看。」師云：「卻是汝重些。」僧云：「莫塗污人好。」師復
J28nB202_p0090b29║顧一僧，云：「汝又作麼生？」僧喝，師云：「洎不問過。」
J28nB202_p0090b30║問：「不到水窮雲盡處，爭知覿面是檀郎？如何是檀郎？」
J28nB202_p0090c01║師云：「頭不梳，面不洗。」
J28nB202_p0090c02║問：「如何是祖師心印？」師云：「籕字不成文。」「如何是清淨
J28nB202_p0090c03║話頭？」師云：「茅坑籌子，七橫八豎。」
J28nB202_p0090c04║問：「獅子出窟時如何？」師云：「嚇殺闍黎。」僧擬議，師便推
J28nB202_p0090c05║出。僧次日乞偈，師示云：「牙如劍樹，眼如鈴突，出頭來，
J28nB202_p0090c06║海嶽驚。百獸聞風何避處？終須腦裂任橫行。」
J28nB202_p0090c07║問：「七七前，明不離暗；七七後，暗不離明。政當七七之
J28nB202_p0090c08║期，明暗兩忘時如何？」師云：「逢人但恁麼舉。」云：「隆冬嚴
J28nB202_p0090c09║寒，伏惟和尚珍重。」師云：「逢人但恁麼舉。」云：「庭前柏樹
J28nB202_p0090c10║翠蒼蒼，江上梅花春漏洩。」師云：「逢人但恁麼舉。」
J28nB202_p0090c11║問：「如何是和尚家風？」師云：「客來無款待，一盞白蒿湯。」
J28nB202_p0090c12║僧禮拜，云：「勘破了也。」師云：「上座家風作麼生？」僧豎拳，
J28nB202_p0090c13║師云：「卻是山僧勘破汝。」
J28nB202_p0090c14║問：「南泉斬貓，意旨如何？」師打一棒，云：「會麼？」云：「斬後如
J28nB202_p0090c15║何？」師云：「汝是死漢。」
J28nB202_p0090c16║師入堂，呈拄杖，云：「垂鉤四海為釣獰龍，政當恁麼時，
J28nB202_p0090c17║莫有上釣者麼？」眾下語不契，師云：「擬釣獰龍，蝦蟹也
J28nB202_p0090c18║不遇。」便轉身出。
J28nB202_p0090c19║又一晚，舉拄杖，云：「拄杖子要賣與人，有要者請出來
J28nB202_p0090c20║還價。」一僧作掀桌勢，師云：「莫攙行奪市。」一僧云：「不勞
J28nB202_p0090c21║拈出。」師云：「不是買客。」一僧云：「勘破了也。」師云：「勘破箇
J28nB202_p0090c22║甚麼？」僧喝，師云：「勘破了也。」少頃，云：「既無人買，且退去，
J28nB202_p0090c23║明日再商量。」
J28nB202_p0090c24║問：「春日鞭泥牛，過在什麼處？」師云：「為伊蹄角不全。」云：
J28nB202_p0090c25║「忽然蹄角俱全時如何？」師云：「春光任踏爛。」僧無語，師
J28nB202_p0090c26║打云：「泥牛！泥牛！」僧禮拜，師云：「墮也，墮也。」
J28nB202_p0090c27║師問僧：「那裏來？」云：「天童來。」師云：「玲瓏巖上一句作麼
J28nB202_p0090c28║生道？」僧喝，師云：「好好借問，亂叫作甚麼？」僧無語，師便
J28nB202_p0090c29║打。
J28nB202_p0090c30║問：「疋馬單鎗直入時如何？」師云：「山僧退身三步。」僧喝，
J28nB202_p0091a01║師云：「喝後聻？」僧又喝，師拈棒打，僧走出，師云：「何曾解
J28nB202_p0091a02║恁麼來？」
J28nB202_p0091a03║問：「一大藏教如何演唱？」師云：「碧斑邠豹剝，當滴帝都
J28nB202_p0091a04║丁。」云：「某甲不會。」師云：「玉篇裏看取。」
J28nB202_p0091a05║問：「疑團擊碎時如何？」師云：「大地一輪紅。」云：「龍得水時
J28nB202_p0091a06║添意氣，虎逢山色長威獰。」師云：「未是汝境界。」僧禮拜，
J28nB202_p0091a07║師云：「果然，果然。」
J28nB202_p0091a08║師問童子明普云：「汝解唱山歌麼？」云：「不是我境界。」師
J28nB202_p0091a09║云：「如何是汝境界？」云：「替和尚敲背。」師云：「可惜敲不著
J28nB202_p0091a10║我痛處。」普連拳敲云：「和尚還知痛麼？」師笑云：「這小驢
J28nB202_p0091a11║兒也會亂做在。」
J28nB202_p0091a12║一日收碗，次師云：「除卻碗內底與汝喫。」云：「不喫。」師云：
J28nB202_p0091a13║「為什麼不喫？」云：「從來不餓。」少頃，普喫飯，師云：「汝道從
J28nB202_p0091a14║來不餓，即今喫作甚麼？」云：「和尚錯會不少。」師休去。
J28nB202_p0091a15║問：「黃花為什麼九月開？」師云：「不戀秋色老，嬾與群芳
J28nB202_p0091a16║同。」
J28nB202_p0091a17║問：「一箭中的時如何？」師云：「許汝好手。」僧禮拜，師云：「還
J28nB202_p0091a18║我箭來。」僧無語，師云：「箭也無，說什麼中的？」便打出。
J28nB202_p0091a19║問：「丹霞燒木佛，院主因何墮鬚眉？」師云：「實無此事，莫
J28nB202_p0091a20║謗古人好。」云：「爭奈公案現在？」師云：「一人傳虛，萬人傳
J28nB202_p0091a21║實。」
J28nB202_p0091a22║師問僧：「貴處那裏？」云：「楊州。」師云：「腰纏十萬貫，騎鶴上
J28nB202_p0091a23║楊州，汝作麼生會？」云：「有意氣時添意氣，不風流處也
J28nB202_p0091a24║風流。」師云：「即今事作麼生？」僧一喝，拂袖而行，師云：「且
J28nB202_p0091a25║來喫茶。」云：「也不消得。」師休去。
J28nB202_p0091a26║師一晚堂前大叫，云：「外面有賊，大家快出來。」眾默然
J28nB202_p0091a27║不動，師云：「苦哉，更無一箇解捉賊。」便歸方丈。
J28nB202_p0091a28║問：「廓然無聖，為甚金粟有五聖？」師云：「官不容針，私通
J28nB202_p0091a29║車馬。」
J28nB202_p0091a30║弘祖改號英山，師問：「如何是英山？」云：「巍巍獨露。」師云：
J28nB202_p0091b01║「如何是弘祖？」云：「十年後，此話大行。」師云：「偶爾成文。」云：
J28nB202_p0091b02║「釋迦老子三藏十二部也是偶爾成文。」師云：「汝見箇
J28nB202_p0091b03║什麼道理敢與麼道？」祖無語，師云：「將成九仞之山，猶
J28nB202_p0091b04║欠一簣之土。」
J28nB202_p0091b05║問：「如何是奪人不奪境？」師云：「無汝出氣處。」「如何是奪
J28nB202_p0091b06║境不奪人？」師云：「陣雲橫海上。」「如何是人境兩俱奪？」師
J28nB202_p0091b07║云：「暮雲千里色，若箇不傷心。」「如何是人境俱不奪？」師
J28nB202_p0091b08║云：「林中觀易罷，溪上對鷗閒。」云：「某甲卻不恁麼道。」師
J28nB202_p0091b09║云：「情知汝恁麼也。」僧進語，師便打。
J28nB202_p0091b10║新到三位參，師云：「三人同行，必有一智，那一箇是智
J28nB202_p0091b11║底？」僧俱無語，師云：「隨群逐隊漢。」
J28nB202_p0091b12║問：「如何是道？」師云：「腳下看取。」云：「如何是西來意？」師云：
J28nB202_p0091b13║「白雪飄空。」僧無語，師云：「凍殺也不知。」
J28nB202_p0091b14║居士問：「抬頭正眼，佛祖家風，劈面提持，明星意旨，如
J28nB202_p0091b15║何是明星意旨？」師以拂子打圓相，云：「還見麼？」士云：「某
J28nB202_p0091b16║甲有箇會處。」師云：「作麼生會？」士云：「三箇柴頭品字煨，
J28nB202_p0091b17║團圞共說無生話。」師云：「不如禮拜好。」
J28nB202_p0091b18║居士問：「廣額屠兒，放下屠刀，立地成佛。弟子即今無
J28nB202_p0091b19║刀，還解成佛否？」師云：「只要居士承當去。」士沉吟，師云：
J28nB202_p0091b20║「擬著即差。」少頃，士舉偈云：「本來無罣礙，不必云休了，
J28nB202_p0091b21║風生水起波，雲散月仍皎。」師云：「如何是仍皎底月？」士
J28nB202_p0091b22║又沉吟。師隨示偈云：「風生水起波，雲散月仍皎，句裏
J28nB202_p0091b23║有淆訛，機先薦便了。君不見？放下屠刀廣額兒，成佛
J28nB202_p0091b24║只在剎那時。丈夫漢，莫自欺，世事茫茫徒爾為。」士欣
J28nB202_p0091b25║然禮退。
J28nB202_p0091b26║
J28nB202_p0091b27║（安慶府懷寧縣信官李魯相同眾居士
J28nB202_p0091b28║捐貲助刻，祈合家平康，百事如意者。）
J28nB202_p0091b29║
J28nB202_p0091b30║百癡禪師語錄卷第十七終