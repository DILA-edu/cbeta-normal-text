J28nB202_p0091c01║百癡禪師語錄卷第十八
J28nB202_p0091c02║嗣法門人超宣等編
J28nB202_p0091c03║法語上
J28nB202_p0091c04║示超方張居士
J28nB202_p0091c05║生為世間偉男子，既信當人分上有此一件事，須是
J28nB202_p0091c06║發大勇猛、大精進，向父母未生已前直下一踏到底，
J28nB202_p0091c07║如金翅劈海、快取龍吞、獅兒呀吒，壁立萬仞，盡乾坤
J28nB202_p0091c08║都盧是箇解脫門，更無絲毫許障礙，方謂之透生死
J28nB202_p0091c09║關，自由自在也。獨不見古來在家學道底龐居士乃
J28nB202_p0091c10║其第一等樣式乎？他當時問馬祖云：「不與萬法為侶
J28nB202_p0091c11║者是什麼人？」祖云：「待汝一口吸盡西江水即向汝道。」
J28nB202_p0091c12║士於言下大悟，厥後笊籬為業，參歷諸方，氣宇何等
J28nB202_p0091c13║雄壯？風神何等瀟灑？居士試自看：汝的鼻孔與他有
J28nB202_p0091c14║甚分別？面目與他有甚差殊？決而行之，實而證之，斷
J28nB202_p0091c15║然不在彼下。若猶是今日三、明日四，半前半後，根蒂
J28nB202_p0091c16║弗牢，東走西奔，記些少糖言蜜語便以為足、便以為
J28nB202_p0091c17║受用處，吾恐沒齒墮在知見網中了無透脫之期，不
J28nB202_p0091c18║亦深可惜哉，故略書以示，幸毋忽。
J28nB202_p0091c19║示洪禪人
J28nB202_p0091c20║「吾有大病，非世所醫」，且道：古人具什麼病？又云：「山僧
J28nB202_p0091c21║不解答話，只能識病。」且道：古人識什麼病？若會得自
J28nB202_p0091c22║己病處，便明古人落處；明得古人落處，至於乃佛乃
J28nB202_p0091c23║祖、六道四生同一病源，亦了了知其落處。所以道：是
J28nB202_p0091c24║病人皆有，惟人能自知。能知，則不惟無病時為無病，
J28nB202_p0091c25║即有病時亦無病矣。但此病弗從外得，余因記昔日
J28nB202_p0091c26║曾患此病，忽於熱悶中喫著一味惡生草藥，不覺通
J28nB202_p0091c27║身汗出，全體帖然。迄今藥性稍諳，凡遇獲病者悉以
J28nB202_p0091c28║己驗之方療之，要不敢辜當年大醫家手段耳。秖如
J28nB202_p0091c29║曩者禪人以病意詢，余書答云：「與汝拄杖子藥頭盡
J28nB202_p0091c30║情撒下了也，更欲如何若何，轉恐離藥求病。」雖然，此
J28nB202_p0092a01║猶係紙上傳來之方，未能頓愈，其待覿面與一針，庶
J28nB202_p0092a02║有瘳乎？倘又曰：「此病佛亦沒奈何。」咄！咄！也怪山僧不
J28nB202_p0092a03║得。
J28nB202_p0092a04║示成立徐居士
J28nB202_p0092a05║「萬法歸一，一歸何處」，這一語多少省力？多少徑截？便
J28nB202_p0092a06║與麼悟去，已落第三首，何況於語句中作情識限量
J28nB202_p0092a07║耶？殊不知，當人箇事原自靈明，秪為情識所障不能
J28nB202_p0092a08║透脫，故先聖出興，逼弗得已略垂方便，以示人參究，
J28nB202_p0092a09║名曰話頭、名曰開心地鎖，題子嗟見。今時學道者罔
J28nB202_p0092a10║測本旨句裏，摶量如斯，迷錮日深，畢竟難了生死。若
J28nB202_p0092a11║真欲了生死，除非具大力量，一咬百雜碎，萬別千差
J28nB202_p0092a12║悉皆朗然照徹，始足稱宇宙間成功立志士。然此亦
J28nB202_p0092a13║因居士致問，不覺順筆葛藤，更寔認以為法語而珍
J28nB202_p0092a14║藏之，平白地上聽人處分不少矣。
J28nB202_p0092a15║示聲山上人
J28nB202_p0092a16║水流風動、鳥語虫鳴……、乃至管絃畫角、悲歌鬥諍之聲，
J28nB202_p0092a17║悉是顯發自己秘密寶藏時節。信耳聞、信目睹、信手
J28nB202_p0092a18║用、信腳行，無一處不周、無一處不透。倘要諸方口頭
J28nB202_p0092a19║邊覓玄妙、筆尖上討葛藤，則又當面蹉過，埋沒生來
J28nB202_p0092a20║多少風光也。雖然，此箇說話猶是曲為權宜，切不得
J28nB202_p0092a21║牢把認著，更須識有叫不應山一所在。秪如叫不應
J28nB202_p0092a22║山一所，且道：有聲耶？無聲耶？若道有聲，為甚麼叫不
J28nB202_p0092a23║應？若道無聲，叫者是阿誰？向這裏豁開雙眸，盡力踏
J28nB202_p0092a24║倒，方知五祖和尚云：「任運不知名，輕輕著眼聽，水上
J28nB202_p0092a25║青青綠，元來是浮萍。」
J28nB202_p0092a26║示光禪人
J28nB202_p0092a27║英奇衲子以大道自任，其卓識自然過人，終不肯墮
J28nB202_p0092a28║入他家淡醋甕裏。若夫眼目不清，徒習幾句腐爛說
J28nB202_p0092a29║話，便欲速成取價，遇著等閒阿師濫為印可，去後未
J28nB202_p0092a30║免上行下效，輕易法門，真所謂出佛身血，造大妄語，
J28nB202_p0092b01║一盲引眾盲，相牽入火坑也。近來參學輩與出世為
J28nB202_p0092b02║人者比比皆是，每念及此，如矛刺心。光禪人！汝倘有
J28nB202_p0092b03║意為法門柱礎，急須翻卻從前窠臼，再來受煆煉始
J28nB202_p0092b04║得；不然，秪是野犴之流，相隨亂統去矣。
J28nB202_p0092b05║示詢野張居士
J28nB202_p0092b06║力究此事，於二六時中硬剝剝地，不為物欲所染、不
J28nB202_p0092b07║為得失所拘，恁麼挨將去，至日久年深，忽然覷透父
J28nB202_p0092b08║母未生前本來面目，便見快活受用。然猶未可以為
J28nB202_p0092b09║足，更須撥草瞻風，覓箇咬豬狗底手腳，受他惡辣鉗
J28nB202_p0092b10║鎚，方得八面玲瓏，卷舒自在，與唐宋諸在家勝士同
J28nB202_p0092b11║其正因而不悖耳。詢野居士六旬得一真實履踐，迥
J28nB202_p0092b12║脫諸緣，山僧偶與徵勘知於此事，微有契會處，惜未
J28nB202_p0092b13║曾啐地一番，故施機發用不無固滯，因書數語以鼓
J28nB202_p0092b14║其猛銳，要使異時相見，如旗鎗對壘者流迺堪入作。
J28nB202_p0092b15║白雲端和尚云：「悟了須是遇人，若不遇人，恰似沒尾
J28nB202_p0092b16║巴猢猻，纔弄出，人便笑。」旨哉斯言。
J28nB202_p0092b17║示心禪人
J28nB202_p0092b18║「不是心，不是佛，不是物」，古人與麼道，三百六十骨節、
J28nB202_p0092b19║八萬四千毛竅，一齊敗露了也。直下承當底，如龍得
J28nB202_p0092b20║水、似虎靠山。若夫根機遲鈍，錐劄不回，亦不妨將此
J28nB202_p0092b21║箇說話咬來咬去，看畢竟是箇甚麼？忽於詞窮理盡、
J28nB202_p0092b22║沒奈何處驀地咬斷，一生參學事畢。然雖如是，倘到
J28nB202_p0092b23║蓮峰門下，三十棒未肯放過在。
J28nB202_p0092b24║示爾杖魏居士
J28nB202_p0092b25║山僧初住蓮峰，眾無有知者，居士獨審實弗忘，偕令
J28nB202_p0092b26║兄以首謁，此其善始也。往來三載，又荷眾等敦請出
J28nB202_p0092b27║世，拳拳然於心不倦，此其善終也。既善始亦善終，居
J28nB202_p0092b28║士為人至矣盡矣。雖然，秪如古者道：「汝有拄杖子，我
J28nB202_p0092b29║與汝拄杖子；汝無拄杖子，我奪卻汝拄杖子。」居士且
J28nB202_p0092b30║作麼生會？若向這裏會得，便知山僧與居士日在大
J28nB202_p0092c01║光明藏中握臂金行，雖千萬劫不能變，又何三載始
J28nB202_p0092c02║終足為限量哉？聊筆以誌，於後時玄默敦[片*羊]，孟春念
J28nB202_p0092c03║二日。
J28nB202_p0092c04║示恒禪人
J28nB202_p0092c05║尋常做箇粥飯、主人接待來往，亦須辦一點恒心，勤
J28nB202_p0092c06║苦維持，方免過咎。何況欲取佛祖無上妙道？可不辦
J28nB202_p0092c07║一點恒心，向根蒂下切切提撕乎？故古云：「無一法從
J28nB202_p0092c08║懈怠嬾惰中生。」又云：「久受勤苦乃可得成。」此係真實
J28nB202_p0092c09║談，匪虛誑語也。然無上妙道以勤苦得，緇素眼目尤
J28nB202_p0092c10║貴分明，近有一等沒地頭底蝦蟆蚯蚓，竊些少水墨
J28nB202_p0092c11║便於四處興波作浪，為害為殃。參學家若不具個眼
J28nB202_p0092c12║目，直下與一刀兩段，未免誤陷他草窠泥窟裏，輥出
J28nB202_p0092c13║輥入，無有了期。茲者禪人年屆不惑，志尚自強，遠寄
J28nB202_p0092c14║白紙一張求示，山僧因為書以勸勉，而終不敢好肉
J28nB202_p0092c15║剜瘡。若是慶讚底句則別有在，秋風蕭索，秋空寥廓，
J28nB202_p0092c16║探梅山高，歲歲如昨，汝其知之，靡多囑。
J28nB202_p0092c17║示柱石李居士
J28nB202_p0092c18║在家菩薩，篤信斯道，極力精研者，甚是難得。蓋塵欲
J28nB202_p0092c19║煩囂，名利韁鎖，多不能擺撥將去，故無始劫已來真
J28nB202_p0092c20║正面目日益昏迷，無繇露現。惟要一二具夙根底，雖
J28nB202_p0092c21║處世緣中弗為世緣所轉，把自己從前蘊不淨的胸
J28nB202_p0092c22║次放在一邊，牢定腳跟，平實踐履，以至大安穩、大解
J28nB202_p0092c23║脫田地，然後隨其力量順其正因，先知覺後知、先覺
J28nB202_p0092c24║覺後覺，眾共推崇曰「法門柱石」，始克當非譽也。居士
J28nB202_p0092c25║法號柱石，兼以篤信斯道，余甚欣慕，不覺忉怛如此。
J28nB202_p0092c26║示牧書記
J28nB202_p0092c27║南匾頭氣蓋諸方，若不得雲峰一激，幾向藥汞銀裏
J28nB202_p0092c28║毒殺，後果於慈明室中打徹趙州勘婆公案，自爾橫
J28nB202_p0092c29║拈倒用，撥轉須彌，以三關語驗學者，較之在泐潭時，
J28nB202_p0092c30║相去何啻天淵乎？大抵參學人雖具正知見，亦要遇
J28nB202_p0093a01║人，如不遇人，猶為見刺所惑，不能自在。汝誠有志，與
J28nB202_p0093a02║釋迦作苗裔，直須勇猛向前，洞明大法，使南匾頭、老
J28nB202_p0093a03║趙州望塵而拜也。
J28nB202_p0093a04║示梨園眾善友
J28nB202_p0093a05║盡世界是箇戲場，盡世界人物是箇戲子，盡世界人
J28nB202_p0093a06║物倏而生、倏而死，倏而幼、倏而老，倏而端嚴醜惡、倏
J28nB202_p0093a07║而榮富困窮，種種奇詭、種種變幻，總是箇戲譜。故我
J28nB202_p0093a08║佛如來識破此中關目，棄皇宮，入雪嶺，修行悟道，乃
J28nB202_p0093a09║至三百餘會演出五千四十八卷，末後拈華示眾，以
J28nB202_p0093a10║正法眼藏囑付摩訶迦葉，一本傳奇駭人觀聽，由是
J28nB202_p0093a11║四七二三迭相唱和，天下老和尚莫不竿木隨身，逢
J28nB202_p0093a12║場作戲，為一切人指出本來真面目，以與佛祖面目
J28nB202_p0093a13║相肖。秖如本來真面目，汝且道：畢竟在什麼處？若謂
J28nB202_p0093a14║鬧浩浩底是，靜悄悄時作麼生？若謂靜悄悄底是，鬧
J28nB202_p0093a15║浩浩時作麼生？這裏挨得身轉，即心即佛、非佛非心，
J28nB202_p0093a16║麻三斤、乾屎橛，不得喚作拳頭，喚作甚麼？從上千差
J28nB202_p0093a17║萬別悉已透穿。其或未能，只知事逐眼前過，不覺老
J28nB202_p0093a18║從頭上來，雖欲遊戲，寧可及乎？茲因居士遠來求示，
J28nB202_p0093a19║故借筆尖頭說本色話，幸自努力修持，切莫如疾風
J28nB202_p0093a20║過耳也。
J28nB202_p0093a21║示蓮雨上人
J28nB202_p0093a22║祖師門下事如汪洋巨海，無有邊際，自非負過量底
J28nB202_p0093a23║人向未舉已前一口吸盡，亦安能發波濤、垂雨露，使
J28nB202_p0093a24║大地含靈坐在蓮花國裏慶快靡窮哉？禪人有意為
J28nB202_p0093a25║祖師門下客，須是真實，恁麼方有共語分。然事無一
J28nB202_p0093a26║向，不免摘兩則熟爛公案與汝做箇解交記得。僧問
J28nB202_p0093a27║智門：「蓮花未出水時如何？」門云：「蓮花。」「出水後如何？」門
J28nB202_p0093a28║云：「荷葉。」「出與未出且置，喚什麼作蓮花？」又，鏡清問僧：
J28nB202_p0093a29║「門外是什麼聲？」僧云：「雨滴聲。」清云：「眾生顛倒，迷己逐
J28nB202_p0093a30║物，不喚作雨滴聲，畢竟喚作甚麼？」此箇話端，十二時
J28nB202_p0093b01║中倘能猛著精彩，不間閒忙動靜，卜來卜去，忽然卜
J28nB202_p0093b02║得著，便見二老宿立地處，好與一頓拄杖。古云：「佛法
J28nB202_p0093b03║無多子，久長難得人。」幸勉旃，毋自退屈。
J28nB202_p0093b04║示一我李居士
J28nB202_p0093b05║天上天下，惟我獨尊，此黃面瞿曇初出母胎時帶來
J28nB202_p0093b06║一星火種，直至千百餘年，受光明者固多，遭焚烈者
J28nB202_p0093b07║亦復不少。近代參學道流每遇惡辣匠首劈頭一點，
J28nB202_p0093b08║非惟不知自己光明落處，抑且退悔而甘卻步，如是
J28nB202_p0093b09║欲惟我獨尊之旨昭彰天下難矣。獨不思惟我獨尊
J28nB202_p0093b10║之旨人人本具，箇箇不無，苟信得及、作得主，硬靠卻
J28nB202_p0093b11║惡辣手段，受他千煆萬煉，胸次乾乾淨淨，無有絲毫
J28nB202_p0093b12║玄妙道理，驀地踏著此脈，便與黃面瞿曇同一根源、
J28nB202_p0093b13║同一鼻孔出氣，盡虛空界是一我體、盡虛空界是一
J28nB202_p0093b14║我用，正當恁時，或有背地把火底如何若何，切勿放
J28nB202_p0093b15║過。然山僧與麼道，鬚眉不知燎著幾莖？試問居士：還
J28nB202_p0093b16║知麼？
J28nB202_p0093b17║示恒正禪人
J28nB202_p0093b18║真正出家兒，擔囊負缽，恒以己事未明為急務，決不
J28nB202_p0093b19║在觀州獵縣悠漾過時。故隨所住處，或得一真正善
J28nB202_p0093b20║知識與己相應，便志心皈向，朝叩夕參，無有懈倦，及
J28nB202_p0093b21║乎日用施為、理事接物、語默動靜、俯仰折旋又皆出
J28nB202_p0093b22║於至恒至正之道，若一絲毫虛誕焉、偏曲焉，則非恒
J28nB202_p0093b23║正矣。大抵吾人自刪鬚鏟髮以來立品行持實不外
J28nB202_p0093b24║此，其餘事例匪止一端，總未見十分要緊也。
J28nB202_p0093b25║示醫士姚履康
J28nB202_p0093b26║我祖西來只單傳一味草頭方，與人起死回生、除病
J28nB202_p0093b27║釋痼，參苓杏橘非所用之。後代兒孫不善醫訣，將一
J28nB202_p0093b28║味草頭方添出許多君臣藥料，致使藥愈多而病愈
J28nB202_p0093b29║劇，以至於不可救者比比皆是。若是察脈通神底手
J28nB202_p0093b30║段，生機一路自然迥別，有時以毒攻毒、有時以劑遣
J28nB202_p0093c01║劑，有時以黑豆換人眼睛、有時用砒礵活人性命，決
J28nB202_p0093c02║不瑣瑣屑屑，東撮西拈。所謂：燒盡千卷書，做得好盧
J28nB202_p0093c03║扁者，此也。然此一味草頭方畢竟是箇甚麼？居士契
J28nB202_p0093c04║心已久，山僧寧敢瞞昧？昨半夜三更，木上座忽然頭
J28nB202_p0093c05║痛叫苦，不知犯何病症？倘得靈驗草頭方，寄來妥妥
J28nB202_p0093c06║怗怗為伊醫治，山僧自當備藥錢以謝。試問居士：還
J28nB202_p0093c07║肯否？
J28nB202_p0093c08║示近德居士
J28nB202_p0093c09║處世間能行所當行之道，慈心濟物，進退不失其宜
J28nB202_p0093c10║者，近德也；入法宅能親所可親之人，純心克己，始終
J28nB202_p0093c11║無有異念者，亦近德也。近德之義廣矣哉，居士字近
J28nB202_p0093c12║德，忽欲求則語徵信，余何敢執柯伐柯？但就伊生平
J28nB202_p0093c13║敦篤為人處略為舉揚，以見其名實相稱，即異日不
J28nB202_p0093c14║患不明斯道，紅塵堆裏、鬧市門頭皆伊出身截徑矣。
J28nB202_p0093c15║更有一偈：大道分明絕覆藏，惟人篤信自支當，紅塵
J28nB202_p0093c16║堆裏翻身轉，一朵芙蕖遍界香。
J28nB202_p0093c17║示海珍禪人
J28nB202_p0093c18║達磨祖師於西竺國拾箇無價奇珍便把不住，航海
J28nB202_p0093c19║而來，遊梁歷魏，要賤賣與人，可惜無人識伊，返成滯
J28nB202_p0093c20║貨，迨去少林面壁九年，卻被一佯輸賊漢徹底蕩盡，
J28nB202_p0093c21║從此懡㦬而逝，隻履翩翩，熊耳山頭風清月冷。誰知
J28nB202_p0093c22║這賊漢更把不住，遂於此土大開店舖，誑謼閭閻，以
J28nB202_p0093c23║至代代相承，分支列泒，兒孫忤逆，多用白拈手段，劫
J28nB202_p0093c24║去劫來而未有窮際。山僧既撞入他群隊，亦似把不
J28nB202_p0093c25║住，欲將此箇奇珍人前賣弄，有眼辨手親底急與攔
J28nB202_p0093c26║胸奪卻，不為分外，設或差之毫釐，性命已落山僧手
J28nB202_p0093c27║裏。珍禪人！汝之奇珍端的又在什麼處？山僧且放汝
J28nB202_p0093c28║過，試一一拈出看。
J28nB202_p0093c29║示經廷李居士
J28nB202_p0093c30║若欲參透父母未生前本來面目，不在多端，秪就此
J28nB202_p0094a01║「父母未生前，如何是自己本來面目」一句恁麼參去，
J28nB202_p0094a02║無有不透。如孔一貫、顏喟然、世尊拈華、達磨不識，以
J28nB202_p0094a03║及天下老和尚舉拂豎拳、行棒行喝，皆顯露此本來
J28nB202_p0094a04║面目也。能明其旨，方知儒、釋無二致，凡、聖總同源，非
J28nB202_p0094a05║可以膚見較量矣。
J28nB202_p0094a06║末代道流不求妙悟，只要耳朵邊聽些長言短語，蘊
J28nB202_p0094a07║在肚皮裏以為佛法。殊不知，此乃雜毒，貽害更多。故
J28nB202_p0094a08║真正學道者須一切放下，空嘮嘮地，不退時習工夫
J28nB202_p0094a09║便到悅處光景。且作麼生是悅處光景？靈雲見桃，香
J28nB202_p0094a10║嚴擊竹。
J28nB202_p0094a11║示日休維那
J28nB202_p0094a12║孝為百行之首，從上佛祖莫不依而行之。故石霜南
J28nB202_p0094a13║歸睦州織屨，盛名遠播，至今猶掛人齒頰間。誰謂我
J28nB202_p0094a14║出家兒生身父母可拋棄耶？予嘗低回往事，瞻戀白
J28nB202_p0094a15║雲，自念欲養無由，未免興悲風木，然猶賴此一著朝
J28nB202_p0094a16║夕報荅親恩，古所謂「一子出家，九族生天」，寧不信然
J28nB202_p0094a17║乎？日休上座！汝既知以孝為本，又幸老母在堂，臨別
J28nB202_p0094a18║乞數言為徵，予亦何敢相負？石屋珙和尚送大維那
J28nB202_p0094a19║省母，偈云：「桶箍爆處見根源，熟路重行三月天，日暖
J28nB202_p0094a20║北堂萱草綠，對娘莫說老婆禪。」只此四語，今日看來
J28nB202_p0094a21║覺用得著，便還有末後句子，且望汝永嘉回棹時向
J28nB202_p0094a22║汝道，似不必預搔待癢也。
J28nB202_p0094a23║示頑禪人
J28nB202_p0094a24║工夫做得純熟，直下如一塊頑石，風吹不入，水浸不
J28nB202_p0094a25║爛，忽爾點頭自肯，參學事畢。禪人不遠數百里來乞
J28nB202_p0094a26║予語，切莫作等閒持去，空懸諸殘壁上，所貴具箇決
J28nB202_p0094a27║烈志氣，不被夙障迷沉，二六時著實揣摩，到無疑地
J28nB202_p0094a28║應用始覺得力。倘揣摩不著實，縱使把須彌為筆，展
J28nB202_p0094a29║虛空為紙，書得文文彩彩、玲玲瓏瓏，於汝分上盡是
J28nB202_p0094a30║隔靴搔痒，吾恐五峰巖下、翠竹叢邊，猶有人不肯汝
J28nB202_p0094b01║在。
J28nB202_p0094b02║示黃道婆
J28nB202_p0094b03║這蓋天蓋地一著子，雖曰人人本具，亦要自己信得
J28nB202_p0094b04║及、作得主、行得到，方能覿體現前，隨處受用；否則，未
J28nB202_p0094b05║免唐喪光陰，為塵緣所障蔽，終其身沒出頭分。行福
J28nB202_p0094b06║道人以古稀之年於此門中微有契入，故其偈語真
J28nB202_p0094b07║實，悉該本領，在今時閨閣輩豈容易得哉？昔凌行婆、
J28nB202_p0094b08║鄭十三娘見地透脫，作用高超，嘗與諸方老宿機語
J28nB202_p0094b09║敲磕，千百世後尤令人驚歎不已。道人汝更須知之
J28nB202_p0094b10║勉之，庶不負此回相見，而可稱為女中丈夫，以與世
J28nB202_p0094b11║間作大榜樣也。
J28nB202_p0094b12║示仁侍者
J28nB202_p0094b13║仁侍者自己卯春偕予入閩來，不憚跋涉艱辛，概以
J28nB202_p0094b14║敦誠用事，蓋有五年矣。一日思歸，欲於浙中尋箇處
J28nB202_p0094b15║所閉關，操持己業，予固知其志之可嘉，亦諒其勢之
J28nB202_p0094b16║不可留也，因書數語以示曰：「衲僧志氣要擔當箇事
J28nB202_p0094b17║須一直到底，無生貳心，縱遇惡風巨浪，造次顛沛，不
J28nB202_p0094b18║可改元初所守，及其接物待人尤貴平等攝持，寬懷
J28nB202_p0094b19║忍耐，自然為一切欽仰、一切信服。何者？處己待人之
J28nB202_p0094b20║道，古今賢聖共繇。反是，則與賢聖不相侔而難以入
J28nB202_p0094b21║世。若夫關中日用，汝自支當，山僧不用喋喋也。」
J28nB202_p0094b22║示具眼尼超方
J28nB202_p0094b23║欲為宗門下超方人，須具超方眼目、負超方氣宇、用
J28nB202_p0094b24║超方手段，不論是佛、是魔，是凡、是聖，千般伎倆、萬種
J28nB202_p0094b25║神通，當頭都與一摑，設有分毫恐懼心、退縮心，則臨
J28nB202_p0094b26║場對敵性命難存，豈止棄甲曳兵走五十步、百步已
J28nB202_p0094b27║乎？不見？當時末山尼了然禪師因灌溪和尚問：「如何
J28nB202_p0094b28║是末山？」尼云：「不露頂。」「如何是末山主？」尼云：「非男女相。」
J28nB202_p0094b29║溪喝云：「何不變去？」尼云：「不是神、不是鬼，變箇甚麼？」溪
J28nB202_p0094b30║乃服膺，作園頭三載。看者師僧，雖處女流中，宛有丈
J28nB202_p0094c01║夫之作，不妨千載後為鑑為龜。今日或有問上座云：
J28nB202_p0094c02║「何不變去？」這裏下得一轉語，恰好自與末山尼把臂
J28nB202_p0094c03║共行，真為具超方眼目、負超方氣宇、用超方手段。雖
J28nB202_p0094c04║然，若遇撒網底人，汝又如何避他？
J28nB202_p0094c05║示勤田頭
J28nB202_p0094c06║守貴正，學貴勤。能勤其學，功可成；能正其守，身可立。
J28nB202_p0094c07║身立而功成，雖佛祖不過是也。譬若種田，先要基址
J28nB202_p0094c08║牢固，無有偏頗，方可用力耕耘，朝夕灌溉。苟基址弗
J28nB202_p0094c09║牢，未免有崩缺之患，耕耘弗力，奚能獲數倍之收？此
J28nB202_p0094c10║道理所易明，汝所素諳者。汝諳之，予乃書之；予書之，
J28nB202_p0094c11║汝宜信之。信之者，何惟有正其守，勤其學已耳？
J28nB202_p0094c12║示景暘丁居士
J28nB202_p0094c13║有祖先已來，惟務單傳直指，初無許多委曲，鈍置後
J28nB202_p0094c14║昆，倘或落言詮，成露布，便失卻單傳直指之宗，去祖
J28nB202_p0094c15║先遠矣，況此一件大事？亙今亙古，歷歷虛明，從無始
J28nB202_p0094c16║劫至未來際，悉為自己根本，動靜起居全承他力，名
J28nB202_p0094c17║曰涅槃妙心，又名曰當人壽量，須是休歇到一念不
J28nB202_p0094c18║生處迥然超絕，則頭頭物物廓爾現前，古人所謂「運
J28nB202_p0094c19║出家財」，一得永得，受用寧有窮極耶？景暘居士生平
J28nB202_p0094c20║所作陰騭甚多，茲以從心之歲不憚跋涉，到山懇法
J28nB202_p0094c21║語為壽，余蓋深賞其虔，迺不得已落言詮，成露布若
J28nB202_p0094c22║此。然猶未也，更試與拓虛空為楮，借須彌為筆，放出
J28nB202_p0094c23║四大海水，磨無煙墨，書箇「仁者壽」三大字，一任展掛
J28nB202_p0094c24║堂前，令見聞人欣然仰羨，拍手而歌曰：「春風拂檻兮
J28nB202_p0094c25║華開，函關老叟兮復來，眷眷不忘兮予望，願壽瓊酥
J28nB202_p0094c26║兮一杯。」政當恁麼時，居士又且以為如何？試道道看。
J28nB202_p0094c27║示文印禪人
J28nB202_p0094c28║祖印繇來無篆字，如何文彩已全彰？除非自解親提
J28nB202_p0094c29║起，未免隨人話短長。文禪！文禪！且作麼生提起也？直
J28nB202_p0094c30║饒提得起，更要汝打破來方與相見。
J28nB202_p0095a01║示鑒宗知客
J28nB202_p0095a02║古云：「三賢固未明斯旨，十聖那能達此宗？」此宗既十
J28nB202_p0095a03║聖不能達，汝且作麼生鑒？須知衲僧手段繇來迥別，
J28nB202_p0095a04║吞佛祖，越聖凡，融古今，離學解，如巨靈劈太華，一劈
J28nB202_p0095a05║無餘；長鯨吸滄溟，一吸到底。自非恁麼猛利、恁麼力
J28nB202_p0095a06║量，而欲洞鑒此宗為克家種草，甚難，甚難。德山見龍
J28nB202_p0095a07║潭，於吹滅紙燭處知歸；韶陽參睦州，於掩門拶腳處
J28nB202_p0095a08║契悟。雖師家鉗鎚妙密使然，亦係自己夙稟英靈所
J28nB202_p0095a09║致，此乃宗門中第一等人。汝又不妨借以為鑒，忽然
J28nB202_p0095a10║鑒得他破，咄！德山、韶陽二老凍儂，正好喚來掇茶。
J28nB202_p0095a11║示江以初
J28nB202_p0095a12║最初一著，不可名模，擬涉思惟，劍去久矣。試問：以初
J28nB202_p0095a13║居士到此如何轉身？切莫自昧風光，帶累傍人叫屈。
J28nB202_p0095a14║示張魯白
J28nB202_p0095a15║欲洞明祖翁家裏事，不必更問別人。別人所說底、書
J28nB202_p0095a16║底是他家裏事，於居士分上總無干涉，直須自己牢
J28nB202_p0095a17║固腳跟，向未生已前一覷，覷透便解，騎虎頭，收虎尾，
J28nB202_p0095a18║為如來種草；否則，未免虛棄居諸，被亂藤短葛引將
J28nB202_p0095a19║去矣。然長慶者箇說話，猶屬諸方舊套，還有尖新句
J28nB202_p0095a20║子，待居士五蘊山點頭時再為道破。
J28nB202_p0095a21║示宣首座
J28nB202_p0095a22║從上尊宿履踐此事直是透到無纖毫過患處方敢
J28nB202_p0095a23║居人師位，自然應用接物不失其宜，收放拈提著著
J28nB202_p0095a24║有據，豈似而今列剎相望，衒利沽名，混亂正宗，瞎學
J28nB202_p0095a25║者眼？甚至自作請書而乞住院、自揚己醜而濫付人，
J28nB202_p0095a26║如此等輩，雖處一方，擁百十眾，打板過堂亦奚益之
J28nB202_p0095a27║與有。所以云：「多虛不如少實，多言不如守默。」古人乾
J28nB202_p0095a28║乾惕惕，向深山窮谷中長養聖胎、钁頭邊覓一箇半
J28nB202_p0095a29║箇報佛祖恩者，大都為此。韻峰公親予有年，甲申冬
J28nB202_p0095a30║曾受囑矣，茲移舟去長慶，求書一語為則，余故以今
J28nB202_p0095b01║時可痛可悼者曉之，至於臨濟正脈奪食驅耕手段
J28nB202_p0095b02║諒已久諳，不用山僧畫蛇添足也。
J28nB202_p0095b03║示獨露道人
J28nB202_p0095b04║佛祖閫域，衲僧慧命，非大根器、大力量者，不能透入、
J28nB202_p0095b05║負荷得去。道人數十年來屏去紛華，留心此事，亦肯
J28nB202_p0095b06║負荷、亦有透入處，但機語敲磕似欠精純，更須勉旃
J28nB202_p0095b07║方為全美。雖然，閨閣之流尤不易易也。山僧平日無
J28nB202_p0095b08║甚沙糖蜜湯甜人口舌，既到這裏，一任笑殺傍觀，壽
J28nB202_p0095b09║誕在即，謹以如意為贈，佛法耶？人事耶？汝自知之，不
J28nB202_p0095b10║可忽，不可忽。
J28nB202_p0095b11║示天申西堂
J28nB202_p0095b12║扶荷正宗要有把持、有骨氣，孤迥迥地，不比流俗阿
J28nB202_p0095b13║師、上人門戶希名苟利，設或得一住處，正宜謹守埋
J28nB202_p0095b14║頭，時節到來自然香飄果熟。及夫接引當機，辨別邪
J28nB202_p0095b15║正，切莫造次，匹之等閒，冬瓜印子東搭西搭，使一等
J28nB202_p0095b16║焦芽惡稗混入我法門中也。汝其執此以自勗，歲在
J28nB202_p0095b17║庚寅夏五，金粟元山僧書。
J28nB202_p0095b18║示雲渡鄭居士
J28nB202_p0095b19║雲渡居士與山僧素未相識，偶於梅谿院中一晤，宛
J28nB202_p0095b20║如夙契，臨別袖紙求法語以為徵證，山僧自思尋常
J28nB202_p0095b21║無法與人，如何有法語書與居士耶？雖然，無法之中
J28nB202_p0095b22║亦有法焉，無說之中亦有說焉。君不見？六角亭前小
J28nB202_p0095b23║釣垂，一溪春水綠漪漪，蘭舟桂櫂歌聲滑，似與維摩
J28nB202_p0095b24║對語時，即此是法、即此是語，居士但恁麼信去，方知
J28nB202_p0095b25║參禪、念佛相去不較多也。
J28nB202_p0095b26║示筆浪維那
J28nB202_p0095b27║「一拳拳倒黃鶴樓，一趯趯翻鸚鵡洲，有意氣時添意
J28nB202_p0095b28║氣，不風流處也風流」，此遠祖白雲端和尚頌也，上座
J28nB202_p0095b29║是楚地人，今既已承嗣，予須有恁般作略、恁般機用，
J28nB202_p0095b30║方可為人天眼目，與從上一隊老瞎驢蹄角相肖。予
J28nB202_p0095c01║病後筆倦，不欲多書，幸自知之，無隕厥聲可矣。
J28nB202_p0095c02║示香海書記
J28nB202_p0095c03║紹隆佛祖慧命，以平正心術為基本，孤孤迥迥，一切
J28nB202_p0095c04║隨緣，或遇著本色禪和，深錐痛劄，使伊驀地知非，久
J28nB202_p0095c05║久推撥弗去，纔是好手。決不可欲速，見小取笑大，方
J28nB202_p0095c06║如布袋盛灰，到處成跡。若夫胸襟內流出、筆尖上寫
J28nB202_p0095c07║來，亦要觸目光新，不失單傳直指之道，而後可垂繼
J28nB202_p0095c08║無窮，衝樓跨灶者也。
J28nB202_p0095c09║示印侍者
J28nB202_p0095c10║臨濟宗風流傳千古，皆英特俊流，克紹負荷，決非劣
J28nB202_p0095c11║根躁進者所能希倖萬一。年來法窟濫觴，大可憐憫，
J28nB202_p0095c12║金粟無甚閒氣力與他角短較長，唯杜口省躬，圖箇
J28nB202_p0095c13║安靜過日足耳。雖然，一概與麼去，臨濟宗風何止掃
J28nB202_p0095c14║地而盡？所貴後生具老成節操，毋蹈今時蹊徑，便是
J28nB202_p0095c15║不辜山僧呼喚處，而可與異日商略大事者也。
J28nB202_p0095c16║示典舖王奉萱
J28nB202_p0095c17║苦樂逆順境緣迷盡多少人，亦悟盡多少人。迷者遇
J28nB202_p0095c18║逆則生苦、遇順則生樂，因樂起貪、因苦起嗔，妄業熏
J28nB202_p0095c19║成，轉轉弗已，愈見其迷矣。悟者遇逆不以為苦、遇順
J28nB202_p0095c20║不以為樂，因逆修定、因順修慧，慧定圓融，日積月累
J28nB202_p0095c21║益見其悟矣。然而此等境緣雖屬定分，以智眼觀之，
J28nB202_p0095c22║總於吾道無所礙也。且作麼生是智眼？居士試向動
J28nB202_p0095c23║靜閒忙中真實體究，自然寶藏豁開，獲大受用。政當
J28nB202_p0095c24║恁時，忽若有人持東平鏡、趙州衫來，不作貴、不作賤，
J28nB202_p0095c25║汝又如何還價？山僧立契券已定，待居士討箇分曉
J28nB202_p0095c26║證據始得耳。
J28nB202_p0095c27║示溥西堂
J28nB202_p0095c28║六祖下南嶽，讓至我徑山老人為三十五世，源源有
J28nB202_p0095c29║準，代代無差，究其旨歸，無非廓揚正眼，展演全機，徹
J28nB202_p0095c30║底為人直截痛快，并及驚蛇打草、鬼出神偷、布網張
J28nB202_p0096a01║羅、據款結案，總從自得自悟中來。所以，一模脫出如
J28nB202_p0096a02║鏡照鏡、似空合空，無半點淆訛、無絲毫滲漏，脈遠流
J28nB202_p0096a03║長，歷年而愈光大也。聖墨公受囑已久，茲破關入鹽
J28nB202_p0096a04║省覲余，迺書其從上相承，大概若此。復拈一偈以盡
J28nB202_p0096a05║之云：正脈流傳光且大，祖孫相繼振家聲，箇中機用
J28nB202_p0096a06║天然別，要在當人勉力行。
J28nB202_p0096a07║示道眉侍者
J28nB202_p0096a08║鶯吟燕語，麥秀花香，頭頭是道，更不囊藏。咄！與麼說
J28nB202_p0096a09║話賺殺人。何故？為伊大煞成現，日見日聞，無有能知
J28nB202_p0096a10║是道者。或云：「道在日用，日用不知，只此不知處便是
J28nB202_p0096a11║真知處。」咄！與麼說話，秦山土地未肯點首在。初學後
J28nB202_p0096a12║生不向這裏抖擻精神，真參實究，往往遇苦樂愛憎
J28nB202_p0096a13║境緣擺撥不下，如何抵敵得生死耶？僧問趙州：「如何
J28nB202_p0096a14║是道？」州云：「墻外底。」又，僧問南泉：「如何是道？」泉云：「平常
J28nB202_p0096a15║心是道。」果欲抵敵生死，且將此兩轉語刻刻提撕，驀
J28nB202_p0096a16║忽眉尖放光，咄！是什麼道？好與笑三十年。
J28nB202_p0096a17║示解為書記
J28nB202_p0096a18║古人為法真誠，動經二三十年不辭艱苦，凡所見聞
J28nB202_p0096a19║有一言半句利益於身心者皆信受，依而行之，故末
J28nB202_p0096a20║後子孫綿遠，正脈光大，千百世下猶令人想慕焉。邇
J28nB202_p0096a21║來宗風淡薄，禪流多弗自信，東舍挨冬、西鄰度夏，啾
J28nB202_p0096a22║啾唧唧，鼓煽是非，每遇上堂、小參、普說等事，似鴨聞
J28nB202_p0096a23║雷、如風過耳，要明佛祖向上機、撐持大法，那裏洎在？
J28nB202_p0096a24║柱上座親近予雖未甚久，然而一片真誠，與香林遠
J28nB202_p0096a25║公紙衣記錄者率相類，予嘉其行，遂以重荷託之，至
J28nB202_p0096a26║於出與不出，為人、不為人之語，宜自辨取，予未敢學
J28nB202_p0096a27║蜾蠃之負祝螟蛉也。
J28nB202_p0096a28║示果舖宋華卿
J28nB202_p0096a29║真實做工夫底人就所參話上打成一片，雖在鬧市
J28nB202_p0096a30║街頭，著著有箇轉身處，驀忽不覺不知，秤鎚撲落，方
J28nB202_p0096b01║信鄭州梨、青州棗原非別物，等閒搬弄出來便覺光
J28nB202_p0096b02║鮮奪目，騰價百倍，德山老瞎禿與汝運水添薪，臨濟
J28nB202_p0096b03║小廝兒正好量米打碓。若或把捉弗定，半信半疑，即
J28nB202_p0096b04║珍貨滿前盡屬眼中青翳，生死要緊事何日了耶？流
J28nB202_p0096b05║光似箭，鴉鬢如霜，華翁華翁，幸其勉諸。
J28nB202_p0096b06║示正中上座
J28nB202_p0096b07║何以止謗曰自修？何以息爭曰無辨？文中之言實足
J28nB202_p0096b08║鑒也。山僧出世十餘載，膺此莫大。叢林挈挈波波，受
J28nB202_p0096b09║盡疑忌訕謗，其所以疑忌訕謗我者，皆是生平自命
J28nB202_p0096b10║為護法、為宗師，爪牙捷便，貪利圖名，與庸俗等比。嗚
J28nB202_p0096b11║呼！法道不古，世情可畏，有如此哉，何況汝在學地中
J28nB202_p0096b12║操持未久？疑忌訕謗固其宜爾，但能維之以正、守之
J28nB202_p0096b13║以中，日用活卓卓地，上無忝於佛祖、下無愧於朋儕，
J28nB202_p0096b14║自然水到渠成，風行草偃，雖彼疑忌訕謗，亦且化而
J28nB202_p0096b15║為敬信矣。只如德山、臨濟出世，弄箇驚天動地一著
J28nB202_p0096b16║子，到衲僧門下不滿一笑。汝且道：衲僧有什麼長處？
J28nB202_p0096b17║忽若逢人問著，也須解笑解弄始得。
J28nB202_p0096b18║示恒一知客
J28nB202_p0096b19║客來須看，賊來須打，忽然半夜三更，人面似賊、賊面
J28nB202_p0096b20║似人，有什麼辨處？這裏儱侗不分，生平眼目何在？倘
J28nB202_p0096b21║若一齊放過，性命已落他手裏了也。靈利漢纔聞舉
J28nB202_p0096b22║著，如水上捺葫蘆，活轆轆地，便能擒虎兕、辨蛇龍，剷
J28nB202_p0096b23║除佛祖命根，與大地眾生為冤為害；其或未能，文殊
J28nB202_p0096b24║舉起玻璃盞，非惟對面懵然，抑且韓大伯不禁傍觀
J28nB202_p0096b25║拊掌矣。恒一公以予將遠行，袖紙乞書，故道是語以
J28nB202_p0096b26║策之。時甲午，季春之二日。
J28nB202_p0096b27║示文卿吳居士
J28nB202_p0096b28║生身父母，人人已知，本有爺娘，箇箇不會。若欲會得
J28nB202_p0096b29║本有爺娘，當於二六時中返究本有爺娘畢竟落在
J28nB202_p0096b30║何處？時節到來，築著磕著，覿體分明，隨機露現，所謂
J28nB202_p0096c01║累劫冤親藉此解脫，何況生身父母弗獲安居也耶？
J28nB202_p0096c02║文卿居士母孔氏壽登八十而逝，茲欲回洞庭治喪，
J28nB202_p0096c03║懇求警語，遂書最緊切一句以感發其痛腸，庶幾風
J28nB202_p0096c04║帆之下正好思惟，哀慟之餘無有退悔，云薦偈附後。
J28nB202_p0096c05║偈曰：擊碎洞庭波底月，翻身露出碧珊瑚，從茲踏遍
J28nB202_p0096c06║無生國，歷歷清光永不孤。
J28nB202_p0096c07║示照禪人
J28nB202_p0096c08║參得到、說得到，又須行得到。行若不到，則所說、所參
J28nB202_p0096c09║終屬虛妄。如今時一等阿師希圖大剎，改易常規，自
J28nB202_p0096c10║以為條令斬新，森嚴莫犯，及乎待人接物，全然行說
J28nB202_p0096c11║不相應，甚至狐媚污邪，傷倫蔑教，剋眾口以勾結貪
J28nB202_p0096c12║夫，乞書帖而誇張體面，簡點將來，成箇什麼邊事？然
J28nB202_p0096c13║雖如此，就中不為所愚弄者能有幾人耶？具眼禪和
J28nB202_p0096c14║手段迥別，設或等閒借路經過，何妨倒轉鎗旗？一挨
J28nB202_p0096c15║一拶，教伊滿面羞慚，方顯汝生平參學分。是即是，異
J28nB202_p0096c16║日有把茅蓋頭，汝亦當以此而自勵也。
J28nB202_p0096c17║示隱知客
J28nB202_p0096c18║品詣衲僧不必在參禪學道上驗其生平，就尋常待
J28nB202_p0096c19║客迎賓、一言一行，或真、或偽，或怠、或勤，便已覷破，了
J28nB202_p0096c20║無遺蘊矣。然而寡言者未必愚、利口者未必智，鄙樸
J28nB202_p0096c21║者未必悖、承順者未必忠，故善知識不以辭盡，人情
J28nB202_p0096c22║不以意選，學者若是，則品詣衲僧又豈一言一行所
J28nB202_p0096c23║能攝哉？隱上人出入叢林有年，言行悉本端正，予亦
J28nB202_p0096c24║驗之甚久，茲因所請，聊述數語為據，忽若問：「參禪學
J28nB202_p0096c25║道畢竟如何？」但矢口應曰：「幸自無瘡，勿傷之也。」
J28nB202_p0096c26║
J28nB202_p0096c27║（海鹽縣陳氏夫人，法名超慧，捐貲助刻，祈令郎
J28nB202_p0096c28║張㬶鴈塔高登，鶴齡彌衍，并合家平安者。）
J28nB202_p0096c29║
J28nB202_p0096c30║百癡禪師語錄卷第十八終