J28nB202_p0097a01║百癡禪師語錄卷第十九
J28nB202_p0097a02║嗣法門人超宣等編
J28nB202_p0097a03║法語下
J28nB202_p0097a04║示友荃孫居士
J28nB202_p0097a05║何物高於天？何物厚於地？何物逼塞於虛空？何物養
J28nB202_p0097a06║育於群類？從上名公鉅儒，如裴、張、白、趙、蘇、黃輩皆不
J28nB202_p0097a07║離富貴功名荷擔此事，只恐人不自覺，未免受他籠
J28nB202_p0097a08║罩，無繇出頭耳。果能痛念迅速光陰，時時著緊，照破
J28nB202_p0097a09║世間緣境同一空花，然後將省要話頭提之又提，日
J28nB202_p0097a10║用應酬、迎賓待客都是下手得力處，忽朝藩籬剖破，
J28nB202_p0097a11║全體現前，回顧裴、張、白、趙、蘇、黃輩原來鼻孔亦秪在
J28nB202_p0097a12║面上，丈夫氣骨豈肯讓人？選佛選官莫輕蹉過，惟冀
J28nB202_p0097a13║力行之、深造之。
J28nB202_p0097a14║示石軒侍者
J28nB202_p0097a15║國師三喚，活曜臨門，鳥窠一吹，羅睺入命。趙州鬥劣
J28nB202_p0097a16║不鬥勝，弄假肖真；鹽官扇破索犀牛，拋鉤擲釣。山僧
J28nB202_p0097a17║尋常待汝總無如是體裁，但有事即喚，無事便休，布
J28nB202_p0097a18║毛自己抖擻，扇子自己簸搖，誰勝？誰劣？各人分內事
J28nB202_p0097a19║各人照管而已。大根器、大力量底漢，不消絮絮叨叨，
J28nB202_p0097a20║直下一踏到底，管取烜天赫地。若只半進半退，欲圖
J28nB202_p0097a21║速效以軼先賢，將恐後來打入骨董隊裏，不可救藥
J28nB202_p0097a22║也。章侍者相從數載，深得予心，予故書其所以然而
J28nB202_p0097a23║又示其所當然者，誠能依而行之，則吾宗端有賴矣。
J28nB202_p0097a24║示一葦藏主
J28nB202_p0097a25║以字不成，八字不是，未審是什麼字？一大藏教是箇
J28nB202_p0097a26║切腳，畢竟切那箇字？汝既為吾藏主，還識這箇字麼？
J28nB202_p0097a27║華亭澤畔鶴唳鶯啼，明發門前水流風動，點畫時時
J28nB202_p0097a28║顯露，絕無亥豕差訛。直下便透，藏有餘輝；設或疑矇，
J28nB202_p0097a29║主不勝藏矣。昔有僧問藏主字，主良久，若道伊不識
J28nB202_p0097a30║字，爭奈是藏主？何若道伊已識字良久，如何便喚作
J28nB202_p0097b01║字耶？山僧更為汝頌出。頌曰：信腳踏翻華藏海，輕移
J28nB202_p0097b02║一葦度前溪，瞿曇面孔曾親見，箇字調音總不迷。
J28nB202_p0097b03║示西孟唐居士
J28nB202_p0097b04║吾無隱乎爾？先輩名儒講之甚熟，為什麼黃山谷被
J28nB202_p0097b05║晦堂一拶卻茫然不知落處？此豈有玄妙道理？綜錯
J28nB202_p0097b06║其間，秪為伊向玄妙中求，所以轉求轉遠也。後侍堂
J28nB202_p0097b07║山行巖，桂盛開，堂曰：「聞木樨花香麼？」谷曰：「聞。」堂曰：「吾
J28nB202_p0097b08║無隱乎爾？」可見解說話人不在多言，只消輕輕點撥，
J28nB202_p0097b09║尼山骨髓、佛祖面門悉已當前顯露。山谷頓領深旨，
J28nB202_p0097b10║時至理彰之語信矣。山僧今亦有箇無隱頌奉送居
J28nB202_p0097b11║士：歲晚何妨醉？春來尚擬遊，玉梅三兩樹，觸著便心
J28nB202_p0097b12║休。但恁麼會去，晦堂、山谷眼睛都在居士腳板下。
J28nB202_p0097b13║示始安禪人
J28nB202_p0097b14║情濤洶涌，識浪動搖，萬惑交參，翳昏日甚，吾知其不
J28nB202_p0097b15║能安也。若要能安，須究本始，所以先聖不忍坐視帶
J28nB202_p0097b16║水拖泥，多設方便，教人看話頭，去妄就真，至于大休
J28nB202_p0097b17║大歇田地而後已。夫大休大歇非安乎？八境之風吹
J28nB202_p0097b18║而不動，二障之塵蒙而不昏，十方廓爾，一性圓彰，佛
J28nB202_p0097b19║祖聖賢弗外是矣。嗟乎！流光易邁，時不待人，世間虛
J28nB202_p0097b20║名浮利，一切境緣總屬夢幻，汝當知之、策之，著寔用
J28nB202_p0097b21║工便是安身得力處也。
J28nB202_p0097b22║示針工孫華芝
J28nB202_p0097b23║一大藏教，貼肉汗衫；千七葛藤，禦寒破襖。倘非具性
J28nB202_p0097b24║燥漢向赤條條處直下承當，未免返被牽纏，無由解
J28nB202_p0097b25║脫，更或執此裁長補短，打領剜襟，要與本來面目相
J28nB202_p0097b26║應，遠之遠矣。雖然，從上也有箇方便樣子可以取則，
J28nB202_p0097b27║今試為汝舉看：僧問趙州：「萬法歸一，一歸何處？」州云：
J28nB202_p0097b28║「我在青州做一領布衫，重七斤。」果能二六時中捏定
J28nB202_p0097b29║拳頭，咬定牙關，單把這則公案密密覷捕，忽地猛然
J28nB202_p0097b30║覷著，當知一大藏教、千七葛藤，猶如蜀錦吳綾，迴龍
J28nB202_p0097c01║舞鳳，倒用橫拈，總是自家活計，豈不謂之了事丈夫
J28nB202_p0097c02║而出類拔萃者乎？萃芝居士持白紙一幅求示，予嘉
J28nB202_p0097c03║其志向而乃為是嘵嘵也，離此別覓名言，請以問之
J28nB202_p0097c04║東村學究。
J28nB202_p0097c05║示闇然馬居士
J28nB202_p0097c06║英特俊流掉得源頭入手，便能覷透從上老禿奴殺
J28nB202_p0097c07║活人底大手段，如龍戲水、似虎靠山，草偃風行，萬化
J28nB202_p0097c08║千變，著著非泛常者比。蓋其靈光廓徹，眼目精明，一
J28nB202_p0097c09║路生機初無倚傍，龐蘊公一口吸西江、張拙秀才一
J28nB202_p0097c10║念不生全體現、無垢老春天月夜一聲蛙、李彌遜天
J28nB202_p0097c11║津橋上忽躍馬，是其人也，苟非其人處。紅塵鬧市中，
J28nB202_p0097c12║佛法、世法未免打作兩截，生死關終不可破，尚復望
J28nB202_p0097c13║施機應物與從上老禿奴相肖乎？昺道人一條脊梁
J28nB202_p0097c14║硬似鐵，其蘊成佛作祖氣概匪伊朝夕矣，茲來明發
J28nB202_p0097c15║納原本契書，山僧遂與親僉花押，去後隨緣飲啄，善
J28nB202_p0097c16║自保任，切莫置之冷地而辜負予也。
J28nB202_p0097c17║示冰梵上人
J28nB202_p0097c18║撫養出自父母人情之常，撫養出自外祖人情之變，
J28nB202_p0097c19║處變而能安居，常而不殆，則外祖撫養之恩較之父
J28nB202_p0097c20║母尤不可不報也。然欲報恩，當先究這報恩一念畢
J28nB202_p0097c21║竟從何而起？就裏勇猛提撕，時刻靡有間斷，忽地夢
J28nB202_p0097c22║眼豁開，便見自己安身落處與外祖同在，光明藏中
J28nB202_p0097c23║把手並行，歷劫不相違背，更說什麼報不報？又何待
J28nB202_p0097c24║索予言而能為報乎？梵上人來，說及外祖撫養緣由，
J28nB202_p0097c25║乞數語以展孝思，予故示之如此。復勉一偈云：孝為
J28nB202_p0097c26║入道基，信是修行本，修行聖可登，入道恩無損。君子
J28nB202_p0097c27║貴溫溫，謙人思蹇蹇，一顆明珠掌上擎，寒光洞爍千
J28nB202_p0097c28║華苑。
J28nB202_p0097c29║示傅超舜
J28nB202_p0097c30║這一條潑天大路，坦坦平平，無有荊棘，不論老少男
J28nB202_p0098a01║女皆可依而行之，但行貴有準，過疾則易疲、過徐則
J28nB202_p0098a02║易弱，不徐不疾，不計程途，步步踏前，到家可卜矣。只
J28nB202_p0098a03║如最初一步畢竟向甚麼處下腳？僧問趙州：「狗子還
J28nB202_p0098a04║有佛性也無？」州云：「無。」破草鞋脫與汝了也，居士要行
J28nB202_p0098a05║這條大路，似此等破草鞋穿著亦免不得。
J28nB202_p0098a06║示竺先田居士
J28nB202_p0098a07║上根利智入此門來不用摘葉尋枝，只消就根蒂下
J28nB202_p0098a08║一刀兩段，生平積滯瓦解冰消。譬夫逸驥追風，瞬息
J28nB202_p0098a09║千里，雖有長鞭，靡所用之。得到與麼田地，便解呵佛
J28nB202_p0098a10║罵祖，撥月敲雲，或淺水灘邊與牧豎漁夫同唱和、或
J28nB202_p0098a11║寶華座畔與銅頭鐵額結冤讎，妙用神通、品格意氣
J28nB202_p0098a12║總無過此。邇來假雞惡種分布諸方者甚多，若非眼
J28nB202_p0098a13║目精明，洞破真偽，未免茫然失宰，枉受熱瞞。故曰：「參
J28nB202_p0098a14║學須帶眼，眼正則所參所學俱正矣。」昨居士、明發相
J28nB202_p0098a15║見，欲求數語為究竟，遂并書及，政當此時，忽有問居
J28nB202_p0098a16║士：「刀在什麼處？」又且如何抵對？不可辜負來機作恁
J28nB202_p0098a17║般休去也。
J28nB202_p0098a18║示玉宇善友
J28nB202_p0098a19║「凡欲殺生者，當作自身觀，自身不可殺，物命無兩般」，
J28nB202_p0098a20║此古德垂示語也。然正當殺生時，能作自身觀者寧
J28nB202_p0098a21║有幾箇？嗚呼！殺愈多而罪愈重，死死生生隨業受報，
J28nB202_p0098a22║互相酬償，又何足怪乎？玉宇丁公入丈室中乞戒殺
J28nB202_p0098a23║文為警策，以懺悔前罪，予應之曰：「汝若能懺悔前罪，
J28nB202_p0098a24║則殺業當下冰消矣，閒文安用耶？」古廣額旃陀羅日
J28nB202_p0098a25║殺千羊，一日放下屠刀，云：「我是千佛一數。」看他恁麼
J28nB202_p0098a26║做次，何等直捷？何等氣概？居士腳在肚下，豈肯讓伊？
J28nB202_p0098a27║是則是也，須踏著寔地始得。
J28nB202_p0098a28║示子還姚居士
J28nB202_p0098a29║孔經國史、諸子外篇，居士家尋常茶飯，然而語言浩
J28nB202_p0098a30║瀚，章釋紜繁，箇中喫緊處向何處下手耶？惟是當人
J28nB202_p0098b01║本來一著，如天普蓋、似地普擎，圓陀陀沒塞礙，光爍
J28nB202_p0098b02║爍絕囊藏，就裏搆著毫芒，便見佛祖與己無二、己與
J28nB202_p0098b03║佛祖不別，應用隨機，頭頭始覺得力耳。居士齒德俱
J28nB202_p0098b04║優，兒孫滿座，晝夜六時無甚閒事牽擾、無甚餘念繫
J28nB202_p0098b05║戀，不此之務而更誰務乎？只如最初下手處畢竟作
J28nB202_p0098b06║麼生？僧問雲門：「不起一念，還有過也無？」門云：「須彌山
J28nB202_p0098b07║但恁麼看。」
J28nB202_p0098b08║示印先優婆夷
J28nB202_p0098b09║森羅及萬象，一法之所印，汝且道：這一法在森羅萬
J28nB202_p0098b10║象內耶？在森羅萬象外耶？離卻森羅萬象，汝又喚甚
J28nB202_p0098b11║麼作一法耶？機先薦取，差之毫釐；句後尋思，失之千
J28nB202_p0098b12║里。雖然，吾今試放汝過，待汝尋思得著時，然後為汝
J28nB202_p0098b13║一印印定也未遲。
J28nB202_p0098b14║示定安禪人
J28nB202_p0098b15║心王不妄動，六國一時通，罷拈三尺劍，休弄一張弓，
J28nB202_p0098b16║此古人定安大概也。若夫情緣躁擾，意識紛馳，內主
J28nB202_p0098b17║弗寧，顛倒迷昧，欲求其定與安也，詎可得乎？後學初
J28nB202_p0098b18║機倍加惕勵，則旦夕無虛棄之工，心性易明，德業日
J28nB202_p0098b19║進矣。捨此而別求定安方法，吾未之前聞也。
J28nB202_p0098b20║示佛覺禪人
J28nB202_p0098b21║汝既做晦珠長老侍者，又是伊剃度之徒，須不忘最
J28nB202_p0098b22║初本志，勤苦修持，造到乃佛乃祖田地而後已。若或
J28nB202_p0098b23║央央庠庠，墮在今時邪蔓惡種窩裏，則無騰躍時分，
J28nB202_p0098b24║埋沒一生矣。況爾師曾有偈示云：「聖箭今朝已入手，
J28nB202_p0098b25║尋常孰敢犯當鋒？異時拈向人前放，射透陽城第幾
J28nB202_p0098b26║重？」只此數語，汝之生平事業都在裏許。會，則終身受
J28nB202_p0098b27║用；不會，則世諦流布。汝切莫作等閒得、容易看，空懸
J28nB202_p0098b28║冷地供養便當了局。今汝師去世已兩年矣，離師太
J28nB202_p0098b29║早，不無中道拗折之虞，更宜親依老宿，再歷爐鎚，庶
J28nB202_p0098b30║幾一枝聖箭收放自由，而可為汝師出一口氣者也。
J28nB202_p0098c01║然山僧恁麼說話，雖是徹底婆心，旁觀者未免咬齒，
J28nB202_p0098c02║汝其知之勉之。
J28nB202_p0098c03║示守空上座
J28nB202_p0098c04║佛真法身猶若虛空，證得虛空時，汝身與佛同，頭頭
J28nB202_p0098c05║無滯礙，處處絕羅籠。我今為汝保任，此事終不虛也。
J28nB202_p0098c06║一枝華信足春風，空翠庵中越樣紅，雖然如是，山僧
J28nB202_p0098c07║已合喫三十拄杖。何故？不宜誤陷平人。
J28nB202_p0098c08║示爾邁秦居士
J28nB202_p0098c09║不思善、不思惡，政恁麼時，如何是居士本來面目？不
J28nB202_p0098c10║思善、不思惡，政恁麼時，灼然是居士本來面目。具逸
J28nB202_p0098c11║群氣概丈夫，纔聞舉著，如良驥顧鞭影而行，又如關
J28nB202_p0098c12║雲長提百二十斤刀入萬軍中取顏良，不見有退怯
J28nB202_p0098c13║之相，方與此事相應。然道無難易，難易在人，苟或機
J28nB202_p0098c14║思遲鈍，仍不妨把此話頭日日提撕、日日研究，歌樓
J28nB202_p0098c15║舞榭、鬧市空齋……、乃至簫鼓齊鳴、車騎互發盡是觸著
J28nB202_p0098c16║磕著透露風光底時節。既到與麼時節，說有、說無，說
J28nB202_p0098c17║非、說是，說權、說實，說妙、說玄，殺活縱橫無不在我。所
J28nB202_p0098c18║謂：得底人，恁麼、不恁麼總得也。爾邁居士不離世緣
J28nB202_p0098c19║仕路而能研究此宗，其真實蘊藉誠亦火裏蓮花，世
J28nB202_p0098c20║所希覯。茲欲別入京都，因書數語以為途中警策，倘
J28nB202_p0098c21║異日者踢翻佛祖臼窠，摸著衲僧巴鼻，六祖明上座
J28nB202_p0098c22║自當望塵趨拜，豈待馬首歸來，山僧助喜已哉？
J28nB202_p0098c23║示新剃度此實
J28nB202_p0098c24║世間有三種累，累殺多少人。三種累者何？身口累、妻
J28nB202_p0098c25║子眷屬累、財物家火累。世人迷蒙弗醒，被這三種累
J28nB202_p0098c26║起了許多貪嗔、受了許多煩惱、造了許多惡業，業報
J28nB202_p0098c27║輪迴，生死苦海中頭出頭沒，不得解脫。殊不知，這三
J28nB202_p0098c28║種累都是虛幻底。四大色身食息強健，一口氣不來
J28nB202_p0098c29║時，還由汝躲避麼？現前妻子眷屬恩愛難捨，一口氣
J28nB202_p0098c30║不來時，還許汝替代麼？財物家火尋常受用，一口氣
J28nB202_p0099a01║不來時，還容汝擔帶麼？既然不由躲避、不許替代、不
J28nB202_p0099a02║容擔帶，則此三種累果是累人，切勿妄認戀著，執為
J28nB202_p0099a03║己有，直須勘破放鬆，隨緣任運，向生死事上發大勇
J28nB202_p0099a04║猛精進心，參透本來面目，與佛祖同坐、同行、同修、同
J28nB202_p0099a05║證，是乃稱世出世間大丈夫也。古聖有言：「毀形守志
J28nB202_p0099a06║節，割愛辭所親，出家弘聖道，誓度一切人。」非此之謂
J28nB202_p0099a07║乎？元甫居士年五十六，忽然勘破這三種累，逐件安
J28nB202_p0099a08║頓得宜，遂持齋削髮，披緇受戒，其力量擔當大有過
J28nB202_p0099a09║人者，予為取名曰「超幻」，號曰「此實」，蓋直許其能超幻
J28nB202_p0099a10║緣而重勉以實參此事也。且此事如何實參得透去？
J28nB202_p0099a11║聽取一偈：節屆中秋月正圓，善人圓頂亦如然，從今
J28nB202_p0099a12║力掃迷雲障，萬里神光耀碧天。
J28nB202_p0099a13║示天昂、續庵二上座
J28nB202_p0099a14║荷續此事寔非容易，譬如負千鈞重擔向獨木橋上
J28nB202_p0099a15║過，寧不戰慄寒心者哉？汝今既闖入這保社，去後亦
J28nB202_p0099a16║宜昂藏保慎，不可草草匆匆，貪圖穩，便學一等庸販
J28nB202_p0099a17║之夫沽名鬻利，了生平事業也。囑囑。
J28nB202_p0099a18║示雪上人
J28nB202_p0099a19║世尊雪嶺修行，二祖雪庭斷臂，真心卓見，雖富貴、憂
J28nB202_p0099a20║患當前，灼然不得而移奪，所以末後光明烜天赫地，
J28nB202_p0099a21║孫孫子子紹續靡窮，豈似而今底徒？弄三寸鼠光，巡
J28nB202_p0099a22║門傍戶全無主張，見人道好從而好之、見人道惡從
J28nB202_p0099a23║而惡之，殊可憐憫。衲僧家箇箇具挺特氣概，既出頭
J28nB202_p0099a24║來，當直截荷負，以真修為急務，莫只面前背後言行
J28nB202_p0099a25║差殊，如蚯蚓化龍，逗到下稍依舊喫泥喫土。僧問古
J28nB202_p0099a26║德云：「上無攀仰，下絕己躬時如何？」德云：「放下著。」汝且
J28nB202_p0099a27║道：上無攀仰，下絕己躬，又放下箇甚麼？此去倘遇明
J28nB202_p0099a28║眼人，一任舉似。
J28nB202_p0099a29║示一嘯藏主
J28nB202_p0099a30║真正道流踏著向上一脈，不在輕舉躁動，急於人知，
J28nB202_p0099b01║須是二六時中硬剝剝地、孤迥迥地，無絲毫偏黨、無
J28nB202_p0099b02║絲毫倚靠，因緣湊合，自然水到渠成。反是而欲勉強
J28nB202_p0099b03║出頭，譬彼春風桃李，非不可觀，但穠郁欠久長耳。若
J28nB202_p0099b04║乃蒼松翠柏，勁節高標，縱遇雪凍冰侵，堅貞益見。儒
J28nB202_p0099b05║者有云：「先立乎其大者，則其小者不能奪也。」又云：「欲
J28nB202_p0099b06║速則不達，見小利則大事不成，何況為人天師範而
J28nB202_p0099b07║可欲速見小乎？」此等話端，係上座終身樹品邊事，故
J28nB202_p0099b08║山僧嘵嘵及之，至於全體作用，縱奪施為，看汝手段
J28nB202_p0099b09║活脫，山僧不敢捏定一邊，教印板上依模打將去也。
J28nB202_p0099b10║示玄池香燈
J28nB202_p0099b11║汝以白紙一幅求我寫，畢竟求我寫箇甚麼？若要詩
J28nB202_p0099b12║與偈，此時工絕律者固有其人。若要法語與文章，我
J28nB202_p0099b13║肚皮裏那有許多絡索？若要隨意寫幾行持去供養，
J28nB202_p0099b14║我真書不會、草訣未能，塗污了這幅白紙，也似可惜。
J28nB202_p0099b15║數日冗忙，同汝輩搬泥墾土，钁頭邊作活計，且亦無
J28nB202_p0099b16║這等閒工夫，不如就汝本經上夜夜點火焚香、朝朝
J28nB202_p0099b17║折花換水，驀忽火光爍破眼睛，堂內聖僧自為汝證
J28nB202_p0099b18║據也。況綠楊鎖岸、新竹搖風、曲蟺低笙、田蛙怒鼓，是
J28nB202_p0099b19║一首好詩偈、是一篇新法語、是一部大文章，汝不仔
J28nB202_p0099b20║細推窮，返來覓我死句奚裨乎？雖然死句，也解活人，
J28nB202_p0099b21║只恐汝當前蹉過。
J28nB202_p0099b22║示卓庵西堂
J28nB202_p0099b23║少室宗風單傳直指，無甚花言巧語與人作道理摶
J28nB202_p0099b24║量，唯許英特之士向根蒂下打將出來，自然掀天括
J28nB202_p0099b25║地，動眾驚群，謂之烈燄聚、謂之摩尼珠、謂之奮迅獅
J28nB202_p0099b26║兒、謂之金剛寶劍，盡世、出世間法靡有能過之者。德
J28nB202_p0099b27║山未離蜀時，眼空四海，及至龍潭，於吹滅紙燭處豁
J28nB202_p0099b28║然大悟，便將生平疏鈔擲之丙丁。水潦和尚於馬祖
J28nB202_p0099b29║踏下呵呵大笑，云：「百千法門、無量妙義，只向一毫頭
J28nB202_p0099b30║上識得根源。」跂步大方，無如二老性躁，直是俊鷂快
J28nB202_p0099c01║鷹也趁他不著，豈近日引蔓牽枝，七叉八篆，倚聲附
J28nB202_p0099c02║勢，煽是攻非者所能擬測其纖釐哉？是故，我輩道流
J28nB202_p0099c03║根源既正，則發諸語言、見諸行事亦無不正。然而不
J28nB202_p0099c04║正者，容或有之。閒居獨處、得座披衣，凡此時中，急宜
J28nB202_p0099c05║黽勉操持以無負所舉也。
J28nB202_p0099c06║示道存禪人
J28nB202_p0099c07║入叢林親輔知識，莫問院之大小、眾之多寡、錢穀之
J28nB202_p0099c08║厚薄，十年、二十年，衝寒冒暑，捨逸就勞，汲汲孜孜，打
J28nB202_p0099c09║罵弗退，纔是真正道念參學作家。然而親輔非止一
J28nB202_p0099c10║端己也，有以道德親輔者、有以識見親輔者、有以材
J28nB202_p0099c11║學親輔者、有以身命力行親輔者，寸長尺短，各任所
J28nB202_p0099c12║能，要不失親輔之大體耳。上人親輔隱野公甚久，如
J28nB202_p0099c13║上所言躬自歷過，但不知三喚汝曾三應否？東司頭，
J28nB202_p0099c14║汝曾聽說佛法否？扇子既破，汝曾還犀牛兒否？家肥
J28nB202_p0099c15║生孝子，國霸出謀臣，忽地猛省一番也無難事。山僧
J28nB202_p0099c16║重宣數語以為懸記、親輔多年已有因，萬般施設契
J28nB202_p0099c17║天真，更須培養和平福，方羨叢林無礙人。
J28nB202_p0099c18║示獨明堂主
J28nB202_p0099c19║裂青衿而披壞服，拋鄉井而適吳邦，此箇志尚未入
J28nB202_p0099c20║明發門已知之矣，獨惜明發門下無物與人，不會與
J28nB202_p0099c21║汝作冤家，亦不會與汝打藤葛，只有一所放牛場，水
J28nB202_p0099c22║足草足，非窄非寬，戴角擎頭也由汝、眠雲踏雪也由
J28nB202_p0099c23║汝，而今且喜養得純熟，又要捩轉鼻孔，別尋去向。呵
J28nB202_p0099c24║呵，何處非祖翁田地？但犁耙上肩時較難耳。古德云：
J28nB202_p0099c25║「寧為其難，莫為其易。」兢持謹守，厥後自有一段好風
J28nB202_p0099c26║光也。
J28nB202_p0099c27║示西目維那
J28nB202_p0099c28║西目奕公丁酉春受羅漢囑矣，秋攜囊入，超果相伴，
J28nB202_p0099c29║結冬復隨至明發，經春度夏，蓋不以得少為足，而期
J28nB202_p0099c30║躋閫奧，力挽末學之頹風也。偶一日因事告歸，并倩
J28nB202_p0100a01║楮先生求書數語，山僧笑曰：「予惡乎書哉？透徹從前
J28nB202_p0100a02║向上機，當陽拈出電光飛，羅漢冬瓜印子已劄破面
J28nB202_p0100a03║門了也，驀然坐斷孤峰頂，白棒掀天振祖基，汝何不
J28nB202_p0100a04║信受奉行好？」就這裏信得及、行得去，則孤峰頂上即
J28nB202_p0100a05║是十字街頭、十字街頭即是孤峰頂上，釋迦、彌勒拱
J28nB202_p0100a06║手歸降，臨濟、韶陽吞聲飲氣。以之振祖基，無基不振；
J28nB202_p0100a07║以之酬師德，無德不酬。正法眼藉此流通、惡邪見由
J28nB202_p0100a08║茲寢息，是則今日共住之心多年，猶子之誼而不勝
J28nB202_p0100a09║遙望拳拳者也。倘或言行相違、意識相左，雖境緣潑
J28nB202_p0100a10║天潑地，秪成箇昧本漢，有甚交涉乎？古聖方冊紀載
J28nB202_p0100a11║昭然，時流履歷亦足殷鑑。慎之，慎之，幸勿掩聰而出，
J28nB202_p0100a12║轉笑予之多言也。
J28nB202_p0100a13║示錢門超恂劉氏
J28nB202_p0100a14║身局閨閣中，纔二八年時便能發大信心，皈依三寶，
J28nB202_p0100a15║雖家居薰習使然，亦係夙根培植所致，二者固缺一
J28nB202_p0100a16║不可也。信心既發，諸佛現前，所以經云：「信為道元功
J28nB202_p0100a17║德母，信能必到如來地。」又，祖師云：「即心是佛，心外無
J28nB202_p0100a18║佛。」若然，則信心豈容易發哉？幽閒無事試將此心朝
J28nB202_p0100a19║夕推究，驀忽徹去，方知行住坐臥、穿衣喫飯、呼奴使
J28nB202_p0100a20║婢……、以及語言喜怒等處盡是佛心、盡是佛法、盡是自
J28nB202_p0100a21║己無窮寶藏，而與古昔鄭十三娘作用不移易一毫
J28nB202_p0100a22║釐也。
J28nB202_p0100a23║示月川維那
J28nB202_p0100a24║宗風纔舉，萬里雲收，法令若行，千峰寒色，從上作家
J28nB202_p0100a25║匠首皆具這箇眼目、這箇機用，所以驚天動地，峻峭
J28nB202_p0100a26║孤巍，湊泊他不得、捫摸他不著。臨濟遠祖云：「我二十
J28nB202_p0100a27║年前在黃檗先師處三度問佛法的的大意，三度被
J28nB202_p0100a28║打，如蒿枝拂相似，如今更思一頓，誰為下手？」時有僧
J28nB202_p0100a29║出云：「某甲下手。」濟度與拄杖，僧擬接，濟便打。蓋其平
J28nB202_p0100a30║生徹證超出過量，不與時輩合水和泥者比，比便是
J28nB202_p0100b01║正脈、便是源流、便是耀古騰今大人境界也。後代兒
J28nB202_p0100b02║孫碁分星布，未免刀刀彷彿，魚魯參差，參學人到此
J28nB202_p0100b03║若善甄別，則涇渭妍醜自分耳。然山僧恁麼道，非惟
J28nB202_p0100b04║凌辱先宗，是汝覿體承當，切忌喚鐘作甕。
J28nB202_p0100b05║示印明書記
J28nB202_p0100b06║顯示當人頂𩕳，一著子不在多言，只消輕輕撥動，便
J28nB202_p0100b07║已飛沙走石，瞎卻人眼了也。若於世間文字上搜尋，
J28nB202_p0100b08║粧點許多，花柳枝葉雖茂，根本枯矣。是故，有志衲子
J28nB202_p0100b09║出入叢林，要與一切佛祖結冤雪屈、一切眾生釋縛
J28nB202_p0100b10║去粘，須是直截單提，脫離窠臼，方契合老胡深旨。羅
J28nB202_p0100b11║山云：「我這裏秪有一口劍，劍下有分身之意，亦有出
J28nB202_p0100b12║身之路。」快哉斯言，知音者少，隨氀𣯜趁，大隊漢烏足
J28nB202_p0100b13║以語此哉。
J28nB202_p0100b14║示超奇善友
J28nB202_p0100b15║人非生知，貴在力學，學而計之時日、積之歲月，未有
J28nB202_p0100b16║不成者。設或一暴十寒，吾知其不能進矣。參禪亦然，
J28nB202_p0100b17║時而鞭策，日而揣摩，歲月無虛度之功，終身有實證
J28nB202_p0100b18║之驗。祖翁田地，四至契書，一一分明、一一了當，名為
J28nB202_p0100b19║絕學，無為閒道人也。雖然無為無事人，猶是金鎖難，
J28nB202_p0100b20║且道：節角在什麼處？試下一轉語看。
J28nB202_p0100b21║示超慧陳氏夫人
J28nB202_p0100b22║一切眾生具有如來智慧德相，但以妄想執著而不
J28nB202_p0100b23║證得，此是黃面瞿曇初證初得時大開口縫，為今古
J28nB202_p0100b24║人立箇定案也。何名智慧德相？即當人一點常光，照
J28nB202_p0100b25║天照地，最微最妙，至虛至靈，不可思議境界是也。何
J28nB202_p0100b26║名妄想執著？即當人日用之中隨聲逐色，恣縱虛妄，
J28nB202_p0100b27║胡思亂想，不可遏滅境界是也。妄想無暫停、執著無
J28nB202_p0100b28║暫解，智慧德相如何得現前透露乎？所以善知識見
J28nB202_p0100b29║人問著，不論是男、是女，便與劈頭拈出，宿有靈根底
J28nB202_p0100b30║直下知歸，更不在絮絮忉忉。其或未能領略「父母未
J28nB202_p0100c01║生前，如何是我本來面目」，且將這箇話端向行住坐
J28nB202_p0100c02║臥處密密提撕，刻刻窮究，無絲毫間斷、無絲毫起倒，
J28nB202_p0100c03║自然妄想不生、執著融化，忽地築著磕著，智慧德相
J28nB202_p0100c04║覿體現前，寶藏豁開，受用靡盡，方信黃面瞿曇眉毛
J28nB202_p0100c05║亦只在眼上也。譬如明鏡被塵垢所翳，須假磨治之
J28nB202_p0100c06║功，鏡光始現。未有磨治，日久而塵垢日積者，良由當
J28nB202_p0100c07║人弗肯用力耳。武原張門夫人知有此事而欲參證
J28nB202_p0100c08║了悟，遂因其所請，書數語示之，并贈號曰「智幢」，蓋冀
J28nB202_p0100c09║其智慧如幢，光明特出，為今古人立箇標幟也。政當
J28nB202_p0100c10║恁麼時，喚作智慧德相早已描畫虛空，喚作妄想執
J28nB202_p0100c11║著大似塗污自己，明眼人前足發一笑。
J28nB202_p0100c12║示駿卿馬居士
J28nB202_p0100c13║做成佛祖底人，無一念要做佛祖，若有一念要做佛
J28nB202_p0100c14║祖，便是馳求妄想、不療之疾，只就自己生死事上打
J28nB202_p0100c15║得透徹，佛祖自然而至也。近代禪流不曾參究自己
J28nB202_p0100c16║事，先要做成佛祖，殊不知，佛祖是什麼面孔？是什麼
J28nB202_p0100c17║長短？如何做得？如何成得？即此要做佛祖一念從何
J28nB202_p0100c18║而起？且於佛祖分中還容得著麼？然與麼語話猶滯
J28nB202_p0100c19║一邊，未免後人據款翻案，今乃再為說曰：做成佛祖
J28nB202_p0100c20║底人，須念念要做佛祖；若念念要做佛祖，則勇猛精
J28nB202_p0100c21║進，直踏向前，不到佛祖地位不肯休歇。譬如官人發
J28nB202_p0100c22║意到京城幹旋要緊事業，中道而還，無是理也。駿翁
J28nB202_p0100c23║居士初不信有佛祖，并不信有做成佛祖底人，偶一
J28nB202_p0100c24║回頭便欲學做佛祖，與做成佛祖底人眉毛廝結、鼻
J28nB202_p0100c25║孔廝拄，非具大血性、大力量，安能瞬息千里，騰霧逸
J28nB202_p0100c26║群乎？即此學做佛祖一念，試問居士：又從何而起？而
J28nB202_p0100c27║於山僧前後兩說，孰可？孰否？一一辨之，鵰弓隼旟、畫
J28nB202_p0100c28║戟霜刀，拈來皆佛祖機、皆自己受用物也。所謂：入得
J28nB202_p0100c29║此門，千足萬足。再經作家爐鞴，殺佛滅祖亦不難矣。
J28nB202_p0100c30║示玨峰上人
J28nB202_p0101a01║不負最初行腳志，盡此身命，靠著明眼宗師，十載八
J28nB202_p0101a02║載，忽地遭他毒手，所有伎倆瓦解冰消，全體活鱍鱍，
J28nB202_p0101a03║無礙無拘，便可隨處作主，顯揚佛祖拈不出底生機，
J28nB202_p0101a04║為一切人抽釘拔楔、打鎖敲枷，謂之教外別傳，向上
J28nB202_p0101a05║關捩，趙州茶、雲門餅、德山棒、臨濟喝，總無出此也。其
J28nB202_p0101a06║或東泊西飄、南尋北覓，非惟虛費草鞋錢，抑且雜毒
J28nB202_p0101a07║入心，結成痼疾，不可醫治矣。玨上人從鷲公法侄甚
J28nB202_p0101a08║久，真實操履，誠弗易得，嘉平前袖紙求書，予故略陳
J28nB202_p0101a09║其大概，以助喜云。萬庵曰：「比見衲子好執偏見，不通
J28nB202_p0101a10║物情，輕信難迴，愛人佞己，順之則美、逆之則疏，縱有
J28nB202_p0101a11║一知半解，返被此等惡習所蔽，至白首而無成者多
J28nB202_p0101a12║矣。」嗚呼！古人吐句發言，赤心片片，汝宜痛念戒懲，倍
J28nB202_p0101a13║加堅固，他時異日別當有好消息來也。
J28nB202_p0101a14║示體空上座
J28nB202_p0101a15║大圓鏡體，本自空寂，妍醜諸像，隨至而彰，吾人心體
J28nB202_p0101a16║空寂亦復如是，是故名為體空也。三世如來證此體
J28nB202_p0101a17║空成正等覺，十方菩薩依此體空圓修聖道，無邊眾
J28nB202_p0101a18║生迷此體空沉沒生死。生死沉沒，轉入轉深，積劫輪
J28nB202_p0101a19║迴，靡由解脫，豈不大可怖畏乎？於是諸佛菩薩發大
J28nB202_p0101a20║慈心、行大悲行，出諸語言、徵諸事跡，種種方便、種種
J28nB202_p0101a21║哀憐，無非救一切人去妄明真，達此體空之理耳。能
J28nB202_p0101a22║達其理，則不離世法而即佛法、不斷煩惱而證菩提，
J28nB202_p0101a23║將見諸佛菩薩與汝覿體無二、汝與諸佛菩薩覿體
J28nB202_p0101a24║不別也。體空上座老年出家，實修為眾，非泛泛負空
J28nB202_p0101a25║名者，比因乞語，遂就本號書以勗之，庶幾無負此體
J28nB202_p0101a26║空云。
J28nB202_p0101a27║示南玄董居士
J28nB202_p0101a28║參禪學道先從信心而發，信心約有三種：第一、須信
J28nB202_p0101a29║自己與諸佛祖本體不異，第二、須信佛祖留一言半
J28nB202_p0101a30║句開示人，灼然有箇悟處，第三、須信世間幻緣皆障
J28nB202_p0101b01║道之本，不可貪戀執著。苟具如是正信，將「不得喚作
J28nB202_p0101b02║拳頭，畢竟喚作甚麼」一句子時時提撕，默默參究，一
J28nB202_p0101b03║切妄境妄想搖撼弗動，管取日用得力，常光現前，萬
J28nB202_p0101b04║別千差，銷釋立盡也。若或半信半疑、前前後後，話頭
J28nB202_p0101b05║提不起、工夫做不上，譬諸行路十步九歇，豈能容易
J28nB202_p0101b06║到家乎？居士正信已具，又肯入我門中求指點工夫
J28nB202_p0101b07║下手處，但依此說，篤而行之、實而證之，他日相見，便
J28nB202_p0101b08║解呵呵大笑，笑山僧潦倒，無能錯向筆尖下註腳也。
J28nB202_p0101b09║示沈慎齋居士
J28nB202_p0101b10║慎齋家居亭林鎮，為人謹厚，奉佛精勤，嘗攜諸同輩
J28nB202_p0101b11║運載資糧，入名山設供，參禮知識，深求大法，風霜雨
J28nB202_p0101b12║暘往還弗倦，亦可謂夙有緣種，濁世津梁者矣。予領
J28nB202_p0101b13║超果院事時曾來聚晤兩次，過此以後杳不相聞也，
J28nB202_p0101b14║今日沒興重逢，宛似隔生面孔。惜乎！山僧這裏無大
J28nB202_p0101b15║法可深求、無知識可參禮，不過杜門守靜，與數十閒
J28nB202_p0101b16║漢做箇穿衣喫飯僧耳。汝真要參禮知識、深求大法，
J28nB202_p0101b17║須向七佛已前威音那畔一踏到底，如虛空具含萬
J28nB202_p0101b18║像，於諸境界無所分別，又如虛空普遍一切，於諸國
J28nB202_p0101b19║土平等隨入，塵塵剎剎是箇解脫門，方稱了手。否則，
J28nB202_p0101b20║秪是住相布施，隨流起倒，雖齋百千萬億眾，皆有為
J28nB202_p0101b21║功德邊事，於大法尚隔無數層也。昔有僧問甘贄行
J28nB202_p0101b22║者云：「行者接待不易。」贄云：「譬如餵驢餵馬。」汝且道：甘
J28nB202_p0101b23║行者與麼抵對，還明得大法也未？思之，思之。
J28nB202_p0101b24║示照明禪人
J28nB202_p0101b25║汝求法語，要我寫七八句，我云：「法語有何定準？多則
J28nB202_p0101b26║千句萬句也有，少則一字半字也無。汝若向少處商
J28nB202_p0101b27║量，就中卻有千句萬句，恒河沙劫談不盡；汝若向多
J28nB202_p0101b28║處理會，就中實無一字半字，蟭螟眼裏著不盈。除非
J28nB202_p0101b29║自己一旦知非，漆桶子墮，未能覷破源底也。今且寫
J28nB202_p0101b30║七八句與汝：本有靈明，不分老少，坐臥經行，迴光返
J28nB202_p0101c01║照。正眼豁開，通身奧妙，達磨瞿曇，只堪一笑。正恁麼
J28nB202_p0101c02║時，畢竟喚什麼作正眼？咄！」
J28nB202_p0101c03║示天衢李居士
J28nB202_p0101c04║栗棘蓬吞得下，金剛圈跳得過，殊不知，自己是箇栗
J28nB202_p0101c05║棘蓬，更教誰吞？自己是個金剛圈，更教誰跳？大小楊
J28nB202_p0101c06║岐，飛沙走石，瞎人眼睛，好與三十棒。這裏見得，通天
J28nB202_p0101c07║衢路任汝往來，沒孔霜柯共我吹唱，反是未免局守
J28nB202_p0101c08║一隅，隨浩浩塵中消磨歲月矣。初心之謂，何而肯以
J28nB202_p0101c09║自負耶？
J28nB202_p0101c10║示日本逸然禪德
J28nB202_p0101c11║逸公長老閩產也，居扶桑日久，風俗語音籌之甚熟。
J28nB202_p0101c12║嘗念古印原、夢窗諸禪宿入中國問道，而徑山虛堂
J28nB202_p0101c13║老人曾在此方闡化，迄今語錄昭布，若素若緇悉知
J28nB202_p0101c14║有宗門向上事。我黃檗琦法兄應長崎之請，三四年
J28nB202_p0101c15║來道法隆崇，尊卑膜拜者爭額曰活佛。嗚呼！逸公首
J28nB202_p0101c16║倡之誼、羽翼之功，豈少也哉？一日遠寄書儀，求福嚴
J28nB202_p0101c17║本師法語并囑及索予數言附艫而去，是不思大海
J28nB202_p0101c18║汪洋之水而欲嘗希微一滴之味，顧予又何敢向若
J28nB202_p0101c19║以售耶？雖然，大海水也，一滴亦水也；嘗一滴之味，大
J28nB202_p0101c20║海之水無不同也。夫法海無邊，覺源浩渺，佛祖眾生
J28nB202_p0101c21║平等受用，只因有迷、有悟，有妄、有真，遂有生死海、解
J28nB202_p0101c22║脫海，別路、岐途，種種名相。若是利根逸群之士，自能
J28nB202_p0101c23║一吸吸盡，如神龍巨鯤衝激變化，散為雨露、發為波
J28nB202_p0101c24║濤，直得佛祖退避無門、眾生瞻仰有分，茱萸之涓滴
J28nB202_p0101c25║弗存、雲巖之碧湛湛地、道吾之白浪滔天，總不外是
J28nB202_p0101c26║矣。果到與麼地位，不妨大家舀水傾潑，一滴也由汝、
J28nB202_p0101c27║大海也由汝，收大海歸一滴也由汝、點一滴成大海
J28nB202_p0101c28║也由汝，奚須覿面？萬千里外早與予相見了也。末季
J28nB202_p0101c29║參徒郵視叢林不肯自信，即日與之談大海水，茫然
J28nB202_p0101c30║莫測其淺深，日與之嘗一滴味，泛然莫辨其底，止或
J28nB202_p0102a01║淹沉死水、或叫渴河邊，或望洋以驚、或持杯以酌，源
J28nB202_p0102a02║頭混濁，支泒乾枯，霄壤懸殊，理無足怪。茲扶桑佛日
J28nB202_p0102a03║重明，人人堅固善根，必無此等流弊，旁通密護，作楫
J28nB202_p0102a04║濟川，予料逸公壯志殆未能已已。
J28nB202_p0102a05║示儀生邵居士
J28nB202_p0102a06║素位而行，不願乎外，此二語，世、出世間人立身應世
J28nB202_p0102a07║大概盡之矣。如素富貴必行乎富貴所當行之道，所
J28nB202_p0102a08║謂：事君保國，愛民及物是也。若於富貴上起貪心侈
J28nB202_p0102a09║想，便是願外，非素位而行矣。素貧賤必行乎貧賤所
J28nB202_p0102a10║當行之道，所謂：隨緣安分，不怨不尤是也。若於貧賤
J28nB202_p0102a11║上形諂辭乞態，便是願外，非素位而行矣。嗟見今人
J28nB202_p0102a12║解說者未解行、解行者未解實，且久每遇富貴貧賤
J28nB202_p0102a13║境界輒悲喜交集，得失縈懷，尚安望所入自得而暇，
J28nB202_p0102a14║折節相從，以咨參證悟為究竟耶？居士夙稟英聰，朋
J28nB202_p0102a15║游杜絕，但肯生死念頭痛切，不患不明斯事，帶水可
J28nB202_p0102a16║舟，慎勿吝棹，綠楊滿路，修竹成林，富貴歟？貧賤歟？到
J28nB202_p0102a17║我門時自能一一委悉。
J28nB202_p0102a18║示　　　上座
J28nB202_p0102a19║臨濟一宗盛行天下，迺子迺孫面稟親承，咸轟轟烈
J28nB202_p0102a20║烈，具超群越格、縛虎拏龍大手段，故無論慈明楊岐、
J28nB202_p0102a21║汾陽大慧，鉗錘惡辣搆他不上，即慧溫妙道、資壽法
J28nB202_p0102a22║燈，雖係女流機鋒，亦難湊泊。汝既有意為吾家種草，
J28nB202_p0102a23║當善操持，俾令薰天炙地，彼夫儼鬚眉而甘巾幗者
J28nB202_p0102a24║真▆▆▆▆矣。
J28nB202_p0102a25║示隱野首座
J28nB202_p0102a26║匡徒領眾，世不乏人，求其具佛祖肝腸、品格超卓者，
J28nB202_p0102a27║十無一二，此無他，人我勢利之心勝耳。故善師者必
J28nB202_p0102a28║師古，而今時不足法也。佛鑒曰：「佛眼弟子唯高菴勁
J28nB202_p0102a29║挺，不近人情，為人無嗜好，作事無黨援，清嚴恭謹，始
J28nB202_p0102a30║終以名節自立，衲子罕有倫比普應惺。」公受囑已久，
J28nB202_p0102b01║偶求書法語，特舉此則因緣似之，至夫操縱予奪，諒
J28nB202_p0102b02║汝當機自能主裁，山僧不用瘡瘢重著艾也。
J28nB202_p0102b03║示鍾山維那
J28nB202_p0102b04║轉天關，迴地軸，就銀山鐵壁裏點開達磨眼睛，石火
J28nB202_p0102b05║電光中爍破瞿曇面孔，苟非其人，安明其事？然亦有
J28nB202_p0102b06║是其人而明其事者，往往龍頭蛇尾，墮落今時窠臼，
J28nB202_p0102b07║此不可不審也。青松之下，茅屋半間，芋火自煨，孤孤
J28nB202_p0102b08║迥迥，似恁麼纔見些衲僧氣息，龍天首肯、不首肯，何
J28nB202_p0102b09║暇計哉？
J28nB202_p0102b10║示石竺上座
J28nB202_p0102b11║佛祖大道如日麗空，初非詭異險怪之事，但能直心
J28nB202_p0102b12║直行，無許多人我是非、邪妄諂曲……、種種過患，自然得
J28nB202_p0102b13║入無住心體，與佛祖大道冥合為一也。邇來禪流惡
J28nB202_p0102b14║習專務輕狂，雖綴浮華，終凋元氣，較之直心直行者，
J28nB202_p0102b15║受用奚啻天淵之隔？故曰：「佛法盛莫盛於此日，衰莫
J28nB202_p0102b16║衰於比時。」斯言有由來矣。石公上座親予未久，鍛煉
J28nB202_p0102b17║猶疏，予何敢以折腳鐺兒遽煩提上挈下？然見其直
J28nB202_p0102b18║心直行，古樸可風，佛祖大道不甚相遠，他時異日靜
J28nB202_p0102b19║養密修，擴而充之，夫豈退落人後？予有遠行，聚晤難，
J28nB202_p0102b20║必迺先委以重任，令其自鞭自逼，無負予懷。是汝當
J28nB202_p0102b21║知，切勿看作等閒而忽略也。
J28nB202_p0102b22║示杜則林居士
J28nB202_p0102b23║不離富貴功名而能荷擔箇事，自古迨今往往有之，
J28nB202_p0102b24║然此人慧性皆從累劫中修來，所以一出頭便具大
J28nB202_p0102b25║氣概、大力量，機先領略，句外承當，眼蓋乾坤、口吞佛
J28nB202_p0102b26║祖，即或參隨未久、工力欠純，忽於不知不覺中輕輕
J28nB202_p0102b27║受人點撥，亦解肆語狂言，發明直指之道。若此者，雖
J28nB202_p0102b28║有頓漸之殊，究其到家則總歸一致耳。杜翁居士天
J28nB202_p0102b29║資秀拔，筆力精雄，視富貴如秕糠，等功名如甕蓋，獨
J28nB202_p0102b30║於向上一著夜不倒眠、日不求飽，孜孜汲汲，以咨參
J28nB202_p0102c01║見人為急務。山僧受蓮山之請，嘗與盤桓來往，知其
J28nB202_p0102c02║氣概力量大有過人者，遂不敢以待數十人之禮進
J28nB202_p0102c03║退之，而抑其十年前望見之誠也。居士曾有語云：「聖
J28nB202_p0102c04║人傳道，示人以不易至而其道始尊，又示人以不難
J28nB202_p0102c05║至而其道始大。」山僧今日據款結案，是易耶？難耶？尊
J28nB202_p0102c06║耶？大耶？如魚飲水，冷煖自知，要且彼此不相辜負足
J28nB202_p0102c07║矣，更書一偈以盡之。偈曰：全身廓落無藏處，信手掀
J28nB202_p0102c08║開不二門，如意指揮山月上，穀城華雨任繽紛。
J28nB202_p0102c09║示止言柯居士
J28nB202_p0102c10║佛祖言教巧設多端，不過方便垂慈，應病與藥，要諸
J28nB202_p0102c11║人退步，就己向夢幻殼子上啐地一番，識得自家主
J28nB202_p0102c12║人公而已。初非別有一法，實綴於人而可私相授受
J28nB202_p0102c13║也。所以古者道：「我宗無語句，亦無一法與人。」又云：「向
J28nB202_p0102c14║三界十方世間，若有一塵一法可得與汝，盡落天魔
J28nB202_p0102c15║外道。」若然者，山僧又何法之能、何語之寫，而嘮嘮葛
J28nB202_p0102c16║藤，引人生異見哉？止言翁由儒入佛，素行足徵，偶持
J28nB202_p0102c17║白絹一幅求書法語，以為究竟，山僧云：「汝但把生平
J28nB202_p0102c18║肚皮裏諸子百家文字寘在一邊，單看自家主人公
J28nB202_p0102c19║在什麼處，忽朝桶底打脫，自然海印發光，而諸子百
J28nB202_p0102c20║家文字亦著著可據，信手拈來不為分外矣。」山僧與
J28nB202_p0102c21║麼舉揚，是有語句？無語句？是有法與人？無法與人？居
J28nB202_p0102c22║士試力行深造之，便知山僧、佛祖與汝相去不多也。
J28nB202_p0102c23║示守緣上座
J28nB202_p0102c24║北直守公親近雪峰亙老人有年，料理常住鉅細靡
J28nB202_p0102c25║不關心，更於老人患難之際又能挺身竭力，弗避艱
J28nB202_p0102c26║險而求以保全之。老人遷化，人皆勸公承嗣，公終不
J28nB202_p0102c27║自肯，蓋恐蹈近時之覆轍，為少年所效尤也。一日與
J28nB202_p0102c28║山僧談及此事，公甚有難色，予調師資授受非可苟
J28nB202_p0102c29║然，須正大光明，然後事成言順，倘勉強而曲從之，非
J28nB202_p0102c30║惟辜負雪峰，且亦埋沒自己矣。公唯唯，出平日所有
J28nB202_p0103a01║供招一一呈上，山僧即與一一按過，他年解拈瓣香
J28nB202_p0103a02║薰予鼻孔，山僧與亙老人鼻孔歷劫通同，汝之不辜
J28nB202_p0103a03║負予者即不辜負雪峰也。囑囑。
J28nB202_p0103a04║示苞吉戴居士
J28nB202_p0103a05║苞吉居士出入佛門已久，而技藝尤精奇，一日持所
J28nB202_p0103a06║製五色綵華兩樹拱予，并索數語為迺翁蕃林老人
J28nB202_p0103a07║七旬壽。予見其華枝絢爛，生意宛然，是真有巧奪造
J28nB202_p0103a08║化之手，而非世工所能彷彿幾及也，乃笑而言曰：「汝
J28nB202_p0103a09║能製世間之華而未能製出世間之華，汝能製四時
J28nB202_p0103a10║不謝之華而未能製歷劫不遷之華。」蓋此一華，枝葉
J28nB202_p0103a11║繁茂，遍覆大千，根本堅牢，滋培佛祖，狀不得、名不得，
J28nB202_p0103a12║五彩描摹不得、方所趨向不得，唯許汝穩穩當當，勇
J28nB202_p0103a13║猛精進，實契實悟，如剪一握絲，一剪一切斷，又如十
J28nB202_p0103a14║字街頭撞著親爺相似快活，不徹不待，問人知其是
J28nB202_p0103a15║否方有少分相應也。誠能如是，則何親而不報？何恩
J28nB202_p0103a16║而不酬？何福壽而不日增乎？更書一偈以助孝道之
J28nB202_p0103a17║誠：鶴髮童顏仁者壽，華堂拜祝古稀年，西桃南柏般
J28nB202_p0103a18║般在，受用還憑地上僊。
J28nB202_p0103a19║
J28nB202_p0103a20║
J28nB202_p0103a21║
J28nB202_p0103a22║
J28nB202_p0103a23║（海寧縣比丘尼通定同徙超聞
J28nB202_p0103a24║助刻，祈慧根永固，壽命延長者。）
J28nB202_p0103a25║
J28nB202_p0103a26║
J28nB202_p0103a27║
J28nB202_p0103a28║
J28nB202_p0103a29║
J28nB202_p0103a30║
J28nB202_p0103b01║
J28nB202_p0103b02║
J28nB202_p0103b03║
J28nB202_p0103b04║
J28nB202_p0103b05║
J28nB202_p0103b06║
J28nB202_p0103b07║
J28nB202_p0103b08║
J28nB202_p0103b09║
J28nB202_p0103b10║百癡禪師語錄卷第十九終