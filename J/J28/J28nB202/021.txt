J28nB202_p0109c01║百癡禪師語錄卷第二十一
J28nB202_p0109c02║嗣法門人超宣等編
J28nB202_p0109c03║偈中
J28nB202_p0109c04║上南山亙信和尚
J28nB202_p0109c05║志大西江一口吞，赤身無倚蕩家門，昔時泒列為孫
J28nB202_p0109c06║祖，今日燈聯作弟昆。刻骨自知恩未報，思顏欲覯意
J28nB202_p0109c07║何存？閩山浙水雖云遠，底句分明獻至尊。
J28nB202_p0109c08║幾回思臥碧巖前，無奈深深業力牽，金粟乳親已酢
J28nB202_p0109c09║矣，南山義重豈辜焉？人來誚我音書杳，我不隨人習
J28nB202_p0109c10║性偏，總在法門同負荷，刀開斧劈自完全。
J28nB202_p0109c11║壽超慧張氏，并贈望湖沈老。
J28nB202_p0109c12║玉簫不用引雲鸞，隨唱全憑慧眼寬，無事試來湖上
J28nB202_p0109c13║望，南堤古竹舞千竿。
J28nB202_p0109c14║送漢侍者回里
J28nB202_p0109c15║負吾忽起歸鄉思，十笏軒中少一人，羽翮養成且暫
J28nB202_p0109c16║去，採菱歌斷再相親。
J28nB202_p0109c17║送禪人回閩緣幹
J28nB202_p0109c18║捉虎擒龍如猛烈，登山涉水敢辭勞，明年此會嫣然
J28nB202_p0109c19║笑，贏得吾鄉節義高。
J28nB202_p0109c20║送觀中戴居士回武原
J28nB202_p0109c21║臨岐效贈言，愧我乏辭藻，聊倩隴頭春，一枝盟舊好。
J28nB202_p0109c22║清謙世所希，蘊厚身之寶，去去來何期？南窗日與掃。
J28nB202_p0109c23║君不見？當年慧遠老，送客已忘機，行出虎溪道，至今
J28nB202_p0109c24║猶在畫圖中，長笑笑人人笑倒。
J28nB202_p0109c25║送福嚴大育藏主回武昌
J28nB202_p0109c26║擊開寶藏連環鎖，瀲灩珊瑚紅萬朵，自有神光照遠
J28nB202_p0109c27║天，更無餘物能包裏。武昌城外草萋萋，黃鶴樓詩崔
J28nB202_p0109c28║顥題，職滿福嚴歸去也，龜毛拂子露全提。
J28nB202_p0109c29║化茶
J28nB202_p0109c30║睡魔百萬難挨遣，只待陽坡一掬春，急展信旗求助
J28nB202_p0110a01║陣，亭亭僊客莫逡巡。
J28nB202_p0110a02║送禪人緣幹
J28nB202_p0110a03║出隊將軍氣力陪，乘風鏖戰莫驚猜，金山主者無長
J28nB202_p0110a04║策，只聽凱聲動地來。
J28nB202_p0110a05║送廣化啟首座
J28nB202_p0110a06║不待茶瓢觸墜時，劍鋒早已掛雙眉，臥龍峰頂千年
J28nB202_p0110a07║事，收放無人辨得伊。
J28nB202_p0110a08║慧海掩關，乞偈募米。
J28nB202_p0110a09║立限千朝掩竹扉，鉤頭竟不涉離微，檀那到此能窺
J28nB202_p0110a10║覷，一任天華繚亂飛。
J28nB202_p0110a11║壽雲間徐解人居士
J28nB202_p0110a12║人誰不樂壽？德乃壽之基，修德無疏缺，就將壽可期。
J28nB202_p0110a13║翁今年六十，壽與德相資，天馬馳清譽，鍾山毓秀芝。
J28nB202_p0110a14║良朋分齒祝，絳老是交知，一週花甲從頭算，算去何
J28nB202_p0110a15║嘗有盡時？（天馬、鍾山俱九峰名。）
J28nB202_p0110a16║示福如掩關
J28nB202_p0110a17║滿架薔薇紅間白，數聲蜀魄去還來，祖師關捩無封
J28nB202_p0110a18║鎖，不待輪鎚擊自開。
J28nB202_p0110a19║示少葑禪德
J28nB202_p0110a20║萬仞寒潭透底清，得閒好趁夜光行，忽然失腳翻身
J28nB202_p0110a21║去，管取驪珠屬老成。
J28nB202_p0110a22║大生馬翁臨終云：「赤條條地去。」時癸巳，佛涅槃
J28nB202_p0110a23║日也，因令郎闇然居士持文集索偈，書此輓之。
J28nB202_p0110a24║性道文章君所諳，橫拈玉麈作司南，那知識合龍蛇
J28nB202_p0110a25║歲？遽爾神遊寶石龕。絳服僊來迎李賀，穠桃候至哭
J28nB202_p0110a26║瞿曇，赤條條地分明否？一句無私任放憨。
J28nB202_p0110a27║一句無私任放憨，赤條條地絕東南，燄光腦後高千
J28nB202_p0110a28║萬，意氣機前奪二三。我道龐翁原不死，人言馬帳有
J28nB202_p0110a29║奇談，試將流布公明眼，似月當天印碧潭。
J28nB202_p0110a30║二月十九日解生啟關，寄之。
J28nB202_p0110b01║牢關打破乾坤闊，況值普門示現時？腳尾腳頭莫蹉
J28nB202_p0110b02║過，黃鸝只在綠楊枝。
J28nB202_p0110b03║送昱權熙上座回漳
J28nB202_p0110b04║一枝驀露東君令，異蕊奇華結此中，攜去閩南如慎
J28nB202_p0110b05║重，清香錯落滿天風。
J28nB202_p0110b06║送徐超麟回練川
J28nB202_p0110b07║泥多佛大言猶在，水漲船高汝自看，去路不遙如舊
J28nB202_p0110b08║路，一天風雨撲春寒。
J28nB202_p0110b09║堯峰柱書記乞寫扇頭
J28nB202_p0110b10║日面、月面，蘇州、常州，全無把柄，大有來繇。就地輕拋
J28nB202_p0110b11║兮泥牛血濺，當機拶出兮石女汗流。君不見？古時南
J28nB202_p0110b12║匾頭，泐潭座下鬧啾啾，雲峰指向慈明去，藥汞銀禪
J28nB202_p0110b13║一筆勾，勘破了，孰為儔？生緣佛手起戈矛，凜凜威風
J28nB202_p0110b14║蓋十洲。
J28nB202_p0110b15║送君階明經赴試
J28nB202_p0110b16║毛錐三寸凜青霜，一戰文場大用彰，道者心機雖迥
J28nB202_p0110b17║別，也隨人看綠衣郎。
J28nB202_p0110b18║送翰飛明經赴試
J28nB202_p0110b19║片帆高掛倚春風，此日臨流興不同，龍首奪回贏得
J28nB202_p0110b20║意，輝光無負鷲山中。
J28nB202_p0110b21║送獨冠禪師回漢陽，時在徑山充監寺。
J28nB202_p0110b22║凌霄峰頂松杉路，相見不須重搊住，知是者般事便
J28nB202_p0110b23║休，浩然一曲賦歸去。去去正當四月中，手攜拄杖活
J28nB202_p0110b24║如龍，綠楊兩岸鎖帆色，浪捲長江萬里空。因憶古賢
J28nB202_p0110b25║乘黃鶴，鶴入白雲樓索索，又有趯翻鸚鵡洲，風流得
J28nB202_p0110b26║處且風流。君係那邊人，善學那邊話，蠱毒盂藏鐵蒺
J28nB202_p0110b27║藜，拋出隨他爭怒罵，以無所爭冠諸方，方信監寺異
J28nB202_p0110b28║時兒孫遍天下。
J28nB202_p0110b29║示君錄居士
J28nB202_p0110b30║古有浮山遠，稱為遠錄公，因碁解說法，吏事頗精通。
J28nB202_p0110c01║君今號君錄，欲扣西來宗，慕藺乃其義，職業亦相同。
J28nB202_p0110c02║勿云行未逮，賊過後援弓。
J28nB202_p0110c03║梵勝化米
J28nB202_p0110c04║批雲切月弄伽陀，貪嘴禪和餓殺多，何似三餐粥飯
J28nB202_p0110c05║足？白蓮池畔任婆娑。
J28nB202_p0110c06║送載民上座
J28nB202_p0110c07║芒鞋踏遍江南社，杓柄短長盡數知，此去人前如謗
J28nB202_p0110c08║我，重來定與頂門槌。
J28nB202_p0110c09║勉善護尼一音法侄（嗣伏獅尼祗園禪師）
J28nB202_p0110c10║法門謬濫不堪親，鬚髯甘為巾幗人，最愛伏獅丁此
J28nB202_p0110c11║運，相傳妙總是前身。棒頭有眼轟天地，喝下無私泣
J28nB202_p0110c12║鬼神，吾侄幸追勝躅也，一華莫負舊園春。
J28nB202_p0110c13║羽階居士呈偈，有「非仙、非佛、非儒」之語，次韻答。
J28nB202_p0110c14║非仙非佛亦非儒，只要當人著力疑，忽地豁開頂𩕳
J28nB202_p0110c15║眼，花街酒巷任憨癡。
J28nB202_p0110c16║亦仙亦佛亦云儒，三教同源不用疑，拶透當前機一
J28nB202_p0110c17║著，呵呵大笑我真癡。
J28nB202_p0110c18║示含元禪者
J28nB202_p0110c19║長安不離含元殿，向外馳求路已非，年少果能堅立
J28nB202_p0110c20║志，風光無限透斜暉。
J28nB202_p0110c21║與法孫尼瑩潤
J28nB202_p0110c22║六華飛出豁雙眸，便解拖鎗作賊偷，罪款已呈無躲
J28nB202_p0110c23║處，寥寥室內冷光浮。
J28nB202_p0110c24║示月禪人
J28nB202_p0110c25║曹溪指月，馬師翫月，一隊弄影光，千古繫驢橛。阿呵
J28nB202_p0110c26║呵，咄咄咄，當人立地莫輕忽，等閒撈取真月來，照破
J28nB202_p0110c27║形山空突兀。
J28nB202_p0110c28║曹門道英削髮住庵，作此勉之。
J28nB202_p0110c29║火裏青蓮已種活，石中白璧豈埋沉？一鎚擊出靈光
J28nB202_p0110c30║現，了悟凡心即佛心。
J28nB202_p0111a01║繡襦脫下著袈裟，玉磬輕敲禮法華，有問本來寂滅
J28nB202_p0111a02║相，對他門外亂啼蛙。
J28nB202_p0111a03║示醫者
J28nB202_p0111a04║一歸何處健脾藥，念佛是誰止瀉湯，信手拈來真效
J28nB202_p0111a05║驗，不愁人病在膏肓。
J28nB202_p0111a06║示自岸禪人
J28nB202_p0111a07║九龍渡口扁舟橫，幾箇親從自岸登？空使蘆花飛似
J28nB202_p0111a08║雪，隨風亂打釣魚罾。
J28nB202_p0111a09║示真禪人
J28nB202_p0111a10║為人先宜養德，處世暫且隨緣，近日山家富貴，一池
J28nB202_p0111a11║荷布青錢。
J28nB202_p0111a12║若不親師擇友，如何去妄存真？真、妄兩頭剔脫，鼻孔
J28nB202_p0111a13║原搭上唇。
J28nB202_p0111a14║省如上座入戒有年，因舊衣破碎，欲募製新衣，
J28nB202_p0111a15║乞偈為引。
J28nB202_p0111a16║秋深雨後冷芭蕉，渾似渠儂破七條，若遇淨名欽戒
J28nB202_p0111a17║德，綠雲裁剪一肩挑。
J28nB202_p0111a18║次韻復季寅姚檀護
J28nB202_p0111a19║兩岸垂楊夾古塘，蜂臺靜掩路無梁，幽懷不已欣留
J28nB202_p0111a20║駐，先澤都云未杳茫。斷續鐘敲惺醉夢，低昂杖撥起
J28nB202_p0111a21║清光，毗耶室內昨親到，笑指丹心向日傍。
J28nB202_p0111a22║不諳青草夢西塘，巴韻如何繞畫梁？幸有仁風來普
J28nB202_p0111a23║扇，敢言慧日爍迷茫。隨身七事滹沱令，益友三宜尼
J28nB202_p0111a24║父光，記莂當年還記否？從今無負鷲峰傍。
J28nB202_p0111a25║明發化米
J28nB202_p0111a26║兩岸白蘋風，一溪紅蓼月，不堪飽水雲，只可自怡悅。
J28nB202_p0111a27║畢竟如何行行？問取人中傑。
J28nB202_p0111a28║寄無偏禪德
J28nB202_p0111a29║不用爐鎚萬慮歇，一絲獨釣寒江月，箇中灑落許誰
J28nB202_p0111a30║知？待到璜溪為汝說。
J28nB202_p0111b01║示居士陳君典
J28nB202_p0111b02║穿衣喫飯承誰力？一句全包內典書，只恐當人讀不
J28nB202_p0111b03║透，錯冤明月照溝渠。
J28nB202_p0111b04║次韻答季寅居士
J28nB202_p0111b05║靈光人本具，凡聖不相侵，有執見成妄，無心路易尋。
J28nB202_p0111b06║當風摧鐵壁，似日爍孤岑，灑落紅塵外，期談綠樹陰。
J28nB202_p0111b07║西鄰杓柄短，北地水輪深，從此難瞞昧，天香拂滿襟。
J28nB202_p0111b08║與白也水西堂
J28nB202_p0111b09║倒吸曹源水一滴，等閒傾出漲千江，乾坤總白漫漫
J28nB202_p0111b10║也，那少魚龍納款降？
J28nB202_p0111b11║送子瞿上座回潮陽
J28nB202_p0111b12║相親未久忽攜笻，默忖機先興亦濃，但得鐵牛心印
J28nB202_p0111b13║在，鱷溪不隔小耆峰。
J28nB202_p0111b14║悼尼祗園禪師
J28nB202_p0111b15║霜風吼葉屋頭寒，忽訝祗林罷釣竿，黃菊愁含千點
J28nB202_p0111b16║淚，碧溪怒捲萬重灘。寥寥法道誰為主？濟濟英賢我
J28nB202_p0111b17║獨看，常寂光中如首肯，相逢依舊不相瞞。
J28nB202_p0111b18║與裕光居士
J28nB202_p0111b19║一顆驪珠鎮海紅，得來原不計程功，而今拈出當堂
J28nB202_p0111b20║贈，裕後光前在此中。
J28nB202_p0111b21║示掄三居士
J28nB202_p0111b22║七尺孤笻扶夜月，三年買棹過梅溪，有人問我居何
J28nB202_p0111b23║處，向道斜涇綠水西。
J28nB202_p0111b24║壽雲臺蔡居士
J28nB202_p0111b25║五福已憑洪範註，寸心賽過醉吟人，風前倚杖無多
J28nB202_p0111b26║祝，共賞壺天幾度春。
J28nB202_p0111b27║十一月十九，徐覲翁初度日也。屠氏夫人與李
J28nB202_p0111b28║氏孺人壽誕亦在先後之間，因吟二章以代嵩
J28nB202_p0111b29║祝。
J28nB202_p0111b30║一月同堂壽者三，乾坤俯仰各無慚，延齡此是全真
J28nB202_p0111c01║訣，不尚區區分外探。
J28nB202_p0111c02║梅報先春枝吐玉，人傳令德價騰金，生來受用長如
J28nB202_p0111c03║許，灼見天心合自心。
J28nB202_p0111c04║瀉湯婆水偶成
J28nB202_p0111c05║一副熱腸徹底傾，為人原不負生平，周遭可歎無知
J28nB202_p0111c06║已，掉轉春光別路行。
J28nB202_p0111c07║送潤庵鑑上座還粵
J28nB202_p0111c08║惠州一路如天遠，去去莫忘聚話時，鈯斧用磨憑手
J28nB202_p0111c09║快，哪吒有眼不容窺。
J28nB202_p0111c10║贈松隱上座
J28nB202_p0111c11║三泖月，九峰雲，一擔挑來贈與君，解用莫嫌常住物，
J28nB202_p0111c12║重重衣裓惹芳芬。
J28nB202_p0111c13║九峰雲，三泖月，持壽君兮用不竭，遍界氤氳遍界明，
J28nB202_p0111c14║腳頭腳底自超越。
J28nB202_p0111c15║示吳文卿居士
J28nB202_p0111c16║空印無文字已彰，幾人於此費商量？丈夫肘後斜懸
J28nB202_p0111c17║著，燄貫威音古道傍。
J28nB202_p0111c18║寄又宋孫居士
J28nB202_p0111c19║聖賢無盡書，格物是頭腦，驀地自迴光，銀山都靠倒。
J28nB202_p0111c20║瞿曇花，文殊草，拈來拈去君家寶，誰管他海桑遷、歲
J28nB202_p0111c21║月老？一曲浩歌天下聞，杏紅香滿長安道。
J28nB202_p0111c22║溧陽路養田入山飯僧，乞偈。
J28nB202_p0111c23║打開寶藏運家珍，飽築擎頭帶角人，誰似路公誇好
J28nB202_p0111c24║手？當年廿贄一般春。
J28nB202_p0111c25║送一舟濟上座回閩
J28nB202_p0111c26║琵琶合弄出尋常，板拍單敲返故鄉，分付山頭緩緩
J28nB202_p0111c27║唱，莫驚猿鶴動愁腸。
J28nB202_p0111c28║為姚門孺人壽
J28nB202_p0111c29║不須介壽歌春酒，未信延年待廣成，日用修持純合
J28nB202_p0111c30║道，松巒愈見碧崢嶸。
J28nB202_p0112a01║與載民駿維那
J28nB202_p0112a02║眼開不在桶箍邊，歸去何須又罰錢？二月桃花紅似
J28nB202_p0112a03║錦，一枝分贈任流傳。
J28nB202_p0112a04║勉顯實禪人書《法華》
J28nB202_p0112a05║年少出家兒，酬恩為急務，蓮經刺血書，日久心彌固。
J28nB202_p0112a06║此血從何來？都云養有素。此心何所窮？願汝自參悟。
J28nB202_p0112a07║參悟真兮願已周，紅雲朵朵麥光浮，爺娘面目分明
J28nB202_p0112a08║現，歷劫相隨絕去留。
J28nB202_p0112a09║寄子虛陳居士
J28nB202_p0112a10║別我璜溪春復春，桃花流水宛然新，何時重把綱宗
J28nB202_p0112a11║話？坐對樓頭喚驗人。
J28nB202_p0112a12║二隱禪師書和船子撥棹歌之一於中禪人扇
J28nB202_p0112a13║頭中，持扇索題，遂次韻二章與之。
J28nB202_p0112a14║一橈撥動水中珠，閃爍寒光射太虛，可惜許，錦鱗無，
J28nB202_p0112a15║吞鉤盡是小鰍魚。
J28nB202_p0112a16║幾度閒探衣裏珠，搖風擺雨自清虛，竿頭意，會也無？
J28nB202_p0112a17║未得魚時誓得魚。
J28nB202_p0112a18║寄稚農錢明經
J28nB202_p0112a19║一見宛然如舊識，當時想亦契心人，蒲團禪板深深
J28nB202_p0112a20║意，留與他年作勝因。
J28nB202_p0112a21║次韻答季寅居士
J28nB202_p0112a22║一寶秘形山，當人識去還，非拘文字相，不逐歲時斑。
J28nB202_p0112a23║放蕩歌梅曲，夷猶度釣灣，塵心皆道意，俗累了禪關。
J28nB202_p0112a24║善誘予何藉？拈機佛亦頑，維摩名赫奕，自此遍瀛寰。
J28nB202_p0112a25║壽西林鏡宗師
J28nB202_p0112a26║不負婆伽度眾心，德高行廣振西林，我來徵壽如何
J28nB202_p0112a27║也？一帶松杉翠色森。
J28nB202_p0112a28║依舊韻為覲周居士祝
J28nB202_p0112a29║壽量何曾落二三？擬加辭飾益吾慚，明公自有經天
J28nB202_p0112a30║手，共入蓬壺任意探。
J28nB202_p0112b01║已見藍田多種玉，更於祗室解揮金，同堂壽者無私
J28nB202_p0112b02║祝，總契維摩古佛心。
J28nB202_p0112b03║薦熙春劉居士
J28nB202_p0112b04║翁壽攸躋八十六，德高蔭厚如松竹，忽諳身世本來
J28nB202_p0112b05║空，悟入無生歸去速。無生國裏好翱翔，白鳥青蓮噴
J28nB202_p0112b06║異香，須信此翁原不滅，遺風歷歷在當陽。
J28nB202_p0112b07║送壽宗位上座回漳
J28nB202_p0112b08║巍巍坐運鐵牛機，誰敢奔前入突圍？賴汝年來韜藝
J28nB202_p0112b09║熟，且看先去壯軍威。
J28nB202_p0112b10║送心默藏主回莆
J28nB202_p0112b11║藏裏摩尼收一顆，忽拖短策別予行，幾多光彩無人
J28nB202_p0112b12║見，分入壺山照樹菁。
J28nB202_p0112b13║芥含上人別乃翁於亂離中，茲欲回台山尋覓，
J28nB202_p0112b14║并為乃翁壽，書此勉之。
J28nB202_p0112b15║劍戟叢中各自行，父南子北可憐生，白雲入眼空垂
J28nB202_p0112b16║淚，黃髮傷心繞夢清。去去故鄉尋父語，免教終日苦
J28nB202_p0112b17║思汝，杖頭放出寶華光，為壽為祥任所舉。
J28nB202_p0112b18║繼庵號示胤禪人
J28nB202_p0112b19║六窗軒豁淨無塵，代代傳持自本人，世路從他桑海
J28nB202_p0112b20║變，一回嗣續一回新。
J28nB202_p0112b21║勉逸泉善友掩關
J28nB202_p0112b22║坐斷江湖浩蕩春，一番猛省一番親，等閒認得關中
J28nB202_p0112b23║主，瀟灑便稱物外人。放去收來無礙滯，橫拈倒用愈
J28nB202_p0112b24║精神，昔年甘贄家風在，何必區區別問津？
J28nB202_p0112b25║春杪送子蒼禮五臺
J28nB202_p0112b26║閒花似錦，幽鳥如簧，文殊境界，觸目全彰。汝今欲往
J28nB202_p0112b27║臺山，路不憚迢遙，稱獨步珍重，也須帶眼行。路傍蹉
J28nB202_p0112b28║過人無數，此理灼然惟自知，杖光影動碧玻璃，金毛
J28nB202_p0112b29║若在雲端現，一拶當前莫放伊。
J28nB202_p0112b30║送蜀中訒上座
J28nB202_p0112c01║芒鞋躍出錦江春，久與叢林話主賓，此去卓然能自
J28nB202_p0112c02║立，不須俛首問他人。
J28nB202_p0112c03║送馬豎玉法侄
J28nB202_p0112c04║西江口吸了無餘，仍向鸚湖湖上居，三十六人垂手
J28nB202_p0112c05║處，當場捉敗莫饒渠。
J28nB202_p0112c06║題畫
J28nB202_p0112c07║一庵歷歷無向背，南地有松北有檜，莫道山空不見
J28nB202_p0112c08║人，須知人在空山外。
J28nB202_p0112c09║伊人王檀護齎　詔回雪外，上座求偈送之。
J28nB202_p0112c10║玉節搖光巡楚地，繡衣分彩照吳山，歸來應記瞿曇
J28nB202_p0112c11║囑，拶透吾宗向上關。
J28nB202_p0112c12║晤霞章上人
J28nB202_p0112c13║別來數夏無尋處，偶爾相逢似隔生，一曲漁歌君試
J28nB202_p0112c14║聽，綠楊梢月透湖明。
J28nB202_p0112c15║次韻酬侗孩張職方
J28nB202_p0112c16║伊人儼在水之湄，幾度溯洄欲見遲，妙句忽從雲外
J28nB202_p0112c17║得，清光已自座前垂。帶留祗苑君名重，釣罷江干我
J28nB202_p0112c18║願癡，他日相逢無別事，援毫為賦謝庭芝。
J28nB202_p0112c19║勉闇然令室印玉
J28nB202_p0112c20║長安路上緊揮鞭，玉篆金龜一串穿，贏得太平無事
J28nB202_p0112c21║日，對君莫說小娘禪。
J28nB202_p0112c22║寄子懷張居士
J28nB202_p0112c23║未曾見面已相識，此語從於何處明？秋入鸚湖蟬欲
J28nB202_p0112c24║老，水光天色一般清。
J28nB202_p0112c25║惟聽上人隨黃檗隱元和尚赴日本，請勉之。
J28nB202_p0112c26║不懼鯨波險，扶桑國上遊，明知為法重，豈以此身憂？
J28nB202_p0112c27║遠霧吞青島，綺霞弄碧流，禪心無繫累，隨處是皇州。
J28nB202_p0112c28║示篆雲侍者
J28nB202_p0112c29║布毛吹起豁然歸，已落渠儂第二機，何似空齋春睡
J28nB202_p0112c30║足？坐看紅日轉薔薇。
J28nB202_p0113a01║示當湖念禪人
J28nB202_p0113a02║雙塔巍峨銜綵鳳，九湖瀲灩弄珠龍，莫將是境名為
J28nB202_p0113a03║境，蹉過西來直指宗。
J28nB202_p0113a04║古淵禪師住處州，連雲於臘月遇難，悼之。
J28nB202_p0113a05║別我鷗灘五度秋，連雲聳日曙光浮，交之以道人難
J28nB202_p0113a06║料，死亦何冤汝合休？夙債宜償方慧祖，臨危大叫憶
J28nB202_p0113a07║巖頭，相知最是關情切，不禁低回拭淚流。
J28nB202_p0113a08║淚流頻訝括溪東，片片青山染血紅，生死場中如幻
J28nB202_p0113a09║戲，真空界內自消融。伽黎雖未明懸讖，皮履何須借
J28nB202_p0113a10║路通？卓犖一燈原不斷，六華和雨灑寒櫳。
J28nB202_p0113a11║示尼聖念弘上座
J28nB202_p0113a12║諸方有樣予纔效，腳下無私汝自行，撥轉一機如妙
J28nB202_p0113a13║總，堂堂從此播家聲。
J28nB202_p0113a14║送龍華覺首座閱藏
J28nB202_p0113a15║檢盡五千四十八，偏圓頓漸一齊收，眉間掛起吹毛
J28nB202_p0113a16║劍，落落紅光射斗牛。
J28nB202_p0113a17║與漳邑勝上人
J28nB202_p0113a18║香餌無多嬾下鉤，斜涇深處且埋頭，不因同里人相
J28nB202_p0113a19║訪，誰信溟魚拍浪遊？
J28nB202_p0113a20║覲周居士受老人密囑作投機偈，有「案前一拍，
J28nB202_p0113a21║萬法齊收」之句，予忍俊不禁，拈出以贈。
J28nB202_p0113a22║案前一拍須彌碎，萬法齊收日用親，此語超然誰解
J28nB202_p0113a23║道？分明賴是箇中人。箇中人在溫如玉，濟北真燈已
J28nB202_p0113a24║紹續，莫讓襄州竹漉翁，乘時演唱西江曲。
J28nB202_p0113a25║送鷲法侄之臨安
J28nB202_p0113a26║戴角菸菟威勢雄，人前幾度起腥風，而今震吼深山
J28nB202_p0113a27║去，好看芙蓉正脈通。
J28nB202_p0113a28║贈　　　湛上座
J28nB202_p0113a29║密意不曾來問我，覺華已自見離披，一燈分照無多
J28nB202_p0113a30║事，挑剔當前莫放遲。
J28nB202_p0113b01║壽超輝顧氏
J28nB202_p0113b02║內省純無疚，天年享不窮，南窗消息好，六月足薰風。
J28nB202_p0113b03║次韻答煙山鐵關禪師
J28nB202_p0113b04║自從悟得棒頭禪，彼此匡徒各有年，短鬢含愁堆白
J28nB202_p0113b05║雪，空拳隨處拓青天。法衰不忍檀荊混，道在唯憑薪
J28nB202_p0113b06║火傳，何日重逢敲板拍？看君解出繫腰錢。
J28nB202_p0113b07║寄狷庵單護法（別號白燕頭陀）
J28nB202_p0113b08║亂雲深處草萋萋，人事天時俱不齊，未解移舟瞻白
J28nB202_p0113b09║燕，且憑閣杖聽黃鸝。言中有響非關話，意外無私偶
J28nB202_p0113b10║命題，半箇鐺兒慚腳折，誰將隻手共提攜？
J28nB202_p0113b11║示玉峰侍者
J28nB202_p0113b12║相隨不必苦勞心，小艷詩閒對月吟，從此一關輕打
J28nB202_p0113b13║透，泥團拓出是黃金。
J28nB202_p0113b14║壽子張嚴職方六旬（別號髻珠）
J28nB202_p0113b15║天生器品自威雄，脫略塵緣孰與同？髻內有珠親拾
J28nB202_p0113b16║得，目前無物可羅籠。而今年已週花甲，是佛是魔信
J28nB202_p0113b17║手劄，不二門開正令行，等閒抹過萬千劫。阿呵呵，囉
J28nB202_p0113b18║哩囉，龜鶴之齡未足齊其數，大椿之壽安敢喻其多？
J28nB202_p0113b19║亙古風流亙古在，笑看桑海亂消磨。
J28nB202_p0113b20║茂如侍者病起
J28nB202_p0113b21║病骨支床多半月，良劑得效值初冬，好將疏影橫斜
J28nB202_p0113b22║句，吟對爐頭活火紅。
J28nB202_p0113b23║壽鼎叔劉公同令室朱氏五秩
J28nB202_p0113b24║玉梅花泄生前夢，金鼎香呈向上機，五十年來同履
J28nB202_p0113b25║踐，壽山歷歷自光輝。
J28nB202_p0113b26║與霽崙法侄
J28nB202_p0113b27║龍淵九帶碧涵天，坐鎮中央闡要玄，隨彼小根趨遁
J28nB202_p0113b28║去，楓山法脈賴君傳。
J28nB202_p0113b29║月修募掩骸，乞偈。
J28nB202_p0113b30║一靈不昧隨方住，白骨成堆沒處安，若得諸仁心地
J28nB202_p0113c01║好，免依荒草泣秋寒。
J28nB202_p0113c02║示典座
J28nB202_p0113c03║文殊示現驀頭鏟，無著通身都是眼，彼丈夫兮汝亦
J28nB202_p0113c04║然，莫將庸解淪擔板。
J28nB202_p0113c05║送千指光上座
J28nB202_p0113c06║一掌一握血，一棒一條痕，臨濟正法眼，千古累兒孫。
J28nB202_p0113c07║汝今別我莆陽去，水隔山遙路莫論，但將此道立乾
J28nB202_p0113c08║坤，管取外魔喪膽魂。
J28nB202_p0113c09║輓知一禪德
J28nB202_p0113c10║昔年此地曾相見，今日重來沒處尋，梵閣愁聞華鶴
J28nB202_p0113c11║唳，禪房空鎖綠蘿陰。無聲三昧推先覺，不老九峰證
J28nB202_p0113c12║慧心，撮土焚香談半偈，夕陽斜照影沉沉。
J28nB202_p0113c13║題一覽樓
J28nB202_p0113c14║樓高百尺原無亞，碧棟朱軒光互射，不識誰為樓上
J28nB202_p0113c15║人，九峰突兀拜其下。
J28nB202_p0113c16║示劍鳴上人
J28nB202_p0113c17║劍作龍鳴去，光芒燦斗牛，衲僧如解用，佛祖亦眉愁。
J28nB202_p0113c18║題觀音石，寄仁侯湯居士。
J28nB202_p0113c19║石裏觀音看不見，盪之以水全身現，慈悲最切度生
J28nB202_p0113c20║心，點滴無私宜自薦。
J28nB202_p0113c21║謝封翁王邠籕
J28nB202_p0113c22║自慚無力起先宗，數載眠雲倦復慵，忽接瑤箋傳錦
J28nB202_p0113c23║鯉，敢將直釣引獰龍。花飄古殿檀恩重，雨滴空階筆
J28nB202_p0113c24║興濃，最好相酬親切處，壽山高賽九峰松。
J28nB202_p0113c25║寄俊民張居士
J28nB202_p0113c26║眼光爍破東西土，氣宇衝開南北星，謾道頭陀杖子
J28nB202_p0113c27║短，且來收擷九峰青。
J28nB202_p0113c28║示茂林徐居士
J28nB202_p0113c29║覷透當前一著真，茂林鬧市任橫身，有時拈出吹毛
J28nB202_p0113c30║劍，佛祖雖親法不親。
J28nB202_p0114a01║尼照雲乞名超總，并示偈。
J28nB202_p0114a02║梁有總持，宋有妙總，僉曰超之，見義為勇。眼目精明，
J28nB202_p0114a03║機關活動，大法能肩，野犴震恐。照禪照禪依此行，真
J28nB202_p0114a04║正白拈無異種。
J28nB202_p0114a05║題蓮德堂，似默容禪德。
J28nB202_p0114a06║慕修君子德，就室榜為蓮，外直常瑩淨，中通絕曲偏。
J28nB202_p0114a07║出塵香自遠，應世量尤圓，來者解思義，風光處處鮮。
J28nB202_p0114a08║送天昂亞上座
J28nB202_p0114a09║風煖春江開曉凍，買舟別我去莆川，臨行一語重分
J28nB202_p0114a10║付，箇事擔承貴力堅。
J28nB202_p0114a11║答春宇周巡宰
J28nB202_p0114a12║本來人，各具足，茫茫業識妄馳逐，妄馳不已愛憎多，
J28nB202_p0114a13║生死輪迴如轉轂。古德垂慈立一機，二六時參真面
J28nB202_p0114a14║目，參之又參莫放閒，話頭愈久愈純熟。驀然拶出火
J28nB202_p0114a15║星飛，灼地烜天光簇簇，雪白莫邪難比鋒，外魔強禦
J28nB202_p0114a16║盡潛伏。自利利他報佛恩，安家定國配多福，此就翁
J28nB202_p0114a17║言略闡揚，翁言祖意同杼柚。更問當機句若何？颶風
J28nB202_p0114a18║昨撼庭前木。
J28nB202_p0114a19║本來人，各具足，不分凡聖僧和俗，等閒覷透這重關，
J28nB202_p0114a20║瀟灑風流無絆束。龐老街頭賣笊籬，丹霞洛浦機相
J28nB202_p0114a21║觸，折橋填路禁人行，奪食驅耕手段熟。佛魔俱入俱
J28nB202_p0114a22║剷除，超出常情如奮鵬，此言惟許作者知，門外禪儔
J28nB202_p0114a23║徒撈摝。為汝慈悲向上陳，時時努力自磨琢。
J28nB202_p0114a24║示飛卿俞居士
J28nB202_p0114a25║紫燕飛回白鴈飛，乾坤瞬息不停機，叮嚀莫入閒情
J28nB202_p0114a26║解，埋沒形山玉一圍。
J28nB202_p0114a27║壽馬門如松孺人
J28nB202_p0114a28║峰頂長松不計秋，鱗條瘦葉曲如虯，我今拈出為婆
J28nB202_p0114a29║壽，看與浮杯作對頭。
J28nB202_p0114a30║與豈凡禪德
J28nB202_p0114b01║聖號凡名兩不立，玄言異典一齊刪，到頭還汝無纖
J28nB202_p0114b02║礙，杖倚秋峰意自閒。
J28nB202_p0114b03║壽覲周徐居士（別號無依道人）
J28nB202_p0114b04║握筆為書仁者壽，畫堂已見樂而閒，無依老子安身
J28nB202_p0114b05║處，未必蓬萊勝此間。
J28nB202_p0114b06║示中英馬居士
J28nB202_p0114b07║萬般皆是幻，惟有此中真，莫負方英志，勉為過量人。
J28nB202_p0114b08║劍盆明大用，弓箭逗家珍，信手解推撥，當機著著親。
J28nB202_p0114b09║斷疑禪師辭世偈云：「船子高蹈，繼有性空，我今
J28nB202_p0114b10║委蛻，近海之東。阿呵呵，鐵牛撞倒須彌頂，箇段
J28nB202_p0114b11║風光今古同。」遂覆舟入水而逝，作此悼之。
J28nB202_p0114b12║踏翻船子續高風，鐵笛橫吹調不同，想是金鱗吞餌
J28nB202_p0114b13║去，嬾將蹤跡寄寰中。
J28nB202_p0114b14║水晶宮裏恣遨遊，箇段風光夜不收，幾度思量君在
J28nB202_p0114b15║否？數竿畫竹掛西樓。（禪師善畫竹。）
J28nB202_p0114b16║送一嘯正藏主回溫陵
J28nB202_p0114b17║識破缽囉娘一句，五千餘卷閒家具，春風日暖忽思
J28nB202_p0114b18║歸，腳下芒鞋生兩翅。泉南汝舊鄉，恰好隨緣住，祖道
J28nB202_p0114b19║於今正復亨，解行莫負來時路。
J28nB202_p0114b20║薦仲無劉居士，并玉成宋公。
J28nB202_p0114b21║撒手那邊去，翁今得自由，經行七寶閣，坐臥一蓮舟。
J28nB202_p0114b22║本有靈光現，無窮瑞靄浮，更須高著眼，諸聖莫為儔。
J28nB202_p0114b23║凝然上座專持觀音聖號，皈信者眾，寄之。
J28nB202_p0114b24║弭災捄患風聞遠，灶婦街童也咄誇，爭似牛頭見四
J28nB202_p0114b25║祖？庵前百鳥不銜華。
J28nB202_p0114b26║贈　　　良上座
J28nB202_p0114b27║掩關六載云何事？徹底分明見本人，潦倒山僧旁忍
J28nB202_p0114b28║俊，曇華分插滿頭春。
J28nB202_p0114b29║與浣生、心如二醫士
J28nB202_p0114b30║青囊妙藥值千金，起死回生功用深，佛祖看來無別
J28nB202_p0114c01║道，大都只是活人心。
J28nB202_p0114c02║寧國汪大春手製竹笠四十八員供養諸善知
J28nB202_p0114c03║識，并索偈。
J28nB202_p0114c04║肩攜篛笠走諸方，箇樣團團不掩藏，問是何人親蓋
J28nB202_p0114c05║覆？風前有路任籌量。
J28nB202_p0114c06║題掌鞋善友店中
J28nB202_p0114c07║信手拈來便劄用，親自是見親分付，衲僧到此，也須
J28nB202_p0114c08║照顧腳跟。
J28nB202_p0114c09║壽平湖瑞垣居士八十
J28nB202_p0114c10║青笻九節自支支，正值趙州行腳時，遙望湖光何所
J28nB202_p0114c11║祝？一毫端上拓須彌。
J28nB202_p0114c12║寄慈律苾芻尼
J28nB202_p0114c13║慈以律身能應世，參須帶眼莫隨流，璜溪一曲如相
J28nB202_p0114c14║委，未合休時亦好休。
J28nB202_p0114c15║蓮根上人掩關禮華嚴，偈以勉之。
J28nB202_p0114c16║十種玄門，一真法界，行布圓融，重重無礙。帝網珠懸，
J28nB202_p0114c17║普光殿靄，迷者多岐，悟之便快。上人蓮公，嚴持淨戒，
J28nB202_p0114c18║就地畫牢，願償宿債。酌水獻花，一字一拜，自己功成，
J28nB202_p0114c19║檀那有賴。更須聽余，力參為最，打破禪關，是名僧大。
J28nB202_p0114c20║壽庵
J28nB202_p0114c21║曠大劫來誰搆造？四邊界至自分明，至今門戶依然
J28nB202_p0114c22║在，多少珍珠換不成。
J28nB202_p0114c23║壽上海天際劉翁六旬
J28nB202_p0114c24║年年是好年，萬木涵春麗，惟有今年分外奇，祥雲一
J28nB202_p0114c25║朵起天際。塔竿蘸影玉波明，海屋籌添光倚袂，說與
J28nB202_p0114c26║人間共見聞，願翁花甲遙相繼。
J28nB202_p0114c27║（海寧比丘尼自寧、海鹽沈門張氏
J28nB202_p0114c28║超慧助刻，祈壽基永固，慧性長明。）
J28nB202_p0114c29║
J28nB202_p0114c30║百癡禪師語錄卷第二十一