J28nB202_p0115a01║百癡禪師語錄卷第二十二
J28nB202_p0115a02║嗣法門人超宣等編
J28nB202_p0115a03║偈下
J28nB202_p0115a04║示本瑞禪人
J28nB202_p0115a05║莫於門外覓三車，覿體全彰妙法華，我見本光瑞如
J28nB202_p0115a06║此，笑揮松塵動煙霞。
J28nB202_p0115a07║輓居士胡萬德
J28nB202_p0115a08║蕭颯金風入幕來，貔貅隊裏一星摧，寒光漸滅原常
J28nB202_p0115a09║在，浩氣雖沉竟未灰。莫向夜臺悲伯道，且憑執紼有
J28nB202_p0115a10║陳雷，吾今指汝歸根處，極樂蓮邦自養培。
J28nB202_p0115a11║示印光禪人
J28nB202_p0115a12║午夜怒潮噴皎月，重重海印發光時，大開兩眼翻身
J28nB202_p0115a13║去，應哂祗桓老古錐。
J28nB202_p0115a14║送巨峰知客
J28nB202_p0115a15║客來須看賊須打，夜半三更眼不迷，只此驗人端的
J28nB202_p0115a16║處，秋風撼動玉玻璃。
J28nB202_p0115a17║示靈瑞禪人
J28nB202_p0115a18║歷劫輪傳一片地，靈苗瑞草自繽紛，百千諸佛無侵
J28nB202_p0115a19║礙，也要耕滋力用勤。
J28nB202_p0115a20║寄印西馬居士
J28nB202_p0115a21║我祖西乾傳一印，不加文彩融凡聖，拈來豎搭與橫
J28nB202_p0115a22║拋，頭正依然還尾正。圖澤馬君號印西，印光爍處水
J28nB202_p0115a23║天齊，了知無去亦無住，悔殺阿師默耳提。相別於今
J28nB202_p0115a24║有兩載，故園春色隔如海，何時共舞碧蒿枝？擊碎珊
J28nB202_p0115a25║瑚香靉靉。
J28nB202_p0115a26║送瑞章侍者覲師
J28nB202_p0115a27║古靈不解長揩背，百丈門風漏泄多，乘興飛帆回舊
J28nB202_p0115a28║隱，鞠身三拜謾如何？
J28nB202_p0115a29║與德風法孫
J28nB202_p0115a30║奪得驪珠掌上擎，且將韜晦樂平生，時來光彩無藏
J28nB202_p0115b01║覆，散與人間照夜行。
J28nB202_p0115b02║示瞿庵藏林上人
J28nB202_p0115b03║瞿曇只在瞿庵裏，萬德莊嚴體自尊，不動腳跟如踏
J28nB202_p0115b04║著，海神捧出鐵崑崙。
J28nB202_p0115b05║送炳院主掩關
J28nB202_p0115b06║楊岐驢腳少一隻，南北衲僧競思索，我欲分明向汝
J28nB202_p0115b07║言，低回未免口門窄。春水漲行舟，春雲扶短策，還家
J28nB202_p0115b08║就路兮函蓋乾坤，畫地為牢兮迥超今昔。今昔迥超
J28nB202_p0115b09║也大奇，漏燈盞發芬陀枝，要憑普利人天事，看取精
J28nB202_p0115b10║金躍冶時。
J28nB202_p0115b11║壽順橋張居士
J28nB202_p0115b12║順是菩提無罣礙，橋能度物絕虧危，一生素行常如
J28nB202_p0115b13║此，百歲支干不用推。
J28nB202_p0115b14║示銕眉上人
J28nB202_p0115b15║兩道眉懸三寸銕，衲僧氣宇自昂藏，相逢若解拈來
J28nB202_p0115b16║用，凜凜神鋒不可當。
J28nB202_p0115b17║示聖初李居士
J28nB202_p0115b18║最初一著子，千聖提弗起，眨眼自參觀，終然契妙旨。
J28nB202_p0115b19║泥團土塊放光輝，棘徑栴林隨踐履。君不見？龐老西
J28nB202_p0115b20║江口吸乾，笊籬慣把風前舞。
J28nB202_p0115b21║壽張門夫人
J28nB202_p0115b22║龍綸錫寵乾坤闊，鳳髻舒光日月長，最好萬般存此
J28nB202_p0115b23║道，隨方薰習妙蓮香。
J28nB202_p0115b24║示善友羅梵彰
J28nB202_p0115b25║金彰底句莫輕忽，梵語唐言譯不出，信手書來要汝
J28nB202_p0115b26║看，衝雲何似遼天鶻？
J28nB202_p0115b27║送石璞上座之金陵
J28nB202_p0115b28║抱璞相投知自貴，春初擺手出荊扉，金陵到也深深
J28nB202_p0115b29║意，白浪花噴燕子磯。
J28nB202_p0115b30║心曇上座同遊，送之。
J28nB202_p0115c01║璜溪柳色不關情，趁隊琵琶街上行，入耳若能通出
J28nB202_p0115c02║路，曇花開遍舊皇城。
J28nB202_p0115c03║光、嶽、印、鑑四長老相繼而逝，慟之。
J28nB202_p0115c04║未遂沖天志相呼，別界行剎竿誰揭？豎瓦鼎，半欹傾，
J28nB202_p0115c05║日暮迷秋色，溪寒咽鳥聲，無絃琴自訴，一曲淚珠盈。
J28nB202_p0115c06║示思泉孫居士
J28nB202_p0115c07║流泉一派從何起？無事憑欄動所思，忽見源頭連底
J28nB202_p0115c08║澈，洗清魔佛總由伊。
J28nB202_p0115c09║座山知幻書記去教入禪，勉之。
J28nB202_p0115c10║重重教網忒支離，講閱何能脫縶維？一拶了然身獨
J28nB202_p0115c11║露，笑他饒舌遂公知。
J28nB202_p0115c12║示行船善友
J28nB202_p0115c13║撐去撐來一小舟，斜風斜雨不停留，參禪肯似勤勞
J28nB202_p0115c14║力，保汝先登古岸頭。
J28nB202_p0115c15║沖懷楊居士晚年得子，偈為助喜并招之。
J28nB202_p0115c16║老蚌何妨珠晚成？君今已是快平生，相邀莫負春歸
J28nB202_p0115c17║約，坐看東山水上行。
J28nB202_p0115c18║與居士章玉亭
J28nB202_p0115c19║善醫不用吉祥藥，濟世全憑惡辣方，三尺竹篦無背
J28nB202_p0115c20║觸，拈來好與話宗綱。
J28nB202_p0115c21║募換架樑
J28nB202_p0115c22║法堂無力半將頹，日倚青笻歎幾回？欲得巍然成大
J28nB202_p0115c23║任，匡扶還仗棟梁材。
J28nB202_p0115c24║心幢上座即巡宰周春宇也，出家入戒未及兩
J28nB202_p0115c25║月而逝，有兒女尚幼，作此輓之。
J28nB202_p0115c26║田衣纔挂體，歸去自便便，智眼應無礙，心幢詎有偏。
J28nB202_p0115c27║華因忙裏種，果向靜中圓，稚子仍癡態，終朝苦籲天。
J28nB202_p0115c28║勉古閩石藏上人
J28nB202_p0115c29║眉尖巧奪壺山秀，筆底平翻劍水波，果是後生可畏
J28nB202_p0115c30║也，他年培養復如何？
J28nB202_p0116a01║示居士何念常
J28nB202_p0116a02║佛性無常與有常，兩途不著意全彰，曹溪道者舌如
J28nB202_p0116a03║劍，殺活由他自主張。
J28nB202_p0116a04║寄允明、纘功劉二居士
J28nB202_p0116a05║分明此事無藏覆，魚躍鳶飛闡大機，言下頓開千聖
J28nB202_p0116a06║眼，允如仙客赴春闈。
J28nB202_p0116a07║象管揮來纘祖風，功成不宰卻全功，娘生面目堂堂
J28nB202_p0116a08║露，莫畫初心負大雄。
J28nB202_p0116a09║壽善友龔耀泉六秩
J28nB202_p0116a10║珠蘊昆池，飛泉炳耀，況復心珠？至靈至妙。燁燁光華
J28nB202_p0116a11║絕擬倫，大千剎海皆環照，我今懸此珠，為汝作壽圖，
J28nB202_p0116a12║六十年來花甲滿，光中迸出紫珊瑚。珊瑚一枝長且
J28nB202_p0116a13║美，玉振金聲數不止，驀地于斯見得親，萬般總是自
J28nB202_p0116a14║家底。
J28nB202_p0116a15║示趙南泉居士
J28nB202_p0116a16║鋼刀立斬活貍奴，陡黑乾坤鬼祟呼，汝號南泉年已
J28nB202_p0116a17║久，還能透發此機無？
J28nB202_p0116a18║輓雨辰徐文學
J28nB202_p0116a19║杜鵑花底喚歸春，不見駒場似玉人，也信是身非汝
J28nB202_p0116a20║有，果然退步獲全真。玲瓏八面纖雲淨，洞照十方寶
J28nB202_p0116a21║月新，從此去來常自在，牢騷往事謾推陳。
J28nB202_p0116a22║密行為智上人作
J28nB202_p0116a23║己事嚴持自己知，神搜鬼索豈能窺？南泉不是修無
J28nB202_p0116a24║力，略轉繩頭放過伊。
J28nB202_p0116a25║示居士錢華巖
J28nB202_p0116a26║華落碧巖親切句，古人覿面已相酬，就中鐵壁輕翻
J28nB202_p0116a27║動，世出世間俱好休。
J28nB202_p0116a28║示一雲禪人
J28nB202_p0116a29║諸方作者令行高，棒月喝雲釣巨鰲，惟有山僧真好
J28nB202_p0116a30║笑，閒垂兩膝看春濤。
J28nB202_p0116b01║壽心源上座
J28nB202_p0116b02║覓心不可得，何處有源來？踏著虛空竅，澎騰吼似雷。
J28nB202_p0116b03║此理灼然要打透，無分耆少與先後，道人行履火燒
J28nB202_p0116b04║冰，誰管形山古木秀？古木秀，合如然，磨歷風霜久愈
J28nB202_p0116b05║堅，慚愧當年趙老柏，亭亭獨立劫初前。
J28nB202_p0116b06║爾卿楊善友五旬
J28nB202_p0116b07║古賢年五十，歷歷省前非，人孰能無過？到期各自知。
J28nB202_p0116b08║勤護菩提樹，力刪荊棘圍，表端影必直，雲散月仍輝。
J28nB202_p0116b09║即此壽基固，不須別禱祈。
J28nB202_p0116b10║示永山上人
J28nB202_p0116b11║疊巘層巒永不遷，舒光常在髑髏前，若於外境上尋
J28nB202_p0116b12║取，鐵裏芒鞋也蹋穿。
J28nB202_p0116b13║示簡文禪人
J28nB202_p0116b14║空中鳥跡毘盧印，水上風文貝葉書，簡過分明無剩
J28nB202_p0116b15║語，任從潘閬倒騎驢。
J28nB202_p0116b16║與武林醫士沈望湖
J28nB202_p0116b17║善財手裏一莖草，大地茫茫無處討，有處討，用得好，
J28nB202_p0116b18║十里湖光浸畫船，涌金門透長安道。
J28nB202_p0116b19║與青西劉居士
J28nB202_p0116b20║玉楮牙籤獵不窮，格言編寫石屏風，誰知此道傳今
J28nB202_p0116b21║古？妙在先天未畫中。
J28nB202_p0116b22║示在明苾芻尼，并關中女徒松隱。
J28nB202_p0116b23║禪關無內外，拶透始為親，啐啄同時用，孝慈合本人。
J28nB202_p0116b24║龐婆差一級，靈照是前身，江上清風足，相看莫厭貧。
J28nB202_p0116b25║寄劉爾辰居士
J28nB202_p0116b26║是爾元辰不自欺，著衣喫飯幸知時，扁舟何日斜涇
J28nB202_p0116b27║過？趯出吾儂破米篩。
J28nB202_p0116b28║示明所戴居士
J28nB202_p0116b29║一所閒房炯炯明，主人翁自喚惺惺，安家樂業風流
J28nB202_p0116b30║甚，不用求鵝打破缾。
J28nB202_p0116c01║書觀中居士扇頭
J28nB202_p0116c02║穿籬玉蕊暗飄香，好鳥吟風白晝長，粥飯二時成辦
J28nB202_p0116c03║了，更無餘事可商量。
J28nB202_p0116c04║示自賢上座
J28nB202_p0116c05║聖賢雖係自家做，切忌區區恃自賢，退己讓人高一
J28nB202_p0116c06║著，覺華何處不光鮮？
J28nB202_p0116c07║夏至前有福嚴之行，路過武原，訪覲周居士。
J28nB202_p0116c08║權為褦襶熱中客，來謁羲皇世上人，雪藕冰桃如有
J28nB202_p0116c09║待，坐談一榻自相親。
J28nB202_p0116c10║為聖思徐居士四旬祝
J28nB202_p0116c11║臘盡春回際，華堂慶令辰，性天純不惑，心地滌維新。
J28nB202_p0116c12║詩禮傳家遠，恩光及物真，壽山何所證？千古屬當人。
J28nB202_p0116c13║示仲清、仲真二禪人
J28nB202_p0116c14║白米清泉從汝喫，試思喫者是何人？忽然蹉咬舌頭
J28nB202_p0116c15║著，信手拈來物物親。
J28nB202_p0116c16║繇來念佛要心真，心若真時佛自親，輪罷數珠山月
J28nB202_p0116c17║上，碧天雲淨絕纖塵。
J28nB202_p0116c18║示容甫，景義二善友
J28nB202_p0116c19║踏遍華亭一九峰，峰峰滴翠露全容，返觀自己何殊
J28nB202_p0116c20║異？問取諸方老凍儂。
J28nB202_p0116c21║明明百草頭，明明祖師意，若作景商量，便落第二義。
J28nB202_p0116c22║第二義，亦希奇，南北行人知不知？鶴唳灘頭如點首，
J28nB202_p0116c23║一簾化日自遲遲。
J28nB202_p0116c24║示延平、順可為僧
J28nB202_p0116c25║莫云延劍已成龍，解用時時在手中，截斷多生塵業
J28nB202_p0116c26║網，出家方見有全功。
J28nB202_p0116c27║贈　　　殷上座
J28nB202_p0116c28║踏著吾門向上層，腳頭無礙自騰騰，一枝花信秋開
J28nB202_p0116c29║好，贈汝攜歸奕祖燈。
J28nB202_p0116c30║示金山衛萬仲居士
J28nB202_p0117a01║籬菊叢開又一秋，當人豈肯混常流？得閒好向金山
J28nB202_p0117a02║上，靜看天垂碧玉鉤。
J28nB202_p0117a03║送崇上人之雪峰
J28nB202_p0117a04║廣慧堂中曾共住，尋思不見廿餘春，扁舟忽入煙波
J28nB202_p0117a05║裏，是昔人耶非昔人？白水煮青菱，蓴絲和糝羹，雖然
J28nB202_p0117a06║滋味淡，且以話平生。平生懶骨渾無比，世路交情只
J28nB202_p0117a07║若此，棒雨喝雷塞地天，徒將趨競誇唇嘴。雪峰老子
J28nB202_p0117a08║道風高，隨處掀翻鼓浪濤，去去強弓如善禦，側身已
J28nB202_p0117a09║跨海金鰲。
J28nB202_p0117a10║勉大圓上座掩關
J28nB202_p0117a11║入關容易透關難，請向機先著眼看，疋馬單刀輕拶
J28nB202_p0117a12║過，渾身無絆海天寬。
J28nB202_p0117a13║示仁卿俞居士
J28nB202_p0117a14║既已為人溫且正，此心是佛莫他求，西江一曲高千
J28nB202_p0117a15║古，解唱頑山也點頭。
J28nB202_p0117a16║叔禎居士未能茹素而肯念佛，示之。
J28nB202_p0117a17║人言草舍家風別，我道空林歲月閒，種取菩提子一
J28nB202_p0117a18║顆，灼然淨染不相干。
J28nB202_p0117a19║靜居上座在家修行乞示
J28nB202_p0117a20║出世還入世，居塵不染塵，靜中真趣味，花鳥最相親。
J28nB202_p0117a21║壽覲周徐居士
J28nB202_p0117a22║九峰杖頭挑，不費纖毫力，挑入武原城，峰峰添瑞色。
J28nB202_p0117a23║瑞色非青黃，亦非赤白黑，如翁本有光，可以燦家國。
J28nB202_p0117a24║家之與國燦無休，瀲灩珊瑚春十洲，一座壽山千古
J28nB202_p0117a25║意，九峰水自海東流。
J28nB202_p0117a26║示宋敬溪善友
J28nB202_p0117a27║逆順場中莫挂牽，且將聲佛度天年，數珠翻出輪迴
J28nB202_p0117a28║轍，閃爍神光腦後圓。
J28nB202_p0117a29║雲階顧居士禮法華，勉之。
J28nB202_p0117a30║身跨白牛車自在，大千沙界任遨遊，門頭戶底渾閒
J28nB202_p0117b01║話，笑破靈山老比丘。
J28nB202_p0117b02║為天然秉刀說偈
J28nB202_p0117b03║提起金刀白似雪，頂門湧出一輪月，從茲莫怕祖關
J28nB202_p0117b04║牢，信手推開方了徹。
J28nB202_p0117b05║示常州質鐘頭
J28nB202_p0117b06║蒲牢夜半摶風吼，驚發爐神藏北斗，蓋色騎聲絕見
J28nB202_p0117b07║聞，希奇不比常州有。常州有也非閒談，坐臥溪樓仔
J28nB202_p0117b08║細參，驀地無箍桶底脫，麤拳倒築我心甘。
J28nB202_p0117b09║示霜月上座
J28nB202_p0117b10║此宗要妙絕支離，電拂機追已是遲，慚愧老儂今落
J28nB202_p0117b11║草，到頭一著不相虧。
J28nB202_p0117b12║悼溫州石角山讓庵禪師
J28nB202_p0117b13║同參汝我最相知，別去多年又異時，石角高提三要
J28nB202_p0117b14║印，瑞城忽偃四賓旗。後昆失恃誰堪範？老將登壇莫
J28nB202_p0117b15║比追，聞訃不勝重慘怛，紛紛紅雨滿江湄。
J28nB202_p0117b16║輓季寅姚老檀護
J28nB202_p0117b17║生死人所同，猶如空閃電，智者了然明，去來不隔線。
J28nB202_p0117b18║翁今七十三，著著皆方便，一榻臥春風，大千都踏遍。
J28nB202_p0117b19║誰謂喪斯文？亦夢兩楹奠，我懷竊自寬，疏鐘鳴竹院，
J28nB202_p0117b20║山高與水長，面目常相見。
J28nB202_p0117b21║示眉臣上人
J28nB202_p0117b22║過、現、未來三十棒，作家正令不虛行，當人若解識機
J28nB202_p0117b23║變，無底船兒好共撐。
J28nB202_p0117b24║送盛京海會寺弘讚、定融二專使。
J28nB202_p0117b25║使乎不辱命，今古所揄揚，是汝能然也，容辭更委詳。
J28nB202_p0117b26║薰風涼，夏日長，一曲微吟綠水傍，歸去燕都隨舊主，
J28nB202_p0117b27║報言山舍紫薇香。
J28nB202_p0117b28║馳書能壯叢林色，鐘阜山前憶仲安，今日送回無別
J28nB202_p0117b29║囑，善為道路莫愁難。
J28nB202_p0117b30║示如愚禪人
J28nB202_p0117c01║能使聰明是丈夫，叮嚀莫被聰明誤，繇來大智原如
J28nB202_p0117c02║愚，默契心融養有素。
J28nB202_p0117c03║贈開石毛居士（善丹青）
J28nB202_p0117c04║淡墨濃籹信手揮，水光山色不相違，時人只道筆端
J28nB202_p0117c05║妙，那曉通身是悟機？
J28nB202_p0117c06║與可光暉上座
J28nB202_p0117c07║引水無源翻舊案，接花有力長新條，英靈漢子知端
J28nB202_p0117c08║的，一片兜樓任意燒。
J28nB202_p0117c09║送朗元禪人回閩
J28nB202_p0117c10║芒鞋踏破千山路，來聽華亭鶴唳聲，聲裏許多含曲
J28nB202_p0117c11║折，歸家穩坐記須清。
J28nB202_p0117c12║送髻庵上人回浦城
J28nB202_p0117c13║同鄉汝與予，為說同鄉話，護惜髻中珠，遼天高著價。
J28nB202_p0117c14║歸歟舊馬峰，歷職無冬夏，鞭影忽相投，金鞍任倒跨。
J28nB202_p0117c15║方信男兒紹此宗，莫大威光不借借。
J28nB202_p0117c16║示安宇倪老佛
J28nB202_p0117c17║閱世隨他棋一局，休心且課佛千聲，說難說易龐家
J28nB202_p0117c18║老，不是衡陽學釣名。
J28nB202_p0117c19║示荊山上人
J28nB202_p0117c20║荊山之璧，連城奪席，三獻楚王，徒勞指摘。何如一寶
J28nB202_p0117c21║秘形山？那畔這邊兩不隔。覿體絕瑕痕，光明常赫奕，
J28nB202_p0117c22║等閒拈出法堂前，堪與人天為準格。
J28nB202_p0117c23║送江西香谷上人隨汶首座回浦城
J28nB202_p0117c24║生緣未必在西江，且學柘川曲一腔，夜靜寥寥無別
J28nB202_p0117c25║思，唱迴明月照銀缸。
J28nB202_p0117c26║送漳浦中立上人
J28nB202_p0117c27║梁峰九九露全機，虎石重重展大威，賴有吾鄉人共
J28nB202_p0117c28║委，不須珠撒紫羅幃。
J28nB202_p0117c29║示非心禪人
J28nB202_p0117c30║任伊非佛非心去，我只即心即佛來，掃蕩閒言渾不
J28nB202_p0118a01║管，大梅子熟又花開。
J28nB202_p0118a02║送梅舟上人回里
J28nB202_p0118a03║梅為楫也松為舟，越水吳山任意遊，爭似故鄉田地
J28nB202_p0118a04║好？祖翁契券自悠悠。
J28nB202_p0118a05║五日送本明禪德
J28nB202_p0118a06║節屆天中別我行，芒鞋兩翅傍風生，何年竹戶重敲
J28nB202_p0118a07║也？坐火爐頭話本明。
J28nB202_p0118a08║隱峰
J28nB202_p0118a09║歷劫巍巍這一座，幾回遍覓杳無蹤，直饒指出分明
J28nB202_p0118a10║在，尚隔雲蘿千萬重。
J28nB202_p0118a11║六月十九日，李門王氏孺人超華生辰。
J28nB202_p0118a12║玲瓏殿閣貯薰風，水鳥松絃奏不窮，大士聞聲當日
J28nB202_p0118a13║悟，孺人降跡此時同。慈心普遍恒沙外，道體常存笑
J28nB202_p0118a14║語中，我借文言宣壽偈，一華開映海籌紅。
J28nB202_p0118a15║送懶拙維那
J28nB202_p0118a16║雨花堂上投機句，冷地思量亦可人，此去蓋頭茅一
J28nB202_p0118a17║把，應須謹守自家珍。
J28nB202_p0118a18║示吟風禪人參「一歸何處」
J28nB202_p0118a19║一歸何處？山窮水窮，翻身拶透，路路皆通。路路通，任
J28nB202_p0118a20║從棒月與吟風。
J28nB202_p0118a21║修林李居士生日兼祈嗣，贈之。
J28nB202_p0118a22║幾回論古與窮今，千聖相傳只此心，揭露真機無隱
J28nB202_p0118a23║覆，掃除義路絕幽沉。秦巒挂月長生畫，浦木彈風劫
J28nB202_p0118a24║外音，還有一言須記取，鳳來修竹自成林。
J28nB202_p0118a25║送樸庵上人回莆住穀城山寄菴
J28nB202_p0118a26║識得心源即便休，何須負笈外邊求？穀城有舊庵非
J28nB202_p0118a27║寄，瀨水常新石自流。一钁耕煙隨分足，半竿引月道
J28nB202_p0118a28║情幽，逢人不出出誰是？此際憑君且熟籌。
J28nB202_p0118a29║贈劉門明眼道婆
J28nB202_p0118a30║丈二眼釘橫拔出，不虛親見作家來，機絲文彩渾閒
J28nB202_p0118b01║事，火裏蓮花次第開。
J28nB202_p0118b02║步先姚居士日課《金剛經》，似之。
J28nB202_p0118b03║擔荷如來夙有志，揚鞭策馬亦因時，間房獨坐燒清
J28nB202_p0118b04║篆，且把經文逐卷推。
J28nB202_p0118b05║送鏡心上座再禮五臺
J28nB202_p0118b06║即心即鏡，非鏡非心，當陽覷破，耀古騰今。頭頭合轍，
J28nB202_p0118b07║處處知音，五臺山上雲蒸飯，多少行人博不慣？一衲
J28nB202_p0118b08║一瓢汝再遊，眼睛宥被肯殊換。
J28nB202_p0118b09║西巖石竺上人接眾，勉之參方。
J28nB202_p0118b10║日供水雲經一函，不枯道念住西巖，何如超出水雲
J28nB202_p0118b11║外？整浣青州破布衫。
J28nB202_p0118b12║與未發中堂主
J28nB202_p0118b13║荷擔箇事非容易，眼貴正兮機貴利，更須度量放寬
J28nB202_p0118b14║宏，方有象龍作走使。我今切實為汝言，這回不比小
J28nB202_p0118b15║兒戲，揚起真風耀後先，乃成特達丈夫志。
J28nB202_p0118b16║沛然金居士生日
J28nB202_p0118b17║辛亥翁生我亦生，為儒、為釋不多爭，好將本有光明
J28nB202_p0118b18║體，同向毘盧頂上行。
J28nB202_p0118b19║壽一音法姪
J28nB202_p0118b20║驗眾已行金粟令，傳家不減末山燈，籌添海屋渾閒
J28nB202_p0118b21║事，自有風光最上層。
J28nB202_p0118b22║寄扶曦楊護法
J28nB202_p0118b23║古來楊大年，具辨龍蛇眼，圓祖入門時，機機解削剷。
J28nB202_p0118b24║我今憶若人，秉燭裁魚簡，商略句中玄，通身自瑟僩。
J28nB202_p0118b25║一朵優曇瑞世開，真風共挹有何限？
J28nB202_p0118b26║與非光映西堂
J28nB202_p0118b27║獅窟掀騰已有秋，爪牙迅銳出常儔，他年不負今年
J28nB202_p0118b28║志，吼動千山戲月毬。
J28nB202_p0118b29║與偉菴彰後堂
J28nB202_p0118b30║一顆驪珠照海門，等閒奪得便驚群，閩川不盡瀰漫
J28nB202_p0118c01║也，自有魚龍解吐吞。
J28nB202_p0118c02║示自瑤殿主
J28nB202_p0118c03║拈香擇火事全彰，誰信自身是道場？歷劫至今塵不
J28nB202_p0118c04║染，一尊瑤佛露堂堂。
J28nB202_p0118c05║嗣瀛俞居士因尊翁有恙求偈
J28nB202_p0118c06║誠心不昧能通聖，孝道無虧可格天，世、出世間皆若
J28nB202_p0118c07║是，君加勤勉自延年。
J28nB202_p0118c08║福嚴老人壽塔造于閩黃檗山二十春矣，壬寅
J28nB202_p0118c09║遷化異議紛更，予以為送歸檗山迺合正理，遂
J28nB202_p0118c10║力主之。八月初迎，宿江千梵天寺，與韜明弟哭
J28nB202_p0118c11║別。
J28nB202_p0118c12║提綱整紀衛師龕，力剷囂爭二與三，檗岫無封原共
J28nB202_p0118c13║派，錢塘有淚別同參。此行也信須經險，箇裏端然不
J28nB202_p0118c14║抱慚，珍重而今各自慰，堂堂隨處作司南。
J28nB202_p0118c15║贈梵天守緣上座
J28nB202_p0118c16║為法真誠不顧身，更加手眼異常人，雪峰重擔從茲
J28nB202_p0118c17║荷，跂望行持春復春。
J28nB202_p0118c18║示浦城程子善
J28nB202_p0118c19║團圞坐對矮梅窗，一曲無生契老龐，但使虛空能粉
J28nB202_p0118c20║碎，不須更問吸西江。
J28nB202_p0118c21║檗山修蓋老人影堂偈
J28nB202_p0118c22║先師過去澤猶存，水有源兮木有根，一座影堂千古
J28nB202_p0118c23║蹟，莫云今日累兒孫。
J28nB202_p0118c24║送檗山惟仁監寺、惟初侍者
J28nB202_p0118c25║叢林千古憶楊岐，是事分明汝自知，燈盞漏油能點
J28nB202_p0118c26║撥，芬陀華發舊山枝。
J28nB202_p0118c27║鹽官扇子韻風清，今古寥寥孰與京？十二峰前閒倚
J28nB202_p0118c28║望，犀牛頭角自崢嶸。
J28nB202_p0118c29║傑庵賀居士請益，似之
J28nB202_p0118c30║堂堂傑出一奇男，悟得浮名落二三，不願兵車馳細
J28nB202_p0119a01║椏，且將雲水植優曇。生緣有限河之北，度世無私化
J28nB202_p0119a02║已南，佛法今朝來問我，頂天立地自家擔。
J28nB202_p0119a03║妙恩問趙州勘婆話，依前韻示。
J28nB202_p0119a04║本有風光非女男，灼然無二亦無三，迷來火宅堆荊
J28nB202_p0119a05║草，悟去空庭現慧曇。回向不妨梳插髻，提機應在眼
J28nB202_p0119a06║觀南，趙州勘破徒多事，莫被他瞞放下擔。
J28nB202_p0119a07║示鏡菴自曇上人
J28nB202_p0119a08║入海筭沙只自困，磨磚作鏡亦徒勞，何如棒下翻身
J28nB202_p0119a09║去？贏得當鋒一著高。
J28nB202_p0119a10║與屏憲劉居士
J28nB202_p0119a11║俊鷂快鷹容易得，還君好手自施張，頭陀疏懶年來
J28nB202_p0119a12║甚，一枕渾忘日月長。
J28nB202_p0119a13║示古臨知客
J28nB202_p0119a14║賓中主即主中賓，解轉機輪用自親，臨濟屈遭三頓
J28nB202_p0119a15║後，至今惱亂許多人。
J28nB202_p0119a16║示隋嚴禪人
J28nB202_p0119a17║田衣夜蘸梅華月，一軸楞伽誦未歇，如此嚴持不計
J28nB202_p0119a18║春，是凡是聖亦超越。
J28nB202_p0119a19║與國懽檀越黃爾矩
J28nB202_p0119a20║世途變熊自轔轔，擺撥還他過量人，但得矢心堅且
J28nB202_p0119a21║正，已知綏履果該因。東山日月高無價，南地風旛迥
J28nB202_p0119a22║絕塵，即此是名遵聖矩，何須餘處問關津？
J28nB202_p0119a23║戒子入城持缽，杜則居士施米并寄偈，有「此去
J28nB202_p0119a24║人間雖不遠，眾生慳吝將如何」之句，求轉語於
J28nB202_p0119a25║師，師書云：「且喜維摩今日已破慳也。」復之。
J28nB202_p0119a26║莆城結伴入遊戲，此事原遵古佛儀，誰是眾生慳不
J28nB202_p0119a27║破？月明欣載滿船歸。
J28nB202_p0119a28║居士閱同戒錄作偈，有「戒中破戒」之語，亦索轉
J28nB202_p0119a29║語，師書云：「須是恁麼人始得。」復之。
J28nB202_p0119a30║戒中破戒有誰知？凡不能拘聖不為，須是恁麼人始
J28nB202_p0119b01║得，江城梅笛倒丁吹。
J28nB202_p0119b02║示古圓副寺
J28nB202_p0119b03║庫藏奇珍咸具足，磨今歷古自圓明，外尋▆▆閒之
J28nB202_p0119b04║遶，前後三三撥不清。
J28nB202_p0119b05║與古蒼旻監寺
J28nB202_p0119b06║監寺兒孫遍天下，傳來久矣成話杷，蓮山何幸有其
J28nB202_p0119b07║人？三腳之驢顛倒跨。我今與麼言，逼龜而成卦；我今
J28nB202_p0119b08║與麼行，鐵牛也合怕。怕不怕，他年摸著痛痕深，莫把
J28nB202_p0119b09║渠儂亂咒罵。
J28nB202_p0119b10║示伯弘陳居士
J28nB202_p0119b11║靈苗夙植道心濃，入此門來要契宗，一喝一拳通活
J28nB202_p0119b12║變，倒拈禿帚也成龍。
J28nB202_p0119b13║與儉菴穎維那
J28nB202_p0119b14║輪槌影裏翻身轉，豺虎叢中縱步行，扶起砂盆成大
J28nB202_p0119b15║任，一肩任荷亦非輕。
J28nB202_p0119b16║與晦石瑛書記
J28nB202_p0119b17║知君書記本翩翩，曾染諸方五味禪，今日掃除都淨
J28nB202_p0119b18║盡，一枝橫亞望薪傳。
J28nB202_p0119b19║與玄際志書記
J28nB202_p0119b20║機先一拶透重關，腳下無私任往還，春到桃華濃似
J28nB202_p0119b21║錦，逢人莫道老僧慳。
J28nB202_p0119b22║與止言柯居士（別號無右）
J28nB202_p0119b23║維摩杜口，右翁止言，今古一致，吾無間然。閒來試步
J28nB202_p0119b24║蓮山上，擊碎涵江水底天。
J28nB202_p0119b25║示蘊中、疇士柯二居士
J28nB202_p0119b26║蘊於中者形諸外，古聖今賢所共知，春夜一聲蛙叫
J28nB202_p0119b27║月，乾坤撞破在斯時。
J28nB202_p0119b28║九疇熟練士人風，一著當陽迥不同，解向言前親薦
J28nB202_p0119b29║取，木樨香噴畫城中。
J28nB202_p0119b30║示慧髻、慧頂二上人
J28nB202_p0119c01║輪王髻珠不難得，所貴當人有慧力，信手拈來用莫
J28nB202_p0119c02║窮，深深祗樹增顏色。
J28nB202_p0119c03║頂門慧眼明於日，爍破威音那畔邊，若箇兒男甘自
J28nB202_p0119c04║昧，揭開此際莫牽纏。
J28nB202_p0119c05║與遷思朱居士
J28nB202_p0119c06║嶺梅纔破萼，岸柳又垂絲，遷與不遷義，請君仔細思，
J28nB202_p0119c07║思而得一言，可為天下則。
J28nB202_p0119c08║與振寰解居士
J28nB202_p0119c09║生來氣宇自威雄，不與尋常俗品同，寶劍一揮神鬼
J28nB202_p0119c10║泣，聲光落落振寰中。
J28nB202_p0119c11║示慧詮上人
J28nB202_p0119c12║出家若似最初志，入聖超凡誠易易，三藏靈詮不必
J28nB202_p0119c13║提，钁頭倒築壺山翠。
J28nB202_p0119c14║與豫菴王居士
J28nB202_p0119c15║凡事當知豫則立，況乎振旅出師時？撥開畫戟佛心
J28nB202_p0119c16║現，北地南天任所之。
J28nB202_p0119c17║示洞真莫居士
J28nB202_p0119c18║唯茲事實餘非真，直下洞明合本人，兩道眉毛添瑞
J28nB202_p0119c19║彩，頭頭盡屬舊園春。
J28nB202_p0119c20║與不遷亙維那
J28nB202_p0119c21║照用後先看變化，境人定奪任施為，閩山浙水路非
J28nB202_p0119c22║遠，不似秤鎚墜井時。
J28nB202_p0119c23║輓李母何氏太夫人
J28nB202_p0119c24║撇卻塵勞當下休，功成行滿孰為儔？普天月照無瑕
J28nB202_p0119c25║鏡，遍界蓮撐不漏舟。自是去來存大道，更何生死掛
J28nB202_p0119c26║心頭？紙錢半陌聊徇例，莫笑璜溪拙北丘。
J28nB202_p0119c27║與君仲吳居士
J28nB202_p0119c28║吹毛劍氣逼人寒，誰敢當前正眼看？爭似機先輕放
J28nB202_p0119c29║下？大家擺手入長安。
J28nB202_p0119c30║與雲潛旻書記
J28nB202_p0120a01║錦標在手收功易，莖草蓋頭固守難，近日祖風衰弱
J28nB202_p0120a02║甚，行當痛策勿偷安。
J28nB202_p0120a03║與智海至知客
J28nB202_p0120a04║已契從前得力句，不辜此際轉身時，法門大體能提
J28nB202_p0120a05║撥，便是堂堂度世師。
J28nB202_p0120a06║示李門超華王氏
J28nB202_p0120a07║大道不岐男女相，這邊那畔自圓明，當機撥著無回
J28nB202_p0120a08║互，一曲獅絃分外清。
J28nB202_p0120a09║示悉遠禪人
J28nB202_p0120a10║楓橋夜半鐘聲好，華院簾前客棹多，一段真機都漏
J28nB202_p0120a11║洩，如何問我又如何？
J28nB202_p0120a12║示慧生禪人
J28nB202_p0120a13║一筆蘸乾三泖水，半肩挑盡九峰青，衲僧作略能如
J28nB202_p0120a14║是，不負來機口瀉缾。
J28nB202_p0120a15║寄修林、江宜李二居士
J28nB202_p0120a16║佇立橋邊望翠雲，蟬琴蛙鼓鬧紛紛，玉笻引得蓬壺
J28nB202_p0120a17║月，不憚移舟遠送君。
J28nB202_p0120a18║紫竹蕭疏護短墻，頭陀家計也尋常，人來問道無言
J28nB202_p0120a19║說，坐久惟知透骨涼。
J28nB202_p0120a20║寄酬伊人王護法
J28nB202_p0120a21║行道難兮守道難，煙村水國自相安，年來未敢通名
J28nB202_p0120a22║紙，多恐龍門不易攀。
J28nB202_p0120a23║
J28nB202_p0120a24║
J28nB202_p0120a25║
J28nB202_p0120a26║
J28nB202_p0120a27║
J28nB202_p0120a28║
J28nB202_p0120a29║（平湖居士▆▆▆▆▆▆▆▆▆
J28nB202_p0120a30║▆慧具▆▆▆▆▆▆▆▆▆▆）