J28nB202_p0120b01║百癡禪師語錄卷第二十三
J28nB202_p0120b02║嗣法門人超宣等編
J28nB202_p0120b03║啟
J28nB202_p0120b04║復彥升陳榜眼請住太平啟
J28nB202_p0120b05║伏以卷舒格外乾坤，妙在主賓默契，展拓寰中日月，
J28nB202_p0120b06║何妨凡聖交參？恩大難酬，功高莫紀，恭惟台下胸藏
J28nB202_p0120b07║二酉、學富三車，鴈塔名題，金薤增金蓮之耀，龍綸世
J28nB202_p0120b08║掌，玉堂映玉筍之光。迥然坐斷乎塵勞，即黃庭堅不
J28nB202_p0120b09║是過矣。卓爾扶持於法道，雖郭祥正蔑以加焉？為憐
J28nB202_p0120b10║祖命若絲懸，忽降佳章而鼎召，某樗材莫任，艾口奚
J28nB202_p0120b11║堪，楖栗橫挑，只宜直入千峰去，袈裟亂搭，安敢空飄
J28nB202_p0120b12║一葉來？但時節既已欣逢，知業債償猶未了，伏願長
J28nB202_p0120b13║垂隻手，挽回寒谷之春，撥轉新絃，互唱太平之曲，林
J28nB202_p0120b14║風震動，草樹含輝，肅此寸裁，敬伸布謝。
J28nB202_p0120b15║復泰微吳銓部啟
J28nB202_p0120b16║伏以旨契南泉陸亙鵝瓶出丈室，機輪佛印坡公魚
J28nB202_p0120b17║珮鎮山門，雖道法之足徵，亦因緣之巧遇，幾回企盻，
J28nB202_p0120b18║莫罄私衷，恭惟台下海國舟航，天庭鼎鼐，膺斯文之
J28nB202_p0120b19║重任，咸推先覺先知，繼古聖之高蹤，不離為民為己。
J28nB202_p0120b20║青泥遠降殊勝事，千目同瞻白絹斜，封向上關，四方
J28nB202_p0120b21║獨步，某鉗鎚未密，牙爪空張，悲慧苑之將枯，無計使
J28nB202_p0120b22║外魔風行草偃，幸祗林之有護，且試看朝暮水到渠
J28nB202_p0120b23║成，伏願智鑑圓明，德星洞照，莊嚴畢具。鳳凰橋上待
J28nB202_p0120b24║一雨之春回，措置得宜；獅子叢中見十分之月滿，荒
J28nB202_p0120b25║辭肅覆。希賜慈原。
J28nB202_p0120b26║復魯直陳大參啟
J28nB202_p0120b27║伏以向上真宗，匪英才而無從建立；出常妙旨，要碩
J28nB202_p0120b28║輔而極力成褫。故知道在人弘，益信責由己任，恭惟
J28nB202_p0120b29║台下文誇吐鳳，筆挾驚龍，肅氣橫霜，呵叱掃塵，氛於
J28nB202_p0120b30║萬里，精華映日，視瞻馳令，譽於九州記莂，不忘靈山
J28nB202_p0120c01║金湯，望重殷勤，直踰濟水，櫓棹功高。某濫廁空門，忝
J28nB202_p0120c02║承祖裔，逢人沒片語，一條拄杖驀頭敲，接物少全恩，
J28nB202_p0120c03║兩箇栗蓬當面擲，既已蒙屋烏雅愛，且自愧澤蚊負
J28nB202_p0120c04║擔，所賴仗鼎命以演揚，藉劍光而揮霍。昂昂獅象鉤
J28nB202_p0120c05║來，庭際躍春風；浩浩鯤鵬送去，雲邊施法雨。仰惟丙
J28nB202_p0120c06║鑒，實切寅恭。
J28nB202_p0120c07║復無奇葛光祿啟
J28nB202_p0120c08║伏以海昌古寺太平慶龍鳳之綸音，唐武前朝鹽老
J28nB202_p0120c09║索犀牛之巧扇，奈虛空鼓久已絕響，致盧舍身亦已
J28nB202_p0120c10║埋淹。道不虛行，法須弘護，恭惟台下寰中領袖、雪裏
J28nB202_p0120c11║喬松，璞玉渾金，偉矣廟廊之象器；旋天幹地，巍哉叢
J28nB202_p0120c12║社之鰲山。蓋深信鬱密栴林弗生荊棘，迺重遺華文
J28nB202_p0120c13║尺翰照，我茅茨某小智多迷，庸才寡斷，捫胸自度，實
J28nB202_p0120c14║未敢直下承當，應召而來豈容易？等閒蹉過，伏願相
J28nB202_p0120c15║資，濟世泛舟，楫於春潮，廣庇利人，繼權輿乎？夏屋臨
J28nB202_p0120c16║楮覆謝，曷盡翹瞻。
J28nB202_p0120c17║復慈留張觀政啟
J28nB202_p0120c18║伏以靈鷲拈枝花，萬紫千紅春滿界；曹溪分滴水，五
J28nB202_p0120c19║湖四海浪稽天。惟憑過量人，能肩過量事，恭惟台下
J28nB202_p0120c20║才優班馬、宗紹孔顏，玉樹聯翩近，培植於曲江亭上，
J28nB202_p0120c21║冰壺炯澈旋洞，照乎摩竭國中。知濟道之風高，當機
J28nB202_p0120c22║不藉三頓；念祖庭之秋晚，雅召為珍八行。此舉良足
J28nB202_p0120c23║嘉哉，是行亦所願也。某潛身建嶺，終慚白額之虫；鼓
J28nB202_p0120c24║鬣閩川，實愧赤稍之鯉。幸蒙台選合就喬遷，伏冀廣
J28nB202_p0120c25║開不二門，深入無為域。昂藏鼻孔，時聞桂子香飄；豁
J28nB202_p0120c26║達眼睛，自見菩提果熟。有情俱佛，大地咸新，謹此奉
J28nB202_p0120c27║酬，曷勝悚久。
J28nB202_p0120c28║復余邑侯請住金粟啟
J28nB202_p0120c29║伏以恢弘祖道，千秋紺殿涌祥光；輔翼宗風，萬里蒼
J28nB202_p0120c30║巒呈瑞氣。雖時節因緣之巧湊，亦幹旋推舉之得人，
J28nB202_p0121a01║恭惟臺下玉海資深、金山表峻，花迎墨綬，堂上鳴單
J28nB202_p0121a02║父之琴；柳拂銅章，民間識中牟之雉。知誠心不異元，
J28nB202_p0121a03║德秀皆當年親見老瞿曇茲者，鴻翰遙臨，人人寔歎
J28nB202_p0121a04║為希有，愧某駑材，莫任步步猶虞。夫覆車但田地似
J28nB202_p0121a05║屬現成，而公案終須未了，戴其角，披其毛，分固宜也。
J28nB202_p0121a06║入此門，行此令，理安諉哉？所願力重，干城盟堅，鐵石
J28nB202_p0121a07║擎天，寶杵凜然，衛正以摧邪，耀日長旗隨處生飆而
J28nB202_p0121a08║偃草。皇恩上祝，群品均霑，肅泐荒函，仰希鑒宥。
J28nB202_p0121a09║復眾位紳衿啟
J28nB202_p0121a10║伏以建正法幢，賴有力檀那而庇護；吹沒孔笛，貴知
J28nB202_p0121a11║音大士以賡揚。龐蘊老之參馬師，良取爾也。蘇長公
J28nB202_p0121a12║之翼佛印豈徒然哉？恭惟列位護法、台下儒宮，柱礎
J28nB202_p0121a13║佛國，垣屏雷雲，動口角玄談，快乎波騰地涌，星斗露
J28nB202_p0121a14║筆端，華彩鏗然，玉振金聲，不忘祖父叢林，旋見青箋
J28nB202_p0121a15║之聿降，總聽龍天選舉，方知赤膽之無私。某自愧材
J28nB202_p0121a16║涼，實難肩荷臨時失職，恐有傷先達之明，遇事寡籌，
J28nB202_p0121a17║又深負屋烏之愛，但為神人所協應，敢弗勉強以支
J28nB202_p0121a18║當，伏願徹始徹終，如環如鼎，肅清魔壘。俾獨桑之鼓
J28nB202_p0121a19║長鳴，廣集福源；類千僧之泉靡竭，敬裁寸答，統冀鑒
J28nB202_p0121a20║存。
J28nB202_p0121a21║復表聖居士乞題太父繼山徐公實略啟
J28nB202_p0121a22║萬行孝為先，古聖今賢皆繫念；百端信是主，居塵脫
J28nB202_p0121a23║俗總同途。每懷雅誼而罕遘其人，忽捧瑤篇而欣瞻
J28nB202_p0121a24║有在，恭惟門下家風素儉，氣海寬宏，幼失怙而依乃
J28nB202_p0121a25║翁，不異李令伯之遭際，長能文而勤厥職，可稱徐孺
J28nB202_p0121a26║子之箕裘。自陳教誨全恩多年未報，爰引別傳妙義
J28nB202_p0121a27║半幅相招，此人心天理所弗容泯，抑佛法世情之深
J28nB202_p0121a28║足慰。某才猶襪線見比管窺，白棒橫拖，秪堪撐閒門
J28nB202_p0121a29║破戶，彩華絕夢，曷敢污耆宿英靈？但過譽已，厚蒙應
J28nB202_p0121a30║從，權而塞責，伏望俚言，勿棄大事攸關，迸開額角眉
J28nB202_p0121b01║毛，田地現成，無用叮嚀，叉手拽脫娘生鼻孔，神光獨
J28nB202_p0121b02║耀迥然，照徹幽扃至德，咸酬芳規克鑒，揮毫悚久，合
J28nB202_p0121b03║眾贊揚。
J28nB202_p0121b04║復眾鄉紳請住超果啟
J28nB202_p0121b05║伏以龍驤虎驟文明占世出之風雲，渚秀巒奇冠，蓋
J28nB202_p0121b06║集鉅邦之屏翰，扶西幢而建豎，功不浪施，仰北斗以
J28nB202_p0121b07║遙瞻，恩歸有地，恭惟列位護法臺下具調御體，現宰
J28nB202_p0121b08║官身，玉鑑冰清，名已榮於鳳閣，金華月彩，職無愧乎？
J28nB202_p0121b09║鵷班慣為遊戲神通，驗英靈之衲子，遍入語言三昧，
J28nB202_p0121b10║求魁壘之耆年，頂門正眼獨露堂堂，向上真機全憑
J28nB202_p0121b11║卓卓，如某者罔辨，暗中紫碧自合龜藏，未諳句裏雷
J28nB202_p0121b12║鋒，終慚蚊負。然因時而成，所舉亦重法，弗為其私，拈
J28nB202_p0121b13║來南匾赤斑蛇，還我一場敗闕，放去溈山白水牯，看
J28nB202_p0121b14║他八面橫驅。伏願如郭朝奉之重輔演公，誼存萬古
J28nB202_p0121b15║似張侍郎之密契大慧，物格千差。選佛場開，敬依嚴
J28nB202_p0121b16║命，希容異日，面挹光儀。
J28nB202_p0121b17║復德符王檀越啟
J28nB202_p0121b18║伏以洙泗宮墻一貫心源承道統，少林床榻別傳的
J28nB202_p0121b19║旨顯家風，憐末法之將頹，深於默契獲知音之感遇，
J28nB202_p0121b20║不在多言，恭惟台下學宗東魯，志慕西乾，綺論粲花
J28nB202_p0121b21║快如懸木，鐸以驚聾，聵芳儀濯柳，且可秉金鎞以刮
J28nB202_p0121b22║翳膜。隨聲色而聲色恬然，玉帶留山，於前已見矣；處
J28nB202_p0121b23║屏垣而屏垣儼若，錦章載道，誰曰弗聞乎？某素負虛
J28nB202_p0121b24║名，全虧寔行，既已謬膺，台選理宜直下應承。綠楊溪
J28nB202_p0121b25║畔躲身難看，今日拖泥入水，寶華座上恢諧，少似當
J28nB202_p0121b26║年作戲逢場，伏冀廣布洪恩，增光輝於鹿苑，修持大
J28nB202_p0121b27║本首，跳躍乎龍門。是任匪輕，所期甚鉅，肅茲致謝，曷
J28nB202_p0121b28║盡虔瞻。
J28nB202_p0121b29║復合山禪德啟
J28nB202_p0121b30║斜涇古岸，頭頭無礙任眠雲；錦蓼垂楊，在在相宜堪
J28nB202_p0121c01║嘯月。天工知不？我棄人力，奈已前催酬唱，何如覆藏
J28nB202_p0121c02║未可？恭惟列位座下機鋒峻利，手眼精明，興古剎而
J28nB202_p0121c03║護砂盆，秉心至公至正，謹芳規以揚祖道，立志足尚
J28nB202_p0121c04║足，嘉氣分遐投，淡蕩溪光拖，半幅情懷有待癡憨逸
J28nB202_p0121c05║老寄千鈞，某欲諉，誠難含愁忍受，橫拈短策，且來打
J28nB202_p0121c06║鼓弄琵琶，出入同門，莫訝新冤舊債主，所願塤箎合
J28nB202_p0121c07║奏，膠漆彌堅，闡濟北之宗風，水鳥樹林咸呈獅吼，續
J28nB202_p0121c08║嶺南之的，泒貍奴白牯盡沐鴻庥，臨楮神馳并希洞
J28nB202_p0121c09║鑒。
J28nB202_p0121c10║復寺鄰眾居士啟
J28nB202_p0121c11║伏以人性無殊，各自具遼天鼻孔，娘胎首出，誰肯昧
J28nB202_p0121c12║點地腳跟？唯情識之易，封致覺華而永謝，恭惟眾居
J28nB202_p0121c13║士座下三綱，植本十善，修基遍歷宗匠門墻，山高海
J28nB202_p0121c14║闊，親承作家爐鞴，玉潤金輝，以鷲峰記莂之心為心，
J28nB202_p0121c15║拈出驚人妙句，取泖水汪洋之量為量，招我瓠落村
J28nB202_p0121c16║僧。自知非象窟之爪牙，安敢混麟兒之頭角？然而徽
J28nB202_p0121c17║音克布，何妨掉臂而來？既已重業難逃，亦宜隨緣即
J28nB202_p0121c18║就，更冀豁開正眼，五茸城內共燃方燄之禪燈，保養
J28nB202_p0121c19║靈苗，一覽樓前同決未了之公案。
J28nB202_p0121c20║壽竹西李護法啟
J28nB202_p0121c21║伏以亥建小春月，令玉梅綻蕊，壬逢子運，人間金粟
J28nB202_p0121c22║現身，蓋吾道之將亨，迺方家所倚重，恭惟台下派傳
J28nB202_p0121c23║隴右，才壓吳東，鶚表橫飛，不辜幼學壯行之志，虎文
J28nB202_p0121c24║炳變，實切希夷，象帝之言和其光、同其塵，古巷舊稱
J28nB202_p0121c25║無異，李已知非亦知命，今年新熟有蟠桃，某屢感汪
J28nB202_p0121c26║涵，幸緣坐對，辭雖乏，外孫黃絹心竊慕，秋水蒼葭敬
J28nB202_p0121c27║具芹儀，效呼華祝，壽山聳峻莫大，門總與八字打開，
J28nB202_p0121c28║福澥瀰漫甚深法，惟祈獨力肩荷。
J28nB202_p0121c29║復太史黃改菴、司理黃十華請住國懽啟
J28nB202_p0121c30║伏以咸通，濟水起波濤，錦鯉獰龍隨風跳躍，東魯尼
J28nB202_p0122a01║山懸日月，祥麟瑞鳳特地飛騰，拘形跡固不相侔，究
J28nB202_p0122a02║心源總無二致，所以言足則行足，師百世見聞如合
J28nB202_p0122a03║轍興於唐盛，於宋同堂父子貴親承，恭惟大檀越黃
J28nB202_p0122a04║公臺下兩聖開宗，雙蓮植蔭頂門，亞隻眼木樨香也。
J28nB202_p0122a05║已多時喝下廓全機，彥節來兮誰敢近？遵鷲峰之記
J28nB202_p0122a06║莂，無異當年慕象骨之高蹤，秪明此事。某才疏學府，
J28nB202_p0122a07║筆愧文江，雖為太白之嬰兒，和和哆哆主賓句未能
J28nB202_p0122a08║辨別，既蒙篆丹之鼎命，鹵鹵莽莽人境意且自敷陳。
J28nB202_p0122a09║伏願施大士法喜之珍，鋤小根稗莠之種，老胡有望
J28nB202_p0122a10║普天樂，唱滿庭芳，毘室儼然，闔國懽躋無量壽。
J28nB202_p0122a11║候離言禪師福省回，并新住超果啟。
J28nB202_p0122a12║檗雲出岫，一程分作兩程行；浦水維舟，三月挨過六
J28nB202_p0122a13║月節。問杖頭之始屆，趨席末而未能，何期善因迎入
J28nB202_p0122a14║超果，全提摩竭令？喜瞻魁偉耆年據坐雨花堂，自識
J28nB202_p0122a15║英奇衲子，將來蓋天蓋地，隨處為己為人，鴛軒戛玉
J28nB202_p0122a16║有餘輝，知落落荒，緘之不我，棄鰻井搖，金如遠照，即
J28nB202_p0122a17║戔戔束帛亦且見容唐突，匪宜主臣無任。
J28nB202_p0122a18║壽覲周徐居士八十初度啟（時入閩未賀，次年補之）
J28nB202_p0122a19║伏以壽域天開，有德必徵，大有文華日麗人樂願與
J28nB202_p0122a20║同人，欲為季代之典刑，須賴老成之儀範，恭惟台座
J28nB202_p0122a21║至誠不息，正直無偏，左覈史而右覈書，架上煙雲增
J28nB202_p0122a22║瑞色，出憂君而處憂國，胸中兵甲放祥光，三十載衛
J28nB202_p0122a23║道驅魔具丹霞，劈佛之手百千朝持齋戒殺，推黃面
J28nB202_p0122a24║度生之心，況一杖示來源？先師公案現在，而萬法齊
J28nB202_p0122a25║收句我輩口角流傳，適當趙州行腳之年，已值踏雪
J28nB202_p0122a26║尋梅之候，忝蒙厚愛，瓢囊甫渡，龍津過辱，連枝蘋藻
J28nB202_p0122a27║未伸，燕賀望高山以自愧，聽逝水而猶慚，敬候九九
J28nB202_p0122a28║弧辰補慶，如如秩算，圖懸函谷，鳳麟濟濟，笑看羅帳，
J28nB202_p0122a29║真珠榻設，毘城獅象，班班遙接，璃瓶寶月，誰謂白頭
J28nB202_p0122a30║陀落後？且喜絳甲子添多。
J28nB202_p0122b01║疏引
J28nB202_p0122b02║圓照庵募建法華會疏
J28nB202_p0122b03║如來出世，為明大事因緣。弟子仰瞻，特現本光祥瑞。
J28nB202_p0122b04║除佛方便說，餘非真矣。是法豈思量所能解哉？圓照
J28nB202_p0122b05║庵周遭似斗慧上首願力同雲，憐火宅之無安，斯要
J28nB202_p0122b06║不宜久默。喜髻珠之得受此經，合共流通，乃扳金粟
J28nB202_p0122b07║名檀，啟演蓮華勝會，見者聞者目前薦取，儼然未散，
J28nB202_p0122b08║靈山誦之傳之，言外知歸，勝過幾層寶塔，度眾脫除，
J28nB202_p0122b09║珍御殷全身，高跨白牛車。
J28nB202_p0122b10║造木橋引
J28nB202_p0122b11║渡河無筏，咫尺成千里之遙；架木為橋，從權僅數金
J28nB202_p0122b12║之費。雖價廉而工省也，其用溥亦惠多焉。伏祈險處
J28nB202_p0122b13║示津梁，且以中流作砥柱題詞，不必榮司馬南來北
J28nB202_p0122b14║往，盡此縱橫，問水應須看臥龍，七錯八差，憑茲融會，
J28nB202_p0122b15║謳歌可謂云爾，病涉吾知免夫。
J28nB202_p0122b16║塑關帝像疏
J28nB202_p0122b17║忠魂貫日三界尊，伏魔之封，義骨撐天，九州作護法
J28nB202_p0122b18║之主，瞻靈祠而嚮往，豈像設以無存？緣糾眾財，嚴敷
J28nB202_p0122b19║帝座，赤兔馬，嘶催葉，暮散為萬朵祥雲。青龍刀，偃拂
J28nB202_p0122b20║人，寒疊出千重瑞氣。神其昭格，爾永康寧。
J28nB202_p0122b21║化腐荳疏
J28nB202_p0122b22║景星院舊舖新開，未忘世禮，百頭陀相席打令，略顯
J28nB202_p0122b23║家風。適當綻菊之秋，爰及燃萁之候，俯看磨輪雲鎖
J28nB202_p0122b24║中心樹，不動多時，仰祈檀度，波生小蚌珠，拋來滿載。
J28nB202_p0122b25║咄嗟而辨，片片皆珍，軟熟於酥，般般俱妙，連床上坐
J28nB202_p0122b26║臥，笑北禪之納皮角，空口徒設空言，佛殿裏燒香，羨
J28nB202_p0122b27║東海之比福田，滴水還他滴凍。
J28nB202_p0122b28║瑞章上人募修海門寺疏（古名祐福，天真則禪師居之，萬曆壬辰朱
J28nB202_p0122b29║心泉重修）
J28nB202_p0122b30║繡閣連雲海門寺為澉城巨剎，香風遍地，天真老乃
J28nB202_p0122c01║前代高僧，奈歲久而法苑矢枮，將屋傾而梁木其壞。
J28nB202_p0122c02║試問：毗耶庫藏彈指豁開，且趁喜捨因緣從頭，補葺
J28nB202_p0122c03║鯨柝，待潮音互吼，此話終須大行。燈籠與古佛交參，
J28nB202_p0122c04║盡云有路可上，歸去來兮，祐福續步武於心泉。
J28nB202_p0122c05║勸戒殺放生疏
J28nB202_p0122c06║隨業受報，渠原有父母子孫，改面換頭，汝莫輕羽毛
J28nB202_p0122c07║鱗甲，蓋由一念差錯，所以累劫輪迴。故如來推仁恕
J28nB202_p0122c08║之心，示人戒殺，藏典立慈悲之訓，買命放生，利刃沸
J28nB202_p0122c09║鍋不逼臨，物物登菩提覺路，天空海闊任飛躍，時時
J28nB202_p0122c10║具活潑靈機，聞是語者必欣然，豈見義焉尚無勇？幸
J28nB202_p0122c11║積錙銖小惠，共成悠久大功。
J28nB202_p0122c12║佛前燈油疏
J28nB202_p0122c13║架上安燈籠，古佛徒然暗地坐；殿中撞露柱，禪和嘗
J28nB202_p0122c14║見摸壁行。蓋緣一滴也無，非是到即不點。具神通游
J28nB202_p0122c15║戲者，請向這裏放大寶光，令風雨晦冥時，方信恁般
J28nB202_p0122c16║是真供養。
J28nB202_p0122c17║玄上人募片地結茅疏
J28nB202_p0122c18║踏遍江山，草鞋錢浪費不少。橫拈楖栗，泥團漢勘破
J28nB202_p0122c19║幾多？而今老倦知休，何妨覓箇住處？一丘一壑，竹籬
J28nB202_p0122c20║茅舍足生涯；或坐或眠，紙帳梅花消客夢。所賴通人
J28nB202_p0122c21║出隻手，就中共了此良緣。
J28nB202_p0122c22║漢上人施茶疏
J28nB202_p0122c23║暑氣蒸人，道路往來不易；薰風匝地，庵亭憩茇猶多。
J28nB202_p0122c24║擬為止渴結良緣，特借煎茶明大意。但積薪之費，獨
J28nB202_p0122c25║力恐以難支，雪蕊之供，誠衷必先普告。隨豐寡，從本
J28nB202_p0122c26║有中拈出毗耶藏；庫無虧，歷晨昏向方便裏施行。趙
J28nB202_p0122c27║老家，常仍舊，箇箇舌頭原在口，喫著應知。看看白汗
J28nB202_p0122c28║忽通身慶快，何幸？即此是謂真功德，安用別求廣福
J28nB202_p0122c29║田。
J28nB202_p0122c30║化油麥疏
J28nB202_p0123a01║山寺燈不點，雖然千古意分明，砂盆醬也無，未免一
J28nB202_p0123a02║堂風冷淡。兩重公案欲了，眾姓檀門宜依就味調成，
J28nB202_p0123a03║豈讓馬大師年年獨富？和瓶掇起，方知老投子滴滴
J28nB202_p0123a04║皆真，勝事既逢，歸恩有地。
J28nB202_p0123a05║齋單引
J28nB202_p0123a06║山堆海積，淨名本有家風；虎驟龍驤，衲子尋常意氣。
J28nB202_p0123a07║欲向桶籮邊現成受用，須憑庫藏內盡底掀翻，大餬
J28nB202_p0123a08║餅信手拈來，鐵饅頭和盤托出，直教橫吞豎咬，自然
J28nB202_p0123a09║飽足知恩。設或東倒西歪，猶較嬾融百步。
J28nB202_p0123a10║蓮峰修造疏
J28nB202_p0123a11║為樑為棟，最初要幾許苦心；迺奧迺堂，到底有無窮
J28nB202_p0123a12║受用。敢云雨灑不入，果然露逗太多，黃面老面孔加
J28nB202_p0123a13║泥，碧眼胡眼睛打濕，若諳箇中端的，卻請是處重新
J28nB202_p0123a14║片片蓋將來。雙柏階前彰麗采，頭頭撐得住；一蓮峰
J28nB202_p0123a15║頂壯光風，恩大難酬。祉臻曷既。
J28nB202_p0123a16║齋單引
J28nB202_p0123a17║千家托缽以遊，腳跟未穩；百鳥銜華無路，墻塹太牢。
J28nB202_p0123a18║爭似我？雲水飽參，一任夫人天送供，日日盂中兩度
J28nB202_p0123a19║濕作舞，莫問金牛；時時毛孔十分馨踢床，何須普化？
J28nB202_p0123a20║謾道不諳盧陵米價，敢云已了檀信飯錢。勝事如斯
J28nB202_p0123a21║見，食輪、法輪之嘗轉良緣有在，知他寶、自寶之足珍。
J28nB202_p0123a22║因事諭眾引
J28nB202_p0123a23║法昌搬羅漢開爐，門庭不曾寂寞，遠公依葉縣掛搭，
J28nB202_p0123a24║氣骨何等孤勍？昔有其人，今期仰止，所以太平乍住，
J28nB202_p0123a25║日用喜得隨緣；毳侶相親，庶事各宜體貼。麤羹淡飯
J28nB202_p0123a26║與麼過，枯守勿嫌；冷語閒言且暫銷，道交為重。如是，
J28nB202_p0123a27║心專翼久，自然化熟風行。倘或逐妄馳求，圖他屋裏
J28nB202_p0123a28║柴堆燄，寧可攜囊別去，任我堂前蔓草深。
J28nB202_p0123a29║指宗遙至，同募萬人，緣造橫雲山靜室疏。
J28nB202_p0123a30║綠葉鋪陰，此地距城十八里，橫雲入幕，小椽僅架兩
J28nB202_p0123b01║三問。也知鷦寄可以容身，但恐象遊未堪駐足，向鬧
J28nB202_p0123b02║市推開施藏，誰敢問楊州萬貫之纏？就空山補出軒
J28nB202_p0123b03║廊，只廣求檀度百文之賜，眾緣滿矣，禪火暗隨漁火
J28nB202_p0123b04║動，揚眉豎指，不外吾宗一會儼然，月光遙映泖光寒，
J28nB202_p0123b05║酌水獻花，願成汝佛。
J28nB202_p0123b06║化鍋引
J28nB202_p0123b07║飯是米做、鍋是鐵鑄，衲僧家若箇不會，及乎要米做
J28nB202_p0123b08║飯、要鐵鑄鍋，十箇有五雙無下手處。然雖如是，毗耶
J28nB202_p0123b09║城裏老維摩筆尖上卻解點鐵，不妨小心問著，自然
J28nB202_p0123b10║鑄就將來也。并說偈曰：南泉打破風流甚，長慶風流
J28nB202_p0123b11║鍋也無，欲得風流時徹底，圓成一句是良圖。
J28nB202_p0123b12║修長慶疏
J28nB202_p0123b13║唯茲長慶禪寺，實古稜祖道場，山色深蒼，宛似錦屏，
J28nB202_p0123b14║列映湖光，淡蕩依然，玉鏡平鋪，獨惜運替僧殘，所有
J28nB202_p0123b15║盡已沉淪矣，更慮年深殿朽，過者疑將傾壓焉，欲成
J28nB202_p0123b16║法席以鼎新，須仗淨檀而普護，捐金倒廩，想胸懷不
J28nB202_p0123b17║讓給孤，走棟飛簷，看氣象比嚴舍衛，共祝無疆聖壽，
J28nB202_p0123b18║同證正等菩提。
J28nB202_p0123b19║請某禪師住長慶疏
J28nB202_p0123b20║山號小金，竹松交翠。寺名長慶，鐘鼓猶存。為先賢肇
J28nB202_p0123b21║跡之區，實不肖棲身之地，豈期業風吹出，致使列壑
J28nB202_p0123b22║爭嘲，蕙帳無人，雲關誰主？某人標姿本色，聲價逸群，
J28nB202_p0123b23║久依廣慧，法門弗起異志，甫續天童嫡泒，慰我同寅，
J28nB202_p0123b24║擬欲移錫往他方，竊願攀轅臨此土，化螺池畔再垂
J28nB202_p0123b25║灑潤之恩，淘米嶺頭重施霹靂之手，幸捐謙柄，勿履
J28nB202_p0123b26║巽床。
J28nB202_p0123b27║能仁寺募書本藏經疏
J28nB202_p0123b28║黃面老四十九年口勞舌沸，末後拈提只一花，歷代
J28nB202_p0123b29║祖千七百則短葛長藤，究竟渾無元字腳。久參上士
J28nB202_p0123b30║未舉先知，直下打翻，全超露布，豈在披文逐句靡靡
J28nB202_p0123c01║然以當生平也乎？雖然，若欲博古窮今，亦須時稽歲
J28nB202_p0123c02║覽，所以琅函玉軸漲學海之波瀾，異藻奇葩增祖庭
J28nB202_p0123c03║之秀麗，誰道貪淹黑豆漢？到頭總屬自家珍。茲有某
J28nB202_p0123c04║上座者戒珠淨朗，德寶溫醇，始發夫廣大心願，行此
J28nB202_p0123c05║殊勝事，伏冀英賢垂隻手，於一毫端示現三車，直教
J28nB202_p0123c06║衲子豁雙睛，坐微塵裏嘗轉萬卷，皇恩仰報，佛法流
J28nB202_p0123c07║傳，古柏枝頭撐出無私新日月，能仁寺內別開有象
J28nB202_p0123c08║小乾坤，功不唐捐，福莫可量矣。敬書側理，代懇檀那。
J28nB202_p0123c09║雲上人募靜室疏
J28nB202_p0123c10║短策橫拖，幸然雲遊萬里，芒鞋踏破，幾乎擔閣半生。
J28nB202_p0123c11║擬憑片瓦以蓋頭，爭奈卓錐而無地？仰天長嘯，知眾
J28nB202_p0123c12║毛之必成毬，挾疏希干，隨大力之獨肩荷。山色溪光
J28nB202_p0123c13║明祖意，放身倒睡始自今朝，鳥啼花落悟機緣，異世
J28nB202_p0123c14║他因終期報德。
J28nB202_p0123c15║募塑出山相引
J28nB202_p0123c16║餓眼生花猶可事，嘴頭賣俏豈堪論？從茲擺手下山
J28nB202_p0123c17║去，攪得三千海嶽昏。既然如此，又要裝塑他作甚麼？
J28nB202_p0123c18║不見道？珊瑚枕上雙行淚，半是思君半恨君。
J28nB202_p0123c19║金粟志寺引
J28nB202_p0123c20║十方通暢，毗離丈室露真風；八字打開，舍衛講堂懸
J28nB202_p0123c21║慧日。澹澹秋光欲滴，明明春色無私，固知肯構之緣
J28nB202_p0123c22║不從偶爾，深信主持之道端的在人。夫豈曰法席初
J28nB202_p0123c23║興，徒誇一時壯麗，抑亦望箕裘繼起，毋墮千載具瞻
J28nB202_p0123c24║云爾。
J28nB202_p0123c25║僧引
J28nB202_p0123c26║有寺以居僧，一榻青松儘多佳趣；有僧以主寺，千年
J28nB202_p0123c27║紺殿不掛俗塵。或顯異他方而開迷破暗，或豎幢此
J28nB202_p0123c28║地而演教弘宗，名上達乎紫垣，德遍及於寰宇，盡道
J28nB202_p0123c29║密雲彌布，豈徒然哉？僉曰佛日重光，誠確論耳，故錄
J28nB202_p0123c30║出以為圓顱者鑑，庶相沿可，無菜腹之譏。
J28nB202_p0124a01║法引
J28nB202_p0124a02║古鑑當臺，從本纖埃，不立靈珠，在握分明。觸處皆真，
J28nB202_p0124a03║良由諸人向外以奔馳，故致先聖垂慈而應藥，驀頭
J28nB202_p0124a04║便棒，家風已漏逗，十分片語相提旨要，寔玲瓏八面
J28nB202_p0124a05║都教汗衫脫卻，看他漆桶光生，灑灑瀟瀟，翠竹黃花
J28nB202_p0124a06║彰大意，孤孤迥迥，雲堆草畔任橫身。
J28nB202_p0124a07║文引
J28nB202_p0124a08║字挾風霜，於今豈無燕許？篇連月露，誰家肯讓蘇黃？
J28nB202_p0124a09║而況寓物舒懷，緣時紀事，歲遷代往，藉以存真，碑斷
J28nB202_p0124a10║苔深，因茲覈實甚矣。文之關係鉅也，迺稽餘什，爰彙
J28nB202_p0124a11║成編，丹篆橫吞，敢卜斯文未泯，青錢屢選，願資寶剎
J28nB202_p0124a12║長新。
J28nB202_p0124a13║知浴疏
J28nB202_p0124a14║無位真人乾屎橛，清淨法身滴爛膿，臭氣薰天誰與
J28nB202_p0124a15║掃？狼狼籍籍起腥風。金粟便與麼休去，大似眼不見
J28nB202_p0124a16║為淨，事弗獲已。且分付化士於毗耶城中，隨機叩募，
J28nB202_p0124a17║倘得公案圓成，任他乾屎橛、滴爛膿，亦可一一屏除
J28nB202_p0124a18║去矣。有力英檀試向這裏共出隻手看。
J28nB202_p0124a19║募石砌大殿前月臺引
J28nB202_p0124a20║把住牢關已是草深三尺，放開線道何妨石砌滿庭？
J28nB202_p0124a21║冀長者之多仁，成無窮之勝利，入門便見，非惟古佛
J28nB202_p0124a22║家風太煞，分明坐地思量，且喜衲僧鼻孔有處曬朗。
J28nB202_p0124a23║重修佛殿疏
J28nB202_p0124a24║丹霞燒佛，德山折殿，機用全彰，古今罕見。金粟膽小
J28nB202_p0124a25║無能，只要翻新局面，畫棟雕甍光彩多，白鷗灘上看
J28nB202_p0124a26║靈變。阿呵呵，給孤長者代不乏人，夫何妨一其心、行
J28nB202_p0124a27║其善，而與象子麟兒並力法戰者乎？
J28nB202_p0124a28║徑山齋單引
J28nB202_p0124a29║峰奇水秀，千百餘秋之氣運亙古常新；鳳舞龍翔，八
J28nB202_p0124a30║十七代之宗風於今再振。磨盤邊數堆雲鎖缽盂內，
J28nB202_p0124b01║徹底冰清，若要毛孔生香，須藉淨名翁傾箱倒橐，果
J28nB202_p0124b02║肯筆尖打發，隨他菩薩子直裹橫挑，暮扣焉？朝參焉？
J28nB202_p0124b03║喫飯忽然咬著砂，敢報君以多福。船來也，陸去也，相
J28nB202_p0124b04║逢不用束條篾，知義出乎豐年。
J28nB202_p0124b05║募長生田引
J28nB202_p0124b06║大仰種畬，百丈開田，先德風規，竊願效之。但山前片
J28nB202_p0124b07║地四至界總屬他人，而舊閣券書中心樹僅存在我，
J28nB202_p0124b08║故與其閒閒而坐守，孰若款款以希求？勝事共成，膏
J28nB202_p0124b09║腴有賴，則常住無罄懸之患，衲子識稼穡之艱，檀信
J28nB202_p0124b10║滋福田之果，舉一明三，因三見一，是乃名為長生者
J28nB202_p0124b11║矣。若曰化不易、施不易，喫者亦不易，非予所知。
J28nB202_p0124b12║重修明發疏
J28nB202_p0124b13║明發院到處，知名彥深翁，開荒肇建，一灣春渚已露
J28nB202_p0124b14║舌上廣長，兩岸綠楊堪比身中清淨。時逢鼎革，事有
J28nB202_p0124b15║轍更，香積衰而野蘿覆地，苾芻尟而丈室堆塵，予於
J28nB202_p0124b16║去夏居此間，放下蒲團，暫成舖席，詎奈人心猶不足，
J28nB202_p0124b17║拋來瓦礫未當奇珍，欲期舊棟增輝，且看布金檀護，
J28nB202_p0124b18║入寶山莫使空手，斜涇之鐘磬常聞，為巨廈必得工。
J28nB202_p0124b19║師濟北之禪燈弗替，箇箇同培般若種，家家樂享太
J28nB202_p0124b20║平年。（二十三卷終）