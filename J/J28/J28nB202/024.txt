J28nB202_p0124c01║百癡禪師語錄卷第二十四
J28nB202_p0124c02║嗣法門人超宣等編
J28nB202_p0124c03║書問
J28nB202_p0124c04║答玄密禪師
J28nB202_p0124c05║己卯春，屏跡蓮峰，日以洗花刪竹為事，而世間交際
J28nB202_p0124c06║意外因緣，非敢問也。因念友朋聚首不能多時，兩地
J28nB202_p0124c07║各天，徒增浩歎，回思昔之攜籃採筍，杖策尋虀，坐對
J28nB202_p0124c08║青燈琢磨詩史，今悉付之夢幻中矣。足下出金粟，住
J28nB202_p0124c09║玉芝，奕奕聲光較予十倍，第未識鞭麟撻鳳之外，亦
J28nB202_p0124c10║向兩湖繡石邊想望予否？某上座來閩，接讀法音，知
J28nB202_p0124c11║起居勇噉如常，且欣且慰，老人千萬斤重擔得足下
J28nB202_p0124c12║一肩負荷，可以無憂，而樹幟摧魔竊有賴於足下也。
J28nB202_p0124c13║答峻初嚴居士
J28nB202_p0124c14║自信錄一冊，句句從本分中流露將來，非數載苦工、
J28nB202_p0124c15║灼然知有者不能爾。但舊套未除，新條尚萎，恐欲刻
J28nB202_p0124c16║出行世難聳，時流視瞻，若謂是冊已經明眼簡過，殊
J28nB202_p0124c17║不知師家接引初機，原具種種方便，此意弗明，秪管
J28nB202_p0124c18║實執，為是則操履無有進益，終其身編言立句，如斯
J28nB202_p0124c19║而已。近見負此病者甚多，故不惜口道破，幸加詳審。
J28nB202_p0124c20║答漈濱吳檀護
J28nB202_p0124c21║董巖參壽昌機語弗契，寶峰晤埜衲氣味相投，非此
J28nB202_p0124c22║工而彼拙也，時節因緣有至未至耳。況壽昌曾垂記
J28nB202_p0124c23║云：「去後二十年纔好遇人，纔有汝說話分。」昨台下云：
J28nB202_p0124c24║「屈指恰二十年，善知識記人不謬，心甚信之。」即此益
J28nB202_p0124c25║見台下之不辜負壽昌矣。所問三教宗旨數條具答，
J28nB202_p0124c26║如左銀杏陰濃，想不吝曳杖入山，再與擁膝拍肩，尚
J28nB202_p0124c27║論千古也。
J28nB202_p0124c28║答孝廉陳次升
J28nB202_p0124c29║嫩菊盈籬轉，盼綠楊夾岸矣。山堂寂坐，偶憶前言，確
J28nB202_p0124c30║信真誠在今希有，所貴終始勿忘。向光車駿馬鬧場
J28nB202_p0125a01║中拶進一步，便是心空及第底人，而與從上裴、楊諸
J28nB202_p0125a02║大老同其正因，乃貧衲厚望也。春風漸老，候謁未能，
J28nB202_p0125a03║以道自強，為君三誦。
J28nB202_p0125a04║與修上人
J28nB202_p0125a05║佛法大有，只是牙痛，筆尖稍倦，不欲多書。適得青州
J28nB202_p0125a06║布衫，待汝歸來奉送，著得恰好，又恐加一重矣。慎慎。
J28nB202_p0125a07║答州牧唐瑞芝
J28nB202_p0125a08║太平坐享幸爾無虞，杵護之功仰賴弗淺，入春以來
J28nB202_p0125a09║想福履迪吉倍增，而此事精研尤所企望。宋趙悅道
J28nB202_p0125a10║聞雷有省，作偈云：「默坐公堂虛隱几，心源不動湛如
J28nB202_p0125a11║水，一聲霹靂頂門開，喚起從前自家底。」敢筆出為台
J28nB202_p0125a12║下頌，萬無曰：「多口阿師拾人涕唾。」竟擲之案下也。
J28nB202_p0125a13║答靈熙徐居士
J28nB202_p0125a14║世路荊榛，咫尺千里，思之弗得，悵也如何。偶臥病床
J28nB202_p0125a15║頭，忽聞有炊臼之戚，生耶？死耶？不道，不道，惟冀鼓盆
J28nB202_p0125a16║以自寬，毋致過慟可矣。未審居士信得及否？
J28nB202_p0125a17║答州牧吳萬為
J28nB202_p0125a18║大慧老人用一條竹篦勘驗龍蛇，如大火聚，近則燎
J28nB202_p0125a19║身；如太阿劍，觸則失命。至於出言吐句，又如巨澥長
J28nB202_p0125a20║江，一瀉萬千里不可止遏，在今匡徒領眾者安得彷
J28nB202_p0125a21║彿，其庶幾耶？來偈四則，言言據本，句句歸宗，大慧之
J28nB202_p0125a22║面目儼然，金粟之門庭有賴，敬服，敬服。白鳥描空，黃
J28nB202_p0125a23║花點徑，山中一段真趣，頗與隍市不同。何時命駕青
J28nB202_p0125a24║舸？共拾殘蕉敗柿，寫此磊落胸懷，亦世、出世間人仰
J28nB202_p0125a25║天俯地，極暢快事也。
J28nB202_p0125a26║與韻峰首座
J28nB202_p0125a27║因緣未至，不妨靜以待時，況世境紛更，遠行又何可
J28nB202_p0125a28║亟乎？上座宜三思之。
J28nB202_p0125a29║答仲木吳居士
J28nB202_p0125a30║子驚翁人山施針，神技妙手誠如台翰所云，惜僅宿
J28nB202_p0125b01║兩宵，未免掣風負顛者，有彼此弗均之歎。昨澉城一
J28nB202_p0125b02║僧來，知稚老急為玉樓文召去，哲人既萎，叢林何不
J28nB202_p0125b03║幸耶？雖然脫體無依稱獨步，大千世界盡風光，稚老
J28nB202_p0125b04║此行，料出于尋常萬萬矣。火雲鼎沸，努力健飯外弗
J28nB202_p0125b05║多祝。
J28nB202_p0125b06║答胞兄明吾居士
J28nB202_p0125b07║一別二十春，每以不得相見為恨，豈骨肉友于之誼，
J28nB202_p0125b08║世外人果恝然耶？山遙水阻，前盾後戈，鱗鴈無蹤，芒
J28nB202_p0125b09║鞋故此疏澀耳。祐弟至，鬚髯戟張，非復少年面貌，坐
J28nB202_p0125b10║久細談，且喜且駭，疑其似隔生也。故鄉風景想已蕭
J28nB202_p0125b11║索殆盡，雖曰鑊湯無冷處，然吳越重地差較勝之。人
J28nB202_p0125b12║命無常，如石火水漚，倏忽變滅，願吾兄痛念生死大
J28nB202_p0125b13║事，旦暮勤修，餘惟守分，隨緣恬淡過日足矣。先父母
J28nB202_p0125b14║墳社尚圖我國晏然，移笻拜掃，倘有便音，幸乞再示
J28nB202_p0125b15║以慰我。
J28nB202_p0125b16║答子穀蔡居士
J28nB202_p0125b17║捧讀手教，正觸著貧衲近日痛處，然身貧道不貧，諒
J28nB202_p0125b18║居士必有以自解也。
J28nB202_p0125b19║答茂甫李善友
J28nB202_p0125b20║來書所供甚是詣實，但既知盡大地是自己真性，為
J28nB202_p0125b21║何到別處參問卻開口不得？方知居士未曾透脫，即
J28nB202_p0125b22║有所見亦是暫時岐路，非究竟也。若是透脫底人，自
J28nB202_p0125b23║然觸物應機頭頭不滯，更說什麼病根及開示工夫
J28nB202_p0125b24║種種語乎？而今而後，居士不必別覓玄妙話頭，只就
J28nB202_p0125b25║此「不得喚作拳頭，畢竟喚作甚麼」一句子時刻捱將
J28nB202_p0125b26║去，管取透脫有日在。呵呵，若到金粟相見，手中拄杖
J28nB202_p0125b27║也須痛飫一頓。山僧恁麼道，試問居士：還甘也無？
J28nB202_p0125b28║答可光上座
J28nB202_p0125b29║上座掛錫金雞，夙昔住山本懷，於今始愜矣。然既是
J28nB202_p0125b30║金雞，因何不能展翅？向這裏下一語恰好，則不用躍
J28nB202_p0125c01║涉間關而已侍吾左右了也。心緒繁冗，未能縷陳，料
J28nB202_p0125c02║來僧亦解說。
J28nB202_p0125c03║與敬明柯總府
J28nB202_p0125c04║龜旌所指九十九峰頭，鈍綠頑青，頓添新彩，惜握臂
J28nB202_p0125c05║不多時，有失繾綣，至今衷腸猶覺怏怏。然台臺現宰
J28nB202_p0125c06║官身，久為禪林領袖，諒不以區區世禮見責，異日者
J28nB202_p0125c07║於精藍鬧市中驀面相逢，與共談毗耶法門，又是埜
J28nB202_p0125c08║衲意外望矣。拙刻二種公事之暇，幸少覽焉，臨楮無
J28nB202_p0125c09║任虔禱。
J28nB202_p0125c10║答蓮峰長老
J28nB202_p0125c11║慧圓齎書儀至，方知吾徒春初受孤山之請，以一瓣
J28nB202_p0125c12║香遙謝我矣。大慧杲寄福勝長老偈云：「真人十八界
J28nB202_p0125c13║元空，三十一人同姓呂，分付遊山各占山，三十一人
J28nB202_p0125c14║又同處。」謹筆為吾徒慶。但當今叢席鬼混者多，授受
J28nB202_p0125c15║之際必加嚴慎，法語拈頌秀色可餐，更冀用心酌量，
J28nB202_p0125c16║削去汗漫，所刊濟宗尊宿錄甚善，非令祖蓮山老人
J28nB202_p0125c17║具大願力，曷肯如是？乞序且緩緩，未可潦草，當俟識
J28nB202_p0125c18║見精明、文詞超卓者為之，餘言弗贅。
J28nB202_p0125c19║答道安禪師
J28nB202_p0125c20║去春聞足下有閩中之行，作寄懷詩一律，未曾呈覽。
J28nB202_p0125c21║秋初夏末，方知錯傳，而法駕已移涌泉，入楓山矣。台
J28nB202_p0125c22║南美景，古聖隱現之區，非足下福德全彰，如何得履
J28nB202_p0125c23║斯地？予自離武原，入明發，水鄉僻冷，權為避跡埋頭，
J28nB202_p0125c24║兼以嚴統書興洞宗囂訟，亦深歎末法之凌遲，無力
J28nB202_p0125c25║砥柱，故爾甘心寥寂也。邇來安禪結制實違本懷，不
J28nB202_p0125c26║過慰答檀那，了箇名色，豈能與足下較量哉？茲因附
J28nB202_p0125c27║書上謝，率爾具陳，其餘縷縷所欲言者，似不必言抑，
J28nB202_p0125c28║亦置之言外可也。
J28nB202_p0125c29║答陸濤法侄
J28nB202_p0125c30║予自離鷗灘以來，精神衰倦，嬾於應接，一入斜涇看
J28nB202_p0126a01║風帆，野水魚鳥上下，此樂無極得，做宇宙間閒人足
J28nB202_p0126a02║矣。不意賢侄誠心厚意，以超果重任見招，數日思惟，
J28nB202_p0126a03║鬱鬱弗快，蓋深以道德未備、佛法未透為己憂，而覆
J28nB202_p0126a04║轍之虞恐貽傍觀笑怪，況此重任一荷，百事盡在我
J28nB202_p0126a05║躬，予囊空如洗，得力者稀，人境生疏，世緣淺薄，此時
J28nB202_p0126a06║此際，固不能安然坐視，賢侄亦豈能安然坐聽乎？即
J28nB202_p0126a07║請自作主張，毋煩推舉，使予仍舊優游於綠楊芳草
J28nB202_p0126a08║畔，是生平志願也。古尊宿中，峰天如輩，材德俱優尚
J28nB202_p0126a09║不肯為住持絆，予何人？敢與名位緣境力爭耶？世故
J28nB202_p0126a10║紜紛，變換莫測，中有不盡言處，溥首座能言之，惟冀
J28nB202_p0126a11║賢侄默察之。
J28nB202_p0126a12║答季寅姚居士
J28nB202_p0126a13║茸城水秀群彥所鍾，愧無佛印手段，拈出此瓣香者，
J28nB202_p0126a14║來諭云云，予顏孔厚矣。斜涇舊隱時常繫念，夏五後
J28nB202_p0126a15║因種禾事屆，買棹一行，雖溪光樹色依然，而階上綠
J28nB202_p0126a16║苔覺長數寸，擬欲南來謁敘，又恐天氣炎蒸，不敢作
J28nB202_p0126a17║褦襶子，故二宿而棹已旋也。令公郎佳作次韻酬呈，
J28nB202_p0126a18║日夕起居萬祈珍重保愛。
J28nB202_p0126a19║與爾邁秦居士
J28nB202_p0126a20║驪駒在道，行色匆匆，雖乏遠贐之金，敢效贈言之愛，
J28nB202_p0126a21║所願塵中作主，忙裏偷閒，大事頓明，好音聿降，而病
J28nB202_p0126a22║嬾頭陀不至樓前索寞也。
J28nB202_p0126a23║與昊東張司理
J28nB202_p0126a24║濃花繡滸，斑竹成林，知是台下逃名處、會心處、安身
J28nB202_p0126a25║處，如雷灌耳，有自來矣。尊駕至，偶因客司失裁，以致
J28nB202_p0126a26║貧衲頻頻扣問，是聞親而見疏也，不反貽笑大方乎？
J28nB202_p0126a27║超果為茸城巨剎，向不度德量力就此中插腳，其負
J28nB202_p0126a28║疚於古聖今賢者甚多。然隨緣而去，未敢偷安，且待
J28nB202_p0126a29║雪凍冰枯，別看梅開消息。天熱，乞容秋涼拜候，拙錄
J28nB202_p0126a30║呈上，幸賜以五丁之斧。
J28nB202_p0126b01║答煙山鐵關禪師
J28nB202_p0126b02║別處別時，恍焉如昨，其奈鴻音之杳隔也，世變之滄
J28nB202_p0126b03║桑也，彼此形顏衰老，不可復問矣。斷翁去春過訪，道
J28nB202_p0126b04║及足下，交誼厚情於不才，謬加獎渥，予何寸長？千百
J28nB202_p0126b05║里外徒懷媿感而已。夏杪到鹽得翰教，於沈翁家并
J28nB202_p0126b06║辱尊刻法偈，捧讀數帙，光彩射人，乃幡然慶曰龍池
J28nB202_p0126b07║有子矣，法道之崇興宜哉。蹉跎一載，未便覆謝，令侍
J28nB202_p0126b08║者至，喜如天降，來因思斷翁之不辜所託，亦足見予
J28nB202_p0126b09║之不辜所酬也。二十年前舊交零落殆盡，何日坐聆
J28nB202_p0126b10║麈，談開我蔀塞？臨風無任悵悵。
J28nB202_p0126b11║答湧卍斷疑禪師
J28nB202_p0126b12║煙山某侍者來，十二月未酬之書與二十年未盡之
J28nB202_p0126b13║誼且喜酬矣盡矣，肝膽可少無疚矣。然非足下受託，
J28nB202_p0126b14║直指旁通，恐雲閒僻隅似非便路，又不知蹉過幾時，
J28nB202_p0126b15║謝謝。涌卍鄰鄉靜養為最，予雖身居鬧市，此心常在
J28nB202_p0126b16║蘿青冰碧間。何者？攀緣富室，曳裾朱門，予所不能也。
J28nB202_p0126b17║酷暑珍調，敢就尊言上祝。
J28nB202_p0126b18║答豎玉馬居士
J28nB202_p0126b19║火雲爍石，度日如年，法偈遙頒，似惠我一帖清涼散，
J28nB202_p0126b20║熱病頓瘳矣。東土雖習染成風，然南金自南金，沙礫
J28nB202_p0126b21║自沙礫，隨彼之來，權以應之，未有不適宜者也。若云
J28nB202_p0126b22║大冶所施，則吾豈敢？天台回幸，即鼓華亭之楫，庶幾
J28nB202_p0126b23║山中好光景好趣味，我得細聆，而與汝山中老人隔
J28nB202_p0126b24║江相見也。
J28nB202_p0126b25║與鮮子胡太學
J28nB202_p0126b26║別來許久，忽移杖子度茸城，覺武原如隔天上，生平
J28nB202_p0126b27║親知皆未能委悉致問，非惟世相之罵門，且亦自己
J28nB202_p0126b28║多生愧悚也。昨有僧至，知尊夫人已轉兜率陀天，驚
J28nB202_p0126b29║而又喜，其所喜者無他，以尊夫人修善勝，報應如是
J28nB202_p0126b30║耳。弔慰之私，曷敢違眾？惟祈節哀順變，照破人間生
J28nB202_p0126c01║死事，是乃第一受用處也。秋清月冷，再晤何時？臨楮
J28nB202_p0126c02║不勝惓望。
J28nB202_p0126c03║答雲將徐居士
J28nB202_p0126c04║某材疏識淺，百無寸長，偶讀佳章，遽爾奉答，真所謂
J28nB202_p0126c05║向雷門而擊布鼓，多見其不知量也。辱承過譽諄諄，
J28nB202_p0126c06║益深自愧，若門外漢之云，此亦台下溫謙厚德。雖然，
J28nB202_p0126c07║盡大地是箇解脫門，更於何處分內外乎？一笑。
J28nB202_p0126c08║與西林二隱禪師
J28nB202_p0126c09║聞法體乖和已踰半月，想亦春夏之間為眾竭力所
J28nB202_p0126c10║積感而致者，足下善能調攝象龍，欣躍多矣，撐持叢
J28nB202_p0126c11║林大都，汝我各有不如意處，齒痛應知齒痛人即此
J28nB202_p0126c12║之謂。十九日明發回，準擬奉候，中途遇卒雷暴雨，衣
J28nB202_p0126c13║衫漂濕，弗及登岸，世事之相違每如此，可歎也。新刻
J28nB202_p0126c14║請政，餘容面晤傾倒。
J28nB202_p0126c15║與𨍏轢嚴居士
J28nB202_p0126c16║拜違丈室，芙蓉四度花開矣，佇望愈切，消息愈疏，所
J28nB202_p0126c17║賴有不可疏者，以法乳同源之道義在也。足下眼目
J28nB202_p0126c18║精明，久樹滹沱旗幟，諸方老宿敲磕殆盡，予深知仰
J28nB202_p0126c19║▆，時欲瀝膽披肝，奈為嚮者若輩懷黨與之私，互相
J28nB202_p0126c20║▆陷，偶眉尖頭覷破，遂爾撥棹東歸，從此以去，住明
J28nB202_p0126c21║發，應超果，挈挈波波，自憐業債未滿，然究論將來實
J28nB202_p0126c22║非予疏慵本願也。中元前，老人到山，足下道履清安
J28nB202_p0126c23║都已備悉，他日借路經過，尚圖謁敘叢社，荒寒言之
J28nB202_p0126c24║於邑足下，其何以教我？
J28nB202_p0126c25║答孟衍王居士
J28nB202_p0126c26║讀台下雪參偈，如珠玉珊瑚滿盤托出，直得富兒貧
J28nB202_p0126c27║子箇箇立地讚揚，自非宗教俱通，安能描畫逼真若
J28nB202_p0126c28║是乎？雖然，此猶落第二著。若夫向上一著，須就未舉
J28nB202_p0126c29║筆、未動舌之先描畫將來，方為好手。只如未舉筆、未
J28nB202_p0126c30║動舌之先，又如何描畫得？花前霽後閒尋遍，露出虛
J28nB202_p0127a01║堂冷煖人，即此是謂真描畫矣。
J28nB202_p0127a02║答鍔須姚居士
J28nB202_p0127a03║南榜已放，雖云康了，居士亦當作塞翁失馬觀也，大
J28nB202_p0127a04║抵富貴功名自有定分，何須焦慮？聽之於天可耳，異
J28nB202_p0127a05║日者必以吾言為然。
J28nB202_p0127a06║與駿卿馬居士
J28nB202_p0127a07║入冬以來，一副枯腸甚是疏淡，昨忽沾以濃煎厚味，
J28nB202_p0127a08║雖然，毛孔香生而舌根已被換轉矣。如何？如何？城居
J28nB202_p0127a09║無事，尚冀過我齋頭，坐談清話，閒消白晝也。
J28nB202_p0127a10║答狷庵單居士
J28nB202_p0127a11║客冬辱頒翰教，因數時人事冗忙，弗及裁答，去後未
J28nB202_p0127a12║幾，忽遭不測之波又來，超果坐候，賴佛光庇護，驀地
J28nB202_p0127a13║瓦解冰消，否則此身受累，歲底無寧席矣。燈前雨落，
J28nB202_p0127a14║草舍寂寥，偶簡出翰教，讀之再三，深荷盛意不能忘
J28nB202_p0127a15║也。然台下脫略世緣，精勤百倍，且亦痛領先輩鑪鎚，
J28nB202_p0127a16║入正知見，钁頭邊事豈敢相欺乎？白燕庵，嫩梅老竹、
J28nB202_p0127a17║流水平欄，總是揚眉豎指之儔，何等現成？何等自在？
J28nB202_p0127a18║如元者鈍駑匪材，只宜荒村寄跡，茸城蹴踏，似實難
J28nB202_p0127a19║堪，台下其照諒我耶？佳刻鏗金，珍留榻左，為詠吟之
J28nB202_p0127a20║助，不揣巴詞，聊以志感，幸惟莞而削之，依依山斗，遙
J28nB202_p0127a21║望神馳。
J28nB202_p0127a22║答大慈印山禪師
J28nB202_p0127a23║別後音耗杳然，毋論甬東鄮嶺諸峰如在天外，即海
J28nB202_p0127a24║苔一味亦久不夢見矣。忽於寂寞鄉中捧讀手教，并
J28nB202_p0127a25║接厚餽，向所謂如在天外者今已目前，久不夢見者
J28nB202_p0127a26║今已親嘗也。謝謝。履襪二事聊答先施，大法任躬，惟
J28nB202_p0127a27║應接毋倦是禱。
J28nB202_p0127a28║答道安禪師
J28nB202_p0127a29║台南古稱法窟，聞足下頗愜素懷，奈何波臣作祟，驅
J28nB202_p0127a30║一隊鐵額漢挺身直入，盡底搜空。予料此時退鼓不
J28nB202_p0127b01║打，雖有全機大用，亦無如之何矣。然以足下道眼德
J28nB202_p0127b02║量觀之，吉凶禍患烏足以動其心，今又移入福泉舊
J28nB202_p0127b03║居，恐此地精藍藉足下重來興復未可知也。超果近
J28nB202_p0127b04║城繁雜，予去夏勉強赴就，臘月戒期圓即回，中間不
J28nB202_p0127b05║如意事甚多，弗能詳悉，百里匪遙，參晤有日，旦夕當
J28nB202_p0127b06║洗耳以俟佳音。
J28nB202_p0127b07║復朱元甫居士
J28nB202_p0127b08║去秋入超果門來，削髮披緇，雲間僧俗相識者咸謂
J28nB202_p0127b09║元甫決烈丈夫，能捨難捨，得果成功跂足可待也。今
J28nB202_p0127b10║秋仲廿五日忽接手札讀之，不覺駭愕，是何其負初
J28nB202_p0127b11║心，半塗而廢乎？然魔障重纏，已知勢弗獲免，火坑久
J28nB202_p0127b12║戀，恐生後悔之端，從此以去仔細行持，作福修善，亦
J28nB202_p0127b13║係在家佛子為人喫緊處。餘則山僧不必言，且無庸
J28nB202_p0127b14║言矣，良藥苦口，幸加詳察。
J28nB202_p0127b15║寄鏡嵒張居士
J28nB202_p0127b16║悟空回知居士遭無妄之災，受盡勞擾，想於今已釋
J28nB202_p0127b17║然矣。予嘗思世間多有不平事，以居士之生平言行
J28nB202_p0127b18║純篤，尚且蒙污若是，是豈前因後果，夙債須償，故逃
J28nB202_p0127b19║脫弗得乎？錢財倘來物，人生虛幻影，但能一一照了，
J28nB202_p0127b20║則雖陰霾滿眼，於鏡嵒分上何傷也？勉之，勉之。
J28nB202_p0127b21║與闇然居士
J28nB202_p0127b22║予在明發有年，同法乳弟昆並無一信及一人至者，
J28nB202_p0127b23║惟煙山、西林、涌泉、大慈、涌卍數輩尊宿而已，今涌卍
J28nB202_p0127b24║已入涅槃餘，則山川阻隔，不能時常聚晤，每思及此，
J28nB202_p0127b25║為之惻然。水鄉僻遠，世景繁難，種青菱，採白菊，看芙
J28nB202_p0127b26║蓉映水，聞月桂飄香，一段清幽亦足隨緣自樂，較之
J28nB202_p0127b27║區區名利逐臭尋羶者知敻絕萬萬矣。邇來宗唱弗
J28nB202_p0127b28║古善知識多以攀緣為佛事，求書薦引，倚勢悠揚，始
J28nB202_p0127b29║則賄託私行，謀居大剎，究則無財受辱，滿面慚惶。嗚
J28nB202_p0127b30║呼！使果能滿面慚惶也，還許伊具些須氣息，惟其不
J28nB202_p0127c01║能轉見醜耳。山僧此言蓋實有為而發，因悟空來，故
J28nB202_p0127c02║得再遣是楮也。普納度牒官府，暫爾停留，竊恐行之
J28nB202_p0127c03║不果，令堂尊恙安否？超恂法語寄去否？并問。
J28nB202_p0127c04║寄日斯馬居士
J28nB202_p0127c05║圖川話別僅爾兩年，靜言思之如隔世事，令侄至，知
J28nB202_p0127c06║近日所作村居三十韻句句精奇，惜未獲睹全璧，諒
J28nB202_p0127c07║不吝手錄一稿以見示也。衡門之下可以棲遲，十畝
J28nB202_p0127c08║之外桑者泄泄，非居士其誰乎？敬占五言絕奉贈云：
J28nB202_p0127c09║一笛秋風老，千家晚照多，此中真樂處，桑海奈伊何？
J28nB202_p0127c10║然耶？否耶？均付之一處耶？予有厚幸矣。
J28nB202_p0127c11║復海會憨璞長老
J28nB202_p0127c12║召對賜紫乃唐宋以來帝王盛典，厥後寂寂無聞矣。
J28nB202_p0127c13║今皇上聖哲英明，留神宗乘，駕幸海會，即詔汝入萬
J28nB202_p0127c14║善殿咨問佛法大意，汝能隨機應答，理諭善導，聳動
J28nB202_p0127c15║宸聰，賜紫歸寺，此為法門增光，可喜也。子蒼齎書儀
J28nB202_p0127c16║語錄至，又言汝立職兩序，處眾以和，無越分，無驕心，
J28nB202_p0127c17║無敗事，兢兢業業，知進知退，不為利誘、不為名拘、不
J28nB202_p0127c18║為物忤，此真正撐持法門體裁，可喜尤甚。法門下衰
J28nB202_p0127c19║趨名逐利者，覓一施主稍發信心便登門拜謁，況蒙
J28nB202_p0127c20║九重之寵錫，沐上國之恩庥而恬澹安適，寧有幾人
J28nB202_p0127c21║乎？予數年間，眼不耐見、耳不耐聞，只得向水國煙村
J28nB202_p0127c22║藏頭露尾，且亦自料力無能為也。潭深魚聚，樹高招
J28nB202_p0127c23║風，慎旃哉，其勿以予為念。
J28nB202_p0127c24║寄一舟上座
J28nB202_p0127c25║腳債已息，偶爾獲箇住處，隨分安居，儘有餘適，切莫
J28nB202_p0127c26║起貪妄想，此山望見那山高也。人心如漏卮，幾時能
J28nB202_p0127c27║滿足？靜以待之，勤以修之，嚴以守之，佛祖龍天自然
J28nB202_p0127c28║不甘瞞昧耳。別去數年，音信杳絕，適杭城老僧來，知
J28nB202_p0127c29║尚在海濱靜室，深恐冷落不過，故發是言以相勸勉
J28nB202_p0127c30║也。春閒，撥璜溪一棹，何如？
J28nB202_p0128a01║寄俗兄明吾并梓弟
J28nB202_p0128a02║漳海安危不測，人窮物耗，數年尤甚，吾兄與弟如何？
J28nB202_p0128a03║飄蕩得過，擬欲移策南行，完全未了事業，頓覺進止
J28nB202_p0128a04║兩難，肝腸俱痛，況當藂社寥寂之秋，住庵者困於庵、
J28nB202_p0128a05║住院者困於院，七手八腳，自給無餘，誰能百順滿前，
J28nB202_p0128a06║坐享莫大福報乎？侄兒長成，倘肯脫俗離塵，共嘗甘
J28nB202_p0128a07║苦，亦可以酬親恩佛德，而不忝所生也。臨書三囑。
J28nB202_p0128a08║寄韻峰首座
J28nB202_p0128a09║別後未知寄跡何處，杲禪人來，方喜在壽寧迴龍也，
J28nB202_p0128a10║迄今計之又四易星霜，邈無信息矣。近聞山祟作擾，
J28nB202_p0128a11║面門創傷，此係夙生報緣，不由躲避，惟冀以太虛襟
J28nB202_p0128a12║度，隨順世情，於漚花露電之隙深躋聖賢堂奧，雖患
J28nB202_p0128a13║難顛沛，匹如閒也。頂脈公挂瓢，天隱亦聞逝世，諒相
J28nB202_p0128a14║去弗遠，必為料理後事者，出嶺有時，故先附楮慰問。
J28nB202_p0128a15║寄韜明禪師
J28nB202_p0128a16║兩夏絕往來，未能一字奉候，甚歉甚媿，蓋由世禮蕭
J28nB202_p0128a17║疏，道情脫略，有倦於參謁應酬耳。頃晤古璧翁挑燈
J28nB202_p0128a18║夜坐，談及舊交落落，彼此一方，惟足下宿福所鍾，十
J28nB202_p0128a19║八灣頭舟騰浪涌，直令人欣然抵掌也。剞劂氏孝若
J28nB202_p0128a20║胡君，刀法精工，素所任用，如龍華欲刊全錄，似舍渠
J28nB202_p0128a21║不足以效勞者，無因至前，渠安敢爾毛生之薦，竊代
J28nB202_p0128a22║為之？幸深鑑微忱而使之就試，他日考功奏績，印板
J28nB202_p0128a23║上打出畫畫光標，始信予言非浪舉也。
J28nB202_p0128a24║寄茂林徐居士
J28nB202_p0128a25║薰風自南來，殿閣生微涼，二語卻應時應節，但不識
J28nB202_p0128a26║穿衣喫飯之際曾一回汗出否？曾寒毛卓豎否？曾徹
J28nB202_p0128a27║體清涼否？饒居士一一與麼，我還要問汝天寧老人
J28nB202_p0128a28║鼻孔落在何處？呵呵，客冬有入璜溪之約，何往返金
J28nB202_p0128a29║粟遺失前言？參學道流豈盡作高低冷煖態耶？想讀
J28nB202_p0128a30║此必大笑而釋之矣。
J28nB202_p0128b01║寄南玄董居士
J28nB202_p0128b02║斜涇僻壤，辱台駕賁臨，詢及宗門向上事，當時行坐
J28nB202_p0128b03║晤對，即知是夙有根器人也，別後世途紛擾，弗獲續
J28nB202_p0128b04║奉清談，心甚懸念。越見上人至，述居士篤信之切，參
J28nB202_p0128b05║究之真，而能就塵緣作用中擺撥清楚，此寔難得，然
J28nB202_p0128b06║猶冀著鞭角勇，勿計工程，必親履大休歇田地方為
J28nB202_p0128b07║了當。諒居士根器厚，趣向高，與前輩無異，決不中道
J28nB202_p0128b08║而止耳。茲因便羽，乃貢數字問候，何日布帆張風來
J28nB202_p0128b09║以慰我？
J28nB202_p0128b10║復桐庵上座
J28nB202_p0128b11║來書疊至，足見為道之誠、慕予之急也，但恐過急則
J28nB202_p0128b12║易疏，而為道之誠似有未盡耳。上座罷講歸禪，氣宇
J28nB202_p0128b13║魁岸，一旦放下複子，坐我山中，須辦箇久遠心，著實
J28nB202_p0128b14║琢磨，始成法門重器。夫何年月未終，幾番起倒即此
J28nB202_p0128b15║觀之，是不急於為道而急於為人也。其取疏不亦宜
J28nB202_p0128b16║乎？禪門如巨澥，轉入轉深，若非深入數層機用，何能
J28nB202_p0128b17║活脫識見？何能超卓語言？何能峭利佛祖公案？何能
J28nB202_p0128b18║透熟？上座既不把予作等閒看，予又安敢使上座作
J28nB202_p0128b19║容易得？思之，思之。彼湖西關外獐頭鼠目之徒豈少
J28nB202_p0128b20║也哉？至於求記文以為禪宗，住山張本，予靜地思量
J28nB202_p0128b21║卻難假筆，閑房半榻，糲食三餐，待上座到，恰好時節，
J28nB202_p0128b22║自有人來證據住山張本在是矣，外此予罔之知。
J28nB202_p0128b23║又
J28nB202_p0128b24║此事不在語言文字上，汝若向語言文字上東搜西
J28nB202_p0128b25║索，總於此事毫無干涉也。古黃山谷、蘇長公輩文章
J28nB202_p0128b26║冠世，學問驚人，如何被晦堂諸老輕輕一拶便茫然
J28nB202_p0128b27║不知下落？即德山和尚善疏經論，眼空四海，如何到
J28nB202_p0128b28║龍潭吹滅紙燭處打失雙睛？點頭自肯，此豈記持誦
J28nB202_p0128b29║閱，依文解義之境界哉？須知吾人腳跟下有一段奇
J28nB202_p0128b30║特大事，必透頂透底脫略一回，方可與佛祖把臂並
J28nB202_p0128c01║行，作法門忠臣孝子，而為一切人抽釘拔楔者也。來
J28nB202_p0128c02║書云云，枝葉亦稱繁殷，本根惜乎未實，若本根已實，
J28nB202_p0128c03║則不敢輕笑眇目跛足者之呈頌做偈也。彼明招雲
J28nB202_p0128c04║門非獨眼跛足乎？若本根已實，則不敢狂譏披衣據
J28nB202_p0128c05║座者之掠虛哄騙也，彼雖少真金，豈盡鉛汞乎？若本
J28nB202_p0128c06║根已實，則不敢以雲門餅、趙州茶、洞山麻為世法通
J28nB202_p0128c07║佛法也。彼覿面提持之旨要人直下知歸，豈「世法」二
J28nB202_p0128c08║字所能擬乎？若本根已實，則不敢以有時恁麼、有時
J28nB202_p0128c09║不恁麼為溷亂外道，有時總不恁麼為落空外道也。
J28nB202_p0128c10║彼機輪互換，妙用全彰，鳥嘴魚腮窺覷莫及，豈胡穿
J28nB202_p0128c11║謬鑿所能註解乎？臨末又舉二祖云：「了了常知言之
J28nB202_p0128c12║不可及。」汝且道：了箇甚麼？知箇甚麼？言之不可及者
J28nB202_p0128c13║又是箇甚麼？而今而後可將生平學問撇之汪洋，抖
J28nB202_p0128c14║擻精神，單就本根上討箇端的，纔有說話分。所謂「未
J28nB202_p0128c15║悟以前，句句用不著；既悟以後，字字用得著」者此也。
J28nB202_p0128c16║其或仍前妄想杜撰，支吾我道，猶隔江那邊更那邊
J28nB202_p0128c17║在。呵呵，山僧婆心甚切，上座錯會太多，山僧已開方
J28nB202_p0128c18║便門，上座自入偏蹊徑，幸加詳察，時不待人，截斷葛
J28nB202_p0128c19║藤，無煩垂念。
J28nB202_p0128c20║復扶曦楊護法
J28nB202_p0128c21║咫尺天涯，每動落月屋梁之想，不知何日得再坐春
J28nB202_p0128c22║風玉樹中也？瑤翰下頒兼隆厚貺，茅茨生色，感佩良
J28nB202_p0128c23║深，竊思台下抱逸群之資，如明鏡止水，事物之來弗
J28nB202_p0128c24║受昏昧，尚望於應接紛擾之間一翻翻轉，則雖塵垢
J28nB202_p0128c25║俗緣，著著是出身路、著著是佛法妙用處也，又何待
J28nB202_p0128c26║擬心脫去，朝夕周旋，始為快哉？茲因修書上謝，故敢
J28nB202_p0128c27║僭言及此，諒宏懷遠識必不見罪。季春漸暄，祈順，保
J28nB202_p0128c28║憨公高郵過歲社前已渡西江矣，并附聞。
J28nB202_p0128c29║復覲周徐居士
J28nB202_p0128c30║抱痾廿日，筋血衰微，雖稍飲粥湯而風寒尚怯也。金
J28nB202_p0129a01║粟衣塔之造竹樓，直筆之刻足下，羽翼扞禦之功大
J28nB202_p0129a02║有裨於法門世教，此不惟老人常寂光中踊躍萬倍，
J28nB202_p0129a03║即若輩之鉤緣越分、納賄陰謀者亦可竄首汗顏矣。
J28nB202_p0129a04║同門知與不知姑勿計論，足下但盡其心、行其道，便
J28nB202_p0129a05║出尋常一頭地。求塔銘係叢林大體，予調理得早，月
J28nB202_p0129a06║初當來武原一晤，遲則徑去福嚴，諒尊駕此行亦免
J28nB202_p0129a07║不得，力疾頓謝。
J28nB202_p0129a08║寄杜則林居士
J28nB202_p0129a09║昨蒙台駕入山惠顧，草樹竹石精彩百倍，且亦相見
J28nB202_p0129a10║宛如舊識，而一段真篤至情令人景慕，此乃夙緣之
J28nB202_p0129a11║有幸也。別後三復瑤篇，氣局豪雄，議論通暢，雖蘇長
J28nB202_p0129a12║公、楊內翰不能過者，但曹溪源流拈頌半入世套，更
J28nB202_p0129a13║須仔細研磨，就伊骨髓命脈上點出，便見機用縱橫
J28nB202_p0129a14║殺活在我方，與一派老禿奴蹄角相肖，庶不辜今日
J28nB202_p0129a15║際遇根由耳。居士奇偉蓋世，撥著自知落處，諒千鎚
J28nB202_p0129a16║百鍊，無容山僧下手也。然此亦因居士深信斯道，故
J28nB202_p0129a17║敢斗膽冒瀆，倘芻言弗棄，竿頭進步，蓮山法社喜得
J28nB202_p0129a18║一知音人互為唱和，夫豈讓曾參之唯、迦葉之笑已
J28nB202_p0129a19║哉？試期畢再祈面晤，吾當於玉蘭花下拂席以待。
J28nB202_p0129a20║寄興教惟誠法姪
J28nB202_p0129a21║分袂多年，彼此鬚鬢半白矣，滄桑世界無限淒其，而
J28nB202_p0129a22║鶴松峰一片地得賢姪以為福主，敝鄉善信何幸之
J28nB202_p0129a23║甚也。予寄跡浙中，未能旋里，秋仲扶先師靈龕入葬
J28nB202_p0129a24║檗山，私心稍已寬解，奈海陬遷徙跋涉虞艱，潦倒杖
J28nB202_p0129a25║頭又被業緣纏住，不令人大揶揄乎？舍弟姪來知法
J28nB202_p0129a26║履康安，洪爐正燄，雖麈談弗獲坐對，而風光所屆諒
J28nB202_p0129a27║必遠映我莆川也。臘盡春回，到漳日近，相逢一句，賢
J28nB202_p0129a28║姪其有以慰予。
J28nB202_p0129a29║（海鹽居士劉貽我、湯惟、聲敬、宇沖、宇省，初
J28nB202_p0129a30║信女羅氏、倪氏捐貲助刻，祈百事如意。）
J28nB202_p0129a31║百癡禪師語錄卷第二十四終