J28nB202_p0129b01║百癡禪師語錄卷第二十五
J28nB202_p0129b02║嗣法門人超宣等編
J28nB202_p0129b03║說
J28nB202_p0129b04║慈雲說
J28nB202_p0129b05║雲一爾或為濃雲，則地黯天昏；或為寒雲，則冰枯雪
J28nB202_p0129b06║凍；或為閒雲，則海晏河清；或為祥雲，則民安國泰。然
J28nB202_p0129b07║未有如慈雲之普覆且久者，所以我佛世尊開方便
J28nB202_p0129b08║門，隨機設教，人目之曰慈雲、曰法雨，蓋言其澤之及
J28nB202_p0129b09║人者深，而化之洽物者廣也。吾儕有出塵之姿，常為
J28nB202_p0129b10║慈雲所庇，苟不思自庇而且戕其所庇，則為濃、為寒
J28nB202_p0129b11║者至焉，是豈雲之罪哉？古鹽雲禪人丐予書，予故出
J28nB202_p0129b12║慈雲說以示之。雖然，慈從何起？雲從何來？試更下一
J28nB202_p0129b13║轉語。
J28nB202_p0129b14║潤庵說
J28nB202_p0129b15║玉藏山而石潤，珠在淵而川潤，金饒箱而屋潤，人而
J28nB202_p0129b16║有仁義道德則睟面盎背，心廣體胖，其為潤也，不既
J28nB202_p0129b17║多乎？惠州鑑維那求予易號，書云「潤庵」，蓋直示以存
J28nB202_p0129b18║養之功而善致其潤者也，由是推之，一草、一木、一沙、
J28nB202_p0129b19║一丘皆一潤庵也，一身、一鄉、一家、一國亦一潤庵也，
J28nB202_p0129b20║充而至於萬象森羅、微塵剎海，無一非潤庵也。三世
J28nB202_p0129b21║諸佛、歷代祖師、以及人仙鬼畜、林林總總，俱在一潤
J28nB202_p0129b22║庵中，往來不礙，變化無窮也。當叢社搖落之際、人物
J28nB202_p0129b23║枯槁之秋，不念自潤潤他為真實地，則誠異乎吾所
J28nB202_p0129b24║聞者矣？勉之哉。
J28nB202_p0129b25║拳峰說
J28nB202_p0129b26║山之高而秀者為高峰，居中而傑出者為中峰，幽邃
J28nB202_p0129b27║深奇，重重而屏衛者為萬峰。拳峰之義何居也？意者
J28nB202_p0129b28║眼界豁開，群峰拳小歟？意者人境雙彰，物我無二歟？
J28nB202_p0129b29║意者如借指喻月，因拳以見峰歟？又，意者機用現前，
J28nB202_p0129b30║神通莫測，如巨靈之劈太華，俱胝之喝石巖歟？不然，
J28nB202_p0129c01║拳峰之義果何居也？予為汝易號「拳峰」，思其義而不
J28nB202_p0129c02║自解，今乃以不可解之義重為演說，汝試執此以徵
J28nB202_p0129c03║之友朋，或有善代予解者，則拳峰之義了然定千古
J28nB202_p0129c04║矣。書至此，適一長者曳竹杖而前，予且喜且歎，曰：「拳
J28nB202_p0129c05║峰來也。」遂擲筆。
J28nB202_p0129c06║圓機說
J28nB202_p0129c07║世尊四十九年拖泥帶水，權說、實說，如珠走盤、如盤
J28nB202_p0129c08║走珠，此其機之最圓者也。德山見僧便棒、臨濟見僧
J28nB202_p0129c09║便喝，快如奔流度刃、疾燄過風，此其機之最圓者也。
J28nB202_p0129c10║趙州柏樹子、洞山麻三斤、楊岐金剛圈、五祖鐵酸餡，
J28nB202_p0129c11║萬種千般不可湊泊，此又其機之最圓者也。圓機之
J28nB202_p0129c12║義大矣哉，汝號圓機，倘亦有意於此，直須掀翻窠臼，
J28nB202_p0129c13║掃絕廉隅，迷悟兩忘，與奪自在，不泥一途，方便轉身，
J28nB202_p0129c14║異類中行，熾然作用而靡涉思惟，弗動真機而圓應
J28nB202_p0129c15║法界，夫如是始實見為圓機也。設或拘之、執之、局限
J28nB202_p0129c16║之、株守之，則全體不能現前，施為不能超卓，要與從
J28nB202_p0129c17║上佛祖把臂共行太遠在。上人聞是說，欣然再拜曰：
J28nB202_p0129c18║「某雖不敏，請事斯語。」遂並為之書。
J28nB202_p0129c19║瞬伊說
J28nB202_p0129c20║武原目上人以瞬伊號徵予說，予返詰之曰：「瞬伊何
J28nB202_p0129c21║說也？說之安能乎？」上人曰：「某讀香嚴偈云『吾有一機，
J28nB202_p0129c22║瞬目視伊』說，蓋取諸此也。」予曰：「若是，則子已解說矣，
J28nB202_p0129c23║奚待予嘵嘵為？雖然，瞬者是誰？伊又是誰？如謂瞬自
J28nB202_p0129c24║瞬、伊自伊，似屬兩箇；如謂瞬不關伊、伊不關瞬，太煞
J28nB202_p0129c25║瞞頇；如謂伊必待瞬，猶是捏目見空華；如謂瞬必待
J28nB202_p0129c26║伊，已是無端成特地；如謂穿衣喫飯是伊、行住坐臥
J28nB202_p0129c27║是伊，則一瞬而伊在，不瞬而伊亦在也；如謂溪聲山
J28nB202_p0129c28║色是伊、華笑鳥啼是伊，則離瞬以見伊不可，離伊以
J28nB202_p0129c29║言瞬亦不可也。子說『瞬伊』，當何所辨焉？」上人默，無以
J28nB202_p0129c30║應，予舉筆示之，并書是說以貽之，於是大笑而去。
J28nB202_p0130a01║一舟說
J28nB202_p0130a02║舟能濟人，亦能溺人。能溺人者，非吾所謂舟也。吾所
J28nB202_p0130a03║謂舟，以智慧為航、以道德為艣、以平等為舵、以慈忍
J28nB202_p0130a04║為篙，春潮雨急不足驚，其心野渡，風飄不足干其慮，
J28nB202_p0130a05║安安坦坦，無繫無拘，普度群生，共登彼岸，此之一舟
J28nB202_p0130a06║不亦善乎？嗟乎！時異勢殊，人情洶涌，求其能自濟者
J28nB202_p0130a07║鮮矣，尚望濟人耶？因惻然，歌曰：「塵世茫茫兮汩沒未
J28nB202_p0130a08║休，利名牽挽兮日夕勞求誰？為愛河砥柱兮截斷眾
J28nB202_p0130a09║流，福城濟藏主兮汝今易號，其毋忘此一舟。」
J28nB202_p0130a10║清響說
J28nB202_p0130a11║攪而不濁之謂清，觸而能應之謂響，識清響之義者，
J28nB202_p0130a12║可以了然會心矣。然則花翻蝶舞、水動魚行、竹葉吟
J28nB202_p0130a13║風、松梢墜露皆清響也，奔潮浩浩、伐木丁丁、鐘鼓交
J28nB202_p0130a14║參、村歌互答皆清響也，乃至迅雷震地、白雹飛空、獅
J28nB202_p0130a15║子咆哮、須彌岌峇亦皆清響也。故曰：根塵既銷，空覺
J28nB202_p0130a16║圓淨，剎剎塵塵歸吾妙性，內無所著、外無所依，清響
J28nB202_p0130a17║不存，聽將安寄？克聖上人乞庵名於予，予甚愛乎清
J28nB202_p0130a18║響而書是額以贈，蓋竊取夫從聞思修之意云。庵去
J28nB202_p0130a19║梵勝咫尺許，予每興至，即攜諸子坐於古梅下，剨然
J28nB202_p0130a20║長嘯，杳不知塵世之所之。
J28nB202_p0130a21║晦名說
J28nB202_p0130a22║夫名不彰於當世，識者譏之矧庸人乎，而子獨以晦
J28nB202_p0130a23║名稱，何哉？雉以文而見罹，龜以甲而刳腹，士以華言
J28nB202_p0130a24║美辯而永處困窮，皆共不善晦也。善晦者，蓋有道焉，
J28nB202_p0130a25║抱闇然之德而不炫，守潛龍之位而不悔，深藏密用，
J28nB202_p0130a26║與世相宜，雖禍福患難弗得而奪也。嗚呼！今之浮囂
J28nB202_p0130a27║靡實，沽求令譽者豈少也耶？半窗風雨，兀坐無聊，偶
J28nB202_p0130a28║念及此，感慨係之，因援筆徵名而略為是說。
J28nB202_p0130a29║松隱說
J28nB202_p0130a30║華亭之東南有松隱里焉，相傳赤松子隱于此，故名。
J28nB202_p0130b01║里有寺，亦名松隱，蓋因地而著也。上人號松隱，其茲
J28nB202_p0130b02║地之所生耶？寺之所出耶？抑慕赤松子遺風而欲存
J28nB202_p0130b03║名以覈實耶？噫！是大不然，吾聞松之為木，森森也，磥
J28nB202_p0130b04║砢多節，歲寒不渝，用之高堂可以充梁棟，藏之深谷
J28nB202_p0130b05║可以飽煙霞，泉石樂與為鄰，竹梅常與為友，上人之
J28nB202_p0130b06║意殆有取爾乎？且就華嚴法界喻之松，而必於隱理
J28nB202_p0130b07║法界也，隱而必於松事法界也。松即隱，隱即松，理事
J28nB202_p0130b08║無礙法界也，隨所有而無一物，非松隱事，事無礙法
J28nB202_p0130b09║界也。法界之旨既彰，則指一松而隱非狹也，擴大地
J28nB202_p0130b10║虛空為松隱非廣也。非狹非廣，無古無今，了了明明，
J28nB202_p0130b11║自由自在，然則松隱之稱又豈易得者哉？上人倘具
J28nB202_p0130b12║有別說，請無隱以語我。
J28nB202_p0130b13║克聖說
J28nB202_p0130b14║克聖有三義焉：克者，能也，謂其養到功成而能詣乎
J28nB202_p0130b15║聖也；克者，勝也，謂其機用全彰而超越乎聖也；又，克
J28nB202_p0130b16║者，去也，謂其絕學無為，萬法俱泯而不立乎聖也。子
J28nB202_p0130b17║於三義當何所取耶？然非能聖不可以超聖，非超聖
J28nB202_p0130b18║不可以去聖，由漸入頓，有淺有深，異泒千差，合歸一
J28nB202_p0130b19║致，豈若今之杜拗阿師妄自尊大為克聖也乎？顧名
J28nB202_p0130b20║思義，責在爾躬，日往月來幸勿蹉過，忽若問：「克聖之
J28nB202_p0130b21║工從何下手？」山僧驀頭便棒而已，此外別無所知。
J28nB202_p0130b22║沛然說
J28nB202_p0130b23║牛蹄之涔不足以語水，鷗集之渚未可以喻流。何者？
J28nB202_p0130b24║勢窮而源淺也。若夫長江巨河，波聲浩浩，沛然莫禦
J28nB202_p0130b25║異泒，咸歸其為勢與源也，不既遠且深乎？夫道猶水
J28nB202_p0130b26║也，通天地、亙古今，循復無際流行而不竭者也。人而
J28nB202_p0130b27║由道亦當由其大者，發猛銳之心，秉堅忍之性，勇往
J28nB202_p0130b28║直前，如鯤鯨吸川，涓滴靡剩，始可稱為摟空如來藏，
J28nB202_p0130b29║拶碎祖師關，越格大丈夫也。孟子有云：「舜聞一善言、
J28nB202_p0130b30║見一善行，若決江河，沛然莫之能禦，何況無上大道
J28nB202_p0130c01║而可蠡測杯酌以求之耶？」居士字沛然，予書是說請
J28nB202_p0130c02║質之，蓋有微意焉。更為歌曰：大道之源兮遠且深，天
J28nB202_p0130c03║荒地老兮不屬浮沉，願歸來兮力自任掀翻，萬疊千
J28nB202_p0130c04║潯兮直透崑崙積石，而無負乎予最初心。
J28nB202_p0130c05║瑤臺說
J28nB202_p0130c06║居士字瑤臺者，蘇之洞庭人也。余聞夫瑤宮玉闕列
J28nB202_p0130c07║僊所居，中有瑤臺，臺下有瑤池，池邊有瑤樹，瑤花、瑤
J28nB202_p0130c08║草映發其間，坐而樂之，撫瑤琴，酌瑤觴，清虛寂寂，歲
J28nB202_p0130c09║月不與凡塵同，居士想亦慕此乎？然而竟以瑤臺立
J28nB202_p0130c10║義何說也？瑤者，取其內外晶明，無瑕無玷。臺者，取其
J28nB202_p0130c11║崇高壯麗，不倚不偏。即高明之名證高明之實，博厚
J28nB202_p0130c12║悠久，配地配天，意在是歟？今吾佛世尊之教至高至
J28nB202_p0130c13║明，細而塵毛，大而法界，罔不由之而建立，誠能推本
J28nB202_p0130c14║有高明。悟入世尊至高至明之教，則十方剎土任汝
J28nB202_p0130c15║縱橫，淨梵金僊皆汝伴侶，較之瑤臺之樂相去又幾
J28nB202_p0130c16║何耶？故曰瑤臺者，自心之瑤臺也，自心現前，瑤臺隨
J28nB202_p0130c17║處現前矣。倘有高明勝予者，居士請為廣其說。
J28nB202_p0130c18║古石說
J28nB202_p0130c19║吾閩人景公奉長崎隱和尚之命往姑蘇省覲，偶寄
J28nB202_p0130c20║瓣香以古石號匈，予說予思，夫江郎片石高而古者
J28nB202_p0130c21║也，三山虎石怪而古者也，黃梅墜腰之石與新昌鐫
J28nB202_p0130c22║佛之石亦何嘗不古？然皆有年代可摹、形名可擬，稱
J28nB202_p0130c23║曰古石，未見全奇。公所謂古，殆異是乎？是石也，非方、
J28nB202_p0130c24║非圓，非青、非白，非隱、非顯，非柔、非堅，獨踞曠劫之初，
J28nB202_p0130c25║超出威音之外，巨靈神力劈破無從，摩醯眼睛覷捕
J28nB202_p0130c26║莫就，惟洞徹法源者頗測其彷彿，而纏情縛識之流
J28nB202_p0130c27║雖日與提掇，終不可幾及也。嗟乎！予之言古石者止
J28nB202_p0130c28║此耳，諸方門庭浩浩，諒非一端，公盍廣求之以畢其
J28nB202_p0130c29║說？倘若問：「如何是古石底意？」大小百頭陀，當機尚有
J28nB202_p0130c30║轉語在。
J28nB202_p0131a01║傑峰說
J28nB202_p0131a02║卓立不群曰傑，岧嶢獨秀曰峰，峰而以傑稱則又超
J28nB202_p0131a03║出眾峰之外矣。惟人亦然，稟天地之氣，具萬物之靈，
J28nB202_p0131a04║峭峭巍巍，孤孤迥迥，向佛祖行說不到處與奪縱橫，
J28nB202_p0131a05║自由自在，此其傑之尤也。信根既深，把捉既定，就語
J28nB202_p0131a06║言文字上東嚼西咬，驀忽洗面摸著鼻，盡將自得不
J28nB202_p0131a07║傳之妙方便轉作為人，此其傑之次也。若夫生無傑
J28nB202_p0131a08║才，莽莽蕩蕩，輕蔑因果，甘處凡庸，譬猶撮糞積成塿
J28nB202_p0131a09║阜，徒增穢臭，要望崚嶒傑出驢年去。古有傑峰愚，西
J28nB202_p0131a10║安余氏子也，參止巖悟道，偈云：「夜半忽然忘月指虛
J28nB202_p0131a11║空，迸出日輪紅。」後開法，福慧龍象，駢臻禪人。今自易
J28nB202_p0131a12║號為傑峰，意亦羨此歟？幸刪舊染而毋徒飾乎虛名。
J28nB202_p0131a13║耳融說
J28nB202_p0131a14║新蛙吠月，嫩竹敲風，步出松門之外靜坐片時，悠然
J28nB202_p0131a15║若有所得也。因思此方真教體，清淨在音聞，從聞證
J28nB202_p0131a16║入，獲大圓通，剎剎塵塵渾融無礙，古聖人垂慈闡化，
J28nB202_p0131a17║顯意立言，利益功綦深哉。良由眾生顛倒，迷己逐物，
J28nB202_p0131a18║雖本聞真聲日常現前，非是耳邊蹉過，便覺胸中凝
J28nB202_p0131a19║滯，欲其旋聞返本，了了融通，詎可及耶？禾能仁聞禪
J28nB202_p0131a20║者字耳？融偶寄一紙需予說，予嬾甚麾筆硯，半春矣，
J28nB202_p0131a21║乃舉向之所得者以相告，非僅曰文辭已也，願熟聞
J28nB202_p0131a22║而思之。
J28nB202_p0131a23║戒月說
J28nB202_p0131a24║予過吳門之堯峰，戒月禪人以字號求予說，予曰：「戒
J28nB202_p0131a25║如瓔珞珠，亦如淨滿月，珠月本圓明，古聖如是說。」然
J28nB202_p0131a26║而戒有時而破滅，月終不可滅；月有時而晦缺，戒終
J28nB202_p0131a27║不可缺。故非戒無以見月之全，非月無以喻戒之潔。
J28nB202_p0131a28║月禪人宜緊切，眉毛剔起細參觀，真月現前光透徹。
J28nB202_p0131a29║雖然，山僧與麼指陳也是證龜成鱉。
J28nB202_p0131a30║紹中說
J28nB202_p0131b01║天下之大本曰中，得其中則無偏倚之差，亦無太過
J28nB202_p0131b02║不及之弊，而大本立矣。是以堯執中、舜用中、孔子時
J28nB202_p0131b03║中，道統相傳，見聞私淑總無非紹此中也。況吾佛祖
J28nB202_p0131b04║至中之道一路平坦浩然，大均授受同堂，親承面稟
J28nB202_p0131b05║見聞者未易窺其奧，私淑者莫敢繼其蹤，邇來大本
J28nB202_p0131b06║倒置，中道欹傾，紫色奪朱，鄭聲亂雅，此無他，紹之不
J28nB202_p0131b07║得其人故耳。上人號紹中，其可弗顧名思義而深求
J28nB202_p0131b08║所以紹之之實乎？予因是亟為說也，不以贈而以規。
J28nB202_p0131b09║靈璧說
J28nB202_p0131b10║鍾山之璧，灼以罏炭，三日三夜色澤不變，得乾坤之
J28nB202_p0131b11║靈氣也。漢武帝築招靈閣，有二神女各留一玉釵，元
J28nB202_p0131b12║鳳中宮人謀欲碎之，明旦開匣，化白燕升天，此非壁
J28nB202_p0131b13║之靈乎？若吾心之靈璧則異，是神光獨耀，迥脫根塵，
J28nB202_p0131b14║本自圓成，不假雕琢。靈山三百餘會之玄談、西東千
J28nB202_p0131b15║七百祖之絕唱，皆以此璧豎為光明幢、運為般若舟、
J28nB202_p0131b16║融為善見藥，使暗者燭、危者濟、病者瘳、執者化，無一
J28nB202_p0131b17║方不遍、無一處不周，而無一物不照攝也。嗟夫眾生
J28nB202_p0131b18║背覺迷真，塵垢日積，致本有壁光弗能露現，亦可怪
J28nB202_p0131b19║矣。子所謂靈璧，吾已知其在此而不在彼，雖然，至寶
J28nB202_p0131b20║無私，未容終秘，請以示之玉人。
J28nB202_p0131b21║剖微說
J28nB202_p0131b22║堯峰副寺號剖微者，丙申秋會於山之照軒，以白紙
J28nB202_p0131b23║一張索字說，予沉思數日而竟莫得其解也，返棹華
J28nB202_p0131b24║亭，知欲辭之不可，迺謬為解曰：諸法從本來，常自寂
J28nB202_p0131b25║滅相，夫寂滅相非微乎？有物先天地，無形本寂寥，夫
J28nB202_p0131b26║無形寂寥非微乎？三世諸佛於此微中證入而不宰
J28nB202_p0131b27║其功，歷代祖師於此微中了悟而弗睹其狀，參玄上
J28nB202_p0131b28║士於此微中咨究而罔測其蹤，由若然，則子之欲剖
J28nB202_p0131b29║微也，又向何處下手耶？今再謬為解曰：世尊拈花，迦
J28nB202_p0131b30║葉微笑、馬祖一喝，百丈耳聾，此其善剖微者也；龍潭
J28nB202_p0131c01║吹滅紙炬而德山洞徹、臨濟喫黃檗三頓痛棒向大
J28nB202_p0131c02║愚肋下還拳，此其善剖微者也；以至須彌山木上座
J28nB202_p0131c03║破砂盆、娘生褲、三腳驢子弄蹄行、八角磨盤空裏走
J28nB202_p0131c04║并、及五君臣、四賓主、三玄、九帶、十智同真等語如利
J28nB202_p0131c05║劍轟雷，莫可紀極皆其善剖微者也。子欲剖微，能就
J28nB202_p0131c06║是而學之，則無微而不剖，無剖而非微矣。外此而別
J28nB202_p0131c07║求剖微之道，實非予所知也，倘若曰予之所說俱為
J28nB202_p0131c08║剖微，錯下註腳耳。阿呵呵，夫復何憾？
J28nB202_p0131c09║自牧說
J28nB202_p0131c10║不借人力謂之自，善為調制謂之牧，能卑謙以自牧，
J28nB202_p0131c11║則在在無虧，頭頭合轍矣。君亦知牧牛乎？鞭之、勒之、
J28nB202_p0131c12║馴之、伏之，毋使犯苗稼，故我宗門有牧牛之說，梁山
J28nB202_p0131c13║有十牛之頌，至今參學人皆藉此以為口實也。石鞏
J28nB202_p0131c14║禪師居馬祖會下，在廚作務，次祖問：「子在此作麼？」鞏
J28nB202_p0131c15║云：「牧牛。」祖云：「牛作麼生牧？」鞏云：「一回入草去，驀鼻拽
J28nB202_p0131c16║將來。」祖云：「子真牧牛也。」看他古人真實踐履，雖尋常
J28nB202_p0131c17║作務之頃未嘗須臾忘此道，豈若近代師僧迷昧自
J28nB202_p0131c18║己，向外馳求，無捍禦調護之功，而終其身坐沉黑水
J28nB202_p0131c19║乎？上人號自牧，予見夫頭角崢嶸，乃為略申其義，併
J28nB202_p0131c20║說偈曰：自牧、牧自，莫分一二，依而行之，更有何事？
J28nB202_p0131c21║淨雲說
J28nB202_p0131c22║卷舒萬變，蔽日排空，世間之雲也，若有一毫未淨，則
J28nB202_p0131c23║大地山河尚存點污，起滅不停，妄緣日積，吾心之雲
J28nB202_p0131c24║也。若有一毫未淨，則生來死去終屬輪迴，是故知識
J28nB202_p0131c25║出興於世，或示語言、或主棒喝，種種方便，總為諸人
J28nB202_p0131c26║開迷雲、現慧日，以與天下共見耳。雲開日現即淨雲
J28nB202_p0131c27║之說也，吾儕依知識之教亦當思所以淨吾心之雲，
J28nB202_p0131c28║吾心之雲既淨，如獲舊物、如歸故家，心戶洞明，性天
J28nB202_p0131c29║恢廓，而為雲從雲等語皆歷歷有據矣。禪人號淨雲，
J28nB202_p0131c30║予乃說淨雲之義如此。
J28nB202_p0132a01║常關說
J28nB202_p0132a02║是室坐堯峰法堂後，一座三間，未有額，予為題「常關」
J28nB202_p0132a03║二字。問者曰：「據師立意，其亦門雖設常關，效陶公之
J28nB202_p0132a04║賦歸去來乎？」曰：「不然也。予所謂常者，常而不常，不常
J28nB202_p0132a05║而常也。常而不常，如烏兔麗天，東出西沒而弗變其
J28nB202_p0132a06║位；不常而常，如江湖行地，東流西注而弗易其波也。
J28nB202_p0132a07║「予所謂關者，關而不關，不關而關也。關而不關，如皇
J28nB202_p0132a08║畿帝殿，防衛甚嚴而任人來往；不關而關，如懸巖窮
J28nB202_p0132a09║谷，仰瞻甚邇而絕人躋攀也。「今且以虛空為堂奧，以
J28nB202_p0132a10║日月星辰為戶牖，以森羅萬象為几筵，包法界而不
J28nB202_p0132a11║見其寬，入微塵而不見其狹。「時而行，箇中沒途程；時
J28nB202_p0132a12║而住，全身常獨露；時而坐，花落鳥銜過；時而臥，多生
J28nB202_p0132a13║大夢破。則此常關也，固非鬼輸神運之所能成，又非
J28nB202_p0132a14║趙老黃龍之所能測，而竊符假雞之輩寔無容擬議
J28nB202_p0132a15║於其間矣。」問者唯唯而退，予遂書是說附之，亦以見
J28nB202_p0132a16║常關之一驗云。
J28nB202_p0132a17║一月說
J28nB202_p0132a18║予嘗徙榻坐於璜涇上，當門月滿，素彩流波時而俯
J28nB202_p0132a19║仰嘯吟，竟忘其倦，睡也未幾，陰雲四起，靉靆浮空，向
J28nB202_p0132a20║之皎皎清光欲覓絲毫無有矣。有禪客從旁歎曰：「異
J28nB202_p0132a21║哉！物態之變遷、世境之夢幻，人心之昏翳其亦如此
J28nB202_p0132a22║月乎？」予曰：「子知月之為月，而莫知非月之月；知非月
J28nB202_p0132a23║之月，而莫知真月之月。真月之月非色像不可得而
J28nB202_p0132a24║見，可見非真月矣；非境緣不可得而及，可及非真月
J28nB202_p0132a25║矣。「故靈山話月、曹谿指月、馬祖翫月、寒山比月，究實
J28nB202_p0132a26║將來總落第二月也。然第二月與第一月初不離乎
J28nB202_p0132a27║真月，唯許當人念念圓融，心心靡間，向形名未兆以
J28nB202_p0132a28║前豁爾開悟，大千晃耀絕藏覆，萬別千差悉貫通。「譬
J28nB202_p0132a29║如一月印千江，江無受月之意；千江印一月，月無分
J28nB202_p0132a30║照之心。夫乃信真月雖不可見而無所不見，真月雖
J28nB202_p0132b01║不可及而無所不及。無所不及而無所不見，則雖物
J28nB202_p0132b02║態變遷，世境夢幻，人心昏翳，於真月庸何傷焉？」上人
J28nB202_p0132b03║號一月，是必有得於真月之妙而非水中撈月者比，
J28nB202_p0132b04║因索字說，遂筆此以對。復為歌曰：真月團團，不滯空
J28nB202_p0132b05║兮；迷雲蕩蕩，杳無蹤兮。古聖今賢直指同兮，安得四
J28nB202_p0132b06║海九州士惜影駒而銳用功兮？
J28nB202_p0132b07║耳澄說
J28nB202_p0132b08║夫眼之見色，隨色起想，則眼被色礙矣；耳之聞聲，隨
J28nB202_p0132b09║聲起想，則耳被聲礙矣。有所礙即有所緣，緣愛生貪、
J28nB202_p0132b10║緣憎生瞋，常住真心，昏濁日固，吾知其未能澄也。然
J28nB202_p0132b11║而澄必於耳，何說也？娑婆世界以音聲為佛事，琴瑟
J28nB202_p0132b12║琵琶、箜篌鼓樂，人之所樂聞也。且以人之六根，惟耳
J28nB202_p0132b13║根最利，隨所聞而入之，澄澄湛湛，不動不搖，即妄全
J28nB202_p0132b14║真，應時解脫，無處而非常住心，無處而非淨明體矣。
J28nB202_p0132b15║由是推之，六律五音，澄耳之具也；松籟風濤，澄耳之
J28nB202_p0132b16║譜也；鳥啼蟻鬥、蛙吠驢鳴，澄耳之官也；兒笑婦罵、鬼
J28nB202_p0132b17║哭神號、山動雷轟、川騰谷應，澄耳之節奏也。只為耳
J28nB202_p0132b18║不善澄，澄不關耳，遂至種種蹉過習焉不之察耳。若
J28nB202_p0132b19║夫古隱聞讓國而洗耳，臨淵隔壁聞墜釵而籍名破
J28nB202_p0132b20║戒，此猶泥耳澄之跡，非吾所謂澄也耳。澄上人得虔
J28nB202_p0132b21║老三絕而進乎禪者也，學以成之，悟以通之，自澄澄
J28nB202_p0132b22║人，於茲可卜矣，是故書耳澄之說以贈。
J28nB202_p0132b23║心遠說
J28nB202_p0132b24║堂而以心稱示，近也，示近則非遠矣。孔夫子云：「仁遠
J28nB202_p0132b25║乎哉？我欲仁，斯仁至。」仁者，心也。仁不遠，心可言遠耶？
J28nB202_p0132b26║又云：「道不遠人，人之為道而遠。人不可以為道，道本
J28nB202_p0132b27║乎心者，心道不遠，心尚可言遠耶？」然則堂何以心遠
J28nB202_p0132b28║稱也？我佛如來於初生時手指天地，云：「天上天下，唯
J28nB202_p0132b29║我獨尊。」指此心也已。而棄皇宮，入雪山，苦行六年，觀
J28nB202_p0132b30║星悟道，悟此心也。厥後說法度生，三百餘會，一花拈
J28nB202_p0132c01║出，付囑飲光，亦說此法、付此心也。故知：心也者，橫亙
J28nB202_p0132c02║十方，豎窮三際，包羅萬象，收攝四生，非體狀所能比
J28nB202_p0132c03║陳，非方隅所能趣向，非途程所能限數，非五彩所能
J28nB202_p0132c04║畫描，則其謂之遠者，宜也。《法華經》云：「深固幽遠，無人
J28nB202_p0132c05║能到，登斯堂也，必有恍然會心，立臻其極者矣。」西東
J28nB202_p0132c06║列祖燈燈相傳，傳此心也；以至臨濟喝、德山棒、秘魔
J28nB202_p0132c07║叉、趙州柏，總無非發明此心也。然而毫釐錯謬，未免
J28nB202_p0132c08║凡聖岐分，更或見刺不除，動成情識窠臼，則其謂心
J28nB202_p0132c09║之果遠者，誰曰不宜也？子思子云：「知遠之近，可以入
J28nB202_p0132c10║德。」登斯堂也，必有擴光明正大之體而合儒釋為一
J28nB202_p0132c11║家者矣。若乃心遠地偏，鬧中取靜，至夫遠為營、遠為
J28nB202_p0132c12║慮，欲箕裘繼紹無忘刱始之艱難。此作堂者之遠心
J28nB202_p0132c13║當別有在，予不敢以瑣瑣計也。居士徐姓號拜言華
J28nB202_p0132c14║亭人，因舉堂之義以質予，而迺為是說。
J28nB202_p0132c15║英山說
J28nB202_p0132c16║山之英者，曰天目，曰鴈蕩，茂松苞竹，泉石幽奇，皆人
J28nB202_p0132c17║所遠慕而願見也，反是而荒童不堪，指之為英，難矣。
J28nB202_p0132c18║人之英者，曰名賢，曰豪雋，道德文章充內盎外，皆世
J28nB202_p0132c19║所願學而樂聞也，反是而愚險百出，名之為英亦難
J28nB202_p0132c20║矣。然英山之說，自古有之，予不敢匿古之有而借以
J28nB202_p0132c21║圓汝名、易汝號，豈無意也耶？因引聲以相告曰：「維山
J28nB202_p0132c22║之英，巋然秀榮，人與山類，責任匪輕。毋墮厥志，毋閉
J28nB202_p0132c23║厥明，慎而修之，大事可成。」
J28nB202_p0132c24║淡生說
J28nB202_p0132c25║人之生也，多喜濃而惡淡，故道情世味分焉，世味濃
J28nB202_p0132c26║則道情自薄，世味淡則道情自親，君子、小人之殊，相
J28nB202_p0132c27║去僅一間耳。吾以是知君子之真能淡也，語其道淡
J28nB202_p0132c28║而不厭，推其行淡而可久，品曰淡品、交曰淡交，原憲
J28nB202_p0132c29║之弊衣、顏回之陋巷、尼父之蔬食飲水，一堂風冷淡，
J28nB202_p0132c30║千古意分明，何嘗有絲毫許為生累哉？矧我輩毀形
J28nB202_p0133a01║棄俗，欲學佛祖無上妙道而可不向淡中求乎？是故，
J28nB202_p0133a02║茅茨土室，淡於居也；瓶缽隨緣，淡於食也；破衲𣰦毿
J28nB202_p0133a03║冬夏弗易，淡於身也。淡乎耳，音樂雜陳而不聞；淡乎
J28nB202_p0133a04║目，青黃互映而不見；淡乎意，百孔千瘡而不干其慮；
J28nB202_p0133a05║淡乎心，吉凶憂患而不撓其神。以此透生死關，關關
J28nB202_p0133a06║悉透；以此唱無生曲，曲曲咸新；以此洗多生罪垢，如
J28nB202_p0133a07║火燒冰；以此建生平大功，似花鋪錦。甚矣，淡之利益
J28nB202_p0133a08║深也。莊周子云：「達生之情者，不務生之所無以為。若
J28nB202_p0133a09║務生之所無以為，非惟不能達生，抑且戕其生矣。」然
J28nB202_p0133a10║予今日與麼說，已費鹽醬不少，予號淡生，亦當思所
J28nB202_p0133a11║以真淡者庶幾，無忝此生也。
J28nB202_p0133a12║大閒說
J28nB202_p0133a13║閒到無可閒處方為大閒，然欲大閒必自大忙始，朝
J28nB202_p0133a14║也忙、暮也忙，一句話頭力抵當；行也忙、坐也忙，行行
J28nB202_p0133a15║坐坐似迷方；起居食息也忙，忙如人負債遇追償，驀
J28nB202_p0133a16║然拶出火星發，大地山河放異光，橫按莫邪全正令，
J28nB202_p0133a17║外魔斂手盡驚惶。夫如是，則朝也閒、暮也閒，日昇月
J28nB202_p0133a18║落水潺湲；行也閒、坐也閒，拄杖一條任往還；起居食
J28nB202_p0133a19║息也閒閒，玉管吹風過浦灣，弓櫜羽戢心王靜，六國
J28nB202_p0133a20║煙清萬慮安，此名絕學無為者，不假忙中偷少閒。然
J28nB202_p0133a21║則此大閒也，佛祖之境界、賢聖之規標，寬等太虛寂
J28nB202_p0133a22║寥，屹似泰山不動，豈坐消白晝，弗肯就勞，以自疏散
J28nB202_p0133a23║於事物之表者所可同日語哉？併說偈曰：大閒上人
J28nB202_p0133a24║慕大閒，直須步步莫放閒，不到大閒未是閒，閒無閒
J28nB202_p0133a25║處始閒閒。
J28nB202_p0133a26║格非說
J28nB202_p0133a27║客有以格非之義問予者，予曰：「天下事理，是與非相
J28nB202_p0133a28║對，有非中之非、有是中之非、有非非是是中之非，識
J28nB202_p0133a29║此義者可以言格矣。「格者，去也，如世間聲色貨利、無
J28nB202_p0133a30║明顛倒等容易迷亂人者，皆非中之非，去之可也。格
J28nB202_p0133b01║者，正也，如當人智慧德相，為妄想執著所蒙蔽而不
J28nB202_p0133b02║能證得者，皆是中之非，正之可也。格者，至也，如機先
J28nB202_p0133b03║展演，格外提持，有非佛、非心，非凡、非聖，非禪、非道之
J28nB202_p0133b04║語，為上士英流所擬測而莫窺涯涘者，皆是是非非
J28nB202_p0133b05║中之非，至之可也。「若夫孟氏之言格，非特就格君言
J28nB202_p0133b06║也。格者，感也，至誠以感動之，盡力以扶持之，必使君
J28nB202_p0133b07║歸於仁義正道而後已。雖然，格君原自格己始也，未
J28nB202_p0133b08║有己不格而能格君者也。故曰大人者，正己而物正
J28nB202_p0133b09║也。」客欣然作禮而退，華亭修上人號格非，偶索字說，
J28nB202_p0133b10║亦即書此以對，而終不復贅一辭云。
J28nB202_p0133b11║卓雲說
J28nB202_p0133b12║卓雲！吾不知何說也。詩云「倬彼雲漢，昭回於天」說，蓋
J28nB202_p0133b13║取諸此乎？然而卓之與倬字義弗相侔也，間竊為妄
J28nB202_p0133b14║計之，雲卓立太虛中，或聚、或散，或卷、或舒，或萬疊如
J28nB202_p0133b15║峰、或一碧如海，百變千化，人莫測其端也；自在自由，
J28nB202_p0133b16║人莫羈其跡也。羈之不可，測之莫能，雲之所以為雲
J28nB202_p0133b17║者，卓立之體原未嘗移動也。吾人卓立天地間，聚散
J28nB202_p0133b18║卷舒曷有定止？故應物無心，如雲溶溶出岫也；悠揚
J28nB202_p0133b19║有態，如雲遠映空林也；浮視繁華，如雲隨風過隙也。
J28nB202_p0133b20║因時濟世，如雲為雨，從龍也甚，而卓住雲窩嶺上，只
J28nB202_p0133b21║堪自怡悅。卓居雲外，雲來閒兮我也閒，就使無錐可
J28nB202_p0133b22║卓，白雲深處好藏身。假饒共卓，無人出手，合招雲為
J28nB202_p0133b23║伴。若然，卓雲之說又豈容易計哉？上人往矣其有指
J28nB202_p0133b24║是說而不以為然者，當至心請問。
J28nB202_p0133b25║恒修說
J28nB202_p0133b26║南人有言曰：「人而無恒，不可以作巫醫。」孔夫子云：「得
J28nB202_p0133b27║見有恒者斯可矣。」然則恒者，人之所難能也，亦人所
J28nB202_p0133b28║不可不能也。何況恒於修乎？故修不恒，不謂之真修；
J28nB202_p0133b29║恒不修，不謂之真恒。世尊棄王宮，入雪嶺，六年苦行
J28nB202_p0133b30║只此恒修也；西天四七、東土二三，天下老和尚燈燈
J28nB202_p0133c01║紹續，長明弗替，只此恒修也；闡揚三乘十二分教、大
J28nB202_p0133c02║小偏圓種種方便，如器貯水，涓滴靡遺，只此恒修也；
J28nB202_p0133c03║稟十重四十八輕戒法，防非攝善，饒益有情，只此恒
J28nB202_p0133c04║修也；乃至導一切人念佛茹齋、放生止殺，衾影無愧，
J28nB202_p0133c05║寤寐坦如，總無過此恒修也。嗟乎！今時學道者但聞
J28nB202_p0133c06║直指單傳，不加修證，咸以聰慧之資望塵領荷，撥無
J28nB202_p0133c07║因果，蔑視威儀，滯識執情，迷妄日積，修且烏有，又安
J28nB202_p0133c08║見其恒哉？雲間毘盧閣主人號恒修者，蓋以三聚為
J28nB202_p0133c09║宗而恒於修者也，名實相稱，黑白共欽，偶來斜涇索
J28nB202_p0133c10║予字說，遂因其所能者筆以贈之。若謂依文解義徒
J28nB202_p0133c11║事空談，非惟不識荊抑，亦笑予唐突矣。
J28nB202_p0133c12║敏求說
J28nB202_p0133c13║好古敏求聖賢之道，人非聖賢，曷容輕躁？依而行之，
J28nB202_p0133c14║期躋閫奧，大事有成，照用俱到，此敏求之說也。知是
J28nB202_p0133c15║說者，入世間，孝親敬長，悉盡其義，求宜敏；出世間，尋
J28nB202_p0133c16║師擇友，朝扣暮參，悉盡其道求，又宜敏。或入世不能
J28nB202_p0133c17║盡其義、出世不能盡其道，惟以安閒浮惰為務，名曰
J28nB202_p0133c18║麟楦，亦名曰馬裾，夫奚益哉？後生可畏，諒不蹈此覆
J28nB202_p0133c19║轍，好古敏求當於是說有進焉。
J28nB202_p0133c20║半隱說
J28nB202_p0133c21║大隱居廛小隱居山，半隱者意在非山非廛之間乎？
J28nB202_p0133c22║若然，亦淺視夫半隱矣，宇宙間，人物器具林林總總，
J28nB202_p0133c23║不能獨居，其全各有其半之理存焉。如士能讀而不
J28nB202_p0133c24║能耕、農能耕而不能讀，鳶能飛而不能躍、魚能躍而
J28nB202_p0133c25║不能飛，舟可以汎水而不能陸行、車可以陸行而不
J28nB202_p0133c26║能汎水，極而推之，天地日月覆載照臨不能無缺陷，
J28nB202_p0133c27║故曰天地無全功，日月無全照，至人無全能，萬物無
J28nB202_p0133c28║全用。若然，則隱又豈能全隱哉？且夫半亦非長短數
J28nB202_p0133c29║目所能限也，寸有寸之半、尺有尺之半、仞有仞之半……、
J28nB202_p0133c30║乃至廣之百千由旬有百千由旬之半，半已備全之
J28nB202_p0134a01║機，全已包半之妙。石鞏張弓架，箭射半箇聖人；中峰
J28nB202_p0134a02║參妙翁，許窺半邊鼻孔。嘗情莫之測，神鬼莫之知，若
J28nB202_p0134a03║然則半隱即全隱也，全隱即半隱也，夫豈名為隱而
J28nB202_p0134a04║實非隱，身為隱而心非隱，蒼黃反覆，終始參差，以與
J28nB202_p0134a05║貪夫同流取飛柯之折輪作山移話柄乎？卓庵公結
J28nB202_p0134a06║茅，淮上額曰「半隱」，蓋深念出世度生，衲僧急務沉寂，
J28nB202_p0134a07║自了佛所譏呵，姑借此寓言耳。予揣其意而貽是說，
J28nB202_p0134a08║則謂之無隱也亦可。
J28nB202_p0134a09║一門說
J28nB202_p0134a10║萬法同歸之謂一，凡聖同由之謂門。門而非一，則出
J28nB202_p0134a11║入多岐，未能轉身就緒；一而非門，則程途尚遠，無繇
J28nB202_p0134a12║入室登堂；門即一，一即門，箇中別是好乾坤。知其一，
J28nB202_p0134a13║門可以不立矣。孰為門？孰為一？寬若太虛明似日。得
J28nB202_p0134a14║其門，一可以不設矣。雲間應上人禮誦蓮經，取一門
J28nB202_p0134a15║自號，因質其義，曰：「予之一門，以慈悲為樑，平等為礎，
J28nB202_p0134a16║智慧為柱，忍辱為關，世界未有以前、胞胎未具之始，
J28nB202_p0134a17║已當前顯露，八字打開久矣。何待今日運斧斤，加雕
J28nB202_p0134a18║飾，牽枝引蔓，以污吾門乎？」予嘉之，迺就伊言而說偈
J28nB202_p0134a19║曰：「未有世界，早有此門，當前顯露，雕飾不存。」百千佛
J28nB202_p0134a20║祖藉以居，尊上人知也，予復奚言？
J28nB202_p0134a21║無依說
J28nB202_p0134a22║凡世間物必有所依，無所依則無以自立。故本乎天
J28nB202_p0134a23║者，親上；本乎地者，親下。親即依之至也，獨宗門一著
J28nB202_p0134a24║則異是，夫此一著，名不得、狀不得、傳不得、擬不得，汝
J28nB202_p0134a25║欲名之、狀之、傳之、擬之，盡屬情識，依通知見解會，要
J28nB202_p0134a26║到無依田地、萬里崖州。古來特達之士皆實到無依
J28nB202_p0134a27║田地，隨機應用，活潑玲瓏，有時吞卻十方虛空使有
J28nB202_p0134a28║情、無情無出頭分，有時放出山河大地任森羅萬象
J28nB202_p0134a29║遍界縱橫，有時取恒沙劫壽量為自己壽量而不見
J28nB202_p0134a30║其多，有時撮千百億國土為自己國土而不見其廣。
J28nB202_p0134b01║所以，臨濟遠祖云：「無依道人是諸佛之母，佛從無依
J28nB202_p0134b02║生。」若悟無依，佛亦無得，所謂一剎那間遊履三眼國
J28nB202_p0134b03║土，入諸佛世界、入眾生世界、入諸魔世界……、乃至遍入
J28nB202_p0134b04║一切真俗淨穢等世界而不著不礙者，總是自己無
J28nB202_p0134b05║依道人翫弄神變，遊戲三昧，放去收來得大自在處
J28nB202_p0134b06║也。如未實到無依田地，錯將佛法知見解會，舌勞口
J28nB202_p0134b07║沸，障塞悟門，其烏足以語此哉？武原覲周居士契道
J28nB202_p0134b08║已久，我本師和尚曾以一杖一偈與之，別贈一號曰
J28nB202_p0134b09║「無依道人」，予見而謂之曰：「旨哉無依願，為君說厥後。」
J28nB202_p0134b10║思惟「無依」二字，亦係假立對待之談，況復立號安名，
J28nB202_p0134b11║就假立對待中說假立對待乎？然事無一向，今日之
J28nB202_p0134b12║說不惟以踐前言，而且以祝翁壽也。翁壽原從無依
J28nB202_p0134b13║建立也，倘或曰佛從無依生、壽從無依建立，似是有
J28nB202_p0134b14║依矣，明發頭陀口掛壁上也不定。
J28nB202_p0134b15║劍光說
J28nB202_p0134b16║古之名劍甚多，曰青萍、曰紫電、曰龍泉、曰太阿、曰干
J28nB202_p0134b17║將、曰莫邪，皆有光，光能射斗，無不利，利可剸犀，善用
J28nB202_p0134b18║者定國安邦而有餘，不善用者全身遠害而不足。若
J28nB202_p0134b19║乃破生死之魔、斷貪嗔之網、摧憍慢之幢、截邪外之
J28nB202_p0134b20║種，光同日月，日月不能掩其光，利資佛祖，佛祖不能
J28nB202_p0134b21║虧其利者，自非般若為鋒、金剛為燄，歷劫傳持一口
J28nB202_p0134b22║慧劍，未足以當此武林。耀上人字劍光，其名劍之光
J28nB202_p0134b23║耶？抑慧劍之光耶？光即且置，劍今何在？擬議不來，劍
J28nB202_p0134b24║去久矣。因筆是說而繼為之歎曰：「慧劍在握光燭天
J28nB202_p0134b25║兮，殺活臨時正令傳兮，佛祖護念誰弗然兮？子其善
J28nB202_p0134b26║用而無刻舟求之深淵兮。」
J28nB202_p0134b27║（海鹽縣比丘尼超弘同徒明原捐
J28nB202_p0134b28║資助刻，祈道心堅固，壽命延長者。）
J28nB202_p0134b29║
J28nB202_p0134b30║百癡禪師語錄卷第二十五終