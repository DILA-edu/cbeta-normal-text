J28nB202_p0134c01║百癡禪師語錄卷第二十六
J28nB202_p0134c02║嗣法門人超宣等編
J28nB202_p0134c03║跋題
J28nB202_p0134c04║跋血書《華嚴經》
J28nB202_p0134c05║楚文上人以一滴娘生血書此大部經卷，酬佛深恩，
J28nB202_p0134c06║其願力可謂勤且至矣。予偶借閱過見，夫紅雲絢爛，
J28nB202_p0134c07║紫霧蒸騰，恍若置身於華藏世界海，與毘盧、彌勒、文
J28nB202_p0134c08║殊、普賢同樹赤城旗幟，又若與善財童子遊歷南方，
J28nB202_p0134c09║參訪諸善惡知識，共演唱最妙陀羅，故曰「一念普觀
J28nB202_p0134c10║無量劫，無去無來亦無住，如是了知三世事，超諸方
J28nB202_p0134c11║便成十力」。果能大家恁麼信去，箇箇成佛已畢，更有
J28nB202_p0134c12║什麼佛恩可酬？眾生可度者乎？然杜順法師云：「懷州
J28nB202_p0134c13║牛喫禾，益州馬腹脹，天下覓醫人，炙豬左膊上。」且道：
J28nB202_p0134c14║這四句偈還與華嚴意旨有相應也無？若道無，杜順
J28nB202_p0134c15║法師為甚如是說？若道有，楚上人為何不并書在這
J28nB202_p0134c16║裏？臨安紙貴，頭陀一狀供招，倘遇明眼作家，也只胡
J28nB202_p0134c17║盧而釋。
J28nB202_p0134c18║跋血書《法華經》
J28nB202_p0134c19║雅上座發大勇猛精進心，於自己指端放出紅蓮華
J28nB202_p0134c20║色光明，書此七軸法寶報答佛恩，復持來示余求跋
J28nB202_p0134c21║數語，余應之曰：「不能也。豈不見？經中道：『是法非思量
J28nB202_p0134c22║分別之所能解。』既非思量分別之所能解，汝如何書
J28nB202_p0134c23║得？汝既書不得，余又如何跋得？書不得，跋不得，向此
J28nB202_p0134c24║處挨拶將去，便見盡虛空法界是一部經，無邊香水
J28nB202_p0134c25║海是一滴血，則此要書要跋底又向什麼處著乎？」雅
J28nB202_p0134c26║上座唯唯有間，余曰：「吾跋已竟也。」遂呼管城子書之。
J28nB202_p0134c27║跋陳宗煥手書《法華經》
J28nB202_p0134c28║生身母氏歸何處？七軸蓮經墨正濃，書罷案頭翻數
J28nB202_p0134c29║遍，猶如古木動悲風，以此報恩亦已足矣，然其中有
J28nB202_p0134c30║一句子完完全全，居士實未曾書著，且道：是那一句？
J28nB202_p0135a01║忽地筆尖倒卓，硯水奔騰，娘生面孔儼然獨露，方信
J28nB202_p0135a02║祖師道，本來真，父母歷劫不相離，豈曰報之云乎？時
J28nB202_p0135a03║碧梧葉捲，紅蓼花開，某道人謹跋。
J28nB202_p0135a04║跋《梵網經》
J28nB202_p0135a05║盡十方世界是箇網子，盡世界人物是箇坐網底人，
J28nB202_p0135a06║此網非密非疏，即不得、離不得，但能於節目未分時
J28nB202_p0135a07║把定要綱，輕輕一扯，百雜碎便爾透脫無依，全身獨
J28nB202_p0135a08║露，刀山劍樹任其逍遙，餓鬼畜生隨類而往，莫道閻
J28nB202_p0135a09║羅大王，佛祖都來摸索不著。若猶未也，且認此牢固
J28nB202_p0135a10║腳跟，謾自說大話好。
J28nB202_p0135a11║題《金剛經》
J28nB202_p0135a12║若見諸相非相，即見如來；若見諸相非相，不見如來。
J28nB202_p0135a13║喚教中說底是，便背卻宗；喚宗中說底是，又違卻教。
J28nB202_p0135a14║明上人！汝若向這裏明得，三十二分不消一捏，佛及
J28nB202_p0135a15║須菩提總是提瓶挈笠漢，所謂真能受持此經者語
J28nB202_p0135a16║寔不虛；其或取黃卷赤軸以為然，未免觸途成滯，驢
J28nB202_p0135a17║年討甚快活哉。
J28nB202_p0135a18║題祥禪人所藏五祖演和尚語錄
J28nB202_p0135a19║擒龍捉虎，攫霧拏雲，手段高超，不可湊泊，至其念聰
J28nB202_p0135a20║明咒、唱綿州歌，則又風流迥特，今古罕聞，此東山一
J28nB202_p0135a21║宗盛行天下也。祥禪人！汝且道：我與麼說，還說得著
J28nB202_p0135a22║麼？如弗以為然，試請諸方批判。
J28nB202_p0135a23║題中峰和尚梅花詩
J28nB202_p0135a24║幻住老祖於度竹篦子句下洞徹源底，灼然如新篁
J28nB202_p0135a25║參天，氣概不倫。凡卉，若夫梅花百詠，特其餘技耳，比
J28nB202_p0135a26║見叢林學者各抄襲一冊以為腰囊至寶，將謂幻住
J28nB202_p0135a27║老祖面目全在於是，吾恐常寂光中必莞爾笑曰：「此
J28nB202_p0135a28║等瞎阿師亦太辜負予也。」
J28nB202_p0135a29║題禪林寶訓後
J28nB202_p0135a30║勢利人我在古昔不少，此輩今之叢席上下以勢利
J28nB202_p0135b01║人我互相欺凌者，醜惡較來尤甚，而道德仁義又何
J28nB202_p0135b02║必問其能與否也？三復斯編，應知無地縮頸。
J28nB202_p0135b03║題韓愈論佛骨表後
J28nB202_p0135b04║如來大頭腦，昌黎何曾夢見？故其所論佛骨表亦只
J28nB202_p0135b05║就事跡較量，聳動天聽，所謂夏虫不可以語冰者，毋
J28nB202_p0135b06║怪其然。
J28nB202_p0135b07║題東坡所畫古梅墨刻
J28nB202_p0135b08║大丈夫秉貞勵操，飄然獨立，不受世累拘染者有如
J28nB202_p0135b09║此梅。余觀此梅，坡老一生為人彷彿之筆尖上，百載
J28nB202_p0135b10║後聞風者能無興起乎？
J28nB202_p0135b11║題葉泰交所書地藏院答問錄
J28nB202_p0135b12║泰交葉居士不循本分，以種種言句呈解於我老人，
J28nB202_p0135b13║好與三十棒。我老人閱之，不依本分鉗鎚，復以種種
J28nB202_p0135b14║言句增其繩索，亦好與三十棒。今居士又欲求數語
J28nB202_p0135b15║於蓮峰，冠諸編首，蓮峰更為種種分剖，亦未免好與
J28nB202_p0135b16║三十棒。雖然如是，此九十棒中，也有權、也有實，也有
J28nB202_p0135b17║照、也有用，簡點得出者，秪這一錄皆為剩語，將來把
J28nB202_p0135b18║火燒卻不為分外。假如依稀恍惚，半信半疑，鼻孔總
J28nB202_p0135b19║在我老人掌輪裏。且不得學蓮峰恁麼說話，三十棒
J28nB202_p0135b20║自領去，莫帶累葉居士好。
J28nB202_p0135b21║題王右軍墨刻筆陣圖
J28nB202_p0135b22║於一毫頭上布出龍蛇陣略，屈折縱橫，莫不指揮如
J28nB202_p0135b23║意，蓋有神乎筆墨中，妙於筆墨外者，使若君而禦侮
J28nB202_p0135b24║城壘可無虞矣。竹窗神倦，令人目擊奮然。
J28nB202_p0135b25║題伏龍和尚與無用貴長老書後
J28nB202_p0135b26║意得恁麼正，詞得恁麼厲，無明和尚雖則徹底憐兒，
J28nB202_p0135b27║抑亦有為而發。獨惜是刻已久，今人猶未之知，不然
J28nB202_p0135b28║何紛紛覆轍至此？
J28nB202_p0135b29║題十牛圖
J28nB202_p0135b30║梁山老漢做箇十牛頌子，可謂慈悲之故，落草之談，
J28nB202_p0135c01║後來人錯下手腳，更畫此十牛樣子，致使吠影承虛
J28nB202_p0135c02║者將謂有恁麼事，異端並起，邪法難扶。苦哉！急宜畀
J28nB202_p0135c03║之丙丁，免梁山在鼻孔裏冷地發笑。
J28nB202_p0135c04║題文上人所藏密老和尚語錄
J28nB202_p0135c05║臨濟云：「山僧無一法與人，秪是治病解縛，汝取山僧
J28nB202_p0135c06║口裏語，不如休歇無事去。」看他極力舉揚，如吹毛寶
J28nB202_p0135c07║劍，直截單提，不容擬議，大非鉤章棘句，爭求實法者
J28nB202_p0135c08║所能彷彿？二十九傳至我密雲師翁，於祖道將墜之
J28nB202_p0135c09║秋用一條白棒生擒活捉，鏟削枝蔓，是又儼然臨濟
J28nB202_p0135c10║再出也。數年間，法化大行，兒孫遍地，其所鏤行語錄
J28nB202_p0135c11║雖遐陬僻壤，莫不家有而珍崇之。文禪人！汝亦曾向
J28nB202_p0135c12║此錄中別具隻眼麼？若徒數墨循行，驢年未夢見在。
J28nB202_p0135c13║題蔡翁臣農即事後
J28nB202_p0135c14║這老措大二十年來不避艱險，為法場旗幟，海內聞
J28nB202_p0135c15║風久矣。茲欲寓跡於農，與諸耕夫牧豎钁頭邊大作
J28nB202_p0135c16║佛事，其意抑何如也？余觀臣農即事詩，譬猶夜泉飛
J28nB202_p0135c17║壑，清韻泠然，直令人一唱三歎。古云：「綠樹重陰蓋四
J28nB202_p0135c18║鄰，青苔日厚自無塵，科頭箕踞長松下，白眼看他世
J28nB202_p0135c19║上人。」噫嘻，是豈足以見蔡翁哉？
J28nB202_p0135c20║題祈遠唐孝廉所惠東坡屏刻
J28nB202_p0135c21║歐陽公作醉翁亭記，筆力瀟灑，景趣逼真，足稱文中
J28nB202_p0135c22║佳畫。元祐間，東坡為擘窠大書，重以勒石，是記與書
J28nB202_p0135c23║兩美，並垂千古，又豈菜肚阿師所容易識哉？憶予騎
J28nB202_p0135c24║竹馬時曾閱此刻，津津弗置，今偶拾之，維摩手裏得
J28nB202_p0135c25║非有感而然耶？花懸靜几，日映疏櫺，命侍僧展開一
J28nB202_p0135c26║覽，悠然想見二老之面目猶在。
J28nB202_p0135c27║題唐孝廉所惠曹羅浮畫冊
J28nB202_p0135c28║世界，畫景也；世界人，畫中人也。夫孰為假？孰為真乎？
J28nB202_p0135c29║矧翠竹蒼松原非外境，白雲流水總是天機，等閒描
J28nB202_p0135c30║畫將來，亦有無限神通妙用。吾知居士必不以案頭
J28nB202_p0136a01║玩物擲予也，雖然，秪如描不成、畫不就底一著，且道：
J28nB202_p0136a02║落在何處？具眼高流試指出看。
J28nB202_p0136a03║題徵禪人所書濟宗尊宿語
J28nB202_p0136a04║這一隊老古錐，尋常瞞神嚇鬼，說出許多絡索，余當
J28nB202_p0136a05║年不識好惡，以至手錄再三，今盡擲之無有矣。徵禪
J28nB202_p0136a06║人！汝又不識好惡，從新錄過，并將予所說底絡索參
J28nB202_p0136a07║雜其間，得無證父攘羊，令明眼者揶揄我耶？然雖如
J28nB202_p0136a08║是，且喜余有箇推托處。如何是推托處？待長慶山點
J28nB202_p0136a09║頭時卻向汝道。
J28nB202_p0136a10║題自書儒宗要覽
J28nB202_p0136a11║山居清暇，偶閱古人書錄成此帙，蓋亦熟處難忘，匪
J28nB202_p0136a12║故喜綺艷語也。圓通秀謂黃庭堅曰：「汝以艷語動天
J28nB202_p0136a13║下人淫心不止，馬腹中正恐生泥犁耳。」矧我輩尚欲
J28nB202_p0136a14║從事斯乎？讀者宜知之。
J28nB202_p0136a15║題畫牡丹
J28nB202_p0136a16║牡丹稱花中富貴，世酷愛之，愛而畫，畫而蓄，蓄而不
J28nB202_p0136a17║忍置，固其宜也。若夫芳蘭噴幽谷，勁竹挺寒巖，富貴
J28nB202_p0136a18║雖弗及牡丹，品韻則有獨勝者，不識墨士遊人曾留
J28nB202_p0136a19║意否？吾謂世情亦然。
J28nB202_p0136a20║題張玉可手卷後
J28nB202_p0136a21║顧虎頭寫金粟如來影，光明照寺張僧繇畫龍於安
J28nB202_p0136a22║樂壁上，破屋昇天，佳手通神，千古莫比。玉可翁其得
J28nB202_p0136a23║虎頭衣缽為僧繇苗裔耶？不然，何筆墨靈妙之若斯
J28nB202_p0136a24║也？獨惜予質醜陋，面目可憎，今日不著便卻被伊塗
J28nB202_p0136a25║抹一上，簡點將來，三十棒應先自喫，還有三十棒畢
J28nB202_p0136a26║竟放伊弗過。為甚如此？有功者賞。
J28nB202_p0136a27║題盧生黃粱夢記
J28nB202_p0136a28║邯鄲一枕，歷盡榮華五十載，覺來黃粱炊尚未熟，呂
J28nB202_p0136a29║翁豈徒以此窒盧生大欲耶？蓋為愚如盧生者甚多，
J28nB202_p0136a30║特借盧生喚醒之耳。奈何人不自知，反笑盧生，是使
J28nB202_p0136b01║乾坤成長，夜而開睛作夢，竟茫茫無了期也。吾因取
J28nB202_p0136b02║是記，表而出之。
J28nB202_p0136b03║跋諸子和戴觀中詩卷後
J28nB202_p0136b04║我此一隊牛兒馬子，常在月下風前潑狼潑賴，盡大
J28nB202_p0136b05║地人無收拾得，不意被箇沒面目書翁用些須草料
J28nB202_p0136b06║誘出鞭逼，直得各各倒身撒尿，臭氣薰天，山僧聞之，
J28nB202_p0136b07║忍耐不禁，連聲高叫云：「快活，快活。」何故？金鏃慣調思
J28nB202_p0136b08║百戰，冤家偏撞對頭人。然雖如是，也須護惜蹄角好。
J28nB202_p0136b09║題雪僊梅軸
J28nB202_p0136b10║梅至老而榦愈古，骨愈堅，香愈遠，亦花卉中一大丈
J28nB202_p0136b11║夫也。是故，予非好畫也，乃愛梅也。愛梅不妨與此畫
J28nB202_p0136b12║並好也，懸諸座右以自警，并愧今之老不丈夫者。
J28nB202_p0136b13║題扇中蘆鴈
J28nB202_p0136b14║覺範洪題宋迪平沙落鴈圖云：「湖容秋色磨青銅，夕
J28nB202_p0136b15║陽沙白光濛濛，翩翻欲下更嘔軋，一十五五依蘆叢。
J28nB202_p0136b16║西興未歸愁欲老，日暮無雲天似掃，一聲風笛忽驚
J28nB202_p0136b17║飛，羲之書空作行草。」誠所謂有聲畫可與宋迪無聲
J28nB202_p0136b18║句比隆者也。今觀此扇中畫鴈，或飛、或宿，出沒於長
J28nB202_p0136b19║蘆淺渚間，生意真機勃勃欲動，畫乎？詩乎？有聲？無聲？
J28nB202_p0136b20║吾不得而名之矣。商飆披拂，正當斯時，汝宜默誦大
J28nB202_p0136b21║悲神咒以呵護之，不然，恐逐隊成群，潑天飛過去也。
J28nB202_p0136b22║題月侍者畫扇
J28nB202_p0136b23║玉斧修成，搖動浮光，侵几席生綃巧製，揭開飛翠冷
J28nB202_p0136b24║簾幃，何況孤峰幻出，怪樹增奇，遠淡近濃，難可指目？
J28nB202_p0136b25║此二語作畫扇會也得，不作畫扇會也得。所以道：白
J28nB202_p0136b26║雲影裏神仙現，手把紅羅扇遮面，急須著眼看仙人，
J28nB202_p0136b27║莫看仙人手中扇。
J28nB202_p0136b28║題郁上人所藏神宗皇帝御劄墨刻後
J28nB202_p0136b29║王錫爵掌內閣事，神宗有手詔數十幅，問安慰諭以
J28nB202_p0136b30║至立儲釋謗，言言委婉，字字典型，蓋一時君聖臣良，
J28nB202_p0136c01║心同道合，雖上古都俞之風不是過矣。此劄勒石藏
J28nB202_p0136c02║之御書樓已久，王氏子孫襲為世寶，今宗廟、禾黍、陵
J28nB202_p0136c03║寢荒榛，恐欲求之非易易，汝宜謹守，毋使仙官六丁
J28nB202_p0136c04║負之而趨，太平景象末季無由想見也。
J28nB202_p0136c05║題德孚手卷後
J28nB202_p0136c06║鍾繇書如群鵝戲海，羲之書如龍跳天門，張芝書如
J28nB202_p0136c07║漢武欲仙，自古至今傳者數數矣。新安德孚翁以善
J28nB202_p0136c08║書著，諸名公鉅紳皆有題記，予不諳字訣，其敢作閒
J28nB202_p0136c09║言語塗糊耶？八法森嚴涵霧雨，六書磊落燦珠璣，敬
J28nB202_p0136c10║拈套句為翁贈。
J28nB202_p0136c11║題沈其璋牡丹畫軸
J28nB202_p0136c12║國色千般媚，天香一種奇，花如牡丹，富貴極矣，然而
J28nB202_p0136c13║春開、夏茂、秋脫、冬枯，不免隨時變換，何似此幅之妖
J28nB202_p0136c14║冶長存，日與閒華翠羽相為上下而無有輕折態耶？
J28nB202_p0136c15║試懸諸堂前，令彼識者共鑒。
J28nB202_p0136c16║題澹禪人柳軸
J28nB202_p0136c17║眉葉翻風舞，絲條映日青，行人休盡折，留取蔭長亭。
J28nB202_p0136c18║古德與麼道，予卻不與麼道，何故？未有伊下手處在。
J28nB202_p0136c19║而今若要下手，且向此無聲黃鸝著眼聽始得。
J28nB202_p0136c20║題淵禪人所藏曹太史栴檀林墨蹟
J28nB202_p0136c21║獅子窟中必無異獸，栴檀林內必無雜木，然在今法
J28nB202_p0136c22║運澆漓，異獸之廁於獅窟、雜木之混於栴林者，不可
J28nB202_p0136c23║勝數。峨雪太史特為鐵老書此三字，意固有在，非徒
J28nB202_p0136c24║誇譽己也。淵禪人！汝既得是藏而寶之，且畢竟以何
J28nB202_p0136c25║者為栴檀？何者為林乎？設或荊棘橫生，切忌，切忌。
J28nB202_p0136c26║題朱秀峰白雲仙徑畫扇
J28nB202_p0136c27║其徑幽而深，其樹高而古，白雲冉冉迥絕去來之蹤，
J28nB202_p0136c28║綠水潺潺了無動靜之相，二仙人於此逍遙快樂，或
J28nB202_p0136c29║欲叱石成羊耶？抑欲畫江為路耶？秀峰居士日與伊
J28nB202_p0136c30║晤對，何不問取一轉語好？伊若云：「曾經丹化後，隨分
J28nB202_p0137a01║樂閒身。」咄咄！此是現成句子，三十烏藤教伊自領去。
J28nB202_p0137a02║題祖庚上人畫扇
J28nB202_p0137a03║儼和尚偶於夜間山頂坐，次忽雲開見月，大嘯一聲，
J28nB202_p0137a04║澧陽東居民明晨迭相推問，直至藥山，其徒云：「昨夜
J28nB202_p0137a05║和尚山頂大嘯，李翱贈詩有『選得幽居愜野情』之句，
J28nB202_p0137a06║可謂詩中畫矣。」茲仲和張翁依襲數語為祖禪點出
J28nB202_p0137a07║奇巒偉木，筆筆通神，得非畫中詩乎？予不善畫，亦不
J28nB202_p0137a08║善詩，然見人之善畫善詩者，必加獎譽，蓋以其得裁
J28nB202_p0137a09║成造化手也。炎威劫汗，想對此而毛骨冷然。
J28nB202_p0137a10║題郭嗣夫所藏金書《金剛經》塔軸
J28nB202_p0137a11║瞿曇老扯出如許葛藤，不過蕩相破執，使其了解究
J28nB202_p0137a12║竟，別無他說。後來人不善勦除更於葛藤上牽枝引
J28nB202_p0137a13║蔓，疊成此箇塔樣，用泥金為書，層層欄楯湊合佛字，
J28nB202_p0137a14║雖曰住相未忘，然而精巧異常，誠非算數譬喻所能
J28nB202_p0137a15║及也。正當與麼時，喚作經又是塔、喚作塔又是經，喚
J28nB202_p0137a16║作非經非塔似屬瞞頇、喚作即塔即經大煞儱侗，英
J28nB202_p0137a17║俊上流向聲求色見之外，驀地覷透，舍衛風光儼然
J28nB202_p0137a18║在目。若猶未也，黃金自有黃金價，終不和沙賣與人。
J28nB202_p0137a19║題海翁狎鷗圖
J28nB202_p0137a20║海翁好鷗，日之海上與鷗遊，鷗來從者百數，其父欲
J28nB202_p0137a21║取玩，明晨鷗飛舞不下矣。所謂機心起則萬境交紛，
J28nB202_p0137a22║機心忘則萬境俱寂，大小海翁被這群鷗看破，千古
J28nB202_p0137a23║翻成笑話。此圖如舊，且道：伊機心起耶？機心忘耶？呵
J28nB202_p0137a24║呵，海翁又添一箇也。
J28nB202_p0137a25║跋路養田所乞諸方齋僧偈及署眾名號卷後
J28nB202_p0137a26║以六十九歲老翁運些須草料，到處餵驢餵馬心，其
J28nB202_p0137a27║堅乎，願亦切矣。竊怪夫受餵者各各打濕嘴唇，未免
J28nB202_p0137a28║鼓粥飯氣，帶累許多茄子、瓠子，無地竄身，不知是誰
J28nB202_p0137a29║之過？明發頭陀隨例也得一分，且如何為伊折合去？
J28nB202_p0137a30║阿㖿阿㖿，啞子喫苦瓜，看來覺有滋味。
J28nB202_p0137b01║題山君獻鹿圖
J28nB202_p0137b02║晉郭文山遊，忽有虎張口向前，如求救狀，文視口內
J28nB202_p0137b03║橫骨，以手探去之，虎至明日銜一鹿于庭報謝。嗚呼！
J28nB202_p0137b04║獸類之猛厲者莫如虎，尚且知恩報恩，今之人面虎
J28nB202_p0137b05║彎殺羿弓者視此寧不少愧乎？洪生筆畫，劉子笥藏，
J28nB202_p0137b06║謂無所感激而然，吾弗信也。
J28nB202_p0137b07║題涌卍果禪師畫竹
J28nB202_p0137b08║涌卍性喜竹，亦喜畫竹，予諗其故，答云：「此君能耐歲
J28nB202_p0137b09║寒耳。」客冬，寄予一幅并書絕句云：「贈君把作任公釣，
J28nB202_p0137b10║釣盡魚龍東海湄。」涌卍秉心，固別有在也。未幾，訃音
J28nB202_p0137b11║已至，顧竹追思不覺墮淚，後之得者，謂涌卍所長僅
J28nB202_p0137b12║爾爾，則誤賺一船人。
J28nB202_p0137b13║題項王小紀
J28nB202_p0137b14║蓋世拔山，威風凜凜，至垓下之會，乃作兒女泣態，何
J28nB202_p0137b15║其不丈夫也？大都人至痛切處必有難為情者。古德
J28nB202_p0137b16║云：「將軍莫老江山恨，近日江山不姓劉。」觀此亦可以
J28nB202_p0137b17║釋然矣。
J28nB202_p0137b18║題萬上人所畫墨蘭
J28nB202_p0137b19║宋社既墟，有太學生鄭思肖者精墨蘭不畫土，根無
J28nB202_p0137b20║所憑藉，或問之則曰：「地為元人奪去，汝不知耶？」忠義
J28nB202_p0137b21║滑稽無出此老，然而素縑半幅即其所憑藉處，又何
J28nB202_p0137b22║須畫土方稱全蘭乎？予乃笑問者之多事，而知萬公
J28nB202_p0137b23║之意與他迥別也。
J28nB202_p0137b24║題墨刻《金剛經》卷後
J28nB202_p0137b25║般若體性人人具足，住相受持便墮虛妄，迦文舌頭
J28nB202_p0137b26║太煞，入泥入水，引得須菩提望空啟告，至今未解鏟
J28nB202_p0137b27║絕，乾初居士又將此印板上款詞，各處首呈轉見，外
J28nB202_p0137b28║揚家醜，住相受持耶？人人具足耶？明發筆禿無能，且
J28nB202_p0137b29║待諸方霹靂手判斷。
J28nB202_p0137b30║題中峰和尚與大覺長老書後
J28nB202_p0137c01║泰定叟以中峰之命，迭尸大覺而不欲師一山，亦可
J28nB202_p0137c02║謂苟徇世諦，昧其所繇來矣。若非中峰至公至正、至
J28nB202_p0137c03║嚴至明，力卻之、善諭之，其不為顛倒而濫受者幾希？
J28nB202_p0137c04║而今世漓俗薄，何止奉金請拂？以院易嗣，究竟源混
J28nB202_p0137c05║脈衰，終身無受用處，徒然貽笑千古也。此書關係法
J28nB202_p0137c06║門甚鉅，凡我匡徒領眾者各宜鏤心，勿令輕淺禪流
J28nB202_p0137c07║謬蹈覆轍。
J28nB202_p0137c08║題仲玉畫扇
J28nB202_p0137c09║突入雲山幾萬重，茅簷斜倚綠陰濃，我來借問無言
J28nB202_p0137c10║說，想契維摩不二宗。似耶？真耶？請明辨之。
J28nB202_p0137c11║題湧卍畫竹并楓山小帖後
J28nB202_p0137c12║斷翁老有餘興，興之所到，長竿短幅任意發揮，蓋得
J28nB202_p0137c13║其瀟灑疏逸之性而以筆端遊戲三昧者也。楓山此
J28nB202_p0137c14║帖雖云「見獵猶喜」，亦是因時救獘，後之觀者當體取
J28nB202_p0137c15║前人言行落處則幾矣。
J28nB202_p0137c16║題五十三參繡軸
J28nB202_p0137c17║昔文殊謂善財童子云：「汝今見我，得根本智，未得差
J28nB202_p0137c18║別智，可以南遊。」於是歷一百一十城，參五十三善知
J28nB202_p0137c19║識，差別門庭一一透過，解行俱圓，成正等覺。雖然，真
J28nB202_p0137c20║善知識不離自家，道在己求，豈從外覓？若見得這箇，
J28nB202_p0137c21║善知識五十三員總是路傍閒漢；其或未能恁麼承
J28nB202_p0137c22║當，五十三員有前有後，芒鞋緊峭，何妨逐位參來？故
J28nB202_p0137c23║經云：「善知識者長諸善根，譬如雪山長諸藥草。善知
J28nB202_p0137c24║識者是功德處，譬如大海出生眾寶。由親近善知識
J28nB202_p0137c25║能勇猛勤修一切智道，由親近善知識能於一微塵
J28nB202_p0137c26║中說法聲遍法界，甚矣，善知識之利益人深也。」彥先
J28nB202_p0137c27║印居士有親近善知識大心，乃以白絹數幅繡五十
J28nB202_p0137c28║三參聖像，展卷披閱，但覺煙雲燦爛，五彩成章，文殊、
J28nB202_p0137c29║善財、普賢、彌勒、與諸童男、童女、仙人、國王、勝熱婆羅、
J28nB202_p0137c30║山樹等神盡在一針鋒上，明明示現。只如針鋒未舉
J28nB202_p0138a01║以前、五彩未彰之際，這一隊老古錐又向何處相見？
J28nB202_p0138a02║彥翁！彥翁！也須自家證悟始得。
J28nB202_p0138a03║題東山穎正禪師遺稿
J28nB202_p0138a04║東山一生為人謹厚寬恤，有古尊宿之風，惜發用未
J28nB202_p0138a05║徵，遽爾坐化，是豈功名美器造物，固吝不與人全哉？
J28nB202_p0138a06║今所錄拈頌遺稿尚在吾篋笥中，彼鹵莽輕狂、麟楦
J28nB202_p0138a07║自冒者狼狼藉藉，視此又何如耶？
J28nB202_p0138a08║題永禪人所書文文山正氣歌後
J28nB202_p0138a09║宋鼎已遷，文山被執，雖人力不可以奪天工，而正氣
J28nB202_p0138a10║一歌當與天地相終始。永禪人特書此為學徒法帖，
J28nB202_p0138a11║想亦感之深、慕之切歟，不然，藻繪其辭，鏗鏘其韻，目
J28nB202_p0138a12║前案上豈少也哉？
J28nB202_p0138a13║題諸葛武侯出師表後
J28nB202_p0138a14║鞠躬盡瘁，死而後已，義膽忠肝，千古人臣榜樣。昔湛
J28nB202_p0138a15║堂準老聞衲子讀此表，豁然開悟，具足無礙辯才，汝
J28nB202_p0138a16║且道：在那一句？嗚呼！不究其本而摭其末，雖日聞日
J28nB202_p0138a17║誦亦奚以為也。
J28nB202_p0138a18║題畫黃雀
J28nB202_p0138a19║么麼成群，花枝拂拂欲動，不知從何處飛來，吾家有
J28nB202_p0138a20║活貍奴，切莫令伊覷見。記取，記取。
J28nB202_p0138a21║題費和尚所授十八尊者揭厲圖
J28nB202_p0138a22║這一隊漢竭盡生平伎倆，出沒於鯨波浩渺之中，驅
J28nB202_p0138a23║神役怪，與諸蝦鱉魚龍同為伴侶，雖小乘根器，不無
J28nB202_p0138a24║黃檗研脛之虞，而在末法觀之，誘掖正教之功灼然
J28nB202_p0138a25║少他，弗得此軸，從何人畫來？福嚴先師竟以畀我焚
J28nB202_p0138a26║香，三閱心意，豁如回視，今之沉迷苦海未能自由者
J28nB202_p0138a27║奚翅天淵而已耶？
J28nB202_p0138a28║題無依法姪所藏迂叟林君手畫紫山壽軸
J28nB202_p0138a29║紫霄多奇巖怪石，莆士紳皆知重之，余謂重不在山，
J28nB202_p0138a30║在乎山中人耳。法姪𤫔公受囑歸來，日與二三子踞
J28nB202_p0138b01║虯松，遊碧洞，掬水烹茶，談無義話，何嘗認此為重？即
J28nB202_p0138b02║其壽量亦合真性本源，上越虛空，遠超曠劫，夫豈尋
J28nB202_p0138b03║常筆墨所能形容增飾哉？然則林君之意聊寄泰岱
J28nB202_p0138b04║於毫芒，使八極頂目者按圖索居，究明大事，若謂只
J28nB202_p0138b05║此足以重公，非惟貽笑山靈，而公且啞然自笑矣。
J28nB202_p0138b06║題十華黃先生所畫壽松軸
J28nB202_p0138b07║此軸自莆陽蓮公帶來懸之虛堂，見其怪節古枝，凜
J28nB202_p0138b08║凜昂昂，有歲寒不凋之象，真近代名筆也。辛丑秋，入
J28nB202_p0138b09║閩，應國懽請，而獲聆謦咳，方知迺翁自為傳神一幅
J28nB202_p0138b10║雲箋成一部實錄矣，予壽云乎哉？
J28nB202_p0138b11║題野色秋聲圖
J28nB202_p0138b12║夜閒無事坐，聽亂蛩唧唧聲，覺明月清風殊多冷致，
J28nB202_p0138b13║但負愁腸者不堪入耳耳。因憶曩日李君所贈手卷，
J28nB202_p0138b14║飛潛萌植種種奇幻，迺搜出披閱而筆識之，亦以見
J28nB202_p0138b15║野色秋聲，動人情思之不誣也。
J28nB202_p0138b16║題杜則居士秋吟後
J28nB202_p0138b17║牢騷不平之氣發而為秋吟百篇，字字幽閒，句句慘
J28nB202_p0138b18║落，及問其所以不平者何事？即杜翁亦瞿然而不自
J28nB202_p0138b19║解。天乎？人乎？夫誰與共白此心哉？
J28nB202_p0138b20║題老和尚在淮永寧寺所寄手札後
J28nB202_p0138b21║此老以私心謀主大剎，法綱廢墮，言行乖張，眾所共
J28nB202_p0138b22║知，我老人書此數語警之，有「不欲形於筆，要伊清夜
J28nB202_p0138b23║揣量」之句，真所謂父為子隱，直在其中者也。其如昏
J28nB202_p0138b24║沉弗悟，竟至隕亡，悲夫。
J28nB202_p0138b25║題莊子畫像
J28nB202_p0138b26║漆園一書，大都以脫形骸、齊物我、一死生、證虛無為
J28nB202_p0138b27║極致，所以立意幽玄，出言放曠，令人無處捉摸。今夏
J28nB202_p0138b28║君能寶其書并繪其肖像，晨夕而崇奉之，是必有默
J28nB202_p0138b29║契於中，而與此老共作逍遙遊耶？不然，何景慕之篤
J28nB202_p0138b30║若此？
J28nB202_p0138c01║歌
J28nB202_p0138c02║知足歌
J28nB202_p0138c03║能知足，能知足，知足時時無不足，無不足時只自知，
J28nB202_p0138c04║聊將知足歌一曲。青山腰，白茅屋，左有長松右有竹，
J28nB202_p0138c05║最愛我來住此中，悠悠蕩蕩忘拘束。春知足，夏知足，
J28nB202_p0138c06║薰風遲日任相逐，衣裏圓珠閃爍光，世間寶換吾弗
J28nB202_p0138c07║欲。秋知足，冬知足，桂子開過梅又馥，纏身破衲煖烘
J28nB202_p0138c08║烘，勝似綺羅千萬軸。淡虀羹，瓔珞粥，跳下繩床炊正
J28nB202_p0138c09║熟，喫得肚皮飽彭亨，呼童曳杖入雲谷。草茸茸，花簇
J28nB202_p0138c10║簇，石可漱兮泉可掬，人世輸贏夢半生，嗟見時流不
J28nB202_p0138c11║知足。不知足，蓬門變作黃金閣，巍然數仞猶嫌低，營
J28nB202_p0138c12║盡東西及南北。不知足，饔飧積至千鍾粟，袖手堂前
J28nB202_p0138c13║猶道無，升斗錙銖也削剝，不念君與親，不信罪與福，
J28nB202_p0138c14║秪要妻兒骨肉肥，誰管村農掩面哭？不論是與非，不
J28nB202_p0138c15║顧榮與辱，轟轟趁卻好威權，那知性命風前燭？風前
J28nB202_p0138c16║燭，容易卜，看來總是空勞碌，爭似儂家歲月閒，一缽
J28nB202_p0138c17║一囊隨分足？能知足，能知足，我今與汝歌一曲，汝如
J28nB202_p0138c18║有意知足時，請聽此曲效知足。
J28nB202_p0138c19║快活歌
J28nB202_p0138c20║真快活，真快活，快活道人活鱍鱍，請君這裏立片時，
J28nB202_p0138c21║暫聽我歌真快活。行快活，竹杖閒閒隨手撥，或步峰
J28nB202_p0138c22║巔或水濱，一聲長嘯乾坤闊。住快活，新築茆堂軒且
J28nB202_p0138c23║豁，青山列似錦屏開，又有雲粧紫霧抹。坐快活，蒲團
J28nB202_p0138c24║獨倚自超越，直饒佛祖恁麼來，都叫張三與孟八。臥
J28nB202_p0138c25║快活，木枕中間半葛怛，幾度天明尚起遲，流鶯徒向
J28nB202_p0138c26║耳邊聒。不苦饑，不畏渴，渴則提瓶汲瀑花，饑便燃鐺
J28nB202_p0138c27║煮肥蕨，不管熱無衣，不怕寒無裰，熱則松下扇涼風，
J28nB202_p0138c28║寒便爐邊燒榾柮。榮辱窠，是非闥，當甚儂家臭皮襪？
J28nB202_p0138c29║放曠常如癡兀人，這些喚做真快活。我見世人少快
J28nB202_p0138c30║活，終日忙忙煩惱殺，只為貪戀弗肯休，故此志氣受
J28nB202_p0139a01║拘奪。富也不快活，貴也不快活，富貴有時能失脫。功
J28nB202_p0139a02║也不快活，名也不快活，功重名高背負筈。無常催，生
J28nB202_p0139a03║死決，馬面牛頭相逼拶，盈箱金玉子孫多，閻老案前
J28nB202_p0139a04║難救拔。趁韶光，聽我說，識取此中真快活，快活快活
J28nB202_p0139a05║真快活，不信任從鬧活活。
J28nB202_p0139a06║採茶歌
J28nB202_p0139a07║有茶有茶山之陽，小者提籃大執筐，葉葉枝枝不覆
J28nB202_p0139a08║藏，挨身直入侵衣翠，信手拈來帶露香，一聲幽鳥韻
J28nB202_p0139a09║如簧。
J28nB202_p0139a10║有茶有茶山之中，采采無多在己躬，放下籃兒滿樹
J28nB202_p0139a11║空，旋為入焙驚榆火，又待炎爐吼浪風，趙州公案此
J28nB202_p0139a12║君通。
J28nB202_p0139a13║天目古松歌（有引）
J28nB202_p0139a14║孝廉鄭平子，禾梅谿里中仁厚有德人也，耋年植
J28nB202_p0139a15║天目松一株，奇古可愛，令郎雲渡公求賦贈之。
J28nB202_p0139a16║天目之山崇而幽，天月之松勢如虯，怒濤響入半空
J28nB202_p0139a17║息，葉葉枝枝撐斗牛。誰為移植先生宅？卓立庭前高
J28nB202_p0139a18║十尺，勁質蒼姿敢耐霜，古之今之為標格。我想此松
J28nB202_p0139a19║有令名，此松奇古如先生，先生性與此松合，培養終
J28nB202_p0139a20║年不改更。對松吟兮倚松坐，萬象森羅拍手和，真趣
J28nB202_p0139a21║一團若箇知，只知鼻孔下頭大。穠桃郁李笑春風，轉
J28nB202_p0139a22║眼飄西又墜東，爭似此松色愈翠？朝朝綠霧紫霞籠。
J28nB202_p0139a23║此松可比先生壽，皓髮渥容眉目秀，先生德行已過
J28nB202_p0139a24║之，人間天上純無疚。我來此地獲觀光，溢耳清音絕
J28nB202_p0139a25║覆藏，但願此松長不老，先生不老較松長。
J28nB202_p0139a26║秋軒水月歌
J28nB202_p0139a27║秋水磨銅碧且清，秋月一輪透水明，瀲灩波光千萬
J28nB202_p0139a28║里，白蘋紅蓼渡頭生。我今臨軒歌水月，水月歌兮聲
J28nB202_p0139a29║嗚咽，亂蛩唧唧訴空庭，如助予懷傷久別。別雙親兮
J28nB202_p0139a30║三十春，殘碑古道雜荊榛，歲時不向塋前掃，慚憶當
J28nB202_p0139b01║年負米人。別昆友兮二十夏，韡韡棠花開復謝，鴈足
J28nB202_p0139b02║無書烽火傳，陟崗瞻望淚交瀉。水也、月也何所分？故
J28nB202_p0139b03║鄉此處絕相聞，水中有月秋容好，月下悲秋欲斷魂。
J28nB202_p0139b04║斷魂魂斷情難已，莫辜秋月映秋水，安得同歌水月
J28nB202_p0139b05║秋？團圞坐對秋軒裏。
J28nB202_p0139b06║採菱歌
J28nB202_p0139b07║我愛橫塘北之東，菱葉隨波綠且紅，雨過亂雲天欲
J28nB202_p0139b08║暮，白花點點灑空濛。我愛橫塘西之北，寒浸玻璃菱
J28nB202_p0139b09║乍熟，利刺尖尖尖似錐，青苞半是紫苞肉。童子汝來
J28nB202_p0139b10║採勿憂，瓦舟輕撥放中流，採之又採忘疲倦，瀉入疏
J28nB202_p0139b11║籃水面浮。嫩者剝開味鮮美，老者和莖帶角煮，大家
J28nB202_p0139b12║相視樂欣欣，饑可療也渴可止。菱兮菱兮汝當知，蘊
J28nB202_p0139b13║玉含珠正遇時；菱兮菱兮汝當知，頭角崢嶸正遇時。
J28nB202_p0139b14║竊怪夫世間英人達士，多有老死江湖而不得用之。
J28nB202_p0139b15║春思歌，為亦庵邵公作。
J28nB202_p0139b16║弱絮暗，風吹動，新花高，日爍開，年年春事長如許，倚
J28nB202_p0139b17║杖任徘徊解倦，響泉在架寬愁，玉液盈杯，此中樂趣
J28nB202_p0139b18║君知也，何待遠朋來？
J28nB202_p0139b19║香桂歌
J28nB202_p0139b20║蕭颯金風入戶涼，幾株老桂綴新黃，月中分出無雙
J28nB202_p0139b21║種，世上贏來第一香。道者倚欄頻對立，芬芳陣陣侵
J28nB202_p0139b22║衣褶，翻云此境是先天，十聖三賢覷不及。覷得及兮
J28nB202_p0139b23║只自知，鼻端有竅徹玄微，相逢莫盡輕攀折，蹉過當
J28nB202_p0139b24║前直指機。
J28nB202_p0139b25║木庵歌，為和禪人作。
J28nB202_p0139b26║刳木以成庵，森羅萬象盡同參。就庵以名木，露柱燈
J28nB202_p0139b27║籠光簇簇。木即庵，庵即木，當陽直截無私曲。庵非木，
J28nB202_p0139b28║木非庵，擬議進前落二三。禪人木庵取為號，箇裏何
J28nB202_p0139b29║曾有作造？且待庵中木點頭，寥寥超出古皇道。
J28nB202_p0139b30║長松翠竹歌，為季寅姚檀護壽。
J28nB202_p0139c01║君不見？鬱鬱南山百尺松，根條錯落似盤龍，年深易
J28nB202_p0139c02║結香脂珀，節勁能欺臘月冬。又不見？當時渭川千畝
J28nB202_p0139c03║竹，亭亭解散琅玕束，繁陰翠籜拂雲霄，在處酬人顛
J28nB202_p0139c04║倒欲，松竹風高絕比倫，先生德厚自嶙峋。予懷松竹
J28nB202_p0139c05║無窮盡，預慶先生七十春，七十繇來得者少，先生得
J28nB202_p0139c06║已為標表。童顏矍鑠弗扶笻，兩耳聲通雙眼晶，此係
J28nB202_p0139c07║真誠歷劫修，長松翠竹合端由。繞樹歌兮日未暮，願
J28nB202_p0139c08║先生聞之，心源洞徹，與壺翁諗老而同流。
J28nB202_p0139c09║嬾頭陀歌
J28nB202_p0139c10║好嬾頭陀真箇嬾，上天下地無人管，髼鬆白雪亂頭
J28nB202_p0139c11║抓，不剪隨他長與短，衣穿衲破兮縱拾斷麻也嬾縫，
J28nB202_p0139c12║面垢形污兮縱酌清泉也嬾浣。問伊教，教弗知；問伊
J28nB202_p0139c13║禪，緩款款。禿帚倒閒苔，封塵滿三竿，日遠未翻身，紫
J28nB202_p0139c14║芉噇時八九碗。嬾頭陀，嬾頭陀，上天下地無如何，就
J28nB202_p0139c15║中也有奇特處，風前解唱大小脫空歌。
J28nB202_p0139c16║雙鳩谷谷歌
J28nB202_p0139c17║有鳥有鳥名斑鳩，營巢傍我屋簷頭，桑條日煖雛方
J28nB202_p0139c18║出，翅羽未成計未周，朝谷谷兮暮谷谷，哺雛那倦飲
J28nB202_p0139c19║和啄？豈知虐性黑貍奴來，毀其巢食其肉，雙鳩飛去
J28nB202_p0139c20║小雛亡，谷谷孤孤痛斷腸。誰無父母誰無子？汝反張
J28nB202_p0139c21║牙快倚廊，吁嗟乎，物類不仁何至是？聽呼孤谷越悲
J28nB202_p0139c22║傷。
J28nB202_p0139c23║台僊歌（有引）
J28nB202_p0139c24║台僊者，武原扆宣劉君別號也。劉君慕晨，肇採藥
J28nB202_p0139c25║之遇圖為行樂，有純陽子指路，其上并自題十一
J28nB202_p0139c26║韻，言言灑脫，予見而美之，歌曰。
J28nB202_p0139c27║劉阮採藥忘歸路，石徑梯斜天薄暮，忽見桃花水一
J28nB202_p0139c28║溪，胡麻飯出香無數。中有人焉婉且英，翠鬟玉珮踏
J28nB202_p0139c29║雲行，殷勤接入碧紗洞，通了仙情合世情。及返兒孫
J28nB202_p0139c30║已七代，茫茫誰復辨精彩？繼訪靈蹤不可尋，山桃水
J28nB202_p0140a01║影空相對。此事希奇今古傳，台僊夙契亦欣然，輸錢
J28nB202_p0140a02║付與丹青手，描繪收歸半幅箋。劍笠隨身何處去？呂
J28nB202_p0140a03║翁直指勿疑慮，松間月色夜濤寒，步步分明該本據。
J28nB202_p0140a04║該本據，絕躋攀，桃源未必在深山，但得塵心長止息，
J28nB202_p0140a05║透穿仙佛萬重關。
J28nB202_p0140a06║石馬歌
J28nB202_p0140a07║石馬雕鞍橫古路，往來騎玩人無數，白楊蕭瑟撼天
J28nB202_p0140a08║風，疑是奔騰嘶日暮。泉下茫茫去不回，功名富貴已
J28nB202_p0140a09║焉哉，可憐石馬空長在，辜負英魂泣夜臺。夜臺泣，何
J28nB202_p0140a10║似生前酌緩急？緩急生前非所宜，死後相思亦奚及。
J28nB202_p0140a11║君不見？銅雀淒涼荒草堆，狐狸鼾臥誰收拾？
J28nB202_p0140a12║破屋歌，次唯菴和尚韻。
J28nB202_p0140a13║無依道人無檢束，出頭占住一閒屋，雖然此屋破難
J28nB202_p0140a14║堪，六戶虛凝皆具足。春去秋來不記年，萬般取用信
J28nB202_p0140a15║前緣，惺惺長在屋中坐，饑即餐兮困即眠。阿呵呵，勿
J28nB202_p0140a16║露乖，天工豈肯亂差排？惟有矢心行正道，古今賢聖
J28nB202_p0140a17║是吾儕。
J28nB202_p0140a18║春雨歌
J28nB202_p0140a19║春雨淋兮春水深，柴如玉兮米如金，米如金兮沒處
J28nB202_p0140a20║尋，下民何咎兮上天何心？
J28nB202_p0140a21║辭
J28nB202_p0140a22║和陶淵明歸去來辭
J28nB202_p0140a23║歸去來兮，此日回頭，得所歸長，翛然以自適，轉覺夢
J28nB202_p0140a24║而奚悲，信先聖之不遠，知往祖之堪追，識生死其如
J28nB202_p0140a25║幻，歎世路以多非，謝名場之跼蹐，登萬仞而振衣，窮
J28nB202_p0140a26║幽玄以淨盡，歷坐對於隱微，寂寂空庭，雞犬飛奔，有
J28nB202_p0140a27║客至止，扣我柴門，芳儀莫即，雅韻攸存。明日在天，斜
J28nB202_p0140a28║照盈樽，望江山之麗，眼眺松竹以怡顏，捲湘簾而縱
J28nB202_p0140a29║步，觸處遇而皆安。提衲僧之巴鼻，撥向上之機關，或
J28nB202_p0140a30║拾葉以留題，或倦枕以昂觀，興方來而弗禁。似久出
J28nB202_p0140b01║之轅還愛纖塵之莫染，樂吾樂以盤桓。歸去來兮，願
J28nB202_p0140b02║竟此為佳游，非天工之可就，殫人力而難求，勿慕浮
J28nB202_p0140b03║雲之喜，勿懷饑渴之憂，煮藜羹以度歲，洵有待乎良
J28nB202_p0140b04║儔？勞生役役猶不繫，舟情未忘於朝市，其胡能老林
J28nB202_p0140b05║丘？俄炙手而張雀，看逐浪以隨流，幾蓋棺而瞑逝，埋
J28nB202_p0140b06║黃土以暫休已矣乎？曰歸曰歸正其時，去矣兔烏不
J28nB202_p0140b07║可留，茫茫遊子擬安之，魚以水為命，人以家為期，鋤
J28nB202_p0140b08║四山之榛棘，護靈苗以溉耔，覿面來而非物，信口道
J28nB202_p0140b09║而非詩，明明了了無餘事，除夕到也復奚疑。
J28nB202_p0140b10║甲申夏，國難，遂庵感而歸耕，賦歸去來辭贈之。
J28nB202_p0140b11║歸去來兮，遂庵居士得所歸，憫飄搖之世，故懷禾黍
J28nB202_p0140b12║以興悲，竭精誠而莫展，幸前哲其可追，修敝廬於僻
J28nB202_p0140b13║壤，杜是是而非非，腴田家之風味，效新沐以更衣，聽
J28nB202_p0140b14║天緣而自適，無蹈患及防微。春雨淋漓，水碧長奔，一
J28nB202_p0140b15║犁一笠，荷出衡門，牧兒踵後，老牯具存，有飯在簋，有
J28nB202_p0140b16║酒在樽，隨飽腹以寄，傲掀虯髯以壯顏，歌南山而拊
J28nB202_p0140b17║缶，信行樂之足，安思插鍬之慧？寂與己事而相關，任
J28nB202_p0140b18║居諸其變遷，嘗默坐以深觀，夏耐溽而芸蕪，秋披霞
J28nB202_p0140b19║而刈還，賽勾龍以畢歲，覯婦子之桓桓。歸去來兮，願
J28nB202_p0140b20║終身乎？此游徐稚曾自耕而食，王通亦不仕而求，皆
J28nB202_p0140b21║知幾之遠見，故得意而忘憂，賴斯門之可入，盍託告
J28nB202_p0140b22║夫朋儔？人情巇嶮，如浪壓舟，昔日瓊宮玉殿，今朝野
J28nB202_p0140b23║樹雲丘，誰抱慚而識愧？力砥柱於中流，但迷蒙而弗
J28nB202_p0140b24║返，借聲勢以閒休已矣乎？吾吐斯言，匪其時見者聞
J28nB202_p0140b25║者悉厭留，惟有遂庵獨得之，務農以為業，不忮以為
J28nB202_p0140b26║期，培祖翁之片地，趁良辰而壅耔，明钁頭之的旨，敲
J28nB202_p0140b27║月下之清詩，葛巾鶴氅翩然也，羲皇以上復奚疑。
J28nB202_p0140b28║予自癸酉離鄉，迄今二十餘載矣。先人馬鬣伯
J28nB202_p0140b29║仲鴒歌，每念及之，殊為惋惻，況值萬姓流離，風
J28nB202_p0140b30║景不可復問乎？因託父老招言而賦歸去來辭
J28nB202_p0140c01║以答其意。
J28nB202_p0140c02║歸去來兮，霞漳父老招我歸，遺萬金之尺，素言婉切
J28nB202_p0140c03║而含悲，歎荊花之非舊，責二親之不追，問世間與世
J28nB202_p0140c04║出果，孰是而孰非？汝方袍以受供，人無食亦無衣，胡
J28nB202_p0140c05║忍心而背義，不念昔之艱微？群變紛紛，朝住夕奔，拋
J28nB202_p0140c06║妻上路，推幼出門，廩箱掠盡，屋宇灰存，胸多鬱結，飲
J28nB202_p0140c07║少歡樽，泉聲苦而亂耳，樹色慘以羞顏，閱數行之遠
J28nB202_p0140c08║寄，思坐臥而奚安，敦天倫於孝友，實道誼所攸關，病
J28nB202_p0140c09║懨懨其未已，假書籍以清觀，輪歲祀於五指，過三七
J28nB202_p0140c10║而不還，鬢垂霜而莫保，敢恃質以寬桓。歸去來兮，願
J28nB202_p0140c11║束裝乎？此游馬祖曾返漢州去，予豈異是而弗求？雖
J28nB202_p0140c12║津途之險阻，兼兵革之殷憂，但矢堅以前進，毋慮患
J28nB202_p0140c13║於寡儔，僊關有馬，劍水有舟，登東羅之梵閣，蹈印石
J28nB202_p0140c14║之荒丘，望梁峰之倒影，汲龍井之甘流，掃先塋以植
J28nB202_p0140c15║木，友于篤而心休已矣乎。汝招我歸，斯其時，故鄉不
J28nB202_p0140c16║可以久留，越地吳天任適之，修身為寶，立本為期，各
J28nB202_p0140c17║隨報緣之定分，常懷善果，以勤耔力，咨參而證悟，聽
J28nB202_p0140c18║記莂之新詩，世、出世間如了了，方袍受供復奚疑。
J28nB202_p0140c19║（海鹽縣比丘尼超巖、蕭山縣比丘尼超順捐貲
J28nB202_p0140c20║助刻，祈壽基永四，智慧常明者。）
J28nB202_p0140c21║百癡禪師語錄卷第二十六終