J28nB202_p0147b01║百癡禪師語錄卷第二十八
J28nB202_p0147b02║嗣法門人超宣等編
J28nB202_p0147b03║佛事
J28nB202_p0147b04║戊寅冬，師在金粟，為西堂挂板拈楗，云：「佛祖眼睛，衲
J28nB202_p0147b05║僧鼻孔，這裏分明薦得，便已八穴七穿；其或未然，元
J28nB202_p0147b06║上座符到奉行，代新此令去也。」乃鳴楗，云：「霹靂一聲
J28nB202_p0147b07║催電急，獰龍猛虎任翻身。」
J28nB202_p0147b08║蓮峰，挂鐘板。「古人事弗獲已，建立芳規，以此為叢林
J28nB202_p0147b09║號令，蓮峰有條攀條，依而行之。雖然如是，喚作鐘板
J28nB202_p0147b10║則觸，不喚作鐘板則背，畢竟喚作甚麼？」遂擊云：「向這
J28nB202_p0147b11║裏聽取。」
J28nB202_p0147b12║百山，挂鐘板。「祖師門下，令不虛行，敲骨取髓，截鐵斬
J28nB202_p0147b13║釘，任是哪吒忿怒，到此亦須肅清。且道：以何為驗？」擊
J28nB202_p0147b14║一擊，云：「多少分明。」
J28nB202_p0147b15║太平，挂鐘板。「聲前一句絕淆訛，未舉先諳己較多，若
J28nB202_p0147b16║向輪槌動處覓，無毛鷂子過新羅。雖然，把柄在山僧
J28nB202_p0147b17║手中，今日卻少不得。」
J28nB202_p0147b18║明發，挂鐘板。「權衡佛祖，號令人天，只此一著，今古如
J28nB202_p0147b19║然，塞卻耳根齊聽取，從教萬里息狼煙。」
J28nB202_p0147b20║開鐘板。「鐵額銅頭來不窮，山山跳躍起腥風，欲知正
J28nB202_p0147b21║令全提處。」鳴楗，云：「盡在於今一擊中。」
J28nB202_p0147b22║為彌勒開光。「街頭拖布袋，太煞勞攘。逢人乞一文，希
J28nB202_p0147b23║圖小利。何似這裏當門踞坐，等箇人來，令此常住富
J28nB202_p0147b24║饒，亦覺榮前耀後？所以道：汝也恁麼樣，我也恁麼樣，
J28nB202_p0147b25║本有光明各自知，灼然不在筆尖上。然雖如是，事因
J28nB202_p0147b26║叮囑起。」遂舉筆點之。
J28nB202_p0147b27║為福如封關。「矢志修行佛祖關，不妨開已復閉。休心
J28nB202_p0147b28║息，念死生事，要期絕後再甦。適當三月暮春之時，正
J28nB202_p0147b29║是千差坐斷之候，蒲團靜倚，那管堤畔落華紅，古鏡
J28nB202_p0147b30║重磨？隨他階前痕蘚綠，直教綿綿密密，人天窺覷無
J28nB202_p0147c01║門，便乃卓卓巍巍，立地轉身有路，且即今為汝封鎖
J28nB202_p0147c02║一句如何道？叮嚀莫昧關中主，任運縱橫樂自由。」
J28nB202_p0147c03║啟關。「三載活埋，腳跟分明點地；今朝放出，鼻孔仍舊
J28nB202_p0147c04║遼天。西來意不用別尋，桃花竹外夾春水；向上關無
J28nB202_p0147c05║勞舉似，鼓角城頭雜夜鐘。政當此際，試問福如上座：
J28nB202_p0147c06║還解與山僧相見也無？踢脫臼窠忘管帶，堂堂古路
J28nB202_p0147c07║任君行。」
J28nB202_p0147c08║為操舟志一火。「青楊岸，白蘋汀，一隻孤舟任汝撐，撐
J28nB202_p0147c09║到計窮與力盡，煙蓑雨笠露雙睛。且如何是雙睛？」呈
J28nB202_p0147c10║炬云：「還見麼？從此翻身去，風光遍界騰。」
J28nB202_p0147c11║本月火。以火炬打圓相，云：「天上月，水中月，看看何似
J28nB202_p0147c12║這時節？清光爍破點雲無。試問：本禪徹未徹？若也徹，
J28nB202_p0147c13║此去逢人，有口莫說。」
J28nB202_p0147c14║超燈入塔。呈骨，云：「人從杭州來，卻往天台去，畢竟明
J28nB202_p0147c15║什麼宗旨？於斯薦得，可謂千燈朗耀無遮護，雲月溪
J28nB202_p0147c16║山任去留。然雖如是，也不得屈抑他。何故？為伊有箇
J28nB202_p0147c17║藏身處在。且如何是伊藏身處？」遂送入，云：「秪這是。」
J28nB202_p0147c18║楊州僧火。「生來著褲思悠悠，死去拋衣不暫留，一道
J28nB202_p0147c19║紅光懸腦後，任從騎鶴上楊州。」
J28nB202_p0147c20║輝禪人火。「風搖翠竹，雨灑幽岑，箇事呈露，輝古耀今。
J28nB202_p0147c21║與麼去，莫沉吟，烈燄光中力用深，堪笑到家人不識，
J28nB202_p0147c22║灰飛火滅亂搜尋。」
J28nB202_p0147c23║心蓮禪人起龕。「秪是舊時行履處，何須坐地暗思惟？
J28nB202_p0147c24║杖頭為作指南轍，且趁輕風信步歸。」遂拽杖引之。
J28nB202_p0147c25║舉火。「不是心，不是佛，不是物，是箇甚麼？灼然與麼會
J28nB202_p0147c26║去，便見五蘊山頭涅槃路，四方八面絕遮欄，紅蓮花
J28nB202_p0147c27║向火中發，爍爍神光射斗寒。畢竟還有證據也無？」攛
J28nB202_p0147c28║炬，云；「看。」
J28nB202_p0147c29║慧園頭火。「金鋤在手，大地任掀翻；木杓隨身，青黃悉
J28nB202_p0147c30║普潤。此是汝園頭分上事，為什麼問著『鎮州蘿蔔幾
J28nB202_p0148a01║斤重』，卻又茫然不知？」良久，云：「直饒知行到水窮煙起
J28nB202_p0148a02║處，也須照顧兩莖眉。」
J28nB202_p0148a03║指月入塔。捧骨，云：「汝解指月，我解捧月，沒興相逢，輝
J28nB202_p0148a04║光漏泄。欲得不漏泄處麼？放下深藏請自看，從教萬
J28nB202_p0148a05║古黑漫漫。」
J28nB202_p0148a06║山陰二際火。「不拘前後際，透出死生關，借問今何在？
J28nB202_p0148a07║吳溪與越山。且道：吳溪越山有什麼好聻？歲歲春風
J28nB202_p0148a08║醉碧桃，鷓鴣啼入深林裏。雖然。」擲下炬，云：「我還要照
J28nB202_p0148a09║汝面皮厚多少。」
J28nB202_p0148a10║林叟入塔。「白石為床，黃金為奧，深固幽遠，無人能到。
J28nB202_p0148a11║而今到也，合作麼生？當軒默唱胡笳調，翠竹松風滿
J28nB202_p0148a12║院涼。」
J28nB202_p0148a13║了心、勤舊火。呈炬，云：「若道這箇是心則不能了，若道
J28nB202_p0148a14║這箇非心亦不能了，離卻是非兩途，別有透脫一路。
J28nB202_p0148a15║秋風清，秋月皎，夢眼大開天色曉，空心赤腳唱歌歸，
J28nB202_p0148a16║岸上行人已不少。」遂攛下火炬。
J28nB202_p0148a17║慧然入塔。「欲得入處須明箇出處，已明出處須得箇
J28nB202_p0148a18║入處，雖然出入不同，要且各有本據。紅蓼夾岸兮白
J28nB202_p0148a19║鳥銜來，石塔凌空兮亂雲飛去，自家受用自家知，一
J28nB202_p0148a20║任傍人冷眼覷。」
J28nB202_p0148a21║收飯僧火。「終日途路波吒，今朝放身倒臥，匾擔折卻
J28nB202_p0148a22║兩頭，方知飯是米做。到這裏，還免得山僧煆煉也無？」
J28nB202_p0148a23║擊炬，云：「頂門敲著燄離離，休覓江西馬簸箕。」（江西人。）
J28nB202_p0148a24║谷梅入塔。「浙水閩山，時行時止，究竟安身，不如這裏。
J28nB202_p0148a25║無縫塔掣開，荊棘林爬起，突出寒梅玉一枝，谷風習
J28nB202_p0148a26║習何窮已？」
J28nB202_p0148a27║明空火。「明空！明空！擬學屠龍，逗到此際，技竭力窮，吾
J28nB202_p0148a28║今直示汝，端的要火攻，吹毛劍上起腥風，任從血噴
J28nB202_p0148a29║梵天紅。」（此僧嘔血而逝。）
J28nB202_p0148a30║進米頭火。「盡力踏，踏不著；盡力篩，篩不出。明知不是
J28nB202_p0148b01║米中蟲，且道：畢竟是何物？山僧此者助汝末後一段
J28nB202_p0148b02║光明去也。」呈炬，云：「還委悉麼？爍破面門憑這箇，隨方
J28nB202_p0148b03║進步莫遲遲。」
J28nB202_p0148b04║舟中為尼元吉起龕。「一葉扁舟泛碧溪，乘風來到小
J28nB202_p0148b05║園西，岸頭接手人皆見，古路依依望不迷。」以拄杖擊
J28nB202_p0148b06║龕三下，云：「隨我來，隨我來。」
J28nB202_p0148b07║舉火。「冰凌上走馬，火燄裏翻身，當年尼無著慣用此
J28nB202_p0148b08║等手段，是汝今日還會得麼？若弗然者，看山僧轉大
J28nB202_p0148b09║法輪去也。」
J28nB202_p0148b10║入塔。「不須彈指，八字打開，堂堂無礙，請汝入來。目斷
J28nB202_p0148b11║千差路，風高七寶臺，露柱燈籠齊喝采，撞破虛空笑
J28nB202_p0148b12║滿腮。」
J28nB202_p0148b13║缽羅入塔。「層落落，影團團，無縫塔樣，見亦何難？為什
J28nB202_p0148b14║麼？雪竇老人道：『澄潭不許蒼龍蟠。』山僧今日通一線，
J28nB202_p0148b15║請汝仔細裏頭看。看，看，缽羅華搭玉欄干，清光在處
J28nB202_p0148b16║逼人寒。」
J28nB202_p0148b17║用常入塔。「塔戶豁開，無遮無壅，喚汝夢回，寒光影重。
J28nB202_p0148b18║疏籬香一枝，繡谷琴三弄，倚欄無語笑東風，闔國人
J28nB202_p0148b19║來傾不動。為甚如此？佛子住此地，即是佛受用。」
J28nB202_p0148b20║尼性良入塔。以拄杖指云：「秪這去處，非窄非寬，天風
J28nB202_p0148b21║浩浩，翠玉珊珊，我今令汝得入，直與千聖同觀。若同
J28nB202_p0148b22║觀，個個圓光腦後寒，誰云遍界髑髏乾？」
J28nB202_p0148b23║歲夜，為了然火。「爆竹連天響，夢回撒手歸，從茲無檢
J28nB202_p0148b24║束，觸處盡光輝。」呈炬，云：「光輝生也，了禪聻？」良久，擲下
J28nB202_p0148b25║云：「相見雖多識者稀。」
J28nB202_p0148b26║照慈入塔。「不愛春風花柳鮮，歸來別創一壺天，無根
J28nB202_p0148b27║樹下吟吟笑，買月賒雲那論錢？大眾！此是照慈尼今
J28nB202_p0148b28║日受用處，莫有識得者麼？」遂送入。
J28nB202_p0148b29║鑑虛入塔。「三界無安，猶如火宅，惟此一門，可以自適。
J28nB202_p0148b30║雖然，綿密弗通風，古往今來絕間隔。絕間隔，光奕奕。」
J28nB202_p0148c01║放下靈骨，云：「不妨常在於其中，洞鑑虛空雙眼碧。」
J28nB202_p0148c02║亡僧火。「自惺自諾主人翁，南北東西路路通，一副皮
J28nB202_p0148c03║囊無著處，殷勤付與丙丁公。」
J28nB202_p0148c04║尼入塔。「擺壞黃金索，倒騎老牸牛，無生國裏去，露尾
J28nB202_p0148c05║復昂頭。休，休，何似橫眠芳草地？不令人見轉風流。」
J28nB202_p0148c06║無生火。「言下合無生，同於法界性，若能如是解，通達
J28nB202_p0148c07║事理竟。無生禪人還能如是解也無？」以火炬指云：「面
J28nB202_p0148c08║前一陣紅光起，腳底騰騰任去來。」
J28nB202_p0148c09║尼普德等入塔。「生同居，死共塔，本有威光，明來暗合，
J28nB202_p0148c10║白雲冉冉兮千重，綠樹依依兮百匝，演出無腔曲調
J28nB202_p0148c11║新，十方世界任騰踏。然雖如是，還識最初入門一路
J28nB202_p0148c12║麼？」放下靈骨，云：「恰。」
J28nB202_p0148c13║亡僧火。「白葦蕭蕭滿目秋，故鄉歸去有何求？死柴觸
J28nB202_p0148c14║著渾身燄，一道寒光射斗牛。」
J28nB202_p0148c15║道機火。「諸佛妙道堂堂浩浩，歷祖玄機峭峭巍巍，惟
J28nB202_p0148c16║許當人默契，方與他覿體不違。諸佛道且止，如何是
J28nB202_p0148c17║歷祖機？」遂攛炬，云：「我喚作火，汝不得喚作火。」
J28nB202_p0148c18║四眾入塔。「女是女，男是男，清風衣裏裹明月。杖頭擔，
J28nB202_p0148c19║返本歸元總一體，那分緇素與二三？政當此時，普同
J28nB202_p0148c20║受用一句如何道？千差路坐斷，處處見瞿曇。」
J28nB202_p0148c21║長沙雪幻火。「不憶長沙春草肥，卻來這裏坐漁磯，而
J28nB202_p0148c22║今要會轉身句，看取紅爐片雪飛。」
J28nB202_p0148c23║直牲火。「一回入草去，驀鼻拽將來，忽地鉤繩脫，呵呵
J28nB202_p0148c24║笑滿腮。政當此際，直饒道箇人牛俱忘底消息，也未
J28nB202_p0148c25║免末後火鞭劈面催。」
J28nB202_p0148c26║休徹、達真化士入塔。「赤手扶砂盆，艱辛弗避；全身荷
J28nB202_p0148c27║大眾，誘掖多方。此是汝二人尋常分上事，而今化緣
J28nB202_p0148c28║既畢，驀爾歸真，烈燄焚軀，斬新光彩。移身換步則且
J28nB202_p0148c29║止，窣堵安藏是若何？分明一對黃金骨，不必栴檀取
J28nB202_p0148c30║次雕。」
J28nB202_p0149a01║正宗禪德入塔。「煙霞生背面，星月繞簷楹，無縫塔樣
J28nB202_p0149a02║古人已分明向汝道破了也。雖然如是，亦須親到一
J28nB202_p0149a03║回始得。且親到後作麼生？竟日不知塵世事，長年占
J28nB202_p0149a04║斷白雲鄉。」
J28nB202_p0149a05║南翔祛非師入塔。「拈起金鎚，擊開寶藏，突闖南翔，依
J28nB202_p0149a06║模畫樣，末後一機令人惆悵，歸去來兮白鷗灘上。且
J28nB202_p0149a07║入塔底句如何指陳？通身在裏許，通身不在裏許。」
J28nB202_p0149a08║德水火。呈炬，云：「汝號德水，此名智火，火水並行，無可
J28nB202_p0149a09║不可。燒斷生死根，浸爛愚迷鎖，白雲飛盡海天寬，露
J28nB202_p0149a10║出珊瑚紅朵朵。」
J28nB202_p0149a11║自能火。「自能！自能！生緣福清，日間不肯去，直待夜中
J28nB202_p0149a12║行，雖一鉤秋月淡如水，看來何似這把火立地分明？」
J28nB202_p0149a13║遂攛炬，云：「還見麼？」
J28nB202_p0149a14║鑑明、自能入塔。呈左手骨，云：「這箇是秀水鑑明。」呈右
J28nB202_p0149a15║手骨，云：「這箇是福清自能。鄉音雖似不同調，畢竟時
J28nB202_p0149a16║來共路行。且行到這裏又作麼生？木落秋空山色瘦，
J28nB202_p0149a17║倚欄回顧塔稜層。」遂送入，云：「各須記取。」
J28nB202_p0149a18║舟中為從心師起龕。「不住中流，不居兩岸，獨露本容，
J28nB202_p0149a19║人天共讚。然雖如此，猶未是到家極則處。要識到家
J28nB202_p0149a20║極則處麼？再進幾步始得。」拽拄杖引之。
J28nB202_p0149a21║舉火。「多年皮袋，橫拖豎搭未能忘。一道靈光，暗室迷
J28nB202_p0149a22║途俱爍破。自非具大力量底人向撒手臨行之際直
J28nB202_p0149a23║下踏翻，終不能自由自在。從公！從公！還得自由自在
J28nB202_p0149a24║也無？」攛炬，云：「毫端觸著如雷吼，剎土悠悠任所之。」
J28nB202_p0149a25║入塔。「此一片無陰陽地，多少人在這裏貴買賤賣？雖
J28nB202_p0149a26║然契券甚分明，中心樹子猶屬我。」拈拄杖，卓云：「看看：
J28nB202_p0149a27║今日八字打開，盡情付與去也，珍重全身放下時，耀
J28nB202_p0149a28║後光前永弗變。」
J28nB202_p0149a29║尼至善火。「全機不露頂，真相非女男，識得箇中主，相
J28nB202_p0149a30║隨好住庵。且末後一句又如何道？脫體無依活卓卓，
J28nB202_p0149b01║火光起處現優曇。」
J28nB202_p0149b02║眾僧入塔。「祖師意，如來禪，兩層塔上，六角亭前，不會，
J28nB202_p0149b03║嚴風凍雪；會也，白日青天。會與不會拈向一邊，倚墻
J28nB202_p0149b04║靠壁成群隊，得安眠處且安眠。」遂提靈骨，送入，云：「各
J28nB202_p0149b05║歸本位著。」
J28nB202_p0149b06║行鎧入塔。「一句彌陀課百萬，算來心口總徒勞，而今
J28nB202_p0149b07║拋向乾坤外，贏得團圞塔影高。山僧與麼道，是肯諾
J28nB202_p0149b08║語？點罰語？請向這裏商量看。」
J28nB202_p0149b09║廣接火。「蹈水不能溺，履火不能燒，衲僧家尋常本分
J28nB202_p0149b10║是，汝今日為什麼卻向水中死？還知麼？雙手撥開生
J28nB202_p0149b11║死路，得隨流處且隨流。」
J28nB202_p0149b12║入塔。「箇中無異路，四面不通風，此境誰人到？令予嘆
J28nB202_p0149b13║莫窮。寰宗上座！今日既到這裏也，合作麼生？閉門那
J28nB202_p0149b14║管天長夜？自有靈光爍杖藜。」
J28nB202_p0149b15║寧波達信火。「父母生來達一信，拆開著著是封皮，今
J28nB202_p0149b16║朝索性都焚卻，去問明州老古錐。莫是還汝本地風
J28nB202_p0149b17║光麼？咄！咄！且莫錯認。」
J28nB202_p0149b18║園花火頭火。「往日汝燒柴，今日柴燒汝，須知汝與柴，
J28nB202_p0149b19║自倒還自起。一道祥光匝地飄，突露面前好看取，解
J28nB202_p0149b20║看取，棲身不在園花裏。」
J28nB202_p0149b21║化棺。「世尊化火爇金棺，普化沿街乞直裰，二大老漢
J28nB202_p0149b22║惑亂天下人無了時，簡點將來，好與三十痛棒。含有
J28nB202_p0149b23║上座逝世兩年，雖未敢與彼爭衡，要且髑髏上生光、
J28nB202_p0149b24║棺木裏瞠眼總不見得。且如何是眼光？」呈火炬，云：「委
J28nB202_p0149b25║悉麼？靈明洞燭三千界，處處風流現本人。」
J28nB202_p0149b26║入塔。「汝與他共住，他是汝同鄉，斬新一句子，聚首好
J28nB202_p0149b27║商量。山蒼蒼，水泱泱，檻外金雞唱，庭前竹戶涼，通身
J28nB202_p0149b28║慶快渾無比，不用尋思蹈上方。」遂送入，云：「汝其知之
J28nB202_p0149b29║永勿忘。」
J28nB202_p0149b30║吳慎齋入塔。「剷彩韜光不等閒，洞中春色異人間，想
J28nB202_p0149c01║伊自有安身訣，坐斷千山與萬山，山僧先為通箇入
J28nB202_p0149c02║路去也。」遂捧靈骨送入。
J28nB202_p0149c03║聖林入塔。「離黃浦渡，入聖賢林，超聞越見，亙古亙今。
J28nB202_p0149c04║且如何是亙古亙今底句？白雲連，塔影空，翠鎖庭陰，
J28nB202_p0149c05║瑞雲入塔。雲出山中去，依舊山中住，去住雖無常，頭
J28nB202_p0149c06║頭合本據。有本據，若為慮，春風笑盡桃李花，垂楊三
J28nB202_p0149c07║月亂飛絮。」
J28nB202_p0149c08║為蓮如禪師掩龕。舉起拄杖，云：「尋常覓這箇不得入
J28nB202_p0149c09║手，忽地入手，究竟不曾用著天之報，施善人何其嗇
J28nB202_p0149c10║歟？雖然，此方緣盡，他方顯化；此界身歿，他界出現。大
J28nB202_p0149c11║善知識以形骸為逆旅，以死生為晝夜，世相縱然有
J28nB202_p0149c12║去來，本體分明不變動。「故我蓮如法弟和尚廓頂門
J28nB202_p0149c13║眼，懸肘後符，帶水拖泥，苦心為眾，一生功行著之叢
J28nB202_p0149c14║林，迨至末後全提，果爾十虛坐斷？政所謂：解脫門開
J28nB202_p0149c15║無掩蔽，人間天上任逍遙。是即是，切莫被旁觀者覷
J28nB202_p0149c16║破。且作麼生不為所覷破去？」遂掩龕，云：「淬得七星光
J28nB202_p0149c17║燦爛，等閒收向匣中藏。」
J28nB202_p0149c18║起龕。「要止便止，要起便起，本自現成，阿誰替汝？」
J28nB202_p0149c19║秉炬。「有響敲空，無聲擊木，拆二為三，喚五作六，曾受
J28nB202_p0149c20║我老人鎚鞴數番，所以解吐出珠璣十斛，今日移身
J28nB202_p0149c21║換步行，灼然合笑不合哭。諸人要會不合哭底意麼？
J28nB202_p0149c22║沒絃琴韻迥青霄，一朵紅蓮火裏浴。」
J28nB202_p0149c23║達信入塔。「烏藤七尺全提處，白骨一堆放下時，是信
J28nB202_p0149c24║吾今已達了，風前展閱任思惟。且畢竟思惟箇甚麼？」
J28nB202_p0149c25║喝一喝，便轉身。
J28nB202_p0149c26║宗朗入塔。「宗門事，甚奇特，朗如日星，凡聖莫測，唯許
J28nB202_p0149c27║俊俏禪流一踏踏翻，到臨末稍頭自然省力。且正當
J28nB202_p0149c28║恁麼時如何？不須他處覓家山，只此便是安樂國。」
J28nB202_p0149c29║定生火。「昨日不定今日定，昨日不生今日生，趁此火
J28nB202_p0149c30║光三昧走，魔宮佛土任翻騰。且發腳在什麼處？」以火
J28nB202_p0150a01║炬擊，云：「只在這裏。」（此僧素患風魔。）
J28nB202_p0150a02║為煥也文掩龕。「十方剎土，要汝腳下親行。一道靈明，
J28nB202_p0150a03║阿誰掩覆得住？拈來靜裸裸，舉起峭巍巍，綿密悉包
J28nB202_p0150a04║容，渾淪自成現。於斯時也，靜以善應，風行水上之文；
J28nB202_p0150a05║感而必通，月映軒前之竹。未見者令伊見，未聞者令
J28nB202_p0150a06║伊聞，出格唯憑作者知，八字打開無不可。然雖如是，
J28nB202_p0150a07║事無一向，看看：山僧與汝出手去也。」遂掩云：「萬別千
J28nB202_p0150a08║差都坐斷，凡名聖號一齊收。」
J28nB202_p0150a09║為照源、定生、篾作等入塔。「曹源水，無定止，一波纔生，
J28nB202_p0150a10║千波競起，沒底籃兒盛將來，飲者如何直教死？是汝
J28nB202_p0150a11║諸人今日作麼生安置？照破髑髏藏處穩，大千沙界
J28nB202_p0150a12║等浮漚。」
J28nB202_p0150a13║卓先火。「佛法汝也有，只是舌頭短，今朝撒手行，更討
J28nB202_p0150a14║什麼碗？一枝烈炬足秋風，莫道生平志未滿。」良久，云：
J28nB202_p0150a15║「卓先！卓先！倘若再來，吾尚可遲汝。」
J28nB202_p0150a16║大圓寮主火。「病臥柴床一歲餘，稜稜骨立齒牙疏，而
J28nB202_p0150a17║今倩得金風便，歸去故鄉合自如。且那裏是伊故鄉？」
J28nB202_p0150a18║拋炬，云：「看取爐頭真火色，方知腳下有芙蕖。」
J28nB202_p0150a19║武昌純止火。「晴川歷歷漢陽樹，芳草萋萋鸚鵡洲，風
J28nB202_p0150a20║物撩人君莫羨，得休休處且休休。」良久，云：「休，休，一朵
J28nB202_p0150a21║曇華插汝頭。」遂攛炬。
J28nB202_p0150a22║人塔。「出無礙，入無礙，一顆明珠和月賽，渾身衣裓惹
J28nB202_p0150a23║天香，無在之中無不在，且畢竟在何處？咄！若道這裏，
J28nB202_p0150a24║便是未免賺殺一船人。」
J28nB202_p0150a25║二僧入塔。「恒如自恒如，超塵自超塵，今朝同到此，各
J28nB202_p0150a26║各露本真。無縫罅中拶開縫罅，沒藏身處直下藏身，
J28nB202_p0150a27║眉稜閃爍光千丈，射透威音那畔人。」
J28nB202_p0150a28║為長伊入塔，時直歲先安靈骨。師云：「直歲已為汝入
J28nB202_p0150a29║塔了也，教山僧來這裏作甚麼？然雖如是，也要互相
J28nB202_p0150a30║證明好。且證明後如何？磕著頭頭契本有，蓮花端的
J28nB202_p0150b01║臘中開。」
J28nB202_p0150b02║盲僧火。「終日扶墻摸壁行，翻身一踏契無生，雲山海
J28nB202_p0150b03║月藏何處？浩浩常光覿面呈。敢問諸人：還委悉麼？」良
J28nB202_p0150b04║久，云：「盡道渠儂看不見，誰知有眼更如盲？」
J28nB202_p0150b05║為鏡如監寺掩龕。「一片真誠，輔弼叢林年弗倦。半生
J28nB202_p0150b06║勤苦，周遊廛市境偏多。慧眼雖曰未圓，要且風光何
J28nB202_p0150b07║曾少欠？茲乃末後全提，坐斷千差底時節，是汝諸人
J28nB202_p0150b08║還識他落處也無？」卓拄杖，云：「不離當處常湛然，覓則
J28nB202_p0150b09║知君不可見。」
J28nB202_p0150b10║起龕。「疾如風，明似鏡，拶向前，無坎阱，雖則尋常出入
J28nB202_p0150b11║分明，也要山僧與汝打正。」遂引之而出。
J28nB202_p0150b12║舉火。「楊岐驢子三隻腳，百億山河都踏著，今朝趁出
J28nB202_p0150b13║贈君騎，火鞭頭上光閃爍。」豎起炬，云：「這箇是火鞭，那
J28nB202_p0150b14║箇是驢子，鏡監寺還會麼？急須薦取奔騰去，莫待驊
J28nB202_p0150b15║騮向後追。」
J28nB202_p0150b16║入塔。「知事為疏山造塔，風暖鳥聲碎。山僧為知事入
J28nB202_p0150b17║塔，日高華影重。論法固不相侔，窮理且無二致，政當
J28nB202_p0150b18║此際，畢竟如何是伊安身所在？」卓拄杖，云：「返照本來
J28nB202_p0150b19║塔一座，普天匝地愈崚嶒。」
J28nB202_p0150b20║無瑕火。「卞璧無瑕，光連四座，山僧未敢輕許，到此也
J28nB202_p0150b21║須試過。且作麼生試？」拋炬，云：「全憑一把乾柴火。」
J28nB202_p0150b22║一山入塔。「春日融和，春光明媚，撒手歸來，住安樂地。
J28nB202_p0150b23║安樂地既住也，則無解脫可欣，亦無生死可悸，妙用
J28nB202_p0150b24║全機不覆藏，一山卓落乾坤翠。」
J28nB202_p0150b25║雲虛入塔。「生如浮雲過太虛，死似一漚歸巨海，生死
J28nB202_p0150b26║雖然無了期，靈明歷劫不遷改。不遷改，且從這裏覓
J28nB202_p0150b27║安身，也勝人間別光彩。」
J28nB202_p0150b28║無波火。「波也無，討什麼水？水也無，討什麼波？無波無
J28nB202_p0150b29║水風濤起，陸地行舟曾奈何？」呈炬，云：「看看：水中火發
J28nB202_p0150b30║也，要會大洋海裏剔金燈，且待山僧先下手。」
J28nB202_p0150c01║鐵航藏主火。「東山一句缽羅娘，今日為君重舉揚，掇
J28nB202_p0150c02║轉好風航到岸，頭頭無礙是家鄉。雖然。」擊火炬，云：「切
J28nB202_p0150c03║不得忘卻這裏。」
J28nB202_p0150c04║到海塘，為自英火。「未到這裏，汝瞞我不得；既到這裏，
J28nB202_p0150c05║我瞞汝不得。且道：這裏是什麼所在？還知麼？浩浩潮
J28nB202_p0150c06║音迅海東，騰騰烈燄爍虛空，死骷髏上開生眼，優缽
J28nB202_p0150c07║華舒臘月紅。然雖如是，更須識有向上一路。」乃攛炬，
J28nB202_p0150c08║云：「去，去。」
J28nB202_p0150c09║到圖澤為宋瓊山大師入塔。「五百年前閑骨董，五百
J28nB202_p0150c10║年後沒處尋，忽地掀翻重示現，拈來節節是黃金。政
J28nB202_p0150c11║與麼時，素緇畢集，塔戶已開，萬井煙清宇宙寬，一溪
J28nB202_p0150c12║水繞龍蛇動。」呈靈骨，召眾，云：「還見瓊山大師麼？無縫
J28nB202_p0150c13║塔中常自在，歷磨今古愈光輝。」
J28nB202_p0150c14║敏樹藏主火。「以字不成，八字不是，註腳分明，賴汝會
J28nB202_p0150c15║去。火星爆動便翻身，左之右之合本據，何以見得？」攛
J28nB202_p0150c16║炬，云：「人道敏政，地道敏樹。」
J28nB202_p0150c17║湖廣瑞印火。「印水、印泥、印空，爭如一印印火？衝開勝
J28nB202_p0150c18║熱門頭，迸出奇花瑞果，隨他楚地與吳天，逆行順行
J28nB202_p0150c19║無不可。且憑箇甚麼便乃若是？」以火炬擊云：「劈面來
J28nB202_p0150c20║也，切忌竄躲。」
J28nB202_p0150c21║省如勤舊火。「秋風涼，秋夜長，未歸客，思故鄉。而今歸
J28nB202_p0150c22║也，故鄉在什麼處？向這裏委悉去，如如不動，省得多
J28nB202_p0150c23║少腳力翻笑。六十八年在世上，挈挈波波；一十五載
J28nB202_p0150c24║住叢林，孜孜懇懇。石火電光容易過，水流雲散總徒
J28nB202_p0150c25║勞，且正當此際，以何相贈？」遂舉炬打圓相，云：「團圞拓
J28nB202_p0150c26║出大圓鏡，照透珊瑚千萬枝，佛祖到來都不見，豁然
J28nB202_p0150c27║還汝自家知。」
J28nB202_p0150c28║馬門陸氏如松掩龕。「生從何來？死從何去？來去分明，
J28nB202_p0150c29║有本可據，花開花謝現全身，玉鳳夜棲無影樹。恭惟
J28nB202_p0150c30║某人尋常節儉治家，義方訓子，寬慈待下，和睦恤鄰，
J28nB202_p0151a01║事上井井可觀，理上頭頭不錯，更能皈崇三寶，嚴守
J28nB202_p0151a02║毘尼禮，演蓮經夙夜匪懈，此邦戚彥同稱為淑丈夫，
J28nB202_p0151a03║凡我緇流共目曰女居士，不謂金飆戰葉，陣雁驚寒，
J28nB202_p0151a04║幻軀忽厭於人間，鼻注垂胸而坐逝，腳跟穩實，隨處
J28nB202_p0151a05║自在自由，智鑑虛圓，灼然毋固毋必，既到這般田地，
J28nB202_p0151a06║說箇生來死去、解脫真如、聖號凡名、天宮佛國，總於
J28nB202_p0151a07║老孺人分中了弗相干涉也。然雖如是，還有箇帶不
J28nB202_p0151a08║去底，且作麼生覆藏好？」遂起身，掩龕，云：「綿綿密密不
J28nB202_p0151a09║通風，似隔銀山千萬重，唯許當前知有者，方堪於此
J28nB202_p0151a10║覓真蹤。」卓拄杖一下。
J28nB202_p0151a11║起龕。「故園雖好，不是久居，今日權宜，急須退步，一條
J28nB202_p0151a12║古道無紆曲，且傍秋光趁我行。」
J28nB202_p0151a13║掩壙。「富貴榮華何足恃？人生百歲渾如寄，南柯一夢
J28nB202_p0151a14║不歸來，受用全憑這片地。大眾！還識這片地麼？有者
J28nB202_p0151a15║道是長夜室，此屬世諦之談；有者道是金粟堆，亦係
J28nB202_p0151a16║一隅之見。殊不知，總是馬門老孺人耀古騰今，蔭庇
J28nB202_p0151a17║兒孫底大境界也。秖如茲者親朋互送，笙鼓齊鳴，全
J28nB202_p0151a18║身奉重一句作麼生道？」以土撒云：「圖川四面咸圍繞，
J28nB202_p0151a19║福澤悠深孰敢忘？」
J28nB202_p0151a20║為尼廣大、行修化柩。「泥牛耕破三更月，木馬嘶回萬
J28nB202_p0151a21║劫春，端的箇中無異路，要行須問熟諳人。」呈火炬，云：
J28nB202_p0151a22║「已故某某二上座，還諳箇中端的也未？尋常發廣大
J28nB202_p0151a23║心，作福修行，持戒念佛，到臨末稍頭自一一用得著。
J28nB202_p0151a24║既一一用得著，死髑髏上開眼睛，不妨輝天鑑地；臭
J28nB202_p0151a25║棺木裏回生氣，可以越色超聲。佛祖根源一串穿透
J28nB202_p0151a26║衲僧命脈，收攝無遺，且今朝烈燄闍維之辰，這一錠
J28nB202_p0151a27║墨、一錠珠，未審阿誰略價？」良久，擲下炬，云：「別寶饒他
J28nB202_p0151a28║闕齒胡，其餘相見不相識。」（舊有一錠墨、一錠珠之號。）
J28nB202_p0151a29║尼若木起棺。「鈍置多時汝也愁，篝燈草座冷颼颼，今
J28nB202_p0151a30║朝門裏出身矣，安樂邦中任去留。」卓拄杖引之。
J28nB202_p0151b01║舉火。「現比丘尼身，奮大丈夫志，叩單傳之正宗，撥心
J28nB202_p0151b02║地之迷翳，此是汝當年欲了未了底事，且底事作麼
J28nB202_p0151b03║生了？」豎起炬，云：「還見麼？烈焰堆頭高著眼，眉尖湧放
J28nB202_p0151b04║紫金光。」
J28nB202_p0151b05║為恒修掩柩。「矯若驚龍，翻如渴驥，這老漢筆端三昧
J28nB202_p0151b06║尋常，大有過人，逗到路轉峰迴，一總束之高閣。山僧
J28nB202_p0151b07║權將虛空為紙，寫箇無字封皮，更就此普化直裰，為
J28nB202_p0151b08║伊卷而藏之。所以道：休至休時正好休，不令人見轉
J28nB202_p0151b09║風流，燈籠拶入天台去，無限祥光起髑髏。」卓拄杖，云：
J28nB202_p0151b10║「收。」
J28nB202_p0151b11║淨念園頭火。「一钁生涯閒，田地力耕幾遍；半瓢活計
J28nB202_p0151b12║大，蘿蔔收出許多。能事已見有徵，轉身何愁無路？政
J28nB202_p0151b13║當此際，歸根得旨底意還委悉麼？」攛炬，云：「聖念凡情
J28nB202_p0151b14║都淨盡，紅光射透洛伽山。」
J28nB202_p0151b15║養蒙居士火。「盡世界是箇光明藏，盡虛空是箇解脫
J28nB202_p0151b16║門，無起滅可求，無生死可出。所以，汪大居士昔年全
J28nB202_p0151b17║體與麼來，如水中現流雲之影；今朝全體與麼去，似
J28nB202_p0151b18║沙上遺過鴈之痕。北縣南州不相罣礙，西乾東土迥
J28nB202_p0151b19║絕遮攔，且山僧到這裏如何為伊結斷？」擊炬，云：「會麼？
J28nB202_p0151b20║一星火迸雙眉燄，尢品蓮開六月香。」
J28nB202_p0151b21║銘
J28nB202_p0151b22║竹杖銘
J28nB202_p0151b23║叔旋顏公性不苟合，予聞之耳根熟矣，偶一日會
J28nB202_p0151b24║予金粟，以杖請銘，為之銘曰。
J28nB202_p0151b25║鳳為鄰，松為友，中虛外圓，節而不苟，是故，君子持之
J28nB202_p0151b26║可以永久。
J28nB202_p0151b27║衣銘
J28nB202_p0151b28║無戀爾新，無捐爾故，新故相形，逢天之怒。
J28nB202_p0151b29║履銘
J28nB202_p0151b30║堂堂大道，爾行爾證，舉止安詳，無入蹊徑。
J28nB202_p0151c01║方竹杖銘（祝夫人請）
J28nB202_p0151c02║直不自矜，方可為則，世世生生，全承他力。
J28nB202_p0151c03║藤杖銘（顧夫人請）
J28nB202_p0151c04║質美而堅，象古而圓，汝其藉此，於萬斯年。
J28nB202_p0151c05║石枕銘
J28nB202_p0151c06║蘿庵遠上人得石枕一，方形甚奇異，予借假寐，冷
J28nB202_p0151c07║然可愛，屬之銘曰。
J28nB202_p0151c08║山骨斲成，煙痕猶在，倚以快眠，冰涼十倍。蝶夢何戀？
J28nB202_p0151c09║仙遊不礙，汝其慎藏，毋令攧碎。
J28nB202_p0151c10║禪板銘
J28nB202_p0151c11║觸之又非，背之不得，萬象平吞，虛空逼塞。佛祖淵源，
J28nB202_p0151c12║人天軌則，歷劫相隨，只是這賊。
J28nB202_p0151c13║缽盂銘
J28nB202_p0151c14║隨緣無礙，應物有方，七佛儀式，迥絕遮藏，奉行信受，
J28nB202_p0151c15║久也勿忘。
J28nB202_p0151c16║如意銘
J28nB202_p0151c17║收放在我，全無諱忌，惟其已然，是名如意。
J28nB202_p0151c18║木瓢銘
J28nB202_p0151c19║文於外，虛爾中，隨方應物以運乎無窮。
J28nB202_p0151c20║古鏡銘
J28nB202_p0151c21║其質則古，光弗韜也。體正而圓成，塵不染一毫也。寂
J28nB202_p0151c22║照嘗存，皓魄之高也。是故，當軒鑑之，吾知夫萬像莫
J28nB202_p0151c23║能逃也。
J28nB202_p0151c24║端硯銘
J28nB202_p0151c25║美哉茲石，蒼乎其色，毛君之鄰，墨子之國，計壽以年，
J28nB202_p0151c26║端貞比德，是故為銘，寘於座側。
J28nB202_p0151c27║筆銘
J28nB202_p0151c28║傾河之辯，非子莫施；游龍之勢，非子莫宜。清無俗品，
J28nB202_p0151c29║綽有丰姿，吾今與子，日用不離。
J28nB202_p0151c30║經史銘
J28nB202_p0152a01║閱其書如見其人，見其人宛獲其心，好學以力行，雖
J28nB202_p0152a02║多而不厭也；了悟以參觀，知所證之無憾也。吾尤恐
J28nB202_p0152a03║夫侮文者弗以此為念也，故銘之僭也。
J28nB202_p0152a04║竹銘
J28nB202_p0152a05║予所居丈室各有竹，或千或百，翠色交加，坐賞其
J28nB202_p0152a06║間，神清思遠，以是知此君不可無也，銘曰。
J28nB202_p0152a07║直而不鉤，剛而有節，出而以時，用而各別，虛心之英，
J28nB202_p0152a08║特立之傑，余意靡窮，作如是說。
J28nB202_p0152a09║紙帳銘
J28nB202_p0152a10║不營布幔，不羨紫羅，秪此數幅，迥妙於他。絢兮霞條
J28nB202_p0152a11║倚岫，湛兮桂轂臨波，任卷舒其在我，隨歲月以長過。
J28nB202_p0152a12║阿呵呵，夫是之謂風流道叟，非世所能科者也。
J28nB202_p0152a13║室中銘
J28nB202_p0152a14║一室居中，澹然若水，戶牖玲瓏，呼之即唯，坐臥經行，
J28nB202_p0152a15║無人至止，除卻清風，皓月而已。
J28nB202_p0152a16║香爐銘
J28nB202_p0152a17║有口不說，有耳不聞，居而冷寂，體自超群，忽朝火爆，
J28nB202_p0152a18║香雲遍熏我銘，我則舉似諸君。
J28nB202_p0152a19║舟銘
J28nB202_p0152a20║濟川渡世，汝力居多，岸已到矣，招招奈何。
J28nB202_p0152a21║記
J28nB202_p0152a22║金山長慶寺記
J28nB202_p0152a23║杭之長慶者，故老傳為稜禪師發跡地也。禪師鹽官
J28nB202_p0152a24║孫氏子，未謁雪峰靈雲時先住此山，鄉人煮螺螄，斷
J28nB202_p0152a25║尾而食，師丐之，擲諸池中仍復活。池在寺西，不盈仞，
J28nB202_p0152a26║水洌而甘，至今有沒尾螺焉。主峰曰小金山，端重秀
J28nB202_p0152a27║麗，松竹參空，龍脈亦甚奇旺。由山門而入，過小橋，古
J28nB202_p0152a28║梅數株，與殿廡相聯絡。後有淘米嶺，前有長慶湖，皆
J28nB202_p0152a29║自禪師昉也。丙戌夏，予遊茲寺，雖鐘鼓依然在架，而
J28nB202_p0152a30║堂傾殿圮，苔蔓草深，已不堪極目矣。因以避兵之故，
J28nB202_p0152b01║秋半入院時木樨盛開，同諸子芟除瓦礫，筧水治蔬，
J28nB202_p0152b02║極喫力處即極適意處也。爾珍黃公為我言曰：「佛法
J28nB202_p0152b03║隆替，其在人乎？自稜師去後，數百餘年不聞正音，今
J28nB202_p0152b04║得和尚主席，使聾者聰、盲者矚，夢者醒、頑者化，山門
J28nB202_p0152b05║之光、一方之幸也。」吾懼來者昧其本因，請為記之，予
J28nB202_p0152b06║曰：「稜禪師坐破七蒲團，捲簾大悟。人人各具自性，亦
J28nB202_p0152b07║當發真歸元，同稜禪師之悟，方不辜山僧立記意也。」
J28nB202_p0152b08║若夫丐熟螺以復生，恐好事者為之烏足記信，然而
J28nB202_p0152b09║今人後人能因小信以求其大悟，則又不容不記也。
J28nB202_p0152b10║鷗灘夢記
J28nB202_p0152b11║予在金粟之四年，時當秋夜，月光如晝，登樓坐對康
J28nB202_p0152b12║橋上，嘖嘖有人吹短笛、唱山歌，恍別造一世界也。倦
J28nB202_p0152b13║而就寢，夢遊重城，見巨臺高可丈許，額曰：「屈屈院。」字
J28nB202_p0152b14║甚大，筆畫明亮，丐者居之，夢中忖云：「屈屈字義奇矣
J28nB202_p0152b15║哉，意貧窮無告之夫皆含愁負屈也。」復至芳園，花木
J28nB202_p0152b16║殷茂，主園者贈朱橘八九枚，為予囑曰：「汝收握之宜
J28nB202_p0152b17║仔細，不然參乎『吾道一以貫之』，曾子曰唯。」予夢中又
J28nB202_p0152b18║忖云：「此何說也？意下文有『子出』二字，欲予仔細收握
J28nB202_p0152b19║之，而莫令子出也？」寤而思惟，似是非是，蹉跎兩夏，不
J28nB202_p0152b20║覺憮然，曰：「予其離此山乎？屈屈者，二尸出也。二尸出，
J28nB202_p0152b21║應予出院也。蓮禪師與和監寺龕俱送外園闍維，非
J28nB202_p0152b22║二尸出歟？收握宜仔細，是明示予以住院仔細也。住
J28nB202_p0152b23║院仔細，可保八九年，不然，子出矣。秋八月退院，出山，
J28nB202_p0152b24║而始信前夢之不誣也。夫元叟夢徑山龍君持金匙
J28nB202_p0152b25║舉食，數凡十有八叟，後主席實十八春秋。即庵始登
J28nB202_p0152b26║雲居，夢伽藍神告以一粥緣之語，明晨參退，因二僧
J28nB202_p0152b27║鬥很，悉遭斥逐，此豈夢之無靈乎？大抵事之攸關於
J28nB202_p0152b28║身，與眾者有所感，感必後應，有所幾幾必先兆。予之
J28nB202_p0152b29║兆應已徵矣，謂為真夢也可、謂為非夢也可、謂為夢
J28nB202_p0152b30║中說夢也可、謂為無夢說夢也可，遂記之，以勉來茲。
J28nB202_p0152c01║松江壽生庵重裝韋馱緣起記
J28nB202_p0152c02║歲在疆圉，作噩之冬，聖制告圓，予乃謝事超果，歸隱
J28nB202_p0152c03║斜涇矣。臘月念有三日，忽因不測危風吹到茸城，杜
J28nB202_p0152c04║家灘畔壽生庵即所暫寓處也。庵距城里許，刱造未
J28nB202_p0152c05║久，有韋馱大士金甲銷磨，盔帶脫落，主人一門公書
J28nB202_p0152c06║半偈粘諸壁上，問其故，則曰：「此大士不知從何處來，
J28nB202_p0152c07║亦不知從何年始，偶於黃浦川中乘風漂沒，舟人朱
J28nB202_p0152c08║某者撈而得之，十八早送入小庵，今正第六朝也，占
J28nB202_p0152c09║卜甚靈，所祈應驗。」主人為我卜云：「浪靜波恬，永保貞
J28nB202_p0152c10║吉。」翌晚果然，予遂發意獨力裝修之，竊思患難憂危
J28nB202_p0152c11║弗宜，苟免散離聚合，本乎因緣，菩薩尚爾，況於人耶？
J28nB202_p0152c12║方大士之始成也，供之奉之，奚啻萬千，及其變也，飄
J28nB202_p0152c13║之蕩之，幾鄰焦釜，予遭逢茲變，殆猶是耳。然大士非
J28nB202_p0152c14║遭變不能到此庵而見予，予非遭變不能到此庵而
J28nB202_p0152c15║嚴飾，大士機會相符，患難相恤，似若相為助焉，迺議
J28nB202_p0152c16║者曰：「大士有靈，政當溺水時靈安在？吾師無過，政當
J28nB202_p0152c17║遭變時過何多？」此等權宜妙用秪可為有智者言，不
J28nB202_p0152c18║可為淺識者道也，於是乎作緣起以記之。
J28nB202_p0152c19║（海鹽縣比丘尼超良捐貲助刻，祈生
J28nB202_p0152c20║生世世菩提心不退，般若智長明者。）
J28nB202_p0152c21║百癡禪師語錄卷第二十八終