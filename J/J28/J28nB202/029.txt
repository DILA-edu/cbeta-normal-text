J28nB202_p0153a01║百癡禪師語錄卷第二十九
J28nB202_p0153a02║嗣法門人超宣等編
J28nB202_p0153a03║行實
J28nB202_p0153a04║眾請說行實，師云：「山僧自來不曾參歷諸方，無甚行
J28nB202_p0153a05║實可說，秪是與我本師相見，一二機緣人共知之，亦
J28nB202_p0153a06║無庸說也。」眾固請不已，師乃云：「據山僧生緣是福建
J28nB202_p0153a07║漳州漳浦縣蔡氏子，父從誠，字紫海，母鄭氏。幼習儒，
J28nB202_p0153a08║怙恃繼失，依次兄明吾居住。「年二十，功名不就，每思
J28nB202_p0153a09║世累拘牽，便有超然欲脫之意。「癸酉五月間，因事逃
J28nB202_p0153a10║出，憩同安邑，邸夜夢有人呼曰：『時至矣，速回去。』即晨
J28nB202_p0153a11║起身，未數里，雷雨大作，走向古廟躲避，遇真戒師同
J28nB202_p0153a12║念果翁亦來避雨，見其言行純篤，遂偕入長泰縣石
J28nB202_p0153a13║獅巖禮求薙髮。就今想之，此雨不是等閒，乃山僧出
J28nB202_p0153a14║世緣起也，設若頃刻蹉過，飄泊無休日矣。「居月餘，師
J28nB202_p0153a15║令詣泉州報親寺禮亙信關主，主具大眼目，一見甚
J28nB202_p0153a16║為珍賞，山僧於念誦作務之暇嘗披閱禪關策進，有
J28nB202_p0153a17║『萬法歸一，一歸何處』話亦覺默默地自忖自疑，然只
J28nB202_p0153a18║在語句上鑽研、意解裏卜度，即有傳本師開堂錄至
J28nB202_p0153a19║者言及棒喝接人，山僧尚未肯信。「甲戌春，主指往福
J28nB202_p0153a20║州黃檗參本師，時年二十四矣。進堂數日，問：『松陰連
J28nB202_p0153a21║古岫，鳥語徹飛泉，如何是山中境？』本師云：『這裏是黃
J28nB202_p0153a22║檗。』山僧云：『翠竹風敲簾不捲，任他龍象自縱橫，如何
J28nB202_p0153a23║是境中人？』本師打一棒，云：『會麼？』山僧云：『人境雙忘，安
J28nB202_p0153a24║身立命在什麼處？』本師連棒打出。「次日呈偈，本師閱
J28nB202_p0153a25║畢，豎拳，云：『向這裏道看。』山僧無語，本師復連棒打出，
J28nB202_p0153a26║自此把『一歸何處』底話頭置在一邊，單看這連棒打
J28nB202_p0153a27║出時畢竟是什麼意旨。踰兩月，越加猛銳，本師上堂，
J28nB202_p0153a28║山僧亦出眾致問；本師入堂，亦嘗舉話驗山僧。其零
J28nB202_p0153a29║碎機緣頗多，總於自己分上如隔靴搔癢也。「冬開爐，
J28nB202_p0153a30║隨眾入室，本師云：『動絃別曲，葉落知秋，汝作麼生會？』
J28nB202_p0153b01║山僧呈坐具。本師云：『是什麼時節作如此去就？』山僧
J28nB202_p0153b02║擬開口，本師連棒打出，歸堂躍然有省，直下如山崩
J28nB202_p0153b03║海裂，涌出一輪紅日相似。「乙亥春，解制，本師命掌書
J28nB202_p0153b04║記一日問：『庭前柏樹子意旨如何？』山僧豎指。本師云：
J28nB202_p0153b05║『離了此又作麼生？』山僧云：『和尚將謂別有在。』「亙信關
J28nB202_p0153b06║主出關，參本師，一日同侍，次本師問主云：『如何是佛？』
J28nB202_p0153b07║主抵對，本師復顧山僧，云：『汝作麼生道？』山僧云：『破米
J28nB202_p0153b08║篩。』本師頷之。「冬主為西堂，山僧入方丈為記錄侍者。
J28nB202_p0153b09║明年春，本師退院，山僧相隨，住建寧蓮峰及溫州法
J28nB202_p0153b10║通寺。一日，小參，豎拳，云：『只者箇，描也描不成、畫也畫
J28nB202_p0153b11║不就，汝等作麼生會？』眾呈偈，山僧亦書，進云：『分明這
J28nB202_p0153b12║箇畫描難，壁立千尋突眼看，不惜眉毛通一線，卻教
J28nB202_p0153b13║少室髑髏寒。』本師問：『如何是通一線？』山僧豎拳，本師
J28nB202_p0153b14║休去。「戊寅七月，本師受海鹽金粟請，立山僧期內領
J28nB202_p0153b15║西堂職。一日侍，次本師云：『寂然不動，感而遂通，汝作
J28nB202_p0153b16║麼生會？』山僧珍重便出。又一日，本師云：『如何是逆水
J28nB202_p0153b17║之波？』山僧進前作掀倒禪床勢，本師拈拄杖，山僧亦
J28nB202_p0153b18║出。又一日，本師云：『我看汝這幾時恰似傷弓之鳥，如
J28nB202_p0153b19║何是金翅鳥直取龍吞？』山僧亦進前作掀倒禪床勢
J28nB202_p0153b20║而出。「解制後，付拂回閩，即在蓮峰住靜，迨辛巳冬蒙
J28nB202_p0153b21║眾檀護敦請就院開堂，亦自量才力弗及，勉強一期
J28nB202_p0153b22║而已。誰知我本師婆心更熱到底，不容躲避，乃于臘
J28nB202_p0153b23║月中囑不昧，師齎書云：『汝既出頭擔箇擔子，日用行
J28nB202_p0153b24║持須是鄭重，亦要直操到底，不可比山僧在學地浪
J28nB202_p0153b25║費精神，未至老年先言告倦，源流一幅法衣、一頂付
J28nB202_p0153b26║汝，與後學表信。』云云。故山僧於壬午二月間又擔箇
J28nB202_p0153b27║擔子到寶峰百山，窮精極神，未敢歇手。「甲申春，到浙
J28nB202_p0153b28║江金粟省覲本師，舉為首座，秉拂。秋，海寧榜眼陳公
J28nB202_p0153b29║同諸紳衿請住皇崗太平寺。「乙酉夏，國變，仍歸金粟。
J28nB202_p0153b30║「丙戌秋，移入杭之長慶，蓋為避亂計也。「丁亥冬，本師
J28nB202_p0153c01║天童結制，招山僧再居金粟首座寮，秉拂。「戊子四月，
J28nB202_p0153c02║本師以金粟無主，不得兩頭照管，乃回山料理，而護
J28nB202_p0153c03║法紳衿鳴鐘集眾，卜之韋天得吉，遂請主金粟焉。閏
J28nB202_p0153c04║四月初八，入方丈數載，柴荒米貴，所有微貲悉充常
J28nB202_p0153c05║住。「癸巳秋，覲周居士率眾檀送藏經入山。次日，辭眾
J28nB202_p0153c06║退院，寓居梵勝。「甲午五月，住松江明發。「丁酉夏，赴超
J28nB202_p0153c07║果寺，請冬戒，期圓即回。「此半生行略大概也。諸上座！
J28nB202_p0153c08║光陰可惜，時不待人，各須努力，精勤認取轉身活路。
J28nB202_p0153c09║若以予為容易得而欲依樣畫葫蘆，非惟誤賺將來，
J28nB202_p0153c10║抑山僧罪過不知重多少矣。」
J28nB202_p0153c11║賦
J28nB202_p0153c12║狂風賦
J28nB202_p0153c13║丁酉六月十九日，天風大作，群木摧折，及晚稍息，
J28nB202_p0153c14║予登一覽樓上，四望寂寥，惻然有感，乃為賦曰。
J28nB202_p0153c15║維大塊之噫氣來，嫋嫋兮涼生車砲，雲兮忽起，天色
J28nB202_p0153c16║變而翳明，似奔濤之怒捲，若雷鼓之震驚，旋飛沙以
J28nB202_p0153c17║拔木，翻杜屋而茅傾，鳥叫號以失怙，魚亂穴其不寧
J28nB202_p0153c18║爾？乃封姨罷戰，水光浮面，草樹停酸，心怡目眴，陟一
J28nB202_p0153c19║覽之危樓，對鴛鴦之寶殿，窗四啟而寂寥，望九峰而
J28nB202_p0153c20║未見，因思風性險且凶，人性凶險與風同，風凶險而
J28nB202_p0153c21║易息，人凶險其難窮，隨情波以涌激，背慧日之煦融，
J28nB202_p0153c22║安得太和元象盎然在？萬物熙熙兮共坐春宮。
J28nB202_p0153c23║學道賦
J28nB202_p0153c24║大道淵然，極妙極玄，既離義路，那涉言詮？大道不二，
J28nB202_p0153c25║最簡最易，凡聖同元，惟▆乃至。譬猶良禾在畦必假
J28nB202_p0153c26║鋤犁，美玉藏璞必需剖鑿。匪剖鑿，無以獲希世之珍；
J28nB202_p0153c27║匪鋤犁，無以收盈車之穀。靈雲見桃花、太原聞畫角、
J28nB202_p0153c28║長慶坐破蒲團、盧公腰石自縛，皆志道以先驅而孜
J28nB202_p0153c29║孜乎力學，其視利養也輕如微塵，其尊知識也重如
J28nB202_p0153c30║所親，歎隙駒之疾邁，痛生死之沉淪，任百千艱阻而
J28nB202_p0154a01║不干其慮，歷造次顛沛而不撓其神，夫是之謂學道
J28nB202_p0154a02║也。故曰：「人患學之弗精，不患道之弗明。」苟學精而明
J28nB202_p0154a03║乎道，何佛祖之不可成？少不學道，有目而盲；壯不學
J28nB202_p0154a04║道，業識紛更；老不學道，抵死無能；富與貴而不學道，
J28nB202_p0154a05║墮陷火坑；貧與賤而不學道，牛馬縱橫。然則學可少
J28nB202_p0154a06║也哉？勉之勉之，為規為則，未有天生之釋迦、自然之
J28nB202_p0154a07║彌勒，幸毋曰今之人不及古之人，而暴棄浮游，喪身
J28nB202_p0154a08║於聲色貨利之城。
J28nB202_p0154a09║墓梅賦
J28nB202_p0154a10║黑帝司權，萬▆木凍，惟汝孤貞，喚回春夢，疏影橫斜，
J28nB202_p0154a11║暗香浮動，胡不徙倚于山之陽水之涘，鑒賞遊人而
J28nB202_p0154a12║乃點綴乎？殘碑下，荒草傍，比鄰翁仲，謂時弗可為耶？
J28nB202_p0154a13║曾見野樹欣欣而向榮，謂勢莫之，何耶？也有女蘿緣
J28nB202_p0154a14║高而簸弄。嗟！彼雪骨冰姿，隴頭客兮斷送，若其占百
J28nB202_p0154a15║華之魁，雖居冷寂而名愈馨，任鼎和之職者，舍汝而
J28nB202_p0154a16║復誰與用？
J28nB202_p0154a17║漁笛賦
J28nB202_p0154a18║天高雲淨，月冷江空，何處漁父？繫舟浦東。橫短玉兮
J28nB202_p0154a19║嗚咽，奏落梅兮驚鴻，添孤客之離恨，感故鄉之靄矇。
J28nB202_p0154a20║予乃起而問曰：「子其有情思耶？間斷續而寫怨，似秋
J28nB202_p0154a21║雨之滴疏桐。」彼囅然笑曰：「予惡乎情思哉？一蓑一笠，
J28nB202_p0154a22║我樂無窮，得魚酤酒，樂在其中，各隨心所觸發，夫奚
J28nB202_p0154a23║閞一笛之風。」遂鼓枻前去，茫茫兮不知其終。
J28nB202_p0154a24║雞鳴賦
J28nB202_p0154a25║物不得其平則鳴，雞亦有不平歟？胡乃昂頭鼓翅，喔
J28nB202_p0154a26║喔咿咿，警幽窗之睡夢際，風雨而弗辭意者。人而無
J28nB202_p0154a27║文，汝頂華冠以示麗；人而無勇，汝對勁敵以前驅；人
J28nB202_p0154a28║而無仁，汝見飲啄相呼喚；人而無信，汝能守夜自知
J28nB202_p0154a29║幾。是故，逖公聞而起舞、佛果聽而悟道、渻子養而德
J28nB202_p0154a30║全、處宗談而學到，合韻節之淒清、通妙義之閫奧。若
J28nB202_p0154b01║夫假聲脫難、繫火奔羌，斯皆狡詐之謀，取勝一時，又
J28nB202_p0154b02║何足關予之懷抱？
J28nB202_p0154b03║序
J28nB202_p0154b04║親恩必報序
J28nB202_p0154b05║寒雲四起，六花繚亂，捲簾凝睇，忽興罔極之思，油油
J28nB202_p0154b06║然不自遏也。大枯上人至，倒身三拜，出袖中手卷求
J28nB202_p0154b07║序，欲回故里以殯雙親，其殆先得我心，不約而同者
J28nB202_p0154b08║乎？予應之曰：「嗟嗟！子真痛念父母哉，離鄉十餘載未
J28nB202_p0154b09║能以抔土覆親骸，貧也，非罪也。偶爾言歸，不遠數千
J28nB202_p0154b10║里，仰藉於友朋檀度，情也，非貪也。麥舟助葬，古風猶
J28nB202_p0154b11║存，脫驂賻人先聖所重，寂寂此行，知必有以相信矣。」
J28nB202_p0154b12║枯東魯某氏于賦性剛直，不妄攀緣，蓋親近予有年
J28nB202_p0154b13║也，予嘉其孝行之誠，故疾呵凍硯泚筆而為之序。
J28nB202_p0154b14║壽王氏夫人六十序
J28nB202_p0154b15║有賢母而後有賢子，是賢子之實，非賢母弗成也；有
J28nB202_p0154b16║賢子而後有賢母，是賢母之名，由賢子益著也。然則
J28nB202_p0154b17║賢母世所甚難，而賢母之子又豈可少乎？姚江得魯
J28nB202_p0154b18║邵公為其母太夫人王氏六秩求文於予，予不知文，
J28nB202_p0154b19║亦不能文也。雖然，竊心慕焉，夫勤操秉志，機杼不忘，
J28nB202_p0154b20║太夫人所以修己也；儉約經營，井然有法，太夫人所
J28nB202_p0154b21║以治家也；下榻留賢，壺觴芬潔，太夫人所以享賓也；
J28nB202_p0154b22║義方訓重，勉爾攻書，太夫人所以教子也。至若親異
J28nB202_p0154b23║子婦，一體垂慈，太夫人恤眾之心無畦畛也；晨夕課
J28nB202_p0154b24║經，折華獻果，太夫人奉佛之念無少衰也；能以己意
J28nB202_p0154b25║發明內典，太夫人之智識通敏足嘉也；不以兩耳側
J28nB202_p0154b26║聆人過，太夫人之德量渾融可尚也。何況天資精巧，
J28nB202_p0154b27║理傭工而纖悉中程，手藝奇超，製膏羶而邇遐合轍？
J28nB202_p0154b28║閨中麟鳳耶？女中丈夫耶？徛歟休哉，雖古之賢母蔑
J28nB202_p0154b29║以加矣。予聞之「德厚者，天必假以年；養深者，神必錫
J28nB202_p0154b30║以福」，天而假之以年，何患乎年之不永也？神而錫之
J28nB202_p0154c01║以福，何慮乎福之不崇也？福崇年永，出於自然，苟欲
J28nB202_p0154c02║取片語增飾之亦猶之乎，棄本而尋枝、向河而售水
J28nB202_p0154c03║也。但邵公之言曰：「天下未有無至性之人，抑豈有無
J28nB202_p0154c04║至性之文者？」夫予也具至性人也，倘其言之有當於
J28nB202_p0154c05║性，則雖不知文、不能文，無不可為文用也。言而無不
J28nB202_p0154c06║可用，則試用之以壽，夫至性之人并以質之求至性
J28nB202_p0154c07║之文者，又斷斷乎其可也？時方酷旱，田龜河涸，適雷
J28nB202_p0154c08║電交馳，甘霖聿降，農者謳於野、士者慶於庭、商者悅
J28nB202_p0154c09║於市，予亦喜甚，因出門倚杖而為之歌。歌曰：久旱得
J28nB202_p0154c10║雨，水淙淙兮枯苗勃長，人心通兮天道好生，歲云豐
J28nB202_p0154c11║兮修德樹德，利用洪兮吾以此為太夫人壽，壽無窮
J28nB202_p0154c12║兮。
J28nB202_p0154c13║壽華宇六十序
J28nB202_p0154c14║昭陽大荒落之歲，葭月既望，華翁朱老居士六旬初
J28nB202_p0154c15║度日也。南極流輝，東華註算，良賓輻集，玉樹森庭，瞻
J28nB202_p0154c16║斯景者得無意乎？予素非深知翁也，而曷敢以壽翁？
J28nB202_p0154c17║然嘗聞之翁兮行已是篤是恭、翁兮守法無疚無慵、
J28nB202_p0154c18║翁兮奉親甘旨克孝、翁兮恤里和睦有容、翁治內兮
J28nB202_p0154c19║夫道足則、翁訓子兮嚴愛可風、翁之果輕財兮捨地
J28nB202_p0154c20║建剎、翁之勤事佛兮慕教歸宗，如是者，皆為造壽之
J28nB202_p0154c21║基、入壽之奧，又何必以函關圖畫，羨聃老之遺蹤？今
J28nB202_p0154c22║請質之華翁，其以予言為何如耶？翁雖笑而不言，予
J28nB202_p0154c23║固已深知之矣。復為歌曰：六十花年一週已，明歲從
J28nB202_p0154c24║頭再算起，算到期頤上壽時，霜天夜靜月如水。此真
J28nB202_p0154c25║修，非偶爾，聃老何曾說姓李？更須返照本來人，大千
J28nB202_p0154c26║晃耀無倫比。
J28nB202_p0154c27║季寅居士自紀篇序
J28nB202_p0154c28║姚季翁生平無所嗜好，每於風亭月塢攜二三親朋
J28nB202_p0154c29║以耕詩釣酒為樂，蓋其賦性仁厚簡易使然也。嗚呼
J28nB202_p0154c30║噫嘻，此亦天下之快人矣。順治乙未夏，出自紀篇示
J28nB202_p0155a01║予，予思夫天下之窮人者不多得，天下之窮而觭觭
J28nB202_p0155a02║而幸者尤不多得也。何也？觭而益窮，天所以處家傑
J28nB202_p0155a03║之道；窮而益觭，人所以答上帝之心。天與人合，心與
J28nB202_p0155a04║道俱，危必假安，何幸之有？雖然，不可謂不幸也。今天
J28nB202_p0155a05║下之佩玉垂魚，富且貴者比比，富貴而固守、守而獲
J28nB202_p0155a06║存者十無二三。以翁之篤於孝友，世居閥閱家而能
J28nB202_p0155a07║以善自牧、以窮自勵，較之若人，相去奚翅雲泥乎？我
J28nB202_p0155a08║故曰：「天下之窮人、觭人、幸人，乃天下之快人也。」嗚呼
J28nB202_p0155a09║噫嘻，我其知翁？翁其諒我矣，敬為序。
J28nB202_p0155a10║送道洵禪德住庵序
J28nB202_p0155a11║處世無別法，要在修身以行道耳。道之所在，一人可
J28nB202_p0155a12║也、千百人可也，千百人共聚高堂大廈不為榮，一人
J28nB202_p0155a13║獨宿竹窗茅舍不為寂。道之所不在，於己且無所補，
J28nB202_p0155a14║尚復望率眾為人哉？所以古風穴單丁十載，老汾陽
J28nB202_p0155a15║影不出山，乃至列剎相望，象舞龍騰者，班班皆是，是
J28nB202_p0155a16║豈避喧樂靜之流、販利圖名之輩所能蠡測其萬一
J28nB202_p0155a17║乎？道洵公堯峰久住，為眾之念，廣而彌殷。丙申冬，擬
J28nB202_p0155a18║欲移錫於常州碧澤藥師庵，蓋近日新結茆處也。庵
J28nB202_p0155a19║距城五十里，川樹如帶，可以棲遲，誠能推其道而行
J28nB202_p0155a20║之，則予言亦當有後驗矣。
J28nB202_p0155a21║金粟志山圖序
J28nB202_p0155a22║山居兌位，寺向震方，川岫繞圍，竹松掩映，蓋自康僧
J28nB202_p0155a23║闡化名始著赤烏之天，沿至宋代宏新時復榮，御墨
J28nB202_p0155a24║之賜，殿閣崇而華幢動，苾芻聚而梵唄清，廣濟橋邊
J28nB202_p0155a25║招青舸以繫纜，舍暉堂內約黃絹以題辭，元豐之藏
J28nB202_p0155a26║紙炳如▆設之毫光示現，若夫鯨音夜吼，魚柝晝鳴，
J28nB202_p0155a27║岸柳垂煙，峰蘿擺月，在在超聲而越色，人人就路可
J28nB202_p0155a28║還家，況值國運昌明，濟宗再振，慈雲密布，不異鷲嶺？
J28nB202_p0155a29║當年法雨普霑盡歸曹源一滴，象龍伏而野犴逃奔，
J28nB202_p0155a30║枝幹繁而本根永固，所以按今稽古知興廢之有期，
J28nB202_p0155b01║列勝紀遊識傑靈之▆重，圖畫儼然在目，匪僅曰壯
J28nB202_p0155b02║麗是瞻，彙輯偶爾成文，敢質諸大賢共鑒，因忘固陋，
J28nB202_p0155b03║用弁簡端。
J28nB202_p0155b04║景雲二會語序
J28nB202_p0155b05║楓山靜和尚與予為莫逆交往，▆秦川者數載，永公
J28nB202_p0155b06║法侄時在座下，譬如精金美璞，善自韞藏，然而光彩
J28nB202_p0155b07║逼人，蚤已覘其品詣不凡矣。某年秋，偶閱開堂二會，
J28nB202_p0155b08║語言鋒，秀利絕，去支離，機用縱橫，悉合本據，且喜且
J28nB202_p0155b09║歎，曰：「是錄也，後輩同班未有能出其右也。」我楓山和
J28nB202_p0155b10║尚以歷劫堅剛之心，歷盡煙波，費盡鉤餌，不意此巨
J28nB202_p0155b11║尾錦鱗被渠活捉仍放之，九龍淵上打雨衝風，誠可
J28nB202_p0155b12║為楓山法門慶也。予材涼德，薄言曷足重？但因師而
J28nB202_p0155b13║愛其徒，亦因子而尊其父，姑筆片詞，玷諸編首，具眼
J28nB202_p0155b14║高賢試珍讀下文，當以予言為不謬。
J28nB202_p0155b15║送祖庚上座回鸚湖薦母序
J28nB202_p0155b16║生事死葬，世禮之常，然亦有禮盡而心未盡者、有心
J28nB202_p0155b17║盡而禮未盡者，此不可以一概論也。予幼失怙恃，生
J28nB202_p0155b18║無以為事，死無以為葬，心禮俱廢，敢言常耶？風松雨
J28nB202_p0155b19║柏，寒蛩夜砧，笙鼓悲歌，慘焉心動，嗚呼噫嘻，悔奚及
J28nB202_p0155b20║矣。丁酉孟秋之五日，苾芻尼行慧三週忌辰，子登公
J28nB202_p0155b21║▆人預書緣起，入丈室拜求數言，并出萍廬詠冷堂
J28nB202_p0155b22║▆二帙，予見其字字血淚，句句痛腸，所謂遙望白雲
J28nB202_p0155b23║歸夢杳，幾回惆悵對青巒者，令人不忍極目矣，迺書
J28nB202_p0155b24║以慰之曰：「子欲乞言以薦母，太贅哉。居家慕道，費產
J28nB202_p0155b25║飯僧，母已自薦也；念佛勤誠，病危弗替，母已自薦也；
J28nB202_p0155b26║索浴焚香，驗知時至，母已自薦也；結跏西向，佛裏收
J28nB202_p0155b27║音，母已自薦也了。復贅一言以為薦，不亦贅中之贅
J28nB202_p0155b28║乎？雖然，求薦者，子之心也。心有所不忍，薦之可也。侍
J28nB202_p0155b29║龕兩載，持缽資身，以至負骨隨行，如禮供奉，總是不
J28nB202_p0155b30║忍之心所流旋焉，不容遏者也。心與禮俱盡，回視予
J28nB202_p0155c01║之讀蓼莪而空寫恨，感風樹而徒興懷者，又何啻天
J28nB202_p0155c02║淵也耶？子往矣，鸚湖水滿，鴈翮秋飛。本有現娘，堂堂
J28nB202_p0155c03║露現，慧果曇花真受用，天宮佛國舊家鄉。母瞞子不
J28nB202_p0155c04║得、子瞞母不得，其有向不得中道得得者，請再贅一
J28nB202_p0155c05║轉語。」
J28nB202_p0155c06║送妙上座偕兄回里序
J28nB202_p0155c07║夫以立志慕道之士而能隨所親以外遊，則乾坤之
J28nB202_p0155c08║曠蕩、山川之秀麗、人物之奇偉、風俗之富贍，誠足豁
J28nB202_p0155c09║見聞而增意趣。如是，其為遊也，不大資裨乎？間或有
J28nB202_p0155c10║苟於遊、濫於遊，匪儔黨與雜學擠坑，以至終其身無
J28nB202_p0155c11║出脫者，何也？立志不篤，慕道不堅也。獨玄上座偕胞
J28nB202_p0155c12║兄心公背閩鄉，尋知識，自鴈宕、而天台、而新昌、杭之
J28nB202_p0155c13║靈隱、天竺湖之道場報恩、蘇之靈巖瑞光，腳尖所歷，
J28nB202_p0155c14║將幾處景況收拾入缽囊中矣，最後來松江明發聚
J28nB202_p0155c15║首三載，互相羽翼，更不起纖毫異見，其篤於立志、堅
J28nB202_p0155c16║於慕道，為何如哉？一日秋風颯颯，篛笠欲飛，心公拜
J28nB202_p0155c17║辭，伊亦偕往，予乃為誦棠棣之章、曰棠棣之華，鄂不
J28nB202_p0155c18║韡韡，凡今之人莫如兄弟，況法門情義倍加一層乎？
J28nB202_p0155c19║此去隨緣飲啄，安分而居，骨肉相扶，老病相恤，勝幢
J28nB202_p0155c20║相助，毋聽傍言而少懈，毋縱己性而輕離，是則予所
J28nB202_p0155c21║殷殷致囑者也。憶予志學年前父母喪亡，弟昆散處，
J28nB202_p0155c22║至今鬢髮斑然，求一面而不可得，汝有幸對床共被
J28nB202_p0155c23║之規、同氣連枝之理，諒已籌之甚熟，必不效山僧潦
J28nB202_p0155c24║倒，自誤生平，空作世、出世間一薄情負義人也。
J28nB202_p0155c25║一擊序
J28nB202_p0155c26║悟上人舊號守靜，今乞易為一擊，而并索予序。予曰：
J28nB202_p0155c27║「昔香嚴擊竹作聲，豁然大悟，因有頌云：『一擊忘所知，
J28nB202_p0155c28║更不假修持，動容揚古路，不墮悄然機。』此一擊之義
J28nB202_p0155c29║所由傳也。「汝能於一擊中親切承當，諦寔領荷，則與
J28nB202_p0155c30║香嚴老子覿體混融，無分毫隔礙，而碧眼黃頭亦嘗
J28nB202_p0156a01║在其間，弗敢相瞞昧矣。然後，知一言、一指、一拈、一境
J28nB202_p0156a02║皆一擊也，一棒、一喝、一挨、一拶皆一擊也，風厲雷奔、
J28nB202_p0156a03║鳥啼花落……、以至翻騰海嶽、鼓撼乾坤皆一擊也。苟或
J28nB202_p0156a04║迷雲翳其光、世音雜其耳，雖琅玕萬本，東擊西敲，徒
J28nB202_p0156a05║付之等閒，奚悟焉？葛藤未了，并說三偈以盡之。當陽
J28nB202_p0156a06║一擊，千聖軌則，大小香嚴捉敗這賊。半天紅日啟晴
J28nB202_p0156a07║檐，倏忽之時都黯黑，當陽一擊超聲超色，堪笑香嚴
J28nB202_p0156a08║枉勞氣力也。有仰山，不肯伊，剛言夙習記持得，汝號
J28nB202_p0156a09║一擊勿妄猜，工夫原自靜中來，豁然大悟，全機用活，
J28nB202_p0156a10║把香嚴碎作灰。」
J28nB202_p0156a11║毛開石松泉畫軸序
J28nB202_p0156a12║山之泉固多，而求其瀑布飛流者常少；山之松無數，
J28nB202_p0156a13║而求其懸崖偃蓋者實難。是故，白虹下飲澗，寒劍倚
J28nB202_p0156a14║天立，范希文摹其形勢之高也；錯落千丈松，虯龍盤
J28nB202_p0156a15║古根、李謫仙狀其枝幹之巧也；至夫黃檗詠之、臨濟
J28nB202_p0156a16║栽之、趙州指之、价老悟之，皆於吾道有深入，而非僅
J28nB202_p0156a17║曰泉與松已也。開石毛公大都王輞川後身也，庚子
J28nB202_p0156a18║夏，手繪一軸持來贈予，予張之虛堂素壁，波光勃勃
J28nB202_p0156a19║欲動，耳畔如聞風濤蕭颯聲，依稀乎神遊匡廬之上、
J28nB202_p0156a20║泰岱之間，以與往聖今賢相晤對，而不知其歲月之
J28nB202_p0156a21║易邁，桑海之變更矣。毛公曰：「吾借此為師壽。」予笑曰：
J28nB202_p0156a22║「謂為予壽是增一壽者相也，且莫爾爾也。」遂囑筆而
J28nB202_p0156a23║序，庶幾良賓韻士還就此中別具隻眼云。
J28nB202_p0156a24║鵲巢序
J28nB202_p0156a25║斜涇予暫隱處也，有綠楊數株焉。春日晴和，鵲啣木
J28nB202_p0156a26║巢，其上雛未脫㲉，鴝鵒小鳥相與呼群而擾奪之，不
J28nB202_p0156a27║久亦飛去。嗚呼！天道之變遷、人情之械巧、物類之紛
J28nB202_p0156a28║更，於茲見矣。當其呼群擾奪之時，或喧、或止，如鬥、如
J28nB202_p0156a29║爭，夫豈不欲生而又生，安而且久乎？得之未幾失之，
J28nB202_p0156a30║隨後回思向之，聚族而謀者恃奚為耶？所以古德云：
J28nB202_p0156b01║「人不可有恃，恃勢則心日傲、恃權則心日暴、恃福則
J28nB202_p0156b02║心日驕、恃才則心日慢、恃智則心日枝、恃術則心日
J28nB202_p0156b03║詐、恃貨則心日貪、恃力則心日狠。」人猶如是，矧於物
J28nB202_p0156b04║乎？然則今之恃才勢以謀叢席，而無大小之分者，亦
J28nB202_p0156b05║猶奪巢之鴝鵒也。偶獨輪上人來，有感而為之序。
J28nB202_p0156b06║闇然居士乞塑母像序
J28nB202_p0156b07║昺道人欲塑母像，奉祀於圖澤之庵，而來請問予。予
J28nB202_p0156b08║曰：「人孰無母？汝以像設祀，之後效者不幾多乎？」道人
J28nB202_p0156b09║曰：「吾母所以可祀者，有三生而持戒禮經，勤孜不怠，
J28nB202_p0156b10║死而知時，削髮、鼻注、垂胸，即他人之母不過望子立
J28nB202_p0156b11║業榮家以享富貴，而吾母甘守淡泊，能隨子專心入
J28nB202_p0156b12║道，崇重法門。今日之舉非思報劬勞之萬一，乃以啟
J28nB202_p0156b13║後效者之信心也。」予曰：「若是，則像設未立，清名已播
J28nB202_p0156b14║人間矣。然以要言之盡道，而行全在子也。苟摩耶之
J28nB202_p0156b15║聖，而悉達不能操堅牢願力，為大法王，佛母之名安
J28nB202_p0156b16║寄？縱有賢如孟母，而子軻不能繼志述事，以恢前業，
J28nB202_p0156b17║賢母之名又誰傳乎？」道人躍然起曰：「謹受教。」予因援
J28nB202_p0156b18║筆，就其所言序之，并為歌曰：「立像祀親，有取爾兮母
J28nB202_p0156b19║子俱賢，疇相禦兮以道自強，吾尤望達人俊乂共成
J28nB202_p0156b20║此舉兮。」
J28nB202_p0156b21║黃檗時默公七十三歲序
J28nB202_p0156b22║甲戌春，予入檗山參先師，即知有默公耆宿之德與
J28nB202_p0156b23║名矣。厥後分手二十餘年，閩浙各天，無由親炙，而默
J28nB202_p0156b24║公耆宿之德與名尚依依在胸中，不忍少釋也。辛丑
J28nB202_p0156b25║秋，扶先師靈龕歸葬檗山，默公出道來迎，觀其容貌
J28nB202_p0156b26║光滋，舉止矍鑠，是非所積者厚而所養者深乎。一日
J28nB202_p0156b27║焚香煮茗，懸壽章四幅於堂之左右，請予往讀，皆諸
J28nB202_p0156b28║大禪師為伊七旬初度祝語也。予乃笑而言曰：「公年
J28nB202_p0156b29║少出家慕道，嚴守毘尼，眾所知也；龍藏下頒，公偕同
J28nB202_p0156b30║列輔弼山門，晨夕弗倦，眾所知也；歷請五世住持闡
J28nB202_p0156c01║揚斷際宗旨，公謙虛自若，毫無畔岸，眾所知也；敦睦
J28nB202_p0156c02║弟昆，課督孫子，公縱遇頑悍，不假辭色而人自悅服，
J28nB202_p0156c03║亦眾所知也。若是者，又何以壽章為？豈壽章能有益
J28nB202_p0156c04║於公乎？抑公之德與名必藉壽章以傳乎？吾謂壽章
J28nB202_p0156c05║雖不能有益於公，而公之壽愈高也；公之德與名雖
J28nB202_p0156c06║不藉壽章以傳，而公之德與名愈顯也。一代中間能
J28nB202_p0156c07║有幾人？然則予今日之詞又烏容已哉？」於是援筆而
J28nB202_p0156c08║為歌曰：「時兮默兮，至人原不泥乎跡。默兮時兮，君子
J28nB202_p0156c09║能與物推移。惟公之德與名兮原弗易其毫絲，譬如
J28nB202_p0156c10║金烏射戶兮四壁光陸離，亦如迅雷吼谷兮萬馬爭
J28nB202_p0156c11║奔馳。公之壽莫可量兮，十二峰高曷足奇？以其勵風
J28nB202_p0156c12║化而繩佛祖兮，公之德與名也，夫誰敢而湮沒之？」
J28nB202_p0156c13║祭文
J28nB202_p0156c14║祭父母文
J28nB202_p0156c15║維順治十五年歲，在著雍閹茂桐月哉生，明日寓華
J28nB202_p0156c16║亭出家，不肖男某謹以蘩蘋之供致祭于先考某君、
J28nB202_p0156c17║先妣鄭氏之靈，曰：「生我者父，鞠我者母，深恩罔極，曷
J28nB202_p0156c18║日忘之？憶自齠齔之年，抱詩書而就傅，期終身以恃
J28nB202_p0156c19║怙，勵學業於有成，未幾歲月駥奔，父母相繼而逝。嗚
J28nB202_p0156c20║呼！父母其竟棄我也耶？不肖此時淚眼悲零，愁魂索
J28nB202_p0156c21║寞，嘆音容之杳邈，思欲覯而無由。然而，何所裨也？成
J28nB202_p0156c22║人在即，族謝貲殘，千里孤遊，家鄉夢斷，四時八節無
J28nB202_p0156c23║以為祀，片紙寸香無以為酬。嗚呼！人子之待父母，果
J28nB202_p0156c24║如是乎？厥後危裏偷安，死中得活，僧倫濫廁，法服更
J28nB202_p0156c25║披，苦骨勞筋而堅以入道，輸肝瀝膽而切乎為人，屈
J28nB202_p0156c26║指已閱三旬，歷年將及半百，兵戈塞路，又不能匍匐
J28nB202_p0156c27║以掃墳塋，風木關懷徒悵，望白雲而空灑涕。嗚呼！父
J28nB202_p0156c28║母之所以育子者，其果願如是也耶？雖然，此正父母
J28nB202_p0156c29║之願，而吾願已至也；吾願已至，而吾之所以報答父
J28nB202_p0156c30║母者亦已至也。春花陰陰，春水沉沉，獻花酌水，聊表
J28nB202_p0157a01║吾心，靈其有知，來格來歆。」
J28nB202_p0157a02║祭福嚴費和尚文
J28nB202_p0157a03║佛法寢衰兮人心日漓，捨真趨偽兮茫乎未有已時。
J28nB202_p0157a04║誰為作中流砥柱兮？當茲世而僅見吾師。師紹滹沱
J28nB202_p0157a05║正派兮垂機發用，如電卷與星馳，歷坐十大名藍兮
J28nB202_p0157a06║羅龍鞭鳳，慣施妙密之鉗鎚，出金錍以刮諸方翳膜
J28nB202_p0157a07║兮言言見諦，九鼎不移，斥狂謬而著嚴統兮禪門千
J28nB202_p0157a08║載為鑑為龜，況復事上以孝兮待下以慈？處眾有道
J28nB202_p0157a09║兮應物無私，變荊榛而琳宮紺殿兮使往來賢聖皆
J28nB202_p0157a10║得其倚毗。予方恃終身矜式兮庶蹈履少，補而弗虧，
J28nB202_p0157a11║豈期慧燈遽滅，大廈傾危？乾坤黯黑，草樹凄悲，己闍
J28nB202_p0157a12║維而舍利駢疊兮，獨予後至慚罪，譴之難推，拜瞻影
J28nB202_p0157a13║堂而捧靈骨兮，捫膺自咎，咿咿似失哺之嬰兒，爰酌
J28nB202_p0157a14║語溪之水，爰陳泣血之詞，師靈不昧，尚其鑒之。吁嗟
J28nB202_p0157a15║乎，既不能代師殞亡以酬報萬一，縱淚枯腸斷兮奚
J28nB202_p0157a16║禪。
J28nB202_p0157a17║又
J28nB202_p0157a18║師道大行如日如星，獅絃振響如雷如霆，迷者以悟、
J28nB202_p0157a19║醉者以醒、盲者以矚、病者以寧，多士濟濟，武緯文經，
J28nB202_p0157a20║名通帝座，化達重溟。夫何法運之竟替，迺使我等而
J28nB202_p0157a21║伶俜酸心兮慘惻，血淚兮飄零？願師再來於此，母戀
J28nB202_p0157a22║兜率之廷庶，魔孽不敢復作，而祗林有賴永存萬古
J28nB202_p0157a23║之儀刑。
J28nB202_p0157a24║入塔祭文
J28nB202_p0157a25║嗚呼！師生於萬曆癸巳之年，而終於順治之辛丑，春
J28nB202_p0157a26║秋六十有九，不可謂不高也。鉗鎚後學，徹困婆心，大
J28nB202_p0157a27║闡宗風，名喧畿甸，師之法道不可謂不行也。一樹垂
J28nB202_p0157a28║雲，干枝普蔭，列剎相望，各自稱雄，師之子子孫孫不
J28nB202_p0157a29║可謂不多也。嗚呼！師事畢矣，師願遂矣，然而我等猶
J28nB202_p0157a30║不能已已者，以師之骨石未獲歸土也。是故，仲秋月
J28nB202_p0157b01║朔，執紼登途，霞嶺崎嶇，雖兵戈弗避也。浦南路轉，黯
J28nB202_p0157b02║淡灘危，舟楫驚顛，雖艱苦弗辭也。及乎到玉融，入檗
J28nB202_p0157b03║岫，青蔥溢目，殿閣凌空，禮窣堵之靈神，唱還鄉之曲
J28nB202_p0157b04║調，我等微忱其庶幾乎賴以少慰也。茲當孟冬吉旦，
J28nB202_p0157b05║迺師就葬之期，撮土焚香，請師安置。獅翻鳳舞，坐看
J28nB202_p0157b06║十二峰頭，諒師不以為閒也；地久天長，時來九龍潭
J28nB202_p0157b07║畔，諒師不以為寂也；祖燈發燄，人人履萬福之堂，叢
J28nB202_p0157b08║席無虞，箇箇契全彰之旨，諒師不以為迂也。若是者，
J28nB202_p0157b09║師在常寂光中其必默許我也。師默許我，而今而後
J28nB202_p0157b10║我等微忱其庶幾乎無愧，而可以謝諸仁人也，嗚呼。
J28nB202_p0157b11║祭雪峰亙信和尚文
J28nB202_p0157b12║滹沱之道不墜兮得密祖崛起而再昌，我老人續芳
J28nB202_p0157b13║踵於後兮歷三十餘祀而大有光。兄其為老人入室
J28nB202_p0157b14║真子兮曾契機乎黃檗、萬福之山堂，踞數名剎，以鞭
J28nB202_p0157b15║笞龍象兮兒孫氣宇箇箇如王，予雖忝同門出入兮
J28nB202_p0157b16║昔優沐恩義而未敢忘。自丁丑夏蓮峰分手兮浙水
J28nB202_p0157b17║閩鄉，天各一方，迨今庚子春暮兮望猶未見而徒懷
J28nB202_p0157b18║憂傷，不謂訃音遐降兮使我驚惶，拜讀遺編兮愁淚
J28nB202_p0157b19║滿眶，嗟梁摧而木壞兮慟叢社之凄涼。願兄去而復
J28nB202_p0157b20║來兮力扶末運，於垂亡載矢斯詞，載熏斯香，俎白雲
J28nB202_p0157b21║明月為供兮徙倚璜溪之傍。誰謂兄不予饗兮？予其
J28nB202_p0157b22║證兄法身之常在，而無隔乎夕陽野樹之微茫。
J28nB202_p0157b23║祭兄明吾居士文
J28nB202_p0157b24║同根骨肉，如壎如箎，念予孤幼，惟兄是依。予及長大，
J28nB202_p0157b25║厥際流離，零丁艱苦，寤寐含悲，兄日遠覓，何處見之？
J28nB202_p0157b26║謂予歿矣，號天淚垂。天不我棄，路遇明師，指引世出，
J28nB202_p0157b27║似病得醫，磨裙擦褲，以悟為期，灰頭土面，數載於斯。
J28nB202_p0157b28║建州憩，錫信寄兄，知兄攜梓，弟弗憚憂危，間關萬里，
J28nB202_p0157b29║一會無疑。春初往浙，兄屆相違，過此以往，桑海變奇，
J28nB202_p0157b30║沉魚杳鴈，夢遘猶希。昨接鄉翰傳兄逝，遺二兒孱稚，
J28nB202_p0157c01║老嫂在帷，潸然出涕，自信命衰，水長天闊，行蹤莫追，
J28nB202_p0157c02║煮茗以奠，尚冀鑑茲。嗚呼噫嘻！哀兄者誰？
J28nB202_p0157c03║祭韻峰首座文
J28nB202_p0157c04║嗟乎！公從予有年矣，相尚以道，相印以心，區區世禮
J28nB202_p0157c05║何足論也？公操鈯斧於景星峰頂，誅茅種粟，恬澹自
J28nB202_p0157c06║安，復移破笠於長慶堂前，密鍊潛鞭，與眾共守。蓋其
J28nB202_p0157c07║生平敦重木訥，有踰於吾，而吾之所以日夕望公者，
J28nB202_p0157c08║此中不能已已也。胡為乎天嗇其緣而奪其志，一入
J28nB202_p0157c09║迴龍，遽爾永訣，寒猿叫月，落葉悲霜，羽翼無群，水雲
J28nB202_p0157c10║失怙。公固知去來之有數，予亦信聚散以隨時，然而，
J28nB202_p0157c11║猶對閩南太息者，良由此中不能已已也。嗟乎！
J28nB202_p0157c12║祭晦珠光西堂無文印藏主文
J28nB202_p0157c13║印也，東甌。光也，金浦。結伴參方，誼同甘苦，下太白玲
J28nB202_p0157c14║瓏之巖，撾鷗灘獨桑之鼓，一語投機，繩予繼祖。盡謂
J28nB202_p0157c15║英年可畏，如日初暉，佇看大用現前，活擒兕虎，胡造
J28nB202_p0157c16║物之忌盈，迺瞬息而千古，驪珠晦彩兮赤水無光，鐵
J28nB202_p0157c17║印拋空兮篆文失譜已矣乎？昔亦聞尼父之悼喪，予
J28nB202_p0157c18║痛矣哉，今且假招魅而歌些楚，于以罄生死未忘之
J28nB202_p0157c19║交情，于以悵醇醨朴散之莫補。
J28nB202_p0157c20║祭二姊文
J28nB202_p0157c21║汝於予，女兄也，少而吁喁，長焉笄適，予時稚弱，不諳
J28nB202_p0157c22║生離之苦，及父母俱亡，汝亦奄然死別矣。蒼天！蒼天！
J28nB202_p0157c23║夫何使我至此極也？汝有夫，不得其主。汝無兒，誰與
J28nB202_p0157c24║為祀？風朝雨夜，月落烏啼，慘慘凄凄，遊魂奚託。撫膺
J28nB202_p0157c25║痛慟，淚灑千行，山海路遙，荊榛莫問此。予今日所為
J28nB202_p0157c26║酌奠而望汝之來也，嗟乎，修短弗齊，同歸於盡，死其
J28nB202_p0157c27║可免耶？惟冀了生達死，捨妄還真，悟身世之漚花，駕
J28nB202_p0157c28║慈航於彼岸，是則予殷殷而寄情於梵唄者，汝知之
J28nB202_p0157c29║乎知哉？
J28nB202_p0157c30║祭獨露馮道人文
J28nB202_p0158a01║公生閥閱之家而配武原劉君為耦，劉君早喪，公貞
J28nB202_p0158a02║淨自持，履不踰閫，此公婦德之足稽也。公茹素戒殺，
J28nB202_p0158a03║屏去環鈿，又能佩服中峰大慧之言而磋磨匪懈，此
J28nB202_p0158a04║公夙根之有據也。乙酉國變，家私遭劫蕩空，公苦守
J28nB202_p0158a05║荒塋，參究彌篤，此公患難之不渝也。予住鷗灘，公入
J28nB202_p0158a06║眾乞授菩薩儀範，一機默契，祖印荷擔，予為公字獨
J28nB202_p0158a07║露而名超凌，此公淵源之所自出也。未幾，公長往矣，
J28nB202_p0158a08║予不復見公矣。公其現女身，與七賢女共處耶？抑捨
J28nB202_p0158a09║是身而更現他身，於諸法界作佛事耶？予懷無盡，予
J28nB202_p0158a10║思無窮，果摘園內，香燃鼎中，公其有靈來享兮？于以
J28nB202_p0158a11║見方外道情善終而且善始。公其有靈不享兮？亦以
J28nB202_p0158a12║見方外遺意全始而且全終。
J28nB202_p0158a13║（會稽弟子明璵捐資助刻，
J28nB202_p0158a14║祈智慧聰達，壽命延長者。）
J28nB202_p0158a15║
J28nB202_p0158a16║百癡禪師語錄卷第二十九終