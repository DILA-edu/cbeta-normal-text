J28nB202_p0158b01║百癡禪師語錄卷第三十
J28nB202_p0158b02║嗣法門人超宣等編
J28nB202_p0158b03║雜詠
J28nB202_p0158b04║輓海鹽徐長善令室朱節烈孺人
J28nB202_p0158b05║節義鬚眉若箇知，況復香閨簪珥兒？居恒無事見猶
J28nB202_p0158b06║少，況值干戈騷動時？乙酉之年，秋八月，孺人避難豐
J28nB202_p0158b07║山窟，忽然旗鼓疾喧天，士女豐山相枕，歿孺人匿草，
J28nB202_p0158b08║偶遭擒，盡擲腰間所佩金，若輩弗義，欲凌逼，自誓生
J28nB202_p0158b09║來秪此心，厲齒惡言當面罵，頭挨白刃沒驚怕，冰肝
J28nB202_p0158b10║雪操凜松筠，血染羅襦魂已化，金風蕭瑟雨淒淒，古
J28nB202_p0158b11║木慈烏徹夜啼。雖似為伊▆灑淚，烈光直與日光齊，
J28nB202_p0158b12║因思昔日斷臂女，一種堅貞差足伍，又思昔日張睢
J28nB202_p0158b13║陽臨危不變威如虎，死忠死節無兩般，為婦、為臣孰
J28nB202_p0158b14║易難？大抵時窮節乃見，丹青炳蔚任人看。
J28nB202_p0158b15║偕諸子遊覲周居士南園，次韻。
J28nB202_p0158b16║小圃交南郭，搘笻亦可觀，荷分兩沼秀，戶挹一天寬。
J28nB202_p0158b17║坐久香生袂，神清夢不寒，主人知我也，相對有餘歡。
J28nB202_p0158b18║詠蟬
J28nB202_p0158b19║先天鐘介性，托隱最高枝，飲食無求世，行藏各待時。
J28nB202_p0158b20║風吟千古韻，冠制萬人師，嗟彼螳螂者，委身徒爾為。
J28nB202_p0158b21║瓶梅
J28nB202_p0158b22║呵折一枝古，垂瓶冷挂窗，暗香浮玉案，疏影戰銀缸。
J28nB202_p0158b23║入夢羅僊近，傳音驛使降，雪茶烹數碗，坐飲卻成雙。
J28nB202_p0158b24║題子陵釣臺
J28nB202_p0158b25║身世浮雲勘破了，富春臺上獨垂綸，清風凜凜今猶
J28nB202_p0158b26║在，不見南宮畫裏人。
J28nB202_p0158b27║邸中即事
J28nB202_p0158b28║斷雲縷縷送歸鴉，影入平池捲落花，理策思量何處
J28nB202_p0158b29║好？須知乘興即為家。
J28nB202_p0158b30║慧上人山居
J28nB202_p0158c01║芒履錢償盡，歸來老此山，無求能自樂，不慍可長閒。
J28nB202_p0158c02║縱筆疏簾捲，依蒲小戶閞，相看超語默，細刷鷓鴣斑。
J28nB202_p0158c03║題八駿圖
J28nB202_p0158c04║骨相原非凡，丹青妙入神，遠看疑欲驟，近睨覺生瞋。
J28nB202_p0158c05║幸免鹽車泣，休將玉勒陳，堂前憑賞鑑，具眼是何人？
J28nB202_p0158c06║山居八首
J28nB202_p0158c07║我生疏散百無能，秪愛螺青髻萬層，拂石倚藤成坐
J28nB202_p0158c08║睡，隔溪猿叫後山應。
J28nB202_p0158c09║巖泉渴飲十分甜，何用譁街滋味添？淨盡肺腸如有
J28nB202_p0158c10║得，竿竿嫩玉色侵簾。
J28nB202_p0158c11║數筆晴峰翻舌本，半鉤曉月抵詩媒，句成寫罷憑誰
J28nB202_p0158c12║和？多謝花禽特意來。
J28nB202_p0158c13║布衲多年破嬾補，紙衾新摺薄還溫，良朋遠訊甘分
J28nB202_p0158c14║讓，獨擁寒爐燎木根。
J28nB202_p0158c15║也知迂闊世難愜，猶幸清皚我不貧，栗芋熱煨常飽
J28nB202_p0158c16║足，負暄摩腹待何人？
J28nB202_p0158c17║紫燕巢成春腳遠，流鶯韻老日頭長，庵居但得隨緣
J28nB202_p0158c18║遇，消遣爐中數穗香。
J28nB202_p0158c19║相逢盡道住山好，不見幾人解住山，胸次塵多眼力
J28nB202_p0158c20║朽，縱閒閒也未閒閒。
J28nB202_p0158c21║百歲韶光如電閃，堪憐炎世聚蠅糝，到頭不及野僧
J28nB202_p0158c22║閑，家在白雲殊勝崦。
J28nB202_p0158c23║雙髻峰
J28nB202_p0158c24║側立巍巍逼太虛，彤雲翠玉想衣裾，山靈也愛嬌姿
J28nB202_p0158c25║好，綰起雙鬟待月梳。
J28nB202_p0158c26║船居和韻三首
J28nB202_p0158c27║年來得趣迥人間，一葉為家到處閒，順水停橈疑止
J28nB202_p0158c28║岸，回瀾急棹恍移山。魚吞纜影忘香餌，荻舞波光映
J28nB202_p0158c29║病顏，莫道舟中無所事，隨時撥著上頭關。
J28nB202_p0158c30║不憂歲月長和短，但放輕舟水上行，野渡雲收層閣
J28nB202_p0159a01║現，荒村路斷小橋橫。自眠自醒頻搖弄，無住無拘絕
J28nB202_p0159a02║送迎，可怪華亭蓑笠叟，賤將佛法作人情。
J28nB202_p0159a03║世路營求各有時，船居原不假媒梯，烏輪櫂擊江心
J28nB202_p0159a04║涌，雨線蓬牽岳面齊。取水為羹宜左右，逢津宿岸任
J28nB202_p0159a05║東西，悠然兀坐更深處，一曲漁歌了悟迷。
J28nB202_p0159a06║閒行
J28nB202_p0159a07║寒庭半夜雨，臨曉起晴風，突兀山流翠，婆娑花噴紅。
J28nB202_p0159a08║支笻欣獨賞，琢句苦難工，忽聽催鯨吼，抬頭日已中。
J28nB202_p0159a09║懷金浦舊友
J28nB202_p0159a10║不見梁峰友，因循十五秋，常為吟古賦，獨自倚危樓。
J28nB202_p0159a11║鴈字排空遠，楓丹趁水流，何時陪夜話？令我此心休。
J28nB202_p0159a12║壽雲庵居士六旬（其尊翁逝世，月日時俱同）
J28nB202_p0159a13║十笏軒中一鑑明，寶書半摺篆香清，不停歲月週花
J28nB202_p0159a14║甲，無限風光動德庚。母難父艱恩已報，時同日洽願
J28nB202_p0159a15║彌貞，函關老叟遐圖在，敢借雲庵作頌聲。
J28nB202_p0159a16║送資福靈機禪師回漳葬親，兼附家信。
J28nB202_p0159a17║霞漳此去三千里，況值炎蒸五月時？為痛華堂親骨
J28nB202_p0159a18║冷，故將雲舍杖頭移。鶴齡嵒畔青楓茂，烏石城中紫
J28nB202_p0159a19║荔垂，愧我欲歸歸未得，空餘半幅慰鄉思。
J28nB202_p0159a20║集唐句題畫
J28nB202_p0159a21║秋染棠梨葉半紅，山山倒影石屏空，蕭然門巷無人
J28nB202_p0159a22║過，誰肯休心老此中？
J28nB202_p0159a23║矮雞冠花
J28nB202_p0159a24║巨頂凝丹莎草齊，和風鬥唱碧窗西，可憐賞翫人無
J28nB202_p0159a25║耳，口口道伊不解啼。
J28nB202_p0159a26║夢遊明聖湖
J28nB202_p0159a27║我愛西湖景，垂楊泛扁舟，昔年秋裏到，今日夢中遊。
J28nB202_p0159a28║岳廟英魂動，蘇堤紫氣浮，誰為驚枕覺？翅鳥一聲幽。
J28nB202_p0159a29║長慶化螺池
J28nB202_p0159a30║古聖垂慈巧，人間丐熟螺，池靈軀復活，草邃育偏多。
J28nB202_p0159b01║斷尾刀痕現，昂頭石砌摩，往來聞見者，誰識舊恩波？
J28nB202_p0159b02║因山中亂，寄黃爾珍居士。
J28nB202_p0159b03║世亂攜群入遠山，山中又亂擬何還？拂藤常憶無身
J28nB202_p0159b04║話，閉口深談不二關。月桂飄香秋況好，溪蘋吐白鳥
J28nB202_p0159b05║聲閒，殷勤寄訊龐眉佛，且各隨時展笑顏。
J28nB202_p0159b06║竹蝦蟆
J28nB202_p0159b07║綠玉根邊已露形，更加雕畫示全生，逢人欲跳清波
J28nB202_p0159b08║上，猶自低回努眼睛。
J28nB202_p0159b09║題遠塵禪人茅庵
J28nB202_p0159b10║結茅煙靄裏，一衲了平生，路僻塵來遠，身閒夢入清。
J28nB202_p0159b11║修篁侵戶綠，曲澗挂簾明，借榻高談笑，腸肝徹底傾。
J28nB202_p0159b12║贈海鹽余明府
J28nB202_p0159b13║靈鷲山中記莂人，今來示現宰官身，花迎墨綬仁風
J28nB202_p0159b14║普，月印琴堂德政淳。竹馬孩童知姓字，射鵰將士羨
J28nB202_p0159b15║威神，吞舟豈久容涔足？佇看烏臺響畫輪。
J28nB202_p0159b16║寄金吾徐伯玄
J28nB202_p0159b17║生來壯骨自摩霄，萬里乘風駕碧潮，未遇蚤如雷灌
J28nB202_p0159b18║耳，相逢恰似玉纏腰。瓶鵝翅展君懷切，篆鴨香浮野
J28nB202_p0159b19║興饒，別後晝長聊假寐，時吹好夢到山椒。
J28nB202_p0159b20║寄胞兄楷榕并弟梓二首
J28nB202_p0159b21║最苦同根生，時來各路行，廿春魚信冷，萬里棣風清。
J28nB202_p0159b22║毛鬢知非舊，語音想已輕，對床何日可？雨夜亂蕉聲。
J28nB202_p0159b23║幾度荊花下，惓惓望遠峰，雲飛思甚邇，路阻去奚從。
J28nB202_p0159b24║黃卷消殘晝，青燈夾梵鐘，相酬聊藉此，免使墨箋濃。
J28nB202_p0159b25║題扇中畫蘭，送平湖含虛師。
J28nB202_p0159b26║懸崖花數朵，風葉自翩翩，秀色不難繪，真香未易傳。
J28nB202_p0159b27║騷遊半醉夢，卑弱盡攀緣，掌握君能否？相隨莫棄捐。
J28nB202_p0159b28║覲周居士園中鐵幹海棠六月重開，請題。
J28nB202_p0159b29║維摩願力自頻頻，再現金山砥柱身，噏筩時當三伏
J28nB202_p0159b30║暑，故園花發數枝春。粧成老幹非無意，睡足香腮更
J28nB202_p0159c01║快人，物象冥搜真罕有，應君家出石麒麟。
J28nB202_p0159c02║和雲渡秋亭吟三首
J28nB202_p0159c03║一帶溪光碧映亭，呼移瓦鼓傍疏櫺，只因竹裏秋聲
J28nB202_p0159c04║好，偏愛留人仔細聽。
J28nB202_p0159c05║何處颼颼入我亭？驚飛亂葉拂窗櫺，篆畦未冷依蒲
J28nB202_p0159c06║坐，耳畔雖多不厭聽。
J28nB202_p0159c07║乾坤何似一空亭？證得空時任倚櫺，無限秋聲收拾
J28nB202_p0159c08║盡，勞人未許此中聽。
J28nB202_p0159c09║因僧戲象棋，將棋子下火，口占一律。
J28nB202_p0159c10║不識娘生第一籌，爭先決勝幾時休？兵車已犯田單
J28nB202_p0159c11║策，象馬難逃赤帝愁。砲響數聲輪燄火，士行無路爛
J28nB202_p0159c12║焦頭，將軍借問今何在？笑汝諸人折勁矛。
J28nB202_p0159c13║送定修上人化菱
J28nB202_p0159c14║碧溪秋映小菱鮮，采采人歸載滿船，可是無錢能買
J28nB202_p0159c15║否？一番風信任君傳。
J28nB202_p0159c16║遣懷六首
J28nB202_p0159c17║無事憨僧野興添，客來不語口如箝，萬般度日惟清
J28nB202_p0159c18║淡，一枕涼風愛黑甜。任性已將鷗鳥狎，通方何礙俗
J28nB202_p0159c19║流嫌？是誰委悉月中意？且莫區區認指尖。
J28nB202_p0159c20║綠陰濃護夏無炎，兀坐閒房養靜恬，火芋熱煨思嬾
J28nB202_p0159c21║瓚，筆華空夢愧江淹。絲懸祖命奚堪問，虺毒人心不
J28nB202_p0159c22║待占，但得小園秋色好，任他宿雨夜侵簾。
J28nB202_p0159c23║交多締廣是非添，寂寂柴門謹自箝，嚼盡黃連須耐
J28nB202_p0159c24║苦，逢他白蜜莫戀甜。煙汀弄笛子常分，月渚橫絲汝
J28nB202_p0159c25║不嫌，此境現成如解會，淨瓶趯出一峰尖。
J28nB202_p0159c26║禪家近日好趨炎，爭似渠儂況味恬？石臼有泉新米
J28nB202_p0159c27║搗，山廚無菜淡虀淹。知音難得子期調，直道徒煩太
J28nB202_p0159c28║卜占，最是關情雙紫燕，朝朝暮暮覷疏簾。
J28nB202_p0159c29║碧天映水畫圖添，水色天光不用箝，倚杖細看忘我
J28nB202_p0159c30║我，憑欄妙悟意甜甜。目前是道非干謗，法外無心謾
J28nB202_p0160a01║比嫌，為報參玄諸上士，中途照管草鞋尖。
J28nB202_p0160a02║新秋一雨洗威炎，小隱便宜事事恬，曾見鼎鐘隨日
J28nB202_p0160a03║盡，未聞石嶼被潮淹。荷衣橡食池為鑑，紙帳芸窗瓦
J28nB202_p0160a04║作占，卻笑兒童善戲謔，飛螢輕撲點吾簾。
J28nB202_p0160a05║金粟八詠
J28nB202_p0160a06║角里樵歌
J28nB202_p0160a07║蒼杉萬本石嵌空，日有樵人弄曉風，柯爛不知天地
J28nB202_p0160a08║老，歌喉一轉振林中。
J28nB202_p0160a09║鷗灘雨棹
J28nB202_p0160a10║剩雨殘雲過碧灘，咿啞響擊水光寒，遙驚兩岸鷗無
J28nB202_p0160a11║數，飛入蘆花雪一團。
J28nB202_p0160a12║康橋步月
J28nB202_p0160a13║波心瀲灩月華明，禪倦何妨橋上行？清影隨人來復
J28nB202_p0160a14║去，踏翻銀漢寂無聲。
J28nB202_p0160a15║茶鎮晴嵐
J28nB202_p0160a16║濃堆霧氣潑人衣，午近陽和一帶晞，最好前岡新似
J28nB202_p0160a17║畫，橋邊漠漠酒旗飛。
J28nB202_p0160a18║寶閣松風
J28nB202_p0160a19║層閣玲瓏勢倚霞，篆煙繚繞軸三車，松濤入耳來何
J28nB202_p0160a20║處？疑是天宮散寶花。
J28nB202_p0160a21║金山踏翠
J28nB202_p0160a22║九九螺峰拖髻長，金巒掠翠峙中央，瘦笻幾度緣雲
J28nB202_p0160a23║上？秀色侵衫亦自香。
J28nB202_p0160a24║車亭晚眺
J28nB202_p0160a25║閒來策立小空亭，四顧桑畦疊亂青，夕照光斜簷影
J28nB202_p0160a26║動，隔溪吠犬入疏櫺。
J28nB202_p0160a27║塔院疏鐘
J28nB202_p0160a28║留雲石塔近芳郊，夜靜華鐘緩緩敲，驚盡夢回無著
J28nB202_p0160a29║莫，起看曙色上松稍。
J28nB202_p0160a30║送俊生羅居士
J28nB202_p0160b01║一貫儒門旨趣奇，毛搜膚索豈能知？良哉尼父當陽
J28nB202_p0160b02║句，快矣蘿▆上月時。國器從來難隱覆，筆花猶幸已
J28nB202_p0160b03║離披，金風▆▆▆[柅-匕+辛]陣，奪取鰲頭更是誰？
J28nB202_p0160b04║能仁即事
J28nB202_p0160b05║新城鎮口唐朝寺，我愛春光倚杖來，梵閣高臨溪水
J28nB202_p0160b06║秀，僊橋遠望杏花開。期人不至情何已？待月相隨笑
J28nB202_p0160b07║幾回？昨夜風聲更迅惡，床頭夢斷曉鐘催。
J28nB202_p0160b08║賦得雨中春樹萬人家
J28nB202_p0160b09║高絲累日潑天昏，偶步林東窈窕門，噀霧新條爭滴
J28nB202_p0160b10║翠，思晴弱鳥釀啼痕。屐聲雜沓江邊路，帘影疏濛竹
J28nB202_p0160b11║外村，看罷詩成風馭急，低回猶自把鬚捫。
J28nB202_p0160b12║中秋前夜雨有感
J28nB202_p0160b13║準擬中秋翫月明，天工巧吝可憐生，無情最苦芭蕉
J28nB202_p0160b14║雨，一枕瀟瀟夢不成。
J28nB202_p0160b15║素娥何事嬾窺人？累我連宵語似嗔，清興不來雲影
J28nB202_p0160b16║濕，挑燈空刷雨前春。
J28nB202_p0160b17║桂輪高隱覓無蹤，敢借他郎一笛風，吹盡陰霾光彩
J28nB202_p0160b18║露，人人踏入廣寒宮。
J28nB202_p0160b19║晴山晚眺，和觀中居士韻。
J28nB202_p0160b20║古木陰中雲影絕，夕陽洞裏梵音歇，扶笻獨自倚崚
J28nB202_p0160b21║嶒，遠望鷗灘飛一葉。
J28nB202_p0160b22║亦見伊人喜步陵，長吟短詠意更殷，爭如我曲合松
J28nB202_p0160b23║風？不落平平仄仄韻。
J28nB202_p0160b24║清響庵
J28nB202_p0160b25║小舍僅容膝，予寬動所思，衛篁聲墜露，莊蝶影翻池。
J28nB202_p0160b26║操比冰尤潔，名如鏡不移，貪懦聞可起，何必畏人知？
J28nB202_p0160b27║白荷軒
J28nB202_p0160b28║地僻荷光澹，一軒有令名，姿為甘自素，品乃聖之清。
J28nB202_p0160b29║香膩隨風遠，危盤向日擎，非真君子至，未敢許相迎。
J28nB202_p0160b30║萬為居士以予退居梵勝，贈詩四章，次韻酬之。
J28nB202_p0160c01║自入庵來無別事，豁開夢眼笑虛空，麤拳熱喝渾拋
J28nB202_p0160c02║卻，不識阿誰繼祖蹤？
J28nB202_p0160c03║幾樹冰梅隔塢開，暗香浮動寶華臺，箇中真樂知惟
J28nB202_p0160c04║我，也有行行賺入來。
J28nB202_p0160c05║挂笠鷗灘近六年，一條白棒顯單傳，是真是假人應
J28nB202_p0160c06║辨，淺壑何曾沒釣船？
J28nB202_p0160c07║此身權閣綠蘿庵，春月秋花映碧潭，寄語城中高隱
J28nB202_p0160c08║者，莫忘餘夢在東南。
J28nB202_p0160c09║依前韻酬雲公許居士
J28nB202_p0160c10║已謝浮名來學嬾，不將咄字強書空，睡餘一策桑門
J28nB202_p0160c11║外，好趁飛花覓鳥蹤。
J28nB202_p0160c12║綠玉垂陰掃不開，結跏坐也石為臺，癡僧果有真癡
J28nB202_p0160c13║趣，惟識真癡肯到來。
J28nB202_p0160c14║支撐道法已多年，究竟原無道可傳，堪笑五湖雲水
J28nB202_p0160c15║客，偏從陸地問漁船。
J28nB202_p0160c16║梵勝清幽是此庵，芙蕖香散滿澄潭，維摩有意來相
J28nB202_p0160c17║訪，一榻翛然聽指南。
J28nB202_p0160c18║復依前韻酬覲周居士
J28nB202_p0160c19║鑠金銷骨因多日，薄霧濃雲不礙空，幸有擎天過量
J28nB202_p0160c20║漢，等閒吹去滅無蹤。
J28nB202_p0160c21║門接秦山兩片開，疏簾日暖倚香臺，不知何處風聲
J28nB202_p0160c22║鬧？浩浩潮音入耳來。
J28nB202_p0160c23║希圖院子買多年，此輩機關早已傳，憶昔玄沙名冠
J28nB202_p0160c24║世，如何只在釣魚船？
J28nB202_p0160c25║大地撮來只一庵，一庵明白印空潭，撩鉤搭索予無
J28nB202_p0160c26║用，坐北隨他喚作南。
J28nB202_p0160c27║蓮上座寄還湯婆，戲成一律。
J28nB202_p0160c28║別去知無恨，歸來任所親，仍將新熱意，憐取舊愁人。
J28nB202_p0160c29║雪凍連衾臥，更殘入夢春，老禪清淨供，端的是伊真。
J28nB202_p0160c30║謝觀之師惠竹
J28nB202_p0161a01║不可居無竹，就君乞數竿，移來籠日暮，種去帶雲寒。
J28nB202_p0161a02║入座聲猶細，成林勢易看，根由胡敢昧，一曲望中彈。
J28nB202_p0161a03║題畫二絕
J28nB202_p0161a04║重重茅舍屬君家，坐倚秋空日未斜，遠岫深巖人不
J28nB202_p0161a05║到，楓丹亂點賽桃花。
J28nB202_p0161a06║獨掩柴扉忘歲月，一腔心緒向誰說？嵒前瀑布是知
J28nB202_p0161a07║音，終古流鳴無間歇。
J28nB202_p0161a08║賦得有約不來，過夜半。
J28nB202_p0161a09║相期今夕至，握手話平生，竹響疑敲戶，蟲吟轉繫情。
J28nB202_p0161a10║樓頭憑萬疊，戍角徹三更，負我知何事？無聊寐不成。
J28nB202_p0161a11║晝寢
J28nB202_p0161a12║一枕南窗靜，陶然入睡鄉，桑麻民自老，雞犬路攸長。
J28nB202_p0161a13║已得虛中趣，能於世外忘，生今但爾爾，何必傲羲皇？
J28nB202_p0161a14║送糧船善友
J28nB202_p0161a15║綠柳垂煙兩岸橫，片帆高挂碧波平，帝都咫尺人來
J28nB202_p0161a16║也，且聽歡天動地聲。
J28nB202_p0161a17║寄懷道安禪師（誤傳入閩）
J28nB202_p0161a18║一日三秋久，三秋又若何？戀君慧眼正，締我道情多。
J28nB202_p0161a19║秦水卜云吉，閩山擾莫過，歸來應有望，倚檻醉青荷。
J28nB202_p0161a20║月蝕有感
J28nB202_p0161a21║一天朗碧四無聲，何物潛來噬月明？玉鏡藏輝遊子
J28nB202_p0161a22║散，金波失艷小魚驚。居高必忌原常理，道大難容合
J28nB202_p0161a23║世情，究竟云邪不勝正，本光仍舊自縱橫。
J28nB202_p0161a24║到海鹽，同友人齋於覲翁大業堂，吳萬老作詩
J28nB202_p0161a25║相贈，次韻酬之。
J28nB202_p0161a26║我生亦自性疏慵，移近華亭第九峰，落葉堆雲太古
J28nB202_p0161a27║意，啼鴉遶樹少林宗。偶垂綸釣前溪過，可有塤箎合
J28nB202_p0161a28║調逢？握手坐談忘夜寐，眉尖勃勃露春容。
J28nB202_p0161a29║寄爾成董善友
J28nB202_p0161a30║乾坤老我數年春，亂髮飛飛半似銀，棹入華亭路不
J28nB202_p0161b01║遠，知誰肯憶舊時人？
J28nB202_p0161b02║朗發十詠
J28nB202_p0161b03║晴樓野望
J28nB202_p0161b04║小構危樓鄰百尺，飛簷畫棟涵虛碧，風和日暖四無
J28nB202_p0161b05║雲，不禁登臨呼嘖嘖。登臨自是有奇觀，溢目青黃天
J28nB202_p0161b06║地寬，為問何人扶老興？橫吹短玉拂波瀾。
J28nB202_p0161b07║幽篁聳翠
J28nB202_p0161b08║我愛繁陰栽鳳尾，數竿拖綠蘸川渚，亭亭也有勢干
J28nB202_p0161b09║霄，搖曳窗前如解語。語非所語語轉深，焚香坐對思
J28nB202_p0161b10║沉沉，耳根拶入無遺漏，千古堅貞續正音。
J28nB202_p0161b11║澄潭魚泳
J28nB202_p0161b12║散盡迷霾玉宇淨，橫塘一帶清如鏡，就中育得錦鱗
J28nB202_p0161b13║多，或現或潛依自性。新荷密藻不隨流，適意忘機春
J28nB202_p0161b14║又秋，分付漁翁休擲釣，相邀濠上問莊周。
J28nB202_p0161b15║堤柳朝煙
J28nB202_p0161b16║爛熳春光二月節，金絲裊裊枝頭泄，千條萬緒綰行
J28nB202_p0161b17║人，莫待行人輕拗折。朝來滴翠鎖寒煙，黯淡猶如欲
J28nB202_p0161b18║暮天，羌笛一聲歸去好，流鶯空訴繡堤前。
J28nB202_p0161b19║古橋夜月
J28nB202_p0161b20║誰架長虹晴臥影？碧天夜靜蟾光冷，光交映處兩無
J28nB202_p0161b21║心，影互呈時宜自省。上南下北草萋萋，過者不將石
J28nB202_p0161b22║柱題，但見橋環流水急，年年催送月沉西。
J28nB202_p0161b23║菱塘秋雨
J28nB202_p0161b24║秋入長涇清且㵿，紫苞菱熟白花少，忽然天際餞濃
J28nB202_p0161b25║雲，一枕瀟瀟驚破曉。柴門犬吠客船過，稚子風流戴
J28nB202_p0161b26║綠蓑，欲採未終斜雨疾，菱歌罷唱復如何？
J28nB202_p0161b27║斜陽斷碑
J28nB202_p0161b28║兩片殘碑橫古道，龍章鳥篆埋荒草，九原人去不歸
J28nB202_p0161b29║來，哭九原人今已老。西山日斂半邊紅，返照苔痕剝
J28nB202_p0161b30║落空，幾度摩挲閒寫恨，色絲句失數行中。
J28nB202_p0161c01║葵圃春雲
J28nB202_p0161c02║春葵雨後聯畦綠，一葉兩莖風味足，素澹雖非肉食
J28nB202_p0161c03║謀，清幽只許嬾翁獨。嬾翁倒钁招白雲，白雲飛映自
J28nB202_p0161c04║繽紛，繽紛謾逐他山去，留伴東園護菜根。
J28nB202_p0161c05║十里鐘聲
J28nB202_p0161c06║千鈞重器繫禪剎，晨暮輪敲一百八，聲出因風韻愈
J28nB202_p0161c07║長，聞者似向耳邊發。是耳非耳辨得親，妙性圓明現
J28nB202_p0161c08║本人，堪笑奔忙名利客，更於醉夢起貪嗔。
J28nB202_p0161c09║叢桂飄香
J28nB202_p0161c10║五株僊友中庭立，玉葉婆娑珠露濕，秋半競開金粟
J28nB202_p0161c11║花，芬芳何處可收拾？因憶當年老晦堂，機先一撥旨
J28nB202_p0161c12║全彰，而今此道寥寥甚，那管天宮噴麝香？
J28nB202_p0161c13║雞冠花一枝二色者
J28nB202_p0161c14║空階卓立鬥西風，艷色清姿迥不同，疑是珊瑚銀線
J28nB202_p0161c15║結，還如珠幰彩霞籠。無聲解起逖君舞，具德何關渻
J28nB202_p0161c16║子功？為問此時誰共賽？蘆花白對蓼花紅。
J28nB202_p0161c17║舟中九日
J28nB202_p0161c18║九日堯山別舊游，孤笻相伴寄行舟，茱萸帆外斜風
J28nB202_p0161c19║插，黃菊檣邊蘸水流。人事雖非遐古意，天時猶似去
J28nB202_p0161c20║年秋，扣舷一曲停飛鴈，也勝傳杯落帽儔。
J28nB202_p0161c21║水居八首
J28nB202_p0161c22║庵居已卜水之濱，風月寥寥足四鄰，閒是閒非渾不
J28nB202_p0161c23║管，自由自在一輕身。
J28nB202_p0161c24║一帶晴霞紅掠水，千竿勁節翠扶墻，飯餘散步無多
J28nB202_p0161c25║事，笑指歸鴉送晚涼。
J28nB202_p0161c26║丁東玉馬迎風響，活潑金魚戲藻來，眼見耳聞如了
J28nB202_p0161c27║徹，不須黃檗問三回。
J28nB202_p0161c28║茭蒲不剪沿河繞，菜麥饒收得地肥，老我生涯如是
J28nB202_p0161c29║去，日移短策拄斜暉。
J28nB202_p0161c30║風行遠渚文章富，春入平原錦繡多，取用便宜誰解
J28nB202_p0162a01║會？村童合調唱山歌。
J28nB202_p0162a02║自愧胸無千畝竹，且添手種一池菱，人來問道在何
J28nB202_p0162a03║處？舉似區區瞥未曾。
J28nB202_p0162a04║餵魚索飯非干喜，逐鳥拋磚豈是嗔？道者隨時取適
J28nB202_p0162a05║意，毫無嗔喜累他人。
J28nB202_p0162a06║兩岸垂楊夾小舟，春來秋去任優游，時人要識水居
J28nB202_p0162a07║樂，謾把他居繫念頭。
J28nB202_p0162a08║復超果眾檀護
J28nB202_p0162a09║不知三泖闊，移杖度茸城，蚊負憐無力，龍吟歉未精。
J28nB202_p0162a10║矞雲幸入幬，法苑有餘榮，何日重攀軾？遙承花雨傾。
J28nB202_p0162a11║與博也徐居士
J28nB202_p0162a12║生平未識今相見，風度溫然似故交，應世無心同倦
J28nB202_p0162a13║鳥，隨方得妙笑懸匏。樓高百尺晴天闊，月轉初更閒
J28nB202_p0162a14║夢拋，起坐思量情不禁，一篇先寄倩君敲。
J28nB202_p0162a15║鴛鴦殿
J28nB202_p0162a16║雙飛不泛小銀塘，殿角盤迴刷羽光，傳是道人履化
J28nB202_p0162a17║後，至今遺樣作鴛鴦。
J28nB202_p0162a18║遊雨花堂，似佛雨上人。（堂係霜竹所建）
J28nB202_p0162a19║禪餘無一事，策杖過西廊，霜竹連雲翠，雨花匝地香。
J28nB202_p0162a20║清虛理自得，吟對興偏長，何羨空生坐？釋天布異光。
J28nB202_p0162a21║祖能張廣文閱前作，和韻，入寺再晤，酬之。
J28nB202_p0162a22║偶憶九齡度，低回獨倚廊，清風扶杖至，白雪滿筵香。
J28nB202_p0162a23║學以工夫進，妙因悟入長，收藏傳不朽，笥篋有餘光。
J28nB202_p0162a24║上林子受李居士亦和前韻，入寺相訪，酬之。
J28nB202_p0162a25║燕山行不到，喜晤雨花廊，坐憶如相識，言談有異香。
J28nB202_p0162a26║謫仙衣缽在，坡老韻風長，莫問杯舟渡，此光是汝光。
J28nB202_p0162a27║和酬季寅姚居士
J28nB202_p0162a28║天涯踏遍覓知音，僅有仁翁意氣深，三載道交不我
J28nB202_p0162a29║棄，一朝話別覺多欽。茸城入後拖肩重，傑閣登時展
J28nB202_p0162a30║卷吟，最苦清風明月夜，夢魂常繞綠楊陰。
J28nB202_p0162b01║次韻復吳旭如居士
J28nB202_p0162b02║柴門儘日挂煙蘿，嬾向街前布袋拖，豈意業風隨杖
J28nB202_p0162b03║至？來看花雨落庭多。亭橋瀉影千家近，碑鏡舒光萬
J28nB202_p0162b04║指摩，慚愧耆山成舊隱，事忙不及撥舲過。
J28nB202_p0162b05║次韻復姚敏旃居士
J28nB202_p0162b06║斜涇帶水類曹谿，我愛清幽結侶栖，忽地頓驚身似
J28nB202_p0162b07║客，隔天仍怪路多迷。雨餘無伴鋤荒草，午際誰人聽
J28nB202_p0162b08║粟鸝？寄語英賢休負我，時來扶策繞長堤。
J28nB202_p0162b09║送祗園師之金陵
J28nB202_p0162b10║一帆春色動行舟，君去金陵覓舊遊，臨別不須歌折
J28nB202_p0162b11║柳，丈夫風骨自悠悠。
J28nB202_p0162b12║與貝多庵雲幢禪德
J28nB202_p0162b13║問君日用事如何？玉几香清貝葉多，收盡泖峰供筆
J28nB202_p0162b14║料，繡幢垂帶影婆娑。
J28nB202_p0162b15║槿籬竹屋道人家，雲去雲來似串花，飯罷經行無限
J28nB202_p0162b16║思，枯笻閒倚夕陽斜。
J28nB202_p0162b17║鍔須、臣哉二居士次姚季翁前韻二章，見贈答
J28nB202_p0162b18║之。
J28nB202_p0162b19║三三兩兩盡同音，想亦多生宿契深，話到極時機自
J28nB202_p0162b20║透，詩由悟後價增欽。雲階月窟無纖滯，翠竹黃花供
J28nB202_p0162b21║嘯吟，從古達人皆證此，浮名未必礙清陰。
J28nB202_p0162b22║和酬雲將徐居士
J28nB202_p0162b23║偶來挂錫古之堂，總是維摩淨妙光，突兀九峰增眼
J28nB202_p0162b24║翠，迴環三泖滌心涼。自慚無力呈獅吼，還愛將身作
J28nB202_p0162b25║蠖降，莫大檀恩何以報？婆伽座爇乳沉香。
J28nB202_p0162b26║次前韻復祇六趙居士
J28nB202_p0162b27║繇來入室與登堂，不離當人本有光，杏苑琴鳴談性
J28nB202_p0162b28║道，梅溪水灑自清涼。君期奧義從頭剖，我愛多生宿
J28nB202_p0162b29║習降，因憶古賢無隱句，分明秋到木樨香。
J28nB202_p0162b30║復敏旃居士，次來韻。
J28nB202_p0162c01║襪線拆來無寸長，那堪承喻妙蓮香？風清倚檻看題
J28nB202_p0162c02║壁，午倦拋書入夢鄉。消渴有由君不遠，好音忽慰水
J28nB202_p0162c03║之陽，何時再理茸城棹？坐到鐘敲月滿床。
J28nB202_p0162c04║倩玉善友精墨蘭，似之。
J28nB202_p0162c05║不向深林覓化工，筆尖分出兩三叢，知君別有生機
J28nB202_p0162c06║巧，清影長垂紉佩中。
J28nB202_p0162c07║九日遇雨有感
J28nB202_p0162c08║暫有登高興，同於石上吟，豈期終日雨？滴瀝滿山陰。
J28nB202_p0162c09║菊酒誰攜至？萸茶空自斟，天時不可問，人事亦傷心。
J28nB202_p0162c10║嗟彼浮生者，胡為營慮深，隨緣消白晝，飲水勝黃金。
J28nB202_p0162c11║己亥夏，送徐覲周居士入京會試。
J28nB202_p0162c12║君恩如海闊，新例策賢良，莫憚風塵苦，且隨姓字彰。
J28nB202_p0162c13║宦情雖久淡，壯志豈尋常？鵬化扶搖日，靈笻賜上方。
J28nB202_p0162c14║俗兄明吾居士分手二十八春矣，秋抄擬入閩
J28nB202_p0162c15║會晤，適接位上座書云：「已去世三載也。」哭之。
J28nB202_p0162c16║萬里戎旗信不聞，幾回拭淚嘆離分？衾連雨夜卜今
J28nB202_p0162c17║歲，夢阻春塘入逝雲。手足情孤誰似我？妻兒影孑慘
J28nB202_p0162c18║思君，雖然生死人難避，未免區區供水芹。
J28nB202_p0162c19║桂花盛開，口占二句請眾續。
J28nB202_p0162c20║天香老桂放秋時，不許傍人折半枝，（自續云）若解連
J28nB202_p0162c21║根倒拔去，洞簫最好月宮吹。
J28nB202_p0162c22║次韻酬子覃盛居士
J28nB202_p0162c23║高參僅隔小蘆城，未到遙如萬里泓，昨日扁舟輕汎
J28nB202_p0162c24║汎，欣逢學海綠波生。
J28nB202_p0162c25║苔徑無人路自通，縱觀飛鳥寫晴空，銀鉤銕畫行行
J28nB202_p0162c26║露，一塵玄言衍此中。
J28nB202_p0162c27║千竿翠玉已成林，不效徽之向外尋，有客到門同嘯
J28nB202_p0162c28║詠，白雲流水意深深。
J28nB202_p0162c29║愛涼夜坐入眠遲，瓦鼓團團移復移，得句忽題三兩
J28nB202_p0162c30║首，疏鐘初度月明時。
J28nB202_p0163a01║中秋無月，并泖川有警，紀懷。
J28nB202_p0163a02║幾番待月強登樓，待得中秋卻負秋，絃管音銷空萬
J28nB202_p0163a03║戶，旌旗色暗迅千流。有懷莫寄渾如病，無興蕭然半
J28nB202_p0163a04║似愁，曲枕假眠成獨問，誰人覺悟此生浮？
J28nB202_p0163a05║普明寺落成，和𨍏轢嚴居士韻。
J28nB202_p0163a06║蕭條古寺久無僧，此日逢君快復興，金碧交輝狐兔
J28nB202_p0163a07║遁，花香四布象龍增。人言緣就隨時轉，我道功高自
J28nB202_p0163a08║願弘，不朽業傳秀水地，何如倚杖笑同登？
J28nB202_p0163a09║募修造
J28nB202_p0163a10║水淺不藏魚，林疏不宿鷺，如何疏淺居？獅子可容步。
J28nB202_p0163a11║深必濬其源，密須嚴為護，同風自有人，寧惜祗金布。