J28nB203_p0184a01║雲峨喜禪師語錄卷下
J28nB203_p0184a02║嗣法門人果性等編
J28nB203_p0184a03║住長安大興善寺語錄
J28nB203_p0184a04║師在汝州風穴受請，於順治十七年，庚子九月十五
J28nB203_p0184a05║日進院。至
J28nB203_p0184a06║山門，云：「跋涉江山萬里程，杖頭挑撥水雲深，林間識
J28nB203_p0184a07║得賓中主，把手同歸不二門。」拈拄杖便行。
J28nB203_p0184a08║佛殿。上香，云：「三覺圓明，笑倒雲門乾屎橛；一真絕跡，
J28nB203_p0184a09║拈起風穴竹筋鞭。空王殿上頻稽首，焦磚打著連底
J28nB203_p0184a10║凍。」遂大展三拜。
J28nB203_p0184a11║伽藍堂。云：「吾今既到長安，唯有一事相托，煩君一臂
J28nB203_p0184a12║之力。」驀豎拂子，云：「大家扶這箇。」
J28nB203_p0184a13║祖師堂。云：「東震與西乾，一夥白拈賊。」拈香，云：「吾今活
J28nB203_p0184a14║捉來，當下俱勦絕。」便燒。
J28nB203_p0184a15║方丈。據座，以拄杖靠禪床，云：「橫按吹毛，全提正令，艸
J28nB203_p0184a16║偃風行，十方鎮靜，縱擒殺活在臨時，從教聖凡來乞
J28nB203_p0184a17║命。」復卓拄杖，喝一喝。
J28nB203_p0184a18║明日，眾請開堂。師至法座，拈請啟云：「大眾！會麼？內嚴
J28nB203_p0184a19║外肅，水乳何分？箇裏無私，流通正眼。如或未委，試聽
J28nB203_p0184a20║宣讀。」宣畢，
J28nB203_p0184a21║師指法座，云：「須彌燈王如來早已向人天眾前漏逗
J28nB203_p0184a22║了也，新興善忍俊不禁，為伊蓋覆一上去也。」即陞座。
J28nB203_p0184a23║拈香，云：「此瓣香，根蒂生於三韓，枝葉茂乎漢國，爇向
J28nB203_p0184a24║爐中，端為祝延
J28nB203_p0184a25║今上皇帝聖躬萬歲萬歲萬萬歲，恭願金輪永固，寶
J28nB203_p0184a26║祚彌昌，四海皆樂文明，萬邦俱陶至化。」又拈云：「此瓣
J28nB203_p0184a27║香，中散為萬事，末復合為一理，奉為滿朝文武、闔國
J28nB203_p0184a28║公卿、本省在任尊官、縉紳文學，高遷祿位，永佐堯天。
J28nB203_p0184a29║本山請主、在筵緇素，伏願直下早悟真空，永證當來
J28nB203_p0184a30║佛果。」又拈云：「此瓣香，二十載蜀水吳山，一朝相逢，兩
J28nB203_p0184b01║手分付，今番第六回拈出，奉為浙江寧波府
J28nB203_p0184b02║天童堂上林野先師大和尚，爇向爐中，用酬法乳之
J28nB203_p0184b03║恩。」維那白椎，云：「法筵龍象眾，當觀第一義。」師云：「第一
J28nB203_p0184b04║義諦無處迴避，擬議推尋，胡餅裏呷汁。畢竟如何？眉
J28nB203_p0184b05║橫鼻直。還有知落處底麼？出來道看。」僧問：「舊日家風
J28nB203_p0184b06║即不問，新入長安事如何？」師云：「腳跟元不動，時經萬
J28nB203_p0184b07║里程。」進云：「恁麼則人人盡樂堯天日，家家齊唱太平
J28nB203_p0184b08║歌去也。」師云：「一句道著。」進云：「未審向上還有事也無？」
J28nB203_p0184b09║師云：「琉璃殿上無知識。」僧喝，師便打。問：「長安青門燉
J28nB203_p0184b10║煌菩薩曾翻此經，未審此經作麼生翻譯？」師云：「喝囉
J28nB203_p0184b11║𠶒那。」進云：「且道如何受持？」師便打。僧喝，師復打。問：「大
J28nB203_p0184b12║地眾生為甚麼與學人鼻孔不同？」師云：「切忌以己方
J28nB203_p0184b13║人。」進云：「如何是楞嚴大定？」師云：「動也。」師乃云：「大道虛
J28nB203_p0184b14║玄，當陽顯露，真機妙密，脫體圓明，卷舒應用以無虧，
J28nB203_p0184b15║出沒隨緣而自在，似水投水，如空合空，觸處現成，了
J28nB203_p0184b16║無縫罅。恁麼則一任孤峰頂上嘯月吟風、十字街頭
J28nB203_p0184b17║和光混俗，動若行雲，止猶谷神，既無心於彼此，豈有
J28nB203_p0184b18║像於去來？到這裏，始可提妙明之心印，廓宗說之通
J28nB203_p0184b19║途，施格外之權衡，會偏圓之一致。譬如樂蘊奇音，指
J28nB203_p0184b20║妙則宮商應節；人懷覺性，智巧則動用冥真。然雖如
J28nB203_p0184b21║是，秪如一句語中具三玄、一玄中具三要，有權有實、
J28nB203_p0184b22║有照有用，又作麼生道？」驀拈拄杖，云：「棒頭有眼明如
J28nB203_p0184b23║日，要識真金火裏看。」
J28nB203_p0184b24║結冬制，晚參。僧問：「無眼、耳、鼻、舌、身、意，畢竟是何面目？」
J28nB203_p0184b25║師云：「庭前寒鵲噪斜陽。」進云：「眼光落地時如何？」師云：
J28nB203_p0184b26║「一畝之地，三蛇九鼠。」問：「如何是百劫千生一句子？」師
J28nB203_p0184b27║云：「斷跟艸鞋，尖簷蓆帽。」僧禮拜，師便打。問：「有苦有樂
J28nB203_p0184b28║途中事，如何是歸家消息？」師云：「到頭霜夜月，任運落
J28nB203_p0184b29║前溪。」僧頓足，師云：「手忙腳亂。」問：「二六時中收來放去，
J28nB203_p0184b30║如何是親切處？」師云：「瞎子有人牽，跛子有人扶。」師乃
J28nB203_p0184c01║示眾云：「月紀秦正氣象殊，光陰可惜竟何如？等閒獨
J28nB203_p0184c02║倚南棲立，四顧風寒滿太虛。堪嗟祖庭秋晚，正法凌
J28nB203_p0184c03║夷，乖違本心，人不根道，因茲水雲義聚，互為主賓，宜
J28nB203_p0184c04║各慇懃，必不相賺。雖然如是，且作麼生即得？豈不見
J28nB203_p0184c05║當年慧可大師問初祖達磨大師云：『諸佛法印可得
J28nB203_p0184c06║聞乎？』磨云：『諸佛法印匪從人得。』可云：『我心未寧，乞師
J28nB203_p0184c07║安心。』磨云：『將心來，與汝安。』可良久，云：『覓心了不可得。』
J28nB203_p0184c08║磨云：『與汝安心竟。』只今現前大眾人各有心，何必更
J28nB203_p0184c09║安？但只著衣喫飯，坐臥經行，取性自由，至矣盡矣。何
J28nB203_p0184c10║也？青山綠水仍依舊，萬古乾坤日月流。」
J28nB203_p0184c11║結制，燦然萬居士請上堂。僧問：「第一義諦誠難迴避，
J28nB203_p0184c12║囊藏於佛祖機先，漏逗於長安鬧市，今朝狹路相逢，
J28nB203_p0184c13║請師重下註腳。」師云：「須彌走入鄰虛塵。」進云：「迎來送
J28nB203_p0184c14║往家常事，短限長期過在誰？」師云：「天高群象正。」進云：
J28nB203_p0184c15║「謝師荅話。」師云：「海闊百川潮。」問：「鐘鼓聲聲談玅法，風
J28nB203_p0184c16║旛繚繞唱圓音，未審是甚麼意旨？」師云：「聲色堆頭臥
J28nB203_p0184c17║見聞。」進云：「眾中還有不聞者麼？」師云：「埋沒了也。」師乃
J28nB203_p0184c18║云：「一句全提，該羅法界，千差坐斷，永絕端倪，佛祖窺
J28nB203_p0184c19║覷無門，人天仰望不及，直得聖凡情盡、心境俱忘，湛
J28nB203_p0184c20║寂凝然，泯絕無寄。到這裏，更須知有轉身一路，獨步
J28nB203_p0184c21║大方，左右逢原，縱橫變化始得。」遂驀豎拂子，云：「還會
J28nB203_p0184c22║麼？萬仞巖前輕撒手，大千沙界露全身。」
J28nB203_p0184c23║咸亨禪人領涇陽眾檀越請上堂。僧問：「承師有言『差
J28nB203_p0184c24║排古佛離窠臼』，離卻窠臼又向甚麼處去？」師云：「大千
J28nB203_p0184c25║沙界海中漚，一切聖賢如電拂。」進云：「莫是他安身立
J28nB203_p0184c26║命處麼？」師云：「三千里外絕淆訛。」進云：「謝師荅話。」師云：
J28nB203_p0184c27║「不識好惡漢。」僧便喝，師云：「再喝喝看。」問：「火燒龍王殿，
J28nB203_p0184c28║王在何處安身？」師云：「庭前驢子叫。」問：「四大各離，法身
J28nB203_p0184c29║當在何處？」師云：「白雲淡淡，杲日暉暉。」僧禮拜，云：「謝師
J28nB203_p0184c30║慈悲。」師云：「彼此不著便。」問：「如何是學人本分事？」師云：
J28nB203_p0185a01║「秋來一葉落，滿地月光輝。」進云：「那箇是親切處？」師云：
J28nB203_p0185a02║「寒山逢拾得，撫掌笑呵呵。」進云：「箇中關捩子，了然無
J28nB203_p0185a03║縫罅，如何透得？」師云：「退後三步。」問：「大國長安即不問，
J28nB203_p0185a04║涇渭清濁事若何？」師云：「灞橋餞別，悲喜交并。」進云：「還
J28nB203_p0185a05║有濁而清者麼？」師云：「高著眼。」問：「生死事大，無常迅速，
J28nB203_p0185a06║如何著落？」師云：「深山藏獨虎。」進云：「畢竟如何？」師云：「淺
J28nB203_p0185a07║艸出群蛇。」師乃云：「聲前一句，截斷眾流；信口道來，眼
J28nB203_p0185a08║橫鼻直。入林不動艸，入水不動波，然而美則美矣，仔
J28nB203_p0185a09║細檢點將來，猶未盡善。直饒掇轉驢腮，謾道止止不
J28nB203_p0185a10║須說；掀翻露布，休云我法玅難思。何故聻？瓜田不納
J28nB203_p0185a11║履，李下莫整冠，低頭又蹉過，抬眸落二三。興善恁麼
J28nB203_p0185a12║告報，大似紫羅帳裏撒珍珠，盡情剖露了也。」遂以拂
J28nB203_p0185a13║子作○相，云：「須知就裏深深意，莫把封皮作信看。」
J28nB203_p0185a14║晚參。師云：「真空寥廓，智體虛玄，玅契冥符，了無物我，
J28nB203_p0185a15║所以拈花微笑，互相熱謾；面壁、安心，計窮力竭。德山
J28nB203_p0185a16║入門便棒、臨濟入門便喝，雖則二俱敏手，石火電光，
J28nB203_p0185a17║徒勞鈍置。直饒古今諸佛祖、天下老和尚，任其千般
J28nB203_p0185a18║施設、萬種安排，若到興善這裏，不消一彈指傾便乃
J28nB203_p0185a19║高底普應、前後無差。且道：興善有甚長處？餐餐粟米
J28nB203_p0185a20║飯，顆顆是黃金。」
J28nB203_p0185a21║高陵眾居士請上堂。僧問：「達磨面壁即不問，斷臂安
J28nB203_p0185a22║心意旨如何？」師云：「物見主，眼卓朔。」進云：「正恁麼時，痛
J28nB203_p0185a23║耶？不痛耶？」師云：「遠親不如近鄰。」進云：「將此深心奉塵
J28nB203_p0185a24║剎，是則名為報佛恩。」師云：「休將庭際柏，擬比路傍蒿。」
J28nB203_p0185a25║問：「風穴家風即不問，長安風境事若何？」師云：「商山四
J28nB203_p0185a26║皓，其是一人。」問：「棒喝交馳且拈卻，請師直指第一義。」
J28nB203_p0185a27║師云：「不因柳毅傳書信，何緣得到洞庭湖？」問：「世尊陞
J28nB203_p0185a28║座即不問，見性成佛請師道。」師云：「迷的迷，醒的醒。」進
J28nB203_p0185a29║云：「謝師指出當陽事，十方剎海現全身。」師云：「老僧不
J28nB203_p0185a30║曾道著一字。」進云：「情知和尚不肯學人。」師云：「不識好
J28nB203_p0185b01║惡。」乃云：「箇事分明不覆藏，何須特地更揄揚？慇懃三
J28nB203_p0185b02║請重拈出，兩耳元來在面傍。恁麼見得，便見坐臥經
J28nB203_p0185b03║行，人人樂自天常之性；超聲越色，處處輝騰本地風
J28nB203_p0185b04║光。雖則念念攀緣，便乃心心永寂，明明不昧，了了常
J28nB203_p0185b05║知。且道：知一切法而即心自性又作麼生會？」良久，云：
J28nB203_p0185b06║「風吹天際寒雲動，雪壓難摧澗底松。」
J28nB203_p0185b07║梁沖霄居士請上堂。僧問：「日中有影，因甚鏡裏無痕？」
J28nB203_p0185b08║師云：「明眼人前三尺暗。」進云：「撥艸瞻風，貴圖見性，即
J28nB203_p0185b09║今學人性在甚麼處？」師云：「海島金山笑善財。」問：「蚯蚓
J28nB203_p0185b10║截為兩段，未審性在那一段？」師左右顧視，云：「會麼？」僧
J28nB203_p0185b11║擬議，師便打。問：「喜怒哀樂尋常事，一念未生時又作
J28nB203_p0185b12║麼生？」師云：「山青水綠。」進云：「懷珠乞丐覓他寶，帶露瞻
J28nB203_p0185b13║風卻是誰？」師云：「雪峰道底。」問：「一念未生全體現，超凡
J28nB203_p0185b14║入聖事若何？」師云：「上者不高，低者不下。」問：「心本無心
J28nB203_p0185b15║因境有，了境唯心事若何？」師云：「眼睛似木𣔻。」進云：「本
J28nB203_p0185b16║來清淨，因甚又不了？」師云：「重添搕𢶍。」乃云：「丹心一點，
J28nB203_p0185b17║動合神猷，運化千般，冥符至理，雖則難思正體，非情
J28nB203_p0185b18║可擬，要知莫測靈明，即緣而照，若洪鐘之在架，隨扣
J28nB203_p0185b19║擊以成聲。大道虛玄，故無求而不應，正所謂：無門無
J28nB203_p0185b20║傍，四闥皇皇，吾不知其名字，強名之曰道。還會麼？金
J28nB203_p0185b21║蛇入夢情偏喜，龍過禹門燒尾新。」遂喝一喝，下座。
J28nB203_p0185b22║請斌雅鑑首座立僧，天涯禪人領眾居士請上堂。僧
J28nB203_p0185b23║問：「盡大地是箇禪堂，未審誰是禪堂裏面人？」師云：「家
J28nB203_p0185b24║住大梁州，更覓長安路。」進云：「內不放出，外不放入，且
J28nB203_p0185b25║道：是甚麼意旨？」師云：「鼻孔元來搭上唇。」問：「朝日忙忙
J28nB203_p0185b26║即不問，古澗寒泉事若何？」師云：「雲在嶺頭閒不徹。」問：
J28nB203_p0185b27║「心不是根，法不是塵，正當恁麼時如何？」師云：「見你納
J28nB203_p0185b28║敗闕。」僧喝，師云：「好不識羞。」乃云：「拈起須彌鎚子，當陽
J28nB203_p0185b29║擊碎虛空，徹底了無巴鼻，縱橫八面玲瓏。於此端的，
J28nB203_p0185b30║始可開鑿人天眼目、提持格外風規，一任換斗移星，
J28nB203_p0185c01║與人解粘去縛，著著有出身之路，頭頭全殺活之機，
J28nB203_p0185c02║權衡佛祖龜鑑宗乘，奪食驅耕本無作意。興善僧堂
J28nB203_p0185c03║眾雖不多，箇箇病在膏肓，宜早晚至首座寮請求發
J28nB203_p0185c04║藥便可痊安。」
J28nB203_p0185c05║冬至，山林知殿領眾居士請上堂。僧問：「大地乾坤即
J28nB203_p0185c06║不問，狹路相逢事若何？」師云：「退身三步。」進云：「一年三
J28nB203_p0185c07║百六十日，返復元來是這漢。」師云：「錯認定盤星。」問：「碧
J28nB203_p0185c08║潭一釣蛟龍上，請師相見事若何？」師便喝。進云：「一聲
J28nB203_p0185c09║喝轉現全身。」師云：「庭前古柏翠，谿底霜雪寒。」問：「如何
J28nB203_p0185c10║是西來密旨？」師云：「昨日有人從東土來。」進云：「人人有
J28nB203_p0185c11║箇影子，因甚踏不著？」師云：「為你腳跟不穩。」乃云：「乾坤
J28nB203_p0185c12║有象，化育無私，四序遷移，玄樞不動。截群機於未兆，
J28nB203_p0185c13║剔突團圞；戢冥運於即化，混融翬豁。那邊、這畔，無可、
J28nB203_p0185c14║不可，若隱、若顯，體用全彰，更須把住牢關，凝然湛寂，
J28nB203_p0185c15║滴水滴凍，佛祖覷捕無門，人天難以措足，便好放開
J28nB203_p0185c16║線道，一陽來復，匝地普天。然雖如是，把住則且置，放
J28nB203_p0185c17║開時又作麼生？昨夜面南看北斗，梅花早報一枝春。」
J28nB203_p0185c18║喝一喝，下座。
J28nB203_p0185c19║謝監院暨兩廊眾耆舊上堂，敘謝畢。師復云：「兩廊義
J28nB203_p0185c20║重同監院，遠請山僧結勝緣，佛事人情皆周備，風拋
J28nB203_p0185c21║瑞雪喜成團。」下座。
J28nB203_p0185c22║解制，小參。師以拄杖驀擊禪床，云：「拈起千尋兔角杖，
J28nB203_p0185c23║敲開蓬戶萬重關，莫將心意求玄會，月落潭空碧玉
J28nB203_p0185c24║寒。」復舉：「教中道：『若有一人發真歸元，十方虛空悉皆
J28nB203_p0185c25║消殞。』五祖演云：『若有一人發真歸元，十方虛空築著
J28nB203_p0185c26║磕著。』」師拈云：「八面玲瓏，須是釋迦老子；通身手眼，還
J28nB203_p0185c27║他五祖禪師。雖則同床各夢，檢點將來，大似徐六擔
J28nB203_p0185c28║板。興善又且不然，若有一人發真歸元，饑嗔飽喜，閒
J28nB203_p0185c29║坐困眠。且道：與他先德相去多少？試檢點看。」
J28nB203_p0185c30║解制，上堂。僧問：「把住牢關即不問，放開一路事如何？」
J28nB203_p0186a01║師云：「艸鞋獰似虎，拄杖活如龍。」進云：「朝來門外千峰
J28nB203_p0186a02║雪，頃刻陽和當下消。」師云：「誰恁麼道？」師乃云：「十方雲
J28nB203_p0186a03║集，善哉良緣，表裏雍容，當為何事？結制共開爐，同向
J28nB203_p0186a04║無煙火，冷灰忽豆爆，三千世界簸粵。自客歲孟冬暨
J28nB203_p0186a05║望以至節屆上元，曲指從頭數來，看看九十日畢，然
J28nB203_p0186a06║而慎初護末、原始要終，首尾一如，全無縫罅，不參禪
J28nB203_p0186a07║道佛法，大家共樂無為，當場奪取錦標，直下心空及
J28nB203_p0186a08║第。雖然如是，且道：不結不解，向上還有事也無？」乃豎
J28nB203_p0186a09║拂子，云：「天上有星皆拱北，人間無水不朝東。」
J28nB203_p0186a10║天童林野奇老和尚十周忌辰，超凡知事領眾設供，
J28nB203_p0186a11║上堂。僧問：「初祖單傳，直指人心，見性成佛；今日興善
J28nB203_p0186a12║上堂，搖唇鼓舌作麼？」師云：「雲生嶺上，月落澄潭。」進云：
J28nB203_p0186a13║「打鼓弄琵琶，相逢兩作家，秪如不動聲色還辯得麼？」
J28nB203_p0186a14║師云：「三千里外少知音。」進云：「恁麼則秦川八百獅子
J28nB203_p0186a15║吼，大地龍象盡皈依去也。」師云：「𠺗哩嘛哪。」乃云：「眾微
J28nB203_p0186a16║互一，性相融通，充塞古今，隱顯不二。」遂驀豎拂子，云：
J28nB203_p0186a17║「大眾！還委悉麼？」復作○相，云：「箇裏若言有生有滅，特
J28nB203_p0186a18║地乖張；或謂無欠無餘，轉見漏逗。直饒來不可抑、去
J28nB203_p0186a19║無所追，猶未是向上巴鼻、末後牢關。何也？不起滅盡
J28nB203_p0186a20║定而現諸威儀，不捨凡夫法而圓諸聖行。如向這裏
J28nB203_p0186a21║薦得，便見天童先師；苟或未然；下座至真前拈香，兩
J28nB203_p0186a22║彩一賽。」上供竟，指真云：「只這闡提老倒，法門至惡遺
J28nB203_p0186a23║殃，不肖之子更毒，極情證父攘羊。道大誰當辨的，機
J28nB203_p0186a24║深不自忖量，藉沒拈花正脈，濟宗一泒綿長。電捲星
J28nB203_p0186a25║馳兮滔天作略，金聲玉振兮擲地風光，十年晏寂天
J28nB203_p0186a26║童塢，四海雄濤潑太倉。今者興善幸逢作忌，謹具蘋
J28nB203_p0186a27║蘩之儀聊申供養，不為酬恩報德，貴要整復頹綱。」遂
J28nB203_p0186a28║召眾云：「且道：頹綱作麼生整？香爇一爐瞻九拜，明月
J28nB203_p0186a29║清風曉夜涼。」
J28nB203_p0186a30║無際禪人生日，請上堂。「久不陞堂顯正宗，藥山之道
J28nB203_p0186b01║有遺風，淮南禪者勤伸請，錦上添花又一重。時當季
J28nB203_p0186b02║夏末旬之初，炎焚爍石，燎空蒸鬱，流金鼎沸，處處槐
J28nB203_p0186b03║庭脫巾避暑，人人啟戶揮麈尋涼，伏火催詩，蟬螿聒
J28nB203_p0186b04║耳。正恁麼時，薰風自南來，掀翻父母未生前面目，畏
J28nB203_p0186b05║日從東出，照徹見聞知覺根源。即此會悟無生。觸境
J28nB203_p0186b06║隨緣不變。所以僧問洞山：『寒暑到來，如何迴避？』山云：
J28nB203_p0186b07║『何不向無寒暑處迴避？』僧云：『如何是無寒暑處？』山云：
J28nB203_p0186b08║『寒時寒殺闍黎，熱時熱殺闍黎。』」召大眾，云：「如向這裏
J28nB203_p0186b09║會得，觸境不昧，性相圓融，知恩報恩，時時奉重；苟或
J28nB203_p0186b10║未然，三冬向煖火，九夏取風涼。」
J28nB203_p0186b11║超凡知事領長安眾居士設齋，請上堂。師云：「蟬聲聒
J28nB203_p0186b12║噪，秋色離披，月皎長空，香飄丹桂，明明生佛已前，了
J28nB203_p0186b13║了見聞不昧，古人從此打失鼻孔，可惜而今寂寥，山
J28nB203_p0186b14║僧到這裏固是分疏不下，未識諸人以為何如？試檢
J28nB203_p0186b15║點看。」擊拂子，下座。
J28nB203_p0186b16║中元日，上堂。「金鎚影動，寶劍光寒，逼塞虛空，貫通今
J28nB203_p0186b17║古，是以究一真而莫測，極諸法以無餘，絕凡聖之名
J28nB203_p0186b18║模，出語默之徑路，性相平等，神機活然。所以昔有老
J28nB203_p0186b19║宿一夏已來并不為師僧說話，有僧自歎云：『我只與
J28nB203_p0186b20║麼空過一夏，不敢望和尚說佛法，得聞正因二字也
J28nB203_p0186b21║得。』老宿聊聞，乃云：『闍黎莫𧬊速，若論正因，一字也無。』
J28nB203_p0186b22║與麼道了，叩齒云：『適來無端不合與麼道。』鄰壁有老
J28nB203_p0186b23║宿聞，乃云：『好一釜羹，被兩顆鼠糞污卻。』可謂本正則
J28nB203_p0186b24║無正，這二老宿雖則激濁揚清、全體大用，仔細看來，
J28nB203_p0186b25║也是泥裏洗土塊。興善一夏已來四方雲集，竟不論
J28nB203_p0186b26║正因及於有無，但只饑來喫飯、倦即打眠、熱則乘涼，
J28nB203_p0186b27║隨緣自在。雖然，秪如一夏至今九十日圓滿，明得甚
J28nB203_p0186b28║麼邊事？突出虛空搏玅翅，踏翻滄海起游龍。」
J28nB203_p0186b29║
J28nB203_p0186b30║長安大興善寺語錄終
J28nB203_p0186c01║雲峨喜禪師住風穴後錄
J28nB203_p0186c02║佛成道日，上堂。「離婁有意，徒使白浪滔天；罔象無心，
J28nB203_p0186c03║明珠忽然在掌。當機覿露，本自圓成，不落功動，豈從
J28nB203_p0186c04║外得？所以吾佛世尊未離兜率已降皇宮，未出母胎
J28nB203_p0186c05║度人已畢。然雖如是，且道：正覺山前，臘月八夜，睹明
J28nB203_p0186c06║星豁然大悟又作麼生？」以拂子劃圓相，云：「雲收萬里
J28nB203_p0186c07║乾坤淨，一點無私照古今。」
J28nB203_p0186c08║師誕日，若愚領眾請上堂。僧問：「鉗鎚高舉即不問，鐵
J28nB203_p0186c09║樹開花事如何？」師云：「地肥茄子大。」進云：「瓊枝遶動天
J28nB203_p0186c10║關轉，綠葉飄時地軸搖。」師云：「總不見些兒。」進云：「恁麼
J28nB203_p0186c11║則和盤托出增光彩，普利人天鎮斯時。」師云：「放汝三
J28nB203_p0186c12║十棒。」乃云：「東風煖逐晚雲輕，滿目晴光春色明，嫩柳
J28nB203_p0186c13║妍花紅鬥綠，鶯啼燕語話無生。所以道：欲識佛性義，
J28nB203_p0186c14║當觀時節因緣，時節若至，其理自彰。於此會得，便見
J28nB203_p0186c15║父母未生前面目，了知當人本命元辰，用處聲色純
J28nB203_p0186c16║真，舉時乾坤獨露，物物頭頭顯示衲僧巴鼻，塵塵剎
J28nB203_p0186c17║剎摠是佛祖家風，是以人天共本、凡聖同元，物我一
J28nB203_p0186c18║如、心境不二，得非天地與我同根、萬物與我一體者
J28nB203_p0186c19║耶？」喝一喝，卓一卓，下座。
J28nB203_p0186c20║上元，解制，小參。「南尋諸友，可惜艸鞋；絕學高流，虛消
J28nB203_p0186c21║歲月。二途不涉，平地喫交，打點將來，失卻鼻孔。且道：
J28nB203_p0186c22║作麼生得恰好去？」良久，云：「疑團撲破情何及？諸見空
J28nB203_p0186c23║時理莫窮，南岳五臺從去住，桃紅李白笑春風。」
J28nB203_p0186c24║結制，晚參。「塵劫來事只在如今，如今不了更經塵劫。」
J28nB203_p0186c25║乃召眾，云：「諸禪德！且道：作麼生了去？」良久，云：「還會麼？
J28nB203_p0186c26║頭頂天，腳踏地，三千里外絕淆訛；眼見色，耳聞聲，二
J28nB203_p0186c27║六時中觀自在。處處壁立萬仞，頭頭不著纖埃，百匝
J28nB203_p0186c28║千重，貫通今古。這裏見得，何妨拖泥帶水，渾俗和光，
J28nB203_p0186c29║智照圓明，全體獨露？雖然，秪如雲門大師道：『觀世音
J28nB203_p0186c30║菩薩將錢來買胡餅，放下手元來卻是饅頭。』又作麼
J28nB203_p0187a01║生會？」驀拈拄杖擊禪床，云：「當陽薦取來時路，策轉青
J28nB203_p0187a02║藜信步歸。」便下座。
J28nB203_p0187a03║上堂。師云：「諸方十月十五結制，風穴仲冬初一開爐，
J28nB203_p0187a04║雖則遲早不等，也應柴炭俱儲珍重，挑灰弄火，大家
J28nB203_p0187a05║惜取眉鬚，贏得一團和氣，隨緣日用皆如雲來，同甘
J28nB203_p0187a06║寂寞，清貧快樂有餘，坐臥經行自適，搬柴運水無拘，
J28nB203_p0187a07║校之朱門富貴，林下道人迥殊。」遂左右顧眾，云：「且道：
J28nB203_p0187a08║林下道人有甚麼長處？踏翻關捩生涯別，不愧堂堂
J28nB203_p0187a09║大丈夫。」
J28nB203_p0187a10║解制，小參。「過去諸如來駕馬休征，忘功罷業，坐治太
J28nB203_p0187a11║平，隨聲便喝；現在諸菩薩戈甲隨身，開天闢地，血戰
J28nB203_p0187a12║沙場便喝；未來修學人各負良能，皆呈玅手，大家依
J28nB203_p0187a13║樣畫葫蘆便喝。這一隊漢，若不遇山僧收伏，將來幾
J28nB203_p0187a14║乎分疆裂界，獨守方隅，割截虛空，徒以自守。然雖如
J28nB203_p0187a15║是，且道：風穴這裏四來禪眾雲水高流，三冬告圓，一
J28nB203_p0187a16║期果滿，又作麼生聻？」驀豎拂子，云：「隴頭春逼梅拋玉，
J28nB203_p0187a17║溪上風催柳吐金。」喝一喝，下座。
J28nB203_p0187a18║上元，解期，上堂。師乃云：「一夥白面禿頭虫，問水尋山
J28nB203_p0187a19║訪性蹤，不在他方求住止，卻來風穴伴殘冬。荳腐饅
J28nB203_p0187a20║頭小米飯，粗飽安然笑展容，富貴滿爐燒榾柮，大家
J28nB203_p0187a21║相向煖烘烘。一團和氣好消息，幾箇知音就裏窮？現
J28nB203_p0187a22║成公案都不會，妄想狐疑瞎用工。黑山鬼窟排身入，
J28nB203_p0187a23║摸著根源兩手空。回首忽睹燈明佛，放光動地潑天
J28nB203_p0187a24║紅，乘時要賞元宵節，打開布袋任渠儂。」遂以拂子敲
J28nB203_p0187a25║空，又擊禪床，云：「璫璫璫鼕鼕端兒。」下座。
J28nB203_p0187a26║上堂。師乃以拂子作○相，云：「若向這裏薦得，便見父
J28nB203_p0187a27║母未生前面目；苟或未然，牽枝引蔓，再打葛藤去也。
J28nB203_p0187a28║鐘鼓喧騰，群生聳耳，主賓酬唱，海眾翹勤，不落聲色
J28nB203_p0187a29║見聞，突出當人面目，了無生住異滅，會取本命元辰，
J28nB203_p0187a30║澄澄絕照，法法圓明，即此便見人天共本、凡聖同源，
J28nB203_p0187b01║物我一如、心境不二。然雖如是，且道：如何是父母未
J28nB203_p0187b02║生前一著？萬里風雲寒色重，紛紛雨雪戰春光。」擊拂
J28nB203_p0187b03║子。
J28nB203_p0187b04║知還都寺、含白書記、圓蒲知客，德安、守賢侍者，同向
J28nB203_p0187b05║南方請大藏回，上堂。拈香祝聖罷，敷座，云：「開口成雙
J28nB203_p0187b06║橛，無言落二三，除卻兩頭，不居中道。如有作家衲僧，
J28nB203_p0187b07║試出眾道看。」僧問：「大藏法寶還有一口氣轉得也無？」
J28nB203_p0187b08║師云：「問處甚分明。」進云：「佛說三藏法，元為一切心，若
J28nB203_p0187b09║無一切心，佛法向甚麼處著？」師云：「是山皆有寺，何處
J28nB203_p0187b10║不為家？」進云：「大海波心，瀑流不息。」師便打。問：「若論此
J28nB203_p0187b11║事，眨上眉毛早已錯過，如何有三藏十二部？」師驀豎
J28nB203_p0187b12║拄杖，云：「速道。」進云：「猶轉第二藏也。」師云：「你道第一藏
J28nB203_p0187b13║看。」僧便喝，師便打。乃云：「原夫先聖於無量劫中勤苦
J28nB203_p0187b14║受盡，了悟真常，所得祕要法門甚為稀有，承無漏根
J28nB203_p0187b15║力，唱道雞園、騰芳鷲嶺，四十九年三百餘會，鼓舌搖
J28nB203_p0187b16║唇，橫揮豎抹，談說三藏一切修多羅教，謂之建法幢、
J28nB203_p0187b17║立宗旨，東流震旦、西紹迦維，衣被一切眾生，洞達群
J28nB203_p0187b18║靈心府，盡未來際永證菩提。然雖如是，且道：此一段
J28nB203_p0187b19║奇特因緣向甚處得來？」驀豎拂子，云：「要知盡從這裏
J28nB203_p0187b20║出。何也？豈不見道？一切諸佛及諸佛法阿耨多羅三
J28nB203_p0187b21║藐三菩提皆從此經出。」左右顧眾，云：「且道：此經又從
J28nB203_p0187b22║甚處出？」良久，云：「還會麼？如其會得，方知日用二六時
J28nB203_p0187b23║中，著衣喫飯、阿屎放尿、折旋俯仰，俱是諸佛如來法
J28nB203_p0187b24║藏三昧海；脫或未然，向第二義打之遶，互相熱瞞去
J28nB203_p0187b25║也，乃敘事畢。」復云：「秪如祖師道：『三世諸佛是奴婢，一
J28nB203_p0187b26║大藏教是涕唾。』又作麼生？碧天明月流光遠，大地江
J28nB203_p0187b27║河入海長。」卓拄杖，下座。
J28nB203_p0187b28║解制，上堂。師云：「時逢上元之際，恰遇林下解制，昨歲
J28nB203_p0187b29║孟冬聚首，看看九十日畢，光陰迅速何憑，於戲如駒
J28nB203_p0187b30║過隙，諸方浩浩談禪，風穴法無滋味，搬柴遠上高峰，
J28nB203_p0187c01║歸來汗流脊背，脫粟飯與饅頭，一飽噇眠熟睡，幸不
J28nB203_p0187c02║見神見鬼，依舊眉橫鼻直，滿肚妄想紛飛，尖斗量之
J28nB203_p0187c03║不及，大似雪點紅爐，究取了無巴鼻。於此若解承當，
J28nB203_p0187c04║便是心空及第，正漝麼時，大家念箇囌嚕囌嚕㗭唎
J28nB203_p0187c05║㗭唎。」以拂子敲禪床，云：「還委悉麼？信手擊開不二門，
J28nB203_p0187c06║從君出入無迴避。」
J28nB203_p0187c07║修建水陸會，眾請上堂。師云：「宏機普應，正體湛然，大
J28nB203_p0187c08║用全提，隱顯莫測，諸佛以此津濟四生而慈心廣被，
J28nB203_p0187c09║菩薩以此梯航九有而悲智圓明，等閑收放縱橫，一
J28nB203_p0187c10║段真歸掌握，神功如乾坤之覆載，化育若日月之照
J28nB203_p0187c11║臨，光含萬象無遺，福庇群生有賴，由是或現三頭六
J28nB203_p0187c12║臂摧伏魔軍、或示萬別千差成就正覺，難思玅德，利
J28nB203_p0187c13║物何窮？所以道：淨法界身本無出沒，大悲願力示現
J28nB203_p0187c14║受生。然雖如是，且道：法會告圓，離苦得樂一句又作
J28nB203_p0187c15║麼生？」驀拈拄杖，卓云：「杖頭雨雪無層數，買得春光不
J28nB203_p0187c16║用錢。」
J28nB203_p0187c17║上堂。「雨霽春光艸木榮，山花啼鳥話無生，覺天風月
J28nB203_p0187c18║成何事？千載流芳化育清。恁麼，則物物頭頭包含法
J28nB203_p0187c19║界，塵塵剎剎普現全身，當機指作司南，徹底了無向
J28nB203_p0187c20║背。正所謂：淨法界身本無出沒，大悲願力示現受生，
J28nB203_p0187c21║便能巨闢重關，單提獨弄，作人天之正眼，實佛祖之
J28nB203_p0187c22║良模，照用同時，隱顯自在。然雖如是，且不落夤緣一
J28nB203_p0187c23║句作麼生道？心地不栽閑艸木，滿途荊棘綻蓮華。」
J28nB203_p0187c24║
J28nB203_p0187c25║
J28nB203_p0187c26║
J28nB203_p0187c27║
J28nB203_p0187c28║
J28nB203_p0187c29║
J28nB203_p0187c30║風穴後錄終
J28nB203_p0188a01║問荅入室機緣
J28nB203_p0188a02║元一問：「如何是先照後用？」師云：「運籌幃幄中，決勝千
J28nB203_p0188a03║里外。」進云：「如何是先用後照？」師云：「斫卻月中桂，清光
J28nB203_p0188a04║倍更多。」進云：「如何是照用同時？」師云：「金翅劈海，直取
J28nB203_p0188a05║龍吞。」進云：「如何是照用不同時？」師云：「華山圖蹟上，潘
J28nB203_p0188a06║閬倒騎驢。」
J28nB203_p0188a07║僧問：「如何是清淨法身？」師云：「東司籌子念摩訶。」僧云：
J28nB203_p0188a08║「即是我。」師云：「這齷齪鬼。」
J28nB203_p0188a09║僧問：「事存函蓋合，理應箭鋒拄，為甚麼天傾東南、地
J28nB203_p0188a10║傾西北？」師云：「差之毫釐，失之千里。」僧云：「某甲把斷要
J28nB203_p0188a11║津去也。」師云：「漏逗了也。」僧禮拜，師與當頭一蹋。
J28nB203_p0188a12║僧問：「三世諸佛不知有，狸奴白牯卻知有，請問：知有
J28nB203_p0188a13║箇甚麼？」師云：「吾常於此切。」僧云：「某甲為甚麼不知？」師
J28nB203_p0188a14║云：「汝喫粥了也未？」僧云：「喫了。」師云：「又道不知。」
J28nB203_p0188a15║晚參。師舉：「僧問雲門：『學人不起一念時還有過也無？』
J28nB203_p0188a16║門云：『須彌山意旨如何超越？』」元嶮、貫一云：「撼搖不動。」
J28nB203_p0188a17║養心云：「撐天拄地。」參退，師即一齊榜出法堂前，乃鳴
J28nB203_p0188a18║鑼集眾，命三僧端容班立上位，師便大展坐具，將撐
J28nB203_p0188a19║禮拜，三僧俱驚怖迴避，師笑云：「將謂有險峻之機撐
J28nB203_p0188a20║天拄地，撼搖不動，元來只如此。」便一齊掌退，歸方丈。
J28nB203_p0188a21║悟元、率中、隱微三僧掛搭次，謝單，師問云：「汝等是身
J28nB203_p0188a22║進堂耶？是心進堂耶？」僧俱無語，師勵聲正色曰：「你們
J28nB203_p0188a23║主人公也不曾帶得來，如何要到我這裏住？」僧皆悚
J28nB203_p0188a24║然，班拜一齊胡跪，師遂以拂子點云：「南無佛陀耶，南
J28nB203_p0188a25║無達摩耶，南無僧伽耶。」復鳴指一下，歸方丈。
J28nB203_p0188a26║凌司李參，師云：「莫便是十如居士麼？」荅云：「是。」師即欄
J28nB203_p0188a27║胸搊住，云：「覿面相逢一句，速道速道。」士茫然，師云：「不
J28nB203_p0188a28║是，不是。」士云：「太鹵莽生。」師云：「賺我來，賺我來。」良久，復
J28nB203_p0188a29║問：「向聞居士留心箇中。」士云：「元不曾。」師云：「幸值不曾，
J28nB203_p0188a30║若曾，三十棒一棒也不饒。」士云：「且道：棒頭有眼？無眼？」
J28nB203_p0188b01║師云：「山僧今日不打你在。」士云：「要且無下手處。」師云：
J28nB203_p0188b02║「不知痛癢漢。」士無語。
J28nB203_p0188b03║問林我知藏：「依經解義，三世佛冤，離經一字，即同廢
J28nB203_p0188b04║說，且不即不離意旨如何？」林云：「特來禮拜和尚。」師云：
J28nB203_p0188b05║「躲跟禪和。」林便拜，師即打出。
J28nB203_p0188b06║晚參。師垂問云：「適纔達磨大師從少林來，被趙州驀
J28nB203_p0188b07║面一指，走入柏樹子裏去也，汝等諸人作麼生救取
J28nB203_p0188b08║他出來？」眾下語不契，師云：「山僧救他去也。」便一齊掌
J28nB203_p0188b09║退，歸方丈，遂問侍者云：「大眾救不得，汝等試救看。」玄
J28nB203_p0188b10║印近前作聽勢，蓮萼云：「蒼天，蒼天。」慧生云：「相隨來也。」
J28nB203_p0188b11║師哂之。
J28nB203_p0188b12║僧求開示，師云：「汝未進山門時，頭頭頂住青天；今進
J28nB203_p0188b13║山門了，步步蹋著實地。」僧云：「學人不會。」師云：「幸汝不
J28nB203_p0188b14║會，若會，山僧即無藏身處。」
J28nB203_p0188b15║問徹維那：「趙州道：『昨夜三更，文殊、普賢相打，各與三
J28nB203_p0188b16║十棒趁出。』且道：是賞他？是罰他？」徹云：「賞罰分明。」師云：
J28nB203_p0188b17║「鄭州出曹門。」徹纔禮拜，師即打出。
J28nB203_p0188b18║問福侍者：「明月在天，影涵眾水，是甚麼消息？」福云：「照
J28nB203_p0188b19║天照地。」師云：「換卻你眼睛。」福即抽身出方丈，師云：「可
J28nB203_p0188b20║憐生。」
J28nB203_p0188b21║問玄印：「如何是一喝不作一喝用？」印云：「放和尚三十
J28nB203_p0188b22║棒。」師云：「山僧過在甚麼處？」印云：「再犯不容。」師云：「如何
J28nB203_p0188b23║是一喝不作一喝用聻？」印擬議，師云：「汝適纔道過了
J28nB203_p0188b24║也。」乃直打出。
J28nB203_p0188b25║問耕畬：「舉一不得舉二，放過一著落在第二，放過即
J28nB203_p0188b26║不問，且道：一如何舉？」畬無語，師打出方丈。
J28nB203_p0188b27║問斷峰：「如何是賓中主？」峰從東過西。師云：「如何是主
J28nB203_p0188b28║中賓？」峰又從西過東。師云：「賓主相逢合談何事？」峰便
J28nB203_p0188b29║禮拜，師便打出。
J28nB203_p0188b30║問玄默：「路逢達道人，不將語默對，將甚麼對？」玄便喝，
J28nB203_p0188c01║師云：「不是達道人。」玄云：「那箇是道？」師便喝，玄便禮拜，
J28nB203_p0188c02║師直打出。
J28nB203_p0188c03║問真副寺：「至道無難，唯嫌揀擇，為甚鹹底即喜，淡底
J28nB203_p0188c04║即厭？」真云：「少他一點不得。」師云：「是甚麼人境界？」進云：
J28nB203_p0188c05║「嶽邊頓落千山勢，海上消歸萬泒聲。」便禮拜，師便打。
J28nB203_p0188c06║師拈拄杖，問均濟云：「若喚作色，塞卻你眼。」卓云：「若喚
J28nB203_p0188c07║作聲，塞卻你耳。不落聲色，你作麼生道？」濟便喝，師云：
J28nB203_p0188c08║「落聲色了也。」濟便抽身出方丈，師隨後便打。
J28nB203_p0188c09║問慧泉：「如何是佛？殿裏的。如何是佛？麻三斤。如何是
J28nB203_p0188c10║佛？杖林山下竹筋鞭。此三轉語，你道那一語親？」慧豎
J28nB203_p0188c11║拳云：「與這箇無二無別。」師云：「錯。」慧便喝，師云：「納敗闕
J28nB203_p0188c12║漢。」慧云：「莫謗他好。」師打云：「卻是你謗我。」
J28nB203_p0188c13║問煙樹：「聲前薦得，箭過新羅；句後承當，刻舟記劍。不
J28nB203_p0188c14║涉二途，你作麼生道？」樹便禮拜，師云：「躲跟漢。」樹便喝，
J28nB203_p0188c15║師即打出。
J28nB203_p0188c16║師拈拄杖，問僧云：「聞聲悟道，見色明心。」乃豎起云：「這
J28nB203_p0188c17║箇是色，那箇是心？」僧便拜，師卓一卓，云：「這箇是聲，那
J28nB203_p0188c18║箇是道？」僧喝，師云：「要知除去聲色、悟迷始得。」
J28nB203_p0188c19║問慧生：「有一人在萬丈枯井裏，不假寸繩，作麼生出
J28nB203_p0188c20║得？」慧便喝，師云：「恁麼在金剛水際埋沒了也。」慧抽身
J28nB203_p0188c21║便出，師隨後便棒。
J28nB203_p0188c22║問虎堂：「二邊不著，中道不居，你向甚麼處安身立命？」
J28nB203_p0188c23║堂便禮拜，師云：「無地頭漢。」堂便喝，師便打出。
J28nB203_p0188c24║僧問：「如何是奪人不奪境？」師云：「臨崖看滸眼，特地一
J28nB203_p0188c25║場愁。」僧云：「如何是奪境不奪人？」師云：「夜來風雨妒，花
J28nB203_p0188c26║落有誰知？」僧云：「如何是人境俱奪？」師云：「天子一怒，伏
J28nB203_p0188c27║尸萬里。」僧云：「如何是人境俱不奪？」師云：「垂衣皇化，野
J28nB203_p0188c28║老謳歌。」
J28nB203_p0188c29║問光明僧：「如何是你眼？」光僧指眼。師云：「如何是你耳？」
J28nB203_p0188c30║光僧指耳。師云：「色身敗壞時，光在甚麼處？」僧便禮拜，
J28nB203_p0189a01║師打云：「向這裏照天照地去也。」
J28nB203_p0189a02║問僧：「近離甚處？」僧云：「五臺來。」師云：「文殊為你說甚麼
J28nB203_p0189a03║法？」僧云：「穿衣喫飯。」師云：「四大分散時，穿喫箇甚麼？」僧
J28nB203_p0189a04║喝。師云：「鼓粥飯氣。」僧擬議，師云：「裨販菩薩者，罪不容
J28nB203_p0189a05║誅。」僧云：「應無所住而生其心，未審是那箇心？」師云：「露
J28nB203_p0189a06║也。」僧云：「在甚處？」師云：「沒了也。」
J28nB203_p0189a07║指極禪人領眾同參。師問：「近從那邊過來？」極云：「楊山
J28nB203_p0189a08║來。」師云：「楊山幾時解制？」極云：「正月十五。」師遂舉如意，
J28nB203_p0189a09║云：「你從結制以來，腳跟下曾蹋著這箇麼？」極擬議，師
J28nB203_p0189a10║便打。復問參眾：「適纔錯打這上座，入地獄如箭射，汝
J28nB203_p0189a11║諸人還救得山僧麼？」眾無語，師云：「既無人救得，山僧
J28nB203_p0189a12║自救去也。」以拄杖一齊打出。
J28nB203_p0189a13║一日，僧呈偈，師云：「汝那裏討來底？」僧云：「學人自作底。」
J28nB203_p0189a14║師云：「木人騎馬過西天，且道：那邊有甚麼事？」僧云：「特
J28nB203_p0189a15║來請問和尚。」師以手指云：「過者邊著。」僧即從西過東，
J28nB203_p0189a16║師云：「會麼？」僧云：「不會。」師云：「是汝自作底，為甚麼不會？
J28nB203_p0189a17║亂統禪和。」便打出。
J28nB203_p0189a18║僧問：「靈苗瑞艸，為甚麼野父愁耘？」師云：「好事不如無。」
J28nB203_p0189a19║僧云：「學人一拳打破虛空，向甚麼處藏身？」師云：「費力
J28nB203_p0189a20║不少。」
J28nB203_p0189a21║旵堂問：「喚作虛空則觸，不喚作虛空則背，不觸、不背，
J28nB203_p0189a22║畢竟喚作甚麼？」師云：「合取兩片皮。」空纔擬議，師拈棒
J28nB203_p0189a23║直打出方丈。
J28nB203_p0189a24║淨白問：「大地無寸土，學人從甚麼處來？」師云：「你即今
J28nB203_p0189a25║在甚麼處？」白便喝，師云：「胡喝亂喝。」白無語，師便打。
J28nB203_p0189a26║蕭居士求開示，師乃敲禪床，云：「會麼？」士云：「不會。」師云：
J28nB203_p0189a27║「若不會，山僧更與下箇註腳。」遂遶禪床一匝，士云：「某
J28nB203_p0189a28║甲亦隨和尚一步步去。」師云：「獅子咬人，韓盧逐塊。」
J28nB203_p0189a29║師與觀察[山*惠]嶪張公茶話次，公曰：「若論箇中事，本自
J28nB203_p0189a30║現成；到這裏，吾為甚麼不知？」師曰：「不知者即良知也，
J28nB203_p0189b01║蓋無知而無所不知耳，但能一念回光，體會源頭明
J28nB203_p0189b02║白，則道無不在矣。故曰：一陰一陽之謂道。繼之者，善
J28nB203_p0189b03║也；成之者，性也。仁者見之謂之仁、智者見之謂之智，
J28nB203_p0189b04║百姓日用而不知，故君子之道鮮矣。」公曰：「吾固不知，
J28nB203_p0189b05║請師指教。」師曰：「檀越貴姓？」公曰：「賤姓張。」師曰：「居士元
J28nB203_p0189b06║來卻知。」公乃快然肯首，師曰：「三千里外絕淆訛。」
J28nB203_p0189b07║師一日因侍御李公偕內翰松谷張公相訪，坐喜公
J28nB203_p0189b08║池，李曰：「學生為此事不明，今特參承座下，請師不倦
J28nB203_p0189b09║垂誨。」師舉起如意，曰：「會麼？」李曰：「不會。」師曰：「覿面相呈，
J28nB203_p0189b10║為甚麼不會？」李曰：「然隱微之妙理，未足以聲色形容
J28nB203_p0189b11║也。」師曰：「檀越高論，略違貴教之本旨。」李曰：「何謂耶？」師
J28nB203_p0189b12║曰：「不見道：潛雖伏矣，亦孔之昭乎。」李曰：「如何即是？」張
J28nB203_p0189b13║曰：「據吾所見則無處不是。」師曰：「是箇甚麼？」張乃顧李
J28nB203_p0189b14║公相笑，師曰：「眼眼相覷此事，竟不致於隱諱矣。」李曰：
J28nB203_p0189b15║「如何下手？」師即與二公長揖而別。
J28nB203_p0189b16║湛然禪人請益，云：「諸佛智慧甚深無量，其智慧門難
J28nB203_p0189b17║解難入，一切聲聞、辟支佛所不能知，乞和尚方便開
J28nB203_p0189b18║示。」師云：「諸佛智慧者，即當人之自性也。何遠乎哉？此
J28nB203_p0189b19║性囫圇無縫罅，收放絕行藏，正所謂：絕是非之端，超
J28nB203_p0189b20║思議之表，得非甚深無量者耶？纔作與麼見解，則不
J28nB203_p0189b21║能入、不能知耳。所以道：無門即解脫之門，無路乃道
J28nB203_p0189b22║人之路，備矣。故日昨與公相見時，山僧即問大德：『向
J28nB203_p0189b23║來高隱何處？』公荅曰：『牛家集，吉祥菴。』山僧曰：『業何所
J28nB203_p0189b24║為？』公荅曰：『凡有往來者隨分結緣。』山僧曰：『忽然撞著
J28nB203_p0189b25║箇銅頭銕額漢來，汝作麼生管待？』公彼時無對就。向
J28nB203_p0189b26║這裏若透得去，可謂功不浪施；其或未然，更與拈出：
J28nB203_p0189b27║箇事元來無狀名，豈能詮註論疏親？頭頭應用無虧
J28nB203_p0189b28║缺，處處縱橫本現成。隱顯翛然從去住，高低豁爾絕
J28nB203_p0189b29║危平，芥中元納須彌在，莫謂須彌納芥身。」
J28nB203_p0189b30║
J28nB203_p0189c01║
J28nB203_p0189c02║
J28nB203_p0189c03║
J28nB203_p0189c04║
J28nB203_p0189c05║
J28nB203_p0189c06║
J28nB203_p0189c07║
J28nB203_p0189c08║
J28nB203_p0189c09║
J28nB203_p0189c10║
J28nB203_p0189c11║拈古
J28nB203_p0189c12║舉：「世尊初生，一手指天，一手指地，周行七步，目顧四
J28nB203_p0189c13║方，云：『天上天下，唯吾獨尊。』後雲門云：『我當時若見，一
J28nB203_p0189c14║棒打殺與狗子喫，貴圖天太平。』」
J28nB203_p0189c15║拈云：「世尊不解覆藏，惹得雲門眼熱。」
J28nB203_p0189c16║舉：「世尊於靈山會上拈花，獨迦葉微笑。」
J28nB203_p0189c17║拈云：「世尊具拏龍之手，迦葉有陷虎之機，然雖父
J28nB203_p0189c18║為子隱、子為父隱，要且謾他百萬人天一點不得。」
J28nB203_p0189c19║舉：「世尊臨涅槃時以手摩胸，告眾云：『汝等善觀吾紫
J28nB203_p0189c20║磨金色之身，瞻仰取足，無令後悔。』時人天百萬悉皆
J28nB203_p0189c21║領悟。」
J28nB203_p0189c22║拈云：「這老倒一生出乖露醜，抵死猶自不知羞。當
J28nB203_p0189c23║時若遇山僧在會，便乃和聲推倒，喝散大眾，免致
J28nB203_p0189c24║累及這一夥墮在聲色裏，直至如今出不得。」
J28nB203_p0189c25║舉：「世尊因外道手握活雀兒，問云：『為死？為活？』世尊以
J28nB203_p0189c26║足跨門限，云：『你道我欲出？欲入？』」
J28nB203_p0189c27║拈云：「世尊被外道一問，至今出入不得；外道被世
J28nB203_p0189c28║尊一擒，便乃收放莫由。有人救得這兩箇漢，便請
J28nB203_p0189c29║下一轉語。」
J28nB203_p0189c30║舉：「殃崛托缽至一長者家，其家婦人正值產難，子母
J28nB203_p0190a01║未分，長者云：『瞿曇弟子！汝為至聖，當有何法能免產
J28nB203_p0190a02║難？』殃崛語長者云：『我乍入道，未知此法，待我回問世
J28nB203_p0190a03║尊卻來相報。』及返具事白佛，佛告殃崛汝速去報言：
J28nB203_p0190a04║『我自從賢聖法來未曾殺生。』殃崛奉佛語，即往告之，
J28nB203_p0190a05║其婦得聞即免產難。」
J28nB203_p0190a06║拈云：「殃崛回問世尊，往來辛苦；婦聞當下分娩，母
J28nB203_p0190a07║子一雙。且道：『我自賢聖法來未曾殺生』，又且如何
J28nB203_p0190a08║話會？水向石邊流出冷，風從花裏過來香。」
J28nB203_p0190a09║舉：「文殊三處過夏因緣，尊宿云：『好一搥，又卻放過，甘
J28nB203_p0190a10║作小乘。』」
J28nB203_p0190a11║拈云：「尊宿與麼道，只見錐頭利，不見鑿頭方。殊不
J28nB203_p0190a12║知，不因漁父引，爭得見波濤？」
J28nB203_p0190a13║舉：「香嚴初開法，溈山令人送書並拄杖至，嚴接得便
J28nB203_p0190a14║哭：『蒼天，蒼天。』僧云：『和尚為甚如此？』師云：『秪為春行秋
J28nB203_p0190a15║令。』」
J28nB203_p0190a16║拈云：「溈山送拄杖，兵隨印轉；香嚴接得便哭，將逐
J28nB203_p0190a17║符行。且道：春行秋令意旨如何？舌頭無骨。」
J28nB203_p0190a18║舉：「法眼示眾云：『這裏聚集少時，為上座僧堂裏；這裏
J28nB203_p0190a19║聚集少時，為上座三門頭；這裏聚集少時，為上座寮
J28nB203_p0190a20║舍裏。為復說上座過？別有道理會？』下有數尊宿對，一
J28nB203_p0190a21║人云：『諸佛出世也有這箇方便。』一人云：『今日離章義。』
J28nB203_p0190a22║一人云：『你道他為人在甚麼處？』一人云：『點燈等上座
J28nB203_p0190a23║多時也。』一人云：『甚麼處聚集來？』」
J28nB203_p0190a24║拈云：「法眼老漢只顧掩耳偷鈴，殊不知傍觀者哂。
J28nB203_p0190a25║諸尊宿雖則孟春猶寒、仲夏毒熱，簡點將來，盡是
J28nB203_p0190a26║隨摟擻漢。且道：普濟又作麼生？煙雨盜將山色去，
J28nB203_p0190a27║溪風送出水聲來。」
J28nB203_p0190a28║舉：「南泉云：『文殊、普賢昨夜三更相打，每人與二十棒，
J28nB203_p0190a29║趁出了也。』趙州云：『和尚棒教阿誰喫？』泉云：『王老師過
J28nB203_p0190a30║在甚麼處？』州乃作禮。」
J28nB203_p0190b01║拈云：「南泉問罪依贓，趙州據款結案，若到風穴門
J28nB203_p0190b02║下，教他自領出去。何故？罪不重科。」
J28nB203_p0190b03║舉：「疏山因院主造塔畢來白山，山云：『汝將多少錢與
J28nB203_p0190b04║匠人？』主云：『一切在和尚。』山云：『為將三文錢與匠人，為
J28nB203_p0190b05║將兩文錢與匠人，為將一文錢與匠人？若道得，與吾
J28nB203_p0190b06║親造塔。』主無語。後舉佀大嶺，嶺云：『還有人道得麼？』主
J28nB203_p0190b07║云：『未有人道得。』嶺云：『汝回舉佀疏山，道大嶺云：「若將
J28nB203_p0190b08║三文錢與匠人，和尚今生決定不得塔。若將兩文錢
J28nB203_p0190b09║與匠人，和尚與匠人共垂一隻手。若將一文錢與匠
J28nB203_p0190b10║人，累他匠人眉鬚墮落。」』主回舉佀疏山，山具威儀，望
J28nB203_p0190b11║大嶺禮拜，嘆云：『大嶺古佛放光射至此間，雖然如是，
J28nB203_p0190b12║也是臘月蓮花。』大嶺後聞此語，云：『我恁麼道，也是龜
J28nB203_p0190b13║毛長數丈。』」
J28nB203_p0190b14║拈云：「院主雖與造塔，勞而無功；疏山不解還錢，徒
J28nB203_p0190b15║為算數。當時若是風穴，待問：『汝將多少錢與匠人？』
J28nB203_p0190b16║向他道：『分文不直。』不唯絕累大嶺不了，抑免疏山
J28nB203_p0190b17║尸骸遍地。然雖如是，且臘月蓮花、龜毛長數丈又
J28nB203_p0190b18║作麼生？蝸牛頭角兩丫叉。」
J28nB203_p0190b19║舉：「馬祖因僧問：『離四句、絕百非，請師直指西來意。』祖
J28nB203_p0190b20║云：『我今日勞倦，不能為汝說，問取智藏去。』」公案。
J28nB203_p0190b21║拈云：「諸方盡謂這僧錯過馬師父子，枉費自家艸
J28nB203_p0190b22║鞋。殊不知，馬師父子鼻孔俱落在這僧手裏，具眼
J28nB203_p0190b23║者試辨看。」
J28nB203_p0190b24║舉：「趙州因僧問：『皓月當空時如何？』州云：『猶是階下漢。』
J28nB203_p0190b25║僧云：『請師接上階。』州云：『月落後相見。』」
J28nB203_p0190b26║拈云：「透生死關方能高超物表，秉殺活劍始可接
J28nB203_p0190b27║物利生，這僧若不遇趙州，一向扶籬摸壁、帶鎖擔
J28nB203_p0190b28║枷。然雖如是，且道：月落後又作麼生相見？水歸大
J28nB203_p0190b29║海波濤淨，雲到蒼梧氣象閒。」
J28nB203_p0190b30║舉：「溈山坐次，仰山從方丈前過，山云：『若是百丈先師，
J28nB203_p0190c01║子須喫痛棒始得。』仰云：『今日事作麼生？』山云：『合取兩
J28nB203_p0190c02║片皮有分。』仰云：『此恩難報。』山云：『非子不才，老僧年邁。』
J28nB203_p0190c03║仰云：『今日親見百丈師翁。』山云：『向甚麼句中見先師？』
J28nB203_p0190c04║仰云：『不道見，只是無別。』山云：『始終作家。』」
J28nB203_p0190c05║拈云：「溈仰父子可謂動絃別曲，葉落知秋，線去絲
J28nB203_p0190c06║來，機輪活脫。當此之際，且作麼生是他得見百丈
J28nB203_p0190c07║師翁處？野色更無山隔斷，天光直與水相通。」
J28nB203_p0190c08║舉：「長生問靈雲：『混沌未分時如何？』靈云：『露柱懷胎。』生
J28nB203_p0190c09║云：『分後如何？』靈云：『如片雲點太清。』生云：『未審太清還
J28nB203_p0190c10║受點也無？』靈不對。生云：『恁麼則含生不來也。』靈亦不
J28nB203_p0190c11║對。生云：『直得純清絕點時如何？』靈曰：『猶是真常流注。』
J28nB203_p0190c12║生云：『如何是真常流注？』靈曰：『佀鏡常明。』生云：『未審向
J28nB203_p0190c13║上還有事也無？』靈曰：『有。』生云：『如何是向上事？』靈曰：『打
J28nB203_p0190c14║破鏡來，與子相見。』」
J28nB203_p0190c15║拈云：「長生玄關深鎖，靈雲八字打開，直得古今洞
J28nB203_p0190c16║明、纖塵不隔。然雖如此，猶未是向上巴鼻在。且作
J28nB203_p0190c17║麼生是向上巴鼻？路遠夜長休把火，大家吹滅暗
J28nB203_p0190c18║中行。」
J28nB203_p0190c19║舉：「南泉示眾云：『法身還具四大不？有人道得，與他一
J28nB203_p0190c20║腰褌。』道吾云：『性地非空，空非性地，此是地大，三大亦
J28nB203_p0190c21║然。』泉不違前語，與褌一腰。」
J28nB203_p0190c22║拈云：「南泉雖則不食前言，要且不是好心。道吾贏
J28nB203_p0190c23║得一腰褌，竟不知著賊。風穴當時若在，但道：『請和
J28nB203_p0190c24║尚歸方丈喫茶。』不唯契他南泉，亦免互相鈍置。」
J28nB203_p0190c25║舉：「五祖因僧問：『一大藏教是箇切腳，未審切箇甚麼
J28nB203_p0190c26║字？』祖云：『缽羅孃。』」
J28nB203_p0190c27║拈云：「這僧切腳頗真，其奈五祖還字未的，卻把音
J28nB203_p0190c28║和之門切作麻韻不定。風穴又且不然，一大藏教
J28nB203_p0190c29║是箇切腳，未審切箇甚麼字？劈脊便棒。何謂如此？
J28nB203_p0190c30║豈不見道：有聲韻中直取，見形篇內活拏。」
J28nB203_p0191a01║舉：「國師三喚，侍者三應，師云：『將謂吾辜負汝，卻是汝
J28nB203_p0191a02║辜負吾。』」
J28nB203_p0191a03║拈云：「國師三喚，竹影掃階塵不動。侍者三應，月穿
J28nB203_p0191a04║潭底水無痕。且道：負汝、負吾又作麼生？啼得血流
J28nB203_p0191a05║無用處，不如緘口過殘春。」
J28nB203_p0191a06║舉：「天皇因龍潭問：『某甲自來，不蒙指示心要。』皇云：『自
J28nB203_p0191a07║汝到來，未嘗不指示汝心要。』潭云：『何處指示？』皇云：『汝
J28nB203_p0191a08║擎茶來，吾與汝接；汝行食來，吾與汝受；汝和南時，吾
J28nB203_p0191a09║便低頭。何處不指示汝心要？』潭佇思間，皇云：『直下便
J28nB203_p0191a10║見，擬思即差。』潭當下有省，復問：『如何保任？』皇云：『任性
J28nB203_p0191a11║逍遙，隨緣自在，但盡凡情，別無聖解。』」
J28nB203_p0191a12║拈云：「天皇雖有打破虛空底鉗鎚，且無補綴陰陽
J28nB203_p0191a13║底針線。只今若問風穴：『如何保任？』即喚云：『闍黎！』待
J28nB203_p0191a14║伊應喏，向道：『歸堂喫茶去。』」
J28nB203_p0191a15║舉：「芙蓉楷侍投子遊園，子度拄杖與楷，楷便隨行，子
J28nB203_p0191a16║云：『理合與麼？』楷云：『與和尚提鞋挈杖，不為分外。』子云：
J28nB203_p0191a17║『有同行在。』楷云：『那一人不受教。』子休去。至晚，問楷：『早
J28nB203_p0191a18║來說話未盡在。』楷云：『請和尚舉。』子云：『卯生日，戌生月。』
J28nB203_p0191a19║楷即點燈來，子云：『汝上來下去總不徒然。』楷云：『在和
J28nB203_p0191a20║尚左右理合如此。』子云：『奴兒婢子，誰家屋裏無？』楷云：
J28nB203_p0191a21║『和尚年尊，缺他不可。』子云：『得與麼殷勤？』楷云：『報恩有
J28nB203_p0191a22║分。』」
J28nB203_p0191a23║拈云：「明投暗合，玉轉珠回，賓主和同，不無洞達。然
J28nB203_p0191a24║則曹洞門下足可觀光，若據臨濟兒孫，麤硬拄杖
J28nB203_p0191a25║未肯放過在。何也？那邊不住空王殿，爭肯耘田向
J28nB203_p0191a26║日輪？」
J28nB203_p0191a27║舉：「神藏示眾云：『知而無知，不是無知而說無知。』南泉
J28nB203_p0191a28║云：『與麼依師道始得一半。』黃檗運云：『不是南泉駁他，
J28nB203_p0191a29║要圓前話。』」
J28nB203_p0191a30║拈云：「潑油救火渾閒事，雪上加霜愁殺人。」
J28nB203_p0191b01║舉：「藥山坐次，有僧問云：『兀兀地思量箇甚麼？』山云：『思
J28nB203_p0191b02║量箇不思量底。』僧云：『不思量底如何思量？』山云：『非思
J28nB203_p0191b03║量。』」
J28nB203_p0191b04║拈云：「大小藥山被這僧拶著，直至如今轉身不得。」
J28nB203_p0191b05║舉：「九峰希廣禪師首謁雲蓋智，乃問：『興化打克賓，意
J28nB203_p0191b06║旨如何？』智下禪床，展兩手，吐舌示之。希打一坐具，智
J28nB203_p0191b07║云：『此是風力所轉。』又問石霜琳，琳云：『你意作麼生？』希
J28nB203_p0191b08║又打一坐具，琳云：『好一坐具，祗是不知落處。』又問真
J28nB203_p0191b09║淨，淨云：『你意作麼生？』希又打一坐具，淨云：『他打你也
J28nB203_p0191b10║打。』希於言下大悟。」
J28nB203_p0191b11║拈云：「九峰雖則三度令行，到底不知坐具落處。真
J28nB203_p0191b12║淨道：『他打你也打。』正是金鋀莫辨、玉石難分。且道：
J28nB203_p0191b13║即今還有辨得出底麼？若辨得出，生陷無間地獄；
J28nB203_p0191b14║其或未然，鶴有九皋難翥翼，馬無千里謾追風。」
J28nB203_p0191b15║舉：「西院思明禪師問保壽云：『蹋破化城來時如何？』壽
J28nB203_p0191b16║云：『不斬死漢。』院云：『斬。』壽便打，院連道十聲斬，壽連聲
J28nB203_p0191b17║打十棒趁出。復云：『適來這僧將赤肉抵他乾棒，有甚
J28nB203_p0191b18║麼死急？』次有僧云：『某甲啟和尚，問話底僧在大覺處
J28nB203_p0191b19║來，兩人同參，在這裏見解總與麼，恐已後委悉和尚
J28nB203_p0191b20║法道，須是趁出二人；若不趁出，已後難得人承嗣。』壽
J28nB203_p0191b21║便趁出陳白這僧。」
J28nB203_p0191b22║拈云：「西院縱然蹋破化城，要且腳跟未得點地。保
J28nB203_p0191b23║壽雖則不斬死漢，早已血濺梵天。只如趁出陳白
J28nB203_p0191b24║這僧，意作麼生？韜略雙全多意氣，安南塞北一齊
J28nB203_p0191b25║收。」
J28nB203_p0191b26║舉：「翠微無學禪師因龍牙問：『自到和尚法席，每每上
J28nB203_p0191b27║堂不蒙一法示誨，意在於何？』微云：『嫌箇甚麼？』牙後又
J28nB203_p0191b28║問洞山，山云：『爭怪得老僧？』後又問法眼，眼云：『祖師來
J28nB203_p0191b29║也。』雪竇云：『兩箇漢被這僧穿卻，唯有法眼與他同參。』」
J28nB203_p0191b30║拈云：「雪竇老漢秪具一隻眼，只知兩箇漢被這僧
J28nB203_p0191c01║穿卻，殊不知這僧被法眼穿卻。」
J28nB203_p0191c02║舉：「大慧拈竹篦問僧云：『喚作竹篦則觸，不喚作竹篦
J28nB203_p0191c03║則背，不得有語、不得無語，速道，速道。』僧云：『甕裏怕走
J28nB203_p0191c04║卻鱉那？』慧下禪床，擒住云：『此是誰語？速道。』僧云：『實不
J28nB203_p0191c05║敢相謾，是竹菴和尚教某甲恁麼道。』慧連打數棒，云：
J28nB203_p0191c06║『分明舉佀諸方。』」
J28nB203_p0191c07║拈云：「大慧奮獅子之威獰，驗破群狐肝膽。這僧不
J28nB203_p0191c08║合傳言送語，甘代別人喫棒。棒雖喫了，還知大慧
J28nB203_p0191c09║老人為人處也未？」
J28nB203_p0191c10║舉：「雙峰禪師示眾，云：『進一步即迷理，退一步即失事，
J28nB203_p0191c11║饒你一向兀然立，又同無情。』時有僧問：『如何得不同
J28nB203_p0191c12║無情？』峰云：『動轉施為。』僧云：『如何得不迷理、失事去？』峰
J28nB203_p0191c13║云：『進一步，退一步。』僧便作禮，峰云：『向來有人與麼會，
J28nB203_p0191c14║老僧不肯伊。』僧云：『請師直指。』峰便打出。」
J28nB203_p0191c15║拈云：「雙峰與麼施設，可謂八面玲瓏，十方自在。秪
J28nB203_p0191c16║如末後一機，還有知他落處底麼？從前汗馬無人
J28nB203_p0191c17║識，只要重論蓋代功。」
J28nB203_p0191c18║舉：「本仁示眾，云：『尋常不欲向聲前色後鼓弄人家男
J28nB203_p0191c19║女。何故？且聲不是聲，色不是色。』時有僧問：『如何是聲
J28nB203_p0191c20║不是聲？』仁云：『喚作色得麼？』僧云：『如何是色不是色？』仁
J28nB203_p0191c21║云：『喚作聲得麼？』僧作禮，仁云：『且道：為汝說，荅汝話，若
J28nB203_p0191c22║人辨得，有箇入處。』」
J28nB203_p0191c23║拈云：「大小本仁只有湛水之波，且無滔天之浪。如
J28nB203_p0191c24║何是聲不是聲？枯木鳴寒鳥，空山啼夜猿。如何是
J28nB203_p0191c25║色不是色？紅入桃花嫩，青歸柳陌新。若人向這裏
J28nB203_p0191c26║辨得，與你一緉艸鞋。」
J28nB203_p0191c27║舉：「汾陽無業禪師云：『若有一絲毫頭凡聖情念未盡，
J28nB203_p0191c28║入驢胎馬腹裏去。』白雲端云：『直饒一絲毫頭凡聖情
J28nB203_p0191c29║念頓盡，亦未免入驢胎馬腹裏去，瞎漢但恁麼會。』」
J28nB203_p0191c30║拈云：「識得汾陽，坐殺闍黎；識得白雲，走殺闍黎。直
J28nB203_p0192a01║饒你縱橫十字，圓轉一機，總是驢胎馬腹裏漢。畢
J28nB203_p0192a02║竟如何？閒把一枝無孔笛，夜深吹過汨羅彎。」
J28nB203_p0192a03║舉：「風穴沼在郢州衙內陞座，云：『祖師心印狀似銕牛
J28nB203_p0192a04║之機，去即印住，住即印破。只如不去不住，印即是？不
J28nB203_p0192a05║印即是？』時有盧陂長老出，問：『某甲有銕牛之機，請師
J28nB203_p0192a06║不搭印。』穴云：『慣釣鯨鯢沉巨浸，卻嗟蛙步𩥇泥沙。』陂
J28nB203_p0192a07║佇恩，穴喝云：『長老何不進語？』陂擬議，穴打一拂子，云：
J28nB203_p0192a08║『還記得話頭麼？試舉看。』陂擬開口，穴又打一拂子。牧
J28nB203_p0192a09║主云：『佛法元來與王法一般。』穴云：『太守見箇甚麼道
J28nB203_p0192a10║理？』牧主云：『當斷不斷，返招其亂。』穴便下座。」
J28nB203_p0192a11║拈云：「沼祖雖是高提祖印，縱奪當機，簡點將來，翻
J28nB203_p0192a12║成鈍置。當時待伊問：『某甲有銕牛之機，請師不搭
J28nB203_p0192a13║印。』便與連棒打出，不唯不被牧主看破，亦免千古
J28nB203_p0192a14║之下遭人簡點。」
J28nB203_p0192a15║舉：「深、明二上座一日同行，見捕魚，忽一魚跳出網，深
J28nB203_p0192a16║云：『俊哉！一似箇衲僧相似。』明云：『何似當初不入網好？』
J28nB203_p0192a17║深云：『明兄猶欠悟在。』明行三十里方省。」
J28nB203_p0192a18║拈云：「有般漢商量道：『這二上座，一人附物顯理，一
J28nB203_p0192a19║人色前不物，可謂同時應用，各得其宜。』與麼見解，
J28nB203_p0192a20║苦哉，苦哉。殊不知，正似棋逢敵手、琴遇知音。既然
J28nB203_p0192a21║如是，因甚三十里後方省？還會麼？依俙似曲纔堪
J28nB203_p0192a22║聽，又被風吹別調中。」
J28nB203_p0192a23║舉：「青原思問六祖：『當何所務即不落階級？』祖云：『汝曾
J28nB203_p0192a24║作甚麼來？』思云：『聖諦亦不為。』祖云：『落何階級？』思云：『聖
J28nB203_p0192a25║諦尚不為，何階級之有？』祖深契之。」
J28nB203_p0192a26║拈云：「這二老漢，前不搆村，後不迭店。」
J28nB203_p0192a27║舉：「夾山參船子，子問：『垂絲千尺，意在深潭。離鉤三寸，
J28nB203_p0192a28║子何不道？』山擬開口，子便打。山落水纔出，又打云：『道，
J28nB203_p0192a29║道。』山擬開口，子又打。山豁然大悟，乃點頭三下，子云：
J28nB203_p0192a30║『竿頭絲線從君弄，不犯清波意自殊。』山遂進問：『拋綸
J28nB203_p0192b01║擲釣，師意如何？』子云：『絲懸淥水，浮定有無之意，速道，
J28nB203_p0192b02║速道。』山云：『語帶玄而無路，舌頭談而不談。』子云：『釣盡
J28nB203_p0192b03║江波，金鱗始遇。』山乃掩耳，子云：『如是，如是。』」
J28nB203_p0192b04║拈云：「劈口一橈，全機喪盡；點頭三下，有理難伸。還
J28nB203_p0192b05║知藏身處沒蹤跡，沒蹤跡處莫藏身底麼？」乃靠拄
J28nB203_p0192b06║杖，云：「月天雲度山頭影，江國風生水面寒。」
J28nB203_p0192b07║舉：「凌行婆問浮杯：『盡力道不得底句分付阿誰？』杯云：
J28nB203_p0192b08║『浮杯無剩語。』婆云：『未到浮杯，不妨疑著。』杯云：『更有長
J28nB203_p0192b09║處，不妨拈出。』婆斂手哭云：『蒼天中更添怨苦。』杯無語，
J28nB203_p0192b10║婆云：『語不知偏正，理不識倒邪，為人則禍生。』後有僧
J28nB203_p0192b11║舉似南泉，泉云：『苦哉，浮杯被這老婆摧折一上。』婆聞
J28nB203_p0192b12║得，笑云：『王老師猶少機關在。』時有幽州澄一禪客詣
J28nB203_p0192b13║婆，乃問：『南泉為甚少機關？』婆哭云：『可悲，可痛。』澄一罔
J28nB203_p0192b14║措，婆云：『會麼？』一合掌而立，婆云：『跂死禪和，如麻似粟。』
J28nB203_p0192b15║後澄一舉似趙州，州云：『我若見這臭老婆，問教伊口
J28nB203_p0192b16║啞。』一云：『未審和尚作麼生問伊？』州便打，一云：『為甚卻
J28nB203_p0192b17║打某甲？』州云：『似這般跂死禪和，不打更待何時？』婆聞
J28nB203_p0192b18║卻云：『趙州合喫婆手中棒。』州聞得，笑云：『可悲，可痛。』婆
J28nB203_p0192b19║聞，乃嘆云：『趙州眼光爍破四天下。』州聞得，令人去問
J28nB203_p0192b20║云：『如何是趙州眼？』婆乃豎起拳。僧回舉似趙州，州乃
J28nB203_p0192b21║有頌與婆，云：『當機覿面提，覿面當機疾，報爾凌行婆，
J28nB203_p0192b22║哭聲何得失？』婆有頌荅云：『哭聲師已曉，已曉復誰知？
J28nB203_p0192b23║當時摩竭令，幾喪目前機。』」
J28nB203_p0192b24║拈云：「浮杯無語，可謂頭正尾正。凌婆不知天色，徒
J28nB203_p0192b25║怪風雲。南泉父子雖則善識機宜，正眼看來，未出
J28nB203_p0192b26║老婆見解。風穴或有人問：『盡力道不得底句分付
J28nB203_p0192b27║阿誰？』對曰：『待我驢年有箇悟處即向你道。』管取聞
J28nB203_p0192b28║者盡皆翹望。」
J28nB203_p0192b29║舉：「都尉李文和公，公主貴降，命三大宗師同日陞座。
J28nB203_p0192b30║末後，葉縣橫拄杖，就膝上拗作兩截便下座。尉云：『作
J28nB203_p0192c01║家宗師，手段終別。』縣云：『都尉也不得無過。』」
J28nB203_p0192c02║拈云：「葉縣做處迥別，都尉見得分明，未審過在甚
J28nB203_p0192c03║處？若人辨得出，罪犯彌天；其或未然，也不得無過。」
J28nB203_p0192c04║舉：「雪峰示眾云：『望州亭與汝相見了也，烏石嶺與汝
J28nB203_p0192c05║相見了也，僧堂前與汝相見了也。』保福問鵝湖：『僧堂
J28nB203_p0192c06║前相見且置，望州亭、烏石嶺，甚麼處相見？』鵝湖驟步
J28nB203_p0192c07║歸方丈，保福入禪堂。」
J28nB203_p0192c08║拈云：「這一夥賣私鹽漢有甚憑據？」
J28nB203_p0192c09║舉：「南院因僧問：『從上古人見不盡處，師還見也無？』院
J28nB203_p0192c10║云：『握髮吐餐人不顧，滿朝盡道好周公。』僧向口上打，
J28nB203_p0192c11║院云：『道者太煞瞎。』僧云：『有恁麼瞎老漢恁麼道。』院便
J28nB203_p0192c12║打。」
J28nB203_p0192c13║拈云：「這僧險似天關，南院平如鏡面，若據從上古
J28nB203_p0192c14║人見不盡處，二人俱未敢覷著。何故聻？瞎。」
J28nB203_p0192c15║舉：「芭蕉示眾云：『你有拄杖子，我與你拄杖子；你無拄
J28nB203_p0192c16║杖子，我奪卻拄杖子。』」
J28nB203_p0192c17║拈云：「用盡自己心，笑破他人口。你有拄杖子，我與
J28nB203_p0192c18║你拄杖子，畫蛇添足；你無拄杖子，我奪卻你拄杖
J28nB203_p0192c19║子，龜背刮毛。既然如此，且作麼生是你拄杖子？咄！」
J28nB203_p0192c20║舉：「雲門上堂，大眾集定。『是大過患，仔細簡點。』眾無對，
J28nB203_p0192c21║門代云：『不用別人。』」
J28nB203_p0192c22║拈云：「抱薪救火，徒自燒身。」
J28nB203_p0192c23║舉：「龐居士問馬大師：『不與萬法為侶者是甚麼人？』大
J28nB203_p0192c24║師云：『待汝一口吸盡西江水即向汝道。』」
J28nB203_p0192c25║拈云：「龐公無處合伴，馬祖覓箇還稀，直至如今，孤
J28nB203_p0192c26║凄冷淡。風穴則不然，不與萬法為侶者是甚麼人？
J28nB203_p0192c27║泣露千般艸，吟風一樣松。向這裏見得，便見古人
J28nB203_p0192c28║落處；脫或不然，待汝一口吸盡西江水即向你道。」
J28nB203_p0192c29║舉：「昔有一僧親近一老宿甚勤，宿每見來即揮手曰：
J28nB203_p0192c30║『未在，未在，且去。』如是經久，其僧中夜思惟，曰：『並不蒙
J28nB203_p0193a01║一言開示，秪管道我未在，教我怎生奈何？』思量來，思
J28nB203_p0193a02║量去，忽然省得，歡喜無量。至明日上去見老宿，宿見
J28nB203_p0193a03║來便點頭，曰：『是也，是也。』」
J28nB203_p0193a04║拈云：「這老宿只有順水推舟之作，且無抽釘拔楔
J28nB203_p0193a05║之能。我此間若有來者，即點頭云：『是也，是也。』待伊
J28nB203_p0193a06║忽然省得歡喜時，便揮手曰：『未在，未在。』且道：與古
J28nB203_p0193a07║人是同？是別？」
J28nB203_p0193a08║舉：「玄沙上堂，眾集，遂將拄杖一時趁下，卻回向侍者
J28nB203_p0193a09║道：『我今作得一解，險入地獄如箭射。』侍者云：『喜得和
J28nB203_p0193a10║尚再復人身。』翠巖芝云：『大小玄沙，前不搆村，後不迭
J28nB203_p0193a11║店，且作麼生道得出身之路？』」
J28nB203_p0193a12║拈云：「鉤在不疑之地。」
J28nB203_p0193a13║舉：「盤山垂語云：『若言即心是佛，今時未入玄微。若言
J28nB203_p0193a14║非心非佛，亦未是指宗極則。』」
J28nB203_p0193a15║拈云：「大小盤山只知收拾鼻孔，不覺裂破舌頭。」
J28nB203_p0193a16║舉：「雲門示眾云：『天地之內、宇宙之間，中有一寶，秪在
J28nB203_p0193a17║形山。拈燈籠向佛殿裏，將三門來燈籠上作麼生？』自
J28nB203_p0193a18║代云：『逐物意移。』」
J28nB203_p0193a19║拈云：「截得他人腳跟，失卻自己鼻孔。」
J28nB203_p0193a20║舉：「乾峰示眾云：『舉一不得舉二，放過一著落在第二。』
J28nB203_p0193a21║雲門出眾曰：『昨日有人從天台來，卻往徑山去。』」
J28nB203_p0193a22║拈云：「乾峰頭上是天，雲門腳下是地，雖則函蓋乾
J28nB203_p0193a23║坤，各與三十楖栗。忽有箇傍不甘底出來道：『和尚
J28nB203_p0193a24║恁麼盲加瞎棒，亦好與三十楖栗。』知我罪我，我何
J28nB203_p0193a25║辭焉？」
J28nB203_p0193a26║舉：「雲門一日舉：『有為無三世，無為有三世，有為是斷
J28nB203_p0193a27║滅法，何處得三世？無為有三世，不是守寂滅處法。』」
J28nB203_p0193a28║拈云：「動則埋根千丈，不動則當處生苗。咄！是何言
J28nB203_p0193a29║歟？」
J28nB203_p0193a30║舉：「乾峰因僧問：『十方薄伽梵，一路涅槃門，未審路頭
J28nB203_p0193b01║在甚麼處？』峰以拄杖劃一劃，云：『在這裏。』僧又問雲門，
J28nB203_p0193b02║門拈起扇子，云：『扇子𨁝跳上三十三天，築著帝釋鼻
J28nB203_p0193b03║孔，東海鯉魚打一棒，雨似盆傾。會麼？』」
J28nB203_p0193b04║拈云：「乾峰曲不藏直，雲門直不藏曲，然而曲直不
J28nB203_p0193b05║同，大都路頭不別。忽有人問：『如何是不別底路頭？』
J28nB203_p0193b06║但向道：『漆桶，參堂去。』」
J28nB203_p0193b07║舉：「雲門一日行次，以拄杖打露柱一下，云：『甚麼處來？』
J28nB203_p0193b08║自云：『西天來。』復云：『來這裏作甚麼？』自云：『說佛法。』乃喝
J28nB203_p0193b09║云：『欺我唐土人。』又以拄杖子打一下便行。」
J28nB203_p0193b10║拈云：「笑殺傍觀。」
J28nB203_p0193b11║舉：「太史黃庭堅一日參黃龍心禪師，求入道捷徑，心
J28nB203_p0193b12║云：『秪如仲尼道：「二三子以我為隱乎？吾無隱乎爾。」太
J28nB203_p0193b13║史尋常如何理論？』史擬對，心云：『不是，不是。』史迷悶不
J28nB203_p0193b14║已。一日侍心山行，桂花盛開，心云：『聞桂花香麼？』史云：
J28nB203_p0193b15║『聞。』心云：『吾無隱乎爾。』史遂有省。」
J28nB203_p0193b16║拈云：「黃太史好箇孃生鼻孔，卻被黃龍和尚高高
J28nB203_p0193b17║挂在木樨樹上，直至而今風吹日炙。」
J28nB203_p0193b18║舉：「《法華經》云：『大通智勝佛，十劫坐道場，佛法不現前，
J28nB203_p0193b19║不得成佛道。』」
J28nB203_p0193b20║拈云：「幸自無瘡，勿傷之也。」
J28nB203_p0193b21║舉：「南泉翫月次，趙州指月云：『幾時得似恁麼？』泉云：『王
J28nB203_p0193b22║老師二十年前曾恁麼來。』州云：『只今作麼生？』泉便歸
J28nB203_p0193b23║方丈。」
J28nB203_p0193b24║拈云：「昭昭而溢目騰輝，何假神通之顯現？晃晃而
J28nB203_p0193b25║無塵不透，豈勞玅辨之敷揚？翫時既不容取次觀
J28nB203_p0193b26║光，鑑處那許安排著彩？且風流公子、翫賞佳人到
J28nB203_p0193b27║此又作麼生著眼？絃絕聲消人去後，高山流水至
J28nB203_p0193b28║如今。」
J28nB203_p0193b29║舉：「三聖然禪師參德山，纔展坐具，山云：『不用展炊單，
J28nB203_p0193b30║我這裏無殘羹餿飯。』然云：『賴遇無，設有亦無著處。』山
J28nB203_p0193c01║便打，然接住，推倒向禪床上，山大笑，然哭：『蒼天。』出去。」
J28nB203_p0193c02║拈云：「苟子之不欲，雖賞之不竊。」
J28nB203_p0193c03║舉：「茱萸因趙州上法堂東覷西覷，萸乃問：『作甚麼？』州
J28nB203_p0193c04║云：『探水。』萸云：『我這裏一滴也無，探箇甚麼？』州遂將拄
J28nB203_p0193c05║杖靠壁而出。」
J28nB203_p0193c06║拈云：「趙州雖解探水，要且不識淺深。茱萸一滴也
J28nB203_p0193c07║無，早已沒頭浸卻。還知趙州靠拄杖而出麼？唵㗭
J28nB203_p0193c08║唎囌囉薩訶。」
J28nB203_p0193c09║舉：「雲門示眾，云：『你若實未得箇入處，三世諸佛在你
J28nB203_p0193c10║腳跟下，一大藏教在你舌頭上，且向葛藤處會取。』圓
J28nB203_p0193c11║悟云：『崇寧土上加泥，敢道：直得溈山水牯，觸殺東海
J28nB203_p0193c12║鯉魚；陝府銕牛，吞卻嘉州大象。』」
J28nB203_p0193c13║拈云：「俊哉，若非崇寧放出溈山水牯、趁起陝府銕
J28nB203_p0193c14║牛，蹋碎雲門葛藤，天下衲僧幾被繫絆，到驢年未
J28nB203_p0193c15║有自由分。」
J28nB203_p0193c16║舉：「曹山云：『莫行心處路，不挂本來衣，何須正恁麼？切
J28nB203_p0193c17║忌未生時。』」
J28nB203_p0193c18║拈云：「當門切莫栽荊棘，後代兒孫惹著衣。」
J28nB203_p0193c19║舉：「普化居常入市，振鐸云：『明頭來，明頭打；暗頭來，暗
J28nB203_p0193c20║頭打；四方八而來，旋風打；虛空來，連架打。』一日，臨濟
J28nB203_p0193c21║令僧捉住，云：『總不恁麼來時如何？』化托開云：『來日大
J28nB203_p0193c22║悲院裏有齋。』僧回舉侶濟，濟云：『我從來疑著這漢。』」
J28nB203_p0193c23║拈云：「普化好箇無孔銕鎚，被臨濟一拶百雜碎，是
J28nB203_p0193c24║汝諸人還知落處麼？」
J28nB203_p0193c25║舉：「修山主云：『是柱不見柱，非柱不見柱，是非已去了，
J28nB203_p0193c26║是非裏薦取。』」
J28nB203_p0193c27║拈云：「風穴當時若見，便呵呵大笑，管使修山主羞
J28nB203_p0193c28║慚無地。」
J28nB203_p0193c29║
J28nB203_p0193c30║
J28nB203_p0194a01║頌古
J28nB203_p0194a02║世尊摩胸告眾
J28nB203_p0194a03║霜嚴歲盡冷沉沉，萬象無聲臥凍雲，總使春光能
J28nB203_p0194a04║入目，看來何侶舊年春？
J28nB203_p0194a05║舉：「雲門上堂，大眾集定。『是大過患，仔細簡點。』眾無對，
J28nB203_p0194a06║自代云：『不用別人。』」
J28nB203_p0194a07║可憐罪重覓根源，眼底生涯望得穿，回首夕陽何
J28nB203_p0194a08║處是？捶胸還自哭蒼天。
J28nB203_p0194a09║舉：「九峰因僧問：『十二時中如何合道？』峰曰：『無心合道。』
J28nB203_p0194a10║僧曰：『畢竟如何？』峰曰：『土上覓泥由自可，波中求水實
J28nB203_p0194a11║堪悲。』」
J28nB203_p0194a12║青山如畫勢參差，看到黃昏睡已遲，一夜西風吹
J28nB203_p0194a13║古木，天明滿地拾柴枝。
J28nB203_p0194a14║舉：「盤山示眾：『三界無法，何處求心？四大本空，佛依何
J28nB203_p0194a15║住？璿璣不動，寂爾無言，覿面相呈，更無餘事。珍重。』」
J28nB203_p0194a16║江上漁翁把釣垂，生涯隨處不須歸，夜深月下眠
J28nB203_p0194a17║清夢，風壓輕雲貼水飛。
J28nB203_p0194a18║女子出定
J28nB203_p0194a19║一亙長空雨霽時，綠楊深處臥閒貍，數聲啼鳥驚
J28nB203_p0194a20║回夢，流水青山信不移。
J28nB203_p0194a21║善財採藥
J28nB203_p0194a22║信手拈來藥味全，不同甘艸與黃連，文殊用處多
J28nB203_p0194a23║靈驗，一劑沾唇百病痊。
J28nB203_p0194a24║二祖斷臂
J28nB203_p0194a25║好肉無瘡莫去剜，少林立雪也無端，直饒覓得安
J28nB203_p0194a26║心法，徒使孃生一臂殘。
J28nB203_p0194a27║臨濟入門便喝
J28nB203_p0194a28║不打諸方口鼓禪，深居丈室有威權，相逢拈出吹
J28nB203_p0194a29║毛劍，幾箇如今性命全？
J28nB203_p0194a30║臨濟三頓棒
J28nB203_p0194b01║雷轟電掣雨如傾，錦鯉連遭點額頻，躍過禹門三
J28nB203_p0194b02║汲浪，翻江攪海動乾坤。
J28nB203_p0194b03║趙州訪二庵主
J28nB203_p0194b04║等閒拽杖過山腰，問柳尋花一樣嬌，無限春光俱
J28nB203_p0194b05║蹋碎，歸來始覺自身勞。
J28nB203_p0194b06║黃檗因裴相國托佛求安名
J28nB203_p0194b07║不知何姓覓安名？驀地當頭喚一聲，八字打開全
J28nB203_p0194b08║體露，至今無處可藏身。
J28nB203_p0194b09║南泉因陸亙大夫舉天地同根話
J28nB203_p0194b10║春到人間艸木知，桃紅柳綠盡同時，劉郎一去春
J28nB203_p0194b11║歸也，徒使遊蜂戀舊枝。
J28nB203_p0194b12║雪峰示眾，云：「南山有一條鱉鼻蛇。」
J28nB203_p0194b13║無端放出赤班蛇，頭角崢嶸氣宇奢，獨有韶陽弄
J28nB203_p0194b14║得活，滿堂遭害奈何他？
J28nB203_p0194b15║南嶽讓參曹溪
J28nB203_p0194b16║甚麼物兮恁麼來？空到曹溪走一回，六載依然呈
J28nB203_p0194b17║舊面，燈籠露柱笑咍咍。
J28nB203_p0194b18║典化打克賓
J28nB203_p0194b19║聚首相逢幾度春，一朝分袂過西秦，臨行更贈一
J28nB203_p0194b20║盃酒，此去從教憶故人。
J28nB203_p0194b21║《楞嚴經》云：「若同見者，名為見吾。吾不見時，何不見吾
J28nB203_p0194b22║不見之處？若見不見，自然非彼不見之相。若不見吾
J28nB203_p0194b23║不見之地，自然非物，云何非汝？」
J28nB203_p0194b24║明歷歷，黑漫漫，見兮不見兩頭關，須知結角羅紋
J28nB203_p0194b25║處，莫把封皮作信看。
J28nB203_p0194b26║「諸可還者，自然非汝。不汝還者，非汝而誰？」
J28nB203_p0194b27║不汝還兮是甚麼？桂輪孤朗映山河，寒光乍見沉
J28nB203_p0194b28║西壁，時復東峰挂薜蘿。
J28nB203_p0194b29║七處徵心
J28nB203_p0194b30║徵心心不遂，七處無巴鼻，帶累老瞿曇，腳跟未點
J28nB203_p0194c01║地。
J28nB203_p0194c02║八還辨見
J28nB203_p0194c03║老農浪跡江湖外，買賣經營竟不賒，貨利一朝花
J28nB203_p0194c04║費了，歸來仍作舊生涯。
J28nB203_p0194c05║經首題「癶」字
J28nB203_p0194c06║造化虛含天地周，春歸艸木蔚綢繆，濃煙澹抹風
J28nB203_p0194c07║光美，啼鳥一聲山更幽。
J28nB203_p0194c08║《圓覺經》：「一切障礙即究竟覺。」
J28nB203_p0194c09║丹爐誰識礦中金？糞掃堆頭色轉新，巨海翻波波
J28nB203_p0194c10║即水，應知笑臉是愁人。
J28nB203_p0194c11║《金剛經》：「應如是住，如是降伏其心。」
J28nB203_p0194c12║等閑無事引壺觴，愛學陶公興趣長，自酌自吟還
J28nB203_p0194c13║自醉，從教披髮樂清狂。
J28nB203_p0194c14║「應無所住而生其心。」
J28nB203_p0194c15║翠竹蒼煙襯釣磯，乘閑兀坐渾忘機，萬里寒光憐
J28nB203_p0194c16║月白，夜深無睡露侵衣。
J28nB203_p0194c17║《華嚴經》：「菩薩以菩提心為家，以如理修行為家法。」
J28nB203_p0194c18║綠楊堪繫五湖舟，袖拂東風上酒樓，試把琴書從
J28nB203_p0194c19║性樂，相將花下醉時休。
J28nB203_p0194c20║
J28nB203_p0194c21║讚偈
J28nB203_p0194c22║大悲觀世音讚
J28nB203_p0194c23║碧玉岩前風月清，蒲團誰道等閒身？白雲淡蕩兮或
J28nB203_p0194c24║舒或卷，瞻仰取足兮離相離名，要見圓通真面目，五
J28nB203_p0194c25║更雞唱一聲聲。
J28nB203_p0194c26║紫竹觀音（二首）
J28nB203_p0194c27║怪石孤雲紫竹叢，笑看鸚鵡下長空，善財參遍無尋
J28nB203_p0194c28║處，莫在渠儂耳竅中。
J28nB203_p0194c29║慈悲願海度生切，極盡神通施玅訣，隨類現形要逗
J28nB203_p0194c30║機，尋聲救苦令欣悅。竹間奏籟洞圓聞，石上觀心悟
J28nB203_p0195a01║未徹，莫怪相逢痛下錐，阿誰教你到風穴？
J28nB203_p0195a02║過海觀音
J28nB203_p0195a03║慈航倒駕一枝蓮，浩渺洪波勢拍天，聽罷潮音誰識
J28nB203_p0195a04║我？善財眼底獨週圓。
J28nB203_p0195a05║達磨
J28nB203_p0195a06║親對梁王，道箇不識，摘蘆過江，無處迴避。咦！少林面
J28nB203_p0195a07║壁絕追攀，楊子江心波浪急。
J28nB203_p0195a08║布袋和尚
J28nB203_p0195a09║可憐落魄長汀老，一袋深藏萬物稠，攤向街頭人不
J28nB203_p0195a10║識，依前骨董自家收。
J28nB203_p0195a11║幻有老和尚
J28nB203_p0195a12║坐斷禹門，丰神浩蕩，月皎長空，光吞群象。海印圓明，
J28nB203_p0195a13║何物可況？蓋古通今，超情越量。咄！你是阿誰？笑指山
J28nB203_p0195a14║橫一抹煙，鷓鴣啼處林花放。
J28nB203_p0195a15║密雲老和尚（三首）
J28nB203_p0195a16║龍池嫡子，臨濟遠孫，心麤膽大，凌篾宗乘。披三玄戈
J28nB203_p0195a17║甲，具四種主賓，握金剛王寶劍，截斷衲子命根，道大
J28nB203_p0195a18║德備而殺佛殺祖，義絕情忘而知恩報恩。踢倒百億
J28nB203_p0195a19║須彌，直使纖塵不立；吸盡大千剎海，必也涓滴無存。
J28nB203_p0195a20║擉瞎頂門正法眼，只將這箇繼傳燈。
J28nB203_p0195a21║老倒從來用不臧，生涯曾做賣樵郎，銅棺盡把家珍
J28nB203_p0195a22║喪，太白光分燈燄長。六處紅爐烹佛祖，一條拄杖作
J28nB203_p0195a23║津梁，韜光拂袖通玄頂，聲價人間萬古揚。
J28nB203_p0195a24║咄哉者老賊，造一闡提業，捉敗老龍池，截斷曹溪脈，
J28nB203_p0195a25║高據天童山，走殺閻浮客，無論佛與祖，棒下咸勦絕。
J28nB203_p0195a26║只此結冤讎，兒孫恨不徹。恨不徹，萬古英風威凜烈。
J28nB203_p0195a27║林野老和尚（三首）
J28nB203_p0195a28║天童和尚，氣壓諸方，橫抽寶劍，虎坐堂皇。干戈未動，
J28nB203_p0195a29║魔佛自降，等慈廣被而當道慣栽荊棘，方便為本而
J28nB203_p0195a30║過橋折卻橋梁。可憐這般去就，盡是闡提心腸，俺曾
J28nB203_p0195b01║錯禮三拜，冤深悔恨難忘，而今據款都結案，獅子翻
J28nB203_p0195b02║身何處藏？
J28nB203_p0195b03║兔角拄杖，龜毛拂子，殺活全彰，誰合知委？道是本師
J28nB203_p0195b04║和尚，驢頭不對馬觜，若論此箇元非，更乃棄波求水。
J28nB203_p0195b05║當陽坐斷，淆訛明月，清風未已，不肖拜手，讚揚句句，
J28nB203_p0195b06║罵入骨髓。
J28nB203_p0195b07║嚴儀自若轉威光，瞻者趑趄畏近傍，不在空王閒掛
J28nB203_p0195b08║錫，特於末法整隤綱。離微盡向棒頭滅，魔佛全歸喝
J28nB203_p0195b09║下亡，沒興當年遭毒手，至今遺恨沸如湯。
J28nB203_p0195b10║送海峰侍者
J28nB203_p0195b11║箇中之事了無多，佛祖由來沒奈何，四十九年苦饒
J28nB203_p0195b12║舌，末後拈花當得麼？逢人面壁兮天高地厚，斷臂安
J28nB203_p0195b13║心兮海闊山遙，曹溪波浪如相佀，及至鳥窠吹布毛，
J28nB203_p0195b14║趙州鬥劣不鬥勝，馬祖磨磚要作鏡，打車打牛枉徒
J28nB203_p0195b15║勞，即心即佛休錯認。德山棒如雨點、臨濟喝佀雷奔，
J28nB203_p0195b16║歷代敲床豎拂，到底難滿窮坑。國師呼喚而趁出，吾
J28nB203_p0195b17║不辜汝汝負吾，會得兩口無一舌，笑倒東壁挂葫蘆。
J28nB203_p0195b18║挑囊負缽兮胸中忙侶火，三登九上兮腳板溜如煙，
J28nB203_p0195b19║半夜鰲山輕一拶，可憐矢上更加尖。假饒極盡心力，
J28nB203_p0195b20║誰能為伊雪屈？嗇夫老子愧愚魯，兀坐虛堂窺今古，
J28nB203_p0195b21║柱礎禪者來扣關，風穴龍池德雲山。巾缾左右勤朝
J28nB203_p0195b22║夕，兩眼枯乾覷不極，嗔拳熱喝是良模，喫著棒頭血
J28nB203_p0195b23║滴滴，纔方蹋步哆哆和和，肚裏便見肯肯可可。蟬聲
J28nB203_p0195b24║砌葉秋水寒，偶來辭我下南參，長歌相送三五丈，短
J28nB203_p0195b25║頌贈行七八篇，大千剎海缽盂裏，百億須彌拄杖前，
J28nB203_p0195b26║築破腳指知痛處，歸來還我艸鞋錢。
J28nB203_p0195b27║參禪偈
J28nB203_p0195b28║心源未透被誰謾？歷劫徒勞受苦酸，若向外邊尋了
J28nB203_p0195b29║達，終於箇裏不相干。萬緣放蕩宜先覺，一念回光徹
J28nB203_p0195b30║底看，拶碎虛空無背面，圓明寂照絕遮闌。
J28nB203_p0195c01║華山寺次大州趙內閣壁間韻
J28nB203_p0195c02║碧月光搖覺海中，呈橈舞棹樂漁翁，分身化物頭頭
J28nB203_p0195c03║別，撒手歸家處處同。雷語電機驅衲子，月鉤雲餌釣
J28nB203_p0195c04║獰龍，相逢點破箇中事，綠水青山幾萬重。
J28nB203_p0195c05║崇禎庚辰春江安次破山老人題蟠龍寺韻
J28nB203_p0195c06║蟠龍鎮靜澄淵臥，徹底深藏伏爪牙，特地鳴雷迅浪
J28nB203_p0195c07║遠，翛然掣電吼雲賒。為霖蘇亢山川秀，驤首珠含宇
J28nB203_p0195c08║宙霞，宛轉優游隨隱顯，禹門終不宿桃花。
J28nB203_p0195c09║次本師天台山居韻（二首）
J28nB203_p0195c10║雲埋絕頂幾經霜？懶與時流較短長，秋至但觀黃葉
J28nB203_p0195c11║落，春來唯覺白花香。罷遊猿止洞中臥，爭食禽喧嶺
J28nB203_p0195c12║外狂，獨貴山居閒我老，從他塵世利名忙。
J28nB203_p0195c13║寄跡玄峰幾度霜？清貧寂寞道風長，生涯全在钁頭
J28nB203_p0195c14║穩，飲啄須憑脫粟香。嶺上桃花含雨綻，澗邊柳絮趁
J28nB203_p0195c15║風狂，癡猿捉月真堪笑，屢見谿西探水忙。
J28nB203_p0195c16║正陽題觀音閣贈冉次齋
J28nB203_p0195c17║畫棟飛簷聳碧空，吞雲吐月且玲瓏，當年指出憑仙
J28nB203_p0195c18║梵，此日拈來貴冉公。清磬落淮澄覺浪，洪鐘匝郭啟
J28nB203_p0195c19║圓通，大悲願海尋聲普，萬古嗣源渺莫窮。
J28nB203_p0195c20║贈別悅可兄住廣化
J28nB203_p0195c21║自來聚首度寒霜，遂把麟湖水共嘗，帆飽春風歸岸
J28nB203_p0195c22║疾，詩成別恨詠愁長。鶯聲送客歡猶戚，花色迎人笑
J28nB203_p0195c23║且香，惟羨武林江畔永，垂綸千尺釣滄浪。
J28nB203_p0195c24║春日感懷
J28nB203_p0195c25║寰中造化自天鈞，舉目遙看景色新，詩興搜空千種
J28nB203_p0195c26║緒，攄懷撥動一腔神。不憐握髮遺風寂，惟笑牽車逐
J28nB203_p0195c27║隊頻，翻憶當年曳尾者，濮邊贏得箇閒身。
J28nB203_p0195c28║白兔亭和劉明府韻
J28nB203_p0195c29║覺海艤舟掛古帆，鯨濤捷岸宿蘆巖，倦眠枕櫓連雲
J28nB203_p0195c30║臥，渴飲持杯帶月饞。日麗雪消山卸甲，霜嚴冰結水
J28nB203_p0196a01║添衫，縱橫收放渠儂委，脫略悠悠任聖凡。
J28nB203_p0196a02║荅用梅郭公遊風穴題大悲泉原韻，兼呈刺史
J28nB203_p0196a03║金翁。
J28nB203_p0196a04║斷雲飛白萬山幽，靜對方塘湧碧流，夜浸寒光魚噉
J28nB203_p0196a05║月，曉澄旭日雁驚秋。徘徊酌酒歌狂快，覽勝拋詩笑
J28nB203_p0196a06║語浮，泉到汝南堪洗耳，清聲千載振瀛洲。
J28nB203_p0196a07║次復伊陽孫邑侯原韻
J28nB203_p0196a08║天公推月照吾廬，笑見文光大丈夫，可謂聖賢存至
J28nB203_p0196a09║道，應知鸞鳳隱蒼梧。丹心此日恢皇化，赤手當年捋
J28nB203_p0196a10║虎鬚，像法干城稽戍作，祖堂深沐鑑冰壺。
J28nB203_p0196a11║棲真留別諸兄
J28nB203_p0196a12║一笻廿載為餐風，蹋破忙鞋路已窮，決擇水中拈皓
J28nB203_p0196a13║月，參尋鏡裏叩師容。生涯愧莫千人世，佛法慚無到
J28nB203_p0196a14║己躬，收拾雲歸山嶽靜，從教月映海濤空。
J28nB203_p0196a15║宿盛澤圓明寺
J28nB203_p0196a16║梵剎雖將塵俗分，五更雞唱隔溪聞，庭前水碧湖招
J28nB203_p0196a17║月，戶外林深樹挂雲。地接南邦連北郭，橋通西舍與
J28nB203_p0196a18║東鄰，杖藜暫憩全賓主，玉燭高燒繼夕曛。
J28nB203_p0196a19║秀水歲暮述懷
J28nB203_p0196a20║法社梅閒意最殷，笑談猶自喜同群，巴江入夢情難
J28nB203_p0196a21║剪，吳嶽高懷暢未分。滿目風塵隨臘盡，半生心緒帶
J28nB203_p0196a22║松焚，從前底事因除遣，庭際惟留幾樹雲。
J28nB203_p0196a23║初春，天台送別雲將兄。
J28nB203_p0196a24║數載逢緣信愜中，偶然相送話東風，梅花帶雪初兢
J28nB203_p0196a25║蕊，桃萼含春未吐紅。愁聽松濤鳴不徹，忍看雲篆裊
J28nB203_p0196a26║無窮，此回分袂江山闊，何日遙天得便鴻？
J28nB203_p0196a27║登白楓山觀海
J28nB203_p0196a28║玉削危巒擬接天，雲霞淡盪自蕭然，峰頭極目海涯
J28nB203_p0196a29║闊，物外忘機胸次閒。巖桂風飄香觸夢，井梧月照影
J28nB203_p0196a30║篩泉，幾回逸興頻攜策，一度登臨一度歡。
J28nB203_p0196b01║遊天台石梁橋
J28nB203_p0196b02║曇花殿閣隱深谿，萬景新奇動客窺，橋自天然跨澗
J28nB203_p0196b03║迥，泉因地峻瀉巖危。輪囷松竹吟風舞，歷亂藤花帶
J28nB203_p0196b04║露垂，五百高人坡下望，三更待月賞猶遲。
J28nB203_p0196b05║順治戊戌春，同侍御直愚李公、太史蕙嶪張公
J28nB203_p0196b06║二居士，坐大慈泉，共談向上一事，快甚，乃就流
J28nB203_p0196b07║泉開喜公池，遂成一律以誌其事。
J28nB203_p0196b08║汝海玄淵一脈真，崖廊漏逗響清新，蒼涼山色堪行
J28nB203_p0196b09║樂，澹碧溪光玅入神。世慮消磨閒日月，林泉依約澡
J28nB203_p0196b10║風塵，劇談笑別儒宗後，千載池空冷照人。
J28nB203_p0196b11║壽金刺史五鍾翁
J28nB203_p0196b12║二月和風開壽域，乾坤無處不春光，千秋松柏生靈
J28nB203_p0196b13║運，滿座衣冠拜玉堂。唯覺新民忠報國，那知勤政髮
J28nB203_p0196b14║凌霜？紫綸不獨喬遷祿，更喜蓬壺化日長。
J28nB203_p0196b15║秋日和原韻贈送孫明府南歸
J28nB203_p0196b16║杖藜久擲白雲隈，懶尚情緣萬事灰，道契攄懷頻款
J28nB203_p0196b17║笑，秋光引興上崔嵬。畏聞汝北吟歸韻，喜見江南共
J28nB203_p0196b18║舉杯，格外盤桓無次第，麤言細語若奔雷。
J28nB203_p0196b19║次原韻賀定州王刺史
J28nB203_p0196b20║睡魔初覺白雲邊，偶接瑤章感數年，加秩二千弘善
J28nB203_p0196b21║政，搏風九萬仗金仙。汝陽臥轍愁遮馬，定水呈撓笑
J28nB203_p0196b22║待舡，指日紫宸飛鳳詔，傳燈增照有生緣。
J28nB203_p0196b23║遲司馬拉阮、葉二邑侯以詩見訪，次原韻奉賀。
J28nB203_p0196b24║動地秋光飛駁啼，諸侯來自潁歸西，隨題次韻詩情
J28nB203_p0196b25║健，白蕩風狂笑語低。褒德已聞頒紫詔，登高猶喜荷
J28nB203_p0196b26║青藜，超遷補袞調羹日，記共山僧過虎溪。
J28nB203_p0196b27║壽西安楊府尊
J28nB203_p0196b28║雲從汝嶽共盤桓，劇笑宗雷治政寬，名覆金甌為宰
J28nB203_p0196b29║相，化隆庶子頌仁歡。初承福護緣非淺，再接光儀覺
J28nB203_p0196b30║倍難，海屋添籌銀漢闊，頻分八水遶長安。
J28nB203_p0196c01║次復羅山尚居士原韻
J28nB203_p0196c02║書債酬完可罷參，風雲撩起臥龍憨，胸中有義文千
J28nB203_p0196c03║篋，眼底無私佛一龕。玅道虛玄唯自得，大功不宰倩
J28nB203_p0196c04║誰勘？將來坐聽鹽梅詔，回顧山堂蘸齒酸。
J28nB203_p0196c05║復長安黃文學韻
J28nB203_p0196c06║攜取詩書館上方，山齋小睡熟黃粱，初離夢宅空諸
J28nB203_p0196c07║見，猶帶仙都笑語香。畫篋文光多敏烈，劫壺風味幾
J28nB203_p0196c08║能忘，乾坤輪我三秦樂，青眼頻看世諦忙。
J28nB203_p0196c09║盤龍寺步友人韻
J28nB203_p0196c10║連峰陳峻岌，堆疊擁盤龍，魚躍谿前水，鶯啼院後松。
J28nB203_p0196c11║流雲穿巷陌，飛鳥度長空，寒暑更代謝，咸原造化中。
J28nB203_p0196c12║送別雨堂
J28nB203_p0196c13║離歌天地曠，一曲在臨行，風去馳雲遠，帆飄逐浪輕。
J28nB203_p0196c14║空山愁滿目，寂室月孤明，記取登高日，蟬聲聒耳鳴。
J28nB203_p0196c15║棲真歲暮述懷
J28nB203_p0196c16║歲晚麟溪上，寒雲綴碧空，窗梅橫夜雨，簷雪舞晨風。
J28nB203_p0196c17║電影追還及，韶光挽莫㚇，餘生何足論？祖道若為崇。
J28nB203_p0196c18║過六合臥佛寺
J28nB203_p0196c19║四十九年簸觜唇，機關曲盡枉勞神，而今欹枕山齋
J28nB203_p0196c20║寂，大夢何曾覺有身？
J28nB203_p0196c21║荅馬雲孫居士原韻
J28nB203_p0196c22║文樞久應得環中，濟旱驚雷起臥龍，沃政鹽梅調鼎
J28nB203_p0196c23║日，金湯莫倦老雲峰。
J28nB203_p0196c24║中秋，贈吉甫丁文學得嗣。
J28nB203_p0196c25║露濕秋風丹桂香，儒庭鸑鷟喜呈祥，天倫鍾愛分甘
J28nB203_p0196c26║樂，袞袞公侯福海長。
J28nB203_p0196c27║謝凌司李過訪
J28nB203_p0196c28║溪山艸際正凝霜，幸喜文星到上方，相見不勞重話
J28nB203_p0196c29║會，從前鼻孔自昂藏。
J28nB203_p0196c30║金粟車水
J28nB203_p0197a01║竭世樞機本自然，輕輕拶著便周旋，就中有箇超方
J28nB203_p0197a02║作，倒瀉滄溟浪潑天。
J28nB203_p0197a03║送雲將兄歸里山居
J28nB203_p0197a04║橫拈楖栗轉池陽，謾謂羚羊挂角良，縱使人天無覓
J28nB203_p0197a05║處，柴門難鎖杏花香。
J28nB203_p0197a06║焦山
J28nB203_p0197a07║遙望瀛洲青一點，近攀蘿徑嶂千重，斜陽倒影沉滄
J28nB203_p0197a08║海，界斷魚龍路不通。
J28nB203_p0197a09║巫山十二峰
J28nB203_p0197a10║巴水湍飛剪棹來，瞿塘三峽碧崔嵬，不知何代春生
J28nB203_p0197a11║筍？十二抽條葉未開。
J28nB203_p0197a12║天童客堂偶成
J28nB203_p0197a13║午夜齁齁睡正濃，樓頭夢斷一聲鐘，翻思就裏渾無
J28nB203_p0197a14║事，秪有鈴鳴殿角風。
J28nB203_p0197a15║送凌司李歸粵
J28nB203_p0197a16║廣南山水竟如何？鎮海明珠自古多，看破風塵歸去
J28nB203_p0197a17║好，盧能相見笑呵呵。
J28nB203_p0197a18║滁州，示我空、我靜二禪人。
J28nB203_p0197a19║住止城西十里遙，山雲樹石艸蕭蕭，我空我靜誰為
J28nB203_p0197a20║我？一枕溪聲破寂寥。
J28nB203_p0197a21║平行者求偈懺罪
J28nB203_p0197a22║多般罪業從心起，雪砌群峰萬疊高，一念回光如烈
J28nB203_p0197a23║日，消鎔無復有纖毫。
J28nB203_p0197a24║示光州黃侯長
J28nB203_p0197a25║與君驀劄兩相逢，話到參乎唯莫窮，不坐無聲無臭
J28nB203_p0197a26║處，密移一步看飛龍。
J28nB203_p0197a27║示五峰闇專使
J28nB203_p0197a28║萬里長途不憚煩，楚音達矣問來端，轉身腳底忘移
J28nB203_p0197a29║步，踏著雲根徹骨寒。
J28nB203_p0197a30║寄五峰參眾
J28nB203_p0197b01║法門高敞賴扶持，笑倒靈山七佛師，不信老爺誠諦
J28nB203_p0197b02║語，大家請問須菩提。
J28nB203_p0197b03║寄大興善寺易庵禪師
J28nB203_p0197b04║●◐⊕㊇○地獄閻羅吞熱銕，天倉老鼠嚼黃金，蟭
J28nB203_p0197b05║螟一吸滄溟竭，猛虎回頭月照臨。
J28nB203_p0197b06║寄正法師
J28nB203_p0197b07║虛空浩浩談真諦，萬象森羅著眼聽，坐斷舌頭一句
J28nB203_p0197b08║子，請君拈出是何經？
J28nB203_p0197b09║示文明禪人
J28nB203_p0197b10║束箇乾坤作話頭，通身疑切莫隨流，一朝看破無多
J28nB203_p0197b11║子，反臉欺吾罵不休。
J28nB203_p0197b12║題秋林禪悅圖
J28nB203_p0197b13║金風拂拂潑天涼，搖落亭邊萬樹黃，燕坐空林忘物
J28nB203_p0197b14║我，夜深明月照茅堂。
J28nB203_p0197b15║寤寐一如
J28nB203_p0197b16║江國悠悠意莫加，寒濤浩渺屬漁家，忘機歸臥蓬窗
J28nB203_p0197b17║下，一任蘆風撼晚霞。
J28nB203_p0197b18║寓滁州龍華寺有感
J28nB203_p0197b19║三冬憩錫滁山寺，高枕泉聲思莫窮，明月一溪生水
J28nB203_p0197b20║白，樹頭鳥語咽霜風。
J28nB203_p0197b21║秋日，客陽山寺。
J28nB203_p0197b22║客笻深憩白雲中，飯飽茶餘過嶺東，兩兩相將看冷
J28nB203_p0197b23║翠，樹頭紅葉墜秋風。
J28nB203_p0197b24║夏日初晴，懷天台舊遊。
J28nB203_p0197b25║雨過雲凝艸木芳，寂寥山寺日偏長，泉聲入水驚初
J28nB203_p0197b26║睡，猶覺身心在石梁。
J28nB203_p0197b27║送無礙兄
J28nB203_p0197b28║歸去台山最上層，笑看雲浪自翻騰，峰頭幾度徘徊
J28nB203_p0197b29║處，記取當年共我登。
J28nB203_p0197b30║示惺知藏
J28nB203_p0197c01║滴水翻波浪接天，龍宮海藏不相謾，源頭浩渺知何
J28nB203_p0197c02║處？秪在渠儂日用間。
J28nB203_p0197c03║浴堂
J28nB203_p0197c04║水因忽悟無多子，玅觸宣明一杓湯，但自親來登浴
J28nB203_p0197c05║室，方知脫體露堂堂。
J28nB203_p0197c06║天童募緣疏
J28nB203_p0197c07║太白峰前古道場，瞎驢逐隊日偏長，一回艸料輕拋
J28nB203_p0197c08║出，飽後翻騰氣宇昂。
J28nB203_p0197c09║題風穴八景
J28nB203_p0197c10║錦屏風
J28nB203_p0197c11║院北峰高列翠屏，綠陰紅醉百花馨，狂風潑雨翻愁
J28nB203_p0197c12║霧，老倒山翁侶不聽。
J28nB203_p0197c13║珍珠簾
J28nB203_p0197c14║山勒回流自古今，臨崖飛瀑瀉珠林，如簾高掛閒終
J28nB203_p0197c15║日，未識仙房多少深？
J28nB203_p0197c16║吳公洞
J28nB203_p0197c17║丹巖曲徑謾追尋，洞隱斯文窈窕深，若謂先生窮至
J28nB203_p0197c18║理，詩書鑿破聖賢心。
J28nB203_p0197c19║仙人橋
J28nB203_p0197c20║翠微深處有神仙，跨鶴來參風穴禪，打破玄關歸去
J28nB203_p0197c21║日，過橋拋卻悟真篇。
J28nB203_p0197c22║大慈泉
J28nB203_p0197c23║臨池坐倚石欄杆，自肯低頭對影看，淨洗雲根山色
J28nB203_p0197c24║古，澄澄空照碧天寒。
J28nB203_p0197c25║翫月臺
J28nB203_p0197c26║愛月登高景最宜，摩挲丹桂影相隨，山家不忍和根
J28nB203_p0197c27║拔，留待鴻儒折一枝。
J28nB203_p0197c28║望州亭
J28nB203_p0197c29║召遊絕頂共躋攀，極目南州杳靄間，引手撩雲天際
J28nB203_p0197c30║近，萬峰還抱水潺潺。
J28nB203_p0198a01║翠嵐亭
J28nB203_p0198a02║虛亭小立浴風清，四野嵐光山色明，景致隨宜供客
J28nB203_p0198a03║眼，何妨載酒縱詩情？
J28nB203_p0198a04║採花吟
J28nB203_p0198a05║尋溪越嶺過山窩，采采盈筐春色多，葉底固含雲影
J28nB203_p0198a06║淡，清香風引動歸歌。
J28nB203_p0198a07║寄茶芽鑑長老
J28nB203_p0198a08║虎兒跳出白雲窩，獰惡橫吞物命多，肉醉耽耽藏昨
J28nB203_p0198a09║峉，宛湘遭害奈他何？
J28nB203_p0198a10║示超玄郭恒輝
J28nB203_p0198a11║搜抉玄根即物推，縱橫得玅好施為，掀翻歷劫風塵
J28nB203_p0198a12║窟，萬古長空杲日輝。
J28nB203_p0198a13║贈淵僧正生辰
J28nB203_p0198a14║掌上經綸不覆藏，也曾拈弄貫諸方，天垂斗柄寒清
J28nB203_p0198a15║夜，汝水翻波入海長。
J28nB203_p0198a16║示僧遊臺
J28nB203_p0198a17║捏之不聚劈難開，拄杖橫挑上五臺，相見文殊渾莫
J28nB203_p0198a18║顧，依然躬自負歸來。
J28nB203_p0198a19║寄朗上人關中（二首）
J28nB203_p0198a20║禪天空闊任徘徊，把住關頭佛祖哀，寄與一尋兔角
J28nB203_p0198a21║杖，敲開蓬戶起風雷。
J28nB203_p0198a22║柴門高扃楚山空，笑許寒雲密密封，失腳踏翻關捩
J28nB203_p0198a23║子，歸來扶起少林宗。
J28nB203_p0198a24║示鄖陽南明上人
J28nB203_p0198a25║自出秦關學老成，蒲團久戀楚雲深，為憐道大同今
J28nB203_p0198a26║古，萬行莊嚴佛祖心。
J28nB203_p0198a27║示僧遊臺
J28nB203_p0198a28║策杖初尋根本智，清涼翠掃太虛寒，文殊當道騎獅
J28nB203_p0198a29║子，不許禪流著眼看。
J28nB203_p0198a30║寄興善林我鑑都寺
J28nB203_p0198b01║白雲回首望西秦，華嶽風高冷逼人，義重乾坤方外
J28nB203_p0198b02║別，頭陀想是不生瞋。
J28nB203_p0198b03║示交口玄宗上人
J28nB203_p0198b04║無怪心空絕點痕，蓋緣道大裹乾坤，隨機且作小方
J28nB203_p0198b05║便，六字彌陀接上根。
J28nB203_p0198b06║孫文學求偈保嗣
J28nB203_p0198b07║歲首晴和到上方，殷勤禮拜笑焚香，臨行覓我伽陀
J28nB203_p0198b08║偈，福庇兒孫日月長。
J28nB203_p0198b09║示曇晟禪人
J28nB203_p0198b10║眼底無俗物，胸中世界寬，但能不取舍，隨處得盤桓。
J28nB203_p0198b11║過海
J28nB203_p0198b12║八面天低水，風帆掛小舟，飄颻無限意，如在鏡中游。
J28nB203_p0198b13║法泒
J28nB203_p0198b14║行智覺源澄，光含福慧燈，慈舟興濟普，正法印南能。
J28nB203_p0198b15║聯芳偈
J28nB203_p0198b16║潼川斌雅鑑首座
J28nB203_p0198b17║風穴獅兒爪鉤獰，全機殺活解翻騰，出林踞地輕哮
J28nB203_p0198b18║吼，狐兔聞知喪膽魂。
J28nB203_p0198b19║六安玄印恒侍者
J28nB203_p0198b20║天中汝海浪悠哉，養就金鱗偉莫裁，放過禹門電燒
J28nB203_p0198b21║尾，興雲致雨醒枯荄。
J28nB203_p0198b22║金堂彝峰一首座
J28nB203_p0198b23║老成道重古風高，斤斧無煩動一毫，開闢祖基神宇
J28nB203_p0198b24║廓，清光千載照兒曹。
J28nB203_p0198b25║溧陽絳山莘知藏
J28nB203_p0198b26║無情膽大太心麤，風穴堂前捋虎鬚，棒下翻身窮徹
J28nB203_p0198b27║骨，潑天活計任枝梧。
J28nB203_p0198b28║金堂斷峰真西堂
J28nB203_p0198b29║汝海淵深養巨螭，桃花浪起用無私，風雲際會成頭
J28nB203_p0198b30║角，大作甘霖濟旱時。
J28nB203_p0198c01║南部雪兆性書記
J28nB203_p0198c02║吹毛收得佩多時，照雪寒光徹四維，風穴當陽分付
J28nB203_p0198c03║汝，臨機殺活任施為。
J28nB203_p0198c04║蓬溪含白徹書記
J28nB203_p0198c05║志素淵涵玉貴高，一竿絲餌付伊曹，林泉養就任公
J28nB203_p0198c06║手，四海垂鉤釣巨鰲。
J28nB203_p0198c07║太湖竺文憲侍者
J28nB203_p0198c08║巾瓶數載侍吾傍，悟入機深出見常，蠆尾蛇頭分付
J28nB203_p0198c09║汝，顛拈倒用任榆揚。
J28nB203_p0198c10║
J28nB203_p0198c11║
J28nB203_p0198c12║
J28nB203_p0198c13║
J28nB203_p0198c14║
J28nB203_p0198c15║
J28nB203_p0198c16║
J28nB203_p0198c17║
J28nB203_p0198c18║
J28nB203_p0198c19║
J28nB203_p0198c20║
J28nB203_p0198c21║佛事
J28nB203_p0198c22║天童密雲老和尚忌辰設供，師云：「威振大千，氣吞海
J28nB203_p0198c23║宇，轉大法輪，坐微塵裏。當頭截斷淆訛兮機輪活脫，
J28nB203_p0198c24║格外流通正眼兮玅智圓明，去來絕跡而隱顯同源，
J28nB203_p0198c25║體用全彰而卷舒自在者，其惟吾祖天童悟老師翁
J28nB203_p0198c26║乎？故其橫拈白棒，亞豎青鋒，鏤碎佛祖頂𩕳，掀翻衲
J28nB203_p0198c27║僧巴鼻，殃及天下叢林、千古兒孫不了。」遂召云：「大眾
J28nB203_p0198c28║且道：即今在甚麼處見伊？」乃以拂子劃○相，云：「年年
J28nB203_p0198c29║此際秋空月，影落澄潭徹底寒。」
J28nB203_p0198c30║香嚴寺掃忠國師塔。師至塔前，以拂子打○相，云：「身
J28nB203_p0199a01║心一如◐，身外無餘【圖】，纖毫極盡[○@∴]，充滿十虛。大用
J28nB203_p0199a02║現前兮如掣電，全體作略兮似奔雷，虎踞龍驤，隱顯
J28nB203_p0199a03║莫測，大小忠國師當時向這裏顛拈倒弄，縱奪自由，
J28nB203_p0199a04║賺侍者耽源於三應三呼；譏南方佛法乃半生半滅，
J28nB203_p0199a05║輸卻半邊鼻孔，贏得萬頃香嚴。雖然如是，且道：成得
J28nB203_p0199a06║箇甚麼邊事？」良久，云：「還會麼？一塔蕭然，古往今來磨
J28nB203_p0199a07║日月；千峰迥出，參天矻地鎖煙霞。就裏不變不遷，箇
J28nB203_p0199a08║中無縫無罅。」遂召大眾，云：「雖然如是，且道：慶祥今日
J28nB203_p0199a09║到這裏，向甚處與國師相見？」以拂子打○相，復劃[中-口+○]
J28nB203_p0199a10║破，云：「還會麼？茶傾三盞世情外，香爇一爐煙靄中。」
J28nB203_p0199a11║天童林老和尚遷化，訃音至，集眾挂真，師乃捧幀，云：
J28nB203_p0199a12║「碧天皓月出雲霞，照徹閻浮百萬家，江海魚龍競奪
J28nB203_p0199a13║影，不知誰解著些些？」遂展挂，云：「還會麼？寒光一道輝
J28nB203_p0199a14║今古，眼似眉毛玩莫涯。」
J28nB203_p0199a15║次日，上供拈香，指真云：「這老尊慈平昔面皮銕石、肝
J28nB203_p0199a16║膽冰霜，了無佛法身心，慣用金圈栗棘，十年闡化，傳
J28nB203_p0199a17║持臨濟正宗，五坐道場，掀翻衲僧巴鼻，全無伎倆，作
J28nB203_p0199a18║用良多。今聞在天童堂上能事已畢，寢息諸緣，不肖
J28nB203_p0199a19║徒某親承入室，濫叨法嗣，曾遭痛棒而斷送頭顱，嘗
J28nB203_p0199a20║被毒言而罵入骨髓，若謂天高地厚，未足以表其恩，
J28nB203_p0199a21║海闊山遙，豈致以方其恨？慎終追遠，傷痛何量？即今
J28nB203_p0199a22║恭就慶祥寺裏焚一爐香、奠三盞茶，也不是佛事相
J28nB203_p0199a23║酬，亦非人情之故。」遂左右顧視大眾，云：「既乎不爾，且
J28nB203_p0199a24║道：是甚麼意思？」眾無語，即搥胸哭云：「蒼天，蒼天。」
J28nB203_p0199a25║師至少林達磨祖堂，設供拈香。「當陽顯露，徹底無私，
J28nB203_p0199a26║彌綸萬有，充塞十虛，且道阿誰？惟我震旦初祖菩提
J28nB203_p0199a27║達磨大師。掌握權衡，拶碎寶珠而光通今古；縱橫殺
J28nB203_p0199a28║活，捉敗六宗而玅協偏圓。無端提箇教外別傳，明謾
J28nB203_p0199a29║赤子，直指人心見性成佛，誑諕閭閻，三週航海兮不
J28nB203_p0199a30║聞腳底翻白浪，九年面壁兮那知頭上有青天？梁王
J28nB203_p0199b01║殿上躲避無門，蔥嶺峰前抽身沒路，斷送神光一臂，
J28nB203_p0199b02║喪盡自己全身，及至末稍無合殺，空棺隻履可憐生。
J28nB203_p0199b03║然雖如是，且道：風穴不肖遠孫到此，如何為伊雪屈？」
J28nB203_p0199b04║乃上香，顧眾，云：「還委悉麼？一花五葉開無盡，萬古春
J28nB203_p0199b05║風動地香。」
J28nB203_p0199b06║掃風穴沼祖塔。上供畢，師云：「黃面浙子，風穴老人，萬
J28nB203_p0199b07║年一念，七載單丁。待讖仰山再來，遇風即止；傳持臨
J28nB203_p0199b08║濟法道，亙古流芳。高提祖師心印，搭破盧陂老面門，
J28nB203_p0199b09║倒跨銕牛之機，捩轉李州牧鼻孔，神情莫測，真箇白
J28nB203_p0199b10║拈。誰知今日被不肖兒孫於狹路相逢，和贓捉敗。」遂
J28nB203_p0199b11║左右顧眾，云：「當恁麼時，且道：放行好？把住好？」乃上香，
J28nB203_p0199b12║云：「須知箇裏情相似，日日香花夜夜燈。」
J28nB203_p0199b13║掃首山念祖塔。師拈香，云：「門外三車，土曠人稀相逢
J28nB203_p0199b14║少；箇中一致，背陰山子向陽多。若隱若顯絕遮闌，亙
J28nB203_p0199b15║古亙今無障礙。常轉如是經，百千萬億卷，此乃吾遠
J28nB203_p0199b16║祖法華念和尚尋常用處。」遂以拂子於空中點一點，
J28nB203_p0199b17║召大眾云：「會麼？」復作○相，云：「就裏綱宗何所憑？咄哉
J28nB203_p0199b18║巧女拙郎君，著靴水上觀雞鬥，贏得清秋月一輪。」
J28nB203_p0199b19║順治庚子秋，師至熊耳山空相寺掃達磨初祖塔，上
J28nB203_p0199b20║供畢，乃云：「碧天明月朗秋空，東震西乾一徑通，先聖
J28nB203_p0199b21║去來無朕跡，蕭然一塔鎖熊峰。恭惟我鼻祖菩提達
J28nB203_p0199b22║磨大師大和尚遠辭竺國，航海梯山，面壁少林，拋磚
J28nB203_p0199b23║引玉，蔥嶺西歸逢宋雲，空棺隻履難迴避，一花五葉
J28nB203_p0199b24║應時開，萬古聯芳香馥馥。」乃召云：「大眾！即今還見得
J28nB203_p0199b25║麼？」以拂子劃○[十○]此相，遂展拜。
J28nB203_p0199b26║掛鐘板。師指云：「秪這二上座從來覿面無情，全體大
J28nB203_p0199b27║機大用，傳持佛祖號令，艸偃風行；洞明衲子聲光，普
J28nB203_p0199b28║天匝地。只饒諸聖到此，總教迴避無門，永振叢林真
J28nB203_p0199b29║規，悉皆內嚴外肅，惺惺寂寂而圓應無虧，密密綿綿
J28nB203_p0199b30║而抑揚有準。」遂舉起，召眾云：「還會麼？任是銅頭銕額
J28nB203_p0199c01║漢，也須聽取令行時。」擊擊便掛。
J28nB203_p0199c02║為惺渠宗知客起龕（初任維那職）
J28nB203_p0199c03║師拈拄杖，擊龕云：「主人公，惺惺著，不拒見聞與知覺，
J28nB203_p0199c04║語默動靜絕安排，十字縱橫活潑潑。且道：路頭在甚
J28nB203_p0199c05║麼處？」乃以杖引云：「須向這裏行，十方無壁落。」
J28nB203_p0199c06║舉火。云：「數聲清磬，海眾同歸，一盞麤茶，高賓聚會。有
J28nB203_p0199c07║禮有義，無作無為，輔弼宗猷，叢林綱領。此是惺渠宗
J28nB203_p0199c08║禪人尋常用的，山僧即今更當示汝末後一著。」以火
J28nB203_p0199c09║炬打○相，云：「烈焰爐中飛片雪，當天迸出一輪紅。」攛
J28nB203_p0199c10║下便燒。
J28nB203_p0199c11║香嚴宕山法弟訃音至，拈香，云：「釋迦大師昔向雙林
J28nB203_p0199c12║入寂，宕山和尚今於香嚴收聲，雖然同道不同途，要
J28nB203_p0199c13║知鼻孔無兩樣。何也？生死去來，了無朕跡，光前絕後，
J28nB203_p0199c14║㳷合一如，分明掣電爍長空，驚起泥牛入滄海。」遂左
J28nB203_p0199c15║右顧視，云：「大眾！正當此時，還有知香嚴和尚安身處
J28nB203_p0199c16║麼？」以拂子劃○相，云：「透過荊圈與栗棘，當頭坐斷是
J28nB203_p0199c17║非關[十○]。」
J28nB203_p0199c18║為朗書記舉火
J28nB203_p0199c19║舉起火炬，云：「朗上座！還見麼？這是你尋常用處。如或
J28nB203_p0199c20║未委，更與道破：一字不著劃，文綴珠璣；八法任安排，
J28nB203_p0199c21║義空藏海，諸法性離故，秪此用無窮。雖然如是，切忌
J28nB203_p0199c22║向這裏安身立命，更須懸巖撒手，直下翻身，自肯承
J28nB203_p0199c23║當，了無餘事。何也？箇中莫使墨淋漓，此去再來吞佛
J28nB203_p0199c24║祖。」
J28nB203_p0199c25║為慧生侍者舉火
J28nB203_p0199c26║「湛碧秋空月正圓，風凋桐葉墜翩翩，隨緣不變金剛
J28nB203_p0199c27║體，獨露分明在目前。須透脫，莫貪觀，巾缾左右得逢
J28nB203_p0199c28║原，更有末後全提句，烈焰爐中片雪寒。」攛下火把，喝
J28nB203_p0199c29║一喝便行。
J28nB203_p0199c30║為還真舉火
J28nB203_p0200a01║師云：「春光婉媚，燕喜鶯歡，柳線繰風，百花爛熳。正恁
J28nB203_p0200a02║麼時，本福禪人何妨放身捨命，直下承當，即境明心，
J28nB203_p0200a03║了無障礙？」遂拈火炬指云：「委悉麼？地水火風各歸本
J28nB203_p0200a04║際，見聞知覺共證圓常，去來杳絕形蹤，就裏隨緣不
J28nB203_p0200a05║變。且如何是不變底道理？」乃攛下火炬，云：「銕牛火裏
J28nB203_p0200a06║解翻身，無位真人歸帝室。」
J28nB203_p0200a07║為修明舉火
J28nB203_p0200a08║舉火炬，云：「單複圓修甚善哉，涅槃路上任徘徊，分明
J28nB203_p0200a09║指點歸家處。」乃攛下火炬，云：「優缽羅華火裏開。」入塔，
J28nB203_p0200a10║以拄杖指骨襯，云：「這些子，最靈物，非色非心亦非佛，
J28nB203_p0200a11║幾番嗔了幾番喜，光明聚散無拘束。」復擊塔，云：「好把
J28nB203_p0200a12║無縫塔敲開。」遂以骨襯入塔，云：「隨緣且向此中住，此
J28nB203_p0200a13║中住，聖凡同唱無生曲。」
J28nB203_p0200a14║為荷潔舉火
J28nB203_p0200a15║「蓮花荷葉，搖拽清風而體自馨香；出水離塵，靄映祥
J28nB203_p0200a16║雲而元本淨潔。根敷曠劫，葉茂今時，開謝乘春，了然
J28nB203_p0200a17║不昧。秪如不屬榮枯一句又作麼生道？」拈火把，打○
J28nB203_p0200a18║相，云：「還會麼？古鏡不磨還自照，靈花火裏濕秋光。」便
J28nB203_p0200a19║燒。
J28nB203_p0200a20║為衡岳舉火
J28nB203_p0200a21║舉火炬，云：「衡岳衡岳，汝還會麼？覺海澄明，性天寥廓，
J28nB203_p0200a22║直下承當，頓然超卓。如或沉吟，更與道破。」乃攛下火
J28nB203_p0200a23║炬，云：「箇中但自了無餘，沙界縱橫活潑潑。」
J28nB203_p0200a24║為不二舉火
J28nB203_p0200a25║拈火炬，云：「大地陽回春晝長，東風吹徹柳稍黃，不二
J28nB203_p0200a26║門中方措足，火裏曇花分外香。」便燒。
J28nB203_p0200a27║雜著
J28nB203_p0200a28║住鄧州慶祥寺安禪接眾引
J28nB203_p0200a29║茆堂冷淡，若據佛法全無；山寺凄涼，唯儲水艸具足。
J28nB203_p0200a30║善解餧驢餧馬而休云接待不易，貴圖止饑止渴而
J28nB203_p0200b01║豈懼設施艱難？為憐苦困瞎駒兒，要與打開正法眼，
J28nB203_p0200b02║使伊箇箇暉天鑑地，踢蹋翻騰，亦任昂昂，北往南來，
J28nB203_p0200b03║縱橫自在。莫只全靠慶祥，敢冀大家出手，但能樂意
J28nB203_p0200b04║垂允，便請直下承當。
J28nB203_p0200b05║化浴室引
J28nB203_p0200b06║勺水恒河，好看滔天，浴日紅塵，滿面須信。達本還源，
J28nB203_p0200b07║到此都盧，揭下炙脂帽子，脫卻鶻臭布衫，一澆一𬇴，
J28nB203_p0200b08║休教打濕眉毛，百蕩百磨，直須揩拭鼻孔，掀翻跋陀
J28nB203_p0200b09║婆羅境界，觸發無垢淨光家風。不是慶祥開拓門庭，
J28nB203_p0200b10║要顯當體風流脫灑，即斯玅觸宣明，便證成佛子住。
J28nB203_p0200b11║齋榜（二首）
J28nB203_p0200b12║弘開爐鞴，烹十虛而烈燄衝騰；高舉鉗鎚，煉三有而
J28nB203_p0200b13║心空及第。饒伊聖見凡情，到此不留朕跡；縱是銅頭
J28nB203_p0200b14║銕額，總教徹底鎖鎔。奮大機，顯大用，還我風穴家風；
J28nB203_p0200b15║助其柴，添其炭，盡在檀那出手。欲得一火鑄就，直須
J28nB203_p0200b16║二事拈來，幸蒙垂允，請註芳名。
J28nB203_p0200b17║打破慳囊，洞見三輪空寂；豁開正眼，了知一性圓明。
J28nB203_p0200b18║香積世界流通，法喜堂前親證，如或自肯，贏得飽餐。
J28nB203_p0200b19║茶榜
J28nB203_p0200b20║切以透脫情關，直截一條活路；抽開識鎖，當陽十字
J28nB203_p0200b21║縱橫。但能足下無私，信知路頭不別，賢愚貴賤各有
J28nB203_p0200b22║所歸，士農工商咸由此道。祁寒溽暑，往來曷辭苦骨
J28nB203_p0200b23║勞觔？風雨晴煙，閒忙盡叫口乾舌渴。可憐心頭熱悶，
J28nB203_p0200b24║不忍袖手傍觀，應須鎚碎龍團，正好當道煎點，掇出
J28nB203_p0200b25║趙老三盃，欣然請坐；吸竭盧仝七碗，掉臂便行，不特
J28nB203_p0200b26║滋味殊深，大都清涼熱惱。雖則任我攔街把住，憑君
J28nB203_p0200b27║自肯承當，休怪看客兩停，元來一般管待。莫向就中
J28nB203_p0200b28║取則，方知功德難量。誰肯當前共成斯事？
J28nB203_p0200b29║入室規約
J28nB203_p0200b30║風穴山深，負米搬柴不易；白雲路滑，經冬過夏殊難。
J28nB203_p0200c01║衲子聚頭，無非要發明己躬大事；長老出世，本擬求
J28nB203_p0200c02║箇有血氣丈夫。你既肯放下身心，吾不辭略施毒手。
J28nB203_p0200c03║今當入室陞堂之際、搗虛煉實之時，快宜掃蕩胸中
J28nB203_p0200c04║故習、抖搜從前骯髒，貴圖打開正眼，莫憐爐鞴通紅，
J28nB203_p0200c05║秪要死盡偷心，豈懼鉗鎚惡辣？但能直截當前，管取
J28nB203_p0200c06║這回及第。
J28nB203_p0200c07║行實
J28nB203_p0200c08║師一日因彝峰首座同兩序懷香率眾入方丈，請示
J28nB203_p0200c09║行腳，啟迪將來，師卻之再三，眾堅請不已，遂曰：「山僧
J28nB203_p0200c10║生平履歷備述繁多，不負懇請，略言節概。余乃成都
J28nB203_p0200c11║之資陽人也，俗姓陳，母張氏，生於萬曆四十一年癸
J28nB203_p0200c12║丑，正月二十四日子時。賦性果毅，世居隆昌清潭里，
J28nB203_p0200c13║七歲入鄉校，智性遲愚，讀不甚解。「天啟元年，中秋過
J28nB203_p0200c14║溪，見深潭一屍被魚鱉唼噉，爛臭不堪，乃追念云：『人
J28nB203_p0200c15║既死已，性歸何處？』偶動諸行無常之感。一日館中讀
J28nB203_p0200c16║論語，至『朝聞道，夕死可矣』，持問先生曰：『何如是道？』先
J28nB203_p0200c17║生曰：『日用當行即道。』余曰：『一口氣不來，道在何處？』先
J28nB203_p0200c18║生躊躇曰：『命之理微，吾所未知。釋門有見性高人，可
J28nB203_p0200c19║往請教，當為發明。』余乃嘆曰：『秪此於道無聞，縱讀九
J28nB203_p0200c20║丘八索、三墳五典，也了生死不得，須學出世法可矣。』
J28nB203_p0200c21║遂掩卷輟讀，決志出家。父母難之，即數日絕食，饑渴
J28nB203_p0200c22║殆死，時方鄰皆看，先母番然謂親族曰：『小兒原有其
J28nB203_p0200c23║因，我記當年夢一頭陀僧造門投宿，觀彼容貌威嚴，
J28nB203_p0200c24║乃卻之曰：「此是紅塵陋巷，不敢屈留。」僧舉手中如意
J28nB203_p0200c25║曰：「不然，以此暫寄何如？」我即拜而受之，復問：「老師何
J28nB203_p0200c26║處？」僧西指曰：「峨眉雪鎖白雲深。」覺而遂生。凡見僧便
J28nB203_p0200c27║喜，稍長即歌詠梵唄，雖嬉戲，皆為佛事，以此可驗，則
J28nB203_p0200c28║有夙根，他欲出家，宜無阻滯。』因送淨居山寶峰寺，禮
J28nB203_p0200c29║寶山啟尊宿披剃，曉夕忘疲，惟勤禮誦。「丙寅春夜，坐
J28nB203_p0200c30║危樓，忽想：『天地間為甚麼有我？畢竟我生從何來？』極
J28nB203_p0201a01║窮古今時分，莫測始終，十方虛空，盡無邊表，即駭然
J28nB203_p0201a02║汗下，不覺黎明，尋走鐘興寺謁心玄和尚，玄引《法華
J28nB203_p0201a03║經》云：『如來知見，廣大深遠，禪定解脫，深入無際。此是
J28nB203_p0201a04║夙植般若種子，今乃發現，志宜勇銳，必期證道而後
J28nB203_p0201a05║已。』復問：『汝號甚麼？』余曰：『惟致得名，請師賞號。』玄曰：『據
J28nB203_p0201a06║汝夢感生緣，可號雲峨。』仍贈以偈曰：『白雲鎖雪一峰
J28nB203_p0201a07║寒，極目寥寥天地寬，象駕夤緣悲行普，夢回相笑太
J28nB203_p0201a08║無端。』余禮謝而歸。「余家寺敏兄志先在道，深承策進，
J28nB203_p0201a09║往劉家靜室，同淨空師結社，依博山警語做工夫，雖
J28nB203_p0201a10║曉夜參究，猶恨歲月飄忽，己事不明，仍回寶峰，立死
J28nB203_p0201a11║限一年，苦於昏、散二魔，引錐痛劄，種種鞭逼，亦未了
J28nB203_p0201a12║辦。復往祝家菴參印心和尚，一見便問：『汝從何處求？』
J28nB203_p0201a13║余曰：『淨居山。』師曰：『父母未生前，你在甚麼處？』余曰：『某
J28nB203_p0201a14║甲正疑不知我生從何來，胸中如一座銀山銕壁，苦
J28nB203_p0201a15║沒奈何，伏望慈悲指示。』師叱曰：『去，汝不會我語。』余方
J28nB203_p0201a16║舉步，師驀喚一聲，余應諾，師曰：『且道：應從何來？』余恍
J28nB203_p0201a17║然了解，自此凡閱諸典，皆達意趣。留止一年，侍師至
J28nB203_p0201a18║天峰圓戒，時年十九，即崇禎辛未歲也，因遊峨眉，路
J28nB203_p0201a19║逢一僧自南方來，敘及密雲老和尚乃臨濟正宗，在
J28nB203_p0201a20║金粟開堂，有法嗣破山和尚現住萬峰，門庭孤峻。余
J28nB203_p0201a21║聞之喜躍，即中夜焚香，遙禮默禱，早見為幸。至墊江，
J28nB203_p0201a22║適象崖師開法南山，往謁之，同見萬峰和尚，便問：『把
J28nB203_p0201a23║住牢關，聖凡莫測；放開一線，略許商量。除去二途，請
J28nB203_p0201a24║師相見。』山曰：『瞎。』余曰：『虛空無縫罅，法體絕形蹤，為甚
J28nB203_p0201a25║大悲菩薩現千手眼？』師曰：『死水不藏龍。』余曰：『如何是
J28nB203_p0201a26║活水龍？』師拈棒打出。「不幾，辭歸省親，至內江東坡庵，
J28nB203_p0201a27║閱藏三年，凡於義路文字便理會相應，佛祖關鍵隔
J28nB203_p0201a28║絕難透，愈見淆訛，疑情轉熾。偶聞破和尚赴盤龍請，
J28nB203_p0201a29║先到俟候，師見便問：『老僧到這裏已是無端，汝來堪
J28nB203_p0201a30║作甚麼？』余曰：『不是冤家不聚頭。』山曰：『三日不相見，莫
J28nB203_p0201b01║作等閑看，你鼻孔近日如何？』余曰：『依然搭上唇。』山曰：
J28nB203_p0201b02║『為甚沒了半邊？』余曰：『盤龍門下。』制中每進方丈呈見
J28nB203_p0201b03║識，屢遭痛棒打出，彼時世界身心渾成一塊，意識都
J28nB203_p0201b04║忘，似不有我，惟覺昭昭靈靈而已。一日晚參出，問：『碧
J28nB203_p0201b05║天明皎潔，皓月映寒潭時如何？』師下禪床，痛打一頓，
J28nB203_p0201b06║昏絕擗地。時雲石惺渠抬至僧堂，五鼓方甦，冷汗如
J28nB203_p0201b07║洗。維那圓明兄問：『老兄見箇甚麼道理？』余曰：『莫眼花。』
J28nB203_p0201b08║明曰：『適纔向甚處去也？』余便掌曰：『會麼？』明變色曰：『羅
J28nB203_p0201b09║剎禪。』余曰：『你只管喫掌。』次日，命入室，師問：『路逢達道
J28nB203_p0201b10║人，不將語默對，你作麼生對？』余曰：『某甲今日放和尚
J28nB203_p0201b11║過。』師曰：『為甚麼如此？』余曰：『昨日喫痛棒，而今不覺饑。』
J28nB203_p0201b12║師曰：『裝死賣活漢。』余曰：『怕某甲不實那？』師拈棒指曰：
J28nB203_p0201b13║『你看：果然腳跟未點地在。』余便喝，師直打出。解制，師
J28nB203_p0201b14║赴瀘州方山，請命余維那職。後侍師遊戎城，請假下
J28nB203_p0201b15║南方，師乃種種開發。「出蜀抵荊南，聞密師翁圓寂，乃
J28nB203_p0201b16║謁金粟費隱和尚，問：『千里聞風即且置，覿面相逢意
J28nB203_p0201b17║若何？』師便棒。余曰：『劉郎不解藏春色，漏泄枝頭多少
J28nB203_p0201b18║香？』師曰：『不遇攀花手，徒勞造化心。』余便喝，師便打。見
J28nB203_p0201b19║師鉗鎚玅密，本分接人，乃親炙座下，每與師往復諮
J28nB203_p0201b20║酬，當仁不讓。解夏，師上堂，末曰：『諸兄弟從今解制，後
J28nB203_p0201b21║或東去西去，忽然撞著猛虎當路又作麼生？』眾擬議，
J28nB203_p0201b22║師拈棒下座，一時打散。余當下猛省，入方丈呈白，師
J28nB203_p0201b23║曰：『如何是你本分事？』余擬荅，師曰：『得箇驢兒便喜歡，
J28nB203_p0201b24║未在，未在。』即推出。余告假，師固留，余呈偈曰：『獰龍隱
J28nB203_p0201b25║顯迥誰儔？氣宇昂藏出眾流，大底不貪香餌味，翻身
J28nB203_p0201b26║破浪五湖游。』「上天童禮密祖塔，參山翁和尚，一日入
J28nB203_p0201b27║室，師舉洞山古鏡話問曰：『你道甚麼意旨？』余曰：『未到
J28nB203_p0201b28║天童知何處？行來方見路高底。』師曰：『這漢拶著便見
J28nB203_p0201b29║瓦解冰消。』余曰：『明眼宗師，天然有在。』師打出。解夏，辭
J28nB203_p0201b30║師，遊天台，參通玄林野先師，問：『杖頭挑撥，罕遇知音，
J28nB203_p0201c01║狹路相逢，如何即是？』師曰：『雲霧鎖青山。』余曰：『未到天
J28nB203_p0201c02║台，不妨疑著。』師曰：『持蠡酌海，妄測淺深。』余曰：『不因樵
J28nB203_p0201c03║子徑，爭到葛洪家？』師曰：『峰巒挺秀，鳥道難通。』余便喝，
J28nB203_p0201c04║師便打。見眾中俱是清苦操道之士，乃親依座下。通
J28nB203_p0201c05║玄高寒務重，余衣單淡薄，五年未得綿花上身，因染
J28nB203_p0201c06║危病瀕死，方愈，即命職副寺。「一日，師問：『在此作麼？』余
J28nB203_p0201c07║曰：『打整庫房，收拾東西。』師曰：『佛祖爪牙，衲僧巴鼻，你
J28nB203_p0201c08║作麼生收拾？』余曰：『別處容和尚不得。』師曰：『今年合得
J28nB203_p0201c09║好醬。』余曰：『貪嘴老婆說食香。』師曰：『常住淡薄，老僧明
J28nB203_p0201c10║日向尚州托缽去也。』余曰：『艸戒木▆。』師休去。一日，入
J28nB203_p0201c11║室，師問：『內不放出，外不放入，正恁麼時，以何為界？』余
J28nB203_p0201c12║曰：『百艸頭邊露。』師曰：『甚麼人證盟？』余曰：『明月與清風。』
J28nB203_p0201c13║師拈棒，余一喝便出。師乃命余主客司職，至丁亥五
J28nB203_p0201c14║月十七日侍師遊山，至文詞庄，師問：『等閑拶著即轉
J28nB203_p0201c15║轆轆的，我這裏總用不著，將你從前所得所證據實
J28nB203_p0201c16║說與老僧看。』余乃盡情呈白一上，師搖手曰：『不是，不
J28nB203_p0201c17║是。』余曰：『向來師皆肯可，如今為甚麼不是？』師曰：『此是
J28nB203_p0201c18║口耳之學，識解依通，盡屬生死根本。』余殷勤請益，師
J28nB203_p0201c19║曰：『且道：山河大地，明暗色空，與汝自己是同？是別？』余
J28nB203_p0201c20║曰：『同則摠同，別則摠別。』師正色呵曰：『說得道理好。』余
J28nB203_p0201c21║方佇思，被師攔胸把住，曰：『除卻摠別同異，速道速道。』
J28nB203_p0201c22║余擬對，師驀向懸巖一推，不顧而去。值田頭來扶起，
J28nB203_p0201c23║當時胸中寶惜廓爾冰消，一切淆訛明如指掌，返觀
J28nB203_p0201c24║從前所得如大海之一滴耳，即衝口說偈曰：『罷罷罷，
J28nB203_p0201c25║休休休，橫眠倒臥在山丘，翻身拶碎虛空骨，萬象森
J28nB203_p0201c26║羅笑點頭。』「次日，上方丈，呈先師看過，袖之，復伸手索
J28nB203_p0201c27║曰：『這箇且置，將你悟得的呈似老僧看。』余舉足曰：『昨
J28nB203_p0201c28║日無端被害，這腳一夜疼痛不安。』師呵呵大笑，余哭：
J28nB203_p0201c29║『蒼天。』便出。午後，呼余至石船曹，將從上佛祖因緣、衲
J28nB203_p0201c30║僧巴鼻重重勘驗，余一一對荅如流。師復舉德山托
J28nB203_p0202a01║缽話，詰之曰：『且道：此二老端的在甚麼處？』余曰：『德山
J28nB203_p0202a02║神出鬼沒，巖頭佛口蛇心。』師曰：『秪如巖頭密啟其意，
J28nB203_p0202a03║德山會末後句又作麼生？』余曰：『一條拄杖兩人扶。』師
J28nB203_p0202a04║曰：『為甚果然只得三年活？』余曰：『賺殺一船人。』師曰：『諦
J28nB203_p0202a05║當甚諦當，敢保香爐峰未肯點首在。』余曰：『任從天下
J28nB203_p0202a06║諾忻忻，我獨不肯。』師曰：『這回吾不汝欺也。』至秋間，委
J28nB203_p0202a07║余同無礙兄代理通玄院事，師赴嘉禾請，余未敢方
J28nB203_p0202a08║命，山中苦境難以具述。越明年，往麟湖棲真省覲本
J28nB203_p0202a09║師，謝院務，俾典藏鑰。「順治己丑九月十六日，師出源
J28nB203_p0202a10║流拂子，囑余住山，余固辭曰：『某甲何人，敢當此大任？』
J28nB203_p0202a11║師曰：『汝但將去，已後坐斷天下人舌頭耳。』乃禮辭本
J28nB203_p0202a12║師，拽杖渡江，意在把茆蓋頭，了此餘生備矣。涉滁水，
J28nB203_p0202a13║過壽州，寓正陽霍丘，諸郡檀越以名剎力致，前後一
J28nB203_p0202a14║十三請，余堅辭不諾，乃上陽山訪慧公，不意龐摠戎
J28nB203_p0202a15║領霍、固兩郡檀信齎書疏信儀登山，懇請住大別山
J28nB203_p0202a16║普濟寺，余卻之猶甚，慧師曰：『今觀法緣當熟，濟物乘
J28nB203_p0202a17║時，有祖以來難逃此責。和尚豈可執意而謙退乎？吾
J28nB203_p0202a18║亦率眾相從，光揚法席。』事既難辭，勉為應命。及進院，
J28nB203_p0202a19║慧師白槌統眾，敦請開法，因茲囊錐始露，歷遷住持，
J28nB203_p0202a20║然而或出或處、得失窮通，皆信乎天緣，非強為也。「山
J28nB203_p0202a21║僧始自出家行腳及領眾已來，數十年間，咬冰嚼蘗，
J28nB203_p0202a22║甘苦備嘗，推己及人，以道為慮。汝等諸人各有本地
J28nB203_p0202a23║風光，莫從外覓，學吾儕徒喫了許多生受。這般說話，
J28nB203_p0202a24║愧揚家醜，明眼人前一場笑具。天寒久立，珍重。」大眾
J28nB203_p0202a25║歡喜，作禮而退。
J28nB203_p0202a26║
J28nB203_p0202a27║
J28nB203_p0202a28║
J28nB203_p0202a29║
J28nB203_p0202a30║雲峨禪師語錄卷下終