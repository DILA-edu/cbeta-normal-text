J28nB205_p0242b01║介為舟禪師語錄卷之四
J28nB205_p0242b02║
J28nB205_p0242b03║門人　海鹽　益證　等編
J28nB205_p0242b04║偈
J28nB205_p0242b05║造方丈山門（即如如菴）
J28nB205_p0242b06║如菴叢席年來荒僻佛法無聞丈室誰葺欲起前因
J28nB205_p0242b07║須憑眾力扶正宗風莫教狼籍掌不孤鳴木不獨立
J28nB205_p0242b08║水到渠成功因漸積海流百川源歸一滴達本來人
J28nB205_p0242b09║通個消息
J28nB205_p0242b10║化長生米
J28nB205_p0242b11║如菴不是無檀護怪我伽藍神不致故爾門庭冷似
J28nB205_p0242b12║秋去來賓主兩三次而今我欲計長生須得長生一
J28nB205_p0242b13║片地也弗難也弗易大家出隻通霄臂相牽共入選
J28nB205_p0242b14║佛場莫教輪迴生死累
J28nB205_p0242b15║辛卯夏絕糧三月二首
J28nB205_p0242b16║緣歉自慚薄福人如菴獨力勉殷勤佛燈六盞油添
J28nB205_p0242b17║月僧食三餐缽貯雲乞化檀門憎世眼持貧道義愧
J28nB205_p0242b18║超群雖然眾不容多也將就燒薪日貫文
J28nB205_p0242b19║僧行不多二十餘商量佛法沒工夫炊羹乏米飢腸
J28nB205_p0242b20║餒種菜彎腰氣力無說向檀那真實句飽齁齁地再
J28nB205_p0242b21║匡徒
J28nB205_p0242b22║結制化知浴
J28nB205_p0242b23║欲轉法輪第一義必須四事先周備如菴選佛場初
J28nB205_p0242b24║開要化檀那百日費洗滌身心般若香大家都入龍
J28nB205_p0242b25║華會
J28nB205_p0242b26║化米
J28nB205_p0242b27║現成公案古南泉牧一頭牛水草邊大地春風齊著
J28nB205_p0242b28║力不知耕熟那家田我家田沒底缽盂口向天
J28nB205_p0242b29║示參父母未生前
J28nB205_p0242b30║父母未生前面目必須討個安身處終朝聲色不曾
J28nB205_p0242c01║藏為甚渠儂無本據
J28nB205_p0242c02║送豁然維那璉假旋武塘
J28nB205_p0242c03║克賓法戰何所長令行千古力承當不是久經臨陣
J28nB205_p0242c04║將那能立國定封疆罰錢出院名播揚師門高出弟
J28nB205_p0242c05║門強驅耕奪食興化郎正法眼滅敢覆藏爛熳爭鮮
J28nB205_p0242c06║草木香一枝拔萃雪中王熱勝門庭窺諸方令人猶
J28nB205_p0242c07║憶老汾陽南湖一棹拒滄浪羅龍打鳳綱恢張擎頭
J28nB205_p0242c08║戴角悉擒囊獨放俊鶻逆風翔距爪靈晴如電遑高
J28nB205_p0242c09║視雲霄去武塘更有末後句未及與子訂期載春光
J28nB205_p0242c10║與關東永濟知藏
J28nB205_p0242c11║佛祖兒孫無別說端的是非當下瞥自家行履自家
J28nB205_p0242c12║知為人到底終為徹煉得髑髏情盡乾一回入草須
J28nB205_p0242c13║甄別君不見獅子威奮超絕等閒哮吼群腦裂
J28nB205_p0242c14║雨若書記四十初度
J28nB205_p0242c15║麥浪秋風夏初暑清泉雀舌石鼎煮不昧靈根歷劫
J28nB205_p0242c16║來信地花逢時自開迦毘羅國一聲吼天上天下誇
J28nB205_p0242c17║尊口雲門老子太無端拈棒打殺餧卻狗丈夫志氣
J28nB205_p0242c18║若如然目視雲霄廓大千不參銅頭鐵額禪舉足動
J28nB205_p0242c19║步踏生緣即心即佛非心佛畢竟心佛是何物四十
J28nB205_p0242c20║光陰倏忽過五十六十快如梭古稀之壽世無多縱
J28nB205_p0242c21║爾百歲一剎那有朝瞥地忘言語那時方知應自許
J28nB205_p0242c22║示在家道友
J28nB205_p0242c23║貪嗔一把利名刀何不從中放下高一念妄生諸想
J28nB205_p0242c24║集心空塵淨萬緣消
J28nB205_p0242c25║擬大珠和尚三意況韻
J28nB205_p0242c26║我無意況大好知足處無煩惱面無慚色負人即此
J28nB205_p0242c27║平常是道不以心覓安心也無了與不了雲騰化其
J28nB205_p0242c28║自然顏本貴乎非皂果得心體一如不妨和身入草
J28nB205_p0242c29║我無意況大寬彼此無諍是安履踐在於貞潔發言
J28nB205_p0242c30║莫若易難染衣被而自省花冠謝以何看但心無累
J28nB205_p0243a01║於物世緣瞥爾非干
J28nB205_p0243a02║我無意況大奇物我怡然何欺是衣可以蔽體是食
J28nB205_p0243a03║可以充飢任從百巧機宜難得一默爭癡玉瑛花非
J28nB205_p0243a04║燕石心光耀徹玻璃道化無方不化不知是以為知
J28nB205_p0243a05║禮幻祖塔（師見燈花爆悟道居五臺後笑祖以笠覆為記云）
J28nB205_p0243a06║振濟宗風大用施潛身不著外威儀燈花爆卻瞎驢
J28nB205_p0243a07║眼笠覆清涼師子眉雲曉牧童刪徑草影縣山月印
J28nB205_p0243a08║龍池春林雨洗莓苔綠百鳥啣花未教遲
J28nB205_p0243a09║賦得無求到處人情好二絕
J28nB205_p0243a10║春風爛熳啼黃鳥一謝東風何處討莫若平常亙古
J28nB205_p0243a11║心無求到處人情好
J28nB205_p0243a12║世情冷暖相從勝雲鶴無求氣量高來去歲寒松柏
J28nB205_p0243a13║立看他霜雪豈同曹
J28nB205_p0243a14║為宣微禪友五十兼書大經畢
J28nB205_p0243a15║持梅霜雪裡供柏老庭前僧臘形忘久大椿紀引年
J28nB205_p0243a16║書經閒貝葉閣筆慰流泉志道無餘事安心已學禪
J28nB205_p0243a17║示尼無起日課蓮經
J28nB205_p0243a18║動靜閑忙轉法華閒忙無起法華轉風清月白恁麼
J28nB205_p0243a19║時一念不生誰隱顯
J28nB205_p0243a20║又請題卷子上是卷係諸知識贈言并親筆
J28nB205_p0243a21║三周九㖮妙堪誇火宅門開長者家入理譚深窮子
J28nB205_p0243a22║事真乘示等白牛車佛身已許成龍女聲色何妨轉
J28nB205_p0243a23║法華領略目前無量義大千世界眼中沙
J28nB205_p0243a24║次除夕貧字韻
J28nB205_p0243a25║村居埋歲月不與問疏親思卓錐無地慚孤德有鄰
J28nB205_p0243a26║更符驅鬼魅爆竹謝天人陋巷堪持樂年窮未若貧
J28nB205_p0243a27║和趙州祖師魚鼓頌
J28nB205_p0243a28║一聲天竅出凡功化道無私語不空喚爾靈明知覺
J28nB205_p0243a29║性莫將音韻等雷同
J28nB205_p0243a30║勉僧參究
J28nB205_p0243b01║了生脫死本無他只要工夫切到家拼得一翻寒徹
J28nB205_p0243b02║骨自然雪地見梅花
J28nB205_p0243b03║詠梅贈宛在菴主人（號物如天童蜜祖披剃）
J28nB205_p0243b04║梅點春風宛在林冰稜骨格玉團心神清有異超凡
J28nB205_p0243b05║萼調別難將共一音瘦影尚高雲鶴致奇枝偏向雪
J28nB205_p0243b06║霜吟即從見後無非佛何用年來識話禽
J28nB205_p0243b07║竹知兄別余十有年餘忽過如菴話懷兼贈別
J28nB205_p0243b08║弁峰昔日話瀟湘今到南湖話更長柳暗桃紅春意
J28nB205_p0243b09║足風清月白鶴雲翔扶弘祖道安心竟整頓頹林論
J28nB205_p0243b10║義章勘破五家禪一味猶拈六字教提綱（習蓮宗）
J28nB205_p0243b11║墻邊竹忽爾透屋裏眾立索題
J28nB205_p0243b12║描不成畫不就如何特地墻邊透撇卻梅花幾樹香
J28nB205_p0243b13║風風雨雨窗前候丹青約爾伴天涯切莫將名貨與
J28nB205_p0243b14║他幾度風搖搖不動昂昂骨格自堪誇
J28nB205_p0243b15║過淨慧園挽尊證闍黎清菴師（時圓寂天童）
J28nB205_p0243b16║師之去兮何所曉黃花灑淚沾秋草諸子無聞向上
J28nB205_p0243b17║機剎竿此日他方倒繩床不繫舊時衣瓶杖誰復將
J28nB205_p0243b18║塵掃太白峰前獨露身廣陵影落空堂早咸來睹目
J28nB205_p0243b19║痛傷悲七百人師今已老
J28nB205_p0243b20║卜隱
J28nB205_p0243b21║小小岩阿好結廬架椽不用施班斧天生緣木足堪
J28nB205_p0243b22║棲巧手輸他還在魯
J28nB205_p0243b23║贈梁谿菩提菴主人六十
J28nB205_p0243b24║月入薰風南畝燥一池淥水開新藻溪縈竹徑放僧
J28nB205_p0243b25║閒門對山峰歸鶴蚤寸土深藏亙古心桃花發見平
J28nB205_p0243b26║常道任將滄海易桑麻髮變不從今日老
J28nB205_p0243b27║示勉志
J28nB205_p0243b28║十年未必成名士一念迴光頓出塵今古白衣多拜
J28nB205_p0243b29║相眼看都是丈夫身
J28nB205_p0243b30║治升董居士乞薦室人超源朱氏
J28nB205_p0243c01║分明箇事不假胞胎獨露真常無去無來當下知歸
J28nB205_p0243c02║兮逍遙自在觸目菩提兮縱橫無礙從今透脫死生
J28nB205_p0243c03║關任運騰騰充法界
J28nB205_p0243c04║克己書華嚴經
J28nB205_p0243c05║漫去南詢煙水寒百千盡在一毫端直須親到妙高
J28nB205_p0243c06║頂未免渠儂句下瞞句下瞞八十一卷絕遮攔始知
J28nB205_p0243c07║百城煙水易五十三參一筆完
J28nB205_p0243c08║訪慧乾道兄話懷
J28nB205_p0243c09║知己話長白日短菊花香冷鬢毛寒吹空楚角天中
J28nB205_p0243c10║落動地胡笳馬上彈林下笑歸周禮樂席邊歌舞漢
J28nB205_p0243c11║衣冠磨磚作鏡徒然事斷臂求心何處安山徑刈茅
J28nB205_p0243c12║逢每異入廛垂手恐多端
J28nB205_p0243c13║勵參禪者
J28nB205_p0243c14║學禪不在論談雄貴要虛心肯用功勘破香嚴親切
J28nB205_p0243c15║處無錐無地始知窮
J28nB205_p0243c16║參箇話頭鐵橛禪八風吹不動如山一回撒手親承
J28nB205_p0243c17║徹倒卓須彌笑破顏
J28nB205_p0243c18║欲了生前生死關也無奇特與忙閒忽然驀見虛空
J28nB205_p0243c19║碎自謝胸中人我山
J28nB205_p0243c20║蒲團坐破成何用讀盡詩書文字禪不了心頭差別
J28nB205_p0243c21║見鑽他故紙枉徒然
J28nB205_p0243c22║書寄江干諸友
J28nB205_p0243c23║三十餘年媿不才幾經寒暑日摧頹蒲團坐破思長
J28nB205_p0243c24║慶茆舍移居想大梅三頓恨深太白棒一聲殃及禹
J28nB205_p0243c25║門雷漫言跳入金毛隊羞見東君江上來
J28nB205_p0243c26║贈藥雨禪友以醫濟急
J28nB205_p0243c27║檢點心頭事了然拈來是藥濟貧緣人人喫著通身
J28nB205_p0243c28║汗賺得給孤金布磚
J28nB205_p0243c29║贈玄音居士
J28nB205_p0243c30║趙州婆子話頓徹目前機截斷中途句全提正令揮
J28nB205_p0244a01║掀翻今日案勘破古人非禪不學文字心空始自歸
J28nB205_p0244a02║贈淨慧園主人恢宏梵剎係先人舊業（號祥光）
J28nB205_p0244a03║力承祖業建新林邗水重重煙樹深剪棘鋤開三徑
J28nB205_p0244a04║草留雲瓶瀉五湖聲熟耕畎畝資香積閒種松風集
J28nB205_p0244a05║梵音饒舌不談陳底事偏宜愛我話傾心
J28nB205_p0244a06║過金陵杏花村示心見學徒
J28nB205_p0244a07║入林深得趣攬景居無厭花木雜顏色石泉流野灩
J28nB205_p0244a08║閱心唐梵書磨筆古今硯鳥跡謝啣空目前休異見
J28nB205_p0244a09║五日偶成
J28nB205_p0244a10║五月榴花紅似火剪枝插向艾旗左不用硃砂畫靈
J28nB205_p0244a11║符只消此樹驅鬼禍鑼鼓江心鬥木龍彩橈浪裡爭
J28nB205_p0244a12║人我也無角黍汨羅投那有青錢買供果一滴清泉
J28nB205_p0244a13║▆睡魔大家開眼好打坐毒蛇百腳飲雄黃魍魎箇
J28nB205_p0244a14║箇喉封鎖
J28nB205_p0244a15║過金陵訪同門話懷
J28nB205_p0244a16║憶昔同登金粟峰翀霄志不受羅籠鋒藏鉅爪驚群
J28nB205_p0244a17║異調別玄音振祖風扶起破沙盆子案拈提正法眼
J28nB205_p0244a18║流通好施棒雨為霖日喝及雷轟建業中
J28nB205_p0244a19║梅溪大山兄者昔為天童師翁護法弟子經變
J28nB205_p0244a20║披緇後與古南和尚機契茲年登不惑之慶而
J28nB205_p0244a21║受囑於昭陽是謂喜慶雙臨也高足接旋即鍵
J28nB205_p0244a22║關作把關十詠一日示予又見自贅矮翁為別
J28nB205_p0244a23║號更羨三絕孰可繼焉辛卯秋日述賀并祝云
J28nB205_p0244a24║（有石勒梅子熟也四字匾曰正目堂）
J28nB205_p0244a25║矮翁軀短胸襟長千丈盧身難比量澹泊世緣名利
J28nB205_p0244a26║淨幽居林下道風香法筵炙口熟梅子龍象掀眉正
J28nB205_p0244a27║目堂從此嘉聲流布也庭前柏老壽無疆
J28nB205_p0244a28║物如兄被盜驚書寄（菴在水中有白蓮衛護）
J28nB205_p0244a29║溪流香泛白蓮開隔斷紅塵影不來忽被西風驚熟
J28nB205_p0244a30║夢一番心事盡成灰
J28nB205_p0244b01║庚寅歲底喜楷生鹽公至話懷以詩呈遂拈筆
J28nB205_p0244b02║和韻兼勉其志
J28nB205_p0244b03║寒結霜花淨谷深香未施十年經作夢千里外逢奇
J28nB205_p0244b04║論法寧無惜扶林賴有持莫將茅舍隱覆卻祖師眉
J28nB205_p0244b05║訪彙旃高居士（諱世泰）
J28nB205_p0244b06║選佛選官較一籌呼名信不諱裴休卻將法網張黃
J28nB205_p0244b07║口便就儒冠駕白牛縱奪枯禪生活計放擒快鶻逞
J28nB205_p0244b08║風流梁溪輸與高居士掉臂伸拳百草頭
J28nB205_p0244b09║和𨍏轢道人對玉環帶過江兒水
J28nB205_p0244b10║邁古超今步行騎水牛傾家蕩酒有甚是冤仇心空
J28nB205_p0244b11║歸及第禪說沒量口（又）堪羨儒釋道衣冠何曾容泊
J28nB205_p0244b12║湊語嘿機鋒鬥始終見作家到處呈好手（呸）說什麼
J28nB205_p0244b13║那引蔓牽枝笑春風翠柳銅頭鐵額山中有君知否
J28nB205_p0244b14║徐仲達居士索書扇頭
J28nB205_p0244b15║在家出家法無別只要當人志猛烈識破根塵情愛
J28nB205_p0244b16║除眼前光景一時滅大丈夫超群越一言既出如釘
J28nB205_p0244b17║鐵君不見詩三百一言以蔽將何說莫教情生一念
J28nB205_p0244b18║差二六時中須透徹
J28nB205_p0244b19║示參本來面目
J28nB205_p0244b20║大事未明莫等閒急須力透祖師關忽然覷破娘生
J28nB205_p0244b21║面鼻孔何曾有兩般
J28nB205_p0244b22║述懷
J28nB205_p0244b23║舉目林泉無個士孰為鄰與話滄桑法幢逝水空庭
J28nB205_p0244b24║息何力能扶祖道昌
J28nB205_p0244b25║己丑冬一日送元龍許秀才之龍池
J28nB205_p0244b26║出塵須得丈夫志丈夫之志非容易全憑一片鐵石
J28nB205_p0244b27║心入佛魔境超群類若爾依稀似庸流未免仍遭聲
J28nB205_p0244b28║名累噫嘻今之妄傳燈慧命懸絲何所嗣大徹還他
J28nB205_p0244b29║斷臂人九年腰雪拔其萃高梁淨地益安身一一皆
J28nB205_p0244b30║承血力被思古巢穴律其形瞻之仰之今可媿君不
J28nB205_p0244c01║見風流獨邁老趙州庭前柏子翻身異香嚴一擊忘
J28nB205_p0244c02║所知靈雲眼廓桃花刺君之孑兮越天然不駕車牛
J28nB205_p0244c03║奮猛智孤征扶正一帆風莫放繩頭空掉臂此去禹
J28nB205_p0244c04║門浪潑天牢把腳跟著實地得聆劫外春消息歸來
J28nB205_p0244c05║煙雨恣遊戲
J28nB205_p0244c06║庚寅秋毘陵俞玄音居士以禪頌八章書扇頭
J28nB205_p0244c07║見寄即原韻和答兼致之
J28nB205_p0244c08║莫謂奇逢火裡蓮也須親悟祖師禪若還不得偷心
J28nB205_p0244c09║盡搬運塵勞枉度年
J28nB205_p0244c10║鬧靜閒忙仔細看縱橫無礙始安然從來不借東君
J28nB205_p0244c11║力豈受桃花當下瞞
J28nB205_p0244c12║坐斷目前無一物將何指示意多端豁空見徹娘生
J28nB205_p0244c13║面莫把腳頭上別船
J28nB205_p0244c14║欲去謀生生本無試將何物堪為死死生不立透重
J28nB205_p0244c15║關飛出紅爐金彈子
J28nB205_p0244c16║坐脫立亡猶未羨撐撐拄拄可憐生縣崖撒手承當
J28nB205_p0244c17║否漫謂無錐卓是貧
J28nB205_p0244c18║指天指地稱尊貴爍破乾坤眼底光若箇猢猻捏不
J28nB205_p0244c19║殺如何證得法中王
J28nB205_p0244c20║八萬孔中藏舍利道堅骨具信存留功程不計終須
J28nB205_p0244c21║得打破虛空見髑髏
J28nB205_p0244c22║踢翻大海波濤靜勘破揚聲臭老婆百萬人天輸一
J28nB205_p0244c23║笑鎮家種草不須多
J28nB205_p0244c24║建秋亭索和韻
J28nB205_p0244c25║拈莖草木建秋亭四面窗窺月到楞好看情空於此
J28nB205_p0244c26║際一聲落葉又誰聽
J28nB205_p0244c27║爽氣清臨上小亭林生月白見疏楞坐中有曲非同
J28nB205_p0244c28║調四海聞音別一聽
J28nB205_p0244c29║見禪者書攜笻太白下百事懶營為之句遂續
J28nB205_p0244c30║成章以徵吟者勉志
J28nB205_p0245a01║攜笻太白下莫道事無為飲水須防噎吹燈忌失眉
J28nB205_p0245a02║臨岐問道晚去劍刻舟遲寄語吟題者驚群始見奇
J28nB205_p0245a03║送友隱居
J28nB205_p0245a04║一帆吳越話重逢又曳孤笻上別峰煙鎖春林刪草
J28nB205_p0245a05║木月明簾外看芙蓉笑談倦臥三竿日吟詠長懷千
J28nB205_p0245a06║里風去路必須憑指示莫教滅卻瞎驢宗
J28nB205_p0245a07║寫龍池新建從雲亭兼寄斷疑法弟
J28nB205_p0245a08║聞說從雲亭搆就崢嶸頭角鳴宇宙剉磨林巒黃葉
J28nB205_p0245a09║飛蒼松不改顏如舊怪石稜層兩岸冰濤聲漫瀉晴
J28nB205_p0245a10║空吼蒙煙帶霧龍行藏徘徊秋月峰群秀莫教眼底
J28nB205_p0245a11║爛熳紅寒岩徹骨香自透
J28nB205_p0245a12║中秋送古帆法兄住寶山菴
J28nB205_p0245a13║桂林香飄雲彩化一輪皓月充天下世間何物堪比
J28nB205_p0245a14║倫惟有道人行處不著聲名價單提玄機接上流不
J28nB205_p0245a15║打葛藤之乎者三寸能擒猛丈夫一條楖栗佛祖魔
J28nB205_p0245a16║來都與打禹門浪裏昂頭角寶山峰頂眼卓朔殺活
J28nB205_p0245a17║縱橫棒喝施直教千手大悲難測度只許獨行獅子
J28nB205_p0245a18║兒拋擲繇來乾坤闊
J28nB205_p0245a19║衲山禪者結茆索書
J28nB205_p0245a20║遺風千載衲衣閒末後拈花笑破顏不是無禪師有
J28nB205_p0245a21║愧追隨茆舍入深山
J28nB205_p0245a22║草鞋行腳遍吳越收拾歸來入虎穴趁出麒麟獅子
J28nB205_p0245a23║兒峰頭夜夜猿啼徹
J28nB205_p0245a24║刪草鋤雲就卓菴拋空一擲韻成三打頭句子分明
J28nB205_p0245a25║說瞬目揚眉莫放憨
J28nB205_p0245a26║禪者呈偈遂走筆和勉
J28nB205_p0245a27║大唐國裏不無禪事到叮嚀倒剎竿只為無師應吐
J28nB205_p0245a28║舌令人千古亦心寒
J28nB205_p0245a29║忽見溪桃甚諦當再三勘徹道方親而今若箇能投
J28nB205_p0245a30║句可爾臨機第一人
J28nB205_p0245b01║不須把住任悠遊撞倒崑崙赤腳走入佛入魔眼底
J28nB205_p0245b02║塵驅耕奪食何前後
J28nB205_p0245b03║日月雲山天地埋大光明照豈吾儕風流父子南泉
J28nB205_p0245b04║老殺活猶較頭頂鞋
J28nB205_p0245b05║涼風[索*風][索*風]撼林木擲釣洪波鱗甲多莫道秋光歸去
J28nB205_p0245b06║好五湖煙景事如何
J28nB205_p0245b07║施茶
J28nB205_p0245b08║十字街頭開箇舖不將顏色攤門戶頻傾七碗展家
J28nB205_p0245b09║風須用信心檀越庫
J28nB205_p0245b10║贈苕關主（號清源）
J28nB205_p0245b11║耳順餘年復掩關始知心印狀如山君臣道合兼中
J28nB205_p0245b12║致賓主全提大用間撩亂春光新語句澄清皎月舊
J28nB205_p0245b13║容顏好將幽徑通雲鶴玄要臨機不等閒
J28nB205_p0245b14║示脫白沙彌
J28nB205_p0245b15║年今十七得為僧是此知非將相能猛策越群須上
J28nB205_p0245b16║志殷勤學業力規繩齊賢必欲思三省了義當先究
J28nB205_p0245b17║一乘他日心空歸及第成株大樹碧層層
J28nB205_p0245b18║和嚴居士寒字五首
J28nB205_p0245b19║九年面壁不為難千古聞風立雪寒斷臂始知求法
J28nB205_p0245b20║異真乘六代位單傳
J28nB205_p0245b21║少林碑碣歷霜寒正位傳燈早已刊關係是非前宿
J28nB205_p0245b22║定亂流何事喻江干
J28nB205_p0245b23║明星夜睹碧光寒此道無為與勢干不料兒孫今古
J28nB205_p0245b24║異短長攻擊笑旁觀
J28nB205_p0245b25║深知仗劍逼人寒善受輸他地面寬堪笑當時謀略
J28nB205_p0245b26║少如何不教告經官
J28nB205_p0245b27║天威一發斗牛寒試火焚經道俗安所以王臣金口
J28nB205_p0245b28║囑為今教外別生端
J28nB205_p0245b29║示方爾嘉善友
J28nB205_p0245b30║佛老當年教有言開權顯實示根元奈何見墮三乘
J28nB205_p0245c01║慢瞥爾情生八苦煩領略談空成夢幻應觀法界破
J28nB205_p0245c02║心猿嶺南道者分明說不是風兮不是旛
J28nB205_p0245c03║泛妙喜過悟空菴訪清伯黃居士不遇聞入煉
J28nB205_p0245c04║士社去書此五章寄致之
J28nB205_p0245c05║煉石修身何足堪長生秘訣不為難昔年問道黃龍
J28nB205_p0245c06║老仙骨傳燈器量寬
J28nB205_p0245c07║春歸屋裏百花香徑接窮巖有異芳過客到門呼弗
J28nB205_p0245c08║語點頭石已悟空王
J28nB205_p0245c09║清目沖雲幾箇山一回登眺鳥關關歸來戴月泉飛
J28nB205_p0245c10║雨茆屋沉沉松竹間
J28nB205_p0245c11║洞繞長生不老花千年結果味堪誇凡人若也知端
J28nB205_p0245c12║的來共烹泉試蚤茶
J28nB205_p0245c13║居山儘有居山趣莫道居山與世違雲去月來光燦
J28nB205_p0245c14║熳炤人天地一同歸
J28nB205_p0245c15║雪中寄厚菴曹學士（諱本榮）
J28nB205_p0245c16║天玉從空落瓊花應瑞年夜行人主義茅顧臥龍賢
J28nB205_p0245c17║語覆千山頂機忘一色邊棒頭三頓後誰說老婆禪
J28nB205_p0245c18║贈蓮親顧居士
J28nB205_p0245c19║蓮出淤泥越眾芳輕塵不著水雲鄉許君親見一回
J28nB205_p0245c20║後在處花開般若香
J28nB205_p0245c21║贈報國寺賓如教主
J28nB205_p0245c22║化門賢教主塵世尚為賓律正心無咎袍方道亦親
J28nB205_p0245c23║清名廉法侶器量悅王臣交結一平等如常豈愧人
J28nB205_p0245c24║丁酉秋解制後別院主覺幻公之南
J28nB205_p0245c25║破屋楊岐風凜冽宗門千古稱豪傑滹沱玄要啟大
J28nB205_p0245c26║方正法眼藏瞎驢滅三腳驢子弄蹄行賣弄西河真
J28nB205_p0245c27║骨血掀天括地振頹綱驅耕奪食抽釘拔楔卓犖門
J28nB205_p0245c28║墻壁立峰躋扳孰入雲霄穴鳳生鳳雛翅摩空虎生
J28nB205_p0245c29║虎子威猛烈男兒立志必封侯道者尊貴絕其流豈
J28nB205_p0245c30║不見出家乃大丈夫之所為非將相而可匹其儔反
J28nB205_p0246a01║古思今能幾幾盧能衣缽豈同擬而今南北總是禪
J28nB205_p0246a02║青黃混說通玄理我亦乘帆向此來恍忽一期方便
J28nB205_p0246a03║爾前入京師七月一茲欲旋南中元節蟬鳴露降涼
J28nB205_p0246a04║飆拍雖別君兮君勿別不落其中事即易始終難道
J28nB205_p0246a05║一葉落時秋聲擷堪持此語為標格直教棒下風顛
J28nB205_p0246a06║徹肋下拳最親切相信何用多饒舌
J28nB205_p0246a07║別禪者南旋
J28nB205_p0246a08║秋末沾林衣露香就移短棹泛流長道交冷澹朋情
J28nB205_p0246a09║重離別風塵世路狂黃葉亂占投澗落白雲歸必去
J28nB205_p0246a10║山藏堪憐此事同誰調南北宗乘定有方
J28nB205_p0246a11║示潘道生居士
J28nB205_p0246a12║先賢所以外聲名本立何愁道不生見徹源頭隨處
J28nB205_p0246a13║入紅塵堆裏一身輕
J28nB205_p0246a14║示胡文宇居士
J28nB205_p0246a15║一輪皎月徹秋光萬境清虛透碧窗人坐中庭何所
J28nB205_p0246a16║思須知別有好商量
J28nB205_p0246a17║示史元之居士
J28nB205_p0246a18║人生世若日中央影去如飛下夕陽打點歸家何計
J28nB205_p0246a19║較莫教臨夜路頭忙
J28nB205_p0246a20║示沈彥先居士
J28nB205_p0246a21║都道十分不得閒奈何難打利名關目前景況如能
J28nB205_p0246a22║卻在處紅塵在處山
J28nB205_p0246a23║別童上甫經歷
J28nB205_p0246a24║秋林爽氣甚舒懷𡬡耐秋聲寒漸催道者不妨相別
J28nB205_p0246a25║去悠遊南嶽與天台
J28nB205_p0246a26║示吳金谷都司
J28nB205_p0246a27║我佛叮嚀曾有言須憑信力究根元從中一念狂心
J28nB205_p0246a28║歇了卻千生萬劫冤
J28nB205_p0246a29║江千任雲液秀才索偈遂走筆書示
J28nB205_p0246a30║君曾與我素相知今又相逢話別離論盡世緣何可
J28nB205_p0246b01║惜惟憐鬚髮滿頭絲熱腸冷語贈知己只此分明牢
J28nB205_p0246b02║記取
J28nB205_p0246b03║梁谿自如師曾居靜匡阜年經七秩書贈
J28nB205_p0246b04║廬山面目識頭陀二十餘年住若何歸別西風開晚
J28nB205_p0246b05║菊去來夏日長新荷倚松恣爾雲中鶴弄影相呼水
J28nB205_p0246b06║上鵝忘卻從心緣所欲徑邀明月入高歌
J28nB205_p0246b07║詠雪
J28nB205_p0246b08║栗火銷鎔金彈子楚天風落玉花飛空山不見樵行
J28nB205_p0246b09║路多半牧羊人未歸
J28nB205_p0246b10║與友話及論古今事
J28nB205_p0246b11║樹圍日暖香飛煙鎖林間翠微與坐談論石悟就溪
J28nB205_p0246b12║洗缽龍歸蒲團坐破心空梅子結成佛非不用玄言
J28nB205_p0246b13║妙化自然到處忘機
J28nB205_p0246b14║送友居山
J28nB205_p0246b15║秋將半入蘆花白新葉飄黃尚未多此去峰頭高著
J28nB205_p0246b16║眼不妨楖栗任橫拖
J28nB205_p0246b17║除夕
J28nB205_p0246b18║人人盡道三十日臘去春來咸委悉凜凜朔風徹骨
J28nB205_p0246b19║寒梅花早已通消息
J28nB205_p0246b20║看雲
J28nB205_p0246b21║看雲雲去復歸來來去分明不假胎碧漢無門天地
J28nB205_p0246b22║闊寰中有路絕塵埃飛空載雨傾滄海化影藏龍遍
J28nB205_p0246b23║九垓不向煙波留形跡待將明月下蒼苔
J28nB205_p0246b24║贈明余老衲號
J28nB205_p0246b25║當人則不輸名姓喚去應來只是余信向箇中明底
J28nB205_p0246b26║事了然何處不徐徐
J28nB205_p0246b27║拄杖
J28nB205_p0246b28║標格出凡孑立挺然日炙風吹不易不遷亙古無虧
J28nB205_p0246b29║磨礪愈堅超群物表縱奪機先
J28nB205_p0246b30║拂子
J28nB205_p0246c01║一毫端上露布十方橫豎任運卷之勿藏絲來線去
J28nB205_p0246c02║體用全彰垂示今古法脈流長
J28nB205_p0246c03║缽盂
J28nB205_p0246c04║巨口向天赤陀陀地萬象平吞全沒巴鼻具滿月相
J28nB205_p0246c05║應人間食隱毒龍身拔文殊智
J28nB205_p0246c06║蒲團
J28nB205_p0246c07║髼鬆月扇玲瓏日面蕩坦盈夷渾然一片天地周流
J28nB205_p0246c08║乾坤際遍放眠身安跏趺無倦
J28nB205_p0246c09║附法派源流字派
J28nB205_p0246c10║行源清淨海流亙百川深法脈傳千古洞明佛祖心