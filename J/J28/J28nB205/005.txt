J28nB205_p0247a01║介為舟禪師語錄卷之五
J28nB205_p0247a02║
J28nB205_p0247a03║門人　海鹽　益證　等編
J28nB205_p0247a04║傳
J28nB205_p0247a05║龍池先老和尚傳
J28nB205_p0247a06║師浙之禾郡秀水張氏子也，諱通微，號萬如。嬰齡喪
J28nB205_p0247a07║父，隨母金氏育于外家。稍長從世父習業，遽有出塵
J28nB205_p0247a08║之志。年十九投郡南興善寺禮涵初公，脫白後參方
J28nB205_p0247a09║受具戒，閱禪關策進，遂提撕無字公案，歷扣名宿。偶
J28nB205_p0247a10║閱楞嚴，至「諸可還者，自然非汝，不汝還者，非汝而誰」，
J28nB205_p0247a11║恍有所得。往參湛然澄和尚，問無夢無想話。一日湛
J28nB205_p0247a12║上堂云：「眾兄弟且道一切放下，阿那個是主人公？」豎
J28nB205_p0247a13║拂子云：「舉頭天外看，誰是我般人。」師聞若暗入明，特
J28nB205_p0247a14║歸養母，遂卜居於華嚴橋之西刱淨明菴居處。是時
J28nB205_p0247a15║密雲師翁住鹽官金粟寺，師造其室，翁一見便問：「者
J28nB205_p0247a16║位僧那裡？」師便喝翁云：「老僧過在什麼處？」云：「再犯不
J28nB205_p0247a17║容。」云：「犯後如何？」師擬議，翁便打云：「該我打你。」師汗流
J28nB205_p0247a18║浹背，從此心中疑塞，仍歸事母，朝夕剋證。一日入城
J28nB205_p0247a19║聞人家打小廝，云：「看你藏在那裡去？」師聞之釋然，遂
J28nB205_p0247a20║口占偈云：「沒處藏，沒處藏，全身獨露在街坊。堪笑華
J28nB205_p0247a21║亭擺渡漢，葛藤打得太郎當。」雖然尚未自肯，適因母
J28nB205_p0247a22║逝，遂再之金粟。由是情不移物，立志益勁。一日見僧
J28nB205_p0247a23║問師翁云：「如何是佛法的的大意？」曰：「近前來。」僧近前。
J28nB205_p0247a24║曰：「老僧從來未曾眼花。」僧罔措。師聞，洞徹玄旨，頓釋
J28nB205_p0247a25║從前寶惜及觀經諸公案是甚麼弄猢猻圈繢，欣歸
J28nB205_p0247a26║舊隱。有居士黃清伯者，與師道契日深，遂鳩資買民
J28nB205_p0247a27║屋，易名桐月菴，遷師居之。寒暑一衲，學不雜習，經史
J28nB205_p0247a28║傳紀一目知源。師雖了悟，縱奪隨方，意不傲物，交接
J28nB205_p0247a29║沖和。禾之士大夫咸推師德，請主東塔，師辭讓不已，
J28nB205_p0247a30║遂勉赴焉。一時聞風趨影道俗具瞻，於是結拈花社，
J28nB205_p0247b01║以策勵同志。居三載，四方耆宿咸來咨決於師。師每
J28nB205_p0247b02║卻席以待。如杭郡司李端伯黃公臨禾必問道於師，
J28nB205_p0247b03║機緣載語錄中。師臨眾寬直，所是必進之以禮，非是
J28nB205_p0247b04║則規之以道。及辭院之日，內外眷戀如失依怙焉。崇
J28nB205_p0247b05║禎乙亥冬，天童老人七十大慶，師懷香拜祝，入門便
J28nB205_p0247b06║喝。翁云：「胡喝，亂喝。」師又喝。翁又云：「胡喝，亂喝。」師遂禮
J28nB205_p0247b07║拜。翁打云：「你再喝喝看？」師云：「蒼天，蒼天。」便行。翁呼云：
J28nB205_p0247b08║「萬如！我直下疑你者兩喝，道道看。」師云：「歇歇與和尚
J28nB205_p0247b09║道。」遂出。自茲師翁鍾契固留住山，師以院事辭歸，未
J28nB205_p0247b10║久退院，尋依座下命典客司次侍巾缾方親智證咨
J28nB205_p0247b11║辯益新。一日翁問師云：「般若無知，無所不知。速道，速
J28nB205_p0247b12║道！」師拍膝而出。又侍，次舉：「一翳在眼，空花亂墜。你如
J28nB205_p0247b13║何會？」師諾聲便出。又一日問師云：「薰風自南來，殿閣
J28nB205_p0247b14║生微涼。汝作麼生會？」師云：「嚴霜初降，徹骨皆寒。」曰：「天
J28nB205_p0247b15║地懸隔。」師拂袖出，復呈頌云：「薰風自南來，殿閣生微
J28nB205_p0247b16║涼，遍界寒毛豎，將身衲被藏。鼻息鼾鼾一覺醒，從來
J28nB205_p0247b17║越國是南方。」師翁深加器重。歲丁丑履素黃公承昊
J28nB205_p0247b18║致書迎師歸舊隱翁遂授師大法之囑因山主履素
J28nB205_p0247b19║別號如如居士故欣然書如如菴匾額是以改桐月
J28nB205_p0247b20║為如如菴也於時德聲益彰三年如菴遂成叢席辛
J28nB205_p0247b21║巳冬檀護躬請開法四眾駢集千指悅依壬午履素
J28nB205_p0247b22║公蒞任閩憲公清風儉節一臨境俗易民歡聞曹山
J28nB205_p0247b23║法席久虛鐘鼓聲沉杳公馳書有住持之請師欣然
J28nB205_p0247b24║以赴進院之日公親臨請法陞座其參叩盈室而風
J28nB205_p0247b25║行閩粵是歲天童師翁示寂于台之通玄師聞訃奔
J28nB205_p0247b26║往且迎翁全身入塔于天童時癸未二月也居無何
J28nB205_p0247b27║而隨有龍池之請龍池者元一源禪師受得法師某
J28nB205_p0247b28║逢龍即止之識始卓錫於上龍池次成叢林于中址
J28nB205_p0247b29║當是時源師三賜號五敕大剎俱辭謝而獨休老乎
J28nB205_p0247b30║其間其骨塔遺頹幻祖在日囑遷共一塔焉有憑虛
J28nB205_p0247c01║閣避暑窟尚在餘廢莫知其代迄神廟間林壑寥落
J28nB205_p0247c02║于時有毘陵唐太常凝菴公者居京師問道於幻祖
J28nB205_p0247c03║機契執弟子禮遂延祖南來卜居于此即今下龍池
J28nB205_p0247c04║是也重闢堂宇大成法席題曰禹門院而濟上宗風
J28nB205_p0247c05║從茲得振於南矣歷甲寅幻祖西歸密翁禮奉三祀
J28nB205_p0247c06║方啚接踵開法因同門眷屬不相為謀遂拂衣長往
J28nB205_p0247c07║一虛此席廿有三載維時翁主金粟赴黃檗遷育王
J28nB205_p0247c08║後居天童所至道風遐播王公貴戚無不傾仰翁雖
J28nB205_p0247c09║時戀祖庭不免千里間隔且眷屬藩衍日久事生勤
J28nB205_p0247c10║舊滌塵公者商之郡邑檀護議請天童法嗣擇其德
J28nB205_p0247c11║量相宜者來繼此席俾山門尊重檀護悅其言輒致
J28nB205_p0247c12║書天童敦請適因師翁葬事同門畢集眾兄弟咸推
J28nB205_p0247c13║師主龍池為久遠之計遂以書敦請師慨然應諾踵
J28nB205_p0247c14║幻祖繩規而虛己接物和風滲人一住十六載明道
J28nB205_p0247c15║德之廣振祖父之條內外遠近一時悅服始信眾舉
J28nB205_p0247c16║之不謬耳師初入院薪不繼炊廩無儲積甫三載適
J28nB205_p0247c17║遭鼎革烽煙遍布劍戟封林村埜之民輒城移山遯
J28nB205_p0247c18║所留僧伽黎輩兀然蕭寺中憑陵寇盜時恐侵膚及
J28nB205_p0247c19║骨有謂師曰事將逼迫奈何師曰行教化臨患難自
J28nB205_p0247c20║古不免況祖塔重係奚可委而去之寧束手俟命而
J28nB205_p0247c21║已眾聞師語併力堅持幸無恙嗚呼為祖擁護為道
J28nB205_p0247c22║持身而臨難不懼者求之於時孰若師乎歷乙酉越
J28nB205_p0247c23║丙壬間雖天步初安道路間尚草竊克斥但聞入龍
J28nB205_p0247c24║池者喟然興善遷義或操戈入院瞻師顏聆師語皆
J28nB205_p0247c25║拜謝而去繇是樵採入山之童牧俱沾師德云當是
J28nB205_p0247c26║時禾中檀護屢致書迎師謂如菴為師發跡之地欲
J28nB205_p0247c27║求重理緣兵燹之後蕪穢不治師不忍從前心力隳
J28nB205_p0247c28║于一旦於己丑春至禾晤諸檀越耑為如菴囑托務
J28nB205_p0247c29║求得人泊一夕即返毘陵不意山中忽被橫累有囚
J28nB205_p0247c30║執僧行去者師聞之駭異不知殃及何由適常郡協
J28nB205_p0248a01║鎮曹公虎驀師拜訪一見投誠敘次有山中書報遂
J28nB205_p0248a02║對眾開緘始知波及之累即將事細白於曹公公曰
J28nB205_p0248a03║龍池雖密邇寇穴海內誰不欽仰為祖師道場即全
J28nB205_p0248a04║身擔任親提面鞠其事一山之安賴公之佑也此非
J28nB205_p0248a05║道德所感何機偶若斯耶時又屢經歲饉海內叢林
J28nB205_p0248a06║俱告窘唯山來眾甚多執事謂師曰廩虛庫乏將若
J28nB205_p0248a07║何師意殆欲言時尚未出口座下弟子各以意領而
J28nB205_p0248a08║罄囊典衣捐金持化來眾以安於是口碑載道參慕
J28nB205_p0248a09║爭先四方列剎莫不渴仰師至時徑山天童興善累
J28nB205_p0248a10║次求請師以祖庭塔立刱守非易概謝不赴順治癸
J28nB205_p0248a11║巳仲夏師臨花甲之慶緇白披誠而祝者罔辭遠邇
J28nB205_p0248a12║跋涉稱一時盛事云師三建法幢任必先勞早夜勤
J28nB205_p0248a13║督弗倦衲子陞堂入室者機融利鈍病去膏肓撫眾
J28nB205_p0248a14║御下老幼咸宜猥屑頑愚者師亦恕容相待聆師之
J28nB205_p0248a15║誨皆抱謝負愧焉眾中有病者師必躬臨撫慰恒以
J28nB205_p0248a16║香資備藥餌調治師歷嘗甘苦自居禹門祖道重新
J28nB205_p0248a17║百廢具舉道勝之韻應若春姁人人實往虛歸乃至
J28nB205_p0248a18║林木增翠草色遙香檀信雲湊雨合皆不期然而然
J28nB205_p0248a19║洵德符道化所至也師闡化廿有餘載有語錄若干
J28nB205_p0248a20║卷行于世師世壽六十四法臘四十五所化者數千
J28nB205_p0248a21║嗣印者數十剃度者二百餘人丁酉元夜舟在燕都
J28nB205_p0248a22║普濟院忽得夢境自立露地見大雪飄身口齒俱墮
J28nB205_p0248a23║遂以手捧牙而覺逐增疑慮急欲遄歸次日告其院
J28nB205_p0248a24║主主曰此夢中幻境何足怪焉勉留堅請結夏解制
J28nB205_p0248a25║于秋八月旋南至冬月抵常之龍興院正擬謁師不
J28nB205_p0248a26║俄頃而驚聞訃至心翳語絕逮奔赴師入滅七晝夜
J28nB205_p0248a27║矣嗚呼師逝也智燈滅燄法海停波天人悲集道俗
J28nB205_p0248a28║失儀山光揜映泉鳥咽聲大眾孜孜兀兀若嬰兒之
J28nB205_p0248a29║喪怙也是山有娑羅樹二株圍數抱高百餘尺相傳
J28nB205_p0248a30║謂一源禪師手植向甚周落及師入院花葉榮盛師
J28nB205_p0248b01║化之後花葉頓然衰萎亦異矣哉越明年八月十九
J28nB205_p0248b02║日奉師全身入塔塔在山門前若干步塔基為毘陵
J28nB205_p0248b03║唐氏所施師誕于萬曆甲午五月十五日示寂於順
J28nB205_p0248b04║治丁酉十月二十九日梁谿學憲彙旃高公世泰為
J28nB205_p0248b05║師銘其塔。
J28nB205_p0248b06║書　引　疏
J28nB205_p0248b07║柬履素黃老居士
J28nB205_p0248b08║久違起居清勝為慰前枉顧菴中慢甚日聞有小恙
J28nB205_p0248b09║得輕安否所謂八苦交煎總不妨老居士留心祖道
J28nB205_p0248b10║日久矣諒此小恙自弗能牽動慧力也但向所謂究
J28nB205_p0248b11║心於此道三十餘年尚未得㘞地是為苦耳誠知老
J28nB205_p0248b12║居士於道毋自欺也曾閱老居士折肱錄審藥性及
J28nB205_p0248b13║病元論徹骨髓然貴智者識得病元藥治故不假吹
J28nB205_p0248b14║灰而愈矣古云一切語言如對病與藥老居士自料
J28nB205_p0248b15║識得藥病固不待言然而得藥病俱除不除藥病且
J28nB205_p0248b16║置秪如飲藥治病的時節正恁麼底又飲治者是誰
J28nB205_p0248b17║誰之一字尚不得況藥病乎於斯驀地一亮則盡大
J28nB205_p0248b18║地是個黃老居士黃老居士通身是病是藥猶何如
J28nB205_p0248b19║請自定當一回看有何藥病可除若然始得平常心
J28nB205_p0248b20║是道良為知己具以直言相致。
J28nB205_p0248b21║請古鑑法弟繼如如菴席
J28nB205_p0248b22║心不釣名名漸以退材非稱職謝任尊賢曩者蒙山
J28nB205_p0248b23║中老人卜主如菴院事甫及三載即欲告退奈老人
J28nB205_p0248b24║抑不允諾書謂老僧老矣龍池尚難料理豈更管如
J28nB205_p0248b25║菴乎又云如菴老僧發跡之地如果不欲住即尋的
J28nB205_p0248b26║當人交與審斯語即見老人念如菴之深也某固勉
J28nB205_p0248b27║力撐持以月積日累營山門伽藍堂祖師堂建方丈
J28nB205_p0248b28║禪房前後共一十七楹改裝客堂齋堂浴室并器具
J28nB205_p0248b29║單帳俱各十備八九矣常住有各處田畝基地已併
J28nB205_p0248b30║歸僧啚菴名立戶以存永遠庶免後之煩徭矣聊書
J28nB205_p0248c01║六載之心妄叨承于父業雖引嗤於同門不足惜也
J28nB205_p0248c02║茲者謹遵老人規諭決言必毋二致恭惟某禪師法
J28nB205_p0248c03║源方分宗旨共建枝葉同條本根一貫娑羅雙樹（即龍
J28nB205_p0248c04║池佛殿前）遍界清涼太白（即天童寺山名）一燈千古徹耀伏祈智
J28nB205_p0248c05║網丕張慧鋒握利當陽掣電之機祖聲聿振紹承發
J28nB205_p0248c06║跡之地眉宇增光馨香既布雨露共沾幸賜慨臨不
J28nB205_p0248c07║勝勤企。
J28nB205_p0248c08║復江干靜涵張司農（諱有譽）
J28nB205_p0248c09║恭惟大檀大願弘護宗教現宰官身而親國親民承
J28nB205_p0248c10║比丘相而利生利物誠東坡之前願無盡之後身也
J28nB205_p0248c11║茲承頒諭以淨化見招亦不爽斷師遺託之言深為
J28nB205_p0248c12║法為人作不請友真可謂末法之津梁也向斷師與
J28nB205_p0248c13║山衲交往年深昨聞示寂心喪神馳幾欲躬擬瓣香
J28nB205_p0248c14║為弔適因龍池先師後事有種種未了俱係山衲經
J28nB205_p0248c15║手不得不料理清楚事將完即欲曳杖湘之南潭之
J28nB205_p0248c16║北恐弗能如斷師之願也亦負罪于大檀幸原諒之
J28nB205_p0248c17║謹復。
J28nB205_p0248c18║復古南牧雲和尚
J28nB205_p0248c19║某因山中忽舉先師入塔事星馳八月初一日到山
J28nB205_p0248c20║值爾初弟出示和尚手書云行狀第五葉山中不通
J28nB205_p0248c21║老僧自插入一段明眼人看連老僧亦成不識文理
J28nB205_p0248c22║人云云殊不思某等昔請狀于老法叔者蓋以法叔
J28nB205_p0248c23║先師同門相得益彰者不獨法道光揚且欲為先師
J28nB205_p0248c24║寫照必以真誠取信將來若泛泛幾行文字海內名
J28nB205_p0248c25║人文士頗多何必干勞法叔為也即徑山天童興善
J28nB205_p0248c26║乃據實事原非徇私意老叔扎云其間雖存興善一
J28nB205_p0248c27║節亦是將錯就錯噫是何言歟果文理不通事跡不
J28nB205_p0248c28║合當存則存當去則去而將錯就錯是何异于臨岐
J28nB205_p0248c29║問路仰面唾天耶某五月廿六日至古南為老叔拜
J28nB205_p0248c30║慶曾呈印狀廿冊已經面白入事老叔云既實事無
J28nB205_p0249a01║妨不肖謂已成定案何至今又從新翻駁且狀內詞
J28nB205_p0249a02║意不無嫌疑同門皆歸咎不肖甚不欲行爾時只得
J28nB205_p0249a03║再三挽回方添入前件刻藏并行雖以全請狀之始
J28nB205_p0249a04║終亦即以蓋覆立言之心行老叔自不內省竟行剷
J28nB205_p0249a05║削將不肖置之不問反坐罪于同門亦不知果何意
J28nB205_p0249a06║也今只得刪削蔓引以彰老叔直心直行想老叔自
J28nB205_p0249a07║原其衷而諒之萬望俯從不惟法門幸甚先師常寂
J28nB205_p0249a08║光中當亦舒眉而撫掌矣八月初七日法姪行舟稽
J28nB205_p0249a09║首載拜謹復。
J28nB205_p0249a10║與龍池諸同門并兩序
J28nB205_p0249a11║先師停龕一事原為山向不利所以有五年之守彼
J28nB205_p0249a12║時議出不欲者皆謂法嗣謀占祖庭住持也諸方盡
J28nB205_p0249a13║已知之忽一旦入塔亦不知此易舉之故何意也然
J28nB205_p0249a14║而一人猖舉而陷眾人於不仁不義之中者其心何
J28nB205_p0249a15║忍寧不顧叢林存歿之妨害乎既五年不利何今一
J28nB205_p0249a16║年未周而忽利耶某固不干預其事曾擬三法面白
J28nB205_p0249a17║永泰鐵關諸兄云茲急舉欲入塔者是請老堂頭住
J28nB205_p0249a18║是議法嗣住是入塔後齊散去耶于三必一余實不
J28nB205_p0249a19║就其議如不從三諸兄何以定奪正擬訥間獨覺天
J28nB205_p0249a20║弟云此兄之過慮也凡事自然從長待塔事畢仍送
J28nB205_p0249a21║永兄繼席不必二議某諾云既事已決曷用再舉如
J28nB205_p0249a22║不欲入塔尤我之罪也第最初山向有妨之論始我
J28nB205_p0249a23║一人考書目指非為臆說今又躬與其事是自翻前
J28nB205_p0249a24║案而甘受諸方之呵責也故先具供於龕前告罪次
J28nB205_p0249a25║日告罪于眾中即出山幸諸高明公鑑是與非與則
J28nB205_p0249a26║罪我為不孝不仁不義之徒然乎先師于常寂光中
J28nB205_p0249a27║諒不負諸兄之公鑑耳亂舉塔事且置尚惜祖庭先
J28nB205_p0249a28║人十五年一片苦心忍傾咎于不肖之愚昧屢屢狼
J28nB205_p0249a29║籍思之無不淚出心腑嗚呼龍池一支何顛沛若斯
J28nB205_p0249a30║耶然五年勉守原為存歿相安祖庭休戚諸兄毋以
J28nB205_p0249b01║私廢公敢揭我寸衷於大眾前聊表赤子悶地之痛
J28nB205_p0249b02║爾八月十五日行舟稽首載拜白。
J28nB205_p0249b03║與譚埽菴（諱貞默）
J28nB205_p0249b04║屢叩起居蓋以事關法門不得不為檀越悉之昨楞
J28nB205_p0249b05║嚴面晤知敝同門相左之說竊有疑焉何也五月間
J28nB205_p0249b06║送先師全錄板入楞嚴即迎台駕時以尊冗未赴齋
J28nB205_p0249b07║期是日諸檀并各山禪友即敝同門中明古鑑者俱
J28nB205_p0249b08║集楞嚴錄中果有謬誤敝同門即當覿面質於大眾
J28nB205_p0249b09║何得絕無一言而待數月之後獨向檀越興此貝錦
J28nB205_p0249b10║之端其間是非曲直當不辨而可昭然矣語云所言
J28nB205_p0249b11║公公言之所言私法門何私先師前刻尚存山衲豈
J28nB205_p0249b12║敢妄行刪削得罪先師耶所謂隱秀二公刊刻林和
J28nB205_p0249b13║尚語錄責內有未莊之喻此乃彼自見不一故有煩
J28nB205_p0249b14║費筆舌之勞先師語錄山中眾同門面囑某任重其
J28nB205_p0249b15║事亦非林和尚錄板為例也固不敢煩老居士之費
J28nB205_p0249b16║心耳且楞嚴流通法脈之所取信諸方非大公至當
J28nB205_p0249b17║不敢妄自送入安可因人之私恣其增損將來何以
J28nB205_p0249b18║垂世久遠果若可增即是敝同門語錄安得謂之先
J28nB205_p0249b19║師語錄也不見大藏經云以水混乳罪莫大焉識法
J28nB205_p0249b20║者懼檀越宜深謝之勿使諸方作笑柄也倘若私有
J28nB205_p0249b21║損益將來參差紛亂定無了日矣又古鑑弟欲于如
J28nB205_p0249b22║菴造先師之衣缽塔乞大手筆發輝先師刱立并紀
J28nB205_p0249b23║先後檀施及承續住持以垂不朽此法門公舉也何
J28nB205_p0249b24║得有交代蕭然承續煩苦之說又不得不為檀越悉
J28nB205_p0249b25║之如菴刱自崇禎初年丁丑已成叢林辛巳法席始
J28nB205_p0249b26║盛遐邇具瞻先師赴龍池之請鼎革以來歷年主者
J28nB205_p0249b27║無恒漸覺寂寥先師深以刱立艱難布金不易順治
J28nB205_p0249b28║己丑上元後擬數同門卜之伽藍得山衲最吉即示
J28nB205_p0249b29║執事皆曰某真堪為如菴住持第曰數年以來常住
J28nB205_p0249b30║蕭索須得和尚親臨其事更妥遂於二月朔出山初
J28nB205_p0249c01║十至貴郡晤眾檀耑為如菴囑付而來十三同舟入
J28nB205_p0249c02║院望日眾檀畢集先師陞座即囑眾檀送山衲入方
J28nB205_p0249c03║丈停泊數日始回龍池自此某領院事次年告饑雲
J28nB205_p0249c04║水倍集數數絕糧炊藜藿以延日月惟以堅固自持
J28nB205_p0249c05║後時稍豐有董耀庭善友鳩集同仁勸建方丈某盡
J28nB205_p0249c06║力綱維積香資淨嚫及董善友自損與勸眾并戎府
J28nB205_p0249c07║王公等助金勉成方丈五間山門五間廊廡寮室又
J28nB205_p0249c08║樓後搆船房五間甫及三載即致書先師告退院事
J28nB205_p0249c09║復命再住至順治十年為祝慧算入山面白不蒙允
J28nB205_p0249c10║可復以法衣法被面囑云如菴汝自主不得干涉老
J28nB205_p0249c11║僧是時恐違慈念勉爾歸院冬間結制安眾至乙未
J28nB205_p0249c12║春堅辭至再方得先師首肯故以古鑑弟交代凡常
J28nB205_p0249c13║住器具種種粗備詳錄交單以垂永久眾檀親見非
J28nB205_p0249c14║衒妄也昨古法弟獨不思刱守艱難反有凋落之語
J28nB205_p0249c15║何欺昧之甚耶如菴乃先師發跡之地師翁書額永
J28nB205_p0249c16║為十方法席非子孫獨居之處大手筆自能不吝毫
J28nB205_p0249c17║端三昧闡發慧澤淵源定不以漚泡變其涇渭也臨
J28nB205_p0249c18║楮瞻切之至。
J28nB205_p0249c19║與子蓉朱居士
J28nB205_p0249c20║屢候不得一晤前送先師語錄板入楞嚴流通耑柬
J28nB205_p0249c21║躬迎并大令兄蓋以司寇大檀越及賢昆季為法門
J28nB205_p0249c22║柱石楞嚴巨細悉仗金湯是日不蒙慨降後以他冗
J28nB205_p0249c23║即返毘陵又不得面別敝同門中有欲私續先師自
J28nB205_p0249c24║贊者致眾論紛然故不得不走貴郡清理其妄始終
J28nB205_p0249c25║顛末悉之達譚護扎中并錄請政意欲面白大令兄
J28nB205_p0249c26║知尊體違和故爾未果煩代陳鄙衷全仗賢昆季以
J28nB205_p0249c27║法門大公為念鑒此迷妄則先師常寂光中亦當合
J28nB205_p0249c28║掌稱慶矣臨書悚肅不盡欲言。
J28nB205_p0249c29║復芙蓉自閒禪師
J28nB205_p0249c30║數經霜露飄泊風塵忽頒示慰欣甚欣甚捧誦知承
J28nB205_p0250a01║掛念之甚深也曩退如菴因冗羈未及一別至今耿
J28nB205_p0250a02║耿丁酉秋北回途中聞法音大振祖席頓新亦不免
J28nB205_p0250a03║龐公毓師向三到亭上揚眉鼓掌敢曰特出荊溪之
J28nB205_p0250a04║望也聞之者遙空加額弟蚤隔江合掌耳次抵毘陵
J28nB205_p0250a05║一睹先老人訃音不幸中天蔽日法燄摧光令我等
J28nB205_p0250a06║悶絕躄地哀泣安能見足輪之光躍不料惡剎聚會
J28nB205_p0250a07║暗憎毀忌以至內外揚波激浪若非禹門頭角幾同
J28nB205_p0250a08║蝦戲弟不避斧鉞而三出三入者固勿忍抱慚而去
J28nB205_p0250a09║其祖父之側也古永二兄事已半途致使存沒悲傷
J28nB205_p0250a10║蓋亦有數爾昨同檀護躬請鐵兄繼其席復起末光
J28nB205_p0250a11║非唯祖父舒眉亦及吾兄蹈舞或謂之曰事可也理
J28nB205_p0250a12║當如是也耶不復加我以罪耶極欲謁傾契闊奈別
J28nB205_p0250a13║以來眼昏膝弱甚畏蹊徑匍匐之艱待秋深或圖良
J28nB205_p0250a14║晤未可知也時當酷暑伏惟寶惜謹復。
J28nB205_p0250a15║與大歇禪師
J28nB205_p0250a16║聚首分袂已運三冬神思夢往咫尺千里恭惟清勝
J28nB205_p0250a17║為慰追及先老人去世之後若非禹門浪高幾乎淵
J28nB205_p0250a18║沉祖業移龕之後古首座甘心自廢永首座相繼身
J28nB205_p0250a19║亡兄弟聚散豈故細邪去春聞永首座之逝固不忍
J28nB205_p0250a20║坐視念影堂空寂遂入山事奉適舊住請老堂頭主
J28nB205_p0250a21║席已作難不允於是聚新舊執事伸議數論時眾方
J28nB205_p0250a22║波息稍定余必欲鐵西堂繼其席者耑為報先人囑
J28nB205_p0250a23║有序次也雖以身當公私之嫌疑寔以雪同門之恥
J28nB205_p0250a24║怨固請于六月初一日入院料理影堂凡一應交代
J28nB205_p0250a25║與鐵兄執掌事竟欲遠行因江湖阻隔偶過方山暫
J28nB205_p0250a26║憩去冬聞開法宛陵四眾雲慕則不勝之喜方今法
J28nB205_p0250a27║門如亢陽之望甘霖倘高下之流有過不及思為法
J28nB205_p0250a28║求賢者必于是加意留心賢法弟臨事老成才力有
J28nB205_p0250a29║餘而知己知人故進逆耳之言幸亮採納庶法門同
J28nB205_p0250a30║囑之不棄若骨肉也臨楮屏營之至。
J28nB205_p0250b01║與宛陵同鄉明虛禪友
J28nB205_p0250b02║曩者道別荊溪風遺千里常懷宛陵之遊未獲風帆
J28nB205_p0250b03║之便悵然莫已去秋偶過方山擬欲相訪奈冬殘歲
J28nB205_p0250b04║迫未果所願春日整履策杖有林泉之興主人又堅
J28nB205_p0250b05║請主席三月間因寒濕作甚過淳陰就醫適尋思往
J28nB205_p0250b06║敬亭以圖良晤乃為事阻又不果明知禪者曾每每
J28nB205_p0250b07║垂詢足見鄉國同聲溪山無異耳向聞宛陵山水清
J28nB205_p0250b08║佳人境敦厚禪講川集幸有作家誘益必聆揮霍之
J28nB205_p0250b09║教也欲覓一坐具地或現成靜室亦可以作休老之
J28nB205_p0250b10║計不知與宛陵緣分若何乞留神苟得其便煩令知
J28nB205_p0250b11║我則不當為鄰而為伴矣。
J28nB205_p0250b12║與金粟孤雲禪師
J28nB205_p0250b13║憶別峰前遐聆道化滄桑經變咫尺天涯追惜古今
J28nB205_p0250b14║恍若夢爾曩退如菴擬訪丈室偶遂掛帆北往雖未
J28nB205_p0250b15║獲願恒懷耿切及旋南時警奔先老人訃音一入山
J28nB205_p0250b16║徒悲膺末後任責不虞崇釁百出固黽勉持全而無
J28nB205_p0250b17║能繼德愈益愧焉去秋半軀風濕患作恐成痼癈得
J28nB205_p0250b18║過禾就醫幸服藥餌痊可猶怯遠行空勤翹首是以
J28nB205_p0250b19║聞福嚴老人恙重尚歉走詢想甚罪甚茲者徐仲達
J28nB205_p0250b20║居士向與弟頗契道交神慕慈範久矣欲一叩拜敢
J28nB205_p0250b21║修片楮以助精進必親棒頭點眼不勝慶欣爾。
J28nB205_p0250b22║復吳江海雲寺諸鄉紳文學
J28nB205_p0250b23║恭惟弘護大檀眾居士適承瀚墨流香馨注吳越得
J28nB205_p0250b24║以海雲相呼應齊山谷但恐木混林間不堪斤運之
J28nB205_p0250b25║材駑入驥群亦非超逸之足既煩傾心眾舉固辭恐
J28nB205_p0250b26║屬虛文即當拈死貓頭奚以酬價謹遵來命耑此布
J28nB205_p0250b27║復。
J28nB205_p0250b28║柬𨍏轢嚴居士
J28nB205_p0250b29║炎暑分袂秋風動思年來月往露滴聲催唯吾兄道
J28nB205_p0250b30║標亙古諒弗隨世態變移為慰因便附詢勿備。
J28nB205_p0250c01║夢雪居引（戊子望日於禹門曼殊室中為斷疑公作）
J28nB205_p0250c02║夫古人夢遊華胥武帝夢睹瑞相素問夢出五臟周
J28nB205_p0250c03║禮載掌夢官屬孰曰人無夢乎又孰曰至人無夢乎
J28nB205_p0250c04║繇此言之夢之一事雖幻豈可忽哉余一日與友人
J28nB205_p0250c05║斷公閑話間述向余曰曾夜有故人以夢中語傳我
J28nB205_p0250c06║曰披緇之夕夢以雪居為號且謂探之甚寒咀之甚
J28nB205_p0250c07║澹號所由稱也詫為怪事余曰不足怪也不聞我佛
J28nB205_p0250c08║制云持戒如冰雪此正以夢中之警表清潔之志耳
J28nB205_p0250c09║公其謂之何公忻然諾之余又曰昔蘇子有澹軒清
J28nB205_p0250c10║禪師有照軒或者廛居山居水居村居雖各不同於
J28nB205_p0250c11║事理尚未脫然總被局量之所拘滯若夢之一字可
J28nB205_p0250c12║以包天地容萬物況人生寄質誠若大夢乎何似開
J28nB205_p0250c13║眼又說夢中之夢耶公曰可乎以符夢中之夢語題
J28nB205_p0250c14║成三字曰夢雪居公當持此語以復故人云。
J28nB205_p0250c15║居士求作放生會引
J28nB205_p0250c16║蓋聞治世之教以明德為本明德者立其道也道立
J28nB205_p0250c17║則心正心正則身修所以齊家治國平天下一繇修
J28nB205_p0250c18║身更無二本可知體有千差靈本乎一人多徇情異
J28nB205_p0250c19║物故有群分類聚之區殊不知靈明之性如杲日麗
J28nB205_p0250c20║於中天無所不鏡何曾有小大優劣之界乎總由人
J28nB205_p0250c21║心蔽錮執體為依坐暗為明惜短棄長以苦為樂恣
J28nB205_p0250c22║情縱意傷物資生猶謂獲福當然噫只恐他日陷於
J28nB205_p0250c23║輪迴之際班班福消業長一旦毛角臨身猶謂獲福
J28nB205_p0250c24║當然否或曰彼乃畜生我乃人也或曰彼之血肉當
J28nB205_p0250c25║以滋我之軀命孰曰不可然雖人物有異而軀命亦
J28nB205_p0250c26║一也何不一念迴光息好欲之心視物猶己如是則
J28nB205_p0250c27║至善修身之極豈不即在聞聲不忍之內哉聖人之
J28nB205_p0250c28║言真可畏吾弗能已矣。
J28nB205_p0250c29║募書經并求名筆以成墨蹟兼助資引
J28nB205_p0250c30║據大慧武庫載任觀察內貴中賢士係徽廟極眷之
J28nB205_p0251a01║任傾心釋氏遍參知識每自嘆息曰余幸得為人而
J28nB205_p0251a02║形體不全及不識所生父母想前生輕賤於人招此
J28nB205_p0251a03║報應遂發誓遇休沐還私宅屏絕人事炷香禮佛刺
J28nB205_p0251a04║血寫華嚴經一部每一字三拜願來世識所生父母
J28nB205_p0251a05║忽一日有客相訪任出遲客怒云人客及門何故不
J28nB205_p0251a06║出任笑曰在家中寫一卷赦書客詰其故任以實對
J28nB205_p0251a07║遂取經示之云此是閻老子前喫鐵棒吞鐵丸底赦
J28nB205_p0251a08║書客悚然驚駭回舍亦自寫一部此老深究禪理博
J28nB205_p0251a09║窮內典尚以形骸自感發斯▆願而又令人自惺可
J28nB205_p0251a10║為今古貴人中之特出也所以教徹宗通不妨入泥
J28nB205_p0251a11║入水機先眼正自爾陶聖陶凡若論即事即理且向
J28nB205_p0251a12║者邊領略茲成中上人幼年脫白幸已形完具戒切
J28nB205_p0251a13║志求道亦僧中之上士也若欲效任公之血書大經
J28nB205_p0251a14║恐其功不上其力不勝是以展勸名賢高士濡毫灑
J28nB205_p0251a15║墨樂書般若經一卷即三十二分列三十二相或宰
J28nB205_p0251a16║官或居士或比丘或婆羅門等一時併現身相各各
J28nB205_p0251a17║捐資頓成希有如經云書寫受持讀誦為人解說以
J28nB205_p0251a18║要言之是經有不可思議不可稱量若以觀察既上
J28nB205_p0251a19║人集諸名賢手筆較其功德殊勝不可云如來為發
J28nB205_p0251a20║上乘者說為發最上乘者說何故但云應如是住。
J28nB205_p0251a21║結修大悲懺疏
J28nB205_p0251a22║蓋謂佛身充滿量無邊際法性周流微塵莫測如雁
J28nB205_p0251a23║飛空影不存跡洪鐘扣響聞等一音故三輪體空一
J28nB205_p0251a24║光獨耀含藏萬有隱顯虛靈乘境悟心法因人示頓
J28nB205_p0251a25║漸互融始終不二蓮出淤泥色超眾相非凡萼所能
J28nB205_p0251a26║喻故曰廣大圓滿無礙是也所謂難行能行難忍能
J28nB205_p0251a27║忍即羅剎鬼國形現影彰馬面牛頭隨類應化光逾
J28nB205_p0251a28║日月德并乾坤故日大悲心大陀羅尼是也經中大
J28nB205_p0251a29║梵天王請曰惟願大士為我說此陀羅尼形貌相壯
J28nB205_p0251a30║觀世音菩薩言大慈悲心是平等心是無為心是無
J28nB205_p0251b01║染心是空觀心是恭敬心是卑下心是無雜亂心是
J28nB205_p0251b02║無上菩提心是當知是等心即是陀羅尼相貌汝當
J28nB205_p0251b03║依此而修行之誠哉斯言奈末運緇素未徹是經矜
J28nB205_p0251b04║高自遠縱使釋迦覿面菩薩傾心亦恐難信豈區區
J28nB205_p0251b05║言語而能啟迪耶予因謝如菴暫憩香海別業一日
J28nB205_p0251b06║致言兄過慰我偶與宣微兄談及大悲經義并懺儀
J28nB205_p0251b07║理事云今每每建立規式嚴飾身心而與智者慈雲
J28nB205_p0251b08║見道證果幾隔天壤良可慨矣余遂應曰素有願欲
J28nB205_p0251b09║得同志共修一期寔莫可得石林公遂云某亦有此
J28nB205_p0251b10║舉久矣未敢輕以告人此正緣遇時至信願力不可
J28nB205_p0251b11║卻也即欲予為引敢述致宣二公之因以告諸同志
J28nB205_p0251b12║者共圓此廣大圓滿無礙大悲心大陀羅尼法必有
J28nB205_p0251b13║如大梵天王者一肩擔荷云爾。
J28nB205_p0251b14║高淳龍悟菴募購田疏
J28nB205_p0251b15║夫德不孤必有鄰先聖之語孰敢忽焉林叟道兄者
J28nB205_p0251b16║淳陰甘文政公之後裔也宗族茲盛幼失怙恃童歲
J28nB205_p0251b17║脫白年滿受具于溧陽屏峰山辨軒律師躬靜念切
J28nB205_p0251b18║志恪心堅可謂德矣次遊禪講後參天童始與余交
J28nB205_p0251b19║嗣後切為死生大事各往參究而相別廿餘年矣庚
J28nB205_p0251b20║子春忽過方山訪余方知結廬桑梓適曳杖相訊促
J28nB205_p0251b21║膝月餘菴況幽甚但基址乏其步武偶詰其始末云
J28nB205_p0251b22║云有宗昆季一淳一貢二齋公者勉留駐錫辭不獲
J28nB205_p0251b23║免遂諾其結茆之舉故卜此壟頭即各捐貲若干共
J28nB205_p0251b24║十六金買其田創為最初檀度之首眾搆靜室三楹
J28nB205_p0251b25║居今一十七載尚未化緣廣寒暑毋卻惟以禪律自
J28nB205_p0251b26║禁由分真可謂安貧樂道無妄於求邑落稱羨是必
J28nB205_p0251b27║有鄰也叟一日曰古者曾云三間茆屋從來隱一道
J28nB205_p0251b28║神光萬境閒莫把是非來辨我浮生穿鑿不相關遂
J28nB205_p0251b29║撫其几云何事我輩煢守一枝於道愧甚余曰不然
J28nB205_p0251b30║道以心知言以意會豈可拘靜鬧為是非耶屋小基
J28nB205_p0251c01║局可蔽風雨聊借以棲身而已如欲廣斯菴址須得
J28nB205_p0251c02║肥畬數十畝相承資生之計兼助道業日新堪為永
J28nB205_p0251c03║遠佛地以紹燈光之不墜耳菴初興時有飛龍蟠脊
J28nB205_p0251c04║預為應兆斯必隆將來之符願也是以持告大心居
J28nB205_p0251c05║士植因德本不緣一佛二佛三四五佛而種善根者
J28nB205_p0251c06║傾囊括資樂勸珍積好看稻花香福田進退有餘蔭
J28nB205_p0251c07║信乎果熟採祗園功成歸寶所矣。
J28nB205_p0251c08║淨慧院募鑄大銅鍋銅板
J28nB205_p0251c09║廣陵乃四衢通要士農工商稠集之所南北禪講參
J28nB205_p0251c10║學必由之徑客有旅店豈僧無寺歸向有善慶福緣
J28nB205_p0251c11║接待往來而相繼者天寧茲淨慧院自清菴師刱業
J28nB205_p0251c12║於前鼎革以來菴孫祥光公者恢擴基址營搆殿堂
J28nB205_p0251c13║龍象聚駐香積供飯雲堂掛搭鐘鳴鼓響可謂梵剎
J28nB205_p0251c14║增新倍加光彩亦益先人之志維眾甚多聲呼應近
J28nB205_p0251c15║不能及遠鑊約炊煩而餐虛步落種種不等是以祥
J28nB205_p0251c16║公商於予予愧囊空力弱計以何助炊廣聲齊之洽
J28nB205_p0251c17║敢以一毫之資告于布金長者必見全肯諾即聲應
J28nB205_p0251c18║遐邇飽參千億古云腰纏十萬貫騎鶴上楊州信此
J28nB205_p0251c19║語否一火鑄成聲供普兩彩一賽不須云。
J28nB205_p0251c20║卷（終）