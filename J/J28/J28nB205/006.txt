J28nB205_p0252a01║介為舟禪師語錄卷之六
J28nB205_p0252a02║
J28nB205_p0252a03║門人　海鹽　益證　等編
J28nB205_p0252a04║題讚
J28nB205_p0252a05║題觀音菩薩出山像讚（荊璧記室請）
J28nB205_p0252a06║滿頭鬚髮趺岩谷，三十二應自不知。欲識渠儂真面
J28nB205_p0252a07║目，鑊湯爐炭禮慈威。
J28nB205_p0252a08║擬居士身，卻菩薩相，側目旁觀，悲心等向。羅剎鬼國，
J28nB205_p0252a09║音聞浩宕，禮者是誰？荊璧供養。
J28nB205_p0252a10║題三大士同圖坐大松樹下像讚
J28nB205_p0252a11║稽首三大老古錐，默默無言鼓是非。閒得翻經當底
J28nB205_p0252a12║事，長松下坐幾時歸。
J28nB205_p0252a13║白衣送子觀音像讚（劉進柱居士請）
J28nB205_p0252a14║誰謂菩薩，白衣說法，童子參隨，人天話杷。偷盜四生，
J28nB205_p0252a15║悲運智拔，嗣世無窮，應緣即化。趺坐何為？鑽龜打瓦，
J28nB205_p0252a16║神鳥飛空，嬰兒持花。一枝丹桂，大地生芽，深心供養，
J28nB205_p0252a17║普利群沙。以何為驗？羅剎鬼國現其身，是則名為觀
J28nB205_p0252a18║自在。
J28nB205_p0252a19║題雲中坐吼觀音像（宮妝）
J28nB205_p0252a20║謾猜作紫閣形容，休認是雲中仙子。善現惡相總由
J28nB205_p0252a21║伊，坐斷紅塵無彼此。
J28nB205_p0252a22║題觀音大士像讚（有引）
J28nB205_p0252a23║辛丑中元日，仲將包居士然臂香供大士相，遂述
J28nB205_p0252a24║讚兼贈道力進猛。
J28nB205_p0252a25║大士分身，聞音加被。一炷肉香，誓求智慧。力固心堅，
J28nB205_p0252a26║謝塵蠲穢。獲命永康，德令人畏。因居士身，發露懺悔。
J28nB205_p0252a27║信在其中，菩薩面對。允始允終，福備慧備。末振宗風，
J28nB205_p0252a28║芬芳流萃。
J28nB205_p0252a29║初祖石影像讚（有引）
J28nB205_p0252a30║戊子春，寓古雲門，有僧云：「佛日遠門首座在少林，
J28nB205_p0252b01║見初祖影子現於石內。有太守疑為假，將石磨礪，
J28nB205_p0252b02║遂出血水，影仍如舊。時門印其圖形歸佛日，眾以
J28nB205_p0252b03║讚頌記之。」是僧亦欲余為讚云。
J28nB205_p0252b04║咄！還知者個落處麼？是伊謂震旦國裏有大乘根器，
J28nB205_p0252b05║在梁王殿上鼓陣惡風吹到少室峰前，盡道你隻履
J28nB205_p0252b06║西歸，誰知影子落在山石裡，千百年後賺得個不唧
J28nB205_p0252b07║溜的漢，儘力磨礱一上，直饒磨得血淋淋底，猶不見
J28nB205_p0252b08║伊面目在。何故？一字入公門，九牛拔不出。
J28nB205_p0252b09║十八羅漢圖像邰仲茝居士請讚
J28nB205_p0252b10║雲山疊翠，殿閣嵯峨，清風明月影婆娑。斷橋流水，溪
J28nB205_p0252b11║隔煙羅，南嶽天台況若何？依稀仙子，彷彿風魔，弄碁
J28nB205_p0252b12║局平展干戈。笑輸贏的，袒腹消磨，倒挾麈尾漫窺探。
J28nB205_p0252b13║那聚論，徵科喜，長眉持立正淆訛。隊行蹊徑兮路坎
J28nB205_p0252b14║坷，顧盻紅葉兮佇山坡。向前去，又見個倚樹防蹉，看
J28nB205_p0252b15║伊怒目騎虎勒。摩望山頂，臂反腰阿，擎珠浪牽龍戲
J28nB205_p0252b16║波。攜手橋上，話殘指柯，肩挑隻履非行腳。竟不曉，林
J28nB205_p0252b17║裡杖，過顏色，聖凡人莫測，畫工筆巧寫還多。
J28nB205_p0252b18║題關帝獨立像讚（有周倉持刀倚背）
J28nB205_p0252b19║孤挺雄威，驚吳懼魏。時赴單刀，名成宇貴。豎目撚髯
J28nB205_p0252b20║而胸襟略展，周子倚身以智謀而直往。義節千秋磨
J28nB205_p0252b21║不盡，德仁萬古鎮常新。
J28nB205_p0252b22║天童密雲悟師翁雲門雪嶠信大師合圖真讚
J28nB205_p0252b23║生不同條，死歸一氣。探龍池，收竿有據；入禹門，掉臂
J28nB205_p0252b24║長行。把住太白峰前，海浪騰翻；坐斷秦望山頂，溪雲
J28nB205_p0252b25║合彩。吳越冷地生光，南北宗風遍布。施臨濟，機心雄
J28nB205_p0252b26║若虎；罵佛祖，舌語惡如雷。咦！扶不起，捺不倒，棒詈縱
J28nB205_p0252b27║橫從此曉。
J28nB205_p0252b28║天童密老和尚像讚
J28nB205_p0252b29║銅棺山頂，曲不藏直。禹門浪裏，竭世樞機。眼界寬若
J28nB205_p0252b30║太虛，心腸硬似剛鐵。六坐道場，一棒打徹。四海聲震，
J28nB205_p0252c01║聞名膽裂。不論佛魔都來，等施棒棒見血。
J28nB205_p0252c02║又
J28nB205_p0252c03║物等同觀，靈機一握。殺活縱橫，親疏不錯。特門庭之
J28nB205_p0252c04║磊落兮峙山嶽，起臨濟之宗風兮振木鐸。累及兒孫
J28nB205_p0252c05║不了殃，猶遺千古聲名惡。
J28nB205_p0252c06║鹿野法師索題扇頭羅漢（畫有松枝上懸一葫蘆）
J28nB205_p0252c07║五百高流應供尊，如何特地只單行。家山欲去雲非
J28nB205_p0252c08║遠，野景遙看路亦平。藜杖肩扶忘渴飲，葫蘆松掛笑
J28nB205_p0252c09║風生。相逢不必多饒舌，蚤已人間識姓名。
J28nB205_p0252c10║龍池和尚真讚（師缺一門牙）
J28nB205_p0252c11║秀州今古張家兒，古有雲門今有師。跨灶追風事且
J28nB205_p0252c12║奇，五百一千居不同時。一個折足不肯住，一個齒缺
J28nB205_p0252c13║偏多語。一一分明舉似君，雲門禹門合扇親。不是木
J28nB205_p0252c14║毬踞地獅子，老虎咬殺大虫。一門兩家宗旨，太白雷
J28nB205_p0252c15║轟一喝傳，龍池浪激三千里。
J28nB205_p0252c16║又
J28nB205_p0252c17║一住禹門十六年，拈條白棒起風顛，有時攪徹蛟龍
J28nB205_p0252c18║窟，打得虛空連架旋。
J28nB205_p0252c19║又
J28nB205_p0252c20║繼祖父爐韝，煆湖海英才。衒名聲宇宙，施迅地風雷。
J28nB205_p0252c21║傾佛祖骨髓，掃魔外胚胎。慈悲翻轉面皮惡，不管親
J28nB205_p0252c22║疏棒劈開。
J28nB205_p0252c23║細瓦廠普濟院達如老宿像讚
J28nB205_p0252c24║稽首達如大師，幼入緇門，久經叢席。參玄叩士，不辭
J28nB205_p0252c25║戴月披霜；杖歷孤峰，慣便探竿影草。佩寶鏡三昧，如
J28nB205_p0252c26║印印空；傾義海玄珠，入流流所。歸諸弟子，老婆心而
J28nB205_p0252c27║為說法；信士大夫，等閒地不與談禪。最初刱華嚴精
J28nB205_p0252c28║舍，末後興普濟禪林，一旦踏翻到岸船，嘴盧都地絕
J28nB205_p0252c29║攀仰。珍重兒孫一瓣香，世出世間真供養。
J28nB205_p0252c30║題大慈像（侍祖堂燈火）
J28nB205_p0253a01║坐耘春圃，嘯傲煙霞，檇李桑梓，禹門出家。五十六歲，
J28nB205_p0253a02║割愛繁華，一生事業，破衲袈裟。吟清風而弄月，恣遊
J28nB205_p0253a03║戲而趺跏，侍祖燈兮不倦，運大慈兮不奢。且道是誰
J28nB205_p0253a04║作伴侶？識渠面目笑阿㖿。
J28nB205_p0253a05║題冰欲上人行樂（孫三摩請）
J28nB205_p0253a06║脫白時教習玄儀，成僧後禪寂律持。行普賢之願，廣
J28nB205_p0253a07║教化之門。為併爨之領袖，作堂搆之津梁。倏爾知非
J28nB205_p0253a08║兮圖形不壞，鐵面冰心兮欲乎自在。手執如意事若
J28nB205_p0253a09║何，談空饒舌渾無礙。
J28nB205_p0253a10║題陳素人頭陀小像
J28nB205_p0253a11║逢人在處說頭陀，你這頭陀有幾何。如意肘眠半曲
J28nB205_p0253a12║膝，看他不去逐情波。素親切，意若何，邀得淵明醉放
J28nB205_p0253a13║歌。阿呵呵，聽吟哦，笑煞風流不較多。
J28nB205_p0253a14║題馮君玉真（弟紋菴求）
J28nB205_p0253a15║君之生也不喜，君之死也不悲。觀君之氣象兮骨傲
J28nB205_p0253a16║林泉，君與人之誠兮風邁濁世。不假祖禰彌光，超然
J28nB205_p0253a17║家成業立。謝塵緣兮知非，徵自性兮不忒。聽葉落兮
J28nB205_p0253a18║秋歸，觀音容兮若在。丹青之描兮供汝子孫，文不加
J28nB205_p0253a19║點兮吾何狼籍。知君玉兮由人，識君玉兮真存。
J28nB205_p0253a20║陸光甫善友為外母求題真讚（像坐石頭上）
J28nB205_p0253a21║無陰陽地汝弗立，偏向石床坐得宜，若也轉凡成聖
J28nB205_p0253a22║去，本來男女一菩提。
J28nB205_p0253a23║題比丘尼不違七十行樂
J28nB205_p0253a24║道出常情，誰為伴侶？不繫塵樊，女中杰士。趺坐披衣，
J28nB205_p0253a25║語何以似？覷破春光，人間非是。云爾坐禪，數珠輪指，
J28nB205_p0253a26║孰識伊宗？默然離此。七十年來說向渠，蒲團獨坐春
J28nB205_p0253a27║風裡。
J28nB205_p0253a28║題靈松首座為鹿野監寺四十寫秋林讀書圖
J28nB205_p0253a29║峰頭數百藏秋木，怪石千層長碧苔。寥廓虛齋翻故
J28nB205_p0253a30║紙，蒼茫幽壑積餘材。已知問道忘年事，不惑從前論
J28nB205_p0253b01║劫灰。為愛林泉常載目，山窗終日向雲開。
J28nB205_p0253b02║自讚
J28nB205_p0253b03║宗極維那請
J28nB205_p0253b04║你這個漢，生平膽大，遇善不凌，逢惡不懦。遭天童惡
J28nB205_p0253b05║辣習氣，橛頭橛腦；授禹門本分鉗槌，扶正扶倒。若謂
J28nB205_p0253b06║你是臨濟兒孫，令人喜，令人怕，且道有甚長處？唱楚
J28nB205_p0253b07║歌，說楚話，鐵石心腸硬為人，從來不打之乎者。
J28nB205_p0253b08║永濟知藏請
J28nB205_p0253b09║一個無情面孔，兩道埽帚麤眉。好似三家村裡賣柴
J28nB205_p0253b10║翁，只少個扁挑斧子。恁麼擔當正法眼藏，忒煞滅宗
J28nB205_p0253b11║滅教。圖寫伊，大不孝。更有驚人手段惡，擎頭戴角一
J28nB205_p0253b12║齊捉。任流此語到諸方，讚之莫及，毀之不錯。
J28nB205_p0253b13║拙安逸監院請
J28nB205_p0253b14║巧乃拙之用，拙乃巧之原，所以大巧若拙，大智若愚，
J28nB205_p0253b15║智愚不妨，巧拙何礙。人以智巧成業，我以愚拙安身，
J28nB205_p0253b16║互鎔巧拙而不愚者，拙安得之也已。
J28nB205_p0253b17║一夔法監院請
J28nB205_p0253b18║踞海雲室，截流逆浪。建濟宗風，雷喝雨棒。橫按竹篦，
J28nB205_p0253b19║語默離謗。親近者心明，畏懼者膽喪。汝特煞不順人
J28nB205_p0253b20║情，佛魔聞而影蕩。似這等惡辣漢，何必寫真供養。咄！
J28nB205_p0253b21║佛事
J28nB205_p0253b22║為禹門拙翁和尚舉龕，云：「第一義中廓然無聖，末後
J28nB205_p0253b23║句子始到牢關，正所謂把住則水洩不通，放行則瓦
J28nB205_p0253b24║礫生光。恭惟我法兄拙翁和尚，幼歷孤征，到處撥火
J28nB205_p0253b25║挑煙；單丁獨立，等閒不與人侔。入太白室，箭鋒相拄；
J28nB205_p0253b26║登磬山堂，啐啄同時。禹門院親炙印心，中山寺分燈
J28nB205_p0253b27║列燄。打鳳羅龍，了生前未了公案；謙恭克己，正末後
J28nB205_p0253b28║難正風規。大眾還會麼？且道拙翁和尚入廛垂手一
J28nB205_p0253b29║句又作麼生道？不居方丈地，毘盧頂上行。」遂以拄杖
J28nB205_p0253b30║卓一卓云：「兄呼弟應當年事，今日親臨弟送兄。」遂拽
J28nB205_p0253c01║杖引龕先行。
J28nB205_p0253c02║復為封塔，云：「閒拋楖栗上峰顛，坐視雲霄日午天，雙
J28nB205_p0253c03║履捎空留一隻，眼光爍破界三千。羅圍屏障周天際，
J28nB205_p0253c04║曠蕩溪流縱百川，山有春風花笑面，塔無縫罅體安
J28nB205_p0253c05║然。」遂云：「封。」
J28nB205_p0253c06║為寶覺院尼千眼德法姪封龕，云：「物相遷移，固有今
J28nB205_p0253c07║古；法性流注，本無去來。實際理地，一句了然；佛事門
J28nB205_p0253c08║中，千機垂應。所以法身無相，等虛空而充滿；法眼無
J28nB205_p0253c09║瑕，同皎月以絕垠。千眼德姪達此理、具此眼，入三峰
J28nB205_p0253c10║老人室中透徹玄要，後於慧刃法兄處更為矢上加
J28nB205_p0253c11║尖，授個護身符子，不向閨閣藏頭角，特來寶覺露家
J28nB205_p0253c12║聲。六十餘年隨順世緣，一期化畢，拋卻總持袈裟，鶻
J28nB205_p0253c13║脫末山衫子，且得寂光獨炤，觸目現前。正當與麼時，
J28nB205_p0253c14║千眼道人密移一步看飛龍去也。諸人還見麼？鴛鴦
J28nB205_p0253c15║繡出從君看，不把金鍼度與人。」喝一喝云：「封。」
J28nB205_p0253c16║復舉龕至吳門萬峰山入塔，云：「靈光湛寂，智海無涯，
J28nB205_p0253c17║廓傾邊表，迥絕週遮。」以拄杖擊龕云：「千眼德道人正
J28nB205_p0253c18║當孤明歷歷，一默以來，堪經四十餘日，是諸弟子逆
J28nB205_p0253c19║順追思，悲慟不已，正所謂刀不自割，大家知痛。是以
J28nB205_p0253c20║集諸四眾，涓茲良辰，得為舉引就穸。即此則惺惺寂
J28nB205_p0253c21║寂，寂寂惺惺，到處毫端浮幢剎，微塵獨步轉法輪。與
J28nB205_p0253c22║麼出沒，尋常始終，古今不異。大眾！還會麼？此是千眼
J28nB205_p0253c23║禪師生生受用不盡底。且道因行掉臂一句又作麼
J28nB205_p0253c24║生？等閒移坐萬峰前，看取化身千百億。」
J28nB205_p0253c25║守元火。師云：「守元無外不須守，在處拈來便知有，脫
J28nB205_p0253c26║落娘生貼肉衫，踢倒須彌藏北斗。」以火炬打圓相云：
J28nB205_p0253c27║「若向者裡薦得，雖有四大，元無生死；其或未能，助汝
J28nB205_p0253c28║通身一把火，烈燄光中親獨露。」
J28nB205_p0253c29║克塵火。師云：「霜花遍地促林顏，克路還家咫尺間，假
J28nB205_p0253c30║我丙丁送歸去，克塵還知歸去路頭麼？咄！莫將蹤跡
J28nB205_p0254a01║落塵寰。」
J28nB205_p0254a02║為蔣氏超象殮棺。師以拄杖卓棺云：「超象還會麼？葉
J28nB205_p0254a03║落秋歸，金風體露，生死本無際岸，回光觸目菩提。」遂
J28nB205_p0254a04║擊棺云：「超象若也領略，便爾具丈夫相，剔起眉毛仔
J28nB205_p0254a05║細看，優遊直入蓮花界。」
J28nB205_p0254a06║為古井菴湛然禪碩、洎徒冰如同掩龕。（即京蟄前一日，師徒同寂，
J28nB205_p0254a07║湛云：「吾欲先去。」尚含笑，冰已去。）師云：「京蟄前，正月後，整頓芒鞋歸覺
J28nB205_p0254a08║路，百花業裡便抽身，古井菴前空回首，一聲笑破死
J28nB205_p0254a09║生關，鳥語清風閒白晝。湛然老宿得恁麼勦絕，六十
J28nB205_p0254a10║八年世緣了畢，師徒同行，冰凝湛寂。然雖如是，介上
J28nB205_p0254a11║座早已覷破了也。」復卓拄杖云：「杲日輝空，萬里不掛
J28nB205_p0254a12║片雲；孤峰鎖翠，一靈真常獨露。所以大丈夫漢當仁
J28nB205_p0254a13║不讓於師，掉臂先行，師不如汝；一聲長嘯，汝不及師。」
J28nB205_p0254a14║遂以拄杖點云：「一二三四五六七，父子上山各自努
J28nB205_p0254a15║力。」喝一喝云：「淨法界中任去來，春風浩蕩拂天際。」遂
J28nB205_p0254a16║云：「封。」
J28nB205_p0254a17║化林禪士火。云：「化林師！個中消息汝自知。若不知，更
J28nB205_p0254a18║送臨行火一把，也須照顧兩莖眉。」
J28nB205_p0254a19║自明禪士封龕。云：「香煙起處，坐脫立亡呈好手；空裏
J28nB205_p0254a20║搖鈴，入廛垂手展家風。」卓拄杖云：「廓落縱橫百雜碎。」
J28nB205_p0254a21║遂起龕，云：「春風拂面，綠柳籠煙。鳥語尖新，遊子林間
J28nB205_p0254a22║增意氣；野馬騰空，當人屋裡見青山。且道：作麼生是
J28nB205_p0254a23║臨行一句？」曳杖云：「去。」
J28nB205_p0254a24║火，云：「龍樓翠鎖，玉殿雲封。」以火炬打圓相云：「金佛不
J28nB205_p0254a25║度爐，真佛火裡坐，烈燄中翻身，自明師看破。且道看
J28nB205_p0254a26║破個什麼？」攛炬云：「燒。」
J28nB205_p0254a27║紋菴火。師執炬云：「七十年前與麼來，處處綠楊堪繫
J28nB205_p0254a28║馬；七十年後與麼去，家家有路透長安。居士于七月
J28nB205_p0254a29║廿五日瞑目以來，今又臘月廿四日也，還見有寒暑
J28nB205_p0254a30║去來之相麼？還知有生死痛苦之身麼？如不知有生
J28nB205_p0254b01║死痛苦之身，亦不見有寒暑去來之相，即爾自性圓
J28nB205_p0254b02║明，見常無我，故云：靈光獨耀，迥脫根塵。」遂攛下火炬。
J28nB205_p0254b03║默如碾頭火。師云：「朔風凜凜逼人寒，駐碾停牛便放
J28nB205_p0254b04║參，頃刻翻身紅燄裏，是誰脫卻死生衫？咄！默如雷，語
J28nB205_p0254b05║如風，更為叮嚀此一宗。」
J28nB205_p0254b06║雙融大德起龕。師云：「六十餘年居市廛，剎那撒手知
J28nB205_p0254b07║歸去，根塵迥脫絕遮攔，本有風光隨住處。雙禪者！還
J28nB205_p0254b08║會麼？萬象之中獨露身，聲前聲後俱坐斷。」卓拄杖云：
J28nB205_p0254b09║「去。」
J28nB205_p0254b10║又火，云：「十二月，風凜烈，寒香撲鼻正時節，禪人歸去
J28nB205_p0254b11║絕行蹤，萬別千差從此徹。雙融大德還知落處麼？古
J28nB205_p0254b12║者道：『生也不道，死也不道。』今汝知生已生也，知死已
J28nB205_p0254b13║死也。且道不落死生一句又作麼生道？大地都盧一
J28nB205_p0254b14║個身，不須更覓無生國。」復以火炬打圓相云：「火際風
J28nB205_p0254b15║輪駕鐵牛，撞倒崑崙顛倒走。」
J28nB205_p0254b16║覺雲禪人火。師云：「春風帶雨覺雲寒，赤腳腰包入市
J28nB205_p0254b17║廛，參學一生事已畢，草鞋脫卻水雲邊。覺雲禪者還
J28nB205_p0254b18║會麼？其或未然，更與通身重煆煉，靈光觸處徹根源。」
J28nB205_p0254b19║正修火。師云：「地水火風成四大，渠無生死是阿誰？咄
J28nB205_p0254b20║哉直下承當去，心佛即非兩莫疑。正修正修汝自知，
J28nB205_p0254b21║烈燄燒空乘獨步。」
J28nB205_p0254b22║月池大德入塔。師云：「風生涼，暑蒸熱，日月翻身，虛空
J28nB205_p0254b23║釘橛。月池大德還知落處麼？」遂彈指云：「彈指頃，開寶
J28nB205_p0254b24║塔，今朝五月廿八，絕去來兮脫死生，安然坐鎮黃金
J28nB205_p0254b25║國。」
J28nB205_p0254b26║道真禪者入塔。師云：「道真禪者還會麼？祖師關，末後
J28nB205_p0254b27║句，覿體分明，本無來去。皮膚脫落盡安居，莫教動著
J28nB205_p0254b28║中心樹，若還願力誓弘深，再來此土恣遊戲。」
J28nB205_p0254b29║靈氾禪人入塔。云：「靈氾靈氾爾自知，莫向途中生退
J28nB205_p0254b30║席，從今透脫死生關，坐斷千峰第一級。」
J28nB205_p0254c01║為徐氏母子火。師執炬云：「母子不同生，亦不同條死，
J28nB205_p0254c02║生死各不知，愛別於此止。所以母為子啄，子隨母啐，
J28nB205_p0254c03║啐啄同時，應緣不錯。徐氏屺瞻母子還知自己安身
J28nB205_p0254c04║立命處麼？從今豁卻臭皮囊，一火化身千百億。」遂攛
J28nB205_p0254c05║下炬云：「燒。」
J28nB205_p0254c06║又為沈氏火。云：「生不緣，死不去，生死關頭誰把住？沈
J28nB205_p0254c07║氏沈氏汝自知，烈燄光中親薦取。」擲炬云：「去。」
J28nB205_p0254c08║為萃閒老律主舉龕。云：「大通智勝佛，十卻坐道場，不
J28nB205_p0254c09║離於此座。恭惟萃閒律主，踢倒涅槃山，超出生死岸，
J28nB205_p0254c10║一坐六移寒暑，亦不離於此座。以大地安居作蒲團，
J28nB205_p0254c11║平等性智恒常轉，將百二十斤擔子一旦放下了也。
J28nB205_p0254c12║恁麼還知獨脫歸元一句麼？」卓拄杖云：「撩得薰風香
J28nB205_p0254c13║滿面，劈開荊棘路通霄。」遂云：「起。」
J28nB205_p0254c14║又火，云：「火熱炎燒六月天，寥空萬里絕雲煙，碧光直
J28nB205_p0254c15║透須彌頂，赤腳金剛開眼眠。」遂舉炬云：「大眾還會麼？
J28nB205_p0254c16║此日此時正是萃閒律師行腳之日，敢要大眾證明。
J28nB205_p0254c17║古云：『趙州八十遊行腳，只為心頭未悄然。』萃老師還
J28nB205_p0254c18║知悄然一句麼？如或未然，不免重說偈言：秪憑這把
J28nB205_p0254c19║無生火，焚卻全身一箇龕，欲識悄然獨脫句，前三三
J28nB205_p0254c20║與後三三。」
J28nB205_p0254c21║七夕，為達本禪士化龕。云：「達己達人，乃智士之所為；
J28nB205_p0254c22║知本知源，亦衲僧之所歸。達本禪友！汝昔脫白於天
J28nB205_p0254c23║童，得度披緇，可為智矣。而我密雲師翁應世七十七
J28nB205_p0254c24║年，化緣畢於七月七日，汝今追蹈先人之跡，可謂知
J28nB205_p0254c25║本歸源矣。山僧與汝識面三十餘年，汝六十八歲，一
J28nB205_p0254c26║旦掉臂長行，恁麼與汝據款結案了也。且不落死生
J28nB205_p0254c27║一句又作麼生？秋風葉落雲生巧，烈焰光騰達本源。」
J28nB205_p0254c28║中元日，為月輪比丘尼封龕。師云：「秋月明，秋輪滿，靈
J28nB205_p0254c29║光皎潔蟾宮誕，秋聲砧杵催寒織，體露金風落葉緩。
J28nB205_p0254c30║寒暑不遷義了然，去來生死奚拘管？道人行徑絕遮
J28nB205_p0255a01║攔，任意優遊平坦坦。」驀豎拂子云：「月輪比丘尼！汝若
J28nB205_p0255a02║直下領略，便爾脫體無依；其或未然，不免為汝重說
J28nB205_p0255a03║偈言：謝卻凡流入聖流，百千三昧一毛頭，暫將殼子
J28nB205_p0255a04║為龕舍，幻質匪堅斷莫留。」遂以拂子指龕，云：「封。」