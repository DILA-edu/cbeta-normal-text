J28nB205_p0255b01║介為舟禪師語錄卷之七
J28nB205_p0255b02║
J28nB205_p0255b03║門人　海鹽　益證　等編
J28nB205_p0255b04║萍吟集詩
J28nB205_p0255b05║和闇齋黃憲長寄龍池本師和尚韻
J28nB205_p0255b06║大地誰親是我冤，腳跟不動太平軒。只憑個事開心
J28nB205_p0255b07║鏡，幾許閒眸入故園。略彴踏翻空有句，桃花笑破始
J28nB205_p0255b08║忘言。秋聲處處分明極，擬欲尋思落正偏。
J28nB205_p0255b09║目前豁達本無他，伎倆千般奈爾何。亦不將心求解
J28nB205_p0255b10║脫，豈容雜念憶恒河。分明差別猶相似，簡點家私未
J28nB205_p0255b11║較多。一道秋光天際闊，那須神力費功磨。
J28nB205_p0255b12║偶感
J28nB205_p0255b13║徑僻西村岸隔東，南湖恰值水雲通。夜來月朗空庭
J28nB205_p0255b14║際，春曉鶯啼化外功。帶露落花輕織女，青林梅子醉
J28nB205_p0255b15║溪翁。衣慚荷葉風千古，道媿虛名藝未攻。
J28nB205_p0255b16║為黃復仲居士壽（辰值至節後一日）
J28nB205_p0255b17║陽回律轉振條風，紫氣先呈翠閣中。樂只放閒縱八
J28nB205_p0255b18║極，譚餘遊藝論三空。梅花一度谿邊白，桃實千秋洞
J28nB205_p0255b19║口紅。忽見西池降王母，飛來鶴集素園東。
J28nB205_p0255b20║紋菴七十書贈公善琴畫
J28nB205_p0255b21║問年成好事，悅世喜從心。弄絃恣白髮，圖形異古今。
J28nB205_p0255b22║傍谿學老圃，洗耳聽新禽。歲首元三日，松風慶上林。
J28nB205_p0255b23║劉渭公居士以仙乩贈空山曉聲別號命題
J28nB205_p0255b24║林深日暖浴春風，採藥仙人何處春？雲到岩前渾不
J28nB205_p0255b25║語，水流澗下太從容。輕攜竹杖尋丹灶，緊峭芒鞋過
J28nB205_p0255b26║別峰。茆舍居無青嶂裡，天聲曉發嶺頭松。
J28nB205_p0255b27║和𨍏轢嚴居士答劍門禪師送少林祖圖碑文
J28nB205_p0255b28║韻
J28nB205_p0255b29║法幢逝水振心寒，譖譽門高道義懸。朱紫易塗紅粉
J28nB205_p0255b30║面，是非難上祖師肩。寧將直枉甘從事，莫負公私獲
J28nB205_p0255c01║罪天。秦頌碑聲今日月，不平劍氣為平傳。
J28nB205_p0255c02║為壽者書
J28nB205_p0255c03║春木森森漸有香，一枝嘉景向東墻。看看洞口桃千
J28nB205_p0255c04║樹，柳帶飄颺鶴歲長。
J28nB205_p0255c05║為馥生師九月十八日壽兼預結大悲壇期
J28nB205_p0255c06║林集鴻賓放白毫，普天霜月鶴鳴皋。秦溪道義風千
J28nB205_p0255c07║里，蓮社嘉聲第一袍。三七壇中龍氣象，百花叢裡士
J28nB205_p0255c08║英豪。春秋剎海無邊際，日湧須彌萬丈高。
J28nB205_p0255c09║即事
J28nB205_p0255c10║滌塵塵滌兩相宜，惟有江流淨不知。飲水谿邊嫌洗
J28nB205_p0255c11║耳，風高今古異堪師。
J28nB205_p0255c12║思移茆舍入深居，竹筧支泉荷葉衣。高尚水邊林下
J28nB205_p0255c13║事，不知花落與春歸。
J28nB205_p0255c14║贈決則靜主
J28nB205_p0255c15║四月輕衣天氣和，柳陰枝下看新荷。登臨草綠春光
J28nB205_p0255c16║普，賞見花紅遍地多。麥浪秋風林外景，青香梅子樹
J28nB205_p0255c17║頭窠。幽栖別有通霄致，雲鶴來兮黃鳥歌。
J28nB205_p0255c18║贈萬順泉善友
J28nB205_p0255c19║三月林如蜀錦裝，好將屏倚坐中央。山童呼客來仙
J28nB205_p0255c20║島，鳥語傳聲送玉漿。王母園陳千樹果，桃源洞足百
J28nB205_p0255c21║花香。不知歲數經多少，萬壑流泉一派長。
J28nB205_p0255c22║寄別子蓉朱居士向船居
J28nB205_p0255c23║三月春將去，猶懷草木香。不知天外客，何處是家鄉。
J28nB205_p0255c24║船居
J28nB205_p0255c25║半船明月風帆穩，一棹和雲水上飛。快我平生無限
J28nB205_p0255c26║意，青山面面草新肥。
J28nB205_p0255c27║一灣流水一灣風，逆順橫拖水面蓬。山去岸回谿有
J28nB205_p0255c28║意，樹頭花落影投紅。
J28nB205_p0255c29║一帆天際水雲寬，萍與溪山到處安。閒過東風好時
J28nB205_p0255c30║節，且停篙櫓漫看看。
J28nB205_p0256a01║題扇頭畫兼以為贈
J28nB205_p0256a02║塵事競紛擾，水雲流不煩。呼春林下鳥，叫月嶺頭猿。
J28nB205_p0256a03║山靜杳蹤跡，路平見道原。空亭一個子，若往向誰言。
J28nB205_p0256a04║和徐虞求盡節韻（字石麒）
J28nB205_p0256a05║拋卻五車摧筆鋒，心空及第始歸宗。臨行別有風高
J28nB205_p0256a06║韻，贏得聲鳴夜半鐘。
J28nB205_p0256a07║六月霜飛劍倚天，儒冠高掛叩深禪。洞然劫火隨他
J28nB205_p0256a08║去，一片丹心勝白蓮。
J28nB205_p0256a09║寄上白谷音二開士
J28nB205_p0256a10║庭花無語靜秋光，野景支吾興味長。黃鶴去非雲水
J28nB205_p0256a11║事，露清聲滴夜來香。
J28nB205_p0256a12║風前黃葉攙秋雨，極目瞻光聽落谿，寄語林間問道
J28nB205_p0256a13║者，莫教輕忽案頭題。
J28nB205_p0256a14║寄祝金剛菴上乘兄五十
J28nB205_p0256a15║武林歌舞禁喧譁，清味香烹趙老茶。雲集松聲春二
J28nB205_p0256a16║月，望臨鶴髮頌三車。芳庭日暖應先供，景樹煙濃最
J28nB205_p0256a17║後嘉。愧我南湖風弗順，短篇寄到夕陽斜。
J28nB205_p0256a18║代友和韻
J28nB205_p0256a19║老邁林泉時一過，商量佛法子無多。排寒爐火燒松
J28nB205_p0256a20║竹，覆熱清涼長薜蘿。結社詎能思惠遠，安邦誰解問
J28nB205_p0256a21║蕭何。十年見別風塵士，盡向山阿與澗阿。
J28nB205_p0256a22║喜臘雪驟積
J28nB205_p0256a23║頃刻村城溶世界，堆堆茅屋浪平田。山家靜坐紅塵
J28nB205_p0256a24║樂，騷客添思野老眠。一色寒光晴夜月，凝空瑞氣應
J28nB205_p0256a25║豐年。春風漫作楊毬舞，且看梅花笑目前。
J28nB205_p0256a26║旱暑感賦
J28nB205_p0256a27║亢陽蠲滴禁流湍，遍地嘉苗似火攢。草木甦須霖雨
J28nB205_p0256a28║潤，魚龍躍必海門寬。欽承鑑格蒼生願，禱頃消除鱗
J28nB205_p0256a29║甲殘。若降平原三尺水，一聲漁笛縱歌歡。
J28nB205_p0256a30║初遊龍池山
J28nB205_p0256b01║徑曲橋三度，山幽樹一林。澗流芳草積，鐘扣翠微深。
J28nB205_p0256b02║古殿晨煙靄，龍湫夜月沉。源長通濟北，法鼓振雷音。
J28nB205_p0256b03║又畫師秋日邀登絕頂望太湖有感
J28nB205_p0256b04║玉峰高出諸山小，三萬六千頃未寬。林落秋風天氣
J28nB205_p0256b05║爽，草枯春色雁門寒。一聲角笛鳴江半，幾點輕帆入
J28nB205_p0256b06║炤殘。圖畫不須描虎跡，白雲崖下有龍蟠。
J28nB205_p0256b07║長泰寺懷古（寺建自梁有六景記焉）
J28nB205_p0256b08║樹挽六朝煙，烏去閒道者。黃花空自愁，梅子知歸也。
J28nB205_p0256b09║秋水颺波紋，月到中庭野。柏老霜雪姿，堪盟歲寒社。
J28nB205_p0256b10║宿焦山月夜聞鐘
J28nB205_p0256b11║蓬萊殿閣明如洗，陡插層圍天際峰。夜靜中流看去
J28nB205_p0256b12║遠，江潮浪湧聽來洶。山清岫出雲生石，岸斷聲沉月
J28nB205_p0256b13║扣鐘。欲倩畫工描此意，那知又隔海門東。
J28nB205_p0256b14║崇禎壬午憶親有感（并引）
J28nB205_p0256b15║予自天啟六年歲次丙寅五月離俗，十月十一日
J28nB205_p0256b16║剃度於黃安縣東林寺西禪堂，屈指經今十七載
J28nB205_p0256b17║矣。
J28nB205_p0256b18║昔年江上看龍舟，倏忽光陰十七秋。若不多生承願
J28nB205_p0256b19║力，那能易服入僧流。
J28nB205_p0256b20║癸未之楚省親遇流寇仍返金陵晤友有感
J28nB205_p0256b21║十七伶俜吳越遊，為親思省覓江舟。一聲葉落侵墻
J28nB205_p0256b22║腳，滿徑黃花泣路頭。劫火洞燃焚郡邑，旌旗閃爍禁
J28nB205_p0256b23║王侯。輕身夜走嫌星朗，說似長干人盡愁。
J28nB205_p0256b24║登天台山石門（在大冶縣西南四十里）
J28nB205_p0256b25║未入天台境，人言不可侵。登山谿水隔，問路石門深。
J28nB205_p0256b26║峭壁連雲闔，飛泉帶雨斟。我來樵子在，話盡有餘心。
J28nB205_p0256b27║華山雨霽
J28nB205_p0256b28║宿雨流香液，晴巒黛色鮮。澗聲翻石鼓，清翠出松煙。
J28nB205_p0256b29║隱者依巖窟，幽居別洞天。中藏多傑士，不與問秦川。
J28nB205_p0256b30║冬日閒吟
J28nB205_p0256c01║朔風封螘戶，冰脆落寒涓。日澹山無色，雲層水拂天。
J28nB205_p0256c02║濤聲瀉梵詠，鳥語雜清傳。撮葉頻添火，煨爐宿晚煙。
J28nB205_p0256c03║為壑舟禪友壽
J28nB205_p0256c04║佚志能超物，明心豈在天。忘情當事澹，謀道得貧先。
J28nB205_p0256c05║臘邁非為老，嵩高別引年。閒將疏影探，一度一春鮮。
J28nB205_p0256c06║和友雨過韻
J28nB205_p0256c07║風來爽氣生，雨長階前草。雲霧捲晴空，山頭色不老。
J28nB205_p0256c08║香從何處飄，聲入耳邊好。挈杖問流泉，可曾傾嶽倒。
J28nB205_p0256c09║初秋樹下坐與哲生兄得句
J28nB205_p0256c10║松陰招我論何事，冷地難為話容心。此去漫愁霜雪
J28nB205_p0256c11║老，西風一入鬢毛侵。
J28nB205_p0256c12║夜秋
J28nB205_p0256c13║摘木飛聲早，何人嘆所思。半窗清影下，一葉冷風吹。
J28nB205_p0256c14║月皎添涼氣，蛩吟斷竹枝。相看於此際，金井落無私。
J28nB205_p0256c15║訪正可法師宿長泰寺
J28nB205_p0256c16║揭目青山雲外峙，幽林許我話知己。杖頭不掛一帆
J28nB205_p0256c17║風，恐落溪聲輕入耳。
J28nB205_p0256c18║潤城生生菴送友兼別
J28nB205_p0256c19║上林春事勝，天氣逼人遊。一葉江心去，相期語未休。
J28nB205_p0256c20║夏日與哲生兄話別
J28nB205_p0256c21║入夏見新荷，籬疏補薜蘿。問人林下少，寄足馬蹄多。
J28nB205_p0256c22║道味風塵雜，閒情日月俄。與君在岐路，何復論坎坷。
J28nB205_p0256c23║過西菴訪哲公同陳大田聯句
J28nB205_p0256c24║偶爾來松徑，逢僧秪論詩（田）。與君皆亂世，結社在今
J28nB205_p0256c25║時（哲）。茅屋三更夢，江山一局碁（師）。閉門花影靜，鳥語
J28nB205_p0256c26║落高枝（田）。
J28nB205_p0256c27║至廣陵有阻
J28nB205_p0256c28║江南草木亂棖棖，天老山荒戰馬鳴。欲渡占風驚白
J28nB205_p0256c29║浪，投林空聽語黃鶯。傾城豔色憐孤旅，野岸塵沙擁
J28nB205_p0256c30║去旌。遍地牧童歌往事，不甘珠淚滴秋聲。
J28nB205_p0257a01║送玉澗之京口
J28nB205_p0257a02║一葉輕帆逆上流，綠陰顏色忌江洲。煙波直入蒼茫
J28nB205_p0257a03║去，何處風聲趁客舟。
J28nB205_p0257a04║寓秦郵懷平山公喜其即至
J28nB205_p0257a05║知有黃花落，更悲西風咽。草木解其衣，鱗甲藏於穴。
J28nB205_p0257a06║但見行路難，來去無斷絕。孤坐孰與言，鵲弄簷前舌。
J28nB205_p0257a07║勤勤話短長，不將名姓說。忽聞犬吠聲，想是故人瞥。
J28nB205_p0257a08║四顧村煙靜，兩岸蘆花雪。疑困在天涯，何期霜後節。
J28nB205_p0257a09║風吹一院香，留待與君折。
J28nB205_p0257a10║商尊兄嗣天台通玄林和尚歸南嶽住靜索筆
J28nB205_p0257a11║贈
J28nB205_p0257a12║自古天台稱石梁，雲儔五百老行藏。赤城義氣爭吳
J28nB205_p0257a13║越，南嶽峰高邁楚湘。兩岸梅花春雨足，一溪流水草
J28nB205_p0257a14║莖香。載歸湖海千層浪，不落煙波調更長。
J28nB205_p0257a15║訪友隱居
J28nB205_p0257a16║卜得幽居隔遠山，谿深難禁水雲還。封塵草色花如
J28nB205_p0257a17║醉，徑入門開總不關。
J28nB205_p0257a18║丙戍元旦述懷
J28nB205_p0257a19║五湖山色羨江梅，一度新聲振地雷。雨露逢春林木
J28nB205_p0257a20║長，寒香積樹雪花頹。清波不繫萍蹤跡，幽谷能藏梁
J28nB205_p0257a21║棟材。增減劫中多少事，年長歸去幾時來。
J28nB205_p0257a22║夏日喜雨
J28nB205_p0257a23║暑氣侵窗熱，風雲布雨除。草鮮花色媚，山翠綠眉舒。
J28nB205_p0257a24║客路涼生快，田疇潤自如。南軒亦可意，停扇且翻書。
J28nB205_p0257a25║和得山翁和尚出天童欲往匡山因受靈峰寺
J28nB205_p0257a26║請以詩和宋學士韻
J28nB205_p0257a27║收拾瓢囊別隱天，小身大出化三千，片帆欲掛西江
J28nB205_p0257a28║上，一衲猶拋東海邊。闢破靈泉通古澗，鑿開石壁丈
J28nB205_p0257a29║新田，有時月到孤峰頂，長嘯風生雲滿肩。
J28nB205_p0257a30║喜語風老人孟夏山居詩首聯續其韻
J28nB205_p0257b01║我愛山頭草屋香，就將毛竹搆為梁，誅茆苫結螺螄
J28nB205_p0257b02║頂，壘石門開八字墻。火入炎蒸猿鳥息，谿流情見我
J28nB205_p0257b03║人忘，閑庭日日雲飛過，化作輕煙散客床。
J28nB205_p0257b04║夏日過劉渭公家與仙乩限韻偶爾成詩
J28nB205_p0257b05║閑情久共山川老，沉世相看半白頭。綠竹深藏高士
J28nB205_p0257b06║屋，青山獨出梵王樓。路連秦北皆官馬，水漲江南一
J28nB205_p0257b07║葉舟。湖上煙波漁父穩，詩飄無字與君收。
J28nB205_p0257b08║又轉韻
J28nB205_p0257b09║對客春聲盡，青陰遍未收。試涼舒羽扇，禁熱縱芳舟。
J28nB205_p0257b10║泉落驚幽鳥，樵歌到竹樓。不知天地老，日月下簷頭。
J28nB205_p0257b11║窗吟雨霽
J28nB205_p0257b12║花繞竹籬屋遶香，晴窗開豁見人忙。樹高綠出呈清
J28nB205_p0257b13║況，雨過風生帶露涼。幽鳥鳴庭翻夢眼，田歌入耳滌
J28nB205_p0257b14║詩腸。松巢冷落西林社，霽色雲飛鶴路長。
J28nB205_p0257b15║詠雨中秋海棠
J28nB205_p0257b16║影不高墻外，青陰沒地多。精神浴夜雨，容色颺秋波。
J28nB205_p0257b17║嫩蕊香微放，新紅粉澹摩。猶將含笑意，終未語如何。
J28nB205_p0257b18║禮雲門雪嶠大師龕
J28nB205_p0257b19║道播星馳湖海僧，何期秋月暗孤燈。秦山黃葉悲天
J28nB205_p0257b20║老，禹穴青泉慟地崩。擺脫五雲茶灶冷，拋空雙髻目
J28nB205_p0257b21║清澄。風高不許閒眸望，千古令人恨未登。
J28nB205_p0257b22║讀雲門志略
J28nB205_p0257b23║卷入雲門寺，傳來歲月深。燈懸新夜火，筆立古人心。
J28nB205_p0257b24║青草生樵徑，白泉出鶴林。先賢何所去，不復見題吟。
J28nB205_p0257b25║因事出雲門過化鹿山訪荊門法師
J28nB205_p0257b26║入徑問流泉，泉聲咽悲語。進路忽逢艱，橫棘刺如虎。
J28nB205_p0257b27║行人未敢前，余奮突其伍。猛步過遠山，渾忘惡風侮。
J28nB205_p0257b28║惟爾青松心，舒我常年睹。徘徊一嘯中，驚出林間父。
J28nB205_p0257b29║攜笻撥易難，人面多塵土。放鶴逆鳴皋，聲落傳枝怒。
J28nB205_p0257b30║寒梅簇院香，殘葉何所補。君不見，西山一去杳無蹤，
J28nB205_p0257c01║名高天下聞今古。
J28nB205_p0257c02║雨中吟
J28nB205_p0257c03║雨闊天無岸，雲深蹊徑迷。相呼疑似伴，聽語鳥聲齊。
J28nB205_p0257c04║禮雪嶠大師塔辭出山（師有青獅翁別號）
J28nB205_p0257c05║樹老葉落遺青嶂，不知人去何攸向？又見空飛嶺外
J28nB205_p0257c06║雲，覆雨弗傾清溪漾。林間幽鳥忽翻聲，到耳欣欣乘
J28nB205_p0257c07║興況，遶谷穿岩入小山，松煙薄薄遮秦望。相看遙立
J28nB205_p0257c08║若個人，及乎人無高于丈，疑似飛來華表峰，天然一
J28nB205_p0257c09║座無縫幢。四壁重封山萬個，遠近龍降虎亦降，內有
J28nB205_p0257c10║全身獅子翁，擒雲攖霧御其風。冷落秋光藐天際，冰
J28nB205_p0257c11║霜皎月誰相似？仰天長嘯欲成顛，翻身笑破渾無地。
J28nB205_p0257c12║有時摩寫太虛空，有時圖幅青山松，亦不將錢貨與
J28nB205_p0257c13║人，亦不容人眇其神。絕筆聲名謝世遊，罵雨呵風影
J28nB205_p0257c14║勿留，稽首殷勤一瓣香，千古萬古為供養。莫謂春光
J28nB205_p0257c15║年未知，花開人面七十七，歸歟皈與何所之？記取鵝
J28nB205_p0257c16║毛雪飛日。（師未辭世，預作偈，有鵝毛雪兒滿空飛之句。）
J28nB205_p0257c17║遊明覺寺故址（并引）
J28nB205_p0257c18║越之會稽有山曰明覺，即千歲寶掌禪師居處。相
J28nB205_p0257c19║傳前代勢家謀為骨穴，有古井、洗骨池并寺額碑，
J28nB205_p0257c20║乃明神宗壬子歲太守鄭棟恢復，邑令史垂則立
J28nB205_p0257c21║石勒文尚存焉。
J28nB205_p0257c22║弔寺
J28nB205_p0257c23║袈裟地冷白雲斑，道骨千秋鎖玉環，聞說不堪林下
J28nB205_p0257c24║思，到來塚積依青山。
J28nB205_p0257c25║記池
J28nB205_p0257c26║曾記當年入越時，寺成明覺韻成詩。後將骸骨攜歸
J28nB205_p0257c27║去，獨剩清清一箇池。
J28nB205_p0257c28║問井
J28nB205_p0257c29║一穴清泉冷地浮，多年名沒在荒丘。如何不作風雲
J28nB205_p0257c30║事，想是尸人未與謀。
J28nB205_p0258a01║捫碑
J28nB205_p0258a02║磨雲磨雨負煙霞，賴爾憑寒歷歲華。殘畫分明支姓
J28nB205_p0258a03║字，可憐明覺屬天涯。
J28nB205_p0258a04║慰山
J28nB205_p0258a05║雲依無語泣寒松，巖谷晴空荒草封。影落池邊沉古
J28nB205_p0258a06║寺，唯存山月待鳴鐘。
J28nB205_p0258a07║諭墓
J28nB205_p0258a08║燐火夜徒然腐草，謾誇白骨掩明沙，縱教酹酒堪溫
J28nB205_p0258a09║地，只恐兒孫也破家（做墳之家俱寥落）。
J28nB205_p0258a10║元旦登秦望山頂（昔始皇命李斯篆碑立此）
J28nB205_p0258a11║春來一日登秦望，滿目青峰勢插天。竹裏人家焚柏
J28nB205_p0258a12║火，林間古寺積松煙。嶺無過客成荒僻，溪有樵風作
J28nB205_p0258a13║浪顛。篆碣不知何代廢，空餘殘木聽啼鵑。
J28nB205_p0258a14║宿寓山贈恒公修淨業
J28nB205_p0258a15║天地孰可寓，寓山而寓水。寓水濯其足，寓山亦無恥。
J28nB205_p0258a16║山水狎其遊，雄雄無彼此。卓立萬古松，幽然樂君子。
J28nB205_p0258a17║行徑陟高崗，極目遙千里。或煙忽成雲，飛入空谷裏。
J28nB205_p0258a18║亭亭石上梅，襲香落青泚。淵深沃焦石，林木堪其止。
J28nB205_p0258a19║或來問局人，佯佯徒勞爾。惟有白社聲，浩浩驚狂史。
J28nB205_p0258a20║亦非陸子玄，亦非陶亮士。也無禪可逃，也無偷心死。
J28nB205_p0258a21║一念萬念念不休，念念念盡從茲始。
J28nB205_p0258a22║湖上行
J28nB205_p0258a23║聽泉聲入小，語落枝頭鳥。柳拂六橋煙，山色尚縹緲。
J28nB205_p0258a24║載酒載歌人不見，唯有西湖鏡一面。山高山低南北
J28nB205_p0258a25║峰，忽雨忽風天地幻。郭中絃管浪漂聲，湖上聽兮調
J28nB205_p0258a26║不清。亂綠叢豐桃李花，映入清波印落霞。君不見，雲
J28nB205_p0258a27║昏簇簇宿漁艇，埜歌醉舞學狂飲。又不見，夕陽影落
J28nB205_p0258a28║西浦深，棲鴉點點拳樹頂。待將天曉一聲鳴，驚破夢
J28nB205_p0258a29║回人自省。欲問湖上人去來，去來端的人莫審。
J28nB205_p0258a30║贈關中西宗禪友棄教入禪
J28nB205_p0258b01║知君出秦川，為識天涯路。天涯路雖多，君不辭勞固。
J28nB205_p0258b02║黃葉止兒非，厥心何所寓。思古覓安心，孤征南詢渡。
J28nB205_p0258b03║履險帶風霜，泉石誇獨步。除卻文字禪，力決驚人句。
J28nB205_p0258b04║君不見，擊竹聲中達者知，祖師玄要從斯悟。但得心
J28nB205_p0258b05║花豁自開，馨香觸鼻沒回互。他年登臨若閒吟，寫情
J28nB205_p0258b06║休得忘卻萍相遇。
J28nB205_p0258b07║晤鐵關禪師於禹門兼送別
J28nB205_p0258b08║君別余時余不然，不道君別余十年，信知人間別有
J28nB205_p0258b09║天，何方道者不飲泉？幽谷茅菴雲不眠，為留清光入
J28nB205_p0258b10║掛簾，山花雜綠開更妍，乘風襲襲到巖前。君來正直
J28nB205_p0258b11║農初田，褰衣輕染薜蘿煙，何期斯約禹門肩，君亦欣
J28nB205_p0258b12║欣余亦廉。忽捲絲綸放釣船，想爾只在滄浪邊，余欲
J28nB205_p0258b13║與君質引緣，恐君惜我杖頭錢。媿無才續匹古賢，聊
J28nB205_p0258b14║寫短章以作送行篇。
J28nB205_p0258b15║洪都耑愚大師訪船子跡，兼詢季子墓，仍歸臺
J28nB205_p0258b16║山掃月川師塔，意況有渭濱之隱。偶過江干，黃
J28nB205_p0258b17║介子居士以詩呈，得和其韻（別號傘居）。
J28nB205_p0258b18║張空傘蓋體如如，不問雲山好結廬。一棹洪波經北
J28nB205_p0258b19║固，風帆下載入南徐。追尋船子延陵跡，欲弔清涼渭
J28nB205_p0258b20║水漁。訪及春申墳在此，卻來江上閱安居。
J28nB205_p0258b21║傘蓋乾坤得自如，大千沙界一茅廬。相尋古渡推篷
J28nB205_p0258b22║轉，又向臺山去路徐。禪不風顛隨普化，教從海闊任
J28nB205_p0258b23║陶漁。偶來話月澄江上，何似清光載別居。
J28nB205_p0258b24║又和耑師璧介子公玻璃瓶韻
J28nB205_p0258b25║相呈至物非同物，喚作玻璃盞共瓶。問道三三前後
J28nB205_p0258b26║語，卻來兩兩和同聲。涵光皎潔通身淨，貯乳圓明內
J28nB205_p0258b27║外清。珍重主人藏愛惜，師情已見世中情。
J28nB205_p0258b28║訪平山關主，額曰量雲，遂書為贈。
J28nB205_p0258b29║殿閣涼生風入微，南窗由自鳥閒飛。量雲幾許評長
J28nB205_p0258b30║短，談柄何曾較是非？擊竹聲從簷外落，拈花意向目
J28nB205_p0258c01║前揮。月高難到分陰地，若得分陰忘所歸。
J28nB205_p0258c02║答俞玄音居士韻（別號響忍）
J28nB205_p0258c03║疇昔過毘陵，夏末秋未老。恣譚坐陰涼，塵跡謝除討。
J28nB205_p0258c04║話月曹溪深，漁歌滄浪渺。指歸天地間，萬物洞玄妙。
J28nB205_p0258c05║忽爾聽秋聲，弗覺紅樹杪。窺烏白眼人，縱橫空中鳥。
J28nB205_p0258c06║宇宙氣浩然，混沌何所曉？未明生前事，頑如喪妣考。
J28nB205_p0258c07║悲風振林木，洪音擊天竅。鳴揚霄漢驚，聲落息群噪。
J28nB205_p0258c08║玲瓏道者心，障雲豈能罩？獨有龐襄陽，一家善其造。
J28nB205_p0258c09║讀斯響忍吟，今古亦同調。孰想太白峰，影落江月炤。
J28nB205_p0258c10║舒我意徐徐，臨筆猶奇妙。
J28nB205_p0258c11║寓毘陵龍興禪院拈贈無蘊禪士勉參
J28nB205_p0258c12║不立文字教外傳，一花五葉分皮髓。莫道佛法無多
J28nB205_p0258c13║子，只為困徹語相似。毫忽存胸生死根，力揮金剛劍
J28nB205_p0258c14║斬此。饒說天花湧地蓮，流浪風塵何依倚？縱蘊雄文
J28nB205_p0258c15║掞國才，傳燈幾載遊說士？西山隱主舌如鋒，馬師一
J28nB205_p0258c16║喝伎倆死。德嶠未見龍潭惡，怒嗔魔子呵直指。路逢
J28nB205_p0258c17║婆子詰三心，默默無言當下恥。驀地吹滅暗生光，翻
J28nB205_p0258c18║身哮吼威千里。契如來禪學祖禪，不燒佛經燒故紙。
J28nB205_p0258c19║潑天門戶摛風月，絕遮攔棒從茲始。獨步雲門一字
J28nB205_p0258c20║為，不落鋒芒筆妙喜。欲謀此道猛如虎，進退由人渾
J28nB205_p0258c21║不理。直踏千山與萬山，踞高峰頂誰敢視？選得心空
J28nB205_p0258c22║及第歸，六龍地振揮玄旨。今日與君識一面，他年來
J28nB205_p0258c23║飲南湖水。
J28nB205_p0258c24║客晤棲雲道契
J28nB205_p0258c25║小陽春十月，寓目楓林紅。葉落樹頭雨，霜凝冷地風。
J28nB205_p0258c26║孤身懷短棹，逆旅促行鐘。不期臨客路，恰與故人逢。
J28nB205_p0258c27║訪友
J28nB205_p0258c28║棹撥霜花到毘陵，抬眸楓葉亂飛岑。誰知道者依朝
J28nB205_p0258c29║市，不藉秦山隱處深。
J28nB205_p0258c30║憶普懷禪兄
J28nB205_p0259a01║空亭獨立意徘徊，欲望芙蓉江上來。徑有清香持晚
J28nB205_p0259a02║節，春風那得笑顏開？
J28nB205_p0259a03║慟蒼石禪士
J28nB205_p0259a04║參得當年柏子禪，結茅深處任高眠。人情一別如湘
J28nB205_p0259a05║水，到底無心向北川。
J28nB205_p0259a06║過江干宿契宗兄菴中敘別
J28nB205_p0259a07║自從把臂論三三，十二年交今尚慚。早晚多情承益
J28nB205_p0259a08║語，往來疏闊少書函。江潮雪涌君山北，蘆葉霜封閘
J28nB205_p0259a09║口南。一宿天涯人去遠，聲名不改舊時菴。
J28nB205_p0259a10║夜泊南閘投靜室宿
J28nB205_p0259a11║朔風林外十分寒，潮落江聲行路難，扣戶菴前松梵
J28nB205_p0259a12║靜，尚餘月色炤更殘。
J28nB205_p0259a13║訪友
J28nB205_p0259a14║特尋黃葉溯溪流，茆屋忘年雲蓋頭。日火炊餐三頓
J28nB205_p0259a15║足，那知遠客夜來投？
J28nB205_p0259a16║代梅吟
J28nB205_p0259a17║東風若到我家門，漫笑寒岩香骨冷。不肆春容姿態
J28nB205_p0259a18║多，一枝獨向雪中挺。
J28nB205_p0259a19║望哲生兄坐息
J28nB205_p0259a20║三日五日望知己，知己望到歡不已，不屑澹交事需
J28nB205_p0259a21║吟，默坐相看意唯唯。座中有客悉含聲，嶺外猿啼峰
J28nB205_p0259a22║月起，炤徹乾坤亙古心，耐水清兮魚不餌。珍重欣欣
J28nB205_p0259a23║莫浪言，一回相見風千里。
J28nB205_p0259a24║空吾禪衲壽（楚人）
J28nB205_p0259a25║博得吳山水，拋空楚岸船。不知松柏老，忘卻世情緣。
J28nB205_p0259a26║覷破浮生夢，淘乾盡底禪。幻身如海滴，白髮丈三千。
J28nB205_p0259a27║和菩提菴自如師韻
J28nB205_p0259a28║學道愧三登，翻思面壁九。屈指記春秋，算來白髮有。
J28nB205_p0259a29║何似上古心，仁宏形陋醜。一點成太極，兩畫分奇偶。
J28nB205_p0259a30║便爾列時序，蒙媚窈窕柳。化物日月光，星拱辰北斗。
J28nB205_p0259b01║弗登天子堂，甘為林下叟。此是何等人，善應而哮吼？
J28nB205_p0259b02║以涅槃為家，以菩提為友。率▆不改行，優遊仍如舊。
J28nB205_p0259b03║源海索書
J28nB205_p0259b04║君辰正值夏初熱，榴花開瓣硬如鐵，刺破薰風殿入
J28nB205_p0259b05║涼，大點小點枝頭血。五十餘年似春眠，一枕松聲驚
J28nB205_p0259b06║忽徹，纔覺從前夢裡身，選佛選官由他歇。
J28nB205_p0259b07║淨慧園種一娑羅子，已成樹矣，經十六載始試
J28nB205_p0259b08║花，見者奇之，有題詠頗甚。偶過，主人亦索題，遂
J28nB205_p0259b09║拈筆成韻，即辛卯夏云。
J28nB205_p0259b10║廣陵一子堪成樹，十六年經方試花。香入座中風剪
J28nB205_p0259b11║碎，影高霄漢月移斜。品題得句雲箋染，帶露清和筆
J28nB205_p0259b12║墨賒。繼跡將來陰大覆，除天霜雪蓋塵沙。
J28nB205_p0259b13║同牧其師過華亭，棹旋朱涇渡口，弔船子和尚，
J28nB205_p0259b14║兼和牧師韻，即清明後一日。附元韻。
J28nB205_p0259b15║一帆高掛過雲灘，不泛清波意孰堪？千載至今流
J28nB205_p0259b16║不盡，清明歸去日猶寒（堪字不在韻）。
J28nB205_p0259b17║乘流船子下洄灘，忽轉推蓬思不堪。一自收綸人去
J28nB205_p0259b18║後，東風日暖渡頭寒（有推蓬室尚在）。
J28nB205_p0259b19║懷米頭陀善工書畫（即薛崖孟諱宷）
J28nB205_p0259b20║久慕誼風抱飲源，不知鳳閣有王孫。南宮墨點家山
J28nB205_p0259b21║水，北海珍藏屋漏痕。趺坐展巾學洗缽，掛冠剪髮傚
J28nB205_p0259b22║于髡。杏壇日冷刪書筆，月下敲推刺史門。
J28nB205_p0259b23║遊棲霞寺（內有千佛嶺、昭明太子塔、珍珠泉、玉沙泉、雙澗、主峰，即攝山。）
J28nB205_p0259b24║攝峰山下寺棲霞，形勢開張地脈嘉。兩派源分雙澗
J28nB205_p0259b25║落，千尊石佛一行斜。塔遭劫火流金屑，泉涌珍珠浪
J28nB205_p0259b26║玉沙。樹歷六朝煙雨在，松聲穆穆水雲家。
J28nB205_p0259b27║謝友過邀
J28nB205_p0259b28║凍解春風草木香，時來邀我過錢塘。青山滿目羞慚
J28nB205_p0259b29║色，爭得臨溪話一商。
J28nB205_p0259b30║題朱去塵墨竹
J28nB205_p0259c01║無君居處道人俗，掃雪揚眉窗上綠。戰落松風萬派
J28nB205_p0259c02║聲，去塵筆剪精神足。
J28nB205_p0259c03║過聞性菴觀金魚，內一尾通身澹銀色，有十二
J28nB205_p0259c04║點大紅，故名十二紅可愛。
J28nB205_p0259c05║避秦不必問桃源，大隱何妨車馬喧？十二點紅新世
J28nB205_p0259c06║眼，鶉衣道者誦高軒。
J28nB205_p0259c07║同箬菴和尚舟集南湖放生兼次其韻
J28nB205_p0259c08║坐草瞻光花木深，舟呼水陸集幽林。當年點首惟頑
J28nB205_p0259c09║石，此日圓明總佛心。且喜覺場空有漏，不煩情見到
J28nB205_p0259c10║雲岑。談鋒瓶瀉回狂瀾，湖海游鱗天地禽。
J28nB205_p0259c11║酬曾儀公居士見訪，次原韻（時來將燈上）。
J28nB205_p0259c12║葉落秋林不計年，何期知己話生緣？人間已沒天邊
J28nB205_p0259c13║日，月下偏歌湖上船。夜泛波明吟絕句，心空機息罷
J28nB205_p0259c14║逃禪。誰能把臂傾肝膽，卻較吹燈滅正傳。
J28nB205_p0259c15║答𨍏轢嚴居士原韻
J28nB205_p0259c16║幾回靜坐月明中，冷地猶懷千里風，春草岸深蛙沸
J28nB205_p0259c17║耳，祖庭秋晚葉飄空。惟憑道眼掀塵世，縱逸狂歌達
J28nB205_p0259c18║此宗，選佛選官非所事，等閒出沒妙高峰。
J28nB205_p0259c19║元旦雪夜詠
J28nB205_p0259c20║春風入歲散天花，草木銀頭世界賒。鑼鼓喧喧沉醉
J28nB205_p0259c21║客，不知林下雪烹茶。
J28nB205_p0259c22║宿興善古禪堂雨霽酬大山兄元韻
J28nB205_p0259c23║喜逢時雨話生寒，翠鎖煙雲樹一團。夢屬天涯依古
J28nB205_p0259c24║寺，聲流大海別溪灘。隔江招手成多事，到耳狂歌息
J28nB205_p0259c25║異端。聚首笑談清夜月，眼空碧落太虛寬。
J28nB205_p0259c26║送致言道兄之武林省親
J28nB205_p0259c27║滿林風澀靜寒煙，擊凍聲催夜半船。數載思親歸未
J28nB205_p0259c28║得，忽逢江上拜尊前。
J28nB205_p0259c29║挽闇齋黃老居士二首
J28nB205_p0259c30║宦遊學海事王侯，諫議曾標五鳳樓。為覓安心林下
J28nB205_p0260a01║士，故乘風月問溪流。花開薝蔔君當去，果熟祗園孰
J28nB205_p0260a02║可留？不負西乾金口囑，再來東閣閱高丘。
J28nB205_p0260a03║質託閻浮入帝鄉，全無聲色動行藏。生緣識破莊周
J28nB205_p0260a04║夢，法性靈遊大覺場。鴛水空流紅日影，百花謝盡素
J28nB205_p0260a05║園香。傳燈雖未稱名姓，道義千秋為舉揚。
J28nB205_p0260a06║題不借居
J28nB205_p0260a07║余思軒冕遂，多以榮辱易。何似山水情，常年終不二。
J28nB205_p0260a08║雲鶴縱其眸，獰龍恣游戲。流長接天淵，花落香泥地。
J28nB205_p0260a09║明月引清風，松竹排其次。集英樂幽賞，賓主益高志。
J28nB205_p0260a10║舒懷百草頭，豁目庭前意。不借居無為，豈許立文字？
J28nB205_p0260a11║登煙雨樓
J28nB205_p0260a12║登臨惜不見岑樓，一望雲山天際週。煙散長空風月
J28nB205_p0260a13║冷，雨餘極目草庭秋。臺前謝客聲何似，樹上啼鶯語
J28nB205_p0260a14║若流。泛濫清波渾釣艇，夜來酣飲笑封侯。
J28nB205_p0260a15║見鴈陣初來
J28nB205_p0260a16║忽爾見天涯，北來一陣斜。行成雖有隊，影落恐無家。
J28nB205_p0260a17║翅奮爭霄漢，群零惜淺沙。春秋時節事，煩語不須嗟。
J28nB205_p0260a18║為萬松菴石盟禪友壽
J28nB205_p0260a19║草肅風清松有神，夜來蘿月碎龍鱗。開軒縱目雲霄
J28nB205_p0260a20║鶴，坐石安心格外人。不問秋聲吟底事，單提黃葉頌
J28nB205_p0260a21║斯辰。雖然算數知天命，僧臘何妨百二旬？
J28nB205_p0260a22║寄隱者
J28nB205_p0260a23║林木經霜老，道維許自孤。名高思靖節，籬菊杖親扶。
J28nB205_p0260a24║送中佳禪師之松陵
J28nB205_p0260a25║孤鄰懷去鶴，草木禁秋馨。話別楓林老，期長竹徑青。
J28nB205_p0260a26║露清雲障捲，天冷月華停。空眼著何處，輕身喜浪萍。
J28nB205_p0260a27║村居五首
J28nB205_p0260a28║結箇小茆房，周圍不打墻，春三二月裏，好看菜花黃。
J28nB205_p0260a29║居住依村舍，聽音喜樹下，門臨淥水長，屋遶薔薇架。
J28nB205_p0260a30║一掌平陽地，茆房三兩間，門開無晝夜，徑出犬聲關。
J28nB205_p0260b01║村居出入便，不畏蹊𨄅路，菜飯粥隨時，山深多異獸。
J28nB205_p0260b02║獨愛村居裏，年來爆竹聲，菴中坐聽響，直放到天明。
J28nB205_p0260b03║寄龍池和尚侍寮斷疑兄
J28nB205_p0260b04║欲寫春前事，何如晚節香？水澄魚眼碧，林老傲霜黃。
J28nB205_p0260b05║秋色冷煙雨，樵歌振玉陽。懷心千里外，令我憶滄浪。
J28nB205_p0260b06║過古南次泛舟尋梅韻
J28nB205_p0260b07║解纜乘風過別津，欲題無語問江濱。相依屋角吹香
J28nB205_p0260b08║冷，卻到林邊見蚤春。野岸未容芳草色，高枝先占百
J28nB205_p0260b09║花神。三冬冰骨亭亭秀，留與閒情莫放身。
J28nB205_p0260b10║送素嚴法弟還山
J28nB205_p0260b11║涼風乍起君出山，君今還山風愈寒。視水清兮魚不
J28nB205_p0260b12║飲，扁舟歸去霜花冷。目渺七十二峰低，蕩胸三萬六
J28nB205_p0260b13║千頃。高歌漫板興瀟然，破浪安眠唯自領。到岸踏翻
J28nB205_p0260b14║腳下船，直上玉陽臺絕頂。覽窮湖海何小焉，惟有禹
J28nB205_p0260b15║門誇獨秉。
J28nB205_p0260b16║和冰燈詩（并引）
J28nB205_p0260b17║辛卯秋日，忽山中老人耑使至，為遣弔闇齋黃公。
J28nB205_p0260b18║有斷疑公者，作元旦冰燈詩并敘附示。余接誦，頓
J28nB205_p0260b19║令心清腸滌，可為龍池絕景美觀也。又託予轉致
J28nB205_p0260b20║梅溪大山兄，欲共切玉揚金、聲和響協，以增祖庭
J28nB205_p0260b21║山色；即二公冰燈詩始刱焉。然雖藏珍之家，不可
J28nB205_p0260b22║無詫怪之嗤。如許著一礫屑雜寶器之中，但不知
J28nB205_p0260b23║玩賞者以為何如？若以荊、燕同目，則藏珍之家掩
J28nB205_p0260b24║面東南已也。
J28nB205_p0260b25║誰劈玉岑縱崖靚，珠垂珪樹明如鏡，不須琢磨經異
J28nB205_p0260b26║匠，天然之色臨物映。佛供山川溪澗月，僧邀庭際圍
J28nB205_p0260b27║積雪，架空一座勢如山，玲瓏巖壑形凹凸。竇竅四面
J28nB205_p0260b28║洞光輝，中心一點內外徹，輝天鑑地耀無私，熱腸冷
J28nB205_p0260b29║骨貌凜冽。偪人眼底盡生光，爍破乾坤螢火滅。證心
J28nB205_p0260b30║堂（乃額名也）集元旦賞，瑛花綻裂開餘丈，此燈此日絕奇
J28nB205_p0260c01║勝，光揚湖海咸慕仰。景聯少室奪春芳，燄高星辰佳
J28nB205_p0260c02║氣象，可惜龍池老古錐，不曾吹滅攔腮掌。因書此語
J28nB205_p0260c03║達諸方，擬議喫我南湖杖。
J28nB205_p0260c04║無題
J28nB205_p0260c05║桂子飄香八月天，水清鷗鳥伴魚眠。秋光冷抹涼風
J28nB205_p0260c06║雨，蘆荻花飛白雪船。鴈字橫空臨古畫，帆征落木瀉
J28nB205_p0260c07║流泉。
J28nB205_p0260c08║和宣微法師村居除夕三韻
J28nB205_p0260c09║村居草舍避風威，谿徑雖通驛路違，謝卻除寒紅日
J28nB205_p0260c10║暖，相看夕火暮林稀。家家爆竹分聲碎，處處燒荒祭
J28nB205_p0260c11║地肥，菴內不同人共賞，一爐松燄向空歸。
J28nB205_p0260c12║柏老能操霜雪威，寒香不與世相違。山深歲盡松煙
J28nB205_p0260c13║羃，聚落幽棲車馬稀。烹茗峽中泉異美，煮羹冬筍菌
J28nB205_p0260c14║香肥。聽憑醉後添杯樂，漫擊鐘聲送夕歸。
J28nB205_p0260c15║林泉意氣逆塵蹤，不問溪山有異同。好看兒童雙眼
J28nB205_p0260c16║碧，笑他老大一身紅。樽前弗覺更籌改，醉裡焉知歲
J28nB205_p0260c17║月窮。高世書懷除夜詠，題餘信筆寫春風。
J28nB205_p0260c18║詠雪兼懷三塔自閒禪師
J28nB205_p0260c19║天降瓊林擁四維，崑崙玉出眾崔嵬。青山白疊成風
J28nB205_p0260c20║浪，碧水銀流合派歸。策馬藍關唐國重，牧羊北海漢
J28nB205_p0260c21║庭威。誰將少室峰前事，今古如何論是非？
J28nB205_p0260c22║乙未二月廿日謝如菴院事兼訊南湖別眾
J28nB205_p0260c23║臨谿睹雪上頭陀，六載依棲意若何？一度寒侵一度
J28nB205_p0260c24║熱，幾翻風險幾番波？人情佛法春霜曉，世事名程夢
J28nB205_p0260c25║裡過。逆順消歸東海去，聽憑時鳥亂啼多。
J28nB205_p0260c26║山中吟五首
J28nB205_p0260c27║世路多荊棘，山林少客行。泉流稀草木，何處虎狼生？
J28nB205_p0260c28║交情貴意澹，相約定然期。即此堪頻往，何愁見別離。
J28nB205_p0260c29║學語隊成班，沉吟向上關。一生空傲腹，懷抱我人山。
J28nB205_p0260c30║祖道傳心印，師承肉與皮。老胡真骨髓，未夢剋家兒。
J28nB205_p0261a01║雨潑青山壯，雲歸洞口香。捲簾千嶂碧，花落見人忙。
J28nB205_p0261a02║秋日寄金韻伯詩客
J28nB205_p0261a03║月冷蛩吟水碧流，普天聲色落江秋。不知黃葉催何
J28nB205_p0261a04║事，打著其人自點頭。
J28nB205_p0261a05║觀海
J28nB205_p0261a06║菊花香盡朔風寒，草色青黃樹葉丹。潮湧雷聲驚海
J28nB205_p0261a07║岸，層層波級耐人看。
J28nB205_p0261a08║得夢中首聯續成兼勉友
J28nB205_p0261a09║花芳尋澗底，葉落振秋聲。夢裡遊春事，醒來記夜成。
J28nB205_p0261a10║眼前圖霸業，身後總虛名。若個憑今古，由誰定死生？
J28nB205_p0261a11║宿栴檀寺與蕃子夜話
J28nB205_p0261a12║偶宿栴檀寺，三生論劫灰，月弦初夜發，更點漸深來。
J28nB205_p0261a13║星斗持霄漢，鴈聲落九垓，話殘燈火息，弗覺曉鐘催。
J28nB205_p0261a14║金臺栴檀寺，乃江右歷山法師開山刱建。見其
J28nB205_p0261a15║幀子有自讚，故書此，兼勉龍吟關主（號龍吟，即徒孫也）。
J28nB205_p0261a16║燕國栴檀寺，非同入眾材。青年童子在，白髮老僧回。
J28nB205_p0261a17║孤影尊堂上，雙眸冷地開。法壇問道去，枯木聽龍來。
J28nB205_p0261a18║丙申九日前送淨慧園主人旋南
J28nB205_p0261a19║北地秋深南畝黃，西風催促晚來香。廣陵如得春光
J28nB205_p0261a20║蚤，先寄一枝入帝鄉。
J28nB205_p0261a21║為尚甫童居士壽（是日雨下）
J28nB205_p0261a22║風生殿閣動微涼，正值臨辰下玉漿。一滴沾唇鮮百
J28nB205_p0261a23║味，千杯傾腹漫流觴。花飛艷麗爭歌舞，茗試新清倍
J28nB205_p0261a24║酒香。鶴駕宴亭恣共老，何須問訣秘傳方？
J28nB205_p0261a25║題畫
J28nB205_p0261a26║雲山涵水水涵天，寥廓虛明萬象潛。月載滿船歸未
J28nB205_p0261a27║得，暫將孤艇宿蘆煙。
J28nB205_p0261a28║秋日雨中即事
J28nB205_p0261a29║不聞林木香，應被西風刷。雲想衣裳輕，寒隨霜露滑。
J28nB205_p0261a30║飛飛紅葉老，片片秋聲殺。平知松柏心，不將顏色刮。
J28nB205_p0261b01║溪帆
J28nB205_p0261b02║不逐情緣水一溪，長帆短棹各東西。乘風載月歸家
J28nB205_p0261b03║去，莫向蘆花野岸棲。
J28nB205_p0261b04║五月寒
J28nB205_p0261b05║葉染雲煙薄，梅黃五月寒。柳陰攤地北，山色媚江南。
J28nB205_p0261b06║馬上輕風冷，署中裘葛殘。窗前天雨久，脫卻兩衣難。
J28nB205_p0261b07║聽雨
J28nB205_p0261b08║雨打窗前過，潺潺漸覺大。濕林鳥不啼，唯聽雲聲墮。
J28nB205_p0261b09║瓶梅得蜂字韻
J28nB205_p0261b10║春入瓶梅蚤，未開霜雪封。案頭燈照色，窗外月形容。
J28nB205_p0261b11║瘦影成孤立，清香豈易逢。夜深蝴蝶夢，天曉繫遊蜂。
J28nB205_p0261b12║伴梅
J28nB205_p0261b13║遺我非青黃，一枝梅在傍。支梧情弗倦，對影意偏長。
J28nB205_p0261b14║點額疑為假，塗身似有香。歲寒心愈潔，姿色自天章。
J28nB205_p0261b15║孟春送友之楚二首
J28nB205_p0261b16║三冬冰骨解，風暖覺天長。取次入幽逕，依稀在故鄉。
J28nB205_p0261b17║凝眸青嶂嫩，襯足草頭香。踏遍江南地，收歸月一囊。
J28nB205_p0261b18║不妨流水在高山，若便誅茆可著閒。種竹移陰晴帶
J28nB205_p0261b19║雨，裁雲補衲自成斑。呼來鹿子狂心歇，養就獅兒縱
J28nB205_p0261b20║意頑。如吐瞞人三寸舌，莫教放過趙州關。
J28nB205_p0261b21║擬題黃鶴樓
J28nB205_p0261b22║漢陽江上烽煙塞，黃鶴高飛化五湖。日落洪波空草
J28nB205_p0261b23║色，舟橫渡口載荒蕪。秋風蕭索王宮盡，劫火燒殘鬼
J28nB205_p0261b24║▆孤。欲問洲前鸚鵡話，吳山相隔杳難符。
J28nB205_p0261b25║甘汝耀老居士索題爵鹿圖（有二鵲抱松枝，開口相向）
J28nB205_p0261b26║鹿走林原鳥忽驚，雙飛來去樹頭鳴。梅生兩角風難
J28nB205_p0261b27║埽，雪點通身看有情。回首望崖花放萼，懸蹄弄影草
J28nB205_p0261b28║停聲。老人只在松山後，不與時流說姓名。
J28nB205_p0261b29║甲申過金陵懷古
J28nB205_p0261b30║斷鐵沉江鎖，荒城湧石頭。馬蹄催驛路，樵斧亂林丘。
J28nB205_p0261c01║玉氣從雲散，陰風落日囚。一回春夢入，白地草生秋。
J28nB205_p0261c02║戊戌八月初一日，讀三國志，忽聞雷。
J28nB205_p0261c03║懼雷昔爾笑曹瞞，天釋英雄義不單。舌戰群儒羞劍
J28nB205_p0261c04║客，聲驚將相伏星壇。七擒瀘水波濤振，六出秋風心
J28nB205_p0261c05║膽寒。國喪中原輕九犯，至今流血未曾乾。