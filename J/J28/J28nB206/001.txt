J28nB206_p0275a01║笑堂和尚語錄序
J28nB206_p0275a02║天童諸法席，函蓋乾坤，縱橫中外矣。有如
J28nB206_p0275a03║弘覺木老和尚，蒙我
J28nB206_p0275a04║世祖章皇帝之　召對也，奚翅彩鳳祥麟儀
J28nB206_p0275a05║廷，光國屈指、同門共拂；如林野老人，實比
J28nB206_p0275a06║肩伯仲，惜蚤以隻履還西，未遑隆禮。爰悉，
J28nB206_p0275a07║林老所付囑，計五十人，旃林自罕雜卉，師
J28nB206_p0275a08║窟寧產凡兒，然求其韞玉韜鋒、單拈最上、
J28nB206_p0275a09║孤光絕響，丕紹淵源，接祖禰裕，弓冶推正
J28nB206_p0275a10║系者，非笑堂師其疇與！歸師為名家子，具
J28nB206_p0275a11║夙慧根，向父母未生前先形兆異，既果猛
J28nB206_p0275a12║脫愛河死灰、參契解粘釋縛，錚錚烈丈夫，
J28nB206_p0275a13║五濁詎可多得。隨侍老人多閱年所，疑關
J28nB206_p0275a14║畏壘，夾輔交攻，巾瓶罔怠，以故鉗鎚獨辣
J28nB206_p0275a15║於師、手眼每過於眾，試繹老人寄贈秋懷
J28nB206_p0275a16║一章，則知其印可最先。而年年鍼線都作
J28nB206_p0275a17║嫁衣，伐鼓鏗金，揶揄頓解，正如貞士潛修，
J28nB206_p0275a18║匪汲汲於功名富貴，然瓜熟渠成，不堪埋
J28nB206_p0275a19║沒，擎拳豎指，證明推出，廣化門庭，一鳴再
J28nB206_p0275a20║鼓，抑何雄也。嗣是應杯渡、應三聚，復隆廣
J28nB206_p0275a21║化，全機大用，蹈古高風，寓內嚮慕不下景
J28nB206_p0275b01║星，鄉雲予里居邇金粟，親覲不遙，過包山
J28nB206_p0275b02║靜室，喜接霞起晙公，蒸雲隱霧，擿釣探珠，
J28nB206_p0275b03║覿面全彰，度越儕等，及觀其所劂臥龍一
J28nB206_p0275b04║臠，實為笑堂賢法，嗣夫笑老，現據廣化，豈
J28nB206_p0275b05║今者固無法可說，乃以十載前向上接人
J28nB206_p0275b06║之艸料，令子代為拈出，壽梓流通，亦可謂
J28nB206_p0275b07║不媿家風，克宣世媺。至于刊華就實、以簡
J28nB206_p0275b08║馭繁，達祖單傳，不存知解，滹沱棒喝，盡斬
J28nB206_p0275b09║葛藤，縱云一物全無，業已和盤托出。千尋
J28nB206_p0275b10║高嶂至嶽而止，萬派洪濤迄海而消，具眼
J28nB206_p0275b11║者共見，予又何言哉，因善霞公述為序。
J28nB206_p0275b12║時
J28nB206_p0275b13║康熙乙巳，壯月穀旦，督理湖廣糧儲布政
J28nB206_p0275b14║使司右參政，前刑部廣西清吏司郎中恤
J28nB206_p0275b15║刑山東遼鎮等處地方陳之伸頓首拜撰
J28nB206_p0275b16║
J28nB206_p0275b17║
J28nB206_p0275b18║
J28nB206_p0275b19║
J28nB206_p0275b20║
J28nB206_p0275b21║
J28nB206_p0275c01║敘
J28nB206_p0275c02║粵自拈華微笑後，老鬍特地西來，派衍
J28nB206_p0275c03║臨濟宗風，獨推天童盛化，燈聯不墜，金
J28nB206_p0275c04║器博傳，奪食驅耕，星飛電捲，或嘯傲林
J28nB206_p0275c05║泉，縱橫宇宙，群狸魔干，能不潛形滅跡
J28nB206_p0275c06║也。茲惟
J28nB206_p0275c07║笑堂和尚，乃通圓奇之真子，天童悟之
J28nB206_p0275c08║嫡孫，不禁被蓋囊藏，遽爾龍天推出，應
J28nB206_p0275c09║杯渡、三聚，露爪張牙，施為逆順，主禹航、
J28nB206_p0275c10║廣化，拏雲攫霧，隱顯隨時，登曲彔木於
J28nB206_p0275c11║開口處，屏卻唇吻，隨波逐浪，突出祖師
J28nB206_p0275c12║巴鼻，踞方丈室，向文字中不立文字，截
J28nB206_p0275c13║斷眾流，豁開末學胸襟，言言見諦，點點
J28nB206_p0275c14║歸源，豈比尖新玅句、繪水鏤空輩同日
J28nB206_p0275c15║而語邪！其高足霞起大師，隱靜包山禪
J28nB206_p0275c16║室，鋤雲喝石，不欲露布，旃林獅窟固無
J28nB206_p0275c17║異物，亦呵佛詈祖之種草也，遞聞
J28nB206_p0275c18║弘覺老人，每加歎賞。予適外氏，董晤凌
J28nB206_p0275c19║生、萬宗兩內兄，得睹霞師所繕刻，有陳
J28nB206_p0275c20║大參敘之詳矣。予媿呫嗶家風，未譯西
J28nB206_p0275c21║來祖意，且向毫端上流出一道語言三
J28nB206_p0276a01║昧，拋穢佛頭大似罪過，倘遇知音拍掌，
J28nB206_p0276a02║予將擲筆起云，霞公覓序已竟。時
J28nB206_p0276a03║康熙乙巳，桂秋古鹽官曹林韻沐手拜
J28nB206_p0276a04║題
J28nB206_p0276a05║
J28nB206_p0276a06║
J28nB206_p0276a07║
J28nB206_p0276a08║
J28nB206_p0276a09║
J28nB206_p0276a10║
J28nB206_p0276a11║
J28nB206_p0276a12║
J28nB206_p0276a13║
J28nB206_p0276a14║
J28nB206_p0276a15║
J28nB206_p0276a16║
J28nB206_p0276a17║
J28nB206_p0276a18║
J28nB206_p0276a19║
J28nB206_p0276a20║
J28nB206_p0276a21║
J28nB206_p0276b01║笑堂和尚語錄
J28nB206_p0276b02║侍者（超源慧復）記錄
J28nB206_p0276b03║鹽官包山靈泉菴，嗣法門人超晙等編
J28nB206_p0276b04║住浙江餘杭臥龍山廣化禪寺語錄
J28nB206_p0276b05║師于丙申冬，就本寺受請開堂，陞座云：「數里松雲靄，
J28nB206_p0276b06║山梅帶雪開，明月不須招，清風常自來，饑時食，飽時
J28nB206_p0276b07║歡，曲肱而枕樂考槃。猥蒙本邑諸檀護等，拈出二千
J28nB206_p0276b08║年前一段耀古騰今底奇特事來，至本山直得寒嵒
J28nB206_p0276b09║炫色、古殿重光。且道與山家喫瓔珞粥底是同是別？
J28nB206_p0276b10║若向者裏委得，孤峰頂上未常屈辱宗風，鬧市叢中
J28nB206_p0276b11║無非顯揚般若。」驀拈疏云：「大眾！秪如者些威光，阿誰
J28nB206_p0276b12║欠少？又奚待山野颺塵簸土，露布囊藏。雖然，只得賣
J28nB206_p0276b13║揚家醜去也。」顧視左右云：「妙舞應知誇遍拍，三臺須
J28nB206_p0276b14║是大家推。」
J28nB206_p0276b15║山門，云：「八字打開，撞著彌勒，從什處來？你者箇賊。」遂
J28nB206_p0276b16║震威一喝。
J28nB206_p0276b17║韋馱，云：「輔弼叢林，應無間歇，逐惡驅邪，斬釘截銕。」
J28nB206_p0276b18║伽藍，云：「爾非爾，我非我，大家出隻手，撐起破落戶。」
J28nB206_p0276b19║祖師，云：「者邊底眼高嘴闊，那邊底腦後見腮。」以杖連
J28nB206_p0276b20║卓云：「山僧一齊穿卻，免得後人鑽龜打瓦。」
J28nB206_p0276b21║佛殿，插香云：「始從鹿野苑，終至跋提河，用盡自己心，
J28nB206_p0276b22║笑破他人口，且道誰是解笑者？」遂大展三拜。
J28nB206_p0276b23║至法座，拈疏云：「一段真風，東君漏泄，既是文彩已彰，
J28nB206_p0276b24║不妨重煩饒舌。」維那宣畢，師指座云：「祖印高提，寰中
J28nB206_p0276b25║獨據，堂堂坐斷毘盧頂，干聖摠教立下風。」遂陞，
J28nB206_p0276b26║拈香云：「此一瓣香，逼塞虛空，包含宇宙，爇向爐中，端
J28nB206_p0276b27║為祝延
J28nB206_p0276b28║今上皇帝聖壽萬歲，伏願堯仁廣被，齊日月之恒，舜德
J28nB206_p0276b29║彌新，並乾坤而固。此一瓣香，森羅萬有，瑩徹十虛，爇
J28nB206_p0276b30║向爐中，奉為滿朝文武、合國采僚，伏願勳名上達，祿
J28nB206_p0276c01║位崇階。此一瓣香，共贊皇猷，同襄祖道，爇向爐中，奉
J28nB206_p0276c02║為本邑護法、遠近檀那、諸山耆宿、本寺緇流，伏願頓
J28nB206_p0276c03║明般若正因、圓證金剛種智。此一瓣香，鍼劄不入、鋸
J28nB206_p0276c04║解不開，十載辛勤，末後向通玄峰頂一鎚粉碎，直得
J28nB206_p0276c05║氤氳遍界、瀰覆大千，今日對眾拈出，爇向爐中，耑伸
J28nB206_p0276c06║供養天童堂上傳臨濟正宗第三十一世林野先和
J28nB206_p0276c07║尚，用酬法乳之恩。」斂衣就坐，嵩原和尚白椎云：「法筵
J28nB206_p0276c08║龍象眾，當觀第一義。」師云：「若是第一義，被我嵩原和
J28nB206_p0276c09║尚向九仙山頂早已道過了也，更何必者也周由，若
J28nB206_p0276c10║是過量漢，不妨出來證據。」璨維那問：「寶座高陞即不
J28nB206_p0276c11║問，宗乘向上事如何？」師云：「一輪杲日麗中天。」那顧左
J28nB206_p0276c12║右云：「一喝頓開三要印，爍迦羅眼透金塵。」師云：「點。」進
J28nB206_p0276c13║云：「恁麼則慈雲靉靆覆青山，獨露當軒明了義。」師揮
J28nB206_p0276c14║拂云：「向者裏親切道看。」進云：「拂開大地絕遮攔，極目
J28nB206_p0276c15║光明吞宇宙。」師云：「添得一重光彩。」進云：「有意氣時增
J28nB206_p0276c16║意氣，不風流處轉風流。」師云：「南山突兀碧玲瓏。」那便
J28nB206_p0276c17║禮退，師云：「知恩即得。」霞首座問：「古寺頹垣，曲逕松濤，
J28nB206_p0276c18║翻瑞色高山流水，興雲法鼓振玄音，向上一機，請師
J28nB206_p0276c19║拈出。」師云：「清風生八極。」進云：「與麼則家家梅嶺香風
J28nB206_p0276c20║動，在在時逢慶一人。」師云：「誰不恁麼道。」進云：「濟宗千
J28nB206_p0276c21║古耀，廣化萬年新。」師云：「無邊春色一時通。」進云：「大眾
J28nB206_p0276c22║已知師妙舞，調音合拍為誰宣？」師云：「知音善舉揚。」進
J28nB206_p0276c23║云：「秪如世尊靈山會上拈華，百萬人天罔措，惟飲光
J28nB206_p0276c24║尊者諳箇什麼，便乃解頤。」師云：「大家在者裏。」進云：「世
J28nB206_p0276c25║尊道我有實相無相涅槃妙心，當時付與迦葉了也，
J28nB206_p0276c26║為什又向多子塔前、金襴圍遶別傳箇什麼來？」師云：
J28nB206_p0276c27║「寧可截舌，不犯國諱。」座颺下袈裟角云：「恁麼則臥龍
J28nB206_p0276c28║吼破苕溪月，無尾螺吞御道雲。」師云：「閒言語。」座震威
J28nB206_p0276c29║一喝，師云：「好作家。」座掩耳歸眾。問：「歸元無二路，方便
J28nB206_p0276c30║有多門。方便多門即不問，如何是歸元一路？」師云：「爐
J28nB206_p0277a01║煙裊裊透青霄。」進云：「恁麼則直踏上頭關去也。」師云：
J28nB206_p0277a02║「腳跟下好與三十棒。」乃云：「鼻孔撩天，高據法王寶座；
J28nB206_p0277a03║眉毫匝地，揭開臨濟家風。奮師子威，野干聞之腦裂；
J28nB206_p0277a04║行摩竭令，佛祖窺探無門。驚群句須向驚群隊裏拈
J28nB206_p0277a05║出，奇特事必在奇特人前舉揚。拈華微笑，老臊鬍冷
J28nB206_p0277a06║坐九年，滅卻瞎驢。先師翁熱行一棒，三玄三要是什
J28nB206_p0277a07║碗脫丘，四喝四賓果乃閒家具。」良久云：「雖然，山僧德
J28nB206_p0277a08║涼行薄，學淺才疏，況又多痾，自甘放曠山林，嘲風嘯
J28nB206_p0277a09║月而已，不期狹路相逢，似難迴避，到者裏雲山溪水
J28nB206_p0277a10║拈放一邊，折腳鐺兒相扶出手，舉起先聖家風，恢張
J28nB206_p0277a11║祖翁面目，殺人刀、活人劍，赤心片片，踞虎頭、收虎尾，
J28nB206_p0277a12║始終不移，把住則孤峰坐斷無人識，放行則亙古風
J28nB206_p0277a13║光照大千。且道把住為人是？放行為人是？」以拄杖卓
J28nB206_p0277a14║一卓云：「橫案莫邪全正令，太平寰宇斬癡頑。」復舉：「昔
J28nB206_p0277a15║日三聖開堂云：『我逢人則出，出則不為人。』興化又道：
J28nB206_p0277a16║『我逢人則不出，出則便為人。』」師云：「一人點即不到，一
J28nB206_p0277a17║人到即不點。要做臨濟烜赫兒孫，更須喫廣化手中
J28nB206_p0277a18║痛棒始得。何故？本來一種平常事，疑殺人間幾丈夫。」
J28nB206_p0277a19║嵩原和尚結椎云：「諦觀法王法，法王法如是。」師便下
J28nB206_p0277a20║座。
J28nB206_p0277a21║舉首座上堂：「臥龍峰頂虎嘯風生，廣化堂前龍吟霧
J28nB206_p0277a22║起。」拈拄杖畫一畫云：「三世諸佛到來入作無門，歷代
J28nB206_p0277a23║祖師直下退身有分，天下老和尚亡鋒結舌，現前大
J28nB206_p0277a24║眾雖見山僧鼓兩片皮，要且不知落處在。還有傍不
J28nB206_p0277a25║甘底麼？」一僧纔出，師云：「住！住！昨夜鼠咬焦尾大虫，趁
J28nB206_p0277a26║至三十三天，𡎺破帝釋鼻孔，驚得大地山河一齊舞
J28nB206_p0277a27║動，闍黎還知麼？」僧擬議，師直打出，復云：「全機展演，殺
J28nB206_p0277a28║活自由，覿面提持，縱橫無礙。任他帶角擎頭，拄杖子
J28nB206_p0277a29║未肯放過。在且道利害在什麼處？」復卓拄杖云：「諸仁！
J28nB206_p0277a30║要入此宗，試問霞起首座。」
J28nB206_p0277b01║結制上堂：「古人學道為人為己，今人學道為名為利，
J28nB206_p0277b02║無真心操履，向口吻邊冊子上覓得一言半句，便為
J28nB206_p0277b03║學道，造泥犁苦，如此虫豸不可枚舉。諸仁者！若要擔
J28nB206_p0277b04║荷箇事，直須向極冷澹平常處著些精力，驀地覷破
J28nB206_p0277b05║父母未生前一段光彩，然後不妨與三世諸佛、歷代
J28nB206_p0277b06║祖師、天下老和尚同行同坐，同證同修，縱步毘盧佛
J28nB206_p0277b07║頂，逍遙自在覺場。且道那裏是諸人娘未生時底光
J28nB206_p0277b08║彩？」遂顧左右云：「滿堂雲水客，盡是十方僧。」
J28nB206_p0277b09║天童先老人忌日上堂，舉拄杖云：「看看老和尚來也，
J28nB206_p0277b10║汝等見麼？」復卓一卓云：「生平一條拄杖，驚天動地，逆
J28nB206_p0277b11║順施為，應用無礙。」又卓一下云：「者裏不增些子。」乃靠
J28nB206_p0277b12║拄杖云：「者裏不減些子來也？月臨青嶂萬谿春去也，
J28nB206_p0277b13║雲散碧嵒千仞翠？且如血脈不斷一句，又作麼生道？
J28nB206_p0277b14║梅檀葉葉古風清，吹落人間香馥郁。」
J28nB206_p0277b15║元旦上堂，祝　聖畢云：「祥雲擁座，渾泄天機，旭日當
J28nB206_p0277b16║陽，咸明般若。轉大地山河為自己，寂寥非內，轉自己
J28nB206_p0277b17║為山河大地，寬廓非外。」遂舉拂子云：「大眾見麼？」乃放
J28nB206_p0277b18║下云：「山僧又不喚作拂子也，汝諸仁作麼生道？若向
J28nB206_p0277b19║者裏徹去，便知心外無法、法外無心，覿體全彰，主賓
J28nB206_p0277b20║互用，年年是好日、時時是好年。苟不如是，秪知事逐
J28nB206_p0277b21║眼前過，不覺老從頭上來。」
J28nB206_p0277b22║解制上堂，問：「天下叢林多解制，廣化今朝事若何？」師
J28nB206_p0277b23║云：「去住任縱橫。」進云：「踢翻滄海興雲霧，倒卓須彌許
J28nB206_p0277b24║阿誰？」師云：「未善施為。」僧一喝，師打云：「逢人不得錯舉。」
J28nB206_p0277b25║問：「楖栗橫肩挑日月，草鞋背著意如何？」師云：「罕遇其
J28nB206_p0277b26║人。」進云：「攜琴四海尋知己，負笈千山訪一人。」師云：「出
J28nB206_p0277b27║群須是英靈漢，敵勝還他師子兒。」進云：「某甲禮拜去
J28nB206_p0277b28║也。」師云：「也要老僧肯放行。」乃云：「傲雪梅花清更潔，馥
J28nB206_p0277b29║郁芬芳香不徹，三三兩兩白兼紅，一一從頭俱漏泄，
J28nB206_p0277b30║更說什麼金吾不禁，社舞村歌，在市鬧市，居谷響谷，
J28nB206_p0277c01║匝地金聲，普天雪曲，便恁麼去時，四五百條花柳巷，
J28nB206_p0277c02║二三千處管絃樓，一任逢場作戲。老僧不是閒饒舌，
J28nB206_p0277c03║貴要諸仁直下休。」
J28nB206_p0277c04║上堂，「魯祖面壁乾坤逼塞，秘魔擎叉已落二三，南山
J28nB206_p0277c05║鱉鼻毒氣傷人，大隋覆龜一場特地。大眾！者一隊古
J28nB206_p0277c06║錐，雖然各露家風，要且不經檢點。秪如廣化，又且如
J28nB206_p0277c07║何？」拽拄杖，一時打散。
J28nB206_p0277c08║僧為武塘錢居士請上堂，問：「壽嶽彌隆即不問，玉燕
J28nB206_p0277c09║投懷事若何？」師云：「一泒苕溪水，滔滔不盡流。」進云：「意
J28nB206_p0277c10║氣原從人得，歡娛豈不天來。」師云：「武塘俊傑羨禹航。」
J28nB206_p0277c11║進云：「不得帆檣勢，爭到葛洪家。」師云：「禮拜了退。」乃云：
J28nB206_p0277c12║「冉冉嶺上雲，飛來為我貧，相見原無語，不來還憶君。
J28nB206_p0277c13║雖然居士不來，老僧受供養已，所謂善必先知，必得
J28nB206_p0277c14║其福、必得其祿、必得其壽、必得其子。」揮拂子云：「不逢
J28nB206_p0277c15║作者不開拳，一遇知音便[中-口+○][十-〡+○]。」下座。
J28nB206_p0277c16║山鄰請上堂，「松林幾度秋聲，牛背一腔橫笛，天然大
J28nB206_p0277c17║士圓通，怎奈諸仁不識。還會麼？普門大士在諸人眼
J28nB206_p0277c18║睫上轉大法輪，作不思議功德了也。如或未然，二六
J28nB206_p0277c19║時中切須討箇端的。」遂震威一喝，云：「佛殿裏燒香，齋
J28nB206_p0277c20║堂中展缽。」
J28nB206_p0277c21║檀越張九嶷暨心月禪德監院等，請住當湖杯渡菴。
J28nB206_p0277c22║陞座拈拄杖，云：「見麼？爾等尋常見拄杖便喚作拄杖，
J28nB206_p0277c23║見拂子便喚作拂子，要行便行，要坐便坐，何等直截
J28nB206_p0277c24║暢快。及乎問汝，便被拄杖塞卻、拂子礙卻，木偶相似，
J28nB206_p0277c25║且道過在于何？」遂連卓云：「速道，速道。」良久云：「山僧今
J28nB206_p0277c26║日得利，且喜拄杖子會得也。」便作舞，下座。
J28nB206_p0277c27║九嶷居士孺人誕日請陞座，「今辰乃檀越夫人初度，
J28nB206_p0277c28║捐施營饈，請山僧舉揚般若，惟祈福臻壽益悟無生
J28nB206_p0277c29║忍。」以拂子擊香几云：「還見彩雲遶閣，瑞氣盈門，燭燦
J28nB206_p0277c30║優曇，香熏兜陸麼？如是，不妨花鋪錦上，水漲船高，海
J28nB206_p0278a01║屋添籌，培增遐算。」復以拂作○擎勢云：「千年桃實今
J28nB206_p0278a02║朝獻，一帶松雲是壽山。」
J28nB206_p0278a03║張有則、王士我二居士請陞座，問：「一路來鐘鳴鼓響，
J28nB206_p0278a04║到者裏鐘鼓二音向什麼處去？」師打云：「向者裏會取。」
J28nB206_p0278a05║士便拜，師云：「須知落處始得。」乃舉：「金牛和尚每自做
J28nB206_p0278a06║飯供養大眾，至齋時舁飯桶到僧堂前作舞曰：『菩薩
J28nB206_p0278a07║子喫飯來。』遂撫掌大笑。後來長慶道：『大似因齋慶讚。』
J28nB206_p0278a08║雪竇又道：『金牛不是好心。』」師云：「今日杯渡要問現前
J28nB206_p0278a09║大眾，因齋慶讚即且置，那裏是金牛不好心處？若檢
J28nB206_p0278a10║點得出，日日饅頭，朝朝做飯，時消萬兩黃金，達者豈
J28nB206_p0278a11║為分外，不然喫水也須▆噎。」良久云：「既爾一眾吝辭，
J28nB206_p0278a12║山僧秪得自道去也。」遂合掌云：「端坐受供養，施主長
J28nB206_p0278a13║安樂。」下座。
J28nB206_p0278a14║莊良才率眾請陞座：「今朝正值元宵節，社舞村歌月
J28nB206_p0278a15║皎潔，諸人箇裏獲圓通，鼻孔依然元不別別不別則
J28nB206_p0278a16║且止，如何是圓通處？」良久云：「者裏轉得身、吐得氣，奪
J28nB206_p0278a17║彩超群，懸燈傍午，金吾不禁、闊步大方，奚用起三打
J28nB206_p0278a18║七刻期取證，已為全機脫落，大地光生。諸仁者固獲
J28nB206_p0278a19║大地光生，則各各腳跟不妨瀟灑。」曳拄杖便歸方丈。
J28nB206_p0278a20║師五旬初度，霞首座至山預祝請陞座，「霞起長老知
J28nB206_p0278a21║得山僧鼻孔短長，眉毛橫豎，聚得阿堵來，營，成禪悅
J28nB206_p0278a22║供，黑白甚分明，諸仁隨意用。龜毛拂、兔角，杖，一時施
J28nB206_p0278a23║妙用，驚起南山鱉鼻蛇，聲聲叫道：『住住，待我拈一頌。
J28nB206_p0278a24║一天瑞氣繞龍丘，四野歡聲笑不休，主伴重重齊暢
J28nB206_p0278a25║適，真機全在芥鍼投。二千年外無生曲，此際拈來大
J28nB206_p0278a26║地收，驀地一場閒快活，更于何處祝添籌。』山門前金
J28nB206_p0278a27║剛一時忍俊不禁，和身便倒，直得諸仁眼裏、鼻裏、耳
J28nB206_p0278a28║裏、腹裏，各各圓滿了也。」驀拈拄杖云：「有意氣時添意
J28nB206_p0278a29║氣，花鋪錦上更風流。」
J28nB206_p0278a30║檀越馬其旋昆仲暨眾護法居士等，請住當湖三聚
J28nB206_p0278b01║菴陞座：「祥雲生八極，瑞氣動三千，猶喜籬邊菊，三玄
J28nB206_p0278b02║旨復宣。」揮拂云：「還有同聲相應者麼？」問：「向上宗乘即
J28nB206_p0278b03║不問，臨濟家風事若何？」師云：「一聲塗毒逼人寒。」進云：
J28nB206_p0278b04║「恁麼則四眾霑恩去也。」師云：「知恩一句如何道？」僧便
J28nB206_p0278b05║喝，師云：「未信你在。」僧拜云：「蒼天蒼天。」師云：「也是布袋
J28nB206_p0278b06║裏老鴉振。」白居士問：「今朝和尚到來，水月堂中又添
J28nB206_p0278b07║一重光彩。水月家風即不問，即今陞座又如何？」師云：
J28nB206_p0278b08║「一堂風冷澹，千古意分明。」進云：「月臨千澗水，風掃一
J28nB206_p0278b09║天雲。」師云：「閒言及剩語，緘口最為高。」士禮退，師云：「太
J28nB206_p0278b10║伶俐生。」乃云：「今日蓋因現前眾居士虔請山僧主持
J28nB206_p0278b11║院事，舉揚佛法，迫不得已，秪且借水溉花，堇酬來意。
J28nB206_p0278b12║若論佛法，未出方丈，早已說過了也，及乎陞座，雍雍
J28nB206_p0278b13║肅肅，彼此分明，那堪土上加泥！便恁麼會去，未免平
J28nB206_p0278b14║地喫交。設或更要者也之乎，轉見敗闕。」遂拈拂，召大
J28nB206_p0278b15║眾云：「我不敢輕于汝等，汝等皆當作佛。」
J28nB206_p0278b16║佛誕日說戒，其旋居士暨諸同社護法請陞座，問：「如
J28nB206_p0278b17║何是學人本分事？」師云：「整衣護缽。」進云：「向上還有事
J28nB206_p0278b18║也無？」師云：「有。」進云：「如何是向上事？」師云：「直下薦取。」僧
J28nB206_p0278b19║禮退。師云：「驢年未夢見在。」黃在郊問：「和尚今日陞座，
J28nB206_p0278b20║為什袈裟返搭？」師云：「切莫眼花。」進云：「一點也瞞和尚
J28nB206_p0278b21║不得。」師云：「再犯不容。」進云：「且▆救得一半。」師云：「全自
J28nB206_p0278b22║領去。」士便出，師云：「果然可憐。」秦伯潛問：「夫子云『天命
J28nB206_p0278b23║之謂性』，如何是天命底性？」師云：「切莫話作兩橛。」進云：
J28nB206_p0278b24║「道也者不可須臾離也。」聲未絕，師云：「除卻之乎者也
J28nB206_p0278b25║道看。」潛便喝，師云：「喝後聻？」士擬議，師笑云：「禮拜了退。」
J28nB206_p0278b26║士便禮，師云：「伶俐居士。」師豎拂子云：「看看，且道是佛
J28nB206_p0278b27║法耶，世法耶？直下薦得，煙雲魚鳥悉是真如，家業田
J28nB206_p0278b28║園無非般若。所以迦文降誕，指天指地，未常離卻者
J28nB206_p0278b29║箇威光，至于睹星悟道，亦不離者箇威光，末後跋提
J28nB206_p0278b30║河示滅，亦不離者箇威光，現前居士也不離者箇威
J28nB206_p0278c01║光，進戒大德翹懃頂禮，參禪上士趺坐經行，各各亦
J28nB206_p0278c02║不離者箇威光。苟或舍此而別求，猶若卻池泉而擔
J28nB206_p0278c03║明月去者，有此理乎？不見道，一切眾生皆具如來智
J28nB206_p0278c04║慧德相，但以妄想執著而不能證得。」以拂子擊香几
J28nB206_p0278c05║云：「妄想除也。」復擊一下云：「執著去也。且作麼生證去？」
J28nB206_p0278c06║置拂云：「撲落非他物，縱橫不是塵。」下座。
J28nB206_p0278c07║出山回小參，「要知此事，不屬言宣，豈煩耳聽，須向無
J28nB206_p0278c08║意味中挨拶一上，忽然拶到計窮力竭處，㘞原來飯
J28nB206_p0278c09║是米做，若乃終日尋枝引蔓、簇錦攢花，秪成文字依
J28nB206_p0278c10║通，實非到家消息。且家又如何到？」卓拄杖云：「千峰勢
J28nB206_p0278c11║到嶽邊止，萬派聲歸海上消。」
J28nB206_p0278c12║剃度師諱日小參，「錦江碧浪，澄澄生涯，活鱍天目，白
J28nB206_p0278c13║雲冉冉，公案現成，末後向杯渡菴中，孤光迥迥，道骨
J28nB206_p0278c14║稜稜，蛻然坐去。」舉拂子云：「且道箇是阿誰？不是潼川
J28nB206_p0278c15║九龍山下黑麻張四伯，定是天目東山佛閣遍知老
J28nB206_p0278c16║住持，所以明上座難忘驅烏鏟草訓誨之恩，敬拈瓣
J28nB206_p0278c17║香重熏鼻孔。何故？不因漁父引，怎得見波濤。」
J28nB206_p0278c18║張有則薦室請小參，拈拂子云：「有苦有樂，無喜無憂，
J28nB206_p0278c19║大似花開花卸，恰如漚滅漚生，只因當人未破識情，
J28nB206_p0278c20║便有多般悲喜，若證得真常之理，忻厭自然不生。所
J28nB206_p0278c21║以道，隨流認得性，無喜亦無憂。」揮拂子云：「若向者裏
J28nB206_p0278c22║會得，上無天堂可羨，下無地獄可怖，逆順縱橫，逍遙
J28nB206_p0278c23║自在。雖然，即今薦悼，又且如何？」擲拂子云：「都盧一片
J28nB206_p0278c24║黃金界，穢土蓮邦任汝遊。」
J28nB206_p0278c25║太卿郭居士請小參，「今朝打七經三日，那事何曾有
J28nB206_p0278c26║端的，直須踏破上頭關，任運縱橫無拘束，三條椽下、
J28nB206_p0278c27║七尺單前，呆呆坐著，畫地為牢，更向口吻邊討什麼
J28nB206_p0278c28║碗？山僧據實告之，貴要諸仁直下承當，同一眼見、同
J28nB206_p0278c29║一耳聞。」遂舉拂子云：「還見麼？」復擊一下云：「還聞麼？若
J28nB206_p0278c30║是同見同聞，因什諸仁不知落處？若是不同見聞，汝
J28nB206_p0279a01║等眼耳畢竟與山僧有異。」復打圓相云：「等閒識得東
J28nB206_p0279a02║風面，萬紫千紅摠是春。」
J28nB206_p0279a03║儲與賓薦亡女請小參，「靈源湛寂，本自天然，大道沖
J28nB206_p0279a04║虛，體無去住，悲忻煩惱悉是菩提，火宅蓮宮俱為解
J28nB206_p0279a05║脫。」舉拂子云：「若向者裏薦得，方知十六年前未常生，
J28nB206_p0279a06║十六年後未常死，本體如如，靈光不昧。脫或未然，山
J28nB206_p0279a07║僧重為指示。」以拄杖畫一畫云：「會取無生無不生，何
J28nB206_p0279a08║妨在在現全身。」下座。
J28nB206_p0279a09║金爾兼薦室儲氏請小參，「臘盡年窮飛白雪，鴛鴦枕
J28nB206_p0279a10║畔俄驚折，日面佛兮月面佛，且道是同還是別。誰死
J28nB206_p0279a11║復誰生，都來沒交涉，直下便承當，靈光常皎潔。更若
J28nB206_p0279a12║問如何，青蓮火裏結。」以拄杖卓一卓云：「徹不徹，多漏
J28nB206_p0279a13║洩，剎剎無非妙色身，塵塵盡是蓮華國。」
J28nB206_p0279a14║孝子薦繼父儲與賓請小參，以拂子擊香几云：「生也
J28nB206_p0279a15║不道，死也不道，入海揚帆，別波舉棹，去路堂堂，是汝
J28nB206_p0279a16║妙道，其存也無生無悟，其歿也無死無迷，淨裸裸縱
J28nB206_p0279a17║橫無礙，赤灑灑逆順自由，不起寂滅而現諸威儀，不
J28nB206_p0279a18║舍凡夫以階諸聖眾。然雖如是，即今薦拔一句又且
J28nB206_p0279a19║如何？彈指頓開華藏界，剎那便入涅槃城。」
J28nB206_p0279a20║張體元、子法、來清三居士請小參，「塵塵剎剎普現威
J28nB206_p0279a21║權，物物頭頭全彰妙用，飯來開口，水來洗手，箇裏太
J28nB206_p0279a22║煞現成，覿面本無回互，為什諸仁不領荷？道不遠人，
J28nB206_p0279a23║人自遠道。山僧與麼告報，自合喫棒有分。何故？玉本
J28nB206_p0279a24║無瑕，雕文喪德。」曳拄杖下座。
J28nB206_p0279a25║居士沈洪音等薦先考碩臣府君請小參，「堪嘆浮生
J28nB206_p0279a26║也，棼紜事似麻，直饒天上福，恰是鏡中華，所以云諸
J28nB206_p0279a27║行無常，是生滅法，生滅滅已，寂滅為樂。碩翁居士委
J28nB206_p0279a28║得者箇，便乃踢翻業海，指破情關，結蓮社于三聚堂
J28nB206_p0279a29║中，轉法華于化成院裏，而今撒手長行，了無滯礙。」豎
J28nB206_p0279a30║拂子云：「汝等還見在山僧拂子頭上現宰官身、唱無
J28nB206_p0279b01║生曲麼？若恁麼見得，煙消霧捲，悉是真如，魚躍鳶飛，
J28nB206_p0279b02║咸歸妙義。其或未然，更聽一頌。棄卻烏紗入講堂，枝
J28nB206_p0279b03║牽蔓引歷多方，腳跟羈絆今朝斷，一任逍遙極樂邦。」
J28nB206_p0279b04║以拄杖三卓下座。
J28nB206_p0279b05║孝子超覺薦考懷初蔣公請小參，「靈光未兆，匝地普
J28nB206_p0279b06║天，一念纔生，鋪花錦上，須知人人分上本有一段風
J28nB206_p0279b07║光，凝然湛寂，隱顯隨緣，毫無變易，所謂一切法不生、
J28nB206_p0279b08║一切法不滅，若能如是解，諸佛常現前。既爾不生，又
J28nB206_p0279b09║復不滅，則知過去未來，一一天真、一一明妙，秪在一
J28nB206_p0279b10║毫頭上現寶王剎，坐微塵裏轉大法輪。且如懷初居
J28nB206_p0279b11║士又在什麼處安身立命聻？」以拂子擊香几云：「迅步
J28nB206_p0279b12║便階諸聖位，全身不隔古彌陀。」
J28nB206_p0279b13║孝子赤甫、念斯二居士薦先考均滌趙公請小參，孝
J28nB206_p0279b14║子問：「如何是薦亡一句？」師云：「燈燭輝煌。」進云：「還許懺
J28nB206_p0279b15║悔也無？」師云：「懺悔已竟。」子禮拜，師豎拂云：「惟均翁老
J28nB206_p0279b16║居士，常寂光中自能了了，又何必山僧更饒舌耶？然
J28nB206_p0279b17║事不獲已，聊慰孝誠。記得昔日先師與老居士抵掌
J28nB206_p0279b18║論心，孜孜為道，數年已來，似乎有得，杜門息影，屏絕
J28nB206_p0279b19║諸緣，儒釋道流貫通一致，或依經析義，或守默窮玄，
J28nB206_p0279b20║忽莫春之初仙遊化去。在均翁分上，知有者不涉三
J28nB206_p0279b21║途，于世諦中不無懷念，特請山僧指歸末路。」揮拂子
J28nB206_p0279b22║云：「且喜南廓清風、東湖明月為居士證明了也。所以
J28nB206_p0279b23║迦文有言：『若以色見我，以音聲求我，是人行邪道，不
J28nB206_p0279b24║能見如來。』先師又道：『若不以色見，亦不以聲求，其人
J28nB206_p0279b25║亦行邪道，不見如來。』諸仁者！即今鐘鼓梵唄，豈不是
J28nB206_p0279b26║聲；香花蔬果，豈不是色。若謂世尊道底是，則孤負先
J28nB206_p0279b27║師，抑且虛設佛事；若謂先師道底是，又孤負世尊。畢
J28nB206_p0279b28║竟如何折合？向者裏定當得，均翁與先師、歷祖、世尊
J28nB206_p0279b29║同登解脫場，共遊華藏境。如或不然，山僧重為註腳。」
J28nB206_p0279b30║良久云：「荷葉團團團似鏡，菱角尖尖尖似錐。」下座。
J28nB206_p0279c01║浪山兜率禪院悟修法姪，為本師素和尚起龕請小
J28nB206_p0279c02║參，「恭惟素徹法兄，天童嫡孫、龍池真子，肘後有符，頂
J28nB206_p0279c03║門具眼，不向鬧市堆頭貴買賤賣，卻來浪峰頂上為
J28nB206_p0279c04║雨為霖，一得錦鱗迅步回，頭正尾正；滅卻瞎驢撒手
J28nB206_p0279c05║去，以空合空。然雖如是……」卓拄杖云：「到者裏說什九年
J28nB206_p0279c06║面壁、三載依龕。且坐斷孤峰又如何化導？」遂倒拖拄
J28nB206_p0279c07║杖云：「他家自有通霄路。」
J28nB206_p0279c08║居士沈子文、子冶為薦考妣請小參，舉拂云：「者箇便
J28nB206_p0279c09║是太翁太夫人存日用不盡底好題目。諸仁還見麼？
J28nB206_p0279c10║迦文指天指地也是者箇題目，達摩直指人心也是
J28nB206_p0279c11║者箇題目，宣尼疏水忘憂、顏子簟瓢不改也是者箇
J28nB206_p0279c12║題目，天下老和尚出世提持弘揚祖道也是者箇題
J28nB206_p0279c13║目，即如尊靈在日，一生行仁好善，擁護法門，詩書禮
J28nB206_p0279c14║樂教子訓孫，末後收因結果入大覺場，摠是者箇題
J28nB206_p0279c15║目。只如寂然不動，者箇題目向什麼處去也？」復以拂
J28nB206_p0279c16║子擊香几云：「還知落處麼？者箇題目人人本具、在在
J28nB206_p0279c17║圓成，求官得官、求福得福、求壽得壽、求男得男，隨願
J28nB206_p0279c18║所求，無不遂意，即今文、冶二居士孝思誠敬，信有此
J28nB206_p0279c19║事，特請山僧舉揚般若，耑為二親同資蓮界，舉步上
J28nB206_p0279c20║生，以此發菩提心、建一乘法。且道二靈向什麼位中
J28nB206_p0279c21║發揮此題目受不思議大功德事耶？」復豎拂云：「一塵
J28nB206_p0279c22║一寶樹，一葉一如來。」下座。
J28nB206_p0279c23║朱昱生、火章二居士薦嚴請小參：「今日乃五先老檀
J28nB206_p0279c24║翁終七之期，延請諸山禪德作大佛事，更請山僧闡
J28nB206_p0279c25║一乘法。然老居士在佛光中自能瀟灑，奚待山野露
J28nB206_p0279c26║布以慰孝思？不知無生即是有生，若知有生便是無
J28nB206_p0279c27║生，蓋無生即有生，由緣聚而生，真如之性實未常生
J28nB206_p0279c28║也；有生即無生，由緣散而滅，真如之性亦未常滅也。
J28nB206_p0279c29║盡十方為極樂國土，遍大地是清泰故鄉，坐斷兩頭，
J28nB206_p0279c30║橫超三界，正眼觀來，覓生死相了不可得，彌陀滿耳
J28nB206_p0280a01║若絃歌音。脫或未然，更聽末後一句。」卓拄杖云：「黑漆
J28nB206_p0280a02║沒絃琴，聲韻甚分明，伯牙不敢碎，留此悟無生。」下座。
J28nB206_p0280a03║羅漢院豁浪法姪掩龕，眾請小參，以拄杖擊香几云：
J28nB206_p0280a04║「生也不道，死也不道，要行便行，要住便住，縱橫無礙，
J28nB206_p0280a05║逆順無拘。山寂寂，水幽幽，明歷歷，絕同儔，雲歸千嶂
J28nB206_p0280a06║靜，月落一天秋。即今一句如何道？」視左右云：「收。」
J28nB206_p0280a07║湧蓮菴翠峰禪師掩龕，孝徒明智、明宗二禪人請小
J28nB206_p0280a08║參，靠拄杖云：「翠峰老禪師德布錦江、道行苕水，梵剎
J28nB206_p0280a09║圓成、戒珠瑩淨，四眾靡不尊崇、十方悉為景仰，豈期
J28nB206_p0280a10║世緣已畢，撒手西歸，末後風光，普天匝地。」以杖指龕
J28nB206_p0280a11║云：「者是幻身，法性在什麼處？」復卓一卓云：「者是法性，
J28nB206_p0280a12║幻身在什麼處？」良久云：「藏身處沒蹤跡，白雲翠竹原
J28nB206_p0280a13║非色，沒蹤跡處莫藏身，綠水青松不二音。」遂作掩龕
J28nB206_p0280a14║勢云：「函蓋乾坤句，分明為指陳。」
J28nB206_p0280a15║法華社善信請示眾：「釋迦文佛為一大事因緣出現
J28nB206_p0280a16║于世，只要眾生箇箇得此法華三昧，所以初成正覺
J28nB206_p0280a17║睹星大悟，便云：『奇哉！一切眾生具有如來智慧德性，
J28nB206_p0280a18║但以妄想執著不能證得。』乃至信解行證、開示悟入，
J28nB206_p0280a19║信受此經，大非小耳。頗奈山僧無禪可說、無教可論，
J28nB206_p0280a20║亦無一法與人，惟貴各各自悟本性、直下承當，便是
J28nB206_p0280a21║成佛了也。其如世尊為實施權，開三顯一，秪因不信
J28nB206_p0280a22║自心是佛，故乃曲垂方便，說頓、說漸、說偏、說圓，無非
J28nB206_p0280a23║標月示人，止啼黃葉而已。」乃舉扇云：「秪要一切眾生
J28nB206_p0280a24║向者裏保任得去，可謂惟此一事實，餘二則非真，千
J28nB206_p0280a25║經萬論一時明，看教參禪無不了，常轉如是經，百千
J28nB206_p0280a26║萬憶卷，轉三毒為三聚戒，翻六識為六神通，煩惱即
J28nB206_p0280a27║菩提，無明即佛性，乾屎橛、麻三觔、青州布衫、庭前柏
J28nB206_p0280a28║樹，一切話頭分明一點也瞞你不得，纔是絕學無為
J28nB206_p0280a29║閒道人也。」復揮扇一下便起。鑒石楊居士問：「如何是
J28nB206_p0280a30║門內門外？」師喚居士，士應諾，師云：「是內是外？」士微笑
J28nB206_p0280b01║點首，師云：「好處說不出口。」君召居士問：「善財參德雲
J28nB206_p0280b02║比丘，遶妙峰七日，因什不見？」師云：「非但七日，恒沙劫
J28nB206_p0280b03║亦不能見。」曰：「為什別峰得見？」師云：「山僧向第二頭荅
J28nB206_p0280b04║汝了也。」士便足恭，師云：「倒也相似。」師復云：「此事非但
J28nB206_p0280b05║今人信不及，即孔老諸賢亦難湊泊。諸仁固信得及，
J28nB206_p0280b06║便恁麼去，淨土穢土拈放一邊，凡心佛心原非二致，
J28nB206_p0280b07║到與麼時，努力向前、竿頭進步，如啞子得夢，心中了
J28nB206_p0280b08║了無可啟口處，正好拈來便用，豈不快乎！」顧左右云：
J28nB206_p0280b09║「山僧說也說了，諸仁聽也聽了，只如山僧不說，諸仁
J28nB206_p0280b10║不聞，正恁麼時又作麼生？」遂震威一喝云：「分明記取。」
J28nB206_p0280b11║下座。
J28nB206_p0280b12║大士院恒修禪德暨諸善信于自恣日請示眾，「舉心
J28nB206_p0280b13║盡屬輪迴業，動念無非生死緣，去卻多生舊習氣，何
J28nB206_p0280b14║須覓佛更求仙。昔日調達在地獄中，世尊令阿難問
J28nB206_p0280b15║曰：『汝在獄中可忍受否？』答云：『我雖在獄，如三禪天樂。』
J28nB206_p0280b16║世尊又令阿難問：『汝還求出否？』云：『待世尊入獄，我乃
J28nB206_p0280b17║便出。』曰：『世尊是三界大師，豈有入地獄分。』云：『世尊既
J28nB206_p0280b18║無入地獄分，我豈有出地獄分。』」師云：「世尊恁麼問，調
J28nB206_p0280b19║達恁麼答，且道還有利害處麼？」以杖卓一卓云：「天堂
J28nB206_p0280b20║地獄碎為微塵，撒向娑婆界外變作寶華瓔珞、上妙
J28nB206_p0280b21║法味，奉供十方諸佛、歷代祖師、天下老和尚，以至情
J28nB206_p0280b22║與無情均沾利益。」復擎拄杖云：「瓔珞上味供養已畢，
J28nB206_p0280b23║諸仁還見麼？」良久云：「若也一摠不見，都成夢幻，佛與
J28nB206_p0280b24║眾生、天堂地獄、萬象森羅、善惡等事了知如夢如幻。
J28nB206_p0280b25║大眾既多是幻，畢竟何為真底？還會麼？不然山僧為
J28nB206_p0280b26║汝等露真實相去也。」豎拂子云：「看看，一切諸佛菩薩，
J28nB206_p0280b27║在拂子頭上同聲讚道：『善哉善哉！汝等恒持此經，當
J28nB206_p0280b28║請廣化老和尚舉揚箇事，示佛知見、入佛知見、悟佛
J28nB206_p0280b29║知見，永斷憂悲苦惱，速成阿耨菩提。我今為汝保任，
J28nB206_p0280b30║終不虛也。』雖然，山僧有奇特一事要與諸仁道破。適
J28nB206_p0280c01║纔十字街頭石敢當，湧身起舞，作禮道：『弘揚佛法，普
J28nB206_p0280c02║利群機，歡喜無盡。』試問諸仁，石敢當因什如此？」乃呵
J28nB206_p0280c03║呵大笑云：「不見道，一家行好事，引得百家忙。」下座。
J28nB206_p0280c04║
J28nB206_p0280c05║
J28nB206_p0280c06║
J28nB206_p0280c07║
J28nB206_p0280c08║
J28nB206_p0280c09║
J28nB206_p0280c10║
J28nB206_p0280c11║機緣
J28nB206_p0280c12║問：「如何是佛？」師云：「巍巍堂堂。」「如何是法？」師云：「海口難
J28nB206_p0280c13║宣。」「如何是僧？」師云：「鼻孔撩天。」進云：「三寶蒙師指，出格
J28nB206_p0280c14║一句又作麼生？」師便打，僧云：「如是則學人會得也。」師
J28nB206_p0280c15║云：「切莫詐明頭。」
J28nB206_p0280c16║問：「今日忽有箇衝浪金鱗來，和尚又作麼生？」師云：「漫
J28nB206_p0280c17║天網子不饒伊。」僧云：「怎奈自有通霄路。」師云：「盡力跳
J28nB206_p0280c18║不出。」僧便喝，師云：「撮大地如粟粒，拋向汝面前，摑須
J28nB206_p0280c19║彌𨁝跳上三十三天，你又作麼生道？」僧無語，師云：「好
J28nB206_p0280c20║箇金鱗，又被網倒了也。」
J28nB206_p0280c21║問：「冤家撞著對頭人時如何？」師云：「一棒打殺。」
J28nB206_p0280c22║師偶拔草適戒標檢米，師問：「是同是別？」僧云：「夏熱冬
J28nB206_p0280c23║寒。」師云：「意旨如何？」進云：「請和尚拔草。」師云：「老僧拔草
J28nB206_p0280c24║干汝什事？」進云：「蒼天，蒼天。」師云：「且信你一半。」
J28nB206_p0280c25║馬靜玄問：「弟子參禪已久，不得箇入處，求和尚一接。」
J28nB206_p0280c26║師便掌，士茫然，師云：「汝再多言，山僧痛棒打出。」
J28nB206_p0280c27║王大話問：「弟子喫三十年長齋皈依者甚眾，秪是不
J28nB206_p0280c28║知棒喝旨趣。」師云：「居士喫素未為奇特，你尋常事作
J28nB206_p0280c29║麼生？」士云：「弟子無為教。」師云：「既是無為，因什有教？」進
J28nB206_p0280c30║云：「因一切眾生生死不明。」聲未絕，師擒住云：「你自己
J28nB206_p0281a01║生死作麼生明？速道速道。」士擬議，師便打，士又無語，
J28nB206_p0281a02║師一喝，士云：「待弟子禮謝。」師云：「道得許你拜。」士俛首，
J28nB206_p0281a03║師云：「我倒盡底與汝道了罷。」直推出門外。
J28nB206_p0281a04║問僧：「船來陸來？」僧云：「船來。」師云：「搖船底是阿誰？」進云：
J28nB206_p0281a05║「是心？」師云：「心作麼生搖？」僧便作搖勢，師云：「泊在門外。」
J28nB206_p0281a06║師下堂，舉世尊拈華意旨如何，一僧豎指，師云：「依樣
J28nB206_p0281a07║畫葫蘆。」那一僧便喝，師云：「未會在。」居士出眾亦喝，師
J28nB206_p0281a08║云：「汝見什麼道理便喝？」士無語，師便打云：「者弄虛頭
J28nB206_p0281a09║漢。」古先禮拜起云：「明哲答和尚話了。」師云：「向那裏答
J28nB206_p0281a10║我話？」僧云：「適纔禮拜過了。」師云：「似則似，也是學來底。」
J28nB206_p0281a11║僧拍禪床一下，師云：「固是學來底。」進云：「蒼天，蒼天。」師
J28nB206_p0281a12║復打云：「且道者一棒是賞，是罰？」進云：「禮謝和尚去也。」
J28nB206_p0281a13║師云：「且喜學得一半。」
J28nB206_p0281a14║問：「既是禪師，為什麼佛來不著？」師云：「我為法王，于法
J28nB206_p0281a15║自在。」一僧出云：「某甲問話了也。」師云：「禮拜著。」僧便
J28nB206_p0281a16║拜，師云：「老僧今日失利。」
J28nB206_p0281a17║先和尚忌日，僧問：「僧堂前相見了，為什又要挂真？」師
J28nB206_p0281a18║云：「一番提起一番親，歷劫難忘十載恩，更欲棒頭何
J28nB206_p0281a19║處喫，惟將柏子滿爐焚。」僧云：「恁麼則重展舊家風也。」
J28nB206_p0281a20║師云：「且禮拜著。」問：「如何是道？」師云：「一條大路踏不
J28nB206_p0281a21║著。」「如何是般若體？」師云：「鍼劄不入。」「如何是般若用？」師
J28nB206_p0281a22║云：「拄杖活如龍。」
J28nB206_p0281a23║懷敬入方丈云：「當機時為什秪管壓捺某甲？」師云：「瞎
J28nB206_p0281a24║漢！須知有轉身一路，方可人前詶唱。」僧慚惶而退。
J28nB206_p0281a25║問：「除卻棒喝，請師指示。」師便打，僧禮拜，師云：「知些痛
J28nB206_p0281a26║癢始得。」僧無語，師又打。
J28nB206_p0281a27║祖庚師弟問：「主賓相見一句作麼生道？」師云：「墻外梅
J28nB206_p0281a28║花噴鼻香。」進云：「意旨如何？」師云：「且坐喫茶。」
J28nB206_p0281a29║師于武原笠菴天空老師處憩，適瞿目、吼巖二僧來
J28nB206_p0281a30║參，問：「師翁昔日舊家風，廣化山頭無異同，舊日家風
J28nB206_p0281b01║即不問，驀然相見又如何？」師云：「上座喫山僧手中棒。」
J28nB206_p0281b02║進云：「與麼則棒頭幾處血痕多，點著瘡瘢恨轉深。」師
J28nB206_p0281b03║云：「還曾知恩也未？」進云：「今日印符親在手，不風流處
J28nB206_p0281b04║轉風流。」師云：「切莫草草。」僧便喝，師云：「著甚死急。」進云：
J28nB206_p0281b05║「蒼天，蒼天。」師云：「將謂，將謂。」
J28nB206_p0281b06║吼巖問：「馬大師道，自從鬍亂後三十年不曾少鹽醬，
J28nB206_p0281b07║意作麼生？」師云：「即今也不少。」進云：「恁麼則箇箇沾恩
J28nB206_p0281b08║去也。」師云：「獨爾不知。」僧便喝，師云：「喝則且止，為什金
J28nB206_p0281b09║剛與土地揩背。」進云：「今日親見和尚。」師云：「此間無老
J28nB206_p0281b10║僧，你又向什處見？」僧又喝，師劈面一掌，云：「也不得放
J28nB206_p0281b11║過。」進云：「終不敢孤負和尚。」便禮退。
J28nB206_p0281b12║霞起呈頌，師閱畢以指點云：「一切不必，只消這箇。」起
J28nB206_p0281b13║云：「若論這箇，直須燒卻。」師作丟勢，僧拂袖便出。
J28nB206_p0281b14║師過響山，霞起問：「既是響山到來，為什麼寂靜？」師云：
J28nB206_p0281b15║「今日賴遇知音。」僧便吐舌，師云：「大好響山。」
J28nB206_p0281b16║眾參次，一僧出便喝，師云：「階前綠陰，竹下清風，三十
J28nB206_p0281b17║棒未有人喫在。」進云：「蒼天，蒼天。」師云：「原來有人喫了。」
J28nB206_p0281b18║進云：「珍重我師無底缽，掀翻祖佛破沙盆。」師云：「上座
J28nB206_p0281b19║即得。」進云：「大眾一齊普禮。」
J28nB206_p0281b20║大眾芟草回，師云：「適纔草中一大虫，汝等諸人還見
J28nB206_p0281b21║麼？」古先便作虎聲，師云：「者畜生未有尾巴在。」僧便喝，
J28nB206_p0281b22║師云：「生則生已，未解咬人。」僧禮拜。
J28nB206_p0281b23║師持六通數珠問僧：「者是六通，如何是那一通？」進云：
J28nB206_p0281b24║「那一通在和尚處。」師云：「不問汝那一通。」進云：「覿面相
J28nB206_p0281b25║呈。」師云：「作家禪客。」
J28nB206_p0281b26║師問：「既是師子兒，為什向青草灣頭住？」僧便喝，師云：
J28nB206_p0281b27║「不是者箇道理。」進云：「猛虎深藏淺草窠。」師云：「也只好
J28nB206_p0281b28║一半。」僧罔措，師云：「一半也未許在。」
J28nB206_p0281b29║師同首座看壁間法語次，師云：「大凡一切語言，須是
J28nB206_p0281b30║賓主互換不犯當頭。」座云：「臨濟兒孫即不然。」師云：「是
J28nB206_p0281c01║則也是，似即未似。」座云：「棒下無生忍，臨機不見師。」師
J28nB206_p0281c02║云：「好與三十棒。」座云：「者老漢自領一頓始得。」師云：「此
J28nB206_p0281c03║間無老僧，打在什麼處？」座云：「正好喫棒。」師云：「全自領
J28nB206_p0281c04║去。」座云：「蒼天，蒼天。」師云：「老僧罪過。」座便禮拜。
J28nB206_p0281c05║一僧要求智慧，師云：「智慧作麼生求？」進云：「和尚也不
J28nB206_p0281c06║知。」師云：「老僧知底你不知，你知底老僧卻知。」進云：「瞞
J28nB206_p0281c07║和尚一點不得。」師云：「知即得。」
J28nB206_p0281c08║師在室中舉問，霞起云：「春眠不覺曉，處處聞啼鳥，夜
J28nB206_p0281c09║來風雨聲，花落知多少，內有一句全賓全主，照用分
J28nB206_p0281c10║明、殺活自在，若能會得，祖佛同行。且問上座是那一
J28nB206_p0281c11║句？」僧震威一喝，師云：「賓耶，主耶，照用耶，殺活耶？」進云：
J28nB206_p0281c12║「摠被和尚道去。」師云：「錯認定盤星。」進云：「和尚不得壓
J28nB206_p0281c13║良為賤。」師劈脊便棒，云：「放過不可。」僧云：「也不孤負。」
J28nB206_p0281c14║問：「如何是廣化境？」師云：「處處山花紅似錦。」「如何是境
J28nB206_p0281c15║中人？」師云：「悠悠牧笛過前村。」進云：「人與境是何意旨？」
J28nB206_p0281c16║師云：「化工勝卻耶溪女，繡遍青山不犯鍼。」僧一喝，師
J28nB206_p0281c17║便打。
J28nB206_p0281c18║懶云參，師問：「鴛湖勝境與廣化是同是別？」僧一喝，師
J28nB206_p0281c19║云：「者一喝落在什麼處？」進云：「和尚恁麼見解那？」師云：
J28nB206_p0281c20║「老僧恁麼見解，汝又作麼生？」僧拂袖便出，師云：「領取
J28nB206_p0281c21║三十棒。」僧復禮云：「起動和尚。」師云：「會得也未？」
J28nB206_p0281c22║問：「如何是西來祖意？」師云：「指東話西作麼？」僧無語，師
J28nB206_p0281c23║便打。
J28nB206_p0281c24║雪帆參畢，云：「一見燈籠，便知廣化。」師云：「雖見燈籠，實
J28nB206_p0281c25║未到廣化。」在進云：「若不到廣化，焉知有燈籠？」師云：「還
J28nB206_p0281c26║見老僧麼？」僧便喝，師云：「秪如人人有箇生緣，上座生
J28nB206_p0281c27║緣在什麼處？」進云：「昨日從山中來。」師云：「來即且止，即
J28nB206_p0281c28║今事作麼生？」進云：「某甲禮拜了也。」師笑云：「許子親到
J28nB206_p0281c29║廣化。」
J28nB206_p0281c30║僧參問：「昔日師翁拄杖，打盡天下人。」聲未絕，師便打
J28nB206_p0282a01║云：「說什昔日今時。」僧懡㦬而退。
J28nB206_p0282a02║瞿目、吼巖二上座抵楚，臨行索書云：「閩之與楚兮，山
J28nB206_p0282a03║山咸嘯傲，兩口一舌兮，異音而同調，除佛祖翳、掃聖
J28nB206_p0282a04║凡障，機似走盤珠，快鷹逢俊鷂，扶宗全在英靈子，大
J28nB206_p0282a05║法縱橫賴爾恢，此去潑天弘我道，摠教隨處作風雷。」
J28nB206_p0282a06║瞿、吼同禮，辭謝眾，師目送。
J28nB206_p0282a07║
J28nB206_p0282a08║
J28nB206_p0282a09║
J28nB206_p0282a10║
J28nB206_p0282a11║讚偈
J28nB206_p0282a12║接引佛（聞肅㐆禪人請）
J28nB206_p0282a13║露雙趺，出隻手，五色蓮花隨處有，慈悲普願度眾生，
J28nB206_p0282a14║舒光萬丈揚家醜，者些奇特阿誰無，何須引伴金階
J28nB206_p0282a15║走，晝夜分明起倒隨，拈香撥火還同叟。
J28nB206_p0282a16║達摩像
J28nB206_p0282a17║西來沒量漢，梁土復何欽，相識云不識，安心不得心，
J28nB206_p0282a18║少林醜已播，隻履計猶深，眉目分明在，折蘆何處尋。
J28nB206_p0282a19║天童悟祖
J28nB206_p0282a20║天童和尚，滄海之量，六坐道場，一條拄杖。咦，打盡威
J28nB206_p0282a21║鳳祥麟，千古從教榜樣。
J28nB206_p0282a22║天童奇和尚
J28nB206_p0282a23║咄，者箇川藞苴，力量秪如此，四坐曲彔床，終而還復
J28nB206_p0282a24║始，半百強瞎驢，箇箇願承褫，不肖親遭帶累來，棒頭
J28nB206_p0282a25║深處恨如死。
J28nB206_p0282a26║三昧和尚
J28nB206_p0282a27║珍重木叉，人天模範，光嚴住持，不離如幻，數珠百八
J28nB206_p0282a28║常攜手，揚盡尸羅啟後昆。
J28nB206_p0282a29║自題（霞首座請）
J28nB206_p0282a30║這漢眼大眉麤，一生無用，佛法不近人情，世法一味
J28nB206_p0282b01║儱侗，瞎驢隊裏逞奇，臥龍山中打鬨。咄，惟有霞起首
J28nB206_p0282b02║座，識得老僧鼻孔。
J28nB206_p0282b03║與閩雪吼公
J28nB206_p0282b04║立雪安心志已剛，黃梅夜半露鋒芒，傳來臨濟蒿枝
J28nB206_p0282b05║拂，付與閩公蓋萬方。
J28nB206_p0282b06║與毒山傑公
J28nB206_p0282b07║太白山頭一段雄，相傳廣化振宗風，而今分付成家
J28nB206_p0282b08║子，打鳳從教復打龍。
J28nB206_p0282b09║與瞿目頂公
J28nB206_p0282b10║三足瞎驢眼似斗，走入金毛呈家醜，此時贏得好風
J28nB206_p0282b11║光，倒翻觔斗人前吼。
J28nB206_p0282b12║與吼巖獅公
J28nB206_p0282b13║一條鱉鼻吼巖前，驀地遭他廣化拳，霹靂一聲頭角
J28nB206_p0282b14║變，風雷際會在乾天。
J28nB206_p0282b15║與霞起晙公
J28nB206_p0282b16║正法眼兮孰敢窺，等閒拈出普天輝，而今付與霞起
J28nB206_p0282b17║子，到處逢人劈面揮。
J28nB206_p0282b18║與懶云學公
J28nB206_p0282b19║潛窟金猊似懶云，臥龍一脈洞於曛，龜毛一柄來傳
J28nB206_p0282b20║汝，時集緣成便出群。
J28nB206_p0282b21║與古月楨公
J28nB206_p0282b22║叢林出入幾多年，虎穴魔宮已坦然，從此迅雷風烈
J28nB206_p0282b23║後，一輪古月照人間。
J28nB206_p0282b24║贈我鐘沈居士
J28nB206_p0282b25║雖不出俗，道行無虧，百事無知，見義必為，若問向上
J28nB206_p0282b26║一著，腦後更與一鎚。咄！見什麼道理方能如是？秤錘
J28nB206_p0282b27║捏出汁，虛空敲出髓。
J28nB206_p0282b28║贈秦伯潛居士
J28nB206_p0282b29║直下承當也大奇，丈夫如是古來希，有無佛處不得
J28nB206_p0282b30║住，切莫臨風便倒旗。
J28nB206_p0282c01║贈雪峨陸居士
J28nB206_p0282c02║是癡耶，是顛耶，嚼盡虛空無剩口，或吟邪，或詠邪，時
J28nB206_p0282c03║人盡道師子吼，自云擊碎珊瑚枝，嵒畔雪梅香噴久。
J28nB206_p0282c04║贈瑞彰蔣居士
J28nB206_p0282c05║一門能學道，豈遜龐蘊老，昔日衣中珠，拈出都云好，
J28nB206_p0282c06║且喜了一事，便可一切了，事理要圓融，直須明皎皎，
J28nB206_p0282c07║堅守者著子，如獲大珍寶。
J28nB206_p0282c08║贈上由姚居士
J28nB206_p0282c09║一輪皎月恒如晝，照破松雲千萬層，滅卻吾家正法
J28nB206_p0282c10║眼，與君白棒任軒騰。
J28nB206_p0282c11║示宿靈侍者看經
J28nB206_p0282c12║遍界清音不覆藏，念來字字響琅琅，檐前滴瀝分明
J28nB206_p0282c13║極，何必慇懃數墨行。
J28nB206_p0282c14║示守真玄徒
J28nB206_p0282c15║念頭纔起涉千差，直下分明意不賒，但願汝心常似
J28nB206_p0282c16║此，定然春至自開花。
J28nB206_p0282c17║示王居士入山
J28nB206_p0282c18║佛祖因緣荷一肩，知君有志出人前，從今撇卻三車
J28nB206_p0282c19║火，舉步鵬程萬里天。
J28nB206_p0282c20║贈來清張居士
J28nB206_p0282c21║入山果擒一隻虎，放出諸人命難躲，欲得竿頭進步
J28nB206_p0282c22║時，趙州無字雲門普。
J28nB206_p0282c23║贈增之蔡居士
J28nB206_p0282c24║禹航蔡增之，信心似甘贄，生理且平平，每事成終始，
J28nB206_p0282c25║雲水往來不較多，現成供養常如此。
J28nB206_p0282c26║
J28nB206_p0282c27║
J28nB206_p0282c28║
J28nB206_p0282c29║
J28nB206_p0282c30║
J28nB206_p0283a01║拈古
J28nB206_p0283a02║臨濟更思一頓
J28nB206_p0283a03║廣化當時若見恁麼道，便掀倒禪床，直饒臨濟棒如
J28nB206_p0283a04║雨點、喝似雷轟，也無下口處。
J28nB206_p0283a05║僧問乾峰：「十方薄伽梵，一路涅槃門，未審路頭
J28nB206_p0283a06║向什麼處入？」
J28nB206_p0283a07║「乾峰秪有殺人刀，且無活人劍；雲門雖有活人劍，且
J28nB206_p0283a08║無殺人刀。若有人問山僧路頭向什麼處入，劈脊便
J28nB206_p0283a09║棒，且道是殺是活？」
J28nB206_p0283a10║德山今夜不答話
J28nB206_p0283a11║「德山氣宇如王，爭奈令行不到底，山僧當時見伊道
J28nB206_p0283a12║話，也未問為什麼打某甲，便連棒打出，不惟頭正尾
J28nB206_p0283a13║正，亦免後人檢點。」
J28nB206_p0283a14║鄭十三娘參溈山
J28nB206_p0283a15║「者婆子不守閨門，到處出乖露醜，溈山秪解順水行
J28nB206_p0283a16║舟，不解逆風把舵。廣化當時見伊放身時，但曰：『俗氣
J28nB206_p0283a17║也未除。』伊若眼目定動，便呵呵大笑，不惟截斷婆子
J28nB206_p0283a18║去就，亦且疑殺天下禪和。」
J28nB206_p0283a19║世尊敕天王追
J28nB206_p0283a20║「三界諸神擁護正法，雖是草偃風行，檢點將來也是
J28nB206_p0283a21║按牛頭喫草，惟有魔王卻較些子。且道正法又如何
J28nB206_p0283a22║擁護？」良久云：「兵隨印轉，將逐符行。」
J28nB206_p0283a23║溈山水牯牛
J28nB206_p0283a24║「溈山老漢雖解，帶角披毛向異類中行，卻被仰山一
J28nB206_p0283a25║拜，前不至村後不迭店，直至而今無安身之處。且道
J28nB206_p0283a26║淆訛在什麼處？具眼者辨看。」
J28nB206_p0283a27║雪峰兩度打僧
J28nB206_p0283a28║「雪老兩度賜棒，可謂恩大難酬，惜乎者僧來去十年，
J28nB206_p0283a29║不知棒頭落處，及後同行點破，若不藍田射石虎，幾
J28nB206_p0283a30║乎誤殺李將軍。」
J28nB206_p0283b01║古德油餈
J28nB206_p0283b02║「古德、莊主檢點將來，好與三十拄杖。何故？不合惑亂
J28nB206_p0283b03║人心。」
J28nB206_p0283b04║文殊白椎世尊下座
J28nB206_p0283b05║「文殊見機而作，世尊將錯就錯，雖然唱拍相隨，未免
J28nB206_p0283b06║傍觀者哂。」
J28nB206_p0283b07║洗缽盂
J28nB206_p0283b08║「趙州恁麼接待，可謂十分省要，者僧一聞悟去，未免
J28nB206_p0283b09║平地喫交。何故？不見道，千年桃李核，元是舊時仁。」
J28nB206_p0283b10║興化打維那
J28nB206_p0283b11║「興化恁麼提持，可謂見兔放鷹，惜乎未遇作者。廣化
J28nB206_p0283b12║即不然，待伊打時，輕輕一送，管教者漢瓦解冰消。」
J28nB206_p0283b13║三喚侍者
J28nB206_p0283b14║「國師三喚事非偶然，侍者三應理合如是，且道負我
J28nB206_p0283b15║負汝又作麼生？事從叮囑起，轉轉見淆訛。」
J28nB206_p0283b16║南泉昨夜三更文殊普賢各與三十拄杖
J28nB206_p0283b17║「南泉相席打令，趙州看孔著楔，雖則二俱敏手，難免
J28nB206_p0283b18║平地風波。何故？道泰只因天子令，時寧咸唱太平歌。」
J28nB206_p0283b19║夾山境會
J28nB206_p0283b20║「法眼道：『我二十年，只作境話會。』既不作境話會，畢竟
J28nB206_p0283b21║作什麼會？」拈拄杖云：「一把柳絲收不得，和煙搭上玉
J28nB206_p0283b22║欄干。」
J28nB206_p0283b23║南泉參國師
J28nB206_p0283b24║「二大老雖則各有生涯，未免隨人起倒。若據山僧見
J28nB206_p0283b25║處，三人未出門早已錯了也。要知何處臺無月，誰家
J28nB206_p0283b26║樹不春。」
J28nB206_p0283b27║秀才會二十四家書
J28nB206_p0283b28║「睦州一點，古篆難摹，秀才不會，怪伊不得，更道永字
J28nB206_p0283b29║八法，疑殺天下人不少。」
J28nB206_p0283b30║丹霞打趁侍者
J28nB206_p0283c01║「丹霞稱賞，箭落雙鵰，國師聞得，令不單行，且道侍者
J28nB206_p0283c02║分上又作麼生？」良久云：「微雨灑花千點淚，淡煙籠竹
J28nB206_p0283c03║一堆愁。」
J28nB206_p0283c04║供奉註思益經
J28nB206_p0283c05║「供奉註經，妄生節目，國師佛意，矢上加尖，更有言句，
J28nB206_p0283c06║便推倒禪床，非惟捉敗者漢，且自有出身之路。雖然，
J28nB206_p0283c07║莫將閒學解，埋沒祖師心。」
J28nB206_p0283c08║大覺付箭
J28nB206_p0283c09║「大覺付箭，也是無端，者僧便喝，一場奇特，及乎大覺
J28nB206_p0283c10║末後一靠，不知落處。何故？鶴有九皋難翥翼，馬無千
J28nB206_p0283c11║里慢追風。」
J28nB206_p0283c12║深明二上座金鱗透網
J28nB206_p0283c13║「深上座恁麼答話，可謂俊哉，雖云不入網中，卻被明
J28nB206_p0283c14║上座驀下一鉤，釣住半邊鼻孔，行三十里纔得脫去。」
J28nB206_p0283c15║大顛擯首座
J28nB206_p0283c16║「者漢不解作客，勞煩主人，大顛只許州官放火，不許
J28nB206_p0283c17║平民點燈。雖然，也是滴淚斬丁公。」
J28nB206_p0283c18║龍牙引頸
J28nB206_p0283c19║「龍牙只解瞻前，不解顧後。廣化不然，當時見伊引頸
J28nB206_p0283c20║時便云：『我識得你也。』再若擬議，劈脊便棒云：『者死漢。』」
J28nB206_p0283c21║佛事
J28nB206_p0283c22║為蓮輝老師起龕：「吾師生平真實，嚴淨毘尼，耑持妙
J28nB206_p0283c23║典，窮諸玄奧，念念精誠，心心無間。」以拂子作此[○@(○/(○*○))]云：
J28nB206_p0283c24║「若知者箇消息，便能去住自由、動靜無礙，離生死海、
J28nB206_p0283c25║入如來藏。且如何是如來藏？」指龕云：「起。」
J28nB206_p0283c26║秉火云：「適纔恁麼舉揚，還會也未？設或情滯擬議，明
J28nB206_p0283c27║上座即得出手相助。」攛火炬云：「碧琉璃內紅蓮綻，輝
J28nB206_p0283c28║遍三千及大千。」
J28nB206_p0283c29║兜率院悟修法姪請為本師素和尚舉火，拈火炬云：
J28nB206_p0283c30║「光明皎如月，誰謂有生滅？其來也日麗中天，其去也
J28nB206_p0284a01║風清大野。」復作○相云：「達摩不識、六祖不會，娑婆不
J28nB206_p0284a02║住、兜率不居，畢竟作麼生？」攛火炬云：「烈焰亙天無背
J28nB206_p0284a03║向，騰騰照出珊瑚枝。」
J28nB206_p0284a04║入塔捧起骨云：「巍巍堂堂不與千聖同途，輝輝煌煌
J28nB206_p0284a05║豈肯萬法為侶，通身無影像，遍界固難藏，盡大地是
J28nB206_p0284a06║金剛體無縫塔，且道者箇向何處安著？」遂送入云：「既
J28nB206_p0284a07║為法王，于法自在。」
J28nB206_p0284a08║湧蓮菴明智等請為本師靈骨入塔，師指骨云：「諸仁
J28nB206_p0284a09║者看看，這便是翠老師一生用不盡底閒家具，昔從
J28nB206_p0284a10║峨眉來，今向天台去，歷盡冰霜寒焰，便從紅爐跳出，
J28nB206_p0284a11║直得孤迥迥全身顯現，峭巍巍了無罣礙。山僧恁麼
J28nB206_p0284a12║指陳，諸仁徹也不徹？若不徹，更聽一偈：疏祖昔年無
J28nB206_p0284a13║縫塔，重經好手巧安排，于今請入逍遙臥，從此雲封
J28nB206_p0284a14║永不開。」
J28nB206_p0284a15║為剃度元徒守真火，拈炬云：「守真守真，或喜或嗔，作
J28nB206_p0284a16║務作行，每事勞勤，忽然他去一病染身，復來臥龍言
J28nB206_p0284a17║親意親，而今撇卻閒家具，好向紅爐焰上昇。」擲火炬
J28nB206_p0284a18║云：「何處不稱尊。」
J28nB206_p0284a19║
J28nB206_p0284a20║
J28nB206_p0284a21║
J28nB206_p0284a22║
J28nB206_p0284a23║
J28nB206_p0284a24║
J28nB206_p0284a25║
J28nB206_p0284a26║
J28nB206_p0284a27║
J28nB206_p0284a28║
J28nB206_p0284a29║
J28nB206_p0284a30║
J28nB206_p0284b01║行實
J28nB206_p0284b02║丁酉春，平湖華甫、雲溪二居士到山普茶次，監院等
J28nB206_p0284b03║請師說行由，遂拊掌大笑云：「若問老僧顛末，摠屬一
J28nB206_p0284b04║笑而已。何故？臭名滿播，奚待重翻，僅識片言，以慰眾
J28nB206_p0284b05║意。余乃武塘居氏仲子也，母嘗謂：『吾妊時夢一白衣
J28nB206_p0284b06║女叮嚀云：「腹中是汝延壽之兒，不可雷同相視，至有
J28nB206_p0284b07║後悔。』」母覺而告父，知為大士現身云。未幾分娩，鞠育
J28nB206_p0284b08║孔艱，寄于當湖張門為子，故人遂謂當湖人焉。娶生
J28nB206_p0284b09║一子，甫齔歲，因伊母亡，亦度為僧，字古先，時蓋丙戍
J28nB206_p0284b10║之春。予素性好交譚道，繼父月楂公往任四川未回，
J28nB206_p0284b11║主家立業，碌碌數載。一日夢遊天台異境，徘徊不已，
J28nB206_p0284b12║醒後思之確甚，欲夢再遊，拊几假寐，委實如前，遊罷
J28nB206_p0284b13║回至中途，遇一紅面將軍，持刀怒目，呵我為僧，便驚
J28nB206_p0284b14║覺汗流如雨，時二十七歲矣，遂有出塵之念，乃茹素
J28nB206_p0284b15║先禮蓮輝為師。至三十一歲，塵牢頓破，秉志棄家，直
J28nB206_p0284b16║往天目東山，懇投西蜀遍知師剃度，令參父母未生
J28nB206_p0284b17║前話。時刻參究，自覺工夫有進，日間也作得主，夢中
J28nB206_p0284b18║也作得主。忽一夜夢大日輪初出，覺來較忖：睡時見
J28nB206_p0284b19║底與醒時見底無二，作麼為睡？又如何為醒？正追究
J28nB206_p0284b20║問，忽鄰單起身，驚覺已知寤寐摠是這箇主人公也。
J28nB206_p0284b21║又一年，昧和尚雲間超果開戒，即詣圓具。回經當湖，
J28nB206_p0284b22║旋遊海南普陀，往參天童密師翁。禮畢擬問，翁曰：『我
J28nB206_p0284b23║無者閒工夫在。』便進內方丈。予至西堂寮，禮覲先師，
J28nB206_p0284b24║敘話間喜之不勝，從此晨參夕叩，誨無倦色，後入行
J28nB206_p0284b25║堂寮執事。居無何，因寧波徐護法及餘杭眾檀信公
J28nB206_p0284b26║請先師住臥龍山廣化寺，即同出山抵臥龍。先師後
J28nB206_p0284b27║住通玄，令自閒兄來招，便同往覲，又入侍寮。一日破
J28nB206_p0284b28║顏兄問：『悅可兄，你倒是箇無事道人。』予云：『有什不自
J28nB206_p0284b29║在處。』曰：『我也不與你打機鋒、扯葛藤，且把從前所得
J28nB206_p0284b30║底說看。』予將天目山所得見處一一舉了，曰：『秪如高
J28nB206_p0284c01║峰道：「正睡著時，無夢無想，無見無聞，你主人公在什
J28nB206_p0284c02║麼處？」』時面赤不能答。』又曰：『自有和尚在。』遂到方丈禮
J28nB206_p0284c03║問，先師曰：『你即今主人公在什麼處？』予便拜，師驀頭
J28nB206_p0284c04║一踏，曰：『者死漢。』予暗度：者一踏分明指我主人公，為
J28nB206_p0284c05║什不會？又問破兄，他抽身便起，予愈加疑慮。時二隱
J28nB206_p0284c06║兄住靜蓮峰，自兄他出常住，內外事悉為料理，覺工
J28nB206_p0284c07║夫不得成片，屢問先師，一味痛棒。問博融兄，舉未已，
J28nB206_p0284c08║便大笑曰：『人人到此會不得，益轉煩悶，舊日見解奮
J28nB206_p0284c09║劈不開。』一日先師與諸兄圍爐次，予從外來，先師問：
J28nB206_p0284c10║『你在那裏來？』予云：『常在者裏。』曰：『適纔外來，又道在者
J28nB206_p0284c11║裏。』予無語便出。偶閱《圜悟錄》，先師見便掩卻，曰：『無夢
J28nB206_p0284c12║無想主人公在什麼處？』時，亦不能答，先師痛罵曰：『己
J28nB206_p0284c13║事未明，食他古人唾沫作麼？』予便禮謝，自想：己分大
J28nB206_p0284c14║事，何累師友如是提撕？今若不悟，果牛馬不如也。以
J28nB206_p0284c15║此晨昏不辨、寢食俱忘，執壺取茶，便去舀粥。先師見
J28nB206_p0284c16║予如此參究，更加痛叱。偶在法堂經行，二隱兄問：『老
J28nB206_p0284c17║和尚說兄扭鼻子甚急，鼻子現在臉上，不知向何處
J28nB206_p0284c18║扭？』予亦不顧。一晚在大殿經行，開靜後，博融兄把住
J28nB206_p0284c19║曰：『速道，速道。』予無答，博兄一推曰：『木頭，木頭。』予更猛
J28nB206_p0284c20║力參究，忽聞報鐘響，疑情頓破，便會得高峰枕子公
J28nB206_p0284c21║案，通身暢快，遂成一偈云：『鐘鳴打破死生途，無盡冤
J28nB206_p0284c22║家摠是他，覿面不知何樣子，任渠作佛任渠魔。』耑待
J28nB206_p0284c23║天明呈上，先師閱畢收起，曰：『還有，呈上老僧看。』予信
J28nB206_p0284c24║口云：『托缽持瓶面目全，趨承左右已多年，我師更問
J28nB206_p0284c25║端的事，只在慇懃三拜間。』先師曰：『拜後又作麼生？』予
J28nB206_p0284c26║云：『行者取茶與和尚喫。』便出。先師首肯時，甲申仲春
J28nB206_p0284c27║也。適過博兄寮中，博豎拳云：『速道，速道。』予云：『見怪不
J28nB206_p0284c28║怪，其怪自敗。』曰：『你那裏得者消息來？』予便掌，曰：『且喜
J28nB206_p0284c29║會得也。』予云：『是何言歟？』一日先師問：『天龍豎指意旨
J28nB206_p0284c30║何如？』予亦豎一指，曰：『山僧又不然。』云：『請和尚道看。』師
J28nB206_p0285a01║復豎一指云：『恁麼則龍得水時添意氣，虎逢山勢長
J28nB206_p0285a02║威獰也。』曰：『你又向什處見得？』予又豎一指，先師休去。
J28nB206_p0285a03║先師誕日，上堂，僧問：『無位真人年多少？』曰：『七七八八。』
J28nB206_p0285a04║回方丈徵問：『七七八八作麼生？』予云：『亙古亙今。』曰：『意
J28nB206_p0285a05║旨如何？』云：『大眾今日與和尚祝壽日，祝壽且止，即今
J28nB206_p0285a06║事作麼生？』云：『請和尚尊重，某甲禮拜。』又一日師擎拳
J28nB206_p0285a07║曰：『我今日拳頭痛。』云：『今日不著便。』曰：『拳頭也不識。』云：
J28nB206_p0285a08║『果然不識。』曰：『者漆桶。』予便喝，曰：『亂喝。』云：『蒼天，蒼天。』後
J28nB206_p0285a09║以事出山，抵三聚超老師處休夏。先師屢有書招彼
J28nB206_p0285a10║時入山，心甚切，奈兵阻不能遽往，後有秋懷一首寄
J28nB206_p0285a11║贈云：『幾回倚杖立東山，四面涼颸撲老顏，遙望暮雲
J28nB206_p0285a12║天外綻，旋聞秋鳥樹頭閒。新書掩卷幽窗靜，舊榻燃
J28nB206_p0285a13║燈深夜寒，幾睡曉來呼不應，恰憐我子縱疲頑。』未幾，
J28nB206_p0285a14║先師應福城東塔，特來禮覲。先師一見喜甚，復令入
J28nB206_p0285a15║侍寮，不違左右直至棲真寺，寒暑往來十有餘年。于
J28nB206_p0285a16║己丑仲春三日，命兩序到方丈，付授囑住廣化寺，先
J28nB206_p0285a17║師自選日期，即令前去主持管攝。庚寅年，予應平湖
J28nB206_p0285a18║杯渡請，兼之三聚菴，時廣化交于虎山吼公主持，云：
J28nB206_p0285a19║『子古先披剃有年，出言稍有靈氣，改名明哲。』令其圓
J28nB206_p0285a20║具，并訣出家本分。至乙未初夏，付囑霞起晙公，退辭
J28nB206_p0285a21║三聚，復歸廣化。時值年旱，眾不多集，于丙申九秋四
J28nB206_p0285a22║日，適予五旬初度，蒙眾護法居士、各山耆宿請，于佛
J28nB206_p0285a23║成道日就本寺上堂，為了先師公案，亦為後昆指陳。
J28nB206_p0285a24║茲遇新春居士遠來，大眾忻慰，乞老僧揭露家醜，不
J28nB206_p0285a25║覺始末全彰。正當恁麼時，不涉陰陽化育一句作麼
J28nB206_p0285a26║生道？」乃舉茶杯云：「更闌人靜後，幾箇是知音？寒暑易
J28nB206_p0285a27║遷，各宜珍重。」眾禮退。