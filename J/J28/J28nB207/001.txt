J28nB207_p0287a01║古瓶山牧道者小影
J28nB207_p0287a02║【圖】
J28nB207_p0287a03║
J28nB207_p0287a04║
J28nB207_p0287a05║
J28nB207_p0287a06║
J28nB207_p0287a07║
J28nB207_p0287a08║
J28nB207_p0287a09║
J28nB207_p0287a10║自題
J28nB207_p0287a11║只這觜臉，迥沒回互，上無攀仰，一無所慕；下絕己
J28nB207_p0287a12║躬，一無所妒。道僧不僧，道俗不俗，有時孤峰頂上
J28nB207_p0287a13║獨宿，有時十字街頭接人，有時遊戲金馬門，有時
J28nB207_p0287a14║蹴踏青獅窟。深深處佛聖難窺，密密處魔外罔測。
J28nB207_p0287a15║話未問時當頭截，腳未跨時劈面喝。豎起吹毛凜
J28nB207_p0287a16║凜，貴圖眼中出屑。疑似善慧、甘贄之體裁，卻如布
J28nB207_p0287a17║袋、普化之作用。傳不傳之心印，振丕振之綱宗，經
J28nB207_p0287a18║行坐臥，道合其中，波澄月現，風虎雲龍。（咄）！
J28nB207_p0287a19║古瓶山牧道者究心錄序
J28nB207_p0287a20║當夫十方虛空悉皆消隕之
J28nB207_p0287a21║時，誰能發真歸元，通體徹悟？
J28nB207_p0287a22║倒用魔王印，追大軍於藕絲
J28nB207_p0287a23║孔中；全提金翅威，取毒龍於
J28nB207_p0287a24║生死海底者乎？若夫牧道者
J28nB207_p0287b01║之遇介和尚也，啐啄同時，當
J28nB207_p0287b02║陽囑付，如鴻毛御順風，如巨
J28nB207_p0287b03║魚縱大壑，自車溪一枝佛法，
J28nB207_p0287b04║為檇李五葉嫡傳者，從此須
J28nB207_p0287b05║臾咨決，併擔齊挑矣！牧道者
J28nB207_p0287b06║之頌古、詩偈，橫說豎說也，拈
J28nB207_p0287b07║提祖案，拂拭宗風，如枯樹垂
J28nB207_p0287b08║滋，葳蕤妙葉；如寒禽扇旭，下
J28nB207_p0287b09║上瓊音，衝口信筆，總在無可
J28nB207_p0287b10║思議中，謂之不曾道著一字
J28nB207_p0287b11║一句可矣。牧道者之轉一筋
J28nB207_p0287b12║斗，換一頭面也，初當紱冕侍
J28nB207_p0287b13║衛，現生華冑簪纓，既當陵谷
J28nB207_p0287b14║滄桑，應化黃堂綰綬，究竟就
J28nB207_p0287b15║威音王那畔，聳身進十八變
J28nB207_p0287b16║竿頭，良由向上一著，心到無
J28nB207_p0287b17║心，究到無究，安到無安，話到
J28nB207_p0287b18║無話。彌天識網，不遮智慧燈；
J28nB207_p0287c01║匝地情濤，不汩性命蒂，仍還
J28nB207_p0287c02║牧道者本來面目。脫然三界
J28nB207_p0287c03║外，縱橫手眼於世出世間，是
J28nB207_p0287c04║所贊歎也。
J28nB207_p0287c05║康熙壬寅仲夏望日國子司
J28nB207_p0287c06║業曹溪憨祖弟子福徵譚
J28nB207_p0287c07║貞默槃談撰
J28nB207_p0287c08║
J28nB207_p0287c09║
J28nB207_p0287c10║
J28nB207_p0287c11║
J28nB207_p0287c12║
J28nB207_p0287c13║牧道者究心錄序
J28nB207_p0287c14║【圖】
J28nB207_p0287c15║
J28nB207_p0287c16║
J28nB207_p0287c17║
J28nB207_p0287c18║
J28nB207_p0288a01║【圖】
J28nB207_p0288a02║
J28nB207_p0288a03║
J28nB207_p0288a04║
J28nB207_p0288a05║
J28nB207_p0288a06║
J28nB207_p0288a07║
J28nB207_p0288a08║
J28nB207_p0288a09║
J28nB207_p0288a10║
J28nB207_p0288a11║
J28nB207_p0288a12║
J28nB207_p0288a13║
J28nB207_p0288a14║
J28nB207_p0288a15║
J28nB207_p0288a16║
J28nB207_p0288a17║
J28nB207_p0288a18║
J28nB207_p0288b01║【圖】
J28nB207_p0288b02║
J28nB207_p0288b03║
J28nB207_p0288b04║
J28nB207_p0288b05║
J28nB207_p0288b06║
J28nB207_p0288b07║
J28nB207_p0288b08║
J28nB207_p0288b09║
J28nB207_p0288b10║
J28nB207_p0288b11║
J28nB207_p0288b12║
J28nB207_p0288b13║古瓶山牧道者究心錄目次
J28nB207_p0288b14║像贊傳
J28nB207_p0288b15║序示眾機緣
J28nB207_p0288b16║拈古
J28nB207_p0288b17║頌古
J28nB207_p0288b18║源流頌
J28nB207_p0288b19║偈頌
J28nB207_p0288b20║書問
J28nB207_p0288b21║雜著
J28nB207_p0288b22║
J28nB207_p0288c01║自題
J28nB207_p0288c02║只這觜臉，迥沒回互，上無攀仰，一無所慕；下絕己
J28nB207_p0288c03║躬，一無所妒。道僧不僧，道俗不俗，有時孤峰頂上
J28nB207_p0288c04║獨宿，有時十字街頭接人，有時遊戲金馬門，有時
J28nB207_p0288c05║蹴踏青獅窟。深深處佛聖難窺，密密處魔外罔測。
J28nB207_p0288c06║話未問時當頭截，腳未誇時劈面喝。豎起吹毛凜
J28nB207_p0288c07║凜，貴圖眼中出屑。疑似善慧、甘贄之體裁，卻如布
J28nB207_p0288c08║袋、普化之作用。傳不傳之心印，振丕振之綱宗。經
J28nB207_p0288c09║行坐臥，道合其中，波澄月現，風虎雲龍。（咄）！
J28nB207_p0288c10║
J28nB207_p0288c11║附松石圖卷像贊
J28nB207_p0288c12║牧雲門和尚贊
J28nB207_p0288c13║折蘆庵裏曾相見，此日卷中重對面。分明只是項牧
J28nB207_p0288c14║公，胡然頂相看來變。臨風捉塵愛談玄，宦海生涯渾
J28nB207_p0288c15║不羨。牧得牛來性已馴，悠然水草溪山遍。交游半在
J28nB207_p0288c16║青雲端，憶同拜手黃金殿。桃花流水自年年，春風捲
J28nB207_p0288c17║幙飛雙燕。子規聲中呼客歸，慇懃又聽黃鸝囀。瓶山
J28nB207_p0288c18║堂上坐題詩，身世冷觀真露電。梧山牧老人草
J28nB207_p0288c19║覺浪盛和尚贊
J28nB207_p0288c20║飛蚊上鐵牛，拍手笑無休。一卷伏羲未畫，一琴黃帝
J28nB207_p0288c21║未調。二豎天聾地啞，贏得松石為儔。杖人不合點破，
J28nB207_p0288c22║太洩牧公風流。戊戌佛降誕日，皋亭浪杖人盛題。
J28nB207_p0288c23║本師和尚贊
J28nB207_p0288c24║裴休請黃蘗安名，長髭求南嶽點眼，今日牧公乞金
J28nB207_p0288c25║明題像。者三箇漢，不論是緇是素，好與三十拄杖。何
J28nB207_p0288c26║故𠰚？松下石邊，橋流水響。己亥冬季蠡湖進老僧
J28nB207_p0288c27║手書。
J28nB207_p0288c28║一初元和尚贊
J28nB207_p0288c29║德超勳貴，行壓張王，手拈麈拂，力挽頹綱。傳臨濟正
J28nB207_p0288c30║宗兮明同杲日，賡蠡湖曲調兮聲徹諸方。牧法姪，勿
J28nB207_p0289a01║囊藏，搭起袈裟鐵脊梁，從教嫩桂永昌昌。癸卯夏
J28nB207_p0289a02║日，永正元道人題。
J28nB207_p0289a03║此牧公親翁，迺項襄毅公冢孫，為大金吾蘭齋公
J28nB207_p0289a04║哲嗣。值滄桑而攖奇難，去世爵而守清漳。全活輯
J28nB207_p0289a05║寧，奏最解綬。釋瑞鵲之宦署，返端本之
J28nB207_p0289a06║賜廳。夙契宗乘，徹圓智證。得天界金明之入室，衣
J28nB207_p0289a07║拂淵源；合儒禪祖印之嫡傳，箕裘超邁。說偈迭揚
J28nB207_p0289a08║於緇素，賡歌蚤溢於甘棠。
J28nB207_p0289a09║揮麈科頭處，翛翛松菊林。勳銘丁令鶴，禪契子牙琴。
J28nB207_p0289a10║風月傳衣偈，雲霞說項吟。縹緗貽玉樹，身世越當今。
J28nB207_p0289a11║東皋譚貞默
J28nB207_p0289a12║此老面似生鐵之堅硬，心如皓月之圓明。兀坐於片
J28nB207_p0289a13║石巖傍，而樂四時景況；放懷於長松樹下，而觀萬物
J28nB207_p0289a14║性情。噫！無形之形兮，本不可形；無名之名兮，本不可
J28nB207_p0289a15║名。愚又豈肯矢上加尖，而點污吾兄清白之家聲？
J28nB207_p0289a16║匡山五乳同門弟笑雲旭
J28nB207_p0289a17║謝塵容而處巖谷，逍遙乎方袍頭禿。若非道氣與高
J28nB207_p0289a18║懷，曷為乎三徑清風肅肅？
J28nB207_p0289a19║硯民褚廷琯題
J28nB207_p0289a20║淵明境界，摩詰胸中。逃儒歸釋，信解無窮。法眼視之，
J28nB207_p0289a21║知是肉身羅漢；眷屬相看，還喚牧公！牧公！
J28nB207_p0289a22║一味道人同門真覺贊
J28nB207_p0289a23║治中別駕淹其才，白石清泉寫其趣。游神乎天而天
J28nB207_p0289a24║為之縱，馳譽乎世而世為之遇。目炯炯若巖下電，胸
J28nB207_p0289a25║英英若澤中澍。襄毅履傳，君能右步；公保符懸，君能
J28nB207_p0289a26║左顧。嘯傲金紫間，蕭散瞿曇附。拈花喻風旛之義，夢
J28nB207_p0289a27║槐醒冰輪之路。棒喝嘻嘻，絲綸注注。咦！斯牧翁者，乃
J28nB207_p0289a28║竺乾之彌雲，閥閱之時雨。出則為巨鼎以調羹，止則
J28nB207_p0289a29║馭三車而飲乳。
J28nB207_p0289a30║世通家小弟駱雲程題
J28nB207_p0289b01║羨君不與世同流，一種清姿品自修。卸脫簪纓償夙
J28nB207_p0289b02║志，提持麈拂豎弘猷。寰中未願酬人識，物外寧甘任
J28nB207_p0289b03║獨幽。矯矯生平誰得似，尋來知己許相投。
J28nB207_p0289b04║同門法弟真鑒贊
J28nB207_p0289b05║大哉居士！閱世出世，機眼盡空，反為聲勢。高坐長松，
J28nB207_p0289b06║不談真諦，目曠神怡，追風良驥。
J28nB207_p0289b07║新安同門弟真璨贊
J28nB207_p0289b08║有大居士，曰維牧翁。現宰官身，示比丘容。七橫八豎，
J28nB207_p0289b09║游戲虛空。裴公德望，龐老高風。各各長篇短什，雖極
J28nB207_p0289b10║力贊歎，而又何足以盡公？
J28nB207_p0289b11║通家教弟施博拜題
J28nB207_p0289b12║怡神天際外，所向不遺蹤。金明親指顧，動靜悉從容。
J28nB207_p0289b13║龍淵同門弟圓法題
J28nB207_p0289b14║千載高名羨釣臺，拂衣中歲賦歸來。溪邊早證文忠
J28nB207_p0289b15║偈，堂上曾聞清獻雷。白麈橫拈風卓朔，烏藤倒卓座
J28nB207_p0289b16║崔嵬。每懷法道今寥落，全賴渠儂力挽回。
J28nB207_p0289b17║同門法弟真炯贊
J28nB207_p0289b18║個漢！經文緯武，鐵骨稜稜，謂是宮保襄毅公七世孫。
J28nB207_p0289b19║嗣爵執金吾，臨政治民底賢宰官，卻被他換卻眼睛；
J28nB207_p0289b20║謂是傳臨濟正宗三十二世，嗣法金明底大居士。亦
J28nB207_p0289b21║被他換卻眼睛，即謂世出世間摸他不著，佛祖位中
J28nB207_p0289b22║籠他不住。茶煙鶴舞、漏泄家風、水峙橋流、知音有幾？
J28nB207_p0289b23║總被他換卻眼睛。畢竟如何？請向丹青繪不到處，諸
J28nB207_p0289b24║大善知識及學士先生贊歎不及處，更須著眼。咄！又
J28nB207_p0289b25║是一層。
J28nB207_p0289b26║法弟羅開驎拜題
J28nB207_p0289b27║我夫子曰：「繪事後素。」且道未繪以前如何名目？任尒
J28nB207_p0289b28║僧繇也難描摹。雖然如是，不妨向筆尖頭上示宰官
J28nB207_p0289b29║身，現比丘相，如月臨水，隨緣應赴。即今展卷覿面，握
J28nB207_p0289b30║麈尾而燕坐者，又是阿誰？咄！元來是吾檇李法兄項
J28nB207_p0289c01║公老牧。
J28nB207_p0289c02║峽汜法弟田徹拜題
J28nB207_p0289c03║百年無為，維君子恥。百年有為，道所戒止。猗歟，牧公！
J28nB207_p0289c04║有無為濟，克紹厥家，陸沉斯世，曰仕曰隱，綽有餘裕。
J28nB207_p0289c05║而貌屼然，足以勝其所負；而懷超然，斯以表其所悟。
J28nB207_p0289c06║望如木雞，龍象攸踞。松石之間，與我稅處。翠竹黃花，
J28nB207_p0289c07║真照殊契。是誠得乎精進之功，匪徒有於游揚之譽。
J28nB207_p0289c08║予試品之，以為托蓮社之劉遺民、沉三航之龐安常
J28nB207_p0289c09║也耶！
J28nB207_p0289c10║雁湖弟蔣之翹拜題
J28nB207_p0289c11║巍然上品，暫佐黃堂。望隆丹嶼，澤被清漳。公餘適性，
J28nB207_p0289c12║山水為盟。觀松示操，翫石比貞。攜琴與鶴，舒卷雲煙。
J28nB207_p0289c13║快哉牧翁！翩翩若僊。功成名立，歸而盤桓。羲皇身際，
J28nB207_p0289c14║永矢弗諼。
J28nB207_p0289c15║古勾寅弟王顯謨（漳州二府）
J28nB207_p0289c16║意欲買山隱，徵圖帝眷賒。庭閒驅五馬，麈拂演三車。
J28nB207_p0289c17║駕鶴凌霜月，攀虯踞晚霞。任他逢處說，談笑醉黃花。
J28nB207_p0289c18║辛卯春，古揚寅弟石瑋題（漳州司理）
J28nB207_p0289c19║坐覽丹霞勝，清光入畫圖。風流真別駕，解脫類維摩。
J28nB207_p0289c20║官舍芝田鶴，家山果下駒。未須梅尉逸，卷幔即蓬壺。
J28nB207_p0289c21║華亭社弟周茂源（齎詔漳州）
J28nB207_p0289c22║怡神者壽，食氣者仙。維余叔氏，湛止秋淵。宦成漳海，
J28nB207_p0289c23║拂袖歸田。五湖彭澤，心寄霞巔。聿光大吾前人之家
J28nB207_p0289c24║乘，振後起者之數十傳。
J28nB207_p0289c25║侄景襄拜贊
J28nB207_p0289c26║
J28nB207_p0289c27║
J28nB207_p0289c28║
J28nB207_p0289c29║
J28nB207_p0289c30║
J28nB207_p0290a01║新增像讚
J28nB207_p0290a02║木陳忞和尚贊
J28nB207_p0290a03║佛真法身，猶若虛空。墻壁匪礙，廓落匪通。五采莫繪，
J28nB207_p0290a04║萬象普融。無間緇素，盡具此宗。歸根得旨，名異實同。
J28nB207_p0290a05║嗟哉龐老！孰躡芳蹤？見賢思齊，今茲牧公。時庚戌
J28nB207_p0290a06║暮春之吉，平陽弘覺忞老人題於江都東隱丈室。
J28nB207_p0290a07║玉林琇和尚贊
J28nB207_p0290a08║名臣之後，以躬行聞於鄉，復迴向空門，珍重法道，此
J28nB207_p0290a09║世間全德人也。王臣之囑，受記靈山久矣！
J28nB207_p0290a10║天目頭陀題
J28nB207_p0290a11║聞昔少年時，便訪諸禪老。久信人生浮，去官寧不早。
J28nB207_p0290a12║所厭非榮華，所戀非枯槁。為盡平生懷，心空事參討。
J28nB207_p0290a13║投機悟既深，無情說偏好。相證在逢人，住山寧草草。
J28nB207_p0290a14║山中歲月長，雲石盈幽抱。閒坐果何為？誰將是非考？
J28nB207_p0290a15║同里弟王庭題
J28nB207_p0290a16║豈必林泉癖，公餘自委蛇。松濤喧茗具，琴語隔溪花。
J28nB207_p0290a17║揮麈標群鹿，科頭罷晚衙。石床饒異卉，鶴舞拂雲斜。
J28nB207_p0290a18║西陵社弟戴京曾
J28nB207_p0290a19║以世間法為襄毅公象賢之昆，以出世間法為斷橋
J28nB207_p0290a20║倫滅法眼之孫。錦繡場中掉臂而過，阿梨樹下踞坐
J28nB207_p0290a21║稱尊。笑他護雪鵝兒成底事，會看擘海取龍吞。
J28nB207_p0290a22║鹽官法弟行純范驤拜題
J28nB207_p0290a23║僧非僧兮俗非俗，三眼摩醯看不足。風雷為舌語驚
J28nB207_p0290a24║時，雪玉在躬清可掬。有時分虎符，鯨海波平；有時拈
J28nB207_p0290a25║麈尾，天魔膽肅。法道垂秋袒肩續，夫是之謂次庵長
J28nB207_p0290a26║老、瓶山老牧。法弟弘散拜題
J28nB207_p0290a27║金粟如來居士身，和光混俗繼燃燈。青獅忽現宰官
J28nB207_p0290a28║相，四海依然長老稱。胸襟流出蓋乾坤，馬駒腳下
J28nB207_p0290a29║遍兒孫。但於善財巡禮偈，當年豈例是沙門。
J28nB207_p0290a30║後學道泰拜題
J28nB207_p0290b01║老漢生平作略，太煞過人一頭。遠繼瓶山七世之芳
J28nB207_p0290b02║躅，巍巍乎朝埜傳宣德政；近紹蠡湖萬頃之洪波，洋
J28nB207_p0290b03║洋乎一肩橫荷宗猷。栗棘金圈，拋來擲去；白笏紫綬，
J28nB207_p0290b04║全放全收。更要人識伊面目，倚松坐石，突出雙眸。今
J28nB207_p0290b05║日撞著不肖兒孫，一時洩漏蓋代之風流。
J28nB207_p0290b06║嗣法門人機峻百拜敬題
J28nB207_p0290b07║
J28nB207_p0290b08║
J28nB207_p0290b09║
J28nB207_p0290b10║
J28nB207_p0290b11║古缾山牧道者傳
J28nB207_p0290b12║鹽官同學道弟何園客著
J28nB207_p0290b13║牧道者，名謙，字牧公，嘉興府秀水人也。先本姬姓，堯
J28nB207_p0290b14║之第六子，封於項，子孫以國為氏，世居遼西。漢時名
J28nB207_p0290b15║萬金者，為司徒，遷洛陽進賢鄉，垂稱項家巷。後名晉
J28nB207_p0290b16║者，仕宋為大理評事。當高宗南渡，扈蹕僑居嘉禾之
J28nB207_p0290b17║胥山。孫名宏度，號胥山居士，墓在山麓，有八一公碑，
J28nB207_p0290b18║是為嘉禾始祖。孫名忠，歷秩宮保，諡襄毅，勳著史冊，
J28nB207_p0290b19║牧道者七世祖也。父俊卿，大金吾左都督，賜一品蟒
J28nB207_p0290b20║服。母沈氏，誥封夫人。公生於神宗丁巳，臘月廿一日
J28nB207_p0290b21║午時。在妊，母夢星殞懷。及產，腰有紫黑子七，如北斗。
J28nB207_p0290b22║襁褓中見僧合掌微笑，坐必跏趺。童時淳實端恪，不
J28nB207_p0290b23║妄言笑，遂通書史。年十八，居燕京，專持准提神咒，禮
J28nB207_p0290b24║崇國寺洪慈法師。覽《心經》及《華嚴合論》，歎曰：「灼然在
J28nB207_p0290b25║聖不增，處凡不減。輒了大意，信知成佛真實不虛。」志
J28nB207_p0290b26║慕空宗，首謁博山余集生諸老，命參「生從何來？死從
J28nB207_p0290b27║何去」話。是時集生與公伯兄震，緣事逮問在部，每對
J28nB207_p0290b28║榻橫塵，公必侍立。余撫公背謂震曰：「骨相志氣，君家
J28nB207_p0290b29║汗血駒也。他日佩毗盧印，據選佛場者，非此子乎？」公
J28nB207_p0290b30║再拜而退，喜以自負。從此孜孜兀兀，以向上一著，參
J28nB207_p0290c01║究二十餘年，礙膺不釋。庚辰歲，遵奉父命，承廕金吾，
J28nB207_p0290c02║寅畏小心，冤濫靡不昭雪。未幾世亂，甲申人日，公夢
J28nB207_p0290c03║山石崩飛，潛身無地，聞空中語曰：「但持吾咒，爾難可
J28nB207_p0290c04║免。」闖賊陷京，公率家丁巷戰，銛矛刺胸，衣不受損，徒
J28nB207_p0290c05║步奔南，屢遇暴不能害。後張公完真、陳公天章相繼
J28nB207_p0290c06║總制浙閩，公賴佛祖能仁啟迪，從幕下克全萬萬生
J28nB207_p0290c07║命，兩公交章題授漳州別駕，託以撫循。公以慈力禁
J28nB207_p0290c08║暴備荒，申救冤抑，保護甚眾。蓋公為人襟懷空洞，人
J28nB207_p0290c09║莫測其涯涘。望之有巖巖氣象，靜也淵徹、動也風行，
J28nB207_p0290c10║介然而不與易，更確乎不可拔也。豈非壁立萬仞，令
J28nB207_p0290c11║人見之意消，而下視培塿丘垤，似無足當其意者。壬
J28nB207_p0290c12║辰歲至福州，見粵東華首空隱禪師，師本分接人之
J28nB207_p0290c13║暇，亦贊念佛持咒，蒙授准提懺像，歸送《楞嚴》重梓流
J28nB207_p0290c14║通。一日禮懺，口宣「佛身充滿於法界，普現一切群生
J28nB207_p0290c15║前」，忽然身心脫落，遂述偈曰：「一手拈磬一手鼓，今日
J28nB207_p0290c16║捉敗無位祖，觸處逢渠本現成，恒河沙國佛一母。」後
J28nB207_p0290c17║參天界浪和尚，浪曰：「聞你幼年見博山余集生諸公，
J28nB207_p0290c18║是否？」公禮曰：「今日特特禮拜和尚。」浪曰：「除卻搖唇鼓
J28nB207_p0290c19║舌、豎指揚眉處，還我到家語來。」公又手默然，浪頷之。
J28nB207_p0290c20║己亥春，參金明介庵本師，問：「涅槃心易曉，差別智難
J28nB207_p0290c21║明，如何是差別智？」庵云：「差別且止，喚甚是涅槃心？」公
J28nB207_p0290c22║舉拳，庵云：「死了、燒了在甚麼處？」公纔開口，庵震威便
J28nB207_p0290c23║喝，公從此冰釋。又作十二時偈呈庵，庵接過，曰：「這個
J28nB207_p0290c24║是紙墨，還別有麼？」公展手視庵，庵乃休。又一日，庵拈
J28nB207_p0290c25║香墜，問曰：「無情如何說法？」公曰：「和尚拄杖子𨁝跳去
J28nB207_p0290c26║也。」庵復勘問，公拈墜擲地叉手而立，庵拾墜置于几，
J28nB207_p0290c27║公曰：「無情說法竟。」庵休去。一日，庵刻蜜蜂頌將竣，庵
J28nB207_p0290c28║曰：「病朽！觀你蜂頌頓恰意，但要問你，日出扶桑大地
J28nB207_p0290c29║紅，是何意旨？下一轉語可付諸梨棗。」公云：「適問箇是
J28nB207_p0290c30║什麼？」庵哂之。公即呈偈曰：「聊聞舉著便承當，好肉無
J28nB207_p0291a01║端已剜瘡，著眼机先看端的，頂門誰不帶扶桑？」庵印
J28nB207_p0291a02║可之。即出源流衣拂，囑曰：「從上佛佛祖祖以自己所
J28nB207_p0291a03║證遞相承襲，今以授汝，宜體佛祖之心為心，以續慧
J28nB207_p0291a04║命。」付以偈曰：「師子窟中事，善哮吼者得，今得本無得，
J28nB207_p0291a05║無得得亦得。」名曰真本，別號次庵。時年四十三矣。嗣
J28nB207_p0291a06║法為臨濟三十二世。公嘗示門人曰：「法道不振，由於
J28nB207_p0291a07║趨競時緣。扶豎宗風，貴乎立志固守。不圖人眾攢簇、
J28nB207_p0291a08║因緣輻輳為奇特；當念念以法道為己任、刻刻以後
J28nB207_p0291a09║學失據為己憂。古人單丁背米供眾，五六人亦不廢
J28nB207_p0291a10║晚參。如應庵祖著艸鞋住院，懶殘和尚寒涕垂膺，四
J28nB207_p0291a11║祖道信、汾州無業、芙蓉道楷，諸大老休心息念，斷絕
J28nB207_p0291a12║攀援，賜紫及號，力陳遜謝，豈非孤潔榜樣，名垂千古？
J28nB207_p0291a13║何曾熱鬧？亦何常營心？時緣之得失，所患道德之不
J28nB207_p0291a14║充，莫患時緣不就。慎之！勉之！」公之法言作略，概可見
J28nB207_p0291a15║矣！以致九州四海傳稱。次庵長老云：「有法嗣三人，一
J28nB207_p0291a16║名机峻，號坦庵，前住普光禪院，後住淨心院；二名机
J28nB207_p0291a17║旃，號慈林；三名机𠁼，號獅王，住妙喜山中。」
J28nB207_p0291a18║
J28nB207_p0291a19║
J28nB207_p0291a20║
J28nB207_p0291a21║
J28nB207_p0291a22║
J28nB207_p0291a23║
J28nB207_p0291a24║
J28nB207_p0291a25║
J28nB207_p0291a26║
J28nB207_p0291a27║
J28nB207_p0291a28║
J28nB207_p0291a29║
J28nB207_p0291a30║
J28nB207_p0291b01║古瓶山牧道者究心錄
J28nB207_p0291b02║嗣法門人機峻等編
J28nB207_p0291b03║八月望，小參。「毘耶不二門，百川應倒流，法界不容身，
J28nB207_p0291b04║千聖覷不破。截斷意根，已成階級；塞卻咽喉，轉見周
J28nB207_p0291b05║遮。明明麗天，皓月印長空；明明匝地，清風有何極？淨
J28nB207_p0291b06║裸裸、赤灑灑，全承者箇神力，不在別處流轉。但凡夫
J28nB207_p0291b07║信不及，奚得自輕而退屈？所以有情則動轉施為，無
J28nB207_p0291b08║情則森羅顯煥，縱使去來不以象、動靜不以形，猶未
J28nB207_p0291b09║究竟。如今瓶山拄杖，指魚化龍、點鐵成金。更若不會，
J28nB207_p0291b10║化作無邊身菩薩，十方各趣悉皆普現去也。還見麼？
J28nB207_p0291b11║眾兄弟！見則且置，正當恁麼時一句作麼生？」良久，云：
J28nB207_p0291b12║「八月秋，何處熱？」拽杖，下座。
J28nB207_p0291b13║示眾。「溈嶺牧牛，玄沙見虎，無物堪比倫；象骨輥毬，禾
J28nB207_p0291b14║山打鼓，兩手相分付。行棒行喝，揭示妙淨明心；拽石
J28nB207_p0291b15║搬土，顯露摩醯首眼。從無住本，建一切法；運無功用，
J28nB207_p0291b16║辦一切事。隨所作心，應所知量；透過關者，掉臂而行。
J28nB207_p0291b17║未透關者，葛藤窠裏埋沒。且道不涉形名一句如何
J28nB207_p0291b18║通信？一塵纔舉起，全體現優曇。」卓杖，下座。
J28nB207_p0291b19║示眾。舉：「黃龍心禪師因黃山谷乞指徑截處，龍曰：『秖
J28nB207_p0291b20║如仲尼道：「二三子以我為隱乎？吾無隱乎爾。」太史居
J28nB207_p0291b21║常如何理論？』公擬對，龍曰：『不是，不是。』公迷悶不已。一
J28nB207_p0291b22║日，侍龍山行，時巖桂盛放，龍曰：『聞木樨花香麼？』公曰：
J28nB207_p0291b23║『聞。』龍曰：『吾無隱乎爾。』公釋然。」師曰：「黃龍與麼道，秖解
J28nB207_p0291b24║旁通話跡，繞路指蹤，猶未直捷。瓶山今日掃除文字，
J28nB207_p0291b25║迥脫根塵，為諸兄弟拈出，具眼者辨取。」以拄杖卓一
J28nB207_p0291b26║下，曰：「還見麼？白鷺下田千點雪，黃鸝上樹一枝花。」
J28nB207_p0291b27║示眾。「我有明珠一顆，久被塵勞關鎖，今朝塵盡光生，
J28nB207_p0291b28║照破山河萬朵。眾兄弟！一眼觀天，兩腳踏地，且道明
J28nB207_p0291b29║珠在甚麼處？」良久，云：「春在艸頭上，王孫幾箇知？」
J28nB207_p0291b30║示眾。拈起拂子云：「者裏薦得，猶是法身邊事。直饒皓
J28nB207_p0291c01║月行空，湧沒自在，也未夢見法身向上事。須知有冰
J28nB207_p0291c02║楞上走馬，劍刃上翻身。若識此人，行腳事畢。」
J28nB207_p0291c03║誕日示眾。「有物無形，先天地生，能為萬象主，不逐四
J28nB207_p0291c04║時凋。諸兄弟！什麼物恁麼奇特？」舉拂子，云：「露。」
J28nB207_p0291c05║付坦菴峻上座衣拂，小參。「雞足峰前披坐，大庾嶺上
J28nB207_p0291c06║持來，瓶山今日拈出，事不獲己，弗免從頭註破。瓶山
J28nB207_p0291c07║昔年初參博山得其毛，次於海內，參見三十餘員尊
J28nB207_p0291c08║宿得其皮骨，末後在金明上介下菴本師和尚處得
J28nB207_p0291c09║其髓，方敢承受此衣，不欲囊藏，和盤托出。但此衣固
J28nB207_p0291c10║非形相之可拘，亦非情識所能測，非獨伶俐仙陀看
J28nB207_p0291c11║即有分，便是諸佛出來也不敢正眼覷著。今日撞著，
J28nB207_p0291c12║牙如劍樹、口似血盆箇無面目漢。汝在諸方參得的，
J28nB207_p0291c13║與我拋卻。」舉拂，云：「向這裏道將一句來。」峻禮拜，云：「金
J28nB207_p0291c14║香爐下鐵崑崙。」師打一拂子，云：「更須珍重。」遂付衣拂
J28nB207_p0291c15║源流。師復囑云：「試看黃梅七百僧，信衣三鼓付盧能，
J28nB207_p0291c16║心心相印何緇素？秖貴當人正眼明。」喝一喝，下座。
J28nB207_p0291c17║示眾。「炎炎得意事，一過輒生涼。清真寂寞心，愈久偏
J28nB207_p0291c18║生味。只貴見地穩實等閑，豈曰平常？」遂舉扇曰：「若喚
J28nB207_p0291c19║作扇子，入地獄如箭射。參！」
J28nB207_p0291c20║示眾。「端本堂與諸人說法了也。闊子松風濤滾滾，與
J28nB207_p0291c21║諸人說法了也。柏樹子磊磊落落，與諸人說法了也。
J28nB207_p0291c22║還委悉麼？如其未委——」拈拄杖擲下，曰：「向者裏薦取。」
J28nB207_p0291c23║示眾。舉：「南陽忠國師，僧問：『如何是本身盧舍那？』國師
J28nB207_p0291c24║云：『與我過淨瓶來。』僧將淨瓶到，國師云：『卻安舊處著。』
J28nB207_p0291c25║僧復問：『如何是本身盧舍那？』國師云：『古佛過去久矣！』」
J28nB207_p0291c26║師曰：「日上曉，山黛青，處處逢渠；鳥音碎，花影濃，頭頭
J28nB207_p0291c27║撞著。凍河發燄，何妨寒灰死火？枯樹敷花，豈論春前
J28nB207_p0291c28║冬後？南陽羅龍陷虎，慣得其便。這僧作家，好與擊破
J28nB207_p0291c29║淨瓶，使國師懡㦬有分。然據正眼看來，國師只知量
J28nB207_p0291c30║邊事，不識這僧問頭。」遂起身立，云：「國師在這裏，本身
J28nB207_p0292a01║在甚麼處？大眾道道看。」
J28nB207_p0292a02║示眾。「有相身中無相身，情與無情共一真。霜月凌空
J28nB207_p0292a03║咸聖智，何山松檜不青青？久立，珍重！」
J28nB207_p0292a04║示眾。「未離兜率，且喜一半。已降王宮，觸途成滯。夜睹
J28nB207_p0292a05║明星，脫賺平人。為母說法，猶涉唇吻。靈山拈花，未免
J28nB207_p0292a06║色塵；迦葉破顏，全呈管見。瓶山與麼道，還有與世尊
J28nB207_p0292a07║出氣者麼？」遂喝一喝，云：「出群須是英靈漢，敵勝還他
J28nB207_p0292a08║獅子兒。」便下座。
J28nB207_p0292a09║因事小參。「驀劄相逢，無非正體；擒縱卷舒，不從他得。
J28nB207_p0292a10║到這裏，獨步丹霄，清風明月，不妨打開庫藏，運出自
J28nB207_p0292a11║己家珍，與佛與祖同德同仁，竺乾、維摩、震旦、華閑，同
J28nB207_p0292a12║拈同放。乃至與龐蘊、張無盡、楊大年、何密庵之輩，同
J28nB207_p0292a13║一機用，同一境照，更有何事？其或知見不清，行履不
J28nB207_p0292a14║正，未免被物所役，直須一一透徹本有風光，不墮凡
J28nB207_p0292a15║聖緇素之所滯礙，不隨聲色語默之所流轉。淨裸裸、
J28nB207_p0292a16║赤灑灑，全體與麼來，全體與麼去，豈不慶快也哉？眾
J28nB207_p0292a17║兄弟！還委悉麼？相逢盡道休官好，林下何曾見一人？」
J28nB207_p0292a18║示眾。舉：「臨濟大師云：『一喝分賓主，照用一時行。』」師拍
J28nB207_p0292a19║膝一下，云：「且道是賓耶？主耶？照耶？用耶？還會麼？域中
J28nB207_p0292a20║無向背，閫外有威權。」
J28nB207_p0292a21║示眾。云：「彩雲時復白，錦樹曉還青。浩歌聲自寂，乾坤
J28nB207_p0292a22║一草亭。」舉拂子云：「惟有這箇不屬諸數，還有識得渠
J28nB207_p0292a23║者麼？」師良久云：「你諸人在這裏覓甚麼碗？」便趁出。
J28nB207_p0292a24║示眾。舉：「溈山示眾云：『老僧百年後，向山下作一頭水
J28nB207_p0292a25║牯牛，左脅下書五字曰：「溈山僧某甲」。當恁麼時，喚作
J28nB207_p0292a26║溈山僧，又是水牯牛；喚作水牯牛，又是溈山僧。畢竟
J28nB207_p0292a27║喚作什麼即得？』仰山禮拜而退。」師曰：「溈山何異蝦為
J28nB207_p0292a28║子曲，仰山大似證龜作鱉，各領三十棒。若問瓶山畢
J28nB207_p0292a29║竟喚作什麼？劈手披胸云：『吽！吽！』且道與古人是同？是
J28nB207_p0292a30║別？」
J28nB207_p0292b01║示眾。「舉止承渠力，從緣尋舊蹊；方春荷鈍钁，日暮還
J28nB207_p0292b02║灌畦。箇中無限意，端的有誰知？」時有僧出問云：「應如
J28nB207_p0292b03║是住，如是降伏其心。其心降伏不住時如何？」師厲聲
J28nB207_p0292b04║云：「是誰降伏？」
J28nB207_p0292b05║示眾。「瓶山有一則現成公案供養大眾，只是領會者
J28nB207_p0292b06║少、錯會者多。」便下座。
J28nB207_p0292b07║示眾。拈起拄杖，云：「若不患盲，一切俱見。」卓杖一下，云：
J28nB207_p0292b08║「若不患聾，一切皆聞。若果聞果見，世、出世間打成一
J28nB207_p0292b09║片，正偏回互，賓主歷然，坐斷一切差別，初無動搖，如
J28nB207_p0292b10║大日輪舉無遺照，縱使德山、臨濟到來，也須退身有
J28nB207_p0292b11║分。眾兄弟！還會麼？不是男兒多意氣，只因曾踏上頭
J28nB207_p0292b12║關。」喝一喝，下座。
J28nB207_p0292b13║示眾。「缽盂拄杖轉大法輪，露柱燈籠立地聽。且道露
J28nB207_p0292b14║柱燈籠聽箇什麼？缽盂拄杖說甚麼法？不可以缽盂
J28nB207_p0292b15║拄杖昧卻露柱燈籠，不可以露柱燈籠不明缽盂拄
J28nB207_p0292b16║杖。眾兄弟！向這裏有箇會處，露柱燈籠、缽盂拄杖更
J28nB207_p0292b17║無兩般。脫或未然，則佛句、祖句、賓主句翳然在目。且
J28nB207_p0292b18║道如何得洞徹玄旨聻？本來成現事，切忌亂承當。」
J28nB207_p0292b19║示眾。「樹凋葉落，體露金風，如何說箇體露的道理？」拈
J28nB207_p0292b20║起拄杖，云：「青山高突兀，白水響潺湲。」
J28nB207_p0292b21║示眾。「欲知佛性義，當觀時節因緣。時節若至，其理自
J28nB207_p0292b22║彰。即今是什麼時節？秋色依依，秋虫唧唧，出門盡寒
J28nB207_p0292b23║山，對面無相識。瓶山與麼道，汝等作麼生？」喝一喝。
J28nB207_p0292b24║示眾。舉：「金陵寶誌垂語云：『終日拈香擇火，不知身是
J28nB207_p0292b25║道場。』玄沙備別云：『終日拈香擇火，不知真箇道場。』」師
J28nB207_p0292b26║云：「金陵已露葛藤，玄沙重下註腳，一對無孔鐵錘，可
J28nB207_p0292b27║中有箇恰好。且道誰是恰好？」舉手擺云：「明破即不堪。」
J28nB207_p0292b28║
J28nB207_p0292b29║
J28nB207_p0292b30║
J28nB207_p0292c01║一日，僧問：「圓頂方袍，佛之所制，聞居士戴髮而披衣
J28nB207_p0292c02║傳法，未審出自何典？」師曰：「汝何出言之厲，得無輕詆
J28nB207_p0292c03║先聖者歟？余雖識淺無辨，請以盧行者事可憑之，悉
J28nB207_p0292c04║載《傳燈》所述。唐咸亨二年，五祖開法黃梅，有居士姓
J28nB207_p0292c05║盧名惠能，參謁五祖，問曰：『汝自何來？』盧曰：『嶺南。』祖曰：
J28nB207_p0292c06║『欲須何事？』盧曰：『惟求作佛。』祖曰：『嶺南人無佛性，若為
J28nB207_p0292c07║得佛？』盧曰：『人有南北，佛性豈然？』遂令服勞杵臼之間。
J28nB207_p0292c08║後五祖告眾述偈，機語冥符，則衣法皆付。時會下七
J28nB207_p0292c09║百餘僧，惟盧得旨。三鼓，祖告曰：『諸佛出世，隨機大小
J28nB207_p0292c10║而引導之。遂有十地、三乘、頓漸等旨，以為教門。然以
J28nB207_p0292c11║無上微玅秘密圓明真實正法眼藏付於大迦葉，展
J28nB207_p0292c12║轉傳授二十八世，至達磨屆於此土，得可大師承襲，
J28nB207_p0292c13║以至于今。吾今悉付於汝，汝可流布，無令斷絕。』盧行
J28nB207_p0292c14║者跪受衣法，啟曰：『法則既受，衣付何人？』祖曰：『昔達磨
J28nB207_p0292c15║初至，人未之信，故傳衣以明法。衣乃爭端，止於汝身，
J28nB207_p0292c16║所謂受衣之人，命如懸絲也。且當遠隱，俟時行化。』至
J28nB207_p0292c17║儀鳳元年丙子正月八日，盧寓法性寺風颺剎幡，聞
J28nB207_p0292c18║二僧對論，盧以風幡非動動自心之句，印宗法師竊
J28nB207_p0292c19║聆，邀徵風幡之義。印宗執弟子禮，乃告四眾曰：『今遇
J28nB207_p0292c20║肉身菩薩。』指座下盧居士曰：『即此是也。』因請出所傳
J28nB207_p0292c21║信衣，悉令瞻禮。至正月十五日，會諸名德，為之剃髮。
J28nB207_p0292c22║然付衣法在先，圓頂在後，若果有緇素分別，則不應
J28nB207_p0292c23║五祖付盧居士衣缽之典制，并囑『汝可流布，無令斷
J28nB207_p0292c24║絕』之諄諄也明矣。達磨四世孫華閑居士，付法於曇
J28nB207_p0292c25║邃禪師若干世。又何密庵、田素庵居士，迺白雲度之
J28nB207_p0292c26║子孫，付法於和庵忠禪師若干世。即西京尼道深，乃
J28nB207_p0292c27║芙蓉楷之嗣，付法于奉聖才禪師若干世。此出於《少
J28nB207_p0292c28║林佛祖世圖碑記》，班班可稽。付衣表信，傳法印心，實
J28nB207_p0292c29║無緇素相貌而繼紹也又明矣。又不見世尊佛法付
J28nB207_p0292c30║托國王、大臣、居士，此非古今在家、出家同得正法眼
J28nB207_p0293a01║藏之標榜，未常獨限於圓頂方袍也。昔常不輕菩薩，
J28nB207_p0293a02║見人便禮拜曰：『吾不敢輕於汝等，汝等皆當作佛。』況
J28nB207_p0293a03║自唐迄今，天下大宗匠咸出於盧行者之苗裔，汝何
J28nB207_p0293a04║詆厲如此？更一人有名呼不得，無位可安排，若不識
J28nB207_p0293a05║此人，幸勿以居士而忽諸。」僧慚，禮退。
J28nB207_p0293a06║
J28nB207_p0293a07║
J28nB207_p0293a08║
J28nB207_p0293a09║
J28nB207_p0293a10║
J28nB207_p0293a11║機緣
J28nB207_p0293a12║問：「如何是藏身處沒蹤跡？」師云：「日落花無影。」「如何是
J28nB207_p0293a13║沒蹤跡處莫藏身？」師云：「風高樹有聲。」
J28nB207_p0293a14║一日途中遇又寒兄，敘寒溫畢，又寒問：「如何是臨行
J28nB207_p0293a15║一句？」師拱手曰：「請了。」相笑而別。
J28nB207_p0293a16║問：「法身是有相無相？」師喝曰：「是有是無？」
J28nB207_p0293a17║問：「不離當處常湛然，如何？」師云：「臥龍最怖碧潭清。」
J28nB207_p0293a18║問：「如何是涅槃門？」師曰：「此去福城五里。」
J28nB207_p0293a19║一僧譚及法門中事，師曰：「者箇什麼所在，說長道短？」
J28nB207_p0293a20║適值茶次，僧指卓案上大小鐘碗曰：「大小不齊是如
J28nB207_p0293a21║何？」師曰：「一窯燒出。」相笑便行。
J28nB207_p0293a22║問：「如何是本來身？」師曰：「風吹日炙。」
J28nB207_p0293a23║問：「如何是佛法的的大意？」師曰：「春來草自青，月上已
J28nB207_p0293a24║天明。」
J28nB207_p0293a25║福嚴費和尚在嚴𨍏轢處應供，如念兄邀往舟中參
J28nB207_p0293a26║謁次，如念曰：「此公在福建漳州府出仕。」費問曰：「幾年
J28nB207_p0293a27║上？」師曰：「庚寅七年。」費曰：「曾殺人麼？」師曰：「曾殺。」費曰：「殺
J28nB207_p0293a28║多少？」師曰：「一切總殺。」費曰：「忽遇同氣連枝、交友投分
J28nB207_p0293a29║者作麼生？」師曰：「揀擇甚麼？」費曰：「怎不自殺？」師曰：「直無
J28nB207_p0293a30║下刃處。」費大笑，師便禮退。
J28nB207_p0293b01║問：「如何是祖師西來意？」師指爐曰：「張銅爐似金。」曰：「此
J28nB207_p0293b02║意如何？」師曰：「霜風寒徹骨。」
J28nB207_p0293b03║問：「如何是道？」師曰：「步步踏著。」「如何是道中人？」師曰：「鬧
J28nB207_p0293b04║市裏輥。」
J28nB207_p0293b05║一日，坦菴重參，機語相投，師問及參詢行實。次晨，呈
J28nB207_p0293b06║行由，師閱畢，復索云：「還有麼？」坦云：「甚處猶少？」師即棒
J28nB207_p0293b07║云：「不得放過。」
J28nB207_p0293b08║士問：「樹凋葉落，體露金風，意旨作麼生？」師曰：「遍界不
J28nB207_p0293b09║曾藏。」曰：「畢竟如何值童子邀請？」師曰：「瓶山騎佛殿領
J28nB207_p0293b10║供去也。」士禮拜。
J28nB207_p0293b11║問：「那吒太子析肉還母，析骨還父，乃現本身為父母
J28nB207_p0293b12║說法。如何是本身？」師曰：「西風吹落葉，萬樹盡皆秋。」
J28nB207_p0293b13║一日，坦菴上座作●[○@牛]【圖】○相云：「中有一○，能殺能
J28nB207_p0293b14║活，能縱能奪，未審是那一○？請大人點出。」專使呈上，
J28nB207_p0293b15║師便扯破，即以原封示之。
J28nB207_p0293b16║空諸法兄拈云：「坦公慣捋虎鬚，一場漏逗，瓶山正令
J28nB207_p0293b17║雖行，未免憐兒不覺醜。空諸又不然，待云：『請大人點
J28nB207_p0293b18║出。』但向道：『且喜吾徒頭角已露。』看他怎生合煞？」并啟
J28nB207_p0293b19║云：「前在方丈中讀尊錄，見坦公呈四圓相，請大人點
J28nB207_p0293b20║出。忍俊不禁，謹述拈語呈似，伏候賜棒次庵法兄猊
J28nB207_p0293b21║座【圖】。」師開緘覽畢，喚侍者將燈來。侍者將燈至，師便
J28nB207_p0293b22║連封燒卻。
J28nB207_p0293b23║問：「萬法歸一，一歸何處？」師曰：「火裏鐵牛行。」曰：「意旨如
J28nB207_p0293b24║何？」師曰：「臂長衫袖短。」
J28nB207_p0293b25║問：「忽來忽去時如何？」師曰：「長江競渡舟。」曰：「不來不去
J28nB207_p0293b26║時如何？」師曰：「奇怪石頭獰似虎，火燒松樹舞如龍。」
J28nB207_p0293b27║僧問：「洞山好佛，秖是無光，作麼生？」師微笑。曰：「意旨如
J28nB207_p0293b28║何？」師曰：「笑中有刀。」僧禮拜，師曰：「有眼如盲。」