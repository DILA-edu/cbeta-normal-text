J28nB207_p0298b01║古瓶山牧道者究心錄
J28nB207_p0298b02║
J28nB207_p0298b03║後學　全相　機峻　全元　等仝錄
J28nB207_p0298b04║
J28nB207_p0298b05║源流頌古
J28nB207_p0298b06║初祖菩提達磨大師，受西天二十七祖般若多羅囑
J28nB207_p0298b07║讖，於梁普通七年來震旦。初至金陵，與武帝機不契，
J28nB207_p0298b08║寓止嵩山少林，面壁而坐，人莫之測。二祖慧可躬詣
J28nB207_p0298b09║求法，立雪斷臂，向祖問：「諸佛法印，可得聞乎？」祖曰：「諸
J28nB207_p0298b10║佛法印，匪從人得。」可曰：「我心未安，乞師與安。」祖曰：「將
J28nB207_p0298b11║心來，與汝安。」可良久曰：「覓心了不可得。」祖曰：「與汝安
J28nB207_p0298b12║心竟。」可悟入。越九年，祖命門人曰：「時將至矣，汝等合
J28nB207_p0298b13║言所得。」有道副對曰：「如我所見，不執文字、不離文字，
J28nB207_p0298b14║而為道用。」祖曰：「汝得吾皮。」尼總持曰：「我今所解，如慶
J28nB207_p0298b15║喜見阿閣佛國，一見更不再見。」祖曰：「汝得吾肉。」道育
J28nB207_p0298b16║曰：「四大本空，五陰非有，而我見處，無一法可得。」祖曰：
J28nB207_p0298b17║「汝得吾骨。」慧可出，禮三拜，依位而立。祖曰：「汝得吾髓。」
J28nB207_p0298b18║乃顧可曰：「昔如來以正法眼付迦葉尊者，展轉囑累，
J28nB207_p0298b19║而至於我。我今付汝，汝當護持。并授袈裟，以為法信。」
J28nB207_p0298b20║付法偈曰：「吾本來茲土，傳法救迷情。一花開五葉，結
J28nB207_p0298b21║果自然成。」
J28nB207_p0298b22║頌曰：九年面壁草萋萋，卻賺神光腰雪齊。
J28nB207_p0298b23║一自覓心剛得髓，至今千古示全提。
J28nB207_p0298b24║二祖慧可大師，從初祖得法，博求法嗣。時三祖為居
J28nB207_p0298b25║士，年踰四十，不言名氏，禮祖問曰：「弟子身纏風恙，請
J28nB207_p0298b26║和尚懺罪。」祖曰：「將罪來，與汝懺。」士良久曰：「覓罪了不
J28nB207_p0298b27║可得。」祖曰：「與汝懺罪竟，宜依佛法僧住。」士曰：「今見和
J28nB207_p0298b28║尚，已知是僧，未審何名佛、法？」祖曰：「是心是佛，是心是
J28nB207_p0298b29║法，法佛無二，僧寶亦然。」士曰：「今日始知罪性不在內、
J28nB207_p0298b30║不在外、不在中間，如其心然，佛法無二也。」祖深器之，
J28nB207_p0298c01║為之剃髮，名曰僧璨。付法偈曰：「本來緣有地，因地種
J28nB207_p0298c02║花生，本來無有種，花亦不會生。」
J28nB207_p0298c03║覓罪空時萬仞摧，通身風恙絕疑猜。
J28nB207_p0298c04║司空嶺上無形樹，不待春光花自開。
J28nB207_p0298c05║三祖僧璨大師，自二祖授法，深自韜晦，居無常處，積
J28nB207_p0298c06║十餘載，人無知者。四祖道信，時為沙彌，年始十四，禮
J28nB207_p0298c07║祖問曰：「願和尚慈悲，乞與解脫法門。」祖曰：「誰縛汝？」曰：
J28nB207_p0298c08║「無人縛。」祖曰：「何更求解脫乎？」信于言下大悟，服勞九
J28nB207_p0298c09║載。付法偈曰：「花種雖因地，從地種花生，若無人下種，
J28nB207_p0298c10║花地盡無生。」
J28nB207_p0298c11║分明縛脫絕安排，誰識於中隱顯該？
J28nB207_p0298c12║言下掀翻無異路，紫泥三詔破雲來。
J28nB207_p0298c13║四祖道信大師嗣法三祖，住蘄春破頭山，學侶雲臻。
J28nB207_p0298c14║一日，往黃梅縣，路逢一小兒，骨相奇秀，異乎常童。祖
J28nB207_p0298c15║問曰：「子何姓？」答曰：「姓即有，不是常姓。」祖曰：「是何姓？」答
J28nB207_p0298c16║曰：「是佛性。」祖曰：「汝無姓耶？」答曰：「性空故無。」祖默識是
J28nB207_p0298c17║法器，即遣侍者從其母乞出家。後付法偈曰：「花種有
J28nB207_p0298c18║生性，因地花生生。大緣與性合，當生生不生。」
J28nB207_p0298c19║驀地相逢借問由，將南酬北播真猷。
J28nB207_p0298c20║大緣若謂呈奇特，誤聽松風萬古秋。
J28nB207_p0298c21║五祖弘忍大師，前身為破頭山中栽松道者，轉遇四
J28nB207_p0298c22║祖，得法嗣化。六祖時為居士，姓盧名慧能，聞讀《金剛
J28nB207_p0298c23║經》有省，自新州來參祖，祖令隨眾作務。祖一日令眾
J28nB207_p0298c24║述偈，意符則授衣法。會下七百餘僧，上座神秀於廊
J28nB207_p0298c25║壁書偈曰：「身似菩提樹，心如明鏡臺。時時勤拂拭，莫
J28nB207_p0298c26║使惹塵埃。」祖見，知秀所作，迺讚嘆曰：「後人依此修行，
J28nB207_p0298c27║亦得勝果。」各令念誦。盧在碓坊聞之，至夜，倩人於秀
J28nB207_p0298c28║偈側亦書一偈曰：「菩提本無樹，明鏡亦非臺。本來無
J28nB207_p0298c29║一物，何處惹塵埃？」祖見曰：「此是誰作？亦未見性。」眾聞
J28nB207_p0298c30║祖語，遂不之顧。逮夜，祖潛詣碓坊，問曰：「米白也未？」盧
J28nB207_p0299a01║曰：「白也，未有篩。」祖以杖擊碓三下而去。盧即三鼓入
J28nB207_p0299a02║室，祖密付衣法，囑善保護，無令斷絕。付法偈曰：「有情
J28nB207_p0299a03║來下種，因地果還生。無情既無種，無性亦無生。」
J28nB207_p0299a04║應無所住已生心，脫體無依解轉身，
J28nB207_p0299a05║米白篩來三鼓後，別開要徑一肩新。
J28nB207_p0299a06║六祖慧能大師黃梅得法後，住曹溪南嶽。讓祖來參，
J28nB207_p0299a07║祖問：「甚麼處來？」讓曰：「嵩山來。」祖曰：「什麼物恁麼來？」讓
J28nB207_p0299a08║無語。經八載，忽然有省，乃白祖曰：「某甲有箇會處。」祖
J28nB207_p0299a09║曰：「作麼生？」師曰：「說似一物即不中。」祖曰：「還假修證否？」
J28nB207_p0299a10║讓曰：「修證則不無，染污即不得。」祖曰：「祗此不污染，諸
J28nB207_p0299a11║佛之所護念。汝既如是，吾亦如是。」祖為說法偈曰：「心
J28nB207_p0299a12║地含諸種，普雨悉皆生。頓悟花情已，菩提果自成。」
J28nB207_p0299a13║什麼物兮恁麼來，龍吟枯木起轟雷。
J28nB207_p0299a14║八年舉似無倫比，染淨俱忘入禍胎。
J28nB207_p0299a15║曹溪第二世南嶽懷讓禪師，見馬祖常習坐禪，師問
J28nB207_p0299a16║曰：「大德坐禪圖甚麼？」祖曰：「圖作佛。」師乃取一磚於彼
J28nB207_p0299a17║菴前石上磨，祖曰：「磨作甚麼？」師曰：「磨作鏡。」祖曰：「磨磚
J28nB207_p0299a18║豈得成鏡耶？」師曰：「磨磚既不成鏡，坐禪豈得作佛？」祖
J28nB207_p0299a19║曰：「如何即是？」師曰：「如牛駕車，車若不行，打車即是？打
J28nB207_p0299a20║牛即是？」祖無對。師又曰：「汝學坐禪，為學坐佛？若學坐
J28nB207_p0299a21║禪，禪非坐臥；若學坐佛，佛非定相，于無住法不應取
J28nB207_p0299a22║捨。汝若坐佛，即是殺佛；若執坐相，非達其理。」祖聞示
J28nB207_p0299a23║誨，如飲醍醐，禮拜問曰：「如何用心即合無相三昧？」師
J28nB207_p0299a24║曰：「汝學心地法門如下種子，我說法要譬彼天澤，汝
J28nB207_p0299a25║緣合故，當見其道。」又問：「道非色相，云何能見？」師曰：「心
J28nB207_p0299a26║地法眼能見乎道，無相三昧亦復然矣！」祖曰：「有成壞
J28nB207_p0299a27║否？」師曰：「若以成壞聚散而見道者，非見道也。」乃說偈
J28nB207_p0299a28║曰：「心地含諸種，遇澤悉皆萌；三昧花無相，何壞復何
J28nB207_p0299a29║成？」祖遂開悟，心意超然，侍奉九秋，日益玄奧。
J28nB207_p0299a30║坐禪屈佛磚成鏡，說甚打牛又打車。
J28nB207_p0299b01║幸遇甘霖緣會得，不知依舊亂如麻。
J28nB207_p0299b02║曹溪第三世江西馬祖道一禪師。百丈為侍者，一日
J28nB207_p0299b03║侍祖行次，見一群野鴨飛過，祖曰：「是甚麼？」丈曰：「野鴨
J28nB207_p0299b04║子。」祖曰：「甚處去也？」丈曰：「飛過去也。」祖遂把丈鼻扭，負
J28nB207_p0299b05║痛失聲，祖曰：「又道飛過去也。」丈於言下有省。又後侍
J28nB207_p0299b06║立次，祖目視繩床角拂子，丈曰：「即此用，離此用。」祖曰：
J28nB207_p0299b07║「汝向後開兩片皮，將何為人？」丈取拂子豎起，祖日：「即
J28nB207_p0299b08║此用，離此用。」丈挂拂子於舊處，祖振威一喝，丈直得
J28nB207_p0299b09║三日耳聾。祖付法偈曰：「心外本無法，有付非心法，既
J28nB207_p0299b10║知非法心，如是付心法。」
J28nB207_p0299b11║啐啄之機臭味同，鼻頭扭破髑髏空。
J28nB207_p0299b12║雷轟地震重提掇，直至而今耳盡聾。
J28nB207_p0299b13║曹溪第四世洪州百丈山懷海禪師。一日，謂眾曰：「佛
J28nB207_p0299b14║法不是小事，老僧昔被馬大師一喝，直得三日耳聾。」
J28nB207_p0299b15║時黃檗聞舉，不覺吐舌。師曰：「子已後莫承嗣馬祖去
J28nB207_p0299b16║麼？」檗曰：「不然。今日因和尚舉，得見馬祖大機大用，然
J28nB207_p0299b17║且不識馬祖。若嗣馬祖，已後喪我兒孫。」師曰：「如是，如
J28nB207_p0299b18║是。見與師齊，減師半德；見過於師，方堪傳授。子甚有
J28nB207_p0299b19║超師之見。」檗便禮拜。師付法偈曰：「本無言語囑，強以
J28nB207_p0299b20║心法傳。汝既受持去，心法更何言？」
J28nB207_p0299b21║偶爾垂慈舉示伊，知音暗裏展鎗旗。
J28nB207_p0299b22║舌頭墮地云何會？見過於師更不疑。
J28nB207_p0299b23║曹溪第五世洪州黃檗山希運禪師。臨濟在師會下，
J28nB207_p0299b24║行業純一，首座睦州嘆曰：「雖是後生，與眾有異。」遂問：
J28nB207_p0299b25║「上座在此多少時？」濟云：「三年。」座曰：「曾參問也無？」濟云：
J28nB207_p0299b26║「不曾參問，不知問箇什麼？」座云：「汝何不去問堂頭和
J28nB207_p0299b27║尚：『如何是佛法的的大意？』」濟便問，聲未絕，師便打。濟
J28nB207_p0299b28║下來，座云：「問話作麼生？」濟云：「某甲問聲未絕，和尚便
J28nB207_p0299b29║打，某甲不會。」座云：「但更去問。」濟又問，師又打。濟如是
J28nB207_p0299b30║三度問，師三度打。濟白首座云：「幸蒙慈悲，令某甲問
J28nB207_p0299c01║訊和尚，三度發問，三度被打，自恨障緣，不領深旨，今
J28nB207_p0299c02║且辭去。」座云：「汝若去時，須辭和尚去。」濟禮拜退。座先
J28nB207_p0299c03║到師，白云：「問話底後生甚是如法，若來辭時，方便接
J28nB207_p0299c04║他，向後成一株大樹，與天下人作蔭涼去在。」濟辭師，
J28nB207_p0299c05║師囑云：「不得往別處去，汝向高安灘頭大愚處去，必
J28nB207_p0299c06║為汝說。」濟到大愚，愚問：「甚處來？」濟云：「黃檗來。」愚曰：「黃
J28nB207_p0299c07║檗有何言句？」濟云：「某甲三度問佛法的的大意，三度
J28nB207_p0299c08║被打，不知某甲有過無過？」愚曰：「黃檗與麼老婆心切，
J28nB207_p0299c09║為汝得徹困，更來者裏問有過無過？」濟於言下大悟，
J28nB207_p0299c10║云：「元來黃檗佛法無多子。」愚搊住曰：「者尿床鬼子！適
J28nB207_p0299c11║來道有過無過，如今卻道黃檗佛法無多子。你見箇
J28nB207_p0299c12║甚麼道理？速道！速道！」濟遂築犬愚脅下三拳，愚拓開
J28nB207_p0299c13║曰：「汝師黃檗，非干我事。」濟便回，師見便問：「者漢來來
J28nB207_p0299c14║去去，有甚了期？」濟云：「祗為老婆心切。」人事了，侍立，師
J28nB207_p0299c15║又問：「什麼處去來？」濟云：「昨奉慈旨，令參大愚去來。」師
J28nB207_p0299c16║云：「大愚有何言句？」濟遂舉前話，師云：「作麼生得者漢
J28nB207_p0299c17║來？待痛與一頓。」濟云：「說甚麼待來？即今便喫。」隨後便
J28nB207_p0299c18║掌，師云：「者風顛漢卻來者裏捋虎鬚。」濟便喝，師云：「侍
J28nB207_p0299c19║者！引者風顛漢參堂去。」後付偈曰：「病時心法在，不病
J28nB207_p0299c20║心法無，吾所付心法，不在心法途。」
J28nB207_p0299c21║三頓烏藤眼搭眵，高安一撥利如錐。
J28nB207_p0299c22║築拳脅下方伸信，倒跨崑崙鐵馬嘶。
J28nB207_p0299c23║曹溪第六世鎮州臨濟義玄禪師。興化為侍者，機緣
J28nB207_p0299c24║默契，師以法偈印之。偈曰：「至道無揀擇，本心無向背，
J28nB207_p0299c25║便如此承當，春風增瞌睡。」化後充三聖首座，次任大
J28nB207_p0299c26║覺院主（云云）。開堂日：「此一炷香，本為三聖師兄，三聖
J28nB207_p0299c27║於我太孤；本為大覺師兄，大覺於我太賒。不如供養
J28nB207_p0299c28║臨濟先師。」
J28nB207_p0299c29║當家纔識柴米價，養子方知父母恩。
J28nB207_p0299c30║至道無難嫌揀擇，孤賒迥出定乾坤。
J28nB207_p0300a01║臨濟第二世魏府興化存獎禪師。南院久依座下，師
J28nB207_p0300a02║以法偈付曰：「大道全自心，亦非在心求。付汝自心道，
J28nB207_p0300a03║無喜亦無憂。」
J28nB207_p0300a04║老屋離披意自寒，不堪憂處事無瞞。
J28nB207_p0300a05║此心付汝何憂喜，無限風光孰與看？
J28nB207_p0300a06║臨濟第三世汝州南院慧顒禪師。風穴在會作園頭，
J28nB207_p0300a07║師一日入園，問云：「南方一棒作麼生商量？」穴云：「作奇
J28nB207_p0300a08║特商量。」穴卻問：「和尚此間一棒作麼商量？」師拈棒云：
J28nB207_p0300a09║「棒下無生忍，臨機不見師。」穴於言下大徹。依止六年，
J28nB207_p0300a10║師付法偈曰：「我今無法說，所說皆非法，今付無法法，
J28nB207_p0300a11║不可住於法。」
J28nB207_p0300a12║棒下無生徹骨親，顒翁語魯指西秦。
J28nB207_p0300a13║知音不在千杯酒，一盞清茶也醉人。
J28nB207_p0300a14║臨濟第四世汝州風穴延沼禪師。首山充知客時，常
J28nB207_p0300a15║密誦《法華》。一日，侍立次，師乃垂涕告曰：「不幸臨濟之
J28nB207_p0300a16║道，至吾將墜於地。」山曰：「觀此一眾，豈無人耶？」師曰：「聰
J28nB207_p0300a17║明者多，見性者少。」山曰：「如某者如何？」師曰：「吾雖望子
J28nB207_p0300a18║之久，猶恐耽著此經，不能放下。」山曰：「此亦可事，願聞
J28nB207_p0300a19║其要。」師於是上堂，舉：「世尊以青蓮目顧視大眾，迦葉
J28nB207_p0300a20║正當與麼時，且道說箇什麼？若道不說而說，又是埋
J28nB207_p0300a21║沒先聖。且道說箇什麼？」山拂袖而退。師擲下拄杖，歸
J28nB207_p0300a22║方丈。次日，山與真園頭同上問訊。師問真曰：「作麼生
J28nB207_p0300a23║是世尊不說說？」真曰：「鵓鳩樹頭鳴。」師曰：「你作許多癡
J28nB207_p0300a24║福作麼？何不體究言句？」又問山曰：「你作麼生？」山曰：「動
J28nB207_p0300a25║容揚古路，不墮悄然機。」師謂真曰：「你何不看念法華
J28nB207_p0300a26║下語？」付首山偈曰：「無說是真法，其說原無說。我今說
J28nB207_p0300a27║付時，說說何曾說？」
J28nB207_p0300a28║室中憂墜涕心酸，舉古明今露影竿。
J28nB207_p0300a29║不墮悄然揚古路，冷光猶是逼人寒。
J28nB207_p0300a30║臨濟第五世汝州首山省念禪師。一日上堂，汾陽出
J28nB207_p0300b01║問：「百丈捲席，意旨如何？」師曰：「龍袖拂開全體現。」陽云：
J28nB207_p0300b02║「未審師意如何？」師云：「象王行處絕狐蹤。」陽於言下大
J28nB207_p0300b03║悟，遂提起坐具，顧視大眾云：「萬古碧潭空界月，再三
J28nB207_p0300b04║撈漉始應知。」禮拜歸眾。時葉縣省和尚作首座，纔退
J28nB207_p0300b05║便問：「昭兄！你適來見箇什麼道理便與麼道？」陽云：「正
J28nB207_p0300b06║是我放身捨命處。」省便休。師付汾陽法偈曰：「自古付
J28nB207_p0300b07║無說，我今亦無說；只此無說心，諸佛所共說。」
J28nB207_p0300b08║問處分明答處親，輕輕撥著便翻身。
J28nB207_p0300b09║投機一語驚人耳，惹得傍觀努目新。
J28nB207_p0300b10║臨濟第六世汾州太子院善昭禪師。慈明參師，師揣
J28nB207_p0300b11║其志，經二年未許入室。明每詣方丈，師見必詬罵，或
J28nB207_p0300b12║毀詆諸方。及有所訓，皆流俗鄙事。明一夕訴曰：「自至
J28nB207_p0300b13║法席已再夏，不蒙指示，但增世俗塵勞。念歲月飄忽，
J28nB207_p0300b14║己事未明，有失出家之利。」語未卒，師熟視罵曰：「是惡
J28nB207_p0300b15║知識，敢裨販我！」怒，舉杖逐之。明擬伸救，師驀掩其口。
J28nB207_p0300b16║明忽大悟曰：「是知臨濟道出常情。」服役七年，辭去。付
J28nB207_p0300b17║偈曰：「虛空無形象，形象非虛空。我所付心法，空空空
J28nB207_p0300b18║不空。」
J28nB207_p0300b19║格外全提迥不同，麤言辣語播宗風。
J28nB207_p0300b20║淆訛掣斷知端的，掩口分明見熱衷。
J28nB207_p0300b21║臨濟第七世潭州石霜慈明楚圓禪師。自南源徒道
J28nB207_p0300b22║吾、石霜，皆楊岐總院事。岐依師雖久，未有省發，每咨
J28nB207_p0300b23║參，師曰：「庫司事繁，且去。」他日又問，師曰：「監寺異日兒
J28nB207_p0300b24║孫遍天下在，何用忙為？」一日，師適出，雨忽作，岐偵師
J28nB207_p0300b25║小徑，既見，遂搊住曰：「者老漢今日須與我說，不說打
J28nB207_p0300b26║你去。」師曰：「監寺知者般事便休。」語未卒，岐大悟，即拜
J28nB207_p0300b27║於泥塗，問曰：「狹路相逢時如何？」師曰：「你且躲避，我要
J28nB207_p0300b28║去那裡去。」岐歸來日，具威儀詣方丈禮謝，師呵曰：「未
J28nB207_p0300b29║在。」一日，師上堂，岐出問：「幽鳥語喃喃，辭雲入亂峰時
J28nB207_p0300b30║如何？」師曰：「我行荒草裡，汝又入深村。」岐曰：「官不容鍼，
J28nB207_p0300c01║更借一問。」師便喝，岐曰：「好喝！」師又喝，岐亦喝，師連喝
J28nB207_p0300c02║兩喝，岐禮拜，師曰：「此事是箇人方能擔荷。」岐拂袖便
J28nB207_p0300c03║行。師付法偈曰：「虛空無面目，心相亦如然，即此虛空
J28nB207_p0300c04║心，可稱天中天。」
J28nB207_p0300c05║卒風暴雨偵師蹤，饒舌泥途亦不中。
J28nB207_p0300c06║縱奪之機猶未已，紅爐點雪孰堪容？
J28nB207_p0300c07║臨濟第八世袁州楊岐方會禪師。白雲端參師，一日
J28nB207_p0300c08║忽問：「上人落髮師為誰？」端曰：「茶陵郁和尚。」師曰：「吾聞
J28nB207_p0300c09║伊過橋遭攧有省，作偈甚奇，能記否？」端即誦曰：「我有
J28nB207_p0300c10║明珠一顆，久被塵勞關鎖，今朝塵盡光生，照破山河
J28nB207_p0300c11║萬朵。」師笑而趨起，端愕然，通夕不寐。黎明咨詢師，適
J28nB207_p0300c12║歲莫，師曰：「汝見昨日打敺儺者麼？」曰：「見。」師曰：「汝一籌
J28nB207_p0300c13║不及渠。」端復愕曰：「意旨如何？」師曰：「渠愛人笑，汝怕人
J28nB207_p0300c14║笑。」端因大悟於言下。師付法偈曰：「心體如虛空，法亦
J28nB207_p0300c15║遍虛空，證得心空理，非法非心空。」
J28nB207_p0300c16║興奪雙行驗作家，更添一笑撒泥沙。
J28nB207_p0300c17║黎明捉敗渠儂處，自不重栽眼裡花。
J28nB207_p0300c18║臨濟第九世舒州白雲守端禪師。浮山遠聞師頌臨
J28nB207_p0300c19║濟三頓棒有過人處，指五祖演見師，祖請益南泉摩
J28nB207_p0300c20║尼珠話，師叱之，祖領悟，獻投機偈曰：「山前一片閒田
J28nB207_p0300c21║地，又手叮嚀問祖翁，幾度賣來還自買，為憐松竹引
J28nB207_p0300c22║清風。」師印可，令掌磨事。一日，師謂祖曰：「有數禪客自
J28nB207_p0300c23║廬山來，皆有悟入處，教伊說亦說得，有來由舉因緣
J28nB207_p0300c24║問伊亦明得，教伊下語亦下得，秪是未在。」祖於是大
J28nB207_p0300c25║疑，私自計曰：「既悟了，說亦說得，明亦明得，如何卻未
J28nB207_p0300c26║在？」遂參究累日，忽然省悟，從前寶惜一時放下，走見
J28nB207_p0300c27║師，師為手舞足蹈，祖亦一笑而已。祖後曰：「吾因茲出
J28nB207_p0300c28║一身白汗，便明得下載清風。」師付法偈曰：「道我元無
J28nB207_p0300c29║我，道心元無心，惟此無我法，相契無我心。」
J28nB207_p0300c30║萬機把斷指衷由，打草驚蛇展一籌。
J28nB207_p0301a01║白汗淋漓明下載，從前寶惜一時休。
J28nB207_p0301a02║臨濟第十世蘄州五祖法演禪師。圓悟出蜀，遍參諸
J28nB207_p0301a03║宿，最後見祖，盡其機用，祖皆不諾，乃謂祖強移換人，
J28nB207_p0301a04║出不遜語，忿然而去。祖曰：「待你著一頓熱病打時，方
J28nB207_p0301a05║思量我在。」悟到金山，染傷寒困極，以平日見處試之，
J28nB207_p0301a06║無得力者，追繹祖言，乃自誓曰：「我病稍間，即歸五祖。」
J28nB207_p0301a07║病痊尋歸，祖一見而喜，令即參堂充侍者，方半月，會
J28nB207_p0301a08║部使者解印還蜀，詣祖問道，祖曰：「提刑少年曾讀小
J28nB207_p0301a09║豔詩否？有兩句頗相近：『頻呼小玉元無事，秪要檀郎
J28nB207_p0301a10║認得聲。』」提刑應諾諾，祖曰：「且仔細。」悟適歸，侍立次，問
J28nB207_p0301a11║曰：「聞和尚舉小豔詩，提刑會否？」祖曰：「他秪認得聲。」悟
J28nB207_p0301a12║曰：「秪要檀那認得聲，他既認得聲，為甚麼卻不是？」祖
J28nB207_p0301a13║曰：「如何是祖師西來意？庭前柏樹子聻。」悟忽有省，遽
J28nB207_p0301a14║出，見雞飛上闌干，鼓翅而鳴，自謂曰：「此豈不是聲？」遂
J28nB207_p0301a15║袖香入室，通所得，呈偈曰：「金鴨香銷錦繡幃，笙歌叢
J28nB207_p0301a16║裡醉扶歸，少年一段風流事，秪許佳人獨自知。」祖曰：
J28nB207_p0301a17║「佛祖大事，非小根劣器所能造詣，吾助汝喜。」後悟興
J28nB207_p0301a18║佛眼、佛鑑侍祖於一亭上夜話，及歸，燈已滅，祖於暗
J28nB207_p0301a19║中曰：「各人下一轉語。」佛鑑曰：「彩鳳舞丹霄。」佛眼曰：「鐵
J28nB207_p0301a20║蛇橫古路。」悟曰：「看腳下。」祖曰：「滅吾宗者，乃克勤耳。」祖
J28nB207_p0301a21║付法偈曰：「真我本無心，真心亦無我，契此真真心，我
J28nB207_p0301a22║我何曾我？」
J28nB207_p0301a23║聞聲見色非聞見，一段風流顯見聞。
J28nB207_p0301a24║詣實供通句味別，暗中點首出重雲。
J28nB207_p0301a25║臨濟第十一世成都府昭覺寺佛果克勤圓悟禪師。
J28nB207_p0301a26║虎丘隆入室，師問曰：「見見之時，見非是見，見猶離見，
J28nB207_p0301a27║見不能及。」遂舉手曰：「還見麼？」隆曰：「見。」師曰：「頭上安頭。」
J28nB207_p0301a28║隆聞，脫然契證。師叱曰：「見箇甚麼？」隆曰：「竹密不妨流
J28nB207_p0301a29║水過。」師肯之，俾掌藏。有問隆：「藏主柔易若此，何能為
J28nB207_p0301a30║哉？」師日：「瞌睡虎耳。」付偈曰：「得道心自在，不得道憂惱，
J28nB207_p0301b01║付汝自心道，無喜亦無惱。」
J28nB207_p0301b02║見不及處不曾藏，舉箇拳頭抱賊贓。
J28nB207_p0301b03║契見脫然如睡虎，威獰何處不風光。
J28nB207_p0301b04║臨濟第十二世平江府虎丘紹隆禪師。住宣州彰教
J28nB207_p0301b05║時，圓悟歸蜀，指應菴華見師，師移虎丘，華侍行未半
J28nB207_p0301b06║載，頓明大事。師付法偈曰：「天晴雲在天，雨落溼在地，
J28nB207_p0301b07║秘密付汝心，心法只者是。」華後住饒之報恩，師忌辰，
J28nB207_p0301b08║拈香云：「平生沒興，撞著者無意智老和尚，做盡伎倆，
J28nB207_p0301b09║湊泊不得，從此卸卻干戈，隨分著衣喫飯，二十年來
J28nB207_p0301b10║坐曲彔木，懸羊頭，賣狗肉，知他有甚憑據？雖然，一年
J28nB207_p0301b11║一度燒香日，千古令人恨轉深。」
J28nB207_p0301b12║天晴雨溼獨超群，恩大難酬恨轉深。
J28nB207_p0301b13║無限干戈都卸盡，懸羊賣狗到如今。
J28nB207_p0301b14║臨濟第十三世明州天童山應庵曇華禪師。密庵傑
J28nB207_p0301b15║初參師於衢之明果，師屢呵斥。一日，問傑：「如何是正
J28nB207_p0301b16║法眼？」傑遽答曰：「破沙盆。」師頷之，付偈曰：「佛用眼睹星，
J28nB207_p0301b17║我用耳聽聲，我用與佛用，我明汝亦明。」
J28nB207_p0301b18║正法眼答破沙盆，萬象森羅觸處清。
J28nB207_p0301b19║遍布風光盈耳目，師資肝膽一時傾。
J28nB207_p0301b20║臨濟第十四世明州天童山密庵咸傑禪師。住烏巨，
J28nB207_p0301b21║破庵先參師，命典客。一日，師偶對僧舉：「不是風動，不
J28nB207_p0301b22║是幡動。」先聞，豁然大悟。次日，師遇先眾寮前，問：「你總
J28nB207_p0301b23║不得作伎倆，試露箇消息看。」先應聲曰：「方丈裡有客。」
J28nB207_p0301b24║師呵呵大笑。先侍師凡五載，盡得旨要。後辭歸蜀，師
J28nB207_p0301b25║以偈送之曰：「萬里南來川藞苴，奔流度刃扣玄關；頂
J28nB207_p0301b26║門戳瞎金剛眼，去住還同珠走盤。」付法偈曰：「佛與眾
J28nB207_p0301b27║生見，元本不隔線；付法付自心，非見非不見。」
J28nB207_p0301b28║不是幡兮不是風，當機捉敗賣柴翁。
J28nB207_p0301b29║相逢狹路通消息，歷劫如何用得窮。
J28nB207_p0301b30║臨濟第十五世夔州府臥龍破庵祖先禪師，住蘇之
J28nB207_p0301c01║西華秀峰，有僧入室，師打逐至法堂，時無準範解曰：
J28nB207_p0301c02║「禪和家爭禪亦常事耳。」師曰：「豈不聞道：『我肚饑，聞板
J28nB207_p0301c03║聲要喫飯去聻？』」準聞，不覺汗流浹背。師居靈隱，準復
J28nB207_p0301c04║從。一日，侍遊石筍庵，庵有道者請益，曰：「胡孫子捉不
J28nB207_p0301c05║住，乞師方便。」師曰：「用捉他作麼？如風吹水，自然成紋。」
J28nB207_p0301c06║準在旁大徹，付偈曰：「我若不見時，汝應不見見，見見
J28nB207_p0301c07║非自心，自心當顯現。」
J28nB207_p0301c08║明珠出水璞已琢，眉毛撮結眼八角。
J28nB207_p0301c09║徹得猢猻消息斷，乾坤如漆活卓卓。
J28nB207_p0301c10║臨濟第十六世徑山無準師範禪師，賜號佛鑑。斷橋
J28nB207_p0301c11║倫祖在會下，準以「狗子因何有業識？」令祖下語，凡三
J28nB207_p0301c12║十轉不契。祖云：「可無方便乎？」準舉真淨頌曰：「言有業
J28nB207_p0301c13║識在，誰云意不深？海枯終見底，人死不知心。」祖竦然
J28nB207_p0301c14║良久，忽聞板聲，通身汗下，於是脫然。準以從上源流
J28nB207_p0301c15║并付法偈曰：「真理直如絃，何默更何言？我今善付囑，
J28nB207_p0301c16║表心本無得。」祖出世祗園，遷天台、瑞巖、國清。準於淳
J28nB207_p0301c17║祐己酉三月十五示疾集眾遺囑，其徒眾請偈，準乃
J28nB207_p0301c18║執筆書偈曰：「來時空索索，去也赤條條；更要問端的，
J28nB207_p0301c19║天台有石橋。」
J28nB207_p0301c20║倒腹傾腸意轉深，了無業識可追尋。
J28nB207_p0301c21║板聲擊脫汗如雨，鑑地輝天耀古今。
J28nB207_p0301c22║臨濟第十七世杭州淨慈斷橋妙倫禪師，台州徐氏
J28nB207_p0301c23║子。室中嘗舉萬法歸一示徒，日隨眾務。方山寶侍次，
J28nB207_p0301c24║師以莧菜根示之，寶悟入。師付法偈曰：「本無迷悟人，
J28nB207_p0301c25║迷悟自家討。記得少壯時，而今不覺老。」即繼師席。
J28nB207_p0301c26║莧根拈出無邊春，蠱毒誰能當處親。
J28nB207_p0301c27║滿目生涯隨分足，任從天下樂欣欣。
J28nB207_p0301c28║臨濟第十八世天台瑞巖方山寶禪師。初住西庵，無
J28nB207_p0301c29║見參師，雖有所契，未臻其極，遂築室華頂，精苦自勵。
J28nB207_p0301c30║一日，作務次，渙然有省，平生凝滯當下冰釋，遂走瑞
J28nB207_p0302a01║巖呈所解，方以偈證曰：「道人得得出山來，盡把襟懷
J28nB207_p0302a02║對我開，坦坦平平如鏡面，澄澄湛湛絕纖埃。忽然得
J28nB207_p0302a03║箇轉身句，衲卷寒雲便歸去，萬八千丈華頂峰，一笑
J28nB207_p0302a04║裂開鐵面具。家山到後絕思惟，拗折烏藤拄竹扉，糞
J28nB207_p0302a05║火堆中消息好，芋香便是道香時。」并付法偈曰：「此心
J28nB207_p0302a06║極廣大，虛空比不得，此道只如是，受持休外覓。」
J28nB207_p0302a07║盤居華頂氣雄豪，苦勵深藏道愈高。
J28nB207_p0302a08║徹底呈來親手付，轉身句子利吹毛。
J28nB207_p0302a09║臨濟第十九世天台無見先睹禪師。一坐華頂四十
J28nB207_p0302a10║餘年，足未嘗輒越戶。至正賜號妙明真覺。白雲度深
J28nB207_p0302a11║習禪定，後一榮南遊，遍叩禪林，無有可其意者。聞師
J28nB207_p0302a12║說法天台，欣然就謁。師見器之，充侍者。度問：「西來密
J28nB207_p0302a13║意，未審如何？」師云：「待娑羅峰點頭，即向汝道。」度以手
J28nB207_p0302a14║搖曳擬答，師便喝。度云：「娑羅峰頂，白浪滔天。花開芒
J28nB207_p0302a15║種後，葉落立秋前。」師云：「我家無殘羹剩飯也。」度云：「此
J28nB207_p0302a16║非殘羹剩飯而何？」師頷之。付法偈曰：「至大是此心，至
J28nB207_p0302a17║聖是此法。燈燈光不差，了此心者達。」
J28nB207_p0302a18║遍叩難逢恰對頭，手搖熱喝遽相酬。
J28nB207_p0302a19║殘羹不中飽人喫，瀟灑縱橫得自由。
J28nB207_p0302a20║臨濟第二十世處州福林白雲智度禪師。初住普慈
J28nB207_p0302a21║諸剎，洪武己酉應召，尋隱福林。平昔機語不容人錄，
J28nB207_p0302a22║古拙俊侍師室中，了明大事，深契牧牛之作，乃付法
J28nB207_p0302a23║偈曰：「心中有自心，法中有至法，我今可付囑，心法無
J28nB207_p0302a24║心法。」
J28nB207_p0302a25║宗師垂手貴天真，切齒蝌文篆不仁。
J28nB207_p0302a26║直下了明端的旨，犁牛產出玉麒麟。
J28nB207_p0302a27║臨濟第二十一世太平府繁昌八峰山古拙俊禪師。
J28nB207_p0302a28║無際參，師問：「還我照用來。」際云：「若有照用，即成障礙。」
J28nB207_p0302a29║師云：「者廝著空，佛也救不得。」際云：「有無俱寂滅，空佛
J28nB207_p0302a30║悉皆非。」後示以偈云：「憶昔繁昌一別時，此心能有幾
J28nB207_p0302b01║人知？無絃曲子真堪續，慧命懸懸付與誰？」付法偈曰：
J28nB207_p0302b02║「一道不心光，三際十方明；何於明白中？有明有不明。」
J28nB207_p0302b03║驀將照用驗端由，高價隨機劈面酬。
J28nB207_p0302b04║掀翻空佛皆非處，月滿青天水滿洲。
J28nB207_p0302b05║臨濟第二十二世川東普州道林無際悟禪師。別號
J28nB207_p0302b06║蠶骨，蜀中人也。年二十出纏，縛竹為庵，研勵無懈，四
J28nB207_p0302b07║指大書帖亦不顧，只是拍盲做鈍工夫。後得大徹大
J28nB207_p0302b08║悟，即呈本師偈曰：「寂照無上下，光明處處通；本來無
J28nB207_p0302b09║皂白，無處不含容。」正統九年，應　召說法，　上大悅。
J28nB207_p0302b10║師嘗以無字公案示徒，月溪澄久依座下，深得奧旨。
J28nB207_p0302b11║特書月溪二字法語示之，并付法偈云：「我無法可付，
J28nB207_p0302b12║汝無心可受，無付無受心，何人不成就？」
J28nB207_p0302b13║纔云無字立綱宗，金屑依然著眼中。
J28nB207_p0302b14║驀地虛空連底脫，大千沙界一時通。
J28nB207_p0302b15║臨濟第二十三世南京大崗月溪澄禪師。景泰三年，
J28nB207_p0302b16║敕賜回大崗，號慈善。一日，室中出祖衣示徒，乃云：「此
J28nB207_p0302b17║衣是唐朝宮王所置，今八百餘年矣，祖祖相傳至東
J28nB207_p0302b18║普先師，普付與老僧。若是克家種子，方堪紹荷，狐假
J28nB207_p0302b19║虎威，焉敢希冀？」又云：「如百丈侍馬祖，祖侍南嶽，嶽侍
J28nB207_p0302b20║曹溪六祖，皆久久親炙，磨光剉銳，乃能豁徹重關，羈
J28nB207_p0302b21║鎖掃盡，微見窠臼，深得大機大用，可為人天眼目耳。」
J28nB207_p0302b22║師居嘗凡見僧請益，乃云：「佛法不是鮮魚，怕爛卻那？」
J28nB207_p0302b23║即趁出。夷峰寧侍傍，忽悟入，師付衣法偈云：「心即能
J28nB207_p0302b24║知心，法即可知法；今所付法心，非心亦非法。」
J28nB207_p0302b25║遞代金襴希世珍，克家堪紹便通津。
J28nB207_p0302b26║鮮魚一語誰相委，致使傍觀笑轉新。
J28nB207_p0302b27║臨濟第二十四世大崗夷峰寧禪師。寶芳住天目，往
J28nB207_p0302b28║參，師器之，乃付法偈云：「祖祖無法付，人人本自有；汝
J28nB207_p0302b29║受無付法，急著傳於後。」
J28nB207_p0302b30║大地山河總是真，目中無事可相親。
J28nB207_p0302c01║人人本具傳何物，啼鳥山花別有春。
J28nB207_p0302c02║臨濟第二十五世天目寶芳進禪師。示眾云：「拈花微
J28nB207_p0302c03║笑，節外生枝；面壁安心，畫蛇添足。山僧者裏無禪可
J28nB207_p0302c04║參、無道可學，直教一箇箇成佛作祖去。汝等還信得
J28nB207_p0302c05║及麼？」良久，拍膝，云：「劍號巨闕，玉出崑崗。」付野翁曉法
J28nB207_p0302c06║偈云：「真性本無性，真法本無法；了知無法性，何處不
J28nB207_p0302c07║通達？」
J28nB207_p0302c08║無禪無道意何窮，鐵壁銀山盡打通。
J28nB207_p0302c09║是處了知無法性，金風瑟瑟到梧桐。
J28nB207_p0302c10║臨濟第二十六世嘉興東塔野翁曉禪師。無趣參，每
J28nB207_p0302c11║呈見解，師盡與掃闢昔日所負，直使索然。一日，師謂
J28nB207_p0302c12║趣云：「我有一言，要與爾說。」趣便問，師但笑而不語。趣
J28nB207_p0302c13║又問，師又笑。趣不諳旨，遂禮拜懇求。師不得已，乃云：
J28nB207_p0302c14║「達磨西來，直指人心，見性成佛，唯在直下體取。子若
J28nB207_p0302c15║信得及，可放下萬緣，參箇萬法歸一。」趣領旨後，聞雞
J28nB207_p0302c16║鳴有省，即薙染。師乃付法偈云：「非法非非法，非性非
J28nB207_p0302c17║非性，非心非非心，付汝心法竟。」
J28nB207_p0302c18║闢盡多方絕較量，笑中爭信有刀藏。
J28nB207_p0302c19║雞鳴掣斷黃金鎖，直得家聲播大邦。
J28nB207_p0302c20║臨濟第二十七世嘉興敬畏無趣如空禪師。無幻參，
J28nB207_p0302c21║師誨以教外別傳之旨，朝夕參究，有所契入，遂薙染
J28nB207_p0302c22║結庵。徑山集無趣語錄往見趣，趣問：「子向在甚麼處？」
J28nB207_p0302c23║幻曰：「徑山。」趣曰：「做得甚麼事？」幻曰：「某家買得一段田，
J28nB207_p0302c24║收得原本契書，請和尚僉押。」即將集本呈上，趣接得
J28nB207_p0302c25║展看，曰：「者箇是我的，汝的聻？」幻曰：「和尚莫搶奪行市。」
J28nB207_p0302c26║趣便擲下集本，幻便出，復呈偈，趣曰：「非語言文字也，
J28nB207_p0302c27║是汝作底麼？」幻曰：「某甲鼓粥飯氣，若謂有所得，辜負
J28nB207_p0302c28║和尚不少。」趣乃點首，即付法偈云：「師傳拈花宗，示我
J28nB207_p0302c29║微笑法，親手展付汝，持奉遍塵剎。」
J28nB207_p0302c30║識得祖翁田地了，契書僉押更呈看。
J28nB207_p0303a01║末稍一句無私語，父子恩情徹底寒。
J28nB207_p0303a02║臨濟第二十八世徑山無幻性沖禪師。初住車溪，後
J28nB207_p0303a03║開法徑山，示眾云：「老漢本擬深藏鄉僻，遣過生緣，爭
J28nB207_p0303a04║奈無趣老人有不了底公案，山僧出來與他了卻。」僧
J28nB207_p0303a05║問：「如何是無趣老人不了底公案？」師便打。僧云：「某甲
J28nB207_p0303a06║有甚過？」師云：「殃及兒孫。」南明掩關興善，師至關前勘
J28nB207_p0303a07║問，南將前工夫舉似，師跌足云：「悔我來遲，向後總欲
J28nB207_p0303a08║到此，不易得也。」南即啟關，往謁於車溪徑山，服勤八
J28nB207_p0303a09║載。一日，於地上拾片紙，有「觀方知彼去，去者不至方」
J28nB207_p0303a10║之句，有省，呈無幻，幻乃印可，即命充首座。付法偈曰：
J28nB207_p0303a11║「得本無所得，傳亦無可傳；今付無傳法，東西共一天。」
J28nB207_p0303a12║塔於徑山。
J28nB207_p0303a13║扣關勘問覓知音，跌足分明示本真。
J28nB207_p0303a14║八載辛勤緣會熟，途中拾得自家珍。
J28nB207_p0303a15║臨濟第二十九世興善南明慧廣禪師。徑山示眾云：
J28nB207_p0303a16║「五峰頭卓朔，雙徑尾顛先，喝石嵒一任𨁝跳，明月池
J28nB207_p0303a17║覆地傾天。此四句中，有一句有殺人刀、無活人劍，有
J28nB207_p0303a18║一句有活人劍、無殺人刀，有一句殺人刀、活人劍俱
J28nB207_p0303a19║有，有一句殺人刀、活人劍俱無。伶俐衲僧檢點得倜
J28nB207_p0303a20║儻分明，許你一生參學事畢。」普明鴛湖，初謁無幻於
J28nB207_p0303a21║車溪，開示禪要，後侍南明於徑山。一日，閱《思益梵天
J28nB207_p0303a22║經》有省，即呈無生偈曰：「鐵壁銀山誰敢摧？賊身驀地
J28nB207_p0303a23║拶將來，相看元是舊相識，當下慚惶笑臉開。」又曰：「歷
J28nB207_p0303a24║劫多年窮苦事，風光流得到今朝，笙歌車馬門如市，
J28nB207_p0303a25║內院依然鎖寂寥。」南閱之，痛加呵斥，更不作偈頌。南
J28nB207_p0303a26║後掩關皋亭諸處，不離左右一十三載。值南病篤，一
J28nB207_p0303a27║日，舉香嚴獨腳頌問明，明纔開口，南便喝，明復擬開
J28nB207_p0303a28║口，南又喝，明方點首，南即付法偈云：「無傳無受法，無
J28nB207_p0303a29║傳無受心，付與無手者，掣斷虛空觔。」
J28nB207_p0303a30║死灰淋過屈屈屈，末後翻然重漏泄。
J28nB207_p0303b01║突然一喝雙耳聾，累及兒孫揚醜拙。
J28nB207_p0303b02║臨濟第三十世建寧普明玄微妙用禪師。別號鴛湖，
J28nB207_p0303b03║初住嘉興白苧普明寺，及桐月庵、介庵進往參，師即
J28nB207_p0303b04║垂誨，便有師資之契。庵因臥疾，忽聞匠斧砍大木聲，
J28nB207_p0303b05║有省，即呈萬如和尚，萬頷之。後聞師住建寧普明，及
J28nB207_p0303b06║侍萬入山，請師陞座扣問，師云：「不須更問山中事，觀
J28nB207_p0303b07║見容顏便得知。」庵便禮拜。未幾，辭往曹山，再參師於
J28nB207_p0303b08║普明，即命入室，庵方跨門，師云：「是甚麼？」菴擬答，師震
J28nB207_p0303b09║威便喝，庵豁然契悟，即掩耳而出。一日，師欠安，庵侍
J28nB207_p0303b10║次，師命茶，問云：「汝字覺先，喚甚麼作先？」庵云：「且喜今
J28nB207_p0303b11║日得自在。」師云：「如何是覺後？」菴云：「請和尚尊重。」師云：
J28nB207_p0303b12║「你還分得先後麼？」庵良久，師便喝，庵云：「某甲只管喫
J28nB207_p0303b13║茶。」師云：「如何是喫茶底事？」庵云：「柿棗腐乾都在者裏。」
J28nB207_p0303b14║師云：「你作麼生？」庵云：「卻被某甲一口食盡。」師云：「滋味
J28nB207_p0303b15║如何？」庵云：「甜者自甜，鹹者自鹹。」師云：「未在，更道。」庵云：
J28nB207_p0303b16║「某甲謝茶。」便禮拜，師深喜之。又一日，師集眾，乃舉拂
J28nB207_p0303b17║子云：「世尊拈一枝花，老僧舉一枝拂，且道是同是別？」
J28nB207_p0303b18║庵出，禮三拜，歸位，師云：「者瞎驢。」遂擲下，即出從上源
J28nB207_p0303b19║流衣拂，并書法偈付云：「沿流一段事，竟無頭與尾，付
J28nB207_p0303b20║與師子兒，哮吼滿大地。」師於崇禎壬午十月十一日
J28nB207_p0303b21║說偈而化，嗣法三人。庵出世嘉興金明寺。
J28nB207_p0303b22║方跨門來陷虎才，當機掩耳起風雷。
J28nB207_p0303b23║雖然不犯將軍令，爭奈洪音遍九垓。
J28nB207_p0303b24║拈花舉拂太勞翁，同別尤看大賚功。
J28nB207_p0303b25║三拜祖肩歸位立，高提祖令振寰中。
J28nB207_p0303b26║臨濟第三十一世嘉興金明介庵悟進禪師。初受請
J28nB207_p0303b27║徑山萬壽寺結制，及住餘杭廣福、武康天池、禾之金
J28nB207_p0303b28║明諸剎，皆應時也。牧公道者項謙，髫年首謁博山余
J28nB207_p0303b29║集生諸老，以向上一著苦究念餘年，礙膺不釋。後於
J28nB207_p0303b30║順治庚寅別駕八閩漳州，壬辰歲暮瓜代至福州，見
J28nB207_p0303c01║粵東華首空隱禪師飛錫過閩，本分接人之暇，亦贊
J28nB207_p0303c02║念佛持咒，蒙授准提懺像，歸送楞嚴，重梓流通。一日
J28nB207_p0303c03║禮懺，口宣「佛身充滿於法界，普現一切群生前」之句，
J28nB207_p0303c04║忽然身心脫落，遂述偈曰：「一手拈磬一手鼓，今日捉
J28nB207_p0303c05║敗無位祖，觸處逢渠本現成，恒河沙國佛一母。」後參
J28nB207_p0303c06║天界浪和尚，浪曰：「聞你幼年見博山余集生諸公，是
J28nB207_p0303c07║否？」公禮曰：「今日特特禮拜和尚。」浪曰：「除卻搖唇鼓舌、
J28nB207_p0303c08║豎指揚眉處，還我到家語來。」公叉手默然，浪頷之。己
J28nB207_p0303c09║亥春，參金明本師，問：「涅槃心易曉，差別智難明，如何
J28nB207_p0303c10║是差別智？」師云：「差別且止，喚甚是涅槃心？」公舉拳，師
J28nB207_p0303c11║云：「死了、燒了在甚麼處？」公纔開口，師震威便喝，公從
J28nB207_p0303c12║此冰釋。又作十二時偈以自娛，輒呈師，師接過曰：「者
J28nB207_p0303c13║箇是紙墨，還別有麼？」公展手視師，師乃休。又一日，師
J28nB207_p0303c14║拈香墜問曰：「無情如何說法？」公曰：「和尚拄杖子𨁝跳
J28nB207_p0303c15║去也。」師復勘問，公拈墜擲地，叉手而立，師拾墜置於
J28nB207_p0303c16║几，公曰：「無情說法竟。」師休去。一日，師刻蜜蜂頌將竣，
J28nB207_p0303c17║師曰：「病朽觀你蜂頌頗恰意，但要問你：『日出扶桑大
J28nB207_p0303c18║地紅，是何意旨？』下一轉語，可付諸梨棗。」公云：「適問箇
J28nB207_p0303c19║是什麼？」師哂之，公即呈偈曰：「聊聞舉著便承當，好肉
J28nB207_p0303c20║無端已剜瘡，著眼機先看端的，頂門誰不帶扶桑？」師
J28nB207_p0303c21║印可，即書法偈付云：「維摩之疾好承當，痛處何妨炙
J28nB207_p0303c22║艾瘡？眼正心光扶祖道，任教烏兔起滄桑。」并授拄杖，
J28nB207_p0303c23║名曰真本。
J28nB207_p0303c24║頌曰：墜香拈起貴知音，擲地酬來星斗沉。
J28nB207_p0303c25║莫謂一機全殺活，當場須是芥投鍼。
J28nB207_p0303c26║重重伸問幾人知，日擁扶桑示孰齊。
J28nB207_p0303c27║自古迄今輝宇宙，夜深舞袖入岑西。
J28nB207_p0303c28║
J28nB207_p0303c29║
J28nB207_p0303c30║
J28nB207_p0304a01║偈頌
J28nB207_p0304a02║十二時偈
J28nB207_p0304a03║平旦寅，翻來覆去顯無生。遍歷山河無覓處，那知只
J28nB207_p0304a04║在剎那頃。
J28nB207_p0304a05║日出卯，不涉思惟豈弄巧。驀然築破者孃生，恆河沙
J28nB207_p0304a06║劫一時了。
J28nB207_p0304a07║食時辰，拈盂舉箸是何人？日用尋常承此力，不移寸
J28nB207_p0304a08║步現全身。
J28nB207_p0304a09║禺中已，了然一念渾無事。饑餐渴飲睡來眠，妙用頭
J28nB207_p0304a10║頭靡不是。
J28nB207_p0304a11║日中午，無影樹下一片土。一鋤翻轉作園林，閒時一
J28nB207_p0304a12║笑空今古。
J28nB207_p0304a13║日昳未，本來一物無頭尾。雖然不履亦不衫，日夕足
J28nB207_p0304a14║跟原點地。
J28nB207_p0304a15║晡時申，祖道從來付國臣。橫身擔荷恁麼去，隨處安
J28nB207_p0304a16║閒絕比鄰。
J28nB207_p0304a17║日入酉，此事如同池底藕。青蓮透出自淤泥，涅而不
J28nB207_p0304a18║淄渠不朽。
J28nB207_p0304a19║黃昏戌，大道現成何得失。拶破而門休歇渠，何云天
J28nB207_p0304a20║地同根實。
J28nB207_p0304a21║人定亥，洞明此道誰隔礙。上拄地兮下拄天，也是貧
J28nB207_p0304a22║兒思舊債。
J28nB207_p0304a23║半夜子，生來四十有二齒。自此親見道人來，左之右
J28nB207_p0304a24║之難掩耳。
J28nB207_p0304a25║雞鳴丑，癡狂見影兩頭走。須知別有好風光，穿破布
J28nB207_p0304a26║衫露出肘。
J28nB207_p0304a27║金明老人移梅掘深土，得斷碑半截，額有宋天
J28nB207_p0304a28║封佛慈禪師蜜蜂頌五首，賡和原韻。
J28nB207_p0304a29║花林一望發真機，幾箇英揚得採歸。昔日隨緣又隨
J28nB207_p0304a30║隊，今朝同路不同飛。
J28nB207_p0304b01║陸有山兮水有涯，幾曾歷盡拾歸衙？揚眉努目承渠
J28nB207_p0304b02║力，百草頭邊顯作家。
J28nB207_p0304b03║逼塞虛空薰透時，層層脫落盡掀離。些些家計和盤
J28nB207_p0304b04║出，卻興時人甜入脾。
J28nB207_p0304b05║君看投窗昧已光，鑽研未透卻忙忙。驀然一轉翻身
J28nB207_p0304b06║去，遍地清涼直下當。
J28nB207_p0304b07║八面玲瓏絕比桐，一絲不掛更神通，回頭識得鍼鋒
J28nB207_p0304b08║處，日出扶桑大地紅。
J28nB207_p0304b09║己亥仲冬贈素穎法兄
J28nB207_p0304b10║八閩候師翁，扶雲杖浙東，錫飛千里外，行止妙高峰。
J28nB207_p0304b11║手忝同參列，時窮道不窮，堪嗟人世醉，期振啟寰中。
J28nB207_p0304b12║子先羅道兄見過并賜佳什和答二首
J28nB207_p0304b13║天地為吾廬，白雲自落落。時坐對青松，身心付寥廓。
J28nB207_p0304b14║其二
J28nB207_p0304b15║惠然破蒼苔，過贈珠璣語。無物可相呈，喫盞清茶去。
J28nB207_p0304b16║拄杖
J28nB207_p0304b17║脫皮露骨，播揚家醜。驗盡龍蛇，過人之首。
J28nB207_p0304b18║癭瓢
J28nB207_p0304b19║雲水途中，隨處受用，冷煖自知，為人所重。
J28nB207_p0304b20║𨍏轢嚴道翁有瞿曇自畫張婆帳上像讚，傍有
J28nB207_p0304b21║蘭花二本。一日，托婿譚鄴侯持一箋索和，賦此
J28nB207_p0304b22║塞責。
J28nB207_p0304b23║一種幽蘭徹九垓，婆心切處即如來。紫羅帳裏真消
J28nB207_p0304b24║息，觸著當人眼豁開。
J28nB207_p0304b25║庚子自題行樂
J28nB207_p0304b26║趺坐堂堂露碧晴，手拈如意絕相呈，鼻頭端的誰能
J28nB207_p0304b27║覷？折腳鐺邊覓俊英。昔日毘耶曾杜口，今朝檇李更
J28nB207_p0304b28║生獰，或問幾經遊化國？齊梁吳楚閩燕京。咦！山是山
J28nB207_p0304b29║兮水是水，何嘗移易一星星？
J28nB207_p0304b30║衲頭
J28nB207_p0304c01║捲起渾然無縫，披時八面生光。寒暑受用不盡，知恩
J28nB207_p0304c02║方可承當。
J28nB207_p0304c03║竹篦
J28nB207_p0304c04║觸則黃金失色，背則無處潛藏。煆煉凡聖爐韝，全憑
J28nB207_p0304c05║者箇舉揚。
J28nB207_p0304c06║入園即事
J28nB207_p0304c07║草履相攜入故園，行行止止钁頭邊，爛泥有刺無人
J28nB207_p0304c08║見，踏著方知腳底穿。
J28nB207_p0304c09║白拂
J28nB207_p0304c10║擲去收來自有由，當機不薦若為憂？可憐逐塊承言
J28nB207_p0304c11║者，掛向禪床空白頭。
J28nB207_p0304c12║掃地
J28nB207_p0304c13║古佛堂前精潔好，是塵非塵一時掃，拈放總由掌握
J28nB207_p0304c14║中，清風明月光皎皎。
J28nB207_p0304c15║庚子孟冬望前一日，金明老人將　無趣祖法
J28nB207_p0304c16║嗣駱懶翁饑來喫飯困來眠偈出閱，喜而和之。
J28nB207_p0304c17║饑來喫飯困來眠，少攜蓆帽漫遊燕。自從識得曹源
J28nB207_p0304c18║路，陸不乘騾水不船。
J28nB207_p0304c19║饑來喫飯困來眠，空手把鋤耕劫田。一派清溪車轆
J28nB207_p0304c20║轆，石橋不斷水潺潺。
J28nB207_p0304c21║饑來喫飯困來眠，癡不癡兮顛不顛，無限煙雲風捲
J28nB207_p0304c22║盡，一輪杲日照南泉。
J28nB207_p0304c23║饑來喫飯困來眠，日炙風吹不計年，獨坐堂堂人不
J28nB207_p0304c24║曉，從今懶舉向人前。
J28nB207_p0304c25║饑來喫飯困來眠，鼻直眉橫囉哩連，解得轉身些子
J28nB207_p0304c26║意，珠簾高捲月明前。
J28nB207_p0304c27║饑來喫飯困來眠，課子澆花絕世羶，寒則普寒熱普
J28nB207_p0304c28║熱，不須搔首問青天。
J28nB207_p0304c29║饑來喫飯困來眠，纔問當胸劈一拳，直下若能親薦
J28nB207_p0304c30║得，屠兒立地證金仙。
J28nB207_p0305a01║饑來喫飯困來眠，那管東西南北天。男兒但得心空
J28nB207_p0305a02║第，觸處何曾不現前。
J28nB207_p0305a03║和普明禪師牧牛圖頌
J28nB207_p0305a04║未牧
J28nB207_p0305a05║青山綠水恣咆哮，四顧三回路轉遙。只管貪程為太
J28nB207_p0305a06║速，何知日用犯佳苗。
J28nB207_p0305a07║初調
J28nB207_p0305a08║纔見牛兮驀鼻穿，麤浮習氣急加鞭，那時倔強橫馳
J28nB207_p0305a09║走，把定繩頭好一牽。
J28nB207_p0305a10║受制
J28nB207_p0305a11║四蹄今已息奔馳，放去收來無不隨。且喜鞭繩猶把
J28nB207_p0305a12║握，牧童何肯自為疲。
J28nB207_p0305a13║回首
J28nB207_p0305a14║溪山踏遍自回頭，熟處生時性漸柔。鼻貫一條成底
J28nB207_p0305a15║事，不勞腕力暫相留。
J28nB207_p0305a16║馴伏
J28nB207_p0305a17║左盤右轉碧溪邊，撇下鞭繩樂自然。幾度綠楊歸夜
J28nB207_p0305a18║月，山童高臥竟忘牽。
J28nB207_p0305a19║無礙
J28nB207_p0305a20║掉尾擎頭適自如，縱橫脫略有何拘。悠然一曲寒崖
J28nB207_p0305a21║上，短笛吹開物外餘。
J28nB207_p0305a22║任運
J28nB207_p0305a23║饑餐渴飲絕邊中，倦即和雲臥草茸。驟步任教青嶂
J28nB207_p0305a24║外，滿腔風月興偏濃。
J28nB207_p0305a25║相忘
J28nB207_p0305a26║人牛共住此山中，動轉施為絕異同。我本是渠渠即
J28nB207_p0305a27║我，不知南北與西東。
J28nB207_p0305a28║獨照
J28nB207_p0305a29║牛無方所牧童閒，懶把虛名落世間。盡大地來無我
J28nB207_p0305a30║我，不消彈指透重關。
J28nB207_p0305b01║雙泯
J28nB207_p0305b02║人牛兩盡沒形蹤，今古相酬劫亦空。本地風光一段
J28nB207_p0305b03║事，歲寒松柏翠叢叢。
J28nB207_p0305b04║甲辰春仲望後一日，至折蘆菴晤牧雲和尚，適
J28nB207_p0305b05║有曹村持菴金年翁念佛偈見惠索和，聊爾率
J28nB207_p0305b06║責，不計工拙也。
J28nB207_p0305b07║彌陀無受亦無傳，箇箇眉毛蓋眼前，腳下道途真太
J28nB207_p0305b08║近，返將掘地別求天。
J28nB207_p0305b09║彼既丈夫我亦然，彌陀誰不是同參。遇緣赴感周沙
J28nB207_p0305b10║界，起止何曾有數千。
J28nB207_p0305b11║佛無先後達為前，貴在躬行不在宣。一念翻身皆淨
J28nB207_p0305b12║土，水銀墮地粒孤圓。
J28nB207_p0305b13║
J28nB207_p0305b14║
J28nB207_p0305b15║
J28nB207_p0305b16║
J28nB207_p0305b17║
J28nB207_p0305b18║
J28nB207_p0305b19║
J28nB207_p0305b20║
J28nB207_p0305b21║書問
J28nB207_p0305b22║復丁司理書
J28nB207_p0305b23║頃讀手札，內云：「不覺呵呵大笑。」要知大笑是甚麼？又
J28nB207_p0305b24║云：「胸中平曠無物。」又是甚麼？無物者，即物也。百尺竿
J28nB207_p0305b25║頭，仍須更進一步。古德云：「莫守寒巖異草青，坐著白
J28nB207_p0305b26║雲宗不妙。」是故吾輩於日用尋常中時，看貪、瞋、癡從
J28nB207_p0305b27║何起滅？貪則不止，瞋則不反，癡則不覺，是以無窮之
J28nB207_p0305b28║苦，亙劫淪墮，皆三者所致。然此三者，不踰乎瞥然一
J28nB207_p0305b29║念，果能念起即覺，覺之不息，雖至愚之人，可以轉三
J28nB207_p0305b30║毒為三德，猶己指之屈信耳，況智如老年翁者乎？智
J28nB207_p0305c01║無二體，用之克己則謂覺，用之利私則謂智。且覺之
J28nB207_p0305c02║為言，如大夢忽醒；智之為言，如夢中之盤算也，故覺
J28nB207_p0305c03║之與智少異耳。是知年翁歷歲持誦《金剛經》，實無得
J28nB207_p0305c04║力處，沒奈何，只得向公郎饒舌。當如佛昔為歌利王
J28nB207_p0305c05║割截身體，節節支解，佛於爾時，實無四相，若有四相，
J28nB207_p0305c06║應生瞋恨。是故菩薩應離一切相，如來是真語、實語、
J28nB207_p0305c07║如語、不誑語、不異語者。猶此推之，年翁還有辱否？瞋
J28nB207_p0305c08║否？病否？應作如是觀。
J28nB207_p0305c09║附丁士選來書
J28nB207_p0305c10║前小兒歸，具述尊教云：「看了此字，大笑起來。得道
J28nB207_p0305c11║之人，事過即無，怎麼如今還有在？」弟聞之，不覺呵
J28nB207_p0305c12║呵大笑，覺胸中平曠無物，始信有道之言能提人
J28nB207_p0305c13║於污泥之中也。先此致謝。
J28nB207_p0305c14║復仲翁祝表兄書
J28nB207_p0305c15║別後承惠手錄諸書，高誼如雲，迄今銘感。正想念間，
J28nB207_p0305c16║捧讀手教，知起居迪吉，欣慰遠懷。并聞鹽臺世誼，聚
J28nB207_p0305c17║晤有期，真天假之緣也。又荷表兄垂念客歲小星兩
J28nB207_p0305c18║愛繼亡之變，遠蒙勸慰。弟初時未始不動哀，但哀而
J28nB207_p0305c19║不傷也。譬如明鏡當臺，胡來胡現，漢來漢現，妍醜交
J28nB207_p0305c20║臨，本光常淨，事過即無，本無朕跡。猶如月印千江，波
J28nB207_p0305c21║波悉見，而月不殊。如春行萬國，在在同敷，而春無跡。
J28nB207_p0305c22║蓋其靈應無窮，不可得而名狀。所可喻而言者，喜怒
J28nB207_p0305c23║哀樂，春容月影耳。而況娑婆缺陷世界，缺則卒難如
J28nB207_p0305c24║意，何往而非苦。陷則卒難出離，何往而非累。故吾人
J28nB207_p0305c25║於缺陷之窟，日用常行之中，步步勘驗，親證身非我
J28nB207_p0305c26║有，心逐境生，自然死生不排而空，愛憎不遣而化。所
J28nB207_p0305c27║謂缺陷之窟，頓成極樂之邦。然達而不勇，則身心二
J28nB207_p0305c28║執，未能徹體解脫。是以必先洞明自心，貴在情死。蓋
J28nB207_p0305c29║情不死，性不活，則於博地凡夫，欲其直下轉識成智，
J28nB207_p0305c30║心徑圓通，無有是處。故善造道者，能於死生愛憎境
J28nB207_p0306a01║緣逆順難克之際，本光迸露之頃，著眼覷破，不被現
J28nB207_p0306a02║行所轉，始之謂大丈夫。積劫無明，一旦當下冰消，猶
J28nB207_p0306a03║兵不血刃，天下太平矣。高明如我表兄以為何如？餘
J28nB207_p0306a04║則披晤時，再請教不盡。
J28nB207_p0306a05║
J28nB207_p0306a06║
J28nB207_p0306a07║
J28nB207_p0306a08║
J28nB207_p0306a09║
J28nB207_p0306a10║
J28nB207_p0306a11║
J28nB207_p0306a12║
J28nB207_p0306a13║
J28nB207_p0306a14║
J28nB207_p0306a15║
J28nB207_p0306a16║
J28nB207_p0306a17║
J28nB207_p0306a18║
J28nB207_p0306a19║
J28nB207_p0306a20║
J28nB207_p0306a21║雜著
J28nB207_p0306a22║跋夢堂法兄大師南溪小禪山八景
J28nB207_p0306a23║夢堂大師擔荷斷橋正宗，開法南溪諸剎，鼓破沙盆，
J28nB207_p0306a24║震驚宇宙，若塗毒鼓，靡不喪身失命。及讀小禪山詩，
J28nB207_p0306a25║如青天白雲，開遮自在；麗空杲日，爍破大千。正所謂
J28nB207_p0306a26║咳唾掉臂，盡是祖師西來意，豈虛語哉？良以自得之
J28nB207_p0306a27║妙，暗合孫吳。然玄酒大羹，固非常流所能知味，使見
J28nB207_p0306a28║誦警凜之，何特八景發揮？政如十字街頭拋碌磚，磕
J28nB207_p0306a29║著當自知耳。
J28nB207_p0306a30║諸經日誦序
J28nB207_p0306b01║是經從譯梵以來，彙約群籍，蚤暮受持，緇素宗尚。而
J28nB207_p0306b02║此經一一悉從我迦文如來胸中流出，得聞其一句
J28nB207_p0306b03║一偈，皆流歸八識田中，機感合薰，不可思議，課持之
J28nB207_p0306b04║功大矣哉！然信解受持者，應不取於相，無所住而生
J28nB207_p0306b05║其心。離其心而課誦，是名眾生；即其心而課誦，則非
J28nB207_p0306b06║眾生。眾生而能課誦，是為最上第一希有功德，可淺
J28nB207_p0306b07║視者乎？顯如禪師深明佛旨，精護毘尼，以普賢之行
J28nB207_p0306b08║濟度群有；復能空諸所儲，廣梓教典；茲又刻此《諸經
J28nB207_p0306b09║日誦》，請序於余。余曰：「凡斯有情，皆具佛性，惟心影現，
J28nB207_p0306b10║不離真如，舍己外求，不啻背父而逃。夫般若，華言智
J28nB207_p0306b11║慧也。當知智慧與愚癡俱無定體，悟此心即愚而智，
J28nB207_p0306b12║迷此心即智而愚。故已開悟者，雖嘻笑怒罵，皆智慧
J28nB207_p0306b13║也；未開悟者，縱日事琅函，亦愚癡也。《首楞嚴》云：『若能
J28nB207_p0306b14║轉物，即同如來。』達斯旨者，向未展此卷已前課誦竟
J28nB207_p0306b15║矣。」
J28nB207_p0306b16║重建明心庵勸緣疏
J28nB207_p0306b17║佛之慈光，靡所不燭，紺容宮殿，無方不顯，小大有殊，
J28nB207_p0306b18║應機不二。然其福群黎、啟昏瞶，則如隨色之摩尼，無
J28nB207_p0306b19║往而不利也。甲辰春仲，遠近檀護布金，得郡南象賢
J28nB207_p0306b20║鄉敗屋數椽，額曰明心，恭請佛音菴主住持焚修，闡
J28nB207_p0306b21║揚宗乘。但越歷寒暄，風霜蟲剝，摧頹尤甚，若不整修，
J28nB207_p0306b22║仍同樹下。敢告賢豪檀信，見善樂助，陳紅朽貫，堪培
J28nB207_p0306b23║歷世之良因；間碧塗金，必獲多生之勝報。一飯能致
J28nB207_p0306b24║天福，七錢尚感輪王。且菴主髫年，因念生死事大，棄
J28nB207_p0306b25║恩愛，志披緇，勤求聖道，一衲翛然。自圓具以來，秋霜
J28nB207_p0306b26║烈日，薰修不倦，則其為四眾所敬羨也。余更敬其識
J28nB207_p0306b27║卓見殊，聊綴數語以勸云。
J28nB207_p0306b28║太乙天尊濟度血湖拔罪寶懺序
J28nB207_p0306b29║苦趣茫茫，淪墮劫海，方從欲生，旋從欲死，無欲無生，
J28nB207_p0306b30║無生無死，惟超然三界者能之。夫眾生業果，種子現
J28nB207_p0306c01║行，積劫所薰，一旦盡淨，掃除不甚難乎？或曰：「無浸熾
J28nB207_p0306c02║也。」或曰：「寧遏制也。」然冬凋之木，至春復檗，幾幾不滋
J28nB207_p0306c03║蔓乎？是以大聖慈悲，立廣大方便法門，許人懺悔。蓋
J28nB207_p0306c04║懺其將來，悔其既往，尤必仗無上至真，顯演潛通，為
J28nB207_p0306c05║之救度，而實由我心自為救度。《華嚴論》云：如將寶器，
J28nB207_p0306c06║直授凡庸，如夜夢千秋，覺即隨滅。道原於心，心外無
J28nB207_p0306c07║道，福由禍轉，受福還空。自無上至真，以至種種地獄，
J28nB207_p0306c08║惟心所現。如鷹化為鳩，昔心頓盡；橘變成枳，前味永
J28nB207_p0306c09║消。故知有情無情，各無定性，但隨心變，豈逐業生？是
J28nB207_p0306c10║轉惡為善之機，從凡入聖之路。慨自欲海沉淪，眾生
J28nB207_p0306c11║莫覺，血湖之罪，女子尤深。所以女年七十，等諸男子
J28nB207_p0306c12║一年，而況五漏其軀，生前良苦，死後堪知，是故懺悔
J28nB207_p0306c13║尤急。獨可嘆者，生具鬚眉，軒然男子，聖賢可親，經藏
J28nB207_p0306c14║可參，師友可範，乃竟悠忽歲華，纏綿情欲，倏焉委命，
J28nB207_p0306c15║泉路昏昏，較之女人，更當何如？且人身八萬四千毛
J28nB207_p0306c16║孔，一孔一血，一血一湖，故即身是血，即血是湖，一血
J28nB207_p0306c17║不淨，一湖未渡，慈航莫濟，何處回頭？此顯如師▆血
J28nB207_p0306c18║湖懺意也。雖然，欲其出死，莫若無生；欲知無生，莫若
J28nB207_p0306c19║悟道。執情破而真性顯，習氣盡而大道成，執則處處
J28nB207_p0306c20║瘡疣，通則頭頭妙藥，是非上根利智，一聞千悟，頓超
J28nB207_p0306c21║塵劫之功，安能獲出血湖苦海者哉？為此因緣，不覺
J28nB207_p0306c22║漏逗。
J28nB207_p0306c23║重建文昌閣募疏
J28nB207_p0306c24║我禾文昌閣不一，惟南關梓潼匯獨著，以其水旱疾
J28nB207_p0306c25║疫之災，禱之輒除，毫忽弗爽，此非特地之靈，實有以
J28nB207_p0306c26║陰主之也。且層樓翬飛，岌立於鶴渚林巒紫翠中，若
J28nB207_p0306c27║畫圖然，憑闌四顧，將脫塵氣而與造物者游，亦大觀
J28nB207_p0306c28║也。此迺先曾伯祖少溪公捨基刱建，以啟後人之洗
J28nB207_p0306c29║心崇奉者。嗣後三世五登，一郡衣冠之盛，肇跡於文
J28nB207_p0306c30║昌，食報亦不淺矣。自兵燹之餘，一旦蕩然，有識者過
J28nB207_p0307a01║而傷之。今有圓悟上人勵志復興，索余述其緣起，用
J28nB207_p0307a02║告十方善信，伏祈見聞歡喜，咸樂為助。其子若孫自
J28nB207_p0307a03║邀　文昌默佑，鑄頑成仁，陶癡為慧，未始不若前人
J28nB207_p0307a04║之功名事業，而永賴旂常呵護也。況因果既驗於前，
J28nB207_p0307a05║必徵於後，更何待余饒舌為哉？是為序。
J28nB207_p0307a06║梓童帝君本願經序
J28nB207_p0307a07║分教為三，非也；合教為一，亦非也。既一矣，復何所合？
J28nB207_p0307a08║以為一而必合之，以為合而必一之，著相甚矣！且人
J28nB207_p0307a09║生世間，僅有善惡兩途，念之正者為善，念之不正者
J28nB207_p0307a10║為惡，行乎正而自見為善與為惡同。是故仁人君子，
J28nB207_p0307a11║日乾夕惕，孜孜矻矻，垂老而不敢休止者，豈求福報
J28nB207_p0307a12║耶？完吾之所為人而已。儒、釋、道之論詳矣，而世未能
J28nB207_p0307a13║盡式於教者，少為之勸耳。夫吾不能自勸，而又不能
J28nB207_p0307a14║為人之勸，虛浪一生，造業啟殃，究之老死墮落而莫
J28nB207_p0307a15║可救藥，實堪憐憫。此顯如上人以《梓潼帝君本願真
J28nB207_p0307a16║經》刊布流傳，廣勸一切有情咸臻道化者也。顯如一
J28nB207_p0307a17║釋門衲子，乃作是念，而儒、道家竟茫然不為悔省，視
J28nB207_p0307a18║顯如宛轉婆心，可不慚愧汗下乎？余則曰：「不然。儒、釋、
J28nB207_p0307a19║道無分也，無合也，并無善也，無惡也。刊布真經者，我
J28nB207_p0307a20║之法施也，而非吾之法施；誦持真經者，人之功德也，
J28nB207_p0307a21║而非人之功德也。何也？法施無相，功德無相。經不云
J28nB207_p0307a22║乎：『一切法應如是知，如是見，如是信解，不生法相。』」
J28nB207_p0307a23║題建州浦城華藏菴募毘盧佛像
J28nB207_p0307a24║聞夫梵鐘罔叩，則聲響不流；蓮炬未燃，則寶光韜耀。
J28nB207_p0307a25║故像季起敬，藉有聖容，是猶托一鐘以曉千夢，析一
J28nB207_p0307a26║燈以破昏衢也。蓋由勝相而識諸祖，由諸祖而辦道
J28nB207_p0307a27║場，由道場而知天地，由天地而測虛空，由虛空以悟
J28nB207_p0307a28║自心自佛，可謂尋流而獲源矣。矧庸心鄙劣，未充觸
J28nB207_p0307a29║途成觀，若非散影分身，曷以薰移其習，密化其機？故
J28nB207_p0307a30║我素穎法兄大和尚，了十法界於一心，得四無礙
J28nB207_p0307b01║以崇善，欲就閩浦成地，居天大願。牧道者聞而嘉之，
J28nB207_p0307b02║遂述此以告眾緣。凡我同仁善信，覺路鋪金，莊嚴妙
J28nB207_p0307b03║相，庶幾緣而顯理，緣而顯事，事理雙彰，事事無礙焉。
J28nB207_p0307b04║所謂華藏界中無量功德者，詎不在是耶？