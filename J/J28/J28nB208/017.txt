J28nB208_p0386b01║古雪哲禪師語錄卷十七
J28nB208_p0386b02║嗣法門人傳我等編
J28nB208_p0386b03║偈一
J28nB208_p0386b04║再參本師和尚
J28nB208_p0386b05║雪擁寒空凍色濃，孤懷偏憶最高峰，遙遙越嶺幾番
J28nB208_p0386b06║度？蕩蕩堇江一棹通。眼底風光唯獨得，腳頭消息許
J28nB208_p0386b07║誰同？扶笻直入清關裏，驚起堂前白髮翁。
J28nB208_p0386b08║參語風師太
J28nB208_p0386b09║空撥煙波浩蕩中，桃華夾岸對誰紅？雪消獨快伶俜
J28nB208_p0386b10║子，春暖偏懷瞌睡翁。高臥五峰煨折腳，活薶雙徑語
J28nB208_p0386b11║清風。相逢何在頻頻問？一掌揮開千指宗。
J28nB208_p0386b12║遊普陀
J28nB208_p0386b13║為叩白華老，乘風海上遊，半瓢千頃浪，萬里一孤舟。
J28nB208_p0386b14║稽首全身露，抬眸覿面酬，南詢當廿七，誰是善財儔？
J28nB208_p0386b15║雲門解制
J28nB208_p0386b16║荷條楖栗出僊霞，蹋遍谿山覓作家，㘞地雲門纔放
J28nB208_p0386b17║下，參天枯木便開華。千華臺畔呈機變，萬竹林中露
J28nB208_p0386b18║爪牙，今日解開叉袋口，長街短巷總生涯。
J28nB208_p0386b19║輓黃巖受業師
J28nB208_p0386b20║海外忽聞師已逝，初疑似實轉疑非。雲歸故國雖薶
J28nB208_p0386b21║影，月落天湖豈隱輝？一日別離千日恨，十霜父子五
J28nB208_p0386b22║霜違。木人本是無情漢，到此難禁淚滿衣。
J28nB208_p0386b23║送林野禪師之金沙
J28nB208_p0386b24║蹋斷春江煙浪聲，眉間霜劍逼人清，為憐滿地忘歸
J28nB208_p0386b25║客，閒逐東風入市城。
J28nB208_p0386b26║悼黃檗以直禪師
J28nB208_p0386b27║忽得西陵信，遙遙念故知，楚雲天際沒，江月夢中移。
J28nB208_p0386b28║方羨典型在，將扶晚世危，那堪千里外，又賦弔君詩？
J28nB208_p0386b29║登雪竇
J28nB208_p0386b30║乳峰不可極，絕頂勢崚嶒，二覺今何往？孤笻此際登。
J28nB208_p0386c01║虛堂縣夜月，古塔繞新藤，寂寂空山裏，誰為剔祖燈？
J28nB208_p0386c02║示文峰
J28nB208_p0386c03║五六十年事，紛紛瞬息間，有身愁白髮，無地覓童顏。
J28nB208_p0386c04║欲達無生旨，須明棒喝關，豁開真面目，萬法本來閒。
J28nB208_p0386c05║乾谿晚眺
J28nB208_p0386c06║谿煙靄靄夕陽斜，極目山村數十家，天外暮鴉歸樹
J28nB208_p0386c07║杪，千峰明月上蘆華。
J28nB208_p0386c08║休夏高明寺閱圜通疏
J28nB208_p0386c09║熱殺人間六月天，杳無暑氣到林泉，竹梢風入繩床
J28nB208_p0386c10║角，蓮子華開古殿前。十卷楞嚴遮活眼，幾家詮疏漫
J28nB208_p0386c11║搜玄？信知見月能忘指，教外何曾有別傳？
J28nB208_p0386c12║再遊石橋
J28nB208_p0386c13║一條瀑布分青嶂，千尺飛虹鎖斷崖，為愛此中泉石
J28nB208_p0386c14║好，幾回策杖去還來。
J28nB208_p0386c15║徹凡請題牧牛圖
J28nB208_p0386c16║黑白未分誠難狀，纔落丹青多異相，披毛隨類蹋谿
J28nB208_p0386c17║山，縱步綠楊芳艸上。四蹄輕，雙角壯，鼻無繩索誰能
J28nB208_p0386c18║抗？獨有風前箬笠翁，七尺烏藤未輕放。
J28nB208_p0386c19║漢萍請題雙龍杖
J28nB208_p0386c20║傑出叢林勢逼霄，一枝分合見同條，翻騰有待風雲
J28nB208_p0386c21║際，變化毋勞電火燒。驚走葉公非峻峭，扶歸費老未
J28nB208_p0386c22║孤標，而今拈在衲僧手，打斷驢腰與佛腰。
J28nB208_p0386c23║送吳行效歸閩
J28nB208_p0386c24║吾鄉俊傑雖無數，幾箇超然能獨步？羨爾求師千里
J28nB208_p0386c25║來，誰道靈根非夙具？要參禪，須玅悟，不悟靈光那透
J28nB208_p0386c26║露？者回歸去猛提撕，莫教錯過來時路。
J28nB208_p0386c27║娑羅樹
J28nB208_p0386c28║根苗自是不尋常，託質偏於古道場，一核娑羅名獨
J28nB208_p0386c29║遠，千秋太白讖猶詳。華開便見祖師面，葉布還驚帝
J28nB208_p0386c30║罔張，從此乾坤承蔭覆，何人不仰樹中王？
J28nB208_p0387a01║叢林十事
J28nB208_p0387a02║巡照
J28nB208_p0387a03║夜深獨自遶廊行，東照西看到五更，欲覺枕邊酣夢
J28nB208_p0387a04║客，短笻聊卓兩三聲。
J28nB208_p0387a05║抴磨
J28nB208_p0387a06║兩片磨盤函蓋合，一雙空手就中推，任他皮殼重包
J28nB208_p0387a07║裹，到此從教當下灰。
J28nB208_p0387a08║炊飯
J28nB208_p0387a09║日日炊來香滿甑，直令箇箇飽膨脝，不須望月瞻星
J28nB208_p0387a10║得，自有金雞報五更。
J28nB208_p0387a11║煮茶
J28nB208_p0387a12║瓦銚聲銷翻浪白，瓷甌氣吐見香清，睡魔縱在眉端
J28nB208_p0387a13║上，一到脣邊雙眼明。
J28nB208_p0387a14║知印
J28nB208_p0387a15║從來載道獨憑言，殺木災青代舌宣，玅印全提須好
J28nB208_p0387a16║手，一模脫出古今傳。
J28nB208_p0387a17║淨頭
J28nB208_p0387a18║一塵不著方為淨，淨到無塵淨亦蠲，忽爾兩頭俱踢
J28nB208_p0387a19║脫，蕅華透出糞碙邊。
J28nB208_p0387a20║種田
J28nB208_p0387a21║博飯須栽數畝田，自家活計自攙先，也無大義為君
J28nB208_p0387a22║說，把钁還應握兩拳。
J28nB208_p0387a23║舂米
J28nB208_p0387a24║一番襲復一番舂，簸盡秕糠出臼中，欲得精純無糅
J28nB208_p0387a25║雜，更經簏過兩三通。
J28nB208_p0387a26║斫柴
J28nB208_p0387a27║刪去朽樗供瓦灶，養成合抱蔭崔嵬，不徒歲月燒無
J28nB208_p0387a28║盡，且使叢林有巨材。
J28nB208_p0387a29║燒火
J28nB208_p0387a30║灶底無煙聊撥撥，寒灰燄起木叉頭，一聲飯熟方休
J28nB208_p0387b01║也，直得通身白汗流。
J28nB208_p0387b02║即韻酬黃介子居士（三首）
J28nB208_p0387b03║兒女團圞話未遲，瞻風正好及茲時，但能物外逢遷
J28nB208_p0387b04║老，便可言前見馬師。玉振斯文應賴汝，金湯我法更
J28nB208_p0387b05║由誰？而今歸去蓉城裏，漫把同參次第錐。
J28nB208_p0387b06║先覺非先晚不遲，由來千聖各乘時，拈華已得投機
J28nB208_p0387b07║子，斷臂曾聞為法師。正眼親承須自徹，全身擔荷復
J28nB208_p0387b08║憑誰？相逢盡是糢糊漢，誰肯深加痛處錐？
J28nB208_p0387b09║箭鋒相直不容遲，筆戰何如法戰時？才涉思惟成野
J28nB208_p0387b10║干，蹋翻窠臼是真師。進前退後因憐囝，活捉生擒為
J28nB208_p0387b11║阿誰？莫道渠儂無面目，從來牙爪利如錐。
J28nB208_p0387b12║即韻示漳州朱居士（己卯六月十七老和尚命代荅）
J28nB208_p0387b13║十方世界一真人，蓋色騎聲處處真，日用堂堂全體
J28nB208_p0387b14║現，非經非佛亦非僧。
J28nB208_p0387b15║火裏蓮華朵朵新，超然非妄亦非真，分明告爾朱居
J28nB208_p0387b16║士，切忌將心更覓心。
J28nB208_p0387b17║山僧無法指他人，白棒全提絕謂情，絕謂情邊如薦
J28nB208_p0387b18║得，無死無生是據憑。
J28nB208_p0387b19║侍寮自警（六首）
J28nB208_p0387b20║得侍明師非小可，親聞大法豈尋常？而今既入如來
J28nB208_p0387b21║室，夙夜無疲必自強。
J28nB208_p0387b22║一二十年爐𩍁下，千差萬別盡敲開，徹頭徹尾憑誰
J28nB208_p0387b23║力？半是師承半自裁。
J28nB208_p0387b24║時丁末法澆漓極，遍地狂風孰可回？子細更宜加子
J28nB208_p0387b25║細，出群須是出群才。
J28nB208_p0387b26║大話等閒容易說，力行寸步亦艱難，直須行說常相
J28nB208_p0387b27║應，始可無羞佛祖顏。
J28nB208_p0387b28║古人曾以木為枕，枕畔雖眠常自惺。顧我操持復若
J28nB208_p0387b29║何？那堪長夜恣安寢？
J28nB208_p0387b30║自癢自抓方自快，自知自病自家訶，養成一味無欺
J28nB208_p0387c01║力，天下誰人奈爾何？
J28nB208_p0387c02║參禪偈（八首）
J28nB208_p0387c03║參禪須是發真疑，莫管人家是與非，自救尚猶忙不
J28nB208_p0387c04║徹，肯將心緒別分飛。
J28nB208_p0387c05║參禪須是發真疑，疑不起時痛自笞，逼得身心如鐵
J28nB208_p0387c06║壁，何愁箇事不相宜？
J28nB208_p0387c07║參禪須是發真疑，疑處真時悟處奇。擊竹觀桃明底
J28nB208_p0387c08║事，有何聲色更參差？
J28nB208_p0387c09║參禪須是發真疑，一處疑通處處隨，識得趙州三寸
J28nB208_p0387c10║舌，說無說有任施為。
J28nB208_p0387c11║參禪須是發真疑，剔起眉看更是誰？直下不生顛倒
J28nB208_p0387c12║見，形山一寶現多時。
J28nB208_p0387c13║參禪須是大丈夫，舉措昂昂意氣孤，縱使群魔千匝
J28nB208_p0387c14║繞，心安如海不驚虞。
J28nB208_p0387c15║參禪貴在死生切，如坐囹圄欲求出，較計窮時活路
J28nB208_p0387c16║通，㘞地一聲方妥帖。
J28nB208_p0387c17║參禪切忌掠虛頭，一著虛時著著浮，心地未能明似
J28nB208_p0387c18║鏡，口頭何必滑如油？白公有頌徒增臭，詰老無言覿
J28nB208_p0387c19║面酬，珍重正因行腳者，直須剋實究根由。
J28nB208_p0387c20║庚辰除夕
J28nB208_p0387c21║客路風霜又十年，杖盂隨處獨安然，乾坤物物渾如
J28nB208_p0387c22║夢，烏兔騰騰洵不遷。門外任堆三尺雪，座中且對一
J28nB208_p0387c23║爐煙，剎那耳畔鐘初動，無限春光到眼邊。
J28nB208_p0387c24║紙爆
J28nB208_p0387c25║身無半箇椰兒大，腹蘊轟雷摯電機，時至為君通一
J28nB208_p0387c26║線，驚天動地火星飛。
J28nB208_p0387c27║呈別本師和尚
J28nB208_p0387c28║何事衝寒離杖側？把茅欲向碧峰蹲，目前殘局渾休
J28nB208_p0387c29║論，壯志深深在報恩。
J28nB208_p0387c30║輓涵照教授師（二首）
J28nB208_p0388a01║昨日河頭忙問疾，今朝倏爾送闍維，傷心歷歷難藏
J28nB208_p0388a02║處，流水松風盡帶悲。
J28nB208_p0388a03║隔旬預別無人信，誰料而今真箇歸？生死在師如旦
J28nB208_p0388a04║夕，奈何漸見老成稀？
J28nB208_p0388a05║白法結茅十詠
J28nB208_p0388a06║定基
J28nB208_p0388a07║白法由來古道場，年深幾度變滄桑，而今定奪基偏
J28nB208_p0388a08║正，四顧無如此處良。
J28nB208_p0388a09║開徑
J28nB208_p0388a10║一條捷徑沒人行，荒艸年年繞徑生，從此闢開無窒
J28nB208_p0388a11║礙，縱崎嶇處坦然平。
J28nB208_p0388a12║運木
J28nB208_p0388a13║別峰有木誠堪用，運得歸來任所施，長短自量還自
J28nB208_p0388a14║斷，為椽為柱各相宜。
J28nB208_p0388a15║剪茅
J28nB208_p0388a16║嶺上青茅雖易剪，挈歸奈是路迢遙，鄰菴有箇方摩
J28nB208_p0388a17║詰，儒履飄巾為我挑。
J28nB208_p0388a18║豎屋
J28nB208_p0388a19║方方一丈鑯頭屋，豎起雲間四壁空。誰謂法王宮殿
J28nB208_p0388a20║窄？大千沙界在其中。
J28nB208_p0388a21║編籬
J28nB208_p0388a22║自芟苦竹東岡下，歸夾疏籬傍綠蘿，穿過篾頭明祖
J28nB208_p0388a23║意，禪和幾箇是僊陀？
J28nB208_p0388a24║引泉
J28nB208_p0388a25║東澗源低西澗高，東西汲水不勝勞，分開竹筧雲廚
J28nB208_p0388a26║內，免使朝朝舉桔槔。
J28nB208_p0388a27║搭灶
J28nB208_p0388a28║一隻郎當折腳鐺，東拋西擲不堪評，者回搭向孤峰
J28nB208_p0388a29║頂，煮月烹雲過此生。
J28nB208_p0388a30║進火
J28nB208_p0388b01║鑽木取之元是妄，靈山傳得亦非優，杖頭撥動無煙
J28nB208_p0388b02║火，八面燎人正未休。
J28nB208_p0388b03║供佛
J28nB208_p0388b04║者裏向言著不得，佛魔潛覷總無門，放開線路興悲
J28nB208_p0388b05║仰，殿內還須奉一尊。
J28nB208_p0388b06║即韻贈長文宗侯
J28nB208_p0388b07║了知身世幻，不復羨紛華，脫俗能隨俗，居家仍出家。
J28nB208_p0388b08║懷中收至寶，物外弄空華，記得靈山囑，分形豈有涯？
J28nB208_p0388b09║山居（二首）
J28nB208_p0388b10║幽居無物令人崇，一味清貧冷淡風，好鳥雜鳴枝上
J28nB208_p0388b11║下，野華競發葉青紅。爛煨黃獨思前哲，忽睹明星憶
J28nB208_p0388b12║大雄，有客到門仍問問，何須高坐揖王公？
J28nB208_p0388b13║碧巖三度見清秋，是事隨緣嬾預籌，方內有誰忘逐
J28nB208_p0388b14║鹿？峰頭輸我倒騎牛。乘雲何必尋僊客？翫月毋勞上
J28nB208_p0388b15║庾樓，覷得祖師關子透，不風流處亦風流。
J28nB208_p0388b16║西山懷古（十首）
J28nB208_p0388b17║亮公禪師（闡馬祖一）
J28nB208_p0388b18║信得虛空解講經，何妨垂手入紅塵？也知八十餘員
J28nB208_p0388b19║在，撾鼓陞堂自有人。
J28nB208_p0388b20║雙嶺玄真禪師（嗣鹽官安）
J28nB208_p0388b21║足跡難尋是此翁，無神通處現神通，渾身儼在雙峰
J28nB208_p0388b22║上，祇是諸人見不同。
J28nB208_p0388b23║翠巖守芝禪師（嗣汾陽昭）
J28nB208_p0388b24║十字街頭石幢子，千峰頂上老眠牛，鼻繩摰斷無蹤
J28nB208_p0388b25║跡，唯見洪崖水自流。
J28nB208_p0388b26║翠巖可真禪師（嗣石霜圜）
J28nB208_p0388b27║點胸點肋稱無敵，善老鋒前仍墮機，逴得石霜霜刃
J28nB208_p0388b28║子，顛拈倒弄恣橫揮。
J28nB208_p0388b29║翠巖文悅禪師（嗣翠巖芝）
J28nB208_p0388b30║乞米乞炭任堂司，為法忘軀敢固辭，痛恨自心疑未
J28nB208_p0388c01║瞥，桶箍忽爆展雙眉。
J28nB208_p0388c02║章江晦堂禪師（嗣黃龍南）
J28nB208_p0388c03║未曾得入須親入，既入門來貴力行，咳唾而今皆祖
J28nB208_p0388c04║意，章江日午打三更。
J28nB208_p0388c05║香城順禪師（嗣黃龍南）
J28nB208_p0388c06║千峰盤繞一山城，法道曾經幾度更？順老不知何處
J28nB208_p0388c07║去？野華荒艸自枯榮。
J28nB208_p0388c08║雙嶺化禪師（嗣黃龍心）
J28nB208_p0388c09║信手拈來不是塵，森羅萬象現全身，眼中拔出黃金
J28nB208_p0388c10║屑，雙嶺華開萬國春。
J28nB208_p0388c11║雲堂貫休禪師（未詳法嗣）
J28nB208_p0388c12║詞壇走筆千篇易，禪客相逢一句難，要識此心真面
J28nB208_p0388c13║目，雲堂山下水潺潺。
J28nB208_p0388c14║白法且喜禪師（未詳法嗣，塔存香城）
J28nB208_p0388c15║亮公雖是終身隱，今古虛名隱未曾。何似喜翁更超
J28nB208_p0388c16║絕？不將姓字上傳燈。
J28nB208_p0388c17║即韻示楊建明居士
J28nB208_p0388c18║世間名與位俱崇，也是浮雲聚曉風，纔見柳條垂地
J28nB208_p0388c19║綠，又驚楓葉拍天紅。齧藤二鼠時堪怖，逼屋群山勢
J28nB208_p0388c20║更雄，跳出塵勞須鐵漢，偶因無事語明公。
J28nB208_p0388c21║輓玄阿宗侯（三首）
J28nB208_p0388c22║楊華落盡惜春殘，居士門前倒剎竿，訃未入山先耳
J28nB208_p0388c23║熱，杖將臨柩倍心酸。猿啼古渡蒼煙冷，鶴唳空庭曉
J28nB208_p0388c24║月寒，安得晤言如往昔？祇應惆悵到江干。
J28nB208_p0388c25║去秋江上笑談時，大喜年來又得師，稱我玅齡聞道
J28nB208_p0388c26║早，自嗟老病入山遲。毗耶一榻為誰設？白法千峰祇
J28nB208_p0388c27║自思，時不待人良可痛，深雲又作再生期。
J28nB208_p0388c28║雪嶺叮嚀尚不諼，金湯我法破群昏，王臣已現生前
J28nB208_p0388c29║願，刀剪猶貽末後言。南浦雲迷新悉達，西峰月憶古
J28nB208_p0388c30║王孫，寥寥坐冷巖中客，更對誰談不二門？
J28nB208_p0389a01║悼喻均可文學（四首）
J28nB208_p0389a02║葉墮丹楓萬戶寒，水流雲散太無端，道人撒手迢迢
J28nB208_p0389a03║去，誰把空華鏡象看？
J28nB208_p0389a04║春風吹動百華枝，正是山中論道時，今日樹凋群葉
J28nB208_p0389a05║落，茅堂孤坐為誰悲？
J28nB208_p0389a06║神前盤子西來意，女作師姑白法禪，一掌當機如透
J28nB208_p0389a07║徹，百千公案應時圜。
J28nB208_p0389a08║功名富貴枕邊夢，生滅去來海上漚，君若豁開如是
J28nB208_p0389a09║眼，吾何哀悼學時流？
J28nB208_p0389a10║即韻示汪海渡刺史
J28nB208_p0389a11║我是人間無用人，不知誰妄復誰真，從生至老渾如
J28nB208_p0389a12║是，月落江空眼更親。
J28nB208_p0389a13║甲申除夕
J28nB208_p0389a14║石帽峰前寄一支，韶光兩度見推移，空華影裏分新
J28nB208_p0389a15║舊，乾闥城頭記日時。露地牛烹頻賣弄，遼天鶻放謾
J28nB208_p0389a16║追隨，諸方若問年窮句，金鴨香銷錦繡幃。
J28nB208_p0389a17║過田西禮令超禪師塔
J28nB208_p0389a18║石塔巍然挂薜蘿，滿林幽鳥自成歌。超公面目今何
J28nB208_p0389a19║在？瞻拜歸來感慨多。
J28nB208_p0389a20║示歐陽元珍居士
J28nB208_p0389a21║打破虛空無可說，語言道斷心路滅，頭頭獨露本來
J28nB208_p0389a22║身，韓盧跳入金毛穴。
J28nB208_p0389a23║示方山子居士
J28nB208_p0389a24║青蓮念佛，白法佛念，沙裏無油，麥中有麵，翻身師子
J28nB208_p0389a25║牙如劍，渴鹿紛紛趁陽燄。者六時，那六時，箇中端的
J28nB208_p0389a26║不曾移，趙州使得成何事？鐵牛橫踞關西路。
J28nB208_p0389a27║印宗禪人送佛入山，書此示之
J28nB208_p0389a28║雨過寒巖艸更青，巖華風送滿庭馨，世衰可笑僧無
J28nB208_p0389a29║賴，根鈍翻嫌佛不靈。波底月明知水潔，目前雲翳見
J28nB208_p0389a30║空冥，移來白法時談法，珍重諸人著眼聽。
J28nB208_p0389b01║即韻答燕及姜相國
J28nB208_p0389b02║敲落天邊月，光境兩俱絕，萬里淨無埃，正眼頂門揭。
J28nB208_p0389b03║傷嗟世上人，幾箇皮有血？浩浩談仁義，矯矯論道德。
J28nB208_p0389b04║自負真聖賢，奈何迷聲色？吾門方衣徒，充塞真丹國。
J28nB208_p0389b05║律為名相纏，教苦文字惑，更有裨販流，甘作假衣賊，
J28nB208_p0389b06║祇圖飽而溫，誰知苦在即？我祖特西來，施茲脫苦法。
J28nB208_p0389b07║向道道根源，自性原不乏。自性超色聲，自性離文墨，
J28nB208_p0389b08║自性非自然，自性非白黑，自性無生死，自性無失得，
J28nB208_p0389b09║但能見自性，是名直指直。世降道亦衰，美食無人食。
J28nB208_p0389b10║何期金紫中，卻有斯氣息？試手跳金圈，揚眉吞栗棘。
J28nB208_p0389b11║我亦一凡僧，荊州面未識，活薶西峰隈，長年不作唧。
J28nB208_p0389b12║神交亦何深？向往如此亟，寄我白雪篇，字字冰華勒。
J28nB208_p0389b13║調羹手既高，說禪口何忒？吸得盡西江，姜裴同一刻。
J28nB208_p0389b14║題木如意
J28nB208_p0389b15║不是曹家女，亦非西嶺木，皮膚脫盡露風骨。麟之角
J28nB208_p0389b16║兮鳳之毛，文采縱橫益自韜，填溝塞壑知幾載，知己
J28nB208_p0389b17║不逢顏不改。今朝拈山碧峰巔，鐵額銅頭謾近前，薦
J28nB208_p0389b18║得機先那一著，明明午夜日輪圜。
J28nB208_p0389b19║示行文宗侯
J28nB208_p0389b20║裴老當年參斷際，卓犖靈根何太利？一呼直下便知
J28nB208_p0389b21║歸，覷得高僧半邊鼻。便有倔彊如老韓，上書詆佛恣
J28nB208_p0389b22║顢頇，自從親入大顛室，卻道禪機是一般。緬想吾門
J28nB208_p0389b23║二台輔，赫赫聲光播千古，吾門近日冷如灰，宇內誰
J28nB208_p0389b24║堪追步武？洪州有箇人中傑，彬彬文質敻殊絕，磻谿
J28nB208_p0389b25║版築且同塵，陋巷簞瓢自怡悅。至人用舍固知時，窮
J28nB208_p0389b26║達於吾何有之？收得中原無價寶，安邦定國猶糠秕。
J28nB208_p0389b27║朅來訪我空巖客，𩖼𩖼熏風動庭柏，坐對紅稀綠暗
J28nB208_p0389b28║間，慨古傷今長太息。滄桑幾變何足數？浮名浮利如
J28nB208_p0389b29║塵土，丈夫唯有道堪尊，道存意氣充寰宇。目前見徹
J28nB208_p0389b30║道根源，夜半日輪正當午，裴兮韓兮安足論？祖兮佛
J28nB208_p0389c01║兮亦何取？人王孫即法王孫，默默常談不二門，要識
J28nB208_p0389c02║天然尊貴處，倒騎鐵馬上崑崙。
J28nB208_p0389c03║示魏明卿居士
J28nB208_p0389c04║不忘靈鷲當年囑，示作南州有髮僧，放下萬緣來選
J28nB208_p0389c05║佛，蒲團孤坐氣棱棱。
J28nB208_p0389c06║示羅無塵居士
J28nB208_p0389c07║本來面目淨無塵，遍界明明獨露身，吸得西江涓滴
J28nB208_p0389c08║盡，曇華又放劫前春。
J28nB208_p0389c09║即韻答呼總戎
J28nB208_p0389c10║閒看柳線綠含春，縱舞塵埃不帶塵，貌是將軍心是
J28nB208_p0389c11║佛，眼如鶖子見如神。新詩謾寄眠雲客，古道曾聞面
J28nB208_p0389c12║壁人，端的無身無住著，何妨遍現普門身？
J28nB208_p0389c13║宿香城寺和寂音尊者韻（二首）
J28nB208_p0389c14║古殿鐘寒眼更清，蕭蕭萬籟盡停聲，松根火暖平分
J28nB208_p0389c15║座，柏子煙凝列作城。案有缾梅春正好，窗無山月夜
J28nB208_p0389c16║偏明，不知竹裏連雲榻，趺坐於茲夢幾經？
J28nB208_p0389c17║漏盡更殘話轉清，時聞隔壁打呼聲，夢緣斷後空雙
J28nB208_p0389c18║眼，智境符來逾百城。香解染人稱絕玅，燈能照自是
J28nB208_p0389c19║圜明，劇談幸有知音在，誰更區區讀夜經？
J28nB208_p0389c20║示鄧惟憲文學
J28nB208_p0389c21║家近西峰倚翠巒，窗開時復見僊壇，不嘲僊子趨歧
J28nB208_p0389c22║路，豈訝桑門作異端？琢句立殘天際月，翻經然盡篆
J28nB208_p0389c23║邊檀，達人自具超方眼，三教何妨一體看？
J28nB208_p0389c24║示篤初居士（四首）
J28nB208_p0389c25║結屋西山下，悠然長者家，門迎蕭岫月，窗映北谿霞。
J28nB208_p0389c26║不飲陶潛酒，時烹趙老茶，閒同雲外客，一歠破千差。
J28nB208_p0389c27║百年同一夢，夢裏孰惺惺，身世蜂銜蕊，功名蟻逐腥。
J28nB208_p0389c28║纔驚槿樹萎，又見柳條青，獨有君先覺，晨昏一卷經。
J28nB208_p0389c29║僧俗形雖異，賢愚性本真，試看燈錄上，半是白衣人。
J28nB208_p0389c30║有念皆為染，無心始出塵，有無俱坐斷，全露自家珍。
J28nB208_p0390a01║蔬食堪明道，原居可學禪，但尋衣內寶，便是火中蓮。
J28nB208_p0390a02║詰老髻猶在，龐公頂未圜，豁開真面目，何礙共談玄？
J28nB208_p0390a03║贈法空禪友（二首）
J28nB208_p0390a04║音以目觀，雲將耳聽，聞見既超，聲色何病？一翳在眼，
J28nB208_p0390a05║萬法紛紜；三日聾後，方堪聽雲。
J28nB208_p0390a06║西峰之上，南嶺之巔，一菴寂爾，百衲翛然。猿鹿既馴，
J28nB208_p0390a07║牧樵皆化，凡厥有心，咸知德大。
J28nB208_p0390a08║贈洪浪禪友
J28nB208_p0390a09║巖棲樹宿也安然，況是深峰有數椽？艸榻矮趺三布
J28nB208_p0390a10║衲，蓬窗高事一金僊。閒雲靄靄籠幽石，皓月娟娟印
J28nB208_p0390a11║碧泉，見道渾忘山共水，桃華翠竹祖師禪。
J28nB208_p0390a12║石幢即景（六首）
J28nB208_p0390a13║石幢菴
J28nB208_p0390a14║依巖結屋兩三重，重疊峰巒聳碧空，奇怪石頭能自
J28nB208_p0390a15║立，法幢高建白雲中。
J28nB208_p0390a16║惺惺巖
J28nB208_p0390a17║虎丘曾被生公騙，忙點頭來未是惺，何似惺惺巖畔
J28nB208_p0390a18║石？長年無說亦無聽。
J28nB208_p0390a19║別傳峰
J28nB208_p0390a20║祖師足未離西天，碧岫攙先示別傳，文字語言渾不
J28nB208_p0390a21║著，朝朝對面共談玄。
J28nB208_p0390a22║師壇石
J28nB208_p0390a23║金襴傳得去匆匆，坐具何緣落此峰？想是頭陀拈不
J28nB208_p0390a24║動，至今攤向月明中。
J28nB208_p0390a25║一錫峰
J28nB208_p0390a26║特地橫拖錫一支，穿雲渡水不曾移，多年鈍置孤峰
J28nB208_p0390a27║裏，他日還堪付與誰？
J28nB208_p0390a28║三笑洞
J28nB208_p0390a29║薜蘿深處洞門高，把臂何須倩陸陶？幸有二三知己
J28nB208_p0390a30║在，不妨談笑破塵勞。
J28nB208_p0390b01║白法院即景（六首）
J28nB208_p0390b02║亮公洞
J28nB208_p0390b03║無地可逃名，有巖堪嘯月。誰謂不談宗？古洞朝朝說。
J28nB208_p0390b04║且喜崖
J28nB208_p0390b05║嶮崖猶壁立，喜翁何所之？古今無限意，低頭祇自知。
J28nB208_p0390b06║石帽峰
J28nB208_p0390b07║登高當九日，帽落幾千載，磊磊戴山巔，狂風吹不改。
J28nB208_p0390b08║龍舌石
J28nB208_p0390b09║片舌慣藏鋒，興雲不吐霧，我愛趺其中，蒼龍莫相妒。
J28nB208_p0390b10║象鼻峰
J28nB208_p0390b11║不萌艸下眠，了無狂奔想，鼻孔自遼天，遍吉徒瞻仰。
J28nB208_p0390b12║選佛場
J28nB208_p0390b13║馬駒久不鳴，此曲誰新唱？選得一尊歸，雙眉在眼上。
J28nB208_p0390b14║示行堅徒
J28nB208_p0390b15║侍我居山六七年，頑皮痛打不曾穿，欲知棒底真消
J28nB208_p0390b16║息，石帽峰頭月正圜。
J28nB208_p0390b17║香城即景（十二首）
J28nB208_p0390b18║香象橋
J28nB208_p0390b19║身作橋梁行最高，度人度物不辭勞。若非法堀真香
J28nB208_p0390b20║象，誰敢當頭觸怒濤？
J28nB208_p0390b21║石師關
J28nB208_p0390b22║不是凡胎生孕得，豈從烏弋國中來？巖巖獨踞重關
J28nB208_p0390b23║上，百獸聞風心膽摧。
J28nB208_p0390b24║戒珠峰
J28nB208_p0390b25║無持無犯是尸羅，掩耳禪和似不多，卻許孤峰知此
J28nB208_p0390b26║意，圜陀陀地碧嵯峨。
J28nB208_p0390b27║洗月池
J28nB208_p0390b28║湛水清光亦是塵，誰知影象總非真？者回滌盡光和
J28nB208_p0390b29║境，不作茫茫階下人。
J28nB208_p0390b30║講經臺
J28nB208_p0390c01║嶽頂臺高鎖暮霞，是誰多事撒泥沙？縱饒講得天華
J28nB208_p0390c02║落，爭似忘言野衲家？
J28nB208_p0390c03║古硯石
J28nB208_p0390c04║盡道古人摩硯石，那知石硯解摩人？張顛懷素今何
J28nB208_p0390c05║在？一片精堅尚未湮。
J28nB208_p0390c06║合掌柏
J28nB208_p0390c07║無手如何能合掌？須知開合兩無心。歲寒不改蒼蒼
J28nB208_p0390c08║色，節操從來異眾林。
J28nB208_p0390c09║揚眉榧
J28nB208_p0390c10║香寺昔聞榧有眼，誰家又道解揚眉？無中唱出如相
J28nB208_p0390c11║悉，露柱生兒未是奇。
J28nB208_p0390c12║青蓮石
J28nB208_p0390c13║誰言陸地不生蓮？一朵青青插徑邊，歷盡寒暄無異
J28nB208_p0390c14║色，濂谿應亦羨當年。
J28nB208_p0390c15║白雪谿
J28nB208_p0390c16║浩浩隨流不變色，明明不變卻隨流，分支已潤人間
J28nB208_p0390c17║世，古澗寒光尚未收。
J28nB208_p0390c18║羅漢壇
J28nB208_p0390c19║五百聲聞齊打哄，闍黎鬧裏解抽身，壇中高坐渾無
J28nB208_p0390c20║事，冷笑諸方捏怪人。
J28nB208_p0390c21║將軍峰
J28nB208_p0390c22║功成名遂在煙嵐，豈羨公侯伯子男？片片赤心夌碧
J28nB208_p0390c23║漢，巍巍千古護名藍。
J28nB208_p0390c24║哭本師和尚
J28nB208_p0390c25║壬午孟秋七月七，通玄峰頂西風疾，吹折東南大法
J28nB208_p0390c26║幢，人天恃怙從茲失。小子入山方一年，恰拾松柴煮
J28nB208_p0390c27║橡栗，俄然千里聞訃音，仰天哀痛不成泣。吁嗟叢林
J28nB208_p0390c28║正下衰，野干成群鬧啾唧，濟北之道如縣絲，誰秉慧
J28nB208_p0390c29║燈開暗室？吾師傑出陽羨山，揭露玄關猶杲日，不說
J28nB208_p0390c30║諸方五味禪，直指當陽一真實。陞其堂者群疑銷，入
J28nB208_p0391a01║其室者藏於密，五湖四海導人師，盡是吾師腳下出。
J28nB208_p0391a02║六坐名藍振祖風，九重城內曾相悉，朝野同欽古佛
J28nB208_p0391a03║來，眾魔不敢生憎嫉。將期永作中流砥，誰謂化緣今
J28nB208_p0391a04║已畢？我憶當年初見時，疑團如嶽心如桼，合爪趨前
J28nB208_p0391a05║問未申，白棒臨頭兼咄叱。直下皇皇雙涕垂，食不甘
J28nB208_p0391a06║兮寢不謐，自此心眸頓豁開，始信眉橫鼻子直。八載
J28nB208_p0391a07║周旋左右間，硬掌麤拳何玅密？而今孰是箇般人？更
J28nB208_p0391a08║與一頓洵超軼。遺憾滿腔寫向誰？目視重霄空閣筆，
J28nB208_p0391a09║也知匝地起清風，與師相見非形質。昔既不來今焉
J28nB208_p0391a10║往？相憶相思又何必？奈何師絃忽絕響，眾盲觸處皆
J28nB208_p0391a11║成窒。堂堂我師寂光中，寧不略為群生恤？鏡形水月
J28nB208_p0391a12║現何難？願輪活潑原無尼，合同船子去還來，震旦不
J28nB208_p0391a13║妨重遊踤。颯颯金風玉露垂，枝頭葉落聲蕭瑟，瞬息
J28nB208_p0391a14║光陰暗逼人，轉眼於茲一秋卒。師恩如海重如山，慚
J28nB208_p0391a15║媿未能酬萬一，風前惆悵漫追思，萬疊雲山高崒嵂。
J28nB208_p0391a16║次韻贈友
J28nB208_p0391a17║缽袋同傳十五春，西拋東擲不黏塵，閒披壞衲隨雲
J28nB208_p0391a18║鶴，謾結團瓢類谷神。秤子無心能辦物，頂門有眼卻
J28nB208_p0391a19║知人，白峰舊話頻頻舉，老大還驚夢裏身。
J28nB208_p0391a20║古雪哲禪師語錄卷十七