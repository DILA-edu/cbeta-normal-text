J28nB208_p0391b01║古雪哲禪師語錄卷十八
J28nB208_p0391b02║嗣法門人傳我等編
J28nB208_p0391b03║偈二
J28nB208_p0391b04║闢亮公洞（有序）
J28nB208_p0391b05║亮公，古之隱者也。亮公洞，西峰之古洞也。古之人
J28nB208_p0391b06║道眼既明，直入千巖萬壑之間，茅茨石室，匿跡韜
J28nB208_p0391b07║光，目視雲霄，窅忘人世，豈得與叔季沽名釣譽之
J28nB208_p0391b08║徒同日而語哉？昔司馬子長之贊孔子也，則曰：「高
J28nB208_p0391b09║山仰止，景行行止，雖不能至，而心鄉往之。」予於亮
J28nB208_p0391b10║公亦然。頃因暇日，偕二三子趺坐龍舌石上，偶見
J28nB208_p0391b11║其旁隱隱有石戶，乃相顧而笑曰：「此中幽邃如是，
J28nB208_p0391b12║無迺亮公盤桓偃息之區乎？」遂命二三子剪荊茀，
J28nB208_p0391b13║抉壤塊，平高就下，外實中虛，幽洞俄闢，曲徑亦成，
J28nB208_p0391b14║迺顏其洞曰亮公，蓋亦竊慕其遺風云爾。客曰：「亮
J28nB208_p0391b15║公之隱於西山也，埽蹤滅跡，人莫能知，矧已化去
J28nB208_p0391b16║數百年矣，而師乃今以洞名之，得非為虛空安耳
J28nB208_p0391b17║穴乎？」予曰：「噫！子何見之陋也？子徒索亮公於影象，
J28nB208_p0391b18║庸詎知夫真亮公乎？夫亮公向馬駒一言之下，頓
J28nB208_p0391b19║息萬機，則盡大地是一亮公，無古、無今，無隱、無顯，
J28nB208_p0391b20║無在、無不在，即今松竹搖風、藤蘿抱石、鳥啼華笑、
J28nB208_p0391b21║雲散月明，無非是亮公示現處，子何見之陋也？」客
J28nB208_p0391b22║曰：「若是，則古洞儼然，亮公何在？」予曰：「伯牙與子期，
J28nB208_p0391b23║不是閒相識。」客曰：「忽若覿面相逢時如何？」予曰：「直
J28nB208_p0391b24║入深深處，衝開上上關。」客橫趨而去。予與諸子坐
J28nB208_p0391b25║洞中，歠清茗，聽清泉，杳不知身之在人間世也。因
J28nB208_p0391b26║援筆以志之，時乙酉又六月立秋後十日。
J28nB208_p0391b27║舊洞新開傍翠岑，廓然獨見亮公心，煙霞坐臥遺諠
J28nB208_p0391b28║寂，日月聲名自古今。白石猶標無縫塔，寒泉時奏沒
J28nB208_p0391b29║絃琴，半千年外風流在，未審何人和此音？
J28nB208_p0391b30║禮大寂禪師塔
J28nB208_p0391c01║石門深鎖石浮屠，落落遺蹤羨馬駒，姓字昔曾揚竺
J28nB208_p0391c02║國，兒孫今已遍寰區。艸青古徑憑誰薙？月冷虛堂祇
J28nB208_p0391c03║自娛，三拜起來長太息，何時再振舊規模？
J28nB208_p0391c04║寶峰懷友
J28nB208_p0391c05║古寺殘燈冷翠微，是誰重剔見餘煇？象龍喜聽槌初
J28nB208_p0391c06║白，猿鶴愁看錫又飛。碧岫暖雲眠五老，寒潭孤月照
J28nB208_p0391c07║雙磯，晨鐘未許驚遙夢，我欲登匡扣竹扉。
J28nB208_p0391c08║辭寶峰請小參
J28nB208_p0391c09║說玅談玄數似麻，頹綱委地轉堪嗟，泐潭幸自清如
J28nB208_p0391c10║鏡，何事於中亂撒沙？
J28nB208_p0391c11║送洋維那
J28nB208_p0391c12║三回上白法，兩度躡珠峰，畢竟緣何事？歧路自憧憧。
J28nB208_p0391c13║四月五月天正熱，腰包又卷忙忙別，且將白紙覓伽
J28nB208_p0391c14║陀，誰知此道離言說？君不見？倔彊克賓曾法戰，饡飯
J28nB208_p0391c15║罰來趁出院，頂門不具超方眼，臨機未免隨情轉。一
J28nB208_p0391c16║機相契萬機休，山川何必都遊遍？風前透得觸背關，
J28nB208_p0391c17║千里萬里長相見。
J28nB208_p0391c18║即韻答舒八公茂才
J28nB208_p0391c19║窗外煙收見遠峰，如旒如髻兩三重，地幽易使紅塵
J28nB208_p0391c20║隔，苔老難將古路封。玉帶未蒙君子擲，禪關先許道
J28nB208_p0391c21║人從，何時吸竭西江水？握手同論不二宗。
J28nB208_p0391c22║石門道中
J28nB208_p0391c23║枝頭蜀魄一聲聲，百里春山送又迎，拈得泐潭潭上
J28nB208_p0391c24║月，直教千古照人清。
J28nB208_p0391c25║過匡廬訪𠁼菴禪友
J28nB208_p0391c26║搘策原非為避炎，故交今臥五峰鑯，山分兩國人猶
J28nB208_p0391c27║舊，水隔千谿路欲淹。楓葉乍驚秋色老，木樨初綻冷
J28nB208_p0391c28║香甜，現前幸有陳公案，且對知音一笑拈。
J28nB208_p0391c29║宿雷岸黃給諫谷口艸堂
J28nB208_p0391c30║九州蠻觸各爭鋒，誰識隆中有臥龍？門外及時栽五
J28nB208_p0392a01║柳，窗前鎮日對孤松。髼鬆短髮蓮華笠，瀟灑芒鞋紫
J28nB208_p0392a02║竹笻，幾度夜深延衲語，世情何似道情濃？
J28nB208_p0392a03║贈古雲印菴主
J28nB208_p0392a04║紫竹心空道已南，一枝秀出綠蘿菴，敲殘夜雨風生
J28nB208_p0392a05║壑，埽盡晴雲月到潭。小銚且將千澗煮，高名未許萬
J28nB208_p0392a06║峰函，翻思長者當年事，羊鹿牛車謾設三。
J28nB208_p0392a07║凌霄崖懷遍融老宿
J28nB208_p0392a08║峭壁層層近斗旁，參差怪石自成房，賣柴客去苔華
J28nB208_p0392a09║老，揮麈人來貝葉香。徑窄有階容上下，臺空無地寄
J28nB208_p0392a10║興亡，禪家況是超今古，日日門開對漢王。
J28nB208_p0392a11║再遊龍雲寺（乃巖頭奯禪師說法處）
J28nB208_p0392a12║午夜寥寥霜磬清，冰輪偏向客窗明，雲收古殿龍常
J28nB208_p0392a13║現，風鼓寒林鳥不驚。竹榻已空塵劫夢，地爐猶話舊
J28nB208_p0392a14║時盟，也知奯老原無恙，此際何妨一再行？
J28nB208_p0392a15║紀夢
J28nB208_p0392a16║臘月蓮華夢裏開，紅光遙映碧樓臺，已無綠葉擎雲
J28nB208_p0392a17║蓋，賸有青莖傲雪堆。十四朵分元並帶，二三友翫不
J28nB208_p0392a18║同裁，醒來獨自摩挲眼，猶覺香風枕畔回。
J28nB208_p0392a19║贈竹菴法師
J28nB208_p0392a20║講罷楞嚴入翠微，茅菴深自掩雙扉，一聲竹斷香嚴
J28nB208_p0392a21║夢，數點星寒鷲嶺機。木落遙天山正瘦，艸枯平地石
J28nB208_p0392a22║偏肥，㲯毿玉麈高縣壁，且看紅爐白雪飛。
J28nB208_p0392a23║禮東林遠法師塔
J28nB208_p0392a24║聖哲不再生，淼淼思陳跡，步出虎谿西，餘波吞落日。
J28nB208_p0392a25║西阿霜雪林，斜枝徒鬱密，荔塔尚巍然，高蹤何處沕？
J28nB208_p0392a26║荒院四壁圮，龕燈久如桼，古路覆苔蘚，砌艸枯還茁。
J28nB208_p0392a27║吾慚少苾芻，師堂頗堪騭，理策上空階，荊莽胡能窒？
J28nB208_p0392a28║合爪向堵波，歔欷三拜畢，徐徐讀謝碑，孤標見行實。
J28nB208_p0392a29║維昔晉室衰，賢明多隱逸，或謝三詔書、或辭五斗秫，
J28nB208_p0392a30║或落知解阬、或為文字桎。師自鴈門來，乘時乃一出。
J28nB208_p0392b01║結社匡北村，黑白十有七，蓮漏六時聲，聲聲同一佛。
J28nB208_p0392b02║匪不欲談禪，良由機未一，循循善誘之，久乃堪入室。
J28nB208_p0392b03║一心苟不亂，成佛亦何必？啟茲淨土門，師實為之帥。
J28nB208_p0392b04║師歸門徑荒，蓮池春水溢，紜紜異見輩，巴歌和啾唧。
J28nB208_p0392b05║唯師獨不然，文必稱於質，著書盈萬言，厥論高且軼。
J28nB208_p0392b06║論高尚可尋，旨深卒難悉，遙瞻擲筆峰，雲端尚崒嵂。
J28nB208_p0392b07║末世行解違，空言世所黜，師操逾冰檗，束身猶以律。
J28nB208_p0392b08║寧殞夢幻軀，不飲傷生蜜，優曇華既摧，滿地生蓬篳。
J28nB208_p0392b09║徘徊不忍歸，臨風多惕怵，安得若而人，為師重繼述？
J28nB208_p0392b10║黃給諫命含輝長老請住東林即韻辭之
J28nB208_p0392b11║忘形為法豈微緣？扶病衝風艸店眠，破曉入雲招野
J28nB208_p0392b12║衲，乘時住院繼先賢。蓮華社冷憑君續，柏子禪高敢
J28nB208_p0392b13║自專？為我寄聲林下客，祖燈須是大家傳。
J28nB208_p0392b14║再遊西林寺
J28nB208_p0392b15║鱗鱗萬瓦古精藍，幾度憑軒憶永曇，機謝每來雙虎
J28nB208_p0392b16║侍，道高嘗卻眾僧參。煙霞有意縈香谷，風雨無端妒
J28nB208_p0392b17║塔龕，猶喜波離真子在，閒提金錫振匡南。
J28nB208_p0392b18║偕𠁼菴訪別峰法師不值
J28nB208_p0392b19║共友還尋友，深深下艸坡，林空枯葉盡，樹老活藤多。
J28nB208_p0392b20║出谷雲將雨，環谿水欲波，到菴唯默坐，閒卻幾如何？
J28nB208_p0392b21║懷青閣
J28nB208_p0392b22║傑閣新營古寺西，登臨便覺萬峰低，鷹披青入寒更
J28nB208_p0392b23║夢，人破曉開浩劫迷。直裰有光韜慧日，皮鞋無底出
J28nB208_p0392b24║桐谿，而今不和新豐曲，格外家風赤手提。
J28nB208_p0392b25║過東林和本師和尚壁間韻（二首）
J28nB208_p0392b26║四句伽陀一味禪，知音不遇也徒然，當時若得師垂
J28nB208_p0392b27║手，法席應超晉宋前。
J28nB208_p0392b28║不談淨土不談禪，白社風流已寂然，十八高人相對
J28nB208_p0392b29║坐，忍看秋色滿庭前。
J28nB208_p0392b30║五老峰
J28nB208_p0392c01║不學陶潛隱，雲端共出頭，插霄分五位，閱世幾千秋。
J28nB208_p0392c02║石露崚嶒骨，天開紺碧眸，群峰雖雪頂，猶是子孫儔。
J28nB208_p0392c03║五乳寺（二首）
J28nB208_p0392c04║五乳峰頭禮昔賢，行行正值菊華天，憨公已作盧公
J28nB208_p0392c05║伴，折腳鐺留待孰煎？
J28nB208_p0392c06║行解深深已入微，全身不壞示真機，塔中莫謂無言
J28nB208_p0392c07║說，萬象森羅聽指揮。
J28nB208_p0392c08║別𠁼菴禪友歸西山
J28nB208_p0392c09║已盡登臨興，還思返故岑，浪遊非有意，卜築本無心。
J28nB208_p0392c10║霜重蒼苔冷，風高古木森，隨身一杖在，信步出雲林。
J28nB208_p0392c11║遊雲居，次日大雪
J28nB208_p0392c12║萬仞歐峰挂夕陽，歲寒猶見柏蒼蒼，禪房彷彿摩星
J28nB208_p0392c13║斗，祖道依稀憶宋唐。雲出寺前山轉秀，月臨湖上水
J28nB208_p0392c14║生光，我來尚未閒揮麈，何事天華落滿廊？
J28nB208_p0392c15║輓顓愚大師（二首）
J28nB208_p0392c16║繖居常閉戶，語默悉圜通，但願精三學，無心繼五宗。
J28nB208_p0392c17║石城華正萎，歐阜月當空，恨我生遲暮，區區仰德風。
J28nB208_p0392c18║世外全高節，寰中獨讓師，王侯曾莫致，名利豈能移？
J28nB208_p0392c19║一旦津梁歇，千峰猿鳥悲，未諳籌室裏，幾箇是親兒？
J28nB208_p0392c20║雲居除夕
J28nB208_p0392c21║浮生皆逆旅，何處是家鄉？眉底客塵盡，胸中世念忘。
J28nB208_p0392c22║燈搖殘歲影，風遞古梅香，坐久推窗看，春光已上堂。
J28nB208_p0392c23║仰天窩示眾禪者（四首）
J28nB208_p0392c24║春日熙熙春氣和，扶笻攜友上天窩，白雲何事多偷
J28nB208_p0392c25║嬾？不肯隨風下綠蘿。
J28nB208_p0392c26║為僧最好是居山，山色谿光鎮日閒，欲得不遭閒境
J28nB208_p0392c27║惑，直須親透趙州關。
J28nB208_p0392c28║祖師心印沒囊藏，日夕舒光照艸堂，心境未能融得
J28nB208_p0392c29║盡，不妨策杖走諸方。
J28nB208_p0392c30║石牌茆屋萬峰巔，夜夜疏星壁上懸，老衲焚香相對
J28nB208_p0393a01║語，不知身在率阤天。
J28nB208_p0393a02║瑤田寺
J28nB208_p0393a03║羃䍥松煙村路東，寒鐘十里逐谿風，牧童幾度歌聲
J28nB208_p0393a04║滑，盡入無生曲調中。
J28nB208_p0393a05║城崖山
J28nB208_p0393a06║百尺崖頭地一拳，剎竿高豎指青天，孤雲片片來投
J28nB208_p0393a07║宿，伸腳同參自在禪。
J28nB208_p0393a08║酬慧習耆舊
J28nB208_p0393a09║迦陵久已不聞音，犬馬群喧古殿心，鐘鼓難侵存碧
J28nB208_p0393a10║漢，杉松易老賸空林。寰中弘道全憑願，格外知音豈
J28nB208_p0393a11║在琴？但可堂堂扶白法，那能眷眷惜黃金？百年雀角
J28nB208_p0393a12║穿禪室，一旦狐蹤遠翠岑，霜華景裏蓮華吐，瀑水聲
J28nB208_p0393a13║中雲水臨。大功既就傳無際，慧燄常明照不陰，顧我
J28nB208_p0393a14║酸寒慚繼席，倚笻崖畔骨毛森。
J28nB208_p0393a15║即韻酬雪堂熊少宰過訪
J28nB208_p0393a16║寶殿夜來書積雪，密機密讖神先裂，笑看師象集雲
J28nB208_p0393a17║端，立聽疏鐘敲夜月。頭顱雖別願還同，雪上重新古
J28nB208_p0393a18║梵宮，誰謂毗耶消息斷？明明匝地起清風。
J28nB208_p0393a19║懷干岸熊廣文
J28nB208_p0393a20║絡緯初鳴萬樹秋，井邊梧葉下枝頭，火雲燄冷金風
J28nB208_p0393a21║動，素月涼生玉露流。巖桂香浮人夢覺，田黿聲鬧客
J28nB208_p0393a22║情休，遙知方外熊司馬，迷悟雙關一筆勾。
J28nB208_p0393a23║即韻酬士業陳司理
J28nB208_p0393a24║松菊頻栽三徑中，紛紛香氣遠浮空，器堪宰相心慵
J28nB208_p0393a25║應，道可傳燈志愈工。瘦柏傲霜枝自老，修筠敲雨節
J28nB208_p0393a26║偏雄，鴈行未許柴桑並，白蕅華開優缽叢。
J28nB208_p0393a27║即韻答谷暘笪明府
J28nB208_p0393a28║蓮華社內久潛神，知是多生有正因，指點群迷官即
J28nB208_p0393a29║佛，廓清四相幻全真。煙霞已傍林泉老，艸木忻逢雨
J28nB208_p0393a30║露新，法運也隨天運轉，匡扶還藉解空人。
J28nB208_p0393b01║翠巖寺即景（十二首）
J28nB208_p0393b02║釋迦峰
J28nB208_p0393b03║星星蠃髻聳危巒，鷲嶺西峰不異觀，誰謂法王無面
J28nB208_p0393b04║目？峨峨千古露雲端。
J28nB208_p0393b05║迦葉峰
J28nB208_p0393b06║糞埽㲯毿髮不刪，多年雞足自偷閒，者回突出孤峰
J28nB208_p0393b07║頂，一度華開一破顏。
J28nB208_p0393b08║缽盂峰
J28nB208_p0393b09║雙谿捧出缽多羅，數樹松華蘸碧波，我亦欲傳真種
J28nB208_p0393b10║骨，不知誰解說伽陀？
J28nB208_p0393b11║達摩峰
J28nB208_p0393b12║蔥嶺無端誑俗人，幾時藏得祖師身？青峰萬古摩霄
J28nB208_p0393b13║漢，舉眼看來更逼真。
J28nB208_p0393b14║無雲嶺
J28nB208_p0393b15║雲影枮來山更峻，月華高處路猶迷，芒鞋踢得虛空
J28nB208_p0393b16║破，無限風光在嶺西。
J28nB208_p0393b17║鐘鼓石
J28nB208_p0393b18║巨石雙雙挂半空，橫如法鼓豎如鐘，知音豈在頻敲
J28nB208_p0393b19║擊？自有希聲達九重。
J28nB208_p0393b20║磬石
J28nB208_p0393b21║頑石何因遠近聞？祇緣清韻自超群，隨敲隨應無高
J28nB208_p0393b22║下，幾度和風奏夕曛。
J28nB208_p0393b23║迎笑堂
J28nB208_p0393b24║金師生得主麒麟，一笑相迎眼倍親，十笏洪爐猶未
J28nB208_p0393b25║冷，不知誰是爆箍人？
J28nB208_p0393b26║拍洪樓
J28nB208_p0393b27║西閣崔嵬欲接天，軒窗面面七星縣，洪崖縱有神僊
J28nB208_p0393b28║術，應立禪家次一肩。
J28nB208_p0393b29║玅高臺
J28nB208_p0393b30║石摩日月樹摩星，下視群峰數點青，身在其中誰覺
J28nB208_p0393c01║峻？悠然如步梵王庭。
J28nB208_p0393c02║洪崖橋
J28nB208_p0393c03║雙谿匯處浪華飛，誰共浮槎接翠微？寶所不遙須進
J28nB208_p0393c04║步，莫迷煙柳竟忘歸。
J28nB208_p0393c05║雷護橘
J28nB208_p0393c06║果熟霜林紅欲然，誰家兒女不垂涎？迅雷豈是多偏
J28nB208_p0393c07║護？要使偷心當下捐。
J28nB208_p0393c08║蟠龍寺
J28nB208_p0393c09║松竹蕭疏曲徑成，煙籠紺殿碧苔生，世殊莫睹高人
J28nB208_p0393c10║塔，碑斷猶存見性名。魚躍淺塘華正發，鳥歸深樹月
J28nB208_p0393c11║初晴，晨鐘暮鼓渾無恙，誰續當年說法聲？
J28nB208_p0393c12║登香城寺古基
J28nB208_p0393c13║寶地談空日，焉知我不聞？化移煙艸合，錫振雨華芬。
J28nB208_p0393c14║荒砌寒籠月，高臺冷襯雲，順瑛何處是？相笑對斜曛。
J28nB208_p0393c15║即韻酬晦山禪友
J28nB208_p0393c16║萬指叢中我最凡，自甘沙銚煮寒巖，豈期爝火煇名
J28nB208_p0393c17║剎？卻出煙嵐種小杉。壁峭四時溫有雪，囊空幾度凍
J28nB208_p0393c18║無衫，隔村高衲能同調，寄得新詩貯滿函。
J28nB208_p0393c19║送無住歸石屋
J28nB208_p0393c20║孤峰頂上石為菴，歸去應須著實參，佛到且從門外
J28nB208_p0393c21║立，客來休雜世間談。煙霞緲緲堪成侶，松竹森森盡
J28nB208_p0393c22║指南，徹見舊時人面目，果然非女亦非男。
J28nB208_p0393c23║示獨尊上座
J28nB208_p0393c24║千重百匝亦何妨？舒卷從來別有長，但得腳跟紅線
J28nB208_p0393c25║斷，不須歧路泣亡羊。
J28nB208_p0393c26║贈山翁和尚住青州大覺
J28nB208_p0393c27║傑出庚峰是老兄，令行吳越獨崢嶸，五遷名剎轟塗
J28nB208_p0393c28║毒，再握長竿釣巨鯨。東魯佇看迎活佛，西江遙聽播
J28nB208_p0393c29║芳聲，須知華雨繽紛處，端為宗門集大成。
J28nB208_p0393c30║即韻答天童奇和尚
J28nB208_p0394a01║鄮峰一語破重關，道譽先流寰海間，霜鬢老兄原不
J28nB208_p0394a02║老，灰心閒弟愛偷閒。松培萬樹林添翠，鱗躍雙池水
J28nB208_p0394a03║欲斑，閩蜀也知聲調合，同風何似更同山？
J28nB208_p0394a04║寄己任禪師
J28nB208_p0394a05║人境俱忘後，泥牛吼碧潭，燈傳深洞火，華擁綠蘿龕。
J28nB208_p0394a06║閩蜀風非別，洪筠月自含，翻思煙水日，無夕不同參。
J28nB208_p0394a07║詠筍寄觀首座
J28nB208_p0394a08║高節深薶未出頭，和沙和石漫為儔，養成一色夌霄
J28nB208_p0394a09║翠，撼月搖風振未流。
J28nB208_p0394a10║送玉浪上座南詢
J28nB208_p0394a11║籬菊香飄細指南，孤帆偏愛向遙參，吳山越水休淹
J28nB208_p0394a12║滯，一箭須穿五十三。
J28nB208_p0394a13║示繼曇瑞侍者
J28nB208_p0394a14║細細一毫頭，明明無量義，一蹋便知歸，已自落第二。
J28nB208_p0394a15║那堪費鹽醬？捏回野鴨鼻。那堪吹布毛？父子相鈍置。
J28nB208_p0394a16║翠巖雖有言，無說亦無示，早晚侍巾缾，莫負參方志。
J28nB208_p0394a17║一拳拳透祖師關，曇華繼現千林瑞。
J28nB208_p0394a18║送十虛禪人歸武夷
J28nB208_p0394a19║武夷有峰三十六，拔地夌霄如削玉，之子離塵家此
J28nB208_p0394a20║中，老樹蒼藤幾回綠？六六峰前九曲泉，泉中一葉可
J28nB208_p0394a21║蹁躚，龍吟虎嘯深如許，玉女金釵高插天。我生半生
J28nB208_p0394a22║湖海外，家裏名山曾未會，子當先為卜巖房，待我歸
J28nB208_p0394a23║來伸腳睡。睡起夷茶三四桮，笑看藤華落又開，不是
J28nB208_p0394a24║儂有鄉情在，從來鳥倦亦知回。
J28nB208_p0394a25║即韻送藏西堂之閩
J28nB208_p0394a26║杖底夌雲氣，飄飄過別區，詩文囊佛缽，日月貯僊壺。
J28nB208_p0394a27║頒白猶行腳，毋欺是範模，艸芳千嶂碧，風動七閩孤。
J28nB208_p0394a28║劍水浮舟楫，重城放僕姑，但能舒片志，何在疊雙趺？
J28nB208_p0394a29║見翳爭黧牯，疑銷葬野狐，忘機情易竭，囿理蔓難圖。
J28nB208_p0394a30║路險鞋頻斷，峰高策自扶，碧谿啼白鳥，綠樹繞青蚨。
J28nB208_p0394b01║崿崿關如透，茫茫海亦枯，殺生生始活，棒佛佛方符。
J28nB208_p0394b02║颺下荊山璧，寧貪赤水珠，不迷原不悟，誰▆▆誰愚？
J28nB208_p0394b03║吾里君遊日，君鄉吾化孚，秋風望歸笠，相▆解愁胡。
J28nB208_p0394b04║示無塵道者
J28nB208_p0394b05║大道幽曠，唯證乃知，鶖子莫測，豈涉言思？言思路絕，
J28nB208_p0394b06║無說而說，是以宗門，棒棒見血。英靈道者，直下承當，
J28nB208_p0394b07║竹翠松青，了無覆藏。見聞不隔，根塵匪迫，銀漢鶴高，
J28nB208_p0394b08║蘆華月白。出死入生，雨施雲行，不作聖解，肯落凡情？
J28nB208_p0394b09║凡情不住，常光獨露，朵朵芙蕖，火中正吐。
J28nB208_p0394b10║贈智閒禪友（并序）
J28nB208_p0394b11║智閒敏公與予同侍天童先師於祁御史園中，予
J28nB208_p0394b12║擬至西江結茅，呈偈以別，先師擲偈怒罵不已，予
J28nB208_p0394b13║竟力辭，先師隨後追至梅墅堅留，予已登舟去矣。
J28nB208_p0394b14║公獨侍先師天年後，始誅茅別峰。噫！予事師之不
J28nB208_p0394b15║及敏公多矣。昨承訪翠巖，復述其事，予為悽然涕
J28nB208_p0394b16║下，因次韻以贈，并懷先師。
J28nB208_p0394b17║御史園中猊座前，別來月色幾回鮮？十年友越千峰
J28nB208_p0394b18║至，萬里雲將一步還。白髮共嗟明鏡裏，烏藤誰契峻
J28nB208_p0394b19║機先？翻思老漢婆心切，淚滴谿頭顆顆圜。
J28nB208_p0394b20║示春侍者
J28nB208_p0394b21║祖祖相傳傳此心，此心不屬去來今，了知心法傳無
J28nB208_p0394b22║際，春到人間萬木森。
J28nB208_p0394b23║示同山後堂
J28nB208_p0394b24║明暗雙彰殺活機，等閒拈出絕思議，主賓分處如相
J28nB208_p0394b25║悉，烈燄爐中白浪飛。
J28nB208_p0394b26║壽玉菴老宿（十首）
J28nB208_p0394b27║玉菴承公今臘八旬，予適有閩嶠之行，乃用島詩
J28nB208_p0394b28║「一僧年八十，世事未嘗聞」為韻，作偈十首，預為之
J28nB208_p0394b29║壽。
J28nB208_p0394b30║雪嶺夢回時，汀州紱麟日，德臘兩俱高，西峰推第一。
J28nB208_p0394c01║塵勞海正出，棲鳳嶺先登，不醉曹山酒，居然一聖僧。
J28nB208_p0394c02║泉洗池邊月，華開石上蓮，片雲橫古寺，憨臥竟忘年。
J28nB208_p0394c03║面門𦒻固多，耳目猶聰察，偶爾閱殘經，雙眸如二八。
J28nB208_p0394c04║閒步別峰巔，驅烏趁不及，如此老成精，何啻百二十？
J28nB208_p0394c05║殊寺不殊僧，同鄉不同藝，君獨閒一生，我慚忙半世。
J28nB208_p0394c06║壺中天自寬，誰云耋將至？閒坐困即眠，此外復何事？
J28nB208_p0394c07║晝夜一百八，玅機超情謂，不知韓相公，睡眼曾開未？
J28nB208_p0394c08║君且不思鄉，予心豈弗忘？奈何緣未了，鄉水又重嘗。
J28nB208_p0394c09║生即無生句，叢林已猒聞，為君翻別調，孤鴈破寒雲。
J28nB208_p0394c10║示兩序十首（并序）
J28nB208_p0394c11║母難日，兩序設供，請陞座祝壽。予不諾，因垂問曰：
J28nB208_p0394c12║「棒下無生忍，臨機不見師。既是不見師，更祝甚麼
J28nB208_p0394c13║壽？」一僧曰：「知恩方解報恩。」予曰：「也是順水之波。」僧
J28nB208_p0394c14║曰：「老老大大，面皮厚多少？」便出。予因命眾頌「棒下
J28nB208_p0394c15║無生」意旨，復以二句為韻，作偈十首示之。
J28nB208_p0394c16║予初入天童，嘗疑此一棒。誰信活骷髏，頓見光明藏？
J28nB208_p0394c17║慚愧老頑皮，知打幾百下，擊出夜光珠，舉世難酬價。
J28nB208_p0394c18║人道常州有，我道常州無，有無俱踢脫，壽量等毗盧。
J28nB208_p0394c19║霜葉此時墜，漚華此日生，虛生三十九，一事總無成。
J28nB208_p0394c20║我生最轗軻，百苦曾備忍，不陟太白峰，驢年苦未盡。
J28nB208_p0394c21║水雲不相約，紛紛自遠臨，翠巖無法說，意路謾思尋。
J28nB208_p0394c22║語言文字外，別有活人機，不是鳳凰子，九霄未易飛。
J28nB208_p0394c23║諸方盡相肯，自家還肯不，偷心如未休，醍醐反成毒。
J28nB208_p0394c24║臨濟正法眼，瞎驢獨親見，肉骨已雙還，突出那吒面。
J28nB208_p0394c25║具得殺佛手，堪與佛為師，逆水能興浪，始稱師子兒。
J28nB208_p0394c26║示行耀齊文學
J28nB208_p0394c27║一點靈光耀古今，莫將知見別追尋。行超顏閔猶歸
J28nB208_p0394c28║漸，學邁韓歐未足欽。有念盡為顛倒念，無心方契本
J28nB208_p0394c29║來心。谿聲山色分明在，好繼東坡悟後吟。
J28nB208_p0394c30║示普副寺
J28nB208_p0395a01║夢入精藍境亦奇，掀翻缽袋復何辭？钁頭雖鈍能無
J28nB208_p0395a02║倦，囊底常空似不知。青菜葉呈真實相，破伽黎示古
J28nB208_p0395a03║風規，會須記取當年夢，莫負蒼蒼兩道眉。
J28nB208_p0395a04║四旬初度
J28nB208_p0395a05║露滴芙蓉四十秋，電光石火一旋眸。道慚北濟波瀾
J28nB208_p0395a06║闊，錫卓西江歲月流。紅葉易搖霜後樹，白蘋難翳雪
J28nB208_p0395a07║中舟。五湖共豎三千指，誰是金鼇上直鉤？
J28nB208_p0395a08║雪中領眾斫柴（十首）
J28nB208_p0395a09║磨刀
J28nB208_p0395a10║欲取深山雪裏柴，刀兒須是快如𩘅。門前有片青青
J28nB208_p0395a11║石，莫惜三回兩度揩。
J28nB208_p0395a12║著屨
J28nB208_p0395a13║紅鞋氈襪尚嫌單，芒屨如何禦得寒？欲陟斷崖千仞
J28nB208_p0395a14║雪，直須緊捎莫辭難。
J28nB208_p0395a15║呼伴
J28nB208_p0395a16║誰聞行苦不攢眉，況是冰華滿樹時？伴我入林無難
J28nB208_p0395a17║色，許伊堪繼獦獠兒。
J28nB208_p0395a18║入山
J28nB208_p0395a19║極目青山盡白頭，單刀直入展雙眸。試看何處堪垂
J28nB208_p0395a20║手？莫使衝寒恣浪遊。
J28nB208_p0395a21║選柴
J28nB208_p0395a22║參差散木自宜刪，留得杉松覆碧山，謾謂柴頭情識
J28nB208_p0395a23║在，從來殺活有攸關。
J28nB208_p0395a24║剪棘
J28nB208_p0395a25║周遭荊棘貴先除，免使牽連礙短袪，任是葛藤長百
J28nB208_p0395a26║尺，一刀剪盡更無餘。
J28nB208_p0395a27║斫斷
J28nB208_p0395a28║柴樁多是凍成堆，凝結層層撥不開，盡力一揮方倒
J28nB208_p0395a29║斷，空山依舊碧崔嵬。
J28nB208_p0395a30║束起
J28nB208_p0395b01║斫得艱難束更難，攔腰束起勿令寬，兩頭輕重須無
J28nB208_p0395b02║異，始可全提下翠巒。
J28nB208_p0395b03║捶歸
J28nB208_p0395b04║玉樹瓊華滿擔挑，歸來何啻一冬燒？飽柴飽水渾無
J28nB208_p0395b05║盡，香積從茲破寂寥。
J28nB208_p0395b06║放下
J28nB208_p0395b07║萬苦千辛得到家，從今放下足生涯，洗將雙腳爐邊
J28nB208_p0395b08║坐，遮莫長空墜六華。
J28nB208_p0395b09║再住翠巖
J28nB208_p0395b10║聲鐘極力辭，豈敢負相知？進退非無故，行藏各有思。
J28nB208_p0395b11║月高鄉夢遠，歲久道心疲。去去又留住，偷閒在幾時？
J28nB208_p0395b12║擬漁父辭十首（并序）
J28nB208_p0395b13║甲午夏，予與諸子輯元明以來諸老語要入《續燈
J28nB208_p0395b14║錄》，因念從上尊宿無不從剋苦真參、大誓奮發中
J28nB208_p0395b15║得來，蓋誓不大、志不苦，則中道而廢惰矣，安能透
J28nB208_p0395b16║頂透底、徹證徹悟哉？乃摘其參證行由歷歷可稽
J28nB208_p0395b17║者，作漁父辭十首，命曰宗門標格，以示諸子。客曰：
J28nB208_p0395b18║「法無定相，豈可拘格則乎？隔江橫趨，一蹋便徹，又
J28nB208_p0395b19║何嘗費許多鹽醬來？若以死法繩人，則西來大意
J28nB208_p0395b20║翻成塗轍矣，焉得為圜頓教耶？」予曰：「噫！子所學者，
J28nB208_p0395b21║近代之禪也。寸香未了，心識紛紜，片語合頭，便為
J28nB208_p0395b22║省發，一期之間，稱悟道者數十，欺天歟？欺人歟？予
J28nB208_p0395b23║恐圜頓教門將如冷灰矣。今子徒知水潦高亭之
J28nB208_p0395b24║得處瞥脫，而不知其苦心研究，非特一生、兩生、千
J28nB208_p0395b25║百生而已耳。予試問子：『馬駒一蹋，是死法耶？活法
J28nB208_p0395b26║耶？』」客沉吟，予連棒趁出。
J28nB208_p0395b27║天目高峰玅禪師
J28nB208_p0395b28║北澗塔頭才問訊，何事烏藤連打趁？轟雷掣電未為
J28nB208_p0395b29║迅。門千仞，垂手相牽不肯進。者漢眉毛都落盡，見聞
J28nB208_p0395b30║夢想何須擯？五載骷髏薶鐵櫬。枕兒震，一聲撲碎空
J28nB208_p0395c01║王印。
J28nB208_p0395c02║天目斷崖義禪師
J28nB208_p0395c03║六華散處山河殞，客夢初醒松露泯，死關辣手誰堪
J28nB208_p0395c04║忍？全身隕，伎窘懸崖心未窘。七日不證誓自盡，朝忘
J28nB208_p0395c05║飲啄夕忘寢，南北東西原絕眹。豁然省，石中迸出摩
J28nB208_p0395c06║空筍。
J28nB208_p0395c07║靈雲鐵牛定禪師
J28nB208_p0395c08║截取頭做舀屎杓，片語堪為靈驗藥，任他百病一時
J28nB208_p0395c09║作。忘驚愕，更不迢迢尋扁鵲。勵精提起本參著，目睫
J28nB208_p0395c10║不交雙淚落，驀然擺斷黃金索。乾坤廓，曠劫沈痾從
J28nB208_p0395c11║此削。
J28nB208_p0395c12║金陵碧峰金禪師
J28nB208_p0395c13║五穀胡為誓不食？疑團鬱鬱填胸臆，柏葉松鍼且延
J28nB208_p0395c14║息。自鞭逼，眉山萬仞曾親陟。伐木丁丁聲太直，呼起
J28nB208_p0395c15║法身赤吉力，汗如雨澍歡無極。水莫淢，定中消息誰
J28nB208_p0395c16║能測？
J28nB208_p0395c17║玅果竺源盛禪師
J28nB208_p0395c18║大地平沈無一物，誰是人兮誰是佛？參天荊棘從茲
J28nB208_p0395c19║刜。非彷彿，全體頓現何潛沕？無間雖深不足恤，苦是
J28nB208_p0395c20║袈裟下身失，弘誓不堅焉得出？須委悉，莫待臨婚治
J28nB208_p0395c21║癭疾。
J28nB208_p0395c22║天真毒峰善禪師
J28nB208_p0395c23║阿鼻永墜誰欣願？願深志苦行方健，名利牽人蔓復
J28nB208_p0395c24║蔓。殷勤勸，休把光陰棄分寸。聲色頭邊原不溷，金鐘
J28nB208_p0395c25║未動鼓先噴，大夢未醒猶困頓。正悶悶，一搥敲斷千
J28nB208_p0395c26║生恨。
J28nB208_p0395c27║護國無用全禪師
J28nB208_p0395c28║古來剋苦真參者，寧可無言不亂瀉，虛頭伎倆俱消
J28nB208_p0395c29║也。居叢社，孜孜日夜如聾啞。一拶當機同大冶，睡不
J28nB208_p0395c30║安兮食不下，虛空粉碎方瀟灑。無可把，倒趁泥牛騎
J28nB208_p0396a01║木馬。
J28nB208_p0396a02║香嚴古溪澄禪師
J28nB208_p0396a03║大器從來不自肯，已越凡流千萬等，譬似登山須到
J28nB208_p0396a04║頂。孤迥迥，丹霄獨步誰能並？趙關未破徒咨鼎，從前
J28nB208_p0396a05║解路皆酩酊，奮然一拶頭如剄。夢初醒，團團皓月當
J28nB208_p0396a06║空炯。
J28nB208_p0396a07║壽昌無明經禪師
J28nB208_p0396a08║寰中久寂新豐曲，野干啾啾空躑躅。西江再誕古西
J28nB208_p0396a09║竺。超流俗，斷絃喜見鸞膠續。日裏開田夜燈錄，一座
J28nB208_p0396a10║好山千載毒，默默提撕自催促。驀然觸，石邊飛出遼
J28nB208_p0396a11║天鵠。
J28nB208_p0396a12║天童密雲悟禪師
J28nB208_p0396a13║積薪觸發生前事，恩愛牢關一時棄，曉夕咨參求指
J28nB208_p0396a14║示。惟罵詈，那知句句吹毛利？情與無情原不二，翳根
J28nB208_p0396a15║未拔空華墜，銅棺頂上回頭視。煥然地，謦欬無非西
J28nB208_p0396a16║祖意。
J28nB208_p0396a17║懷笑巖和尚四首（有序）
J28nB208_p0396a18║笑巖祖翁以萬曆辛巳春化去，塔於燕之西城，羅
J28nB208_p0396a19║公大參銘之甚詳。先師住金粟時，已將南北集并
J28nB208_p0396a20║銘梓行於世，天下學者家諭戶曉。頃有蜀僧謂尋
J28nB208_p0396a21║之十二年而不得，海內實無一人知之，乃作四詩
J28nB208_p0396a22║以紀其事，庶後之稱子孫者知其祖翁尚在。噫！妄
J28nB208_p0396a23║誕之談，何異井蛙醯雞耶？因即韻以志感。
J28nB208_p0396a24║從來大隱不居山，柳巷何妨露一斑？霹靂舌藏人莫
J28nB208_p0396a25║委，嵯峨門啟孰能攀？蕭蕭煙笠傳南遠，落落浮屠鎮
J28nB208_p0396a26║北閒，今古西城城上月，盲龜咄咄淚潺潺。
J28nB208_p0396a27║殘碑幾度繡莓苔，古塔依前郭外隈，蒿長砌邊枯又
J28nB208_p0396a28║活，鶴巢鑯上去還回。一燈有燄東西續，八面無門晝
J28nB208_p0396a29║夜開，十二年中尋覓者，未曾親見謾疑猜。
J28nB208_p0396a30║小小菴居矮矮楣，誰知正與道相宜？生來不解圖虛
J28nB208_p0396b01║譽，死去何須立峻碑？一火活焚真父母，百年遙誕好
J28nB208_p0396b02║孫兒，琉璃殿上風光在，門外遊人那得知？
J28nB208_p0396b03║團團無縫亦無方，合爪趨前已面墻，潭北湘南金玉
J28nB208_p0396b04║國，鍬頭钁底利羅場。斷磚縱可修殘穴，片石徒勞補
J28nB208_p0396b05║上蒼，寄語野盤途路客，祖師不在帝城旁。
J28nB208_p0396b06║焚萬松評唱
J28nB208_p0396b07║公案若依評唱會，祖師焉用特西來？而今一火都焚
J28nB208_p0396b08║卻，免使兒孫口亂開。
J28nB208_p0396b09║
J28nB208_p0396b10║古雪哲禪師語錄卷十八