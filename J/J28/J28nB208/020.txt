J28nB208_p0402a01║古雪哲禪師語錄卷二十
J28nB208_p0402a02║嗣法門人傳我等編
J28nB208_p0402a03║佛事
J28nB208_p0402a04║大佛像開光。度盡自心眾生。空盡自心地獄。圜滿自
J28nB208_p0402a05║心願輪。成就自心古佛。古佛既現。魔外潛銷。四眾同
J28nB208_p0402a06║欽。萬方共仰。拋開錫杖。月眉斜映海門秋。撇下華冠。
J28nB208_p0402a07║蠃髻右旋僊島碧。直得大辯長者自除須髮著金襴。
J28nB208_p0402a08║道明禪和方便殷勤為侍者。然雖如是。者箇是有相
J28nB208_p0402a09║佛。那箇是無相佛。豎筆云。大眾還見麼。復以筆點云。
J28nB208_p0402a10║一點雙睛頓豁開。眼光爍破四天下。（像係地藏菩薩更成）。
J28nB208_p0402a11║韋馱聖像開光。一向倒戈卸甲。今朝重整儀威。波旬
J28nB208_p0402a12║聞風破膽。以筆點云。普眼是處騰輝。佇看金碧煥然
J28nB208_p0402a13║處。千古天香繞衲衣。
J28nB208_p0402a14║伽藍聖像開光。一身尚如幻。七寶寧復貪。靈山親付
J28nB208_p0402a15║囑。隨處作伽藍。且道主持叢林。承誰恩力。以筆點眼
J28nB208_p0402a16║云。眼裏瞳人吹木笛。
J28nB208_p0402a17║挂鐘版。萬古叢林。一朝再振。不離聲色見聞。看取法
J28nB208_p0402a18║王號令。遂擊一下。
J28nB208_p0402a19║挂鐘版。鐘未鳴。版未響。坐斷千差無伎倆。鐘既鳴。版
J28nB208_p0402a20║既響。看看平地波濤漲。正當恁麼時。消息少人知。當
J28nB208_p0402a21║陽縣起處。擊一下云。一擊破群疑。且道群疑破後又
J28nB208_p0402a22║作麼生。動容揚古路。不墮悄然機。
J28nB208_p0402a23║香城寺請挂鐘版。數百年冷落風規今朝再振。百千
J28nB208_p0402a24║眾暫齊號令特地重新。動靜二相不生。聲色兩關全
J28nB208_p0402a25║露。鉗鎚在握。敲擊臨時。擊一下云。但於此處知端的。
J28nB208_p0402a26║日用無非上上機。
J28nB208_p0402a27║黃巖寺挂鐘版。伐木版。考金鐘。無時無處不圓通。一
J28nB208_p0402a28║期頓悟聲前句。萬古同揚濟上宗。遂擊鐘版一下。
J28nB208_p0402a29║佛頂寺挂鐘版。報鐘雖圜不是曹洞。木版雖方亦非
J28nB208_p0402a30║臨濟。一椎粉碎十方空。聲聲直指西來意。且道如何
J28nB208_p0402b01║是西來意。遂擊鐘版一下。
J28nB208_p0402b02║臨濟慧照祖師忌日。拈香。一夜雨滂沱。洪爐湧碧波。
J28nB208_p0402b03║祖師真面目。亙古絕淆訛。既絕淆訛。因甚當機罔措。
J28nB208_p0402b04║不是烏藤三度擊。豈知佛法本無多。
J28nB208_p0402b05║天童先和尚大祥。拈香挂像。燒香設忌。歷歷清風匝
J28nB208_p0402b06║地。若作世諦商量。蹉過衲僧巴鼻。拈起香云。大眾。還
J28nB208_p0402b07║見天童先師麼。遍界全彰沒變遷。誰云化去已三年。
J28nB208_p0402b08║可憐毒手親遭處。萬古千秋恨未蠲。
J28nB208_p0402b09║天童先和尚忌。拈香。河鼓天孫相會日玄峰。老漢獨
J28nB208_p0402b10║行時青黃艸色。俄驚九玅體。由來不間絲。遂以手指
J28nB208_p0402b11║像云。大眾。者箇是老漢底幻影。玅體在甚麼處。復以
J28nB208_p0402b12║坐具打圜相。於中作女人拜云。一年一度一爐香。報
J28nB208_p0402b13║恩豈在拈三句。
J28nB208_p0402b14║天童先和尚十週忌。拈香。十年前施三頓棒。擊碎我
J28nB208_p0402b15║頂門。十年後燒一瓣香。穿卻你鼻孔。源流拂子賺殺
J28nB208_p0402b16║多少英豪。提杖挈缾博得半生懵懂。越王城外密園
J28nB208_p0402b17║中。熱罵留我不住。迦葉峰前方丈內。盡力撼你不動。
J28nB208_p0402b18║既撼不動。合作麼生。起死回生茶一桮。報德酬恩祇
J28nB208_p0402b19║者是。喝一喝。
J28nB208_p0402b20║天童先和尚忌。拈香。泰山穨矣。梁木毀矣。哲人萎矣。
J28nB208_p0402b21║十二年來秋風數起。不肖稚兒今日向大江之西。洪
J28nB208_p0402b22║井之東。扶起泰山。重整梁木。喚回哲翁。直令五湖四
J28nB208_p0402b23║海行腳高流。年年日日見天童。拈起香云。大眾。不須
J28nB208_p0402b24║別處尋蹤跡。面目分明在此中。
J28nB208_p0402b25║山翁和尚寄天童先和尚頂相至。拈香。肋下痛還一
J28nB208_p0402b26║拳。死蛇咬殺鱉鼻。從茲毒氣衝天。不受然燈莂記。若
J28nB208_p0402b27║非面目儼然臨。爭見難兄難弟。大眾。難兄難弟依然
J28nB208_p0402b28║在。畢竟將何奉老爺。洪井水烹西巘茗。一桮卻勝趙
J28nB208_p0402b29║州茶。
J28nB208_p0402b30║天童先和尚忌。拈香。用閃電機。轟霹靂舌。點鐵成金。
J28nB208_p0402c01║點金成鐵。二十五載吳越令行。一十三秋晝夜常說。
J28nB208_p0402c02║厭原山下炷栴檀。太白峰頭金鼎爇。且道以何為驗。
J28nB208_p0402c03║插香云。萬里河山不隔線。
J28nB208_p0402c04║天童先和尚忌。拈香。本師和尚忌辰。年年此日一樣。
J28nB208_p0402c05║今秋佛殿經始。毫髮無可供養。既無可供養。畢竟作
J28nB208_p0402c06║麼生。爛煮一桮木樝羹。大家相共飽膨脝。
J28nB208_p0402c07║天童先和尚忌。拈香。黃巖自開闢以來。未及聞臨濟
J28nB208_p0402c08║宗旨。吾師倚杖此堂中。森羅萬象皆歡喜。所以覺來
J28nB208_p0402c09║耆舊特走延津。遠分香積設忌。茲辰大眾香供已陳。
J28nB208_p0402c10║且道天童先師還來鑒納也無。插香云。桂輪夜夜到
J28nB208_p0402c11║天湖。
J28nB208_p0402c12║天童先和尚忌。拈香。年年此日分明說。爭奈聾人自
J28nB208_p0402c13║不聞。聞即且置。正恁麼時。且道先師所說何事。插香
J28nB208_p0402c14║云。失腳蹋碎銅棺山。情與無情一齊露。
J28nB208_p0402c15║天童先和尚忌。通玄峰頂此時滅。螺髻峰頭此日生。
J28nB208_p0402c16║十七年來消息在。一回相對一傷情。大眾。消息既在。
J28nB208_p0402c17║又傷情作麼。插香云。枝頭梧葉落。片片是秋聲。
J28nB208_p0402c18║埽馬大師塔。磚鏡臺前打失孃生鼻孔。滕王閣畔宏
J28nB208_p0402c19║開選佛壇場。蹋殺天下英靈。喚回空中野鴨。掀翻窠
J28nB208_p0402c20║堀。截斷葛藤。明大用。顯大機。電光石火較猶遲。藏頭
J28nB208_p0402c21║白。海頭黑。鐵眼銅睛皆罔測。燈傳三十二葉。道播四
J28nB208_p0402c22║海九州。腳下不肖兒孫。昔日親遭毒手。源遠流長▆
J28nB208_p0402c23║且置。到者裏作麼生與祖師相見。喝一喝云。無縫塔
J28nB208_p0402c24║中藏不得。森羅影裏現全身。
J28nB208_p0402c25║埽黃巖受業本師塔。茅鍼出土快於鍼。一語曾蒙獎
J28nB208_p0402c26║誘深。今日鴛鴦親繡出。虛空刺破血淋淋。師父還記
J28nB208_p0402c27║得同在湖廣黃安天臺山中打七時話麼。你若先悟。
J28nB208_p0402c28║我轉拜你。二十餘年。言猶在耳。可憐道義未嘗酬。一
J28nB208_p0402c29║塔先將玉骨收。面目雖然無間隔。傷心難免淚雙流。
J28nB208_p0402c30║埽住菴本祖塔。絕葷四十年。已具龐公眼。平生好博
J28nB208_p0403a01║施。誰顧蕩家產。晚歲入空門。五子兼一孫。孫今繩祖
J28nB208_p0403a02║武。五子半不存。翻思拜別祇園日。一語未終雙淚滴。
J28nB208_p0403a03║泹言子去必超群。吾老不煩憂旦夕。孫今垂老歸寺
J28nB208_p0403a04║中。祖翁鴈塔已凌空。塔前水碧連天碧。盡是翁翁舊
J28nB208_p0403a05║面容。
J28nB208_p0403a06║送碧雲健堂菴主入塔。冰鐵門庭迥絕儔。咄訶怒罵
J28nB208_p0403a07║鬼神愁。棱棱傲骨非凡骨。誰識終歸土一丘。恭惟同
J28nB208_p0403a08║參某氣厭諸方。身閒一室。撾白峰之塗毒。絕後重穌。
J28nB208_p0403a09║分河水之餘波。枯根可潤。句中含錦繡。齊貫當立下
J28nB208_p0403a10║風。筆底走龍蛇。永素宜推上座。夫何緣不逮慧。遂致
J28nB208_p0403a11║志莫能伸。一別形山。三周寒暑。落華沒膝。碧巖之松
J28nB208_p0403a12║竹仍蒼。新月揚眉。窣堵之鋒鋩始露。且全身拶入不
J28nB208_p0403a13║落夤緣一句作麼生道。遞靈骨云。鐵牛喫盡欄邊艸。
J28nB208_p0403a14║直向孤峰頂上眠。
J28nB208_p0403a15║送恒範庵主靈骨入普同塔。離群索居。先賢所斥。忘
J28nB208_p0403a16║軀為眾。列祖風規。隱顯雖然不同。行願從來無別。恭
J28nB208_p0403a17║惟同參某缽傳甬水。酒醉曹山。參少室之禪。遂空文
J28nB208_p0403a18║字。杜毘耶之戶。竟絕語言。佛來尚不留。何況人間童
J28nB208_p0403a19║行。靈臺非所重。誰憐沒後餘骸。所以化去三年。不免
J28nB208_p0403a20║露眠草宿。今日幸遇香城啟如是之塔。翠巖作不請
J28nB208_p0403a21║之友。大家相送入重雲。一任面南看北斗。
J28nB208_p0403a22║送眾耆舊靈骨入佛頂普同塔。師舉靈骨云。直到西
J28nB208_p0403a23║方底依然不曾離佛頂。迸破鐵輪底不妨親切見法
J28nB208_p0403a24║身。法身既見。南北東西共一家。佛頂已登。來去死生
J28nB208_p0403a25║無二路。所以道十方薄伽梵。一路涅槃門。正恁麼時。
J28nB208_p0403a26║寶塔凌雲即且置。涅槃門啟事如何。喝一喝云。雨花
J28nB208_p0403a27║巖畔全身入。頑石嵯峨亦解空。
J28nB208_p0403a28║破門闓法姪起龕。三吳兩浙。歷盡風霜。尺頭雖短。腳
J28nB208_p0403a29║步卻長。便恁麼去。是孟八郎。畢竟如何。請上火場。
J28nB208_p0403a30║舉火。道未行。門先破。撒手歸。祇者箇。豎苣云。闓公。闓
J28nB208_p0403b01║公。還識者箇麼。攛下云。縱饒者箇自分明。也須洪爐
J28nB208_p0403b02║親鍛過。
J28nB208_p0403b03║宗質庵主舉火。飄飄煙笠離三楚。半世艱辛參列祖。
J28nB208_p0403b04║行到水窮山盡頭。暗地點胸唯自許。從茲直入厭原
J28nB208_p0403b05║西。石佛山前倚杖藜。昨夜碧天霜月落。寒光爍破五
J28nB208_p0403b06║須彌。惟我同參某公生平質朴。不尚浮華。六十餘年
J28nB208_p0403b07║示閻浮之幻景。三千里外探少室之真風。遍叩諸方。
J28nB208_p0403b08║久經行陣。步步腳蹋實地。頭頭蹈矩循規。誓不自欺。
J28nB208_p0403b09║那弄虛頭伎倆。願居學地。常存綿密工夫。誠末世之
J28nB208_p0403b10║典型。後昆之模範。今朝時節既到。撒手怡然便行。大
J28nB208_p0403b11║眾。行即不無。且道宗質菴主畢竟向甚麼處去。以火
J28nB208_p0403b12║苣打○云。遠委悉麼。灰飛煙滅無尋處。遍界全彰淨
J28nB208_p0403b13║法身。
J28nB208_p0403b14║靈峰不立真公起龕。年既高。德亦高。更嫌何處不逍
J28nB208_p0403b15║遙。大眾。還識此老轉身句子麼。天際目高冰樹泮。谿
J28nB208_p0403b16║邊雲暖凍華消。　舉火。真不立。妄本空。鼴鼠吸乾滄
J28nB208_p0403b17║海。露柱跳入燈籠。大眾。此是不立真公末後葉落歸
J28nB208_p0403b18║根底時節。諸人還識伊生前事麼。三十年住山勤勞
J28nB208_p0403b19║不輟。數千里行腳執侍大通。導童蒙歸解脫之地。變
J28nB208_p0403b20║荊棘成釋梵之宮。如海之納。如山之容。緇素共崇高
J28nB208_p0403b21║行。遐邇同欽德風。六十六載幻華在空。今日空華隨
J28nB208_p0403b22║燄落。聲光千古振靈峰。
J28nB208_p0403b23║無相直歲舉火。屋漏不曾撿得完。牆壁不曾修得好。
J28nB208_p0403b24║丹心片片輔禪庭。奈何五蘊山先倒。無相上座還知
J28nB208_p0403b25║麼。五蘊山雖倒。一靈恆不壞。鐵牛火裏快翻身。無相
J28nB208_p0403b26║光中常自在。
J28nB208_p0403b27║還霽庫司舉火。清明今日已還霽。不汝還者原不斃。
J28nB208_p0403b28║老胡漏逗知不知。秋風黃葉歸根柢。還霽禪德。汝棄
J28nB208_p0403b29║菴舍。入叢林。行苦行。用苦心。一眾所知也。獨有向上
J28nB208_p0403b30║一著。未能徹底親契。山僧略藉勝熱威光。為汝重宣
J28nB208_p0403c01║玅諦。便攛苣。
J28nB208_p0403c02║自融德公舉火。一睹德人容。便諳仁者壽。詎料朔風
J28nB208_p0403c03║嚴。搖落同枯柳。八十一春秋。白駒過其牖。要知堅固
J28nB208_p0403c04║身。古今長不朽。德公德公還知不。但能觸處自融通。
J28nB208_p0403c05║火裏金毛常震吼。
J28nB208_p0403c06║體修禪人舉火。倚眾修行多少好。無端妄想去居山。
J28nB208_p0403c07║腰包尚未安停當。又被山神趁得還。體修。體修。既還
J28nB208_p0403c08║家中。還識家中事麼。豎苣云。祇者是。莫顢頇。金剛正
J28nB208_p0403c09║體離生滅。火裏張眉子細看。
J28nB208_p0403c10║隱光禪人起龕。迎汝入山來。春風拂楊柳。送汝出山
J28nB208_p0403c11║去。爍石雲飛走。來兮去兮本無心。迎兮送兮金博金。
J28nB208_p0403c12║須信隱光隱未得。堂堂縱步火中行。
J28nB208_p0403c13║本源禪人起龕。返本還源去。空中信步行。蹋翻蟾桂
J28nB208_p0403c14║影。何處不分明。
J28nB208_p0403c15║密聞禪人舉火。木叉猶未受。殼漏已先拋。既是密聞
J28nB208_p0403c16║得。何須挂七條。雖然名實未必相稱。死生未必逍遙。
J28nB208_p0403c17║我今為授自性戒。火光騰處赤條條。擲下火苣。
J28nB208_p0403c18║性宗化主舉火。五載擊柝破萬姓之慳囊。一旦染痾
J28nB208_p0403c19║受百骸之楚痛。楚痛不過處。須知有不痛之人。死活
J28nB208_p0403c20║不得時。須信有不死之性。性宗。性宗。即今三寸氣斷。
J28nB208_p0403c21║四大皆離。性在何處。擲苣云。烈燄光中全體露。
J28nB208_p0403c22║寬和耆舊舉火。體無不遍之謂寬。用無不具之謂和。
J28nB208_p0403c23║今朝攝用全歸體。古路分明見也麼。豎苣云。祇者是
J28nB208_p0403c24║一條古路。千聖共行。你若見得。便知去處。八十三年。
J28nB208_p0403c25║浮雲朝露。且道雲收露盡時如何。擲苣云。火裏蟭蟟
J28nB208_p0403c26║噉木鵝。
J28nB208_p0403c27║定之禪人舉火。八苦交煎時。念念常在定有。如是操
J28nB208_p0403c28║持。始名親見性。若是半邊白。半邊紅。恰似狂華翳碧
J28nB208_p0403c29║空。而今要得狂華落。大火聚中休卜度。便擲苣。
J28nB208_p0403c30║寰虛禪人舉火。一身精血同秋葉。萬事紛紜付海漚。
J28nB208_p0404a01║賸有那邊消息在。寰中虛寂任遨遊。寰虛。寰虛。要識
J28nB208_p0404a02║那邊消息麼。今日分明為汝道破。便擲苣。
J28nB208_p0404a03║不染耆舊舉火。紅葉墜西風。千林現秋色。未過祖師
J28nB208_p0404a04║關。難免無常迫。恭惟某耆舊典型法社。鐵面無私。恪
J28nB208_p0404a05║守清規。分文不蓄。虛懷問道。竟爾忘叔侄之分。廢灶
J28nB208_p0404a06║拍田。慨然作同袍之倡。今則幻影雖拋。弘願堅同鐵
J28nB208_p0404a07║石。寧做貧家之兒。不入王侯之室。老耆舊便現王侯。
J28nB208_p0404a08║也不妨隨緣隨分作金湯。攛苣云。水中猛燄連天發。
J28nB208_p0404a09║催出荷華滿地香。
J28nB208_p0404a10║法榮耆舊舉火。紆金拖紫。未是法中之榮。達本明心。
J28nB208_p0404a11║方顯圜顱之貴。恭惟某耆舊年近八旬。耕鋤不輟。鶉
J28nB208_p0404a12║衣百結。儉朴可風。為我作闍黎千指。同師一字。對公
J28nB208_p0404a13║談淨土西方。祇在目前。今則火蓮初放。毫髮不留。且
J28nB208_p0404a14║道彌陀如來正談何事。投苣云。腦後眉毛分八字。
J28nB208_p0404a15║上乘耆舊舉火。乘最上乘直登寶所。寶所既到。有眼
J28nB208_p0404a16║如瞽。試問大眾。已到寶所。便該雙眼圜明。因甚麼卻
J28nB208_p0404a17║瞽。攛苣云。火裏蝍蟟吞卻虎。
J28nB208_p0404a18║澹雲禪人舉火。奔走黃巖與翠巖。道緣雖薄道心堅。
J28nB208_p0404a19║誰知霄漢浮雲澹。又逐南風散遠天。澹雲。祇此堅固
J28nB208_p0404a20║道心。火燒不壞。本絕去來。豈有成敗。汝今要知本無
J28nB208_p0404a21║去來成敗底麼。山僧聊倩勝熱婆羅門。為汝直下點
J28nB208_p0404a22║破。便攛苣。
J28nB208_p0404a23║普印禪人舉火。癡心戀世間。修行須待老。豈知泡幻
J28nB208_p0404a24║身。朝存夕不保。禪戒俱弗知。生死如何了。豎苣云。普
J28nB208_p0404a25║印還知麼。即此是戒。不假師傳。其或未了。更聽偈言。
J28nB208_p0404a26║毘壇新掘不多深。堪鍛人間未了心。妄習妄情俱鍛
J28nB208_p0404a27║盡。南山下雨北山晴。便攛苣。
J28nB208_p0404a28║正芳耆舊舉火。正為迫桑榆。勸公早圜戒。豈期數日
J28nB208_p0404a29║間。皮袋果然壞。正芳公。皮袋既壞。當知有不壞者在。
J28nB208_p0404a30║其或未知。更聽一偈。三尺火阬親手開。斬新燄鍛眾
J28nB208_p0404b01║如來。凡情聖解都燒盡。臘月蓮敷碧水隈。
J28nB208_p0404b02║雜著
J28nB208_p0404b03║萬壽菴記
J28nB208_p0404b04║菴所以安僧者也。僧所以事佛者也。佛之慈光無所
J28nB208_p0404b05║不燭。故其金容無處不現。宮殿無方不豎。雖小大有
J28nB208_p0404b06║殊。應機不一。而其壽萬乘。福群黎。闢凡情。啟昏聵。則
J28nB208_p0404b07║如隨色之摩尼。吹毛之寶劍。無往而不利也。豐樂為
J28nB208_p0404b08║西甌奧區。去芝城一由旬地。佛廬僧舍毋慮數百千。
J28nB208_p0404b09║其最著者曰斗峰。與梅岐之黃巖。高陽之鳳山。鼎峙
J28nB208_p0404b10║於西甌之域。皆稱法窟。代有高僧。難量測公蓋黃巖
J28nB208_p0404b11║碧天禪師之法孫也。中歲念生死事大。棄恩愛。斷髮
J28nB208_p0404b12║鬚。一衲翛然。自受具以來秋霜烈日。壬申春偶經豐
J28nB208_p0404b13║樂。遂為范氏諸公遮留禮敬。而遠近諸檀為結給孤
J28nB208_p0404b14║之緣。測公乃與其徒卓錫於滄洲之測。鼎建精藍。命
J28nB208_p0404b15║曰萬壽。一時紳衿如某某諸昆仲皆躍然而起。施田
J28nB208_p0404b16║及山為助道之具。菴成。冒暑徵記於予。擬勒石以垂
J28nB208_p0404b17║不朽。予念其真誠。乃為敘其顛末。使後世君子知測
J28nB208_p0404b18║公之德。珠藏玉韞。測公之願。山高海深。故能隨方利
J28nB208_p0404b19║物。剖破凡情。豈非所謂五色之摩尼耶。測公年至從
J28nB208_p0404b20║心而精修不倦。則其為四眾所敬羨也亦宜焉。後之
J28nB208_p0404b21║住此菴者其亦能修測公之至德與測公之弘願乎。
J28nB208_p0404b22║庶幾無忝為佛之孫子矣。
J28nB208_p0404b23║寶鏡菴記
J28nB208_p0404b24║十年此地搆茅廬。門外漫漫草未鉏。古佛二尊先後
J28nB208_p0404b25║到。無生一曲濟曹符。親懸寶鏡菴常朗。喚出子胡石
J28nB208_p0404b26║亦穌。咬得木人紅血濺。足心頭首當時枮。此誠公貽
J28nB208_p0404b27║予詩也。予初負笈參方。即依洞上知識。聞其配合宗
J28nB208_p0404b28║旨。臆見紛紜。間有以楞嚴之暗相永不能昏訓詁參
J28nB208_p0404b29║同者。有以文武頌君臣偏正者。有以圖書奇偶配賓
J28nB208_p0404b30║主者。遂謂主有貴賤之別。宗無明暗之殊。予時宗眼
J28nB208_p0404c01║未明。勿能甄別。然心竊疑之。迄見天童先師後。乃知
J28nB208_p0404c02║濟洞兩宗同異異同。玄玅難測。非可以教乘儒典配
J28nB208_p0404c03║合者。嗟夫。元明以來濟洞二宗不絕如線矣。先師令
J28nB208_p0404c04║行吳越。壽昌崛起西江。實中興二宗之始祖。昌得博
J28nB208_p0404c05║山來公。其道益振然。及門之士不輕許可。故潛行密
J28nB208_p0404c06║用者往往於白雲青嶂問遇之。歲戊戌。予以赴請之
J28nB208_p0404c07║興福說法。誠公延予至精舍。稽首曰。某自從博山和
J28nB208_p0404c08║尚圜具以來。遍參諸大老。俱承提激。已而誅茅四處
J28nB208_p0404c09║三十餘載。末後始住此山。曾蒙古航和尚親蒞獎導。
J28nB208_p0404c10║及挺然諸友贊成像。設殿堂。規模稍備。今幸和尚光
J28nB208_p0404c11║臨。願丐一額。以照林泉。予乃為顏其菴曰寶鏡。菴傍
J28nB208_p0404c12║有石可趺。以其吐舌而蹲。俗呼為狗石。予為易曰子
J28nB208_p0404c13║胡。因語公曰。公久參曹洞禪。必悉其旨。如寶鏡三昧
J28nB208_p0404c14║云。銀碗盛雪。明月藏鷺。公如何會。公曰。莫是明一色
J28nB208_p0404c15║邊事麼。予曰。未在。更須細參。公唯唯。次日呈偈。有咬
J28nB208_p0404c16║得木人紅血濺之句。予曰。喚作一色得麼。公欣然作
J28nB208_p0404c17║禮。噫。使諸方見此不至有支離配合之獘矣。豈非所
J28nB208_p0404c18║謂潛行密用之流亞乎。昨送予歸佛頂。復求菴記。因
J28nB208_p0404c19║為紀其大概。菴經始於庚寅孟春。落成於壬辰季冬。
J28nB208_p0404c20║高二十六尺。去烏石一牛鳴地。去芝城則三十里。共
J28nB208_p0404c21║創建蓋自誠公始也。公諱道誠。松溪李氏子。自輝蓋
J28nB208_p0404c22║其法號云。
J28nB208_p0404c23║僧護經序
J28nB208_p0404c24║輪回昇墜之說。孔孟之書所不載。唯大雄氏以無分
J28nB208_p0404c25║別智。洞達過現未來三世之事。故能詳言之。顯言之。
J28nB208_p0404c26║歷數天堂地獄因緣而直示之。如指諸掌。一聞其言。
J28nB208_p0404c27║靡不惕然省駭。然悟必思。所以蕩滌其志慮。澡雪其
J28nB208_p0404c28║根塵者。然猶有撥無因果之徒。眇其說為膚淺。為詭
J28nB208_p0404c29║譎。不足信。謂一切皆空。復何報應之有。因而放辟邪
J28nB208_p0404c30║侈。縱恣餘習。張大言以欺佛誑人。靡所不至。故現報
J28nB208_p0405a01║冥報之慘往往有不忍願聞者。嗟夫。經不云乎。無我
J28nB208_p0405a02║無作無受者善惡之業亦不忘。永嘉云。豁達空。撥因
J28nB208_p0405a03║果。莽莽蕩蕩招殃禍。達摩云。解行相應名之曰祖。然
J28nB208_p0405a04║則先聖諄諄苦口。獨不諳一切皆空之理乎。蓋以理
J28nB208_p0405a05║須頓。悟事在漸。除吾人自迷本有以來。昇墜於六趣
J28nB208_p0405a06║既久。習染既深。縱使一念回機。頓契本有一段風光。
J28nB208_p0405a07║而無始習染必須漸盡。餘習淨盡。則一切神通光明
J28nB208_p0405a08║自然現前。不從外得。故曰不矜細行。終累大德。至哉
J28nB208_p0405a09║言乎。予濫廁緇流二十餘年矣。未聞僧護經之名。客
J28nB208_p0405a10║歲偶於鄰菴故紙堆中得之。展讀至獄中出家者。眾
J28nB208_p0405a11║白衣尟少處。喟然嘆曰。悲夫。出家原為超地獄。脫輪
J28nB208_p0405a12║回者也。乃今僧護目擊世尊親宣。謂獄中出家者眾。
J28nB208_p0405a13║得不令人寒心哉。因念此經切中今時流獘。而此方
J28nB208_p0405a14║流布甚少。久參忽而不閱。初學素所未聞。乃與諸新
J28nB208_p0405a15║戒謀鋟梨棗以廣流通。似於法門不無少補云爾。諸
J28nB208_p0405a16║公果能入海出海。如僧護之翛然入獄出獄。如僧護
J28nB208_p0405a17║之自在遊戲無間。如三禪天樂。則大雄氏之書可廢
J28nB208_p0405a18║為故紙矣。不然則火樹火床未易躋攀在。
J28nB208_p0405a19║經論合鐫序
J28nB208_p0405a20║天下皆知孝道之當盡也。而不知所以盡之之方。天
J28nB208_p0405a21║下皆知不孝之不善也。而不知所以革之之源。天下
J28nB208_p0405a22║皆謂出家之不孝也。而不知所以孝之之至。此無他。
J28nB208_p0405a23║蓋由吾徒不能遵佛祖之教。廣佛祖之言。以開天下
J28nB208_p0405a24║之昧昧耳。予不孝。宿業深厚。幼孤始從先祖棄家入
J28nB208_p0405a25║山。學出世法而無後之惑。胸中未能泮然。一夕夢先
J28nB208_p0405a26║子示之曰。欲酬罔極。母越出家。既覺。遂矢志披緇。嗟
J28nB208_p0405a27║夫。生我之身。定我之向。往使我得聞佛祖之道。此恩
J28nB208_p0405a28║此德又豈特昊天罔極而已哉。自惟駑鈍。浪跡天涯
J28nB208_p0405a29║二十五年於茲矣。雖造次顛沛。不敢忘先子之明訓。
J28nB208_p0405a30║客歲丙申。始獲一撾退鼓於翠巖。還鄉祭掃。哀慟欲
J28nB208_p0405b01║絕。今春修葺墳隴既竣。歸山為諸新戒講演孝論。雖
J28nB208_p0405b02║不足以答劬勞於萬一。亦稍釋蓼莪之痛耳。孝經曰。
J28nB208_p0405b03║能令二親奉持五戒。執三自歸。方為至孝。悲夫。二親
J28nB208_p0405b04║逝矣。夫復何言。敬抽缽貲。將斯經論梓而廣之。命曰
J28nB208_p0405b05║經論合鐫。俾天下為人子者閱之。知吾佛祖之教與
J28nB208_p0405b06║魯誥無以異。則不至有異端之呰而盡孝之。方革獘
J28nB208_p0405b07║之源如視諸掌矣。客曰。人子當孝。儒釋同然。固也。祇
J28nB208_p0405b08║如祖師謂父母非我親。誰是最親者。其義何居。予曰。
J28nB208_p0405b09║未曾吸盡西江水。爭解峰頭泛鐵船。客稽首而退。
J28nB208_p0405b10║輯鏡華錄序
J28nB208_p0405b11║三世諸佛是一朵鏡華。歷代祖師是一朵鏡華。天下
J28nB208_p0405b12║善知識是一朵鏡華。極而言之。富者貴者。貧者賤者。
J28nB208_p0405b13║愚者智者。彭者殤者。乃至飛者潛者。植者動者。銜鐵
J28nB208_p0405b14║負鞍。披毛戴角者。無非是一朵鏡華。舉世間人皆由
J28nB208_p0405b15║不知此身是鏡中華。遂於華中起種種妄見。生種種
J28nB208_p0405b16║染著。造種種業因。受種種苦報。由是升沉異路。男女
J28nB208_p0405b17║殊形。貴賤不同途。修短不同命。是故西竺大聖人愍
J28nB208_p0405b18║之。亦於鏡上百億分身。標榜萬世。或現佛身。或現祖
J28nB208_p0405b19║身。或現帝王身。或現宰官居士身。或現比丘比丘尼
J28nB208_p0405b20║身。或現優婆塞優婆夷身。如華嚴會上五十三位善
J28nB208_p0405b21║知識。各各具有無量神通三昧。即赤縣神州。自達摩
J28nB208_p0405b22║東來之後。其間王公卿相。白衣黃冠。乃至命婦大姑。
J28nB208_p0405b23║市餈婆子。悉皆具大知見。名垂僧史。代不乏人。不斷
J28nB208_p0405b24║煩惱而證菩提。不舍塵勞而登覺岸。即此鏡中之華。
J28nB208_p0405b25║便成優曇缽羅。庸詎謂非金粟之後身邪。富沙於神
J28nB208_p0405b26║州為僻壤。自馬大師過化以來。碩學大儒。聯燈續燄
J28nB208_p0405b27║者不可枚舉。邇來宗教濫觴。金鋀莫辨。美斯周公憂
J28nB208_p0405b28║之。客秋。予以赴請之東溪佛頂。過富沙。周公乃與其
J28nB208_p0405b29║同袍謝公輩躬迓至蓮華社中。舉揚第一義諦。別來
J28nB208_p0405b30║未幾。復馳書至佛頂曰。龐公東土之淨名也。其偈頌
J28nB208_p0405c01║機緣皆可以▆世。惜此方罕見。願丐大序以冠其顛。
J28nB208_p0405c02║使剞劂流通為白衣榜樣。亦護法之一端也。未審吾
J28nB208_p0405c03║師以為何如。予曰。善哉斯舉乎。夫欲惡之孽為自性
J28nB208_p0405c04║之蒹葭久矣。及其始萌也而芸之。則禾繁以滋吾輩。
J28nB208_p0405c05║治心亦然。聖賢之治人治世亦然。公今為榜樣白衣
J28nB208_p0405c06║而先流通正法。是可謂深耕而熟耰者也。雖然唐宋
J28nB208_p0405c07║之際何啻一龐公哉。今據五燈所載。六十餘員皆可
J28nB208_p0405c08║標榜萬世者。合為一錄。命曰鏡華。梓而廣之。則可使
J28nB208_p0405c09║人人為龐公。為靈照。為計氏。為洞賓。為蘇為黃。為李
J28nB208_p0405c10║為楊。隨所好而傚之。則榜樣不亦多乎哉。昔內翰澹
J28nB208_p0405c11║菴莊公嘗訪予於翠巖。詢及宗乘中事。予舉斬貓話
J28nB208_p0405c12║示之。莊通夕不寐。黎明至方丈曰。弟子會得也。予曰。
J28nB208_p0405c13║試道看。莊曰。虛空粉碎。一切不留。乃相笑而別。試問
J28nB208_p0405c14║諸公。虛空本無形相。如何粉碎得。若知得此意。則欲
J28nB208_p0405c15║惡之孽自除。一靈之性獨朗。八角磨盤馳驟空裏。金
J28nB208_p0405c16║毛獅子哮吼寰中。不然。且向鏡華圖上看看他榜樣
J28nB208_p0405c17║是如何。
J28nB208_p0405c18║翠巖寺規約序
J28nB208_p0405c19║先聖以神道設教。建立叢林。聚眾匡徒。朝夕焚修。祝
J28nB208_p0405c20║釐聖壽。正所以陰翊無為之化。同酬不報之恩也。故
J28nB208_p0405c21║為住持者不惜拖泥帶水。為法求人。多中淘汰。覓得
J28nB208_p0405c22║一箇半箇當家種草。以續諸祖慧命。所謂養育材器。
J28nB208_p0405c23║陶鑄聖凡。故其門庭不得不峻。禮法不得不嚴。規矩
J28nB208_p0405c24║不得不立。所謂大匠誨人。必以規矩。學者亦必以規
J28nB208_p0405c25║矩。規矩立則上下安。禮法嚴則不肖退。門庭峻則師
J28nB208_p0405c26║道尊矣。故住持雖謙光接物。海納山容。而於痛下針
J28nB208_p0405c27║錐之時不得不翻轉面皮。學者往往望崖而退。求其
J28nB208_p0405c28║如葉縣浮山。汾陽慈明者指不多屈矣。是故中下二
J28nB208_p0405c29║機非規矩無以束其身。非禮法無以制其暴。防其微。
J28nB208_p0405c30║杜其漸。而後叢林內外始安於無事。此大智禪師清
J28nB208_p0406a01║規所由設也。後世罔知。軌度不守。律儀遂至。紀綱廢
J28nB208_p0406a02║弛。叢林凋喪。得不辜先聖建立之苦心乎。西江自馬
J28nB208_p0406a03║大師開選佛場以來。巨剎星羅而西山尤盛。西山之
J28nB208_p0406a04║名藍固多。而翠巖獨盛。宋元後宗風寥寥。不振法席。
J28nB208_p0406a05║遂至滄更。頃者石磬重敲。海眾雲集。多是法中龍象。
J28nB208_p0406a06║無煩節外生枝。恐有一二初機莫知所守。故折裏清
J28nB208_p0406a07║規。略摘數條可以救時獘者。揭之於左。儻有英俊衲
J28nB208_p0406a08║僧才入門來。打破牢關。縱橫自在。逆順無拘。超然於
J28nB208_p0406a09║規矩禮法之外而自合乎古轍者。則叢林幸甚。法門
J28nB208_p0406a10║幸甚。
J28nB208_p0406a11║黃巖寺規約序
J28nB208_p0406a12║夫巖居穴處。難忘君父之恩。方服圜顱。敢悖佛祖之
J28nB208_p0406a13║訓。所以上求下化。夕惕朝乾。正欲同悟一心。仰資萬
J28nB208_p0406a14║壽而已。然追風之驥不策而馳。遶樹之猿非鎖莫制。
J28nB208_p0406a15║頑銅鈍鐵投大冶而遂作干將。散木樗材遇良工而
J28nB208_p0406a16║崇成廣廈。是知規繩爐𩍁斷不可無。而巧匠真師千
J28nB208_p0406a17║秋一遇。八閩自鼇山成道之後。四海仰木毬象骨之
J28nB208_p0406a18║高。長者施宅作精藍。王臣傾心為弟子。由是佛廬僧
J28nB208_p0406a19║剎碁布星羅。故此寺開山實自唐雪峰禪師始也。後
J28nB208_p0406a20║代隆窪年深。莫覈中興以來。四十餘載昭昭彝訓。凜
J28nB208_p0406a21║凜芳規。三喧義虎之聲。一奏新豐之曲。本支七世千
J28nB208_p0406a22║指秀出雲間。濟洞兩宗一時霆震海內。誠西甌之法
J28nB208_p0406a23║窟也。某久客他鄉。愚頑無似。乍歸丈室。誠愧濫竽。思
J28nB208_p0406a24║創業之多艱。慨法久而成獘。爰集耆宿。共酌重輕。幹
J28nB208_p0406a25║蠱雖貴。因時立法。自宜倣古。故折裏規約。臚列廿條。
J28nB208_p0406a26║仰冀同志遵行。毋恣頑梗。使道德仁義之紀綱頓整。
J28nB208_p0406a27║戒定智慧之根本益堅。下導群機。上翼王化。則八閩
J28nB208_p0406a28║界內重窺象骨牚天。一味堂中常見金毛踞地。叢林
J28nB208_p0406a29║幸甚。法門幸甚。
J28nB208_p0406a30║佛頂寺規約序
J28nB208_p0406b01║建安自五代而後剎竿林林。高僧輩出。然皆在郊郭
J28nB208_p0406b02║之外。而山谷無聞焉。明末有大長者師事碧天和尚。
J28nB208_p0406b03║咨決心疑。慕須達之遺風。自西甌來東溪。遙見一峰
J28nB208_p0406b04║插漢。雙澗合流。迺詢里中父老曰。是山亦有梵剎乎。
J28nB208_p0406b05║曰。有。曰。何聖所居。曰。唐龜洋無了禪師肥遯處。其寺
J28nB208_p0406b06║曰佛頂。長者聞之。囅然披榛而陟。但見殘僧數輩。敗
J28nB208_p0406b07║屋隤垣。有不堪其憂者。長者喟然嘆曰。是祖庭也。豈
J28nB208_p0406b08║可久湮乎。乃迎其師主之。不數年間百廢具舉。無何
J28nB208_p0406b09║而其師化去。長者復偕山中耆舊削牘至西江翠巖。
J28nB208_p0406b10║逆予主席。歲丁酉年秋。籬菊香清。薔薇露冷。長者鬚
J28nB208_p0406b11║鬢皓然矣。復親送至山。稽首颺言曰。某年七十有七。
J28nB208_p0406b12║敬為和尚守此山二十餘年矣。何幸垂老猶獲聞臨
J28nB208_p0406b13║濟宗乘。向者草昧經營。規條未立。後昆靡所適從。今
J28nB208_p0406b14║幸和尚儼臨祖庭有賴。願定清規。垂訓將來。永為十
J28nB208_p0406b15║方選佛道場。以副初志。則某之功不浪施也。予曰。深
J28nB208_p0406b16║山裏。钁頭邊。有一句子。千聖難窺。百丈未悉。公還委
J28nB208_p0406b17║悉麼。長者曰。願求指示。予握筆曰。分明聽取。
J28nB208_p0406b18║募建大雄寶殿疏
J28nB208_p0406b19║夫普光明殿統凡聖而無遺。大解脫場亙古今而不
J28nB208_p0406b20║易。良由一念背覺。遂至六趣橫生。染淨既隔雲泥。依
J28nB208_p0406b21║正自殊優劣。是故棄九五之位。法位彌尊。現四八之
J28nB208_p0406b22║身。凡身莫測。隨方寶閣。遍界香臺。非硨磲瑪瑙之所
J28nB208_p0406b23║成。豈土木瓦石之能況。皆緣熏修。積劫施珠玉。等泥
J28nB208_p0406b24║沙力。踐多生。舍身命猶艸芥。故能威懾魔外。福被天
J28nB208_p0406b25║人。為暗夜之明燈。作苦海之舟楫也。翠巖古剎。南浦
J28nB208_p0406b26║名區。刱始普通之年。鶴書頻鍚。中興己丑之歲。瑞兆
J28nB208_p0406b27║先呈。然寶殿千楹。未副雪中之讖。敗椽數段。還同樹
J28nB208_p0406b28║下之居。某下里卑人。濫膺重任。朝乾夕惕。行忖坐思。
J28nB208_p0406b29║五閱寒暄。未遽輕裁。短疏再觀時勢。乃敢奉啟高賢。
J28nB208_p0406b30║一時名公倡首於前。四方衲子戮力於後。祇園既闢。
J28nB208_p0406c01║布金應有奇人。法宇重新。插艸寧無達士。放大雄氏
J28nB208_p0406c02║之行徑。人人自證大雄。依解脫法而修持。處處無非
J28nB208_p0406c03║解脫。陳紅朽貫。堪培歷世之良因。間碧塗金。必獲多
J28nB208_p0406c04║生之勝報。萬乘之尊特原自一笠七錢。百福之莊嚴
J28nB208_p0406c05║正賴雕梁畫棟。幸繼齊安芳躅。佇看明堂瓦插簷。欲
J28nB208_p0406c06║知真祖門庭。試聽風甌鳴殿閣。
J28nB208_p0406c07║募鑄銅像疏
J28nB208_p0406c08║土木瓦石皆是佛身而世人不信。蠢動含靈皆具佛
J28nB208_p0406c09║性而世人不知。水流風動。雀噪鴉鳴。皆演佛音而世
J28nB208_p0406c10║人不聞。牛頭馬面。羅剎夜叉。皆呈佛相而世人不見。
J28nB208_p0406c11║所以煩勞黃面老漢屈曲垂慈。權挂垢衣。假名為佛。
J28nB208_p0406c12║遂現三十二相。八十種好。坐菩提場。橫說豎說。嘗對
J28nB208_p0406c13║空生言。若以三十二相觀如來者。轉輪聖王。即是如
J28nB208_p0406c14║來。又云。如來說三十二相即是非相。當是時。黃面老
J28nB208_p0406c15║人已自披肝瀝膽。兩手分付矣。爭奈著相者依前眚
J28nB208_p0406c16║目迷[目*麻]。沉空者未免金塵翳眼。直至臨末梢頭。拈起
J28nB208_p0406c17║金色波羅華。始博頭阤一笑。由是知此道之難明。雖
J28nB208_p0406c18║三賢十聖卒莫窺其閫奧。毋怪夫世人之不見不聞。
J28nB208_p0406c19║不知不信也矣。雖然吾佛之教權實並行。理事無礙。
J28nB208_p0406c20║故一瞻一禮。一香一華。或繪或雕。或塑或鑄。或讚歎。
J28nB208_p0406c21║或恭敬。皆獲成佛。所以法華云。或以指爪甲而畫作
J28nB208_p0406c22║佛像。漸漸積功德。皆已成佛道。由此觀之。遵佛之訓。
J28nB208_p0406c23║事佛之像。成佛可立而待也。又豈特天人福報而已
J28nB208_p0406c24║哉。翠巖為洪都名剎。滄更之後不知古佛飛錫何方。
J28nB208_p0406c25║雖土木瓦石。洲渚園林時時現殊玅色身。而凡夫所
J28nB208_p0406c26║見不一。頃者寶殿煥然。香雲蔚靄。四眾瞻依。不可無
J28nB208_p0406c27║像。擬覓巧匠洪爐仍鑄金身丈六。須用紅銅萬斤。十
J28nB208_p0406c28║方具眼王臣。信心長者一擲阿堵。百福齊臻。優填之
J28nB208_p0406c29║勝舉再興。紫磨之金色常現。即此火風地水全成堅
J28nB208_p0406c30║固法身。頓令牧豎漁樵悉見現前真佛。臨機不昧。直
J28nB208_p0407a01║下承當。一會靈山。千古未散。
J28nB208_p0407a02║募禪堂疏
J28nB208_p0407a03║夫叢林之有禪堂。猶國家之有庠序。庠序不立則賢
J28nB208_p0407a04║才無由以生。禪堂不開則慧燈無由以續。是知紹續
J28nB208_p0407a05║三世佛祖慧燈而不斷者。實自禪堂始也。故百丈大
J28nB208_p0407a06║智禪師刱叢林。立規矩。設廣堂通單以居其眾。分兩
J28nB208_p0407a07║序列職以任其勞。縣鐘版以定其時。執香版以策其
J28nB208_p0407a08║惰。限長期短期以發其勇銳。使湖海有志衲子同堂
J28nB208_p0407a09║共命。遞相切磋。曉夜精勤。時刻無間。必期發明本有
J28nB208_p0407a10║佛性。及第心空而後已。此其為惠後學。恩至渥也。後
J28nB208_p0407a11║世不體先聖立法垂訓之心。反以規矩為贅疣。以禪
J28nB208_p0407a12║堂為虛設。由是上下偷安。彼此鈍置。甚至暗室屋漏。
J28nB208_p0407a13║靡所不為。一期報終。三塗永墜。可不哀哉。故梵網云。
J28nB208_p0407a14║若比丘不教化一切眾生。建立僧坊。佛塔及坐禪處
J28nB208_p0407a15║所者。犯輕垢罪。蓋以坐禪之益廣博無涯。可以破積
J28nB208_p0407a16║劫之迷。可以助無為之化。可以資檀信之福。可以報
J28nB208_p0407a17║不報之恩。故列祖出興於世。未有不以茲為急務者
J28nB208_p0407a18║也。西山自亮公隱居後。列剎相望。近代以來正宗淡
J28nB208_p0407a19║薄。而名藍大剎半屬榛莽。良可慨也。癸未春。予始來
J28nB208_p0407a20║白法。縛茅以居。深自韜晦而四方學者日漸臻。茅舍
J28nB208_p0407a21║褊小不能容。因念先德住山。雖獨宿孤峰而弘法利
J28nB208_p0407a22║生之志未嘗斯須忘也。予雖德薄行微。敢不遵大智
J28nB208_p0407a23║之遺訓哉。第白法自悅堂喜公後寸土尺木皆為橫
J28nB208_p0407a24║目所有。茲者欲搆數椽以為坐禪之所。其奈難為無
J28nB208_p0407a25║米之炊。敬裁短疏。用啟高賢。伏冀不忘靈山之囑。勃
J28nB208_p0407a26║興護法之思。大破慳囊。助成勝事。棟梁椽柱全彰古
J28nB208_p0407a27║佛風規。穀粟錢財悉露祖師巴鼻。一飯能致天福。七
J28nB208_p0407a28║錢尚感輪王。善果既由善因。種穀決不生稗。衲僧頓
J28nB208_p0407a29║明心地。續燄聯芳。檀那正信此宗。超凡入聖。皇恩佛
J28nB208_p0407a30║恩等報。祖意教意均明。其殊勳殊德。豈曰小補之哉。
J28nB208_p0407b01║募建普同塔疏
J28nB208_p0407b02║塔婆之福世利民。滅惡生善也至矣哉。梵語塔婆亦
J28nB208_p0407b03║云支提。此土翻譯為滅惡生善處。故阿育王以瞋怒
J28nB208_p0407b04║心殺八萬四千夫人。罪當淪於地獄。乃問道人。當修
J28nB208_p0407b05║何善。得免斯殃。道人曰。唯有起塔。供養眾僧。庶幾可
J28nB208_p0407b06║免。王遂如教。於一日中造八萬四千寶塔。散置閻浮。
J28nB208_p0407b07║竟免淪墜。故明州鄮山舍利塔至今以育王稱焉。或
J28nB208_p0407b08║謂供養如來舍利獲福固多。祇如凡僧之骨並無舍
J28nB208_p0407b09║利。供之奚益。曰。經云。凡夫比丘有德望者亦得起塔。
J28nB208_p0407b10║但露盤之多寡有殊。層級之隆殺不一。昔舍衛國有
J28nB208_p0407b11║大長者。嘗罄其家資建立塔寺。命終生忉利天。其婦
J28nB208_p0407b12║以憶夫故。常埽此塔。夫從天降。慰之曰。我以造塔功
J28nB208_p0407b13║德殊勝。得生天上。汝能勤埽塔寺。亦得生天。婦如其
J28nB208_p0407b14║言。後果生天。夫婦同證須陀洹果。嗟夫。一念之嗔遂
J28nB208_p0407b15║感地獄。一念之善遂感天宮。毋論王臣長者。貧富貴
J28nB208_p0407b16║賤。莫不皆然。是知一念不生。善惡俱忘者上也。苟或
J28nB208_p0407b17║念慮紛紜。未得無心三昧。則當時時護念。庶幾轉禍
J28nB208_p0407b18║為祥。移麤作細耳。佛頂為東谿名藍。自明季中興以
J28nB208_p0407b19║來。德望之僧不可勝紀。然闍維之後散瘞林下。未有
J28nB208_p0407b20║塔婆。予恐久而暴露其骸骨。荊棘其丘隴。似非叢林
J28nB208_p0407b21║所以祀先之禮。且違世尊所以示人滅惡生善之教。
J28nB208_p0407b22║敬裁短疏。奉啟高賢。各發敬信心。共成希有事。非特
J28nB208_p0407b23║比丘枯骨普同沾恩。即忉利天宮生生樂享無既矣。
J28nB208_p0407b24║募浴室疏
J28nB208_p0407b25║佛殿放毫光。古靈曾開寶藏。浴堂惺玅觸。跋陀已證
J28nB208_p0407b26║圜通。梵剎重興。真風未泯。濟濟開士。何啻二八之多。
J28nB208_p0407b27║卓卓群英。寧殊五五之眾。但兜羅未施。誰能覿體承
J28nB208_p0407b28║當。金湯再新。便可赤條相見。湘江之滿載珍玉虛擲
J28nB208_p0407b29║無勞。洪井之半掬寒濤翻騰有待。況乎戈鋋雜沓。多
J28nB208_p0407b30║藏總為他留。因果分明。博施還同自得。一言道合。萬
J28nB208_p0407c01║善齊臻。天人之福報匪輕。心境之塵埃頓滌。仰祈諾
J28nB208_p0407c02║諾。敢惜叨叨。
J28nB208_p0407c03║笑巖寶和尚語錄跋
J28nB208_p0407c04║果地人語言非果地中人莫能辦其深淺。摩訶衍密
J28nB208_p0407c05║義唯摩訶衍上士始解析其精微。天下之無道也久
J28nB208_p0407c06║矣。非儀封人之俊乂何足以知夫子之木鐸。是故東
J28nB208_p0407c07║土自小釋迦而後。騰空羅漢罕聞金錫之聲。據座高
J28nB208_p0407c08║僧未獲貝多之贈。然則大聖降靈。如晴空霹靂。火裏
J28nB208_p0407c09║優曇。固無論已。即知大聖人之道而敬事之者。亦不
J28nB208_p0407c10║易得。由知己之不易。故顯晦殊途。盛衰異世。安得吾
J28nB208_p0407c11║道之常明於天下也哉。吾祖笑巖老和尚乘願降靈。
J28nB208_p0407c12║迅雷再震。關子嶺頭焚卻本來父母。金沙灘畔密論
J28nB208_p0407c13║從上綱宗。故應真稱為摩訶衍上士。大覺讚為果地
J28nB208_p0407c14║中人。苟非小釋迦再來。焉能起臨濟於已墜之際耶。
J28nB208_p0407c15║西江鄧文潔公深於禪者也。敘其集曰。吾師接引諸
J28nB208_p0407c16║方。其機用與先輩無以異。近谿羅先生當世之鉅儒
J28nB208_p0407c17║也。亦以荷鞭策而知向方。然則內而中國。外而西土。
J28nB208_p0407c18║若應真。若王臣。皆知吾祖之道大。何以終其身於蓬
J28nB208_p0407c19║門陋巷之間也耶。顏子曰。夫子之道大。天下莫能容。
J28nB208_p0407c20║豈其然耶。曰。非也。聖人之生也求賢以續正脈。力踐
J28nB208_p0407c21║以挽頹風。苟有益於時。雖陋巷蓬窗亦足以明聖人
J28nB208_p0407c22║之道。又何暇與庸流競一時之聲利而已哉。或曰。因
J28nB208_p0407c23║時救獘。為道求賢。吾師之言是也。然而聯芳六人。道
J28nB208_p0407c24║脈之所係也。囑付伽阤。鑿鑿可據。不數載而煙滅無
J28nB208_p0407c25║聞。苟非龍池一滴。則臨濟正宗焉有今日。而南北集
J28nB208_p0407c26║中十餘萬言竟無一字及龍池者。何哉。曰。是非爾所
J28nB208_p0407c27║知也。師資道契。非語言文字可企及也。方其翹足。作
J28nB208_p0407c28║修羅障日月時。師翁遂悟去。爾還知否。或者無以對。
J28nB208_p0407c29║予固曰。是非爾所知也。曩者先師住金粟日。已鐫全
J28nB208_p0407c30║集流通。第未採入師翁機緣。此蓋劉子明緘之過耳。
J28nB208_p0408a01║某忝屬遠孫。不揣暗陋。刪繁節要。以廣流通。蓋欲天
J28nB208_p0408a02║下皆知吾祖之道而力行之。則果地不難至。密義不
J28nB208_p0408a03║難論。晚近頹波不難挽也。讀是錄者。倘能因一臠而
J28nB208_p0408a04║知鼎味。則小釋迦猶在。
J28nB208_p0408a05║祭二親文
J28nB208_p0408a06║維某年月日。不孝男某泣血百拜於嚴父慈母之墓
J28nB208_p0408a07║前。特豎墓上之碑。謹以香茗蔬饈。致祭於二親之靈
J28nB208_p0408a08║曰。烏乎哀哉。尚忍言哉。二親先後仙逝。不孝自此飄
J28nB208_p0408a09║零。迄今二十餘年。墓木已拱把。合抱而岑森。烏乎哀
J28nB208_p0408a10║哉。尚忍言哉。言之思之。涕淚如雨。肝腸寸斷。咽不成
J28nB208_p0408a11║語。烏乎哀哉。尚忍言哉。追憶疇昔。觸境增悲。三度援
J28nB208_p0408a12║筆。竟無一詞。其終不言也耶。不孝之言幾滿天下矣。
J28nB208_p0408a13║而獨不能攄一言以告吾親。何以異於雞豚犬馬耶。
J28nB208_p0408a14║烏乎哀哉。非不能言也。不忍言也。不忍言也其終奈
J28nB208_p0408a15║何。語有之子不談父德。僧不拜君親。夫不拜親固遵
J28nB208_p0408a16║世尊之明訓也。不談父德而使天下後世無聞焉。其
J28nB208_p0408a17║不孝孰有過於此者。然則不忍言者何哉。夫親之學
J28nB208_p0408a18║富逾五車。三事八磚易於拾芥。何以齠齔遊泮而終
J28nB208_p0408a19║處巖穴耶。此不孝之所不忍言者一也。以親之仁慈
J28nB208_p0408a20║惻怛。恭儉溫良。則宜躋耆頤耄耋之年。何以未登彊
J28nB208_p0408a21║什。留一髻於芝城之西。隱百骸於廣寞之野耶。此不
J28nB208_p0408a22║孝之所不忍言者二也。甘斷虀之糲食。服百結之鶉
J28nB208_p0408a23║衣。居陋巷蓬窗而坦然不憂。視不義之金珠玉帛猶
J28nB208_p0408a24║艸芥而弗顧。閭里共知其廉潔。疏戚咸仰其孤標。由
J28nB208_p0408a25║是而推其盛德大業。則應本支百世而不衰。何以竟
J28nB208_p0408a26║至於無後天之報施。其有驗耶。其無驗耶。此不孝之
J28nB208_p0408a27║所尤不忍願言者三也。以三不忍言而終不言。則何
J28nB208_p0408a28║以舒鬱結之懷。展親親之義耶。烏乎哀哉。姑就失恃
J28nB208_p0408a29║怙以來。二十餘年流離落魄之狀泣訢於二親。少釋
J28nB208_p0408a30║不孝之愆於萬一耳。不孝初入紫雲。志懷猶豫。是夕
J28nB208_p0408b01║夢中親承面諭。子當決志。不必狐疑。出家得道。吾復
J28nB208_p0408b02║何悲。不孝於是矢志披緇。勤求至道。南詢百城。遍諮
J28nB208_p0408b03║耆老。席不暇暖。食不遑飽。值天童之法王。聞一言而
J28nB208_p0408b04║遂了。乃侍巾錫。前後八秋。始刈把茆。猒原峰頭。思報
J28nB208_p0408b05║罔極。陟屺陟岵。臨風愈覺。凄其近淚。信無乾土。痛滄
J28nB208_p0408b06║桑之數更。歸故鄉而多阻。爰興兩剎。白法翠巖。禪教
J28nB208_p0408b07║及律。數載諵諵。念親恩之未荅。乃眾緣而悉芟。東風
J28nB208_p0408b08║正發。千里揚帆。直扺高陽。擊目松杉。烏乎哀哉。睦州
J28nB208_p0408b09║之編蒲。玅喜之繼絕。目連尊者之蘭盆。忉利天宮之
J28nB208_p0408b10║特說。不孝固未能也。▆珍玟於墓上。陳芹藻於林間。
J28nB208_p0408b11║歌梵唄。誦真詮。亦不過流俗師僧之故套。又胡能俾
J28nB208_p0408b12║二親之靈覺。皎然如日月之麗天。烏乎哀哉。不孝其
J28nB208_p0408b13║無可奈何也。然則終奈何哉。不孝其試以所學之道
J28nB208_p0408b14║呈於二親之前。天聽雖高。幸俯鑒焉。唯茲靈覺。包含
J28nB208_p0408b15║六合。本無去來。豈有苦樂。男身女身。空華數朵。夭壽
J28nB208_p0408b16║窮通。何有於我。我誠不孝。無可奈何。以道孝親。或不
J28nB208_p0408b17║見訶。烏乎哀哉。百拜稽顙。唯靈在天。來格來饗。
J28nB208_p0408b18║
J28nB208_p0408b19║
J28nB208_p0408b20║古雪哲禪師語錄卷二十