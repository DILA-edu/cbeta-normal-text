J28nB209_p0409a01║永濟融禪師語錄目次
J28nB209_p0409a02║卷上
J28nB209_p0409a03║上堂（附掛鐘板　齋單）
J28nB209_p0409a04║小參
J28nB209_p0409a05║雙塔寺入院法語
J28nB209_p0409a06║垂問
J28nB209_p0409a07║落堂語
J28nB209_p0409a08║入室機緣
J28nB209_p0409a09║勘辨機緣
J28nB209_p0409a10║自讚
J28nB209_p0409a11║卷下
J28nB209_p0409a12║普說
J28nB209_p0409a13║茶話
J28nB209_p0409a14║拈古
J28nB209_p0409a15║頌古
J28nB209_p0409a16║雜錄
J28nB209_p0409a17║行實
J28nB209_p0409a18║
J28nB209_p0409a19║
J28nB209_p0409a20║
J28nB209_p0409a21║
J28nB209_p0409a22║
J28nB209_p0409a23║
J28nB209_p0409a24║
J28nB209_p0409a25║
J28nB209_p0409a26║
J28nB209_p0409a27║
J28nB209_p0409a28║
J28nB209_p0409a29║
J28nB209_p0409a30║
J28nB209_p0409b01║永濟融禪師住關東廣寧普慈寺語錄卷上
J28nB209_p0409b02║
J28nB209_p0409b03║書記　師住　妙印　錄
J28nB209_p0409b04║師於順治庚子年，自千山回廣寧時，城守白護法領
J28nB209_p0409b05║眾檀越建雙峰禪院，見魔黨嫉妒心欲力觝。辛丑正
J28nB209_p0409b06║月八日城守領僧俗眾檀越，請師於城裡普慈寺開
J28nB209_p0409b07║堂以證邪宗。師在北鎮山興隆庵受帖進寺，白護法
J28nB209_p0409b08║領僧俗送師入方丈畢，請師陞座。
J28nB209_p0409b09║師至座前云：「吾今懸古聖之寶鑑，照諸魔形了也。」喝
J28nB209_p0409b10║一喝遂陞座。拈香云：「此一瓣香！祝延今上
J28nB209_p0409b11║皇帝聖壽無疆，恭願堯仁廣被，齊日月之盛明；湯德彌
J28nB209_p0409b12║新，並乾坤之永固。」次拈香云：「此一瓣香！奉為滿朝文
J28nB209_p0409b13║武一切大護法，伏願長為外護之紀綱，永作皇家之
J28nB209_p0409b14║梁棟。」次拈香云：「此一瓣香！奉為現前廣寧城守白護
J28nB209_p0409b15║法及居士等，伏願舉族享於百祥、合府增乎善慶。」又
J28nB209_p0409b16║拈香云：「此一瓣香！非從天降亦非地生，採於無影樹
J28nB209_p0409b17║上，囊藏久矣！今日人天眾前拈出，奉供先住嘉興府
J28nB209_p0409b18║秀水縣南湖如如堂上，傳曹溪正脈第三十六世本
J28nB209_p0409b19║師介為老和尚，用酬法乳之恩。」乃就座。上首白槌云：
J28nB209_p0409b20║「法筵龍象眾，當觀第一義。」師拈拄杖卓一卓云：「驚天
J28nB209_p0409b21║動地也。既爾驚天動地，汝四大天王、天龍八部，昔釋
J28nB209_p0409b22║迦如來曾在靈山付囑汝等護持佛法，今波旬與佛
J28nB209_p0409b23║教而作障難，汝等為甚不護持？」乃呵呵云：「他方雲遊
J28nB209_p0409b24║二十年，到處訪友慕高賢；過了千山經萬水，褌破皮
J28nB209_p0409b25║露鞋又穿。須知予本無別意，一心專為要參玄；只因
J28nB209_p0409b26║昔年多辛苦，今日方得至理圓。休誇至理圓，魔子聞
J28nB209_p0409b27║之起厭嫌。何故？狐非獅子類，驢難比象肩。」時邪宗者
J28nB209_p0409b28║遂使一人，名「獨步」，領眾魔徒擁逼於座，師以杖指云：
J28nB209_p0409b29║「無知之徒。前白搥已即當問話，如何說法中而來擾
J28nB209_p0409b30║亂？且容你試問看。」步問：「世尊拈花、迦葉微笑即不問，
J28nB209_p0409c01║如何是法輪常轉？」師卓杖云：「會麼？」步無語，師便打，步
J28nB209_p0409c02║擬議，師又打云：「立地死漢。」步曰：「問話為甚打起來？」師
J28nB209_p0409c03║云：「豈不知吾臨濟門庭棒如雨點、喝似雷奔，汝來我
J28nB209_p0409c04║者裡作打會。」又連打數棒。師復就座普說。師說法畢，
J28nB209_p0409c05║暴風哮吼，眾服駭然，普說另錄。
J28nB209_p0409c06║住遼陽永安寺語錄
J28nB209_p0409c07║師於順治辛丑年秋，在廣寧興隆庵受襄平郡城守
J28nB209_p0409c08║有倉耿居士及僧綱憫榮院主大宇居士等恭請住
J28nB209_p0409c09║永安寺。
J28nB209_p0409c10║十月十五日結制陞座，師云：「大清國裏無禪師，禮拜
J28nB209_p0409c11║歸堂更莫疑。阿呵呵！堪笑河陽新婦子，不如臨濟小
J28nB209_p0409c12║廝兒。大眾！且道何處不如他？景雲覆遼海，襄平轟霹
J28nB209_p0409c13║靂。」喝一喝，下座。
J28nB209_p0409c14║盛京談家庵赤崖禪師，差監寺南宗大德領眾居士
J28nB209_p0409c15║設齋請師陞座。拈香畢，斂衣就座云：「臨濟建立黃檗
J28nB209_p0409c16║宗乘，有普化、克符二人成褫，所以臨濟宗風名振，夫
J28nB209_p0409c17║下得二尊宿之力，至今出吾遠孫從來擔板，與人為
J28nB209_p0409c18║怨，無人成褫，但有見影聞名無不憎嫌。融道人見此
J28nB209_p0409c19║愚輩不識好惡，更與矢上加尖，秉一口純剛慧劍，魔
J28nB209_p0409c20║也揮、佛也揮，聖也揮、凡也揮，物也揮、空也揮，只使一
J28nB209_p0409c21║切人，上無佛道可成、下無眾生可度，纔稱融道人之
J28nB209_p0409c22║本懷。若人會得，歸家穩坐；其或未然，更疑到驢年。」便
J28nB209_p0409c23║下座。
J28nB209_p0409c24║崔文登居士請上堂，師云：「荳好合醬，鹽好煮羹，問汝
J28nB209_p0409c25║諸人，是甚麼滋味？出來道看！有麼？若無，更聽山僧偈
J28nB209_p0409c26║云：『今有一事沒奈何，飯籮邊餓死禪和；二人設計中
J28nB209_p0409c27║紅心，疑煞廚前小典座。』參！」
J28nB209_p0409c28║德藏領眾尼、善女請上堂，師云：「一有多種，二無兩般；
J28nB209_p0409c29║鉤頭取則，莫認定盤。有麼？」復舉：「末山尼因灌溪問：『如
J28nB209_p0409c30║何是末山？』尼曰：『不露頂。』溪曰：『如何是末山主？』尼曰：『非
J28nB209_p0410a01║男女相。』溪喝曰：『何不變去？』尼曰：『不是神、不是鬼，變個
J28nB209_p0410a02║甚麼？』」師云：「大小灌溪似將咫尺而量須彌，末山尼雖
J28nB209_p0410a03║則善辨來音，未能接得灌溪。待他問：『如何是末山？』何
J28nB209_p0410a04║不只向道：『兔子喫牛奶。』尼曰：『不露頂。』」師云：「露出了也。
J28nB209_p0410a05║溪曰：『如何是末山主？』」師云：「再犯不容。尼曰：『非男女相。』」
J28nB209_p0410a06║師云：「從何得者消息來？溪曰：『何不變去？』」師云：「孟八郎
J28nB209_p0410a07║漢又恁麼去也？」尼曰：「不是神、不是鬼，變個甚麼？」師云：
J28nB209_p0410a08║「汝恁麼三頭六臂，太駭人生？大眾！山僧者等批判，還
J28nB209_p0410a09║有撿點出的麼？試撿點看？若無，山僧更與汝等頌出。
J28nB209_p0410a10║頌云：『末山主，非男女，獨露堂堂見也麼？靈光萬古世
J28nB209_p0410a11║界輝，照破山河佛與魔。』」
J28nB209_p0410a12║盛京觀音庵輝宗律主領眾檀越請上堂，僧問：「擊破
J28nB209_p0410a13║無明殼，捉住這個，獻在當堂，憑師發落！」師云：「如何是
J28nB209_p0410a14║你這個？」僧擬議，師便打。進云：「靈光從來透古今。」師云：
J28nB209_p0410a15║「汝從何得者消息來？」僧復擬議，師又打。舉：「世尊臨入
J28nB209_p0410a16║涅槃，以手摩胸普告人天大眾云：『汝等諦觀吾紫磨
J28nB209_p0410a17║金色之身，瞻仰取足，莫令後悔。若言吾滅度，非吾弟
J28nB209_p0410a18║子；若言吾不滅，亦非吾弟子。』」師云：「離此二途，還有知
J28nB209_p0410a19║釋迦如來落處者麼？若有，出來道看；若無，融道人與
J28nB209_p0410a20║眾等頌出。頌云：『推不出，拽不入；解脫門開何處立？智
J28nB209_p0410a21║炬煌煌照大千，空向雙林痛悲泣。』」
J28nB209_p0410a22║廣祐寺長老領眾請上堂，師云：「象王蹴蹋，寶岩皆崩；
J28nB209_p0410a23║非驢所能，獅子嚬呻。狐精隱跡，野干聞吼；立地灙尿，
J28nB209_p0410a24║祖師家風。中下難湊，眾中莫不還有勇猛上將，疋馬
J28nB209_p0410a25║單鎗出來戰一合者麼？」良久云：「出群須是英靈漢，敵
J28nB209_p0410a26║勝還他獅子兒。」卓拄杖下座。
J28nB209_p0410a27║保安寺監寺心宇領眾請上堂，師云：「人困馬困未是
J28nB209_p0410a28║困，露柱之困始是困；好於言下悟無生，莫向言中尋
J28nB209_p0410a29║尺寸。還有悟無生者麼？出來通個消息。有麼？」良久云：
J28nB209_p0410a30║「不知顏回何處去？卻令夫子淚漣漣。」卓拄杖下座。
J28nB209_p0410b01║甘泉舖監院清風領眾請上堂，云：「清風吹動釣魚舟，
J28nB209_p0410b02║漁翁拋綸把釣竿；順水推船人人易，逆風把柁個個
J28nB209_p0410b03║難。有甚難？只為渠儂人不濟。」遂以拄杖作拿柁勢，歌
J28nB209_p0410b04║云：「這些白浪堆中住，來去逍遙自在行；此船卻也太
J28nB209_p0410b05║平穩，諸子快上休貪娛，莫待船開悔後遲。」喝一喝，下
J28nB209_p0410b06║座。
J28nB209_p0410b07║守備常德安領眾請上堂，云：「入道不通理，復身還信
J28nB209_p0410b08║施。大眾！且道理作麼生通？」復拈起拄杖云：「拄杖子一
J28nB209_p0410b09║口吞卻百億須彌盧、百億四天下，其中眾生不知不
J28nB209_p0410b10║覺、無障無礙，各作各事。汝等曉得也未？若還曉得，說
J28nB209_p0410b11║甚還施日將斗金供養汝等也合消得；其或未然，只
J28nB209_p0410b12║恐滴水也難消。他日後莫言山僧不道。」
J28nB209_p0410b13║因執事遭事亡，盛京桂弘祖居士領眾設齋，師陞座
J28nB209_p0410b14║云：「生涯如夢若浮雲，活計都無絕六親；半夜烏雞何
J28nB209_p0410b15║處去？天明吞卻玉麒麟。」良久云：「會麼？若還會得，鋤地
J28nB209_p0410b16║唱山歌也是一場大快活；其或未然，永安寺拋土撒
J28nB209_p0410b17║沙，迷人眼內成翳，只得舉頭見空花，開口說寐語。」
J28nB209_p0410b18║再住永安禪寺語錄
J28nB209_p0410b19║師於康熙丙午年，在廣寧福田寺，受遼陽城守有倉
J28nB209_p0410b20║耿護法及本寺僧綱祖亮院主、居士等恭請，於十月
J28nB209_p0410b21║十八日結制開堂。師至法座前云：「坐斷古佛路頭，潛
J28nB209_p0410b22║竄野狐妖怪；任是須彌燈王，也須速禮三拜。」喝一喝，
J28nB209_p0410b23║遂陞座拈香云：「此一瓣香！祝延今上
J28nB209_p0410b24║皇帝陛下，伏願龍圖永固，鳳曆常新。」次拈香云：「此一瓣
J28nB209_p0410b25║香！奉為城守耿護法，洎闔州尊官，伏願佳聲藹著，善
J28nB209_p0410b26║政日新，恒作棟梁，常居祿位。」次拈香云：「此一瓣香！還
J28nB209_p0410b27║知落處麼？遇貴則價重娑婆，遇賤分文不值，欲隱彌
J28nB209_p0410b28║露、在晦愈明。昔在人天眾前也曾拈出，今眾中恐有
J28nB209_p0410b29║未知氣息者，不免重新說破，奉為先住嘉興府秀水
J28nB209_p0410b30║縣南湖如如堂上，傳曹溪正脈本師介為老和尚用
J28nB209_p0410c01║酬法乳，雖然恩大難酬，聊表化儀。」乃就座。上首白搥
J28nB209_p0410c02║云：「法筵龍象眾，當觀第一義。」師拈拄杖云：「臨濟下兒
J28nB209_p0410c03║孫，三要四主賓；擬議攔腮掌，誰敢續祖燈？眾中莫還
J28nB209_p0410c04║有不惜性命的漢，出來與山僧拄杖子相見。有麼？」乃
J28nB209_p0410c05║云：「出群須是英靈漢，敵勝還他獅子兒。」謝詞不錄。復
J28nB209_p0410c06║舉：「歸宗會下有一僧，夜中大叫：『我悟了！我悟了！』天曉，
J28nB209_p0410c07║宗云：『夜間大悟的僧出來！』其僧便出。宗云：『你見個甚
J28nB209_p0410c08║麼道理便言大悟？』僧云：『師姑元是女兒做。』宗頷之。」師
J28nB209_p0410c09║云：「山僧則不然，待他云：『師姑元是女兒做。』便向他道：
J28nB209_p0410c10║『諦當諦當甚諦當，敢保未徹在。』待他眼目定動，即連
J28nB209_p0410c11║棒打出。何故？免得者僧墮在悟坑、沉於死水。」
J28nB209_p0410c12║盛京汪僧錄、苗道錄暨眾居士請上堂，師云：「太阿橫
J28nB209_p0410c13║按，截萬機於掌握之中；寶鑑當臺，現群像於無心之
J28nB209_p0410c14║表。有緣即應，故問答以縱橫；不令而行，乃言像而罕
J28nB209_p0410c15║測。影響之士何足云哉？」復舉：「世尊臨涅槃時，文殊請
J28nB209_p0410c16║佛再轉法輪，世尊咄云：『吾住世四十九年，未嘗說一
J28nB209_p0410c17║字，汝請吾再轉法輪，是吾曾轉法輪邪？』」師云：「佛語真
J28nB209_p0410c18║實，寧可說龜有毛、兔有角，不可說佛言有二。既然如
J28nB209_p0410c19║是，佛言：『四十九年未嘗說一字。』現在經一藏、律一藏、
J28nB209_p0410c20║論一藏流遍天上人間，從何得來？若言是佛說，即為
J28nB209_p0410c21║謗佛；若言不是佛說，即為毀法。見前大眾！離此二過
J28nB209_p0410c22║請說說看？若還說得分曉，說甚世尊涅槃，我許此人
J28nB209_p0410c23║親見釋迦文佛；其或未然，山僧只得下個註腳。」乃云：
J28nB209_p0410c24║「不是江湖客，休入洪波裏。」下座。
J28nB209_p0410c25║萬壽寺當家大亮同馬祖俊領眾請上堂，師云：「道源
J28nB209_p0410c26║不遠，性海非遙；但向己求，莫從外覓。眾位會麼？」復云：
J28nB209_p0410c27║「含元殿上，更覓常安；慈氏宮中，休問內院。」下座。
J28nB209_p0410c28║鵝房韓景壽領眾請上堂，師云：「設使言前薦得，猶是
J28nB209_p0410c29║滯殼迷封；縱饒句下精通，未免觸途狂見。只須坐斷
J28nB209_p0410c30║毘盧、不存凡聖，而後性海揚波、平地震雷猶較些子；
J28nB209_p0411a01║其或未然，總是點額之類也。」卓拄杖下座。
J28nB209_p0411a02║觀音庵當家普庵領眾請上堂，師云：「從上諸聖，見人
J28nB209_p0411a03║樂著塵勞不求出離，遂生憐憫之心，告之曰：『汝等眾
J28nB209_p0411a04║生重貪嗔癡，隨聲逐色，與生死海內而無了期。』大眾！
J28nB209_p0411a05║好語言還慚愧麼？諸聖恁麼道。雖然如是，已是打開
J28nB209_p0411a06║布袋不能折合得。山僧今日倒底傾出，有人得者永
J28nB209_p0411a07║息希求。」拈拄杖卓一下云：「此不是聲，汝等尋常作麼
J28nB209_p0411a08║生隨？」舉起拄杖云：「此不是色，汝等尋常作麼生逐？若
J28nB209_p0411a09║能隨逐元無繫縛，便是世上了達之人。會麼？不解審
J28nB209_p0411a10║思量，只道求佛難。」
J28nB209_p0411a11║地藏庵比丘尼德藏領眾請上堂，師云：「虛名虛相，谷
J28nB209_p0411a12║音鑑像；棄而不修，豈明幻妄？少不努力，老矣惆悵；靜
J28nB209_p0411a13║以思之，隨機稱量。且道量作麼生稱？描不成兮畫不
J28nB209_p0411a14║就，讚不及兮休生受；本來面目無覆藏，世界壞時渠
J28nB209_p0411a15║不朽。」
J28nB209_p0411a16║張性樂同眾居士請上堂，師云：「正宗淡泊，異道崢嶸，
J28nB209_p0411a17║達磨大師所傳心印，看看垂地也。眾中還有見達磨
J28nB209_p0411a18║大師者麼？若有見者方解承當；若有承當者，山僧即
J28nB209_p0411a19║兩手分付。有麼有麼？」復云：「百丈若無雙耳聾，臨濟怎
J28nB209_p0411a20║解領三頓？盡將業識作流傳，此道今人棄如糞。」卓拄
J28nB209_p0411a21║杖下座。
J28nB209_p0411a22║李似明居士領眾請上堂，師云：「有時恁麼也得，不恁
J28nB209_p0411a23║麼也得，恁麼不恁麼總得；有時恁麼也不得，不恁麼
J28nB209_p0411a24║也不得，恁麼不恁麼總不得。眾位！到此合作麼生即
J28nB209_p0411a25║是？」復云：「掀翻地軸乾坤窄，撥轉天輪宇宙寬；須向強
J28nB209_p0411a26║中呈好手，虛空打破劫初看。」
J28nB209_p0411a27║蓮花寺志心領眾請上堂，師云：「頓明心即佛，陡覺海
J28nB209_p0411a28║非鹹；善財樓閣路，日進丹霄步；凡夫云未然，我道常
J28nB209_p0411a29║披露。會麼？擬心一絲，對面千里。」下座。
J28nB209_p0411a30║觀音閣當家秀宇領眾請上堂，云：「山僧有時著珍御
J28nB209_p0411b01║服居獅子座，諸人見道是富貴長者之身；有時著弊
J28nB209_p0411b02║垢之衣跨出糞箕，諸人盡道貧士之軀；有時不著珍
J28nB209_p0411b03║御、不居獅座、不穿弊衣、不跨糞箕，諸人到此喚作甚
J28nB209_p0411b04║麼即得？」復云：「彌勒真彌勒，分身百千億；時時示時人，
J28nB209_p0411b05║時人皆不識。」拈拄杖云：「還識麼？千個萬個但識取者
J28nB209_p0411b06║個。」擲下拄杖，下座。
J28nB209_p0411b07║冬至上堂，僧問：「請問和尚：身為幻體，掊爐燒香，必定
J28nB209_p0411b08║是甚麼？」師云：「雪覆喬林同一色。」進云：「檀香半點終有
J28nB209_p0411b09║益，未知如來聞不聞？」師云：「你且道聞不聞？」進云：「滿空
J28nB209_p0411b10║雲霧雪花墜。」師云：「罕逢穿耳客，多遇刻舟人。」便打。問：
J28nB209_p0411b11║「和尚慈悲為眾，個個海內尋針。我今拾得，獻與師尊。」
J28nB209_p0411b12║師云：「癡人休說夢。」進云：「捨身入正道，信即是佛心？」師
J28nB209_p0411b13║云：「只管閑打哄。」乃云：「可笑千年事，能將一念通；相逢
J28nB209_p0411b14║禪客問，細細話吾宗。鐵樹開花千萬朵，石頭抽筍兩
J28nB209_p0411b15║三莖；泥塑金剛開口笑，今朝冬至一陽生。」拽拄杖下
J28nB209_p0411b16║座。（是日下雪）
J28nB209_p0411b17║繳水樓師德領眾請上堂，師云：「迷者迷悟，悟者悟迷；
J28nB209_p0411b18║迷悟同體，悟者方知。迷南為北，實情取則；北本是南，
J28nB209_p0411b19║悟無移忒。返就迷緣，莫得來處；若了其心，開佛知見，
J28nB209_p0411b20║都無斯事。如其未然，則有五旃陀羅與汝共住一窟，
J28nB209_p0411b21║常相謀害汝等；有四惡蛇同汝共居，常相吞噉汝等；
J28nB209_p0411b22║有黑暗無明燭，常相照逐汝等；有三猛毒，常相驅逼
J28nB209_p0411b23║汝等；有伴黨六賊，常相劫掠汝等法財珠寶。汝等從
J28nB209_p0411b24║今省悟，秉智慧劍、發堅固志，斬卻魔軍輩，安泰湛如
J28nB209_p0411b25║蘇。且道安泰後如何？是非海裏橫身入，豺虎群中自
J28nB209_p0411b26║在行。」
J28nB209_p0411b27║千山眾當家同谷居士請上堂，師云：「混不得！類不齊！
J28nB209_p0411b28║六爻宛轉見重離；夜深下視千山白，不是其中人不
J28nB209_p0411b29║知。眾位！且道如何方知？犀因玩月紋生角，象被雷驚
J28nB209_p0411b30║花入牙。」下座。
J28nB209_p0411c01║麻坨、董如德、劉中原領眾請上堂，僧問：「人人有個生
J28nB209_p0411c02║緣，生緣在甚麼處？」師云：「有星皆拱北。」進云：「浩浩空中
J28nB209_p0411c03║月，新新一片紅。」師云：「汝腳跟下事又作麼生？」僧無語，
J28nB209_p0411c04║師便打。乃云：「木伎機！石女兒！三冬陽氣勝，六月降雪
J28nB209_p0411c05║時。有語非千舌，無言切要詞；會我最後句，出世少人
J28nB209_p0411c06║知。且道作麼生是最後句聻？分明記取。」下座。
J28nB209_p0411c07║新城徐明好領眾請上堂，師云：「心光虛映，體絕偏圓；
J28nB209_p0411c08║金波匝匝，動寂常禪。念起念滅，不用止絕；任運滔滔，
J28nB209_p0411c09║何曾起滅？起滅寂滅現，大迦葉坐臥經行未曾間歇。
J28nB209_p0411c10║會麼？」復云：「明鏡當臺照不差，短長好醜盡歸家；山河
J28nB209_p0411c11║大地渾如故，不妨隨處玩煙霞。」
J28nB209_p0411c12║王大人屯宿，邦傑、周有選領眾請上堂，師云：「無上玅
J28nB209_p0411c13║道眼不可見，耳不可聞；非見非聞，宛爾見聞。見色聞
J28nB209_p0411c14║聲，脫出根塵；水月鏡像，夢幻施陳。汝等曉得其中義
J28nB209_p0411c15║也未？此是如來清淨心要，宜須決擇，不可等閑。光景
J28nB209_p0411c16║流遷，動如飛箭；浮世如此，人生幾何？時不待人，切須
J28nB209_p0411c17║努力。」下座。
J28nB209_p0411c18║臘八日，黃魁居士領眾請上堂，僧問：「父母未生已前
J28nB209_p0411c19║本來面目迷霧不知，請和尚分剖。」師云：「遍界不覆藏。」
J28nB209_p0411c20║進云：「日月照乾坤。」師云：「日月照乾坤，與你分中有甚
J28nB209_p0411c21║交涉？」僧無語，師便打。乃云：「今朝臘八明星出時悟，釋
J28nB209_p0411c22║迦嘆言：『奇哉！一切眾生，具有如來智慧德相，但以妄
J28nB209_p0411c23║想執著不能證得。』今問汝等，阿那個是如來智慧德
J28nB209_p0411c24║相？汝等又還了得妄想也未？若未了得，切莫瞌睡，也
J28nB209_p0411c25║須著些精彩，分曉一分曉始得。又如來智慧德相不
J28nB209_p0411c26║遠乎！人人自遠耳！大道微玅，存不可見；亡兮對面，匪
J28nB209_p0411c27║存匪亡，森羅自現。心外無法，法外無心；心法齊照，境
J28nB209_p0411c28║智甚深。心亡照滅，境智同歇；一道通同，十方俱攝。還
J28nB209_p0411c29║有到者個田地者麼？」復云：「四海風清煙浪靜，碧天無
J28nB209_p0411c30║際水無垠；可憐業識忙忙者，蹉過如來正法輪。」
J28nB209_p0412a01║慈航寺闇然、欣停領眾請上堂，師云：「真實到家之者，
J28nB209_p0412a02║得意忘言；伶俜在外之人，隨情起解。情解既起，名相
J28nB209_p0412a03║是興；言意兩忘，十方咸暢。還知咸暢的事麼？」乃云：「十
J28nB209_p0412a04║方世界永安寺，大地山河是學徒；隨順眾緣成解脫，
J28nB209_p0412a05║看來全不費工夫。」下座。
J28nB209_p0412a06║千山龍泉寺超玉領眾請上堂，師云：「宗乘一舉，古路
J28nB209_p0412a07║縱橫；若為措足，苟非知方？俊眼出格，作者含冤；上機
J28nB209_p0412a08║舉一明三，豈同流浪？所以一句語中具三玄門、一玄
J28nB209_p0412a09║中具三要，有縱有奪、有殺有活，照用臨時。汝等大眾
J28nB209_p0412a10║到此作麼生會？」復云：「家山指出路非遙，萬仞嵯峨插
J28nB209_p0412a11║碧霄；一片白雲橫谷口，幾多歸鳥盡迷巢。」下座。
J28nB209_p0412a12║徐公堡、今進、舒尚好領眾請上堂，師云：「淘金豈假披
J28nB209_p0412a13║沙得？石觸波瀾猶費力；露柱三更忽放光，此時未審
J28nB209_p0412a14║何人識？」遂拈拂子示眾云：「大眾還見麼？若見，見個甚
J28nB209_p0412a15║麼？若見個拂子，正是凡夫見；若言不見，此是拂子，如
J28nB209_p0412a16║何說個不見的道理？眾人到此須自忖量，不可輕心
J28nB209_p0412a17║取於流轉，誠非小事，實在悟明。且道悟明的事作麼
J28nB209_p0412a18║生？處處綠楊堪繫馬，家家門口透長安。」
J28nB209_p0412a19║廣佑寺住持法海領眾請上堂，師云：「昔祗園須菩提
J28nB209_p0412a20║問世尊：『云何應住世？』尊答云：『胎生、卵生、濕生、化生；有
J28nB209_p0412a21║色、無色、有想、無想等，皆令入無餘涅槃而滅度之，而
J28nB209_p0412a22║實無有一眾生實滅度者。』還會得麼？三界實無絲毫
J28nB209_p0412a23║生滅動靜之相，皆由迷此決定惑為色身之內。迷俗
J28nB209_p0412a24║稱為我，邪徒喚作神；是我何曾我？言神豈是神？人生
J28nB209_p0412a25║須特達。」乃拈拄杖云：「丈六紫金身，也不屈著你。」下座。
J28nB209_p0412a26║元旦上堂，師云：「一句為君傳，今朝是大年；汝若入此
J28nB209_p0412a27║門，不直半文錢。半文錢不直，萬國競爭觀；所以向子
J28nB209_p0412a28║說，大道體最寬。還知得麼？途中多少尋春客，誤聽黃
J28nB209_p0412a29║鸝作杜鵑。」下座。
J28nB209_p0412a30║泰寧寺性德領眾請上堂，師云：「循言執滯，病在見聞；
J28nB209_p0412b01║杜口藏形，過歸傍認。欲得決求大寶，莫作小商。撒手
J28nB209_p0412b02║懸崖，當空便擲；百千三昧，豈在外求？若認語言，即名
J28nB209_p0412b03║邪解；至音絕韻，妙曲非聲。既然絕韻非聲，眾位到此
J28nB209_p0412b04║作麼生會？」復云：「無星秤子兩頭平，提起應須見得明；
J28nB209_p0412b05║若向個中分觔兩，知渠錯認定盤星。」
J28nB209_p0412b06║萬壽寺祖旺、崔文登、王自臺、張文禮設齋請上堂，因
J28nB209_p0412b07║事乃云：「古人道：『祖師不西來，少林有妙訣。』大眾還理
J28nB209_p0412b08║會得麼？若理會不出，切記努力前進，真參實悟始得，
J28nB209_p0412b09║不可掠虛。近時有等影響之流，前後覺觸，見人請益，
J28nB209_p0412b10║知識掠得來些，言語出入遊戲，不究竟真實大事，止
J28nB209_p0412b11║認個識神到處掠虛，古人喚作弄精魂、弄猢猻，他日
J28nB209_p0412b12║後閻老子鐵棒豈肯放過？汝等果為己事，切記真實，
J28nB209_p0412b13║但能情亡理喪、計盡途窮，無施設處用心，正是你做
J28nB209_p0412b14║工夫處。只到懸崖撒手，死中得活，絕後再甦，通古徹
J28nB209_p0412b15║今，一一從自胸中流出，與麼蓋天蓋地去，豈不俊哉？
J28nB209_p0412b16║若不到者個田地，誤墮影響時流中也，跟著認識神
J28nB209_p0412b17║弄精魂、牽猢猻，牽來弄去弄到臘月三十日，精魂散
J28nB209_p0412b18║了，猢猻走了，黑面老子算帳喫鐵棒時，莫言山僧不
J28nB209_p0412b19║道。切記！鄭重！」
J28nB209_p0412b20║元宵日井兒屯居士王信安領眾請上堂，師云：「文殊
J28nB209_p0412b21║寶剎，觀音普門；周羅法界，唯子一人。身土交映，妙絕
J28nB209_p0412b22║凡聖；本有天真，非病不病。長歌且唱，玅舞更誇；妙舞
J28nB209_p0412b23║則可，更作麼生誇？」復云：「塗盃怪樣也奇哉！神頭鬼面
J28nB209_p0412b24║舞三台；千千萬萬人窺看，咦！仔細不知誰見來？」
J28nB209_p0412b25║坤寧庵寬智、王國良請上堂，師云：「打動永安鼓，喚起
J28nB209_p0412b26║鐵餕餡；請君一咬破，山僧豈相賺？古人曾得力，滋味
J28nB209_p0412b27║今不減；若也不奈何，好個鐵餕餡還咬嚼得麼？」復云：
J28nB209_p0412b28║「提起須彌第一槌，電光石火太遲遲；象王行處狐蹤
J28nB209_p0412b29║絕，獅子跑吼百獸危。」
J28nB209_p0412b30║解制上堂，師云：「尊者憍陳如，九旬最親切；老少幸相
J28nB209_p0412c01║依，上下皆歡悅。且道歡悅事作麼生？鴻鵠一舉千里
J28nB209_p0412c02║飛，鑽雲鷂子與天齊；鳳凰不是凡間物，為瑞為祥自
J28nB209_p0412c03║有時。」下座。
J28nB209_p0412c04║福田寺師誕日上堂，乃云：「撈漉愛河之弱子，常行般
J28nB209_p0412c05║若之慈舟；專設最上之妙藥，恒懷周濟愈方休。」復舉：
J28nB209_p0412c06║「古德有僧問云：『和尚高壽？』德云：『老僧與太虛空同庚。』」
J28nB209_p0412c07║師云：「福田則不然，若有人問：『和尚高壽？』直向他道：『虛
J28nB209_p0412c08║空是吾弟，予乃是長兄；若要討端的，問取太虛空。』且
J28nB209_p0412c09║道與古人相去多少？」便下座。
J28nB209_p0412c10║蓋州一花五公為薦考妣請陞座，座主似也問：「葉居
J28nB209_p0412c11║士請和尚上堂是何意旨？」師云：「專為超薦。」也喝，師便
J28nB209_p0412c12║打。也云：「一棒落在甚處？」師云：「量你不知痛癢。」又打。進
J28nB209_p0412c13║云：「一聲喝出黑牛尾。」師云：「著。」乃云：「無邊剎海，自他不
J28nB209_p0412c14║隔一毫端；十世古今，始終不離於當念。所以由心生
J28nB209_p0412c15║故種種法生，由心滅故種種法滅。既然如是，一花五
J28nB209_p0412c16║公今請山僧陞寶花座顯揚大法，演最上乘，薦先考
J28nB209_p0412c17║妣從周葉居士並於高氏，且道即今從周高氏生也
J28nB209_p0412c18║滅也？還有知落處者麼？若有知者，也許此人具一隻
J28nB209_p0412c19║眼；其或未然，山僧只得重復舉示大眾：從周高氏仗
J28nB209_p0412c20║孝子五公一念至誠之心，天宮佛土隨願往生，此土
J28nB209_p0412c21║他方逍遙自在，得如意解脫，證如意安樂。既仗五公
J28nB209_p0412c22║得解脫、證安樂，且道五公又承阿誰恩力？不見道：『靈
J28nB209_p0412c23║丹一粒，點鐵成金；至理一言，轉凡成聖。』眾位還要會
J28nB209_p0412c24║至理一言麼？分明記取。」卓拄杖下座。
J28nB209_p0412c25║附閭山大觀音閣結制掛鐘板
J28nB209_p0412c26║師掛板畢，拈槌云：「木闍黎！木闍黎！從來你與眾人助
J28nB209_p0412c27║揚發機，閭山今日不圖汝鼓舞揚聲，貴要你宗風不
J28nB209_p0412c28║墜。大眾！且道如何便得宗風不墜？」遂擊板云：「若將耳
J28nB209_p0412c29║聽終難會，眼處聞聲是始真。」
J28nB209_p0412c30║附齋單
J28nB209_p0413a01║肩擔石貳，腰纏八斗，費力不少，百丈打破醬甕是何
J28nB209_p0413a02║心行？若還會得，坐餐無米飯，渴飲趙州茶；其或未然，
J28nB209_p0413a03║飯籮邊餓煞，怪融道人不得。
J28nB209_p0413a04║又
J28nB209_p0413a05║堆山積嶽，來盡塵埃；虎驟龍驤，徹底掀翻。永安只得
J28nB209_p0413a06║打開寶藏庫，滿盤托出鐵饅頭，從教豎咬橫吞栗棘
J28nB209_p0413a07║蓬，任意加餐，一個個飽齁齁地東倒西歪，猶較懶融
J28nB209_p0413a08║百步。
J28nB209_p0413a09║小參
J28nB209_p0413a10║師云：「我此宗門，秪論證悟，不論會解。若是為生死底
J28nB209_p0413a11║人，須求親證；若是人我參學之徒，只求解會。到處覓
J28nB209_p0413a12║相似語句遞相印證，已後教壞好人家兒女。我此門
J28nB209_p0413a13║中都無斯事。伏惟珍重。」
J28nB209_p0413a14║小參，云：「趙州道個洗缽盂去，其僧豁爾知歸；鳥窠吹
J28nB209_p0413a15║起布毛，侍者當下得旨。為復就伊明破？為復吐露向
J28nB209_p0413a16║伊？亦不是就伊明破，亦不是吐露向伊。汝等還會得
J28nB209_p0413a17║麼？本有之性為甚不會？他為甚者等容易？汝等為甚
J28nB209_p0413a18║者等難？不是向無信力，必爾業惑海深，須要具大慚
J28nB209_p0413a19║愧、起大信力、發大志氣，但辦肯心必不相賺。玉堂有
J28nB209_p0413a20║路通人到，金榜無名只自慚。」下座。
J28nB209_p0413a21║師住觀音院，因事退院小參云：「惡世道魔強，法力難
J28nB209_p0413a22║調治；罪福罔不明，因果撥無忌。我此選佛場，化為羅
J28nB209_p0413a23║叉聚；不停向奔波，為是癡騃的。閭山實俊哉！非是道
J28nB209_p0413a24║德衰；豈不知明珠五百顆，歷劫受殃災？咦！莫道佛法
J28nB209_p0413a25║無靈驗，因果影響迅若雷（後監院卒也）。」
J28nB209_p0413a26║廣寧福田寺建禪堂完又師誕日，錦城弟子上廣寧，
J28nB209_p0413a27║路值溪河瀑漲，眾有二人沉沒水中，幸無恙，得為小
J28nB209_p0413a28║參云：「一枝修竹建精藍，風捲蟭螟入海南；惡水潑來
J28nB209_p0413a29║成第二，鈍根蹉過問前三。」復云：「吾錦城弟子，年年不
J28nB209_p0413a30║顧炎熱流蒸、蚊虻熾盛而來，今年更不相同，時值大
J28nB209_p0413b01║雨淋淋，江河瀑漲、洪水滔滔，不顧危險、不惜身命一
J28nB209_p0413b02║往直渡。吾乃無一法與人，參須自參、悟須自悟，來無
J28nB209_p0413b03║所益，何苦如是？雖然，信為道原功德母，長養一切諸
J28nB209_p0413b04║善根。」卓拄杖下座。
J28nB209_p0413b05║師庚子年遊千山回廣寧，城守白護法及眾居士閭
J28nB209_p0413b06║山建雙峰禪院。上梁，師拈拄杖指梁云：「歷遍乾坤無
J28nB209_p0413b07║處尋，偶然來住此幽林；群峰排列雲霄碧，蘚徑斜過
J28nB209_p0413b08║草木深。蒼松怪石無人識，古樹垂陰眾目森；若果地
J28nB209_p0413b09║靈真有應，兒孫千載法雷音。」遂起上梁。
J28nB209_p0413b10║住雙塔寺入院
J28nB209_p0413b11║佛殿，云：「夫如來者！天中之天、聖中之聖；若有見者，須
J28nB209_p0413b12║當參禮。且道山僧分上又作麼生？太虛寥廓塵埃淨，
J28nB209_p0413b13║智鑑圓明物像殊。」遂展拜。
J28nB209_p0413b14║東塔：「隋建雙圖種佛因，人傑地靈瑞色新；眾僧檀越
J28nB209_p0413b15║為古剎，今日堪添一主人。」遂上香。
J28nB209_p0413b16║西塔：「水流東西，雲起南北；妙用透出乾坤外，誰信佛
J28nB209_p0413b17║祖境界寬？」
J28nB209_p0413b18║監齋：「顯露處逼塞虛空，隱密處蹤跡難尋；隨處稱尊
J28nB209_p0413b19║紅塵裡，廣作神威護梵林。」
J28nB209_p0413b20║方丈：「踞此室！行此令！且道此令作麼生行？」喝一喝云：
J28nB209_p0413b21║「兵隨印轉，將逐符行。」
J28nB209_p0413b22║因事即退雙塔院事：「吾乃政教過闌東，慇勤為人幾
J28nB209_p0413b23║沒功；林中內藏奸賊佞，佛祖宗風何以弘？」
J28nB209_p0413b24║垂問
J28nB209_p0413b25║既是永安常住，為甚終日家鬧轟轟的？
J28nB209_p0413b26║永安門前路，往復行大步，中間一塊磚，諸仁者為甚
J28nB209_p0413b27║蹋不著？
J28nB209_p0413b28║既然雪覆千山，為甚孤峰不一色？
J28nB209_p0413b29║落堂
J28nB209_p0413b30║師云：「喚作拄杖子則觸，汝等喚作甚麼？」一僧進前擬
J28nB209_p0413c01║奪拄杖。師云：「喚作山河大地則觸，不喚作山河大地
J28nB209_p0413c02║則背，汝又作麼生？」僧遶一匝，師云：「是則似，似則未是。」
J28nB209_p0413c03║僧無語。
J28nB209_p0413c04║入室機緣
J28nB209_p0413c05║一僧纔入，師云：「如何是你未生已前本來面目？」僧喝。
J28nB209_p0413c06║師云：「者一喝落在什麼處？」僧無語，師便打。
J28nB209_p0413c07║又一僧入，師云：「一切眾生皆有佛性，如何是你的佛
J28nB209_p0413c08║性？」僧曰：「無。」師云：「無且置，道無的又喚甚麼？」僧無語，師
J28nB209_p0413c09║便棒。
J28nB209_p0413c10║又僧入，師云：「道看！」僧云：「飯是米做的。」師云：「飯是米做
J28nB209_p0413c11║且置，向未生已前道一句？」僧擬議，師打云：「為甚不會？」
J28nB209_p0413c12║又僧入，師云：「如何是你本來面目？」僧云：「白棋盤。」師云：
J28nB209_p0413c13║「那裏學得者虛頭來？」僧便出，師云：「放汝三十棒。」
J28nB209_p0413c14║又僧入，師舉起香板云：「向這裡道句看？」僧噓一噓，師
J28nB209_p0413c15║云：「學者虛頭來。」僧擬議，師震威一喝。
J28nB209_p0413c16║又僧入，師云：「道看？」僧云：「千萬歸一。」師云：「一歸何處？」僧
J28nB209_p0413c17║無語，師便打。
J28nB209_p0413c18║又僧入，師云：「如何是汝本來面目？」僧云：「風刮不著。」師
J28nB209_p0413c19║云：「更道看！」僧無語，師便棒。
J28nB209_p0413c20║勘辨機緣
J28nB209_p0413c21║師在清江浦檀度寺，有二道士與僧論「玉皇大帝大
J28nB209_p0413c22║過於佛」。其僧疑惑，師向士云：「為甚麼殿裡佛坐梵王，
J28nB209_p0413c23║玉皇兩傍而立？」士云：「我說經中所言。」師云：「你還聞漢
J28nB209_p0413c24║時白馬寺焚經之事麼？有一道士姓杜，名光庭，所造
J28nB209_p0413c25║之書皆杜撰。汝曾聞否？」士茫然，師責云：「汝卻將升斗
J28nB209_p0413c26║量大海，其當乎？」道士愧然而去。
J28nB209_p0413c27║師在都門普濟庵，有付帕子二僧到菴欲難問方丈，
J28nB209_p0413c28║先至師寮問同寮僧：「東寺拜大悲懺，見好相有否？」寮
J28nB209_p0413c29║僧云：「不知。」僧云：「汝先在彼，為甚不知？」師云：「縱有，不好
J28nB209_p0413c30║向人說。」二僧云：「好事怎說不得？」師云：「汝當好事，文殊
J28nB209_p0414a01║現像，文喜擊之，為何也？」僧云：「有幾個是文喜？」師云：「汝
J28nB209_p0414a02║稱宗教俱通，經云『凡所有相皆是虛妄』，你如何講？」僧
J28nB209_p0414a03║無語。師云：「魔來若著，即魔眷屬。」僧云：「聖魔現相，有真
J28nB209_p0414a04║有假。」師云：「魔來現相，汝作麼生分辨？」僧又無語。師云：
J28nB209_p0414a05║「經中又道『若以色見聲求，是行邪道』，你如何會？」二僧
J28nB209_p0414a06║總無語。師云：「汝等全不通曉，焉敢講法？」二僧抱愧而
J28nB209_p0414a07║去。寮僧復舉似方丈和尚，尚笑云：「兩句經尚不知分
J28nB209_p0414a08║曉，說甚麼宗？是打假旗號的，今日遇著真滿州也。」
J28nB209_p0414a09║師至河東謁國子公，公問：「南泉斬貓，就是恁麼斬了？
J28nB209_p0414a10║為別有意？」師云：「令不虛行。」公大悅。
J28nB209_p0414a11║張巡撫一日到永安寺設齋，問師：「釋教、儒教總一理？」
J28nB209_p0414a12║師云：「大護法如何見得是一理？」曰：「總不越乎思。」師云：
J28nB209_p0414a13║「你道思從何來？」曰：「思從心起。」師云：「心是何物，思從心
J28nB209_p0414a14║起？」張點首曰：「者就不知。」師云：「不知卻親切。」張大喜。
J28nB209_p0414a15║自讚：
J28nB209_p0414a16║慣說木札禪，恒做生鐵漢；幾翻親自走江南，曾向祗
J28nB209_p0414a17║園閒打算。阿呵呵！見不見！今古令人皆不識，永安寺
J28nB209_p0414a18║踞汝獨判。