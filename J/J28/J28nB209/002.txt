J28nB209_p0414b01║永濟融禪師住遼陽永安寺語錄卷下
J28nB209_p0414b02║
J28nB209_p0414b03║書記　師印　照德　錄
J28nB209_p0414b04║普說
J28nB209_p0414b05║師云：「堂堂意氣走雷霆，凜凜威嚴掃邪宗；巨靈抬手
J28nB209_p0414b06║無多子，劈破華山千萬重。還會麼？若還會得，山僧便
J28nB209_p0414b07║下座；其或未然，更為饒舌。參須真參，悟須寔悟，汝等
J28nB209_p0414b08║切莫學邪徒而隨下流。永安寺裡論實不論虛，人皆
J28nB209_p0414b09║謂永安執古；非永安專意好執古，觀今人不及古之
J28nB209_p0414b10║人遠矣！豈不思古人為萬世之標榜也？昔汾陽禪師
J28nB209_p0414b11║歷參七十餘員知識，後到首山，因問百丈捲席方大
J28nB209_p0414b12║悟，而遊衡湘，每為郡守以名剎致請，乃曰：『吾傳佛心
J28nB209_p0414b13║印，非細事也。』前後八請，堅臥不答。洎首山歿後，西河
J28nB209_p0414b14║道俗遣僧契聰迎請住持，師閉關高枕，聰排闥而入
J28nB209_p0414b15║讓之曰：『佛法大事，靖退小節；風穴懼應讖，憂宗旨墜
J28nB209_p0414b16║滅。幸而有先師，先師已棄世，汝有力擔荷如來大法
J28nB209_p0414b17║者，今何時也而欲安眠哉？』汾矍起握聰手曰：『非公不
J28nB209_p0414b18║聞此語。趣辦，嚴吾行矣！』遂出世住持。時慈明在眾參
J28nB209_p0414b19║禪，但有昏沉，引錐自刺云：『古人為法忘軀，我何人也，
J28nB209_p0414b20║焉敢放意？』汾州在河東，地苦寒冷，立者往往足指凍
J28nB209_p0414b21║裂，師因罷夜參。一日宴坐，有異僧仗錫乘雲而至，問
J28nB209_p0414b22║曰：『和尚何故罷夜參？』師答：『以苦寒之故。』僧云：『和尚會
J28nB209_p0414b23║下，有六人成大器，願勿惜法施也。』言訖乘雲而去。師
J28nB209_p0414b24║明日陞座云：『胡僧金錫光，為法到汾陽；六人成大器，
J28nB209_p0414b25║勸請為宣揚。』自此夜參。你看他父子，是千古之榜樣
J28nB209_p0414b26║也。今人去聖時遙，一代不如一代。「吾崇禎九年到南
J28nB209_p0414b27║方，見曾祖密老和尚，白棒掀天中興臨濟之道，參玄
J28nB209_p0414b28║之士望風而至。自密祖棄世又遇時荒，人窮智短，而
J28nB209_p0414b29║被利名心牽動，深可嘆也。自從鼎革以來，法門大變，
J28nB209_p0414b30║往往見住大院子老凍農不以法門為重，耑喜白臉
J28nB209_p0414c01║書生，遇便東瓜印子亂搭，教他拈古頌古，又教讀儒
J28nB209_p0414c02║書，好相與士大夫圖門庭熱勝；又不識廉恥，而返誇
J28nB209_p0414c03║我有好門徒，令無知晚進空腹高心，起大我慢，未證
J28nB209_p0414c04║謂證、未得謂得，認著驢鞍橋，當阿爺下頷，指鹿為馬、
J28nB209_p0414c05║喚鐘作甕，卻將世間閑學解，等閒埋沒祖師心，正所
J28nB209_p0414c06║謂『一盲引眾盲，相牽入火坑』者是也。若以聰明為是，
J28nB209_p0414c07║而世上科甲舉貢，喚作悟道人得麼？若以聰明當是
J28nB209_p0414c08║者，昔五祖會下七百高僧，神秀大師是七百人教授
J28nB209_p0414c09║師，又是舊家更兼廣學，為甚不傳衣缽續祖位也？盧
J28nB209_p0414c10║行者是個戴髮俗人，又目不識丁而得衣缽？須知古
J28nB209_p0414c11║人耑以續佛慧命為切要，貴圖佛種不斷，豈同凡夫
J28nB209_p0414c12║業識心動而塵勞先起，造三途因結無間果？融道人
J28nB209_p0414c13║這等說話，如有旁不肯的出來道：『你有甚長處？』便恁
J28nB209_p0414c14║麼道：『融固無長處，少福闕學，惟有一味真寔。』「余十九
J28nB209_p0414c15║出家，二十行腳至愍忠寺受戒，後親覲蓮宗靜主學
J28nB209_p0414c16║參禪，領個『念佛是誰？』的話頭，往房山縣上方山龍虎
J28nB209_p0414c17║嵎住靜，將此話頭晝參夜參，直得東西不辨、南北不
J28nB209_p0414c18║分，一日睹水溝蠓虫有個入處。後往南方參眾知識，
J28nB209_p0414c19║多蒙印証者，奈自不肯撣人天重擔，更到叢林中作
J28nB209_p0414c20║務。近見無知之徒，道尚未曾夢著，狂稱其悟，而詐現
J28nB209_p0414c21║知識之相，憍倨自若，魔氣所中，生壞法之端。此不肖
J28nB209_p0414c22║之輩，痛可惜焉！余思欲退隱，故轉都門，息普濟菴，復
J28nB209_p0414c23║值本師介老和尚至京普濟請開堂，正所謂：『不是冤
J28nB209_p0414c24║家不聚頭。』固爾受其付囑，往京東欲圖接得一個半
J28nB209_p0414c25║個，他日將報佛祖深恩，亦報本師和尚之恩。不想所
J28nB209_p0414c26║到之處，鬼魅為林、狐精遍地，愚癡僧俗，皂白不分、真
J28nB209_p0414c27║假未辨，但見粧模作樣便稱和尚，不知是人是鬼，豈
J28nB209_p0414c28║曉佛耶魔耶？而無尊無卑，無父無子，混成一團。此邪
J28nB209_p0414c29║見橫行於世、正法輪摧，毀謗隨和，力欲擯逐。不幸
J28nB209_p0414c30║先聖晏駕，而山僧心念休戚，情隱山谷，甘作一病叟
J28nB209_p0415a01║耳！忽浙中天目山來一禪師，數千里相訪，諫曰：『遼陽
J28nB209_p0415a02║僧俗請和尚所為何事？永安現有百五十大眾，未見
J28nB209_p0415a03║請益做工夫者，是大眾懶耶？是和尚法吝也。』余曰：『滿
J28nB209_p0415a04║河堅冰，一杓之沸焉能化乎？』禪師云：『雖是這等，和尚
J28nB209_p0415a05║還要慈悲為眾。』余然此事無一向，固思古有一尊宿
J28nB209_p0415a06║住於空寺，向無學徒，宿設方便，至開堂日為泥羅漢
J28nB209_p0415a07║說法。所以，道出常情，非同比類。汝等若木石乎？眾聞
J28nB209_p0415a08║此，個個喜勇精進立志參禪，賴此禪師一往。大眾！且
J28nB209_p0415a09║道：喜伊是？惱伊是？」良久云：「珊瑚枕上兩行淚，半是思
J28nB209_p0415a10║君半恨君。」卓拄杖下座。
J28nB209_p0415a11║為狂生普說，師云：「要識真金須入火，再三煆煉見精
J28nB209_p0415a12║麤；上行買賣不饒讓，好物從來價自殊。眾位且道山
J28nB209_p0415a13║僧作的是甚買賣？蕭蕭蘆葦映江流，獨棹孤蓬漾小
J28nB209_p0415a14║舟；細雨斜風渾不顧，一心只在釣竿頭。垂絲千尺，意
J28nB209_p0415a15║在得魚，所貴者適意之錦鱗、所重者鯨鯤之魚王；若
J28nB209_p0415a16║是蝦蟹蝦蟆，只一跳而已矣，豈能興波作浪、震雷行
J28nB209_p0415a17║雨，三草二木難望潤澤，有甚用處？所以我此門中難
J28nB209_p0415a18║得者，千個萬個難得一個。昔日靈山會上，四十九年
J28nB209_p0415a19║說不盡，末後付飲光、鞠多，度人籌盈滿室，惟許童子
J28nB209_p0415a20║悟道；少林面壁九年獨允慧可；黃梅七百高僧單付
J28nB209_p0415a21║搗碓行者，山僧歸遼東以來十有餘載，未曾得半個
J28nB209_p0415a22║英靈衲子。近日遇一可笑之事，有一書生自稱鐵頑，
J28nB209_p0415a23║欲將斗杓以量東海、擬扶杖而度須彌。山僧一見愚
J28nB209_p0415a24║狂固不理，爾生隨處誇口謂山僧無言可對。今向人
J28nB209_p0415a25║天眾前判此愚昧之徒。山僧不採爾者，誠惜千斤之
J28nB209_p0415a26║弩，不為鼷鼠發機；連城之璧，焉與瓦礫相觸？余固知
J28nB209_p0415a27║爾乃折錐探地、漏屋窺天。折錐探地焉知地之淺深？
J28nB209_p0415a28║爾謂淺地，地豈淺哉？漏屋窺天，焉知天之大小？爾謂
J28nB209_p0415a29║小天，天豈小哉？爾鐵頑不過井底之蛙，管中見豹耳！
J28nB209_p0415a30║然又似螳螂怒其臂以當其轍，吾乃七寶大車，豈因
J28nB209_p0415b01║螳螂之臂而不運進耶？是不可也，故就爾號鐵頑論
J28nB209_p0415b02║之。鐵也者，即頑鈍之物也；頑也者，乃無知愚癡之輩
J28nB209_p0415b03║也。余固知爾不勝矣！又焉知吾宗教外別傳，不立文
J28nB209_p0415b04║字之旨？所以道『吾宗無語句，亦無一法與人。』縱有一
J28nB209_p0415b05║言半句，義在言外，須向言外會取，名為格外提持。爾
J28nB209_p0415b06║鐵頑，韓盧逐塊，何曾會意？吾乃問堂眾：『既是永安常
J28nB209_p0415b07║住，為甚終日鬧轟轟地？』汝言：『有人語不是永安常住。』
J28nB209_p0415b08║問爾鐵頑，不喚作永安常住，汝喚作什麼？爾便意謂
J28nB209_p0415b09║是店房。爾還知店房中事麼？若不知，是妄言。爾言：『向
J28nB209_p0415b10║鬧裡求靜亦是妄言。』吾道：『那伽常在定，無有不定時。』
J28nB209_p0415b11║山僧又常說：金波匝匝，動寂常禪。吾問眾道：『永安門
J28nB209_p0415b12║前路，往復行大步；中間一塊磚，諸仁者為甚蹋不著？』
J28nB209_p0415b13║頑言：『眼前就是，可惜無人拈來打破。』據汝亂道妄言，
J28nB209_p0415b14║豈曉旨趣？吾示意言外非是窯燒之磚，汝錯解妄謂
J28nB209_p0415b15║拈來打破。吾又示眾問：『雪覆千山，為甚孤峰不一色？』
J28nB209_p0415b16║頑又謂：『牧童本是放牛子，怎奈面目不相同。』吾謂汝
J28nB209_p0415b17║何曾識得牛來？牛尚不識，焉曉牧童？且為汝說明牧
J28nB209_p0415b18║牛之義。昨夜三更前，鐵牛耕遍田；喫盡三春草，吐氣
J28nB209_p0415b19║在青天。也無攔！也無圈！前山後山任方便。牧牛童！正
J28nB209_p0415b20║憨眠！坐斷毘盧世界寬，自是牧童眼皮重。汝又言：『若
J28nB209_p0415b21║有好漢知道這永安常住是借歇店房。』我道：『這店房
J28nB209_p0415b22║也開得起。何故？草足料足，槽道方便，事奉者慇勤。』只
J28nB209_p0415b23║奈汝愚徒不知我者商賈所販何物？我若不說，汝卻
J28nB209_p0415b24║不知。吾祖白玉琢成泥彈子，黃金鑄就鐵崑崙；千年
J28nB209_p0415b25║滯貨無人買，未免如今累兒孫。汝又言：『從熱鬧場中
J28nB209_p0415b26║獨自冷冷清清，這個磚頭也踢得著。』問汝鐵頑：你畢
J28nB209_p0415b27║竟將甚麼喚作磚？我若不說，你驢年未夢見在。我所
J28nB209_p0415b28║謂『盡十方世界，是個永安常住；一切有情心地，是一
J28nB209_p0415b29║塊磚。』若人悟得，行也在上行、立也在上立、坐也在上
J28nB209_p0415b30║坐、臥也在上臥，步步不離。從上諸聖得此事者，莫不
J28nB209_p0415c01║統三界而攝四生、號令人天，扶顛極濟亦非分外。頑
J28nB209_p0415c02║又言：『這個孤峰也學得來。』山僧道：『設使言前薦得，猶
J28nB209_p0415c03║是滯殼迷封；縱饒句下精通，未免觸途狂見。不墮二
J28nB209_p0415c04║種，離四句絕百非，試問汝鐵頑作麼生學？』汝又言：『有
J28nB209_p0415c05║聲有色還易得，無色無聲始為難。』山僧道：『有色有聲
J28nB209_p0415c06║是增添謗，乃是常見之邪徒；無色無聲是減滅謗，亦
J28nB209_p0415c07║是斷見之邪徒。』汝鐵頑敢言：『是麼？是麼？』山僧道：『未在！
J28nB209_p0415c08║未在！』未在有可。汝實不知謗法之愆，懺中有一比丘
J28nB209_p0415c09║雖持禁戒，一言謗法，八十一劫墮阿鼻地獄。李鐵頑
J28nB209_p0415c10║是何人，焉敢謗法乎？若要不招無間業，莫謗如來正
J28nB209_p0415c11║法輪。大眾久立，伏惟珍重。」
J28nB209_p0415c12║茶話
J28nB209_p0415c13║除歲，云：「歲去換愁年，春來物色鮮；山花夾綠水，巖樹
J28nB209_p0415c14║舞青煙。個個不可惱，大家須喜歡。喜歡則不無，茶果
J28nB209_p0415c15║價且止，倘有人問汝等要飯錢時又作麼生？」遂云：「歸
J28nB209_p0415c16║堂去。」
J28nB209_p0415c17║曹溪水、趙州茶、金牛飯、雲門餅、永安寺裡鐵饅頭。咬
J28nB209_p0415c18║得永安寺裡鐵饅頭，方解吞得雲門餅；吞得雲門餅，
J28nB209_p0415c19║方曉喫金牛飯、飲趙州茶，沾曹溪水。且道永安寺裡
J28nB209_p0415c20║鐵饅頭作麼生？下口縱然咬得著，更問汝等是什滋
J28nB209_p0415c21║味？若不知滋味，也須細嚼嚼始得。
J28nB209_p0415c22║拈古
J28nB209_p0415c23║文殊請佛再轉法輪，佛言：「吾住世四十九年未曾
J28nB209_p0415c24║說一字。」拈云：
J28nB209_p0415c25║「且道世尊意作麼生？」復云：「鐵牛耕破潭底月。」
J28nB209_p0415c26║宋太宗皇帝問僧：「看甚麼經？」僧云：「《仁王經》。」帝云：「既
J28nB209_p0415c27║是寡人經，為甚麼在卿手裏？」僧無對。拈云：
J28nB209_p0415c28║「一人有慶，闔國賴之。」
J28nB209_p0415c29║昔有道士在殿前背佛而坐，僧云：「道流莫背佛坐。」
J28nB209_p0415c30║士云：「大德本教云：『佛身充滿於法界。』教我向甚麼
J28nB209_p0416a01║處坐即得？」拈云：
J28nB209_p0416a02║「者僧若是個伶俐漢，當時待他恁麼道，便坐在道士
J28nB209_p0416a03║頭上。士若言：『坐。』但向伊道：『佛身充滿於法界，教我向
J28nB209_p0416a04║甚處坐即得。』」
J28nB209_p0416a05║南泉問座主：「講得甚麼經？」主云：「《彌勒經》。」泉云：「彌勒
J28nB209_p0416a06║什麼時下生？」主云：「現在天宮未來。」泉云：「天上無彌
J28nB209_p0416a07║勒，地下無彌勒。」拈云：
J28nB209_p0416a08║「融道人即不然，天上也是彌勒，地下也是彌勒，到處
J28nB209_p0416a09║總是彌勒。不知時人作麼生會？」
J28nB209_p0416a10║初祖至梁國，武帝問：「朕造寺度僧有何功德？」祖云：
J28nB209_p0416a11║「實無功德。」帝曰：「如何是第一義諦？」祖云：「廓然無聖。」
J28nB209_p0416a12║帝曰：「對朕者誰？」祖云：「不識。」帝不領悟，祖遂渡江至
J28nB209_p0416a13║魏。拈云：
J28nB209_p0416a14║「一箇懷藏至寶，罕遇識者；一箇是說藥人，真藥現前
J28nB209_p0416a15║尤不能識。噫！」
J28nB209_p0416a16║文喜禪師問文殊：「此間佛法如何住持？」殊曰：「龍蛇
J28nB209_p0416a17║混雜，凡聖同居。」喜曰：「多少眾？」殊云：「前三三，後三三。」
J28nB209_p0416a18║拈云：
J28nB209_p0416a19║「者箇公案商量者既多，錯會者不少。融道人今日與
J28nB209_p0416a20║迷人下箇註腳：三箇三三一擔擔，逢人不得錯舉。」
J28nB209_p0416a21║湖南秪林每叱文殊、普賢皆為精魅，手持木劍自
J28nB209_p0416a22║謂降魔，纔有僧參便云：「魔來也！魔來也！」以劍亂揮
J28nB209_p0416a23║潛入方丈。如是十二年，後置劍無言。有僧問：「十二
J28nB209_p0416a24║年前為甚麼降魔？」林云：「賊不打貧兒家。」僧曰：「十二
J28nB209_p0416a25║年後為甚不降魔？」林云：「賊不打貧兒家。」拈云：
J28nB209_p0416a26║「好一箇難得的秪林，只謂用盡自己心，不知笑破他
J28nB209_p0416a27║人口。」
J28nB209_p0416a28║溈山祐禪師問雲巖：「承聞汝在藥山是否？」巖云：「是。」
J28nB209_p0416a29║祐云：「藥山大人相作麼生？」巖云：「涅槃後有。」祐云：「如
J28nB209_p0416a30║何是涅槃後有？」巖云：「水灑不著。」巖卻問溈山：「未審
J28nB209_p0416b01║百丈大人相如何？」山云：「巍巍堂堂，煒煒煌煌；聲前
J28nB209_p0416b02║非聲，色後非色；蚊子上鐵牛，無你下口處。」拈云：
J28nB209_p0416b03║「養子不若父，家門一世衰。雲巖當時待溈山道：『蚊子
J28nB209_p0416b04║上鐵牛，無你下口處。』便與他一喝。若下得者一喝，溈
J28nB209_p0416b05║山只得瓦解冰消。」
J28nB209_p0416b06║槃山示眾云：「向上一路，千聖不傳；學者勞形，如猿
J28nB209_p0416b07║捉影。」慈明云：「向上一路，千聖不然。」天童傑云：「向上
J28nB209_p0416b08║一路，掘地覓天。」拈云：
J28nB209_p0416b09║師畫[○@佛][○@牛]○【圖】：「若向者裡會得，方可持論；其或未
J28nB209_p0416b10║然，不堪共語。雖然如是，融道人不妨另開方便旁通
J28nB209_p0416b11║一線。山云：『向上一路，千聖不傳。』」師云：「向上一路，千聖
J28nB209_p0416b12║的傳。明云：『向上一路，千聖不然。』」師云：「向上一路，千聖
J28nB209_p0416b13║皆然。傑云：『向上一路，掘地覓天。』」師云：「向上一路，普遍
J28nB209_p0416b14║大千。且道與古人相去多少？」
J28nB209_p0416b15║殃崛摩羅值婦產難拈云：
J28nB209_p0416b16║「世尊如善射之人，無法不中；殃崛摩羅傳言送語，有
J28nB209_p0416b17║甚了期？長者大似買石得雲饒。」
J28nB209_p0416b18║頌古
J28nB209_p0416b19║值婦產難頌云：
J28nB209_p0416b20║莫測風雲起老龍，世界到處承霑蒙；忽逢木馬潭中
J28nB209_p0416b21║過，蹋出金烏半夜紅。
J28nB209_p0416b22║乾闥婆王奏樂，迦葉起舞頌云：
J28nB209_p0416b23║雲出岫兮無心，月印江兮非意；直饒雲月如然，也是
J28nB209_p0416b24║一場特地。
J28nB209_p0416b25║女子出定頌云：
J28nB209_p0416b26║清風吹動釣魚船，鼓起澄江浪潑天；蒼龍出水翻觔
J28nB209_p0416b27║斗，驚的漁人命不全。
J28nB209_p0416b28║七賢聖女頌云：
J28nB209_p0416b29║無根樹子枝頭動，山谷無聲人住安；陰陽難到奇特
J28nB209_p0416b30║地，開花結子任君觀。
J28nB209_p0416c01║布袋和尚頌云：
J28nB209_p0416c02║分身百億老長汀，入廛垂手接知音；高著眼，莫粗心，
J28nB209_p0416c03║此回錯過實難尋。
J28nB209_p0416c04║南嶽思大師頌云：
J28nB209_p0416c05║坐斬千差不露痕，傳言送語不堪論；無端惹得山蠻
J28nB209_p0416c06║令，佛與眾生一口吞。
J28nB209_p0416c07║七處徵心頌云：
J28nB209_p0416c08║信手拈來用最親，一回拈出一回新；會後不必頻頻
J28nB209_p0416c09║舉，八兩分明是半觔。
J28nB209_p0416c10║八還辨見頌云：
J28nB209_p0416c11║八還辨見意最親，計窮忘盡始歸真；不因西嶠殘水
J28nB209_p0416c12║盡，怎得東山一帶春？
J28nB209_p0416c13║阿難問迦葉頌云：
J28nB209_p0416c14║莫謂迦葉太瞞頇，月照千山夜色寒；倒卻門前剎竿
J28nB209_p0416c15║著，世上迷徒仔細看。
J28nB209_p0416c16║達磨至梁國頌云：
J28nB209_p0416c17║竺乾美翠一枝花，見者愛要人盡誇；猛風吹到支那
J28nB209_p0416c18║地，打頭遇著刻舟家。
J28nB209_p0416c19║二祖求法頌云：
J28nB209_p0416c20║尋常惜子恨不來，及至子來懶話陪；不是可師為法
J28nB209_p0416c21║切，管取渠儂空往回。
J28nB209_p0416c22║六祖得法頌云：
J28nB209_p0416c23║會遇師資元有由，語中玄妙暗相投；衲僧七百皆英
J28nB209_p0416c24║俊，獨許盧能出一頭。
J28nB209_p0416c25║風旛非動頌云：
J28nB209_p0416c26║片雲為雨下山頭，潤濕群萌遍九州；從此於中消息
J28nB209_p0416c27║露，松風江月正悠悠。
J28nB209_p0416c28║六祖不會佛法頌云：
J28nB209_p0416c29║圓明覺照絕念時，更無一物可堪為；不知不會超岐
J28nB209_p0416c30║路，妙體深玄不在斯。
J28nB209_p0417a01║六祖云：「吾有一物，非青黃赤白，汝等喚作甚麼？」頌
J28nB209_p0417a02║云：
J28nB209_p0417a03║怪哉怪哉真怪哉？飄飄仙子下瑤階；直為渠儂遭跨
J28nB209_p0417a04║下，引得玉女笑滿腮。
J28nB209_p0417a05║不落階級頌云：
J28nB209_p0417a06║迥超今古類難齊，佛祖無因識得伊；無影樹下休要
J28nB209_p0417a07║坐，摩訶般若波羅蜜。
J28nB209_p0417a08║離四句絕百非頌云：
J28nB209_p0417a09║四句離，未為奇，百非絕，較些些；者僧元無收燕手，來
J28nB209_p0417a10║往奔波空自嗟。
J28nB209_p0417a11║密庵傑破沙盆頌云：
J28nB209_p0417a12║者箇破沙盆，多劫用不盡；智者難酬價，愚流焉有分？
J28nB209_p0417a13║首山竹篦頌云：
J28nB209_p0417a14║首山竹篦太無端，引得盲者落二三；伶俐衲僧卻奪
J28nB209_p0417a15║過，劈面相呈會也麼？
J28nB209_p0417a16║忠國師無縫塔頌云：
J28nB209_p0417a17║巍巍峭峻迥雲霄，卓破虛空勢轉遙；坐斷千差沒朕
J28nB209_p0417a18║跡，幾多描邈不能超。
J28nB209_p0417a19║百丈三日耳聾頌云：
J28nB209_p0417a20║石牛吐出三春霧，靈雀不棲無影樹；空中一聲霹靂
J28nB209_p0417a21║響，洪雨盆傾遍地注。
J28nB209_p0417a22║百丈野狐頌云：
J28nB209_p0417a23║攜手相將過海東，使船全在把稍翁；無端觸碎珊瑚
J28nB209_p0417a24║樹，獨露清光宇宙中。
J28nB209_p0417a25║一物即不中頌云：
J28nB209_p0417a26║說似一物即不中，八年方契賣柴翁；全體大用頭頭
J28nB209_p0417a27║顯，潛修密證祖佛同。
J28nB209_p0417a28║鶴林無棲泊處頌云：
J28nB209_p0417a29║玉磚高舉扣金門，引出珊瑚價難論；莫謂僧來渠不
J28nB209_p0417a30║著，佛祖猶是眼中塵。
J28nB209_p0417b01║破灶墮為灶神說法頌云：
J28nB209_p0417b02║聖從何來靈何起？認著泥瓦當自己；棒下機關透脫
J28nB209_p0417b03║時，瞥然頓證無生理。
J28nB209_p0417b04║即心即佛，非心非佛頌云：
J28nB209_p0417b05║跳出離微是非關，橫身物外任安閑；莫將是非來辨
J28nB209_p0417b06║我，一任黃河九曲灣。
J28nB209_p0417b07║虛空為鼓，須彌為槌頌云：
J28nB209_p0417b08║虛空為鼓須彌槌，要打便打休問誰？我不說，人不曉，
J28nB209_p0417b09║卓爾難將正眼窺。
J28nB209_p0417b10║向上一路，千聖不傳頌云：
J28nB209_p0417b11║千聖不傳本非慳，恐隨流水到人間；無端石人得共
J28nB209_p0417b12║意，一拳擊碎祖師關。
J28nB209_p0417b13║烏臼禪師被僧奪棒打頌云：
J28nB209_p0417b14║大鵬無伴過天池，獅子將兒絕後隨；紫氣夜隨丹鳳
J28nB209_p0417b15║轉，金龍纏倒月中枝。
J28nB209_p0417b16║亮座主隱跡西山頌云：
J28nB209_p0417b17║多年錯認心講論，馬祖指點悟真空；自從松聲來有
J28nB209_p0417b18║韻，長憶溪水去無蹤。
J28nB209_p0417b19║泥牛鬥入海頌云：
J28nB209_p0417b20║泥牛入海絕消息，眾人爭勝賽擒騎；欲窮滄浪深深
J28nB209_p0417b21║處，聽取漁家輒莫迷。
J28nB209_p0417b22║溈山踢倒淨瓶頌云：
J28nB209_p0417b23║善用機要是大溈，元老非比類難齊；如今不紹家私
J28nB209_p0417b24║者，休向瓶邊覓是非。
J28nB209_p0417b25║大唐國裏無禪師頌云：
J28nB209_p0417b26║滿目觀來無知己，摩尼如意誰辨真？少遇作家穿耳
J28nB209_p0417b27║客，多逢頑愚刻舟人。
J28nB209_p0417b28║普化明頭來明頭打頌云：
J28nB209_p0417b29║門頭戶尾事千差，箭鋒相拄豈歪斜？撒手到家何所
J28nB209_p0417b30║有？琉璃寶殿鎖蟾華。
J28nB209_p0417c01║庭前柏樹子頌云：
J28nB209_p0417c02║波原水也水原波，人問西來柏指他；自從舞得三臺
J28nB209_p0417c03║後，拍拍元來總是歌。
J28nB209_p0417c04║雜錄
J28nB209_p0417c05║康熙壬寅年，過都京掃月心笑祖塔。
J28nB209_p0417c06║師拈拄杖指塔云：「大眾！還知笑祖端的麼？曾言：『本來
J28nB209_p0417c07║真父母，佛眼覷不見。』今遠孫又不恁麼？若人問融：『本
J28nB209_p0417c08║來真父母見不見？』直向伊道：『九九八十一。』大眾且道：
J28nB209_p0417c09║是同是異？若人苟能甄別，管取平步丹霄。」遂上香。
J28nB209_p0417c10║戊申冬，過嘉興府如如菴埽
J28nB209_p0417c11║萬如法祖齒髮塔。上供，拈香云：
J28nB209_p0417c12║「法祖法祖！法裔廣盛；惟融嫡孫，不在其數。為甚不在
J28nB209_p0417c13║其數？若在其數，堪作什麼？別外分枝橫列派，普天涯
J28nB209_p0417c14║遍潤枯槁。」遂上香。
J28nB209_p0417c15║和密雲悟祖題京口金山寺詩韻
J28nB209_p0417c16║萬里江心獨出頭，撐天一柱砥中流；名雄千古遊無
J28nB209_p0417c17║倦，斜日高歌駕客舟。
J28nB209_p0417c18║附原韻
J28nB209_p0417c19║波中卓出始昂頭，裂破長江兩道流；隔岸紅塵飛
J28nB209_p0417c20║不到，三三兩兩度人舟。
J28nB209_p0417c21║辛丑年，師在廣寧普慈寺出示〈邪教檄文〉：
J28nB209_p0417c22║夫東土從古已來，儒釋道三教為正，除三之外悉是
J28nB209_p0417c23║邪人，不依正理自作幾篇俗話，造些妖言異句，惑亂
J28nB209_p0417c24║癡騃無智，又盜竊佛門經偈語錄採集成章，一人傳
J28nB209_p0417c25║虛、萬人傳實，騙哄愚迷，墮險落難，只圖一時龜毛之
J28nB209_p0417c26║小利，豈顧萬劫地獄之深坑？此貪竄之流，識者旁觀，
J28nB209_p0417c27║真可憐愍！真可憐愍！
J28nB209_p0417c28║又出經首八字以難魔徒，而魔眾默不能對。師
J28nB209_p0417c29║復頌云：
J28nB209_p0417c30║以字不是八不成，雄才世智那能評？聰明波旬尤未
J28nB209_p0418a01║曉，造次魔子豈知名？
J28nB209_p0418a02║答徐可勗見寄佳什兼次風字韻
J28nB209_p0418a03║拶破太虛空方顯，丈夫雄時人知恩；少斷臂，雪尚紅。
J28nB209_p0418a04║憶昔東海上，遙望蓬萊宮；獨誇獅子步，八面不通風。
J28nB209_p0418a05║示捷貫書記
J28nB209_p0418a06║竿頭絲線汝須收，遇海逢江漫下鉤；直到毘盧峰頂
J28nB209_p0418a07║上，解開纜放濟人舟。
J28nB209_p0418a08║行實
J28nB209_p0418a09║順治戊戌，師住廣寧閭山大觀音院。一日，兩序領眾
J28nB209_p0418a10║啟請敘說行實。師云：「所謂行實者，古人年尊德邁、履
J28nB209_p0418a11║踐幽微，或自說以警後裔、或記錄以垂龜鑑。融乃臘
J28nB209_p0418a12║輕德薄、操守荒疏，況恃怙早亡，未攻文墨，奚以當言
J28nB209_p0418a13║行實哉？」眾曰：「和尚過遜也。古既如是，今乃亦然，如不
J28nB209_p0418a14║親聞，焉知往事？」師含笑曰：「是汝等好事，非我過也。」遂
J28nB209_p0418a15║云：「某非異鄉人也，即此遼左蓋州王氏子。父諱有賢，
J28nB209_p0418a16║母蘇氏，昆季二人，獨某幼時見僧而喜，母常嘆曰：『吾
J28nB209_p0418a17║家有一善根也。』丱歲時遊戲山前，忽然心中生疑意，
J28nB209_p0418a18║謂『此山依地而有，地依虛空，虛空以何為依耶？』比時
J28nB209_p0418a19║雖頑稚，遂動出家之想。不期十一歲時，先君早逝，十
J28nB209_p0418a20║五又母亡，一時家產蕩盡，得依外祖恩撫。至十九，屢
J28nB209_p0418a21║遭離亂，決意出家，投寧遠西關白衣菴正印老宿薙
J28nB209_p0418a22║髮，明年遂行腳。二十二至京師，授愍忠寺太虛和尚
J28nB209_p0418a23║戒，後禮蓮華菴教宗禪師請問本分事，宗曰：『汝且去
J28nB209_p0418a24║參念佛的是誰？』當時領此話頭，尋止京西龍虎嵎住
J28nB209_p0418a25║靜，將此話頭橫在胸中晝參夜參，如癡若騃，直得忘
J28nB209_p0418a26║餐廢寢、東西莫辨。一日小解忽睹溝中蠓虫，倍起疑
J28nB209_p0418a27║情，念曰：『此等眾生，形質雖微，佛性若何？』沉吟既久，豁
J28nB209_p0418a28║然有省，便述偈曰：『剖破微塵得大經，渠儂提起越功
J28nB209_p0418a29║勳；吾今打開分明說，世上迷流那曉聞。』「二十四歲至
J28nB209_p0418a30║金陵古林菴發心作務，擔柴運水，勞力身染重疾。後
J28nB209_p0418b01║病愈，又往姑蘇堯峰山參林皋和尚，問：『燈燈相續意
J28nB209_p0418b02║旨如何？』皋云：『你參去。』某云：『者老漢！話頭也不識。』便出
J28nB209_p0418b03║方丈。皋次日入堂問曰：『世尊拈花，迦葉微笑，其意如
J28nB209_p0418b04║何？』某云：『買金遇著賣金人。』皋云：『不是者個道理。』某云：
J28nB209_p0418b05║『和尚也不得壓良為賤。』皋休去。「後參顯聖爾密和尚，
J28nB209_p0418b06║問：『根本即不問，差別請師明？』密云：『既會根本，差別不
J28nB209_p0418b07║消說得。』某云：『實不明，望師指示？』密云：『千江有水千江
J28nB209_p0418b08║月，千江之月一月攝。』某云：『覓一月尚不可得，說甚千
J28nB209_p0418b09║江之月？』密笑云：『向你道不須說。』密一日陞座，某問：『眾
J28nB209_p0418b10║手淘金，誰是得者？』密云：『罕遇其人。』某舉坐具云：『者個
J28nB209_p0418b11║聻？』密云：『你道看。』云：『某甲不道，且要和尚疑著。』密云：『靠
J28nB209_p0418b12║老僧作麼？』「又參廣孝具德和尚。問：『近離甚處？』某云：『顯
J28nB209_p0418b13║聖。』德云：『去年那邊住？』曰：『徑山。』德云：『徑山、顯聖俱落死
J28nB209_p0418b14║水，何不到天童去？』曰：『天童與廣孝有何差別？』德云：『徑
J28nB209_p0418b15║山、顯聖甚靜，天童太鬧，我者裡總不恁麼。』某云：『若然，
J28nB209_p0418b16║也不得放過。』德云：『你一向作麼工夫？』曰：『騎牛不覓牛。』
J28nB209_p0418b17║德云：『汝被理所縛也。』某云：『和尚又如何？』德云：『豈不聞
J28nB209_p0418b18║德山入門便棒，臨濟入門便喝，汝為甚坐在此？』某云：
J28nB209_p0418b19║『德山、臨濟意旨如何？』德便喝，某遂禮謝。「又參金明若
J28nB209_p0418b20║水禪師，問：『向在那邊住過？』曰：『去冬顯聖，今春廣孝。』水
J28nB209_p0418b21║舉如意云：『顯聖、廣孝還有者個麼？』曰：『盡法界一個不
J28nB209_p0418b22║無。』水云：『喚著則觸，不喚著則背汝作麼生？』某一喝便
J28nB209_p0418b23║出，隨令侍者留住。水一日講《金剛經》，令眾逐節作頌。
J28nB209_p0418b24║有同參請某頌，某辭不已，為眾頌『世尊敷座』云：『世尊
J28nB209_p0418b25║敷座，空生看破；個事若何？飯是米做。』水見甚喜，判云：
J28nB209_p0418b26║『句意俱妥。』又問：『空生看破的眼在甚麼處？』某云：『盡法
J28nB209_p0418b27║界是空生一隻眼。』又令頌所謂『佛法即非佛法』，頌云：
J28nB209_p0418b28║『嗅著則觸，不嗅則背；觸背俱離，非貴非賤。』又令下〈五
J28nB209_p0418b29║位君臣頌〉語，頌云『學道先須識自宗』，某云：『向外馳求
J28nB209_p0418b30║了也。』頌云『莫將真際雜頑空』，某云：『我執不除。』頌云『妙
J28nB209_p0418c01║明體盡知傷觸』，某云：『賊人心虛。』頌云『力在逢緣不借
J28nB209_p0418c02║中』，著云：『本無內外，說甚麼中？』頌云『出語直教燒不著』，
J28nB209_p0418c03║某云：『也須仔細眉毛。』頌云『潛行須與古人同』，著云：『是
J28nB209_p0418c04║甚所在，說古道今？』頌云『無身有事超岐路』，著云：『咄！又
J28nB209_p0418c05║恁麼去也？』頌云『無事無身落始終』，某云：『情知你放不
J28nB209_p0418c06║下。』「又參報恩玉林和尚。問：『迸碎虛空時如何？』林云：『你
J28nB209_p0418c07║在那裡站立？』某拂坐具歸眾，林便喝。林一日上堂，某
J28nB209_p0418c08║問：『臨濟道第一句薦得堪與佛祖為師，即今國裡還
J28nB209_p0418c09║有個巴也無？』林云：『有。』某云：『即今在甚麼處？』林云：『舉眼
J28nB209_p0418c10║便見。』某云：『馬將軍旗前撫掌。』林一日掛牌，令眾作本
J28nB209_p0418c11║來面目頌。某頌云：『填溝塞壑滿虛空，無限群靈在此
J28nB209_p0418c12║中；自從金鎖玄關碎，寶藏元來用無窮。』林印可之。「金
J28nB209_p0418c13║粟參費隱和尚，遂問和尚：『以何法為人？』費云：『山僧只
J28nB209_p0418c14║有一條拄杖子。』某云：『看破者老漢了也。』費捉住云：『你
J28nB209_p0418c15║見個甚麼道理便恁麼道？』某云：『不妨疑著。』費打，某便
J28nB209_p0418c16║喝，費云：『念汝遠來且坐喫茶。』某云：『是何言語？』又一日
J28nB209_p0418c17║問某：『堂前露柱懷胎，是男是女？』某云：『也不是男也不
J28nB209_p0418c18║是女。』費打云：『是甚麼？』某云：『描也描不就，畫也畫不成。』
J28nB209_p0418c19║費云：『亂道。』某喝云：『者老漢是何心行？』費喝，某亦喝，遂
J28nB209_p0418c20║拂袖而出。「至遯村參浮石和尚，問：『石而能浮，承誰恩
J28nB209_p0418c21║力？』石云：『進前來向汝道。』某進前便喝。石云：『再喝一喝
J28nB209_p0418c22║看？』曰：『和尚喚作喝那？』石云：『汝又作麼生？』某一喝，遂拂
J28nB209_p0418c23║袖出。又端午日上堂，某問：『端午陞座即不問，二人相
J28nB209_p0418c24║戰必定是那一個得勝？』石震威一喝，某遂作禮。石云：
J28nB209_p0418c25║『放汝三十棒。』某起，以坐具向座上作劈勢，石便休。自
J28nB209_p0418c26║是歷遍諸方參尋知識。「後轉都門普濟菴，遇本師和
J28nB209_p0418c27║尚開堂，命典知藏師。上堂日，某出問：『濟宗爐鞴，都京
J28nB209_p0418c28║重開；四海英靈，咸集此會。和尚如何煆煉？』師打云：『一
J28nB209_p0418c29║棒一條痕。』融云：『莫便是和尚為人處麼？』師云：『闍黎還
J28nB209_p0418c30║薦取麼？』融云：『頂門具眼方堪曉，耀古騰今達者知。』師
J28nB209_p0419a01║便喝。融云：『萬煆爐中鐵蒺藜，佛祖當塗不讓伊。』師云：
J28nB209_p0419a02║『好個消息。』某禮謝歸眾。其後將古機緣謷訛公案一
J28nB209_p0419a03║一舉出命眾拈頌，某便拈頌，甚愜本師之意，遂將源
J28nB209_p0419a04║流衣拂、拄杖一并付囑，可為祖禰不了，殃及兒孫。這
J28nB209_p0419a05║便是融上座半生行腳。今被諸公苦逼，不覺失口道
J28nB209_p0419a06║出，倘有個漢也似山僧這般鈍置，正好三十拄杖趁
J28nB209_p0419a07║出。久立，珍重。」