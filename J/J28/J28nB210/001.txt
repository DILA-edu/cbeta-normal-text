J28nB210_p0421a01║祗園禪師像
J28nB210_p0421a02║【圖】
J28nB210_p0421a03║
J28nB210_p0421a04║
J28nB210_p0421a05║
J28nB210_p0421a06║
J28nB210_p0421a07║祇園禪師語錄序
J28nB210_p0421a08║【圖】
J28nB210_p0421a09║
J28nB210_p0421a10║
J28nB210_p0421a11║
J28nB210_p0421a12║
J28nB210_p0421a13║
J28nB210_p0421a14║
J28nB210_p0421a15║
J28nB210_p0421a16║
J28nB210_p0421a17║
J28nB210_p0421a18║
J28nB210_p0421b01║【圖】
J28nB210_p0421b02║
J28nB210_p0421b03║
J28nB210_p0421b04║
J28nB210_p0421b05║
J28nB210_p0421b06║
J28nB210_p0421b07║
J28nB210_p0421b08║
J28nB210_p0421b09║
J28nB210_p0421b10║
J28nB210_p0421b11║
J28nB210_p0421b12║
J28nB210_p0421b13║
J28nB210_p0421b14║
J28nB210_p0421b15║
J28nB210_p0421b16║
J28nB210_p0421b17║
J28nB210_p0421b18║
J28nB210_p0421c01║【圖】
J28nB210_p0421c02║
J28nB210_p0421c03║
J28nB210_p0421c04║
J28nB210_p0421c05║
J28nB210_p0421c06║
J28nB210_p0421c07║
J28nB210_p0421c08║祗園禪師語錄序
J28nB210_p0421c09║【圖】
J28nB210_p0421c10║
J28nB210_p0421c11║
J28nB210_p0421c12║
J28nB210_p0421c13║
J28nB210_p0421c14║
J28nB210_p0421c15║
J28nB210_p0421c16║
J28nB210_p0421c17║
J28nB210_p0421c18║
J28nB210_p0422a01║【圖】
J28nB210_p0422a02║
J28nB210_p0422a03║
J28nB210_p0422a04║
J28nB210_p0422a05║
J28nB210_p0422a06║
J28nB210_p0422a07║
J28nB210_p0422a08║
J28nB210_p0422a09║
J28nB210_p0422a10║
J28nB210_p0422a11║
J28nB210_p0422a12║
J28nB210_p0422a13║
J28nB210_p0422a14║
J28nB210_p0422a15║
J28nB210_p0422a16║
J28nB210_p0422a17║
J28nB210_p0422a18║
J28nB210_p0422b01║【圖】
J28nB210_p0422b02║
J28nB210_p0422b03║
J28nB210_p0422b04║
J28nB210_p0422b05║
J28nB210_p0422b06║
J28nB210_p0422b07║
J28nB210_p0422b08║
J28nB210_p0422b09║序
J28nB210_p0422b10║【圖】
J28nB210_p0422b11║
J28nB210_p0422b12║
J28nB210_p0422b13║
J28nB210_p0422b14║
J28nB210_p0422b15║
J28nB210_p0422b16║
J28nB210_p0422b17║
J28nB210_p0422b18║
J28nB210_p0422b19║
J28nB210_p0422b20║
J28nB210_p0422c01║【圖】
J28nB210_p0422c02║
J28nB210_p0422c03║
J28nB210_p0422c04║
J28nB210_p0422c05║
J28nB210_p0422c06║
J28nB210_p0422c07║
J28nB210_p0422c08║
J28nB210_p0422c09║
J28nB210_p0422c10║
J28nB210_p0422c11║
J28nB210_p0422c12║
J28nB210_p0422c13║
J28nB210_p0422c14║
J28nB210_p0422c15║
J28nB210_p0422c16║
J28nB210_p0422c17║
J28nB210_p0422c18║
J28nB210_p0422c19║
J28nB210_p0422c20║
J28nB210_p0422c21║
J28nB210_p0423a01║【圖】
J28nB210_p0423a02║
J28nB210_p0423a03║
J28nB210_p0423a04║
J28nB210_p0423a05║
J28nB210_p0423a06║
J28nB210_p0423a07║
J28nB210_p0423a08║
J28nB210_p0423a09║
J28nB210_p0423a10║
J28nB210_p0423a11║
J28nB210_p0423a12║
J28nB210_p0423a13║
J28nB210_p0423a14║
J28nB210_p0423a15║
J28nB210_p0423a16║
J28nB210_p0423a17║
J28nB210_p0423a18║
J28nB210_p0423a19║
J28nB210_p0423a20║
J28nB210_p0423a21║
J28nB210_p0423b01║伏獅祗園禪師語錄總目
J28nB210_p0423b02║陞座
J28nB210_p0423b03║小參
J28nB210_p0423b04║示眾（附法語）
J28nB210_p0423b05║機緣
J28nB210_p0423b06║拈古
J28nB210_p0423b07║頌古
J28nB210_p0423b08║偈語
J28nB210_p0423b09║書問
J28nB210_p0423b10║題贊
J28nB210_p0423b11║佛事
J28nB210_p0423b12║源流頌
J28nB210_p0423b13║行狀
J28nB210_p0423b14║塔銘
J28nB210_p0423b15║
J28nB210_p0423b16║
J28nB210_p0423b17║
J28nB210_p0423b18║
J28nB210_p0423b19║
J28nB210_p0423b20║
J28nB210_p0423b21║
J28nB210_p0423b22║
J28nB210_p0423b23║
J28nB210_p0423b24║
J28nB210_p0423b25║
J28nB210_p0423b26║
J28nB210_p0423b27║
J28nB210_p0423b28║
J28nB210_p0423b29║
J28nB210_p0423b30║
J28nB210_p0423c01║伏獅祗園禪師語錄卷之上
J28nB210_p0423c02║
J28nB210_p0423c03║嗣法門人　授遠超宿超朗超珂超見超振超琛　仝編
J28nB210_p0423c04║書記超內錄
J28nB210_p0423c05║陞座
J28nB210_p0423c06║丁亥年三月朢日梅溪眾檀護緇素等請師開法師
J28nB210_p0423c07║云山僧昨到梅溪省覲古南法叔大和尚寓此董菴
J28nB210_p0423c08║檀護堅請上堂山僧再三固辭甚不得意陞於此座
J28nB210_p0423c09║遂拈香畢復云妙道無方所遇緣便舉揚當頭惟白
J28nB210_p0423c10║棒無法可商量若論此事覓纖塵了不可得於此明
J28nB210_p0423c11║得三世諸佛齊立下風於此不明出生入死無有休
J28nB210_p0423c12║息急須一意努力加參忽然徹見本來面目則頭頭
J28nB210_p0423c13║顯現法法全彰豈不慶快平生舉拂子云脫體頓忘
J28nB210_p0423c14║玄妙解諸人自悟始風光還會麼不是一番寒徹骨
J28nB210_p0423c15║怎得梅花撲鼻香卓拄杖下座。
J28nB210_p0423c16║結制陞座僧問今日結制即不問不結不解意如何
J28nB210_p0423c17║師云腳跟下七華八裂僧喝師打云喝後聻僧豎拳
J28nB210_p0423c18║師云鈍置殺人乃云東藍禪院打七貴乎單刀直入
J28nB210_p0423c19║運動惡辣鉗鎚煆出諸人骨髓秖如超戒追薦先慈
J28nB210_p0423c20║董門顧氏又作麼生打圓相云有物先天地無形本
J28nB210_p0423c21║叔寥能為萬象主不逐四時凋向這裏領略得去不
J28nB210_p0423c22║妨慶快坐斷報化佛頭掀翻是非窠窟如或未然三
J28nB210_p0423c23║根椽下七尺單前豎起生鐵脊梁箇箇壁立萬仞忽
J28nB210_p0423c24║然拶破虛空便乃翻身跳出如何是安居一句新出
J28nB210_p0423c25║紅爐金彈子簉破闍黎鐵面皮下座。
J28nB210_p0423c26║徐明徹請師陞座師云提金剛正眼闡向上宗乘喝
J28nB210_p0423c27║一喝云向山僧一喝下透脫得去釋迦彌勒拱手歸
J28nB210_p0423c28║降頓契諸佛心宗永證金剛固體便能於一毫端現
J28nB210_p0423c29║寶王剎坐微塵裏轉大法輪施機發用導利眾生可
J28nB210_p0423c30║謂成就慧身不由他悟卓拄杖下座。
J28nB210_p0424a01║陞座師云華嚴玄旨諸佛之性海無盡之宗趣一瞻
J28nB210_p0424a02║一禮顯大機明大用直須了悟無生湛然常寂不變
J28nB210_p0424a03║不異交光相羅如寶珠網諸人若肯回光返照不隔
J28nB210_p0424a04║絲毫不見水潦和尚問江西馬大師佛法大意被馬
J28nB210_p0424a05║大師攔胸一踏起來呵呵大笑云也大奇也大奇百
J28nB210_p0424a06║千法門無量妙義向一毫頭上識得根源去豈不快
J28nB210_p0424a07║哉即今還有證得無生法忍者麼良久云盧舍那身
J28nB210_p0424a08║全體現豁開正眼絕纖塵下座。
J28nB210_p0424a09║解制日檀越李曉令鄭雲渡徐吉士張仲明等設齋
J28nB210_p0424a10║請陞座師云臨濟相傳直指禪纔加點綴便廉纖會
J28nB210_p0424a11║中若有仙陀客何用山僧更指鞭豎拂子云大眾還
J28nB210_p0424a12║會麼諸人直下承當去一會靈山尚宛然下座。
J28nB210_p0424a13║四月八日世尊降生之辰普聞上座為誕日設齋請
J28nB210_p0424a14║陞座師云一點水墨兩處成龍昨日天晴日頭出今
J28nB210_p0424a15║朝雨落地下溼此事極分明時人皆不識若還識未
J28nB210_p0424a16║出母胎先薦得昔日世尊纔出母胎七步周行十種
J28nB210_p0424a17║祥瑞不費鉗錘天然氣概雖然如是不見雲門道當
J28nB210_p0424a18║時我不在若在一棒打殺餵狗子喫貴圖天下太平
J28nB210_p0424a19║雲門雖則掣斷金鎖玉關未免渾身泥水若到伏獅
J28nB210_p0424a20║門下一點也用不著且道有甚長處下座一時打散。
J28nB210_p0424a21║結制陞座師云十方同聚會箇箇學無為此是選佛
J28nB210_p0424a22║場心空及第歸還有心空及第者麼出眾相見一音
J28nB210_p0424a23║問杲日當空則不問纖塵不立是如何師云放汝三
J28nB210_p0424a24║十棒音喝師云這一喝落在甚麼處音連喝退師云
J28nB210_p0424a25║又恁麼去乃云九月廿八結制不依尋常舊例弘開
J28nB210_p0424a26║罏鞴烜天百煆光輝愈麗貴乎直下承當始稱宗門
J28nB210_p0424a27║大器顯發莫大威光便可自他俱利逼拶露柱燈籠
J28nB210_p0424a28║盡要心空及第不妨遊戲神通總是靈山授記且道
J28nB210_p0424a29║眾施主設齋功歸何處亙古逍遙常獨露箇箇心空
J28nB210_p0424a30║證本真下座。
J28nB210_p0424b01║戒子請陞座師云諸佛之戒迥然獨露千華臺上正
J28nB210_p0424b02║體如如卓拄杖一下云優波離尊者來也在山僧拄
J28nB210_p0424b03║杖頭上放大寶光光照十方圓明普應向這裏會去
J28nB210_p0424b04║波澄性海徹見心源了知全體是戒無持無犯其或
J28nB210_p0424b05║未然切不可撥無因果還見麼盧舍那身全體現大
J28nB210_p0424b06║坐當軒孰敢窺喝一喝下座。
J28nB210_p0424b07║解制陞座僧問海眾雲臻十方聚集如何是不結不
J28nB210_p0424b08║解句師云舌頭元在口進云人人眼橫鼻直師云瞎
J28nB210_p0424b09║怡然問慈悲杖下破朦朧常寂恩光沐幾重脫灑自
J28nB210_p0424b10║然無住體聖凡坐斷不施功師云杲日正當空進云
J28nB210_p0424b11║黃草堆中清淨土萬軍叢裏太平歌師云葛藤不少
J28nB210_p0424b12║乃云伏獅結制期事畢箇事分明盡指出十方世界
J28nB210_p0424b13║蕩無邊箇箇踏著真實地真實地腳下無私俱粉碎
J28nB210_p0424b14║禾山打鼓雪峰毬不出當人箇中意今日維那設齋
J28nB210_p0424b15║大眾受供掬水月在手弄花香滿衣須領略莫遲疑
J28nB210_p0424b16║好看當人額下眉以拂子拂一拂云收因結果一句
J28nB210_p0424b17║作麼生道鯨吞海水盡露出珊瑚枝下座。
J28nB210_p0424b18║臘月八日吳門卜氏請陞座師呈拂子又左右一擊
J28nB210_p0424b19║云八字打開為君薦分明顯示本來面無滅無生常
J28nB210_p0424b20║湛然霜花映水稜層現稚仙老居士曩參金粟先大
J28nB210_p0424b21║和尚言下知歸居塵不染平生操履潔如冰玉夫婦
J28nB210_p0424b22║如賓出入叢林扇起仁慈助道之風若非夙植德本
J28nB210_p0424b23║焉能如是山僧與麼告報諸人若善參詳不被生死
J28nB210_p0424b24║籠罩且道薦拔一句作麼生道願君得果成寶王還
J28nB210_p0424b25║度如是恒沙眾下座。
J28nB210_p0424b26║曉令李居士同室超進為令慈慶誕請陞座師云六
J28nB210_p0424b27║十年前蕊珠宮裏降神仙今朝誕日錦上鋪花添喜
J28nB210_p0424b28║色萬瑞千祥如霧集悟取中間不老人如何是不老
J28nB210_p0424b29║人驀豎拳云惟有這箇與虛空同壽向者裏會去掀
J28nB210_p0424b30║翻花甲子能報劬勞德出入栴檀林逍遙惟自適且
J28nB210_p0424c01║道因齋慶讚一句作麼生道清新豈讓古人風超然
J28nB210_p0424c02║徹證無量壽卓拄杖下座。
J28nB210_p0424c03║一音禪人請陞座一音問處處綠楊堪繫馬家家有
J28nB210_p0424c04║路透長安如何是薦亡一句師云指出無生路高登
J28nB210_p0424c05║解脫城進云龍宮獅窟咸哮吼昆蟲草木盡沾恩師
J28nB210_p0424c06║云不勞讚嘆乃云春日融和百鳥鳴聲聲只為喚人
J28nB210_p0424c07║醒急薦取莫沉吟鼻孔依然搭上唇一音上座相依
J28nB210_p0424c08║有年向山僧棒下翻身今日在會咸沾利樂且作麼
J28nB210_p0424c09║生薦亡一句一道寒光含萬有逍遙亙古又彌今卓
J28nB210_p0424c10║拄杖下座。
J28nB210_p0424c11║法淨上座為薦先嚴工部主事臨鵡孫公請陞座師
J28nB210_p0424c12║云本體恒然亙古今無生無滅露全真只因見倒生
J28nB210_p0424c13║疑惑致使輪迴不蹔停法淨上座發大信心撥轉曇
J28nB210_p0424c14║華書短偈鑿開瀚海續長篇無邊香水海一滴全收
J28nB210_p0424c15║百億秘密門頓開彈指筆底流華藏常轉妙法輪若
J28nB210_p0424c16║能自契已報先親無相光中常自在覺華獨露一枝
J28nB210_p0424c17║春卓拄杖下座。
J28nB210_p0424c18║非茂馬居士薦考妣請陞座師云欲報劬勞罔極恩
J28nB210_p0424c19║願承般若力弘深慇懃虔請登高座破伊生死了無
J28nB210_p0424c20║塵豎拂云二位亡靈在山僧拂子頭上現身已了大
J28nB210_p0424c21║眾還見麼其或未然未免山僧葛藤去也裂愛網出
J28nB210_p0424c22║迷津彈指高超華藏門擲拂子云鴛鴦繡出從君看
J28nB210_p0424c23║莫把金針度與人下座。
J28nB210_p0424c24║吳仲木叔耕季容居士為伯母誥封淑人朱氏六旬
J28nB210_p0424c25║誕辰請陞座西堂問道先天地法亙古今甲子掀翻
J28nB210_p0424c26║遐齡親慶敢問如何是祝壽一句師云九九八十一
J28nB210_p0424c27║進云法座當陽獅子吼堂前萱樹證金剛師云桂子
J28nB210_p0424c28║正飄香乃云紫綬金章節義全居塵不染現優曇撥
J28nB210_p0424c29║轉浮生花甲子兒孫共慶萬斯年所以道惟一堅密
J28nB210_p0424c30║身一切塵中現圓如明月珠利若金剛劍卓拄杖下
J28nB210_p0425a01║座。
J28nB210_p0425a02║一揆禪人薙染陞座問昔日丹霞剷草雖則爍古輝
J28nB210_p0425a03║今學人今日披緇何異元來不隔問和尚如何是全
J28nB210_p0425a04║提不隔句師云袛樹生新蕊曇花匝地春進云恁麼
J28nB210_p0425a05║則春風即在花枝上淺碧深紅古到今師云到者方
J28nB210_p0425a06║知問頭角崢嶸初出海興波作浪有誰當師云金翅
J28nB210_p0425a07║鳥王當宇宙僧豎一指云遇著箇漢來是如何師云
J28nB210_p0425a08║一棒打徹骨進云若不蒙師親指示焉知花外有春
J28nB210_p0425a09║風師云放汝三十棒乃云繁華迥脫聖賢儀法服全
J28nB210_p0425a10║披解脫機堅持戒行能操守映水山花豈羨伊為僧
J28nB210_p0425a11║須發猛宜作法中英涅槃心易曉差別智難明玉不
J28nB210_p0425a12║琢兮不成器真金百煉轉光輝脫灑頓超凡聖位心
J28nB210_p0425a13║宗妙契始為尊且道如何是慶讚一句丈夫頂相當
J28nB210_p0425a14║陽露時至宏機正令行卓拄杖下座。
J28nB210_p0425a15║孝子吳曰夔吳為龍仝母董氏薦接候府君十週忌
J28nB210_p0425a16║辰請陞座西堂問月落西山日東上生死去來無兩
J28nB210_p0425a17║樣請問和尚薦箇甚麼師打云當陽指出進云杖頭
J28nB210_p0425a18║指出毘盧境匝地清風任運騰師云蓮花世界藏不
J28nB210_p0425a19║得十方大地現全身乃云白蘋紅蓼楚江秋思親孝
J28nB210_p0425a20║子淚盈眸杖頭指出逍遙路天堂佛國任君遊一念
J28nB210_p0425a21║回機同本得無滅無生覿體周喝一喝下座。
J28nB210_p0425a22║昇宇柳居士邀眾善信等飯僧請陞座師云盛澤柳
J28nB210_p0425a23║居士叢林舊有名相邀諸善信營齋植勝因若道居
J28nB210_p0425a24║士設齋又在盛澤若道居士不到又在此設齋到與
J28nB210_p0425a25║不到如何話會山僧舉一則公案昔南泉不赴堂眾
J28nB210_p0425a26║請赴堂泉云我在莊上喫油餈飽大眾云和尚不曾
J28nB210_p0425a27║出入莊主云謝和尚喫油餈者則公案古今提唱者
J28nB210_p0425a28║甚多錯會者不少山僧為汝拈出官不容針私通車
J28nB210_p0425a29║馬向這裏會去少林的旨通貫古今覿面提持當陽
J28nB210_p0425a30║顯露展開自家寶藏掀翻靈鷲家風於此不會只知
J28nB210_p0425b01║事逐眼前過不覺老從頭上來卓拄杖喝云截斷葛
J28nB210_p0425b02║藤怡然問曹溪一派傳千古臨濟宗風又舉揚敢問
J28nB210_p0425b03║和尚如何是烹金琢玉句師打云是烹金是琢玉進
J28nB210_p0425b04║云謝和尚證明一揆問如何是賓中賓師云浩浩走
J28nB210_p0425b05║紅塵如何是賓中主師云問得自然親如何是主中
J28nB210_p0425b06║賓師云答處出常情如何是主中主師云打汝頭顱
J28nB210_p0425b07║破。
J28nB210_p0425b08║解制陞座豁開閒門戶管教全體露若據正眼觀開
J28nB210_p0425b09║口成話墮覿體自承當迥絕無遮互全提寶劍鏟廉
J28nB210_p0425b10║纖棒頭擊著人皆悟今朝聖制告圓因齋慶讚一句
J28nB210_p0425b11║作麼生道布袋打開從抖擻笑看鷲嶺碧層層下座。
J28nB210_p0425b12║盛門李氏薦先嚴原白府君請陞座師云山河大地
J28nB210_p0425b13║明暗色空時人不悟強覓西東打圓相云若向箇裏
J28nB210_p0425b14║會去冤愆盡解釋罪業自消鎔了無生死相迥絕去
J28nB210_p0425b15║來蹤舉拂云還見麼過去先靈在山僧拂子頭上成
J28nB210_p0425b16║等正覺放大光明為甚如此各各自承般若力堂堂
J28nB210_p0425b17║證入寶蓮心。
J28nB210_p0425b18║一音上座請陞座僧問開爐結制龍象駢臻今日和
J28nB210_p0425b19║尚陞座將何法示人師豎一指進云諸佛未出世人
J28nB210_p0425b20║人鼻孔撩天出世後為什杳無消息師打云你分柝
J28nB210_p0425b21║看僧一喝歸位師乃云從來箇事人皆具何必山僧
J28nB210_p0425b22║落二三喝一喝云喝處掀翻海嶽認將為喝成誵笑
J28nB210_p0425b23║看結角羅紋處鐵眼銅睛不易窺且道超宗越格一
J28nB210_p0425b24║句作麼生道一拳拳倒黃鶴樓一踢踢翻鸚鵡洲卓
J28nB210_p0425b25║拄杖下座。
J28nB210_p0425b26║信官吳鼎陶居士率男源起為薦先室宜人錢氏法
J28nB210_p0425b27║名超蔭請師陞座乃云正體堂堂無去來不貪富貴
J28nB210_p0425b28║任盈懷靈根夙植超今古頓證無生笑滿腮擊拂子
J28nB210_p0425b29║云虛空擊碎愛網裂開高超慧果坐寶蓮臺還知超
J28nB210_p0425b30║蔭落處麼寶華彌滿佛來迎優缽羅華襯足行喝一
J28nB210_p0425c01║喝下座。
J28nB210_p0425c02║鼎陶吳居士述室人超蔭生平勤修婦順日持經
J28nB210_p0425c03║卷比年皈依師後信道益篤力疾趺坐但令家人
J28nB210_p0425c04║念佛泊然而逝少選甦云頃所行處自呼祗園弟
J28nB210_p0425c05║子一往無礙惟見佛接引連稱快活復留三日而
J28nB210_p0425c06║去沒後其子源起夢母衣布素稽首向佛于本菴
J28nB210_p0425c07║禪堂因請師對靈陞座是夕復夢母乘座出堂寶
J28nB210_p0425c08║相莊嚴香煙繚繞大約超蔭一心不亂其臨終得
J28nB210_p0425c09║力如此（附記）。
J28nB210_p0425c10║王言史居士室人董氏請陞座師云佛與眾生無優
J28nB210_p0425c11║劣秖因不覺生分別妄想塵緣若不生亙古靈明自
J28nB210_p0425c12║豁徹一念不生全體寂滅有甚麼為冤為對為障為
J28nB210_p0425c13║礙且超薦一句作麼生道不起纖毫修學心無相光
J28nB210_p0425c14║中常自在卓拄杖下座。
J28nB210_p0425c15║師誕日王夫人送法衣請陞座時師欲謝事乃云玉
J28nB210_p0425c16║露垂珠映碧秋金風拂拂晚涼浮優缽羅花開碓嘴
J28nB210_p0425c17║普勸諸人莫外求今日王夫人法名超珪造法衣與
J28nB210_p0425c18║山僧慶誕鋪花錦上錦上鋪花猛虎口中撐玉箸狻
J28nB210_p0425c19║猊頷下解金環覷透毫芒何足貴豈羨拈花獨破顏
J28nB210_p0425c20║山僧才疏福尟懶汩塵緣藏鋒納鞘隱遯度時諸人
J28nB210_p0425c21║衲衣下事問取堂中二上座大眾還知山僧底意麼
J28nB210_p0425c22║退居且作神仙客瀟灑清閒天地間喝一喝卓拄杖
J28nB210_p0425c23║下座。
J28nB210_p0425c24║小參
J28nB210_p0425c25║姚夫人誕辰請小參師云夫人雖居火宅夙有靈根
J28nB210_p0425c26║歸向三寶居塵不染著覿體絕廉纖亙古今而不滅
J28nB210_p0425c27║全真獨露常自在以逍遙應用無偏雖然如是更須
J28nB210_p0425c28║明取向上一竅始得且作麼生是向上一竅卓拄杖
J28nB210_p0425c29║一下云永證金剛無量壽南山松柏古今青。
J28nB210_p0425c30║孝子鍾宣遠誦華嚴經為薦先嚴瑞菴公小參師云
J28nB210_p0426a01║若人欲識佛境界當淨其意如虛空遠離妄想及諸
J28nB210_p0426a02║取令心所向皆無礙但離妄想真心自現鍾公恁麼
J28nB210_p0426a03║會得則生本無生死本無死無死無生湛然常住以
J28nB210_p0426a04║拄杖擊靈几云若向一毫頭上了毘盧華藏任悠悠
J28nB210_p0426a05║薦考妣小參陞座云彈指光陰已數秋全真只在一
J28nB210_p0426a06║毛頭去來生死元無異豁徹靈明得自繇大眾還見
J28nB210_p0426a07║麼先考養素胡公先妣高氏陶氏兩孺人今日在山
J28nB210_p0426a08║僧拄杖頭上坐寶蓮花放光現瑞來無所至去無所
J28nB210_p0426a09║從遂以拄杖指真云百寶莊嚴無相身一超直入如
J28nB210_p0426a10║來地。
J28nB210_p0426a11║小參陞座云質可徐公其生也忠肝義膽其死也豁
J28nB210_p0426a12║徹靈明穎異過人真是豪傑世間希有闔府與山僧
J28nB210_p0426a13║往來數年居士每與山僧談及此事有心領神會處
J28nB210_p0426a14║但世緣深重而不能純一修行若非曩劫薰習焉能
J28nB210_p0426a15║如是正信須知四十三年萬境之中種種皆是佛之
J28nB210_p0426a16║玅用何以見得玅性圓明離諸名相本來無有世界
J28nB210_p0426a17║眾生因妄有生因生有滅生滅名妄滅妄名真如何
J28nB210_p0426a18║是真遂舉拂子云全憑這箇威光不向四生流轉。
J28nB210_p0426a19║信女行福請小參師云思念手足情奄然忽半載惟
J28nB210_p0426a20║有般若力一句截情愛坐斷生死關箇中無變改大
J28nB210_p0426a21║眾還知沈氏孺人安身立命處麼以拄杖指靈几云
J28nB210_p0426a22║杖頭指出金剛體十地高超出愛纏。
J28nB210_p0426a23║子葆朱居士請小參師云聖凡同一體生死悉皆如
J28nB210_p0426a24║秖因自不了致使受輪迴朱老淑人還會麼山僧示
J28nB210_p0426a25║汝歸真永證金剛固體急薦取莫遲疑覺悟世間真
J28nB210_p0426a26║幻妄超生脫死定無疑以拂子左右一擊下座。
J28nB210_p0426a27║請金粟本師車和尚真到小參師云這老漢一生逞
J28nB210_p0426a28║盡伎倆到臨末稍頭一事也無引得不肖兒孫說道
J28nB210_p0426a29║金粟和尚形影在這裏畢竟和尚在什麼處大眾還
J28nB210_p0426a30║知落處麼良久云騰今耀古元無住一道圓光爍太
J28nB210_p0426b01║虛拈香大展三拜。
J28nB210_p0426b02║示眾
J28nB210_p0426b03║出關示眾三載關中藏拙衲幽深頗樂自恒然堂堂
J28nB210_p0426b04║正體無內外逼塞虛空絕蓋纏既無內外又絕蓋纏
J28nB210_p0426b05║無形無相覿體現前攝大千于一毫端融芥塵於十
J28nB210_p0426b06║方剎無拘無束任運縱橫一喝一拳迥然獨露遂豎
J28nB210_p0426b07║拂云還會麼正當恁麼時獨露一句作麼生道橫拈
J28nB210_p0426b08║豎用總無別萬象之中不涉緣。
J28nB210_p0426b09║坐香開示若論此事人人本具箇箇圓成何須結制
J28nB210_p0426b10║畫地為牢所謂良馬一鞭俊人一言直下領會不用
J28nB210_p0426b11║多端虛明歷歷覿體全真更無他物喝一喝云了手
J28nB210_p0426b12║還他徹骨漢超今越古自騰騰。
J28nB210_p0426b13║示眾普勸大眾痛念生死事大如救頭然至苦莫如
J28nB210_p0426b14║業識茫茫至樂莫如一心修道道乃天下之極樂捨
J28nB210_p0426b15║道而求樂猶棄食而求飽也世人迷自本心妄貪世
J28nB210_p0426b16║樂不知無常一到萬事皆空百苦交煎慞惶怕怖不
J28nB210_p0426b17║想世間之樂動遭業縛有愛必離有冤必會愛憎俱
J28nB210_p0426b18║消自然明白修道之人心同太虛無是無非慈悲忍
J28nB210_p0426b19║辱悉滅貪瞋遠離妄想遇境逢緣把定繩頭勿令犯
J28nB210_p0426b20║人苗稼勤持正念刻刻提撕猛著精彩纖塵不立一
J28nB210_p0426b21║旦豁然明徹本性成佛不虛此生若僧若俗各請回
J28nB210_p0426b22║心。
J28nB210_p0426b23║除夕示眾臘月三十日古德喻人生死交會之際不
J28nB210_p0426b24║可不審須要安思危樂思苦趁此無事之時把話頭
J28nB210_p0426b25║頓在面前晝夜挨拶當發上志以悟為則豁然開朗
J28nB210_p0426b26║不枉出家之念莫貪熱鬧昔懶瓚和尚唐太宗欽其
J28nB210_p0426b27║名遣中使入山請之詔書三降始起撥火捉煨芋寒
J28nB210_p0426b28║涕交頤曾不之顧天使笑曰請和尚拭寒涕瓚曰那
J28nB210_p0426b29║有工夫與俗人拭涕耶使回舉似帝帝益加欽敬看
J28nB210_p0426b30║他古人如是履踐名利不干懷自然日用合道大眾
J28nB210_p0426c01║還會麼啼得血流無用處不如緘口度殘年。
J28nB210_p0426c02║怡然病中請開示師云山僧無一法污汝心田單拈
J28nB210_p0426c03║一條白棒若向山僧棒頭豁開正眼始知立命安身
J28nB210_p0426c04║若得一知半解如何抵得生死要親到不疑之地方
J28nB210_p0426c05║為穩當方知我不欺汝復示偈云宗門中事貴真參
J28nB210_p0426c06║二六時中莫放寬拶得一身白汗出自然四大得輕
J28nB210_p0426c07║安。
J28nB210_p0426c08║十月十五日古宿上座仝錢門吳氏設普茶師示眾
J28nB210_p0426c09║云十五日以前大地山河皆有月十五日以後誰家
J28nB210_p0426c10║灶裏火無煙今日正當十五日天上月正圓人間道
J28nB210_p0426c11║月半欲得兩相應分身兩處看所謂心月孤圓光吞
J28nB210_p0426c12║萬象光非照境境亦非存光境俱忘復是何物西堂
J28nB210_p0426c13║義川云說似一物即不中師云畢竟是箇什麼進云
J28nB210_p0426c14║相逢者多知音者少師便打進云一棒當陽亙古今
J28nB210_p0426c15║師云若不同床睡焉知被底穿進云伏惟和尚珍重
J28nB210_p0426c16║問寶印當空妙花拈一小春師云風吹拂子千條線
J28nB210_p0426c17║進云今日蒙師指方知有一冬師云人人徹骨寒拽
J28nB210_p0426c18║拄杖歸方丈。
J28nB210_p0426c19║示眾參禪打坐求脫生死不知安身立命處如人在
J28nB210_p0426c20║大海裏坐更問人討水喫相似學道人一切時中勤
J28nB210_p0426c21║苦耐志晝三夜三念念相續無有間斷豁然妙悟隨
J28nB210_p0426c22║處明了更無欠少任運縱橫不離本際果到這裏凡
J28nB210_p0426c23║聖了無立處直下承當皎然無物若人真不用功更
J28nB210_p0426c24║求解脫正是迷波討源難成大器趁此一期必須了
J28nB210_p0426c25║辦若不真切甘為下劣耳願眾兄弟各各努力珍重。
J28nB210_p0426c26║示眾凡參禪人欲證悟者從自己心中樸實做去挨
J28nB210_p0426c27║到水窮山盡處忽然一念頓悟如十字街頭見親父
J28nB210_p0426c28║一般更無疑惑但悟有深淺若從根本上做工夫打
J28nB210_p0426c29║破疑團頓歇無明窠臼一超直入此上根利智其餘
J28nB210_p0426c30║漸修所證者最怕得少為足縱有會處皆是識神邊
J28nB210_p0427a01║事以此為真認賊為子此一關決要透過若有習氣
J28nB210_p0427a02║未除就于一切境上觀照頓省前非消得一分習氣
J28nB210_p0427a03║顯得一分本智全在工夫綿密放下身心單提一念
J28nB210_p0427a04║切莫管他悟與不悟只管做將去不必將心待悟希
J28nB210_p0427a05║求玄妙眾生妄心原是如來果體妄想情慮原是神
J28nB210_p0427a06║通妙用工夫做到做不得處更加一拶纔為了當不
J28nB210_p0427a07║然則墮憂愁魔矣。
J28nB210_p0427a08║法語山僧雖參金粟先和尚付授自揣愚拙決志住
J28nB210_p0427a09║靜但先師囑累為重刀耕火種覓一箇半箇以報先
J28nB210_p0427a10║師法乳于願足矣因董菴幽靜頗覺相宜昔眾檀信
J28nB210_p0427a11║堅請上堂山僧再三固辭不得已陞座示眾解制日
J28nB210_p0427a12║已曾對眾白過今禪道紛紛魔強法弱非具大智慧
J28nB210_p0427a13║大力量大福德者不能勝任山野何人自不度量此
J28nB210_p0427a14║事至大若不慎于始必殆于終況乎遠祖汾陽數請
J28nB210_p0427a15║不赴且山僧才輕德薄者乎唯護法亮之。
J28nB210_p0427a16║吳老夫人病中令郎仲木居士乞法語開示乃云願
J28nB210_p0427a17║夫人將四大五蘊名聞利養順逆境界病苦厄難憂
J28nB210_p0427a18║悲苦惱萬緣一齊放下直得淨裸裸赤灑灑胸次中
J28nB210_p0427a19║空牢牢地單究本來面目朝參暮究日用如是行持
J28nB210_p0427a20║一旦豁然猛醒生死情關頓然迸裂踏著本地風光
J28nB210_p0427a21║自然心病身病俱消方為廓落超方為女中丈夫也
J28nB210_p0427a22║除夜光陰倏忽間不覺改容顏努力勤修道回心種
J28nB210_p0427a23║福田忍辱波羅蜜慈悲是法船不知佛世界即是己
J28nB210_p0427a24║心田頓除人我見憎愛不相關雲開紅日爍處處都
J28nB210_p0427a25║皎然本自天真佛迷遭煩惱纏透徹無僧俗唯悟達
J28nB210_p0427a26║根源對境心常寂如如體湛然諸祖傳心印何曾別
J28nB210_p0427a27║有禪大道無文字臨機總現前悟佛心宗也教外豈
J28nB210_p0427a28║虛傳。
J28nB210_p0427a29║山僧茲寓董菴安貧樂道凡遇種種委曲逆順之境
J28nB210_p0427a30║難治難調甘心自受況山僧二十餘年力行苦行念
J28nB210_p0427b01║念弘揚正宗心心開發後學願與眾兄弟苦志同參
J28nB210_p0427b02║視人如己處險猶安而且德薄寡能故爾杜門藏拙
J28nB210_p0427b03║養病度時每思從上有智之士凡遇境緣不為境緣
J28nB210_p0427b04║所使能受諸觸於諸觸中行平等慈冤親不二識得
J28nB210_p0427b05║境風起處煩惱即是菩提如是則當處寂滅總歸解
J28nB210_p0427b06║脫之場深居一室閉門即是深山雲峰高寄任性隨
J28nB210_p0427b07║緣眾雖不相會面於大光明藏中時與眾檀信覿面
J28nB210_p0427b08║提持正所謂無邊剎境自他不隔于毫端十世古今
J28nB210_p0427b09║始終不離于當念旨哉斯言伏惟明鑒。
J28nB210_p0427b10║機緣
J28nB210_p0427b11║湛虛兄過訪弟子言師不在家茶罷師出相見虛云
J28nB210_p0427b12║將謂主人不在師云動若行雲止猶谷神虛云非公
J28nB210_p0427b13║境界師便喝虛云這一喝未有主在師即豎一指虛
J28nB210_p0427b14║亦喝師云再喝一喝看虛云鈍置殺人。
J28nB210_p0427b15║不二兄詣菴商量搆室索偈云乞兄幫助師云劈面
J28nB210_p0427b16║一掌不二云不要許多師云劈面一掌頓絕伎倆大
J28nB210_p0427b17║施門開度人無量。
J28nB210_p0427b18║金臺法師在天寧寺講經師往問云慧鏡常明照十
J28nB210_p0427b19║方纖塵不立絕商量驊騮今上康莊路鞭影不施到
J28nB210_p0427b20║故鄉請問老師到家之後如何行履臺云汝做何工
J28nB210_p0427b21║夫師便喝臺云你這一喝落在何處師云一喝浮雲
J28nB210_p0427b22║散當陽日正輝臺云我這裏不用棒喝只說三乘師
J28nB210_p0427b23║云唯有一乘法無二亦無三臺云這上座是利根人
J28nB210_p0427b24║師答偈云當陽正照絕中邊拄杖橫拈擊大千放得
J28nB210_p0427b25║源頭真活水都教灌溉好心田臺復偈云枯木庭前
J28nB210_p0427b26║蹉路多行人到此盡蹉跎只消本分酬他價穿起婆
J28nB210_p0427b27║衫卻拜婆師又答云枯木重榮覆大千臨機無礙絕
J28nB210_p0427b28║遮欄明珠出現吞寰宇一棒打通萬仞關。
J28nB210_p0427b29║當湖陸夫人參弟子今日要與和尚討箇落處師打
J28nB210_p0427b30║云與你一棒且道落在甚麼處陸云無蹤亦無跡師
J28nB210_p0427c01║云你在何處安身立命陸無語師示偈云直指單傳
J28nB210_p0427c02║不涉言棒頭急薦箇中玄紅塵堆裏全身現越聖超
J28nB210_p0427c03║凡自在仙禮謝而退。
J28nB210_p0427c04║僧普聞呈偈云箇裏從前無易難風波脫卻事皆安
J28nB210_p0427c05║明明歷歷無他礙任意縱橫得自然師云如何是你
J28nB210_p0427c06║明明歷歷境界進云高高山頂立深深海底行師云
J28nB210_p0427c07║非汝境界僧云一條直入長安路吸盡江山一點無
J28nB210_p0427c08║師云你向何處安身立命僧禮拜師云放汝三十棒。
J28nB210_p0427c09║僧參師問仙鄉何處僧云廣德師云你曾得也未僧
J28nB210_p0427c10║喝師便打。
J28nB210_p0427c11║除夕師問西堂怡然云如何是趙州火爐頭賓主句
J28nB210_p0427c12║進云村歌社飲師以箸掀翻炭火僧禮拜依位而立
J28nB210_p0427c13║師舉如意云喚作如意則觸不喚作如意則背不得
J28nB210_p0427c14║下語不得無語不得錯舉若道得的當即分付汝西
J28nB210_p0427c15║堂禮拜云伏惟和尚起居萬福師云汝分上又作麼
J28nB210_p0427c16║生答云萬木春來自向榮師乃付。
J28nB210_p0427c17║師問義川你主人公在何處安身立命川云撒手無
J28nB210_p0427c18║一物直下自承當師云承當後如何云禮拜和尚師
J28nB210_p0427c19║取拂子云不可喚作拂子喚作什麼川豎拳師云拂
J28nB210_p0427c20║子與拳是同是別川云一箇鼻頭兩孔出氣師乃付。
J28nB210_p0427c21║師問僧大徹底人本脫生死因甚命根不斷進云娑
J28nB210_p0427c22║羅悉帝娑婆訶師云念後如何僧展手師云展後聻
J28nB210_p0427c23║僧喝師打出。
J28nB210_p0427c24║朱超振呈頌師云頌且置如何是家裏消息振無語
J28nB210_p0427c25║師劈面一掌振禮拜次日呈頌云當陽一掌便知恩
J28nB210_p0427c26║頓破疑情絕點塵揮劍鳴琴皆是道須彌推倒露珠
J28nB210_p0427c27║真師云須彌作麼生推倒振擬議師驀豎拳云汝推
J28nB210_p0427c28║得倒者箇麼振無語師云元來虛語還須著力參究
J28nB210_p0427c29║始得振云箇事分明機鋒不利師乃示偈云聰明才
J28nB210_p0427c30║智世間能臨濟宗風絕點塵若向棒頭知落處須彌
J28nB210_p0428a01║推倒契天真。
J28nB210_p0428a02║拈古
J28nB210_p0428a03║燒菴婆。
J28nB210_p0428a04║婆子設釣拋綸這僧可惜許當鋒錯過若是山僧待
J28nB210_p0428a05║他抱住時劈面一掌云與汝證明了也。
J28nB210_p0428a06║德山見賣餅婆。
J28nB210_p0428a07║當時德山見他問點那箇心拈餅便行待他動靜驀
J28nB210_p0428a08║面一唾看他如何合殺。
J28nB210_p0428a09║德山小參不答話。
J28nB210_p0428a10║若是山僧當時纔出某甲不問話與和尚相見他行
J28nB210_p0428a11║棒接住便行不妨慶快。
J28nB210_p0428a12║頌古
J28nB210_p0428a13║世尊降生。
J28nB210_p0428a14║露著些兒便放憨橫行七步太無端爭如遇著雲門
J28nB210_p0428a15║老一棒打教徹骨寒。
J28nB210_p0428a16║雪山睹明星悟道。
J28nB210_p0428a17║明星一見髑髏穿雪嶺何勞坐六年處處綠楊堪繫
J28nB210_p0428a18║馬家家有路透青天。
J28nB210_p0428a19║末後拈花示眾。
J28nB210_p0428a20║一花拈出萬人前剛有頭陀解破顏都道人天渾不
J28nB210_p0428a21║識誰知鼻孔亦撩天。
J28nB210_p0428a22║國師三喚侍者。
J28nB210_p0428a23║驀喚三回意已深南陽肝膽一時傾負吾負汝人難
J28nB210_p0428a24║薦描不就兮畫不成。
J28nB210_p0428a25║趙州勘二菴主豎拳。
J28nB210_p0428a26║菴主拳頭用處親誰知賊是小人心從教一鏃雙鵰
J28nB210_p0428a27║落依舊日輪東畔昇。
J28nB210_p0428a28║趙州勘臺山婆。
J28nB210_p0428a29║驀直臺山一路通趙州到此沒行蹤老婆勘破歸來
J28nB210_p0428a30║也踢倒須彌第一峰。
J28nB210_p0428b01║海舟禪師在萬峰和尚會下三晝夜寢食俱忘
J28nB210_p0428b02║偶香燈繩忽斷墮地豁然大悟有居士問燈繩
J28nB210_p0428b03║忽斷時如何師答云擊透髑髏。
J28nB210_p0428b04║忽爾香燈墮地時髑髏擊透夢初回橫眠豎立渾無
J28nB210_p0428b05║礙倒駕鐵船任往來。
J28nB210_p0428b06║寶峰禪師在海舟和尚會下刻意參究不覺被
J28nB210_p0428b07║火燎卻眉毛面如刀割以鏡照之豁然大悟。
J28nB210_p0428b08║火燎眉毛刀割時分明徹骨少人知當臺明鏡如斯
J28nB210_p0428b09║露覿面相呈更有誰。
J28nB210_p0428b10║廬陵米價。
J28nB210_p0428b11║米價廬陵越樣新尋常示眾少知音英靈觸著丰稜
J28nB210_p0428b12║露誰道青原出少林。
J28nB210_p0428b13║武帝問達磨如何是聖諦第一義磨云廓然無
J28nB210_p0428b14║聖帝云對朕者誰磨云不識。
J28nB210_p0428b15║作家君王第一義廓然無聖當鋒舉挨拶將來對朕
J28nB210_p0428b16║誰不識因茲渡江去闔國人追不再來少室峰前唯
J28nB210_p0428b17║面壁錯對神光露一機至今遍界花狼藉。
J28nB210_p0428b18║二祖。
J28nB210_p0428b19║覓心無處覓當下便心安縱使機前薦已被老胡謾
J28nB210_p0428b20║早知燈是火兩臂定完全。
J28nB210_p0428b21║臨濟入門便喝。
J28nB210_p0428b22║當機一喝震乾坤萬里青霄絕點塵驀直向人人不
J28nB210_p0428b23║委依前一箇鐵渾侖。
J28nB210_p0428b24║燒菴婆。
J28nB210_p0428b25║抱定正當恁麼時賊過張弓落二機不是婆婆親薦
J28nB210_p0428b26║得幾乎放過老頭皮。
J28nB210_p0428b27║南泉斬貓。
J28nB210_p0428b28║提起貓兒斬處親一刀兩段任英靈草鞋頭戴誰能
J28nB210_p0428b29║會千古風流疑殺人。
J28nB210_p0428b30║偈語
J28nB210_p0428c01║示徐道人超古
J28nB210_p0428c02║修行須忍耐煩惱自然輕真實為生死念佛貴精勤
J28nB210_p0428c03║一心無間斷有何不解脫念念不離佛從此生死歇
J28nB210_p0428c04║平等自性中蕩然了無物拍手任逍遙不負余饒舌
J28nB210_p0428c05║示南潯董道人
J28nB210_p0428c06║嘿嘿咨參渠是誰忽然薦得了無依看破始知來脈
J28nB210_p0428c07║大舉頭天外笑哈哈
J28nB210_p0428c08║示錢聖月室人胡氏
J28nB210_p0428c09║學道須當了自心青蓮華發少林春菩提種性人皆
J28nB210_p0428c10║具棒下翻身自古尊
J28nB210_p0428c11║示朱老淑人（法名超覺）
J28nB210_p0428c12║一棒絕纖塵當陽直指人箇中親薦得覿體自全真
J28nB210_p0428c13║示一竟
J28nB210_p0428c14║一竟無別念精進沒間斷頂𩕳眼豁開爍破娘生面
J28nB210_p0428c15║示明元
J28nB210_p0428c16║在家學道人不用別追尋貪嗔憎愛斷步步證無生
J28nB210_p0428c17║示惟一
J28nB210_p0428c18║參禪貴乎一識一萬事畢薦得本來真惟心而惟一
J28nB210_p0428c19║示蓮生
J28nB210_p0428c20║修行莫涉緣一箇話頭參豁然便領會火裏自生蓮
J28nB210_p0428c21║坐香示眾
J28nB210_p0428c22║參禪須要起真疑疑到情忘意絕時薦得當陽全顯
J28nB210_p0428c23║露堂堂日用了無依
J28nB210_p0428c24║答朗目（附來韻）
J28nB210_p0428c25║從來箇事莫傳言須得當機覿面間古人八十猶
J28nB210_p0428c26║行腳微細其中玄更玄。
J28nB210_p0428c27║箇事明明絕覆藏好肉何須剜作瘡打破趙州關捩
J28nB210_p0428c28║子頂天立地露堂堂
J28nB210_p0428c29║答野水兄（附來韻二首）
J28nB210_p0428c30║總持去後無消息千載令人慨嘆生近日得君堪
J28nB210_p0429a01║繼襲拈頭作尾有經營。
J28nB210_p0429a02║龍池一派到金粟滾滾連天孰敢當幸有伊人施
J28nB210_p0429a03║妙手和源把住息汪洋。
J28nB210_p0429a04║師見乃先著語云歷歷明明蓋天蓋地說甚麼無
J28nB210_p0429a05║消息。
J28nB210_p0429a06║歷歷孤明亙古今當頭一棒指諸人箇中若了全無
J28nB210_p0429a07║事萬水同源一派真
J28nB210_p0429a08║答覺如（附來韻）
J28nB210_p0429a09║新條舊發正森嚴獨占春光報上賢挺直巍然當
J28nB210_p0429a10║世界紅輪倒掛樹頭邊。
J28nB210_p0429a11║春秋不涉本森嚴亙古彌今獨占先湛湛澄澄含法
J28nB210_p0429a12║界日輪當午照無邊
J28nB210_p0429a13║詠梅花
J28nB210_p0429a14║梅開雪裏倍精神清徹馨香遍界聞透出一枝天外
J28nB210_p0429a15║動園林獨占自芳芬
J28nB210_p0429a16║掩關二首
J28nB210_p0429a17║挈挈波波多少年杜門息影隱林泉乾坤踢破腳收
J28nB210_p0429a18║轉獨坐寒窗皎月圓
J28nB210_p0429a19║其二
J28nB210_p0429a20║終日如愚頓息機箇中無是亦無非堂堂坐斷聖凡
J28nB210_p0429a21║路亙古彌今一本如
J28nB210_p0429a22║覺如問這拄杖作麼生用師便打云這樣用遂
J28nB210_p0429a23║示一偈
J28nB210_p0429a24║貧僧一條拄杖應用縱橫無量魔佛當頭普施定作
J28nB210_p0429a25║人天榜樣
J28nB210_p0429a26║誕日示眾
J28nB210_p0429a27║衲僧不與世人同無滅無生任運中若是慶生應有
J28nB210_p0429a28║死箇中窺破壽無窮
J28nB210_p0429a29║答孫子麟居士
J28nB210_p0429a30║堂皇獨露了無依透出雲霄總不拘描不成兮畫不
J28nB210_p0429b01║就大地山河不出渠咦若還認得渠瞥爾翻騰迅若
J28nB210_p0429b02║雷文言中毒無輕泄高寄雲峰且待時
J28nB210_p0429b03║答武林天羽儀（附來韻）
J28nB210_p0429b04║寄語祗園老比丘趙州當日沒來由不須見面知
J28nB210_p0429b05║端的淺水如何泊得舟。
J28nB210_p0429b06║殺活縱橫得自由蒲團高坐懶抬眸知君不是金牙
J28nB210_p0429b07║作誰敢般門弄斧頭
J28nB210_p0429b08║和鄭雲渡秋亭吟
J28nB210_p0429b09║大地渾然一草亭煙雲晨夕繞為櫺松龕石壁無餘
J28nB210_p0429b10║響秋色空清誰解聽
J28nB210_p0429b11║孟夏關中閒詠
J28nB210_p0429b12║諸老門庭家業盛自知疏拙隱為安玄機棒喝都休
J28nB210_p0429b13║歇萬法虛融莫問禪
J28nB210_p0429b14║百結鶉衣倒掛肩饑來喫飯倦時眠蒲團穩坐渾忘
J28nB210_p0429b15║世一任窗前日月遷
J28nB210_p0429b16║高臥雲嶒寄幻軀白雲翠竹兩依依眼前幻境隨遷
J28nB210_p0429b17║變深掩柴扉樂有餘
J28nB210_p0429b18║茅舍風高孰敢親棒風喝月走煙雲儼然寶缽虛空
J28nB210_p0429b19║托淡飯黃虀自現成
J28nB210_p0429b20║蒲團
J28nB210_p0429b21║團團一片絕遮攔覆地翻天在處安聖號凡名都坐
J28nB210_p0429b22║斷大千收在一毫端
J28nB210_p0429b23║拄杖
J28nB210_p0429b24║超然迥別骨稜稜獨立孤標亙古今凡聖齊施全正
J28nB210_p0429b25║令撐天拄地獨為尊
J28nB210_p0429b26║拂子
J28nB210_p0429b27║拂拂真風絕覆藏橫拈豎用好風光當年馬祖曾懸
J28nB210_p0429b28║壁今日何妨再舉揚
J28nB210_p0429b29║缽盂
J28nB210_p0429b30║滲漏全無何俊哉饑餐渴飲絕纖埃要知洗後渾無
J28nB210_p0429c01║事多少迷人安柄來
J28nB210_p0429c02║新正警眾
J28nB210_p0429c03║浮生幻化苦奔波終日忙忙被業磨若能掃斷無明
J28nB210_p0429c04║窟獨露逍遙自在多
J28nB210_p0429c05║人生幻世愛相延愛若休時大覺仙地獄天堂君自
J28nB210_p0429c06║取話頭綿密莫貪緣
J28nB210_p0429c07║心常坦坦本來清細察多知混世情直下翻身登彼
J28nB210_p0429c08║岸無明頓破笑吟吟
J28nB210_p0429c09║了得凡心聖自圓急參父母未生前覷破本來一著
J28nB210_p0429c10║子山花流水共同歡
J28nB210_p0429c11║書問
J28nB210_p0429c12║復朱老淑人
J28nB210_p0429c13║接手扎乃知道人世念漸疏悲哀盡淨慰甚慰甚然
J28nB210_p0429c14║道人要先期以悟為則將世間名利看破家務放輕
J28nB210_p0429c15║則道念自然濃厚須知一切境緣自心所造於境緣
J28nB210_p0429c16║習熟處作得主便不隨境緣所轉看定話頭心心無
J28nB210_p0429c17║間刻刻提撕驀然撞破則平時熟習自無著處矣古
J28nB210_p0429c18║云他人難用力自度自家身二六時中不可散逸至
J28nB210_p0429c19║囑。
J28nB210_p0429c20║又復
J28nB210_p0429c21║尊體違和切須保重蓋心安則身自安矣來諭大事
J28nB210_p0429c22║茫然山僧道不妨好箇消息何不萬緣放下迴光返
J28nB210_p0429c23║照看茫然底是誰煩惱底是誰知茫然底又是誰煩
J28nB210_p0429c24║惱之念起從何處起滅向何處滅看來看去忽然豁
J28nB210_p0429c25║開正眼始知立命安身迥然獨露當體透脫自由自
J28nB210_p0429c26║在是山僧之望也。
J28nB210_p0429c27║又復
J28nB210_p0429c28║流光迅速浮世危脆豈是久居道人處富貴繁華之
J28nB210_p0429c29║中實為生死心切真火中之蓮也此段大事因緣雖
J28nB210_p0429c30║是至易之事亦是至難之事必須發勇猛心立決定
J28nB210_p0430a01║志朝參暮究喜怒哀樂之間斷不可放過精進中倍
J28nB210_p0430a02║加精進忽得心華發明照十方剎可謂不出塵勞而
J28nB210_p0430a03║作佛事矣。
J28nB210_p0430a04║又復
J28nB210_p0430a05║邇來道履康寧否體究個事無雜念否日用應緣不
J28nB210_p0430a06║彼外境所奪否勿馳求莫妄想兒孫之念頓宜放輕
J28nB210_p0430a07║逆順境界即是菩提若覷得破即此火宅塵勞便是
J28nB210_p0430a08║當人出三界之處一段風光橫拈豎用只在尋常日
J28nB210_p0430a09║用之中頭頭開正眼法法盡歸宗除此之外貧道別
J28nB210_p0430a10║無開示囑囑。
J28nB210_p0430a11║示海寧禪人
J28nB210_p0430a12║做工夫必須要發勇猛心立決定志痛念生死無常
J28nB210_p0430a13║大事畢其形命不肯放過識破一切世間愛憎是非
J28nB210_p0430a14║境緣不使一塵為障行住坐臥日用應緣處時時體
J28nB210_p0430a15║究永無退轉又所謂工夫者將思量世間塵勞底心
J28nB210_p0430a16║回在話頭上做去忽然無心撞破漆桶自然默默相
J28nB210_p0430a17║契矣。
J28nB210_p0430a18║復表嫂
J28nB210_p0430a19║若論此事佛未出世祖未西來照天照地無欠無餘
J28nB210_p0430a20║若僧若俗皆可成佛作祖今但二六時中四威儀內
J28nB210_p0430a21║無時間斷看定父母未生前如何是我本來面目密
J28nB210_p0430a22║密提撕不為世事所奪塵緣快樂時自當猛省不可
J28nB210_p0430a23║放逸愈久愈堅久久純熟豁然透脫方信吾言此乃
J28nB210_p0430a24║火宅中之真方便也。
J28nB210_p0430a25║又復
J28nB210_p0430a26║客秋一別遠隔至今每承種種道愛非言謝可盡已
J28nB210_p0430a27║知闔府起居佳勝為慰近來世亂紛紛如之奈何此
J28nB210_p0430a28║際只有參究工夫為最更無別事可為也倘得心地
J28nB210_p0430a29║開通徹見本來面目得大自在任他波浪掀天我自
J28nB210_p0430a30║湛然不動山僧與諸行人苦志同參又蒙見招難以
J28nB210_p0430b01║舉動穩坐家庭一切紛紜變幻委之于數萬弗見慮
J28nB210_p0430b02║待外境稍平望過菴一晤是所願也。
J28nB210_p0430b03║示瑞宗
J28nB210_p0430b04║瑞宗少年切志向上事然于生死大事欲隨處解脫
J28nB210_p0430b05║惟喜怒哀樂忽來不能當下消殞則主人公已被牽
J28nB210_p0430b06║纏矣只因忘卻本有佛性故一向在世情逆順境界
J28nB210_p0430b07║上為正事不知此境界是生死根本若一生打交輥
J28nB210_p0430b08║不開則不覺不知虛生浪死所以山僧教人參究看
J28nB210_p0430b09║話頭深下疑情念念不忘心心不昧一切閒忙動靜
J28nB210_p0430b10║呼奴使婢抱兒弄女應酬之中重下疑情畢竟如何
J28nB210_p0430b11║是我本來面目二六之時疑來疑去忽然疑破話頭
J28nB210_p0430b12║㘞元來與佛祖同鼻孔出氣誠為火宅塵勞中女丈
J28nB210_p0430b13║夫也囑囑。
J28nB210_p0430b14║復常翁居士
J28nB210_p0430b15║遠承垂念知二位大人尊體康泰欣慰無量幸添兩
J28nB210_p0430b16║令嗣常氏家門重興某願足矣所云田事某昔日告
J28nB210_p0430b17║別時面對二大人言過某痛念生死事大無常迅速
J28nB210_p0430b18║時不待人發憤要明此事辭親棄俗甘旨不供不能
J28nB210_p0430b19║盡世間孝道所以某將從前自置數畝奉二親供膳
J28nB210_p0430b20║聊表寸心以免不孝之罪久後可付令嗣以作先道
J28nB210_p0430b21║伴饗祀以盡某在常門一番事也去年四月八日掩
J28nB210_p0430b22║關一切併捐所謂傳佛心印續佛慧命豈細事哉故
J28nB210_p0430b23║只杜門守愚且以度日耳。
J28nB210_p0430b24║復朱老淑人（因乞）
J28nB210_p0430b25║讀來諭貧僧無念中亦不能無掛念耳若執幻妄為
J28nB210_p0430b26║真實迷頭認影了無出期古云狂心一歇歇即菩提
J28nB210_p0430b27║妙淨明心本非外得一朝猛省則生死情關頓然迸
J28nB210_p0430b28║裂始知真妄不二動靜皆如顛倒情塵自能瓦解冰
J28nB210_p0430b29║消矣。
J28nB210_p0430b30║又復
J28nB210_p0430c01║且喜老居士玉體清勝然道人亦須保養為要日用
J28nB210_p0430c02║之中傾心向道切莫唐喪光陰即穿衣喫飯無非這
J28nB210_p0430c03║箇消息語言談笑亦無非本地風光故云舉不顧即
J28nB210_p0430c04║差互擬思量何劫悟道人宜深思之不可蹉過也。
J28nB210_p0430c05║復吳稚仙居士
J28nB210_p0430c06║尊使到知老居士闔府起居佳勝為慰向承見招到
J28nB210_p0430c07║貴府飽領香齋兼惠厚儀而今復承遠寄妙劑山野
J28nB210_p0430c08║德薄何以克當感愧無量居士念先和尚一脈來索
J28nB210_p0430c09║山野頌古山野質鈍難窮諸大尊宿之意來諭師伯
J28nB210_p0430c10║和尚婆心為侄者慚惶無地但痛念先和尚早逝弟
J28nB210_p0430c11║子追憶無窮何時得報五月初回菴杜門藏拙以度
J28nB210_p0430c12║時耳。
J28nB210_p0430c13║復鄭居士
J28nB210_p0430c14║接手教展誦佳章見居士慧性高朗居塵不染火裏
J28nB210_p0430c15║青蓮要了此事急須努力加參不可被文海詩江所
J28nB210_p0430c16║浸不妨向棒頭豁開正眼掀天揭地佛祖同儔可為
J28nB210_p0430c17║居塵出塵之大丈夫也山野質鈍數語也是缽盂安
J28nB210_p0430c18║柄愚見如此不知高明何以誨山僧也呵呵。
J28nB210_p0430c19║復鄭雲渡居士
J28nB210_p0430c20║居士同月朗兄過菴命跋華嚴經山僧才識譾劣偶
J28nB210_p0430c21║爾成文明眼人前一場笑具復命跋法華經是法非
J28nB210_p0430c22║思量分別之所能解若有知解是為門外三車矣一
J28nB210_p0430c23║跋再跋是知解非知解如其不然自數他寶請著精
J28nB210_p0430c24║采驀忽撞破血從何來經是誰書龍女誰做便能豁
J28nB210_p0430c25║開火宅顯出真機攜手同來白牛露地居士要行持
J28nB210_p0430c26║此事還宜一火焚卻不留一字更為痛快也復偈云
J28nB210_p0430c27║法華未舉現全身筆底橫流血染經月朗當空映法
J28nB210_p0430c28║海臨書妙用一毫吞。
J28nB210_p0430c29║答澉浦吳裒仲居士
J28nB210_p0430c30║來諭日用未得一如纔涉鬧處便不得力須向日用
J28nB210_p0431a01║應緣處立定腳跟絲毫不昧看是何物忽然摸著鼻
J28nB210_p0431a02║孔覷破舊日家風不用尋思迥然獨露不然世法佛
J28nB210_p0431a03║法打作兩橛何日自了惟在決透此事洞見聖賢精
J28nB210_p0431a04║髓真頂天立地大丈夫漢也。
J28nB210_p0431a05║又
J28nB210_p0431a06║來諭塵緣牽擾山僧道不妨就在塵緣體究頭頭用
J28nB210_p0431a07║去法法消歸自己靜鬧閒忙無二無別竿頭進步晝
J28nB210_p0431a08║夜挨拶忽爾㘞地一聲自然淨土穢邦俱成寶所居
J28nB210_p0431a09║士慧性高朗根器不凡山野拙語宜付丙丁法體珍
J28nB210_p0431a10║重自愛謹復不盡。
J28nB210_p0431a11║示戒禪人
J28nB210_p0431a12║道人塵勞中有志求出生死須將箇父母未生前本
J28nB210_p0431a13║參話頭研窮體究以悟為則先要立一片決定出生
J28nB210_p0431a14║死心久遠不退之志不可存一字在胸中從前習氣
J28nB210_p0431a15║一齊拋卻家緣世情一齊放下胸中了無一物單提
J28nB210_p0431a16║話頭重下疑情只管勇猛做去自然久久純熟豁然
J28nB210_p0431a17║迸出本來面目方信雲門餅趙州茶原是殘羹餿飯
J28nB210_p0431a18║若達此旨則日用不出塵勞而作佛事矣。
J28nB210_p0431a19║示琛禪人
J28nB210_p0431a20║禪人欲出塵勞而斷生死宜發大志以期妙悟身處
J28nB210_p0431a21║繁華富貴之中切莫任境飄流優游縱逸無始以來
J28nB210_p0431a22║習氣濃厚愛根深重生死輪迴不斷若要了悟如世
J28nB210_p0431a23║尊頓捨金輪皇位雪山苦行六年睹明星悟道遠云
J28nB210_p0431a24║奇哉眾生具有如來智慧德相只為妄想執著不能
J28nB210_p0431a25║證得此是第一箇成佛的樣子禪人決要了生死大
J28nB210_p0431a26║事提起話頭如金剛王寶劍一齊斬斷頓歇妄心拶
J28nB210_p0431a27║到水窮山盡處通身是一箇誰字徹見本來面目廣
J28nB210_p0431a28║大圓滿了無一物便知山僧棒頭落處微妙難解之
J28nB210_p0431a29║法不待問人而自明矣山野質鈍矢上加尖令兄高
J28nB210_p0431a30║明博達自有超方卓見見此字當為之抵掌呵呵也。
J28nB210_p0431b01║示明秀
J28nB210_p0431b02║久不晤言心懷耿耿小姑早逝母子至情百劫千生
J28nB210_p0431b03║恩愛之所流注道人既知有一段大事因緣便好頓
J28nB210_p0431b04║捨外緣推窮生死大事五濁世中無一真實有生有
J28nB210_p0431b05║滅種種虛幻從本元無因愛而有生死輪迴不斷道
J28nB210_p0431b06║人當下試看要哭的畢竟是誰正煩惱時亦非他物
J28nB210_p0431b07║從此著力一拶忽然看破頭頭顯露物物全彰煩惱
J28nB210_p0431b08║之念自然冰釋矣。
J28nB210_p0431b09║復裒仲吳居士
J28nB210_p0431b10║接手扎知闔府迪吉安和為慰來諭更求開示居士
J28nB210_p0431b11║猶在光影門頭者豈不薦取山野前日棒頭落處若
J28nB210_p0431b12║果棒下見得親切于日用中秉一口金剛王寶劍臨
J28nB210_p0431b13║機涉事一斬斬斷誰敢當鋒果然到此地位萬派千
J28nB210_p0431b14║溪皆渤澥七金五嶽盡須彌此外更無別囑呵呵。
J28nB210_p0431b15║復檀越董帷孺居士
J28nB210_p0431b16║接翰教知闔府佳勝為慰每念居士靈根夙種妙慧
J28nB210_p0431b17║今生心宗頓契大年再來作皇家之柱石為法苑之
J28nB210_p0431b18║金湯種種衛護不勝感感復承遠懷厚貺山僧才輕
J28nB210_p0431b19║德薄何以克當拜領遙祝謝謝不盡明春居士光臨
J28nB210_p0431b20║嘉禾可當一度河清也。
J28nB210_p0431b21║題贊
J28nB210_p0431b22║金粟本師車和尚真贊
J28nB210_p0431b23║咄者老人骨格稜稜無相光中驀現此身一條白棒
J28nB210_p0431b24║斷人命根親遭毒手徹恨最深而今觸著當年事一
J28nB210_p0431b25║番提起一番新
J28nB210_p0431b26║又
J28nB210_p0431b27║傑出叢林金粟和尚惡辣鉗鎚佛祖不讓凡聖當前
J28nB210_p0431b28║頓絕伎倆咄全提向上不留情天上人間更無樣
J28nB210_p0431b29║題待漏圖（朱老淑人乞法名超覺）
J28nB210_p0431b30║朱老淑人逼我題真超然迥脫覺即無塵咦丹鳳朝
J28nB210_p0431c01║金闕獨示本來身團圞共說禪家語火裏蓮花遍界
J28nB210_p0431c02║聞
J28nB210_p0431c03║題金氏像
J28nB210_p0431c04║手拈拂子非俗非僧合門龐眷屬聚首話無生咦到
J28nB210_p0431c05║底還須親撒手迥然出格自由人
J28nB210_p0431c06║李曉令居士
J28nB210_p0431c07║請曉令自珍重二六時中莫妄動但有纖毫即是塵
J28nB210_p0431c08║咄者一著唯人自肯乃方親
J28nB210_p0431c09║題吳居士小像
J28nB210_p0431c10║從無住本而現相處富貴中而不染隻影單瓢樂有
J28nB210_p0431c11║餘超生越死自能辦咄咄咄濁惡世中為標格
J28nB210_p0431c12║題質可徐居士耦耕圖贊
J28nB210_p0431c13║咄質可質可無可不可富貴不戀隱遁耕耘深藏務
J28nB210_p0431c14║本本立道生齊眉舉案共樂清貧楹樽共賞稚子候
J28nB210_p0431c15║門忠心俊傑傳上丹青
J28nB210_p0431c16║題曹居士像（殉難）
J28nB210_p0431c17║咄莫謂介繁非介繁孤峰月落映寒潭超今越古離
J28nB210_p0431c18║情謂義膽忠心豈等閒從此一番遭毒手芳名千古
J28nB210_p0431c19║落人間
J28nB210_p0431c20║題進禪人梅花像贊
J28nB210_p0431c21║曹溪旨絕廉纖擬別會隔天懸急參透省舊顏咄今
J28nB210_p0431c22║人豈讓古人風如梅臘盡春先占
J28nB210_p0431c23║題雲巖師小像
J28nB210_p0431c24║平生性直無我利人堅持戒行力為叢林急須薦取
J28nB210_p0431c25║切莫因循透得最初一句子菩提樹下道圓成
J28nB210_p0431c26║蓮宗禪人請題父小像（號常炤）
J28nB210_p0431c27║美哉父子同出塵常炤不傳之秘訣孤危不讓謝家
J28nB210_p0431c28║風一爐香對儼然別咄
J28nB210_p0431c29║題血書華嚴經
J28nB210_p0431c30║華嚴法界廣無量上人滴血收華藏一字一筆一法
J28nB210_p0432a01║門不可思議轉法輪遮那妙體無生滅一真實際剎
J28nB210_p0432a02║那成迅筆一揮親薦得轉經為己任縱橫
J28nB210_p0432a03║錢聖月天童步趨圖贊
J28nB210_p0432a04║透脫生平這一著何必隨師步趨法人人有條拄杖
J28nB210_p0432a05║子規持任汝超方作咄月印千江休卜度
J28nB210_p0432a06║大悲菩薩開光
J28nB210_p0432a07║莊嚴清淨大悲王幢蓋重重妙莫量圓應法身舒手
J28nB210_p0432a08║眼施為動轉放明光
J28nB210_p0432a09║施主送韋馱菩薩進院
J28nB210_p0432a10║菩薩密行難思議覿面令人放寶光內外障消魔永
J28nB210_p0432a11║斷大眾均沾慧日長施主莊成功莫大迷雲開處性
J28nB210_p0432a12║天香選佛場中行佛事無窮護法鎮長行大眾還見
J28nB210_p0432a13║麼南無護法韋馱尊天菩薩
J28nB210_p0432a14║題自像
J28nB210_p0432a15║袛園不會禪饑喫飯倦打眠人來問道無他說劈脊
J28nB210_p0432a16║粗拳絕妙玄
J28nB210_p0432a17║又（超潔超貞請）
J28nB210_p0432a18║手攜如意閒閒無慮玉潔冰貞寒梅發蕊咦無限香
J28nB210_p0432a19║風動我無隱乎爾
J28nB210_p0432a20║題茂時孫居士家慶圖
J28nB210_p0432a21║桂子蘭孫正茂時馨香悠遠發新枝千尋翠碧森森
J28nB210_p0432a22║秀滿目清光箇箇知石上端然坐默參古佛機親逢
J28nB210_p0432a23║渠面目覷破自容儀一門開正眼何處不相宜咄天
J28nB210_p0432a24║掀地揭憑君立源遠流長孰敢窺
J28nB210_p0432a25║夏大至自畫像請題
J28nB210_p0432a26║自描自像番成兩樣豁然觸著本來真原來不在丹
J28nB210_p0432a27║青上咄青松底下任閒閒隨緣瀟灑江湖上
J28nB210_p0432a28║題庚長徐居士像
J28nB210_p0432a29║徐公庚長器宇堂堂胸藏萬卷掩卷思量咄莫思量
J28nB210_p0432a30║眉毛剔起細參詳驀然黑白都翻轉萬別千差任汝
J28nB210_p0432b01║揚
J28nB210_p0432b02║又夫婦同贊
J28nB210_p0432b03║龐老團圞滿目春逢人無事笑吟吟長庚燦爛橫霄
J28nB210_p0432b04║漢野鶴翩翩迥出群咦雖然如是更須透過祖師關
J28nB210_p0432b05║始得
J28nB210_p0432b06║題飛來大士贊（周天澤居士請）
J28nB210_p0432b07║飛來顯化難思議玉臉吹香展笑容紫竹疏林演玅
J28nB210_p0432b08║法六根互用總圓通咄楊枝一滴香水海天澤森森
J28nB210_p0432b09║書室中
J28nB210_p0432b10║題南潯董道人超域像贊
J28nB210_p0432b11║道人處世本來成現錯認丹青只因不薦一念回光
J28nB210_p0432b12║不隔一線咦滿目兒孫自成辦紅塵堆裏如來現
J28nB210_p0432b13║題悟道人像
J28nB210_p0432b14║咄觀世界幻娑婆願修行出愛河棄富貴若敝履玩
J28nB210_p0432b15║塵俗如糠秕四德俱兼備忘緣境自如參透西來意
J28nB210_p0432b16║超悟了無拘
J28nB210_p0432b17║題月輝禪人悼亡詩
J28nB210_p0432b18║欲明向上一著子如月光輝應薦取絕句佳章墨正
J28nB210_p0432b19║濃齊眉舉案歸何處知歸處吟隨機應悼亡空眾生
J28nB210_p0432b20║迷倒不能契鐵鞋一踏證無生誰信渠儂元不死
J28nB210_p0432b21║史王言居士請題扇示偈
J28nB210_p0432b22║欲明生死大因緣凡聖分明沒兩般著相求真渾是
J28nB210_p0432b23║妄撥波尋水亦非禪求玄覓妙乖真路息智忘機豈
J28nB210_p0432b24║等閒史君堅請余題扇只將春信報平安
J28nB210_p0432b25║佛事
J28nB210_p0432b26║掛鐘板
J28nB210_p0432b27║列祖鉗鎚叢林規鑑呈板云還見麼遂一擊云還聞
J28nB210_p0432b28║麼既是聞見分明大眾急須自薦
J28nB210_p0432b29║許居士請薦媳
J28nB210_p0432b30║柳綠桃紅解脫機纔加點綴涉離微去來生死元無
J28nB210_p0432c01║異離合悲歡總是渠咄天上人間總不拘
J28nB210_p0432c02║蘭溪朱居士歿于杭城室人同妹求薦師各示
J28nB210_p0432c03║偈
J28nB210_p0432c04║鴛鴦驚散繡幃空歿在他方淚莫窮一道靈光無向
J28nB210_p0432c05║背高超九品寶蓮中
J28nB210_p0432c06║追念同胞手足情翻身當下出迷津為伊直指登覺
J28nB210_p0432c07║路堂皇獨露證無生
J28nB210_p0432c08║入西禪堂掛鐘板
J28nB210_p0432c09║佛祖權衡叢林基業舊令新提鉗鎚玅密龍象駢臻
J28nB210_p0432c10║徹骨徹髓擊鐘板云還聞麼若將耳聽終難會眼處
J28nB210_p0432c11║聞聲方始知
J28nB210_p0432c12║慈緣禪人起龕
J28nB210_p0432c13║慈緣慈緣屏息諸緣老僧出關遂汝願破伊生死絕
J28nB210_p0432c14║廉纖跏趺端坐機雖玅一曲無生調更玄咦曾經幾
J28nB210_p0432c15║度紅爐煆覺華橫亞一枝鮮卓拄杖三下云去去去
J28nB210_p0432c16║舉火
J28nB210_p0432c17║丙丁童子熾然說無位真人撒手行信步踏翻生死
J28nB210_p0432c18║海優曇華發少林春急薦取莫沉吟遍界無非淨法
J28nB210_p0432c19║身以火▆打圓相云還見麼便攛下火炬
J28nB210_p0432c20║入塔
J28nB210_p0432c21║三界無安猶如火宅惟有此處可以自適不令人見
J28nB210_p0432c22║轉風流全身藏處無蹤跡呈骨便送入
J28nB210_p0432c23║為息乾法兄和尚母　覺師舉火
J28nB210_p0432c24║世間最大惟生死久住叢林莫可逃獨有老師沾法
J28nB210_p0432c25║味四山相逼自逍遙生垂賢母範久作法中英亦既
J28nB210_p0432c26║能穀子與我同條生一朝萬事畢撒手便空行昭覺
J28nB210_p0432c27║老師一生行履則且置轉身一句作麼生道呈火炬
J28nB210_p0432c28║云山僧助汝光明焰當陽披露大家看劈面來時親
J28nB210_p0432c29║薦得海門送出一輪紅擲火炬便燒
J28nB210_p0432c30║入塔
J28nB210_p0433a01║塔影雲霄了無遮互驀喚汝回證無生路不讓當年
J28nB210_p0433a02║老牸牛八角團團空裏磨咦光前耀後轉風流鷲嶺
J28nB210_p0433a03║靈根秀千古呈骨送人
J28nB210_p0433a04║慧鋒禪人封龕
J28nB210_p0433a05║慧鋒慧鋒五載相從省得渠儂面遍界一真空空到
J28nB210_p0433a06║無空處還源總一同咄剔脫這重關捩子碧天無際
J28nB210_p0433a07║一清空
J28nB210_p0433a08║舉火
J28nB210_p0433a09║踏翻生死本來元故鄉別是一壺天頓忘人我超塵
J28nB210_p0433a10║劫逍遙只在剎那間以火炬打圓相云還會麼助汝
J28nB210_p0433a11║騰騰紅燄起火中端坐一枝蓮擲火燒
J28nB210_p0433a12║吳夫人起棺
J28nB210_p0433a13║諸佛妙道八字打開孝子追思昊天罔極超蔭宜人
J28nB210_p0433a14║還會麼借山僧拄杖送汝一程五蘊山頭涅槃路四
J28nB210_p0433a15║方八面絕遮攔在處曇華香滿域先向枝頭洩漏音
J28nB210_p0433a16║覷透本來真面目遍界全彰淨妙身大眾出門一句
J28nB210_p0433a17║作麼生道滿目青山千古秀蓮臺九品任高登喝一
J28nB210_p0433a18║喝云驀直去
J28nB210_p0433a19║
J28nB210_p0433a20║伏獅袛園禪師語錄卷上（終）