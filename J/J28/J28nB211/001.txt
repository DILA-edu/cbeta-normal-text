J28nB211_p0441a01║繼總禪師語錄序
J28nB211_p0441a02║伏見西來衣缽大事因緣，有以
J28nB211_p0441a03║多為貴者，如黃櫱所稱：「不是無
J28nB211_p0441a04║禪，祗是無師。」馬大師會下八十
J28nB211_p0441a05║四人，坐道場得正法眼者無幾
J28nB211_p0441a06║人，廬山歸宗是其一，此因多而
J28nB211_p0441a07║翻見少也。有以少為貴者，全部
J28nB211_p0441a08║《傳燈》，如大慧所囑付，僅得彌光、
J28nB211_p0441a09║妙總兩人。而妙總禪師，一稱平
J28nB211_p0441a10║江資壽尼，一號無著道人，為丞
J28nB211_p0441a11║相蘇公頌孫女，咨參諸老，早入
J28nB211_p0441a12║正信。當大慧奉敕再主徑山，宗
J28nB211_p0441a13║風丕振，臨濟中興，而來往盤桓，
J28nB211_p0441a14║與張侍郎無垢、馮給事濟川眉
J28nB211_p0441a15║毛廝結於徑山方丈中者，獨有
J28nB211_p0441a16║無著道人。宜大慧付偈有云：「臨
J28nB211_p0441a17║機一一任天真，世出世間無剩
J28nB211_p0441a18║少。我作一偈為證明，四聖六凡
J28nB211_p0441b01║盡驚擾。」從此響震諸方。而同時
J28nB211_p0441b02║有溫州淨居妙道禪師，為延平
J28nB211_p0441b03║尚書黃公裳女，有開堂法語，並
J28nB211_p0441b04║見《傳燈》，此因少而翻見多者也。
J28nB211_p0441b05║只今南楚繼總禪師，毓生名公
J28nB211_p0441b06║世族同，積年真參實悟同，龍池
J28nB211_p0441b07║萬如和上記莂，與徑山妙喜老
J28nB211_p0441b08║人囑付同。從上淵源，徑山前有
J28nB211_p0441b09║佛果，龍池前有天童，其為滴骨
J28nB211_p0441b10║滴髓，臨濟兒孫同。是知繼總徽
J28nB211_p0441b11║聲固足爭光無著，為先後宗門
J28nB211_p0441b12║兩大總持也。迺繼總師之竿頭
J28nB211_p0441b13║進步者，在說法浩浩中，還視無
J28nB211_p0441b14║著道人實為得未曾有。自花開
J28nB211_p0441b15║南嶽，果結禹門以來，江北江南，
J28nB211_p0441b16║竿幡隨建，橫擔楖栗，到處踏毘
J28nB211_p0441b17║盧頂上行，向優缽曇邊現，眼筋
J28nB211_p0441b18║舌骨，喝月拏雲，塵說、剎說、熾然
J28nB211_p0441c01║說，無間歇說，幾於石室盡寫金
J28nB211_p0441c02║言，草堂悉書貝葉矣。吾檇李非
J28nB211_p0441c03║無佛稱尊之地，赤肉團上無位
J28nB211_p0441c04║真人往往出現，更喜象王一行
J28nB211_p0441c05║狐蹤斷絕，其為人天利益，詎可
J28nB211_p0441c06║思議哉。即不慧抱影東皋，得以
J28nB211_p0441c07║佛法相見，一聞師八齡時，夙根
J28nB211_p0441c08║猛利，從外祖南贛中丞宋公，禮
J28nB211_p0441c09║足憨山肉祖機緣，再聞高工部
J28nB211_p0441c10║玄期公，奉使衡陽時，值乃祖蘇
J28nB211_p0441c11║州刺史幻臣劉公，耄耋得道，刻
J28nB211_p0441c12║期示寂，同聲唧剝機緣，直是無
J28nB211_p0441c13║始劫來，威音王那畔公案。而師
J28nB211_p0441c14║發通天竅，展縮地符，即此具見
J28nB211_p0441c15║豹斑，令人陡然浹背矣。如許白
J28nB211_p0441c16║紙黑字，的的空谷足音，可使截
J28nB211_p0441c17║斷眾流，亦可使乾坤函蓋，應效
J28nB211_p0441c18║菩提流支，彈指讚歎無已，仍作
J28nB211_p0442a01║左行梵書，流傳西土，俾西土沙
J28nB211_p0442a02║門東向遙禮聖人，更應令楞嚴
J28nB211_p0442a03║藏冊妙麗莊嚴添一重，提魚籃，
J28nB211_p0442a04║賣笊籬，應化神通大作略，庶於
J28nB211_p0442a05║慧燈普炤，少分相應云爾。
J28nB211_p0442a06║順治丙申長至月望，國子監司
J28nB211_p0442a07║業兼掌祭酒事前戊辰二甲進
J28nB211_p0442a08║士工部虞衡司郎中大理寺左
J28nB211_p0442a09║寺副
J28nB211_p0442a10║曹溪憨祖弟子福徵道一居士
J28nB211_p0442a11║譚貞默槃談撰。
J28nB211_p0442a12║
J28nB211_p0442a13║
J28nB211_p0442a14║
J28nB211_p0442a15║
J28nB211_p0442a16║
J28nB211_p0442a17║
J28nB211_p0442a18║
J28nB211_p0442b01║季總徹禪師語錄敘
J28nB211_p0442b02║從古有言：優曇缽華三千年一度現，大善知識五百
J28nB211_p0442b03║世許相逢。且曇華作麼現？知識作麼逢？滿眼煙波難
J28nB211_p0442b04║泊岸，釣竿未舉早先知。莫道世間無駿骨，追風現有
J28nB211_p0442b05║季法兄。師生緣南楚，姓劉，適陳。陳君宦西粵，殞於非
J28nB211_p0442b06║命。師白簡鳴冤，報仇雪恨，即棄家學道，參山茨和尚，
J28nB211_p0442b07║棒下知歸，結茆衡嶽峰頭，深蓄厚養，透明今古，具有
J28nB211_p0442b08║古德氣概。茨師圓寂，單瓢隻杖，泛湘江，涉洞庭，概然
J28nB211_p0442b09║有南天台、北五臺之遊。埽祖塔，探禹門，機契龍池，萬
J28nB211_p0442b10║如和尚授記莂焉。缾錫到處，士紳仰慕，四眾雲臻，莫
J28nB211_p0442b11║不延請弘揚法道。棒喝交馳，雷奔電掣，說法利生，度
J28nB211_p0442b12║籌盈室，會下多有省發者，師不濫印焉。嘗曰：「不二法
J28nB211_p0442b13║門，嚴戒律者已寡；大千界內，真參悟者益稀。」故師律
J28nB211_p0442b14║已凜如嚙雪，領眾肅若啣枚，毫無假借，不似當今宗
J28nB211_p0442b15║匠亂搭東瓜印子，妄囑匪人，良足重也。丙申秋日，師
J28nB211_p0442b16║來訪余，出《慧燈語錄》。讀之，如食哀家梨，令人爽口快
J28nB211_p0442b17║心；又如入山陰道中，令人應接不暇；又如杲日當空，
J28nB211_p0442b18║光芒閃爍，令人不得正眼相覷。余請付梓，使有目者
J28nB211_p0442b19║共睹曇華出現，有識者咸欽知識相逢。余興然作敘，
J28nB211_p0442b20║余懼白衣弁首，無異佛頭著糞。師曰：「老盧得法非僧
J28nB211_p0442b21║相，龐老通明豈離家？」不獲已，視其語意，則指月、話月，
J28nB211_p0442b22║通教、通宗，口談、筆談，眼聾、耳塞；觀其機智，則匝地清
J28nB211_p0442b23║風，三軍勇冠，不圖打草，且要驚蛇；察其炤用，則一聲
J28nB211_p0442b24║哮吼，狐狸膽落，覿面相呈，無形無影。至若獨泛孤舟，
J28nB211_p0442b25║垂絲千尺，遍遊江海，擺撥鯨鯢，是其氣魄也；世法佛
J28nB211_p0442b26║法同見，龍潭虎窟交參，夢中拈棒，智海埋人，是其作
J28nB211_p0442b27║略也。復為贊曰：頭角完全不住行，千山萬水覓知音，
J28nB211_p0442b28║盲人不解尋消息，都盧落塹墮深坑。
J28nB211_p0442b29║嗣臨濟正法三十二世𨍏轢道人嚴大參題
J28nB211_p0442b30║瑤天慧目，耀古輝今；性地覺華，香郊馥閫。是以森羅
J28nB211_p0442c01║象景，白晝鳴雞；粉碎虛空，青天霹靂。架銕船於大海，
J28nB211_p0442c02║截斷紅塵；翻玉浪於雄峰，沖開碧落。極底冰清，骨格
J28nB211_p0442c03║還他故物；無邊彩絢，風流原是當家。此惟季總禪師
J28nB211_p0442c04║足以當之。余每過慧燈禪院，見師具大人相而為說
J28nB211_p0442c05║法：一句當陽，千峰落色；機先者著，列聖攢眉。痛棒纔
J28nB211_p0442c06║施，血流遍地；迥出毘盧之頂，笑拈帝釋之華。推倒南
J28nB211_p0442c07║嶽峰，吸盡龍池水。驚起千年玄鶴，斫卻青松；蹋翻萬
J28nB211_p0442c08║頃白雲，行來碧嶂。抓彩慶新羅俊鶻，透網喜三聖金
J28nB211_p0442c09║鱗。跨神牛而坐斷十虛，乘快風而游乎八極。照若赤
J28nB211_p0442c10║珠寶鏡，鑑萬象以無私；開如玉鎖金匙，啟千門而洞
J28nB211_p0442c11║曉。放出屠龍手，擲下駭雞犀。四海波平，看華鯨而吞
J28nB211_p0442c12║吐；九霄雲淨，憑靈鳳以翱翔。祗有恁般，也大奇特；天
J28nB211_p0442c13║下太平，余心暢快。
J28nB211_p0442c14║松陵弟子葉紹顒槃談撰
J28nB211_p0442c15║自昔飲光紹拈華之旨，大鑑肇分葉之傳，闡化多方，
J28nB211_p0442c16║宗風震播，統惟貫一，紀則逾千。迨金粟老人重光祖
J28nB211_p0442c17║席，振起凌夷，臨濟兒孫，獨滿天下。今我季總和尚，南
J28nB211_p0442c18║楚發祥，衡巒間氣，夙生根利，乘願力弘，決志捨塵，壯
J28nB211_p0442c19║年絕俗。斬葛藤而誅棘莽，游智刃以無前；抉羅網而
J28nB211_p0442c20║破波濤，示慧燈之普照。始得省於南嶽，繼嗣法於龍
J28nB211_p0442c21║池。楚水吳山，雲蹤殆遍，單瓢隻杖，萍跡著奇，凡所至
J28nB211_p0442c22║止之鄉，靡不皈投恐後。歲在甲午，師開堂於吾蘇橫
J28nB211_p0442c23║塘慧燈禪院，道風既被，法雨同霑，見者謂勝優曇，爭
J28nB211_p0442c24║歎重來古佛，傲民稽顙，外道傾心，時節因緣，迥超今
J28nB211_p0442c25║古。覿面則機鋒峻捷，豎拂則意句新玄，痛棒橫施，獨
J28nB211_p0442c26║軼千賢之隊，眉毛揚起，俯臨萬仞之岡。洵哉！盡大地
J28nB211_p0442c27║為墨，以虛空為量，不足喻法道之弘廣也。丙申秋杪，
J28nB211_p0442c28║師有事武林，還訪𨍏轢嚴公於檇李，機緣相契，懇師
J28nB211_p0442c29║出稿付剞劂氏，用廣流通。予承師命，佐董是役，不揣
J28nB211_p0442c30║固陋，僭引數言，具眼難瞞，恐徒為眼中著屑也。
J28nB211_p0443a01║重九後十日吳郡南山弟子張銖題於攜李寓齋
J28nB211_p0443a02║自初祖來震旦，暢演拈華之旨，五傳至曹谿，分二派，
J28nB211_p0443a03║別五宗，而臨濟兒孫獨盛。臨濟二十八世至笑巖寶，
J28nB211_p0443a04║寶傳幻有傳，再傳天童悟，悟傳今龍池萬老和尚，為
J28nB211_p0443a05║三十一世，大闡宗風，祖庭復振。而大江以南，踞猊座
J28nB211_p0443a06║唱道者，得人稱最盛。如季總禪師，家世名族，生長富
J28nB211_p0443a07║貴，慧根猛利，提起金剛王劍，斬卻塵緣，現真實相得
J28nB211_p0443a08║度，始依南嶽山茨和尚有省。七載後，和尚示寂，慕兩
J28nB211_p0443a09║浙三吳之道，望次第參訖，隨腰包躡屩到龍池，入室
J28nB211_p0443a10║無虛日，遂復印可。而屋北鹿、谿西雞，又實證蜜授於
J28nB211_p0443a11║皮髓問矣。即今化行大江南北，皆以本分接人，拈提
J28nB211_p0443a12║向上。侍者錄其語成帙。余讀之，知單傳直指，埽絕枝
J28nB211_p0443a13║蔓，大機大用，當體全彰，是真有得於語言文字之外
J28nB211_p0443a14║也。而所謂大道不分男女相，於茲益信；棒頭有眼明
J28nB211_p0443a15║如日，於師益親。捧是錄者，須向己躬下追究，勿在言
J28nB211_p0443a16║句上咬嚼，方不辜負季總禪師。
J28nB211_p0443a17║海陵鞠劬居士王相說謹撰
J28nB211_p0443a18║
J28nB211_p0443a19║
J28nB211_p0443a20║
J28nB211_p0443a21║眾護法請住蘇州慧燈禪院開堂啟
J28nB211_p0443a22║伏以寶地初成，山靈拱翠。剎幢既建，波色搖光。楞伽
J28nB211_p0443a23║屏列畫天然，震澤潮通聲不寂。非繇人傑，曷稱勝緣。
J28nB211_p0443a24║恭惟
J28nB211_p0443a25║季總大和尚，禹門嫡派，金粟親孫。衡嶽降禎，湘源毓
J28nB211_p0443a26║秀。履坤貞而輝分慧日，躔婺野而祥覆慈雲。悟圓澤
J28nB211_p0443a27║之三生，身前身後；豎天龍之一指，非佛非心。杖挑萬
J28nB211_p0443a28║里煙霞，缽臥千群龍象。喝聾三日，遂使汗滴曹谿；燈
J28nB211_p0443a29║接五枝，久已坐臨室壁。錫飛江浙，遏斷胥濤。杯渡邗
J28nB211_p0443a30║溝，敷芬瓊萼。誠震旦國之香城，而閻浮提之華雨也。
J28nB211_p0443b01║某等身沉欲海，識昧尸波。借給孤祗園，奉迎法駕；掃
J28nB211_p0443b02║維摩丈室，仰庇宗風。栴檀片片皆香，吹開濁劫；楊柳
J28nB211_p0443b03║枝枝是露，沛作津梁。伏願卓彼法幢，鋤茲福地。一葦
J28nB211_p0443b04║爰止，繙圓覺而妙義疏宣；雙樹相依，隨方響而微言
J28nB211_p0443b05║闡暢。吐廣長舌，標指見於西江明月；發海潮音，措安
J28nB211_p0443b06║流於古渡橫塘。願協人天，望殷緇素。臨楮無任翹切
J28nB211_p0443b07║瞻依之至。
J28nB211_p0443b08║　　　葉紹顒　　張王治　　王盛鼎
J28nB211_p0443b09║　　　李　模　　周公軾　　葉　倓
J28nB211_p0443b10║　　　黃孔昭　　金允治　　朱　鎰
J28nB211_p0443b11║　　　陸世廉　　姚宗典　　沈文采
J28nB211_p0443b12║　　　許元溥　　姚宗昌　　嚴秪敬
J28nB211_p0443b13║　　　周起龍　　李　楷　　周茂蘭
J28nB211_p0443b14║　　　陸時登　　陳元青　　周茂藻
J28nB211_p0443b15║　　　吳晉錫　　徐樹丕　　周茂萼
J28nB211_p0443b16║　　　范　周　　黃自起　　申緒芳
J28nB211_p0443b17║　　　何兆清　　陸壽名　　何　柄
J28nB211_p0443b18║
J28nB211_p0443b19║
J28nB211_p0443b20║
J28nB211_p0443b21║
J28nB211_p0443b22║
J28nB211_p0443b23║
J28nB211_p0443b24║
J28nB211_p0443b25║
J28nB211_p0443b26║
J28nB211_p0443b27║
J28nB211_p0443b28║
J28nB211_p0443b29║
J28nB211_p0443b30║
J28nB211_p0443c01║季總微禪師語錄目次
J28nB211_p0443c02║卷一
J28nB211_p0443c03║敘
J28nB211_p0443c04║請啟
J28nB211_p0443c05║上堂
J28nB211_p0443c06║小參
J28nB211_p0443c07║卷二
J28nB211_p0443c08║示眾
J28nB211_p0443c09║機緣
J28nB211_p0443c10║法語
J28nB211_p0443c11║行實
J28nB211_p0443c12║卷三
J28nB211_p0443c13║拈古
J28nB211_p0443c14║頌古
J28nB211_p0443c15║卷四
J28nB211_p0443c16║詩偈
J28nB211_p0443c17║讚
J28nB211_p0443c18║書問
J28nB211_p0443c19║雜著
J28nB211_p0443c20║佛事
J28nB211_p0443c21║
J28nB211_p0443c22║
J28nB211_p0443c23║
J28nB211_p0443c24║
J28nB211_p0443c25║
J28nB211_p0443c26║
J28nB211_p0443c27║
J28nB211_p0443c28║
J28nB211_p0443c29║
J28nB211_p0443c30║
J28nB211_p0444a01║季總徹禪師語錄卷第一
J28nB211_p0444a02║侍者超祥記錄
J28nB211_p0444a03║住姑蘇慧燈禪院，於順治甲午歲二月十六日進院。
J28nB211_p0444a04║山門。「不得其門而入，縱有瓊樓玉殿，卻被一莖草盍
J28nB211_p0444a05║卻？苟得其門而入，便能於一莖草上現出瓊樓玉殿。
J28nB211_p0444a06║山僧到此，為諸人八字打開去也。」拽杖便入。
J28nB211_p0444a07║佛殿。「挺若須彌淨若蓮，重重相好露金仙。知音不在
J28nB211_p0444a08║頻頻舉，一段光明徹大千。」展具便拜。
J28nB211_p0444a09║方丈。「據此室，行此令，橫按莫邪，勦除凡聖，縱使佛祖
J28nB211_p0444a10║到來，也須乞命。」卓拄杖便起。
J28nB211_p0444a11║當日眾檀護恭請上堂。拈疏云：「文光射斗，展演佛祖
J28nB211_p0444a12║靈機；法幟揮空，開豁人天正眼。符到令行，不煩宣舉。」
J28nB211_p0444a13║陞座祝聖畢，次拈香云：「此一瓣香當陽拈出，爇向爐
J28nB211_p0444a14║中供養現住禹門堂上本師萬如大和尚，用酬法乳
J28nB211_p0444a15║之恩。」上首白椎云：「法筵龍象眾，當觀第一義。」師云：「親
J28nB211_p0444a16║自禹門駕銕舟，姑蘇城外放金鉤，半竿穿破平江月，
J28nB211_p0444a17║四海獰龍一釣收。還有負命金鱗麼？出眾相見。」問：「選
J28nB211_p0444a18║佛場開，心空及第，人人鼻孔撩天，個個腳跟著地。選
J28nB211_p0444a19║佛場開即不問，鼻孔撩天事若何？」師云：「穿卻了也。」進
J28nB211_p0444a20║云：「腳跟著地又作麼生？」師云：「撞破玉樓鐘。」進云：「水歸
J28nB211_p0444a21║大海波濤靜，雲到蒼梧氣象閒。」師云：「敕點飛龍馬，跛
J28nB211_p0444a22║鱉出頭來。」問：「震法雷、鳴法鼓，請和尚現大人相而為
J28nB211_p0444a23║說法。」師云：「你還見麼？」「如何是無人相？」師云：「柳色黃金
J28nB211_p0444a24║嫩。」「如何是無我相？」師云：「梨華白雪香。」「如何是無眾生
J28nB211_p0444a25║相？」師云：「玉樓藏翡翠。」「如何是無壽者相？」師云：「金殿鎖
J28nB211_p0444a26║鴛鴦。」問：「昔年給孤布金請佛說法，今日眾檀刱院請
J28nB211_p0444a27║師登座，未審是同？是別？」師云：「多少人分疏不下。」進云：
J28nB211_p0444a28║「即今眾檀那與給孤長者還有優劣也無？」師云：「優則
J28nB211_p0444a29║俱優，劣則俱劣。」進云：「已刱慧燈成古剎，祖印拈來付
J28nB211_p0444a30║與誰？」師云：「普天匝地。」僧托開兩手，云：「學人大開方便
J28nB211_p0444b01║門去也。」師云：「腳跟下好與三十棒。」問：「鋼刀斬斷霹靂
J28nB211_p0444b02║雄關時如何？」師云：「逡巡有分。」進云：「六臂三頭擎日月，
J28nB211_p0444b03║卻承渠力耀乾坤。」師云：「汝喫棒未得在。」進云：「清淨萬
J28nB211_p0444b04║緣無罣礙，虛空突出一蓬頭。」師云：「眼華作麼？」僧喝，師
J28nB211_p0444b05║云：「亂叫喚。」進云：「四眾殷勤同瞻仰，一炷清香滿石樓。」
J28nB211_p0444b06║師云：「不易念得來。」乃云：「打殺南山虎，驚飛北海龍，破
J28nB211_p0444b07║砂盆斬新扶起，吹毛劍特地拈來。若是英靈漢子，不
J28nB211_p0444b08║消一拶，直下承當，活卓卓地，不受羅籠，全彰玅用，脫
J28nB211_p0444b09║體無依。到者裏，直饒澄潭月影、靜夜鐘聲，隨扣擊以
J28nB211_p0444b10║無虧，觸波瀾而不散，好與三十棒。祗如山僧恁麼批
J28nB211_p0444b11║判，且道明甚麼邊事？還有人分析得出麼？不見道：劈
J28nB211_p0444b12║開華嶽連天秀，放出黃河六月冰。」卓拄杖一下。上首
J28nB211_p0444b13║白椎云：「諦觀法王法，法王法如是。」下座。
J28nB211_p0444b14║浴佛日，檀護陳方山請上堂。「曾聞石女產麒麟，添得
J28nB211_p0444b15║嬰孩氣象新，金鎖玉關渾不住，萬機頭上鼓煙塵。當
J28nB211_p0444b16║時盡道難相委，今日方知不是心。大眾！且道不是那
J28nB211_p0444b17║▆心？」卓拄杖，云：「不得雲門施好手，幾乎錯認定盤星。」
J28nB211_p0444b18║下座。
J28nB211_p0444b19║師誕辰，請上堂。「玅性圓明絕覆藏，普天匝地露堂堂，
J28nB211_p0444b20║人人盡有金剛眼，指出庭前桂蕊香。眾中有具金剛
J28nB211_p0444b21║眼者，請出相見。」問：「仙苑瑤觴春滿宴，禪關紫氣瑞盈
J28nB211_p0444b22║眸，慧燈永永法王座，雨露天邊沐好秋。正與麼時，未
J28nB211_p0444b23║審和尚如何施設？」師云：「風行草偃。」進云：「自從認得曹
J28nB211_p0444b24║溪路，了知生死不相干。」師云：「也須照顧腳跟。」乃云：「但
J28nB211_p0444b25║能頓歇馳求，便領現前受用。磨礱三尺劍，待斬不平
J28nB211_p0444b26║人，縱橫在我，殺活繇誰？智照無私，纖塵不立，到者裏
J28nB211_p0444b27║不妨虎口裏橫身，一任驅耕奪食，流聲名於萬世，傳
J28nB211_p0444b28║祖道於千秋，立時俗之標格，作法門之牓樣；其或未
J28nB211_p0444b29║然，祗知事逐眼前過，不覺老從頭上來。」
J28nB211_p0444b30║元旦，上堂。「新年佛法起雷鳴，闢草開荒萬物新，不透
J28nB211_p0444c01║禹門三汲浪，乾坤何處定煙塵？」拈拄杖，云：「聊把扁舟
J28nB211_p0444c02║清夜笛，和煙吹出洞庭春。」下座。
J28nB211_p0444c03║觀音誕，上堂。問：「觀音大士未降母胎，向甚麼處安身？」
J28nB211_p0444c04║師卓拄杖一下。進云：「已入母胎，為甚卻藏頭露尾？」師
J28nB211_p0444c05║云：「莫謗他好。」進云：「已出母胎作麼生施設？」師便打。問：
J28nB211_p0444c06║「一輪紅日現，萬里絕纖塵時如何？」師云：「那裏學得者
J28nB211_p0444c07║虛頭來？」僧遶身一匝，師云：「腳跟下不穩在。」進云：「蹋著
J28nB211_p0444c08║稱錘硬似銕。」師云：「秪恐不是玉。」僧便喝，師云：「再喝喝
J28nB211_p0444c09║看。」僧展兩手，師云：「果然弄虛頭。」乃云：「觀音菩薩未出
J28nB211_p0444c10║母胎，以楊柳枝穿卻大地眾生鼻孔，將甘露水普潤
J28nB211_p0444c11║遍界靈苗；已出母胎，口吞日月、眼盍乾坤。諸人還委
J28nB211_p0444c12║悉也無？」驀拈拄杖卓一下，云：「遮藏不得人人見，萬紫
J28nB211_p0444c13║千紅總是春。」下座。
J28nB211_p0444c14║王舜符居士請上堂。問：「大鵬一舉九萬里，穿雲鷂子
J28nB211_p0444c15║與天齊，鳳凰不是凡間鳥，為瑞為祥正此時。為瑞為
J28nB211_p0444c16║祥即不問，壽量彌天事若何？」師云：「月朗千峰秀，風高
J28nB211_p0444c17║萬壑鳴。」進云：「恁麼則雲中不睹雙鵰落，箭過新羅十
J28nB211_p0444c18║萬程。」師云：「不妨迥出一頭地。」問：「和尚壽誕即不問，未
J28nB211_p0444c19║出母胎時在甚麼處安身立命？」師云：「高著眼始得。」問：
J28nB211_p0444c20║「大洋海底起紅塵，須彌山頂浪滔天。」師云：「那裏見得？」
J28nB211_p0444c21║僧擬議，師云：「三十棒且待別時。」乃云：「故國清貧已有
J28nB211_p0444c22║年，白頭知命順生緣，眉毛仍在眼睛上，鼻孔撩天不
J28nB211_p0444c23║著穿。昨夜山門騎露柱，東西南北走不住，不知何事
J28nB211_p0444c24║太忙生，盡被秋光牽引去。惟有青青柏與松，萬年千
J28nB211_p0444c25║載色如是。」下座。
J28nB211_p0444c26║慈雲禪人請上堂。問：「弘開法席，大闡宗風，四眾雲臻，
J28nB211_p0444c27║高陞猊座。如何是父母未生前一句？」師云：「八十翁翁
J28nB211_p0444c28║輥繡毬。」進云：「碧桃已結千年外。」師云：「靈苗秀發別生
J28nB211_p0444c29║芽。」進云：「恁麼則玉樹華開萬古春。」師云：「好箇消息。」居
J28nB211_p0444c30║士問師：「五十以前事若何？」師卓拄杖，云：「者箇是拄杖
J28nB211_p0445a01║子。」進云：「五十以後又如何？」師復卓拄杖，云：「者箇不喚
J28nB211_p0445a02║作拄杖子。」進云：「正當今日，華雨滿筵，香雲盈座，未審
J28nB211_p0445a03║還有為人處也無？」師云：「分身兩處看。」乃云：「乾坤盡是
J28nB211_p0445a04║黃金國，無限平人不肯休。休擬議，莫凝眸，雲自高飛
J28nB211_p0445a05║水自流，要知一句難藏處，黃鶴樓前鸚鵡洲。」下座。
J28nB211_p0445a06║上堂。「生緣衡嶽幾經秋，坐斷孤峰天外游，一句了然
J28nB211_p0445a07║超百億，饑餐渴飲更何求？且道見個甚麼道理得恁
J28nB211_p0445a08║麼自在？缽盂口向天，大蟲原是虎。」
J28nB211_p0445a09║上堂。問：「覿面金鎚即不問，南山疊翠是如何？」師云：「石
J28nB211_p0445a10║虎叫時山谷響，銕牛吼處木人驚。」進云：「恁麼則龍得
J28nB211_p0445a11║水時添意氣，虎逢山勢長威獰。」師云：「賴遇闍黎證明。」
J28nB211_p0445a12║問：「慧燈爍破千峰頂，何處須彌作壽山？」師云：「孤迥迥，
J28nB211_p0445a13║峭巍巍。」乃云：「三藏靈文，百千玅義，盡底掀翻，祗在諸
J28nB211_p0445a14║人眉端上放光，耀古騰今，輝天鑑地。此事且置，祗如
J28nB211_p0445a15║預布津梁一句作麼生道？覺樹華開萬古春。」
J28nB211_p0445a16║上堂。問：「慧日高懸，千山並秀，滿目英賢，誰是作者？」師
J28nB211_p0445a17║云：「獨你是鈍漢。」進云：「師子窟中無異獸。」師云：「汝試𨁝
J28nB211_p0445a18║跳看。」問：「大悲千手眼，那個是正眼？」師云：「千聖覷不到。」
J28nB211_p0445a19║進云：「通身全現摩尼寶，遍界輝騰遍界香。」師云：「又恁
J28nB211_p0445a20║麼去也。」乃云：「無尾大蟲難傍近，近前便也傷人命，除
J28nB211_p0445a21║非自解據虎頭，自然頭正尾亦正，黑漆缽盂添箇柄。」
J28nB211_p0445a22║復舉：「陸亙大夫問南泉和尚曰：『學人缾中養一鵝，鵝
J28nB211_p0445a23║漸大，出不得。如今不得毀缾、不得損鵝，和尚作麼生
J28nB211_p0445a24║出得？』泉喚大夫，陸應諾，泉云：『出也。』陸從此開悟。」師云：
J28nB211_p0445a25║「陸大夫弄巧成拙，若不是南泉，未免缾破鵝飛，自傷
J28nB211_p0445a26║己命。且道喚出後如何？萬里鵬翔遠，千年鶴共飛。」下
J28nB211_p0445a27║座。
J28nB211_p0445a28║師至太倉，佛成道日，眾檀請上堂。問：「昔日總持云：『如
J28nB211_p0445a29║慶喜見阿閦佛，一見更不再見。』且道與世尊睹明星
J28nB211_p0445a30║悟道還有優劣也無？」師云：「龍眠自有衝天志。」進云：「當
J28nB211_p0445b01║陽一句無私語，放出千年露地牛。」師云：「逢人切莫錯
J28nB211_p0445b02║舉。」問：「祖祖相傳即不問，燈燈續燄事如何？」師云：「金翅
J28nB211_p0445b03║鳥王當宇宙，箇中誰是出頭人？」進云：「蹋斷曹谿空劫
J28nB211_p0445b04║外，乾坤何處不稱尊？」師云：「你還未夢見在。」僧喝，師便
J28nB211_p0445b05║打，乃云：「正覺山前，明星現瑞，輝騰今古；積慶菴中，眾
J28nB211_p0445b06║目全彰，爍破乾坤。明明不覆藏，歷歷無遮護，抹去野
J28nB211_p0445b07║狐涎，潑開凡聖路。虎穴魔宮，隨心瀟灑；須彌大海，任
J28nB211_p0445b08║我翻騰。如龍得水，似虎踞山，佛祖到來，管教他無容
J28nB211_p0445b09║身之地。且道釋迦老子還有出頭分也無？」卓拄杖，云：
J28nB211_p0445b10║「枯木堂前休錯過，白雲堆裏好商量，朔風連日通消
J28nB211_p0445b11║息，獨讓寒梅遍界香。」下座。
J28nB211_p0445b12║師至盛澤圓明寺，眾請上堂。「一點圓明萬古奇，來登
J28nB211_p0445b13║寶座顯全機，風流徹底難教露，未許通方作者知。」卓
J28nB211_p0445b14║拄杖，云：「還有作家戰將麼？請出相見。」張休石問：「四眾
J28nB211_p0445b15║咸臨，人天普集，圓明葛藤即不問，如何是意到句不
J28nB211_p0445b16║到？」師云：「未到烏江畔，知君不肯休。」「如何是句到意不
J28nB211_p0445b17║到？」師云：「若無舉鼎拔山力，千里烏騅不易騎。」「如何是
J28nB211_p0445b18║意句俱到？」師打，云：「正好喫棒。」「如何是意句俱不到」？師
J28nB211_p0445b19║云：「揚起眉毛須薦取，三千里外有知音。」進云：「祖翁一
J28nB211_p0445b20║片閒田地，不是飽餐人不知。」師云：「好收原本契書著。」
J28nB211_p0445b21║張權始問：「如何是奪人不奪境？」師云：「一自當年折鳳
J28nB211_p0445b22║凰，至今魚雁兩茫茫。」「如何是奪境不奪人？」師云：「雖然
J28nB211_p0445b23║未得黃金印，及第還他折桂郎。」「如何是人境兩俱奪？」
J28nB211_p0445b24║師云：「夜半曉星歸宿夢，瀟湘夜雨斷愁腸。」「如何是人
J28nB211_p0445b25║境俱不奪？」師云：「摘詩漫寫圓明寺，高挂雲帆遶像張。」
J28nB211_p0445b26║乃云：「禹門堂上傳得缽囊，圓明寺裏高提鈯斧，頭頭
J28nB211_p0445b27║玉振金聲，處處龍飛鳳舞。輥甚雪峰毬？打甚禾山鼓？
J28nB211_p0445b28║葛藤千七俱拈卻，明明一句超今古。到者裏，劈開潭
J28nB211_p0445b29║底月，流出少林髓。大眾還見少林髓麼？」卓拄杖，云：「倒
J28nB211_p0445b30║卓橫拈無別路，迅雷奔電絕淆訛。」下座。
J28nB211_p0445c01║師至嘉興如如菴，胡奉溪居士薦子請上堂。卓拄杖
J28nB211_p0445c02║云：「當陽拈出活如龍，探海拔山振祖風，千眾臨筵齊
J28nB211_p0445c03║努目，一靈超出杳無蹤。大眾！既是超出，因甚又說杳
J28nB211_p0445c04║無蹤？還有通方作者麼？出眾緇素看。」問：「桂魄香飄，秋
J28nB211_p0445c05║林葉落，未審亡靈即今在甚麼處？」師云：「四海浪平龍
J28nB211_p0445c06║睡穩，九天雲淨鶴飛高。」僧喝，師便打。問：「如何是奪人
J28nB211_p0445c07║不奪境？」師云：「中庭地白樹棲鴉。」「如何是奪境不奪人？」
J28nB211_p0445c08║師云：「冷露無聲濕桂華。」「如何是人境俱不奪？」師云：「今
J28nB211_p0445c09║夜月明人盡望。」「如何是人境俱奪？」師云：「不知秋思落
J28nB211_p0445c10║誰家？」進云：「胡居士今日請和尚陞座薦亡，還許亡靈
J28nB211_p0445c11║聽法也無？」師良久，僧喝，師打云：「正要汝疑著。」乃擊拄
J28nB211_p0445c12║杖云：「擊開枯木聽龍吟，迸出髑髏雙眼睛，行至鳥道
J28nB211_p0445c13║玄關處，大家緇素要分明。乾坤宇宙眼中豎，銕壁銀
J28nB211_p0445c14║山眉上橫，薦得亡靈真面目，萬里秋江一月澂。到者
J28nB211_p0445c15║裏，極億劫之數量，竭萬世之樞機，出生死愛河，脫輪
J28nB211_p0445c16║迴苦海。且道亡靈畢竟往生何處？」舉拄杖，云：「覿面相
J28nB211_p0445c17║承知落處，亡靈端坐寶蓮臺。」復舉：「南雍軍提刑趙伯
J28nB211_p0445c18║肆居士寓綿江瑞峰院，聞母訃音，作種種功德，復請
J28nB211_p0445c19║禪師建靈光道場。一夕，夢寐中見母告曰：『汝平生事
J28nB211_p0445c20║君忠、事親孝，我死後，汝作佛事吾並不知，惟靈光法
J28nB211_p0445c21║事吾得領受。今已得超生佛界，特來報汝，汝宜益尊
J28nB211_p0445c22║三寶，不可怠慢。』言訖，冉冉而去。伯肆驚覺，歎異。是年，
J28nB211_p0445c23║又集僧結制，朝夕參請，植此善因，存亡獲福。然畢竟
J28nB211_p0445c24║超脫一句作麼生道？渠無生死可相求，寶月澂輝萬
J28nB211_p0445c25║古秋，漢地楚天收不得，南湖依舊水東流。」下座。
J28nB211_p0445c26║師至國福禪林，請上堂。馮居士出眾一喝，師便打。進
J28nB211_p0445c27║云：「牛頭未見四祖時如何？」師云：「萬里青天一展眉。」「見
J28nB211_p0445c28║後如何？」師云：「碧潭秋月映珊瑚。」「見與未見時如何？」師
J28nB211_p0445c29║云：「疑殺汝。」士又喝，師云：「亂喝作麼？」乃云：「臥雲深處不
J28nB211_p0445c30║朝天，剖一微塵出大千，師子吼斷黃金索，象王耕破
J28nB211_p0446a01║劫初田，當機會得真消息，火內重開五葉蓮。咦！要與
J28nB211_p0446a02║秋風戰一場，等閒直入空王殿。且道空王殿作麼生
J28nB211_p0446a03║入？」顧左右云：「誰家灶裏無煙燄？」
J28nB211_p0446a04║眾檀請就國福院開爐，陞座。「爐韝鉗錘匝地開，銕壁
J28nB211_p0446a05║銀山打作堆，大冶精金從此鍊，脫皮換骨絕疑猜。忽
J28nB211_p0446a06║然絕後再甦醒，萬象森羅笑滿腮。」卓拄杖，云：「且道笑
J28nB211_p0446a07║箇甚麼？者回識得娘生面，照乘何須更戀胎？祗如臨
J28nB211_p0446a08║濟道：『有一無位真人在汝諸人面門出入，未證據者
J28nB211_p0446a09║看看。』」驀召大眾，云：「如何是無位真人？」眾回首，師云：「歸
J28nB211_p0446a10║堂去。」下座。
J28nB211_p0446a11║高夫人設齋，請上堂。「長連床上急思量，日月如梭似
J28nB211_p0446a12║箭忙，一氣不來渾似夢，髑髏何處問西方？可憐山色
J28nB211_p0446a13║身形大，誰識谿聲舌相長？鵲噪鴉鳴談玅法，山門佛
J28nB211_p0446a14║殿放豪光，機先薦得三遭棒，臨濟宗風滿大唐。休擬
J28nB211_p0446a15║議，絕商量，分明覿體要承當，老姥一缽和籮飯，到口
J28nB211_p0446a16║方知滋味長。」
J28nB211_p0446a17║解冬，退院，上堂。問：「解開布袋結，放出獨角牛，請師拈
J28nB211_p0446a18║出一角牛。」師打，云：「高著眼。」進云：「秦不收兮漢不管，鼻
J28nB211_p0446a19║孔撩天不著穿。」師云：「信汝一半。」進云：「吽！吽！」師云：「大好
J28nB211_p0446a20║不著穿。」乃云：「慧刀截斷輪迴路，智劍揮開生死門，耳
J28nB211_p0446a21║見眼聞誰舉覺？逆來順往總承恩。大眾解制後，還知
J28nB211_p0446a22║山僧去向麼？」卓拄杖，云：「扁舟一葉過吳門，腳跟曾不
J28nB211_p0446a23║動埃塵，拋綸擲釣非吾事，舞棹呈橈我不能。轉柁觸
J28nB211_p0446a24║翻千尺雪，放篙撐破五湖冰，從教纜挂枯椿上，恣與
J28nB211_p0446a25║虛空打葛藤。」驀以拄杖作圓相，云：「除此現成公案外，
J28nB211_p0446a26║別無一法繼傳燈。」下座。
J28nB211_p0446a27║住昭陽普度菴，脫塵上人同李夫人洎眾優婆夷等
J28nB211_p0446a28║請上堂。拈香祝聖畢，次拈云：「此一瓣香爇向爐中，端
J28nB211_p0446a29║伸供養現住荊谿龍池堂上本師萬如大和尚，用酬
J28nB211_p0446a30║法乳之恩。」斂衣就座。上首白椎云：「法筵龍象眾，當觀
J28nB211_p0446b01║第一義。」師云：「亙古稀奇事不窮，斬新高唱禹門宗，衡
J28nB211_p0446b02║山機用同拈出，一滴曹谿萬派通。眾中還有唱和得
J28nB211_p0446b03║者麼？不妨出眾相見。」問：「慧劍劈開天地暗，一輪明月
J28nB211_p0446b04║皎虛空，當陽法戰親臨敶，猊座高陞是若何？」師云：「杲
J28nB211_p0446b05║日當天。」進云：「未陞座已前又作麼生？」師云：「疏風遍野。」
J28nB211_p0446b06║進云：「學人禮拜去也。」師云：「許你伶俐。」問：「南嶽開華，禹
J28nB211_p0446b07║門結果，未審和尚唱誰家曲？」師云：「一月映萬川。」進云：
J28nB211_p0446b08║「恁麼則湖水連天碧，薰風匝地香。」師云：「那裏得者消
J28nB211_p0446b09║息來？」尼一喝，師便打。問：「高陞寶座，牙爪全張，獅子窟
J28nB211_p0446b10║中，狐蹤淨埽，未審承誰恩力？」師正身而坐。進云：「龍得
J28nB211_p0446b11║水時增意氣，虎逢山勢長威獰。」師云：「不勞讚歎。」問：「不
J28nB211_p0446b12║是心、不是佛、不是物，是箇甚麼？」師卓拄杖一下。進云：
J28nB211_p0446b13║「恁麼則七尺烏藤行活計，一條白棒展全機。」師云：「如
J28nB211_p0446b14║何是你底活計？」進云：「祗有天在上，更無山與齊。」師云：
J28nB211_p0446b15║「放汝三十棒。」乃豎拂子，召大眾，云：「會麼？會則干戈永
J28nB211_p0446b16║息，天下太平；不會，徒向山僧口裏討鹽、討醋。山僧昔
J28nB211_p0446b17║年在南嶽刀耕火種時收得些榾柮，今來普度菴中
J28nB211_p0446b18║與汝等當陽拈過，非圖續燄連煙，且要大家知有。」遂
J28nB211_p0446b19║舉：「七賢女遊屍陀林，一女云：『屍在者裏，人向甚麼處
J28nB211_p0446b20║去？』一女云：『作麼？作麼？』諸女一時契悟。且道現前大眾
J28nB211_p0446b21║與七賢女相去多少？若向者裏逴得便行，不勞向外
J28nB211_p0446b22║馳求，自然得大受用；其或未然——」擊拂子，云：「神威顯出
J28nB211_p0446b23║騰蛟鳳，電眼揮來錯過他。」上首白椎云：「諦觀法王法，
J28nB211_p0446b24║法王法如是。」下座。
J28nB211_p0446b25║上堂。「昨日晴兮今日雨，不知何處明心旨？」舉拂子，云：
J28nB211_p0446b26║「即此用，離此用，別無消息與君共。三春芳草碧連天，
J28nB211_p0446b27║應看龍吟霧起、虎嘯風動。雖然，到者裏還有與山僧
J28nB211_p0446b28║相見者麼？」問：「昔日圓悟禪師會下一夜悟十七八箇
J28nB211_p0446b29║人，今日和尚者裏悟得幾箇？」師云：「祗你漆桶不快。」進
J28nB211_p0446b30║云：「獅子吼時芳草綠，象王回顧落華紅。」師云：「賴汝記
J28nB211_p0446c01║得。」僧無語，師便打，乃云：「覷透毘盧頂門，蹋破當人草
J28nB211_p0446c02║鞋，遊遍三千大千世界，方好發出千鈞之弩，射透無
J28nB211_p0446c03║邊香水海，一切眾生悉皆成佛。且道成佛後又作麼
J28nB211_p0446c04║生？一把柳絲收不得，和煙搭上玉闌干。」下座。
J28nB211_p0446c05║端午，上堂。「圓明不動，當處全彰；玅體無私，迥然獨露。
J28nB211_p0446c06║大道祗在目前，要且目前難睹。了無所住，無所從來，
J28nB211_p0446c07║捲舒莫測，收放自在。直饒當下會得，已涉言詮；更若
J28nB211_p0446c08║遲疑，何曾瞥地？直須透向上頂𩕳，據當陽捷徑，始得
J28nB211_p0446c09║仗蒲劍斬千邪，搖艾旗扣百福。大眾！作麼生是向上
J28nB211_p0446c10║頂𩕳、當陽捷徑？」左右顧視，云：「看取自家鼻孔，休沾雌
J28nB211_p0446c11║黃氣息。」卓拄杖，下座。
J28nB211_p0446c12║上堂。「欲知佛性義，當觀時節因緣。山僧昔住祝融峰
J28nB211_p0446c13║頂，提柄鈯斧未免灰頭土面；今日杭州市上斬新拈
J28nB211_p0446c14║出，又復拖泥帶水。大眾且道：灰頭土面是？拖泥帶水
J28nB211_p0446c15║是？」驀拈拄杖卓一下，云：「萬古碧潭空界月，再三撈摝
J28nB211_p0446c16║始應知。」下座。
J28nB211_p0446c17║觀音成道日，上堂。問：「龍池一滴起根源，南嶽家聲震
J28nB211_p0446c18║大千，師子座前重獻瑞，圓通一句請師宣。」師云：「穿過
J28nB211_p0446c19║髑髏也不知。」進云：「如何是圓通體？」師云：「慈雲香散千
J28nB211_p0446c20║峰雨。」「如何是圓通用？」師云：「寶鐸聲傳萬里風。」進云：「恁
J28nB211_p0446c21║麼則有意氣時添意氣，不風流處也風流。」師云：「如何
J28nB211_p0446c22║是汝風流處？」僧便喝，師云：「好喝。」僧禮拜，師便打，乃云：
J28nB211_p0446c23║「觀世音菩薩向山僧拄杖頭上來也，大眾還見麼？說
J28nB211_p0446c24║盡無生般若，談遍圓通玅義，大眾還聞麼？若也共見
J28nB211_p0446c25║共聞，則鐘鳴鼓響，總皆入理之門；柏短松長，盡是真
J28nB211_p0446c26║如境界。大丈夫兒向者裏捏碎虛空，騎聲盍色，孤峰
J28nB211_p0446c27║頂上橫眠，卻在十字街頭垂手；十字街頭垂手，原在
J28nB211_p0446c28║孤峰頂上橫眠，隨方應現，觸處圓通。雖然，且圓通一
J28nB211_p0446c29║句畢竟作麼生道？」卓拄杖，云：「天共白雲曉，水和明月
J28nB211_p0446c30║流。」下座。
J28nB211_p0447a01║沈夫人誕日，請上堂。「冥通三界，洞徹十虛，函盍乾坤，
J28nB211_p0447a02║包羅萬象。道有則纖塵不立，道無則遍周沙界。擬心
J28nB211_p0447a03║湊泊，白雲萬里；著意馳求，風塵匝地。若也回光知落
J28nB211_p0447a04║處，一輪明月正當天。」復舉：「吳山師子端禪師，因尼來
J28nB211_p0447a05║參，端以紅粉塗面，尼輒驚悟。」師云：「大道從來本現成，
J28nB211_p0447a06║何分女相與男形？忙忙業識無時住，滾滾塵緣不暫
J28nB211_p0447a07║停。富貴功名風裏燭，金銀田土日中冰。須明覿體無
J28nB211_p0447a08║生忍，雲在青天水在瓶。」驀召大眾，云：「祝延一句又作
J28nB211_p0447a09║麼生委悉？」擊拂子，云：「芙蓉露滴筵鋪錦，丹桂香飄地
J28nB211_p0447a10║布金。」下座。
J28nB211_p0447a11║請上堂。「返照回光達本源，玄機直透劫初前，千尋海
J28nB211_p0447a12║底搖金錫，萬仞峰頭駕鐵船。木馬嘶時風匝地，泥牛
J28nB211_p0447a13║吼處浪滔天，箇中識得無生句，此土他方應有緣。」驀
J28nB211_p0447a14║召大眾，云：「昔日玄期高公祖欽命監督楚籓七年，愛
J28nB211_p0447a15║養士民，惠政滂流，建生祠於南嶽，即今碑文現載，遺
J28nB211_p0447a16║像儼然。山僧偶寓禾城，敬承伊孫念祖居士請陞座
J28nB211_p0447a17║薦公，不免舉則先祖因緣，貴圖以楔出楔。山僧先祖
J28nB211_p0447a18║幻臣劉公曾作蘇郡刺史，詢訪知識，參箇無位真人
J28nB211_p0447a19║話有省。年九十歲。一日，忽云：『高工部進衙時，吾示寂
J28nB211_p0447a20║矣。』壬辰冬月，公聞銳聲便坐脫。大眾！且道先祖劉公
J28nB211_p0447a21║與玄期高公還有同別也無？若道是同，天地懸隔；若
J28nB211_p0447a22║道是別，去來靡問。於此若明，許伊具一隻眼；於此不
J28nB211_p0447a23║明，亦許伊具一隻眼。明與不明且置，祗今高氏先靈
J28nB211_p0447a24║與劉公託生何處？」喝一喝，云：「一人越聖明心地，九代
J28nB211_p0447a25║先宗樂性天，者顆寶珠何處是？南湖湘水月娟娟。」下
J28nB211_p0447a26║座。
J28nB211_p0447a27║師至當湖善護菴，一音禪師同眾檀護請上堂。「當湖
J28nB211_p0447a28║善護別人間，八面玲瓏著眼看，凡鳥等閒難泊近，玉
J28nB211_p0447a29║簫品出舞祥鸞。還有出自丹穴者麼？試出來鼓翅看。」
J28nB211_p0447a30║問：「敲石燒丹一老顛，等閒拾得火中蓮，特祈和尚通
J28nB211_p0447b01║消息，要使人人達本源。」師云：「三十棒寄打汝師。」進云：
J28nB211_p0447b02║「同道方知。」師云：「胡人飲乳，反怪良醫。」問：「古德不出方
J28nB211_p0447b03║丈，如何莊上喫油餈？」師云：「多少人摸索不著。」進云：「侍
J28nB211_p0447b04║者方出門，忽見莊主又作麼生？」師云：「好箇消息。」進云：
J28nB211_p0447b05║「水晶簾動微風起，滿架薔薇一院香。」師云：「有甚麼交
J28nB211_p0447b06║涉？」問：「興化打維那意旨如何？」師云：「瞎卻人眼睛。」進云：
J28nB211_p0447b07║「次日罰饡飯出堂又作麼生？」師云：「前箭猶輕後箭深。」
J28nB211_p0447b08║士禮拜，師云：「逢人切莫錯舉。」乃云：「秋露垂，秋風吹，秋
J28nB211_p0447b09║雲冉冉，秋草離離，月落寒潭靜，山空木葉飛，吾無隱
J28nB211_p0447b10║乎爾，通方作者知。大眾還知麼？若也知得，推倒報本
J28nB211_p0447b11║塔，椎碎弄珠樓，一任橫行海內，獨步大千；其或未然，
J28nB211_p0447b12║眨上眉毛，劍去久矣。」卓拄杖，下座。
J28nB211_p0447b13║善護禪院一公院主，同諸護法紳衿請就院開爐，上
J28nB211_p0447b14║堂。問：「罏𩍁已就，四眾雲臻，和尚作麼生煆煉？」師打，云：
J28nB211_p0447b15║「一棒一條痕。」進云：「棒頭點出金剛眼，大千沙界盡沾
J28nB211_p0447b16║恩。」師云：「不勞讚歎。」問：「當湖震布，今日乍開，未審垂何
J28nB211_p0447b17║方便？」師云：「放汝三十棒。」進云：「昔日世尊，今朝和尚。」師
J28nB211_p0447b18║云：「那裏見得？」進云：「天晴日出，雨下地濕。」師云：「莫被他
J28nB211_p0447b19║換卻眼睛。」問：「掀天揭地逞風流，大道無分男女儔，白
J28nB211_p0447b20║璧定從山上採，赤珠端向海中求。今日和尚大冶洪
J28nB211_p0447b21║開，煆煉凡聖，未審何人搬柴？何人運炭？」師云：「無眼耳
J28nB211_p0447b22║鼻舌身意者。」進云：「恁麼則打鼓弄琵琶，相逢一會家。
J28nB211_p0447b23║祗如不受爐錘底來，和尚作麼生下手？」師便打。問：「新
J28nB211_p0447b24║開爐𩍁即不問，舊日乾坤事若何？」師云：「風不來，樹不
J28nB211_p0447b25║動。」進云：「好鳥枝頭叫小春。」師云：「斷頭船子下楊州。」進
J28nB211_p0447b26║云：「舊日乾坤應自在，新開爐𩍁事如何？」師打，云：「也少
J28nB211_p0447b27║者一錘不得。」進云：「龍袖拂開全體現，象王行處絕狐
J28nB211_p0447b28║蹤。」便歸眾。師云：「雲綻不須藏九尾。」乃云：「爐𩍁通紅，瓶
J28nB211_p0447b29║盤釵釧鎔為一金；鉗錘玅密，大小偏圓打成一片。人
J28nB211_p0447b30║人塵淨光生，箇箇魂消膽落。等閒舒一指，擉瞎達磨
J28nB211_p0447c01║眼睛；舉一步，蹋碎釋迦腦。盍有時拈一莖草作丈六
J28nB211_p0447c02║金身，千聖躋攀無路；有時將丈六金身作一莖草，萬
J28nB211_p0447c03║靈景仰無門。我為法王，於法自在。大眾且道：具甚麼
J28nB211_p0447c04║神通得恁麼穩便？」驀拈拄杖，卓一下，云：「竿木隨身行
J28nB211_p0447c05║宇宙，逢場作戲自超群。」
J28nB211_p0447c06║解制，上堂。問：「古人云：『東去西去，直須向萬里無寸草
J28nB211_p0447c07║處去。』祗如萬里無寸草，還有為人處也無？」師云：「正好
J28nB211_p0447c08║喫棒。」進云：「洎不問過。」師云：「親言出親口。」進云：「與麼則
J28nB211_p0447c09║人人聳息。」師云：「立定腳跟好。」進云：「等閒垂一釣，驚動
J28nB211_p0447c10║碧波鱗。」師云：「離鉤三寸，道取一句來。」士彈指一下，師
J28nB211_p0447c11║云：「一釣便上。」問：「和尚今日上堂也是無風起浪，某甲
J28nB211_p0447c12║到此已是拖泥帶水，出格一句請師道取。」師便打，士
J28nB211_p0447c13║翻觔斗而出，師云：「弄精魂漢。」乃云：「全提正令入摩竭，
J28nB211_p0447c14║大地眉毛共撕結，等閒便度九十朝，冰壺已泮春風
J28nB211_p0447c15║發，銕壁銀山俱靠倒，笑殺銅頭與銕額，波斯攪得海
J28nB211_p0447c16║嶽渾，金毛獅子走深澤，神駒萬里謾追風，眨得眼來
J28nB211_p0447c17║天地隔。」以拂子打○○，云：「一處最親，千機莫測。眾禪
J28nB211_p0447c18║客！瞥不瞥？處處綠楊春正好，自是不歸歸便得。」
J28nB211_p0447c19║
J28nB211_p0447c20║
J28nB211_p0447c21║
J28nB211_p0447c22║
J28nB211_p0447c23║
J28nB211_p0447c24║
J28nB211_p0447c25║
J28nB211_p0447c26║
J28nB211_p0447c27║
J28nB211_p0447c28║
J28nB211_p0447c29║
J28nB211_p0447c30║
J28nB211_p0448a01║小參
J28nB211_p0448a02║觀音成道日，陳方三、沈念溪為子姓起名請小參。問：
J28nB211_p0448a03║「觀音現瑞，耀騰今古，出格英靈，全提正令，未審是神
J28nB211_p0448a04║通玅用？法爾如然？」師云：「汝試卜度看。」乃云：「觀音玅智
J28nB211_p0448a05║力，能救世間苦，等閒運神通，接引無窮極。」召大眾，云：
J28nB211_p0448a06║「還見麼？頭頭普現華藏莊嚴，處處全彰圓通境界。若
J28nB211_p0448a07║見得，轉凡成聖、轉苦為樂、轉天為壽；其或未然，山僧
J28nB211_p0448a08║不惜眉毛為汝頌出：普陀山前獨露身，炎蒸此日道
J28nB211_p0448a09║初成，百千諸佛同饒舌，覿面相逢不費尋。且道觀音
J28nB211_p0448a10║菩薩即今說甚麼法？」卓拄杖，云：「華含無量摩尼聚，風
J28nB211_p0448a11║動常宣玅法音。」
J28nB211_p0448a12║中元請小參。問：「慎終追遠即不問，超昇一句事如何？」
J28nB211_p0448a13║師云：「微雨灑花千滴淚，淡煙籠竹一堆愁。」乃云：「從門
J28nB211_p0448a14║入者不是家珍，自己胸中流出，方始盍天盍地，舉頭
J28nB211_p0448a15║天外看，誰是箇般人？若果是其人，管教一拶百雜碎，
J28nB211_p0448a16║埽蕩聖凡窠窟，滅卻正法眼藏，以地獄作天堂，轉煩
J28nB211_p0448a17║惱為智慧，打破涅槃城，踢翻解脫道，橫行湖海，獨步
J28nB211_p0448a18║大方，不是神通玅用，亦非法爾如然。」驀拈拄杖卓一
J28nB211_p0448a19║下，云：「但能當下空諸有，共轉如來正法輪。」
J28nB211_p0448a20║除夕，小參。「一年三百六十日，看看忙到今宵畢，不愁
J28nB211_p0448a21║生死祗愁貧，業障重重心上結。幽途輪轉幾時休？一
J28nB211_p0448a22║味昏迷循舊轍，勸君努力脫塵埃，免使今生和本折。
J28nB211_p0448a23║凡聖等倫元不殊，貴在當人直下瞥，莫待無常殺鬼
J28nB211_p0448a24║臨，再出頭來甚時節？」
J28nB211_p0448a25║中元，小參。「踢破玄關透鐵圍，懸崖撒手便知歸，性天
J28nB211_p0448a26║朗耀頭頭鑑，心月圓明處處輝。差別路中須蹋過，涅
J28nB211_p0448a27║槃城裏已忘機，箇中何處著生死，說甚輪迴是與非？」
J28nB211_p0448a28║召大眾，云：「徹上座恁麼告報，設有旁不甘者出來道：
J28nB211_p0448a29║『其如地獄未空何？』果然，癡人面前不可說夢。」
J28nB211_p0448a30║除夕，小參。「參禪貴通正脈，莫向外邊涉獵，縱饒得些
J28nB211_p0448b01║玄解，也是眼中金屑。說甚西來大意，未免平地喫跌，
J28nB211_p0448b02║自己一箇鼻孔，有氣教誰出洩？觸處昭然獨露，擬議
J28nB211_p0448b03║早已隔絕，善惡都莫思量，脫體迥然超越，靈機自覺
J28nB211_p0448b04║無多，功力不久不徹。莫把自己家珍，翻比外來瓦礫，
J28nB211_p0448b05║現成一段風光，愚人妄自扭捏。倒樹須要搜根，少去
J28nB211_p0448b06║尋枝摘葉，得路便爾歸家，要無別傳秘訣。會則途中
J28nB211_p0448b07║受用，不會沉淪永劫。」驀以拄杖打圓相，云：「若向者裏
J28nB211_p0448b08║透過，方得大休大歇。大眾！還有透得過者麼？一年將
J28nB211_p0448b09║盡夜，萬里未歸客。」
J28nB211_p0448b10║季總徹禪師語錄卷一（終）