J28nB211_p0454c01║季總徹禪師語錄卷第三
J28nB211_p0454c02║侍者超祥記錄
J28nB211_p0454c03║拈古
J28nB211_p0454c04║舉：「世尊初生，一手指天，一手指地，周行七步，目顧四
J28nB211_p0454c05║方云：『天上天下，唯我獨尊。』後雲門云：『我當時若見，一
J28nB211_p0454c06║棒打殺與狗子喫卻，貴圖天下太平。』」
J28nB211_p0454c07║拈云：釋迦老子無風起浪，將謂有多少奇特，冷地
J28nB211_p0454c08║看來也是頭上安頭。雲門正令雖行，未免賊過後
J28nB211_p0454c09║張弓。二老鼻孔俱被慧燈穿卻了也。還有為古人
J28nB211_p0454c10║雪屈者麼？出來與慧燈拄杖子相見。
J28nB211_p0454c11║舉：「世尊在靈山會上拈華顧眾，百萬人天皆悉罔措，
J28nB211_p0454c12║唯迦葉尊者破顏微笑。世尊云：『吾以正法眼藏、涅槃
J28nB211_p0454c13║玅心、實相無相微玅法門，不立文字，教外別傳，付囑
J28nB211_p0454c14║摩訶迦葉。』」
J28nB211_p0454c15║拈云：世尊可謂挽千鈞之弩，箭不虛發；迦葉亦似
J28nB211_p0454c16║水無筋骨，能載萬乘之舟。然雖如是，也是將錯就
J28nB211_p0454c17║錯。
J28nB211_p0454c18║趙州路逢一婆子，問云：「甚麼處去？」婆云：「偷趙州筍去。」
J28nB211_p0454c19║州云：「忽遇趙州又作麼生？」婆與一掌，州休去。
J28nB211_p0454c20║拈云：趙州老漢三十年覓馬騎，卻被驢子撲。雖然，
J28nB211_p0454c21║暗裏抽橫骨，明中坐舌頭，也須是者老漢始得。
J28nB211_p0454c22║浮杯和尚因凌行婆問：「盡力道不得句，分付阿誰？」杯
J28nB211_p0454c23║云：「浮杯無剩語。」婆云：「未到浮杯，不妨疑著。」杯云：「別有
J28nB211_p0454c24║長處，不妨拈出。」婆斂手哭云：「蒼天中更添冤苦。」杯無
J28nB211_p0454c25║語。婆云：「語不知偏正，理不知倒邪，為人即禍生。」後僧
J28nB211_p0454c26║舉似南泉，泉云：「苦哉！浮杯被者老婆推折一上。」婆聞，
J28nB211_p0454c27║笑云：「王老師猶少機關在。」時有澄一禪客問婆：「王老
J28nB211_p0454c28║師為甚少機關？」婆哭云：「可悲！可痛！」澂一舉似趙州，州
J28nB211_p0454c29║云：「我若見者臭老婆，問教口啞。」澄一云：「未審和尚爭
J28nB211_p0454c30║生問他？」州便打。澂一云：「因甚卻打某甲？」州云：「是你者
J28nB211_p0455a01║伎死漢，不打更待何時？」婆聞，云：「趙州合喫婆手中棒。」
J28nB211_p0455a02║州聞，哭云：「蒼天！蒼天！」婆聞，云：「趙州眼光爍破四天下。」
J28nB211_p0455a03║州聞，令僧問：「如何是趙州眼？」婆豎起拳。僧回舉似，州
J28nB211_p0455a04║寄偈云：「當機覿面提，覿面當機疾，寄語凌行婆，哭聲
J28nB211_p0455a05║何得失？」婆復偈云：「哭聲師已曉，已曉復誰知？當時摩
J28nB211_p0455a06║竭國，幾喪目前機。」
J28nB211_p0455a07║拈云：一箇狗走抖擻口，一箇猴愁摟搜頭，一箇瞎
J28nB211_p0455a08║驢趁大隊，一箇漆桶夜生光。當時慧燈若見，好與
J28nB211_p0455a09║一坑埋卻，貴圖天下太平。忽有箇旁不甘底出來
J28nB211_p0455a10║道：「慧燈具甚眼乃能如是？」但斂手云：「蒼天！蒼天！」
J28nB211_p0455a11║大隨菴側有一龜，僧問：「一切眾生皆皮裹骨，者箇眾
J28nB211_p0455a12║生因甚骨裹皮？」師拈草履覆龜背上，僧無語。
J28nB211_p0455a13║拈云：大隨和尚拈草履，不是好心蹋殺者僧，三生
J28nB211_p0455a14║六十劫翻身不得。若是慧燈待問，振威一喝，管教
J28nB211_p0455a15║他皮膚脫落。
J28nB211_p0455a16║靈雲因見桃華悟道，作偈云：「三年來尋劍客，幾回落
J28nB211_p0455a17║葉又抽枝。自從一見桃華後，直至如今更不疑。」玄沙
J28nB211_p0455a18║聞云：「諦當甚諦當，敢保老兄未徹在。」
J28nB211_p0455a19║拈云：靈雲平地喫蹎，玄沙痛處下針，二俱未了。山
J28nB211_p0455a20║僧恁麼道，也是龜毛長三尺。
J28nB211_p0455a21║玄機女道者，常靜於大日山中。一日，忽念曰：「自性如
J28nB211_p0455a22║如，本無去住，厭喧取靜，豈為達耶？」乃往參雪峰，峰問：
J28nB211_p0455a23║「從甚處來？」機云：「大日山。」峰云：「日出也未？」機云：「若出，鎔
J28nB211_p0455a24║卻雪峰。」峰云：「汝名甚麼？」機云：「玄機。」峰云：「日織多少？」機
J28nB211_p0455a25║云：「寸絲不掛。」便禮拜。纔行三五步，峰召云：「袈裟角拖
J28nB211_p0455a26║地也。」機回首，峰云：「大好寸絲不掛。」
J28nB211_p0455a27║拈云：慧燈有六十棒，二十棒打玄機，不合龍頭蛇
J28nB211_p0455a28║尾；二十棒打雪峰，不合敶後興兵；二十棒慧燈自
J28nB211_p0455a29║喫，初不干及。大眾！且道意作麼生？具眼者緇素看。
J28nB211_p0455a30║雪峰問僧：「近離甚處？」僧云：「覆船。」峰云：「生死海未度，因
J28nB211_p0455b01║甚便覆卻船？」僧無語，回舉似覆船，船云：「何不道渠無
J28nB211_p0455b02║生死？」僧再至雪峰，舉此語，峰云：「此不是你語。」僧云：是
J28nB211_p0455b03║覆船恁麼道。峰云：「我有二十棒寄與覆船，二十棒老
J28nB211_p0455b04║僧自喫，不干闍黎事。」
J28nB211_p0455b05║拈云：楊意不逢，撫凌雲而自惜；鍾期既遇，奏流水
J28nB211_p0455b06║以何慚？雪峰覆船，可謂心眼相關矣。雖然，醫得眼
J28nB211_p0455b07║前瘡，剜去心頭肉，爭奈被者懵懂漢一時勘破？且
J28nB211_p0455b08║那裏是他勘破二老處？
J28nB211_p0455b09║莫將尚書謁南堂淨禪師，咨決心要，堂使其向好處
J28nB211_p0455b10║提撕。適如廁，聞穢氣，急以手掩鼻，遂有省。即說偈曰：
J28nB211_p0455b11║「從來姿韻愛風流，幾笑時人向外求？萬別千差無覓
J28nB211_p0455b12║處，得來原在鼻尖頭。」南堂答曰：「一法纔通法法周，縱
J28nB211_p0455b13║橫玅用更何求？青蛇出匣魔軍伏，碧眼胡僧笑點頭。」
J28nB211_p0455b14║拈云：莫將尚書向廁坑上得些臭氣，便誇大口，玷
J28nB211_p0455b15║辱宣尼大師不少。南堂老漢好與三十拄杖。何故？
J28nB211_p0455b16║不合教壞人家男女。
J28nB211_p0455b17║僧問雲門：「如何是佛？」門云：「乾矢橛。」
J28nB211_p0455b18║拈云：人歸大國方知貴，水到瀟湘分外清。韶陽老
J28nB211_p0455b19║子正所謂：見說吳音都變盡，語言渾似廣南蠻也。
J28nB211_p0455b20║然雖如是，也是靈龜曳尾。
J28nB211_p0455b21║東印土國王請般若多羅尊者齋次，眾皆轉經。尊者
J28nB211_p0455b22║宴坐，王問曰：「師何不轉經？」者曰：「貧道出息不涉眾緣，
J28nB211_p0455b23║入息不居陰界，常轉如是經百千萬億卷。」王信入作
J28nB211_p0455b24║禮。
J28nB211_p0455b25║拈云：國王請齋，不是好心，尊者雖善說法要，叵耐
J28nB211_p0455b26║國王出出入入忙不能已。慧燈卻不然，他若問：「何
J28nB211_p0455b27║不轉經？」但鳴指一下，云：「三藏十二部皆從者裏演
J28nB211_p0455b28║出，若人承虛接響，自有國王證明。」
J28nB211_p0455b29║王常侍問僧：「一切眾生皆有佛性，是否？」僧云：「是。」侍指
J28nB211_p0455b30║畫上狗子云：「者箇還有佛性也無？」僧無語。侍自代云：
J28nB211_p0455c01║「看咬著你。」
J28nB211_p0455c02║拈云：惜何夫子之說，君子也駟不及舌。何以故？不
J28nB211_p0455c03║知者僧卻具陷虎之機，令者漢鑽入畜生隊裏吠
J28nB211_p0455c04║樁逐塊。然雖如是，山僧也是為他閒事長無明。
J28nB211_p0455c05║
J28nB211_p0455c06║
J28nB211_p0455c07║
J28nB211_p0455c08║
J28nB211_p0455c09║
J28nB211_p0455c10║
J28nB211_p0455c11║頌古
J28nB211_p0455c12║世尊一日陞座，文殊白椎云：「諦觀法王法，法王法如
J28nB211_p0455c13║是。」世尊便下座。
J28nB211_p0455c14║未升座前已漏洩，何須開口重宣說？銅頭銕額萬
J28nB211_p0455c15║千人，盡向文殊椎下折。
J28nB211_p0455c16║達磨大師見梁武帝，帝問：「如何是聖諦第一義？」磨云：
J28nB211_p0455c17║「廓然無聖。」帝云：「對朕者誰？」磨云：「不識。」帝不契。
J28nB211_p0455c18║一隻折頭箭，直射九重殿。廓然如霹靂，不識同閃
J28nB211_p0455c19║電。覿面被活埋，至今無人見。
J28nB211_p0455c20║文殊師利至諸佛集處，見一女子近於佛座而入三
J28nB211_p0455c21║昧，白佛：「云何此女得近佛坐，而我不得？」世尊云：「汝但
J28nB211_p0455c22║覺此女令從三昧起，汝自問之。」文殊遶女子三匝，鳴
J28nB211_p0455c23║指一下托至梵天，盡其神力而不能出。世尊云：「下方
J28nB211_p0455c24║過四十二億恒河沙國土，有罔明菩薩能出此定。」須
J28nB211_p0455c25║臾罔明從地湧出佇世尊前，世尊敕出女定，罔明於
J28nB211_p0455c26║女子前鳴指一下，女子於是從定而出。
J28nB211_p0455c27║夢中春色夢中回，月裏娑羅月裏垂。堪笑罔明與
J28nB211_p0455c28║文殊，無端失卻兩莖眉。
J28nB211_p0455c29║法眼因二僧來參，眼以手指簾，二僧同去捲，眼云：「一
J28nB211_p0455c30║得一失。」
J28nB211_p0456a01║指出須彌不是山，寒雲深鎖兩重關。他家自有通
J28nB211_p0456a02║霄路，不在層巒疊翠間。
J28nB211_p0456a03║雲門因僧問：「如何是諸佛出身處？」門云：「東山水上行。」
J28nB211_p0456a04║耳朵兩片皮，舌頭一臠肉。五五二十五，六六三十
J28nB211_p0456a05║六。
J28nB211_p0456a06║雲門因僧問：「如何是佛法大意？」門云：「面南看北斗。」
J28nB211_p0456a07║面南看北斗，拈得鼻孔失卻口。丈二舌頭著地拖，
J28nB211_p0456a08║波斯倒拔崑崙走。
J28nB211_p0456a09║雲門因僧問：「不是目前機，亦非目前事時如何？」門云：
J28nB211_p0456a10║「倒一說。」
J28nB211_p0456a11║倒一說，腦門拔出三觔銕，蟭螟眼裏放風箏，無色
J28nB211_p0456a12║界天笑落舌。別！別！往往清風吹白月。
J28nB211_p0456a13║玄沙指地上白點問僧云：「見麼？」僧云：「見。」沙如是三問，
J28nB211_p0456a14║僧如是三答。沙云：「你也見，我也見，因甚麼道不會？」
J28nB211_p0456a15║你也見，我也見，大似眉間倒挂劍。血濺梵天祗如
J28nB211_p0456a16║然，大冶精金色不變。
J28nB211_p0456a17║趙州因僧問：「學人乍入叢林，乞師指示。」州云：「喫粥了
J28nB211_p0456a18║也未？」僧云：「喫粥了。」州云：「洗缽盂去。」其僧有省。
J28nB211_p0456a19║喫粥了，洗缽去，等閒撞折須彌柱。咄哉禍事不須
J28nB211_p0456a20║言，冤入骨髓無雪處。
J28nB211_p0456a21║曹山問強上座：「佛真法身，猶如虛空，應物現形，如水
J28nB211_p0456a22║中月。作麼生是應的道理？」強云：「如驢覷井。」山云：「道則
J28nB211_p0456a23║大煞道，祗道得八成。」強云：「和尚又如何？」山云：「如井覷
J28nB211_p0456a24║驢。」
J28nB211_p0456a25║驢覷井，井覷驢，金毛獅子騎文殊。舌頭無骨峭崚
J28nB211_p0456a26║峋，兩箇鴛鴦一畫圖。
J28nB211_p0456a27║南泉示眾云：「馬大師說即心即佛。王老師不恁麼道，
J28nB211_p0456a28║不是心，不是佛，不是物。恁麼道還有過麼？」趙州禮拜
J28nB211_p0456a29║而去。
J28nB211_p0456a30║出乎類，拔乎萃，端底泥團是土塊。平地無端欺賺
J28nB211_p0456b01║人，賊子尤能藏父諱。
J28nB211_p0456b02║德山凡見僧入門便棒。
J28nB211_p0456b03║入門便棒，無風起浪。那箇男兒不丈夫，何勞特地
J28nB211_p0456b04║粧模樣。
J28nB211_p0456b05║波斯匿王問佛：「聖義諦中還有世俗諦否？若言其無，
J28nB211_p0456b06║智不應一；若言其有，智不應二。不二之義，其義云何？」
J28nB211_p0456b07║世尊云：「大王！汝於過去龍光佛時曾問此義，我今無
J28nB211_p0456b08║說，汝亦無聞。無說、無聞，是名一義、二義？」
J28nB211_p0456b09║聖諦俗諦一二義，分明直說君休記。春來春去華
J28nB211_p0456b10║開落，揭諦揭諦僧揭諦。
J28nB211_p0456b11║三聖云：「我逢人則出，出則不為人。」興化云：「我逢人則
J28nB211_p0456b12║不出，出則便為人。」
J28nB211_p0456b13║驢唇輕，馬嘴重，兩箇啞子同說夢。與人方便惹人
J28nB211_p0456b14║嫌，徒把指頭靴裏弄。
J28nB211_p0456b15║馬祖因僧問：「如何是佛？」祖云：「即心即佛。」
J28nB211_p0456b16║太煞分明說似君，緣何尚自暗沉吟。折旋俯仰憑
J28nB211_p0456b17║誰力，認著猶為影弄人。
J28nB211_p0456b18║古德垂語云：「鐘樓上念讚，床腳下種菜時如何？」僧云：
J28nB211_p0456b19║「猛虎當頭踞。」
J28nB211_p0456b20║劍林刀樹眼中栽，銕壁銀山驀面來，遍界迥無迴
J28nB211_p0456b21║避處，老胡種族一時埋。
J28nB211_p0456b22║石頭云：「恁麼也不得，不恁麼也不得，恁麼不恁麼總
J28nB211_p0456b23║不得。」
J28nB211_p0456b24║開得唇皮意莫窺，革囊偏自露針錐。橫穿一串金
J28nB211_p0456b25║剛子，散作禾山打鼓椎。
J28nB211_p0456b26║趙州因僧問：「狗子還有佛性也無？」州云：「無。」
J28nB211_p0456b27║太阿氣接斗牛光，凡聖從來難近傍。未道已前筋
J28nB211_p0456b28║骨露，那堪開口犯鋒芒。
J28nB211_p0456b29║投子因趙州問：「大死底人卻活時如何？」子云：「不許夜
J28nB211_p0456b30║行，投明須到。」
J28nB211_p0456c01║石虎蹋翻衡嶽去，泥牛吸盡洞庭湖。全死全活休
J28nB211_p0456c02║擬議，明暗多來在半途。
J28nB211_p0456c03║歸宗因僧問：「如何是佛？」宗云：「我向汝道，汝還信麼？」僧
J28nB211_p0456c04║云：「和尚重言，安敢不信？」宗云：「即汝便是。」僧云：「如何保
J28nB211_p0456c05║任？」宗云：「一翳在眼，空華亂墜。」
J28nB211_p0456c06║面門劈破露筋骨，突出圓光孤卓卓。不得春風華
J28nB211_p0456c07║不開，華開又避風吹落。
J28nB211_p0456c08║魯祖面壁。
J28nB211_p0456c09║一掬冰池冷徹骨，皮膚凍裂命難續，寒風凜凜更
J28nB211_p0456c10║堪悲，幾箇於中能下足？
J28nB211_p0456c11║南嶽讓禪師因馬大師闡化江西，師問眾云：「道一為
J28nB211_p0456c12║眾說法否？」眾云：「已為眾說法。」師云：「總未見持箇消息
J28nB211_p0456c13║來。」眾無對。因遣一僧云：「待伊上堂時，但問：『作麼生？』伊
J28nB211_p0456c14║道底言語記將來。」僧至，一如師旨，回謂師云：「馬師云：
J28nB211_p0456c15║『自從胡亂後，三十年不曾少鹽醬喫。』」師然之。
J28nB211_p0456c16║徹底掀翻透頂過，拈來當甚苦胡盧？直饒高蹋毘
J28nB211_p0456c17║盧頂，猶是他家田庫奴。
J28nB211_p0456c18║龍牙參翠微久之，一日問云：「自到法席，不蒙示誨，意
J28nB211_p0456c19║在於何？」微云：「嫌甚麼？」又問洞山，山云：「爭怪得老僧？」法
J28nB211_p0456c20║眼別云：「祖師來也。」
J28nB211_p0456c21║嫌甚麼，可憐生，無限平人被陸沉。心不負人爭怪
J28nB211_p0456c22║得，祖師來也太惺惺。電光影裏親薦得，薦得分明
J28nB211_p0456c23║也隔津。
J28nB211_p0456c24║雪峰因三聖問：「透網金鱗以何為食？」峰云：「待汝出網
J28nB211_p0456c25║來即向汝道。」聖云：「一千五百人善知識，話頭也不識。」
J28nB211_p0456c26║峰云：「老僧住持事繁。」
J28nB211_p0456c27║禹門三汲起風雷，戴角金鱗被網圍，驀地翻身騰
J28nB211_p0456c28║碧漢，遭他點額下漁磯。
J28nB211_p0456c29║乾峰上堂云：「舉一不得舉二，放過一著落在第二。」雲
J28nB211_p0456c30║門出眾云：「昨日有人從天台來，卻往徑山去。」峰云：「典
J28nB211_p0457a01║座來日不得普請。」便下座。
J28nB211_p0457a02║舉一分明落二頭，天台人往徑山遊。赤鬚胡遇赤
J28nB211_p0457a03║鬚赤，腦後長釘暗裏抽。
J28nB211_p0457a04║雲門因僧問：「不起一念，還有過也無？」門云：「須彌山。」
J28nB211_p0457a05║火裏生，火裏死，慎終幾箇能如始？擔箇須彌遶大
J28nB211_p0457a06║千，虛空撞落當門齒。
J28nB211_p0457a07║雲門云：「聞聲悟道，見色明心。」遂舉起手云：「觀世音菩
J28nB211_p0457a08║薩將錢買糊餅。放下手云：『元來祗是饅頭。』」
J28nB211_p0457a09║聞聲悟道，見色明心。靈雲見桃華，香嚴擊竹林。髑
J28nB211_p0457a10║髏識盡喜無立，胡餅饅頭金博金。
J28nB211_p0457a11║雲門因僧問：「如何是一代時教？」門云：「對一說。」
J28nB211_p0457a12║對一說，口銜銕，帶角披毛無間歇，嘉州大象喫一
J28nB211_p0457a13║鞭，陝府鐵牛痛不徹。別！別！跛龜蹋破蒼龍穴。
J28nB211_p0457a14║雲門每顧見僧，即云：「鑑。」僧欲酬之，則云：「咦！」
J28nB211_p0457a15║頭上沒蹤跡，腳下絕消息。擬議待如何，遭他顧鑑
J28nB211_p0457a16║咦。韶陽老，起復倒，拄杖拏雲穿碧漢，大蟲戴角入
J28nB211_p0457a17║荒草。
J28nB211_p0457a18║瑞巖每自喚主人，公復應諾，乃云：「惺惺著，他後莫受
J28nB211_p0457a19║人瞞。」
J28nB211_p0457a20║慣弄精魂是禍胎，不知誤卻幾人來。無端平地開
J28nB211_p0457a21║深阱，多少風流被活埋。
J28nB211_p0457a22║智門因僧問：「蓮華未出水時如何？」門云：「蓮華。」出水後
J28nB211_p0457a23║如何？門云：「荷葉。」
J28nB211_p0457a24║出水何如未出時，蓮華荷葉兩依依。靈根不在鳥
J28nB211_p0457a25║啼處，馬踐殘紅滿路飛。
J28nB211_p0457a26║首山因僧問：「如何是佛？」山云：「新婦騎驢阿家牽。」
J28nB211_p0457a27║親切為君急處提，回頭何得尚遲疑？承當直下無
J28nB211_p0457a28║餘事，常憶當初滿腳泥。
J28nB211_p0457a29║七賢女遊尸陀林因緣
J28nB211_p0457a30║大而無外，細而無內。以此索帝釋，鏟地應難會。玅
J28nB211_p0457b01║用甚天然，靈機真拔萃。雖拔萃，國有憲章，三千條
J28nB211_p0457b02║罪。
J28nB211_p0457b03║吾道一以貫之
J28nB211_p0457b04║日紅月白，東出西沒。行無義路，坐斷語默。板齒生
J28nB211_p0457b05║毛，高山停舶。祗者一貫，兩箇五百。
J28nB211_p0457b06║摩竭掩室
J28nB211_p0457b07║瞿曇無故夜拋磚，拶著能令心膽酸，骨董價高因
J28nB211_p0457b08║有自，髑髏乾盡待何年？木人寒向火邊立，石女昏
J28nB211_p0457b09║來鏡裏眠，坐斷兩頭君可驗，中間一點見還偏。
J28nB211_p0457b10║毘邪杜口
J28nB211_p0457b11║腳頭一路難回互，脫卻皮膚體自堅。東甕飲乾西
J28nB211_p0457b12║甕酒，張公醉倒李公軒。驢蹄不似馬蹄曲，牛角還
J28nB211_p0457b13║同兔角尖。不二門中消息子，括囊早已落言詮。
J28nB211_p0457b14║德山托缽
J28nB211_p0457b15║無牙獅子謾調兒，返躑嚬呻盡力施。末後句，少狐
J28nB211_p0457b16║疑，會得游行更讓誰？萬古長空風月在，三年從說
J28nB211_p0457b17║是歸期。
J28nB211_p0457b18║東坡居士問琴操西湖境因緣
J28nB211_p0457b19║滿園春色畫眉喧，啼破浮雲宇宙寬。金勒馬嘶芳
J28nB211_p0457b20║草地，玉樓人醉杏華天。
J28nB211_p0457b21║雲門因僧問：「如何是端坐念實相？」門云：「河裏失錢河
J28nB211_p0457b22║裏漉。」
J28nB211_p0457b23║河裏失錢河裏漉，重陽遍地開金菊。桑田變海古
J28nB211_p0457b24║今然，萬里江山一點墨。
J28nB211_p0457b25║藥山夜參，不點燈，垂語云：「我有一句子，待特牛生兒
J28nB211_p0457b26║即向汝道。」有僧出云：「特牛生兒也，祗是和尚不道。」山
J28nB211_p0457b27║云：「侍者把火來。」其僧抽身入眾。
J28nB211_p0457b28║特牛生兒暗自誇，稜層頭角口吒吒，分明點出不
J28nB211_p0457b29║能會，句裏追尋事轉賒。
J28nB211_p0457b30║雲門因僧問：「如何是法身？」門云：「六不收。」圜悟勤云：「一
J28nB211_p0457c01║不立。」
J28nB211_p0457c02║驢事三，馬事七，露柱穿卻燈籠鼻。豐干騎虎出松
J28nB211_p0457c03║門，林過寒巖千丈碧。
J28nB211_p0457c04║首山示眾云：「喚作竹篦則觸，不喚作竹篦則背，畢竟
J28nB211_p0457c05║喚作甚麼？」
J28nB211_p0457c06║背觸何如放下親，拈來弄去自傷神。直饒當下無
J28nB211_p0457c07║回互，未是他家脫穎人。
J28nB211_p0457c08║百丈每上堂，有一老人隨眾聽法。一日眾退，惟老人
J28nB211_p0457c09║不退。丈問：「汝何人也？」曰：「吾非人也。於過去迦葉佛時
J28nB211_p0457c10║曾住此山，因學人問：『大修行人還落因果也無？』某甲
J28nB211_p0457c11║對曰：『不落因果。』遂五百生墮埜狐身。今請和尚代一
J28nB211_p0457c12║轉語，貴脫埜狐身。」丈云：「汝問來。」老人乃問：「大修行人
J28nB211_p0457c13║還落因果也無？」丈云：「不昧因果。」老人於言下大悟，作
J28nB211_p0457c14║禮曰：「某甲已脫埜狐身，住在山後，敢乞依亡僧事例。」
J28nB211_p0457c15║丈令維那白椎告眾：「食後送亡僧。」眾驚異。丈食後領
J28nB211_p0457c16║眾至山後巖下，以杖挑出一死埜狐，乃依法火葬。
J28nB211_p0457c17║不落不昧，成團打塊。或墮或脫，磊磊落落。終日相
J28nB211_p0457c18║逢知是誰，嘴如畚斗頭如鑿。
J28nB211_p0457c19║雲門因僧問：「如何是超佛越祖之談？」門云：「胡餅。」
J28nB211_p0457c20║敲出金鳳髓，擊碎驪龍珠，當機覿面提，水急浪華
J28nB211_p0457c21║麤。君不見，蹋得故鄉田地穩，南唱北調總無殊。
J28nB211_p0457c22║趙州因僧問：「如何是祖師西來意？」州云：「庭前柏樹子。」
J28nB211_p0457c23║僧云：「和尚莫將境示人。」州云：「老僧不將境示人。」僧云：
J28nB211_p0457c24║「如何是祖師西來意？」州云：「庭前柏樹子。」
J28nB211_p0457c25║庭前柏樹歲寒心，兩度拈來用轉新，叵奈翠巖真
J28nB211_p0457c26║潦倒，深耕淺種誑平人。
J28nB211_p0457c27║洞山因僧問：「如何是佛？」山云：「麻三斤。」
J28nB211_p0457c28║如何是佛麻三斤，禪流莫認定盤星。雲過樹頭拖
J28nB211_p0457c29║綠黛，雁將秋影落沙汀。
J28nB211_p0457c30║雲門因僧請益乾峰十方婆伽梵，一路涅槃門因緣，
J28nB211_p0458a01║門拈起扇子云：「扇子𨁝跳上三十三天，築著帝釋鼻
J28nB211_p0458a02║孔，東海鯉魚打一棒，雨似傾盆。」
J28nB211_p0458a03║古潭龍臥碧如苔，觸著傾湫倒嶽來。蕩滌長安車
J28nB211_p0458a04║馬路，行人胡更犯疑猜。
J28nB211_p0458a05║
J28nB211_p0458a06║
J28nB211_p0458a07║
J28nB211_p0458a08║
J28nB211_p0458a09║
J28nB211_p0458a10║
J28nB211_p0458a11║
J28nB211_p0458a12║
J28nB211_p0458a13║
J28nB211_p0458a14║
J28nB211_p0458a15║
J28nB211_p0458a16║
J28nB211_p0458a17║
J28nB211_p0458a18║
J28nB211_p0458a19║
J28nB211_p0458a20║
J28nB211_p0458a21║源流頌
J28nB211_p0458a22║第一世南嶽讓禪師詣曹谿參六祖，祖問：「甚處來？」師
J28nB211_p0458a23║云：「嵩山來。」祖云：「甚麼物恁麼來？」師云：「說似一物即不
J28nB211_p0458a24║中。」祖云：「還假脩證否？」師云：「脩證則不無，染污則不得。」
J28nB211_p0458a25║祖云：「即此不染汙，諸佛之所護念。汝既如是，吾亦如
J28nB211_p0458a26║是。」
J28nB211_p0458a27║覿面無私恁麼來，高超物表絕塵埃，一輪迥出難
J28nB211_p0458a28║遮障，七十餘峰盡豁開。
J28nB211_p0458a29║第二世馬祖一禪師在衡嶽山習坐禪，讓和尚知是
J28nB211_p0458a30║法器，來問云：「坐禪圖作甚麼？」師云：「圖作佛。」讓乃取一
J28nB211_p0458b01║磚於師菴前石上磨，師云：「磨作甚麼？」讓云：「作鏡。」師云：
J28nB211_p0458b02║「磨磚豈得成鏡？」讓云：「磨磚既不成鏡，坐禪豈得成佛？」
J28nB211_p0458b03║師云：「如何即得？」讓云：「如牛駕車，車若不行，打車即是？
J28nB211_p0458b04║打牛即是？」師於言下大悟。
J28nB211_p0458b05║煙霧重重瘴嶺巔，撥開紅日耀當天，車牛兩是都
J28nB211_p0458b06║拈卻，蹴蹋從茲遍大千。
J28nB211_p0458b07║第三世百丈海禪師參馬祖為侍者。一日，侍祖行次，
J28nB211_p0458b08║見一群埜鴨子飛過，祖云：「是甚麼？」師云：「埜鴨子。」祖云：
J28nB211_p0458b09║「甚處去也？」師云：「飛過去也。」祖遂扭師鼻，師負痛失聲，
J28nB211_p0458b10║祖云：「又道飛過去也。」師於言下有省。後再參，侍立次，
J28nB211_p0458b11║祖以目視繩床角拂子，師云：「即此用？離此用？」祖云：「你
J28nB211_p0458b12║向後開兩片皮，將何為人？」師取拂子豎起，祖云：「即此
J28nB211_p0458b13║用？離此用？」師挂拂子於舊處，祖震威一喝，師直得三
J28nB211_p0458b14║日耳聾。
J28nB211_p0458b15║扭轉鼻頭謾撩天，興雲吐霧出人前，更遭一喝髑
J28nB211_p0458b16║髏碎，獨坐雄峰最上巔。
J28nB211_p0458b17║第四世黃蘗運禪師參馬祖，值祖遷化，時百丈廬於
J28nB211_p0458b18║塔傍，師乃請問祖平日得力處，丈舉再參因緣，言：「老
J28nB211_p0458b19║僧被馬大師一喝，直得三日耳聾。」師聞舉，不覺吐舌。
J28nB211_p0458b20║丈云：「子已後莫承嗣馬祖去麼？」師云：「不然。」今日因師
J28nB211_p0458b21║舉，得見馬祖大機之用，然且不識馬祖。若嗣馬祖，已
J28nB211_p0458b22║後喪我兒孫。丈云：「如是！如是！見與師齊，減師半德；見
J28nB211_p0458b23║過於師，方堪傳受。子甚有起師之見。」
J28nB211_p0458b24║一句當陽脫牢籠，舌頭吐出化蜺虹。大機之用全
J28nB211_p0458b25║擔荷，滴水騰波起臥龍。
J28nB211_p0458b26║第五世臨濟玄禪師在黃蘗會中，時睦州為首座，令
J28nB211_p0458b27║問話，師遂去問：「如何是佛法的的大意？」聲未絕，蘗便
J28nB211_p0458b28║打。如是三度發問，三度被打。師便辭蘗，蘗令參大愚。
J28nB211_p0458b29║師到大愚，愚問：「甚處來？」師云：「黃蘗來。」愚云：「黃蘗有何
J28nB211_p0458b30║言句？」師云：「某甲三度問佛法的的大意、三度被打。不
J28nB211_p0458c01║知某甲有過？無過？」愚云：「黃蘗恁麼老婆心切，為你得
J28nB211_p0458c02║徹困，更來者裏問有過？無過？」師於言下大悟，云：「元來
J28nB211_p0458c03║黃蘗佛法無多子。」愚搊住，云：「者尿床鬼子！適來道有
J28nB211_p0458c04║過？無過？如今又道佛法無多子？你見箇甚麼道理？速
J28nB211_p0458c05║道！速道！」師便向大愚脅下築三拳，愚拓開，云：「汝師黃
J28nB211_p0458c06║蘗，非干我事。」師回黃蘗，蘗見來，問云：「來來去去，有甚
J28nB211_p0458c07║了期？」師云：「秪為老婆心切。」蘗云：「大愚饒舌，待來與伊
J28nB211_p0458c08║一頓。」師云：「說甚待來？即今便與。」遂掌，蘗吟吟大笑。
J28nB211_p0458c09║三度龍門遭霹靂，大愚脅下報冤讎。獅王窟裏真
J28nB211_p0458c10║獅子，返躑還他得自由。
J28nB211_p0458c11║第六世興化獎禪師初參臨濟充侍者，後在三聖會
J28nB211_p0458c12║中充首座，常云：「我在南方行腳一遭，拄杖頭不曾撥
J28nB211_p0458c13║著一箇會佛法底。」三聖聞知，問云：「你具箇甚麼眼便
J28nB211_p0458c14║恁麼道？」師便喝，聖云：「須是你始得。」大覺聞，云：「作麼生
J28nB211_p0458c15║得風吹到大覺門裏來？」師後到大覺為院主，一日，覺
J28nB211_p0458c16║喚云：「我聞你道：『向南方行腳一遭，拄杖頭不曾撥著
J28nB211_p0458c17║一箇會佛法底。』你憑箇甚麼道理恁麼道？」師便喝，覺
J28nB211_p0458c18║便打；師又喝，覺又打。師來日從法堂前過，覺召云：「院
J28nB211_p0458c19║主！我直下疑你昨日兩喝。」師便喝，覺便打；師再喝，覺
J28nB211_p0458c20║再打。師云：「某甲於三聖師兄處學得箇賓主句，總被
J28nB211_p0458c21║師兄折倒了也，願與箇安樂法門。」覺云：「者瞎漢來者
J28nB211_p0458c22║裏納敗缺，脫下衲衣痛與一頓。」師於言下薦得臨濟
J28nB211_p0458c23║先師在黃蘗喫棒底道理。
J28nB211_p0458c24║電卷雷轟直向前，衲衣脫下始堪憐，生香一瓣重
J28nB211_p0458c25║拈出，劈破三玄作兩邊。
J28nB211_p0458c26║第七世南院顒禪師嗣興化。上堂云：「赤肉團上，壁立
J28nB211_p0458c27║千仞。」時有僧問：「赤肉團上，壁立千仞，豈不是和尚語？」
J28nB211_p0458c28║師云：「是。」僧便掀倒禪床。師云：「你看者瞎驢亂做。」僧擬
J28nB211_p0458c29║議，師便打出院。
J28nB211_p0458c30║凜凜吹毛赤手提，縱橫殺活在臨時，瞎驢從此無
J28nB211_p0459a01║門覷，高建魔城也大奇。
J28nB211_p0459a02║第八世風穴沼禪師參南院，院問：「南方一棒作麼商
J28nB211_p0459a03║量？」師云：「作奇特商量。」師卻問：「和尚此間一棒作麼商
J28nB211_p0459a04║量？」院拈拄杖云：「棒下無生忍，臨機不見師。」師於言下
J28nB211_p0459a05║大徹玄旨。
J28nB211_p0459a06║刀山劍樹擁前津，赤卻渾身曉夜行，撞破娘生真
J28nB211_p0459a07║面目，動揚古路舊時人。
J28nB211_p0459a08║第九世首山念禪師晚居風穴會中，穴勉師擔荷大
J28nB211_p0459a09║法，師云：「願聞其要。」穴遂上堂，舉：「世尊拈青蓮華目顧
J28nB211_p0459a10║視大眾，迦葉正與麼時，且道說箇甚麼？若道不說而
J28nB211_p0459a11║說，又是埋沒先聖。且道說箇甚麼？」師乃拂袖而退，穴
J28nB211_p0459a12║擲下拄杖歸方丈。侍僧請益云：「念法華為甚不袛對
J28nB211_p0459a13║和尚？」穴云：「念法華會也。」次日，與真園頭同上問訊，穴
J28nB211_p0459a14║問云：「作麼生是世尊不說說？」真云：「鵓鳩樹上啼。」穴云：
J28nB211_p0459a15║「汝作許多癡福作麼？何不體究言句？」又問師，師云：「動
J28nB211_p0459a16║容揚古路，不墮悄然機。」穴謂真云：「何不看念法華下
J28nB211_p0459a17║語？」師自茲印可。後開法首山。
J28nB211_p0459a18║寶樹森森鬱茂林，鵓鳩不解劫前春，懸巖古路摩
J28nB211_p0459a19║尼聚，動用無如妙法音。
J28nB211_p0459a20║第十世汾陽昭禪師到首山，山陞座，師出問：「百丈捲
J28nB211_p0459a21║席，意旨如何？」山云：「龍袖拂開全體現。」師云：「師意如何？」
J28nB211_p0459a22║山云：「象王行處絕狐蹤。」師於言下大悟，遂提坐具顧
J28nB211_p0459a23║大眾云：「萬古碧潭空界月，再三撈摝始應知。」禮拜歸
J28nB211_p0459a24║眾。有僧問云：「見何道理，便爾自肯？」師云：「正是我放身
J28nB211_p0459a25║命處。」
J28nB211_p0459a26║輕輕拂動海門州，驀拶黃河水倒流，萬古碧潭誰
J28nB211_p0459a27║辨的？一輪穿破水中秋。
J28nB211_p0459a28║第十一世石霜圓禪師參汾陽，經二年，未許入室，每
J28nB211_p0459a29║見必罵。一夕，訴云：「自至法席，不蒙指示，念歲月飄忽，
J28nB211_p0459a30║己事未明，有失出家之利。」語未卒，汾叱云：「是惡知識，
J28nB211_p0459b01║敢裨販我！」怒，舉杖逐之。師擬伸救，汾掩其口，師乃大
J28nB211_p0459b02║悟，云：「是知臨濟道出常情。」
J28nB211_p0459b03║歲月飄零入眼空，怒拈白棒活如龍，分明指點無
J28nB211_p0459b04║生路，道出常情一派通。
J28nB211_p0459b05║第十二世楊岐會禪師參慈明，一日明上堂，師出問：
J28nB211_p0459b06║「幽鳥語喃喃，辭雲入亂峰時如何？」明云：「我行荒草裏，
J28nB211_p0459b07║汝又入深村。」師云：「官不容鍼，更借一問。」明便喝，師云：
J28nB211_p0459b08║「好喝。」明又喝，師亦喝，明連喝兩喝，師禮拜，明云：「此事
J28nB211_p0459b09║是箇人方能擔荷。」師拂袖便行。
J28nB211_p0459b10║幽鳥辭雲立話端，老胡門徑潑天寬。自非西河金
J28nB211_p0459b11║獅子，難免遭他一問瞞。
J28nB211_p0459b12║第十三世白雲端禪師參楊岐，岐問：「受業為誰？」師云：
J28nB211_p0459b13║「茶陵郁和尚。」岐云：「聞伊過橋遭攧有省，作偈甚奇，能
J28nB211_p0459b14║記否？」師頌云：「我有明珠一顆，久被塵勞關鎖，今朝塵
J28nB211_p0459b15║淨光生，照破山河萬朵。」岐笑而趍起，師愕然，通夕不
J28nB211_p0459b16║寐。黎明咨決，適歲暮，岐云：「汝昨日見打敺儺者麼？」云：
J28nB211_p0459b17║「見。」岐云：「汝一籌不及渠。」師復駭問，岐云：「渠愛人笑，汝
J28nB211_p0459b18║怕人笑。」師大悟。
J28nB211_p0459b19║一笑臨風顯大機，暗藏春色幾人知。驀然打破精
J28nB211_p0459b20║靈窟，萬紫千紅總是伊。
J28nB211_p0459b21║第十四世五祖演禪師親浮山遠，遠令參白雲，舉僧
J28nB211_p0459b22║問南泉摩尼珠話請問，雲叱之，師領悟，獻投機偈云：
J28nB211_p0459b23║「山前一片閑田地，叉手叮嚀問祖翁，幾度賣來還自
J28nB211_p0459b24║買，為憐松竹引清風。」雲印可，云：「栗棘蓬禪屬子矣。」令
J28nB211_p0459b25║掌磨。未幾，雲語師云：「有數禪客從廬山來，皆有悟入
J28nB211_p0459b26║處，教伊說亦說得，舉因緣問伊亦明得，教伊下語亦
J28nB211_p0459b27║下得，秪是未在。」師疑，自計云：「既悟了，說亦說得，明亦
J28nB211_p0459b28║明得，如何卻未在？」參究累日，忽省悟，從前寶惜一時
J28nB211_p0459b29║放下，遂走見雲，雲為手舞足蹈。師後云：「吾因茲得出
J28nB211_p0459b30║一身白汗，便明得下載清風。」
J28nB211_p0459c01║一片閒田古到今，埜花春草不能侵。奈何特地栽
J28nB211_p0459c02║松竹，後代兒孫費討尋。
J28nB211_p0459c03║第十五世圓悟勤禪師為五祖侍者。一日，部使詣祖
J28nB211_p0459c04║問道，祖云：「提刑少時曾讀小艷詩否？有兩句頗相近，
J28nB211_p0459c05║頻呼小玉元無事，秪要檀郎認得聲。」提刑應喏喏。師
J28nB211_p0459c06║侍次，問云：「提刑會否？」祖云：「他秪認得聲。」師云：「秪要檀
J28nB211_p0459c07║郎認得聲。既認得聲，為甚卻不是？」祖云：「如何是祖師
J28nB211_p0459c08║西來意？庭前柏樹子聻？」師忽有省，遽出，見雞飛上欄
J28nB211_p0459c09║杆，鼓翅而鳴，復自謂云：「此豈不是聲？」遂入室，通所得，
J28nB211_p0459c10║呈偈云：「金鴨香銷錦繡幃，笙歌叢裏醉扶歸，少年一
J28nB211_p0459c11║段風流事，秪許佳人獨自知。」
J28nB211_p0459c12║托情比戲離華鋒，獨著旃檀寶樹風，轉向庭前春
J28nB211_p0459c13║色裏，錦雞啼破太虛空。
J28nB211_p0459c14║第十六世虎丘隆禪師謁圓悟，悟問：「見見之時，見非
J28nB211_p0459c15║是見，見猶離見，見不能及。」遂舉拳云：「還見麼？」師云：「見。」
J28nB211_p0459c16║悟云：「頭上安頭。」師於言下脫然契證。悟叱云：「見箇甚
J28nB211_p0459c17║麼道理？」師云：「竹密不妨流水過。」悟深肯之。
J28nB211_p0459c18║奴郎別後始承家，睡虎巖前露爪牙。誰識漢朝基
J28nB211_p0459c19║業固，劉章酒令至今誇。
J28nB211_p0459c20║第十七世應菴華禪師初依圓悟，痛與提策。悟令見
J28nB211_p0459c21║虎丘隆，居半載，通徹大法，頓明圓悟為人處。後開堂，
J28nB211_p0459c22║法嗣虎丘。有僧傳師垂示語，大慧見之，極口稱歎。有
J28nB211_p0459c23║偈寄云：「坐斷金輪第一峰，千妖百怪盡潛蹤。年來又
J28nB211_p0459c24║得真消息，報道楊岐正脈通。」
J28nB211_p0459c25║赤手摟空虎穴來，幔天鐵網向潮開；知音遙隔蓬
J28nB211_p0459c26║萊島，相報琅琅語似雷。
J28nB211_p0459c27║第十八世密菴傑禪師謁應菴，菴問：「如何是正法眼？」
J28nB211_p0459c28║師云：「破沙盆。」菴頷之。
J28nB211_p0459c29║時把綸竿釣素心，煙波歷盡遇知音。扁舟歸去霜
J28nB211_p0459c30║天曉，紅日青峰萬戶春。
J28nB211_p0460a01║第十九世破菴先禪師參密菴，菴住靈隱，師分座，有
J28nB211_p0460a02║道者請益云：「胡猻子捉不住，願垂開示。」師云：「用捉他
J28nB211_p0460a03║作麼？如風吹水，自然成紋。」時無準在旁有省。
J28nB211_p0460a04║湛水波紋沒覆藏，普天匝地露堂堂，男兒具有超
J28nB211_p0460a05║方眼，覿體相看八面剛。
J28nB211_p0460a06║第二十世無準範禪師初謁一老宿，問坐禪之法，宿
J28nB211_p0460a07║云：「禪是何物？坐底是誰？」師體究。一日，如廁，有省。次參
J28nB211_p0460a08║育王佛照，照問：「何處人？」師云：「劍州人。」照云：「帶得劍來
J28nB211_p0460a09║麼？」師隨聲便喝，照笑云：「這烏頭子也亂做。」後至靈隱，
J28nB211_p0460a10║時破菴為第一座，同遊石筍菴，有道者請益胡猻子
J28nB211_p0460a11║話，師在旁，當下脫然。
J28nB211_p0460a12║蹋碎煙痕入亂峰，閉門深自寫從容。一聲何處猿
J28nB211_p0460a13║啼月，萬壑千谿曉夢中。
J28nB211_p0460a14║第二十一世雪巖欽禪師參天目禮，令看臨濟三頓
J28nB211_p0460a15║痛棒話。一日上蒲團，忽有省。後在無準會中，每遇入
J28nB211_p0460a16║室，舉主人公便可打𨁝跳，舉衲僧巴鼻、佛祖爪牙，更
J28nB211_p0460a17║無下口處。經十年，偶佛殿前行，抬眸見一株古柏，觸
J28nB211_p0460a18║著向來所得境界和底，一時颺下，方始見徑山老人
J28nB211_p0460a19║立地處。
J28nB211_p0460a20║帶月披霜四海遊，十年鶴夢不知秋。一株古柏金
J28nB211_p0460a21║風戰，颺下清光露兩眸。
J28nB211_p0460a22║第二十二世高峰妙禪師謁雪巖，纔問訊，插香，被一
J28nB211_p0460a23║頓痛棒打出。後一入門，便問：「誰與你拖這死屍來？」聲
J28nB211_p0460a24║未絕，便打出。一日，睹五祖演真贊云：「百年三萬六千
J28nB211_p0460a25║朝，返覆元來是這漢。」有省。後侍巖，巖詰云：「日間浩浩
J28nB211_p0460a26║地作得主麼？」師云：「作得主。」又問：「睡夢中作得主麼？」師
J28nB211_p0460a27║云：「作得主。」又問：「正睡著時，無夢無想，無見無聞，主在
J28nB211_p0460a28║甚麼處？」師無對。後因同宿道友推枕子墮地作聲，大
J28nB211_p0460a29║悟云：「元來只是舊時人，不改舊時行履處。」
J28nB211_p0460a30║驀然蹋破水晶宮，金色銀光處處同，直向孤峰頂
J28nB211_p0460b01║上宿，春雷震徹主人公。
J28nB211_p0460b02║第二十三世中峰本禪師因觀流有省，詣高峰求證，
J28nB211_p0460b03║被峰打趁出。既而民間訛傳官選童男女，師因問云：
J28nB211_p0460b04║「忽有人來問和尚討童男女時如何？」峰云：「我但度竹
J28nB211_p0460b05║篦子與他。」師言下洞然，徹法底源。
J28nB211_p0460b06║無端求麝染膻腥，蹋破乾坤別問津。索得童男都
J28nB211_p0460b07║撇卻，竹篦三尺證無生。
J28nB211_p0460b08║第二十四世千巖長禪師見中峰初參狗子無佛性
J28nB211_p0460b09║話，因聞鵲聲有省，具陳悟因，峰斥之，師憤然歸。夜半，
J28nB211_p0460b10║忽鼠翻貓器墮地，恍然開悟，往質峰，峰問云：「趙州何
J28nB211_p0460b11║故云無？」師云：「鼠食貓飯。」峰云：「未在。」師云：「飯器破矣。」峰
J28nB211_p0460b12║云：「破後如何？」師云：「築碎方甓。」峰乃微笑，囑云：「善自護
J28nB211_p0460b13║持，時節若至，其理自彰。」
J28nB211_p0460b14║幽鳥喃喃報好音，鼠翻貓器最為親。直教枯木寒
J28nB211_p0460b15║巖上，一點回光萬象春。
J28nB211_p0460b16║第二十五世萬峰蔚禪師慕千巖道風往謁，初入室，
J28nB211_p0460b17║巖問：「將甚麼與老僧相見？」師豎拳云：「這裏與和尚相
J28nB211_p0460b18║見。」巖又問：「死了燒了，向何處安身立命？」師云：「漚生漚
J28nB211_p0460b19║滅水還在，風息波平月映潭。」巖云：「莫要請益受戒麼？」
J28nB211_p0460b20║師即掩耳而出。明日，普請斫松，師拈圓石作獻珠狀，
J28nB211_p0460b21║云：「請和尚酬價。」巖云：「不直半文錢。」師云：「瞎。」巖云：「你也
J28nB211_p0460b22║瞎，我也瞎。」師云：「瞎！瞎！」
J28nB211_p0460b23║岳路迢迢一色新，晴空萬里淨煙塵。箭鋒相柱難
J28nB211_p0460b24║迴避，撲落嬋娟徹夜明。
J28nB211_p0460b25║第二十六世寶藏持禪師參萬峰，峰付偈云：「大愚肋
J28nB211_p0460b26║下痛還拳，三要三玄絕正偏，臨濟窟中獅子子，燈燈
J28nB211_p0460b27║續焰古今傳。」
J28nB211_p0460b28║山色湖光不費猜，三玄要付棟梁材。金毛窟裏金
J28nB211_p0460b29║獅子，一吼從教萬象回。
J28nB211_p0460b30║第二十七世東明旵禪師親寶藏持。一日，藏問云：「心
J28nB211_p0460c01║不是佛，智不是道，汝云何會？」師向前問訊，叉手而立。
J28nB211_p0460c02║藏呵云：「汝在此許多時，還作這箇見解？」師乃憤然。至
J28nB211_p0460c03║第二日，驀然徹法底源，乃呈偈云：「一拳打破太虛空，
J28nB211_p0460c04║百億須彌不露蹤。借問箇中誰是主？扶桑湧出一輪
J28nB211_p0460c05║紅。」
J28nB211_p0460c06║雲龍風虎印寰中，叉手猶然隔萬重，百億須彌都
J28nB211_p0460c07║扭碎，海門迸出一輪紅。
J28nB211_p0460c08║第二十八世海舟慈禪師嗣東明（失機緣語錄）。
J28nB211_p0460c09║歷盡閻浮道路賒，誰知滄海是生涯。東明一滴曹
J28nB211_p0460c10║溪水，運出慈舟濟劫沙。
J28nB211_p0460c11║第二十九世寶峰瑄禪師居金陵高峰寺。天奇參，師
J28nB211_p0460c12║問：「甚麼處來？」云：「北京。」師云：「只在北京？別有去處？」云：「隨
J28nB211_p0460c13║方瀟灑。」師云：「曾到四川否？」云：「曾到。」師云：「四川境界與
J28nB211_p0460c14║此間境界何如？」云：「江山雖異，風月一般。」師豎拳，云：「還
J28nB211_p0460c15║有這箇麼？」云：「無。」師云：「因甚卻無？」云：「非我境界。」師云：「如
J28nB211_p0460c16║何是你境界？」云：「諸佛不能識，誰敢強安名？」師云：「汝豈
J28nB211_p0460c17║不是著空？」云：「終不向鬼窟裏作活計。」師云：「西天九十
J28nB211_p0460c18║六種外道，你是第一。」奇拂袖便出。
J28nB211_p0460c19║問著蠶叢事轉賒，錦江春色古來誇。何如此地風
J28nB211_p0460c20║光好，二水中分白露沙。
J28nB211_p0460c21║第三十世天奇瑞禪師因病中看大慧瘩背因緣有
J28nB211_p0460c22║省，自此有問，便行棒喝。偶聞山鹿叫喚，會得日用之
J28nB211_p0460c23║中無不是語。後同祖月看應菴語錄證悟。忽一日行
J28nB211_p0460c24║途中，不覺身心廓落，從前所悟所證一場懡㦬，自懊
J28nB211_p0460c25║云：「將謂有多少奇特。」後到金陵見寶峰，峰為印可，說
J28nB211_p0460c26║偈云：「濟山棒喝如輕觸，殺活從教手眼親，聖解凡情
J28nB211_p0460c27║俱坐斷，曇華猶放一枝新。」
J28nB211_p0460c28║腳跟蹋遍水雲畸，萬戶千門一月輝，更向寶峰春
J28nB211_p0460c29║色裏，曇華香處顯全機。
J28nB211_p0460c30║第三十一世無聞聰禪師參天奇，奇問：「在世忘世時
J28nB211_p0461a01║如何？」師云：「了物非物。」奇云：「在念忘念時如何？」師云：「於
J28nB211_p0461a02║心無心。」奇云：「心物俱忘時如何？」師云：「華山高突太行
J28nB211_p0461a03║峨。」
J28nB211_p0461a04║華山高突太行峨，此箇難忘事轉多，者裏不堪言
J28nB211_p0461a05║句會，一輪秋月映江波。
J28nB211_p0461a06║第三十二世笑巖寶禪師參無聞，問云：「十聖三賢已
J28nB211_p0461a07║全聖智，如何道不明斯旨？」聞厲聲云：「十聖三賢爾已
J28nB211_p0461a08║知，如何是斯旨？速道！」師下語不契。一日，提籃水邊洗
J28nB211_p0461a09║菜，忽一莖菜葉墮水，逐水圜轉捉不著，師忽有省，喜
J28nB211_p0461a10║躍攜籃歸。入見聞，聞問：「是甚麼？」師云：「一籃菜。」聞云：「何
J28nB211_p0461a11║不別道一句？」師云：「請和尚別問來。」後再參，與聞圍爐
J28nB211_p0461a12║次，聞乃問：「人人有箇本來父母，子之父母今在何處？」
J28nB211_p0461a13║師云：「一火焚之。」聞云：「恁麼則子無父母耶？」師云：「有則
J28nB211_p0461a14║有，佛眼覷不見。」聞云：「子還見麼？」師云：「某亦不見。」聞云：
J28nB211_p0461a15║「為甚麼不見？」師云：「若見則非真父母。」呈偈云：「本來真
J28nB211_p0461a16║父母，歷劫不曾離，起坐承他力，寒溫亦共知。相逢不
J28nB211_p0461a17║相見，相見不相識，為問今何在？分明呈似師。」聞云：「只
J28nB211_p0461a18║此一偈，堪紹吾宗。」遂印可。
J28nB211_p0461a19║一莖漂出順溪流，八臂修羅無計留。歸去堂前親
J28nB211_p0461a20║舉似，高提籃子足機籌。
J28nB211_p0461a21║第三十三世幻有傳禪師因聞燈華爆有省，便遊方
J28nB211_p0461a22║參笑巖求證，巖云：「汝把從前所悟底得力工夫一一
J28nB211_p0461a23║說來，我為汝印證。」師具實語，中間驀趯出隻履云：「向
J28nB211_p0461a24║這裏道取一句看。」遂把師話一時打斷。師通夕不寐，
J28nB211_p0461a25║明晨立簷下，巖出方丈見之，乃喚師，師回顧，巖翹一
J28nB211_p0461a26║足作修羅障日月勢，師自茲脫然。
J28nB211_p0461a27║修羅日月掌中擎，照破燈花劫外春，休問華山誰
J28nB211_p0461a28║劈破，摸稜金掌萬年新。
J28nB211_p0461a29║第三十四世天童悟禪師因閱《壇經》，發心參究。一日，
J28nB211_p0461a30║負薪過山彎，見堆柴有省，遂棄妻孥，從幻有傳和尚
J28nB211_p0461b01║脫白，執爨負舂，身任眾務，久不憚勞。後納僧服，矢明
J28nB211_p0461b02║此事。偶城歸，過銅棺山頂，豁然大悟，覺情與無情煥
J28nB211_p0461b03║然等現，覓纖毫過患了不可得。時傳和尚入燕都，師
J28nB211_p0461b04║往省覲，傳見便問：「老僧離你三載，還有新會處也無？」
J28nB211_p0461b05║師云：「有。」傳云：「何不呈似老僧？」師云：「一人有慶，萬民樂
J28nB211_p0461b06║業。」傳云：「你又作麼生？」師云：「某甲特特來省覲和尚。」傳
J28nB211_p0461b07║云：「念汝遠來，放汝三十棒。」師珍重出。後因南還，復歸
J28nB211_p0461b08║省，傳問：「你到諸方曾見甚麼人？」師以腳打地，以手拍
J28nB211_p0461b09║膝。傳云：「你許多時一點氣息也無。」師云：「和尚疑則別
J28nB211_p0461b10║參。」傳乃撾鼓集眾，付師衣拂，以為可倚以支臨濟。
J28nB211_p0461b11║徹底掀翻世路窠，千艱萬累自摩娑，自從蹋破銅
J28nB211_p0461b12║棺頂，躍出圓明照劫波。
J28nB211_p0461b13║第三十五世龍池微禪師嘉禾張氏子。性淳朴，幼負
J28nB211_p0461b14║出塵志。十九入興善寺剃染，知有生死大事，日夕不
J28nB211_p0461b15║去心。每遇耆碩，即求開導。有授以《禪關策進》，師捧之，
J28nB211_p0461b16║如獲至寶。因見趙州無字話，懷疑數年不倦。偶讀《楞
J28nB211_p0461b17║嚴經》，至「諸可還者，自然非汝；不汝還者，非汝而誰？」有
J28nB211_p0461b18║省。入雲門參湛然禪師，問無夢無想主人公話，不契，
J28nB211_p0461b19║心思迷悶。一日，禪師上堂云：「且道一切放下，阿那箇
J28nB211_p0461b20║是你主人公？」豎起拂子，云：「舉頭天外看，誰是箇般人？」
J28nB211_p0461b21║師聞，如在黑暗中跳出。復念：「古人十死九生，幾番徹
J28nB211_p0461b22║悟，方得大休大歇。我何人，敢爾罷參耶？」即上金粟參
J28nB211_p0461b23║密雲和尚，茶次，密問：「者位師僧那裏？」師便喝，密云：「老
J28nB211_p0461b24║僧過在甚麼處？」師云：「再犯不容。」密云：「犯後如何？」師擬
J28nB211_p0461b25║荅，密即打，云：「該是我打你。」師直得通身汗下，伎倆都
J28nB211_p0461b26║盡，不能加荅。因入城，聞人家打小廁，云：「看你藏在那
J28nB211_p0461b27║裏去？」師不覺通身踴躍，占偈云：「沒處藏，沒處藏，全身
J28nB211_p0461b28║獨露在街坊。堪笑華亭擺渡漢，葛藤打得太郎當。」遂
J28nB211_p0461b29║入山，亦不言所得。久之，密上堂，有僧問佛法大意，密
J28nB211_p0461b30║云：「近前來。」僧近前，密云：「老僧從來不眼花。」師於言下
J28nB211_p0461c01║頓釋從前寶惜，親見佛祖及一切眾生立地處。自此
J28nB211_p0461c02║師資低昂，當機不讓。後密住天童，師復入山司侍寮。
J28nB211_p0461c03║密一日問：「熏風自南來，殿閣生微涼。你作麼生會？」師
J28nB211_p0461c04║云：「嚴霜初降，徹骨皆寒。」密云：「天地縣隔。」師拂袖出，呈
J28nB211_p0461c05║偈云：「熏風自南來，殿閣生微涼。遍體寒毛豎，將身納
J28nB211_p0461c06║被藏。鼻息鼾鼾一覺醒，從來越國是南方。」密頷之。因
J28nB211_p0461c07║辭出山，密即付以衣拂。師後開發吳之荊溪龍池山，
J28nB211_p0461c08║有語錄十卷行世。
J28nB211_p0461c09║金鎖重重啟固關，六宮齊奏凱歌還。禹門坐斷三
J28nB211_p0461c10║千頃，平地波騰萬仞山。三卷（終）