J28nB212_p0491c01║二隱謐禪師語錄卷第六
J28nB212_p0491c02║
J28nB212_p0491c03║江南揚州高沙天王禪寺　湖廣荊州江陵水月禪院　嗣法門人　超巨　超秀　等編
J28nB212_p0491c04║示眾
J28nB212_p0491c05║晚參。「屺山今日結制無他，秪要諸人識自面目。且諸
J28nB212_p0491c06║人面目作麼生識？若是靈利衲僧，不離四威儀中，面
J28nB212_p0491c07║目儼然，無處逃避，擬更別求，千里萬里。若是膠柱調
J28nB212_p0491c08║絃的，向一念未生前著倒，大似冷水裏浸石頭，有甚
J28nB212_p0491c09║用處？若是盤中走珠的，東西南北、四維上下，面面相
J28nB212_p0491c10║看、面面相睹，東湧則西沒、西湧則東沒，急水裏捺葫
J28nB212_p0491c11║蘆相似，有甚定奪？仔細看來，活又活不得，死又死不
J28nB212_p0491c12║得，不死、不活猶落窠臼。且道：畢竟作麼生？跏趺坐落
J28nB212_p0491c13║三更月，經行踏斷一溪雲。」
J28nB212_p0491c14║示眾。舉：「仰山寂禪師因雨下，天生上座謂師曰：『好雨！』
J28nB212_p0491c15║仰曰：『好在甚麼處？』生無語，仰曰：『某卻答得。』生曰：『好在
J28nB212_p0491c16║甚麼處？』仰指雨，生又無語，仰曰：『何得大智而默？』」師云：
J28nB212_p0491c17║「仰山真實為人、為天生上座著一臂力，可惜扶伊不
J28nB212_p0491c18║起。今日屺山連雨，無人道好，亦無人追究，且道點點
J28nB212_p0491c19║落在甚處？諸人各下語看。」
J28nB212_p0491c20║示眾。舉：「雲居簡和尚因僧問：『孤峰獨宿時如何？』居曰：
J28nB212_p0491c21║『九間僧堂裏不臥，誰教你孤峰獨宿？』這裏設有人問
J28nB212_p0491c22║屺山：『孤峰獨宿時如何？』但云：『也要是箇人始得。』何故？
J28nB212_p0491c23║秪見白雲去又來，誰知來去雲縱絕？」
J28nB212_p0491c24║示眾。舉：「韶州乳源和尚上堂曰：『西來的的意，不妨難
J28nB212_p0491c25║道。眾中莫有道得者？出來試道看。』時有僧出禮拜，源
J28nB212_p0491c26║打曰：『是甚麼時節出頭來？』便歸方丈。」師云：「乳源下個
J28nB212_p0491c27║漫天網子，擬釣鯨鼇；這僧欲躍龍門，返遭點額。即今
J28nB212_p0491c28║眾中莫有為這僧代一轉語、俾伊挐雲攫霧去，不妨
J28nB212_p0491c29║好手。有麼？有麼？速道！速道！」
J28nB212_p0491c30║示眾。舉：「潭州肥田慧覺伏禪師因僧問：『如何是未出
J28nB212_p0492a01║世邊事？』慧曰：『髻中珠未解，石女斂雙眉。』曰：『出世後如
J28nB212_p0492a02║何？』慧曰：『靈龜呈卦兆，失卻自家身。』」師云：「這僧秪解途
J28nB212_p0492a03║中問路，不識路在腳頭。慧老雖是到家的人，荅語太
J28nB212_p0492a04║犯回互，使這僧不能直下痛快，未免躊躕。若有人問
J28nB212_p0492a05║屺山：『如何是未出世邊事？』但云：『鵲巢丹頂上，蘆穿雙
J28nB212_p0492a06║膝間。』曰：『出世後如何？』但云：『消息杳然無覓處，飲光徒
J28nB212_p0492a07║自弔金棺。』」
J28nB212_p0492a08║示眾。舉：「幽溪和尚因僧問：『如何是祖師禪？』溪曰：『泥牛
J28nB212_p0492a09║步步出人前。』僧曰：『處處該不得時如何？』溪曰：『夜半石
J28nB212_p0492a10║人無影像，縱橫不辨往來源。』」師云：「若論祖師禪，恁麼
J28nB212_p0492a11║道正未得在！何故？以幽溪道的，明中太露，暗裏偏幽，
J28nB212_p0492a12║未到雙彰雙放，何得雙收？設有人問屺山：『如何是祖
J28nB212_p0492a13║師禪？』向道：『石人無舌解談玄。』僧曰：『處處該不得時如
J28nB212_p0492a14║何？』」師云：「古鏡不留影，萬象任縱橫。」
J28nB212_p0492a15║示眾。舉：「汝州首山念禪師因僧問：『如何是佛？』山曰：『新
J28nB212_p0492a16║婦騎驢阿家牽。』曰：『未審此語甚麼句中收？』山曰：『三玄
J28nB212_p0492a17║收不得，四句豈能該？』曰：『此意如何？』山曰：『天長地久，日
J28nB212_p0492a18║日齊明。』」師云：「首山為人，步步緊俏，句句光新。其奈這
J28nB212_p0492a19║僧轉身無路，罔費婆心。若有人問屺山：『如何是佛？』向
J28nB212_p0492a20║道：『木童騎虎石人牽。』曰：『未審此語甚麼句中收？』但云：
J28nB212_p0492a21║『三墳收不得，五典豈能該？』曰：『此意如何？』亦云：『亙古亙
J28nB212_p0492a22║今，無遷無變。』且道屺山與首山還有差別麼？具眼者
J28nB212_p0492a23║辨。」
J28nB212_p0492a24║示眾。舉：「遵古禪師因僧問：『空劫無人能問法，即今有
J28nB212_p0492a25║問法何安？』古曰：『大悲菩薩甕裏坐。』」師云：「這僧問太古
J28nB212_p0492a26║怪，遵古荅甚稀奇，可惜這僧不解轉身吐氣。今日若
J28nB212_p0492a27║有人問屺山，向伊道：『波外更無水。』且道山僧道的與
J28nB212_p0492a28║古人道的是同是別？」
J28nB212_p0492a29║示眾。舉：「郢州芭蕉禪師因僧問：『如何是向去底人？』蕉
J28nB212_p0492a30║云：『董家稚子聲聲哭。』『如何是卻來底人？』蕉曰：『枯木驪
J28nB212_p0492b01║龍露爪牙。』」師云：「向去卻來，路頭原在腳跟下。芭蕉荅
J28nB212_p0492b02║話，背面菱花無二容。若有人問屺山：『如何是向去底
J28nB212_p0492b03║人？』向道：『初生豹子斑猶隱。』『如何是卻來底人？』亦云：『苔
J28nB212_p0492b04║封古殿益光騰。』」
J28nB212_p0492b05║中秋，示眾。「月圓如鏡印中秋，萬象森羅一鑑收，月缺
J28nB212_p0492b06║月圓恒似鏡，是誰箇裏展雙眸？記得潭州道吾悟真
J28nB212_p0492b07║禪師因僧問：『如何是常照？』吾曰：『針鋒上須彌？』『如何是
J28nB212_p0492b08║寂照？』吾曰：『眉毛裏海水。』『如何是本來照？』吾曰：『草鞋裏
J28nB212_p0492b09║𨁝跳。』僧退，吾曰：『常照寂照本來照，草鞋底下常𨁝跳，
J28nB212_p0492b10║更會針鋒上須彌，眉毛中水常渺渺。』」師云：「這僧只解
J28nB212_p0492b11║問話，不解轉機，可惜吾老一片婆心無人領略。這裏
J28nB212_p0492b12║若有人問：『如何是常照？』向道：『芬芳桂萼香光耀。』『如何
J28nB212_p0492b13║是寂照？』『石室無燈秋月照。』『如何是本來照？』『藕芽芋子
J28nB212_p0492b14║盆中跳。』眾中莫有會者麼？若也會得，一任咀嚼；其或
J28nB212_p0492b15║未會，切忌拈牙搭齒！」
J28nB212_p0492b16║示眾。舉：「杭州瑞龍院希圓禪師因僧問：『如何是和尚
J28nB212_p0492b17║家風？』圓曰：『特謝闍黎借問。』曰：『借問即不無，家風作麼
J28nB212_p0492b18║生？』圓曰：『瞌睡漢。』」師云：「這僧問太實頭，究竟全無透露；
J28nB212_p0492b19║希老荅雖善巧，分明靴裏動指。恁麼荅話，瑞龍始得。
J28nB212_p0492b20║若在屺山則不然，如有人問：『如何是和尚家風？』山僧
J28nB212_p0492b21║劈脊便棒。設云：『棒即不無，家風作麼生？』亦云：『不識痛
J28nB212_p0492b22║癢漢。』若是皮下有血的漢子，定然棒底翻身；其或未
J28nB212_p0492b23║然，切莫辜負自己。」
J28nB212_p0492b24║法語
J28nB212_p0492b25║示文學閻澤遠
J28nB212_p0492b26║從上諸祖出身，向道因緣，有從帝而出者，有從王而
J28nB212_p0492b27║出者，有從宦而出者，有從士而出者，有從貧而出者，
J28nB212_p0492b28║有從賤而出者，雖所出有差，而所歸則一也。及其於
J28nB212_p0492b29║道稍有所見，有滯而不化者、有化而便行者，其故何
J28nB212_p0492b30║哉？然滯而不化者，以不經師故也；化而便行者，以經
J28nB212_p0492c01║惡辣鑪錘故也。不經師者，抱守偏枯，固執一橛，自救
J28nB212_p0492c02║尚不能了，豈能為得人耶？經過鑪錘者，如走盤珠，圓
J28nB212_p0492c03║轉無滯，如獅子王，爪牙全備，便能橫行宇宙，獨步大
J28nB212_p0492c04║方，任是天下老和尚及從上諸祖出來，誰奈伊何？然
J28nB212_p0492c05║雖如是，也要見個人始得。所以道：秪恐不是玉，是玉
J28nB212_p0492c06║也大奇。因此，凡諸大禪師見道之後，有隨師十年、二
J28nB212_p0492c07║十年者，水邊林下，深潛厚養，及其果熟香飄，龍天推
J28nB212_p0492c08║出，便如獅子噴人，誰敢當前？出家人須到恁麼田地，
J28nB212_p0492c09║始不辜其初志向道，亦不負其父母深恩。父母若報，
J28nB212_p0492c10║佛恩亦報；佛恩既報，己志全舒。從此生生恒行佛道，
J28nB212_p0492c11║豈非快活人哉？若稍有絲髮牽纏，便不得也！眉公精
J28nB212_p0492c12║勤入道處，於兵戈擾攘如不聞見，一日早起，因拈起
J28nB212_p0492c13║扇子又放下，方知古佛成已久矣，便能偈頌，頃刻之
J28nB212_p0492c14║間成篇聚卷，數日之內不覺盈帙，因名曰九峰因緣，
J28nB212_p0492c15║使倉頭呈老僧看，要祈筆削。但是不負來意，借此以
J28nB212_p0492c16║報真誠耳，何為筆削哉？復示偈云：字細愁遙看，坡高
J28nB212_p0492c17║怕再登，春光如再得，也是墮崖薪。
J28nB212_p0492c18║示陳瑞英
J28nB212_p0492c19║欲了本分事，切忌求言語；言語雜於心，本分不相似。
J28nB212_p0492c20║所以古人道：但向己求，莫從他覓；若從他覓，反被他
J28nB212_p0492c21║使。豈不見箬菴和尚示汝道：「勤求警策做工夫，散亂
J28nB212_p0492c22║昏沉盡掃除；後夜黑雲消散盡，長天如水一輪孤。」瑞
J28nB212_p0492c23║光又道：「話頭到手急提撕，只貴胸中耿耿疑；猛力一
J28nB212_p0492c24║槌俱擊碎，這回方見是男兒。」寶壽亦道：「有志知因，復
J28nB212_p0492c25║能知果；世出世間，悟時自度。」中間有教汝提話頭者，
J28nB212_p0492c26║有教汝做工夫者，有教汝知因識果、悟時自度者，爭
J28nB212_p0492c27║似我長水微和尚示汝云：「這著從來個個周，只緣迷
J28nB212_p0492c28║悟隔山丘；若能㘞地翻身去，半夜扶桑湧日頭。」雖然
J28nB212_p0492c29║如是，也是一口砂糖一口屎，未免總被他使。若是伶
J28nB212_p0492c30║俐道者，向他諸善知識未免開口豁然猛省，則知盡
J28nB212_p0493a01║大地，塵塵爾，剎剎爾，一切萬法，頭頭盡露，觸處全真，
J28nB212_p0493a02║何物不是瑞英本來面目？所以道：若人識得心，大地
J28nB212_p0493a03║無寸土。又云：一人發真歸源，十方世界悉皆消殞。果
J28nB212_p0493a04║到這般田地，連山僧這一絡索也不消得，那時山僧
J28nB212_p0493a05║還要為汝墮拔舌犁耕地獄去在！何故？不見道：牽牛
J28nB212_p0493a06║下水先濕腳。
J28nB212_p0493a07║示嵩巖恒公
J28nB212_p0493a08║恒初道契與余初未相善，承伊曲採虛聲，勤逼為導。
J28nB212_p0493a09║若論個事，向未請之先、未來之際，早已盡情露布了
J28nB212_p0493a10║也，那堪更待掉三寸舌、鼓兩片皮，然後而為說法者
J28nB212_p0493a11║乎？然雖如是，相識滿天下，知心能幾人？聞公曾見密
J28nB212_p0493a12║師翁來，造詣已深，今又每每入室咨參，蓋為曲誘群
J28nB212_p0493a13║兒，假為先導，竟不知是真耶、假耶？欲余開示，余直結
J28nB212_p0493a14║舌有分，說個甚麼好？抑不得已，舉個公案，聊為旁通。
J28nB212_p0493a15║昔日，芙蓉訓禪師問歸宗和尚：「如何是佛？」宗曰：「汝還
J28nB212_p0493a16║信否？」訓曰：「和尚誠言，焉敢不信？」宗曰：「即汝便是。」訓曰：
J28nB212_p0493a17║「如何保任？」宗曰：「一翳在眼，空花亂墜。」看他古人垂手
J28nB212_p0493a18║處，曲盡人情，當頭點破，了無疑礙，又恐成窩作窟，隨
J28nB212_p0493a19║手更與腦後抽釘。向這裏著得隻眼，豈惟看破歸宗、
J28nB212_p0493a20║芙蓉二老？則從上三世諸佛、歷代祖師都被你一時
J28nB212_p0493a21║捉敗。雖然，也須是個人始得。他時異日，果得一旦相
J28nB212_p0493a22║應去，更須攔腰一頓。何故？不見道：「殺人須見血，為人
J28nB212_p0493a23║須為徹。」
J28nB212_p0493a24║示恐聞座主掩關
J28nB212_p0493a25║從上祖師於法門中作大關鍵，等閒發大機，闡大用，
J28nB212_p0493a26║接誘後昆，未嘗不於經、律、論三藏一一透過者。然雖
J28nB212_p0493a27║一一透過，其實未嘗認著一字，所以迦文自道：「如標
J28nB212_p0493a28║月指，觀其的旨，秪是要人識月而已。」今恐聞講主，英
J28nB212_p0493a29║姿秀拔，久參教乘，於天台、賢首兩宗濫翻無底，口似
J28nB212_p0493a30║血盆，驀逢衲僧問伊：「未開口已前一著子，如何展演？」
J28nB212_p0493b01║依舊眼如木𣔻、口似鼓槌，便轉身不得。因此忽發大
J28nB212_p0493b02║心，猛著精彩，欲向無轉身處覓箇轉身句子，又恐前
J28nB212_p0493b03║無新證，退失故居，遂以話頭問取於師，師曰：「問話底
J28nB212_p0493b04║是誰？」恐曰：「只是無箇入頭處。」師曰：「正好著力。」古人道：
J28nB212_p0493b05║「但辦肯心，必不相賺。」果能於此用力之久，則一旦豁
J28nB212_p0493b06║然貫通，到此田地便可橫身宇宙、獨立大方，拈莖草
J28nB212_p0493b07║作丈六金身用、將丈六金身作一莖草用，卷舒自在、
J28nB212_p0493b08║殺活自由，任是三世諸佛、歷代祖師到來，也須立在
J28nB212_p0493b09║下風，管教容身無地。且道為甚如此？驚群須是英靈
J28nB212_p0493b10║漢，敵勝還他獅子兒。
J28nB212_p0493b11║拈頌
J28nB212_p0493b12║舉：「趙州到一菴主處，云：『有麼？有麼？』主豎起拳，州云：『水
J28nB212_p0493b13║淺不是泊船處。』便行。又到一菴主處，云：『有麼？有麼？』主
J28nB212_p0493b14║亦豎起拳，州云：『能縱能奪，能殺能活。』便作禮而去。」師
J28nB212_p0493b15║云：「二庵主，同天共日，風味不殊；老趙州，溪山雖異，俊
J28nB212_p0493b16║逞玄機。雖然如是，用盡自己心，笑破他人口。且道眾
J28nB212_p0493b17║中還有識者麼？如或未知，更為頌出：一樣拳頭兩樣
J28nB212_p0493b18║看，明明當面被欺瞞，縱然弄得機關巧，到底難經識
J28nB212_p0493b19║者觀。」
J28nB212_p0493b20║舉：「雲門到鵝湖，值上堂，曰：『莫道未了底人，長時浮逼
J28nB212_p0493b21║逼地；設使了得底，明明得知有去處，尚乃浮逼逼地。』
J28nB212_p0493b22║門下問首座：『適來和尚意作麼生？』座曰：『浮逼逼地。』門
J28nB212_p0493b23║曰：『首座久在此住，頭白齒黃，作這個語話？』座曰：『上座
J28nB212_p0493b24║又作麼生？』門曰：『要道即得，見即便見。若不見，莫亂道。』
J28nB212_p0493b25║座曰：『秪如道浮逼逼地，又作麼生？』門曰：『頭上著枷，腳
J28nB212_p0493b26║下著杻。』座曰：『與麼則無佛法也。』門曰：『此是文殊、普賢
J28nB212_p0493b27║大人境界。』」師云：「雲門如大象渡河，截流而過，步步絕
J28nB212_p0493b28║行蹤。首座似狐走冰流，競競業業，進退皆不了。了不
J28nB212_p0493b29║了且止，作麼生是文殊、普賢大人境界？頌云：佳人二
J28nB212_p0493b30║八懶梳頭，撩起髼鬆髮便休，到底還他肌骨好，不搽
J28nB212_p0493c01║紅粉也風流。」
J28nB212_p0493c02║舉：「楊岐問慈明：『幽鳥語喃喃，辭雲入亂峰時如何？』明
J28nB212_p0493c03║曰：『我行荒草裏，汝又入深村。』岐曰：『官不容針，私借一
J28nB212_p0493c04║問。』明便喝，岐曰：『好喝！』明又喝，岐亦喝，明連喝兩喝，岐
J28nB212_p0493c05║禮拜，明曰：『此事是箇人方能擔荷。』岐拂袖便行。」師云：
J28nB212_p0493c06║「楊岐具大機大用，慈明具大用大機，彼此真機互換、
J28nB212_p0493c07║縱奪可觀。眾中莫有知他二老落處者麼？捉兔還他
J28nB212_p0493c08║鷹眼疾，辨風須是瞎波斯。頌曰：荷葉團團團似鏡，菱
J28nB212_p0493c09║角尖尖尖似錐，一時鋪在沙灘上，換卻眼睛誰得知？」
J28nB212_p0493c10║舉：「僧問保寧：『先德道：寒風凋敗葉，猶喜故人歸。未審
J28nB212_p0493c11║誰是故人？』寧曰：『楊岐和尚遷化久矣。』僧云：『正當恁麼
J28nB212_p0493c12║時，更有甚麼人為知音？』寧曰：『無眼村翁暗點頭。』」師云：
J28nB212_p0493c13║「保寧當頭指點，太煞分明。這僧要識故人，多被眼礙。
J28nB212_p0493c14║如何得不被眼礙去？覿面無回互，分明在目前。頌曰：
J28nB212_p0493c15║故人面目示森嚴，更覓知音似未諳。堪嘆保寧端的
J28nB212_p0493c16║處，毫釐差隔萬重關。」
J28nB212_p0493c17║舉：「僧問興化：『四方八面來時如何？』化云：『打中間底。』僧
J28nB212_p0493c18║作禮，化云：『我昨日赴個村齋，中途遇一陣卒風暴雨，
J28nB212_p0493c19║卻向古廟裏避得過。』」師云：「這僧問得希奇，興化荅得
J28nB212_p0493c20║古怪。然雖如是，末後不應贅語。何故？相知不在千杯
J28nB212_p0493c21║酒，一盞清茶也醉人。頌曰：任爾四方八面來，中間一
J28nB212_p0493c22║味打將去。銀山鐵壁勢崔嵬，鐵眼銅睛覷不及。」
J28nB212_p0493c23║舉：「徑山洪諲禪師因僧問：『掩息如灰時如何？』山云：『猶
J28nB212_p0493c24║是時人功幹。』僧云：『幹後如何？』山云：『耕人田不種。』僧云：
J28nB212_p0493c25║『畢竟如何？』山云：『禾熟不臨場。』」師云：「這僧慣向鬧市取
J28nB212_p0493c26║靜，大忘塵世；徑山老人偏於孤峰接人，不居泉石。且
J28nB212_p0493c27║道畢竟意歸何所？行人更在青山外，未許行人離市
J28nB212_p0493c28║廛。頌云：萬壑千溪徹底寒，草枯木落憔無顏。大鵬豈
J28nB212_p0493c29║向凋枝宿，奮翼高飛透九天。」
J28nB212_p0493c30║舉：「東京天寧芙蓉道楷禪師因僧問：『夜半正明，天曉
J28nB212_p0494a01║不露。如何是不露底事？』楷云：『滿船空載月，漁父宿蘆
J28nB212_p0494a02║花。』」師云：「芙蓉應機接物處，針鋒不露，隱顯互陳。若透
J28nB212_p0494a03║這僧問頭，切忌日中逃影。頌曰：揭開雲霧日東昇，萬
J28nB212_p0494a04║壑千巖疊翠層；個裏是誰雙眼瞎，分明不見碧嶙𡾓？」
J28nB212_p0494a05║舉：「舒州浮山法遠圓鑑禪師因僧問：『如何是祖師西
J28nB212_p0494a06║來意？』師云：『平地起骨堆。』」師云：「浮山遠開口見膽，可惜
J28nB212_p0494a07║這僧太魯，不能直下頓薦，未免辜他舒州。頌曰：平地
J28nB212_p0494a08║起骨堆，分明莫更猜；若能直下會，頑石吼如雷。」
J28nB212_p0494a09║舉：「大愚守芝禪師因僧問：『如何是佛？』師云：『鋸解秤錘。』」
J28nB212_p0494a10║師云：「大愚調高韻古，這僧拍手相和，卒難搆附。眾中
J28nB212_p0494a11║莫有搆得者麼？試請臨風一曲。頌曰：鋸解秤鎚，愁斷
J28nB212_p0494a12║山眉，森羅起舞，萬象含悲。」
J28nB212_p0494a13║舉：「三聖問僧：『近離甚處？』僧便喝，聖亦喝，僧又喝，聖又
J28nB212_p0494a14║喝，僧云：『行棒即瞎！』又喝，聖拈棒，僧轉身作受棒勢，聖
J28nB212_p0494a15║云：『下坡不走，快便難逢！』便打，僧云：『這賊！』便出。次有僧
J28nB212_p0494a16║問：『適來爭容得者僧？』聖云：『是伊曾見先師來。』」師云：「三
J28nB212_p0494a17║聖問者僧，恰似焦磚打著連底凍；者僧謔三聖，亦是
J28nB212_p0494a18║赤眼撞著火柴頭。二人雖是平展，未免疑殺傍觀。當
J28nB212_p0494a19║時若是山僧，待云：『者賊！』亦云：『賊！賊！』連棒直打出，非惟
J28nB212_p0494a20║塞斷人口，亦教者僧無處迴避。頌曰：獅子兒逢獅子
J28nB212_p0494a21║兒，拋毬奪繡甚希奇。可憐不遇西河客，就下隨高總
J28nB212_p0494a22║不知。」
J28nB212_p0494a23║舉：「南陽忠國師一日喚侍者，者應喏，如是三喚，者三
J28nB212_p0494a24║應，忠云：『將謂吾辜負汝，卻是汝辜負吾。』」師云：「國師三
J28nB212_p0494a25║喚，肝膽向人傾；侍者三應，不覺眉鬚露。雖然，錯過者
J28nB212_p0494a26║多。頌曰：國師喚最切，侍者應聲長，多少杜禪客，將謂
J28nB212_p0494a27║別商量。」
J28nB212_p0494a28║　（信善董福還、同緣明珠，王楚衡、同緣明貞，
J28nB212_p0494a29║　助刊
J28nB212_p0494a30║　二隱禪師語錄。祈求日富日壽，爾熾爾昌。
J28nB212_p0494a31║　康熙戊午夏，荊南水月林識。）
J28nB212_p0494a32║二隱謐禪師語錄卷第六