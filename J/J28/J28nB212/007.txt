J28nB212_p0494b01║二隱謐禪師語錄卷第七
J28nB212_p0494b02║
J28nB212_p0494b03║江南揚州高沙天王禪寺　湖廣荊州江陵水月禪院　嗣法門人　超巨　超秀　等編
J28nB212_p0494b04║舉古
J28nB212_p0494b05║舉大慧云：「永嘉道：『非不非，是不是，差之毫釐，失之千
J28nB212_p0494b06║里。是則龍女頓成佛，非則善星生陷墜。』永嘉親見六
J28nB212_p0494b07║祖來，要且只在是非裏。雲門即不然，非不非，是不是，
J28nB212_p0494b08║仰面看天，低頭覷地，惺惺時直是惺惺，瞌睡時一向
J28nB212_p0494b09║瞌睡，也無佛法可商量，亦無塵勞可迴避。有時睡裏
J28nB212_p0494b10║驚覺來，元是貓兒捉老鼠。法祥這裏又且不然，非不
J28nB212_p0494b11║非，是不是，左右逢源，縱橫的實。伸手摸著鼻孔，放腳
J28nB212_p0494b12║踏著實地。時惺惺，時瞌睡，一味任運優游，業債那可
J28nB212_p0494b13║迴避？一回飲水一回噎，冷煖從來只自知。且道知底
J28nB212_p0494b14║是個甚麼？」以手作鵓鳩嘴云：「谷谷！孤！」
J28nB212_p0494b15║舉慧能大師會下有僧嘗舉臥輪禪師偈曰：「臥輪有
J28nB212_p0494b16║伎倆，能斷百思想。對境心不起，菩提日月長。」「祖聞之
J28nB212_p0494b17║曰：『此偈未明心地。若依而行之，是加繫縛。』因示偈曰：
J28nB212_p0494b18║『慧能沒伎倆，不斷百思想。對境心數起，菩提作麼長？』
J28nB212_p0494b19║山僧亦有偈曰：『行謐閑伎倆，千思與萬想。隨起即隨
J28nB212_p0494b20║滅，誰滅復誰長？』眾兄弟，且道那裏是明心地處？那裏
J28nB212_p0494b21║是加繫縛處？試撿點看。」
J28nB212_p0494b22║舉明州大梅法常禪師，自見馬祖後直入大梅山住
J28nB212_p0494b23║二十年，祖聞，令一僧去問：「和尚見馬師得何道理，便
J28nB212_p0494b24║住此山？」師云：「馬師向我道『即心即佛』，我便向這裏住。」
J28nB212_p0494b25║僧云：「馬師近日佛法又別。」師云：「作麼生別？」僧云：「道『非
J28nB212_p0494b26║心非佛』。」師云：「老漢惑亂人，未有了日。任他非心非佛，
J28nB212_p0494b27║我只管即心即佛。」其僧回，舉似馬祖，祖云：「梅子熟也！」
J28nB212_p0494b28║師云：「不是大梅，險乎墮在馬師彀中。若非馬駒，梅子
J28nB212_p0494b29║爛醬也無人知。且道眾中還有知者麼？」
J28nB212_p0494b30║舉金鸞一日在廚前見典座，便問云：「變生成熟即不
J28nB212_p0494c01║無，典座離卻木杓，道將一句來？」座無語，令眾代語，皆
J28nB212_p0494c02║不契，乃自代云：「羊羹雖美，眾口難調。」白雲禪師舉云：
J28nB212_p0494c03║「大眾且道：金鸞離得木杓也未？法華即不然，離卻木
J28nB212_p0494c04║杓一句作麼生道？人情若好，喫水也肥。」「嵩巖若作典
J28nB212_p0494c05║座，待伊道：『離卻木杓，道將一句來。』好向伊道：『麤餐易
J28nB212_p0494c06║飽，細嚼難當。』且道與二大老道的相去多少？具眼者
J28nB212_p0494c07║辨。」
J28nB212_p0494c08║別古
J28nB212_p0494c09║泉州王延彬太尉因到昭慶煎茶次，時朗上座與明
J28nB212_p0494c10║昭把銚，忽翻卻茶銚，尉見乃問上座：「茶罏下是箇甚
J28nB212_p0494c11║麼？」朗云：「捧爐神。」尉云：「既是捧罏神，為甚麼翻卻茶銚？」
J28nB212_p0494c12║朗云：「事官千日，失在一朝。」尉拂袖便去，明昭云：「朗上
J28nB212_p0494c13║座喫卻昭慶飯了，卻向江外打野榸。」朗云：「上座作麼
J28nB212_p0494c14║生？」昭云：「非人得其便。」師別云：「君子道消，小人道長。」
J28nB212_p0494c15║舉圓悟勤禪師一日因書記、維那二人爭兢，悟乃揭
J28nB212_p0494c16║榜曰：「書記、維那行令不正，老僧罰油，行者喫棒！」令二
J28nB212_p0494c17║人下語，維那云：「難逃智鑑。」悟云：「不是！不是！」書記無語，
J28nB212_p0494c18║二人俱逐出。師別云：「小人有過，罪及家長。」又云：「豈是
J28nB212_p0494c19║爺貧連子苦？」
J28nB212_p0494c20║雲門云：「十方國土中，惟有一乘法。你道自己在一乘
J28nB212_p0494c21║法裏？一乘法外？」自代云：「入。」又云：「是。」師別云：「普。」又云：「劄。」
J28nB212_p0494c22║懶瓚和尚云：「吾有一言，絕慮忘緣，巧說不得，只要心
J28nB212_p0494c23║傳。」師別云：「吾有一言，即事應緣，留滯不得，作麼生傳？」
J28nB212_p0494c24║修山主頌曰：「欲識解脫道，諸法不相到。眼耳絕見聞，
J28nB212_p0494c25║色聲鬧浩浩。」師別云：「欲識解脫道，不離於作造。萬象
J28nB212_p0494c26║裏橫身，萬緣絕籠罩。」
J28nB212_p0494c27║陸亙大夫問南泉：「大悲菩薩用許多手眼作麼？」泉云：
J28nB212_p0494c28║「如國家用大夫作甚麼？」師別云：「欠他又爭得？」
J28nB212_p0494c29║陸大夫問南泉：「弟子家中有一片石，亦曾坐、亦曾臥，
J28nB212_p0494c30║如今欲鐫作佛，得麼？」泉云：「得，得！」大夫云：「莫不得麼？」泉
J28nB212_p0495a01║云：「不得，不得！」雲岩晟云：「坐即佛，不坐即非佛。」洞山价
J28nB212_p0495a02║云：「不坐即佛，坐即非佛。」師別云：「坐即佛，不坐亦即佛。
J28nB212_p0495a03║不坐非佛，坐亦非佛。還會麼？如不會，坐底自坐，立底
J28nB212_p0495a04║自立。」
J28nB212_p0495a05║溈山示眾云：「老僧百年後，向山下作一頭水牯牛，左
J28nB212_p0495a06║脅書五字曰：溈山僧某甲。此時若喚作溈山僧又是
J28nB212_p0495a07║水牯牛，喚作水牯牛又是溈山僧。且道喚作甚麼即
J28nB212_p0495a08║得？」仰山出，禮拜而去。師別云：「當時拂袖便出。」
J28nB212_p0495a09║黃蘗因南泉問：「甚麼處去？」蘗云：「揀菜去。」泉云：「將甚麼
J28nB212_p0495a10║揀？」蘗豎起刀子。泉云：「汝只解作賓，不解作主。」蘗以刀
J28nB212_p0495a11║子點三下。黃龍新云：「今時師僧往往作揀菜會卻。」師
J28nB212_p0495a12║別云：「不作揀菜會作甚麼會？」
J28nB212_p0495a13║徑山洪諲禪師因僧問：「如何是長？」師云？「十聖不能量。」
J28nB212_p0495a14║僧云：「如何是短？」師云：「蟭螟眼裏著不滿。」其僧不肯，便
J28nB212_p0495a15║去，舉似石霜，霜云：「只為太近實頭。」僧問石霜：「如何是
J28nB212_p0495a16║長？」霜云：「不屈曲。」僧云：「如何是短？」霜云：「雙陸盤中一喝
J28nB212_p0495a17║彩。」「蓮花這裏則不然。若有人問：『如何是長？』向道：『一粒
J28nB212_p0495a18║粟中含世界。』『如何是短？』『滄溟海裏現浮幢。』」又云：「如何
J28nB212_p0495a19║是長？伸手便摸著。如何短？渾身容太寬。」
J28nB212_p0495a20║潭洲東寺如會禪師因崔相國入殿見雀拋糞於佛
J28nB212_p0495a21║頭上乃問：「一切眾生皆有佛性，為甚卻拋糞於佛頭
J28nB212_p0495a22║上？」會云：「他終不同鷂子頭上拋。」師別云：「這個眾生若
J28nB212_p0495a23║無佛性，怎解拋糞？」
J28nB212_p0495a24║代古
J28nB212_p0495a25║舉廬山歸宗智常禪師因普請乃問維那：「作甚麼？」那
J28nB212_p0495a26║云：「拽磨。」師云：「不得動著中心樹子。」維那無對。師代云：
J28nB212_p0495a27║「動即不得，只要磨轉。」
J28nB212_p0495a28║杭州鹽官安國師一日喚侍者：「將犀牛扇子來！」者云：
J28nB212_p0495a29║「破也。」師云：「扇子既破，還我犀牛兒來！」者無對。師代云：
J28nB212_p0495a30║「但向前作犀牛玩月勢。」
J28nB212_p0495b01║婺州新建禪師一生不畜沙彌，有座主云：「上座年尊，
J28nB212_p0495b02║何不討個沙彌侍奉？」建云：「若有眼暗、耳聾、口啞底為
J28nB212_p0495b03║我討一個來。」主無對。師代云：「與麼則侍奉有餘，何須
J28nB212_p0495b04║更覓？」
J28nB212_p0495b05║襄州關南道吾和尚，或執木劍橫肩作舞，僧問云：「手
J28nB212_p0495b06║中劍甚處得來？」吾遂擲於地，僧卻置師手中，吾云：「甚
J28nB212_p0495b07║處得來？」僧無對，吾云：「容汝三日，下取一轉語。」僧亦無
J28nB212_p0495b08║對，吾乃拈劍肩上作舞，云：「恁麼始得。」師代云：「待伊道：
J28nB212_p0495b09║『甚處得來？』便奪手中劍來，劈面一揮，管取關南進前
J28nB212_p0495b10║無路、退後無門，更說甚麼得與不得？」
J28nB212_p0495b11║撫州石鞏禪師凡見師，以弓架箭示之。一日三平至，
J28nB212_p0495b12║鞏云：「看箭！」三平乃撥開胸云：「此是殺人箭。活人箭又
J28nB212_p0495b13║作麼生？」鞏乃扣弓弦三下，平便作禮，鞏云：「三十年架
J28nB212_p0495b14║一張弓、兩隻箭，只射得半個聖人。」遂拗折弓箭。平後
J28nB212_p0495b15║舉似大顛，顛云：「既是活人箭，為甚麼向弓弦上辨？」平
J28nB212_p0495b16║無對，顛云：「三十年後，要人舉此話也難得。」師代云：「待
J28nB212_p0495b17║伊道：『既是活人箭，為甚麼向弓弦上辨？』但云：『既從地
J28nB212_p0495b18║倒，還從地起。』」
J28nB212_p0495b19║機緣
J28nB212_p0495b20║僧問：「『向上一路，佛祖難通別峰』一句請師直指。」師云：
J28nB212_p0495b21║「上座從甚處來？」進云：「正峰。」師便打。進云：「八字打開全
J28nB212_p0495b22║體露，一毫頭上現全身。」師云：「未信你在！」進云：「這老漢
J28nB212_p0495b23║為甚如此？」師云：「曲為闍黎。」僧禮拜，師便打。
J28nB212_p0495b24║僧問：「三寸離鉤即不問，西林人境請師宣。」師云：「大江
J28nB212_p0495b25║連底凍，扁舟不易行。」進云：「如何是西林境？」師云：「雲幢
J28nB212_p0495b26║撐碧漢。」進云：「如何是西林人？」師云：「鐵帆挂三泖。」「如何
J28nB212_p0495b27║是人中境？」師云：「階前踏雪深。」「如何是境中人。」師便打。
J28nB212_p0495b28║進云：「昔日船子，今朝和尚。」師云：「一對鐵鎚無縫罅，千
J28nB212_p0495b29║秋萬古任鑽研。」
J28nB212_p0495b30║問：「如何是同生不同死？」師云：「錦繡通身不掛絲。」「如何
J28nB212_p0495c01║是同死不同生？」師云：「虛堂高臥無人問。」「如何是同生
J28nB212_p0495c02║復同死？」師云：「形山之外無影子。」「如何是生死俱不同？」
J28nB212_p0495c03║師云：「橘柚弗連枝。」僧拜，云：「向後作麼生？」師云：「老僧舌
J28nB212_p0495c04║無骨。」
J28nB212_p0495c05║師喚演侍者：「與我取拂子來！」演取拂子，舉，問云：「這箇
J28nB212_p0495c06║是甚麼人得？」師云：「無面目人得。」演遂擲下拂子，師云：
J28nB212_p0495c07║「既是無面目底，你這一擲又落在甚麼處？」演乃收拂
J28nB212_p0495c08║子云：「和尚道是有面目？無面目？」師云：「放下拂子，向你
J28nB212_p0495c09║道。」演以拂子驀面一拂，師頷之。
J28nB212_p0495c10║僧問：「經行及坐臥，嘗在於其中。未審其中是箇甚麼？」
J28nB212_p0495c11║師云：「經行及坐臥。」僧罔措，師云：「鈍漢！」
J28nB212_p0495c12║梅生問：「如何是主中賓？」師云：「赤手混埃塵。」「如何是賓
J28nB212_p0495c13║中主？」師云：「出門不離戶。」「如何是賓中賓？」師云：「奔馳受
J28nB212_p0495c14║苦辛。」「如何是主中主？」師云：「眼裏瞳神露。」
J28nB212_p0495c15║僧問：「衣裏明珠如何收得？」師云：「日用太分明。」僧云：「謝
J28nB212_p0495c16║師指示。」師云：「指示個甚麼？」僧禮拜，師便打。
J28nB212_p0495c17║僧問：「當頭坐斷，凡聖不通。直截到家，如何進步？」師便
J28nB212_p0495c18║打，僧云：「莫不這裏便是麼？」師亦打。僧禮拜，師云：「你道
J28nB212_p0495c19║前一棒與後一棒是同是別？」僧無語，師云：「有頭無尾
J28nB212_p0495c20║漢！」
J28nB212_p0495c21║僧問：「如何是第一玄？」師云：「龐老女兒提菜籃。」「如何是
J28nB212_p0495c22║第二玄？」師云：「空生宴坐雨花巖。」「如何是第三玄？」師云：
J28nB212_p0495c23║「越江星夜倒拖船。」「如何是第一要？」師云：「嵩山打破灶。」
J28nB212_p0495c24║「如何是第二要？」師云：「呈橈并舞棹。」「如何是第三要？」師
J28nB212_p0495c25║云：「誰行不踏道。」
J28nB212_p0495c26║僧問：「五蘊本空，四大非有。和尚向甚麼處鉗鎚？」師云：
J28nB212_p0495c27║「四大五蘊。」
J28nB212_p0495c28║僧驀豎起拳云：「既是本來無一物，因甚卻有這個？」師
J28nB212_p0495c29║云：「這個是甚麼？」僧一喝，師便打。
J28nB212_p0495c30║僧問：「如何是第一句？」師云：「離相離名光似漆。」「如何是
J28nB212_p0496a01║第二句？」師云：「初月影分弓陷水。」「如何是第三句？」師云：
J28nB212_p0496a02║「別寶波斯入鬧市。」
J28nB212_p0496a03║僧求師話頭，師云：「你這一問從甚處來？」僧云：「不知。」師
J28nB212_p0496a04║云：「自己問尚且不知，更乞甚麼話頭？」
J28nB212_p0496a05║普請採茶次，有僧指聖僧云：「大眾俱請採茶，為甚麼
J28nB212_p0496a06║不請伊去？」師云：「你試請看？」僧云：「請伊弗動。」師云：「採茶
J28nB212_p0496a07║去！」僧便行，師云：「大好不動伊。」
J28nB212_p0496a08║僧問：「一口氣不來，向甚處安身立命？」師便打，僧無語，
J28nB212_p0496a09║師以拄杖擉云：「鈍置殺人！」
J28nB212_p0496a10║僧問：「不是心，不是佛，不是物，是箇甚麼？」師云：「老僧也
J28nB212_p0496a11║不識。」僧罔措，師便打，僧云：「莫便是？」師云：「錯！」
J28nB212_p0496a12║王潛庵行兵次，見師曰：「前日是文生，今朝作武夫。」師
J28nB212_p0496a13║云：「且喜居士現大人相。」士乃作禮。
J28nB212_p0496a14║僧問：「澄潭無底，請和尚道。」師打，云：「你道深多少？」僧喝，
J28nB212_p0496a15║師又打，僧禮拜，師以杖擉退，云：「這裏不是躲身處！」
J28nB212_p0496a16║普請搬柴次，二僧扛柴，師問云：「是上堆下堆？」僧云：「扛
J28nB212_p0496a17║便休說甚上下。」師云：「恁麼則來處不明也！」僧躊躇，師
J28nB212_p0496a18║云：「去！再扛一擔來。」
J28nB212_p0496a19║因僧採菌，師問云：「山上有虎你還見麼？」僧云：「虎則有，
J28nB212_p0496a20║只是無形可見。」師云：「既無形，怎知是虎？」僧無語，師打
J28nB212_p0496a21║云：「你不曾採菌來！」
J28nB212_p0496a22║師舉雪峰示眾：「南山有一條鱉鼻蛇，汝等諸人切須
J28nB212_p0496a23║好看！」僧便問雪峰：「祖師在麼？」師云：「在！」僧云：「在甚麼處？」
J28nB212_p0496a24║師便打，僧驀面一吹，師直打出。
J28nB212_p0496a25║浴次，問行者：「既不洗塵，亦不洗體，且道洗個甚麼？」者
J28nB212_p0496a26║提手巾抹汗，云：「且待我揩汗。」師云：「道得恰好，秪是不
J28nB212_p0496a27║知落處。」者罔措。
J28nB212_p0496a28║齋次，云：「喫飯的喫飯，喫粥的喫粥。」西堂云：「天童不如
J28nB212_p0496a29║者裏要飯便飯、要粥便粥？」師云：「秪是不得飯籮邊餓
J28nB212_p0496a30║殺好。」堂云：「餓殺我一個。」師云：「一眾喫飯，為甚獨餓殺
J28nB212_p0496b01║你？」堂云：「一粒不沾唇。」師云：「卻是你解喫！」
J28nB212_p0496b02║香燈問：「萬法歸一，一歸何處？」師云：「朝夕好挑燈。」
J28nB212_p0496b03║僧乞師話頭，師云：「你在堂中多少時？作甚麼？」僧云：「參
J28nB212_p0496b04║萬法歸一。」師云：「騎牛更覓牛。」
J28nB212_p0496b05║僧問：「五更侵早起，行路已多時。即今不知安身在甚
J28nB212_p0496b06║處？」師云：「五更侵早起，行路已多時。」
J28nB212_p0496b07║師命僧作飯頭，僧便問：「從上來，還有不食底人也無？」
J28nB212_p0496b08║師云：「有。」僧擬議，師云：「你即今是食底不食底？」僧云：「從
J28nB212_p0496b09║不曾咬著。」師云：「尋常將甚麼活命？」僧云：「師云：『大好不
J28nB212_p0496b10║咬著。』」至晚，師舉前話問侍者曰：「秪如山僧道個有，你
J28nB212_p0496b11║作麼生進語？」者云：「如何是不食底人？」師云：「須彌嚼碎
J28nB212_p0496b12║不留渣。」
J28nB212_p0496b13║師因牛不食草，乃問侍者云：「如何是不食底牛？」者云：
J28nB212_p0496b14║「用食作麼？」師云：「不是這個道理。」者云：「和尚又作麼生？」
J28nB212_p0496b15║師云：「你問將來？」者云：「如何是不食底牛？」師云：「喫遍青
J28nB212_p0496b16║山無寸草。」
J28nB212_p0496b17║僧問：「父母未生前，面目在甚麼處？」師云：「在你腳跟下。」
J28nB212_p0496b18║僧參舉坐具，云：「諸方以此濟物利生，祖師以此為凡
J28nB212_p0496b19║為聖。為聖為凡且置，請問這一句作麼生道？」師便打，
J28nB212_p0496b20║進云：「古木逢春秀，寒梅遇雪芳。」師云：「從來不借他人
J28nB212_p0496b21║力。」僧禮拜，師復打。
J28nB212_p0496b22║師問拙幻云：「覓巧不得，拙自何來？」拙云：「故此幻。」師云：
J28nB212_p0496b23║「還有不幻的麼？」拙云：「千佛道不出。」師云：「你道了！」侍者
J28nB212_p0496b24║傍云：「鳴破則不堪。」拙云：「和尚莫作這個會！」師云：「老僧
J28nB212_p0496b25║也是順水推船。」
J28nB212_p0496b26║僧問：「牛頭未見四祖時，為甚百鳥啣花？」師云：「肉臭惹
J28nB212_p0496b27║蒼蠅。」「見後為甚不啣花？」師云：「鏡破不藏影。」
J28nB212_p0496b28║僧問：「與麼來彩鳳舞丹霄？與麼至鐵蛇橫古路？二途
J28nB212_p0496b29║俱不涉，未審作麼生？」師云：「今日從甚處來？」進云：「某甲
J28nB212_p0496b30║則不然。」師云：「你又作麼生？」進云：「各與三十棒。」師云：「未
J28nB212_p0496c01║見在。」僧禮拜，云：「和尚信不及麼？」師云：「我倒信你及，你
J28nB212_p0496c02║信我不及。」
J28nB212_p0496c03║僧問：「喚作竹篦則觸，不喚作竹篦則背。」語未竟，師打
J28nB212_p0496c04║云：「這個喚作甚麼？」進云：「和尚太費心力。」師又打。
J28nB212_p0496c05║僧問：「猛虎當軒，誰是敵者？」師和聲打云：「這畜生！」
J28nB212_p0496c06║僧問：「自遠趨風，請師一接。」師豎起拳，僧云：「除卻這個
J28nB212_p0496c07║還別有麼？」師便打，僧云：「棋逢作者方堪著，琴遇知音
J28nB212_p0496c08║始好彈。」師云：「知音罕遇。」
J28nB212_p0496c09║問：「從苗辨地，因語識人，猶落第二門頭。且道如何是
J28nB212_p0496c10║第一門頭？」師打云：「且道是第幾頭？」僧喝，師又打，僧又
J28nB212_p0496c11║喝，師直打出。
J28nB212_p0496c12║聖學問：「一念未生前意旨如何？」師云：「五鳳樓前石獅
J28nB212_p0496c13║子。」進云：「一念已生後又作麼生？」師云：「雲行雨施。」
J28nB212_p0496c14║問：「先敵後和，多了一番饒舌。」師云：「非公境界。」
J28nB212_p0496c15║問：「五虎攢羊，羊命何救？」師云：「咩咩。」問：「身居陷阱，無計
J28nB212_p0496c16║脫離。」師云：「誰縛汝？」
J28nB212_p0496c17║僧問：「道超世外，如何是世外道？」師云：「十字街頭輥繡
J28nB212_p0496c18║毬。」
J28nB212_p0496c19║僧問：「閣岸空舟高挂帆，是何意旨？」師云：「坐地販楊州。」
J28nB212_p0496c20║僧問：「萬法歸一，一歸何處？」師云：「歸不歸且止，你喚甚
J28nB212_p0496c21║麼作一？」僧罔措，師打云：「話頭也不識！」
J28nB212_p0496c22║會元峨雪參問云：「和尚會中有夾山麼？」師云：「幸喜居
J28nB212_p0496c23║士今日惠臨。」
J28nB212_p0496c24║鐵庵呈拈頌，師批云：「准中。」時此山侍旁云：「第幾名？」師
J28nB212_p0496c25║云：「不落數。」山云：「已見了也。」師云：「那裏見？」山云：「贓在這
J28nB212_p0496c26║裏！」師云：「賊！」山云：「賊！賊！」師便休。
J28nB212_p0496c27║僧問：「四大本空，五蘊非有。和尚將甚麼打？」師劈脊便
J28nB212_p0496c28║棒，僧擬議，師云：「鷂子過新羅。」
J28nB212_p0496c29║僧問：「今日結制，個個氣宇如王，未審還有向上事也
J28nB212_p0496c30║無？」師云：「有。」僧擬開口，師便掌，僧喝，師又掌，僧又喝，師
J28nB212_p0497a01║直打出。
J28nB212_p0497a02║僧問：「某甲無有個入處，請師指示。」師云：「正好著力。」復
J28nB212_p0497a03║問云：「你號空音？」那僧云：「是。」師乃擊引磬云：「聞麼？」僧云：
J28nB212_p0497a04║「聞。」師云：「從甚麼處入？」僧擬議，師攔胸一推，云：「去！」
J28nB212_p0497a05║師問僧：「你名甚麼？」僧云：「窮源。」師傾壺水云：「你道這一
J28nB212_p0497a06║滴從甚處得來？」僧一喝，師便打，僧罔措，師云：「何不再
J28nB212_p0497a07║喝？」
J28nB212_p0497a08║沈居士同眾打七，師問云：「滿堂僧不厭，一個俗人多。
J28nB212_p0497a09║你即今還是僧是俗？」士云：「唯吾獨尊。」師云：「如何是你
J28nB212_p0497a10║獨尊處？」士云：「達磨道不出。」師云：「你即今道底是甚麼？」
J28nB212_p0497a11║士擬議，師便打。
J28nB212_p0497a12║又云：「徹底掀翻即不同，如何是你普天點點圓？」僧云：
J28nB212_p0497a13║「瞞不得和尚。」師云：「那裏是你瞞不得處？」僧云：「大家在
J28nB212_p0497a14║這裏。」師拈起茶盞云：「何不道請茶。」
J28nB212_p0497a15║又問：「絕正遍即不問，如何是你鼻孔？」僧云：「兩眼對兩
J28nB212_p0497a16║眼。」師領之。
J28nB212_p0497a17║問：「紅爐煉出擎天骨，祖印全彰事如何？」師便打，進云：
J28nB212_p0497a18║「者猶是德山老漢底，作麼生是和尚手眼？」師云：「汝但
J28nB212_p0497a19║喫棒！」僧喝，師復打。
J28nB212_p0497a20║問：「出世利生即不問，西來大意是如何？」師云：「萬安倒
J28nB212_p0497a21║卓石獅子。」進云：「大地眾生開隻眼，一輪紅日耀乾坤。」
J28nB212_p0497a22║師云：「成甚麼邊事？」僧禮拜，師便打。
J28nB212_p0497a23║
J28nB212_p0497a24║
J28nB212_p0497a25║　（信善伍之鳳同緣明福助刊
J28nB212_p0497a26║　二隱禪師語錄卷第七祈求男增百福女
J28nB212_p0497a27║　納禾祥
J28nB212_p0497a28║　康熙戊午夏荊南水月林識）
J28nB212_p0497a29║
J28nB212_p0497a30║
J28nB212_p0497b01║
J28nB212_p0497b02║
J28nB212_p0497b03║
J28nB212_p0497b04║
J28nB212_p0497b05║
J28nB212_p0497b06║
J28nB212_p0497b07║
J28nB212_p0497b08║
J28nB212_p0497b09║
J28nB212_p0497b10║二隱謐禪師語錄卷第七