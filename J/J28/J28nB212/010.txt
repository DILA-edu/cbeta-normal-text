J28nB212_p0506a01║二隱謐禪師語錄卷第十
J28nB212_p0506a02║
J28nB212_p0506a03║江南揚州高沙天王禪寺　湖廣荊州江陵水月禪院　嗣法門人　超巨　超秀　等編
J28nB212_p0506a04║源流雜偈
J28nB212_p0506a05║授曹山嵩
J28nB212_p0506a06║獅子威獰出窟時，爪牙全備露當機，咬人驀面難回
J28nB212_p0506a07║互，四海縱橫誰敢欺？
J28nB212_p0506a08║授鐵航權
J28nB212_p0506a09║不入天台五百流，鐵航偏使泛滄洲。錦鱗踴躍隨時
J28nB212_p0506a10║現，萬里煙波一釣收。
J28nB212_p0506a11║授笠庵方
J28nB212_p0506a12║看來一笠殊為小，略展微勛覆大千；行腳秪堪孤杖
J28nB212_p0506a13║侶，挂瓢聊且擴為庵。收來放去觀時變，轉側橫斜任
J28nB212_p0506a14║意安；風雨晦明咸自若，好將斯道利人天。
J28nB212_p0506a15║授清微演
J28nB212_p0506a16║清微演侍者，隨吾頗得力，侍奉吾十秋，每事皆經歷。
J28nB212_p0506a17║刈禾田插鍬，輸糧了官稅，著著有出身，頭頭歸自己。
J28nB212_p0506a18║把斷要津時，絲毫渾不漏，放開一線道，透頂兼透底。
J28nB212_p0506a19║如斯大作略，覷破半邊鼻，他日廓乾坤，收放任憑爾。
J28nB212_p0506a20║授此山遇
J28nB212_p0506a21║參遍諸方老古錐，誰人敢下辣鉗鎚？吾於腦後重加
J28nB212_p0506a22║箭，骨硬真堪繼此枝。
J28nB212_p0506a23║授喝雲巨
J28nB212_p0506a24║拈條拄杖活如龍，一喝千峰雲雨從，頭角昂藏撐宇
J28nB212_p0506a25║宙，乘時到處振吾宗。
J28nB212_p0506a26║授鐵庵德
J28nB212_p0506a27║臨濟家風成現，相承須是鐵漢。龜毛拂子廣長，左右
J28nB212_p0506a28║揮騰不斷。
J28nB212_p0506a29║授語松月
J28nB212_p0506a30║斬釘截鐵爪牙鋒，杖子拈來活似龍，直下風雲雷雨
J28nB212_p0506b01║合，乾坤獨步任縱橫。
J28nB212_p0506b02║授旵巖鑑
J28nB212_p0506b03║一鑑當軒萬象該，了無粘帶亦無遮。非玄非妙人難
J28nB212_p0506b04║識，只許旵巖鑑子知。
J28nB212_p0506b05║授思隱林
J28nB212_p0506b06║垂手荷擔入市廛，當頭何必重思隱？為人為徹先輸
J28nB212_p0506b07║己，秪要人人徹骨醒。
J28nB212_p0506b08║授芥含一
J28nB212_p0506b09║一芥能含萬有機，通身背面負須彌。分明透得其中
J28nB212_p0506b10║旨，舒卷行藏須趁時。
J28nB212_p0506b11║授愚谷賢
J28nB212_p0506b12║龜毛拂子付愚谷，無影枝頭好放春。祖父從來不出
J28nB212_p0506b13║戶，濃陰嫩綠蔭兒孫。
J28nB212_p0506b14║授浣風智
J28nB212_p0506b15║浣得清風遍界彰，風清吹醒百花香。雖然風力全無
J28nB212_p0506b16║骨，透處偏能解放光。
J28nB212_p0506b17║授巨源海
J28nB212_p0506b18║化外來賓須細勘，塵中作主驗玄機。為人為徹休輕
J28nB212_p0506b19║放，正令全提覿面施。
J28nB212_p0506b20║授梓舟船
J28nB212_p0506b21║瀟湘獨泛梓為舟，氣勢吞龍飲碧流。四海五湖煙浪
J28nB212_p0506b22║闊，乘時滿載月明秋。
J28nB212_p0506b23║授芝巖秀
J28nB212_p0506b24║海天空闊產靈芝，秀拔俊姿實是奇。一得入廛興大
J28nB212_p0506b25║用，當陽覿體顯全機。
J28nB212_p0506b26║授西文璽
J28nB212_p0506b27║寶璽無文印太空，太空文彩露西東。自從印破虛空
J28nB212_p0506b28║後，誰識文全寶璽中。
J28nB212_p0506b29║授用乾能
J28nB212_p0506b30║乾道自能用不息，綿綿無間任施為。銅頭鐵額難窺
J28nB212_p0506c01║測，箇裏分明由指揮。
J28nB212_p0506c02║授天鼻象
J28nB212_p0506c03║是象非象名超象，威然獨弄撩天鼻。無端觸碎太虛
J28nB212_p0506c04║空，暢為吾宗出臂力。
J28nB212_p0506c05║授鶖一聰
J28nB212_p0506c06║目利如鶖子，慧明稱第一。機鋒疾似風，舌辨劈箭急。
J28nB212_p0506c07║一任東北與西南，莫邪橫按掃空碧。
J28nB212_p0506c08║授古拙圓
J28nB212_p0506c09║盡大地只是一人，無為無作拙頑深。春來遍界咸抽
J28nB212_p0506c10║綠，觸處頭頭光耀新。
J28nB212_p0506c11║示古巖知客
J28nB212_p0506c12║秀石嵯峨壯古崖，風搖雨滴長青苔。通身綠繡如袍
J28nB212_p0506c13║挂，此際光華映玉臺。
J28nB212_p0506c14║示神鼎知事
J28nB212_p0506c15║神鼎原鑄荊山下，今復還陶荊水間。不假鉗鎚渣滓
J28nB212_p0506c16║淨，自然光透九重天。
J28nB212_p0506c17║示隨宜侍者
J28nB212_p0506c18║隨波順流始合宜，船頭逆轉便違時。此問法法若能
J28nB212_p0506c19║運，大地之人誰敢欺？
J28nB212_p0506c20║示古松知客
J28nB212_p0506c21║樹老枝長蔭覆多，風高韻廣透青蘿。時人若得依其
J28nB212_p0506c22║下，脫體涼幽亦浩歌。
J28nB212_p0506c23║送梓舟監院上廬山
J28nB212_p0506c24║楊子江頭楓葉稀，梓舟借路上江西。波澄浪寂兼天
J28nB212_p0506c25║靜，正是揚帆鼓棹時。
J28nB212_p0506c26║禮龍池幻祖塔
J28nB212_p0506c27║多少象龍朝祖翁，娑羅樹下覓真容。誰知我祖真玄
J28nB212_p0506c28║要，全露兒孫動用中。
J28nB212_p0506c29║荅峨雪曹太史
J28nB212_p0506c30║東干西寺共綸絲，總為蒼生廝結眉，出手曾扶明日
J28nB212_p0507a01║月，歸林又輔老沙彌。當堂問道無餘說，覿面逢人會
J28nB212_p0507a02║下錐，事事從心不越格，老來還似少年時。
J28nB212_p0507a03║與曹舒光
J28nB212_p0507a04║無端黃葉止兒啼，啼止何須赤手攜？九年坐斷千差
J28nB212_p0507a05║路，一喝傾翻萬壑溪。本來自性原非悟，圓具妙心那
J28nB212_p0507a06║有迷？更欲息機圖自在，癡頑漢子弄團泥。
J28nB212_p0507a07║百癡和尚枉過
J28nB212_p0507a08║老梅鐵幹占春先，花艷華亭船子邊，偶幸杖移臨釣
J28nB212_p0507a09║石，忽瞻帆挂轉明川。往來蹤跡誰堪覓，舒卷形容那
J28nB212_p0507a10║可傳？不為西林個瞎禿，紫金光聚曷能旋？
J28nB212_p0507a11║天台送自閒和尚歸廣化
J28nB212_p0507a12║挈根杖子下峰頭，觸處縱橫得自繇，棒起楚峨江上
J28nB212_p0507a13║月，掃開吳越隴頭秋。掂觔播兩離繩則，換斗移星有
J28nB212_p0507a14║定謀，去去信從廣化去，水雲腳底任沉浮。
J28nB212_p0507a15║壽天台萬年無礙法弟
J28nB212_p0507a16║撇卻通玄頂上峰，萬年法社卓孤笻，風高千嶂雲旋
J28nB212_p0507a17║繞，道大諸方衲信從。普岸門庭君益振，滹沱源派孰
J28nB212_p0507a18║能宗？奚須吾弟輕開口，吞吐波濤幾萬重？
J28nB212_p0507a19║贈磐石趙處士
J28nB212_p0507a20║十年精養筆錐靈，吐露儀容箇箇真。無數聖顏從變
J28nB212_p0507a21║化，不知變幻是誰新？
J28nB212_p0507a22║高沙白雲舍與喝雲巨
J28nB212_p0507a23║高沙城裡白雲堆，破屋離披隱者誰？一喝當陽無背
J28nB212_p0507a24║面，家風從此振楊岐。
J28nB212_p0507a25║送萬侯周文學赴京
J28nB212_p0507a26║秋萼吐芳叢，荊溪起臥龍。到京逢帝悅，蒞任得民從。
J28nB212_p0507a27║政法嚴霜雪，持身勁柏松。位高官爵顯，回望屺亭峰。
J28nB212_p0507a28║送虎文王文學秋試
J28nB212_p0507a29║初秋時節送君行，風正帆飛到石城。更遇文星光燦
J28nB212_p0507a30║爛，蟾宮高折桂枝榮。
J28nB212_p0507b01║送毒峰禪師出天童
J28nB212_p0507b02║個中原不隔纖塵，千里同風秪一人，直下橫行獅子
J28nB212_p0507b03║子，蹋翻大地自回春。倒提麈尾勘機用，正按吹毛斬
J28nB212_p0507b04║異身，覿面全彰非假借，當陽直截豈容真？
J28nB212_p0507b05║天童自述
J28nB212_p0507b06║三將缽袋挂松庵，雪水依依共放憨，負米愧無供萬
J28nB212_p0507b07║指，擔沙踏斷一溪煙。幾年衲碎通身眼，七尺笻孤影
J28nB212_p0507b08║不毿，翻憶昔人緣底事，洞山曾亦上三三。
J28nB212_p0507b09║春圃
J28nB212_p0507b10║春深畬草亂鋪舒，沒口鋤頭背面除。遍見菜花含日
J28nB212_p0507b11║笑，絕聞猿鳥隔林呼。桃開嶺畔容遍赤，筍長園邊殼
J28nB212_p0507b12║帶鳥。日暮欲歸歸未得，細將農圃問田夫。
J28nB212_p0507b13║和友蒼庭法師尋笑巖祖塔
J28nB212_p0507b14║尋塔
J28nB212_p0507b15║幾江水繞幾層山，拄杖橫拖石蘚斑，隱翳有蹤難索
J28nB212_p0507b16║摸，嵯峨無縫許誰攀？鞋寬腳瘦身何倦，路杳天長心
J28nB212_p0507b17║自閑，每到地頭先問主，夜深惟聽水潺潺。
J28nB212_p0507b18║見塔
J28nB212_p0507b19║隔嶺遙看半是苔，忽然全露老山隈。追思面目重新
J28nB212_p0507b20║睹，想見家風第幾回。松吼波濤平地湧，雲分開戶潑
J28nB212_p0507b21║天開。全無背面當陽立，指點分明莫亂猜。
J28nB212_p0507b22║修塔
J28nB212_p0507b23║斬除藤蔓換新楣，碎瓦零磚皆獲宜。碧草根頭翻古
J28nB212_p0507b24║砌，綠楊影裏浣殘碑。钁頭倒築須真子，鍬子橫擔在
J28nB212_p0507b25║嫡兒。千古頹風重整頓，苦心一片幾人知？
J28nB212_p0507b26║禮塔
J28nB212_p0507b27║由來道骨豈留方，欲禮真容似面墻，信手炷香薰石
J28nB212_p0507b28║榻，隨身竿木喜逢場。四面好峰青疊疊，兩墀奇樹色
J28nB212_p0507b29║蒼蒼，真機露處誰堪委，幾點紅梅燦道傍。
J28nB212_p0507b30║與顧菴曹翰林
J28nB212_p0507c01║莫道個中全不識，分明不識盡情會。仰鑽瞻忽如能
J28nB212_p0507c02║拈，始識會中全不識。
J28nB212_p0507c03║荅文學吳受子
J28nB212_p0507c04║文華光耀雨花壇，錦上鋪花繡滿軒。不遇錦鱗翻碧
J28nB212_p0507c05║浪，披蓑徒釣倚沙灘。
J28nB212_p0507c06║寄雲間道者
J28nB212_p0507c07║茆堂兀坐似癡頑，急水打毬意未閑，兩扇柴門關不
J28nB212_p0507c08║住，無端頻到白蘋灣。
J28nB212_p0507c09║訪華頂大道講主
J28nB212_p0507c10║六月尚存臘月雪，雙池堅硬冰猶鐵。其中暗暗注流
J28nB212_p0507c11║水，試問老禪何以別？
J28nB212_p0507c12║送化主歸太白兼呈　老和尚
J28nB212_p0507c13║手持寶鈔歸雙鏡，雙鏡池清豈受塵？縱使森羅隨應
J28nB212_p0507c14║現，波乾影寂是誰親？
J28nB212_p0507c15║長庚峰下老禪魔，魔得禪和沒奈何，君去也須應仔
J28nB212_p0507c16║細，饒呈金璧定遭訶。
J28nB212_p0507c17║贈無邊師獨諷華嚴
J28nB212_p0507c18║華嚴法界廣無邊，誰肯精心離意參？一字一槌深究
J28nB212_p0507c19║竟，都盧秪在一毫端。
J28nB212_p0507c20║南明石佛
J28nB212_p0507c21║頑石頭邊開聖儀，青山萬朵映雙眉。三生始就功休
J28nB212_p0507c22║論，未相已前誰下槌？
J28nB212_p0507c23║天封禮淨因禪師塔
J28nB212_p0507c24║苔徑草荒藏鹿跡，松杉樹老綠陰橫。吾師一喝千秋
J28nB212_p0507c25║震，覿面何須更舉呈？
J28nB212_p0507c26║松隱禮唯庵禪師塔
J28nB212_p0507c27║樹老風高塔并摧，吾師就地曲隨之，全身披露何人
J28nB212_p0507c28║委，只見交加竹樹枝。
J28nB212_p0507c29║慧壽庵示眾禪閱藏
J28nB212_p0507c30║滿院花開金粟香，阿誰看透缽羅娘？直須著眼鼻尖
J28nB212_p0508a01║上，信手拈來總妙章。
J28nB212_p0508a02║似泖司侯素心
J28nB212_p0508a03║泖上風高格外清，千溪萬嶼盡懷仁。其中無限魚龍
J28nB212_p0508a04║窟，浪闊沙明變化新。
J28nB212_p0508a05║禮中峰和尚像與一聞禪師
J28nB212_p0508a06║太師面目儼然在，赫赫聲光若箇親，果得一聞不再
J28nB212_p0508a07║聽，家風未展轉光新。
J28nB212_p0508a08║為天童林老和尚造塔
J28nB212_p0508a09║分明塔樣與人看，八面玲瓏形影團，若遇個中人覷
J28nB212_p0508a10║破，也須親禮萬松間。
J28nB212_p0508a11║山居
J28nB212_p0508a12║鋤翻淺草平田地，竹筧高流百尺泉。一日麤餐三頓
J28nB212_p0508a13║飽，閑來無事只高眠。
J28nB212_p0508a14║斬草破巢驚鳥罵，開田拽石撼雲根。形儀麤率人難
J28nB212_p0508a15║見，又覺口談殊帶村。
J28nB212_p0508a16║拾薪巖畔尋枯榦，汲水溪邊灌瓦鐺。宛爾畫圖懸四
J28nB212_p0508a17║壁，不知身在畫圖行。
J28nB212_p0508a18║壽毅之王公
J28nB212_p0508a19║桂子天香節，適當君五旬。英賢偕賀壽，拙衲獨親仁。
J28nB212_p0508a20║德潤顏如玉，富華室似春。宛然仙侶下，風格自超倫。
J28nB212_p0508a21║佛手柑
J28nB212_p0508a22║垂接何拘地，卷舒遍界彰。指迷勤破暗，掃障力開荒。
J28nB212_p0508a23║綿軟膚鮮潔，淨明體露光。甘甜無異味，嚼嚼便馨香。
J28nB212_p0508a24║雞冠花
J28nB212_p0508a25║不立人間市，惟欹林沼前。風前難禁鬥，啄破水中天。
J28nB212_p0508a26║夏老形偏壯，秋高色愈妍。聲稀塵外聽，疑是錦雞宣。
J28nB212_p0508a27║荅邑侯吳亮公
J28nB212_p0508a28║會得撫民意，塵塵現勝身。仁風清萬戶，香氣襲重裀。
J28nB212_p0508a29║宦海多遊客，林間誰掛巾。到頭無別致，色色在當人。
J28nB212_p0508a30║和諸子立秋
J28nB212_p0508b01║一夜西風動，微涼生古丘，荻花開碧眼，桐子豁青眸。
J28nB212_p0508b02║鶴影月應露，鴈聲雲豈留？老僧殊未覺，漸漸雪盈頭。
J28nB212_p0508b03║送春元則兼姚公會試
J28nB212_p0508b04║心澄涵萬象，筆秀掃千軍。天下士同會，文元必讓君。
J28nB212_p0508b05║送春元文長徐公會試
J28nB212_p0508b06║才雄如倒峽，學邃似停淵。一展摩空翼，垂雲必戴天。
J28nB212_p0508b07║示內翰余見月
J28nB212_p0508b08║吾儂無可別說，標指須當見月。直饒見得分明，還應
J28nB212_p0508b09║打破鏡歇。
J28nB212_p0508b10║臨濟頌曰
J28nB212_p0508b11║大道絕同，任向西東。石火莫及，電光罔通。
J28nB212_p0508b12║師別頌曰
J28nB212_p0508b13║大道絕同，如太虛空。隨方圓器，處處圓通。
J28nB212_p0508b14║又
J28nB212_p0508b15║大道絕同，任西往東。針劄不入，水泄不通。
J28nB212_p0508b16║示覺凡禪人
J28nB212_p0508b17║凡是何物？覺是何物？以覺覺凡，腦門無骨。
J28nB212_p0508b18║示文學周公襄
J28nB212_p0508b19║公能猛志，克襄大事。大事既成，物我俱利。
J28nB212_p0508b20║啟
J28nB212_p0508b21║復侍御存拙王公、孝廉柏蘭吳公、毅之王公
J28nB212_p0508b22║伏以宗風遠播，法爾必賴其人，法塹堅牢，從來借重
J28nB212_p0508b23║君子。遙蒙厚惠，命主獅峰，道薄身微，奚堪大任？恭惟
J28nB212_p0508b24║大護法台下，躬遊宦海，意貫法城，現隨類身，能作釋
J28nB212_p0508b25║門儒雅；應隨機用，堪為孔室僧龍。不慧何緣，值斯賢
J28nB212_p0508b26║哲？承謂剡祥選佛場開，只少當陽一句；傳燈燄冷，庶
J28nB212_p0508b27║幾格外全提。惟望雲出岫以無心，谷應聲而集響。既
J28nB212_p0508b28║已遠承佳翰，安敢坐違？但要山僧到處，居士亦到，彼
J28nB212_p0508b29║此互換，泉石光輝，自他利益，朗映山河。臨楮曷勝，翹
J28nB212_p0508b30║企之至！
J28nB212_p0508c01║復憲副恭錫張公、儀部鼎陶吳公、太史次先張
J28nB212_p0508c02║公、進士爾濤汪公、寅仲吳公、大尹宿夫鈕公
J28nB212_p0508c03║恭惟台臺：文明斯照，審安身於隱顯之間；玉簡遙頒，
J28nB212_p0508c04║垂翰墨於危峻之地。非鑑高慧敏，曷能瀟灑於塵坌？
J28nB212_p0508c05║亦道厚；性誠，乃爾深衛於法門。昔本師崇法席於棲
J28nB212_p0508c06║真，已荷出手扶持，貧衲既肥遯於山林，又承竭力相
J28nB212_p0508c07║為，疊受重命，何敢云辭？但慮腐草之質，難充梁棟之
J28nB212_p0508c08║材；螢火之光，敢繼烏兔之耀？倘獲瞻光，定擬休庇！
J28nB212_p0508c09║復明經古浪曹公、廣文雲津吳公
J28nB212_p0508c10║伏以筆秀三台，含吐寶鍔之文光；胸藏五嶽，深養如
J28nB212_p0508c11║山之仁德。察時進退，妙有真機。與道相期，超然傑士。
J28nB212_p0508c12║遠承翰墨遙頒，山野何堪斯任？自揣一介村僧，秪可
J28nB212_p0508c13║農圃之役。公言三推赤手，恐非玄度幽尋，倘入麟溪，
J28nB212_p0508c14║必候教於江楓水月。時據剡流，聊復言於文屏虎几。
J28nB212_p0508c15║復文學止伯沈公、獻吉沈公、古叔沈公
J28nB212_p0508c16║伏以胸藏萬卷，筆吐日月之光華；翰示千峰，嵐生雲
J28nB212_p0508c17║雨之潤澤。因思昔挹丰姿，又承佳詔，再四返求，義所
J28nB212_p0508c18║難卻。但恐巨剎豎幢，又非蒙茸所任。若可稍遲，相期
J28nB212_p0508c19║在即。開士云還，肅此上復。
J28nB212_p0508c20║復糧署起鳳石公
J28nB212_p0508c21║幾接芝顏，屢承清教，雖未深知，宛有夙契。不覺世諦
J28nB212_p0508c22║相逢，卻成世外交也。東境方靜，幸荷帡幪，西坻相招，
J28nB212_p0508c23║又蒙頒翰。在彼在此，均叨治化。或東或西，敢違盛情？
J28nB212_p0508c24║但庸材腐劣，重任奚堪？既荷金湯，賴有淵助，雖踐百
J28nB212_p0508c25║草巔頭，仗現瓊樓玉殿，不勝瞻光，草此上復。
J28nB212_p0508c26║復孝廉自平胡公、應芳吳公、一鳴徐公
J28nB212_p0508c27║伏以宏才妙度，蘊經天緯地之能；智鑑高明，顯處俗
J28nB212_p0508c28║超真之略。每假孔老鼻孔，摩觸釋氏家風，朝野聞聲，
J28nB212_p0508c29║廊廟歡浹。貧衲僻處南阡，屢蒙澤溢。淵愛未酬，翰招
J28nB212_p0508c30║又至。鄙野匪材，奚堪妙斲？雖東西之鄉有異，任彼此
J28nB212_p0509a01║之緣何差？未卜定期，赴或冬杪？伏乞少容，暫憩東澗，
J28nB212_p0509a02║想荷教之有時，必談心於無間。臨楮曷勝，瞻光之至！
J28nB212_p0509a03║復文學商高、商廉、商衡、商郊、商聲、商頌諸公
J28nB212_p0509a04║伏以孔門顏閔，不外禪宗；釋氏祖佛，豈別宣尼？動止
J28nB212_p0509a05║無分，無在無乎不在；面目分明，有隱似乎無隱。日用
J28nB212_p0509a06║未嘗少間，何須格外更覓玉貌耳！貧衲既荷雅招，相
J28nB212_p0509a07║晤有時，一切教言，親領在即。聊此數言，披帎上復。
J28nB212_p0509a08║復君榮竺公
J28nB212_p0509a09║久聞台下聲高藝苑，文麗江東，御世之暇，留意法門。
J28nB212_p0509a10║而法祥勝地，亦荷金湯，雖未與公識面，遙承風味久
J28nB212_p0509a11║矣！況又辱承佳詔，何可充當？即日赴臨，仰瞻丰度，臨
J28nB212_p0509a12║楮曷勝希望！
J28nB212_p0509a13║書
J28nB212_p0509a14║復文學香城吳公
J28nB212_p0509a15║彩飾袛園，金舖聖地，非夙有靈種，曾受記莂者，曷能
J28nB212_p0509a16║發此勝妙心耶？昔本師行道，棲真居士助揚法化，共
J28nB212_p0509a17║建精籃，已成千古勝概、一郡大觀矣！仍蒙不棄山野，
J28nB212_p0509a18║翰詔遠頒，欲祈傳法利生，其奈愚魯無文，山林樵牧
J28nB212_p0509a19║之姿，何堪斯任？既荷雅愛，豈便推辭？但孤笻瘦影，白
J28nB212_p0509a20║拂袈裟，秪堪寄於林下水邊，想大邦巨剎，金碧交輝，
J28nB212_p0509a21║又恐非材，難於恢廓。更念厚承淵澤，遙及窮山，必期
J28nB212_p0509a22║扶護，益倍麟水。開友旋還，肅此上復。
J28nB212_p0509a23║復嵩巖恒公
J28nB212_p0509a24║自白峰參謁後，僻處天台將五夏矣。其間任性適情，
J28nB212_p0509a25║無過耕煙犁霧，灰頭土面，敢云匿跡韜光？但是一味
J28nB212_p0509a26║素守養拙而已，那期開迷導悟也耶？久知北嵩勝地，
J28nB212_p0509a27║乃伏虎道場，既獲恒公恢廓，叢林幸矣！祖席光矣！荷
J28nB212_p0509a28║蒙翰招，兼以隆貺，曷可克當？臨楮不勝悚慄之至！
J28nB212_p0509a29║與峨雪曹太史
J28nB212_p0509a30║別後時常音容儼對，正居士所謂今後鬚眉瞞不得
J28nB212_p0509b01║也！古人道：盡大地撮來如一粒粟，居士與山僧總在
J28nB212_p0509b02║一粒粟中，要知一粟非小，僧士非大；僧士非小，一粟
J28nB212_p0509b03║非大，僧士外無一粟，一粟外無僧士，雖今世界、身心，
J28nB212_p0509b04║分列各別，說個千里同風，猶是隔也。諒居士高才海
J28nB212_p0509b05║鑑，必見方外之心，於此誠不爽也。欣荷新春衲祐，特
J28nB212_p0509b06║遣侍僧，恭候新禧，寄先師翁語錄一部，惟居士飲酌
J28nB212_p0509b07║之暇，略一披覽，須要與先師翁眉毛廝結，始不辜居
J28nB212_p0509b08║士塹護之誠也。不識意為何如？本師通玄語錄，近在
J28nB212_p0509b09║嘉禾重刻，欲其遍行於世，若非當世名公序跋，如華
J28nB212_p0509b10║舟泛水，未敢張帆。其故何哉？為不得風力耳。況此錄
J28nB212_p0509b11║只一破艇，倘遇天清氣朗，一陣和風，雖千萬里，江濤
J28nB212_p0509b12║海浪，片時截渡，茲錄行世，亦猶是也。倘居士不吝揮
J28nB212_p0509b13║毫，筆尖上放一陣東風，頓見舟行萬里也！至懇！
J28nB212_p0509b14║復梁公張大行
J28nB212_p0509b15║盡大地是居士身，盡大地是居士家，何須待山僧保
J28nB212_p0509b16║而有也？雖然，暫有魔忤，不過如月朔之盈虛消長、氣
J28nB212_p0509b17║數之少間而已，何業之可悔哉？所施盡獻三寶，已為
J28nB212_p0509b18║居士如此轉念了也，居士能念吾之轉念乎？
J28nB212_p0509b19║復邑侯吳公
J28nB212_p0509b20║別後無時不想見芝顏，對談玄理，第恨道力淺薄，不
J28nB212_p0509b21║能縮地促膝耳，愧甚！菊月高旌過寺，頓使山妖潛跡，
J28nB212_p0509b22║鎮靜一方，俾山僧茆室荷護不淺，謝謝！又。承留題附
J28nB212_p0509b23║寄，不揣鄙陋，和韻寄呈。餘俟面悉，不既。
J28nB212_p0509b24║雜著
J28nB212_p0509b25║讀山翁和尚梵音洞舍利記
J28nB212_p0509b26║亂翻波裏現樓臺，大士全容水面開，紫竹林間鸚鵡
J28nB212_p0509b27║滑，聲聲微妙響如雷。梵音洞口長松鬱，古佛舍利寶
J28nB212_p0509b28║網罻，萬象森羅海印文，瑩然透徹渾無物。縱觀纍纍
J28nB212_p0509b29║似穿珠，百億分身體不殊，八萬四千咸具足，堪將大
J28nB212_p0509b30║地作規模。手摩非匾亦非圓，逼塞虛空無變遷，一粒
J28nB212_p0509c01║粟中含萬象，隨機應現任舒卷。旃檀塔內覆盂寬，分
J28nB212_p0509c02║付當人仔細看，仔細看時無影相，分明托起沒多般。
J28nB212_p0509c03║我師初登菩薩巔，快說此記超言詮，字字春山含秀
J28nB212_p0509c04║色，言言理致入幽玄。倩壁鐫來億萬年，莫教草際褁
J28nB212_p0509c05║雲煙。
J28nB212_p0509c06║普同塔
J28nB212_p0509c07║疊石磨磚砌草叢，玲瓏八面不通風，嵯峨碧聳千峰
J28nB212_p0509c08║外，月似銀缸朗太空。一切眾生三世佛，盡情約束瘞
J28nB212_p0509c09║其中，不知何業感斯報，逸目普觀性相同。性相同，萬
J28nB212_p0509c10║有空，觸碎髑髏個個雄，於今不必分緇素，一併都來
J28nB212_p0509c11║入此中。
J28nB212_p0509c12║
J28nB212_p0509c13║
J28nB212_p0509c14║
J28nB212_p0509c15║　（水月林法孫明一，助刊
J28nB212_p0509c16║　二隱謐禪師語錄卷第十。
J28nB212_p0509c17║
J28nB212_p0509c18║　康熙戊午夏，荊南水林識。）
J28nB212_p0509c19║
J28nB212_p0509c20║
J28nB212_p0509c21║
J28nB212_p0509c22║
J28nB212_p0509c23║
J28nB212_p0509c24║
J28nB212_p0509c25║
J28nB212_p0509c26║
J28nB212_p0509c27║
J28nB212_p0509c28║
J28nB212_p0509c29║板存嘉興楞嚴寺流通
J28nB212_p0509c30║二隱謐禪師語錄卷之十（終）
J28nB212_p0510a01║塔銘（附）
J28nB212_p0510a02║禮科給事中荊溪周正儒撰
J28nB212_p0510a03║義興代挺高僧，其間有生於吾里、著名他邦，有生於
J28nB212_p0510a04║他邦、住錫吾里，歷考薪傳，指不勝屈。近如幻有和尚，
J28nB212_p0510a05║自北地而至吾邑，得吾邑密雲、天隱及徑山、雪嶠三
J28nB212_p0510a06║高座，大暢臨濟宗風。而密雲、天隱支派頗盛，吳越間，
J28nB212_p0510a07║開堂說法，所在多有，即吾宜且不下數十處，如龍池
J28nB212_p0510a08║祖庭，有萬如媲美於前；芙蓉古剎，有自閒復興於後，
J28nB212_p0510a09║皆天童之法裔，表表在人耳目。邇來主持濟派而道
J28nB212_p0510a10║風尤著，則莫盛於屺山之保安焉。其寺創於蕭梁，盛
J28nB212_p0510a11║於趙宋，簡惠公碑址圪然。沿至順治之初，頹廢已盡。
J28nB212_p0510a12║余先，荊吳孺人，素奉竺乾，傾貲建茸，殿宇僧寮，煥然
J28nB212_p0510a13║改觀。是歲己亥，師以禮幻祖，適至吾宜，同人聞其道
J28nB212_p0510a14║行卓邁，淵源有自，屬余敦請，遂常住於斯，唱提宗旨。
J28nB212_p0510a15║一時邑城內外，僧俗等眾，四至雲集，塞滿山谷，法席
J28nB212_p0510a16║之盛，人爭快睹。越乙巳，和尚壽屆六旬，偶示微疾。余
J28nB212_p0510a17║覲和尚於榻前，問：「何恙？」師云：「痰火。」余云：「大和尚病從
J28nB212_p0510a18║何來？」師云：「生在五行之中，未免被他遷幻。」越明日，對
J28nB212_p0510a19║眾云：「老僧去矣！」時門人超象問：「和尚何處去？」師云：「向
J28nB212_p0510a20║臥佛寺去。」象云：「和尚即今便是臥佛，向那裏去？」師微
J28nB212_p0510a21║笑，援筆書偈，端然而逝，乃六月廿八日午時也。門人
J28nB212_p0510a22║象以師塔銘屬余，因節略而為之序曰：師西蜀古渝
J28nB212_p0510a23║昌州人也，俗姓金，童時見僧甚喜，若相習者。忽一日，
J28nB212_p0510a24║投本里文筆峰臥佛寺，祝髮為僧。久之，以請藏至金
J28nB212_p0510a25║陵，因參東塔破山和尚，示以偈，遂決意深究禪宗。再
J28nB212_p0510a26║參磬山天隱，又參徑山雪嶠，最後上天童參密雲悟
J28nB212_p0510a27║老和尚，常參不去。一夕，坐至中夜，忽聞鐘聲，豁然有
J28nB212_p0510a28║省。他日，悟上堂，師出問：「盡大地是沙門一隻眼，且道
J28nB212_p0510a29║和尚向甚麼處點？」悟驀拈拄杖作打勢，師禮拜云：「恁
J28nB212_p0510a30║麼則光照大千去也。」如是機緣偈頌，載行實中。師辭
J28nB212_p0510b01║悟，上天台蓮華峰住靜六年，而悟和尚圓寂於通玄，
J28nB212_p0510b02║林野奇和尚繼席，以偈招師，師至通玄，為書記。結制
J28nB212_p0510b03║上堂，師出問云：「今日嚴寒，滴水滴凍，還許他融化也
J28nB212_p0510b04║無？」奇曰：「爐煙結篆。」師云：「恁麼則溪澗豈能留得住，終
J28nB212_p0510b05║歸大海作波濤。」奇便打，曰：「你向甚麼處去？」師云：「且喜
J28nB212_p0510b06║和尚證盟。」奇又打。甲申冬，奇將衣拂上堂，對眾付師
J28nB212_p0510b07║法語，偈在通玄錄中。乙酉，師赴台州黃崖法輪寺請，
J28nB212_p0510b08║掩關三載。丁亥，歸省通玄。戊子，赴剡溪護法王存拙
J28nB212_p0510b09║等請，住法祥寺。庚寅，赴嘉禾護法錢相國等請，住棲
J28nB212_p0510b10║真寺。辛卯，復赴剡溪護法徐一鳴請，住大明寺。癸巳，
J28nB212_p0510b11║赴雲間護法曹峨雪請，住船子法忍寺。丙申，復受嘉
J28nB212_p0510b12║禾護法譚掃庵請，住三塔龍淵寺。比己亥冬，余等延
J28nB212_p0510b13║住保安寺。師僧臘三十二，掩關者一，開堂者六，嗣其
J28nB212_p0510b14║法者二十餘人，有語錄十卷，寄續楞嚴，其餘雜著三
J28nB212_p0510b15║十二卷，在保安焉。師隨所到處，標指直切，見者、聞者
J28nB212_p0510b16║生大歡喜，夫而後知天童、金粟名聞天下者，所謂生
J28nB212_p0510b17║在吾邑而著名他邦者也。若師舍峨嵋而尋器畫，從
J28nB212_p0510b18║此闡揚上乘，克振徽猷，使保安之道風，光顯於天童、
J28nB212_p0510b19║金粟，豈非生在他邦而著名吾邑者哉？因從其請而
J28nB212_p0510b20║為之銘，銘曰：生長巴川，證果鵝碃，暢厥宗風，
J28nB212_p0510b21║所在奪席。近祖義興，屺陽卓錫，臘屆六旬，
J28nB212_p0510b22║干茲示寂，惟彼臥佛，是同是別？法振千秋，
J28nB212_p0510b23║履藏一隻。