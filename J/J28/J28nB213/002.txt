J28nB213_p0514c01║芝巖秀禪師語錄卷下
J28nB213_p0514c02║嗣法門人明一等編
J28nB213_p0514c03║頌古
J28nB213_p0514c04║世尊初生
J28nB213_p0514c05║大驚小怪強橫行，惹得韶陽報不平。惑亂兒孫招此
J28nB213_p0514c06║禍，至今猶恨棒頭輕。
J28nB213_p0514c07║世尊拈花
J28nB213_p0514c08║一朵青蓮試舉時，人天百萬幾堪知？獨餘迦葉頭陀
J28nB213_p0514c09║老，贏得金襴未是奇。
J28nB213_p0514c10║趙州勘二菴主
J28nB213_p0514c11║賣弄風騷古趙州，一般拳豎兩般酬，就中殺活機關
J28nB213_p0514c12║巧，牙齒原來是骨頭。
J28nB213_p0514c13║南泉斬貓
J28nB213_p0514c14║不近人情老古錐，全提正令莫能窺。趙州縱使來相
J28nB213_p0514c15║救，早已橫屍那復追。
J28nB213_p0514c16║德山托缽
J28nB213_p0514c17║奢華公子愛風流，知己罕逢倚酒樓。悶極貪杯沉醉
J28nB213_p0514c18║後，狂歌一曲月明秋。
J28nB213_p0514c19║女子出定
J28nB213_p0514c20║出定入定，相呼相應。機關識破，毫髮無剩。行人莫與
J28nB213_p0514c21║路為讎，而今四海清如鏡。
J28nB213_p0514c22║婆子燒菴
J28nB213_p0514c23║三冬寒氣少，九夏熱偏多，若是英靈者，臨機不放過。
J28nB213_p0514c24║覿面呈，會也麼？令人特地笑呵呵。
J28nB213_p0514c25║香嚴上樹
J28nB213_p0514c26║當陽曲為示全提，箇樣婆心恐墮迷，欲使諸人明祖
J28nB213_p0514c27║意，虎公早已識機倪。
J28nB213_p0514c28║牧牛頌（次普明禪師韻）
J28nB213_p0514c29║未牧
J28nB213_p0514c30║狂劣知渠任性𡀱，溪山望轉路迢遙，頑皮未獲應難
J28nB213_p0515a01║制，奔逐恐教觸犯苗。
J28nB213_p0515a02║初調
J28nB213_p0515a03║纔拽回頭把鼻穿，顛狂恨欲痛加鞭，牧童不顧渾泥
J28nB213_p0515a04║水，放去收來信手牽。
J28nB213_p0515a05║受制
J28nB213_p0515a06║識得分明秪這頭，從前惡性漸調柔，王家水草都無
J28nB213_p0515a07║犯，步步隨教得自由。
J28nB213_p0515a08║馴伏
J28nB213_p0515a09║春芳踏遍古溪邊，信伏於今始貼然，一任東西忘管
J28nB213_p0515a10║待，夕陽影裏得安眠。
J28nB213_p0515a11║無礙
J28nB213_p0515a12║頭角崢嶸意自如，隨情任運不相拘，一聲哮吼佳山
J28nB213_p0515a13║外，萬疊爭看興有餘。
J28nB213_p0515a14║任運
J28nB213_p0515a15║縱步雲間萬頃秋，牧童睡熟枕荒丘，浩然不禁煙霞
J28nB213_p0515a16║骨，出沒溪山任自由。
J28nB213_p0515a17║相忘
J28nB213_p0515a18║蕭然絕跡任西東，滿目清光絕異同，大海瀝乾無一
J28nB213_p0515a19║滴，千溪萬壑總涵空。
J28nB213_p0515a20║獨照
J28nB213_p0515a21║了無拘絆一身閒，孤月高懸翠靄間，永夜是誰眠露
J28nB213_p0515a22║地，清光炯炯照塵寰。
J28nB213_p0515a23║雙泯
J28nB213_p0515a24║物我雙忘泯異同，鏡開皎月印寒空，碧潭影沒清如
J28nB213_p0515a25║洗，遍界春風一草叢。
J28nB213_p0515a26║與自安傑西堂
J28nB213_p0515a27║透徹根源心自安，毘盧頂上任橫眠。恢弘祖道玄機
J28nB213_p0515a28║活，正令全提遍界傳。
J28nB213_p0515a29║與靜菴一西堂偈
J28nB213_p0515a30║靜地堪將築箇菴，玲瓏八面絕遮攔，垂慈接物今由
J28nB213_p0515b01║爾，珍重門前豎剎竿。
J28nB213_p0515b02║與印月監寺
J28nB213_p0515b03║戒珠瑩潔利群機，淨顯秦西道不虛。月印波離三聚
J28nB213_p0515b04║法，靈峰獨露展威儀。
J28nB213_p0515b05║示秀還居士
J28nB213_p0515b06║袖裡乾坤格外機，瀟然無束亦無拘，到頭撥轉三更
J28nB213_p0515b07║月，寶印齊彰遍界施。
J28nB213_p0515b08║送旭菴禪師重往江北募出和尚塔事
J28nB213_p0515b09║江北江南都走遍，不辭勞苦始周全，此回若得真堪
J28nB213_p0515b10║委，正眼流芳豈等閒。
J28nB213_p0515b11║贈天王善來當家
J28nB213_p0515b12║叢林賴爾聖凡親，日用操持貴自勤，想是當年曾記
J28nB213_p0515b13║囑，堂堂獨露始超群。
J28nB213_p0515b14║送別還源禪師歸蜀
J28nB213_p0515b15║知君氣骨不尋常，返本還源歸故鄉，若到峨眉峰頂
J28nB213_p0515b16║月，峨峰尖上駕慈航。
J28nB213_p0515b17║潛江法雲社立修出塵求偈
J28nB213_p0515b18║經年打算出紅塵，立志須堅行要真，識得本來真面
J28nB213_p0515b19║目，堪披法服入僧倫。
J28nB213_p0515b20║為靜覺監院
J28nB213_p0515b21║千斤家道事非輕，賴汝勤勞荷眾辛，機用全彰須猛
J28nB213_p0515b22║力，頭頭法法始相親。
J28nB213_p0515b23║示明福道人
J28nB213_p0515b24║大道本無言，分明在目前。透得眼前法，毘盧頂上眠。
J28nB213_p0515b25║挽陳氏女道人
J28nB213_p0515b26║金風颯颯下秋空，轉眼浮生一夢中。人世排場如戲
J28nB213_p0515b27║局，煙霞影裏落花紅。遺身返擲無生國，信有渠儂得
J28nB213_p0515b28║意同。
J28nB213_p0515b29║贈爾公王居士出關
J28nB213_p0515b30║不負鉗錘使悄然，參禪須用擇師賢，了知妙悟無餘
J28nB213_p0515c01║說，一任饑餐睡打眠。羨爾尋常百不管，欲須越格貴
J28nB213_p0515c02║鑽妍，分明箇事君能委，便是人間火裏蓮。
J28nB213_p0515c03║四威儀
J28nB213_p0515c04║山中行，獨步任縱橫。經舉足，掉背孤掌鳴。
J28nB213_p0515c05║山中住，竿木隨身豎。逢場戲，敲斷聖凡路。
J28nB213_p0515c06║山中坐，半肩風冷過。露全機，那管山河墮。
J28nB213_p0515c07║山中臥，好夢做幾箇，舉似人，知音也難和。
J28nB213_p0515c08║孤松挺秀
J28nB213_p0515c09║色古焉知歲，靈然不易觀。澹涵山鳥秀，響壓谷音殘。
J28nB213_p0515c10║風雨聞仙梵，蛟龍見影蟠。蒼然霜雪後，獨挺傲深寒。
J28nB213_p0515c11║壽梓舟和尚五旬
J28nB213_p0515c12║壽山壁立孰臨網？北斗擬懸彩瑞香，拈起吹毛頻辨
J28nB213_p0515c13║別，橫拖楖栗示新彰。徘徊斯道重輝席，高豎法幢繼
J28nB213_p0515c14║祖光，氣量弘深同月皎，一輪清徹印湘江。
J28nB213_p0515c15║壽守元和尚
J28nB213_p0515c16║英俊孤巍四海降，驚人句子孰承當？機輪撥轉湖湘
J28nB213_p0515c17║月，風味飄來丹桂香。佳氣每從頻笑得，清聲偏向座
J28nB213_p0515c18║中揚，壽高獨步長天宇，祖印全提遍界昌。
J28nB213_p0515c19║送別昂溪大師
J28nB213_p0515c20║孤杖侵寒露，長途孰解前。明星猶在樹，曙色半橫天。
J28nB213_p0515c21║去路不知處，來時豈待年。一身空無寄，萬里自隨緣。
J28nB213_p0515c22║屺山送別旵岩法兄
J28nB213_p0515c23║曹源一脈共知音，屺嶺遙看意轉新。無限香風清宙
J28nB213_p0515c24║內，採芳還憶送行人。
J28nB213_p0515c25║酬芥含法兄來韻
J28nB213_p0515c26║不愛青山入市廛，祇因遍欲訪高賢。若逢舊日閒知
J28nB213_p0515c27║己，莫把家風儘興傳。
J28nB213_p0515c28║卓破青山只一笻，孤昂任運月行空，獨挺不計乾坤
J28nB213_p0515c29║闊，幾點煙霞入座中。
J28nB213_p0515c30║黃州雨花林訪此山法兄
J28nB213_p0516a01║重陰竹翠鎖華林，瑞色飄飄意更新。收捲閒雲歸遠
J28nB213_p0516a02║岫，袈裟猶帶舊煙塵。
J28nB213_p0516a03║過曇華寺步一念和尚來韻
J28nB213_p0516a04║枯柏回春慰寂寥，芳神不改話前朝。昂藏葉葉應初
J28nB213_p0516a05║茂，氣蓋森森行未消。千載樹神靈有在，萬年孤幹發
J28nB213_p0516a06║新條。徘徊祖道重輝日，飛鳥爭啣香亂飄。
J28nB213_p0516a07║再晤梓舟法兄
J28nB213_p0516a08║憶久今相聚，因憐道愛親。芝蘭含遠秀，松柏韻長春。
J28nB213_p0516a09║共話無私句，同揚不二因。鉤錐隨處露，垂手接佳賓。
J28nB213_p0516a10║壽報菴王護法
J28nB213_p0516a11║正氣天倫壽不遷，知心何更結山川。剎竿倒著聲光
J28nB213_p0516a12║滿，化外生來別是天。
J28nB213_p0516a13║壽量親經七十三，靈峰心印羨行仙。浮幢王剎光中
J28nB213_p0516a14║現，及第心空萬象鮮。
J28nB213_p0516a15║與總戎啟融王護法
J28nB213_p0516a16║天涯奇遇莫非輕，千里同風喜共盟。滿腹情懷新調
J28nB213_p0516a17║韻，一翻風月瀉圖行。依依問道非無益，句句談心入
J28nB213_p0516a18║座瑩。弘護吾宗君羨譜，紫衣猶帶舊煙塵。
J28nB213_p0516a19║酬報菴王護法原韻
J28nB213_p0516a20║氣宇超群豈受侵，宏才文秀習詩蟫。丹心一片舒、蔡
J28nB213_p0516a21║赤，滿紙琅玕翰墨林。妙舞生機皆自得，功成名遂碧
J28nB213_p0516a22║雲澄。個中主伴重重意，一互晴空耀古今。
J28nB213_p0516a23║送別巨掌鄭護法歸閩
J28nB213_p0516a24║曉起憑欄獨羨行，揚帆高指五湖春。頻驚柳眼含青
J28nB213_p0516a25║秀，細剪梅煙吐遠晴。一棹堪銷芳草合，半蒿深鎖夢
J28nB213_p0516a26║魂輕。嶺雲踏碎無心去，日炙風吹枝荔新。
J28nB213_p0516a27║壽真宇鄭居士
J28nB213_p0516a28║風流雅士鬧身閒，堪作人間瑞福仙。浩浩聲光皆佛
J28nB213_p0516a29║國，萬峰親記萬斯年。
J28nB213_p0516a30║題建文皇帝隱東明寺
J28nB213_p0516b01║不愛皇宮愛梵宮，煙霞晦跡萬機空。庭前留得花常
J28nB213_p0516b02║在，何似當年文帝容。
J28nB213_p0516b03║報恩次全庵西堂大師韻
J28nB213_p0516b04║桃花春雨曉行舟，客子忙忙入醉樓。惟有金輪峰頂
J28nB213_p0516b05║月，不隨流水照王侯。
J28nB213_p0516b06║送別巨掌鄭護法
J28nB213_p0516b07║文華光耀遍天涯，信步雲風蹋祖家，機用全彰嵩嶽
J28nB213_p0516b08║秀，堪將白棒驗龍蛇。
J28nB213_p0516b09║酬歲冰師巒阿杳翳韻
J28nB213_p0516b10║峻嶺信步徐登上，笑看大塊呈奇壯。一群白鳥拍波
J28nB213_p0516b11║來，數朵青峰浮玉浪。
J28nB213_p0516b12║報恩同洪波兄春日登高
J28nB213_p0516b13║春風靄靄上重雲，得入重雲見遠春，此日登臨發一
J28nB213_p0516b14║笑，多年心事總成塵。
J28nB213_p0516b15║贈無染老宿七旬
J28nB213_p0516b16║介眉安進古稀年，壽益康寧海屋邊。心鏡暉騰光浩
J28nB213_p0516b17║浩，覺華愈茂碧新鮮。
J28nB213_p0516b18║壽印蓮師六旬
J28nB213_p0516b19║印遍靈明絕見聞，蓮邦榮茂悉為真。年經耳順雖稱
J28nB213_p0516b20║美，透徹根源壽萬齡。
J28nB213_p0516b21║壽千林和尚四十初度
J28nB213_p0516b22║宗風孤卓楚江干，氣宇如王露彩斑，足下烏藤函九
J28nB213_p0516b23║帶，機前意味具三關。心空及第端居譜，大用全彰皓
J28nB213_p0516b24║月寬，何幸秪園先聖蹟，千秋凜凜古今頒。
J28nB213_p0516b25║隨宜法弟過訪兼以述懷
J28nB213_p0516b26║荊南開法數餘年，未見端誠到我邊。幾欲杖移塵世
J28nB213_p0516b27║外，每思瓢挂碧峰巔。昔因曾訂東吳地，今幸盤桓西
J28nB213_p0516b28║楚天。愧感同門兄弟好，躬身伴我歲寒煙。
J28nB213_p0516b29║拙日禪師呈妙淨白拂兼贈
J28nB213_p0516b30║千絲白拂少人知，為愛清光淨妙施。獨有奇人頻羨
J28nB213_p0516c01║得，頭頭法法始相宜。
J28nB213_p0516c02║詠葵
J28nB213_p0516c03║綠葉珠衣濃淡開，嬌紅嫩蕊點金臺。芙蕖謾著胭脂
J28nB213_p0516c04║染，疑是仙娥摘降來。
J28nB213_p0516c05║盈門錦繡落花殘，淡鎖輕煙賽牡丹。滿漾舒妍鮮紫
J28nB213_p0516c06║膩，一翻名勝隔青山。
J28nB213_p0516c07║東明觀牡丹花
J28nB213_p0516c08║春風動處牡丹開，淡鎖輕煙倚玉階。今日南泉來到
J28nB213_p0516c09║此，問君消盡幾塵埃。
J28nB213_p0516c10║壽拙目禪師
J28nB213_p0516c11║兀坐艸床遠市廛，個中消息見誰傳？葛藤截斷無拘
J28nB213_p0516c12║束，正是人間陸地仙。
J28nB213_p0516c13║示志潔戒子
J28nB213_p0516c14║心隨朗日高，志與秋霜潔。心志泯圓通，兩口無一舌。
J28nB213_p0516c15║示以參戒子
J28nB213_p0516c16║以參祖師禪，畢竟是何物。永夜廢寢餐，舌頭原無骨。
J28nB213_p0516c17║戊午年仲夏日過梁谿特邀喝雲法兄和尚過
J28nB213_p0516c18║屺山編集先師語錄重刊入藏賦懷
J28nB213_p0516c19║密樹重陰引興長，滿庭翠色點雲裳。祖燈續燄光增
J28nB213_p0516c20║耀，道脈連枝韻復香。暑逼勞神煩妙用，秋臨著意發
J28nB213_p0516c21║清商。梓鐫梨棗流通去，從此嘉聲播上方。
J28nB213_p0516c22║賦懷屺山方丈天鼻法弟和尚（是年修理大殿）
J28nB213_p0516c23║凌空小閣恣談心，雲影山光徹古今。意合乾坤知道
J28nB213_p0516c24║誼，氣投水乳見情深。家風仍舊多欣慕，殿宇重新羨
J28nB213_p0516c25║荷任。孰謂同門英傑少，區區三月杖親臨。
J28nB213_p0516c26║佛事
J28nB213_p0516c27║為靜覺監院舉火
J28nB213_p0516c28║「相隨八載，披肝瀝膽，數年以來，灰頭土面。念汝任事
J28nB213_p0516c29║之能，況兼修持之切？叢席秋毫無犯，大眾仰賴殷勤。
J28nB213_p0516c30║誰知歸家訊粲，推倒涅槃山，放下千斤擔？雖則任去
J28nB213_p0517a01║任來，莫作等閒看。既不作等閒看，又作麼生？」擸火炬
J28nB213_p0517a02║云：「紅爐燄上任縱橫，須識娘生本來面。」
J28nB213_p0517a03║燈節為自安舉火
J28nB213_p0517a04║「十五日以前，燈花結彩，鑼鼓交加。十五日以後，燈殘
J28nB213_p0517a05║光謝，霧鎖長空。大眾！且道正當十五日又作麼生？到
J28nB213_p0517a06║頭霜夜月，任運落前溪。」擸火炬便燒。
J28nB213_p0517a07║為悟修禪師舉火
J28nB213_p0517a08║「時當初夏烈炎炎，灼破乾坤午夜前，一念情忘諸念
J28nB213_p0517a09║盡，魔宮佛窟恁安眠。分明箇裏無藏覆，一點靈光徹
J28nB213_p0517a10║大千。」擸火炬云：「烈燄光中開笑面，堂堂獨步海天寬。」
J28nB213_p0517a11║為亡僧舉火
J28nB213_p0517a12║師云：「一念空兮萬境亡，皮膚脫落露真常，功圓行滿
J28nB213_p0517a13║超塵劫，撒手還源體性彰。且道即今爾還委悉麼？紅
J28nB213_p0517a14║爐燄上飛嵩雪，化外乾坤萬古昌。」執炬便燒。
J28nB213_p0517a15║掃屺山先師老和尚塔
J28nB213_p0517a16║聲震江南數十秋，九回說法接英流。高懸慧日中天
J28nB213_p0517a17║普，目射千尋萬景收。智鑑豈隨凡聖轉，靈機迥別恁
J28nB213_p0517a18║悠悠。吳山鼓棹人天仰，闔國欣然萬性酬。
J28nB213_p0517a19║為廣林庵若漚法主秉炬
J28nB213_p0517a20║師云：「正駕慈航接引間，祥雲縹緲擁塵寰，忽翻三月
J28nB213_p0517a21║桃花浪，逴得春風省舊顏。恭惟漚公座主，生緣本里，
J28nB213_p0517a22║闡法廣林，揭開無盡寶藏，顯露向上玄機，有時在鬧
J28nB213_p0517a23║市叢中雄談不二，有時向水邊林下笑傲諸方，把住
J28nB213_p0517a24║放行，優游自在。把住也，乾坤失色；放行也，瓦礫增光。
J28nB213_p0517a25║戒源未委其誰，臘高六十三旬，親受唐王供養，乃爾
J28nB213_p0517a26║因緣所感。逗到臨末稍頭，自解平昔葛藤，一刀兩斷，
J28nB213_p0517a27║撒手西歸。到此景界，千聖羅籠不住，人天呼喚不回，
J28nB213_p0517a28║可謂功圓行滿，果熟飄香。秪如闔屬致請山僧到來
J28nB213_p0517a29║又且如何？不免拔劍相助。」復舉炬云：「一道靈光透頂
J28nB213_p0517a30║門，十方世界現全身。」
J28nB213_p0517b01║行實
J28nB213_p0517b02║師住支江縣曇華寺，監院愍宗同戒子翠峰詣香設
J28nB213_p0517b03║茶，請說行由。師曰：「老僧乃愚拙麤魯人也，有何德過
J28nB213_p0517b04║人，敢言行由耶？但行腳時苦多樂多，參學因緣略舉
J28nB213_p0517b05║一二。老僧西蜀達州古蒙溪鍾子山人也，族姓羅，父
J28nB213_p0517b06║文厚，母湯氏。因父夢僧投宿，著大衣直入寢室，父驚
J28nB213_p0517b07║覺，忽聽報曰：『內房生一小兒。』父喜甚，故啟乳名僧保。
J28nB213_p0517b08║幼時纔見僧來，便解合十叩首。至七歲時，有姑爺李
J28nB213_p0517b09║洞泉茹長齋，乃引進羅漢寺聽講《金剛經》，彼時即發
J28nB213_p0517b10║心有慕緇衣之意，父母蓋不與知。又越一年，渠縣蘭
J28nB213_p0517b11║華寺長眉老僧來至俗舍，募萬人緣，接談歡喜，決欲
J28nB213_p0517b12║奮志出塵，父母俱覺厭惡。老僧從此三日不思飲食，
J28nB213_p0517b13║父母驚恐，親戚相商，方得允許，始隨長眉老師到寺
J28nB213_p0517b14║披剃，命打幽冥鐘並灑掃藏樓。將三載，忽一日樓上
J28nB213_p0517b15║有人謂曰：『五臺文殊菩薩放光，汝當速即參禮。』黎明，
J28nB213_p0517b16║十方堂有位老僧告假行腳，師便隨去。於崇禎年間
J28nB213_p0517b17║過秦遭荒，日食一餐，饑饉不堪，乃往五臺，果見文殊
J28nB213_p0517b18║全身放光，發心南行。於真定府，初會雲我和尚開示，
J28nB213_p0517b19║總不知得落處。竟往江南姑蘇。未久，決意參禮浙江
J28nB213_p0517b20║古南牧雲和尚，求示話頭。古云：『父母未生前，那箇是
J28nB213_p0517b21║你本來面目？』向這裏參去一載有餘，疑團不破。聞知
J28nB213_p0517b22║具德和尚住揚州天寧，欲往見之，告假不允，又住一
J28nB213_p0517b23║載。初番打七工夫，略有少許相應，胸中只欲相依具
J28nB213_p0517b24║德和尚。到彼，尚問：『何處來？』荅曰：『古南來。』尚曰：『古南和
J28nB213_p0517b25║尚有何言句？』荅曰：『無言句。』尚曰：『既在古南，因甚無言？』
J28nB213_p0517b26║荅曰：『渠無面目。』尚曰：『既無面目，爭得到這裏？』師曰：『臭
J28nB213_p0517b27║名難瞞。』尚便打云：『弄虛頭漢。』師便禮拜，命安水單。一
J28nB213_p0517b28║日，隨眾打三，工夫猛加精進，秪是未得了然。自恨障
J28nB213_p0517b29║深慧淺，福力微薄，因茲遍參雪竇、雲門、天童，俱不契
J28nB213_p0517b30║入。後到報恩，參見玉林和尚，恩問：『撥草瞻風，秪圖見
J28nB213_p0517c01║性。那箇是你的性？』師曰：『今日親見和尚。』恩云：『禮拜著。』
J28nB213_p0517c02║師拂袖便行，恩招手云：『大德更不回頭。』晚間請茶次，
J28nB213_p0517c03║恩云：『在天童少多時？』師云：『將住一載。』恩云：『天童和尚
J28nB213_p0517c04║即今面目在甚麼處？』師云：『一堂風冷澹，千古意分明。』
J28nB213_p0517c05║恩云：『太煞分明。』蒙命堂司。一日同眾打七，恩喚入室：
J28nB213_p0517c06║『你們一向做了執事辛苦。請你們無別打七，風冷同
J28nB213_p0517c07║來向這爐火。』師云：『恩大難酬。』恩云：『那箇是你本來面
J28nB213_p0517c08║目？』師云：『描不成，畫不就。』恩云：『是甚麼？』師云：『遍界不曾
J28nB213_p0517c09║藏。』一日，在山門外侍立，恩云：『這樹有多少根數？』師云：
J28nB213_p0517c10║『不落諸數。』恩豎拄杖云：『者箇聻？』師云：『唯吾獨尊。』恩休
J28nB213_p0517c11║去。又一日，恩在殿前坐，問云：『古人道：「本來無一物。」為
J28nB213_p0517c12║甚麼前殿在前，後殿在後？』師云：『和尚猶有這箇在。』將
J28nB213_p0517c13║解制，先一日，喚各寮頭首犒勞，尚拈餅問：『這些油餅
J28nB213_p0517c14║作麼生收拾？』師云：『作者方知。』恩云：『知箇甚麼？』師云：『和
J28nB213_p0517c15║尚再請些。』又一日，命同眾打七，於三更時聞梆聲觸
J28nB213_p0517c16║發，即有偈云：『也大奇，也大奇，三更山靜木雞聲，觸碎
J28nB213_p0517c17║金車無背面，倒騎鐵馬趁須彌。』七完，喚入室，師呈頌，
J28nB213_p0517c18║恩看過，云：『雖然如是，大須仔細。』師云：『七日之中，皮穿
J28nB213_p0517c19║骨露，今日且休去，歇去。』恩拈棒便打：『你還喫得者箇
J28nB213_p0517c20║麼？』師云：『美食不中飽人餐。』恩大笑而去。次日，命後禪
J28nB213_p0517c21║堂為首領。一日，恩來勘驗，豎拳云：『你識得者箇麼？』師
J28nB213_p0517c22║云：『老老大大，拳頭也不識。』恩拈棒便打，師接住杖，云：
J28nB213_p0517c23║『切莫錯打好。』恩云：『見甚麼來便恁麼道？』師云：『總不消
J28nB213_p0517c24║得。』恩便歸方丈。師隨後又頌進方丈，恩云：『是甚麼？』師
J28nB213_p0517c25║云：『牧牛頌。』恩云：『頌且止，牛作麼生牧？』荅云：『放去收來
J28nB213_p0517c26║體一如。』恩云：『即今牛在甚處？』師便喝，恩云：『牛且止，日
J28nB213_p0517c27║用中作麼生用心？』師云：『饑來喫飯，倦來打睡。』恩復問
J28nB213_p0517c28║云：『趙州勘二庵主，為甚肯一不肯一？』荅云：『溪山雖異，
J28nB213_p0517c29║雲月相同。』恩云：『此語甚恰老僧意。』師云：『同道者方知。』
J28nB213_p0517c30║恩云：『誠恐老僧不信那？』師云：『和尚大善知識，天下人
J28nB213_p0518a01║之師範，但某念歲月之易過，嘆生死之難替，一住一
J28nB213_p0518a02║十二載，終日忙忙，恒無罷期，因此擬歸故里，結茅住
J28nB213_p0518a03║靜，後有緣分，再當親近。』荷蒙和尚示偈曰：『一緉麻鞋
J28nB213_p0518a04║緊俏生，不妨處處有逢迎，楚雞聲徹金車頂，好看霓
J28nB213_p0518a05║虹斷岸橫。』辛丑春，過宜興屺山，正值二隱和尚上堂，
J28nB213_p0518a06║師出問云：『八十翁翁入場屋，真誠不是小兒戲。小兒
J28nB213_p0518a07║戲即不問，如何是真誠事？』尚豎拂子云：『會麼？』師云：『大
J28nB213_p0518a08║抵還他肌骨好，不搽紅粉也風流。』尚云：『風流且止，如
J28nB213_p0518a09║何是你真肌骨？』師震威一喝，尚便棒云：『少賣弄。』師拂
J28nB213_p0518a10║袖便出。至晚，到方丈辭別，過龍池隨喜道場，和尚命
J28nB213_p0518a11║兩序堅留不放，命充知藏。於二月念二日將拂并偈
J28nB213_p0518a12║付囑，自揣愚拙學淺，安能為人師範？再三推辭不已，
J28nB213_p0518a13║恐負婆心，只得受之。既受之後，修理大殿，皆隨諸兄
J28nB213_p0518a14║執勞伏役，又有年餘。半生奔南走北，難以盡述，一時
J28nB213_p0518a15║出乖露醜眾耳，焉瞞現前大眾？復承監院請說行由，
J28nB213_p0518a16║豈可無言？然雖如是，大事不能相為，小事各自支當，
J28nB213_p0518a17║伏惟珍重。」
J28nB213_p0518a18║
J28nB213_p0518a19║
J28nB213_p0518a20║芝巖秀禪師語錄卷下（終）　板存嘉興楞嚴寺流通
J28nB213_p0518a21║
J28nB213_p0518a22║
J28nB213_p0518a23║
J28nB213_p0518a24║
J28nB213_p0518a25║
J28nB213_p0518a26║
J28nB213_p0518a27║
J28nB213_p0518a28║
J28nB213_p0518a29║
J28nB213_p0518a30║
J28nB213_p0518b01║捐貲助刻語錄卷上
J28nB213_p0518b02║　王元海（同緣明福），欒彩（同緣明悉），欒化（同緣明證），
J28nB213_p0518b03║　劉斗（同緣明壽），詹洪曜，　董彬（同緣明珠），
J28nB213_p0518b04║　李門李氏男澤溥。
J28nB213_p0518b05║卷下
J28nB213_p0518b06║　伍之鳳（同緣明福），長男元道（同緣實善），
J28nB213_p0518b07║　次男（同緣實證），鄭守禮（同緣明果），龍略（同緣實裔），
J28nB213_p0518b08║　壬明高。
J28nB213_p0518b09║　　伏祈各戶家家清泰，人眷平安，二六時中吉祥
J28nB213_p0518b10║　　如意者。