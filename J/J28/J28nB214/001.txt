J28nB214_p0554c01║性學開蒙方外史旭求寂撰
J28nB214_p0554c02║問曰：儒典云「君子尊德性而道問學，致廣大而盡精
J28nB214_p0554c03║微，極高明而道中庸，溫故而知新，敦厚以崇禮。」與吾
J28nB214_p0554c04║佛法門同耶？別耶？亦同亦別耶？非同非別耶？又象山
J28nB214_p0554c05║重尊德性，紫陽重道問學，互相矛盾，致成大諍。畢竟
J28nB214_p0554c06║孰是孰非？為一是一非耶？為俱是俱非耶？且如何超
J28nB214_p0554c07║出是非兩關，令究竟無弊耶？
J28nB214_p0554c08║答曰：夫儒釋同異之致，性學重輕之關，憒憒不講久
J28nB214_p0554c09║矣。今欲釋此疑，須先就儒典消文釋義，以超是非兩
J28nB214_p0554c10║關；次就二公決擇是非，以示平心公論；後對佛教細
J28nB214_p0554c11║辨同異，以彰權實本跡。初就儒典消釋者，舊註以
J28nB214_p0554c12║尊德性為存心，道問學為致知，雙舉其綱，而以致廣
J28nB214_p0554c13║大、極高明、溫故、敦厚攝屬存心，以盡精微、道中庸、知
J28nB214_p0554c14║新、崇禮攝屬致知，雖云大小相資、首尾相應，究竟只
J28nB214_p0554c15║如兩物相需，缺一不可，未是一貫宗旨，所以偏重偏
J28nB214_p0554c16║輕，致成大諍。今謂章首唱云大哉聖人之道，既即包
J28nB214_p0554c17║下兩節，則洋洋峻極者亦是道，優優百千者亦是道，
J28nB214_p0554c18║同是道，故同稱大，不可謂洋洋但大，而不人於無間，
J28nB214_p0554c19║優優但小，而不極於無外，尤不可謂洋洋但是德性，
J28nB214_p0554c20║而不繇問學，優優但是問學，而不關德性也。然此大
J28nB214_p0554c21║道，全率於性，全凝於德，故名之曰德性，猶之釋稱如
J28nB214_p0554c22║來藏性，以性雖十界所同，惟如來為能合之，故以如
J28nB214_p0554c23║來藏稱，而不稱為地獄藏性、人天藏性等也。然則德
J28nB214_p0554c24║性二字，即已包含性修因果旨趣，而廣大精微等，皆
J28nB214_p0554c25║德性所具之義趣耳，致之盡之，乃至崇之，皆道問學
J28nB214_p0554c26║者之玅修耳。尊此德性方可謂道其問學，道此問學
J28nB214_p0554c27║方可謂尊其德性，否則性近習遠，淪於汙下，猶所謂
J28nB214_p0555a01║法身流轉五道，名為眾生矣。然德性何以廣大？謂其
J28nB214_p0555a02║洋洋發育也，何以精微，謂其優優百千也，何以高明，
J28nB214_p0555a03║謂其位天育物也。何以中庸？謂其不離子臣弟友之
J28nB214_p0555a04║間也。何以名故？謂其稟自初生也。何以名新？謂其經
J28nB214_p0555a05║綸參贊也，何以名厚？謂父子君臣等，皆天性所定也。
J28nB214_p0555a06║何以名禮？謂仰事俯育等，皆人事應爾也。世固有廣
J28nB214_p0555a07║大而不精微者，喻如海魚，身數十里，蕩而失水，螻蟻
J28nB214_p0555a08║得意，德性豈如是哉？自有即廣大而精微者，如阿修
J28nB214_p0555a09║羅王，變身與須彌齊，復能幻入藕絲孔中。德性亦爾，
J28nB214_p0555a10║雖洋洋峻極，而復舉體攝入一威一儀，隨舉一小威
J28nB214_p0555a11║儀，全具德性，非是德性之少分也。世亦有精微而不
J28nB214_p0555a12║廣大者，喻如玩器，微玅精巧，不堪致用。德性豈如是
J28nB214_p0555a13║哉？自有即精微而廣大者，如摩尼珠，圓明清淨，不過
J28nB214_p0555a14║分寸，置之高幢，四洲雨寶。德性亦爾，雖百千經曲，而
J28nB214_p0555a15║隨拈其一，皆悉全具位育功能，非少分功能也。世亦
J28nB214_p0555a16║有高明而不中庸者，如夏日赫盛，不可目視。德性豈
J28nB214_p0555a17║如是哉？自有即高明而中庸者，如諸佛光明，勝於百
J28nB214_p0555a18║千赫日，而觸者清涼，見者安樂。德性亦爾，雖上達而
J28nB214_p0555a19║即在下學，位天育物之極致，不離庸言庸行之家風。
J28nB214_p0555a20║世亦有中庸而不高明者，如鄉黨善人，可狎可欺。德
J28nB214_p0555a21║性豈如是哉？自有即中庸而高明者，如時中之聖，溫
J28nB214_p0555a22║而常厲，可親而不可狎。德性亦爾，雖下學而全體上
J28nB214_p0555a23║達，灑掃應對之儀節，即具旋乾轉坤之功用。世亦有
J28nB214_p0555a24║故而不新者，如衣既敝，不堪復御。德性豈如是哉？自
J28nB214_p0555a25║有故而常新者，如上古瑤琴，一番撫按，一番音韻。德
J28nB214_p0555a26║性亦爾，出生一切道德文章，經綸事業，不可窮盡。世
J28nB214_p0555a27║亦有新而不故者，如美食一進，不可再列。德性豈如
J28nB214_p0555b01║是哉？自有新而嘗故者，如春至花開，樹未嘗改。德性
J28nB214_p0555b02║亦爾，雖出一切經綸事業、道德文章，而體嘗如故。世
J28nB214_p0555b03║亦有厚而非禮者，如牛犢相隨，殷然天愛，而罔知儀
J28nB214_p0555b04║節。德性豈如是哉？自有厚而即禮者，如孝子事親，冬
J28nB214_p0555b05║溫夏凊，昏定晨省，出於至性，匪由勉強。德性亦爾，雖
J28nB214_p0555b06║率其天真，自有禮節。世亦有禮而非厚者，如六國事
J28nB214_p0555b07║秦，勢不得已。德性豈如是哉？自有禮而即厚者，如孔
J28nB214_p0555b08║子拜下，盡禮非諂。德性亦爾，雖百千經曲，絕非強設。
J28nB214_p0555b09║又彼致廣大而不盡精微者，亦自謂博學多聞，然與
J28nB214_p0555b10║之則半是，奪之則全非，以既不精微，即於廣大不能
J28nB214_p0555b11║致故。彼盡精微而不致廣大者，亦自謂一門深入，然
J28nB214_p0555b12║與之則亦半是，所謂小道可觀，奪之則亦全非，以既
J28nB214_p0555b13║不廣大，則於精微不能盡故。彼極高明而不道中庸
J28nB214_p0555b14║者，亦自謂豁達大度，然離中庸而別擬高明，便不得
J28nB214_p0555b15║名為極。彼道中庸而不極高明者，亦自謂言行相顧，
J28nB214_p0555b16║然捨高明而安於卑陋，亦非君子之道。彼溫故而不
J28nB214_p0555b17║知新者，亦自謂守其德性，而德性豈如此之痴頑？彼
J28nB214_p0555b18║知新而不溫故者，亦自謂日有增長，如溝澮可立，待
J28nB214_p0555b19║其涸盡。彼敦厚而不崇禮者，亦自謂率其本真，未免
J28nB214_p0555b20║同人道於牛馬。彼欲崇禮而不敦厚者，亦自謂舉止
J28nB214_p0555b21║有式，未免反為忠信之薄而亂之首，適足被老莊所
J28nB214_p0555b22║譏。故必了知廣大精微等，一一無非德性，一一皆須
J28nB214_p0555b23║道問學以尊之，則全修在性，全性起修。既非二致，那
J28nB214_p0555b24║偏重輕？斯為超出是非兩關，全收二公之長，而永杜
J28nB214_p0555b25║二公之流弊者也。次就二公決擇者。象山之意，蓋
J28nB214_p0555b26║謂人既不尊德性，則問學與不問學，總皆無用。但能
J28nB214_p0555b27║尊其德性，即是真實問學。猶吾佛所謂勝淨明心，不
J28nB214_p0555c01║從人得，何藉勤勞肯綮修證。亦猶六祖所謂本來無
J28nB214_p0555c02║一物，何處惹塵埃。又即孔子所謂吾道一以貫之也。
J28nB214_p0555c03║是將尊德性而攝問學，非恃德性而廢問學，故得為
J28nB214_p0555c04║千古名賢也。紫陽之意，謂若不道問學，雖高譚德性，
J28nB214_p0555c05║如台家所謂理佛，非關修證，則德性何由可尊？必須
J28nB214_p0555c06║道問學以成至德，方可凝其率性之道。猶吾佛所謂
J28nB214_p0555c07║菩提涅槃，尚在遙遠，要須歷劫辛勤修證。亦猶神秀
J28nB214_p0555c08║所謂時時勤拂拭，勿使惹塵埃。又即孔子所謂庸德
J28nB214_p0555c09║之行，庸言之謹，下學而上達也。是正欲以問學而尊
J28nB214_p0555c10║其德性，非徒事問學而置卻德性，故亦得為千古名
J28nB214_p0555c11║賢也。然則悟象山之所謂德性，則問學已道。悟紫陽
J28nB214_p0555c12║之所謂問學，則德性自尊。可謂是則俱是。而象山有
J28nB214_p0555c13║似於頓悟，較紫陽之漸修，當勝一籌。執象山之言而
J28nB214_p0555c14║失其旨，則思而不學，與今世狂禪同陷險坑，故孔子
J28nB214_p0555c15║謂之曰殆。執紫陽之言而失其旨，則學而不思，與今
J28nB214_p0555c16║世教律同無實證，故孔子謂之曰罔。可謂非則俱非。
J28nB214_p0555c17║而無實證者，尚通六趣。陷險坑者，必墮三塗。象山之
J28nB214_p0555c18║流弊，似亦較紫陽而倍甚。若就彼二公之學，以救二
J28nB214_p0555c19║公之徒，亦有兩番。一逆救，所謂以象山之藥，治紫陽
J28nB214_p0555c20║之病；以紫陽之藥，救象山之病。二順救，所謂執象山
J28nB214_p0555c21║之言者，為申明象山真旨；執紫陽之言者，為申明紫
J28nB214_p0555c22║陽真旨。然終不若向初義中打透，則二病不生，二藥
J28nB214_p0555c23║亦無用矣。後對佛教細辨者，先須知此五句，有名
J28nB214_p0555c24║同而義異者，有名義俱同而歸宗異者。又須知對待、
J28nB214_p0555c25║絕待二種玅義，然後約跡、約權以揀收之，約實、約本
J28nB214_p0555c26║以融會之，庶得戲論永滅，諍論亦消也。言名同義
J28nB214_p0555c27║異者，即是德性二字，及德性中所具廣大精微等八
J28nB214_p0556a01║義。同則同名德性及廣大等，異則儒以天命為性，修
J28nB214_p0556a02║之而上合於天者為德。老聃以自然而然，強名曰道
J28nB214_p0556a03║者為性，復歸無名無物者為德。一往判之，謂是天乘，
J28nB214_p0556a04║然亦未盡天中差別，恐不過是四王忉利法門，遠自
J28nB214_p0556a05║人間視之，稱為自然，及說無名無物耳。推而上之，夜
J28nB214_p0556a06║摩等空居四天，亦以自然為性，以欲界未到諸定，及
J28nB214_p0556a07║上品十善為德。魔天以命根互通為性，廣化七珍，多
J28nB214_p0556a08║增寶媛為德。初禪以出欲為性，離生喜樂為德。二禪
J28nB214_p0556a09║以超出覺觀為性，定生喜樂為德。三禪以末無喜水
J28nB214_p0556a10║為性，離喜玅樂為德。四禪以不動為性，捨念清淨為
J28nB214_p0556a11║德。無想天以一念不生為性，滅心心所為德。四空天
J28nB214_p0556a12║以超出色籠為性，微細定心為德。我佛法中，藏教以
J28nB214_p0556a13║真諦為性，擇滅無為為德。通教以諸法無生為性，體
J28nB214_p0556a14║空智果為德。別教以離過絕非中道為性，所證法身
J28nB214_p0556a15║般若解脫為德。圓教以不生不滅，常住真心，不縱不
J28nB214_p0556a16║橫，三德秘藏為性，一心三智，妙合如來藏理為德。既
J28nB214_p0556a17║德性一名，厥義各別，故所具八義，隨此皆異。謂儒但
J28nB214_p0556a18║以洋洋發育為廣大，乃至仰事俯育為禮耳。老聃則
J28nB214_p0556a19║以生天生地為廣大，窈真昏默為精微，神鬼神帝為
J28nB214_p0556a20║高明，專氣致柔為中庸，長於萬古為故，生一生二生
J28nB214_p0556a21║三生萬為新，還淳反朴為厚，守雌守黑為禮。夜摩等
J28nB214_p0556a22║天各以境界倍增者為廣大，受用倍妙者為精微，不
J28nB214_p0556a23║假日月為高明，十善攝散為中庸，劫初先成為故，果
J28nB214_p0556a24║報變化為新，隨順善性為厚，具善三業為禮。魔天則
J28nB214_p0556a25║以統攝欲界為廣大，超化無化為精微，威力自在居
J28nB214_p0556a26║欲界頂為高明，不離塵勞為中庸，悟本命元為故，自
J28nB214_p0556a27║在化現為新，愛網所攝為厚，眷屬莊嚴為禮。四禪各
J28nB214_p0556b01║以捨下苦麤障為廣大，得上淨玅離為精微，安住勝
J28nB214_p0556b02║處為高明，十禪支行為中庸，超歷大小諸劫為故，喜
J28nB214_p0556b03║樂捨受相應為新，同一定體為厚，王臣民等差別為
J28nB214_p0556b04║禮。無想天則以無諸想礙為廣大，體同木石為精微，
J28nB214_p0556b05║居四禪上為高明，滅心心所為中庸，初半劫滅為故，
J28nB214_p0556b06║後半劫生為新，順無動性為厚，次第令其心慮灰凝
J28nB214_p0556b07║為禮。四空天則以體同太虛為廣大，微細心心所法
J28nB214_p0556b08║為精微，遍超色縛為高明，不離心想為中庸，報境無
J28nB214_p0556b09║有成住壞空為故，受用定味為新，順無色性為厚，次
J28nB214_p0556b10║第證入為禮。藏通二教各有三乘，雖體析巧拙不同，
J28nB214_p0556b11║同以無為涅槃離我我所曠若虛空為廣大，超諸斷
J28nB214_p0556b12║嘗有無戲論妄想為精微；遠離三界成一切智為高
J28nB214_p0556b13║明，依戒而住依念處行道為中庸；因緣法性無有作
J28nB214_p0556b14║者為故，觀諦觀緣出生三乘道果為新；二乘別以警
J28nB214_p0556b15║悟無嘗速求出離為厚，攝身口意解脫業繫為禮。大
J28nB214_p0556b16║士別以自愍愍他願皆濟度為厚，三聚淨戒上求下
J28nB214_p0556b17║化為禮。別教則以無量四諦十界因果為廣大，中道
J28nB214_p0556b18║佛性緣了修證為精微；迥超九界佛眼種智為高明，
J28nB214_p0556b19║從因緣境歷修三觀為中庸；本覺無始為故，功德智
J28nB214_p0556b20║慧二種莊嚴為新；次第三慈為厚，歷侍諸佛遍度九
J28nB214_p0556b21║界種種儀軌為禮。圓教則以介爾有心三千具足豎
J28nB214_p0556b22║窮橫遍無欠無餘為廣大，三千性相互具互遍一色
J28nB214_p0556b23║一香無非中道為精微；一心三智炤窮法界為高明，
J28nB214_p0556b24║無作四念一心三觀為中庸；即隨緣而不變為故，所
J28nB214_p0556b25║以一切諸法無非性具；即不變而隨緣為新，所以權
J28nB214_p0556b26║實因果施設無方；心佛眾生三無差別為厚，所以上
J28nB214_p0556b27║合無緣慈力，下合同體悲仰；而熾然嘗行與拔，上侍
J28nB214_p0556c01║諸佛下應群機為禮，所以性遮諸業一切皆成無盡
J28nB214_p0556c02║戒體，皆名無上道戒。是謂名同而義異也。言名義
J28nB214_p0556c03║俱同而歸宗異者，不論是儒是老，色無色定，乃至藏
J28nB214_p0556c04║通別圓，欲以至德凝道，必須道問學以尊之，欲得真
J28nB214_p0556c05║實問學，必須尊德性以道之；欲證德性之廣大，必盡
J28nB214_p0556c06║精微以致之，欲證德性之精微，必致廣大以盡之；欲
J28nB214_p0556c07║證德性之高明，必道中庸以極之，欲證德性之中庸，
J28nB214_p0556c08║必極高明以道之；欲證德性之故，必知新以溫之，欲
J28nB214_p0556c09║證德性之新，必溫故以知之；欲證德性之厚，必崇禮
J28nB214_p0556c10║以敦之，欲證德性之禮，必敦厚以崇之。是謂名義俱
J28nB214_p0556c11║同。然如此問學，但自各各尊其所謂德性，故儒則成
J28nB214_p0556c12║人間之聖，與天地參；老則成天道之聖，為萬化母；乃
J28nB214_p0556c13║至藏通成三乘之聖，永超生死；別教成圓滿報身之
J28nB214_p0556c14║聖，永超方便；圓教成清淨法身之聖，方為真能盡性。
J28nB214_p0556c15║是謂歸宗永異。言對絕二玅者，若以人望天，以欲
J28nB214_p0556c16║界望色界，展轉乃至以別望圓，則廣大之外更有廣
J28nB214_p0556c17║大，精微之內更有精微，高明之上更有高明，中庸之
J28nB214_p0556c18║中更有中庸，故之前更有故，新之後更有新，厚亦彌
J28nB214_p0556c19║厚，禮亦彌周。若以圓視別，以別視通，乃至以天視人，
J28nB214_p0556c20║則彼廣大精微等，皆悉有名無義。故以下望上，傳傳
J28nB214_p0556c21║皆玅；以上視下，法法皆麤。此對待明玅也。絕待明玅
J28nB214_p0556c22║者，為實施權，開權顯實，若別若通若藏、若天若人，究
J28nB214_p0556c23║竟同歸一乘。圓人受法，無法不圓，則法法皆玅。既知
J28nB214_p0556c24║此理，方許論揀論收，能融能會耳。後約跡約權揀
J28nB214_p0556c25║收等者，揀之則全非，儒是世法，佛出世故。又此云天
J28nB214_p0556c26║命為性，易云太極生兩儀，並屬非因計因。不知正因
J28nB214_p0556c27║緣法，見論所攝。夫婦父子等，恩愛牽連，又是愛論所
J28nB214_p0557a01║攝。老子天法道，道法自然，是無因論。亦不知正因緣
J28nB214_p0557a02║法，亦見論攝。收之則儒於五乘法門，屬人乘攝。所明
J28nB214_p0557a03║五常，合於五戒。其餘諸法，半合十善，尚未全同金輪
J28nB214_p0557a04║王法也。老屬天乘，未盡天中之致，已如前說。究而言
J28nB214_p0557a05║之，總不及藏教之出生死，何況通別圓耶。然此直約
J28nB214_p0557a06║跡約權耳。若約實約本而融會者，此方聖人，皆是菩
J28nB214_p0557a07║薩化現，如來所使。故《大灌頂經》云「佛先遣三聖，往化
J28nB214_p0557a08║支那。所立葬法，南洲中最。乃至三聖之法化若在，則
J28nB214_p0557a09║如來正教，亦賴以行。」而《列子》中，具明孔子讚佛之語。
J28nB214_p0557a10║老子騎牛出關，欲訪大覺。既聞示寂，歎息而返。經史
J28nB214_p0557a11║所載，彰明若此。後人不達，紛紛起諍，豈理也哉。然三
J28nB214_p0557a12║聖既即如來所使，何不略說出世教法？蓋機緣未至，
J28nB214_p0557a13║不得不然。且如五天機熟，佛乃示生。而初唱《華嚴》，在
J28nB214_p0557a14║會尚如聾啞。不惟須說《阿含》，以為漸始，兼立人天成
J28nB214_p0557a15║善，以作先容。況此地機緣，遠在千年之後。縱欲說出
J28nB214_p0557a16║世法，誰能信之？故權智垂跡，不得不示同凡外。然即
J28nB214_p0557a17║此儒典，亦未嘗不偶洩玅機，後儒自莫能察，及門亦
J28nB214_p0557a18║所未窺。故孔子再嘆顏回好學，今也則亡，深顯曾子
J28nB214_p0557a19║以下，皆知跡而不知本，知權而不知實者也。何謂所
J28nB214_p0557a20║洩玅機？如《易經．繫辭傳》云「易有太極，是生兩儀，兩儀
J28nB214_p0557a21║生四象，四象生八卦。」此語最可參詳。夫既云易有太
J28nB214_p0557a22║極，則太極乃易之所有，畢竟易是何物，而能有此太
J28nB214_p0557a23║極？倘以伏羲之畫、文王周公之辭為易，則應云太極
J28nB214_p0557a24║生天地，天地生萬物，然後伏羲因之畫卦，文、周因之
J28nB214_p0557a25║繫辭，何反云易有太極？今明易有太極，則易理固在
J28nB214_p0557a26║太極之先矣！設非吾人本源佛性，更是何物？既本源
J28nB214_p0557a27║佛性尚在太極之先，豈得漫云天之所賦，而不明言
J28nB214_p0557b01║即心自性？但言易者，以凡夫久執四大為自身相，六
J28nB214_p0557b02║塵緣影為自心相，斷斷不能理會此事，故悉檀善巧，
J28nB214_p0557b03║聊寄微辭。當知易即真如之性，具有隨緣不變、不變
J28nB214_p0557b04║隨緣之義，密說為易。而此真如，但有性德，未有修德，
J28nB214_p0557b05║故不守自性，不覺念起，而有無明。此無始住地無明，
J28nB214_p0557b06║正是二種生死根本，密說之為太極。因明立所，晦昧
J28nB214_p0557b07║為空，相待成搖之風輪，即所謂動而生陽；堅明立礙
J28nB214_p0557b08║之金輪，即所謂靜而生陰。風金相摩，火光出現，寶明
J28nB214_p0557b09║生潤，水輪下含，即所謂兩儀生四象也。火騰水降，交
J28nB214_p0557b10║發立堅，為海為洲，為山為木，即所謂四象生八卦，乃
J28nB214_p0557b11║至生萬物也。名相稍異，大體宛同。順之則生死始，逆
J28nB214_p0557b12║之則輪迴息。故又云「易，逆數也。」亦既微示人以出世
J28nB214_p0557b13║要旨矣。老子謂道生天地，意亦相同。但亦不明言即
J28nB214_p0557b14║心自性，皆機緣未熟故耳。且易傳中「寂然不動，感而
J28nB214_p0557b15║遂通」一語，分明即是寂炤無二之體。而「乾坤其易之
J28nB214_p0557b16║門」一語，又分明即是流轉還滅、逆順二修之關。以性
J28nB214_p0557b17║覺玅明，本覺明玅，非干修證，不屬悟迷。而迷則炤體
J28nB214_p0557b18║成散，寂體成昏，逆涅槃城、順生死路，全由此動靜兩
J28nB214_p0557b19║門，是名逆修，亦名修惡。悟則借動以覺其昏，名之為
J28nB214_p0557b20║觀。借靜以攝其散，名之為止。逆生死流，順涅槃海，亦
J28nB214_p0557b21║全由此動靜兩門，是名順修，亦名修善。然雖修分順
J28nB214_p0557b22║逆，而性無增減。又雖善惡皆本於性，而道必昇沉。如
J28nB214_p0557b23║斯秘旨，豈異圓宗？菩薩現身，信非虛唱。習而不察，過
J28nB214_p0557b24║在後儒。又既知宣聖秘密微談，兼秉法華開顯玅旨。
J28nB214_p0557b25║即此《中庸》，便可作圓頓佛法解釋。所云「天命之謂性」
J28nB214_p0557b26║者，天非望而蒼蒼之天，亦非忉利夜摩等天，即《涅槃
J28nB214_p0557b27║經》所謂第一義天也。命非命令之解，即第八識執持
J28nB214_p0557c01║色身相續不斷之妄情也。謂生滅與不生滅，和合而
J28nB214_p0557c02║成阿賴耶識，此識即是有生之性。以其全真起妄，故
J28nB214_p0557c03║天而復稱為命。以其全妄是真，故命而復稱為天。全
J28nB214_p0557c04║真起妄，即不變而隨緣。全妄是真，即隨緣而不變也。
J28nB214_p0557c05║言「率性之謂道」者，謂此藏性之中，具有染淨善惡一
J28nB214_p0557c06║切種子。若率其染惡種子而起現行，即為小人之道，
J28nB214_p0557c07║亦名逆修。若率其淨善種子而起現行，即為君子之
J28nB214_p0557c08║道，亦名順修。孔子云：「道二，仁與不仁而已矣。」正是此
J28nB214_p0557c09║意，亦合台家性具宗旨。言「修道之謂教」者，小人之道，
J28nB214_p0557c10║修除令盡。君子之道，修習令滿。此則聖賢教法，惟欲
J28nB214_p0557c11║人返逆修而歸順修，又欲人即隨緣而悟不變也。此
J28nB214_p0557c12║三句既合圓宗，則頭正尾正，舉凡一文一字，皆可消
J28nB214_p0557c13║歸至理矣。以要言之，若得《法華》開顯之旨，則治世語
J28nB214_p0557c14║言，資生產業，乃至戲笑怒罵，艷曲情詞，尚順實相正
J28nB214_p0557c15║法，況此原是世間理性之談耶？然此是智旭之中庸，
J28nB214_p0557c16║非子思之中庸也。如大慧杲禪師，以此三句，作法報
J28nB214_p0557c17║化三身解釋，亦只是宗杲之中庸，非子思之中庸。倘
J28nB214_p0557c18║子思實知宗杲、智旭之中庸者，孔子即當急印證之。
J28nB214_p0557c19║胡必追憶顏子，而再歎今也則亡。且孟子歷敘見知
J28nB214_p0557c20║聞知之道，亦但結云，然而無有乎爾，則亦無有乎爾。
J28nB214_p0557c21║是孟子尚不肯以曾子、子思為見知者，況孔子耶？即
J28nB214_p0557c22║彼一以貫之之傳，但的示尊德性之真實聞學。如此
J28nB214_p0557c23║下手，所謂發足之方，非是到家消息。又所謂跡中權
J28nB214_p0557c24║理之一，非是本中實理之一也。故今約三聖立教之
J28nB214_p0557c25║本意，直謂之同亦可，以無非為實施權故也。約三教
J28nB214_p0557c26║施設之門庭，直謂之異亦可，以儒老但說權理，文局
J28nB214_p0557c27║人天。佛則說權說實，皆悉出世故也。約權則工夫同
J28nB214_p0558a01║而到家異，謂之亦同亦異可也。約實則本不壞跡，跡
J28nB214_p0558a02║不掩本，謂之非同非異可也。惺谷壽禪師云：「為門外
J28nB214_p0558a03║人說同，否則彼將以為異端。為入門人說別，否則彼
J28nB214_p0558a04║將安於舊習。為升堂人說亦同亦別，以其見理未諦，
J28nB214_p0558a05║故須與之微細剖析，令知同中有異，異中有同。為入
J28nB214_p0558a06║室人說非同非別，粗言及細語，皆歸第一義，又何儒
J28nB214_p0558a07║釋可論。」斯言得之，以其次第順於四悉檀故。然細論
J28nB214_p0558a08║說法方便，則四句之中，一一皆具四悉。又貴臨時善
J28nB214_p0558a09║用，不得固執斯言為死法也。
J28nB214_p0558a10║此即別答十問中之第四問也。兩家性學，世罕兼
J28nB214_p0558a11║通，以習儒者未必習佛，雖習亦難窺堂奧，習佛者
J28nB214_p0558a12║未必習儒，雖習亦不肯精研。憶予年十二時，始就
J28nB214_p0558a13║外傳，粗知書義，便以道學自期，故於居敬慎獨之
J28nB214_p0558a14║功，致知格物之要，深心究之。至年二十，看顏淵問
J28nB214_p0558a15║仁一章，竊疑「天下歸仁」一語，苦參力討，廢寢忘餐
J28nB214_p0558a16║者三晝夜，忽然大悟，頓見孔顏心學真血脈、真骨
J28nB214_p0558a17║髓，因謂孔子聞知之傳，誠待其人，非漢宋諸儒所
J28nB214_p0558a18║能擬議也。越四年，知有出世大法，發心離俗，先參
J28nB214_p0558a19║少室禪宗，後學天台教觀，不啻皆如渤海，十五六
J28nB214_p0558a20║載，僅沾一滴，方為向若之歎，而反觀向日所悟孔
J28nB214_p0558a21║顏心學，又今大海之一滴矣。嗟乎，道曠無涯，為若
J28nB214_p0558a22║此也，而世之沾沾自足者，何啻井蛙夏蟲也哉。然
J28nB214_p0558a23║又了知一滴之性，即大海性，故雖身為禪子，每喜
J28nB214_p0558a24║拈孔顏心學示人，知我者謂我不忘其本，不知者
J28nB214_p0558a25║謂我酸習未除，予亦任之而已。今十問中既設此
J28nB214_p0558a26║問，而同志皆所未諳，固請予略明梗概，遂於一滴
J28nB214_p0558a27║海中，復出滴許。如此，知必為大方家所笑，然神龍
J28nB214_p0558b01║得之，安知不即向此中興雲澍雨，又安知不藉此
J28nB214_p0558b02║騰歸滄溟也。
J28nB214_p0558b03║弟子靈發王雲蒸敬梓
J28nB214_p0558b04║
J28nB214_p0558b05║
J28nB214_p0558b06║
J28nB214_p0558b07║
J28nB214_p0558b08║
J28nB214_p0558b09║性學開蒙終