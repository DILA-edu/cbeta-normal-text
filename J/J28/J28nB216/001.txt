J28nB216_p0573a01║絕餘編序
J28nB216_p0573a02║生平行履，百無一長。獨有大菩提心，忘身為法，捨己
J28nB216_p0573a03║從人，則堪質諸三世慈尊者也。自庚午至甲戌，五年
J28nB216_p0573a04║之中，幾經困衡，曾無退悔。蓋因乙亥仲秋，復遇一友
J28nB216_p0573a05║背盟，而此志遂不啻如槁木死灰矣。丙子春，本擬遁
J28nB216_p0573a06║跡萬山深處，甘與野獸同死。途中大病，逗留九華，哀
J28nB216_p0573a07║禱地藏本師，仍得閱藏著述之決，乃不復與文字般
J28nB216_p0573a08║若為讎。嗟乎，文字性空，性空即是實相。實相離一切
J28nB216_p0573a09║相，即一切法，豈離文字而解脫哉？追思昔年焚棄筆
J28nB216_p0573a10║硯，絕而不絕，今也不絕而絕矣。非絕非不絕，而論於
J28nB216_p0573a11║絕，絕無絕相，姑名絕餘。知我者其惟此編乎，笑我者
J28nB216_p0573a12║其惟此編乎，吾以俟諸後世子與可也。
J28nB216_p0573a13║崇禎壬午仲夏藕益道人智旭書於吳興之鐵佛觀
J28nB216_p0573a14║堂
J28nB216_p0573a15║
J28nB216_p0573a16║
J28nB216_p0573a17║
J28nB216_p0573a18║
J28nB216_p0573a19║絕餘編目錄
J28nB216_p0573a20║序
J28nB216_p0573a21║卷一
J28nB216_p0573a22║願文（六首）
J28nB216_p0573a23║卷二
J28nB216_p0573a24║法語（十首）
J28nB216_p0573a25║傳（一首）
J28nB216_p0573a26║卷三
J28nB216_p0573a27║序（三首）
J28nB216_p0573b01║題跋（五首）
J28nB216_p0573b02║書柬（十一首）
J28nB216_p0573b03║雜文（二首）
J28nB216_p0573b04║疏（六首）
J28nB216_p0573b05║卷四
J28nB216_p0573b06║讚（十一首）
J28nB216_p0573b07║銘（二十三首）
J28nB216_p0573b08║詩偈（一百四十九首）
J28nB216_p0573b09║附對聯（四首）
J28nB216_p0573b10║
J28nB216_p0573b11║
J28nB216_p0573b12║
J28nB216_p0573b13║
J28nB216_p0573b14║
J28nB216_p0573b15║
J28nB216_p0573b16║
J28nB216_p0573b17║
J28nB216_p0573b18║
J28nB216_p0573b19║
J28nB216_p0573b20║
J28nB216_p0573b21║
J28nB216_p0573b22║
J28nB216_p0573b23║
J28nB216_p0573b24║
J28nB216_p0573b25║
J28nB216_p0573b26║
J28nB216_p0573b27║
J28nB216_p0573c01║絕餘編卷一
J28nB216_p0573c02║蕅益道人智旭著門人圓果錄
J28nB216_p0573c03║願文
J28nB216_p0573c04║九華地藏塔前香文（丙子三月初九日）
J28nB216_p0573c05║稽首慈悲大願王，本源心地如來藏。善安慰說真救
J28nB216_p0573c06║世，現聲聞相護法者。願乘本誓度眾生，鑒我微忱垂
J28nB216_p0573c07║加護。我今然臂表精誠，胡跪翹勤哀仰白。弟子智旭，
J28nB216_p0573c08║夙造深殃，丁茲末世，上無師長以提攜，下無同行相
J28nB216_p0573c09║警策。雖受戒品，輕犯多端。雖習禪思，粗惑不斷。迺至
J28nB216_p0573c10║讀誦大乘，僅開義解。稱念名號，未入三摩。外則睹魔
J28nB216_p0573c11║黨之縱橫，痛心疾首；內則見煩惱之紛動，愧地慚天。
J28nB216_p0573c12║復由惡業，備受病苦。半身酸楚，已經十載有餘。三瘧
J28nB216_p0573c13║綿纏，又及半年之外。痛娑婆之弊惡，歎沉溺之無端。
J28nB216_p0573c14║由是扶病入山，求哀大士。付身命於浮雲，矢菩提於
J28nB216_p0573c15║永劫。敬然臂香六炷。一者供養忉利勝會化身無數
J28nB216_p0573c16║地藏菩薩摩訶薩。二者供養大集勝會現聲聞相地
J28nB216_p0573c17║藏菩薩摩訶薩。三者供養六根聚會善巧說法地藏
J28nB216_p0573c18║菩薩摩訶薩。四者悔我三業重罪，所謂從生以來，一
J28nB216_p0573c19║切殺業、一切婬機、一切謗三寶罪、一切口過、一切意
J28nB216_p0573c20║地，種種惡念，乃至舊歲染疾之後，種種飲噉不盡如
J28nB216_p0573c21║法，借諸戲劇以自排遣，如是等罪願盡消除。五者為
J28nB216_p0573c22║求四願，願諸律儀恒得清淨，願速斷惑證真實道，願
J28nB216_p0573c23║壽命長康強無病，願充助緣廣作福事。六者為決疑
J28nB216_p0573c24║網，若先禮懺求淨律儀，若先觀心斷除煩惑，若先閱
J28nB216_p0573c25║藏以開慧解，若先立行以廣福緣，惟願救世真士、大
J28nB216_p0573c26║智開士、一切知見者，於諸眾生得不忘念者，必垂哀
J28nB216_p0573c27║鑒開我迷雲。我復於大慈悲父前，瀝血銘心作如是
J28nB216_p0574a01║願：如一眾生未成佛，終不先自取泥洹。倘夙業因緣
J28nB216_p0574a02║牽入惡道，願菩薩弘慈常覺悟我，使我念念恒自憶
J28nB216_p0574a03║菩提心，令菩提心相續不斷。若夙障稍輕，願大士威
J28nB216_p0574a04║神加被，令我早成念佛三昧，決生阿彌陀佛世界，乘
J28nB216_p0574a05║本願力及神通力，廣於無邊剎海化度有情，盡未來
J28nB216_p0574a06║際無有疲厭，惟願大慈大悲哀憐攝受。
J28nB216_p0574a07║十周願文（六月初一日）
J28nB216_p0574a08║稽首釋迦大聖尊，十方克盡人倫者。真實至孝真實
J28nB216_p0574a09║忠，真實禮誼真師友。所說究竟真實法，真實如法修
J28nB216_p0574a10║行僧。我今哀請垂護持，願賜慈悲同作證。弟子智旭，
J28nB216_p0574a11║生逢末世，福慧並微。蒙二親獨養深恩，罔知攸答。始
J28nB216_p0574a12║則違親教命，造謗佛謗法重愆。既而稍解真乘，棄生
J28nB216_p0574a13║事死葬大節。本謂剋期取果，頓棄家緣。何意夙障偏
J28nB216_p0574a14║多，久滯凡地。追初志而涕泗慚惶，念未來而痛心酸
J28nB216_p0574a15║鼻。世出世法，兩皆失措。生報後報，嬰苦無疑。由是以
J28nB216_p0574a16║恐懼心，以殷重心，於壬申歲，作乞恩啟。遍求師友同
J28nB216_p0574a17║學、菩薩比丘、沙彌居士，各發慈心，各持經咒。不惟先
J28nB216_p0574a18║人蒙濟，亦令不孝減辜。是時即自發心，持滅定業真
J28nB216_p0574a19║言二千萬，《金光明．空品》二千卷，《梵網》上卷一千遍，互
J28nB216_p0574a20║為勝緣。擬於癸酉諱日，即皆迴向。又何意障緣多擾，
J28nB216_p0574a21║直至今歲入山，方完梵網經數。而病體沉重，勉強誦
J28nB216_p0574a22║持，威儀不整，散亂多端，撫臆論心，益增愧怖。今值慈
J28nB216_p0574a23║母棄世之辰，加念阿彌陀佛洪名萬聲，敬然臂香三
J28nB216_p0574a24║炷，匯諸善友所持經咒，若完未完、若足未足，總申迴
J28nB216_p0574a25║向。比丘受籌，持《華嚴經》一部，《淨名經》四十八部，《梵網
J28nB216_p0574a26║經》百部，《十六觀經》四十八部，大悲咒一千，無量壽真
J28nB216_p0574a27║言四十八萬，佛名四十八萬。果海，持《梵網經》，《菩薩戒
J28nB216_p0574b01║本經》，《四分戒本》各三百部，大悲咒一千，往生咒一萬，
J28nB216_p0574b02║滅定業真言十萬，阿彌陀佛、觀音、地藏洪名各五萬。
J28nB216_p0574b03║智淳持《華嚴經》一部，大悲咒、往生咒各三千，佛名一
J28nB216_p0574b04║萬。大獻持《彌陀經》百卷，佛名十萬。惟忻持無量壽真
J28nB216_p0574b05║言一萬。法慧持大悲咒一藏。普福持《法華經》一部，佛
J28nB216_p0574b06║名二十萬。智西持《法華經》十部。智地持一字大輪真
J28nB216_p0574b07║言七日，《梵網經》十部，《涅槃經》一部。法戒持大悲咒一
J28nB216_p0574b08║藏。成泰持大悲咒一萬。妙真持大悲咒十萬。大和持
J28nB216_p0574b09║佛名十萬。性筏背《起信論》一卷。性妙持往生咒三千。
J28nB216_p0574b10║法清持準提咒十千。大香持《法華經》二部。心見持《法
J28nB216_p0574b11║華經》五部，大悲咒、〈空品〉各一千。智洵持《梵網經》百部。
J28nB216_p0574b12║智亮持《梵網經》二十部，往生咒一千。大建持《梵網經》
J28nB216_p0574b13║五十部，《菩薩戒本》、《四分戒本》各百卷。智成持佛名百
J28nB216_p0574b14║萬。沙彌圓果背《梵網經》一部，持楞嚴咒三百，〈行願品〉
J28nB216_p0574b15║百卷，《彌陀經》三百，佛名十萬，滅定業真言百萬。常樂
J28nB216_p0574b16║持《法華經》十部，佛名三百萬。淨依跪持〈行願品〉三百
J28nB216_p0574b17║卷。海量持「心莫作放逸」偈百萬，禮拜阿彌陀佛三萬。
J28nB216_p0574b18║靈哲持滅定業真言十萬。寂輝持大悲咒百遍，《彌陀
J28nB216_p0574b19║經》。往生咒各百遍。海明持滅定業真言十萬。寂浩持
J28nB216_p0574b20║滅定業真言十二萬。靈琦持準提咒十萬。明機持往
J28nB216_p0574b21║生咒一萬。成泉持大悲咒一萬。成志念佛百萬。智明
J28nB216_p0574b22║念佛百萬。優婆塞程智用持《金剛經》二百，《菩薩戒本
J28nB216_p0574b23║經》一百。潘智海持《金剛經》一百，《藥師經》一千，佛名一
J28nB216_p0574b24║萬。潘智建持七佛滅罪真言二萬。以此種種殊勝功
J28nB216_p0574b25║德，同共薦拔亡父鍾之鳳，亡母金大蓮。伏願決生淨
J28nB216_p0574b26║土，速證無生。蒙授記於十方，度含靈於五濁。智旭又
J28nB216_p0574b27║然臂香三炷，轉為比丘、沙彌、居士，乞恩三寶，伏願受
J28nB216_p0574c01║籌比丘，痛念正法之衰，盡革疑癖之病，捨其偏執，重
J28nB216_p0574c02║修舊盟。果海比丘，福慧齊增，證真實法。智淳、大獻，及
J28nB216_p0574c03║大建、智成等，各各志念堅固，戒品昭明，定慧圓修，自
J28nB216_p0574c04║他俱利。圓果沙彌，開發深智，成就深忍，壽命延長，身
J28nB216_p0574c05║心永固。淨依沙彌，念真實法，生無上慧，成忍辱力，開
J28nB216_p0574c06║福德門。常樂、海量，及成志、智明等，各各道念彌堅，戒
J28nB216_p0574c07║德日懋，福壽綿延，慧性開朗。優婆塞程智用，離諸障
J28nB216_p0574c08║緣，成就二利，以宰官身，悟解脫道。智海、智建，了悟塵
J28nB216_p0574c09║緣，增長信力，捨惡住善，堅固菩提。又願智旭，從今以
J28nB216_p0574c10║去，疾病消除，永無魔障。得大壽命，得大助緣，得大辯
J28nB216_p0574c11║才，得大智慧，得大聞持，得大禪定。斷通別惑於剎那，
J28nB216_p0574c12║利冤親眾於沙界。所有誓願，無不圓成；所有著述，允
J28nB216_p0574c13║可佛意；所有佛事，速辦無難；所有開化，悉皆領悟。興
J28nB216_p0574c14║釋迦正法於支那，作彌陀輔弼於樂土。紹地藏之家
J28nB216_p0574c15║業，傳觀音之心印，等文殊之智海，入普賢之行門。以
J28nB216_p0574c16║勢至念佛三昧，自度度他；以迦葉結集深心，護法護
J28nB216_p0574c17║眾。俾邪魔外道，遁影藏蹤；使教戒禪那，日昭月朗。恭
J28nB216_p0574c18║惟三寶垂慈，滿菩提願。
J28nB216_p0574c19║持咒香文（六月十四日）
J28nB216_p0574c20║稽首地藏王，大悲觀自在。總持妙章句，及一切三寶。
J28nB216_p0574c21║救度諸苦厄，能滿諸希願。哀愍眾生者，惟垂慈護持。
J28nB216_p0574c22║弟子智旭，夙生業重，現世罪深。世出世法，多諸魔障。
J28nB216_p0574c23║豈但不能剋期取果，普報四恩，亦且不能專修聖道，
J28nB216_p0574c24║弘範三界。悠悠歲月，放恣因循。致使他緣逼迫，惡疾
J28nB216_p0574c25║纏身。復以虛名所眩，累彼若緇若素善友知識，種種
J28nB216_p0574c26║供養、種種護持。反躬內忖，何德堪消？靜言思之，實增
J28nB216_p0574c27║慚懼。爰於六月初八日為始，迄十四日為終。屏息他
J28nB216_p0575a01║緣，結壇一七。專誦總持章句，奉報外護深恩。敬然臂
J28nB216_p0575a02║香，供養三寶。一者伏願比丘果海，戒根堅固，定慧圓
J28nB216_p0575a03║明。正見卓然，能轉時流，不被時流所轉，決成大器，作
J28nB216_p0575a04║法廈之棟梁。二者伏願沙彌圓果、淨依，增長壽命，增
J28nB216_p0575a05║長色力，增長福德，增長智慧。大智大願，大忍大識，內
J28nB216_p0575a06║外一如，始終一致。三者伏願承天寺照山房振宗、持
J28nB216_p0575a07║行、靈秀，廓照徹塵，體寂用徵，周洽隆恩。聞性等各各
J28nB216_p0575a08║於世法中，無諸障難。於出世法，增長信根。不離塵勞，
J28nB216_p0575a09║了見佛性。四者伏願菩薩戒優婆塞程智用，障緣消
J28nB216_p0575a10║滅，身心永安。於佛法中，深入經藏，而智慧如海。於儒
J28nB216_p0575a11║業中，早登科甲，而大作金湯。五者伏願正知韓逢祐，
J28nB216_p0575a12║解脫客塵，清淨緣障。了知恩愛，猶如桎梏。自然伏斷
J28nB216_p0575a13║煩惱罪根，身心快樂，福壽並隆。六者伏願錢士貴、程
J28nB216_p0575a14║通慧，大心不退，正見日昭。自利則悟法一源，利他則
J28nB216_p0575a15║遍行四攝。滿求子之凡心，成弘護之聖行。七者，伏願
J28nB216_p0575a16║沙門清沼、永闃、智瑋、達淵、明教、行方、祖心、智洵、常樂、
J28nB216_p0575a17║智音、智亮、智明、智成、成志、性泓、圓六、圓淨、慧先、悟德、
J28nB216_p0575a18║定明、常信、海朗、恒觀、了凡，及此地法雲菴，興邦、悟省
J28nB216_p0575a19║等，各各福壽增崇，慧命堅固，遠離災障，成就道果，善
J28nB216_p0575a20║根已熟者今必脫，善根已種者今必熟。八者，伏願優
J28nB216_p0575a21║婆塞程智我、馬成之、姚年、張贊育、劉海晏、萬應鵬、陳
J28nB216_p0575a22║淨傳、王思湖、沈三郎、李載白，及信女潘門鍾氏、李門
J28nB216_p0575a23║鍾氏、王門潘氏、李氏大姐、李氏二姐等，於世法中，如
J28nB216_p0575a24║意快樂，於出世法，志念深求，未種善根者今當種，已
J28nB216_p0575a25║種善根者今增長，欲行惡法皆悉不成，所修善業皆
J28nB216_p0575a26║得成就，關閉一切諸惡趣門，開闡人天涅槃正路。九
J28nB216_p0575a27║者，伏願智旭，從今以去，病苦消除，身心康泰，福德增
J28nB216_p0575b01║長，壽命延長，速完檢藏之願，早遂斷惑之心，著述開
J28nB216_p0575b02║人天眼目，字字懸契佛心，營業作末世福田，事事暢
J28nB216_p0575b03║快本念。又願與諸緇素知識，常作菩提眷屬，同生極
J28nB216_p0575b04║樂勝邦，俱蒙授記，共化十方，生生世世為影響眾，在
J28nB216_p0575b05║在處處為善知識，直至道場，永無隔礙。十者，智旭又
J28nB216_p0575b06║為決疑拈鬮，更然一炷，供養三寶，願以現知現見，真
J28nB216_p0575b07║實證明，令我所拈之鬮，決定靈感，從此之後，一意行
J28nB216_p0575b08║持，永無疑悔，自利利他，功無虛棄，滿菩提願，廣度眾
J28nB216_p0575b09║生。恭惟法界三寶，地藏慈尊，大悲觀世音菩薩，同賜
J28nB216_p0575b10║慈悲，哀憐攝受。
J28nB216_p0575b11║閱藏願文（六月十九日）
J28nB216_p0575b12║歸命法界大醫王，種種應病妙法藥。觀音地藏看病
J28nB216_p0575b13║母，願賜慈悲同哀護。弟子智旭，與法界眾生，背常樂
J28nB216_p0575b14║我淨之真性，起無明煩惱之幻疾。三惑為眾罪根元，
J28nB216_p0575b15║四大為百病窟宅。保妄念而塵劫不肯捨離，受毒身
J28nB216_p0575b16║而輪迴無有窮絕。乃至幸獲人倫，仍嬰眾苦。叨成僧
J28nB216_p0575b17║相，尚纏惑根。被業浪之所漂沉，遠正法而丁末運。禪
J28nB216_p0575b18║那教觀，徒有虛名。戒律總持，咸無實義。致使魔軍得
J28nB216_p0575b19║便，障難頻侵。身則眾病交煎，心則他緣逼迫。欲行善
J28nB216_p0575b20║事，每不能成。是以深生慚愧，諦信因緣。歸命觀音地
J28nB216_p0575b21║藏二大慈尊，求哀懺悔，懇賜護持。曾於三月十九日
J28nB216_p0575b22║為始，立願誦持廣大圓滿無礙大悲心大陀羅尼神
J28nB216_p0575b23║妙章句二百七十堂，以療惡瘧。今神咒告完，惡瘧漸
J28nB216_p0575b24║愈。益驗妙法恩力，不可思議。敬然臂香三炷，供養觀
J28nB216_p0575b25║世音菩薩，及十方三寶。願我從今以去，普與法界眾
J28nB216_p0575b26║生，決定皆得永離病因，永絕病緣，永斷病苦，永無病
J28nB216_p0575b27║報。身心安樂，真性現前。發起大心，行諸妙行。同生淨
J28nB216_p0575c01║上，同證菩提。復然臂香三炷，即於今日為始，暫減恒
J28nB216_p0575c02║課，續閱藏經。惟願法界三寶，二大慈尊，護法天龍，一
J28nB216_p0575c03║切聖眾，慈悲覆護，哀愍智旭。令智旭此番閱藏，決無
J28nB216_p0575c04║障緣。從始至終，字字明解。外緣則事事豐饒，行人和
J28nB216_p0575c05║順，毫無片事擾心。內行則精義入神，隨文妙證，決得
J28nB216_p0575c06║聞持勝力。普與法界眾生，開頓悟門，成正修路。摧魔
J28nB216_p0575c07║外之邪幢，奪權小之僻執。浴法日以重昭，補義天而
J28nB216_p0575c08║廣覆。俾末運還為正運，文字咸歸性靈。法藥所霑，沉
J28nB216_p0575c09║痾立起。法雨所潤，枯槁旋生。恭惟三寶，及二大士，垂
J28nB216_p0575c10║哀證明，滿菩提願。
J28nB216_p0575c11║完梵網香文（丁丑三月初七日）
J28nB216_p0575c12║歸命華臺盧舍那，千華上佛千百億。梵網契經心地
J28nB216_p0575c13║品，玄通華光大智明。亦禮彌陀大願王，觀音勢至大
J28nB216_p0575c14║海眾，及我地藏勝慈尊，同賜哀憐垂拔濟。菩薩戒沙
J28nB216_p0575c15║彌智旭，自惟業障深重，不遇聖時。少則隨邪師教，謗
J28nB216_p0575c16║毀三寶。長乃正信捨家，知識已逝。徒懷剋期證果之
J28nB216_p0575c17║思，誰下鉗錘辣手；空抱摧邪顯正之志，誰知孤孽苦
J28nB216_p0575c18║衷。僅有道友惺谷壽公，猶能互相砥礪，堪嗟隻履復
J28nB216_p0575c19║先歸；更有同盟歸一籌公，差足互相酬唱，深痛三人
J28nB216_p0575c20║成市虎。是以自他二利，進退無成。身心二病，內外交
J28nB216_p0575c21║發。策拄杖而入深山，埋姓名而藏醜陋。復以佛慈密
J28nB216_p0575c22║佑，法性冥熏。一息未亡，四弘猶在。而舊友如是昉公，
J28nB216_p0575c23║遠來相訪。兼因薦拔之舉，遂作講演之緣。竊念梵網
J28nB216_p0575c24║尊經，久秘龍藏。下卷雖有義疏，而古略多含，人罕妙
J28nB216_p0575c25║解。上卷則兩家草創，皆隔門牆，致使修證要途，千秋
J28nB216_p0575c26║貿貿。旭以夙因微善，得遇靈文。再四潛心，宛如故寶。
J28nB216_p0575c27║不辭鄙拙，合註斯成。敬然臂香二十一炷，回向真乘。
J28nB216_p0576a01║一者奉供三身一體盧舍那佛。二者奉供梵網心地
J28nB216_p0576a02║教行理經。三者奉供玄通華光主菩薩，華光王大智
J28nB216_p0576a03║明菩薩，及文殊、普賢、藥王、藥上、金剛藏、虛空藏、彌勒、
J28nB216_p0576a04║金剛手等一切菩薩，盡梵網海中發趣長養金剛十
J28nB216_p0576a05║地菩薩摩訶薩。伏願智旭，無始至今，身不善業、口不
J28nB216_p0576a06║善業、意不善業，謗毀僻謬，種種罪惡，皆得消除。一切
J28nB216_p0576a07║善根，皆得堅固。四者奉供極樂世界阿彌陀佛，依正
J28nB216_p0576a08║宣揚微妙法藏，觀音勢至清淨海眾。伏願智旭，捨此
J28nB216_p0576a09║幻身，定生極樂，華開見佛，滿大願輪。五者奉供地藏
J28nB216_p0576a10║菩薩摩訶薩。伏願智旭，大智開明，大悲增上，離諸煩
J28nB216_p0576a11║惱，廣度眾生，滅諸罪障，廣代群苦。六者痛念孝豐所
J28nB216_p0576a12║請藏經，未獲供養，代為菩薩比丘心見，供養三寶。願
J28nB216_p0576a13║心見比丘，福慧增隆，成茲勝事。七者奉為先考鍾之
J28nB216_p0576a14║鳳，先妣金氏大蓮，暨一切亡過六親眷屬等，供養三
J28nB216_p0576a15║寶。願仗良因，同離八難，超昇淨土，究竟菩提。八者奉
J28nB216_p0576a16║為泉州府開元寺一軒新示寂肖滿全公、湛一輝公、
J28nB216_p0576a17║開林演公，供養三寶。願仗良因，同生淨土，悟無生忍，
J28nB216_p0576a18║廣度群迷。九者奉為剃度恩師雪嶺峻公、十戒闍梨
J28nB216_p0576a19║戒宗孝公，及道友惺谷壽公、璧如鎬公、自天浩公、不
J28nB216_p0576a20║忘音公、月心愍公等，供養三寶。願仗良因，滅除罪垢，
J28nB216_p0576a21║永離惡道，得宅九蓮。十者奉為邪師袁一柱，及正師
J28nB216_p0576a22║吳一標，供養三寶。願邪師永捨邪見，不受邪報，正師
J28nB216_p0576a23║增長正信，成就正修。十一者奉為道友如是昉比丘，
J28nB216_p0576a24║供養三寶。願令身心安樂，福慧兼隆，成千古之真品，
J28nB216_p0576a25║作末世之藥樹。十二者奉為道友心見比丘、性士比
J28nB216_p0576a26║丘、大建比丘、果海比丘，供養三寶。願令色力堅固，道
J28nB216_p0576a27║念增崇，荷擔正法，作大棟梁。十三者奉為菩薩戒沙
J28nB216_p0576b01║彌圓果、弘孝，法同沙彌海晏，形同沙彌覺非、定猷、通
J28nB216_p0576b02║恒、淨塵等，供養三寶。願令各增福德，各長智慧，各發
J28nB216_p0576b03║大心，各修大利，破除習氣，成就剛骨，荷負法門，永超
J28nB216_p0576b04║權小。十四者奉為山中一切隨喜結緣之眾，若老若
J28nB216_p0576b05║少、若僧若俗，供養三寶。願令深植善根，永為道種，脫
J28nB216_p0576b06║離塵網，趣向菩提。十五者奉為菩薩戒優婆塞程智
J28nB216_p0576b07║用，供養三寶。願令世出世法，皆離魔障，早獲麟兒，速
J28nB216_p0576b08║登科甲，轉父母親族之邪心，成銅殿刻經之大願，大
J28nB216_p0576b09║作護法，重興道化。十六者奉為菩薩戒優婆塞徐弘
J28nB216_p0576b10║鎧，供養三寶。願令早離王難，增長正修，得出世之淨
J28nB216_p0576b11║福，開微細之實智。十七者奉為護法居士正知韓逢
J28nB216_p0576b12║祐、道昕陳丹衷、大潮萬應鵬、通慧程文濟，及錢士貴、
J28nB216_p0576b13║項淨理、項淨香等，供養三寶。願令道芽堅固，智種深
J28nB216_p0576b14║培，福壽彌增，正信開發，三學資神，四弘被物。十八者
J28nB216_p0576b15║奉為虛空法界一切曾受菩薩戒者，供養三寶。願令
J28nB216_p0576b16║戒品堅牢，細過無犯，定共道共以同彰，攝善攝生而
J28nB216_p0576b17║圓證，由三十心，登體性地，速成正覺，滿足法身。十九
J28nB216_p0576b18║者奉為虛空法界一切受菩薩戒有毀犯者，供養三
J28nB216_p0576b19║寶。願令罪障消除，戒品復淨，或重或輕，或故或誤，一
J28nB216_p0576b20║切蠲豁，永無累垢。二十者奉為法界之中一切含識，
J28nB216_p0576b21║雖未受戒，曾聞梵網名者，供養三寶。願仗良因，同生
J28nB216_p0576b22║覺悟，發心秉受，如法修持。二十一者奉為法界之中
J28nB216_p0576b23║一切含識，雖具梵網真常佛性，從不聞此名者，供養
J28nB216_p0576b24║三寶。願以大慈悲力、不思議力、同體法性真實威力，
J28nB216_p0576b25║令其從今以去，咸得聞此微妙法門，生於正信，發於
J28nB216_p0576b26║正解。離三塗，超八難，決登戒品，並事真修。展轉誘化，
J28nB216_p0576b27║同證菩提。若諸眾生，具有無始惡障所纏不能自拔，
J28nB216_p0576c01║昏迷倒惑不能覺悟者，願以三寶究竟大功德力，大
J28nB216_p0576c02║智慧力、大慈悲力、阿彌陀佛無邊願力、地藏菩薩勇
J28nB216_p0576c03║猛誓力，令諸眾生，速能覺悟，早拔苦輪。設其定業，決
J28nB216_p0576c04║應受報，願令智旭早生淨土，一見彌陀，隨乘願輪，普
J28nB216_p0576c05║於十方不可說不可說世界海中，遍受阿鼻地獄劇
J28nB216_p0576c06║苦，乃至一切重輕地獄諸苦我皆代受，令彼眾生先
J28nB216_p0576c07║證菩提。假使盡法界中，乃至惟一眾生未成正覺，智
J28nB216_p0576c08║旭甘於無量地獄，備受楚毒，無厭悔心，盡一切劫，亦
J28nB216_p0576c09║無疲倦。智旭今日所有誓願，悉同過現未來一切諸
J28nB216_p0576c10║佛、諸大菩薩所發誓願，悉是一切諸佛諸大菩薩之
J28nB216_p0576c11║所加被。若智旭具有無始惡業，應墮無邊大苦趣中，
J28nB216_p0576c12║神識昏迷，不復自覺，違今日大菩提心、大菩提願、大
J28nB216_p0576c13║菩提行者、仰願舍那慈父、釋迦本師、彌陀願王、地藏
J28nB216_p0576c14║悲母，哀我護我，覺悟於我。令我於苦趣中，憶今本願，
J28nB216_p0576c15║不捨於苦，而度眾生。又願以今然香發願功德因緣，
J28nB216_p0576c16║令釋迦正法，重昭於震旦國中。魔外邪風，絕扇於恒
J28nB216_p0576c17║沙世界。持律者洞明持犯，善識開遮。習教者深知義
J28nB216_p0576c18║理，了達性修。坐禪者擴悟心源，不遭魔外。念佛者事
J28nB216_p0576c19║理圓融，自他不隔。又願一切法門，人皆通達。永無鬥
J28nB216_p0576c20║諍堅固之愆，盡革門庭施設之見。念念紹佛祖心燈，
J28nB216_p0576c21║法法匯梵網性海。情與無情，同圓種智。
J28nB216_p0576c22║滅定業真言咒壇一百十日圓滿然香懺願文
J28nB216_p0576c23║（丁丑）
J28nB216_p0576c24║稽首業性如虛空，滿分解脫滅障者。我今持誦秘伽
J28nB216_p0576c25║陀，願滅自他諸定業。無邊福慧互莊嚴，成就希有勝
J28nB216_p0576c26║功德。見聞隨喜發菩提，心地性藏同圓證。
J28nB216_p0576c27║婆伽婆佛陀（妙覺者無上地）　摩訶一和沙（無相無垢地）　阿訶羅
J28nB216_p0577a01║弗（明行足法雲地）　阿那訶（慧光妙善地）　阿尼羅漢（變化生不動地）
J28nB216_p0577a02║　阿羅漢（過三有遠行地）　阿那含（薄流現前地）　斯陀含（度障難勝地）
J28nB216_p0577a03║　須陀洹（觀明燄地）　須陀迦（流照明地）　須阿伽一波（道流離垢
J28nB216_p0577a04║地）　鳩摩羅伽（逆流歡喜地）　達磨邊伽　波羅提弗陀
J28nB216_p0577a05║　波訶諦　師羅叉伽　羅叉必　佛度阿　法必
J28nB216_p0577a06║阤　必白伽　羅曇沙　羅羅諦流沙　度叉一婆
J28nB216_p0577a07║　度佛阿　度阿訶　度沙必　度生婆諦　度利
J28nB216_p0577a08║他　度和差　度只羅　度安爾　度伽阿　流山
J28nB216_p0577a09║迦　必阿羅　必叉伽　阿毘跋　毘跋致　安婆
J28nB216_p0577a10║沙　流摩阿　流羅伽　流諦伽度　流伽度信
J28nB216_p0577a11║念進定慧戒向護捨，願一切菩薩摩訶薩。惟願大乘
J28nB216_p0577a12║三寶，若聖若凡，同加護念，同作證明，聽智旭今日至
J28nB216_p0577a13║心懺悔，滿智旭今日廣大願輪。胡跪合掌，瀝膽刳肝，
J28nB216_p0577a14║作如是白：我弟子智旭，與法界眾生，自迷真性，枉入
J28nB216_p0577a15║妄流。隨逐無明，增長惡業。無始至今，曾未覺悟。所積
J28nB216_p0577a16║罪障，無量無邊。賴聞《地藏本願經》，發心出世。更遇滅
J28nB216_p0577a17║定業真言，立志利他。將為銅殿之緣，先課加持之行。
J28nB216_p0577a18║既勸同仁，共持十萬萬遍。兼復自勵，專持五百萬聲。
J28nB216_p0577a19║敬詹丁丑五月十七日為始，至九月初八夜為終。十
J28nB216_p0577a20║日方便，百日正修。結如法之淨壇，受一食之勝行。仍
J28nB216_p0577a21║於道場將畢，默課行法。助成一七熏修，六時行道。以
J28nB216_p0577a22║此功德，仰祈銅殿大緣，速能成就。占察壇法，早獲流
J28nB216_p0577a23║通。誦持既畢，恭然臂香三炷，供養法界三寶。耑求加
J28nB216_p0577a24║被，所願克圓。又念種種定業，皆由身口意三，廣造十
J28nB216_p0577a25║惡。惡法既成，如弦發箭，勢須遠到，理無中止。雖大士
J28nB216_p0577a26║悲心不可思議，真言神力不可思議，亦須新殃永斷，
J28nB216_p0577a27║方乃故愆俱亡。而撫躬內省，慚悚彌增。我實婬機未
J28nB216_p0577b01║淨，云何使人永淨婬機？我實盜意未忘，云何使人永
J28nB216_p0577b02║忘盜意？我實殺習未除，云何使人永除殺習？我實妄
J28nB216_p0577b03║言綺語惡口兩舌種現未消，云何使人永消口過？我
J28nB216_p0577b04║實貪瞋癡起現不停，云何使人永停惑毒？嗚呼！檢點
J28nB216_p0577b05║一身渾是短，羞惶半世已成虛。扼腕痛心，號天慟地。
J28nB216_p0577b06║更然臂香三炷，深自悔責。亦為法界眾生，求哀悔過。
J28nB216_p0577b07║伏願從今以後，十惡消除，三業清淨，不造未來之因，
J28nB216_p0577b08║不受過去之果。又然臂香一炷，供養五臺山妙峰老
J28nB216_p0577b09║師，及雲棲和尚，憨山師祖，紫柏大師，密藏尊者，一切
J28nB216_p0577b10║真善知識。願以福慧力，同加覆護，令我所願，速得滿
J28nB216_p0577b11║足。又為九華山中舊住主人，東西二寮，若長若幼，一
J28nB216_p0577b12║切眷屬，持滅定業真言二十萬，然香一炷，供養三寶。
J28nB216_p0577b13║願令各增福壽，各長慧根。以無我心，善和鬥訟。以忍
J28nB216_p0577b14║辱法，開導後昆。永無自他彼此之私，痛絕勝負是非
J28nB216_p0577b15║之見。人人為地藏功臣，念念惜法門羽翼。又為現在
J28nB216_p0577b16║成就藏櫥自照性士大朋等，及一切助緣善友，別持
J28nB216_p0577b17║真言十萬。又為將來成就普同塔事自照興邦悟省，
J28nB216_p0577b18║及一切助緣善友，亦持真言十萬。總然臂香一炷，供
J28nB216_p0577b19║養三寶。願令各得增長壽命，增長信心，增長福德，增
J28nB216_p0577b20║長智慧，增長慈仁，增長安樂，增長勝事，增長道風。又
J28nB216_p0577b21║為九華山中來聽法者，一切與會隨喜結緣眾友，別
J28nB216_p0577b22║持真言十萬，然香一炷，供養三寶。願令各發菩提大
J28nB216_p0577b23║心，同修戒慧真道。永捨流俗知見，堅固無上勝猷。又
J28nB216_p0577b24║為往來此山、流寓此山一切緇素，別持真言十萬，然
J28nB216_p0577b25║香一炷，供養三寶。願令各念大士深恩，各護法門大
J28nB216_p0577b26║體，掩惡揚善，嘉智矜愚，力懲破法之心，猛作干城之
J28nB216_p0577b27║助。又為菩薩戒優婆塞程智用，日持大悲神咒七遍
J28nB216_p0577c01║（中舉為期），為其父親惟明代持滅定業真言五十萬，為其
J28nB216_p0577c02║族弟智我優婆塞，日持大悲神咒七遍（進學為期）。今更加
J28nB216_p0577c03║持真言十萬，然香一炷，供養三寶。願令智用，早歌麟
J28nB216_p0577c04║趾，深慰孝思。及與智我，同冠進賢，堪為屏翰。不忘夙
J28nB216_p0577c05║昔之盟，急酬銅殿之願。又為菩薩戒沙彌圓果，舊持
J28nB216_p0577c06║真言百萬。今更加持五萬，然香一炷，供養三寶。願令
J28nB216_p0577c07║開發憨蒙，拓鍊弘毅。深培福壽之基，永離作輟之習。
J28nB216_p0577c08║立躬如泰山喬嶽，矢志必涵坤蓋乾。又為法同沙彌
J28nB216_p0577c09║常樂、海晏，形同沙彌覺非，各持真言五萬，共然臂香
J28nB216_p0577c10║一炷，供養三寶。願令從事入理，得大總持。成就五根，
J28nB216_p0577c11║發明五力。三障圓消，萬善克備。又為菩薩戒比丘果
J28nB216_p0577c12║海，日持真言三百（十夏為期，共計百萬），加持大悲神咒七遍（成器
J28nB216_p0577c13║為期）。兼為大建、成泰，共持真言百萬。今更加持十萬，然
J28nB216_p0577c14║香一炷，供養三寶。伏願大建比丘，身命堅強，智慧敏
J28nB216_p0577c15║銳。永捨攀尋枝葉之習，了悟直捷根蒂之功。析義如
J28nB216_p0577c16║庖丁解牛，得理如鵝王擇乳。成泰比丘，專求己過，毋
J28nB216_p0577c17║責人非。了知將就苟且，難出生死牢關；深信駑駘顛
J28nB216_p0577c18║蹶，不可橫超淨土。猛策新猷，莫仍故轍。果海比丘，慎
J28nB216_p0577c19║思明辨，沉細精微。痛革浮氣粗心，未會先會。專求深
J28nB216_p0577c20║造自得，若無若虛。悟明文字三昧，似獨繭以抽絲。善
J28nB216_p0577c21║能入理深談，必敲骨而取髓。又為法同沙彌淨依，舊
J28nB216_p0577c22║持真言百萬，為形同沙彌通恒，今持真言十萬，為形
J28nB216_p0577c23║同沙彌淨塵，日持大悲神咒七遍（成器為期），加持真言五
J28nB216_p0577c24║萬，共然臂香一炷，供養三寶。伏願淨依，折伏貢高，斷
J28nB216_p0577c25║除我慢。深培福壽，專務思修。省己之短，慕人之長。下
J28nB216_p0577c26║學上達，即事鍊心。通恒，災障消除，戒根永固，福壽增
J28nB216_p0577c27║長，定慧圓明，成大法器，作大棟梁。淨塵，身康壽永，福
J28nB216_p0578a01║長慧增，雄勇特達，剛毅果敢，超群拔萃，破格剖籓，大
J28nB216_p0578a02║法自任，千古自期。又為菩薩戒比丘心見、道昉，各持
J28nB216_p0578a03║真言五萬，共然臂香一炷，供養三寶。伏願心見比丘，
J28nB216_p0578a04║福德增長，智慧開明，方便善權，攝化緇素，莊嚴大藏，
J28nB216_p0578a05║速得圓成。道昉比丘，名心霧散，覺意日明，莫念鼻孔
J28nB216_p0578a06║撩天，但顧腳跟著地。立行則徹始徹終，惟向一門深
J28nB216_p0578a07║入；求道則惟精惟一，不從多法浮貪。雜想應時消落，
J28nB216_p0578a08║三學當體圓明。又為大賢、大真、大擒、大文、受籌、靈山、
J28nB216_p0578a09║清沼、永闃、大硪、道震，共持真言十萬，然香一炷，供養
J28nB216_p0578a10║三寶。伏願賢等，福慧增崇，煩習永斷，荷擔正法，自利
J28nB216_p0578a11║利他。又為智仁、智洵、性觀、定猷、成志、照乾、海量、照德、
J28nB216_p0578a12║智瑋、明教，共持真言十萬，然香一炷，供養三寶。願令
J28nB216_p0578a13║緣障頓消，二嚴克備，勤修出要，永離妄因。又為一切
J28nB216_p0578a14║禪者，一切學者，持律者，念佛者，瑜伽者，邪命者，雲遊
J28nB216_p0578a15║者，務農者，絓是著如來衣，現僧伽相，踐伽藍地，冒出
J28nB216_p0578a16║家名，盡三天下所有緇流，共持真言三十萬遍，然香
J28nB216_p0578a17║三炷，供養三寶。伏願狂誕狐禪，盡轉而為宗說俱通
J28nB216_p0578a18║之龍象。鑽紙蠅學，盡轉而為隨文入觀之獅猊。羺羊
J28nB216_p0578a19║戒子，盡轉而為定共道共之律轔。狼狽蓮宗，盡轉而
J28nB216_p0578a20║為猛智慧行之角虎。客作瑜伽，盡轉而為神通變化
J28nB216_p0578a21║之高流。禿頭商賈，盡轉而為六度萬行之導主。雲遊
J28nB216_p0578a22║賊住，盡轉而為頭陀勝行之芳標。農事僧民，盡轉而
J28nB216_p0578a23║栽法界園田之靈種。又為菩薩戒優婆塞徐弘鎧，日
J28nB216_p0578a24║持大悲神咒七遍（脫難為期），加持真言五萬，然香一炷，供
J28nB216_p0578a25║養三寶。願令釋結解怨，早離障難，悔過遷善，增長信
J28nB216_p0578a26║心，不負夙根，成就法器。又為菩薩戒優婆塞陳道昕，
J28nB216_p0578a27║舊持真言十萬，為優婆塞項淨理，舊持真言十萬，為
J28nB216_p0578b01║韓正知、錢士貴、胡汝淳、程通慧、項淨香等，今持真言
J28nB216_p0578b02║十萬，共然臂香一炷，供養三寶。願令各增正信，各長
J28nB216_p0578b03║威力，世出世法，所願從心，永作金湯，進趨覺路。又然
J28nB216_p0578b04║臂香一炷，供養地藏慈尊，將此持咒然香功德，并及
J28nB216_p0578b05║向日為亡父鍾之鳳曾持千萬，為亡母金大蓮亦持
J28nB216_p0578b06║千萬，為法界有情又持千萬，為一切師友同學、弟子
J28nB216_p0578b07║檀護、怨親知識等，所持若九十萬、若三百二十萬、若
J28nB216_p0578b08║四十八萬等，乃至若為延生，若為薦亡，若為悔過、若
J28nB216_p0578b09║為除災，若自為、若為他，所持真言，若多若少，若至心、
J28nB216_p0578b10║若散心，皆悉攝取現前，普同迴向。又復普化大心緇
J28nB216_p0578b11║素，共持十萬萬遍，若化未化、若完未完，過現未來一
J28nB216_p0578b12║切功德，亦皆攝取現前，普同迴向。深心信解，真言威
J28nB216_p0578b13║力，不可思議，一一字中，圓具法界無邊功德，一切字
J28nB216_p0578b14║中亦復如是。以此重重無盡不可思議功德威神，令
J28nB216_p0578b15║我一切，得如所願，滿菩提願。又然臂香四炷，重復供
J28nB216_p0578b16║養法界三寶，及地藏大士，求決所疑，至誠占於第三
J28nB216_p0578b17║輪相：一者依占察法，先悔罪障；二者住阿蘭若，先修
J28nB216_p0578b18║禪定；三者著述弘經，先修觀智；四者植諸善本，行眾
J28nB216_p0578b19║三昧。懇乞大慈，分明指示，令我此生，不致浪死。又香
J28nB216_p0578b20║三炷，供養淨土三寶，以此功德，悉皆迴施法界眾生，
J28nB216_p0578b21║願共一切眾生，捨此一期報身，決定同生極樂世界，
J28nB216_p0578b22║永離苦因苦果，速證菩提涅槃。
J28nB216_p0578b23║絕餘編卷一