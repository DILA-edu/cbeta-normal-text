J28nB216_p0578c01║絕餘編卷二
J28nB216_p0578c02║蕅益道人智旭著門人圓果錄
J28nB216_p0578c03║法語
J28nB216_p0578c04║示朗融
J28nB216_p0578c05║萬法本自融徹，由迷情封執而成隔礙，如一指能蔽
J28nB216_p0578c06║山岳，如認漚必遺大海，不惟埋沒自己靈光，亦且冤
J28nB216_p0578c07║屈六塵境界。詎思六塵非能惑人，人自妄受六塵所
J28nB216_p0578c08║惑，根根幻馳，識識紛動。然仔細推求，塵既不居其咎，
J28nB216_p0578c09║根亦豈職其愆？根既不職其愆，識寧獨當其罪？三科
J28nB216_p0578c10║分析，既無真主，縱令共合，那有實法？而眾生於此虛
J28nB216_p0578c11║妄法中，著我著人，分取分捨，猶如捏目，亂華發生，更
J28nB216_p0578c12║欲分別花相，孰妍孰醜，孰大孰小，不亦惑乎？惟將身
J28nB216_p0578c13║心世界全體放下，作一超方特達之觀，譬如為天下
J28nB216_p0578c14║者不顧家，則智眼昭明，而一切障礙境界不覺其融
J28nB216_p0578c15║于性德，無往非真實受用處矣。
J28nB216_p0578c16║示三止
J28nB216_p0578c17║永嘉大師有云：「惺惺寂寂是，無記寂寂非。寂寂惺惺
J28nB216_p0578c18║是，妄想惺惺非。」此四語，叢席爭傳誦之。然先須徹悟
J28nB216_p0578c19║惺寂源頭，方不墮守精魂窠臼。即如儒者亦云：明鏡
J28nB216_p0578c20║止水以持心。豈可謂慎獨工夫，便是禪門中奢摩他
J28nB216_p0578c21║妙修行路耶。四祖謂牛頭云：「觀者何人，心是何物。」只
J28nB216_p0578c22║此二語，直得遍計妄想，百雜粉碎。以此體真，以此方
J28nB216_p0578c23║便隨緣，以此息二邊分別。一句中有三玄，一玄中具
J28nB216_p0578c24║三要。喚甚麼作獨，將誰去慎。不惟妄想無記，無處容
J28nB216_p0578c25║身。恐惺寂二字，亦并無處著落。非惺非寂，是謂寂寂
J28nB216_p0578c26║惺惺。惺惺寂寂，喚作不二，早已二也。況可云雙修並
J28nB216_p0578c27║運哉？悟此成修，是名一心三止。待時而說，乃成法華
J28nB216_p0579a01║三止。自利利他，俱不離此一字法門。能於一滴水中，
J28nB216_p0579a02║興雲澍雨，貴在神龍之自奮迅耳。
J28nB216_p0579a03║示文約
J28nB216_p0579a04║做工夫人，每每被昏散二障所擾，不得成就，久久便
J28nB216_p0579a05║致退悔。殊不知昏散根源，全由迷己作物。故《楞嚴經》
J28nB216_p0579a06║云：「認悟中迷，晦昧為空，乃至昏擾擾相，以為心性。」夫
J28nB216_p0579a07║昏則障慧，擾則障定，定慧既障，則睡眠與散亂雜呈。
J28nB216_p0579a08║若欲去其根源，先須識取心性本體從來明靜。諸佛
J28nB216_p0579a09║證之為定慧，行人修之為止觀，止觀之功，全即明靜
J28nB216_p0579a10║之體。惟靜故明，惟明故靜，既非二致，豈有前後？但約
J28nB216_p0579a11║對治法門，昏蓋重者，以觀起之；散亂多者，以止息之。
J28nB216_p0579a12║息散之止非無觀，起昏之觀非無止，止觀不二，勤修
J28nB216_p0579a13║不息，自然本體漸露，客塵漸銷。要知這著工夫，大段
J28nB216_p0579a14║間斷不得，又大段性急不得。所以儒門貴勿助勿忘，
J28nB216_p0579a15║佛門喻以彈琴，太緩太急，皆所不取。然欲除昏蓋，直
J28nB216_p0579a16║須打起精神，不可貪戀蒲團穩坐；而欲除散亂，正不
J28nB216_p0579a17║必厭惡妄想，直須覷破妄想無性，則自然休去歇去。
J28nB216_p0579a18║故僧問巖頭云：「起滅不停時如何？」巖曰：「咄！是誰起滅？」
J28nB216_p0579a19║只此一語，可為明心見性者作第一先鋒也。
J28nB216_p0579a20║示慧幢上座
J28nB216_p0579a21║予讀子輿氏書，至舜盡事親之道，而瞽瞍底豫，忽見
J28nB216_p0579a22║圓頓觀心要旨焉。夫父雖至頑，不可捨之而別覓他。
J28nB216_p0579a23║父雖頑父，即我真父，不可如傲象之順命為惡。順命
J28nB216_p0579a24║為惡，非事親之道也。捨父別覓，又可稱孝乎？現前介
J28nB216_p0579a25║爾一念，亦復如是。全體即是無明，又全體即是法性。
J28nB216_p0579a26║無明猶頑父也，法性猶真父也。順無明流，造業流轉，
J28nB216_p0579a27║猶如傲象。捨妄覓真，別觀法性，猶如背父逃逝。雖善
J28nB216_p0579b01║惡途轍稍殊，其為不孝均矣。六道凡夫，順無明而為
J28nB216_p0579b02║惡者也。藏通別三種行人，捨無明而逃逝者也。若知
J28nB216_p0579b03║焚廩掩井之瞽瞍，即是允若底豫之瞽瞍，則必盡事
J28nB216_p0579b04║親之道于己躬，而肯作順逆兩法以虧天性耶？所謂
J28nB216_p0579b05║盡事親之道者，亦只是深信父實生我，除此父外，別
J28nB216_p0579b06║無真父。然斷斷不可從命為惡，直須竭怨慕之誠以
J28nB216_p0579b07║格之。則頑如瞽瞍，亦可回心，況未必如瞽瞍者哉。觀
J28nB216_p0579b08║心亦爾，深信現前一念，全體法界，離波覓水，終不可
J28nB216_p0579b09║得。然斷斷不可隨其生滅，不事觀察。直須以不思議
J28nB216_p0579b10║一心三觀，深體達之。則縱令惡無記心，尚成不思議
J28nB216_p0579b11║境，況善心哉。知一念中圓具三德秘藏，事理兩重三
J28nB216_p0579b12║千，互遍互融，深生信解，名之為慕。此境若不現前，只
J28nB216_p0579b13║是止觀力微，發勤精進，誓以十法成乘，名之為怨。若
J28nB216_p0579b14║能如此努力，縱鈍逾般陀，也須發明有日。倘悠悠忽
J28nB216_p0579b15║忽，縱利逾藍弗、敏過達多，的的無濟也。上座久種善
J28nB216_p0579b16║根，信力牢固，但平日學問不知，除卻求放心外，更無
J28nB216_p0579b17║餘訣，所以千經萬論不能同條共貫。今山中聚首一
J28nB216_p0579b18║載，復欲相別，惟此一味單方相贈。能服此藥，實為千
J28nB216_p0579b19║里同風。若謂此外別有，則是自欺自誑，雖歷劫同住，
J28nB216_p0579b20║終是未曾覿面矣。況色力有限，年光不多，奈何泛泛
J28nB216_p0579b21║遠求而不束其功于緊要地乎。至于借事助理，則大
J28nB216_p0579b22║悲行法以求壽命為開眼之地，梵網全經以求圓解
J28nB216_p0579b23║為起行之本，佛號千聲匯歸淨土為歸趣之地。然事
J28nB216_p0579b24║非徒事，全事即理，因果圓彰，自他不二，貴向頭頭法
J28nB216_p0579b25║法中徹見法界源底，只是一法界，更無二法界，所謂
J28nB216_p0579b26║一以貫之。儒教尚然，況圓頓佛法乎。思之擇之。
J28nB216_p0579b27║示未能
J28nB216_p0579c01║珠生濁水，蓮出淤泥。從來聖賢豪傑，固不擇地而生。
J28nB216_p0579c02║但習俗移人，賢智不免。非有大識見，大志氣，大力量，
J28nB216_p0579c03║大方便，鮮克自濟。求其無待而興，不受幻境所侵奪
J28nB216_p0579c04║者，厥惟艱哉。夫所謂幻境侵奪者，不惟順流俗而與
J28nB216_p0579c05║之俱化也。即使厭流俗而切思遠離，亦名被其侵奪。
J28nB216_p0579c06║以一切境界，全是無明變現。無明變現之性，全即法
J28nB216_p0579c07║性。由不達故，橫生欣厭。欣成六道，厭墮二乘，去無上
J28nB216_p0579c08║菩提遠矣。欲趨無上菩提者，固不得隨順幻境，亦不
J28nB216_p0579c09║得厭離幻境。但了幻境即法性，悲長夜之在迷。以悲
J28nB216_p0579c10║迷故，起無作二誓，欲拔性德之苦；以了性故，起無作
J28nB216_p0579c11║二誓，欲與性德之樂。如此慈悲誓願，方與地藏法脈
J28nB216_p0579c12║相應，亦與十方三寶氣分交接。先須方便發此心已，
J28nB216_p0579c13║則一切不如法境界，一切末世惡態惡習，觸目警心，
J28nB216_p0579c14║無非助發菩提資糧。故《起信論》云：「或有菩薩，見法欲
J28nB216_p0579c15║滅，為護正法故，發菩提心。或有菩薩，見眾生苦，而發
J28nB216_p0579c16║菩提心。」正謂此也。四諦之中，苦為初門，娑婆世界修
J28nB216_p0579c17║行一日，勝于淨土修行一劫。法不在泛涉，會心者妙；
J28nB216_p0579c18║藥不論貴賤，起病者良。見思之病雖急，但是其標；無
J28nB216_p0579c19║明之病雖緩，卻是其本。急則治其標，緩則治其本，皮
J28nB216_p0579c20║既不存，毛將安附？坎坎伐木，不如并大地而掀翻之。
J28nB216_p0579c21║夫所謂掀翻大地者，秖是諦觀現前一念，非自非他、
J28nB216_p0579c22║非共非離，三際叵得、十方無朕，廓然太空，森然不滅，
J28nB216_p0579c23║無倚無依，思議不及，海印炳見，橫遍豎窮。如一念，一
J28nB216_p0579c24║切諸念亦復如是。念性固然，非關觀得，藉觀圓顯，生
J28nB216_p0579c25║佛同歸，觀而未顯，障由三惑。弘誓策發，止觀安心，破
J28nB216_p0579c26║遍護通，調停道品，事理圓進，六即防非，安忍離愛，功
J28nB216_p0579c27║成無惑。萬勿悠悠視作等閒，擬心姑待他日；又萬勿
J28nB216_p0580a01║急急欲圖脫離，不知藉境鍊心。昔陽明學步，墜五斗
J28nB216_p0580a02║米于兩足，循堂而走，去米之後，其疾如飛，即做工夫
J28nB216_p0580a03║第一妙喻也。靈犀一點通，尤須善此訣竅。
J28nB216_p0580a04║示慈昱
J28nB216_p0580a05║佛法大海，信為能入，智為能度。信如堅舟，智如柁師。
J28nB216_p0580a06║其餘五度及萬行，則皆舟中器具也。欲令信心增長，
J28nB216_p0580a07║先須時時念生死苦，警悟無常，不得沉迷五欲，執著
J28nB216_p0580a08║世情。以種種世情，決定了我生死不得；種種五欲，決
J28nB216_p0580a09║定牽人入放逸坑，墮惡道苦。今雖處在煩惱之地，也
J28nB216_p0580a10║須隨緣稍自勉拔，豈可尋波逐浪，直至沃焦而忘返
J28nB216_p0580a11║耶？既能于生死長夜中，發得一點真實信心，即宜急
J28nB216_p0580a12║求智慧，以為導師。求智之要，第一在親近明師良友，
J28nB216_p0580a13║第二在讀誦方等大乘。非明師良友，決不能益我身
J28nB216_p0580a14║心；非方等大乘，決無有出世正楷。若人有信心而無
J28nB216_p0580a15║智慧，則能增長煩惱；若人有智慧而無信心，則能增
J28nB216_p0580a16║長邪見。故知船及柁師，相須度險，缺一尚自不可，況
J28nB216_p0580a17║復俱乏，則茫茫苦海，安有出期？古人云：「一失人身，萬
J28nB216_p0580a18║劫難返。此身不向今生度，更向何生度此身？」莫謂火
J28nB216_p0580a19║燒眉毛，且圖眼下。殊不知人間五十年，不過四天王
J28nB216_p0580a20║一晝夜耳。倘不信後世苦樂，只如臥時，身本在床，夢
J28nB216_p0580a21║中種種見聞不滅，豈可作斷滅見哉？高明之士，早自
J28nB216_p0580a22║著眼可矣。
J28nB216_p0580a23║示迦提關主
J28nB216_p0580a24║法華一乘妙旨，惟令一切眾生，開示悟入佛之知見。
J28nB216_p0580a25║然佛之知見非他，即諸法實相是也。諸法實相非他，
J28nB216_p0580a26║即現前一念心性是也。現前介爾一念，不自生，不他
J28nB216_p0580a27║生，不共生，不無因生。未生無潛處，欲生無來處，正生
J28nB216_p0580b01║無住處，生已無去處。心無心相，則其性無生。無生故
J28nB216_p0580b02║無住、無異、無滅。無生住異滅，即真法性。橫遍豎窮，不
J28nB216_p0580b03║可思議。若于此無相妙心，妄謂有心相可得，則佛知
J28nB216_p0580b04║見，便成眾生知見。若即此妄相幻心，達其本非有相，
J28nB216_p0580b05║則眾生知見，便成佛之知見。而此一念心性，既舉體
J28nB216_p0580b06║全空，亦復即假即中。以三諦宛然，故三觀亦自法爾。
J28nB216_p0580b07║以法爾之三觀，照宛然之三諦，能所不二，境智互融。
J28nB216_p0580b08║于此妙法，能生信解，名為隨喜。解義觀文，名為讀誦。
J28nB216_p0580b09║轉示他人，名為講說。歷事煉心，名為兼修正修。五品
J28nB216_p0580b10║功深，六根斯淨，似成真發，究竟可期。有相無相，二安
J28nB216_p0580b11║樂行，一串穿卻，秖貴篤信力行，別無奇巧方便。至於
J28nB216_p0580b12║十妙五玄，四悉三法，皆是一心圓具。說之則名相紛
J28nB216_p0580b13║然，照之則海印炳現。如人飲水，冷煖自知。當非筆舌
J28nB216_p0580b14║所能罄矣。
J28nB216_p0580b15║示乳生
J28nB216_p0580b16║夫置身于海中孤洲，而伯牙善琴，其情移也；望之似
J28nB216_p0580b17║木雞，而餘雞無不走者，其神全也。世間小技，尚非聊
J28nB216_p0580b18║爾可以奏功，況欲學出世大道，仔肩如來正法者乎？
J28nB216_p0580b19║是故智者大師所明圓頓十乘觀法，必先之以二十
J28nB216_p0580b20║五前方便，所謂具五緣、訶五欲、棄五蓋、調五事、修五
J28nB216_p0580b21║法，就此二十五事，復各具表法及觀心法門，夫然後
J28nB216_p0580b22║正助合行，事理雙備，如足目並運，安隱入清涼池。後
J28nB216_p0580b23║來禪士講徒，各自率情任意，逞一得之見，罔達大方
J28nB216_p0580b24║軌則，以此鹵莽薎裂學問，求成一世間伎術，戛戛乎
J28nB216_p0580b25║難之。而欲投足宗教兩途，思以自利利他，誠奚望也？
J28nB216_p0580b26║是故真正學人，必先移其夙情，則神自全。情之所牽，
J28nB216_p0580b27║雖萬別千差，總不出色、聲、香、味、觸五種；神之所虧，雖
J28nB216_p0580c01║亦受病不等，總不外貪、瞋、睡、掉、疑五種。急須訶棄，則
J28nB216_p0580c02║聖賢可階梯而至矣。《易》曰：「山下出泉，蒙，君子以果行
J28nB216_p0580c03║育德。」又曰：「蒙以養正，聖功也。」深思果行、育德二語，方
J28nB216_p0580c04║識養蒙之法。文殊師利勇猛智、普賢慧行亦復然。以
J28nB216_p0580c05║此出世法乳自養，即可兼養法界眾生，莫患世間無
J28nB216_p0580c06║子期也。
J28nB216_p0580c07║又示乳生
J28nB216_p0580c08║夫不易移者，習情必有以忘之而始移；不易全者，元
J28nB216_p0580c09║神必無以戕之而始全。今以半耗之神，日汩于久沿
J28nB216_p0580c10║之習，欲求超凡入聖、制外降魔，安可得乎？世之悠悠
J28nB216_p0580c11║無志，甘與草木同朽者，誠無足論。最惜徒有大志，弗
J28nB216_p0580c12║能自拔。設思自拔，曾不時時自省，究竟與無志者同
J28nB216_p0580c13║歸，哀莫大焉。試一自省，則晏安習氣，華靡習氣，溫飽
J28nB216_p0580c14║習氣，貢高習氣，疑惑習氣，詩文習氣，較長競短、辨是
J28nB216_p0580c15║爭非習氣，乃至尋行數墨、依文解義習氣，凡所可昏
J28nB216_p0580c16║擾我神明者，六時之內，何等紛紜雜沓。而依教觀心，
J28nB216_p0580c17║澄思懺過，縱有萌櫱之生，蓋不啻一暴十寒矣。且人
J28nB216_p0580c18║命呼吸，轉眼無常，眨得眼來，已成隔世。儒者云：才說
J28nB216_p0580c19║姑待明日，便不可也。況二年三年耶？九旬同住，信非
J28nB216_p0580c20║偶緣，只恐弈秋未去，鴻鵠先來，情如故而神愈戕耳。
J28nB216_p0580c21║必須時時對了義以移情，念淨戒以全神，庶不負一
J28nB216_p0580c22║夏盤桓，不負出家初志。否則，魚子、菴羅華喻，亦可懼
J28nB216_p0580c23║也。高明之自憂，能如杞人之代憂，斯大幸矣。念別情
J28nB216_p0580c24║深，書此以期他年刮目。
J28nB216_p0580c25║示懸鏡
J28nB216_p0580c26║奮發之心，人皆有之，而不能不藉于外緣；羞惡之心，
J28nB216_p0580c27║亦人皆有之，而不能不汩于惡習。嗚呼！娑婆國土，善
J28nB216_p0581a01║友罕逢，惡緣偏盛，自非咬釘嚼鐵，刻骨鏤心，其何以
J28nB216_p0581a02║自振拔哉？惟有智之士，鑒物理之無爽，達未然之禍
J28nB216_p0581a03║福，趣吉避凶，取決于心而不惑于數，故能知天立命，
J28nB216_p0581a04║超死脫生。然知天立命、超死脫生之事，人皆可為，即
J28nB216_p0581a05║如賢契乍聽《大佛頂經》，便能然香立誓，豈非真正出
J28nB216_p0581a06║世種子？但貴時時提醒此心，念念不離了義經典，則
J28nB216_p0581a07║善緣淳熟，魔境自退舍矣。勉之！勉之！
J28nB216_p0581a08║傳
J28nB216_p0581a09║壁如、惺谷二友合傳
J28nB216_p0581a10║壁如禪師，諱廣鎬，台州王氏子，俗名立轂，號伯無。父
J28nB216_p0581a11║士琦，為大同開府，以清廉著名。師弱冠時，即有出世
J28nB216_p0581a12║之志，禮雲棲蓮大師，取法名，受五戒。萬曆丙午舉孝
J28nB216_p0581a13║廉，甫年二十七歲。越兩大試不第，遂慨然就選。蓋以
J28nB216_p0581a14║世為廉宦，家業甚薄，而仰事俯育之累未完，急欲完
J28nB216_p0581a15║之，以圖出世也。令新淦，愛民如子，民皆感恩頌德。但
J28nB216_p0581a16║因居官事冗，戒德稍疏。戊午冬入覲，舟次荻港，夢鬼
J28nB216_p0581a17║使攝見冥王，王責以破戒事，驅令入獄。傍有冥官代
J28nB216_p0581a18║請，為取破戒後諸事查之，見其善多惡少，乃釋不入
J28nB216_p0581a19║獄，鑿兩眼釘諸柱上。及至醒悟，則雙目不能視矣。醫
J28nB216_p0581a20║者進明目之藥，復夢為冥王所訶，更以二釘入眼腔
J28nB216_p0581a21║中，大痛失聲而醒。遂不服藥，告病歸鄉，就台山高明
J28nB216_p0581a22║寺傍築室閒居，日課《金剛般若》并大悲心咒。行法不
J28nB216_p0581a23║一年，漸漸復明。諸親友見其無恙，勸令再仕。師歎曰：
J28nB216_p0581a24║「人生幾何，猛求出世之不暇，猶暇作蝸角蠅頭活計
J28nB216_p0581a25║乎？」特以太夫人在，未忍捨去耳。尋思既欲離俗，復以
J28nB216_p0581a26║母在為礙，豈可不願其母臻上壽耶？而太夫人亦女
J28nB216_p0581a27║中丈夫，篤信三寶，每率其媳及女孫晨昏課誦，魚磬
J28nB216_p0581b01║琅琅，恍若禪宇。遊僧過其門，必設蔬供，無空過者。嘗
J28nB216_p0581b02║見有人子出家而父母悲泣，必笑之曰：「出家乃第一
J28nB216_p0581b03║好事，應須慶幸，何悲泣為？設吾子出家，吾決不作此
J28nB216_p0581b04║態也。」師由是得安心遠遁，剃染楚中，單身行腳，備嘗
J28nB216_p0581b05║諸苦。既登戒品，掩關閱律，并書華嚴大法。次從楚地
J28nB216_p0581b06║遊歷匡廬峰頂諸處，徐到博山，隨眾參禪，人無知者。
J28nB216_p0581b07║予適同歸，一送惺谷至博山剃髮。師昔為居士時，住
J28nB216_p0581b08║高明靜室，曾與歸師交。今雖現比丘相，歸師猶彷彿
J28nB216_p0581b09║其形。一日在眾中執其手曰：「公是台山高明寺回生
J28nB216_p0581b10║王伯無否？」師不容自諱，為歷敘所以出家狀，且悲且
J28nB216_p0581b11║喜。日見予與無異禪師辯論受戒一事，最為詳悉。因
J28nB216_p0581b12║歎近來律學，甚為淆訛。本以破戒，親受冥譴。久欲留
J28nB216_p0581b13║心此道，而歷叩名德律主，罕有不聵聵者。予出《毘尼
J28nB216_p0581b14║集要》示之，師亟讀亟賞，歎未曾有，遂與盟千古交。又
J28nB216_p0581b15║知予方事閱藏，復以啟囑予曰：「三藏義類，宜總為一
J28nB216_p0581b16║書。三藏酌要，宜別為一書。諸宗集目，宜別為一書。佛
J28nB216_p0581b17║事稽古正訛，宜別為一書。發菩提心集，六度集，宜為
J28nB216_p0581b18║二書。毘尼中衣事，缽事，及授戒，說戒，羯磨諸事，日用
J28nB216_p0581b19║間宜行者，當輯附於集要之後。《梵網經》，雖前有二大
J28nB216_p0581b20║士發明，今宜補以彌勒戒本，及諸經中所說有相發
J28nB216_p0581b21║者，集附本條之下。然後自出手眼，以補前人之缺，亦
J28nB216_p0581b22║不失為二大士忠臣。勿以避嫌，失此勝事。沙彌戒，優
J28nB216_p0581b23║婆塞戒，俱要少有發明，附於集要。以上事凡八則。弟
J28nB216_p0581b24║往讀契經，薄有微願。恨齒逼遲暮，精已銷亡。近又作
J28nB216_p0581b25║蒲團活計，故不能填也。幸逢郢匠，敬附當機，倘三昧
J28nB216_p0581b26║酒消，尚冀奉襄半臂，不爾者，當結縞帶於來生矣。」予
J28nB216_p0581b27║唯唯謝曰：「弟亦夙有此志，可謂不謀而合，第六第八
J28nB216_p0581c01║兩事，業已為之，餘亦當如命耳。」未幾，南都余太僕請
J28nB216_p0581c02║異師開堂，異師意欲師與我輩同行，師固執不從，遂
J28nB216_p0581c03║掩關於東峰靜室。次年，異師示寂，師出關襄理後事。
J28nB216_p0581c04║既畢，適太夫人以其道伴訃音至，師乃歸浙省親。太
J28nB216_p0581c05║夫人語之曰：「予嘗謂子設出家，吾不悲泣，今果然否？
J28nB216_p0581c06║勉矣進修，吾自善養餘年，汝子亦善能讀書，勿以此
J28nB216_p0581c07║掛懷，妨出世大事也。」師奉慈命，乃遊學於武林，掛錫
J28nB216_p0581c08║蓮居，與新伊法師莫逆。時予自皋亭將入孝豐，取道
J28nB216_p0581c09║武林，復與師作數日盤桓。師囑予曰：「《毘尼集要》，弟雖
J28nB216_p0581c10║預參訂，而實未淹浹，擬從師授講，然後身服習之，不
J28nB216_p0581c11║令付諸空言。但今遇華嚴法席，不能相隨，餘生若在，
J28nB216_p0581c12║准於明歲入山結夏耳。」詎意不旬日間，即嬰微疾，師
J28nB216_p0581c13║亦預知時至，命侍者寫囑言，留貽二子，攝心念佛而
J28nB216_p0581c14║去。嗚呼！以師之敏而好學，解而能行，其出世正因，懷
J28nB216_p0581c15║菩提大願，謙光厚德，飲人以和，真無愧蓮師法脈。天
J28nB216_p0581c16║竟不假以年，豈非法門之大不幸乎？師生於萬曆庚
J28nB216_p0581c17║辰，卒于崇禎辛未，世壽五十有二，法臘五年。示居學
J28nB216_p0581c18║地，故衣缽無傳，唯《回生紀》一卷，流通於世。佛日金臺
J28nB216_p0581c19║法師，敦法門之誼，塔其全身於皋亭山麓。
J28nB216_p0581c20║惺谷禪師，諱道壽，溫陵何氏子，俗名啟圖。為文學時，
J28nB216_p0581c21║偶得憨山大師《楞伽記》，閱之，且讀且泣，遂發出世心，
J28nB216_p0581c22║捐棄舉業，專究宗乘。因父在不得出家，即以居士身，
J28nB216_p0581c23║與道友如是，雨海等，日相砥礪。時泉南久乏聞熏，緇
J28nB216_p0581c24║林中曾無一人知參方行腳事者，師鼓舞其一二英
J28nB216_p0581c25║傑，破格遠遊，從此閩中緇素，始稍稍有發心北學於
J28nB216_p0581c26║江浙者。師初至匡山，謁憨大師，見其規模闊大，而於
J28nB216_p0581c27║商究生死一事不甚親切，遂捨之而歸博山。博山居
J28nB216_p0582a01║以別室，勉以參究。居年餘，每與異師諍論甚厲，侍者
J28nB216_p0582a02║多厭惡之，唯異師不以為怪，知其別有長也。然異師
J28nB216_p0582a03║法門，必欲先定後慧，師自揣種性，應須先慧後定，藥
J28nB216_p0582a04║病不投，莫能相療。因東遊武林，訪無盡法師於天台，
J28nB216_p0582a05║見故友歸一師，德業俱進，疑法師必有出格鉗錘，依
J28nB216_p0582a06║之而住，得閱《妙宗鈔》等極則教理，回視昔時慧解，倍
J28nB216_p0582a07║覺精細。後因劉大參延至吳門，從吳門復遊杭州，至
J28nB216_p0582a08║龍居。予是時亦在龍居閱藏，主人命師訪予，一見即
J28nB216_p0582a09║問予曰：「師平日有著作否？」予以白牛十頌示之，師大
J28nB216_p0582a10║悅，遂欲與予盟千古交。予時心未以為然，相聚既久，
J28nB216_p0582a11║每議論佛法，輒與予破格大諍，聞者亦厭惡之。予固
J28nB216_p0582a12║坦然不怪，但以其為居士也，未必細加詳察。後因歸
J28nB216_p0582a13║一師同結冬，偶商及耳根圓通法門，歸師則持公論，
J28nB216_p0582a14║竟是師而非予。予方服膺，因虛心再研舊日諸諍，負
J28nB216_p0582a15║墮處實居大半矣。乃共締千古盟，激令早現僧相。師
J28nB216_p0582a16║以舊禮博山，既無大故，不忍背捨，會須往彼剃度。歸
J28nB216_p0582a17║師與余欣然送之到博山，異師手為薙髮，而未受沙
J28nB216_p0582a18║彌及比丘戒。蓋受戒事，曾先與季賢師約，必欲重復
J28nB216_p0582a19║古制故也。庚午年春，予病滯龍居，師與如是師在南
J28nB216_p0582a20║都。予誠恐一旦律學無傳，然臂香、刺舌血，作書促之
J28nB216_p0582a21║至，師乃同如是師來。來則禮季賢師為和尚，覺源師
J28nB216_p0582a22║為教授闍梨，新伊師為羯磨闍梨，力復如來舊規，如
J28nB216_p0582a23║法受沙彌及比丘戒。唯菩薩戒不重受，以其為居士
J28nB216_p0582a24║時，曾受之博山也。結夏安居，聽予講《毘尼集要》，而師
J28nB216_p0582a25║久習宗乘，得其大益，亦未免染其流弊，竟不能留心
J28nB216_p0582a26║律學，但恐負予苦心，知金臺法師虛懷好善，遂以集
J28nB216_p0582a27║要力請流通。辛未年秋，師竟以疾示終佛日。嗚呼！師
J28nB216_p0582b01║亦最奇人也，為法門則每觸時忌，為道友則每忘自
J28nB216_p0582b02║身，而慧眼超群，機辯峭拔，往往以短兵取勝，雖名禪
J28nB216_p0582b03║宿德欲與之戰，大似撼岳家軍，倘馴而致之，即兜率
J28nB216_p0582b04║覺範豈多讓焉？予方謂博山有子，青出於藍，何意其
J28nB216_p0582b05║入滅之速耶？師生於萬曆癸未，至崇禎辛未，世壽四
J28nB216_p0582b06║十有九，法臘二年。金臺法師說偈而荼毘之，令其骨
J28nB216_p0582b07║塔與壁師之塔相鄰。吾聞昔人欲葬梁鴻，覓要離之
J28nB216_p0582b08║墓而附近之，千古以為具眼，金師此舉亦一快也。師
J28nB216_p0582b09║與如是師同禮博山，亦同受具戒，而如是師以受師
J28nB216_p0582b10║益處最多，同雨海居士輯師平日手札，名為筆語而
J28nB216_p0582b11║流通之，述師行紀而彰表之，執弟子之禮於身後，為
J28nB216_p0582b12║天下後世之重名相而輕法恩者愧云。
J28nB216_p0582b13║方外史曰：二師皆予最善交也。壁慈而溫，惺悲而厲。
J28nB216_p0582b14║壁聰俊而詳明，惺沉毅而精銳。壁日讀數卷，過目無
J28nB216_p0582b15║不了了；惺涵泳一偈一句，動經旬月不置。是故惺讓
J28nB216_p0582b16║壁之博暢，壁服惺之瑩徹。壁所至處，人皆愛之；惺所
J28nB216_p0582b17║至處，人皆畏之。壁惟欲受人之益，而未敢益人。故以
J28nB216_p0582b18║能問於不能，以多問於寡。乃至臨終，猶合掌問法，令
J28nB216_p0582b19║侍者代為拜謝。惺惟欲益人，即名自益。故從閩中至
J28nB216_p0582b20║江右，從吳下至武林，無一處不與人諍辯。乃至臨終，
J28nB216_p0582b21║猶追念昔時道友不置。如是師勸以宜顧自己，勿念
J28nB216_p0582b22║餘事。則厲聲大叱，謂千古安有自私自利之聖賢。噫，
J28nB216_p0582b23║孔子謂不得中行，必也狂狷。孟子稱伯夷、下惠，同為
J28nB216_p0582b24║聖人。若二師者，春蘭秋菊，正不妨各擅其美。又奚必
J28nB216_p0582b25║兩融，始名全德哉。其與予交善也，壁師則欲受予益，
J28nB216_p0582b26║不得不稍以微辭益我。惺師則欲益於我，亦不得不
J28nB216_p0582b27║稍受予益。此皆其生平破格處也。獨可痛者，壁師欲
J28nB216_p0582c01║學毘尼，而有志未遂。惺師既聽毘尼，而不能力學。如
J28nB216_p0582c02║來正法，誰共仔肩。斯誠千古有餘憾耳。嗟乎，一月之
J28nB216_p0582c03║間，二師相繼而歿。予雖猶有一二同志，然或但能受
J28nB216_p0582c04║益，而不能益我。或雖稍可相益，而略遇違緣，復掉臂
J28nB216_p0582c05║長往矣。予更何所樂於人世。是以浩然永歎，而甘沒
J28nB216_p0582c06║齒於深山也。
J28nB216_p0582c07║絕餘編卷二
J28nB216_p0582c08║
J28nB216_p0582c09║
J28nB216_p0582c10║
J28nB216_p0582c11║
J28nB216_p0582c12║　弟子普滋，損貲刻此絕餘編兩卷，奉薦
J28nB216_p0582c13║先師中白融公　先父馬應龍　先母徐氏，伏願
J28nB216_p0582c14║　三障圓消，超生
J28nB216_p0582c15║樂土，早成佛道，廣度眾生。