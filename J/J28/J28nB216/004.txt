J28nB216_p0590a01║絕餘編卷四
J28nB216_p0590a02║蕅益道人智旭著門人圓果錄
J28nB216_p0590a03║讚
J28nB216_p0590a04║觀音大士像讚
J28nB216_p0590a05║白者是紙，黑者是墨。何處有紫竹林？甚麼是磐陀石？
J28nB216_p0590a06║希有大士，無作妙德。不向空中現影，偏借靈於手筆。
J28nB216_p0590a07║識海波澄月影寒，蒲團葉翠苔痕碧。善財合掌是何
J28nB216_p0590a08║年，同體大悲親薦得。只今頂禮復是誰，圓通還向耳
J28nB216_p0590a09║門入。南海波斯到岸來，明珠價直微塵國。
J28nB216_p0590a10║海潮大士像讚
J28nB216_p0590a11║疊浪層波，一倫圓照。磐石嵯峨，毘嵐鼓竅。加趺坐斷
J28nB216_p0590a12║綠苔痕，動靜融歸聞性妙。大悲三昧瞥相親，鼻端徹
J28nB216_p0590a13║聽巖花笑。
J28nB216_p0590a14║蓮舟大士像讚
J28nB216_p0590a15║波翻浪湧，性定心澄，慈心三昧，霧靄雲蒸。咄！蓮華一
J28nB216_p0590a16║葉輕如許，法界收來勝不勝？
J28nB216_p0590a17║海湧文殊像讚
J28nB216_p0590a18║一片青山，無邊波浪。動靜不生，奇形異狀。湧出寶蓮，
J28nB216_p0590a19║文殊在上。大智勇猛，識風鼓盪。若欲思量，命失身喪。
J28nB216_p0590a20║咦！如意拈來觸背融，白毫全體光明藏。
J28nB216_p0590a21║十八應真像讚二首題貫休真蹟
J28nB216_p0590a22║出山七尊
J28nB216_p0590a23║石梁橋畔煙樹古，中有峭壁方廣戶，石梁橋下水流
J28nB216_p0590a24║急，曇花燦爛侵眉宇。應真見道不見山，出壁登橋任
J28nB216_p0590a25║仰俯，風動幡動兩無關，回首依稀識師主。獅顰豹變
J28nB216_p0590a26║不驚情，梵冊華言覿面呈，肩輿坐斷十方界，力士安
J28nB216_p0590a27║知腳底輕？拈來拄杖沒巴鼻，玄機問取徐行麠。下座
J28nB216_p0590b01║芒鞋誰未破，卓哉難弟復難兄。
J28nB216_p0590b02║水閣十一尊
J28nB216_p0590b03║波濤萬頃噴山顛，樓臺幻出雲霞聯，乞士何時應供
J28nB216_p0590b04║返，袈裟馥鬱沾龍涎。杖藜斗笠閒家具，缽盂布袋空
J28nB216_p0590b05║相傳，化城寶所誰遠近，古木巖花孰後先。龍王翹體
J28nB216_p0590b06║迎還送，風不揚塵石自動，倚欄共聽海潮聲，聞機剝
J28nB216_p0590b07║脫虛空痛。天際茫茫識浪平，涅槃生死鎔情凍，老僧
J28nB216_p0590b08║手腕具神通，筆端三昧稱如夢。
J28nB216_p0590b09║達磨祖師像讚（二）
J28nB216_p0590b10║一句安心語，萬劫繫驢橛。轉得鼻孔來，虛空出鮮血。
J28nB216_p0590b11║怪底東施強效顰，卻令西子蒙不潔。何如分付老雲
J28nB216_p0590b12║門，早與瞿曇同打殺。驀地西來，大似無風起浪；更
J28nB216_p0590b13║加折葦，不免眼下栽眉。饒君面壁九年，落得弄巧成
J28nB216_p0590b14║拙。賴有楞伽四卷，且喜救卻一半。咄！逢人切忌錯舉。
J28nB216_p0590b15║九華化城寺大圓禪師像讚
J28nB216_p0590b16║咄咄老僧，不唧溜漢。性火真空，兩重公案。八十餘年
J28nB216_p0590b17║贓已追，留下家私誰共算。大圓光裏笑呵呵，邈出真
J28nB216_p0590b18║容只一半。任爾人天供養繁，面孔依然歸那畔。
J28nB216_p0590b19║龍庵老人像讚
J28nB216_p0590b20║海潮大智，九子龍菴，但修實行，不貴空談。視十方為
J28nB216_p0590b21║一體，杜後裔之癡憨。披紫衣而慈容坦坦，執明珠而
J28nB216_p0590b22║佛號諵諵。神雖久歸安養，名猶昭著東南。夫惟煽慈
J28nB216_p0590b23║風於無盡，能令禮遺容者宛如面參。
J28nB216_p0590b24║博山無異師伯像讚（有序）
J28nB216_p0590b25║予昔送惺谷禪兄薙髮，始晤師伯，追隨至金陵而
J28nB216_p0590b26║別，盤桓一百餘日。每談及法門流弊，擬相與共拯
J28nB216_p0590b27║之，不意僅年餘而師伯示寂，遂令予獨掌隻輪，不
J28nB216_p0590c01║能浪鳴單運，豈不痛哉！邇來頻見為宗匠者，輒以
J28nB216_p0590c02║東瓜印子印人，致使宗風掃地。緬懷師伯受用壽
J28nB216_p0590c03║昌不肯二字，終不以佛法作人情，凜凜有古人風，
J28nB216_p0590c04║倍切思慕。適知十禪兄以遺像索題，悽然久之，合
J28nB216_p0590c05║掌讚曰：
J28nB216_p0590c06║貌偉神豐，心慈體勁。向空觀以入門，從壽昌而斷命。
J28nB216_p0590c07║堅持不肯家風，痛洗今時禪病。既存徹困婆心，何必
J28nB216_p0590c08║單提正令。只嫌一句葛藤窠，留與兒孫作話柄。沒蹤
J28nB216_p0590c09║跡處莫藏身，老婦依然猶歎鏡。
J28nB216_p0590c10║銘
J28nB216_p0590c11║淨信堂銘
J28nB216_p0590c12║我所住堂，皆名淨信。輪相初開，破疑前陣。五悔功成，
J28nB216_p0590c13║至心發軔。二觀圓融，隨機善進。平等法身，三昧中俊。
J28nB216_p0590c14║觀察己心，念佛正印。決定應離，雜亂垢燼。三忍四佛，
J28nB216_p0590c15║康莊非峻。
J28nB216_p0590c16║梵網室銘
J28nB216_p0590c17║我所住室，即名梵網，十方佛法，猶如觀掌。文字性離，
J28nB216_p0590c18║非默非響，更言不立，無端成兩。心地法門，戒光森爽，
J28nB216_p0590c19║性修交成，實相斯朗。法報化身，體方且廣，華藏莊嚴，
J28nB216_p0590c20║鏡中現像。
J28nB216_p0590c21║墨銘十六首
J28nB216_p0590c22║靈光獨耀（一）
J28nB216_p0590c23║性色真空，性空真色。一字法門，圓融萬德。
J28nB216_p0590c24║赤澤摩尼（二）
J28nB216_p0590c25║徑寸妙寶，五天價高。穰穰珍雨，稱性無勞。
J28nB216_p0590c26║琉璃液（三）
J28nB216_p0590c27║南埵須彌，內外明照。印徹香河，色塵圓妙。
J28nB216_p0591a01║烏金髓（四）
J28nB216_p0591a02║寶明生潤，天一地六。神丹告成，名歸仙籙。
J28nB216_p0591a03║空青乳（五）
J28nB216_p0591a04║蘊結何依，津流非滓。點開普眼，法界洞視。
J28nB216_p0591a05║紫雲根（六）
J28nB216_p0591a06║舒卷無性，出沒有端。瀰空梵字，五眼同觀。
J28nB216_p0591a07║含音（七）
J28nB216_p0591a08║四辯離微，如來之藏。法鼓未撾，魔軍先喪。
J28nB216_p0591a09║攝電（八）
J28nB216_p0591a10║慧雲瀰覆，警聵開盲。剎那三昧，耀徹幽城。
J28nB216_p0591a11║驪珠（九）
J28nB216_p0591a12║探之頷下，出自深淵。高幢懸置，光燭大千。
J28nB216_p0591a13║禹璧（十）
J28nB216_p0591a14║治水功成，恩垂永世。玄之又玄，非從人製。
J28nB216_p0591a15║月華（十一）
J28nB216_p0591a16║剛中習坎，克粹其精。照此長夜，識海澄清。
J28nB216_p0591a17║霞燦（十二）
J28nB216_p0591a18║非水非天，亦真亦幻，映彼金沙，優曇方綻。
J28nB216_p0591a19║凝碧（十三）
J28nB216_p0591a20║迥矣霄漢，呈此佳祥。點畫未兆，文彩已彰。
J28nB216_p0591a21║蒼露（十四）
J28nB216_p0591a22║月照芙蕖，香含湛湛。挹此明珠，鬚眉可鑑。
J28nB216_p0591a23║靈草（十五）
J28nB216_p0591a24║著耶苣耶？產于何土？香光莊嚴，法性玄圃。
J28nB216_p0591a25║玄芝（十六）
J28nB216_p0591a26║香水海畔，有七金山，毓瑞朵朵，服之童顏。
J28nB216_p0591a27║方竹杖銘五首
J28nB216_p0591b01║藏虛于實，寓圓于方，拄天匝地，隨君舉揚。咄！轉身何
J28nB216_p0591b02║處尋蹤跡？驀直歸家夜未央。（贈葆一兄）
J28nB216_p0591b03║直既中繩，方亦中矩，煙水百城，賓中識主。（贈如是師）
J28nB216_p0591b04║勁節虛心，相對何語？離卻有無，誰奪誰與？（贈積如丈）
J28nB216_p0591b05║不存軌則，聊示方隅，肩雲戴月，逸塵而趨。（贈知十丈）
J28nB216_p0591b06║毋刓汝體，毋露汝端。捨之慄慄，用之跚跚。（自題）
J28nB216_p0591b07║詩偈
J28nB216_p0591b08║山居百八偈（有小引）
J28nB216_p0591b09║抱病入山，了當大事之不暇，而暇作吟哦活計
J28nB216_p0591b10║乎？然俯仰身世，自憫憫他，又似有不容默默者。
J28nB216_p0591b11║隨意所到，舉筆直書，積而數之，偶成百八，蓋實
J28nB216_p0591b12║不向吟哦中來。倘得意忘言，亦未必非了當大
J28nB216_p0591b13║事之一助也，迺不毀而漫存之。
J28nB216_p0591b14║一
J28nB216_p0591b15║只此萬山中，悠然意不同。望江迷客路，禮塔懷真風。
J28nB216_p0591b16║茅室我晏坐，時復觀筠叢。嬴來病後質，安問窮與通。
J28nB216_p0591b17║二
J28nB216_p0591b18║一自芒鞋破，從教萬慮慵。短衫堪度夏，敝襖復經冬。
J28nB216_p0591b19║禪起餘長嘯，談時僅短鋒。晨昏伴幽寂，崖上幾聲鐘。
J28nB216_p0591b20║三
J28nB216_p0591b21║山舍陋無窗，惟標離相幢。交吞既非獨，兩照亦非雙。
J28nB216_p0591b22║霞色燭短嶺，月影凝長江。為歎舉棹者，胡為多釘樁。
J28nB216_p0591b23║四
J28nB216_p0591b24║問予何所事，禪餘讀梵書。寂默固無在，葛藤奚待鋤。
J28nB216_p0591b25║俯仰聊自適，賴此狂與疏。香木日已燼，何如長作樗。
J28nB216_p0591b26║五
J28nB216_p0591b27║一病五百日，形神並已枯。緇素偶相值，稱我為禪臞。
J28nB216_p0591c01║禪臞竟何解，佛法從來無。倦眠醒便起，笑此空頭顱。
J28nB216_p0591c02║六
J28nB216_p0591c03║我性耽枯寂，愛此山中山。珍禽曉破夢，孤猿夜伴閒。
J28nB216_p0591c04║白雲時出沒，流水亦潺湲。得失永無慮，有門常不關。
J28nB216_p0591c05║七
J28nB216_p0591c06║我愛山中行，安步不須馬。有時訪怪石，有時趨樹下。
J28nB216_p0591c07║本無取境心，何勞更修捨。嗤彼世塗中，鑽龜復打瓦。
J28nB216_p0591c08║八
J28nB216_p0591c09║我愛山中住，觀化俯且仰。一法不當情，萬緣同鏡像。
J28nB216_p0591c10║纔言獨露身，無端已成兩。笑破太虛空，巖谷爭酬響。
J28nB216_p0591c11║九
J28nB216_p0591c12║我愛山中坐，一日兩日永。頂雖鵲未巢，樹亦枝無影。
J28nB216_p0591c13║既不耐諠譁，亦不味幽靜。形疲便起行，枯樁變浮梗。
J28nB216_p0591c14║十
J28nB216_p0591c15║我愛山中臥，易寐還易醒。醒寐惟幻形，誰實司肯綮。
J28nB216_p0591c16║諦觀五陰身，非別亦非並。不知何所緣，猶然不自肯。
J28nB216_p0591c17║十一
J28nB216_p0591c18║我愛山中春，雪埋古路塵。幽蘭笑巖石，遊子行且逡。
J28nB216_p0591c19║松色宛如舊，鳥聲亦不新。避秦嗤未久，尚有羲皇人。
J28nB216_p0591c20║十二
J28nB216_p0591c21║我愛山中夏，心閒日逾暇。茅屋足清涼，何必登臺榭。
J28nB216_p0591c22║介爾華欲敷，奚物堪酬價。一片白雲飛，雨似車輪下。
J28nB216_p0591c23║十三
J28nB216_p0591c24║我愛山中秋，微雲淡碧流。桂少香倍烈，菊瘦姿迺幽。
J28nB216_p0591c25║白粲早已熟，寒蟬聲未收。飯罷峰頭坐，長江天外浮。
J28nB216_p0591c26║十四
J28nB216_p0591c27║我愛山中冬，密雲覆重重。雪舞盡如蝶，簷結宛似龍。
J28nB216_p0592a01║室內饒焦木，門外無行蹤。擁被鎮日坐，不參五葉宗。
J28nB216_p0592a02║十五
J28nB216_p0592a03║我愛山中風，暮息朝復有。寒時漫相疏，熱時仍覺厚。
J28nB216_p0592a04║疏厚自隨情，此君元不受。欲知情性長，問取池邊柳。
J28nB216_p0592a05║十六
J28nB216_p0592a06║我愛山中花，遍處呈佳錦。草木雖殊質，香色均成品。
J28nB216_p0592a07║清賞適相宜，何堪供佩衽。幽然傲深谷，不伴時流飲。
J28nB216_p0592a08║十七
J28nB216_p0592a09║我愛山中雪，萬峰同一覽。潔矣無片塵，清哉有餘淡。
J28nB216_p0592a10║壓竹每成梁，綴松多作菡。何須蘇武吞，予亦將為糝。
J28nB216_p0592a11║十八
J28nB216_p0592a12║我愛山中月，寒光照深庵。萬里絕雲霞，一窗饒冷燄。
J28nB216_p0592a13║移來柏影長，拂此幽人臉。旨哉月喻經，圓缺皆從漸。
J28nB216_p0592a14║十九
J28nB216_p0592a15║我愛山中泉，內湧非從邊，淵淵離煩垢，泠泠浸碧天。
J28nB216_p0592a16║煮糜信甘美，烹茶亦奇鮮，誰為知味者？請問光音禪。
J28nB216_p0592a17║二十
J28nB216_p0592a18║我愛山中石，縱橫亂成格。苔蘚作衣裳，雲霓備冠舄。
J28nB216_p0592a19║不點生公頭，寧畏提婆擲。兀兀伴餘年，笑我煙霞癖。
J28nB216_p0592a20║二十一
J28nB216_p0592a21║我愛山中松，行列亦橫縱。數尺已似蓋，盈拱還如龍。
J28nB216_p0592a22║奇根傍危石，質臞姿乃丰。嚴冬一夜雪，遍體白芙蓉。
J28nB216_p0592a23║二十二
J28nB216_p0592a24║我愛山中竹，交影堪成屋。風來奏梵音，雨過抽新簇。
J28nB216_p0592a25║勁節出長林，虛心符短牘。雙徑不須開，千畝藏幽谷。
J28nB216_p0592a26║二十三
J28nB216_p0592a27║我愛山中晴，日照幽溪明。雲霧忽何去，松篁乃菁菁。
J28nB216_p0592b01║長空鳥跡迥，短嶺泉流清。舒體一獨嘯，深谷頻相賡。
J28nB216_p0592b02║二十四
J28nB216_p0592b03║我愛山中雨，鳥鵲同斂羽。抱膝坐繩床，寂爾無聞睹。
J28nB216_p0592b04║倦來舒腳眠，倏忽經五鼓。捫枕辨方隅，手眼知非瞽。
J28nB216_p0592b05║二十五
J28nB216_p0592b06║我愛山中雲，幻作庭前供。星散各為葩，烏合還無縫。
J28nB216_p0592b07║乘來身較輕，騰去天為重。曠矣任翱翔，誰共虛空訟。
J28nB216_p0592b08║二十六
J28nB216_p0592b09║我愛山中日，冬夏咸和適。霜露釋然消，幽室能生白。
J28nB216_p0592b10║浴溟此先知，懸鼓還非隔。正午打三更，疑殺參玄客。
J28nB216_p0592b11║二十七
J28nB216_p0592b12║白雲捲還舒，清風拂還止。問我山中樂，從來只如此。
J28nB216_p0592b13║懶向蒲團求，亦不鑽故紙。若作佛法商，千里復萬里。
J28nB216_p0592b14║二十八
J28nB216_p0592b15║未知牝與牡，安辨黃與驪。冬來風颯颯，春至草萋萋。
J28nB216_p0592b16║法本不相待，徒勞似木雞。遊子欲問道，流水滿前谿。
J28nB216_p0592b17║二十九
J28nB216_p0592b18║飲酒每嫌淡，食肉秖喜肥。嗟此惻隱性，長閉嗜欲扉。
J28nB216_p0592b19║豈思蔬與水，亦已堪療饑。瞬息面目異，何時復知歸。
J28nB216_p0592b20║三十
J28nB216_p0592b21║好花明月下，一杯仍一杯。酣後長舒腳，熟睡聲如雷。
J28nB216_p0592b22║恣言人世樂，那信身如坏。息斷知何去，空令親屬哀。
J28nB216_p0592b23║三十一
J28nB216_p0592b24║少年競脂粉，窈窕思長娥。秋波送深媚，雲鬢開沉痾。
J28nB216_p0592b25║卮酒雅相贈，舞罷還酣歌。之死矢靡悔，悲哉燈畔蛾。
J28nB216_p0592b26║三十二
J28nB216_p0592b27║美人衣羅綺，纖指彈琵琶。音韻清且婉，態度雲復霞。
J28nB216_p0592c01║仙尚失神足，人誰不歎嗟。寧知一線斷，傀儡歸泥沙。
J28nB216_p0592c02║三十三
J28nB216_p0592c03║逐興呼美酒，舒懷撫瑤琴。豈無暫時樂，終為壞苦侵。
J28nB216_p0592c04║迷頭常認影，歷劫從他尋。何如撒兩手，瀟灑出稠林。
J28nB216_p0592c05║三十四
J28nB216_p0592c06║人將雞豕烹，獄卒將人煮。酬償無已時，楚毒那堪侶。
J28nB216_p0592c07║何不修慈心，民胞物吾與。蔬水足資身，二簋亦可祣。
J28nB216_p0592c08║客來饒菜根，養親獻果茹。有生皆愛命，奚忍充豆俎。
J28nB216_p0592c09║君子遠庖廚，掩耳盜鈴語。
J28nB216_p0592c10║三十五
J28nB216_p0592c11║饋肉令人悅，揮刀令人恐。不從刀上來，此肉何由捧？
J28nB216_p0592c12║食之信可甘，思之寧不悚。斯事尚心安，何須咎作俑。
J28nB216_p0592c13║三十六
J28nB216_p0592c14║淵明嗜杯酒，不與蓮華盟。折腰既弗屑，麴糱胡偏酲。
J28nB216_p0592c15║欲深天機淺，格言羨莊生。性學豈多術，無如理勝情。
J28nB216_p0592c16║三十七
J28nB216_p0592c17║壯士血氣盛，國步誇邯鄲。殺人不敢睨，一語盟肺肝。
J28nB216_p0592c18║義勇洵絕世，仁慈體迺刓。圖窮露匕首，髑髏千古寒。
J28nB216_p0592c19║三十八
J28nB216_p0592c20║草茂忽復萎，月滿忽復虧。少壯尚難保，老大安可怡？
J28nB216_p0592c21║莫問死何去，只今住者誰？空華結空果，拭目知未知。
J28nB216_p0592c22║三十九
J28nB216_p0592c23║紅顏曾未幾，倏忽斑兩毛。爭趨愛欲燄，積劫歸塵勞。
J28nB216_p0592c24║斯世竟何恃，苦趣誠無號。早悟不生滅，嗤言王母桃。
J28nB216_p0592c25║四十
J28nB216_p0592c26║拜將羨椎埋，誰知身在蝸。生來惟兩腳，寧復須三鞋。
J28nB216_p0592c27║營營竟何益，終就無常豺。試看北邙土，多是貪瞋骸。
J28nB216_p0593a01║四十一
J28nB216_p0593a02║忉利一晝夜，人間已百齡。縱使滿百歲，猶然朝菌形。
J28nB216_p0593a03║況復多夭折，瞬息無安寧。胡不一猛省，甘為四大刑。
J28nB216_p0593a04║四十二
J28nB216_p0593a05║玉兔甫西逝，金烏復東昇。少壯日已去，衰病時時增。
J28nB216_p0593a06║寐者終不覺，智者思自懲。欲使冰成水，無令水結冰。
J28nB216_p0593a07║四十三
J28nB216_p0593a08║梧桐一葉落，天下同驚秋。老少死無算，見者胡悠悠。
J28nB216_p0593a09║眼前幾許樂，貽卻千古愁。早唱歸家曲，莫待捐荒丘。
J28nB216_p0593a10║四十四
J28nB216_p0593a11║狐兔營其窟，烏鵲爭其巢。孰知咸在旅，生死均浮泡。
J28nB216_p0593a12║茫茫苦海闊，欲度須繫匏。莫使荒郊骨，還令梵志敲。
J28nB216_p0593a13║四十五
J28nB216_p0593a14║東鄰慶新婦，西舍哭亡男。哭者不復笑，慶者終必惔。
J28nB216_p0593a15║悲歡亂衷曲，擬北仍復南。輸與煙霞客，隨緣宿草庵。
J28nB216_p0593a16║四十六
J28nB216_p0593a17║世法多崎嶇，禁賂還存賄。枉道或容身，直道每招罪。
J28nB216_p0593a18║何如野衲閒，薇蕨堪充餒。風來翠竹鳴，雲去青山在。
J28nB216_p0593a19║俯仰獨清寧，家風常不改。
J28nB216_p0593a20║四十七
J28nB216_p0593a21║賤夫登壟斷，巢許棲高岡。清濁固霄壤，取捨同膏肓。
J28nB216_p0593a22║不知三界夢，剜肉強作瘡。一念悟無性，十虛任徜徉。
J28nB216_p0593a23║四十八
J28nB216_p0593a24║水氣每成虹，地蒸每作菌。介爾本無形，剎那已有朕。
J28nB216_p0593a25║慎獨雖兢兢，豈達無生忍。一翳甫在睛，空華斯亂殞。
J28nB216_p0593a26║欲令華相滅，莫向空中泯。
J28nB216_p0593a27║四十九
J28nB216_p0593b01║盛暑喜乘風，嚴寒愛向火。情性屢隨時，究竟誰為我。
J28nB216_p0593b02║未出有無關，空勞此靜坐。莽蒼三返人，撫腹猶稱果。
J28nB216_p0593b03║五十
J28nB216_p0593b04║風來萬壑鳴，月出千山皎。笑此頑虛空，常為明動擾。
J28nB216_p0593b05║不動復是誰，豈居風月表。離即既雙非，問君了不了。
J28nB216_p0593b06║胡弗畏深坑，徒憂打之遶。驀直轉欹邪，空爭內外紹。
J28nB216_p0593b07║五十一
J28nB216_p0593b08║荊璞未應剖，卞和徒自泣。雷鳴二月春，蠕動皆離蟄。
J28nB216_p0593b09║屈伸信有時，何用勞汲汲。築碎太虛空，從古原無汁。
J28nB216_p0593b10║五十二
J28nB216_p0593b11║畫餅不充饑，美食不中飽。欲縛樹頭風，勤取龜毛絞。
J28nB216_p0593b12║弄假豈成真，賣拙翻為巧。俱盧日落山，贍部雞鳴卯。
J28nB216_p0593b13║五十三
J28nB216_p0593b14║聖訓恒諄諄，令觀五盛蘊，陽燄與空華，無我誰欣忿？
J28nB216_p0593b15║生死靡暫停，幻質同朝槿，了知呼吸關，至道斯云近。
J28nB216_p0593b16║五十四
J28nB216_p0593b17║禦寒不䌟績，糊口不耕田。佛制固如此，誰思共息肩。
J28nB216_p0593b18║神王翻貝葉，形疲且穩眠。何須學枯木，失此無心禪。
J28nB216_p0593b19║五十五
J28nB216_p0593b20║有嘲不用解，有山不用買。泉流月影長，霧壓空形矮。
J28nB216_p0593b21║起臥任所適，語默隨瀟灑。拽杖登巖阿，野鹿馴無駭。
J28nB216_p0593b22║五十六
J28nB216_p0593b23║今夏稱酷暑，此地偏清涼。金風初到嶺，木葉早已黃。
J28nB216_p0593b24║霜後菜味逸，饑來食易良。飯罷更何事，加趺送夕陽。
J28nB216_p0593b25║五十七
J28nB216_p0593b26║自昔違故國，客路良迢迢。回首信非遠，縱步終難翹。
J28nB216_p0593b27║賴有舊時友，舉手頻相招。同行不肯返，如何獨乘船。
J28nB216_p0593c01║五十八
J28nB216_p0593c02║我去千里外，朋來萬里中。趨避各異旨，臭味胡相同？
J28nB216_p0593c03║取捨信有極，詣極思真風。笑指南詢客，悠悠路未終。
J28nB216_p0593c04║五十九
J28nB216_p0593c05║非我漫傷今，嗟時太不古。律法如亂絲，禪宗更莽鹵。
J28nB216_p0593c06║庶幾義學家，猶然水添乳。悠悠淨土門，事理分捨取。
J28nB216_p0593c07║各披祖父甲，翻傲負嵎虎。哀哉復哀哉，坐致魔軍侮。
J28nB216_p0593c08║六十
J28nB216_p0593c09║枝葉秋已摧，貞實冬無敗。所以真偽關，終莫逃爐鞴。
J28nB216_p0593c10║欲使稻梁肥，殷勤先去稗。折攝似分途，同歸調伏戒。
J28nB216_p0593c11║六十一
J28nB216_p0593c12║人侮非自侮，自侮非侮人。不受禮歸主，妙喻真且親。
J28nB216_p0593c13║修羅慢幢折，帝釋勝幡新。忍為力中最，勝敵寧揚塵。
J28nB216_p0593c14║六十二
J28nB216_p0593c15║調心如大地，寵辱何關意。美玉良自珍，角石翻成瘁。
J28nB216_p0593c16║遐哉睡虎機，千古稱難企。誰知歌利王，鹿苑先蒙記。
J28nB216_p0593c17║六十三
J28nB216_p0593c18║言居佛祖先，行落凡愚後。漫抱法門憂，自疾耳無救。
J28nB216_p0593c19║恥躬愧儒宗，歸爨慚禦冠。莫誇日正長，瞬息聞更漏。
J28nB216_p0593c20║六十四
J28nB216_p0593c21║揠苗徒自損，溝澮盈還涸。九仞不及泉，枉向高原鑿。
J28nB216_p0593c22║慎終亦謀始，所厚那堪薄。醍醐願共餐，善巧先鑽酪。
J28nB216_p0593c23║六十五
J28nB216_p0593c24║三十未始壯，四十今已老。徒爾費芒鞋，依然不聞道。
J28nB216_p0593c25║既懲從井仁，豈學手援嫂。見彈求鴞炙，嗟哉計太早。
J28nB216_p0593c26║六十六
J28nB216_p0593c27║壁影本非魑，孩童疑作鬼。白日忽升天，見徹無頭尾。
J28nB216_p0594a01║秋深饒月華，春到多芳卉。根境未離籓，受用能有幾？
J28nB216_p0594a02║六十七
J28nB216_p0594a03║四衢遊坦坦，白牛步緩緩。已悟勝蓮時，方知忍土短。
J28nB216_p0594a04║成壞等浮漚，依住均累卵。啾啾器內蚊，誰信斯非誕。
J28nB216_p0594a05║六十八
J28nB216_p0594a06║牛犢不畏虎，傷鳥怖虛弓。安畏雖異局，對境皆懵懵。
J28nB216_p0594a07║何如見諦士，了了知無忡。遊戲逆順界，寧尸勝敵功。
J28nB216_p0594a08║六十九
J28nB216_p0594a09║避世不擇地，避地不擇人。烏江已非漢，桃源亦屬秦。
J28nB216_p0594a10║所以明哲士，沒蹤莫藏身。欲知剎海性，從來惟一塵。
J28nB216_p0594a11║七十
J28nB216_p0594a12║鵲噪固無憂，鴉鳴亦報喜。聲性本非殊，聞機寧異耳。
J28nB216_p0594a13║一耳聽兩音，兩亡一便止。無明從此無，始覺從此始。
J28nB216_p0594a14║七十一
J28nB216_p0594a15║咸臨吉乃利，倚伏洵多義。甫唱拔茅歌，旋生朋黨祟。
J28nB216_p0594a16║世事固應然，調心尤不易。難提起四禪，魔女偏相魅。
J28nB216_p0594a17║七十二
J28nB216_p0594a18║蹇不利東北，解亦利西南。安身迺崇德，憧憧奚所堪。
J28nB216_p0594a19║鴻飛麗天表，龍躍歸深潭。思慮泯無朕，白日眠方酣。
J28nB216_p0594a20║七十三
J28nB216_p0594a21║居德忌成夬，育德貴如蒙。大道曠無際，何以耳似充。
J28nB216_p0594a22║出關驚枕夢，入場嗤老翁。熟讀霍光傳，方知養正功。
J28nB216_p0594a23║七十四
J28nB216_p0594a24║亢龍成碩果，無悔須歸潛。形氣尚應爾，況復心法嚴。
J28nB216_p0594a25║洗心貴藏密，豈兆涼與炎。滴油莫墮地，凜凜刃方銛。
J28nB216_p0594a26║七十五
J28nB216_p0594a27║逐妄又尋真，揚灰復鼓塵。未悟賓中主，安知主裏賓。
J28nB216_p0594b01║美食飽所棄，糟糠饑所珍。滔滔天下是，沮溺同迷津。
J28nB216_p0594b02║七十六
J28nB216_p0594b03║希顏復學孔，未出三界籠。步老復趨莊，依然舊漆桶。
J28nB216_p0594b04║太極未生形，自心早妄動。石火電光機，何勞誇一統。
J28nB216_p0594b05║七十七
J28nB216_p0594b06║既慚德不修，又愧學不講，德學本同條，誰能作兩項？
J28nB216_p0594b07║紫陽與象山，各喫三十棒，識取宣尼宗，方來證溝港。
J28nB216_p0594b08║七十八
J28nB216_p0594b09║童冠沂水遊，三子異其撰。一哂一喟然，黑豆換卻眼。
J28nB216_p0594b10║央掘發誠言，胎難安然產。讀至不動章，大慧顏當赧。
J28nB216_p0594b11║七十九
J28nB216_p0594b12║前際不可窮，後際不可極。現前介爾心，邊際渺難測。
J28nB216_p0594b13║明明法界宗，妙觀胡墨墨。奮起金剛拳，打碎無生國。
J28nB216_p0594b14║八十
J28nB216_p0594b15║欲雪先集霰，欲雷先耀電。如何欲成佛，福慧毫無片。
J28nB216_p0594b16║流小石能穿，鑽息火誰現。須教熟處生，擐甲同鏖戰。
J28nB216_p0594b17║八十一
J28nB216_p0594b18║星火燎荒原，一指蔽山嶽。易訓誡履霜，宣尼貴先覺。
J28nB216_p0594b19║未窮學地流，慎勿誇無學。泥在水非純，稍動還成濁。
J28nB216_p0594b20║八十二
J28nB216_p0594b21║濁水珠可清，暗室燈能破。惟有靛池公，獅吼終驚臥。
J28nB216_p0594b22║跨下亦登壇，大將非從貨。悅草披虎皮，徒令千古唾。
J28nB216_p0594b23║八十三
J28nB216_p0594b24║狡狐能惑虎，木雞難怖禽。可欺不可罔，神全乃莫侵。
J28nB216_p0594b25║面南看北斗，端的誰知音。曾經勝熱燄，徹體涼且愔。
J28nB216_p0594b26║八十四
J28nB216_p0594b27║崑崙非宿海，宿海非阿耨，滔滔萬里流，一滴源誰透？
J28nB216_p0594c01║漫傳天上來，錯認銀河胄，賴此投海機，從前皆免究。
J28nB216_p0594c02║八十五
J28nB216_p0594c03║六塵本太平，六根亦非嬈。問取六識身，蹤跡尤杳杳。
J28nB216_p0594c04║誰為結使源，細覓終難了。試看瓶內空，傾出知多少。
J28nB216_p0594c05║八十六
J28nB216_p0594c06║色色彰苦空，聲聲演無我。拈來法界鑰，開盡塵沙鎖。
J28nB216_p0594c07║睹角便知牛，望煙豈惑火。若要船頭直，端卻船梢舵。
J28nB216_p0594c08║八十七
J28nB216_p0594c09║須彌怪石供，海水塗足油。陶輪擲千界，剎網收雙眸。
J28nB216_p0594c10║變身四萬二，入聖終未優。擬作神通會，新添頭上頭。
J28nB216_p0594c11║八十八
J28nB216_p0594c12║鯤潛知海闊，鵬徙知天高。十虛信寥廓，何如遍吉毛。
J28nB216_p0594c13║縱步歷塵劫，徒令童子勞。迷此一隙理，今古同滔滔。
J28nB216_p0594c14║八十九
J28nB216_p0594c15║金屑不著眼，毒器不貯漿。王饌未敢食，華屋徒窺牆。
J28nB216_p0594c16║垢盡明自現，胡勞羨色莊。春風一夜起，蘭蕊遍溪香。
J28nB216_p0594c17║九十
J28nB216_p0594c18║芒鞋棄屋後，缽袋掛茅菴。非敢濫無學，坐訪同行參。
J28nB216_p0594c19║石蜜味中最，食乃知其甘。見月良賴指，寧復撈深潭。
J28nB216_p0594c20║九十一
J28nB216_p0594c21║力疾復談經，非甘背夙盟。應憐慧命斷，誰顧色身竛。
J28nB216_p0594c22║字字杵嬰血，言言佛祖型。寄規龍象眾，莫作等閒聽。
J28nB216_p0594c23║九十二
J28nB216_p0594c24║語不競朝華，病應消夙業。獨愧衰朽身，難企尊者脅。
J28nB216_p0594c25║法無心外傳，道自威音劫。明明梵網燈，未審誰先接。
J28nB216_p0594c26║九十三
J28nB216_p0594c27║直指西來意，楞伽心可安。語言同解脫，內守偏蹣跚。
J28nB216_p0595a01║休戀聲前句，還思步外竿。不嘗天下醋，那信一般酸。
J28nB216_p0595a02║九十四
J28nB216_p0595a03║霧行不覺潤，日照咸知暄。獨憐之楚客，往往北其轅。
J28nB216_p0595a04║珠固在濁水，蓮豈出高原。為問南詢者，詎曰甘勞煩。
J28nB216_p0595a05║九十五
J28nB216_p0595a06║學士畏枯寂，禪德怖繁文。繁文信無益，枯寂亦添瘽。
J28nB216_p0595a07║蛇繩見方熾，取捨徒紛紜。捉鼻謾高喚，燈照知非豶。
J28nB216_p0595a08║九十六
J28nB216_p0595a09║未明心與性，讀誦徒喃喃。甫欲思上達，暗證還自緘。
J28nB216_p0595a10║不解順流棹，豈知逆風帆。呷盡四海水，到頭滋味鹹。
J28nB216_p0595a11║九十七
J28nB216_p0595a12║競為格外鋒，罔念昔時典。因護乃至吠，堪嗟梵志大。
J28nB216_p0595a13║財慳尚可回，法執誰能遣。五百野狐身，覆轍偏爭踐。
J28nB216_p0595a14║九十八
J28nB216_p0595a15║佛語即佛心，佛心非佛語，離此即非關，究竟誰為汝？
J28nB216_p0595a16║一句了然超，萬劫合頭杵，若要舌本甜，勤取黃連茹。
J28nB216_p0595a17║九十九
J28nB216_p0595a18║心肝掛樹杪，此理從來少。離教覓單傳，癡鱉何時了。
J28nB216_p0595a19║妙指發妙音，非內亦非表。側耳不會心，依然打之遶。
J28nB216_p0595a20║一百
J28nB216_p0595a21║觀箭毒逾熾，問橋路逾遲。路遲日易暮，毒熾那堪醫。
J28nB216_p0595a22║有藥不早服，有足不早馳。茫茫生滅海，誰與定歸期。
J28nB216_p0595a23║百一
J28nB216_p0595a24║毒蛇勿捉尾，甘露勿添水。添水飲成病，捉尾螫人死。
J28nB216_p0595a25║執項善調御，功歸豢龍氏。悟時轉法華，良哉惠能旨。
J28nB216_p0595a26║百二
J28nB216_p0595a27║聽法不觀心，死至成狼狽。觀心不聽法，執刀還自害。
J28nB216_p0595b01║未知說默源，同條卻異會。鼻孔向下垂，空讚威音外。
J28nB216_p0595b02║百三
J28nB216_p0595b03║長語悟非多，雪填井便無。要言迷不少，小毒還生瘉。
J28nB216_p0595b04║何勞妄欣厭，共把真宗誣。早修開演智，莫畫舊葫蘆。
J28nB216_p0595b05║百四
J28nB216_p0595b06║執藥每成病，借病翻成藥。通塞靡定蹤，觸境須深度。
J28nB216_p0595b07║知人勿昭昭，自照無莫莫。一言燭根元，千山勝行腳。
J28nB216_p0595b08║百五
J28nB216_p0595b09║聚螢不爇草，聚雪不成山。鑽紙信無益，枯坐終癡頑。
J28nB216_p0595b10║未歷羊腸險，安知行路難。千里始初步，休商最後關。
J28nB216_p0595b11║百六
J28nB216_p0595b12║洪鐘叩乃鳴，美玉終須琢。不覓惡鉗錘，豈破無明殼？
J28nB216_p0595b13║護茲煩惱情，忍使靈光剝。幽幽長夜寒，熟睡誰能覺。
J28nB216_p0595b14║百七
J28nB216_p0595b15║烏焉忽成馬，展轉無非錯。佛滅曾幾時，哀哉水潦鶴。
J28nB216_p0595b16║矧茲最後年，何地尋略彴。斯文賴未亡，共聽封人鐸。
J28nB216_p0595b17║百八
J28nB216_p0595b18║日輪挽作鏡，海水挹作盆。照我忠義膽，浴我法臣魂。
J28nB216_p0595b19║九死心不悔，塵劫願猶存。為檄虛空界，何人共此䑳。
J28nB216_p0595b20║幻寓華嚴菴四偈
J28nB216_p0595b21║笑破無生夢，拋開有識身。隨緣聊寄足，何事可關神。
J28nB216_p0595b22║瓔粥偏宜病，鶉衣不厭貧。灌園慚計拙，莫復更思蓴。
J28nB216_p0595b23║九子峰偏靜，非干車馬喧。有菴藏竹徑，無客到松垣。
J28nB216_p0595b24║地是金沙布，天從螺髻援。加趺消永晝，欲辯已忘言。
J28nB216_p0595b25║未具摶風翼，欣同維鵲巢。秕糠能作飯，野菜亦成肴。
J28nB216_p0595b26║泉飲方知冷，情枯始可交。半生慚孟浪，今復愛吾犛。
J28nB216_p0595b27║千里歸盟主，寧辭風雨侵。緬懷恒尚古，扼腕每悲今。
J28nB216_p0595c01║野獸夜警寐，山禽曉奏音。苦空須早悟，無負最初心。
J28nB216_p0595c02║遣病歌
J28nB216_p0595c03║九華峰頭雲霧濃，三月四月如隆冬，敝袍厚擁供高
J28nB216_p0595c04║臥，尚嫌煖性來無從。九華山中泉味逸，百滾千沸甘
J28nB216_p0595c05║同蜜，拾取松毬鎮日煨，權作參苓療我疾。堪嗟我疾
J28nB216_p0595c06║療偏難，阿難隔日我三日，寒殺闍梨熱亦然，已信浮
J28nB216_p0595c07║生危脆質。豈從旦暮戀空華？悲我知門未詣室，是以
J28nB216_p0595c08║勤將神咒持，擬開同體妙三慈。我病愈時生界愈，剎
J28nB216_p0595c09║那非速劫非遲，箇中消息誰當辨？痛癢相關漫自欺。
J28nB216_p0595c10║夢徹公有感為持咒偈
J28nB216_p0595c11║十載彌天網，心心獲異禽，蟭螟偏誤入，五夏漫投鍼。
J28nB216_p0595c12║一簣功猶缺，他緣早受侵，神交雖不隔，托足已殊林。
J28nB216_p0595c13║百里半九十，悠悠關我襟，支頤頻到夢，寤想倍憂深。
J28nB216_p0595c14║黽勉皈明咒，終期聽好音，力追先哲道，莫陷近時燖。
J28nB216_p0595c15║三十八歲生日偈（有序，五月初三日）
J28nB216_p0595c16║予自分三十八歲必死，扶病勉強入山，不欲留
J28nB216_p0595c17║此骨於人間世也。山中與我同生者三人，皆於
J28nB216_p0595c18║春夏之交逝矣。予猶延殘喘，得至今日，實三寶
J28nB216_p0595c19║及神咒力耳。爰成一偈，以感佛恩。
J28nB216_p0595c20║誤受五行質，恒為四大侵。庚從丙火鑠，計使月光陰。
J28nB216_p0595c21║拼作山中骨，寧存塵世心。獨霑神咒力，偏渡業河深。
J28nB216_p0595c22║已悟無常浪，重聆實相音。菩提須永發，正法誓長今。
J28nB216_p0595c23║豈視魔軍擾，甘令佛道沈。
J28nB216_p0595c24║有所慰
J28nB216_p0595c25║君不見，帝釋五衰相已現，甫唱三皈貌更姝。又不見，
J28nB216_p0595c26║趙州苦行山中足，螣蛇變作龍戲珠。從來逆境多成
J28nB216_p0595c27║就，歎息幾人能自孚。動心忍性誠實語，自暴自棄非
J28nB216_p0596a01║良圖。夏草茸茸霜所敗，松柏亭亭冬不殊。寒威適足
J28nB216_p0596a02║堅我骨，冰雪還堪養我株。老虯千載稱神樹，豈向春
J28nB216_p0596a03║風競賞娛。大任舍予誰克荷，精金須煉終非誣。試看
J28nB216_p0596a04║山前行路者，崎嶇歷盡是通衢。
J28nB216_p0596a05║病餘寫懷四偈
J28nB216_p0596a06║一條拄杖兩芒鞋，海闊天空舒我骸，愛見慈悲終作
J28nB216_p0596a07║疾，婆和學侶謾為儕。悅心有法聊成賞，糊口無糧卻
J28nB216_p0596a08║是齋，好惡雲山隨意歷，莫商何地把身埋。
J28nB216_p0596a09║昔日曾吟五子歌，典刑依舊憶熙河。宗庭獨力除荒
J28nB216_p0596a10║草，教律誰能共執柯。雨露重時恩念少，鉗錘辣處怨
J28nB216_p0596a11║情多。堪嗟大願無方便，還向金錍自切磋。
J28nB216_p0596a12║勝心雖發足凡情，十載依稀舊路行。疵露任從人世
J28nB216_p0596a13║撥，心虛惟念斷金盟。莊生有斧嫌無質，旭子徒存垔
J28nB216_p0596a14║孰乎。笑殺巴人猶少和，引商刻羽欲誰賡。
J28nB216_p0596a15║大小由來出路岐，無端埋沒好男兒。花香暗被狂風
J28nB216_p0596a16║洩，果嫩偏遭淫雨漓。收拾敗棋輸已半，搜羅剩騎氣
J28nB216_p0596a17║方贏。三年嘗膽嗤非久，須學華嚴塵劫思。
J28nB216_p0596a18║重閱大藏偈
J28nB216_p0596a19║我年三十歲，閱藏求殊琛。身心並安適，志欲老叢林。
J28nB216_p0596a20║無端被名累，善友牽我襟。雖受切磋益，酬酢時相臨。
J28nB216_p0596a21║實德愧無寸，虛膺人世欽。夙障得其便，惡疾斯來侵。
J28nB216_p0596a22║悠悠旦復暮，遷延乃至今。賴此病良藥，入山恐不深。
J28nB216_p0596a23║棲止寧擇木，怖曲同傷禽。乘時理舊業，隨緣且自箴。
J28nB216_p0596a24║已識浮生夢，何勞謀釜鬵。為哀盲道者，恒復長呻吟。
J28nB216_p0596a25║法藥須療病，豈曰甘為蟫。鍊酥能作酒，當令猛光歆。
J28nB216_p0596a26║魔外固多巧，誰堪七縱擒。勉旃莫辭誕，法雨將咸淋。
J28nB216_p0596a27║有感偶成
J28nB216_p0596b01║他人之惡不可助，助惡猶如投火聚。他人善事不可
J28nB216_p0596b02║阻，阻善猶如違害鬼。遏惡揚善順天休，罪滅福長不
J28nB216_p0596b03║須求。以善資善喻水流，終歸大海涵千洲。以惡資惡
J28nB216_p0596b04║喻積糞，徹底臭穢終難近。糞穢猶令田稻肥，惡業徒
J28nB216_p0596b05║招地獄悲。
J28nB216_p0596b06║喜病口占
J28nB216_p0596b07║病作丸湯經作醫，苦空無我適相宜。一倫生死無生
J28nB216_p0596b08║滅，痛殺闍梨知未知。
J28nB216_p0596b09║題五釵松
J28nB216_p0596b10║昔時五釵化作龍，今時五釵還成叢。昔時大士孤峰
J28nB216_p0596b11║坐，今時大士盈山中。五釵本自大士種，撫茲道樹知
J28nB216_p0596b12║慈風。歲寒不改青山色，雪綴依稀帝釋宮。帝釋宮中
J28nB216_p0596b13║曾現瑞，百千身相同名字。願力塵沙未足奇，誰信泥
J28nB216_p0596b14║犁無礙事。法身輪轉水為冰，性惡昭然性善義。迷悟
J28nB216_p0596b15║關頭一念融，刀山劍樹隨遊戲。笑指庭前柏樹參，那
J28nB216_p0596b16║知此樹西來意。
J28nB216_p0596b17║贈見心開士偈（有小引）
J28nB216_p0596b18║見心開士為九華尊宿，喜營福事，非一日矣。
J28nB216_p0596b19║神廟時所頒大藏，久未供奉，開士復捐衣缽之
J28nB216_p0596b20║餘，為櫥供之。予因閱藏，以偈贊曰：
J28nB216_p0596b21║諸佛慧命，常住法身。云何不滅，三藏是珍。因指見月，
J28nB216_p0596b22║月見指親。文字觀照，實相同真。一展一誦，為梁為津。
J28nB216_p0596b23║維我開士，信此妙因。如法供養，有敘有倫。護彼侵蝕，
J28nB216_p0596b24║卷帙常新。便彼簡閱，次第攸陳。悟性永發，功由爾遵。
J28nB216_p0596b25║緇林之導，法王之臣。何以報德，劫外長春。
J28nB216_p0596b26║丁丑季冬禮千佛於九華藏樓偈贈諸友
J28nB216_p0596b27║謾云苦瓠換甜瓜，應信慈尊並我家。念性不勞參水
J28nB216_p0596c01║月，低頭已駕白牛車。
J28nB216_p0596c02║介爾靈明絕古今，摩尼豈被汩流侵。珠澄濁水清光
J28nB216_p0596c03║露，映徹晴空萬像森。
J28nB216_p0596c04║堆山積嶽盡塵埃，力把慈風一夕摧。吹散鐵圍無暗
J28nB216_p0596c05║地，何須拭目問明來。
J28nB216_p0596c06║昔年窠臼一時掀，臘盡春回日已暄。欲信崑崙泉脈
J28nB216_p0596c07║動，但看河凍不勝轅。
J28nB216_p0596c08║歲月如流不可期，強將識性試旋思。三千鼻孔終無
J28nB216_p0596c09║異，一樣鬚眉那自疑。
J28nB216_p0596c10║靈犀一點性元通，觸境逢渠道自融。驀地舉時聲歷
J28nB216_p0596c11║歷，相看同在寶樓中。
J28nB216_p0596c12║芥翳非關眼性明，空華飄舞孰枯榮。道場當處無成
J28nB216_p0596c13║毀，記取當年常不輕。
J28nB216_p0596c14║一體橫分想與情，冷然性計即無生。功成五悔非留
J28nB216_p0596c15║惑，莫替樓頭最後盟。
J28nB216_p0596c16║贈頂瞿師掩關念佛
J28nB216_p0596c17║一句彌陀聲歷歷，自他共離不可覓。是心作佛是心
J28nB216_p0596c18║是，熾然感應真空寂。驀直歸來莫問津，無明睡裏轟
J28nB216_p0596c19║霹靂。醒來捫枕笑呵呵，夢墮大河誰實溺。夢時非墮
J28nB216_p0596c20║醒非超，一任凱風同奏勣。髻珠解處紹功成，內外空
J28nB216_p0596c21║爭庶與嫡。權實由來不二門，白牛背上橫吹笛。一曲
J28nB216_p0596c22║無生明月寒，從來不用降魔檄。
J28nB216_p0596c23║因拄杖折聯成舊句
J28nB216_p0596c24║久將北斗面南看，回首家鄉月影寒，拄杖折時手眼
J28nB216_p0596c25║瞥，芒鞋破處足心酸。不勞藏跡鍼鋒裏，偏解拋毬急
J28nB216_p0596c26║水灘，一嘯忽傳林谷響，石人撫掌白雲端。
J28nB216_p0596c27║夢感正法衰替痛哭而醒述偈寫懷二首
J28nB216_p0597a01║幾番視聽悚狼威，脂欲消時肉漸肥。自許肝腸終莫
J28nB216_p0597a02║改，那堪聲氣合仍違。魔軍邪幟三洲遍，孽子孤忠一
J28nB216_p0597a03║線徵。夢斷金河情未盡，醒來猶自淚沾衣。
J28nB216_p0597a04║休言三界盡生盲，珠繫貧衣性自明。肯放眼前閒活
J28nB216_p0597a05║計，使堪劫外獨稱英。不龜手藥猶分明，無上尸羅寧
J28nB216_p0597a06║隔程。泣愬莫嫌頻入寐，會須踐我最初盟。
J28nB216_p0597a07║道過齊雲，問訊貞武
J28nB216_p0597a08║煙霞賸癖此中分，遙望名巒勢欲棼。擬向玉屏占瑞
J28nB216_p0597a09║氣，還從金鼎挹香芬。千尋曲澗鳴流水，萬朵青山綴
J28nB216_p0597a10║白雲。予亦佛門為外護，何妨破格友真君。
J28nB216_p0597a11║四十初度寫懷
J28nB216_p0597a12║物論悠悠理本齊，年來漸覺脫筌蹄。拳開非實掌元
J28nB216_p0597a13║在，翳去惟空眼不迷。流水有心終匯海，落花無語亦
J28nB216_p0597a14║成谿。剎那生處生何性，笑把威音劫外提。
J28nB216_p0597a15║雨窗選佛分得東文二韻
J28nB216_p0597a16║何須翹首福城東，十界圓歸一席中，眾壑爭鳴同就
J28nB216_p0597a17║海，簷聲滴斷熟梅風。
J28nB216_p0597a18║擬將遊戲覲迦文，卻喜空山布法雲，輪相轉時知性
J28nB216_p0597a19║起，懽呼早已震魔軍。
J28nB216_p0597a20║喜雨歌
J28nB216_p0597a21║初夏久暘暘，人情爭畏旱。芒種雨如傾，溝澮咸充滿。
J28nB216_p0597a22║一澍十晝夜，溪流抑何悍。我坐陽山第一峰，禪衣擁
J28nB216_p0597a23║膝偏稱暖。倦來無事且經行，選佛場中欣有伴。焚香
J28nB216_p0597a24║煮茗樂悠悠，雨點風聲片語收。風吹不入雨不濕，堪
J28nB216_p0597a25║笑從來學未優。三身四土都霉卻，翠竹青松雲外浮。
J28nB216_p0597a26║君不見，隨他一語千山走，今日重添頭上頭。
J28nB216_p0597a27║贈葆一兄
J28nB216_p0597b01║新安諸峰多淡雅，陽山獨自稱秀拔，悠然小閣築松
J28nB216_p0597b02║間，倚欄坐眺襟期豁。城市紛紛聲不侵，萬山點綴浮
J28nB216_p0597b03║雲闊，鳥語蛙談了義詮，磬魚梵唄閒生活。我來結夏
J28nB216_p0597b04║信奇緣，坐向塵中剖大千，葆公夙志亦非小，衣珠欲
J28nB216_p0597b05║向迷前曉。梵世絲垂擬就鍼，風師珍重莫相侵，佇看
J28nB216_p0597b06║投契無蹤跡，繡出鴛鴦絕古今。絕古今，微塵國裏足
J28nB216_p0597b07║知音，目前雞肋何須戀，攜手同歸解脫林。
J28nB216_p0597b08║寄懷未能
J28nB216_p0597b09║文字離微影不留，玄機欲唱孰相酬。因憐屢中神猶
J28nB216_p0597b10║隔，翻憶如愚益可收。九子峰頭標月指，千如境裏辨
J28nB216_p0597b11║金鑰。靈犀通處知無朕，莫負持明助遠猷。
J28nB216_p0597b12║新秋懷如是師
J28nB216_p0597b13║林低鳥跡迥，石密竹影臞。白雲填萬壑，殘月掛斜株。
J28nB216_p0597b14║嗟此不成寐，我友天一隅。敦好信非久，時復懷嘻吁。
J28nB216_p0597b15║警眾友
J28nB216_p0597b16║翹首菩提路，悠悠幾陌阡。應憐小證後，重憶大通前。
J28nB216_p0597b17║月指謝綠影，鏡像明媸妍。自慚說法鳥，誡爾莫生天。
J28nB216_p0597b18║題扇寄懷野愚索印章
J28nB216_p0597b19║天都列千嶂，遠望積平郊。松陰拂危石，幽然築小茅。
J28nB216_p0597b20║無事此靜坐，日影移林梢。慚予天外友，攜杖徒神交。
J28nB216_p0597b21║翹望別峰外，矯矯白鶴巢。短吟聊寄興，新句未堪敲。
J28nB216_p0597b22║借靈思妙腕，解此半生嘲。
J28nB216_p0597b23║贈華林開士
J28nB216_p0597b24║九旬結夏陽山峰，松陰竹翠隨俯仰，坐談喜有二三
J28nB216_p0597b25║英，斂目還勤九華想。九華山頭有老僧，心慈體厚神
J28nB216_p0597b26║爽朗，言笑春風遍席生，靈根堪作蓮盟長。海陽三百
J28nB216_p0597b27║路悠悠，日出扶桑一影收，識浪息時心水湛，願風鼓
J28nB216_p0597c01║處行雲稠。悲緣有種惟應拓，惑業無根任意抽，片語
J28nB216_p0597c02║神交聊寄贈，努力追蹤脅比丘。
J28nB216_p0597c03║別玄覽
J28nB216_p0597c04║雨歇松林濕未收，寒蟬怯露聲如抽。九旬同住忽云
J28nB216_p0597c05║別，孤懷不語偏悠悠。丈夫慷慨重一諾，片言矢志須
J28nB216_p0597c06║千秋。白雲出沒竟何性，碧空青皎光沈浮。智士從大
J28nB216_p0597c07║不從小，愚夫近慮無遠憂。皮囊愛惜終捐棄，虛名赫
J28nB216_p0597c08║奕奚能留。何如曠覽寰區表，高登闊步遵玄猷。簷風
J28nB216_p0597c09║吹醒循階夢，彈指先參慈氏樓。君不見，菁菁夏草今
J28nB216_p0597c10║如許，翠柏霜殘葉不柔。
J28nB216_p0597c11║附對聯
J28nB216_p0597c12║地藏塔前對聯
J28nB216_p0597c13║帶果行因，一顆慧珠光燦爛。照泥沙，即是究竟寂光。
J28nB216_p0597c14║秘大現小，六環行錫響琳瑯。喚昏蒙，當體真常大覺。
J28nB216_p0597c15║化城大殿對聯
J28nB216_p0597c16║石壁雲窩，非世界，非微塵，托幻表真由大願。
J28nB216_p0597c17║心地性藏，即化城，即寶所，開權顯實在當人。
J28nB216_p0597c18║法堂對聯
J28nB216_p0597c19║古佛垂慈，六度四弘同會極。
J28nB216_p0597c20║新羅示跡，一花九葉別傳燈。
J28nB216_p0597c21║三門對聯
J28nB216_p0597c22║和尚石一音說法。
J28nB216_p0597c23║芙蓉峰六時獻花。
J28nB216_p0597c24║絕餘編卷四