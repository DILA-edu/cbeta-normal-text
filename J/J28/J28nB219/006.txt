J28nB219_p0686a01║紫竹林顓愚衡和尚語錄卷第六
J28nB219_p0686a02║住南康府同安寺嗣法門人正印重編
J28nB219_p0686a03║書問
J28nB219_p0686a04║答建業旻昭陳公
J28nB219_p0686a05║恭惟足下，跡示塵寰，心超法界，受靈山之付囑，為末
J28nB219_p0686a06║世之梯航，護法忘形，唯佛是命。接引有方，普攝久參
J28nB219_p0686a07║初學；自在無畏，善伏外道諸魔。不唯白下之大光明
J28nB219_p0686a08║幢，實乃諸方之真正法眼，欽服欽服！德音久慕，聞名
J28nB219_p0686a09║已益生前；書貺遙頒，感惠實出意外。殊愧人不稱物，
J28nB219_p0686a10║深知教不擇愚，敢不拜登，何能鳴謝？既又提誨京都，
J28nB219_p0686a11║法道因緣易就；自知鄙陋，師門作料全無，寧敢取辱
J28nB219_p0686a12║大方，誤傷明鑒？但願見光儀，一念妄為，癡想多時，不
J28nB219_p0686a13║識此生可遂此志否？今為憨先師掃塔因緣，復入匡
J28nB219_p0686a14║廬休夏制止。先師圓寂十有餘年，法屬供奉亦如生
J28nB219_p0686a15║日，惟是山林深僻車馬難通，知識無聞護法者少。即
J28nB219_p0686a16║本山松篁每被樵牧所損，維揚田土忽為棍徒強侵，
J28nB219_p0686a17║善世法門畏干公署，一事如不能保，百物俱可為憂。
J28nB219_p0686a18║敢乞足下廣護法心、垂大悲手。千里飛光，匡山與冶
J28nB219_p0686a19║城非遠；一體同觀，已臨與未到不殊。諒足下不倦大
J28nB219_p0686a20║慈力為密護，不唯周全此日，誠賴堅固常年。若高郵
J28nB219_p0686a21║庄租恒如，即五乳香火綿遠；設五乳香火綿遠，即足
J28nB219_p0686a22║下光明常住。是五乳一片地，即足下性分法身也。肅
J28nB219_p0686a23║此謹啟。
J28nB219_p0686a24║答侍御旋觀王公
J28nB219_p0686a25║來諭謂：「閱台宗，又為單參話頭人下一頂鍼。」此頂門
J28nB219_p0686a26║一鍼實台宗之骨髓也；台宗實頂門一鍼之經絡也。
J28nB219_p0686a27║精台宗而護痛頂門一鍼，則經絡不活必成狼籍之
J28nB219_p0686a28║物；唯重頂門一鍼而不精台宗教旨，則骨髓乾枯亦
J28nB219_p0686a29║為灰壤之變。必須頂門一鍼以通諸經，亦要清理諸
J28nB219_p0686a30║經以宗頂門一鍼，骨肉俱活方為有用大人。亦非台
J28nB219_p0686b01║宗外別有頂門一鍼，亦非頂門外別有台宗。如透得
J28nB219_p0686b02║台宗，自有頂門一鍼；如透得頂門一鍼，經絡自然開
J28nB219_p0686b03║通，不可作兩事疑難。如永嘉大師唯精台宗，後見六
J28nB219_p0686b04║祖大師，振錫一下，卓然而立。祖曰：「大德自何方而來，
J28nB219_p0686b05║生大我慢？」師曰：「生死事大，無常迅速。」祖曰：「何不體取
J28nB219_p0686b06║無生，了無速乎？」師曰：「體即無生，了本無速。」祖曰：「如是
J28nB219_p0686b07║如是！」于時大眾無不愕然。師方具威儀參禮，須臾告
J28nB219_p0686b08║辭。祖曰：「返太速乎？」師曰：「本自非動，豈有速耶？」祖曰：「誰
J28nB219_p0686b09║知非動？」師曰：「仁者自生分別。」祖曰：「汝甚得無生之意。」
J28nB219_p0686b10║師曰：「無生豈有意耶？」祖曰：「無意誰當分別？」師曰：「分別
J28nB219_p0686b11║亦非意。」祖嘆曰：「善哉！善哉！少留一宿。」此永嘉大師是
J28nB219_p0686b12║精台宗而能透露台宗，與六祖相見活潑若此。如二
J28nB219_p0686b13║大師相見語句是台宗耶？頂門一鍼耶？知此則頂門
J28nB219_p0686b14║鍼乃台宗之頂門鍼也。若台宗不下頂門一鍼，皆成
J28nB219_p0686b15║戲論之法；又離頂門一鍼，不唯台宗，一切教相俱無
J28nB219_p0686b16║建立。執事欲究台宗，須以頂門一鍼為之先鋒可也。
J28nB219_p0686b17║鄙見若此，不知高明以為何如？衡為雲居祖庭灑掃，
J28nB219_p0686b18║素未涉因緣，所事艱難，得執事慈念助一帚之力，感
J28nB219_p0686b19║激無量。肅此謹復。
J28nB219_p0686b20║復夢覺洪居士
J28nB219_p0686b21║病僧初出邵陽客武陵時，曾枉手札密念，嗣後萍梗
J28nB219_p0686b22║無定，音問杳隔，竟不聞芳躅所止，何勝深察反省，皆
J28nB219_p0686b23║自違耳！殘廢之軀已付流水，雖謬膺雲居灑掃之役，
J28nB219_p0686b24║不過了其餘念而已。黃山幽僻之囑，知慈念之切，乃
J28nB219_p0686b25║有殷殷之喻若此，豈不感荷？來諭「皈心始末，注意《楞
J28nB219_p0686b26║嚴》詳而且備。」大抵菩提玅慧借境方生，無論色、香、味、
J28nB219_p0686b27║觸皆通本有，都是入道之門，豈唯觀教一事而已？總
J28nB219_p0686b28║之，在人肯起疑、肯體究，無不是入道因緣；若不起疑、
J28nB219_p0686b29║不體究，只是尋行數墨，不唯今生不得透露，盡未來
J28nB219_p0686b30║際恐亦不能超越。今足下剖柝諸疑，正是足下著力
J28nB219_p0686c01║處，自有轉身親切時節，是學道人極玅好消息，此時
J28nB219_p0686c02║不必速求決破。若此時決破，只成得些知見學問，返
J28nB219_p0686c03║塞卻悟門。足下如今分根分塵、分性分相、分動分靜，
J28nB219_p0686c04║總之未證聞性圓明；如親證聞性圓明則無如是隔
J28nB219_p0686c05║礙。古人云：「識得心，大地無寸土。」豈有聞性意識差別
J28nB219_p0686c06║分擾哉？足下莫放捨，時時體究，要到瓦解冰消群疑
J28nB219_p0686c07║頓盡，那時方信病僧之言不誑也。餘不贅。
J28nB219_p0686c08║答舒茂才
J28nB219_p0686c09║病僧持缽螺川，挂錫西峰寺，每坐長松之下，辱孝則
J28nB219_p0686c10║劉公見訪。語次間劉公曰：「做工夫切要可得聞乎？」病
J28nB219_p0686c11║僧直曰：「真實做工夫，無別奇特，只一捨字便能超佛
J28nB219_p0686c12║越祖一切究竟。」劉公慄然曰：「承教！將此身變一個豬，
J28nB219_p0686c13║與人喫了亦是好事。」病僧私嘆此公穎悟超邁若此。
J28nB219_p0686c14║嗣後安福諸公偶聚於西峰，劉公亦在座側。有賀孝
J28nB219_p0686c15║廉與劉公詰論性理，劉公曰：「我與你如是辯論，總是
J28nB219_p0686c16║捨不得。若如老師所教一切捨去，則無許多諍論。」賀
J28nB219_p0686c17║公默然，即此則知劉公深服病僧此一捨字。舊日與
J28nB219_p0686c18║足下樹底竹間、榻前窗下，清夜白晝高談細語，未嘗
J28nB219_p0686c19║不以此字拈掇，足下何不從善，猶存種種知見耶？超
J28nB219_p0686c20║格之士道德仁義尚不能束縛，豈可以貧賤富貴、得
J28nB219_p0686c21║失憂樂而自纏繞耶？據來諭：「憂樂兩種交戰而業繫
J28nB219_p0686c22║為祟」數語，乃古孤臣義士之懷，非有道之懷也。總之
J28nB219_p0686c23║未能盡力一捨。若能盡力一捨，則諸佛尚不奈爾何，
J28nB219_p0686c24║況世間憂喜苦樂、逆順冤親而可奪哉？又則捨樂，不
J28nB219_p0686c25║得為憂所侵；捨超越，不得為沉溺所苦；捨快意，不得
J28nB219_p0686c26║為冤氣所屈；捨吉祥，不得為諸祟所欺。此理勢之必
J28nB219_p0686c27║然，足下高明豈不曉此？又來意是套語，非足下以待
J28nB219_p0686c28║病僧也；若實然，亦非足下相知于病僧也，請高明自
J28nB219_p0686c29║為分處。明月湖邊，碧溪橋上，聚笑有日，暫不多及。
J28nB219_p0686c30║答孝則劉殿元
J28nB219_p0687a01║衡八月廿二日放舟至建昌，為風阻，九月初二日方
J28nB219_p0687a02║進山。自出青原至雲居，延遲四十餘日，一路清平皆
J28nB219_p0687a03║執事護念之力。法門固是執事身心，青原更為執事
J28nB219_p0687a04║切意，比來不知其中安頓有人否？如不得人，觀衡之
J28nB219_p0687a05║過似不能免。執事傲暑至省城者，急於親事也，而能
J28nB219_p0687a06║神閒于方外，往復江干累次不覺其倦，此諸人之難
J28nB219_p0687a07║能也，欽慕何極！李匡翁，久響高風，未及面識，執事如
J28nB219_p0687a08║有所見幸勿吝，衡當來相侍左右。俟歸府而後還山，
J28nB219_p0687a09║恐為執事累，故不敢作此舉。衡一到山中，真空山也。
J28nB219_p0687a10║海昏上下，年止半熟，荒歉之音實不忍聞，不知明春
J28nB219_p0687a11║是何光景？知執事是有生之依怙，當何以策耶？衡既
J28nB219_p0687a12║在至化之內，瞻望殊深，肅候不一。
J28nB219_p0687a13║與郭首龍居士
J28nB219_p0687a14║舊冬，曙宗公至山，聞足下尚在調息，衡深慮之，知有
J28nB219_p0687a15║青原大功在，龍天必為加被，是可恃也。今聞道體大
J28nB219_p0687a16║安精神倍常，青原諸功一時頓起，是則龍天不負足
J28nB219_p0687a17║下，而足下亦不負龍天，此一大事因緣實千載一時、
J28nB219_p0687a18║一時千載，可欽可慕。昔有梵志為活一女子命，自毀
J28nB219_p0687a19║婬戒，反增數十劫淨行；今足下為青原勝事，縱傷戒
J28nB219_p0687a20║德，亦可仗也。青原之責，使衡通身是口不能為言，唯
J28nB219_p0687a21║聽數說而已。衡未入青原光景、衡已入青原光景，較
J28nB219_p0687a22║之得失，諒足下盡知盡見。衡既入青原，較青原未入
J28nB219_p0687a23║時，其什物已失其半。使衡再入青原，而青原豈不唯
J28nB219_p0687a24║一空地耶？衡與青原之地有緣無緣，可知矣！即此當
J28nB219_p0687a25║以衡為青原拒而反為青原招，不知足下以何見而
J28nB219_p0687a26║然也？讀手諭，情盡理至，令人可欽可仰亦可憐惻，但
J28nB219_p0687a27║衡非其人亦無如之何也。聊復不盡。
J28nB219_p0687a28║答安于劉公
J28nB219_p0687a29║聞足下已獲麟郎，不勝之喜，良可嘉賀。青原祖庭乃
J28nB219_p0687a30║貴郡中雄鎮，住持非細事，務在得人而後可。衡前為
J28nB219_p0687b01║謁尊大人，被賢父子錯扯入青原，住僅半載，青原什
J28nB219_p0687b02║物二分已去其一，此過將誰歸歟？至今負愧不已，足
J28nB219_p0687b03║下寧不眼見耳聞乎？如衡再入青原，青原豈不成一
J28nB219_p0687b04║空地耶？足下欲衡入青原，實欲青原損、不欲青原益
J28nB219_p0687b05║也。古人量才補職良有實據，足下高明豈待衡多語？
J28nB219_p0687b06║亦非衡有意不為青原益，實人與地不相稱使然耳！
J28nB219_p0687b07║與元公黃居士
J28nB219_p0687b08║響慕道風，獲益深矣！吾祖師門下久闕明眼護持，幸
J28nB219_p0687b09║有執事與集生余公同心此道，復為今日大法旗鼓，
J28nB219_p0687b10║是知此時宗風聲宣宇宙，皆執事與余翁之力也。衡
J28nB219_p0687b11║自慚鈍根，不能為人天眼目，濫廁宗庭，聊全祖父之
J28nB219_p0687b12║志，實為高明所恥也。幸藉雲居祖席之靈得瞻光霽，
J28nB219_p0687b13║可謂不致當面錯過。幸甚！幸甚！別時承面許雲居休
J28nB219_p0687b14║夏，今歲將更矣！不聞消息何如？特專小師走候，不知
J28nB219_p0687b15║大徹悟人還有妄語否？幸的然示之，感激不淺。
J28nB219_p0687b16║答介子黃居士
J28nB219_p0687b17║復辱慈函，深荷法旨。扇頭俚語借周金剛，乃敢塵瀆
J28nB219_p0687b18║慧目；紙上圖書因劉孝則，胡為冒獻寶几？田歌真，田
J28nB219_p0687b19║夫之口嘴，何堪聲並大作；家山茗止，山人之蒿湯，豈
J28nB219_p0687b20║揚味同古人？案謬承譽，意實增汗顏。衡久墮青獅窟
J28nB219_p0687b21║裏失乳小兒，妄稱紫竹林中末願癡子，一無所取，百
J28nB219_p0687b22║不堪為。既蒙玉指飛光攝受，欣然歸趨嫌遲；重煩金
J28nB219_p0687b23║心布符招提，恨矣親炙不早。但獲請益，諸唯主盟。舟
J28nB219_p0687b24║居適意，未敢效船子之求入；水宿私安，聊復訪中峰
J28nB219_p0687b25║之避世。清儀未接，鄙陋先陳。江上清風普被，破我積
J28nB219_p0687b26║生沉寂夢，歡喜何如？天邊明月無私，任他諸方棒喝
J28nB219_p0687b27║機，讚歎而已。謹復。
J28nB219_p0687b28║答伊少劉居士
J28nB219_p0687b29║融公來，奉手教，語意超然，全無世諦知解，向上一事
J28nB219_p0687b30║大有透露消息，真青年中白眉也，非從般若光中再
J28nB219_p0687c01║來，鮮能臻此，欽服！衡在法門四十餘年，深山曠野、幽
J28nB219_p0687c02║壑孤峰，歷盡辛勤，至今老病交逼，尚在焦殘無用之
J28nB219_p0687c03║地，曷如足下一入門來如逢舊有，語言行事超越世
J28nB219_p0687c04║間，了無絲毫凝滯，實有愧於足下多矣！憶昔同舟出
J28nB219_p0687c05║蘇溪，夜話津津，知足下不以病僧見棄，曾面訂投老
J28nB219_p0687c06║之盟，又知足下覆庇病僧，用意深矣！病僧緣薄不能
J28nB219_p0687c07║日近日密，實自欠耳！去春抵匡山五乳，了憨山先師
J28nB219_p0687c08║掃塔一案，秋入雲居又為灑掃之忙，不知何期再得
J28nB219_p0687c09║良晤暢我鄙私？是為底念。
J28nB219_p0687c10║與安于劉公
J28nB219_p0687c11║兩奉手教，讀之如登玅高峰，層層高上，步步轉玅，其
J28nB219_p0687c12║光景倍勝，令人歡喜暢悅不覺自忘，是知足下用心
J28nB219_p0687c13║綿密猛力。若直恁麼行去，諸佛諸祖極口稱讚不及，
J28nB219_p0687c14║況龍天神鬼、博地凡夫可得而思議哉？來諭謂：「初誦
J28nB219_p0687c15║殊驚河漢。久久思惟，方知人人具有此玅用，非獨菩
J28nB219_p0687c16║薩為然。」乃至「知井可飲，不求水於江河；知燈可炊，不
J28nB219_p0687c17║覓火于鄰戶」數語，大知是足下自信自覺境界，不是
J28nB219_p0687c18║從冊子口角邊學來言語，若是學來不得親切若此。
J28nB219_p0687c19║是知足下真有如是見，乃有如是言；能有如是言，必
J28nB219_p0687c20║有如是行。此即是足下大進益、大受用、大自在處也。
J28nB219_p0687c21║《金剛經》云：「若有人聞說是法，不驚、不怖、不畏，當知是
J28nB219_p0687c22║人甚為希有。」足下從驚疑到於不驚疑田地是為自
J28nB219_p0687c23║肯，此事要自肯方親是佛，先為足下印證也。大抵此
J28nB219_p0687c24║事不是實有個心定與不定，當審此分擾分靜、分羈
J28nB219_p0687c25║分解、分障礙分自在之心，果是何物？是有是無？又審
J28nB219_p0687c26║此紛擾寂靜，果是何物？是有是無？向者裏看得明明
J28nB219_p0687c27║白白，身心尚不可得，將何物避紛趨靜？自在不可得，
J28nB219_p0687c28║將何物為障礙？到此心境一如，分別自息耳！古云：「一
J28nB219_p0687c29║心不生，萬法無咎。」是為明證。近日學道人多尚虛玄，
J28nB219_p0687c30║不肯在日用中操履，是為大病。足下既知此事必力
J28nB219_p0688a01║行此事，力行此事就在日用中，左右逢源不違本有，
J28nB219_p0688a02║唯一孝字盡矣！保此一孝行，可以承順父母、超越身
J28nB219_p0688a03║心，貫古今、通天地、達物我、定聖凡總不外此一事。至
J28nB219_p0688a04║于超佛越祖、棒喝交馳不過此事而已，豈別有奇特
J28nB219_p0688a05║玄玅者哉？山空境寂，雪冷風寒，乃僧輩家常過活，亦
J28nB219_p0688a06║承念及，感荷不宣。
J28nB219_p0688a07║答季納熊公
J28nB219_p0688a08║來諭「身雖居家，心常依戀山中。」此正是足下大解脫
J28nB219_p0688a09║處，亦可謂居塵不染於塵。其實聖賢游於世間，飲食
J28nB219_p0688a10║衣服、視聽行止不異於人，但心中圓照一點不與人
J28nB219_p0688a11║同，一切聖賢超越自在解脫受用，全在心光獨露，不
J28nB219_p0688a12║在形跡耳！足下既在叢叢紛擾中而心遊於深山物
J28nB219_p0688a13║表，非超越自在而何？如果誠然，病僧後塵望之不及
J28nB219_p0688a14║遠矣！舊火主事即足下超越自在之事，護法著力之
J28nB219_p0688a15║處必要善周密，令彼獲大安樂，乃見足下同體之慈。
J28nB219_p0688a16║如以同體觀之，非他人之事乃自己之事，不須待彼
J28nB219_p0688a17║言、不須待彼求，足下聞之即勇于前，善為調理安息，
J28nB219_p0688a18║令彼不知不覺而受其澤，豈不見足下之大善巧耶？
J28nB219_p0688a19║祝祝！病僧在山，承賢父子慈光密照足矣！實出意外
J28nB219_p0688a20║之慶幸。雖貴邑人鮮有入山門者，乃病僧素常偏淺
J28nB219_p0688a21║之過，非貴邑人不樂善也。堂中東單已成，頗不俗，大
J28nB219_p0688a22║眾安穩其上，皆足下殊勝莊嚴自性佛事。西單月內
J28nB219_p0688a23║可就，此時得足下至山事事更美，如有事羈不妨遲
J28nB219_p0688a24║遲，但可行即行，是望！
J28nB219_p0688a25║答熊青嶼給諫
J28nB219_p0688a26║捧讀來諭，理事雙彰，語義俱密，欲曉衡不宜此一妄
J28nB219_p0688a27║動。在衡何當？執事殷殷一念至此，無乃為雲居祖庭
J28nB219_p0688a28║久虛其席，欲衡灑掃以待來哲，又似求硃不得，暫借
J28nB219_p0688a29║赤土以應其事。此執事為雲居求人切實若此，為國、
J28nB219_p0688a30║為家、為身無以二之，欽服！欽服！衡雖沉冥，豈不感悟
J28nB219_p0688b01║所示圓通玅旨、聖智境界？古人所謂十世古今，始終
J28nB219_p0688b02║不離于當念；十方剎海，自他不隔於毫端。非證此不
J28nB219_p0688b03║能說此，是知執事深入此種三昧，乃能說行俱到，真
J28nB219_p0688b04║縉紳中古佛也。第圓融不礙行布、行布不礙圓融，理
J28nB219_p0688b05║事融通、性相不二，方能超越世出世間思議之表，所
J28nB219_p0688b06║以云：「眾生有誠靡不周，而恒處此菩提座。」昔釋迦如
J28nB219_p0688b07║來在母腹中轉大法輪，微塵數眾圍遶。既出胎成道
J28nB219_p0688b08║之後，復還本國為父舁棺，又昇天宮為母說法。有時
J28nB219_p0688b09║鹿苑、有時鷲峰、有時善法堂、有時光明殿，未曾廢往
J28nB219_p0688b10║來彼此之跡。其開合世界為一界乃諸佛之本事，遍
J28nB219_p0688b11║入塵剎而無礙亦諸佛之神通，本無二致，但行布相
J28nB219_p0688b12║法中有是有非、有當行不當行、有當止不當止。執事
J28nB219_p0688b13║責衡不善行止，不唯衡額手謝過，即諸方聞之亦合
J28nB219_p0688b14║爪稱讚，是執事語行饒益於人多矣！衡此一行實為
J28nB219_p0688b15║大錯，但錯於先，只得將錯就錯；錯此一遭，後來言行
J28nB219_p0688b16║自知改轍，伏乞執事布施歡喜可也。又示薦先一事，
J28nB219_p0688b17║乃衡生平本事，住邵陽二十年，唯以此事上弘佛化、
J28nB219_p0688b18║下導有情，猶望執事廣此一行以為雲居護法，甚善
J28nB219_p0688b19║甚美！此謝。
J28nB219_p0688b20║答寶慶諸大檀越
J28nB219_p0688b21║觀衡庸鄙草芥，尚不能喻其微，何應諸大長者垂光
J28nB219_p0688b22║遠攝，惶悚無地。邵陽乃衡之恩地，輕背恩地實一罪
J28nB219_p0688b23║也。屢承諸大長者慈召，未即歸赴，今又蒙諸大長者
J28nB219_p0688b24║同伸玉指飛光接引，益增其罪。是諸大長者之慈念
J28nB219_p0688b25║日隆，觀衡之罪愆日墜，良可憐愍。大抵漂流之子非
J28nB219_p0688b26║不思返，倚門之父非不望歸，但落魄之業力未盡，無
J28nB219_p0688b27║可奈何！觀衡之歸念日馳，而歸緣多障，自亦不知其
J28nB219_p0688b28║然也。去春入匡山了憨先師掃塔因緣，秋出五乳決
J28nB219_p0688b29║意歸楚，又為隴州劉門伯仲相迎之緣蹭蹬，至雲居
J28nB219_p0688b30║又為熊青翁父子錯為舉揚，為雲居灑掃祖庭。熊翁
J28nB219_p0688c01║父子初心此道，不得不委曲隨順，因此有負劉門伯
J28nB219_p0688c02║仲之諾，罪不容言。又暫不及赴諸大長者之命，愆何
J28nB219_p0688c03║能懺？進退循還，微密覺照。邵陽乃再造之域，知諸大
J28nB219_p0688c04║長者乃父母之慈，決不我棄。雲居灑掃事竣即歸來，
J28nB219_p0688c05║面領呵責，決不敢辭。惟鑒不宣。
J28nB219_p0688c06║答德安鄭茂才
J28nB219_p0688c07║佛誕飯僧一事，良時良會，最勝福田，不唯親飽法供，
J28nB219_p0688c08║即見聞隨喜皆下菩提種子，自有開花結果之時。此
J28nB219_p0688c09║一大事因緣皆從足下發起，是足下為諸有緣之大
J28nB219_p0688c10║導師也，大光明幢也。雖飯僧一事行即成佛之正因，
J28nB219_p0688c11║此因此果非世智辯聰思議可及，足下高明自成深
J28nB219_p0688c12║信。凡俗人以百千萬億七寶布施，不及有智人施一
J28nB219_p0688c13║粒米之功德，是則物無大小，大小從心耳！《金剛般若
J28nB219_p0688c14║經》云：「若三千大千世界中所有諸須彌山王，如是等
J28nB219_p0688c15║七寶聚，有人持用布施；若人以此《般若波羅蜜經》乃
J28nB219_p0688c16║至四句偈等，受持、讀誦、為他人說，如前功德百分不
J28nB219_p0688c17║及一，百千萬億分乃至算數譬喻所不能及。」昔釋迦
J28nB219_p0688c18║如來因中以五莖蓮花供然燈佛，即蒙授菩提記，是
J28nB219_p0688c19║為明證。足下如肯信，見聞隨喜果報不可思議，亦應
J28nB219_p0688c20║信自家福德壽命不可思議，亦應信自家法身慧命
J28nB219_p0688c21║究竟堅固不可思議也。衡所見如此、欽仰如此，不知
J28nB219_p0688c22║高明以為何如？
J28nB219_p0688c23║與金豈凡觀察
J28nB219_p0688c24║南浦之遇，奇遇也，知執事必不虛我此遇，是遇非無
J28nB219_p0688c25║待也。本分一事，執事已喜作用，衡未能窺其少分，唯
J28nB219_p0688c26║翹首稱讚而已。雲居祖庭，執事決不視為分外事，第
J28nB219_p0688c27║不識護念玅用，作何顯現？引領望之。佳稿珍玩數四
J28nB219_p0688c28║未能深入，依衡廉纖之見湊成剩語，自愧瓦礫，何當
J28nB219_p0688c29║以玷珠林？恐違大命，呈上冀批削，弗用可也。
J28nB219_p0688c30║上五乳本師憨老人書
J28nB219_p0689a01║去冬今春曾附問，不知達否？文林來，承老人廣長舌
J28nB219_p0689a02║音遠覆，身心慶慰無量。得知老人安心五乳，地幽人
J28nB219_p0689a03║勝，續焰騰輝，至于透網金鱗，近來又不知幾許矣！衡
J28nB219_p0689a04║自知今生法緣淺薄，病障纏身，不能與祖父增光弘
J28nB219_p0689a05║揚大法，願行不齊，羞慚無地；又不能效古人三登投
J28nB219_p0689a06║子、九上洞山，常赴老人之傍，領取大機大用，有負法
J28nB219_p0689a07║恩多矣！每念至此，自覺惶惶退步有分。又聞空印大
J28nB219_p0689a08║師示寂，衡之胸背如刺如灰，恨病體不能親手扶龕
J28nB219_p0689a09║返成不孝，特於六月中做一報恩道場，聊遮世人眼
J28nB219_p0689a10║目，於本懷中實不能酬其一點。謹字奉聞，伏惟加庇
J28nB219_p0689a11║可耳！小菴工將一半，自料力不能支，偏方路僻，智者
J28nB219_p0689a12║罕至，恐法道壅滯難通，倘得老人新成法寶一開導
J28nB219_p0689a13║之，則小菴光明永遠，曲鄉異域無不興崇，想老人法
J28nB219_p0689a14║愛甚深必垂於此。夏居士乃新安人，稍有信具，但衡
J28nB219_p0689a15║在病晦中，不能啟發開悟。今遣來謁老人，萬惟慈悲
J28nB219_p0689a16║接引，使彼於佛法海中愈得信心堅固。便此頂附問
J28nB219_p0689a17║候，惟冀慈照不宣。
J28nB219_p0689a18║又
J28nB219_p0689a19║己未秋，夏居士至，蒙老人開示法語手卷一通，衡頂
J28nB219_p0689a20║禮開讀，于甚深觀門更加一信益，夏居士決志蓮品
J28nB219_p0689a21║永不退轉，此誠老人一手捏人成佛去也。衡承老人
J28nB219_p0689a22║惠以《法華》、《楞嚴》、《肇論》三解，因病心虛弱未得精研，略
J28nB219_p0689a23║讀一遍，私意古來註解都是從毛至皮、從肉至骨，老
J28nB219_p0689a24║人所註直向骨髓中會通，迥與諸家別一手眼，而血
J28nB219_p0689a25║脈深極非淺識者所測。再擬覺範大師所註引證會
J28nB219_p0689a26║合，老人所註骨脈會通，雖則二老玄旨不同，其深遠
J28nB219_p0689a27║難到，均也。望老人慈悲加庇，令衡血氣充實精神猛
J28nB219_p0689a28║健，于老人甚深三昧中得一毛端許相應，更見般若
J28nB219_p0689a29║上亦有大機大用，會合宗乘，絕無絲毫痕跡可間矣！
J28nB219_p0689a30║又荷老人曹溪往來之囑，此極玅最善一行。但衡非
J28nB219_p0689b01║昔可比，孤身動轉為難，又時節似不能勉行，此雖老
J28nB219_p0689b02║人錯愛過獎，衡亦直心擔任，然而今生不能，即來世
J28nB219_p0689b03║亦不敢負老人所囑。有新安陳居士號東華者，夫婦
J28nB219_p0689b04║長齋，與夏居士相友，同發信心參謁老人，乞老人方
J28nB219_p0689b05║便提接最後開示，於般若田中增一慧種，知老人必
J28nB219_p0689b06║不捨此利樂有情之念。湛公居南岳，修復天臺，因緣
J28nB219_p0689b07║勝好，法道將行，此真老人分炬寶照也。老人有此公，
J28nB219_p0689b08║誠青原之有石頭、南嶽之有馬祖，衡每為老人喜之，
J28nB219_p0689b09║所恨不能趨侍以罄道懷也。有拙刻儀式二種，呈上
J28nB219_p0689b10║老人許可。魚鴈行忙，燈下草草，伏惟慈宥。
J28nB219_p0689b11║答澄芳大師
J28nB219_p0689b12║衡昔於獅子窟中，常聞兄之名德十分高厚，往來窟
J28nB219_p0689b13║中語論超群，衡雖當時侍聆其側，尚在愚昧之間，未
J28nB219_p0689b14║得深領微玅。後隨空印大師入京過遊上剎，承兄周
J28nB219_p0689b15║旋管待，衡亦隨眾飲食未敢接談，想兄未及識衡，其
J28nB219_p0689b16║實兄之光儀在衡之心目間懸已久矣！及吾兄法道
J28nB219_p0689b17║大暢，南北聲馳轟轟在耳！每遙空觀想合掌讚歎，第
J28nB219_p0689b18║不得一面相傾為恨耳！去歲托坦然持香禮塔，又未
J28nB219_p0689b19║通名問訊，反承指光遠照及惠帽襪，感愧何極！憨老
J28nB219_p0689b20║人前歲冬返嶺南，去歲冬月已入寂于曹溪矣！前輩
J28nB219_p0689b21║諸大老寥落已盡，法門空寂無依，想兄亦有痛惜之
J28nB219_p0689b22║懷，特附片言奉報。又思支那律教，自宣師之後似乏
J28nB219_p0689b23║其人，今幸吾兄主之，是知佛法久遠住持，自今日再
J28nB219_p0689b24║逢運也。未來有情得正發心、獲清淨眼，頓證金剛戒
J28nB219_p0689b25║體，皆吾兄開化之力，非文殊應身、慈氏再來，豈能荷
J28nB219_p0689b26║此大任乎？欽服！欽服！衡臥疾十三載，今尚未起北地
J28nB219_p0689b27║之行，想今生不能舉矣！偶因從聞上座北歸，謹此通
J28nB219_p0689b28║名奉候，餘不贅言。
J28nB219_p0689b29║答見玄大師
J28nB219_p0689b30║衡昔在山，以自處凡夫地，日與聖賢交參而不識聖
J28nB219_p0689c01║賢也。及被業風所鼓，飄泊江海將三十年，回思五臺
J28nB219_p0689c02║不啻天淵之隔。憶昔山中巖居穴處、草衣木食，現寶
J28nB219_p0689c03║王剎、據獅子座，營役往來，皆文殊十萬之儔，衡愧無
J28nB219_p0689c04║緣再遘，悵何如也！今觀吾兄久處清涼名聞遠播，衡
J28nB219_p0689c05║徒倚偏方望空懷想而已。昔承印大師慈愛，遣月舟
J28nB219_p0689c06║遠來相接，彼時病重未及同歸。自月舟回後，山中音
J28nB219_p0689c07║問杳絕，竟不知山中諸大師某某在山，亦不知棲賢
J28nB219_p0689c08║社中主人某某。去歲托坦然持香供塔，未敢通名奉
J28nB219_p0689c09║候，極承吾兄雅愛周旋其事，又承瑤華遠布，病室生
J28nB219_p0689c10║光，感激難喻。因從聞上座北歸，附此問候。
J28nB219_p0689c11║答雲居味白叟
J28nB219_p0689c12║雲居始末，座下肝膈，衡已盡知，但衡乃殘病之軀，以
J28nB219_p0689c13║閒放為樂，本無住意。昨登上剎，因見座下為祖庭一
J28nB219_p0689c14║片真心，謂大眾少于精進，自己年邁難於支持，承面
J28nB219_p0689c15║誨衡以委其事，衡亦為祖庭恐致寥寥，謂座下與合
J28nB219_p0689c16║山大眾肯歡喜各歸退居，衡捨了幾支病骨先為打
J28nB219_p0689c17║掃，以待大手眼知識方堪任其事，量自力實不能也。
J28nB219_p0689c18║如合山大眾有一人不願歸退居、不樂從其事，衡決
J28nB219_p0689c19║不敢輕諾，此事全在座下與令高足善為調停可也。
J28nB219_p0689c20║古人云：「歡喜名為道場。」我輩為佛弟子，舉止豈可令
J28nB219_p0689c21║人生惱耶？昨會熊青翁云：「待他再到山中料理看如
J28nB219_p0689c22║何？」座下調理之方，卻同青翁商議，衡唯聽青翁擔當。
J28nB219_p0689c23║衡又別為請教，可借兩三間房以結冬為事亦可，總
J28nB219_p0689c24║在座下高明裁度。是復。
J28nB219_p0689c25║答樂愚和尚
J28nB219_p0689c26║前接手教，宗門證量并餘新刻，又蒙以喜偈為衡狗
J28nB219_p0689c27║齒滿甲之誦，種種皆是奇珍勝舉，知兄為我誨我深
J28nB219_p0689c28║且至矣！又知吾兄應世之壽已登七十三矣！較之台
J28nB219_p0689c29║山大師又踰二載，將來福壽不可稱量，是知吾兄獨
J28nB219_p0689c30║深禪源，不為浮波幻影之所移異，故得如是金剛正
J28nB219_p0690a01║受究竟堅固不動耳！衡之鄙劣尟福，兄盡知之，偶被
J28nB219_p0690a02║諸人所惑，妄膺雲居灑掃之役，實不自量耳！如何得
J28nB219_p0690a03║吾兄慈愍，一至明月湖邊、碧谿橋上優游對坐，為我
J28nB219_p0690a04║舒其懷、展其促？不惟衡受其益，即吾兄亦不無其樂
J28nB219_p0690a05║也。衡雖不足為吾兄所憐，豈不念祖庭之重乎？今特
J28nB219_p0690a06║遣人奉接，惟望撥冗光臨，暫此肅復。
J28nB219_p0690a07║與雲居明月堂法璽印西堂
J28nB219_p0690a08║兩接手書，知子篤信此事，真載道之良器、向上宗乘
J28nB219_p0690a09║惟子是賴。常住事、方公既已承當，大眾有依、祖庭有
J28nB219_p0690a10║主，一大慶快事，子亦當為我大發歡喜也。即今上下
J28nB219_p0690a11║寇亂甚急，士民惶惶，有身無處可安，當此時惟深山
J28nB219_p0690a12║中破衲蒙頭庶無慮耳！子萬一不可下山，日夜以從
J28nB219_p0690a13║上諸祖公案為依止，須臾不可離也。或出或入總一
J28nB219_p0690a14║楞嚴大定，盡法界了無纖毫隔礙，唯一圓通自在三
J28nB219_p0690a15║昧，是子與諸祖眉毛廝結之處也。此時病僧尚居舟
J28nB219_p0690a16║中，俟楚道一通即過湖南，以了舊日因緣，而後浪跡
J28nB219_p0690a17║可以自適也。雲居一念在於夢想未少間耳！不知將
J28nB219_p0690a18║來因緣何如？此時未敢期也。惟祖庭是重，子當珍攝。
J28nB219_p0690a19║謹囑。
J28nB219_p0690a20║又
J28nB219_p0690a21║聞子于水邊林下保養聖胎，亦自有住山新得之玅，
J28nB219_p0690a22║雖人間天上勝玅供養，無如法樂為上，子不可不自
J28nB219_p0690a23║知其超越也，亦不可不知明月堂因緣為子有也，亦
J28nB219_p0690a24║不可不護惜也。子當究竟堅固此山，甚勿被境風搖
J28nB219_p0690a25║動。病僧殘廢之軀，遇此大難之時，孤蹤無可為寄，幾
J28nB219_p0690a26║不欲留，俟業盡乃爾！曹溪憨山先師一脈至我後而
J28nB219_p0690a27║未得其人，子既擔荷此事，當自努力向前，病僧當來
J28nB219_p0690a28║亦為子擔荷其後，此病僧之底意也。爾晦公、隱慈等
J28nB219_p0690a29║歸山，幸同方公清照，或常住、或明月堂，隨彼所欲而
J28nB219_p0690a30║安置之，可為山中伴侶也。祝祝！
J28nB219_p0690b01║紫竹林顓愚衡和尚語錄卷第六
J28nB219_p0690b02║
J28nB219_p0690b03║　（遼東錦州松山所見任
J28nB219_p0690b04║　浙江湖州府總巡廳信官余三瀛，發心捐貲，
J28nB219_p0690b05║　喜刻
J28nB219_p0690b06║顓愚和尚語錄第六卷，計字七千六百二十三，
J28nB219_p0690b07║　該銀四兩五錢七分五厘，敬為
J28nB219_p0690b08║慈母張氏夫人名下，性天朗耀，慧炬圓明。仗
J28nB219_p0690b09║　般若而悟證真乘，賴菩提而安寧老推。謹意。
J28nB219_p0690b10║　康熙十四年十月　日，楞嚴寺藏經坊附板。）