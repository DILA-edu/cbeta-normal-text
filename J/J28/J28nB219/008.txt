J28nB219_p0696a01║紫竹林顓愚衡和尚語錄卷第八
J28nB219_p0696a02║住南康府同安寺嗣法門人正印重編
J28nB219_p0696a03║書序
J28nB219_p0696a04║同聞思修發菩提心錄序
J28nB219_p0696a05║原夫一心變而為萬法萬法無性全是一心即萬法
J28nB219_p0696a06║而會一心其唯首楞嚴經歟初心必假於方便方便
J28nB219_p0696a07║雖多易成為要而圓通易悟初心其唯耳根一門歟
J28nB219_p0696a08║蓋聖性圓該法界法界咸一聖性是則根根塵塵事
J28nB219_p0696a09║事法法無非入性之方便但眾生從無始來薰染種
J28nB219_p0696a10║性不無利鈍差別致令所依方便亦有親疏難易親
J28nB219_p0696a11║於性而不疏易於入而不難故特耳根一門為最勝
J28nB219_p0696a12║方便然耳門之勝者因圓與性親因通與性親因常
J28nB219_p0696a13║與性親因與性親故易悟而易入況此方教體在音
J28nB219_p0696a14║與聞捨聞無音捨音無教是則合音聞而為教體即
J28nB219_p0696a15║音聞而歸聖性隨此方教體之設故經云此方真教
J28nB219_p0696a16║體清淨在音聞欲取三摩地實以聞中入是也歷觀
J28nB219_p0696a17║西天東土大聖大賢若顯若密無不從此一門而出
J28nB219_p0696a18║藏有修證儀文最多足為明鑒慨其法久自疲用而
J28nB219_p0696a19║不覺人日誦觀音經日稱觀音名日被觀音福祐而
J28nB219_p0696a20║不知所歸因不知所歸故日誦日忘時進時退而懈
J28nB219_p0696a21║慢不能精進以克其功此非佛法不驗人自惰耳書
J28nB219_p0696a22║云人能弘道道不能弘人大抵聖賢弘道在善誘於
J28nB219_p0696a23║人凡世法出世法久自成疲善新者能起之詩云周
J28nB219_p0696a24║雖舊邦其命惟新此新難言也乃新其舊有非別刱
J28nB219_p0696a25║為新也如禪疲以律新之律乃舊有之律如律疲以
J28nB219_p0696a26║禪新之禪非始有之禪譬夫鹽梅乃舊有之味在善
J28nB219_p0696a27║調者加減互換以悅人之口而愛嘗肯飽也而禪講
J28nB219_p0696a28║律原是一法亦在善誘者隨宜互換以新人之心使
J28nB219_p0696a29║其銳志而克功觀音一門自明教大慧知禮之後疲
J28nB219_p0696a30║之久矣若亡也就其所亡而起之豈非新歟所以新
J28nB219_p0696b01║之一字難言也淨土一門幸雲栖大師起之觀音一
J28nB219_p0696b02║門為此方切體之教何未見人拈掇耶衡根器下劣
J28nB219_p0696b03║眾中糠秕但髫年嬉戲愛供養觀世音菩薩十二歲
J28nB219_p0696b04║持齋後凡遇恐懼事不覺不知念觀世音菩薩彼時
J28nB219_p0696b05║不知其然後日追思不從人教而自能者誠宿緣所
J28nB219_p0696b06║使既有宿緣而又下劣者信是多生罪業感集此生
J28nB219_p0696b07║乃爾十四歲出家十九歲上五臺山依師子窟空印
J28nB219_p0696b08║大師習聽經論二十二過南方初住天台但讀楞嚴
J28nB219_p0696b09║經從前未經大師決擇所有疑礙都在此經中破之
J28nB219_p0696b10║又詳此經勝玅重在耳門圓通從聞思修入三摩地
J28nB219_p0696b11║矧今末世識心精巧好於義路此經從精研究竟而
J28nB219_p0696b12║入於堅固正合此時之機也況且人身從開闢以來
J28nB219_p0696b13║傳至今日欲氣淫習深之愈深厚之愈厚而生死中
J28nB219_p0696b14║唯此一根難拔此經以淫習輕重而辨昇沉雖諸業
J28nB219_p0696b15║並遣其要在破淫習亦正對此時之弊也又且從古
J28nB219_p0696b16║至今名言習氣積蓄深重多尚鬥諍馳騁狂見此經
J28nB219_p0696b17║以返聞聞自性為要行亦正破此時之謬也又則醫
J28nB219_p0696b18║方萬品對症為良海寶千般如意為勝生於此方出
J28nB219_p0696b19║於此時舍是經而求正知見舍是門而求易悟入衡
J28nB219_p0696b20║不知其所從也雖諸方教體不同根根塵塵各作方
J28nB219_p0696b21║便亦讓耳門為勝經云由我觀聽圓明故觀音名遍
J28nB219_p0696b22║十方界是也衡因臥疾邵陵五臺菴中自述禮觀音
J28nB219_p0696b23║儀一卷率眾薰修冬夏二期得真實行者十五人同
J28nB219_p0696b24║依觀世音菩薩發菩提心從今已去盡未來際弘傳
J28nB219_p0696b25║此經稱揚此門同列菩提心錄陸續有同發此心者
J28nB219_p0696b26║同登此錄並集經論諸家修證儀軌類成一家教義
J28nB219_p0696b27║以各宗各志庶幾日益日新克功克果普願法界有
J28nB219_p0696b28║情同入如幻聞薰聞修金剛三昧云耳。
J28nB219_p0696b29║生生篇序
J28nB219_p0696b30║肇法師有言天地同根萬物一體又云會萬物而為
J28nB219_p0696c01║自己者其唯聖人乎蓋聖人無他唯知己而已矣人
J28nB219_p0696c02║之殺生害命爾死我活起惑造業生死茫茫皆不知
J28nB219_p0696c03║己之過也若夫視一切生命皆吾支體豈甘自食乎
J28nB219_p0696c04║觀一切草木咸我毛髮豈忍輕傷乎所以古聖先賢
J28nB219_p0696c05║謹釣弋改綱祝共饑渴同憂樂用之以時節之以禮
J28nB219_p0696c06║皆達物唯己之旨但曲順時宜未能極盡如云捨身
J28nB219_p0696c07║餧虎割肉噉鷹方是徹底為人窮滿心量耳書云一
J28nB219_p0696c08║日克己復禮天下歸仁斯之謂與或曰既然萬物唯
J28nB219_p0696c09║己若殺若食皆干自己而喫他還他負命償命因果
J28nB219_p0696c10║報應何其謬耶曰若達物唯己痛癢關心豈肆誅噉
J28nB219_p0696c11║哉第迷己為物為物所轉故有相殺相食酬償報應
J28nB219_p0696c12║等事此乃以迷積迷因妄習妄故耳良可悲夫果視
J28nB219_p0696c13║物為己殺活自善逆順皆仁深可思之思履王公神
J28nB219_p0696c14║資穎悟處世超然曾見公成佛銘曰證本源慈登成
J28nB219_p0696c15║佛地知公于此事有透脫處今讀生生篇亦喜吾知
J28nB219_p0696c16║不謬矣命予一言列篇首雖自知不文亦難違高意
J28nB219_p0696c17║乃據實見說此。
J28nB219_p0696c18║翼醫通考補序
J28nB219_p0696c19║原夫造物者生生之主也醫乃生生之輔也而醫得
J28nB219_p0696c20║非造物之神用乎蓋醫與造物體用相並醫之道豈
J28nB219_p0696c21║可輕易言哉試觀醫脈祖於神農軒轅此聖皇也老。
J28nB219_p0696c22║子曰道大天大地大王亦大而王稱天地之大者輔
J28nB219_p0696c23║天地之生氣故也昔神黃二聖分五穀嘗藥草是知
J28nB219_p0696c24║所輔無他唯調護養育其生離斯何為大焉故主民
J28nB219_p0696c25║者稱曰粟王謙曰不穀者此也范文正公有言不為
J28nB219_p0696c26║良相當為良醫此言以位不及相而為醫非智不及
J28nB219_p0696c27║相而為醫何也相名位也非時不臻醫道途也無往
J28nB219_p0696c28║不可是知醫與相未敢易擬然世間之道以生理為
J28nB219_p0696c29║先所以書云先修其身次齊其家後治其國使身不
J28nB219_p0696c30║寧何以論家國中外古今事乎是以有國有家者不
J28nB219_p0697a01║可不謹身？謹身之要，內修心行，外修藥石。矧其傷生
J28nB219_p0697a02║者多以心不正，陷身於死地，或王法刀兵、風火水難，
J28nB219_p0697a03║或虎狼毒藥、惡疾惡癘，此心之招也，藥石無以療矣。
J28nB219_p0697a04║聖門綱常倫理，乃醫心之良方，安生之大本，造物之
J28nB219_p0697a05║神用，密化之深機。而學究之流嘵嘵仁義，而不知所
J28nB219_p0697a06║以為仁義者，可為識者？慨也推其致病者，多以藥食
J28nB219_p0697a07║不調而殞其命。五穀性平，可以常食滋榮，衛療饑虛，
J28nB219_p0697a08║亦不可過食，過則致疾。蔬果之類其性有寒有熱，有
J28nB219_p0697a09║風有滯，不可常食，食則先量其體宜不宜耳。其身之
J28nB219_p0697a10║生也，本於陰陽五行，五行均則安，不均則疾，疾發而
J28nB219_p0697a11║五穀不能調者，必求明醫授以方藥。藥者，約也。以少
J28nB219_p0697a12║物而有多力，如一星之火能燒萬頃之荒，一粒之丹
J28nB219_p0697a13║能變大地之土是也。藥雖多品，亦不出五行。其身五
J28nB219_p0697a14║行，有增有損，其藥五行，有補有泄，使其五行均而百
J28nB219_p0697a15║骸調，身寧智出，而後可以論家國聖賢事業。所以至
J28nB219_p0697a16║道以脩身為張本，古人有云：「醫與儒一事。」而謬為兩
J28nB219_p0697a17║途者，此也。又則萬物有生必有滅，常理也。是以古聖
J28nB219_p0697a18║先賢皆同烏有。但有生者，不可棄此諉于時，而不殷
J28nB219_p0697a19║殷於生物。而醫者施仁、施智、施藥、施方，不緣病者賢
J28nB219_p0697a20║愚、貴賤，但以廣生生一念為主。而病者慎疾、慎養、慎
J28nB219_p0697a21║醫、慎敬，不擇醫之新舊、尊卑，但以良明是從。而醫者，
J28nB219_p0697a22║良病者，慎間有未愈者是為定業，非醫病之咎。而人
J28nB219_p0697a23║子受身於父母，覆庇於天地，而天地父母愛其生，而
J28nB219_p0697a24║未欲其死，若自不善調攝，不從醫藥，輕身於黃壤之
J28nB219_p0697a25║中，是有悖天地父母之心，孝慈何在？生理何在？是知
J28nB219_p0697a26║病不從良醫，醫不施良心，俱為造物之賊也。圖南喻
J28nB219_p0697a27║先生祖迪豫章醫館，楚之邵陵，當道縉紳、士民、城野
J28nB219_p0697a28║請無暇日，其診脈與藥，安危言於先活人之命，祛疾
J28nB219_p0697a29║之悻不可勝舉。好博古書，精考醫源，集翼醫通考備，
J28nB219_p0697a30║收古今儒醫名。公敘論啟，引其核究脈理藥性，醫旨
J28nB219_p0697b01║病穴，曲折細致，詳且盡矣。治無不備，弊無不遣，間有
J28nB219_p0697b02║隱而未發者，公出而補之，名曰：「翼醫通考」，補覽此書
J28nB219_p0697b03║者，明者進，庸者懼，貧者濟，富者慎，同歸一生域。此集
J28nB219_p0697b04║諸論，咸曰：「醫在心術。」有曰：「醫在妙悟。」此心乃仁慈也，
J28nB219_p0697b05║此悟乃明智也，皆造物之用，而未及體。若以體言之，
J28nB219_p0697b06║則天地萬物同一心體，彼病我之病，彼醫我之醫，豈
J28nB219_p0697b07║有彼我勝負、急緩之見哉？如人一身頭足尊卑，雖殊
J28nB219_p0697b08║痛癢，必均於摩觸一體故也，豈有療頭而不療足哉？
J28nB219_p0697b09║其耳目口鼻、肝腸皮骨皆然。其耳目口鼻有盲聾咼
J28nB219_p0697b10║斜，不能醫者，亦以溫清調護，未有截而棄之何也。好
J28nB219_p0697b11║與不好皆體也，今之醫者視貴賤皆我頭足，藥無不
J28nB219_p0697b12║仁，矚賢愚皆我皮骨。醫無不普，縱有庸醫，皆自耳目
J28nB219_p0697b13║不明，可從容誨之，儻不受誨，亦方便與之，未使其絕
J28nB219_p0697b14║生計也。或有病者愚吝，亦自皮骨不和，亦等醫之，未
J28nB219_p0697b15║肯坐視其危亡也。若夫廣其仁，周其藥，安乎命，分全
J28nB219_p0697b16║乎造物，使天地萬物渾一生理，可與太上同遊矣。而
J28nB219_p0697b17║醫豈可不明心者哉？余居南嶽喫烏藥中毒，而氣血
J28nB219_p0697b18║殆盡，因詣邵陵就醫，見喻公得療。三年之中稍有感
J28nB219_p0697b19║冒微恙，受公之藥，楮筆未能盡劃，公之仁與我多矣。
J28nB219_p0697b20║公一日持此集以誨余，俟禪坐之暇，讀未三復，乃見
J28nB219_p0697b21║公肝膽包乎。太虛一段生氣，洋洋溢溢渺無涯際，是
J28nB219_p0697b22║知用心在岐伯上求可也，醫與造物並求可也，是為
J28nB219_p0697b23║剩語。
J28nB219_p0697b24║中庸說白序
J28nB219_p0697b25║是書乃孔氏心法。此心也先天地而無始，後天地而
J28nB219_p0697b26║無終，若斯豈有古今隆替哉？其隆替之端在乎人耳。
J28nB219_p0697b27║羲皇之上無有文字，雖不見授受之跡，而心傳密會，
J28nB219_p0697b28║信必有之。自堯舜乃有典型，其傳受之語明著其中，
J28nB219_p0697b29║有見而知之者，有聞而知之者。傳至周孔，其道大行。
J28nB219_p0697b30║然道與世事有盛必衰，孔孟而後其道幾喪，秦漢以
J28nB219_p0697c01║降六藝並行，人莫識其本末。於中雖代有其人，不免
J28nB219_p0697c02║為餘氣所雜，僅微微一絲潛注而未絕，似乎亡矣。至
J28nB219_p0697c03║于大宋程朱諸夫子正脈復起，程朱之起者乃因佛
J28nB219_p0697c04║法之勝，激勵其心也。程朱排佛，可是知佛恩乎？有僧
J28nB219_p0697c05║問趙州：「云何是道州云『平常心是道』？」似合此書之旨。
J28nB219_p0697c06║且何處是平常心？即夫婦之心平常心也，兄弟之心
J28nB219_p0697c07║平常心也，父子之心平常心也，朋友之心平常心也，
J28nB219_p0697c08║君臣之心平常心也。至于天覆地載，暑往寒來，皆平
J28nB219_p0697c09║常心也。雖然如是，要在即今夫婦君臣間指點出平
J28nB219_p0697c10║常心來，又卻難矣。欲知平常心，到不如黧駑白牯卻
J28nB219_p0697c11║有些子。如此說話，但識趙州字，未知趙州義。欲得趙
J28nB219_p0697c12║州義，自知不止欠三十年飯未喫在，是謂說白。
J28nB219_p0697c13║律儀常軌序
J28nB219_p0697c14║書云：「操之則存，舍之則亡。」律儀常軌者，乃尋常日用
J28nB219_p0697c15║操持行法，使不致於亡失也。祖師門下賓主問答，意
J28nB219_p0697c16║在時時提撕，使不昧卻。一機不來，即同死人。如來教
J28nB219_p0697c17║人行住坐臥，取捨視聽之間，持誦偈咒亦在時時。有
J28nB219_p0697c18║人在行者如法，從旦竟夜次第行去，管教水牯牛欲
J28nB219_p0697c19║犯他家苗稼，無斯須空罅，無記散亂不待驅而自遠，
J28nB219_p0697c20║定慧圓明，無少間亡，菩提由是期焉。
J28nB219_p0697c21║擬古長詩述志序
J28nB219_p0697c22║衡出自貧里，少讀書，及為僧，又懶學，空在法門三十
J28nB219_p0697c23║多載，一無所得。自南來，亦二十餘年，多在深山孤頂，
J28nB219_p0697c24║以掩其拙。庚戌登祝融，藏跡於石廩峰下，以終殘[口*舛]
J28nB219_p0697c25║為計。不意根器鄙陋，山靈為妒，頓遭異㿒，不啻百死
J28nB219_p0697c26║一生，僅游游一絲未盡耳。山中艱于醫藥，幸為舊知
J28nB219_p0697c27║己接至雲陽調理，以業未盡，其疾痊而復返，但言多
J28nB219_p0697c28║受風，四肢如泥，因此禁言。甲寅春又為駐鶴坊主人
J28nB219_p0697c29║接來，邵陵有仁人君子，以孤病僧為愍，頻來顧盼。有
J28nB219_p0697c30║問不能言，輒以筆代舌，人皆謂余能書。因神弱不及
J28nB219_p0698a01║多言，凡答止以四句停筆，人皆謂余能詩。余實不知
J28nB219_p0698a02║詩書，而詩書之名乃人誤唱耳。從是有索書幅者，有
J28nB219_p0698a03║索書扇者，自以孤病無倚，不得已而應之，秖是不免
J28nB219_p0698a04║識者笑也。頃孝則車公以詩歸遺余，凡瞌睡之餘，借
J28nB219_p0698a05║一寄目，其中幽旨未知，且不求知。但見長詩一首有
J28nB219_p0698a06║三百五十多句，不覺驚訝，不知詩可以能長耶？以一
J28nB219_p0698a07║向未見詩故耳。詩歸掀完，其詩有二句、三句、四句、五
J28nB219_p0698a08║句、六句、七句、八句乃至有三五十句，甚至有二三百
J28nB219_p0698a09║句者雖古律有分，而詩名均也。是知詩文得到玅處，
J28nB219_p0698a10║俱無短長矣。嘗聞論詩者以談道理為偈，不談道理
J28nB219_p0698a11║為詩，所以選詩者多不選僧詩，以偏道理故也。余雖
J28nB219_p0698a12║不知詩，聞此說，恐非達者之論，且詩偈之分不知出
J28nB219_p0698a13║何人之言。偈句也詩，離句何以言之？是則詩偈無別，
J28nB219_p0698a14║但道理別耳。又道理乃性情之所遊也，詩果拒道理，
J28nB219_p0698a15║而性情何由出耶？是知詩偈不以道理為別，以辭之
J28nB219_p0698a16║風雅為別耳。詩若徒以清淡藻雅為重，而為詩者何
J28nB219_p0698a17║益哉？仲尼云：「春秋作詩，道衰矣。」又何言歟？書云：「見山
J28nB219_p0698a18║思高，見水思明。」此詩之正訓也。知此詩不在詞藻，而
J28nB219_p0698a19║在志審矣。若論志佛可無志耶，而世出世間有超過
J28nB219_p0698a20║佛志者耶，又似離佛語都不足言詩也。佛經諸有頌
J28nB219_p0698a21║句都不論，只華嚴淨行一品，凡所見聞，皆誦四句，此
J28nB219_p0698a22║真詩之奧府、正見聞、正性情、正動止，莫尚于斯矣。但
J28nB219_p0698a23║譯人未揀工拙，世之學者尚于詞藻，致使佛甚深詩
J28nB219_p0698a24║道置而不誦，不惟不誦，而反嘔耳。斯言有異於眾，乃
J28nB219_p0698a25║是不知之言，諒眾不我罪。又詩不清，則不貴，古今禪
J28nB219_p0698a26║講詩集盛多，如寒山子，不可備舉，縱詞未精細，而意
J28nB219_p0698a27║豈不清耶？而選詩者多不上選，豈選者不知性情耶？
J28nB219_p0698a28║大都僧詩乃僧之性情，世之學者乃世之性情，僧之
J28nB219_p0698a29║性情與世之性情差別遠矣。且淺說如寒山詩中，詼
J28nB219_p0698a30║諧好殺生者，而世之學者幾能戒葷茹耶。於戲無怪
J28nB219_p0698b01║乎僧之不中選，不中吟詠，有以哉。僧詩亦有一二入
J28nB219_p0698b02║選者，乃僧詩中屈節就世語耳。余病思無以遣，擬古
J28nB219_p0698b03║長詩以述志，或謂余言過長於古，過俗于古，大淺輕，
J28nB219_p0698b04║大陋鄙，是斷語，是偈句，余總承受。但余不在詞，而在
J28nB219_p0698b05║志耳。
J28nB219_p0698b06║貝葉記序
J28nB219_p0698b07║佛法遍世法中，世法不別佛法。外佛法迷，紛然世法
J28nB219_p0698b08║識世法，渾然佛法是佛法，世法無角二地，由其一照
J28nB219_p0698b09║耳。又佛法作世法，將世法作佛法，適莫皆從，此亦在
J28nB219_p0698b10║其善用耳。大慧杲禪師云：「老僧有時將丈六金身作
J28nB219_p0698b11║一莖草用，有時將一莖草作丈六金身用。」斯乃善用
J28nB219_p0698b12║者也。使非顛倒豪傑得大自在，胡能臻此？然法不二
J28nB219_p0698b13║立，人豈二耶？僧何其僧？俗何其俗？形跡雖殊，中未嘗
J28nB219_p0698b14║離。僧不達本，有僧何以僧？俗如明本，無俗何以俗？是
J28nB219_p0698b15║僧俗不關跡，在本之明味耳。又僧藉俗稱俗，依僧呼
J28nB219_p0698b16║無可不可，此亦在放心於形表者也。邵陵孝則車公
J28nB219_p0698b17║年未立，而才名四馳，性嗜奇，奇書、奇詩、奇文、奇義，咸
J28nB219_p0698b18║出人耳目，言思不及之地。有時僧稱，有時俗稱，有時
J28nB219_p0698b19║居士，有時尊者，此誠就裏廓然，乃爾變現，無朕若此。
J28nB219_p0698b20║於子史士事之暇間，披佛典一目，如逢故物，心入口
J28nB219_p0698b21║出，竟與古宿鬥雄。茲有心經頌船子偈，注天主教，辯
J28nB219_p0698b22║八識頌，釋并諸神，辯辭精理，詣秀潔絕倫。今人耳目
J28nB219_p0698b23║一新，隔礙豁通，大似此一知見在，古該有在，今不可
J28nB219_p0698b24║闕也。合為一帙目，曰：「貝葉紀遞」。余一覽，若睹異域殊
J28nB219_p0698b25║珍，得所未有，愈玩愈奇，手眼忘倦，歎曰：「此非佛法世
J28nB219_p0698b26║法捏成一片，何遊戲其中？幻出幻入，縱橫自在，神解
J28nB219_p0698b27║若此。」是知佛智慧無地不在。若爾居士何以名公？俗
J28nB219_p0698b28║僧何以名公？則公可以名居士，可以名俗僧也。領益
J28nB219_p0698b29║幽旨，無因作酬，擬湊拙言，欲向珠林標一瓦礫。知珠
J28nB219_p0698b30║林非瓦礫能穢，冀瓦礫藉珠林光生耳。釋觀衡和南
J28nB219_p0698c01║謹識。
J28nB219_p0698c02║禮佛發願儀序
J28nB219_p0698c03║作佛作祖，禮為初門。成聖成賢，禮實要徑。是則禮乃
J28nB219_p0698c04║世間法之樞機，出世法之根本也。蓋禮者，下也。下己
J28nB219_p0698c05║身心，禮敬一切也。爰諸有情不解物我一如，妄執彼
J28nB219_p0698c06║此，自恃自高，自尊自大，輕忽聖賢，疏慢長上，凌傲一
J28nB219_p0698c07║切。積習不覺滋貪嗔癡，結不善業，長淪惡趨，苦受難
J28nB219_p0698c08║論，皆自恃自高，自尊自大，慢習之所招也。諸佛菩薩
J28nB219_p0698c09║愍此迷妄，或示為世間聖人，或現為出世，大覺或教
J28nB219_p0698c10║之，以名分常道，別於尊卑，不越倫次，而禮而敬，自有
J28nB219_p0698c11║節也。或覺之以佛性，真源泯於聖凡，不揀形跡，而禮
J28nB219_p0698c12║而敬，自無礙也。要之下己敬人，敬人敬己。禮有差別，
J28nB219_p0698c13║敬心一也。至於合和不二之心，親近原一之性，優游
J28nB219_p0698c14║於華嚴世界，安住於寂滅道場。回觀自恃自高，自尊
J28nB219_p0698c15║自大，豈不枉自區區耶？又觀祛恃祛高祛尊祛大，豈
J28nB219_p0698c16║非禮自謙謙耶？則知人欲橫流，非禮法不能斷絕。我
J28nB219_p0698c17║慢凌高，非禮敬胡能折伏？是則禮實摧慢幢之利斧，
J28nB219_p0698c18║杜欲流之堅堤也。而世出世法，舍此何以建立哉？大
J28nB219_p0698c19║鑒禪師云：「禮本折慢幢。」頭案不至地，有我罪即生，忘
J28nB219_p0698c20║功福無比。此禮關於聖凡，翻掌覆掌之速若此。抑且
J28nB219_p0698c21║世間學問必明於先達，不禮何以問明？書云：「敏而好
J28nB219_p0698c22║學，不恥下問。」下禮也。世外真宗須請益於智者，非禮
J28nB219_p0698c23║何以請益？經云：「常請法師三時說法。」日日三時禮拜，
J28nB219_p0698c24║不生嗔心，患惱之心，為法滅身，請法不懈，滅身不懈，
J28nB219_p0698c25║禮也。心地觀經，四種修學門，親近知識為第一。普賢
J28nB219_p0698c26║菩薩十種行願，禮敬諸佛為標首，將非三千威儀，八
J28nB219_p0698c27║萬細行。禮實要之百千三昧，無量法門，禮誠初也。又
J28nB219_p0698c28║且末世眾生業習深厚，魔境麤強，若不親近知識，禮
J28nB219_p0698c29║敬諸佛，哀求加被，自能出生死，證菩提者鮮矣。若爾
J28nB219_p0698c30║末世修學欲求諸聖攝持，應嘗精心銳志，奮力肯切，
J28nB219_p0699a01║至誠頂禮，而後信有所感。諸佛菩薩非欲苦眾生以
J28nB219_p0699a02║禮敬，但要眾生禮敬，至而慢習不生。慢習不生，則彼
J28nB219_p0699a03║我情忘。彼我情忘，則萬物一體。萬物一體，即如如佛
J28nB219_p0699a04║也。肇公云：「會萬物而為己者，其唯聖人乎？」是則諸佛
J28nB219_p0699a05║菩薩教諸有情禮敬者，意以禮敬正眾生心，成佛也。
J28nB219_p0699a06║若然者但內除慢習，則己何暇禮敬外求耶？曰：「第一
J28nB219_p0699a07║義中豈有內外耶？」在迷妄中積劫慢習，所結惡業能
J28nB219_p0699a08║作障礙，必假聖力冥資方能除滅舊習。不作現習，方
J28nB219_p0699a09║不生耳。又禮敬是慢習，對症之藥不禮即慢。如除慢
J28nB219_p0699a10║習，須禮敬一切也。老氏曰：「禮者，忠信之薄而亂之首。」
J28nB219_p0699a11║斯言特為虛諂者置之，究禮之源不至於浮流。孔子
J28nB219_p0699a12║曰：「一日克己復禮，天下歸仁。」斯禮豈為忠信之薄而
J28nB219_p0699a13║亂之首耶？昔黃檗禪師禮佛童光，帝問曰：「不作佛求
J28nB219_p0699a14║不作法求，不作僧求，禮拜甚麼？」黃檗曰：「雖不作佛求，
J28nB219_p0699a15║不作法求，不作僧求，常作如是禮。」又有僧禮一老宿，
J28nB219_p0699a16║老宿曰：「莫禮老朽。」僧曰：「禮非老朽。」老宿曰：「他不受禮。」
J28nB219_p0699a17║僧曰：「他亦不曾禮。」若人具此識見，終日禮而終日未
J28nB219_p0699a18║禮，終日未禮而終日禮，舉手低頭孰非不動智光？投
J28nB219_p0699a19║地伏軀無非圓明玅性。塵塵作禮，剎剎寂然，時時寂
J28nB219_p0699a20║然，處處融會，自他不二，能所歷然，法性無盡，而禮敬
J28nB219_p0699a21║無盡。禮敬無盡，而智慧光明一切無盡，實為究竟真
J28nB219_p0699a22║常，不思議解脫法門也。有心於道，舍此吾不知所從
J28nB219_p0699a23║焉。因將禮佛入觀，發願軌則章分於後，以俟同志，茲
J28nB219_p0699a24║語此。
J28nB219_p0699a25║王介公閉戶吟序
J28nB219_p0699a26║王介公之吳越未幾年，餘得詩二百多篇，其兩地嘉
J28nB219_p0699a27║山水奇觀玅響，收拾殆盡，攜來歸菉園中，園與主相
J28nB219_p0699a28║逢仍舊，而人與境別有一新，何也？介公未出門時，圖
J28nB219_p0699a29║書古史羅列，盈軒天下，古今絕境勝概，雖集聚目前，
J28nB219_p0699a30║其中受用不過比量而已。今則以一詩府貯來，吳越
J28nB219_p0699b01║江楚，雲濤月嶠，張布園中，時與相對。然菉園非展小
J28nB219_p0699b02║而為大，吳越未縮大而為小，玅入融會受用境界，大
J28nB219_p0699b03║似現量親得也。余是以擬介公耳之所接，目之所到，
J28nB219_p0699b04║鼻之所納，舌之所吐，身之轉側，意之取與。雖有園內，
J28nB219_p0699b05║而閒曠懸邈回薄，超越菉園之外遠矣，非筆舌能示。
J28nB219_p0699b06║是故園主仍舊，而人境別有一新可知也。茲乃介公
J28nB219_p0699b07║自住自受用處，共之者鮮矣。猶恐俗事間之，因斯閉
J28nB219_p0699b08║戶以書經，藉經以淨心，心淨境現，境寂心融，意在密
J28nB219_p0699b09║護自得之玅，此介公閉戶之底旨也。繼鳴之於詩，曰
J28nB219_p0699b10║「閉戶吟」，屬余序，余久閣筆硯，但就戶內芳跡括之一
J28nB219_p0699b11║二，以復之然。公之詩文深致，及戶外遠舉，余又何能
J28nB219_p0699b12║知焉？是為擬語。
J28nB219_p0699b13║法喜志序
J28nB219_p0699b14║是冊揀歷朝名位賢哲，飽於法味者織之成帙，為來
J28nB219_p0699b15║期之明證也。蓋佛法自漢始達震旦，使震旦無載道
J28nB219_p0699b16║之器，何以流通至今日乎？其識道之器有在家，出家。
J28nB219_p0699b17║而出家且置，即在家名哲才士有一不嗜於此，何以
J28nB219_p0699b18║見巨海一滴，味具百川者哉？有云：「獅子乳唯玻璃盞
J28nB219_p0699b19║能貯，餘物貯之即碎。」然載道實難其人。昔法華會上，
J28nB219_p0699b20║地中湧出六萬恒河沙數菩薩，同如來前，自誓於佛
J28nB219_p0699b21║滅後，恒在此界流布大法。自佛法入此，此中緇素高
J28nB219_p0699b22║流荷擔大法者，不其人乎又孰能哉？抑且佛末後，以
J28nB219_p0699b23║法藏付囑國王大臣，將非後世異見稠密，借斯名勢
J28nB219_p0699b24║方能破之耶。是則通諸家之異執，斷末世之沉惑，此
J28nB219_p0699b25║帙又是一大利器也。今之才士有未見佛書者，視之
J28nB219_p0699b26║為異物，非前哲開導起信，無由是知此帙為來哲之
J28nB219_p0699b27║明證實矣。蓋自漢晉至於宋元，耽此法味者甚眾，今
J28nB219_p0699b28║但揀光明勝大，昭千古耳目者列之，咸法喜所資死
J28nB219_p0699b29║而不亡者，壽也。教中有法喜禪悅二食，食之能養法
J28nB219_p0699b30║身，資慧命，究竟無盡，是諸明哲已飽法喜者也。今同
J28nB219_p0699c01║載此名身不朽，知慧命亦無盡，此帙即法喜也。能持
J28nB219_p0699c02║過去慧命，能資現在慧命，能生未來慧命，真法喜歟，
J28nB219_p0699c03║真法喜歟。
J28nB219_p0699c04║題穢跡金剛像卷序
J28nB219_p0699c05║如來垂教，有顯有密。密者密其所顯，顯者顯其所密。
J28nB219_p0699c06║名雖差別，理實一致，故曰：「顯密圓通」。所以為顯密者，
J28nB219_p0699c07║特隨眾生心應所知量故耳。若諸有情好多聞性，即
J28nB219_p0699c08║示之以顯教，使其因文尋義，緣義達理，即理見性，即
J28nB219_p0699c09║性發明，照空諸有，得大寂淨。即此便是因顯以致密，
J28nB219_p0699c10║即先慧而後定也。如有眾生好為持誦，即示之以密
J28nB219_p0699c11║教，令其一字而含多義，得大總持，轉散心入定位，定
J28nB219_p0699c12║光發明，照了諸相，猶如虛空，世出世法，了然無礙。此
J28nB219_p0699c13║即因密致顯，亦即先定而後慧也。蓋密教中穢跡金
J28nB219_p0699c14║剛神咒持者，易獲感應，有持三日即見金剛神像者，
J28nB219_p0699c15║有持一七而見瑞相者，有持三七而獲益者，乃至持
J28nB219_p0699c16║七七者，至於持百日，或一年，或三年，或三五十年而
J28nB219_p0699c17║獲感應者。其咒是一，而感應有遲速不同者，此亦緣
J28nB219_p0699c18║眾生宿習有淺深，現心有勤怠，故有遲速不同耳。又
J28nB219_p0699c19║持咒要發明自心，心若開明，諸佛眾生，山河國土，有
J28nB219_p0699c20║情無情，大小諸相，天堂地獄，善惡諸緣，皆吾心之影
J28nB219_p0699c21║像，全無實體，畢竟空寂。古人云：「識得心大，地無寸土。」
J28nB219_p0699c22║是也。如此了明自心，一切善惡境界皆不能動，以能
J28nB219_p0699c23║達物唯心，唯心無物故耳。豈有自己又憎愛驚恐自
J28nB219_p0699c24║己耶？若未明自心，起希求心持咒，或見佛菩薩種種
J28nB219_p0699c25║善相則歡喜，或見金剛鬼神種種惡相則驚恐，因此
J28nB219_p0699c26║二心，或顛迷其神，或惑亂其見，或致身以病，或因病
J28nB219_p0699c27║以致死，此何以故？以未能達境唯心。見境從外來，有
J28nB219_p0699c28║彼此能所之相，故有種種罣礙恐怖顛倒，以致斷佛
J28nB219_p0699c29║慧命，永失道種。是持咒求福而返遭此大損者，未先
J28nB219_p0699c30║明自心故也。是以凡持咒者必先尋明師，發悟自心，
J28nB219_p0700a01║一切所作皆是寂常玅性本有，神通豈持咒影像，而
J28nB219_p0700a02║又視之為他物哉？以心持咒，咒即是心以咒印，心心
J28nB219_p0700a03║即是咒，心咒異名，本無二體。如是持咒方能自利利
J28nB219_p0700a04║人，盡未來際受用不盡。慢亭劉居士穢跡金剛所使
J28nB219_p0700a05║流通諸佛秘密玅心，不然何以持咒方三日，感穢跡
J28nB219_p0700a06║金剛夢中授與此像，覺而描於紙上，與夢所見冥契
J28nB219_p0700a07║無二？非先得佛心持咒根深，何以致此？因書此，以聞
J28nB219_p0700a08║有志於密教者，先要發明諸佛玅心為上。
J28nB219_p0700a09║蓮社箴規序
J28nB219_p0700a10║念佛法門統攝十方，三世一切諸佛出世說法究竟
J28nB219_p0700a11║極旨也。古云：「諸佛出興，唯為一事，千經所演，無有餘
J28nB219_p0700a12║乘。」無餘乘者，唯一佛乘，一佛乘者，教人念佛成佛。故
J28nB219_p0700a13║也唯一事者，即一大事，一大事者，即念佛成佛一大
J28nB219_p0700a14║事也。是則諸佛諸祖雖有種種因緣譬喻言辭，方便
J28nB219_p0700a15║演說諸法，究竟惟此念佛成佛一事而已。蓋眾生本
J28nB219_p0700a16║有佛性，即諸佛果體，以諸佛果體，照一切眾生，人人
J28nB219_p0700a17║本來是佛，不假修證。菩提煩惱同一清淨，此自性天
J28nB219_p0700a18║真佛也。以眾生自性照一切諸佛，佛佛與眾生同體，
J28nB219_p0700a19║無二無別，天堂地獄同一法界，此本然法性土也。又
J28nB219_p0700a20║則寂而常照生，佛歷然照而常寂生，佛齊㳷此無念
J28nB219_p0700a21║之念，是名正念。此念實相，法身佛也。次則想相念佛，
J28nB219_p0700a22║或念佛福相，或念佛智相，俱為淨念。如念佛福相，或
J28nB219_p0700a23║念一光，或念種種光，或念無量光；或念一相，或念種
J28nB219_p0700a24║種相，或念無量相；或念一好，或念種種好，或念無量
J28nB219_p0700a25║好；或念佛種種香雲，種種衣雲，種種蓋雲，種種幔雲，
J28nB219_p0700a26║種種幢雲，種種座雲，種種音樂雲，種種花雲，種種燈
J28nB219_p0700a27║雲，種種寶雲；或念佛身壽，或念佛眷屬，或念佛國界
J28nB219_p0700a28║寬廣，或念佛樓閣莊嚴，此皆念佛福相也。若念佛智
J28nB219_p0700a29║相，或念佛四無量心，或念佛四無礙智，或念佛五眼，
J28nB219_p0700a30║或念佛六通，乃至或念佛種種三昧，種種解脫，種種
J28nB219_p0700b01║智慧，種種善巧，種種無畏，種種攝持，種種大願，種種
J28nB219_p0700b02║清淨，種種護念，種種道力，或念佛根本智，或念佛後
J28nB219_p0700b03║得智，此皆念佛智相也。如上念佛福智二相，皆念佛
J28nB219_p0700b04║果相，既念佛果相，如是莊嚴，定有玅因。如依果尋因，
J28nB219_p0700b05║念佛因相，或念佛施行，或念佛戒行，乃至或念佛忍
J28nB219_p0700b06║行、進行、定行、慧行、方便行、願行、力行、智行，又或念佛
J28nB219_p0700b07║因中禮敬、稱讚、供養、懺悔、隨喜、請佛住世，請轉法輪，
J28nB219_p0700b08║隨學恒順回向，此皆念佛因相也。如上念佛，或念因
J28nB219_p0700b09║相，或念果相，或念依相，或念正相，或念福相，或念智
J28nB219_p0700b10║相，皆是想相念佛。如心想佛光明相好，全身毛孔皆
J28nB219_p0700b11║佛，光明相好。如心想佛智慧神通，全身毛孔皆佛，智
J28nB219_p0700b12║慧神通，如是一想一念，念念靡間，盡於未來，無變無
J28nB219_p0700b13║異，即頓登佛地，究竟解脫，此如來轉凡成聖最玅方
J28nB219_p0700b14║便也。次則觀相念佛，或不能想念佛廣大福智，但觀
J28nB219_p0700b15║一相，或以紙素白㲲繪一佛相，或以旃檀寶石雕一
J28nB219_p0700b16║佛相，或以金銀銅錫鑄一佛相，設於香案，時時瞻禮，
J28nB219_p0700b17║趺坐注觀，觀久成習，行住坐臥，習氣不散，佛相宛然，
J28nB219_p0700b18║雜想不起，佛念相繼，念念既不背於佛體，事事又豈
J28nB219_p0700b19║違於佛用？念唯佛念，事唯佛事，豈不身心全然一佛
J28nB219_p0700b20║耶？現前身心既全是佛身，後身心又豈轉為別物哉？
J28nB219_p0700b21║是觀相念佛，能見佛成佛，此亦決然之理，淨土玅因
J28nB219_p0700b22║也。如上三種念佛，觀相是念佛住持之相，想相是念
J28nB219_p0700b23║佛別報之相，實相是念佛法身之相，此三種念佛雖
J28nB219_p0700b24║則有相無相不同，通屬於相。次則持名念佛，即念佛
J28nB219_p0700b25║名號上三相總歸於一名，一名具彰，三相之玅，是持
J28nB219_p0700b26║名一行，乃如來方便中最勝方便，要行中極玅要行。
J28nB219_p0700b27║是則十方諸佛，百千方便，無量法門，唯此一行更為
J28nB219_p0700b28║超越。又上來四種念佛，雖是有相無相不同，總不出
J28nB219_p0700b29║名相之境，更有向上一著，方是究竟一念，直念未生
J28nB219_p0700b30║前不立名言，豈有念相？是則我釋迦如來末後拈花，
J28nB219_p0700c01║諸祖相承，亦唯此一事，此是離念之念，即究竟念佛。
J28nB219_p0700c02║此中雖不立名相，佛亦強名為正法眼藏，涅槃玅心。
J28nB219_p0700c03║既可強名法眼玅心，亦可強名念佛成佛。達磨初來，
J28nB219_p0700c04║喚作直指人心，見性成佛是也。此無名之名，名之至
J28nB219_p0700c05║矣。是則諸佛諸祖，藏教所詮，教外別傳，總不出此。念
J28nB219_p0700c06║佛成佛四字，盡矣至矣，無容擬議矣。匡山黃崖寺梅
J28nB219_p0700c07║公講主深窮教海，直達心源，攝無量三昧，唯念佛一
J28nB219_p0700c08║門超念佛勝行，於持名一行念佛，佛現自利利人，廣
J28nB219_p0700c09║釋迦之化門，入彌陀之願海。遠紹東林蓮漏，近踵雲
J28nB219_p0700c10║栖芳猷，本末祖源不昧，復建社於匡廬祖山。古今深
J28nB219_p0700c11║淺非同，故擇幽於黃崖深處，若緇若素，共結不退淨
J28nB219_p0700c12║侶。若遠若近，同臻極樂珍鄉。十方法界盡入斯門，三
J28nB219_p0700c13║世劫海唯此一念。無生而生，生超上品。不去而去，去
J28nB219_p0700c14║若剎那。分身塵剎，歷事諸佛，饒益有情，願窮劫海，常
J28nB219_p0700c15║轉法輪，莊嚴淨土，此梅公建社之本懷，誠諸佛說法
J28nB219_p0700c16║之宗趣。乃述蓮社箴規，列為十則，曲盡淨因，深詳玅
J28nB219_p0700c17║果，性相俱備，理事全彰，真千古之龜鑑屬。予一言以
J28nB219_p0700c18║為蓮品之證，衡自知不文，但聊為稱讚功德，其往生
J28nB219_p0700c19║玄旨淨土，幽微自有高明發之。
J28nB219_p0700c20║傘居閉門語自序
J28nB219_p0700c21║向上一事，不外宗通說通，亦不涉宗通說通，而宗說
J28nB219_p0700c22║般般皆光影門頭事。通者，達也。借此宗說，達彼向上
J28nB219_p0700c23║一事而已。經云：「諸有所作，常為一事。」斯則佛祖言教
J28nB219_p0700c24║機緣，總為助發通，達此事之具耳。即此事中欲求宗
J28nB219_p0700c25║通說通，了不可得，豈容作實法會耶？抑且教有教之
J28nB219_p0700c26║正宗，宗有宗之嫡脈，若是宗教嫡子親孫說行俱到，
J28nB219_p0700c27║逆順逢源，而骨脈自清，靈苗迥別，如其是依草附木，
J28nB219_p0700c28║野鬼閒神，何怕其裝點十成？終非聖種，而明眼人前
J28nB219_p0700c29║難逃秦鑑，蓋教之微細，未易具述宗之源流，略為舉
J28nB219_p0700c30║示。印土祖於迦葉，震旦尊於達磨，六傳而下，兩岐發
J28nB219_p0701a01║脈，五派分門。雖祖姓是同，未免門戶各異，果乃源流
J28nB219_p0701a02║不雜，盛至千門萬戶，而祖骨猶存。自古宗匠皆有上
J28nB219_p0701a03║堂入室，普說小參，種種機用，派演雖殊，禘祭有常，究
J28nB219_p0701a04║竟不外此一大事因緣也。然作家宗師權柄在手，抑
J28nB219_p0701a05║揚自在，而初機晚學智識未圓，見善知識掃文字、遣
J28nB219_p0701a06║言說，便作實法會去。見實有文字可遣，實有禪道可
J28nB219_p0701a07║參，視藏教為生冤家，拈機緣作本分事，遇人點破則
J28nB219_p0701a08║已，若直恁麼去，天魔外道或伺其便，深為知法者懼，
J28nB219_p0701a09║衡沉沒澬江，將二十載唯病。為事衲子肯相依倚者，
J28nB219_p0701a10║但教讀誦《首楞嚴經》，頂禮觀音聖號，冀發耳根圓通，
J28nB219_p0701a11║究竟金剛三昧現前，縱未能發悟，亦作將來遠因，即
J28nB219_p0701a12║經以明宗，不離經而求妙，唯恐混雜異種，迷失正宗，
J28nB219_p0701a13║故密護若此，如其聖胎成就，骨氣堅強，自能行於非
J28nB219_p0701a14║道，通達佛道，又豈容宗說之分哉？衲子有禮誦不發
J28nB219_p0701a15║悟者，或教揣摩經旨，或教參究菩薩，或接之以問答，
J28nB219_p0701a16║或示之以偈句，不過一期接引，使生通達之機也。有
J28nB219_p0701a17║從事者集之盈帙，無非病榻衰喘之聲，豈敢濫同諸
J28nB219_p0701a18║方上堂普說門庭施設之舉，因以閉門語名之。
J28nB219_p0701a19║題漢末時侯留犢圖卷序
J28nB219_p0701a20║官一字難言，有外似染而中若遺者，有外似潔而中
J28nB219_p0701a21║實執者。此非腦後玄睛，孰能洞其幽秘觀？漢末時侯
J28nB219_p0701a22║留犢卷隱然，惻愴不忍。何為全一己之清名，析他人
J28nB219_p0701a23║之母子仁乎？不仁乎？時侯當時何不棄車贖犢，全彼
J28nB219_p0701a24║母子之情？悠悠穆穆，同樂歸途，萬物安於同胞天地，
J28nB219_p0701a25║合乎一體，較其一己之清又何如哉？衡管見如此，不
J28nB219_p0701a26║知時侯當時所見何如，衡率言如此？不知古今商議
J28nB219_p0701a27║何如？然則此一行在於世間，似亦不可少，不然何以
J28nB219_p0701a28║警多染之俗行耶？時侯借留犢之淨行，發今古之染
J28nB219_p0701a29║心，此亦聖賢善教之深心也。此一故事旨在有我無
J28nB219_p0701a30║我之間，不在留犢不留犢耳，觀此卷者知之。
J28nB219_p0701b01║又
J28nB219_p0701b02║官一字難言，有爵祿之官，有功能之官，有禮法之官，
J28nB219_p0701b03║有仁義之官，有道德之官。爵祿、功能、禮法、名利之官
J28nB219_p0701b04║也，仁義、道德、性理之官也。有名利、性理所不能至者
J28nB219_p0701b05║無任之官也，嗟乎今之居官，名利多有，未即真至，而
J28nB219_p0701b06║況性理之於無任乎？何也？今之求名利者，私於一身，
J28nB219_p0701b07║因私一身，求之不得，多涉奇險，縱得利多，未正。縱得
J28nB219_p0701b08║名多，未真。世之名利不可厭，唯可厭者，不真至也。若
J28nB219_p0701b09║果能真至，名利乃本有之勝用，豈容厭乎？若視一身
J28nB219_p0701b10║與眾身均一幻相等觀，眾身與一身同一空性，若爾，
J28nB219_p0701b11║則一身之名利，乃眾身之名利，眾身之名利乃，一身
J28nB219_p0701b12║之名利。至此，則心地廓然，奇險自平。不干利，利盈六
J28nB219_p0701b13║合，不干名，名傳終古。終古之名，遍六合之大名，六合
J28nB219_p0701b14║之利，窮終古之大利。此之名利，較前私一身之名利，
J28nB219_p0701b15║誰大誰小？誰遠誰近？人多為小名小利而失大名大
J28nB219_p0701b16║利，是為有智人乎？無智人乎？所以謂官於名利多有
J28nB219_p0701b17║未真至也。世人謂官多好名利，道人謂官多不肯真
J28nB219_p0701b18║好名利。名利既鮮有真至性理，無任尚在遙遠，豈易
J28nB219_p0701b19║言哉？閱徐公時侯留犢卷，因言此侯高明識時侯何
J28nB219_p0701b20║為官，亦識徐公何為官也。
J28nB219_p0701b21║黃庭內景玉經序
J28nB219_p0701b22║仙經岐派甚眾，斯內經是其正傳統之，無外乎存想
J28nB219_p0701b23║固形，欲延長生耳。而世之習仙者亦甚眾，延壽至千
J28nB219_p0701b24║歲萬歲，乃至形神俱超者，未見一二。何也？蓋其壽至
J28nB219_p0701b25║千歲萬歲，定非俗品，況其形神俱超乎？既非俗品，而
J28nB219_p0701b26║俗人耳目又豈能接乎？是知壽至千萬歲者，自能遠
J28nB219_p0701b27║邁深山海島之間，無怪乎罕見。設有形神俱超者，自
J28nB219_p0701b28║能幻幻諸狀。時在耳邊眼角，亦難其識。又則長壽之
J28nB219_p0701b29║基本於人德，仙經特助緣耳，若內無長生久視之德，
J28nB219_p0701b30║徒務方術。欲延其齡，不啻刻人糞為栴檀形，欲求香
J28nB219_p0701c01║氣，無有是處。如世之小藝，同門者三五人，有乘藝而
J28nB219_p0701c02║榮身者，有恃藝而亡家者。其藝是一得失，關人之宿
J28nB219_p0701c03║因，知此有習仙而不得者。當病人德不具，勿病仙術
J28nB219_p0701c04║之不妙。如竺墳中云：「若不斷殺盜淫，妄修禪定者，縱
J28nB219_p0701c05║得神通諸三摩地，皆落魔道。」亦可為證。蠢寰陳居士
J28nB219_p0701c06║丰姿雅靜，澹泊無欲，不家室，不骨董，飄然一身，游寄
J28nB219_p0701c07║諸名公書館中，儼然一仙品。即不假仙術，必階仙級。
J28nB219_p0701c08║居士於世藝一無所好，但隨人之所好而好之，即老
J28nB219_p0701c09║氏曰：「聖人無常心，以百姓心為心。」實之。又選內經諸
J28nB219_p0701c10║般秘說，集成帙，意余序。然仙術實非余所尚，但尚居
J28nB219_p0701c11║士乃仙中真品，故拙言於首。
J28nB219_p0701c12║授戒科儀序
J28nB219_p0701c13║震旦律學自澄照大師後，似乏其人，雖歷有授受之
J28nB219_p0701c14║跡，而無授受之實，致使如來自性清淨心地法門如
J28nB219_p0701c15║弊垢衣，無人肯著，或別目禪道，以為向上豈知。如來
J28nB219_p0701c16║末後拈花，本示蓮花臺藏世界，盧舍那佛所傳金剛
J28nB219_p0701c17║光明寶戒，外此豈別有向上耶？而義學之流多不達
J28nB219_p0701c18║此，執名取相妄，為禪律之分，互相抑揚，不知如來諸
J28nB219_p0701c19║有所作皆為一事。若見禪律而二之，是未知禪律者
J28nB219_p0701c20║也。豈不大辜佛化耶？抑且近代衣缽阿師將如來授
J28nB219_p0701c21║戒作法傳為流俗。應教科儀。不免為識者掩口而笑。
J28nB219_p0701c22║從是智者益疏，頑者益陋，佛法住持妙道將若亡也。
J28nB219_p0701c23║衡自知根器下劣不能主持此道，亦不忍坐視狼籍，
J28nB219_p0701c24║乃遍討瓦官高座嘉猷，細閱經律，諸教垂範參合對
J28nB219_p0701c25║證。然語句作法前後差別，互有詳略，其歸敬懺悔發
J28nB219_p0701c26║願之意無不大同，因不揣沉冥，別為編次，依正就詳，
J28nB219_p0701c27║刪繁補闕，遂成三堂授受法式，使後學臨壇自見淺
J28nB219_p0701c28║深之序，受持各別小大之行。蓋授受分明而威儀具
J28nB219_p0701c29║足，即威儀以正行，行正以誠心，心誠而道眼明，道眼
J28nB219_p0701c30║明而實相露，實相既露，盡十方界是一輪金剛寶戒。
J28nB219_p0702a01║是則經行坐臥全法身之妙體缽盂錫杖標本有之
J28nB219_p0702a02║常光師資之道既真主賓相見有禮古今了然當下
J28nB219_p0702a03║自他未隔毫端豈非即穢土成淨土即凡軀入聖軀
J28nB219_p0702a04║者哉三堂法式之編旨本於此是編成于戊午年間
J28nB219_p0702a05║屢欲刊行未就甲戌秋衡循方乞食至湘中遇李謝
J28nB219_p0702a06║諸君子宿慧深遠一見有契請病僧為菩薩戒證明
J28nB219_p0702a07║盤桓久之語及授戒作法因出此本示之諸君子一
J28nB219_p0702a08║目歡喜就梓復命一語以信諸後云云。
J28nB219_p0702a09║
J28nB219_p0702a10║紫竹林顓愚衡和尚語錄卷第八
J28nB219_p0702a11║
J28nB219_p0702a12║
J28nB219_p0702a13║　（遼東錦州松山所見任
J28nB219_p0702a14║　浙江湖州府總巡廳信官余三瀛發心損貲
J28nB219_p0702a15║　喜刻
J28nB219_p0702a16║顓愚和尚語錄第八卷共計字一萬九百廿九
J28nB219_p0702a17║　苡銀六兩五錢五分五厘敬為
J28nB219_p0702a18║慈母張氏夫人名下性天朗耀慧炬圓明仗
J28nB219_p0702a19║般若而悟證真乘賴菩提而安寧老稚謹意
J28nB219_p0702a20║　康熙十四年十月　　日楞嚴寺經坊附板）