J28nB219_p0708a01║紫竹林顓愚衡和尚語錄卷第十
J28nB219_p0708a02║住南康府同安寺嗣法門人正印重編
J28nB219_p0708a03║募疏
J28nB219_p0708a04║募造檀香佛疏
J28nB219_p0708a05║娑南上師，原西域天竺國人，過我支那國有年矣！在
J28nB219_p0708a06║京師光日庵住，閒遊五臺山，多在羅㬋寺度夏，羅㬋
J28nB219_p0708a07║寺亦梵僧寺也。娑南上師三奉欽差送藏經之于闐
J28nB219_p0708a08║國，往來備歷艱險善全其事，又通諸國鄉語，精於梵
J28nB219_p0708a09║書，可謂有能之士。因南詢，訪余五臺庵中，病僧離五
J28nB219_p0708a10║臺二十餘年，罕見梵相，一見如舊契，喜留度歲。夜談
J28nB219_p0708a11║之次，娑南上師曰：「某意之粵東造檀香佛，乞師一〈疏〉
J28nB219_p0708a12║何如？」病僧曰：「上師之國，金像銀像最多，今在京師五
J28nB219_p0708a13║臺，栴檀像亦不少，何復造像？」上師曰：「某非因無像而
J28nB219_p0708a14║造像，亦非待像而歸依。既為佛子，當報佛恩，豈可虛
J28nB219_p0708a15║受人天供養，徒為山水之行？必隨方應化令人發心，
J28nB219_p0708a16║續佛慧命方為佛子。然世人非相不能攝心、非勸難
J28nB219_p0708a17║以發意，今之造像者，乃借像以勸發心，因發心而成
J28nB219_p0708a18║佛種，某化人造佛意在化人成佛也。《法華經》云：『若人
J28nB219_p0708a19║為佛故，建立諸形像，刻雕成眾相，皆已成佛道。乃至
J28nB219_p0708a20║童子戲，若草木及筆，或以指爪甲，而畫作佛像，漸漸
J28nB219_p0708a21║積功德，皆已成佛道。』是可為證。」病僧合爪讚曰：「是真
J28nB219_p0708a22║菩薩、是真阿羅漢、是真報佛恩。蓋諸佛法身充遍一
J28nB219_p0708a23║切虛空大地，土木金石無非佛身。《華嚴經》云：『唯一堅
J28nB219_p0708a24║密身，一切塵中現，無名亦無相，普現于諸國』是也。若
J28nB219_p0708a25║夫造金像即金身佛、若造銀像即銀身佛、若造栴檀
J28nB219_p0708a26║像即栴檀身佛、若塑泥像即泥身佛，即此金銀土木
J28nB219_p0708a27║與肉身佛、智身佛等無差別。若捨此金銀土木別求
J28nB219_p0708a28║能動止、能說法為真佛者，是以音聲色相求佛，不免
J28nB219_p0708a29║落于邪道。但不以色相見佛，無相不是佛相；但不以
J28nB219_p0708a30║音聲求佛，無聲不是佛聲。斯乃真見如來。會此造佛，
J28nB219_p0708b01║即此金銀土木是真法身、是真佛，當可以真心禮敬
J28nB219_p0708b02║尊重、讚嘆供養，即此真心便是佛心。既是佛心，非佛
J28nB219_p0708b03║而何疑哉？是以勸者造者皆佛也。」
J28nB219_p0708b04║募化藏經疏
J28nB219_p0708b05║釋迦如來從三阿僧祇劫修集阿耨多羅三藐三菩
J28nB219_p0708b06║提法，無量無邊，自受蓮花臺藏世界千華上佛所囑，
J28nB219_p0708b07║下閻浮提示成正覺，以廣長舌普告人天，經四十九
J28nB219_p0708b08║年所說法藏未幾一毛頭許耳！然如來說法，一即一
J28nB219_p0708b09║切、一切即一，雖一毛頭許法門，義備無量無邊，皆不
J28nB219_p0708b10║出此也。四十九年所說法藏，備在西域龍宮天上，而
J28nB219_p0708b11║我支那國中所來法藏止有五千四十八卷，千萬億
J28nB219_p0708b12║恒沙分中未及一分，是亦毛頭許中之一毛頭許耳！
J28nB219_p0708b13║佛法初入我支那國，始興於秦晉、漸于蜀楚、弘于吳
J28nB219_p0708b14║越，然後遍流天下，從古至今隆替多端久不可考。至
J28nB219_p0708b15║我明時佛法甚衰，而偏方僻域不知三寶為何物者
J28nB219_p0708b16║有之。　世宗皇帝御世以來，法運略起，高僧間出，禪
J28nB219_p0708b17║有達觀大師、憨山先師；教有雪浪大師、空印大師；律
J28nB219_p0708b18║有蓮池大師、無盡大師。自此數大老力弘宣暢之後，
J28nB219_p0708b19║而禪、講、律法席遍于諸方，可謂佛日重輝大地，唯楚
J28nB219_p0708b20║南與黔粵猶寥寥焉！近十年以來地脈稍轉，人才踵
J28nB219_p0708b21║出，科名勝前，高僧亦隨至。有講師融公，乃雪浪大師
J28nB219_p0708b22║嫡脈，遊講席二十餘年，後受具于古心和尚，因三昧
J28nB219_p0708b23║和尚開律堂於東林遠公道場有年矣！法運南行，龍
J28nB219_p0708b24║天所使，三昧和尚忽有歸隱南嶽之志，遂同之衡山。
J28nB219_p0708b25║而講師融公因訪守明上座及敬中、淨虛二新戒而
J28nB219_p0708b26║來邵郡。四眾見其律儀清尚，識見超然，議請主其講
J28nB219_p0708b27║席。雖處寶華王座，至於湯果不給、蔬飯粗糲而恬然
J28nB219_p0708b28║自在，縱有內外乖違亦歡喜調順，此非具大忍力、大
J28nB219_p0708b29║精進力不能有此。《摩訶迦葉所問經》云：「比丘入城邑
J28nB219_p0708b30║聚落不為名聞利養，但為教化眾生讚揚佛法。」觀講
J28nB219_p0708c01║師融公甘此澹薄，始終法席，可謂親承佛囑，是真法
J28nB219_p0708c02║師也。法席將罷，深慨聽眾雖有，其得旨者少，皆佛法
J28nB219_p0708c03║薰習之緣淺耳！因留心此地作一佛法因緣，念諸方
J28nB219_p0708c04║都有藏經，獨此地未有，乃從未有者建立，勸受法弟
J28nB219_p0708c05║子三十人同心普化，請大藏經供養此地為光明幢，
J28nB219_p0708c06║使見者、聞者、隨喜讚歎者、搜閱受持者，漸薰漸習、漸
J28nB219_p0708c07║染漸深，同下菩提種子、同抽菩提芽，長菩提苗、成菩
J28nB219_p0708c08║提樹、開菩提花、結菩提果也，此非乘宿願而來何能
J28nB219_p0708c09║有此勝舉？因求病僧為〈疏〉，某自知不文，見其利生願
J28nB219_p0708c10║重，弘法心切，聊書此語以通高賢，更希嘉題同成勝
J28nB219_p0708c11║事云爾！
J28nB219_p0708c12║募齋僧疏
J28nB219_p0708c13║修幻上座乃病僧舊識也，今欲之滇南為齋僧佛事。
J28nB219_p0708c14║余曰：「趙州有言：『至道無難，惟嫌揀擇。』《經》云：『飯一千須
J28nB219_p0708c15║陀洹，不如飯一斯陀含；乃至飯十方諸佛，不如飯一
J28nB219_p0708c16║無心道人。』此還是揀擇不揀擇？若辨得出，許上座齋
J28nB219_p0708c17║僧有分，即可於無陰陽地上、無影樹下，支無底鍋、炊
J28nB219_p0708c18║無米飯、煮無虀羹接納十方，一任千足萬足，個個皆
J28nB219_p0708c19║是三頭六臂，巨口剛牙，吞吐佛魔，縱橫自在；若於此
J28nB219_p0708c20║辨不出，須臾接人一粒米，令他施主昇都史陀天，受
J28nB219_p0708c21║百千萬億劫如意快樂，然後仗此因緣成等正覺，只
J28nB219_p0708c22║怕猶有算帳者在。」上座微笑而已矣！過三日，遺此卷，
J28nB219_p0708c23║不辭而往，余尋書此語追贈之。
J28nB219_p0708c24║募茶疏
J28nB219_p0708c25║盧仝七碗，千載共仰嘉名；趙老一盃，萬古常沾法味。
J28nB219_p0708c26║入口者雙睛電掣，濡唇者兩腋風生。昏沉魔，聞風落
J28nB219_p0708c27║膽，誰敢交鋒；疲倦鬼，望影失魂，豈能共戰？鳳髓初生，
J28nB219_p0708c28║滋潤高山雲霧；鵲舌纔吐，宜藏深谷陰林。天生瑞艸，
J28nB219_p0708c29║清香不讓幽蘭；地長靈根，奇味休言甘露。消食如妙
J28nB219_p0708c30║劑，醒酒似神丹。如斯珍品，堪以供佛、供法、供僧；若此
J28nB219_p0709a01║清奇，可以修福、修慧、修壽。化無所化，功行周乎法界；
J28nB219_p0709a02║捨無所捨，福德遍乎虛空。拈來一葉，生前覺樹抽條；
J28nB219_p0709a03║飲到三杯，劫外曇花現瑞。木侍者殷勤催化，石童子
J28nB219_p0709a04║仔細烹煎。施受勿分，緇白莫論，萬般皆光明心地，一
J28nB219_p0709a05║等是清淨道場。
J28nB219_p0709a06║古攸報恩寺募藏經疏
J28nB219_p0709a07║南雲之地，青原、南嶽往來之咽喉，自古佛法流通之
J28nB219_p0709a08║處，擬當時雲堂巨剎必星布鄉城，代異人非，湮沒失
J28nB219_p0709a09║考。茲報恩寺亦古寺也，荒廢多年，有皮公乃篤厚之
J28nB219_p0709a10║士，從病僧受優婆塞戒，發心修復此寺。約同去六、興
J28nB219_p0709a11║化二公建造觀音大士閣，請大藏經，同食息其間，頂
J28nB219_p0709a12║禮圓通大士，博覽大藏靈文，共發耳根圓通，同遊菩
J28nB219_p0709a13║提智海，請病僧一語為募〈疏〉，乃為囑。曰：「三公之舉乃
J28nB219_p0709a14║菩提妙行，先堅固其心，自利利人，一切具足。蓋佛性
J28nB219_p0709a15║人人本有，緣所習所染下劣故名眾生。眾生假名，佛
J28nB219_p0709a16║性真也。如其日對觀音妙像，所習所染勝妙廣大何
J28nB219_p0709a17║如；日游法藏智海，所薰所入光明智慧何如？又一切
J28nB219_p0709a18║佛相，菩提之光也；一切法藏，菩提之智也。能助能施
J28nB219_p0709a19║之福，菩提之行也；能修能悟之心，菩提之性也。是則
J28nB219_p0709a20║三公此舉，無論募者施者、修者悟者、見者聞者，同一
J28nB219_p0709a21║菩提心、同一菩提願、同一菩提智、同一菩提行、同成
J28nB219_p0709a22║菩提道，見聞隨喜，宜各歡喜踴躍，圓成此菩提妙道
J28nB219_p0709a23║自性莊嚴也。如肯信性分之所當為者，應爭前不可
J28nB219_p0709a24║後之。」
J28nB219_p0709a25║匡山五乳寺募米疏
J28nB219_p0709a26║諸佛出世本為一大事因緣，善知識傳持亦唯佛心
J28nB219_p0709a27║印而已。蓋佛性人人本有，非善知識無因發明。若不
J28nB219_p0709a28║遇真善知識，為天魔外道所惑，雖本有佛性即轉成
J28nB219_p0709a29║種種異類，誰之過歟？是師友不可不慎也。而三界中
J28nB219_p0709a30║不可不知歸向三寶，於三寶中不可不知親近真善
J28nB219_p0709b01║知識，是為出世正因緣也。憨山先師密乘佛囑，示生
J28nB219_p0709b02║末法，真人天正眼、真大善知識，大扶宗教，於　神宗
J28nB219_p0709b03║年間中興曹溪，疏通諸祖道脈。不十年內，而諸方上
J28nB219_p0709b04║堂說法者，行腳山居、真實參悟者，不可數計，誰知憨
J28nB219_p0709b05║山先師之力耶？曹溪未整頓之前，此道絕聞若亡也。
J28nB219_p0709b06║而曹溪法源一開，諸祖道場法脈貫通，禪道乃有今
J28nB219_p0709b07║日之復興，天下不論緇素，深得此道受用者，誰之與
J28nB219_p0709b08║耶？是則真善知識住世，或出或處、語默動靜皆非己
J28nB219_p0709b09║有，總為一切有情受用，但受用者知之鮮矣！匡山五
J28nB219_p0709b10║乳寺乃憨先師衣缽塔之處，其法屬奉塔精修多不
J28nB219_p0709b11║下山，少涉外緣，其常住未免淡薄，大眾亦多甘苦。有
J28nB219_p0709b12║先師五世法孫慈彥，慮常住空虛，恐大眾清苦難堪，
J28nB219_p0709b13║自忘身心之勞，為眾募緣，以為善知識護塔供奉勝
J28nB219_p0709b14║行，普叩十方緇素高賢，有見過者、有聞名者、或未見
J28nB219_p0709b15║未聞從今日始知者，同發向上心，念善知識饒益世
J28nB219_p0709b16║間心，於自己受用中分減一升一斛，於善知識功德
J28nB219_p0709b17║海中廣積無量無邊，同結菩提之因，共證菩提之果。
J28nB219_p0709b18║行無虛設，語不妄傳，請高明諦信，爭先施之。
J28nB219_p0709b19║募米疏
J28nB219_p0709b20║如來住世，曾持缽於天上人間；諸祖開山，亦投疏於
J28nB219_p0709b21║高人達士。一麥一麻共下菩提種子，一粥一飯咸資
J28nB219_p0709b22║般若真光。法輪未轉食輪先轉，食輪即是法輪；未修
J28nB219_p0709b23║佛道先修人道，佛道不離人道。菩薩子喫飯來，個個
J28nB219_p0709b24║那非者個；阿闍黎洗缽去，頭頭總是一頭。舉匙處，粒
J28nB219_p0709b25║粒入口先知；簸米時，顆顆著眼莫錯。舟運肩挑，大開
J28nB219_p0709b26║無窮寶藏；車裝背負，同歸常住珍鄉。斫松吹火，飯熟
J28nB219_p0709b27║香遍十方；敷坐同堂，味足飽餐一切。人人獲真實功
J28nB219_p0709b28║德，事事具滿足神通。法身周遍，無壞無雜；慧命圓成，
J28nB219_p0709b29║同修同證。欲佛乘早就，宜法號先登。
J28nB219_p0709b30║德山乾明寺募藏經疏
J28nB219_p0709c01║德山舊稱枉山，為崇善卷之隱德，而名善德山，人從
J28nB219_p0709c02║略，但呼德山。自無相律師開為蘭若，次郡主雪公請
J28nB219_p0709c03║見性鑒大師補其居，大弘禪道，有雪峰、嵒頭諸大老
J28nB219_p0709c04║從其門。雪峰後出雲門、法眼二宗，而慧燈已爭明矣！
J28nB219_p0709c05║此德山之名遍聞宇宙。德山源于龍潭，龍潭祖于天
J28nB219_p0709c06║皇，天皇宗于石頭，頭始青原，原發于曹溪，可謂源遠
J28nB219_p0709c07║而流長也。茲山自無相律師經始至無聞聰禪師，相
J28nB219_p0709c08║傳百代皆以自性而為莊嚴，是穢土中一淨土也。此
J28nB219_p0709c09║山雖已經百代住持，今稱德山，皆知惟鑒大師之名。
J28nB219_p0709c10║又百代之後，凡住持者非大解脫即聞見高遠，非聞
J28nB219_p0709c11║見高遠即行德精嚴，決無常品，亦見山之靈氣猶存。
J28nB219_p0709c12║近聞有性天和尚，久住此山金飾佛像，而靈宗開士
J28nB219_p0709c13║接踵而至。開士，南京寧國府人，年二十歲入此山，今
J28nB219_p0709c14║六十有二。重修大雄寶殿、刱造毘盧精舍、補砌垣牆
J28nB219_p0709c15║山門、整頓僧行規矩，鐘鼓梵唄清聞遠近，儼然德山
J28nB219_p0709c16║主人常住於世。開士有功於此山，較之百代之間虛
J28nB219_p0709c17║其左亦不多數。蓋天下祖席甚多，如此山綿遠者亦
J28nB219_p0709c18║未多見，是知開士非鑒大師化現而來即鑒大師所
J28nB219_p0709c19║使，護持此山以為人天出世眼目，不然何能住此山
J28nB219_p0709c20║中四十餘年，只知有聖地可嚴，不知有身心之累耶？
J28nB219_p0709c21║第山中所應作者咸已作成。昔宋米顛題「寶藏」二字，
J28nB219_p0709c22║虛其名，未見藏之所在。昔我憨山先師同副憲馮公
J28nB219_p0709c23║遊此，見米蹟可珍，慨祖地而缺法藏，欲補所有而未
J28nB219_p0709c24║有，乃建寶藏閣於法堂之上，嗣圖藏經未果，二哲人
J28nB219_p0709c25║已為先覺。開士惜二大老之願未成，寶藏閣又為虛
J28nB219_p0709c26║設，抑尋米蹟之所留、藏閣之所廢，難得其始末，但耳
J28nB219_p0709c27║傳藏經為蠹食狼籍，前人收入佛臟中矣！藏閣舊基
J28nB219_p0709c28║竟失所考。開士欲克其成，以填二大老之願并壯祖
J28nB219_p0709c29║骨之靈，又恐年老力微難以成就，蘊之久矣！甲戌冬
J28nB219_p0709c30║觀衡特來禮鑒大師塔，居開士右丈室。每夜談次，唯
J28nB219_p0710a01║以藏經一事為語中骨脈，但以老為慮。因而勸之曰：
J28nB219_p0710a02║「身有老少，性無童耄，汝我為佛弟子，但以性為主，豈
J28nB219_p0710a03║可以幻身為慮耶？大抵放下身心，便能頓超佛地，有
J28nB219_p0710a04║何生死？有何老少？豈不是大解脫？豈不是大變化？而
J28nB219_p0710a05║生死老少豈不是自性神通妙用耶？」開士聞其說，歡
J28nB219_p0710a06║喜踴躍曰：「某甲方見真性、方悟大道，再不與老少去
J28nB219_p0710a07║來作障礙。從今已去，以莊嚴佛土為本分受用，先以
J28nB219_p0710a08║藏經一事竟成，願以盡法界為無盡佛事。」衡喜其垂
J28nB219_p0710a09║老而明自心境界，自愧拙守殘病不能為開士一助
J28nB219_p0710a10║其成，揀缽籠中只得舊衲一件以助其端。普告檀門，
J28nB219_p0710a11║有久信佛法者，知祖地非自心外，不待勸而應前；有
J28nB219_p0710a12║未入佛法者，見善亦應隨喜，各捐一滴世財共成大
J28nB219_p0710a13║海法藏。有益事無益事，高見自明；有漏因無漏因，達
J28nB219_p0710a14║人自鑒。衡不敢多語，聊就浮淺蹤跡說此，其餘山水
J28nB219_p0710a15║源流，禪教同別幽旨，又候高明發揮。
J28nB219_p0710a16║山西大同府白衣庵募造佛疏
J28nB219_p0710a17║世出世間惟佛乃究竟大事也。夫造佛、作佛、學佛、成
J28nB219_p0710a18║佛、禮佛、敬佛、贊佛、念佛，總一佛心也；金佛、銀佛、銅佛、
J28nB219_p0710a19║鐵佛、土佛、木佛、應佛、報佛，總一佛身也。身似有相，實
J28nB219_p0710a20║無所相；心似有知，實無所知。無知即真知，無相即真
J28nB219_p0710a21║相，蓋真相不異真知，真知不異真相，能所一如，身心
J28nB219_p0710a22║皆等也。禪人性寶，原山西大同府人，依本地白衣庵
J28nB219_p0710a23║披剃。幼從師之南海遍參諸方知識，回錫中途，為舊
J28nB219_p0710a24║識相議：「晉地多銅像、泥像佛，而檀香像不多見。既然
J28nB219_p0710a25║行腳一番，游歷大方，豈可空手而歸？應造幾尊香像
J28nB219_p0710a26║佛，迎歸本地供養。一、不虛行腳一番草鞋錢。二、令本
J28nB219_p0710a27║地諸上善人得瞻仰希有相好，豈不是自利利人，無
J28nB219_p0710a28║上妙行耶？」禪人之師踴躍身心，募檀香一伯觔，收於
J28nB219_p0710a29║舊識檀越，願造西方三聖、護法二尊。將欲開木，其師
J28nB219_p0710a30║偶為風寒不調而逝。禪人追慕師恩無可為報，又念
J28nB219_p0710b01║師志未遂其成，因遍叩檀門同興佛事，助銀助米不
J28nB219_p0710b02║論多少，佛因佛果速期圓成。禪人成師志以報師恩，
J28nB219_p0710b03║檀越發佛心而成佛果。勸者、施者等一佛道；心也、相
J28nB219_p0710b04║也無二菩提。如欲速圓佛果，願請早注佛名。真語！實
J28nB219_p0710b05║語！
J28nB219_p0710b06║長干大報恩寺三藏殿募田疏
J28nB219_p0710b07║田之為物，乃有生之大本，諸有形神生命無不賴之。
J28nB219_p0710b08║蓋世出世法、依報正報互相安立。依報為正報依託，
J28nB219_p0710b09║正報乃依報主持。是正非依則不能生育，依非正則
J28nB219_p0710b10║不能顯揚。又則依正親疏之色為所緣之相分，依正
J28nB219_p0710b11║攝持之識為能緣之見分。若於所緣色、香、味、觸，不起
J28nB219_p0710b12║分別、不生憎愛，其所緣境即一真法界妙真如性，即
J28nB219_p0710b13║三諦一如，乃大寂滅田也；其能緣識名正遍知，即煩
J28nB219_p0710b14║惱成菩提，即三觀一智，實大般若命也。若於所緣色、
J28nB219_p0710b15║香、味、觸分別取捨，耽著留礙其所緣境，即差別分相，
J28nB219_p0710b16║浮塵幻化即生死海也；其能緣識名顛倒想，即清淨
J28nB219_p0710b17║智化為煩惱賊也。然色香味觸之境本寂是一，而正
J28nB219_p0710b18║倒在人分別不分別，故有聖凡迷悟之殊耳！如遇倒
J28nB219_p0710b19║想時，不病人而病於境，是所病亦不真也。諸方叢林
J28nB219_p0710b20║之有田，有因田能廣作佛事接引眾生，護持道場究
J28nB219_p0710b21║竟常住，因此發明自性，成就慧身登無上覺者，不可
J28nB219_p0710b22║以數知也，此田之利益又何如哉？有因田以生貪著，
J28nB219_p0710b23║取捨不公，至于惡罵捶打干犯王法，致有破和合眾，
J28nB219_p0710b24║壞滅招提往往有之，此田之害亦又何如哉？蓋田亦
J28nB219_p0710b25║一也，成壞在人而不在田，如不病人而病田之有無，
J28nB219_p0710b26║此亦所見未至也。佛初制比丘，日中一食、樹下一宿，
J28nB219_p0710b27║凡夫比丘多不能活，佛隨開二食於辰、午二時，是佛
J28nB219_p0710b28║自制佛仍自開，無乃隨順眾生保持身命，能增長菩
J28nB219_p0710b29║提，非獨貪生為事，亦見法無定法，明矣！佛在世時尚
J28nB219_p0710b30║不可定，至於末法又豈以定法為常法耶？震旦諸道
J28nB219_p0710c01║場開山置田，未必不是釋迦化身、未必不是堅固之
J28nB219_p0710c02║護念，第法久自弊，弊在人而不在法也。金陵諸大剎
J28nB219_p0710c03║皆有供給莊田，獨三藏殿向以藏經板頭錢資其眾
J28nB219_p0710c04║需，比末世道儉薄，此一方便尚不足供日月，況期年
J28nB219_p0710c05║乎？主人皆符亦少年中白眉也，舉念募田攝持大眾，
J28nB219_p0710c06║以護裝大師之塔。良哉斯舉！因發揚其意以廣其知
J28nB219_p0710c07║識，成就如願，當名慧命田可也。
J28nB219_p0710c08║北京栴檀庵募造栴檀像佛疏
J28nB219_p0710c09║栴檀像佛者乃釋迦佛像，用栴檀造成，故稱栴檀像
J28nB219_p0710c10║佛，非異釋迦別佛之號也。蓋因如來昇忉利天為母
J28nB219_p0710c11║說法數月未還，時人間久不獲瞻仰，優填王闊思亦
J28nB219_p0710c12║切，召三十二匠用栴檀香修佛之像以慰懸慕。匠用
J28nB219_p0710c13║精工，多次不成，目犍連尊者以神力攝三十二匠昇
J28nB219_p0710c14║忉利天諦觀佛光相，往返三次像乃始就，觀之仰之
J28nB219_p0710c15║儼然釋迦佛在目。如來住世滅後，所造金銀珍寶等
J28nB219_p0710c16║像甚多，惟此居首，此像亦可謂佛之分身，亦可謂佛
J28nB219_p0710c17║之長子也。及佛還復人間，時合國王、大臣、長者、居士
J28nB219_p0710c18║等遙空迎佛，此像先往空中迎佛，佛為摩頂記曰：「吾
J28nB219_p0710c19║滅後，汝當代吾行化諸國。」佛滅後，此像始自西域行
J28nB219_p0710c20║化，漸至龜茲，東至涼州，次至長安、次至江左，次至淮
J28nB219_p0710c21║南、次至江南，北至汴京。至宋高宗紹興元年辛亥，金
J28nB219_p0710c22║國太宗迎至燕京，建水陸道場安奉憫忠寺，次迎奉
J28nB219_p0710c23║積慶閣中，次迎還燕宮內殿。大元丁丑歲三月，會內
J28nB219_p0710c24║殿火，尚書石抹公迎於聖安寺。至我朝嘉靖十七年
J28nB219_p0710c25║因寺回祿，表聞於內，奉迎於鷲峰寺，至今一百六年。
J28nB219_p0710c26║自優填王造像始成之歲，至今二千六百餘載，得瞻
J28nB219_p0710c27║仰禮敬，發菩提心，登無上覺者，恒河沙之恒河沙，未
J28nB219_p0710c28║足較其數之多少。佛最後色身住世不過七十餘年，
J28nB219_p0710c29║其像垂化以來二千六百餘載，將來行化未知底止。
J28nB219_p0710c30║如來說法四十餘年，其年有限；所說三藏十二部，其
J28nB219_p0711a01║言詮亦有盡。此像法身不說之說其義無量，不論根
J28nB219_p0711a02║之大小，觀之仰之，仁者見之謂之仁、智者見之謂之
J28nB219_p0711a03║智，其饒益普被恒遍，亦不可以思議得也。有云：「報化
J28nB219_p0711a04║非真佛，亦非說法者。」此像乃佛自性法身也。如能觀
J28nB219_p0711a05║察如來法身，報化二身亦不外此，如見一佛法身即
J28nB219_p0711a06║見諸佛法身。有云：「十方三世佛同證一法身。」可證既
J28nB219_p0711a07║能禮敬諸佛法身，諸佛報身化身亦得矣！此像既是
J28nB219_p0711a08║諸佛法身，亦是一切眾生法身，是瞻仰禮敬此像即
J28nB219_p0711a09║禮敬瞻仰人人自性法身也。若視此像為目前之境
J28nB219_p0711a10║心外之相，不惟昧卻自性法身，亦昧卻諸佛法身，亦
J28nB219_p0711a11║不見十方世界面目，亦不見三世劫海面目，是則瞻
J28nB219_p0711a12║仰此像者幸勿當面錯過，則不孤此栴檀像佛行化
J28nB219_p0711a13║之深慈也。有禪人慮此像能從西域行化至我國，亦
J28nB219_p0711a14║或從我國轉化餘國，設有此，豈不我國頓失瞻仰，欲
J28nB219_p0711a15║請欲迎恐不及再至？故預依此像別造一像，務求二
J28nB219_p0711a16║像無二像。少栴檀像對佛之像，不二於佛；再像對此
J28nB219_p0711a17║像之像，不二於此像，是再像亦像佛之像也。庶當來
J28nB219_p0711a18║見聞隨喜瞻仰禮敬，即親見釋迦老子真面目，其功
J28nB219_p0711a19║德饒益不敢預為宣明，如有心作佛成佛者，不可不
J28nB219_p0711a20║勇於前而速其成也。再像一成即自性法身光明遍
J28nB219_p0711a21║滿，亦可謂海印發光。若謂此像是假相是外相，又不
J28nB219_p0711a22║知何為真也？身是真耶？心是真耶？菩提涅槃是真耶？
J28nB219_p0711a23║如身心菩提涅槃不可言真，則一切處俱非真也；若
J28nB219_p0711a24║一切處無真可指，則無不真也。若然者，像耶？形耶？假
J28nB219_p0711a25║耶？真耶？總不可名言，豈容以真假內外分別戲論哉？
J28nB219_p0711a26║又則所造之佛無揀金石土木，皆自性之法身；能造
J28nB219_p0711a27║之人乃金石土木之手眼妙慧。又則造佛成佛、禮佛
J28nB219_p0711a28║敬佛，實則佛造佛成、佛敬佛禮也。有外此像佛，別修
J28nB219_p0711a29║別證，以為自佛真佛者，佛則佛矣！恐未極全佛也。若
J28nB219_p0711a30║不以心境自他二其佛，即為十方諸佛歡喜讚歎！
J28nB219_p0711b01║募三衣疏
J28nB219_p0711b02║居塵幻質，全憑四事資生；出世威儀，須藉三衣具足。
J28nB219_p0711b03║佛佛授受，祖祖傳持。以有相之衣，表無相之法；以離
J28nB219_p0711b04║俗之眾，遠居俗之身。形跡既不混同，心光自然超越，
J28nB219_p0711b05║此如來制出世法服之本致也。此衣，持之者高出人
J28nB219_p0711b06║天，服之者迥別魔外。龍眾一縷尊崇，能免金翅鳥王
J28nB219_p0711b07║之難；獵人片時假藉，不為金毛獅子之傷。黃梅密付，
J28nB219_p0711b08║付無所付，就中未有纖毫；曹溪中止，止無所止，即今
J28nB219_p0711b09║何曾欠缺？七斤方成，十虛頓沒；一絲不掛，萬象齊彰。
J28nB219_p0711b10║性相融通，自它俱利。出家者雲鶴自適，超方者衣食
J28nB219_p0711b11║隨緣。一絲一縷，須植福於檀那；一線一鍼，不求安于
J28nB219_p0711b12║私己。欲受諸佛淨戒，先乞三品法衣，大發普遍慈悲，
J28nB219_p0711b13║稱為踴躍喜捨。轉有生之寶藏，廣無上之福田。施者
J28nB219_p0711b14║受者功德無殊，勸之造之解脫不二。總之清淨本然，
J28nB219_p0711b15║相續諸佛慧命；大概周遍法界，圓成本有法身。
J28nB219_p0711b16║寶集林募揀骨普度引
J28nB219_p0711b17║有云：「菩提所緣，緣苦眾生。若無眾生，則無菩提可得。」
J28nB219_p0711b18║是菩薩以眾生為性命，審矣！然眾生之苦通乎三界。
J28nB219_p0711b19║四禪以上唯行苦，三禪以下至六欲天通壞苦，人道
J28nB219_p0711b20║壞苦、苦苦兼之，三途中多苦苦，地獄中為苦苦之極
J28nB219_p0711b21║處，非非想天為行苦之最清處。又則行苦通乎三界，
J28nB219_p0711b22║壞苦通下二界，苦苦通人道並四惡趣，總之三界有
J28nB219_p0711b23║情皆苦眾生也。緣此苦眾生興起大悲，悲智圓明登
J28nB219_p0711b24║無上覺，是則諸佛菩薩以眾生為最勝福田，能生諸
J28nB219_p0711b25║佛菩薩慧命也。蓋人道受生本是苦苦，眾生癡迷認
J28nB219_p0711b26║苦為樂。一期所求稱意，頓忘有身之累，及刀兵、疾疫、
J28nB219_p0711b27║饑饉到來方知為苦，此亦苦苦中之壞苦也。連年以
J28nB219_p0711b28║來，刀兵、疾疫、饑饉聚於一時，眾生十分已去其半。髑
J28nB219_p0711b29║髏與瓦礫交雜、枯骨並艸苴狼籍，貂錦之身腐為蟻
J28nB219_p0711b30║壤、金玉之軀戲於犬口，行客難於措足、達人何忍舒
J28nB219_p0711c01║觀？如斯慘境最動悲傷，緣此苦因大興愍念。大觀盡
J28nB219_p0711c02║是自家本體，密照那非多劫親緣。此則正是菩薩性
J28nB219_p0711c03║命中之性命最勝痛惜。茲有禪人幻愚，乘菩薩願廣
J28nB219_p0711c04║菩提心，觀此不忍觀之苦境、悲此不勝悲之業因，普
J28nB219_p0711c05║告十方諸大檀越欣增長菩提心者，同垂接引共運
J28nB219_p0711c06║慈航，雖未普遍諸方，暫及耳目所到，上至安慶、下至
J28nB219_p0711c07║鎮江，沿江兩岸闊之里許，不分新舊，胔骼髑髏均拾
J28nB219_p0711c08║細揀，運歸一處以火茶毘。使本骨神識無執愛之迷，
J28nB219_p0711c09║他物幽靈絕依附之想。所依既失，自覓生方，共為啟
J28nB219_p0711c10║建水陸普濟大道場四十九晝夜。一切白骨皆化為
J28nB219_p0711c11║大寂滅場，諸有幽魂同登入普光明殿。又則活骨易
J28nB219_p0711c12║於通達，死骨難於開發。此一方便，乃拔苦之末後方
J28nB219_p0711c13║便；此一妙行，實度生之最勝妙行。活骨佛視死骨佛
J28nB219_p0711c14║為自己性命，死骨佛恃活骨佛實自己神通，死骨活
J28nB219_p0711c15║骨共一法身，有漏無漏同登正覺。四通八達還歸清
J28nB219_p0711c16║淨故鄉，南往北來仍蹈風光舊路。度生至此，十二類
J28nB219_p0711c17║生無有遺餘，是謂究竟無上菩提、是謂清淨法界、是
J28nB219_p0711c18║謂莊嚴淨土自他無礙大解脫。語不虛馳，信當踴躍。
J28nB219_p0711c19║機緣
J28nB219_p0711c20║僧問：「久聞和尚常教人讀《楞嚴經》，是否？」師云：「是！」進云：
J28nB219_p0711c21║「如何是大佛頂？」師即低頭示之。進云：「與麼則聖凡平
J28nB219_p0711c22║等，因果一如去也？」師云：「汝未知大佛頂在。」進云：「師意
J28nB219_p0711c23║如何？」師云：「無汝見處。」進云：「既無見處，低頭何為？」師云：
J28nB219_p0711c24║「若有見處，低頭何為？」
J28nB219_p0711c25║僧問：「如何是大佛頂？」師即舉一足示之。進云：「和尚莫
J28nB219_p0711c26║欺學人好。」師云：「豈敢欺汝？」僧復理前問，師又以足示
J28nB219_p0711c27║之。進云：「不會。」師云：「向後逢人，切忌錯舉。」
J28nB219_p0711c28║僧問：「和尚一生教人究《首楞嚴》，如何是《首楞嚴》？」師云：
J28nB219_p0711c29║「殺人見血，斬草除根。」進云：「與麼則一切究竟去也。」師
J28nB219_p0711c30║云：「切忌隨語生解。」復以〈偈〉示曰：「大道元無相，言說本
J28nB219_p0712a01║是空，為君顛倒想，聊作耳邊風。」
J28nB219_p0712a02║僧問：「如何是楞嚴意旨？」師云：「天不蓋，地不載。」進云：「便
J28nB219_p0712a03║是究竟堅固否？」師云：「汝力大過天地。」僧擬進語，師云：
J28nB219_p0712a04║「蓋覆了也。」
J28nB219_p0712a05║僧問：「何為佛子住持？」師云：「近山莫費柴，近河莫費水。」
J28nB219_p0712a06║僧問：「如何是佛子住持？」師云：「鄰舍高打牆，親戚遠來
J28nB219_p0712a07║香。」進云：「只如向上還有事也無？」師云：「多栽松柏少栽
J28nB219_p0712a08║花，半種青篁半種茶。」進云：「請師別道。」師云：「博求不如
J28nB219_p0712a09║約守。」
J28nB219_p0712a10║僧問：「何為常住真心？」師云：「鼠糞尖，羊糞圓。」進云：「何為
J28nB219_p0712a11║妄想？」師云：「桃花紅，李花白。」
J28nB219_p0712a12║僧問：「甚麼人能用常住真心？」師云：「黧駑白牯。」進云：「甚
J28nB219_p0712a13║麼人能用妄想？」師云：「諸佛菩薩。」進云：「為甚麼諸佛菩
J28nB219_p0712a14║薩卻不如黧駑白牯？」師云：「爭怪得他？」
J28nB219_p0712a15║僧問：「如何是七處徵心的旨？」師云：「鞭牛歸欄。」進云：「歸
J28nB219_p0712a16║後如何？」師云：「行步平正，其疾如風。」進云：「既然如此，用
J28nB219_p0712a17║歸作麼？」師云：「汝與麼好撞墻頭。」進云：「如何見得？」師云：
J28nB219_p0712a18║「不唯墻頭，一畫也過不得。」進云：「恁麼則某甲無問，和
J28nB219_p0712a19║尚無答也。」師云：「又是一頭。」
J28nB219_p0712a20║僧問：「如何是返聞聞自性？」師云：「用返作麼？」進云：「畢竟
J28nB219_p0712a21║如何是返聞聞自性？」師擊桌云：「聞麼？」進云：「聞。」師云：「是
J28nB219_p0712a22║返？是順？」僧茫然。師云：「病僧罪過。」
J28nB219_p0712a23║僧問：「如何是返聞聞自性？」師云：「手執金剛杵，擊碎珊
J28nB219_p0712a24║瑚枝。」進云：「意旨如何？」師云：「誰將秦時鏡，照破野狐精？」
J28nB219_p0712a25║僧問：「返聞聞自性，意旨如何？」師云：「螳螂推糞，螻蟻尋
J28nB219_p0712a26║腥。」進云：「不會。」師云：「說個不會的道理來。」僧擬答，師搖
J28nB219_p0712a27║手，僧有省。
J28nB219_p0712a28║僧問：「《楞嚴經》中五種陰魔，如想陰魔云：『男女二根即
J28nB219_p0712a29║是菩提涅槃真處。』如是穢言，因什麼也有人信受？」師
J28nB219_p0712a30║云：「地穢多生草，水清返無魚。」僧無語。師把住云：「汝作
J28nB219_p0712b01║麼生？速道！速道！」僧云：「和尚真善知識，能於非道通達
J28nB219_p0712b02║佛道。」師拓開云：「子般若根深，乃能悟入，善自護持。」
J28nB219_p0712b03║僧問：「如何是清淨法身？」師云：「赤肉團。」「如何是圓滿報
J28nB219_p0712b04║身？」師云：「六根具足。」「如何是千百億化身？」師云：「四儀無
J28nB219_p0712b05║礙。」進云：「究竟如何？」師云：「衣食具足，逆順隨緣。」進云：「恁
J28nB219_p0712b06║麼則佛法即在目前。」師云：「汝試指點著。」進云：「不會。」師
J28nB219_p0712b07║云：「莫妄語好。」
J28nB219_p0712b08║郡伯六來王公，一日坐間言及：「吉州道學諸公一座，
J28nB219_p0712b09║有謂：『天性無乎不在。』有謂：『既天性無乎不在，如人生
J28nB219_p0712b10║背癰潰爛不堪，此時天性又在甚麼處？』一座無語。」眾
J28nB219_p0712b11║問師，師云：「背瘡還覺痛麼？」王公云：「自然覺痛。」師云：「天
J28nB219_p0712b12║性何在？」公默肯。少選，王公又問：「不覺痛時如何？」師云：
J28nB219_p0712b13║「是誰不覺痛？」諸公大悅。
J28nB219_p0712b14║玄印上座自金粟來，閱師語錄，坐間云：「觀和尚長篇
J28nB219_p0712b15║短篇，只具活人劍，無有殺人刀。」師微笑而已。又問：「和
J28nB219_p0712b16║尚引《圓覺經》云：『是則名為淨覺隨順。』何不引：『唯除頓
J28nB219_p0712b17║覺人，并法不隨順？』」師亦微笑而已。一日，舒運使同上
J28nB219_p0712b18║座茶話，詰論不已，上座向師云：「我二人相打，和尚何
J28nB219_p0712b19║不一解圍？」師亦微笑而已。過後，侍者問云：「每見玄印
J28nB219_p0712b20║上座問，和尚因甚麼只是笑而不答？」師云：「子曾讀過
J28nB219_p0712b21║世書麼？」者云：「也曾讀過。」師云：「《中庸》曰：『不怒而民威于
J28nB219_p0712b22║鐵鉞。』子作麼生會？」者云：「和尚元來殺人不用刀。」師笑
J28nB219_p0712b23║云：「低聲。」
J28nB219_p0712b24║僧問：「諸方善知識棒喝交馳，和尚為什麼不用？」師云：
J28nB219_p0712b25║「我不是善知識。」進云：「和尚又作麼生？」師展兩手，僧擬
J28nB219_p0712b26║議，師云：「糠裏無油，棒之何益？」
J28nB219_p0712b27║僧問：「請師直指某甲西來意。」師云：「曾問幾人來？」進云：
J28nB219_p0712b28║「即今問和尚。」師云：「我實不知，唯病為事。」僧罔措。
J28nB219_p0712b29║僧問：「金粟慣用棒，博山非之，都是善知識，為什麼舉
J28nB219_p0712b30║措不一？」師云：「汝莫謗他好。」進云：「豈敢謗？」師云：「金粟、博
J28nB219_p0712c01║山聻！」僧無語。
J28nB219_p0712c02║給諫空空張居士訪師，坐次，問云：「如何是應無所住
J28nB219_p0712c03║而生其心？」師指香爐云：「此是福窯裏的。」
J28nB219_p0712c04║僧問：「如何是毘盧師？」師云：「毘盧不如。」進云：「何以不如？」
J28nB219_p0712c05║師云：「若如，怎敢為師？」進云：「究竟如何？」師云：「汝試親近
J28nB219_p0712c06║看。」
J28nB219_p0712c07║僧問：「觀音菩薩即今在什麼處？」師云：「佯咳嗽作麼？」進
J28nB219_p0712c08║云：「不會。」師云：「有麝自然香，何必當風立？」
J28nB219_p0712c09║僧問：「觀音大士即今在什麼處？」師云：「汝名什麼？」進云：
J28nB219_p0712c10║「道足。」師喚云：「道足！」僧應：「諾。」師云：「在什麼處？」僧有省。
J28nB219_p0712c11║僧問：「觀音菩薩即今在什麼處？」師云：「菩薩且置，上座
J28nB219_p0712c12║即今在什麼處？」進云：「現今親覲和尚。」師云：「病僧不受
J28nB219_p0712c13║親覲。」進云：「某甲何曾親覲？」師云：「你那裏學得者虛頭
J28nB219_p0712c14║來？」進云：「和尚入海也洗不清。」師云：「為甚如此？」進云：「好
J28nB219_p0712c15║事不出門，惡事傳千里。」師云：「到也有些氣息。」
J28nB219_p0712c16║僧問：「觀音大士即今在什麼處？」師云：「你瞞我不得。」進
J28nB219_p0712c17║云：「和尚還見某甲否？」師曰：「你瞞我不得。」進云：「某甲卻
J28nB219_p0712c18║不會和尚意。」師云：「我瞞你不得。」進云：「積年老賊。」師云：
J28nB219_p0712c19║「我瞞你不得。」
J28nB219_p0712c20║僧問：「久聞和尚常教入參觀音大士即今在什麼處，
J28nB219_p0712c21║是否？」師云：「上座從那邊來？」進云：「金粟。」師云：「金粟和尚
J28nB219_p0712c22║萬福。」進云：「仗庇。」師云：「病僧無緣，未嘗一面。」進云：「和尚
J28nB219_p0712c23║為什麼不答某甲話？」師云：「上座適來問甚麼？」進云：「大
J28nB219_p0712c24║士在什麼處？」師云：「強將帳下豈有弱兵？」
J28nB219_p0712c25║僧問：「和尚是誰家兒孫？」師云：「臨濟。」進云：「臨濟兒孫多
J28nB219_p0712c26║是棒喝交馳，速如雷電，硬似剛鐵，和尚為什麼綿軟
J28nB219_p0712c27║如泥？」師云：「好兒不住爺屋。」
J28nB219_p0712c28║僧問：「摩尼珠，人不識，如來藏裏親收得。如何是藏？」師
J28nB219_p0712c29║云：「子親到五臺。」進云：「到後如何？」師云：「取之無窮，用之
J28nB219_p0712c30║不竭。」進云：「如何是珠？」師云：「子親見顓愚。」進云：「見後如
J28nB219_p0713a01║何？」師云：「供養也好，毀罵也好。」進云：「謝和尚慈悲，從後
J28nB219_p0713a02║再不敢向人前討衣食。」師云：「你得何境界？」進云：「清風
J28nB219_p0713a03║明月，萬古常閒。」師云：「也須親證始得。」僧便作禮，師云：
J28nB219_p0713a04║「露也。」
J28nB219_p0713a05║侍郎朱玉居士來參，問云：「聞說西方黃金為地，若然，
J28nB219_p0713a06║此間土到西方必貴過於金。」師云：「長者曾到西方否？」
J28nB219_p0713a07║進云：「不曾到。」師云：「也要到過一番，方好說貴賤。」居士
J28nB219_p0713a08║默然。移時又問：「聞師勸人念佛，何不勸人尋真我？」師
J28nB219_p0713a09║云：「佛非真我耶？」進云：「既是真我，無處不是，何必耑往
J28nB219_p0713a10║西方？」師云：「既然無處不是，何不一往西方？」進云：「不是
J28nB219_p0713a11║不往，在此亦是。」師云：「在彼又非耶？」進云：「雖彼此俱是，
J28nB219_p0713a12║我只願在此。」師云：「好個真我，久坐成勞。」
J28nB219_p0713a13║僧問：「如何是宗？」師云：「摩騰初來。」進云：「如何是教？」師云：
J28nB219_p0713a14║「達磨後去。」進云：「來去意旨如何？」師云：「病僧今日失利。」
J28nB219_p0713a15║進云：「和尚為什麼自作退屈？」師云：「對驢彈琴。」
J28nB219_p0713a16║浮漚上座一日辭師云：「音鎬事和尚三年，有舊行腳
J28nB219_p0713a17║賜一件，以為後日信具。」師云：「病僧只有一頂破樺皮
J28nB219_p0713a18║帽子，不嫌收取去。」鎬云：「就請樺皮帽看。」師即舉一足
J28nB219_p0713a19║示之，鎬便禮謝。師復印以〈偈〉曰：「禪人覓我舊行腳，只
J28nB219_p0713a20║有一頂樺皮帽，舉足眾前親付汝，若陰若雨莫忘卻。」
J28nB219_p0713a21║僧問：「求淨土與修圓通，是同是別？」師指香爐云：「是圓
J28nB219_p0713a22║通？是淨土？」進云：「和尚也會作野狐精伎倆。」師云：「明眼
J28nB219_p0713a23║衲子。」進云：「和尚莫活埋人好。」師云：「伶俐不可使盡。」進
J28nB219_p0713a24║云：「和尚也要自重始得。」師云：「病僧罪過。」
J28nB219_p0713a25║僧來參，作禮拜勢，師將回禮，僧便高聲一喝，師即就
J28nB219_p0713a26║位而坐，僧又喝，師掩耳視之，僧拂袖而去。師向侍者
J28nB219_p0713a27║云：「幾乎嚇倒病僧。」
J28nB219_p0713a28║法璽禪人來參，纔作禮，師便問：「病僧曾在洪都為汝
J28nB219_p0713a29║開關事，即今還記得麼？」進云：「怎敢忘卻？」師云：「汝試舉
J28nB219_p0713a30║看。」進云：「西山紅雨靜，南浦白雲多。」師云：「猶有窠臼在。」
J28nB219_p0713b01║進云：「昨離修水，今到雲居。」師云：「還見個什麼？」進云：「親
J28nB219_p0713b02║見和尚。」師云：「要見病僧真面目始得。」璽便震聲一喝，
J28nB219_p0713b03║師笑云：「又是諸方蝦蟆氣息。」
J28nB219_p0713b04║僧問：「婆子燒菴，且道具甚麼手段？」師云：「諸供養中，法
J28nB219_p0713b05║供養為最」。進云：「未審菴主過在什麼處？」師云：「明鎗易
J28nB219_p0713b06║躲，暗箭難防。」
J28nB219_p0713b07║僧問：「趙州自謂勘破婆子，未審什麼處是他勘破的
J28nB219_p0713b08║意？」師云：「也是老不知羞。」進云：「請和尚為某甲說破。」師
J28nB219_p0713b09║云：「恐你到罵病僧。」
J28nB219_p0713b10║僧問云：「生時不知來處猶可，死不知去處，大好愁人。」
J28nB219_p0713b11║師云：「上座即今在什麼處？」進云：「某甲即今在和尚面
J28nB219_p0713b12║前。」師云：「病僧又在什麼處？」進云：「和尚即今在某甲面
J28nB219_p0713b13║前。」師云：「是一處？是兩處？」僧有省。
J28nB219_p0713b14║僧問：「一口氣不來，未審向什麼處去？」師云：「鏡面明，鏡
J28nB219_p0713b15║背暗。」進云：「某甲不會。」師云：「潮水還歸海。」僧擬議，師云：
J28nB219_p0713b16║「參去！」
J28nB219_p0713b17║僧問：「一口氣不來，不知向什麼處去？」師云：「春到百花
J28nB219_p0713b18║香，黃鶯啼柳上。」僧有省。
J28nB219_p0713b19║僧問：「今請和尚的確示某甲安身立命處。」師起座，笑
J28nB219_p0713b20║云：「生一床，死一筐。」進云：「究竟如何？」師云：「草自青，土自
J28nB219_p0713b21║黃。」進云：「與麼則山河大地全露法王身去也。」師云：「迷
J28nB219_p0713b22║在作麼？」
J28nB219_p0713b23║僧問：「和尚百年後向什麼處去？」師云：「憑上座送我到
J28nB219_p0713b24║什麼處去？」進云：「某甲豈能送得和尚？」師云：「汝既送不
J28nB219_p0713b25║得我，我豈指示得汝？」進云：「某甲送得和尚。」師云：「你還
J28nB219_p0713b26║送到什麼處去？」進云：「不是天堂，便是地獄。」師云：「勞子
J28nB219_p0713b27║太殺殷勤。」
J28nB219_p0713b28║方融監院呈偈入方丈，有「甕裏不走鱉」之句，師閱過，
J28nB219_p0713b29║徵云：「汝喚什麼作甕裏鱉？」融咄。師云：「此莫是住山得
J28nB219_p0713b30║的麼？」融云：「從來不欠少。」師云：「觀音大士即今在什麼
J28nB219_p0713c01║處？」融云：「家家門前雪滿堆。」師云：「雪消後如何？」融云：「水
J28nB219_p0713c02║到渠成。」師云：「也不辜汝喫清粥澹飯。」
J28nB219_p0713c03║法璽禪人一日入方丈，作禮云：「謝師究竟。」師云：「得何
J28nB219_p0713c04║消息便與麼道？」璽云：「從今不受和尚欺瞞。」師云：「一切
J28nB219_p0713c05║淆訛且置，你道觀音大士即今在什麼處？」璽便直前
J28nB219_p0713c06║打師一掌，師即把住云：「不要手忙腳亂，清楚道將一
J28nB219_p0713c07║句來。」璽云：「者老漢猶嫌少在。」師云：「者是古人用過的，
J28nB219_p0713c08║更須別道。」璽便托開云：「不與老漢說夢。」師大悅。
J28nB219_p0713c09║雲谷座主一日同師在蘇溪柏桂園中傘下坐次，主
J28nB219_p0713c10║云：「和尚號傘居，傘杷卻在某甲手裏。」師笑云：「拿得好。」
J28nB219_p0713c11║次日同坐，又問云：「和尚愛傘居，因什麼傘杷又在某
J28nB219_p0713c12║甲手裏？」師云：「公卻過於殷勤。」
J28nB219_p0713c13║　（遼東錦州松山所見任
J28nB219_p0713c14║　浙江湖州府總巡廳信官余三瀛，發心捐貲，
J28nB219_p0713c15║　喜刻
J28nB219_p0713c16║顓愚和尚語錄第十卷，計字一萬一百九十七，
J28nB219_p0713c17║　該銀六兩一錢八分。敬為
J28nB219_p0713c18║慈母張氏夫人名下，性天朗耀，慧炬圓明。仗
J28nB219_p0713c19║　般若而悟證真乘，賴菩提而安寧老稚。謹意。
J28nB219_p0713c20║　康熙十四年十一月　日，楞嚴寺藏經坊附板。）
J28nB219_p0713c21║紫竹林顓愚衡和尚語錄卷第十