J28nB219_p0714a01║紫竹林顓愚衡和尚語錄卷第十一
J28nB219_p0714a02║住南康府同安寺嗣法門人正印重編
J28nB219_p0714a03║佛祖真贊
J28nB219_p0714a04║釋迦老子雪山像（二首）
J28nB219_p0714a05║者老漢著甚來由。把形骸枯桎。如縛如網。視富貴如
J28nB219_p0714a06║棄唾。處饑寒若安享。人只見的枯寂中枯寂。誰知道
J28nB219_p0714a07║有妄想外妄想。者般做處。難於心識。豈可言象。
J28nB219_p0714a08║又
J28nB219_p0714a09║古木寒崖。怪石異草。住此何為。密意難曉。直待天雨
J28nB219_p0714a10║四花來。廣長舌相方明了。方明了。滿目溪山誰知寶。
J28nB219_p0714a11║釋迦拈花像
J28nB219_p0714a12║本師牟尼尊。能為希有事。五濁惡世中。說諸難信法。
J28nB219_p0714a13║普令諸眾生。同入第一義。稱讚與誹謗。等授菩提記。
J28nB219_p0714a14║是知無上覺。等遍不思議。無限曲腸吐不盡。末後拈
J28nB219_p0714a15║花全體示。
J28nB219_p0714a16║栴檀像
J28nB219_p0714a17║稽首釋迦文。本師大和尚。悲心何無窮。遺此栴檀像。
J28nB219_p0714a18║經劫不泥洹。常住光明藏。天上與人間。遊行無遮障。
J28nB219_p0714a19║世間眾生無盡時。我佛身壽數無量。法門應說已盡
J28nB219_p0714a20║說。於今閉口有真況。大地有情何沉冥。活佛住此不
J28nB219_p0714a21║歸向。若見若聞早來參。恐去別方空思想。我今睹見
J28nB219_p0714a22║不思議。世世生生常供養。
J28nB219_p0714a23║阿彌陀佛像
J28nB219_p0714a24║堂堂金色身。特為眾生有。眾生無盡時。此相亦不朽。
J28nB219_p0714a25║不捨慈悲心。常垂接引手。就卑自降尊。憐兒不覺醜。
J28nB219_p0714a26║謾謂西方九品蓮。卻輸南嶽一張口。
J28nB219_p0714a27║吳中石像
J28nB219_p0714a28║維衛迦葉佛二尊。願力法身常住世。法身非色亦非
J28nB219_p0714a29║心。能色能心圓無滯。二佛之身依法性。情與無情不
J28nB219_p0714a30║思議。謂是金石水不沉。謂是色相火不祟。謂是心想
J28nB219_p0714b01║無計度。謂是枯槁知所至。知此佛身不可名。是假是
J28nB219_p0714b02║真合不昧。若謂此佛不說法。默中之說聲遍地。若謂
J28nB219_p0714b03║此佛無見聞。五眼圓明等遍視。若謂此佛無呼吸。寒
J28nB219_p0714b04║來暑往息同鼻。若謂此佛不周旋。浮波汎海神無比。
J28nB219_p0714b05║能識此佛即生佛。識者與佛原不二。佛心即是我之
J28nB219_p0714b06║心。我事即是佛之事。我外求佛佛不真。佛外求我我
J28nB219_p0714b07║未是。我身佛身無差別。能禮所禮何同異。二佛住此
J28nB219_p0714b08║不計年。多少見聞登佛位。
J28nB219_p0714b09║新昌大佛像
J28nB219_p0714b10║巍巍蒼嵒石。堂堂金色相。即像石不有。即石像何況。
J28nB219_p0714b11║石與像不二。無遮亦無障。孰於一塵中。大開光明藏。
J28nB219_p0714b12║法界本無際。虛空豈有量。一塵一切塵。一相一切相。
J28nB219_p0714b13║能造與所造。莫分真與妄。一塵既如此。塵塵亦復然。
J28nB219_p0714b14║唯一堅密身。處處任因緣。現大不可外。現小不可鑽。
J28nB219_p0714b15║自性功德聚。本有玅莊嚴。我今親瞻禮。豈非作者前。
J28nB219_p0714b16║鑿石合非合。古今遷不遷。見者與聞者。誰聖復誰凡。
J28nB219_p0714b17║願同今古人。常作如是觀。
J28nB219_p0714b18║三教老人圖
J28nB219_p0714b19║佛之一字。吾不喜聞。更駢二指。何啻腥葷。試看名相
J28nB219_p0714b20║未生前。三人面目自何分。欲識三人真面目。誰家無
J28nB219_p0714b21║有好兒孫。
J28nB219_p0714b22║觀音大士像（二十四首）
J28nB219_p0714b23║石筍孤高。淨瓶光潔。雲輕如綿。衣白如雪。中立不倚。
J28nB219_p0714b24║正視無說。一言不說。萬事能訣。一默萬全。萬無一折。
J28nB219_p0714b25║能柔能慈。能剛能烈。密意深遠。智趣玄絕。取之不盡。
J28nB219_p0714b26║用之不竭。欲識普門真三昧。珠輪常轉不勞舌。
J28nB219_p0714b27║臨濟一條白棒。佛祖打之不錯。想是觀音大士。一棒
J28nB219_p0714b28║不曾躲過。若躲過。圓通卻成兩破。
J28nB219_p0714b29║送子觀音大士
J28nB219_p0714b30║真實圓通。隨處出現。法界眾生。如一子看。有求之者。
J28nB219_p0714c01║無不如願。是故十方塵剎中。稱名供養無數算。
J28nB219_p0714c02║紫石如雲。綠竹若柳。大士安之。了無所有。塵塵出現。
J28nB219_p0714c03║時時無間。總為眾生。大施方便。手中嬰兒將與誰。求
J28nB219_p0714c04║者圓映不可算。
J28nB219_p0714c05║世間生死。纏縛恩愛。送子與人。慈悲何在。現前為滿
J28nB219_p0714c06║眾生願。到底還他末後債。
J28nB219_p0714c07║觀音大士一首三目像
J28nB219_p0714c08║自證圓通常真實。隨緣所現皆無礙。能現無量首眼
J28nB219_p0714c09║臂。八萬四千猶大慨。或慈或威難思議。或一或多無
J28nB219_p0714c10║雜壞。真俗融通稱普門。法界同一觀自在。一首不異
J28nB219_p0714c11║百萬首。三目究竟只一目。誰知三一性元空。示現特
J28nB219_p0714c12║為眾生故。眾生有感無即有。眾生若迷有還無。有無
J28nB219_p0714c13║本於眾生心。菩薩面目無差殊。能於無相現眾相。為
J28nB219_p0714c14║令眾生心向上。何為現首不現身。留與眾生作奇想。
J28nB219_p0714c15║又
J28nB219_p0714c16║劫海度生。水底撈月。剎塵現身。紅爐點雪。千條方便。
J28nB219_p0714c17║畫蛇添足。無量神通。破空出血。用盡多少慈悲。到頭
J28nB219_p0714c18║只落得箇秤錘原是塊鐵。原是塊鐵。不是斯人難以
J28nB219_p0714c19║說。
J28nB219_p0714c20║子胡狗子最惡。佛祖到來一口。大士如何躲過。圓通
J28nB219_p0714c21║本無所有。無所有。獅子虎狼。同垂一隻大悲手。
J28nB219_p0714c22║眼底霹靂。耳邊閃電。大士圓通。一切齊現。清淨寂然。
J28nB219_p0714c23║事事周遍。癡為眾生。用盡方便。究竟到頭何所有。諸
J28nB219_p0714c24║佛眾生總一片。
J28nB219_p0714c25║真觀清淨觀。驢頭不安馬頭安。悲觀及慈觀。水面不
J28nB219_p0714c26║看火面看。智慧還同煩惱聚。廣大未若微塵寬。此是
J28nB219_p0714c27║圓通真三昧。分之不破聚不團。
J28nB219_p0714c28║寒實燄發。熱乃冰凍。眼中谷響。岸頭腰痛。積雪黑如
J28nB219_p0714c29║墨。虛空如影動。識得普門真自在。丈六金身作艸弄。
J28nB219_p0714c30║又
J28nB219_p0715a01║龜毛拖地三千丈。兔角撐天九萬高。南天摘北斗。劫
J28nB219_p0715a02║火弄波濤。借問圓通何處是。珊瑚寸寸是蓬蒿。
J28nB219_p0715a03║狼胎未出。虎腹先脹。打破虛空。潑撒鹽醬。馬尾卻在
J28nB219_p0715a04║牛頭安。牛角崢嶸馬頭上。真實圓通。慈悲奴相。
J28nB219_p0715a05║耳裏青紅。眼中鈴鐸。北俱盧洲打睡。南贍部洲持缽。
J28nB219_p0715a06║毛端法界無邊際。十方不滿一掌撮。
J28nB219_p0715a07║東寺撞鐘。西寺鼓響。王婆搔頭。趙婆背癢。相逢借問
J28nB219_p0715a08║家鄉路。泥鰍尾在蒼龍背上。
J28nB219_p0715a09║昨日田中扯艸。今朝案上書字。識得大悲千手眼。只
J28nB219_p0715a10║是顓愚一指是。
J28nB219_p0715a11║一二三四五。金木水火土。幻海茫茫無盡時。菩薩尋
J28nB219_p0715a12║聲常救苦。常救苦。張公騎驢。李公過渡。
J28nB219_p0715a13║菩薩之身。眾生為命。若無眾生。菩薩無性。剎塵無盡
J28nB219_p0715a14║身無盡。癡心特為眾生病。
J28nB219_p0715a15║現首未現身。無心卻有口。塵說剎說說不盡。心空境
J28nB219_p0715a16║空。法何所有。百千方便為眾生。萬億形藏不覺醜。眉
J28nB219_p0715a17║間一目空劫前。頂上神光吞宇宙。
J28nB219_p0715a18║風前吹簫。月下垂鉤。自是象游獅舞。不同鼠竊狗偷。
J28nB219_p0715a19║不舍事事法法。遍現物物頭頭。忙到街前刺腦。閒殺
J28nB219_p0715a20║雲外打齁。飯飽弄箸。醉後狂謳。從來妙德難思議。張
J28nB219_p0715a21║家月照李家樓。
J28nB219_p0715a22║水靈不在深。山名不在高。圓通自在力。殺人不用刀。
J28nB219_p0715a23║銅鐘出自大冶。瓦鼎玅有神陶。農氏粳稷。黃帝巾袍。
J28nB219_p0715a24║都是家常茶飯。勿謂門外糠糟。聞藏具足無盡。取用
J28nB219_p0715a25║玅在吾曹。
J28nB219_p0715a26║向上原無把鼻。個中不容訂商。我師忒煞慈悲。與人
J28nB219_p0715a27║獨露真常。信手拈來是藥。隨身到處皆香。有出有沒。
J28nB219_p0715a28║無數無央。出入本無門戶。往來不隔垣墻。如有心識。
J28nB219_p0715a29║當自審詳。早見紫竹林中主。半夜不疑出太陽。
J28nB219_p0715a30║黃介子畫三十二應總像（二首）
J28nB219_p0715b01║三十二應善於龜毛頭尖現玅相。三十二讚巧於虛
J28nB219_p0715b02║空面上點浮漚。狹路相逢難回互。不是冤家不聚頭。
J28nB219_p0715b03║大士介公手。介公大士口。現身與說法。一身分兩肘。
J28nB219_p0715b04║大士胡為癡。顛倒無妍醜。渾身骨與肉。都為眾生有。
J28nB219_p0715b05║咂之食之。東走西走。喚之不顧。心膈欲嘔。瞻此知此。
J28nB219_p0715b06║急為回首。莫負吾師。俞任袁柳。
J28nB219_p0715b07║刀山劍樹。短戟長戈。盡是圓通玅境。無非慈悲本科。
J28nB219_p0715b08║圓融處處隨順。分別物物淆訛。有感速應。無畏堪託。
J28nB219_p0715b09║偶爾皓首翁翁。忽然白髮婆婆。千般手眼。萬種撫摩。
J28nB219_p0715b10║只願眾生得自在。就中難語和非和。
J28nB219_p0715b11║準提大士像（二首）
J28nB219_p0715b12║一身能現種種身。數臂原來只一臂。就裏本未有形
J28nB219_p0715b13║相。示現特為眾生類。眾生所求願不一。大士手臂不
J28nB219_p0715b14║可計。豈止十六與十四。
J28nB219_p0715b15║無形而形。形無定形。無相而相。相無定相。大士許多
J28nB219_p0715b16║手臂。與我本來一樣。如識自家面目。何止千名萬狀。
J28nB219_p0715b17║終日禮敬皈依。不可分別真妄。
J28nB219_p0715b18║地藏大士像
J28nB219_p0715b19║以法界為家。以眾生為命。立願先地獄解脫。堅誓以
J28nB219_p0715b20║涅槃究竟。此是我師。妙覺明性。
J28nB219_p0715b21║出海羅漢像
J28nB219_p0715b22║𩔸𩔸𩓩𩓩。古古怪怪。脛似枯枝。頭如土塊。頂笠腰包。
J28nB219_p0715b23║缽盂錫杖。打夥成群。隨流逐浪。左右相顧。前後相襲。
J28nB219_p0715b24║如雲而飛。似鶴而立。所騎何物。鼠睛豬嘴。龍不像龍。
J28nB219_p0715b25║鯉不像鯉。既會說法。無有神通。返勞澥鬼。送出龍宮。
J28nB219_p0715b26║者般魔黨。自了之漢。若遇黃檗。一棒趕散。
J28nB219_p0715b27║李龍眠居士白描五百羅漢像
J28nB219_p0715b28║奇哉斯卷。實為罕稀。紙墨變幻。玅入幽微。雲水互躔。
J28nB219_p0715b29║松石雜依。五百閑漢。善超是非。浮波凌空。步雲倚樹。
J28nB219_p0715b30║嵒竇花間。大似兒聚。漂海逐群。各乘其物。千古百怪。
J28nB219_p0715c01║顯示神足。片雲不大。眾聚不小。起落如翼。都為自了。
J28nB219_p0715c02║遶堂念佛。音聲浩浩。耳聽寂然。眼開方曉。缽中湧光。
J28nB219_p0715c03║光中化佛。頂門塔尖。多佛一佛。盆口鼓腹。笑眼如醉。
J28nB219_p0715c04║老老大大。為兒所戲。聽講坐禪。書經閱卷。得意忘疲。
J28nB219_p0715c05║不知日晚。討布下裁。吹火燒斗。嚙線穿鍼。添新補舊。
J28nB219_p0715c06║捧水澆頭。蕩刀削髮。三日一剃。是真快活。獅子何多。
J28nB219_p0715c07║騎大弄小。雖是神通。威儀欠少。騎龍跨虎。羊鹿相參。
J28nB219_p0715c08║象駕牛車。誰是指南。倒臥橫眠。搔背爬癢。只好山中。
J28nB219_p0715c09║隨爾偃仰。蟒口安然。指出水火。做盡伎倆。難以瞞我。
J28nB219_p0715c10║精鬼何癡。徒勞費力。揚錫不起。著甚死急。小大含融。
J28nB219_p0715c11║一多無礙。剖開一塵。圓周法界。毫端現剎。須彌納芥。
J28nB219_p0715c12║帝網玲瓏。出沒自在。觀此三昧。不可思議。放之萬全。
J28nB219_p0715c13║卷之一密。
J28nB219_p0715c14║渡海羅漢像
J28nB219_p0715c15║諸君似相識。一時想不來。不是在南嶽。便是在天臺。
J28nB219_p0715c16║而今何所往。到此又一遇。雖不是同流。因緣喜相聚。
J28nB219_p0715c17║既是有神通。履水應如地。何更假他物。弄巧成兒戲。
J28nB219_p0715c18║相狎海中鷗。接翼雲中鶴。往返幾回旋。何處是歸托。
J28nB219_p0715c19║奉勸參學人。莫逐羊鹿隊。穩駕白牛車。游行無所畏。
J28nB219_p0715c20║煩惱與菩提。無處分疆界。生死即涅槃。是名真自在。
J28nB219_p0715c21║過海羅漢像
J28nB219_p0715c22║者般閒漢。來自何處。此岸既捨。彼岸何住。渡其中流。
J28nB219_p0715c23║威儀不具。露脛袒腹。兒童相聚。依律擯之。各鞭牛去。
J28nB219_p0715c24║寶掌和尚像（三首）
J28nB219_p0715c25║身小如鳥。遍遊諸國。眼光如電。觸事無惑。破太虛而
J28nB219_p0715c26║不寬。入微塵而不逼。難以測量其跡。豈可思議其德。
J28nB219_p0715c27║體本無位用。不能職剎塵。無處不安居。漫言皮履來
J28nB219_p0715c28║西域。
J28nB219_p0715c29║其狀如孤鶴。生來愛行腳。身心都潑撒。有無齊拋卻。
J28nB219_p0715c30║冷眼看世間。無繩枉自縛。善惡總不思量。動止有何
J28nB219_p0716a01║束約。問答不用機關。立敵本無韜略。百事平常。一味
J28nB219_p0716a02║自若。但能用處。有為拈來。病亦是藥。蹤跡到處任縱
J28nB219_p0716a03║橫。千古清標光爍爍。
J28nB219_p0716a04║水底頑石。林裏屈荊。不為人愛。到處無情。不為世用。
J28nB219_p0716a05║到處安生。壽為千歲。非自固形。形而不有。大造同庚。
J28nB219_p0716a06║千歲百歲。夢語空聲。我師分上。何壞何成。本來面目
J28nB219_p0716a07║無逢處。水自焦然火自冰。有生無生不須爭。
J28nB219_p0716a08║達磨初祖像（三首）
J28nB219_p0716a09║真源不動。誰自西來。空界無法。何為直指。梁王殿上。
J28nB219_p0716a10║假云不識。熊耳山前。徉裝大死。自從神光喪命後。殃
J28nB219_p0716a11║及兒孫毒未已。毒未已。棒喝縱橫。癡狂成市。
J28nB219_p0716a12║自來還自去。往返為何故。直指涅槃心。此心孰不具。
J28nB219_p0716a13║諸佛與眾生。何曾分兩處。本來無得失。豈可語迷悟。
J28nB219_p0716a14║謾將皮髓誑兒孫。自有傍人舉公據。
J28nB219_p0716a15║太虛露骨。平空迸血。眼似流星。面如生鐵。東走西走。
J28nB219_p0716a16║狂心未歇。得髓得皮。惑人是孽。藏頭露尾。敗壞難說。
J28nB219_p0716a17║面壁生塵。弄巧還拙。飛天自是神龍。轉身依然跛鱉。
J28nB219_p0716a18║上下原無增減。長短何勞續截。回首看來無所有。不
J28nB219_p0716a19║如閉口深藏舌。
J28nB219_p0716a20║寶誌公大師像
J28nB219_p0716a21║無生示生。生緣自異。無用而用。用亦非常。度蟒而瞋
J28nB219_p0716a22║心頓化。噉鴿而生命無傷。修習空花。佛事莊嚴。水月
J28nB219_p0716a23║道場。集懺語。傳慧燈。即文字。為津梁。
J28nB219_p0716a24║曹溪六祖像
J28nB219_p0716a25║菩提非樹。明鏡非臺。黃梅夜半。親付衣來。鬚髮混俗。
J28nB219_p0716a26║獵隊活埋。風幡忽動寶林地。吹作優曇花五開。自是
J28nB219_p0716a27║眾中舂米熟。方知不負擔頭柴。
J28nB219_p0716a28║碧峰經大師像
J28nB219_p0716a29║本是山中苦行頭陀。何為卻作將軍行狀。原乘圓通
J28nB219_p0716a30║願力而來。乃爾威慈自在無障。掌肅殺之權。白氣衝
J28nB219_p0716b01║霄。全生活之機。紅光如縫。任爾髮鬣纍垂。輸我本來
J28nB219_p0716b02║模樣。
J28nB219_p0716b03║紫柏大師像
J28nB219_p0716b04║其貌神威。其胸空淨。中立不倚。異行能正。本無佛祖
J28nB219_p0716b05║蹤跡。那有人天性命。處生死如游戲。臨杖刃若禪定。
J28nB219_p0716b06║雷轟宇宙。風濤觀聽。真大雄氏之剛骨。啟宗門之正
J28nB219_p0716b07║令。
J28nB219_p0716b08║雲棲大師像
J28nB219_p0716b09║大剛能柔。大辯若謙。曲順時宜。密化深潛。發東林未
J28nB219_p0716b10║發之當發。淨土大成。立百丈未立之應立。規範精嚴。
J28nB219_p0716b11║天魔外道。壞法無因。雄機大用。靡敢指拈。稽首我師。
J28nB219_p0716b12║真彌陀之應世。人天之仰瞻。佛法住持。久遠可占。
J28nB219_p0716b13║本師憨山國師像
J28nB219_p0716b14║憨山和尚。大煞無狀。慣拋金剛圈。單打生鐵棒。初在
J28nB219_p0716b15║東海鼓風作浪。後在嶺南吞煙吐瘴。剜人眼睛。食人
J28nB219_p0716b16║五臟。但遭其手。渾身俱喪。多少癡人。被你惑誑。我今
J28nB219_p0716b17║識破你了。是者等不作法的阿師。到處逢人舉一上。
J28nB219_p0716b18║又
J28nB219_p0716b19║面圓如月。心毒似蝎。目青似蓮。骨硬如鐵。青州渴飲
J28nB219_p0716b20║滄溟。紫府飽餐冰雪。轟耳雷霆。渾身障熱。眼前無物。
J28nB219_p0716b21║肘後有訣。曾經九死一生。已過七穿八裂。捏人至髓。
J28nB219_p0716b22║殺人見血。涉危而安。隨流能截。驗盡龍蛇。證明龜鱉。
J28nB219_p0716b23║自是慈悲惹怨。那知弄巧成拙。本非忉忉。卻作屑屑。
J28nB219_p0716b24║五花再敷。一脈永徹。大鵬翅羽摩空。師子懸巖返跚。
J28nB219_p0716b25║松下蒲團亦尋常。箇中消息難分說。
J28nB219_p0716b26║空印大師像
J28nB219_p0716b27║閒開人天眼。不鼓是非唇。法界一毫端。知師無二身。
J28nB219_p0716b28║我今萬里外。邈寫大師真。紙即金剛骨。墨是血肉津。
J28nB219_p0716b29║形影既不離。遠近亦當神。縱爾不相似。料想非別人。
J28nB219_p0716b30║天童密雲和尚像（二首）
J28nB219_p0716c01║頭平若掌。髮上如吹。例觀諸祖。道影靡敢。彼此高低。
J28nB219_p0716c02║異人果有異相。大德必有大奇。道德識見。予何能知。
J28nB219_p0716c03║但見形儀。色相傾心。服之真人。天之大師。
J28nB219_p0716c04║久嚮天童名。今睹天童面。晴空轟霹靂。白日掣閃電。
J28nB219_p0716c05║捉住毘盧敲髓出。嚇得須彌渾身戰。一條鐵棒太無
J28nB219_p0716c06║情。佛祖爺娘不許見。不許見。馬角牛鬚。無處不現。
J28nB219_p0716c07║三昧和尚像
J28nB219_p0716c08║久嚮嘉名。今幸得遇。果是人天軌範。大好法身常住。
J28nB219_p0716c09║自贊（八十二首）
J28nB219_p0716c10║河南福府李舍人請
J28nB219_p0716c11║清涼廬阜。南岳天台。敲冰煮雪。面垢頭灰。百骸潑散。
J28nB219_p0716c12║一味癡獃。幾向巉嵒失足。奈何死後甦回。多載人間
J28nB219_p0716c13║不剃削。疏慵猶似出山來。
J28nB219_p0716c14║齊安林伯滋音夔請
J28nB219_p0716c15║我是爾形。爾是吾相。紙肉雖殊。性無兩樣。我今衰老。
J28nB219_p0716c16║難以遠行。爾可代我。傳佛向上。不用搖唇鼓舌。不用
J28nB219_p0716c17║豎拂舉棒。不用合掌低頭。不用機關伎倆。無心之外
J28nB219_p0716c18║更無心。一切人天合供養。
J28nB219_p0716c19║中湘謝孺玉孝廉音萱請
J28nB219_p0716c20║三十年前有心作佛。三十年後無心合道。再三十年
J28nB219_p0716c21║後。卻將破油靴。當作毘盧帽。
J28nB219_p0716c22║謝惟高音蘭請
J28nB219_p0716c23║今遇顓愚和尚。不知如何相向。口雖不言。心自明亮。
J28nB219_p0716c24║不好成佛作祖。只是隨緣放曠。極不歡喜的是那臨
J28nB219_p0716c25║濟小廝兒。把我扭捏作三玄三要。四喝八棒。分的我
J28nB219_p0716c26║零零碎碎。飄飄蕩蕩。此冤此苦。至今不曾逢著個知
J28nB219_p0716c27║音。告訴一上。
J28nB219_p0716c28║劉省吾音萬請
J28nB219_p0716c29║江風清。山月明。春柳活。秋雲輕。即此便是顓愚和尚
J28nB219_p0716c30║鼻子耳朵。眉毛眼睛。咦。外面隨人胡道亂道。就裏一
J28nB219_p0717a01║點。筆舌難生。
J28nB219_p0717a02║中湘姜思安音萃請
J28nB219_p0717a03║一見我師。無限歡喜。問不答言。拜不回禮。瞻仰久之。
J28nB219_p0717a04║元來是一張故紙。正好包裹十方世界。三世諸佛。歷
J28nB219_p0717a05║代祖師。盡在於此。者個便是顓愚和尚全體。
J28nB219_p0717a06║李成甫音艾請
J28nB219_p0717a07║今日見你也是者個模樣。明日見你也是者個模樣。
J28nB219_p0717a08║外面一味癡憨。內裏十分倔強。我今把千百觔擔子
J28nB219_p0717a09║放在你肩上。好去傳持諸佛正法眼藏。
J28nB219_p0717a10║武攸梁五峰音範請
J28nB219_p0717a11║朝不禮佛。暮不誦經。禪理未透。律行未精。何以消人
J28nB219_p0717a12║信施。驢胎馬腹橫生。
J28nB219_p0717a13║朱鳳起音薈請
J28nB219_p0717a14║稽首顓愚病阿師。佛子云何是住持。也要擔漿灌紫
J28nB219_p0717a15║芋。也要掘土種白芝。有時攜籃摘豆蔬。有時荷杈夾
J28nB219_p0717a16║竹籬。即此便是常寂光。清淨法輪更莫疑。
J28nB219_p0717a17║程乾初音荔請
J28nB219_p0717a18║者個阿師。不會書又要書。不會詩又要詩。不知是自
J28nB219_p0717a19║不知醜。不知是人強而為之。咦。我雖不知書。點點觸
J28nB219_p0717a20║破太虛。我雖不知詩。字字不落悟迷。
J28nB219_p0717a21║中湘林本初音藿請
J28nB219_p0717a22║未形先贊。言成虛誑。先贊未形。質本全妄。言象互泯。
J28nB219_p0717a23║了無遮障。直須與麼皈依。方見顓愚和尚。
J28nB219_p0717a24║吉水婁豹玄音浚請
J28nB219_p0717a25║諸方不讓佛祖。爾何獨怕狐兔。把你個沒用的阿師。
J28nB219_p0717a26║只好與人家調羹補褲。咦。若是懸羊頭。賣狗肉。我實
J28nB219_p0717a27║不如諸方。若論假小心。真大膽。無如顓愚故步。
J28nB219_p0717a28║安城鄒叔監孝廉音澯請
J28nB219_p0717a29║頭髮髼鬆。眉鬚交結。滿面灰塵。渾身冰雪。若有視聽。
J28nB219_p0717a30║全無氣血。一味平常。百無言說。忽然出向畫堂前。太
J28nB219_p0717b01║古淳風。崑崙皎月。
J28nB219_p0717b02║音弼請
J28nB219_p0717b03║千尋冰雪凍不碎的枯骨。萬丈懸崖墮不爛的死屍。
J28nB219_p0717b04║得何幻術。猶能視聽覺知。漫將知見當神通。看取虛
J28nB219_p0717b05║空夜生兒。
J28nB219_p0717b06║音頤請
J28nB219_p0717b07║本是山中鋤頭漢。假饒筆硯不相宜。想向紫竹林中
J28nB219_p0717b08║過。帶來鸚鵡遶松枝。
J28nB219_p0717b09║王伯賢音蓉請
J28nB219_p0717b10║今日也畫一像。明日也畫一像。不知那個象顓愚和
J28nB219_p0717b11║尚。欲要真象顓愚和尚。直教世界不能容。虛空無遮
J28nB219_p0717b12║障。
J28nB219_p0717b13║古攸譚真復音瀚請
J28nB219_p0717b14║吾為爾依。爾乃吾借。我有動靜。爾無取舍。真則俱真。
J28nB219_p0717b15║假則俱假。誰之本來面目。就是之乎者也。
J28nB219_p0717b16║又
J28nB219_p0717b17║青峰孤頂。縹緲白雲。百鳥不來迷路。是非到此無門。
J28nB219_p0717b18║又
J28nB219_p0717b19║鬚髮連環。伽黎㲯毿。山裏好煨牛糞火。人前不得作
J28nB219_p0717b20║癡憨。
J28nB219_p0717b21║又
J28nB219_p0717b22║千里清風。萬里閒雲。毛端吞於巨海。須彌入於微塵。
J28nB219_p0717b23║漫向紙上窺一斑。大千世界是全身。
J28nB219_p0717b24║又
J28nB219_p0717b25║顓愚和尚。我向汝告訴一上。如今諸方善知識。棒喝
J28nB219_p0717b26║交馳。五位齊唱。一人誘眾人。相傳無遮障。只恐有風
J28nB219_p0717b27║吹到你面前。也要你抵當。若被他折挫下去。大不好
J28nB219_p0717b28║看相。咦。我只一味不采。勝他千伎萬倆。
J28nB219_p0717b29║又
J28nB219_p0717b30║疥狗泥豬。通身都是光明聚。紙畫木雕。無不是佛知
J28nB219_p0717c01║見地。誰知三世諸佛。天下衲僧。盡在者裡。個個長噓
J28nB219_p0717c02║短氣。
J28nB219_p0717c03║又
J28nB219_p0717c04║眉重眼癡。鬚濃額小。只好在巖阿裡藏身。卻來市塵
J28nB219_p0717c05║中潦倒。漫潦倒。通身泥水如何掃。
J28nB219_p0717c06║又
J28nB219_p0717c07║不知是誰。偶爾相遘。大似顓愚病阿師。從來不解為
J28nB219_p0717c08║生受。兩眼虛開無所見。鼻孔雙垂無所嗅。蚤語虱語。
J28nB219_p0717c09║聲貫山河。驢糞馬糞。光通宇宙。一味平常。曾無休咎。
J28nB219_p0717c10║任人卷去舒來。自己胸中。一無所有。
J28nB219_p0717c11║又
J28nB219_p0717c12║婆子已燒菴。爾還坐不起。好漢打落牙。只可嚥在腹
J28nB219_p0717c13║裏。我今把你者個無肚腸阿師。孰不知道你。
J28nB219_p0717c14║又
J28nB219_p0717c15║山河大地。日月星辰。人畜鳥獸。佛魔鬼神。通是顓愚
J28nB219_p0717c16║一頂舊袈裟。從古至今敝復新。有時卷。有時伸。不用
J28nB219_p0717c17║袖。不用衿。著來可體不沾塵。是誰手段玅裁綴。其中
J28nB219_p0717c18║線路難追尋。咦。鴛鴦繡出憑君看。不把金鍼度與人。
J28nB219_p0717c19║又
J28nB219_p0717c20║外面如綿。其中若鐵。外面裝點假慈悲。就裡惡毒如
J28nB219_p0717c21║蛇蝎。如蛇蝎。不敢沾著。沾著即性命絕。
J28nB219_p0717c22║又
J28nB219_p0717c23║者個阿師。所事無一可賢。不律而律。律於無生之先。
J28nB219_p0717c24║不教而教。教於空劫已前。不禪而禪。禪於威音那邊。
J28nB219_p0717c25║似爾這個不合時的阿師。只好打殺餧了狗子。那堪
J28nB219_p0717c26║名貌與人傳。
J28nB219_p0717c27║又
J28nB219_p0717c28║者個也說描得像。那個也說描得像。任你描得顓愚
J28nB219_p0717c29║十分像。也只描得顓愚之皮膚。終不能描得顓愚之
J28nB219_p0717c30║心肝五臟。
J28nB219_p0718a01║又
J28nB219_p0718a02║面貌如慈。心行實惡。服人不假聲色。殺人不動干戈。
J28nB219_p0718a03║相逢直使命根絕。不問如何與若何。
J28nB219_p0718a04║又
J28nB219_p0718a05║生不知來。死不知去。滿口譚禪。曾無慚懼。閻羅老子。
J28nB219_p0718a06║鐵面無情。任你鐵嘴。難於分訴。難分訴。豎死橫生。與
J28nB219_p0718a07║人同聚。
J28nB219_p0718a08║半身像贊
J28nB219_p0718a09║者丹青。真個巧。描得顓愚何太老。半隱半露知回互。
J28nB219_p0718a10║不現腳跟只現腦。縱示全身亦者邊。那邊從來沒處
J28nB219_p0718a11║討。沒可討處絕蹤跡。佛祖相傳知所寶。今贊你相超
J28nB219_p0718a12║方去。莫要行玄莫落草。任他展去與收來。口挂壁上
J28nB219_p0718a13║一切掃。
J28nB219_p0718a14║行像贊
J28nB219_p0718a15║草鞋倒繫。楖栗橫擔。穿雲刺霧。渡水登山。古人途路
J28nB219_p0718a16║不肯住。誰信到家也是閒。
J28nB219_p0718a17║又
J28nB219_p0718a18║處處與爾相逢。明明本無彼此。請師常住世間。令人
J28nB219_p0718a19║頭面頂禮。直將本色眉毛。遍布菩提種子。
J28nB219_p0718a20║又
J28nB219_p0718a21║者阿師。何所尚。一見令人無我相。不解誇會誇能。不
J28nB219_p0718a22║知分真分妄。任從喜怒交加。只是虛閒謙讓。誰信顓
J28nB219_p0718a23║愚真個愚。魔王都作佛供養。
J28nB219_p0718a24║又
J28nB219_p0718a25║鬚鬢已皓。眉目已老。不解偷安求靜。每自鋤畬刈艸。
J28nB219_p0718a26║勞勞筋骨為誰忙。就裏風光知者少。
J28nB219_p0718a27║又
J28nB219_p0718a28║語柔骨剛。志大膽小。外面似癡癡憨憨。內裏實明明
J28nB219_p0718a29║了了。行不擇跡。居不擇陋。至理不用機關。大道本無
J28nB219_p0718a30║情竇。欲問宗風嗣阿誰。顓愚不墮威音後。
J28nB219_p0718b01║又
J28nB219_p0718b02║少小未敬師長。老大乏人侍立。到處一個蒲團。見人
J28nB219_p0718b03║嘴嚧都地。莫論當來受用。且觀現前蹤跡。欲問就中
J28nB219_p0718b04║事若何。從來不許通消息。
J28nB219_p0718b05║又
J28nB219_p0718b06║眾生日用忙不徹。佛祖分中更覺忙。顓愚覓得無忙
J28nB219_p0718b07║處。火燒眉毛丈二長。欲問無忙端的意。寒來暑往。秋
J28nB219_p0718b08║收冬藏。
J28nB219_p0718b09║又
J28nB219_p0718b10║嬾殘對客不揮涕。佛印為人自燒豬。未識顓愚何伎
J28nB219_p0718b11║倆。東西南北總無居。閒來兀坐。興到喜書。乍看與人
J28nB219_p0718b12║相似。就裡與世全殊。
J28nB219_p0718b13║又
J28nB219_p0718b14║水底頑石。山上孤松。千崖積雪。萬壑疏鐘。清韻從來
J28nB219_p0718b15║知者少。羚羊無處覓孤蹤。
J28nB219_p0718b16║又
J28nB219_p0718b17║頂露鬚濃。眉粗眼小。一味癡憨。萬般不曉。本來無可
J28nB219_p0718b18║安排。去處隨緣潦倒。何以不招無間業。佛法不言便
J28nB219_p0718b19║是寶。
J28nB219_p0718b20║又
J28nB219_p0718b21║靜中有動。質處成文。拭身凝雪。應世行雲。內實了了。
J28nB219_p0718b22║外若昏昏。此是我師安閒法。明月清風不與論。
J28nB219_p0718b23║九嶷戒子請
J28nB219_p0718b24║我住邵陵二十載。時時觀慕九嶷山。今遣爾像先至
J28nB219_p0718b25║彼。直入深處隔人間。待我杖缽隨後至。與爾結茆共
J28nB219_p0718b26║爾閒。
J28nB219_p0718b27║李愛軒銀師請
J28nB219_p0718b28║爐鎚在手。火候在心。佛魔無二。罪福同臨。誰知個中
J28nB219_p0718b29║消息。偷心一點難侵。莫分是銅是鐵。拈來入火皆金。
J28nB219_p0718b30║五臺庵典座請
J28nB219_p0718c01║溈仰臨濟。雪峰石霜。都從灶火邊識取。盡向鍋頭上
J28nB219_p0718c02║發揚。欲知諸老今何在。五臺庵是選佛場。
J28nB219_p0718c03║古攸劉朴先請
J28nB219_p0718c04║者鬍子。何太癡。不在巖穴裏深臥。卻來紙壁上支持。
J28nB219_p0718c05║不問禮。不吟詩。客來相對兩莖眉。就裏一點最為妙。
J28nB219_p0718c06║熱鬧也如斯。冷淡也如斯。
J28nB219_p0718c07║古攸諸戒子請
J28nB219_p0718c08║鬍鬚環面。我師之道相。上觀下衡。我師之名字。行年
J28nB219_p0718c09║今方五十七。披剃原於一十四。生原霸州趙氏子。出
J28nB219_p0718c10║家五臺圓照寺。沙彌知師。先此五事。
J28nB219_p0718c11║古攸陳斗衡居士請
J28nB219_p0718c12║者阿師。拙到老。不唯世事不通。就是佛法未曉。何以
J28nB219_p0718c13║消人信施。先須自守家寶。家寶不用外尋。六根門頭
J28nB219_p0718c14║了了。咦。休把是非來辨我。佛祖知見一切掃。
J28nB219_p0718c15║古攸劉漢水音潢請
J28nB219_p0718c16║我師說法。無有覆藏。山河大地。同一寂常。本無言說。
J28nB219_p0718c17║何有文章。看破世間閒學解。著衣喫飯自堂堂。
J28nB219_p0718c18║又
J28nB219_p0718c19║者老子。大無端。不居城市不居山。扁舟善入龍魚國。
J28nB219_p0718c20║白鷺青鷗共往還。碧浪拍天自坦坦。黑風翻海自閒
J28nB219_p0718c21║閒。從來不解安身處。那分天上與人間。
J28nB219_p0718c22║又
J28nB219_p0718c23║顓愚舌頭長。江海日月光。顓愚舌頭廣。鱗甲羽毛語
J28nB219_p0718c24║不誑。車有車策。船有船長。漁有漁仙。樵有樵黨。士農
J28nB219_p0718c25║各有師。工商多奇想。塵說剎說無間說。我師兀坐非
J28nB219_p0718c26║絕響。
J28nB219_p0718c27║又
J28nB219_p0718c28║月上孤峰。風來朗水。欲識顓愚和尚。只是者箇臉嘴。
J28nB219_p0718c29║又
J28nB219_p0718c30║趙州八十歲被人貶斥。住處也不知。顓愚五十歲自
J28nB219_p0719a01║好疏慵。有住也懶住。今昔名貌不同。彼此窮骨一具。
J28nB219_p0719a02║遇舟居舟。遇樹棲樹。不愛與佛祖同儔。只好與魚鳥
J28nB219_p0719a03║同聚。
J28nB219_p0719a04║又
J28nB219_p0719a05║一相一贊。晴空閃電。一贊一相。燄爐騰浪。贊贊不已。
J28nB219_p0719a06║空華能結子。相相無窮。夜半太陽紅。此是顓愚真面
J28nB219_p0719a07║目。相看本來無遮護。眉毛鼻孔常如故。
J28nB219_p0719a08║又
J28nB219_p0719a09║眉重眼小。甘州枸杞紅如棗。灰頭土面。鎮州蘿蔔大
J28nB219_p0719a10║如斗。口不言。黃蘗如蜜甜。鼻似笑。露柱作虎叫。相逢
J28nB219_p0719a11║莫問此阿誰。觀音文殊一孔竅。
J28nB219_p0719a12║又
J28nB219_p0719a13║鬢已白。癡骨猶不肯活埋。面已老。狂心念念猶未了。
J28nB219_p0719a14║自己茫茫無所歸。與人叨叨說三寶。說得天花亂墜。
J28nB219_p0719a15║也是夢想顛倒。咦。白雲深處是非無。一任雷轟與電
J28nB219_p0719a16║掃。
J28nB219_p0719a17║鏡像水月。空華陽燄。此是顓愚和尚本來之面。只可
J28nB219_p0719a18║瞻依。不可思算。南北東西。隨處出現。
J28nB219_p0719a19║又
J28nB219_p0719a20║佛頂雲。蘇溪月。輕輕萬古常閒。明明一片光潔。此是
J28nB219_p0719a21║顓愚無住身。只可瞻仰。難以交結。
J28nB219_p0719a22║又
J28nB219_p0719a23║一像傳眾像。相傳無數量。傳至十方遍剎塵。面目看
J28nB219_p0719a24║來都一樣。此個阿師自何來。云是五臺庵裏顓愚老
J28nB219_p0719a25║和尚。
J28nB219_p0719a26║兵憲金豈凡居士請
J28nB219_p0719a27║有箇頭陀。鬚髮婆娑。衲破不補。渾身灰土。是病非病。
J28nB219_p0719a28║戒慧而定。欺誑百端。一味瞞官。閒去閒來。嶂疊波洄。
J28nB219_p0719a29║不棒不喝。狠過蛇蝎。者是阿誰。顓愚和尚。像也不像。
J28nB219_p0719a30║半觔八兩。
J28nB219_p0719b01║者老和尚。大沒酌量。不論是凡是聖。不管是老是壯。
J28nB219_p0719b02║狹路相逢。都要扭作鼻孔向上。鼻孔向上。呼吸如雷。
J28nB219_p0719b03║群魔膽喪。
J28nB219_p0719b04║又
J28nB219_p0719b05║者老子。沒氣息。不好為佛為祖。不好能知能識。萬事
J28nB219_p0719b06║隨緣。一味從直。欲問西來大意。水在長江。月在天際。
J28nB219_p0719b07║素而郭居士請
J28nB219_p0719b08║者阿師。無背向。內外本自一如。貴賤曾未兩樣。只好
J28nB219_p0719b09║守株待兔。不會掘坑捕象。一向癡癡憨憨。未及喝喝
J28nB219_p0719b10║棒棒。欲問佛法大意。棗子從來不用鹽醬。
J28nB219_p0719b11║蘇門郭茂才請
J28nB219_p0719b12║者老子。沒彼此。問柴炭。酬鹽米。不知如何作此舉止。
J28nB219_p0719b13║咦。慣將北斗面南看。日午三更睡未起。
J28nB219_p0719b14║又
J28nB219_p0719b15║蒲團一個。曲松一株。十分幽僻。萬境皆虛。道人住此
J28nB219_p0719b16║一塵中。圓明無欠亦無餘。者個即是真正顓愚。
J28nB219_p0719b17║又
J28nB219_p0719b18║不解空手行拳。卻執拂子以為莊嚴。其實狼籍返墮。
J28nB219_p0719b19║不解鬧處刺頭。卻來寒崖。自喜禪坐。無乃枯寂太過。
J28nB219_p0719b20║本來面目。不受囊藏。向上把鼻。豈容差錯。試看水月
J28nB219_p0719b21║圓復缺。方識長空成亦破。
J28nB219_p0719b22║法璽印西堂請
J28nB219_p0719b23║者拙漢。無思算。失便宜。惹人怨。不教人參禪悟道。但
J28nB219_p0719b24║教人種田博飯。渾身熱病不知休。逢人猶說事未辦。
J28nB219_p0719b25║似者等不知生死的老骨頭。只可遠離不可伴。你莫
J28nB219_p0719b26║錯認了者個老骨頭。就裏也有些不好判斷。若判斷。
J28nB219_p0719b27║卻許印西堂。正眼窺一半。
J28nB219_p0719b28║陽燄空花。鏡像水月。無因可取。有口難說。我今贊之。
J28nB219_p0719b29║太虛釘橛。眉目可觀。頂門迸血。
J28nB219_p0719b30║季納熊公請
J28nB219_p0719c01║俗不冠巾。僧不剃削。禪未通透。教未剔挑。本無所得。
J28nB219_p0719c02║虛逞孤標。現前不踏真實處。當來岐路還自招。咦。顓
J28nB219_p0719c03║愚面目無向背。不受描摸。不受刻雕。
J28nB219_p0719c04║此老是誰。大似顓愚和尚。一向不好莊嚴。如何卻著
J28nB219_p0719c05║赤縫。少時多不努力。老大反學強壯。不知是首尾顛
J28nB219_p0719c06║倒。不知是住持榜樣。似柔不柔。似強不強。百事未能。
J28nB219_p0719c07║一無可像。卻有些無處安排。不如且挂在石灰壁上。
J28nB219_p0719c08║直心李公請
J28nB219_p0719c09║者阿師。無表裏。衣缽到處人皆喜。不解管待不解禮。
J28nB219_p0719c10║只是心中無彼此。貴賤一目同尊卑。有情無情親骨
J28nB219_p0719c11║肉。信之近之如父子。
J28nB219_p0719c12║又
J28nB219_p0719c13║顓愚本無像。是相像顓愚。顓愚一切相。法法悉皆如。
J28nB219_p0719c14║又
J28nB219_p0719c15║色相本空。相復何相。依假不依真。全真卻成妄。火裏
J28nB219_p0719c16║栽青蓮。空中著白棒。那吒忽從天上來。撞著個沒面
J28nB219_p0719c17║孔的阿師。疑是顓愚和尚。顓愚和尚。任爾描摸。一點
J28nB219_p0719c18║未曾增上。
J28nB219_p0719c19║者老子。甚癡憨。世事全迷。佛法未參。見人不分賓主。
J28nB219_p0719c20║開口不落二三。不知有何所恃。不肯與人爭談。不爭
J28nB219_p0719c21║談。是指南。
J28nB219_p0719c22║喜鵲鳴高枝。溪聲響澗底。崖花向日開。山色青無比。
J28nB219_p0719c23║欲識顓愚真面目。不在彼兮不在此。無彼此。只可相
J28nB219_p0719c24║看。不可比擬。
J28nB219_p0719c25║別駕青陽李公請
J28nB219_p0719c26║慈能勇。柔能剛。我師得之。為世津梁。虛己應物。不擇
J28nB219_p0719c27║炎涼。為人如己。甘苦同嘗。三根普攝。一道平常。行住
J28nB219_p0719c28║坐臥。有色有光。視聽覺知。無覆無藏。如是贊仰。未免
J28nB219_p0719c29║迷狂。知師不受知見力。那分天性與文章。
J28nB219_p0719c30║弟子性願請
J28nB219_p0720a01║者老擔板。全無照管。少年住深山。徒賣虛名。老來住
J28nB219_p0720a02║城隍。不勝疏懶。欲問佛法密意。睡欲蚤眠起欲晚。
J28nB219_p0720a03║音溥馬居士請
J28nB219_p0720a04║我師密意。諸法不二。好禮與之並禮。作事與之並事。
J28nB219_p0720a05║眉目同張。耳鼻同致。猶有一點。從來祖佛難覓。但有
J28nB219_p0720a06║言說。都無實義。
J28nB219_p0720a07║南京王奉吾居士請
J28nB219_p0720a08║者老模糊。人前只是嘴盧都。疾人亦有疾福。扶人自
J28nB219_p0720a09║有人扶。侍者何處跺懶。居士常應吸呼。欲問居士姓
J28nB219_p0720a10║名。此是南京城裏王奉吾。
J28nB219_p0720a11║舟泊白門鬼臉城眾居士請
J28nB219_p0720a12║此個鬍子是誰。云是顓愚老倔強。少年多在深山裡
J28nB219_p0720a13║守株待兔。老來卻到城市中依盲摸象。如斯顛倒。無
J28nB219_p0720a14║可為。況不能於有佛時稱尊。而於無僧處顯出。王和
J28nB219_p0720a15║尚。好不自知慚愧。還敢受人供養。鬼臉城畔暫泊舟。
J28nB219_p0720a16║幸借鬼臉為君障。咦。任爾七穿八鑿。顓愚只是者個
J28nB219_p0720a17║模樣。過日猶嫌。豈可度量。
J28nB219_p0720a18║讓宇劉公問道圖請
J28nB219_p0720a19║鬍子一對。僧俗兩樣。一是讓宇先生。一是顓愚和尚。
J28nB219_p0720a20║無問而問。平地起堆。不答而答。無風起浪。本來面目
J28nB219_p0720a21║自平常。大道不著於言象。但不分別。仁義禮智。何處
J28nB219_p0720a22║不是毘盧華藏。彼此相看。孰非向上。
J28nB219_p0720a23║題明翁蔡居士六秩初度行樂圖
J28nB219_p0720a24║古木枯兀。英石瑞艸。獨坐其中。超然物表。琴鶴不隨。
J28nB219_p0720a25║猿鳥不到。境寂心閒。幽微自照。欲問個中消息。從來
J28nB219_p0720a26║知者實少。佛祖尚不奈何。況其人天權小。本無覆蓋。
J28nB219_p0720a27║不假尋討。如斯受用是阿誰。白門居士蔡明老。
J28nB219_p0720a28║題集生余老居士像
J28nB219_p0720a29║久響余翁名。未識余翁像。聞名是居士。睹像是和尚。
J28nB219_p0720a30║僧俗本一人。個中無二況。深入博山室。聊訪天童棒。
J28nB219_p0720b01║歸臥光明臺。一切都掃蕩。如何憐兒不覺醜。遺此圖
J28nB219_p0720b02║畫反遮障。咦。只要眼底無金屑。空華元是光明藏。
J28nB219_p0720b03║題雲池馬老居士像
J28nB219_p0720b04║馬郎兄弟七人。俱是出塵伴侶。歸心威音那畔。與世
J28nB219_p0720b05║和合水乳。大喜阿翁何幸。生此超越兒女。不讓龐老
J28nB219_p0720b06║遺風。更有出格玅趣。直下要識此翁。千載常依覺樹。
J28nB219_p0720b07║真銘
J28nB219_p0720b08║禮觀音大士銘（四首）
J28nB219_p0720b09║一室清燈。半窗明月。境寂心如。了然超越。靜極光生。
J28nB219_p0720b10║明極相顯。於一塵中。法輪常轉。塵塵佛土。佛佛道同。
J28nB219_p0720b11║因緣方便。各有其宗。此方教體。在音與聞。菩提速證。
J28nB219_p0720b12║惟妙耳門。我今歸依。觀音大士。願從聞修。入三摩地。
J28nB219_p0720b13║大士慈悲。法界一子。我今哀求。豈不愍此。願我身心。
J28nB219_p0720b14║與性合同。如水投水。似空合空。大士即我。我即大士。
J28nB219_p0720b15║自在神通。不可思議。一即一切。一切即一。禮一名號。
J28nB219_p0720b16║諸佛同詣。我一塵中。作此勝行。十方微塵。一一相映。
J28nB219_p0720b17║我一念中。修妙方便。三世劫海。無異無變。如是作禮。
J28nB219_p0720b18║帝網玲瓏。法界有情。共一圓通。
J28nB219_p0720b19║空性無邊。微塵無盡。一塵一空。蟻窠相印。我一塵中。
J28nB219_p0720b20║而坐道場。寂照含融。虛徹十方。水月身心。鏡華相好。
J28nB219_p0720b21║誰信虛空。能起能倒。淨几爐香。疏窗小榻。獨自跏趺。
J28nB219_p0720b22║不勝其雅。鐘鳴鼓響。杵震砧聲。但不分別。了然不生。
J28nB219_p0720b23║悅意笙簧。驚人霹靂。耳根發勞。無可指的。外境寂寂。
J28nB219_p0720b24║內心如如。一法不有。圓同太虛。十方洞照。一切唯心。
J28nB219_p0720b25║真聞妙響。是觀世音。
J28nB219_p0720b26║我聞菩薩。獲妙耳門。圓通殊勝。諸聖同尊。是故十方。
J28nB219_p0720b27║微塵剎海。觀音之名。無時不在。名與行周。身因土遍。
J28nB219_p0720b28║微塵剎海。無處不現。有形無形。有想無想。凡聖齊臨。
J28nB219_p0720b29║本無遮障。或順或逆。能慈能威。個中主人。不知是誰。
J28nB219_p0720b30║我今頂禮。惟垂加被。願如菩薩。入不思議。能禮所禮。
J28nB219_p0720c01║水月空華。天堂地獄。原是一家。出沒自由。大施方便。
J28nB219_p0720c02║鼓躍繁興。不離當念。一念不生。萬法不有。法界如如。
J28nB219_p0720c03║是名真受。
J28nB219_p0720c04║我今皈依。圓通大士。願從聞根。入不思議。我與菩薩。
J28nB219_p0720c05║同一法性。一聖一凡。大士實病。菩薩與我。法體同然。
J28nB219_p0720c06║一迷一悟。我實為慚。我今勇猛。直超劫外。聖義不為。
J28nB219_p0720c07║凡從何界。聲不至耳。耳不循聲。根境不立。萬法齊平。
J28nB219_p0720c08║耳門既淨。六戶俱寂。無處可覓。佛魔蹤跡。從畢竟無。
J28nB219_p0720c09║示畢竟有。法鏡圓明。影像不朽。閻浮清泰。地獄天堂。
J28nB219_p0720c10║一性融通。誰分短長。往來起滅。朱紫玄黃。縱橫取舍。
J28nB219_p0720c11║唯心之光。妙慧清淨。無生度生。法界無量。觀聽圓明。
J28nB219_p0720c12║塵剎劫海。出沒無礙。是知我師。真觀自在。
J28nB219_p0720c13║紫竹林顓愚衡和尚語錄卷第十一
J28nB219_p0720c14║
J28nB219_p0720c15║　（遼東錦州松山所見任
J28nB219_p0720c16║　浙江湖州府總巡廳信官余三瀛發心捐貲
J28nB219_p0720c17║　喜刻
J28nB219_p0720c18║顓愚和尚語錄第十一卷計字九千八百五十九
J28nB219_p0720c19║　該銀五兩九錢二分五厘敬為
J28nB219_p0720c20║慈母張氏夫人名下性天朗燿慧炬圓明仗
J28nB219_p0720c21║　般若而悟證真乘賴菩提而安寧老稚謹意
J28nB219_p0720c22║　康熙十四年十一月　日楞嚴寺藏經坊附板）