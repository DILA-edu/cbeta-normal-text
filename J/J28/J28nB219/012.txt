J28nB219_p0721a01║紫竹林顓愚衡和尚語錄卷第十二
J28nB219_p0721a02║住南康府同安寺嗣法門人正印重編
J28nB219_p0721a03║佛事
J28nB219_p0721a04║曹溪憨山老人訃音至，懸真燒香。
J28nB219_p0721a05║師至像前久視云：「人天師表，氣宇軒昂。脫珍御服，著
J28nB219_p0721a06║弊垢衣，坐微塵裏，轉大法輪。觀三界若浮漚，視一身
J28nB219_p0721a07║如贅物，踏翻教海窠臼，打破諸祖羅籠。不順時流，惟
J28nB219_p0721a08║憑自得。受　天子之赤絳，大振牢山；復曹溪之道場，
J28nB219_p0721a09║中興祖席。始得源頭疏通，家風撥轉；豈期霜花布地，
J28nB219_p0721a10║木葉飄空。一天星斗雲彌，大地山河隳裂。幸有法恩
J28nB219_p0721a11║廣大，慈澤淵深，致令狐狼野干、水鶩泥𧎐，一齊皆得
J28nB219_p0721a12║離生死、證涅槃去也。既然如是！且道還有不落生死
J28nB219_p0721a13║涅槃的麼？」遂插香顧眾云：「自古長安無異路，爐煙端
J28nB219_p0721a14║的透曹溪。」展具大拜。
J28nB219_p0721a15║五臺山空印大師訃音至，設奠為文哭之。
J28nB219_p0721a16║文曰：釋迦掩室，達磨面壁，其聲若雷，誰云文字？五家
J28nB219_p0721a17║法將，二說宗師，各有鍼線，綿密可知。禪源似絕，教海
J28nB219_p0721a18║如竭，三百年來，法門凋折。性不識性，相不知相，野干
J28nB219_p0721a19║狐鳴，稱為絕唱。人天有因，法運復轉，是生吾師，照千
J28nB219_p0721a20║古眼。迥脫廉纖，孤光獨耀，屈為時宜，分別曲調。慧宗
J28nB219_p0721a21║大鑒，辯伏賢首，決擇性相，妙不犯手。馬鳴龍樹，無著
J28nB219_p0721a22║天親，各善宗途，互不相鄰。總會吾師，如海納川，渾然
J28nB219_p0721a23║無隙，百味俱全。惜我罪根，不為法器，才見慈嚴，返成
J28nB219_p0721a24║狂癡。業風一鼓，萬里飄流，二十餘年，向外馳求。忽聞
J28nB219_p0721a25║悲嚆，如觸風刀，何能隨從，瞻仰眉毫？臥疾毘耶，遊神
J28nB219_p0721a26║華藏，誰死誰生？何真何妄？形跡雖隔，心光不昧，色相
J28nB219_p0721a27║空虛，昭然嘗會。
J28nB219_p0721a28║為月舟和尚起龕
J28nB219_p0721a29║「南山北山，一口兩肩；東走西走，兩肩一口。恭惟新圓
J28nB219_p0721a30║寂月舟和尚，骨硬金剛，心堅蒺藜。一身赤歷歷，經過
J28nB219_p0721b01║多少風霜；兩眼光爍爍，看破若干世事。掛纓絡、飲醍
J28nB219_p0721b02║醐，視之如空華水月；破砂鍋、爛瓦罐，聚之若閨閣珍
J28nB219_p0721b03║奇。外面一味邋遢，裏面十分乾淨，帽破不補，衣破翻
J28nB219_p0721b04║穿，自知以為最伶最俐，傍人以為大癡大顛。住世七
J28nB219_p0721b05║十餘年，坐臘五十餘夏，世緣既盡，幻質將拋。示老病
J28nB219_p0721b06║於一朝，登蓮臺於九品。大眾欲知月舟和尚安身立
J28nB219_p0721b07║命處麼？」良久云：「春末夏初萬境幽，子規血淚滿山流，
J28nB219_p0721b08║蓮胞上品花開後，還駕閻浮明月舟。」
J28nB219_p0721b09║為無方和尚起龕
J28nB219_p0721b10║「二十年前海上游，不風流處自風流，于今兩腳稍停
J28nB219_p0721b11║去，不作驢兮便作牛。恭惟新圓寂無方和尚，示生東
J28nB219_p0721b12║魯、入寂湖南，一生脫灑，萬不相干。肩頭上藥葫蘆，哄
J28nB219_p0721b13║喫了千家茶飯；掌握中藤拄杖，穿破了萬里山河。婆
J28nB219_p0721b14║婆娑娑，如三家村裏老虔婆；哆哆和和，若一尺車中
J28nB219_p0721b15║赤嬰子。肚飽便足，囊空不愁，去住隨緣，死生無慮。談
J28nB219_p0721b16║笑忽爾脫然，容貌久如瞌睡。大眾！還見無方和尚真
J28nB219_p0721b17║面目麼？」良久云：「雲散水流盡，寂然天地空，春來秋復
J28nB219_p0721b18║去，萬紫與千紅。」
J28nB219_p0721b19║傳
J28nB219_p0721b20║曹溪中興憨山先師傳
J28nB219_p0721b21║師諱德清，字澄印，別號憨山，建業全椒蔡氏子。父諱
J28nB219_p0721b22║彥高，母洪氏。師誕于嘉靖丙午十月十二日，母解懷，
J28nB219_p0721b23║白衣重包而出，去衣洗濯，湯水異香。丱角時，隔溪從
J28nB219_p0721b24║師習魯誥。心戀母，時渡溪趨母，母嚴捉師總角擲于
J28nB219_p0721b25║溪，曰：「小子不讀書，不淹死何為？」幸叔伯急為救之，師
J28nB219_p0721b26║從此戀母之心澹如冷如。居恒不樂俗，父母每為推
J28nB219_p0721b27║卜，咸曰：「此子非塵中物，留于俗室多不吉。」父母曰：「養
J28nB219_p0721b28║子不吉，何不送之出家？」年十二歲，送長干大報恩寺
J28nB219_p0721b29║從西林和尚為沙彌。時無極大師主席三藏殿，及門
J28nB219_p0721b30║弟子雪浪師長師一歲。師間過三藏殿，與雪浪師身
J28nB219_p0721c01║年資性頗類，二師密契深至，心跡靡間，儼如一人，無
J28nB219_p0721c02║極大師亦等視之。師年十九，禮棲霞雲谷大師咨決
J28nB219_p0721c03║心要。是年冬，本寺請無極大師講《華嚴玄談》，師即從
J28nB219_p0721c04║受具戒。一日在舍利塔前叩一梵師，梵師曰：「此小師
J28nB219_p0721c05║後日大轉法輪，口如仰月，即佛口也。」一日，又在本院
J28nB219_p0721c06║廊下遇一異人謂師曰：「公可惜許！公可惜許！」師曰：「何
J28nB219_p0721c07║謂？」客曰：「公若在，吾儒能大扶樹名教。堯眉八彩，公眉
J28nB219_p0721c08║五彩，有三教之任。吾海內求人三十餘年，今日獨見
J28nB219_p0721c09║公一人已，為僧無如之何，吾從此不復與人見也。」別
J28nB219_p0721c10║後，師著意尋訪，竟不知何往。嗣又遇一山人，深愛師
J28nB219_p0721c11║清致可尚，請師諱，刻一圖章曰「清郎印」，送師曰：「存之
J28nB219_p0721c12║可為後日證。」師喜，佩與身俱。雲谷大師凡應請，師常
J28nB219_p0721c13║侍側，雖與雪浪師友密，別有超異心，期同志行腳住
J28nB219_p0721c14║山。無極大師主天界寺法席，師與雪浪師亦預焉！師
J28nB219_p0721c15║每登廁，見廁地光潔如鏡，入夜燈明如晝，知有智人
J28nB219_p0721c16║司之，用意伺盻竟未識其人。一日，大眾晚課，師私窺
J28nB219_p0721c17║之，見一黃腫頭陀執火入廁，揩燈盞添油，師前拉住
J28nB219_p0721c18║曰：「師真妙人也！我數伺師一見不得，今始遂意。」詢號，
J28nB219_p0721c19║曰：「妙峰，字曰福登。為山陰王南海進香，北人。初到南
J28nB219_p0721c20║方受濕生瘡，因討此行，單為調息計。何似師大智慧
J28nB219_p0721c21║能聽經，後日代佛揚化？我輩是笨工人，行得是笨工
J28nB219_p0721c22║事，何辱用意若此？」師笑曰：「願師慈悲勿棄，訂為生死
J28nB219_p0721c23║友，同住山同行腳。」妙師曰：「師有此志行腳，我荷草鞋
J28nB219_p0721c24║住山，願拾薪汲水給事焉！」尋，妙師瘡愈，辭師北歸，師
J28nB219_p0721c25║送於江干，再四囑住山行腳事，揮手而別。師竣天界
J28nB219_p0721c26║講期，一切捐棄，唯弊衲一肩，辭西林、無極、雲谷三大
J28nB219_p0721c27║師，三大師知其志不可留，咸歡喜讚歎好去。雲谷大
J28nB219_p0721c28║師復曰：「佛法重擔在爾肩頭上，甚勿忽之。」師唯禮謝
J28nB219_p0721c29║而已。師渡江，經全椒別母，母亦歡喜，謂：「子北行何不
J28nB219_p0721c30║早也？」師年二十有七。師北入燕都意訪妙師，間游諸
J28nB219_p0722a01║講肆以俟之。時學人輩知師是南方學者，博於外學，
J28nB219_p0722a02║咸請講《老》、《莊》諸子等書，師亦隨請隨應之。未幾，妙師
J28nB219_p0722a03║奉山陰王命入京請大藏經，亦注意覓師。一日，妙師
J28nB219_p0722a04║聞某處到一南方學者，人品秀拔，神悟孤朗，與諸學
J28nB219_p0722a05║人論內外典籍問辯無礙，宿學後進無不推重之。妙
J28nB219_p0722a06║師躍然，信決是師，直趨所指之處。一入門，師遙見此：
J28nB219_p0722a07║「豈非昔年與友之黃腫頭陀耶？」向前扯住，相視笑曰：
J28nB219_p0722a08║「還認得麼？」妙師曰：「不認得不至此。」師曰：「我到京，特為
J28nB219_p0722a09║訪師。」妙師曰：「我福登來京亦無別，第一為尋師，第二
J28nB219_p0722a10║為山陰王請藏經。候經成，同師至蒲州安置。」即同上
J28nB219_p0722a11║五臺山住靜，兼述山陰王企慕之誠。師以藏經事大，
J28nB219_p0722a12║候之。時有大居士南溟汪先生在朝，聞師名，請一會。
J28nB219_p0722a13║師至，汪公喜不自禁，如見天上人也。謂師曰：「五宗衰
J28nB219_p0722a14║弱，獅脈垂絕，非師莫能起之。師當痛念佛祖慧命眾
J28nB219_p0722a15║生本有，極盡擔荷去，諸佛諸祖智慧德相自然萃于
J28nB219_p0722a16║師身。」師曰：「不知如何擔荷去？」公曰：「莫作此語。此時不
J28nB219_p0722a17║要師用心用力支持，只要師放捨身命住山去、冰雪
J28nB219_p0722a18║堆裏深埋去、大死一番去，死後發活，然後出頭，管取
J28nB219_p0722a19║包天裹地，耀古輝今，那時自信沒量大人不讓佛祖。」
J28nB219_p0722a20║師曰：「住山是為僧本事。初在南方與一真實衲子號
J28nB219_p0722a21║妙峰結友，同去住山，此師即今為山陰王造藏，俟畢
J28nB219_p0722a22║同去住山，究竟本事。」公大喜，請妙師相會，亦以此事
J28nB219_p0722a23║叮囑。公于藏經密用力，欲速起時邀師私館對坐，竟
J28nB219_p0722a24║夕盤桓此事。久之，藏經未起，師即別汪公。妙師參遍
J28nB219_p0722a25║融大師，師禮拜：「乞和尚指示。」遍唯直視之而已。隨過
J28nB219_p0722a26║西城柳巷，參笑巖寶祖。祖一見，便問曰：「禪人從那裏
J28nB219_p0722a27║來？」師曰：「南方來。」祖曰：「還記得來時路麼？」師曰：「一過便
J28nB219_p0722a28║休。」祖曰：「子甚來處清楚，宜當珍重。」師作禮。祖遂以記
J28nB219_p0722a29║莂之語囑付居山，以待龍天推出，師即唯唯辭退。遂
J28nB219_p0722a30║遊五臺，一載未獲安逸之所，復返京都之盤山。師登
J28nB219_p0722b01║山頂時，見石巖內一隱者灰頭土面。師作禮，絕不照
J28nB219_p0722b02║應，問亦不語。師知非常人，亦同默坐。少頃，隱者燒茶，
J28nB219_p0722b03║唯取一甌自飲，師亦取一甌自酌自飲。茶完，隱者還
J28nB219_p0722b04║茶具，舊處端坐如故，師亦如之。又少選，隱者炊飯，飯
J28nB219_p0722b05║熟移在面前，唯取一碗一箸自食，師亦取一碗一箸
J28nB219_p0722b06║同食，飯罷亦端坐如故，師亦如之。夜中，隱者出巖外
J28nB219_p0722b07║經行，師亦隨之，第東西各步。明日，師知茶時烹茶、飯
J28nB219_p0722b08║時煮飯，隱者同師飲啜，入夜經行亦爾！如是一七，隱
J28nB219_p0722b09║者方問曰：「仁者何來？」師曰：「南方來。」隱者曰：「來此何為？」
J28nB219_p0722b10║師曰：「特訪隱者。」隱者曰：「隱者面目如此，別無奇特！」師
J28nB219_p0722b11║曰：「進門早已看破了也。」隱者笑曰：「我住此巖三十餘
J28nB219_p0722b12║年，今日始遇一箇同風。」留師同住，師亦忘返。師一夜
J28nB219_p0722b13║經行，忽然頂門響一聲，轟如乍雷，山河大地身心世
J28nB219_p0722b14║界豁然頓空，其空境非尋常目前空可喻。如是空定
J28nB219_p0722b15║有五寸香許，漸覺有身心，漸覺腳下踏實，開眼漸見
J28nB219_p0722b16║山河大地，一切境相還復如故，身心輕快受用亦無
J28nB219_p0722b17║可喻。舉足如風，輕歸巖中，隱者問曰：「今夜經行何其
J28nB219_p0722b18║久耶？」師具告所得境相。隱者曰：「此色陰境耳！非是本
J28nB219_p0722b19║有。我住此巖三十餘載，除陰雨風雪，夜夜經行此境，
J28nB219_p0722b20║但不著則不被他昧卻本有。」師深肯其說，即禮謝而
J28nB219_p0722b21║同住。月餘，妙師藏經起已，上船向汪公詢師。汪公即
J28nB219_p0722b22║遣使登盤山覓師，問至巖中，見師，述主人妙師相候
J28nB219_p0722b23║之意。師聞之，拜辭隱者。回京，妙師、汪公迎師，笑曰：「回
J28nB219_p0722b24║何遲耶？」師具陳山上因緣，公曰：「如是則吾師住山已
J28nB219_p0722b25║竟。」師曰：「猶是途路邊境界耳！」公與妙師相視大笑。公
J28nB219_p0722b26║餞送二師登舟，曰：「佛法大事，全在二師擔荷去。」師曰：
J28nB219_p0722b27║「老居士也不得推他。」揚帆風疾，從河南轉進山西。至
J28nB219_p0722b28║蒲州，山陰王聞藏經將至，率諸宗侯，幡蓋、音樂、香花
J28nB219_p0722b29║迎經進府。妙師告王曰：「向所說澄印師，今亦來矣！」王
J28nB219_p0722b30║聞大喜，先請相見，後方安置藏經。延師府內住，時刻
J28nB219_p0722c01║坐對，究探楞嚴宗旨。王托妙師請師講《楞嚴經》，師雨
J28nB219_p0722c02║淚苦辭曰：「我為住山來，不為講經來。」即欲遁去。王知
J28nB219_p0722c03║志不可奪，下拜，堅留三兩月，即著妙師伴師住山，師
J28nB219_p0722c04║諾之。時伏牛山法光和尚亦在蒲城，間入府。師一見，
J28nB219_p0722c05║知是宗門作家。請益，光和尚示以「離心意識參，絕凡
J28nB219_p0722c06║聖路學。」師深領其旨，每嘆曰：「光師談論，如天鼓音。」光
J28nB219_p0722c07║和尚一日搜師詩讀之，笑曰：「何自得此佳句？」復笑曰：
J28nB219_p0722c08║「佳則佳矣！那一竅欠通在。」師問：「和尚通否？」光曰：「三十
J28nB219_p0722c09║年拿龍捉虎，今日草裏走出兔子來也。」下，一跳！師曰：
J28nB219_p0722c10║「和尚不是拿龍捉虎手。」光拈拄杖作打勢，師把住，以
J28nB219_p0722c11║手捋其鬚曰：「說是兔子，恰是蛤蟆。」光大笑休去。師將
J28nB219_p0722c12║別時，光送以〈詩〉曰：「雲中獅子騎來看，洞裏潛龍放去
J28nB219_p0722c13║休。」及至五臺山，先投大塔院，寺主人大方遇之甚優，
J28nB219_p0722c14║卜居北臺峰下之龍門。開基五尺，下得銅佛，高尺許，
J28nB219_p0722c15║眾奇之。師自請在溪邊揩洗，佛背下有字曰：「清郎造。」
J28nB219_p0722c16║師躍然高呼妙師曰：「此地我曾住過！」妙師曰：「何證？」師
J28nB219_p0722c17║曰：「此佛是我造的。」妙師曰：「又有何證？」師曰：「佛背下有
J28nB219_p0722c18║我名字。」妙師請佛看字，曰：「師名德清，此名清郎，何認
J28nB219_p0722c19║作汝造耶？」師曰：「不信麼？」即取出報恩寺山人所贈圖
J28nB219_p0722c20║章與看，曰：「清郎印。」妙師無語。「此佛應山人所囑，存之
J28nB219_p0722c21║為後日證有驗也。」未幾，妙師別結廬于木瓦梁，師靜
J28nB219_p0722c22║室搆成，單丁獨處。不數日，匡山黃龍潭徹空師至，師
J28nB219_p0722c23║喜，留同住，二師輪日值鐺邊事。住將半載，長干雪浪
J28nB219_p0722c24║師與同參三五人結伴游臺，訪師于龍門。燈夜茶話
J28nB219_p0722c25║及山中耆宿可參見者有幾，師曰：「聞鳳林寺二虎老
J28nB219_p0722c26║師位居德雲，人稱山中活文殊也，我尚未一見。」雪師
J28nB219_p0722c27║曰：「何不同往？」師喜諾。明日，同入鳳林，二虎和尚見諸
J28nB219_p0722c28║師大喜，席地而坐，獨於師綢繆有加，笑語無間，唯鄉
J28nB219_p0722c29║音重，師但作聽勢，竟不知所言何事。夜復同臥，笑談
J28nB219_p0722c30║竟夜。明晨飯罷，諸師別去，知客進方丈叩曰：「某人等
J28nB219_p0723a01║侍和尚有三、五、十年者，有一二年者，未曾見和尚歡
J28nB219_p0723a02║喜若此，此諸師有何因緣能啟和尚尊意？」二虎和尚
J28nB219_p0723a03║曰：「老人不說，汝等後生不知。我扯那一位是澄印麼？」
J28nB219_p0723a04║知客曰：「是。」曰：「他是當時毛賴債，當時他掃地我關門，
J28nB219_p0723a05║我兩箇同生西方，今日同來此土，我還記得，他不記
J28nB219_p0723a06║得了？我認得他，他不認得我了？」知客曰：「印師即今在
J28nB219_p0723a07║龍翻石住靜，應有幾年？」二虎和尚曰：「此地他曾住過，
J28nB219_p0723a08║此番住只得八年。」「住過」二字又證佛是師造，審矣！時
J28nB219_p0723a09║山中有奸商作難，諸山知師與代州鴈平道胡公有
J28nB219_p0723a10║舊識，求師解之，師應諾。尋出山至代州，自作書自投
J28nB219_p0723a11║順菴，胡公識師，即請進署中，臺山難事即時瓦解。師
J28nB219_p0723a12║辭歸山，胡公堅留署中商略向上事。日夜對坐，但有
J28nB219_p0723a13║言說，隨筆記之。積月餘，所記字紙盈篋，胡公命人錄
J28nB219_p0723a14║之成帙，即授梓，請師命名，曰《緒言》，此書乃師首出也。
J28nB219_p0723a15║公一日公務遠行，留師署中，命三五幹僕供役。師閉
J28nB219_p0723a16║門，一七不敢重敲，茶飯俱不得進。胡公回，詢師起居，
J28nB219_p0723a17║使者具實陳之。公茫然，急自掇門，見師端然而坐。公
J28nB219_p0723a18║令取擊子於師耳邊擊三下，師聞聲從空落，忽覺開
J28nB219_p0723a19║眼，見胡公笑曰：「歸何速耶？」公曰：「師定何久耶？」師曰：「轉
J28nB219_p0723a20║身纔坐未久。」公曰：「已過一七矣！」又盤桓數日，師堅辭
J28nB219_p0723a21║歸山，公遣人送之。師至山，諸山迎接拜謝為解大難，
J28nB219_p0723a22║此是山中千載大吉祥也。師每坐溪橋，水聲宛然，久
J28nB219_p0723a23║之，動念即聞，不動念即不聞。一日，忽然忘身，音聲俱
J28nB219_p0723a24║寂，自此眾響闃然，不復為擾矣！時過大塔院寺，見一
J28nB219_p0723a25║梵僧偉然可懼，手拉師，近前向師曰：「師是大人再來，
J28nB219_p0723a26║滿頭髮皆紺色，後必大作佛事。」師唯禮謝而已。是時
J28nB219_p0723a27║師頭陀也。一夕，夢入金剛窟，石門榜「大般若寺」。見清
J28nB219_p0723a28║涼大師倚臥床上，妙師左侍。師趨入，禮拜右立。大師
J28nB219_p0723a29║開示初入法界圓融觀境，謂：「佛剎互入，主伴交參，往
J28nB219_p0723a30║來不動之相。」纔說其境，其境即現，自知身心交參涉
J28nB219_p0723b01║入。妙師問曰：「此何境界？」師笑曰：「此無境界境界。」師又
J28nB219_p0723b02║夢履空上昇，入廣大樓閣，瞻禮彌勒，聞其說曰：「分別
J28nB219_p0723b03║是識，無分別是智。依識染、依智淨。染有生死，淨無諸
J28nB219_p0723b04║佛。」自此智、識之分了然於中。適大雪經旬，各臺頂雪
J28nB219_p0723b05║俱吹聚龍門，將師靜室覆揜深幾十丈。師覺寒甚，促
J28nB219_p0723b06║徹師撥火。徹推簾不開，以手探之，知為雪擁。師曰：「吹
J28nB219_p0723b07║火有則有命，無則無命。」吹之，火發，師曰：「性命可保矣！」
J28nB219_p0723b08║二師融雪作茶飯畢，無可為計，兀坐而已。北臺、白馬
J28nB219_p0723b09║寺、中臺三處見雪埋龍門，會議，急鳩集二三百人執
J28nB219_p0723b10║鋤钁、筐帚、探竿，下臺頂覓龍門路。依路扢洞，用竿前
J28nB219_p0723b11║探，隨探隨扢。師聞隱隱有人聲，曰：「此是臺頂上人為
J28nB219_p0723b12║我們開雪。」少選聲寂，師曰：「此或夜矣！」蓋雪中不辨晝
J28nB219_p0723b13║夜，聞聲知為晝分，不聞聲知為夜分矣！如是三五次，
J28nB219_p0723b14║音聲漸朗漸近。一日，探竿擢著靜室，眾人歡呼勇猛，
J28nB219_p0723b15║向前抵門，掀簾而進。眾人見師哭曰：「師是南方人，到
J28nB219_p0723b16║山經此大難，幸而有火，此佛天默佑也。」師曰：「也要經
J28nB219_p0723b17║過始得。」此又證汪公所囑「冰雪堆裏深埋去」實矣！師
J28nB219_p0723b18║與徹師稱謝，仍撮雪煮茶，大眾歡飲別去。明日，諸山
J28nB219_p0723b19║聞二師無恙咸來相望，攜米麵、果點，至者幾無容足
J28nB219_p0723b20║處。未幾，　神宗皇帝遣官祈　皇嗣於武當，　皇太
J28nB219_p0723b21║后亦遣中官于五臺山就大塔院寺建無遮大道場，
J28nB219_p0723b22║為聖躬　皇儲禱也，請師與妙師主盟其會。師經布
J28nB219_p0723b23║法壇軌則、種種供具、大眾四事，四十日不交睫。會竣，
J28nB219_p0723b24║師以臺山虛聲難久居，遂蹈東海之上，易號憨山，尋
J28nB219_p0723b25║《清涼疏》所謂那羅延窟者，即東海牢山也。計師初進
J28nB219_p0723b26║五臺至出五臺僅八年，此又證二虎和尚云：「此番只
J28nB219_p0723b27║得八年。」乃有宿慧之語。　皇太后以五臺祈嗣之勞
J28nB219_p0723b28║訪求三師，大方、妙峰俱至，命龍華寺住持復至海上
J28nB219_p0723b29║喻師。尋，建寺西山，期以必往，即發三千金為師建精
J28nB219_p0723b30║舍。師俱辭，唯深隱是計，其三千金付有司賑濟孤貧、
J28nB219_p0723c01║囚繫。時　慈聖敕頒十五藏經散施天下名山，以一
J28nB219_p0723c02║藏送東海牢山。無處供奉，　慈聖命合宮布金修寺，
J28nB219_p0723c03║　賜額曰「海印禪寺」。是冬，禪室成，靜坐，夜起經行，忽
J28nB219_p0723c04║見海與天圓明一際，身心世界廓然無礙，上下虛明
J28nB219_p0723c05║如大圓鏡相似，入室取《楞嚴經》證之。開卷見「汝身汝
J28nB219_p0723c06║心，外及山河、虛空大地咸是妙明真心中物。」全經觀
J28nB219_p0723c07║境，了然心目，述《楞嚴懸鏡》一卷。丁亥，開堂說戒，四方
J28nB219_p0723c08║衲子風趨雲驟，師復為眾說小品，隨筆錄之，曰《心經
J28nB219_p0723c09║直說》。以《懸鏡》文簡，學者不易入，復創意述《楞嚴通議》。
J28nB219_p0723c10║己丑，為報恩寺請藏。齎送至龍江，便道省親，且欲重
J28nB219_p0723c11║修本寺，以報出家地恩，乞　慈聖日減膳饈百兩，積
J28nB219_p0723c12║之三年可舉，　慈聖諭之。此牢山不知何年湮沒，為
J28nB219_p0723c13║黃冠所有，諸無賴黃冠見師興創，多妒之，稱引宋七
J28nB219_p0723c14║真故宇以為訟端，為難不已，師唯一體同觀而已。甲
J28nB219_p0723c15║午入賀　聖節，命說戒于慈壽寺，期完歸山，以陶鑄
J28nB219_p0723c16║法器為事。適　上數惡內使以佛事請用太繁，偶以
J28nB219_p0723c17║他故觸　上怒。會有忌，送經使者因之發難，遂假方
J28nB219_p0723c18║士流言：「僧占道山。」聞於　上，敕逮師及送經使者下
J28nB219_p0723c19║鎮撫司獄，又　敕問官將向所出諸名山施資十數
J28nB219_p0723c20║萬計嚴訊之。師曰：「媿為僧無以報　國恩，今安惜一
J28nB219_p0723c21║死以傷　皇上之大孝乎？即曲意妄承，非臣子所以
J28nB219_p0723c22║愛君之心也，有死而已。止供前施七百餘金，而前所
J28nB219_p0723c23║辭建寺之金已遍散孤貧、獄囚，所司有印籍在，復請
J28nB219_p0723c24║覈內支籍代賑，之外無他。」　上意釋。時相國洪陽張
J28nB219_p0723c25║公暨諸當事營救甚力，得出獄，杖八十，神色不異。忽
J28nB219_p0723c26║有異人至前曰：「老師無虞，後日有數百萬生靈待老
J28nB219_p0723c27║師救之。」師私忖生靈至數百萬，多是螻蟻、螺螄之類，
J28nB219_p0723c28║因起放生意，後每至處多勸人放生。時洪陽張公語
J28nB219_p0723c29║人曰：「人知憨公為大善知識，不知有社稷陰功也。」眾
J28nB219_p0723c30║聞之悚然，　旨戍雷陽。侍御樊公繼謫，問師：「雷陽風
J28nB219_p0724a01║景如何？」師方註《楞伽經》，拈卷示之曰：「此雷陽風景也。」
J28nB219_p0724a02║戴督府請住曹溪祖庭開堂。先是達觀大師先到匡
J28nB219_p0724a03║廬候送，師囑曰：「近來祖道陵夷，獅弦絕響，多是源頭
J28nB219_p0724a04║壅塞，道脈不通也。」師度嶺表，留意曹溪，力為疏決之。
J28nB219_p0724a05║師此念時時在中，一聞戴公之命，極喜不負紫柏老
J28nB219_p0724a06║人所囑。師進曹溪，歎曰：「無怪祖道寥寞，源頭既化為
J28nB219_p0724a07║俗境，諸祖道場又豈有昇耶？」第一、山門內外為俗市，
J28nB219_p0724a08║酒肆肉案各色舖店有三百餘家，啟戴公著落，韶州
J28nB219_p0724a09║司李親自催趕，即時不留一人一店，三日後磚瓦之
J28nB219_p0724a10║跡亦無。第二、一百房頭有一百魚塘，而韶司李亦一
J28nB219_p0724a11║一親自填平，其魚放之溪流及長江。師與合寺僧授
J28nB219_p0724a12║戒斷葷酒，寺僧咸曰：「靈通侍者酒祀為常，此不能斷。」
J28nB219_p0724a13║師作文一篇，為侍者斷酒：「在後如有以酒供者送之
J28nB219_p0724a14║官，如自飲坐罪。」從此寺僧皆變為清淨法侶，重修祖
J28nB219_p0724a15║殿、禪堂，廊廡、山門、廚庫，諸寮鼎然一新，四方學人聞
J28nB219_p0724a16║風遠趨。自曹溪路逕開闢，廊廡廓達，而諸祖道場漸
J28nB219_p0724a17║有人灑掃。開堂始有無明和尚，漸有雲門、博山、天童，
J28nB219_p0724a18║再有雪嶠、三峰、弁山諸善知識，即今遍大地是！禪師
J28nB219_p0724a19║不知自何而來，如能續佛慧命，同佛受用，幾能知恩
J28nB219_p0724a20║報德于師者？又幾能知師一指之力，能撥轉盡大地
J28nB219_p0724a21║廣大法輪耶？粵東徭獞不守禁制，屢征不息，戴督府
J28nB219_p0724a22║請師議之。師會通六道，分布諸將，先察經過地方。良
J28nB219_p0724a23║民之處安官把守，樹旗標號，兵過不許侵犯，不得誤
J28nB219_p0724a24║殺良民。師自出。師從船而進，徭獞有預知兵利勢強，
J28nB219_p0724a25║有先為逃竄者。大兵一至，深入巢穴，盡種族，招安百
J28nB219_p0724a26║姓，新立官署，改然寧靜矣！師回，戴公同諸道設齋稱
J28nB219_p0724a27║賀拜謝。戴公極欲上疏鳴師之功，師力辭之。師念兵
J28nB219_p0724a28║之往還，經過多地秋毫無犯，保活性命不知幾百萬，
J28nB219_p0724a29║因憶京都相師言：「有數百萬生靈待救之。」實見于此。
J28nB219_p0724a30║洪陽張公言師有社稷陰功，實大有社稷之顯勣也。
J28nB219_p0724b01║師因出所著，有《奇門指掌》一書傳世。師歸曹溪，著《曹
J28nB219_p0724b02║溪通誌》、《法華品節》、《擊節通議》、《圓覺起信直解》等作。為
J28nB219_p0724b03║馮昌曆諸弟子談《中庸》、《大學》。有決疑，著《春秋左氏心
J28nB219_p0724b04║法》、《老莊影響論》、《老子道德經解》、《莊子內篇》。如是諸作
J28nB219_p0724b05║亦證長干異人言師「眉有三教之任」不虛矣！衡戊申
J28nB219_p0724b06║冬進曹溪禮祖謁師，適師去端州採木。明年四月同
J28nB219_p0724b07║湛公至端州見師，師便問曰：「禪人為什麼不捨者件
J28nB219_p0724b08║破衲，通身作汗臭氣？」衡曰：「正要薰破和尚鼻孔。」師曰：
J28nB219_p0724b09║「是則是也，須易過始得。」遂脫葛衣與衡，衡即著之，拂
J28nB219_p0724b10║袖而出。師笑曰：「者漢三十年來目中所罕見者。」自此
J28nB219_p0724b11║機緣酬唱不一。是年六月歸曹溪，衡侍師左右。月餘，
J28nB219_p0724b12║值戴制臺差官請師下會城，衡別師之南嶽卜靜棲，
J28nB219_p0724b13║是年七月日也。先是曹溪門口拆去店舖、牌坊，內路
J28nB219_p0724b14║西進百步立一關聖祠，坐西面東，即祠前北進五十
J28nB219_p0724b15║步立一禪堂，一為祠奉祀香火、一為接待往來禪客。
J28nB219_p0724b16║路東進如西遠立一祠，坐東面西，與關聖相對相配。
J28nB219_p0724b17║祠前北進如西禪堂立一公館，以應接過道官府。第
J28nB219_p0724b18║祠中不知立何香火？請問師，師曰：「陳亞仙是曹溪地
J28nB219_p0724b19║主，此中未有他像，當立陳公像，借重為山門伽藍，亦
J28nB219_p0724b20║表地主之意。」又請曰：「不知陳公之像如何？」適師冠東
J28nB219_p0724b21║坡巾禮佛畢，師曰：「如我之像而像之。」眾喜，即如師立
J28nB219_p0724b22║相。因修大殿，魔僧作祟撓之，公家妄說師修祖殿過
J28nB219_p0724b23║用常住二百金，眾僧未決勝負，請神，神降曰：「汝眾僧
J28nB219_p0724b24║不自知過，住陳亞仙地不作好事，他來向汝討地租，
J28nB219_p0724b25║汝還告他，憨師即陳亞仙也。」言訖神去，眾僧惶然自
J28nB219_p0724b26║失。後師將修祖殿出入數簿呈於公府，算明過用，師
J28nB219_p0724b27║已分三百餘金追還於師，眾僧返坐，證「神童討地租」
J28nB219_p0724b28║之語亦奇矣！言師是陳亞仙，亦證師言「如我相而相
J28nB219_p0724b29║之。」深有以也。時　貞皇毓于青宮，　詔戍士之老疾、
J28nB219_p0724b30║詿誤者陳情而宥，師有二焉，首尾覈奏凡六年，乃聽
J28nB219_p0724c01║自恣。師乘　恩赦，癸丑至衡陽，遊南嶽，止于靈湖，禮
J28nB219_p0724c02║八十八祖道影。衡先為病魔所撓，之邵陽就醫調治
J28nB219_p0724c03║未能迎師。丙辰春，拽病軀至靈湖，禮師足，同住半月
J28nB219_p0724c04║日，師親書手卷一通，後以〈偈〉曰：「法意簷前艸，拈來覆
J28nB219_p0724c05║大千，付君須自重，花發利人天。」俄頃復曰：「老僧有雙
J28nB219_p0724c06║徑之行，此座非子不能擔荷。」衡以病體自怯，作禮堅
J28nB219_p0724c07║辭，候師登舟即歸邵陽。嗣後雖有音問往來，未得躬
J28nB219_p0724c08║親師側，惜此一別終天別也。是年，師避暑金竹坪，註
J28nB219_p0724c09║《肇論》等書，因卜五乳峰下為投老地，復為達大師末
J28nB219_p0724c10║後因緣，之雙徑為眾說《小參經》。遊吳越弔雲棲，作塔
J28nB219_p0724c11║銘，說法淨慈之宗鏡堂，日繞數千指。歸五乳，閉關謝
J28nB219_p0724c12║眾，效遠公六時刻香代漏，專心淨業，著《華嚴綱要》。方
J28nB219_p0724c13║閣筆，粵方伯生白吳公暨諸弟子緣修大殿始末，堅
J28nB219_p0724c14║請復至曹溪者三。壬戌冬，師攜二三侍者至，為諸弟
J28nB219_p0724c15║子說法。期畢，誡諸弟子曰：「老人再過嶺來，出乎思議
J28nB219_p0724c16║之外。老人老矣！所有言說甚勿忽略，教理須要精研，
J28nB219_p0724c17║本有務要透徹，就老人在此，好與汝等證明。」眾人聞
J28nB219_p0724c18║之，惕然自進。癸亥冬，玄圃蕭公進山，同師談笑四五
J28nB219_p0724c19║日，師同登山一眺，為師卜一塔地。行至天峙崗，蕭公
J28nB219_p0724c20║四顧曰：「塔地在此，指點穴所。」師曰：「天峙崗地，相公點
J28nB219_p0724c21║穴，非法王不能居。」二人相視而笑。師送蕭公後，覺有
J28nB219_p0724c22║微恙，韶州太守聞之，挾醫進山候師，師不就醫。未三
J28nB219_p0724c23║五日，告眾曰：「吾將行矣！汝等莫孤負自己。」眾忙然請
J28nB219_p0724c24║〈偈〉，師喝之，寂然而逝。知事急報蕭公，公已度嶺矣！聞
J28nB219_p0724c25║歎曰：「因緣如此，奈何勢不能轉。」作書托韶守張公用
J28nB219_p0724c26║意料理後事。張公親進山為師開穴造塔殿，周圍築
J28nB219_p0724c27║墻，廊廡門徑煥然一蘭若，看師入龕入塔，無一事不
J28nB219_p0724c28║經心目，張公用心亦何殷殷若此耳！訃至匡山，知微
J28nB219_p0724c29║公奔至，師龕已入葬矣！知公拜請合寺耆宿長幼，欲
J28nB219_p0724c30║啟龕歸五乳，合寺大眾不諾，即合省檀越當道亦不
J28nB219_p0725a01║允。知公無如之何，暫歸匡山，百計求書投張制臺，差
J28nB219_p0725a02║官下南韶道道，仰府韶州太守提南華寺當事者躬
J28nB219_p0725a03║自啟龕。合寺大眾祭送，詬罵知公不孝。知公扶龕歸
J28nB219_p0725a04║五乳，葬于東山之下，供養一如鑒大師肉身等也，但
J28nB219_p0725a05║以磚封龕于內。嗣南康錢司李登山，謂大師塔坐地
J28nB219_p0725a06║偏向後龍，群峰之中別卜一地，雖稱極美，但未得穴，
J28nB219_p0725a07║共費七百餘金，皆錢公自任。未半載，別有堪輿相曰：
J28nB219_p0725a08║「此下有蟻。」開示之，果然！仍啟歸舊處，如前供之。有湖
J28nB219_p0725a09║廣蕭公在粵作道：「公子方四五歲，日向父母哭泣要
J28nB219_p0725a10║往曹溪。」父母竟不知曹溪何在？訪之，在韶州曲江地
J28nB219_p0725a11║方。公子隨故，託夢于父母要往曹溪。蕭公差人送柩
J28nB219_p0725a12║于曹溪，言之，寺之當事者咸曰：「此是憨大師轉一身
J28nB219_p0725a13║來鎮曹溪耳！」遂葬于大師塔傍。辛巳秋，知微公垂老
J28nB219_p0725a14║而去，諸眷屬輩偷安者多，致師塔香火冷落。有廣州
J28nB219_p0725a15║及門弟子劉公，諱起相者，任瑞州刑館，每過五乳禮
J28nB219_p0725a16║塔，見香火難於接續，復啟龕過曹溪。將入塔，有宋大
J28nB219_p0725a17║將臺號昭明者進山，伴一僧，號遠蒼，與宋公欲開龕
J28nB219_p0725a18║一視，眾止之。遠蒼私鑿一小孔視之，師之法容儼然
J28nB219_p0725a19║如生，請眾視之，皆大喜，同心開龕，全身堅固。癸亥至
J28nB219_p0725a20║癸未，已二十一年，內外衣服鮮明如新，手足全身皆
J28nB219_p0725a21║黃白色，光潤如生，髮爪俱長，見者聞者生大歡喜，盡
J28nB219_p0725a22║發難遭之想。宋公覓善手奉全身，金漆漆之，如能大
J28nB219_p0725a23║師一般。能大師有靈通侍者，師塔之左有蕭公子，儼
J28nB219_p0725a24║然一侍者，又似侍者先在塔側候師法身進山也，此
J28nB219_p0725a25║亦一奇因緣，非心識可及。衡在曹溪同師夜談次，師
J28nB219_p0725a26║向衡曰：「我後日無肉身。」衡曰：「何以知之？」師曰：「昔達大
J28nB219_p0725a27║師命我摸他，全身上下筋肉骨血長成一塊，捏他手
J28nB219_p0725a28║臂如鐵棍相似，則知他身堅固不壞。我身皮肉虛浮，
J28nB219_p0725a29║一捏空去，則知不堅。達師多劫咒力薰習乃爾也。」衡
J28nB219_p0725a30║聞師說，信之。時達大師已入滅七年，傳聞全身不壞，
J28nB219_p0725b01║塔于徑山。先師在靈湖托劉居士買一壽木隨身，向
J28nB219_p0725b02║衡曰：「我老人一生好睡，身後與我做一長棺，伸腳睡
J28nB219_p0725b03║去自在。」師親向衡言：「達師肉身堅固不壞。」師又為達
J28nB219_p0725b04║師闍維其身，不與之留，自言無肉身，而肉身堅固如
J28nB219_p0725b05║生，不知二老肴訛在甚麼處？於戲！真文殊、普賢大人
J28nB219_p0725b06║境界，非凡小可測。師之游戲世間、超出世間，示有諸
J28nB219_p0725b07║作，了然無作，縱橫自得之妙，佛祖無容摩挲，而天眼
J28nB219_p0725b08║龍睛又豈能窺覷者哉？師世秋七十有八，僧夏六十
J28nB219_p0725b09║有六。衡十五歲聞師名，至四十五歲師示寂，衡與師
J28nB219_p0725b10║若聞若見，盤桓僅三十載。師身後至今二十一年，聲
J28nB219_p0725b11║名海內，溢溢若生，無論緇素，坐間靡不以師為齒舌
J28nB219_p0725b12║先鋒。是衡與師生死際會有五十餘年，衡雖生如死，
J28nB219_p0725b13║師之將來光明廣大悠遠，終古不可期之，大喜來哲
J28nB219_p0725b14║受用不盡。復為贊曰：
J28nB219_p0725b15║師之容顏德相，入或得而擬議；師之無得自到之妙，
J28nB219_p0725b16║人焉得而度量？獅之震怒兮，白日雷霆無畏；象王回
J28nB219_p0725b17║旋兮，晴空電掃若忘。於戲！真明教嵩、永明壽、中峰本
J28nB219_p0725b18║之文章，海闊江遠；若大慧杲、洪覺範之鐵脊，百煉而
J28nB219_p0725b19║愈剛。滅而不滅，幾猶往返梅關閣道；藏而弗藏，依然
J28nB219_p0725b20║示現金色身光。如是去就在師何有？惟將來之眼目
J28nB219_p0725b21║大法可揚。
J28nB219_p0725b22║銘
J28nB219_p0725b23║南京栖賢庵樂愚和尚塔銘
J28nB219_p0725b24║樂愚和尚，諱性潔，字潤庵，別號樂愚，北直隸保定府
J28nB219_p0725b25║博野縣人，失其姓氏。童年依本邑城西寺瑜伽上師
J28nB219_p0725b26║剃落，習讀經論。年二十，同香客朝五臺山，見獅子窟
J28nB219_p0725b27║法席之勝，欲栖止焉！辭諸同伴，眾香客強拽力勸，欲
J28nB219_p0725b28║其同歸以見同行之意，師決不肯轉，遂揮手而別。師
J28nB219_p0725b29║進謁方丈求依止，時空印和尚喜其年幼氣勁，命歸
J28nB219_p0725b30║堂。三年之中，《華嚴大鈔》與諸經論習聽已周，究竟佛
J28nB219_p0725c01║法大旨不在文字知見，將從前所蘊學問知見一齊
J28nB219_p0725c02║拋卻，弊衲一肩，孤身萬里，大壯善財南詢，不同赤尾。
J28nB219_p0725c03║比辱南中諸祖道場禪講尊宿，不消一縷破衲，拂之
J28nB219_p0725c04║無餘矣！即出山，弊衲復歸五臺，入獅子窟見空印大
J28nB219_p0725c05║師，大師揚目視之曰：「性潔與麼命僻，南方行腳一遭，
J28nB219_p0725c06║一領破衲也不能換卻。」師曰：「和尚不與性潔換，誰人
J28nB219_p0725c07║敢換？」大師微笑而已。是時衡事大師方三五月，見師
J28nB219_p0725c08║舉止自畏之，問傍人，知是大師先參室中之子也，後
J28nB219_p0725c09║與盤桓甚密。　神宗庚子秋，同事大師進京明因寺，
J28nB219_p0725c10║主楞嚴法席。衡先京南來，習靜天臺華頂峰，師次年
J28nB219_p0725c11║亦南行，止靜雙徑凌霄峰下。衡出天臺直造徑山訪
J28nB219_p0725c12║師，師見大喜，喜其必同住也。是時茶熟，與師同摘茶
J28nB219_p0725c13║次，衡曰：「住山人貪心亦不除，栽許多茶作麼？」師曰：「你
J28nB219_p0725c14║也得喫。」衡曰：「我秖好喫現成的。」師震聲一呵，衡曰：「幸
J28nB219_p0725c15║汝不是我般人。」一日，上山取柴，催師：「你先行，我後來。」
J28nB219_p0725c16║少頃，衡私杖笠而行，師在山上遙見是衡作出山步
J28nB219_p0725c17║履，手指高聲大罵，衡竟不顧，惜此一別乃終身別也。
J28nB219_p0725c18║衡居湖廣邵陽，聞師結社匡山栖賢寺。未幾，復持缽
J28nB219_p0725c19║白門，縛茆於謝公墩右。雖在城市單丁獨處，瓦罐茶
J28nB219_p0725c20║鐺更清於巖穴深處，真火宅中一團冰雪。有為煩熱
J28nB219_p0725c21║所逼，一見師頓入清涼，從此高人名士多就師消其
J28nB219_p0725c22║世燄，即城市樂山林，即今時坐太古，不捨人間而超
J28nB219_p0725c23║越世外多矣！如大司馬李公、殿元劉公諸君子，密契
J28nB219_p0725c24║甚多，而深入心源者，如宗伯凌公、侍御陳公，可謂形
J28nB219_p0725c25║影相應。因更茆栖作梁棟，煥然一功德林。因自栖賢
J28nB219_p0725c26║寺至此，亦依栖賢標名，是知師住謝公墩栖賢庵二
J28nB219_p0725c27║十餘載，煙霞城市變幻無時，心目間惟匡山栖賢寺
J28nB219_p0725c28║是其所觀。諺語云：「斑鳩樹上鳴，意在麻地裏。」此師住
J28nB219_p0725c29║謝公墩栖賢庵二十年之心也。衡居邵陽，嗣之雲居，
J28nB219_p0725c30║屢遣人迎師同榻過老，師不諾，益見師栖賢寺一片
J28nB219_p0726a01║心如金剛幢堅固不動。於戲！師之世緣有盡，而栖賢
J28nB219_p0726a02║寺之心未盡。於崇禎十五年九月二十九日，自知衰
J28nB219_p0726a03║老不能，勉告大眾而逝，栖賢未了因緣似待師再來
J28nB219_p0726a04║也。是時侍御陳公北上，宗伯凌公獨任末後一段大
J28nB219_p0726a05║事，入龕茶毘無一事不經心目。卜塔地於牛首山中，
J28nB219_p0726a06║幾經去就不得可意。尋之山左路傍一地頗取，有山
J28nB219_p0726a07║之耆宿號慧明者先卜之，因開壙，二函同葬供作一
J28nB219_p0726a08║塔，亦如多寶釋迦分坐一塔，以示十世古今始終不
J28nB219_p0726a09║離於當念，十方剎海自他不隔於毫端之正受也。今
J28nB219_p0726a10║慧明、樂愚二尊宿雖兩地示寂，前後共喪，亦無二無
J28nB219_p0726a11║二分，無別無斷故。二尊宿面目相向，如水投水、似空
J28nB219_p0726a12║合空，亦可謂無縫塔。此一奇緣皆凌公放之則彌六
J28nB219_p0726a13║合，卷之則藏於密之妙手也。衡自決老死丘壑，久無
J28nB219_p0726a14║城市之想。癸未冬，偶為意外之風漂墮都城之下，訪
J28nB219_p0726a15║師所居，師早去一年。惜乎！人生聚散有時，散日多聚
J28nB219_p0726a16║日少，而一聚因緣實不可輕忽。使師遲一年示化，或
J28nB219_p0726a17║衡早一年而至，與師末後一段風光又何如哉？又知
J28nB219_p0726a18║因緣時節，神力莫能強之。衡無那，具一瓣香叩於遺
J28nB219_p0726a19║像之前，無語之語，語不堪聞，無思之思，思不可會，惟
J28nB219_p0726a20║我與師知之密矣！衡入牛首山供諸祖道影，又得瞻
J28nB219_p0726a21║拜師之塔前，此皆不思議因緣所致耳！適宗伯凌公
J28nB219_p0726a22║亦至，語間偶曰：「樂和尚在日，言與師同參之好不淺，
J28nB219_p0726a23║其塔銘微師無可施手。」衡再三以不文為辭，凌公曰：
J28nB219_p0726a24║「知師不事文字，吾輩寧以文字為請？唯求師之真意
J28nB219_p0726a25║耳！」衡不能再語，惟據平昔與師一二實證，聊為之銘。
J28nB219_p0726a26║銘曰：
J28nB219_p0726a27║佛祖密意，相續無間，代不乏人，如珠一貫。
J28nB219_p0726a28║劫外靈根，有出有藏，數有消長，性無炎涼。
J28nB219_p0726a29║宋末元初，漸雜伎倆，三百年來，斯道若喪。
J28nB219_p0726a30║我明突起，雲谷月心，紫柏霞衣，雪調同音。
J28nB219_p0726b01║擊大法鼓，樹大法幢，開盲破聵，月炤秋江。
J28nB219_p0726b02║樂愚大師，生遭毒手，一見霞衣，百念不有。
J28nB219_p0726b03║冷面無門，通身是口，破衲藤條，大獅子吼。
J28nB219_p0726b04║走盡雲山，未移下步，坐老城隍，全無回互。
J28nB219_p0726b05║冰霜獨烈，煙雨獨棲，傲骨剛腸，傾倒如泥。
J28nB219_p0726b06║應度已度，堪歸而歸，奄然而逝，曉日夕暉。
J28nB219_p0726b07║賴有哲人，卜地作塔，萬畝雲霞，千秋風雅。
J28nB219_p0726b08║衡與大師，同參小弟，誰死誰生，法輪無替。
J28nB219_p0726b09║山光還舊，月色如昔，大師面目，八九十七。
J28nB219_p0726b10║樵長章先生墓誌銘
J28nB219_p0726b11║古今墓之有銘者，誌本氏源流永於後世之明鑑也。
J28nB219_p0726b12║此道多興於巨族尊姓、名家豐室、大德大位，可以徵
J28nB219_p0726b13║前啟後，此銘者名之嘗道也。蓋銘之幽旨，本於孝子
J28nB219_p0726b14║賢孫事先人，為盡生死之道故耳！抑時以一晝一夜
J28nB219_p0726b15║為一日，人以一生一死為一世。人之生也有生數，人
J28nB219_p0726b16║之死也有死數。有生富而死貧者，有生貧而死富者，
J28nB219_p0726b17║有生長而死短者，有生短而死長者。原人之業有精
J28nB219_p0726b18║粗，故受數有參差不一耳！人之生數盡而入死數，死
J28nB219_p0726b19║數盡方盡人一世之數。仁子知先人生道已盡不可
J28nB219_p0726b20║挽，顧其死道以長其數，慎終追遠誠孝之深致。古人
J28nB219_p0726b21║痛先親之遺蛻，藏於家恐有狼籍之患，無如之何，墓
J28nB219_p0726b22║於土，高為墳，用標先人之跡猶存於世，亦使後裔不
J28nB219_p0726b23║迷其本，於心有所歸焉！如先人之墓存千萬年，則先
J28nB219_p0726b24║人之死數亦千萬年不盡，猶世上人也。恐墳平而墓
J28nB219_p0726b25║無考而銘以誌之，為終古久視之道，此實為先人長
J28nB219_p0726b26║世之想。又墳平銘腐，骨為黃塵，人之死數乃盡，合生
J28nB219_p0726b27║數為一世之數始盡，斯人方不為世有也。是銘之作，
J28nB219_p0726b28║本期先人世數恒在，昭於日月無惑矣！此心能達古
J28nB219_p0726b29║今、通天地、貫人神、等貴賤，孝道幽微實極於此。是則
J28nB219_p0726b30║仁子視先人之墓如本體，諸人視前人之墓如己身，
J28nB219_p0726c01║培植護惜不可輕犯，乃見天地同胞萬物一體之大
J28nB219_p0726c02║孝也。所以有德於南面者精嚴律法，有輕犯古墓者
J28nB219_p0726c03║律以重刑，為欺死之心毒於欺生也，恐斷古人世數，
J28nB219_p0726c04║沒世不存，故以償命律之耳！生數死數乃大造生生
J28nB219_p0726c05║不盡之意，墓乎銘乎亦聖賢生生垂遠之跡。墓之銘，
J28nB219_p0726c06║銘在斯矣！溧水金之章公，才名冠眾，深嗜禪理，久為
J28nB219_p0726c07║圓通浪禪師室中密契。衡傳戒白門清涼寺，金之章
J28nB219_p0726c08║公時過其處，慎重閒雅，知為有道之姿。扣其所蘊，不
J28nB219_p0726c09║露一字，更見深密，益增欽仰。予卜靜於紫竹林中，居
J28nB219_p0726c10║士一日持令先人樵長先生〈行實略〉屬予作銘於墓，
J28nB219_p0726c11║予不覺驚愕：「公才人也，奚不知人若此耶？墓銘乃久
J28nB219_p0726c12║遠之謨，非假文人之手不可。」予再三為辭，居士再三
J28nB219_p0726c13║殷請，不得已忘其固陋，聊酬肯意。樵長章先生源祖
J28nB219_p0726c14║於閩之浦城，仔釣章公之後裔，浦之章氏名族也，樵
J28nB219_p0726c15║長公居溧水亦世家也。才德肩立，才能啟世，德能扶
J28nB219_p0726c16║強，真賢哲也。夫人李氏亦稱其賢，所生三子，名某字
J28nB219_p0726c17║某，諸孫名某某字某某，其智其行互為增上，亦可謂
J28nB219_p0726c18║難兄難弟、賢子賢孫，麟趾兆于一門，華德鍾于一室。
J28nB219_p0726c19║無乃仔釣公與練氏夫人生生之德昭著古今，故光
J28nB219_p0726c20║明遠大盈盈至此。嗟嗟！人德之至即天德之真，天德
J28nB219_p0726c21║之真即性德之妙。是則古今人物出藏事業皆吾人
J28nB219_p0726c22║至性至德之光明，達此即頓超聖賢名分之外，何假
J28nB219_p0726c23║格物而後致知，參究而後妙悟哉？予讀樵長先生所
J28nB219_p0726c24║著之書及金之公所作行略，數聞先生之友貫之畢
J28nB219_p0726c25║先生之美誦，深慕先生之高尚，無可仰攀，略為之銘
J28nB219_p0726c26║以見其懷。銘之曰：
J28nB219_p0726c27║古人至道，妙於無生，無生無滅，故能長生。聖賢體此，
J28nB219_p0726c28║生生是命，天地萬物，同正一性。君臣父子，禮樂倫次，
J28nB219_p0726c29║密於護生，形於名字。生有生方，死有死地，生死一周，
J28nB219_p0726c30║是為一世。仁子芳心，奉親長保，生死有數，死同生存。
J28nB219_p0727a01║墓以藏形，墳以標號，銘以誌之，久視斯道。樵長之賢，
J28nB219_p0727a02║賢於性德，性德物齊，生生不忒。金之伯仲，血脈一貫，
J28nB219_p0727a03║惟此是學，親親可勸。父垂於子，子奉於父，此道存存，
J28nB219_p0727a04║死生如故。父欲潛輝，子固相續，誌於九泉，光明常住。
J28nB219_p0727a05║天地蓋載，日月輝煌，幽人同致，宗嗣永昌。
J28nB219_p0727a06║
J28nB219_p0727a07║
J28nB219_p0727a08║
J28nB219_p0727a09║
J28nB219_p0727a10║紫竹林顓愚衡和尚語錄卷第十二
J28nB219_p0727a11║
J28nB219_p0727a12║
J28nB219_p0727a13║　（遼東錦州松山所見任
J28nB219_p0727a14║　浙江湖州府總巡廳信官余三瀛，發心捐貲，
J28nB219_p0727a15║　喜刻
J28nB219_p0727a16║顓愚和尚語錄第十二卷，計字一萬一千一百
J28nB219_p0727a17║　四十，該銀六兩六錢八分四厘。敬為
J28nB219_p0727a18║慈母張氏夫人名下，性天朗耀，慧炬圓明。仗
J28nB219_p0727a19║般若而悟證真乘，賴菩提而安寧老稚。謹意。
J28nB219_p0727a20║　康熙十四年十月　　日，楞嚴寺藏經坊附板。）