J28nB219_p0727b01║紫竹林顓愚衡和尚語錄卷第十三
J28nB219_p0727b02║住南康府同安寺嗣法門人正印編次
J28nB219_p0727b03║歌
J28nB219_p0727b04║雲居插田歌
J28nB219_p0727b05║君不見！世出世間達道人，不言妄想不言真，但知有
J28nB219_p0727b06║生無生意，平常日用無疏親。無生安生生無生，本無
J28nB219_p0727b07║聖解與凡情，著衣喫飯生活計，拈來無事不圓成。能
J28nB219_p0727b08║衣能食生之本，春耕秋穫快如滾，一飽高眠佛不為，
J28nB219_p0727b09║於中受用難思忖。難思忖，離言說，根本法輪無間歇，
J28nB219_p0727b10║日出月沒恒自轉，寒來暑往何時輟？諸佛子！聽我說，
J28nB219_p0727b11║佛與波旬俱妖孽，絕聖棄智民自安，古人不是無根
J28nB219_p0727b12║舌。諸佛子！同我住，莫將文字求歸趣，閉目瞑心寂滅
J28nB219_p0727b13║魔，談玄說妙閒家具。正法輪，田一片，諸佛眾生同一
J28nB219_p0727b14║貫，百千三昧此中生，性德恒沙不可算。諸佛子！同我
J28nB219_p0727b15║去，深泥田裏好相聚，拽耙鞭牛真快活，拖泥帶水渾
J28nB219_p0727b16║無顧。畦畔分明水路通，泥水平如掌面同，拈起一莖
J28nB219_p0727b17║次第插，寬狹橫豎須合中。田角斜，禾路直，橫豎成行
J28nB219_p0727b18║若絲織，畦似如來福田衣，禾象梵王網孔密。諸佛子！
J28nB219_p0727b19║同我來，及時應節莫挨排，插得一莖一佛現，千莖萬
J28nB219_p0727b20║莖皆如來。放去拈來無別物，能拈能放又為誰？超然
J28nB219_p0727b21║頓入不思議，那嫌日晒與風吹。釋迦師！曾示此，末後
J28nB219_p0727b22║拈花露全體，兒孫只向花頭戲，拈起禾苗迷宗旨。溈
J28nB219_p0727b23║山老！有生涯，父慈子孝甚堪誇，南山大有人插禾，荷
J28nB219_p0727b24║鍬能有幾作家？洞山聰公妙處多，趁閑蓋屋晴割禾，
J28nB219_p0727b25║納輸王稅無餘事，水邊林下任高歌。識得心，無寸土，
J28nB219_p0727b26║古人早向諸君吐，爛泥田裏豈無刺？分付闍黎莫莽
J28nB219_p0727b27║鹵。日出作，日入息，野老昇平忘帝力，縱使文章沖北
J28nB219_p0727b28║斗，還須男耕女仍織。此一莖！正法眼，法界照來全不
J28nB219_p0727b29║見，不但魔外絕蹤跡，佛祖光明俱不顯。此一莖！涅槃
J28nB219_p0727b30║心，山川海嶽盡黃金，雷震長空浪泊天，無起無滅無
J28nB219_p0727c01║浮沉。此一莖！菩提樹，根盤無始葉繁聚，開花結果劫
J28nB219_p0727c02║前香，起死迴生超靜慮。此一莖！寂滅海，萬象森森俱
J28nB219_p0727c03║不閡，若有若無無出沒，無彼無此無雜壞。此一莖！如
J28nB219_p0727c04║意珠！百寶圓明光自殊，隨求隨應應無息，無欠無餘
J28nB219_p0727c05║同太虛。此一莖！清淨戒，酒肆出來欠肉債，腳尖踢倒
J28nB219_p0727c06║毘盧師，拳頭打破華藏界。此一莖！無盡藏，生生不已
J28nB219_p0727c07║無遮障，取之不盡用不竭，小大得之隨心量。此一莖！
J28nB219_p0727c08║大導師，生死涅槃路不迷，資糧具足隨所往，風光到
J28nB219_p0727c09║處有高低。此一莖！大醫王，佛魔都來買藥嘗，沾著通
J28nB219_p0727c10║身冷汗出，不復爾短我猶長。此一莖！慈氏閣，善財登
J28nB219_p0727c11║之大開豁，無量無邊三昧門，門門得入大解脫。此一
J28nB219_p0727c12║莖！空王殿！坐斷十方光始現，無壁無門任往來，莊嚴
J28nB219_p0727c13║無量香雲遍。此一莖！大梵剎，梵王曾將供釋迦，百草
J28nB219_p0727c14║頭邊安樂國，大地無處不金沙。此一莖！光明幢，摧邪
J28nB219_p0727c15║顯正標無雙，崔嵬高起金剛燄，八面玲瓏若虛窗。此
J28nB219_p0727c16║一莖！太阿鋒，揮空寒燄若飛龍，是佛是魔未敢觸，吹
J28nB219_p0727c17║毛利處沒行蹤。此一莖！塗毒鼓，耳其聲者全身腐，死
J28nB219_p0727c18║後再甦方始知，個裏原不容佇顧。此一莖！楖栗棒，黃
J28nB219_p0727c19║櫱拈起大愚唱，打得臨濟顛倒顛，殃及兒孫沒了當。
J28nB219_p0727c20║此一莖！無縫塔，南陽國師是先達，對御曾將此樣呈，
J28nB219_p0727c21║潭北湘南漏七八。此一莖！玻璃盞，文殊舉示識者罕，
J28nB219_p0727c22║能溫能涼妙有餘，日用不知空自賺。此一莖！乾屎橛，
J28nB219_p0727c23║臨濟將來作禪悅，從古至今嚙未碎，其中滋味自然
J28nB219_p0727c24║別。此一莖！獅子吼，百獸聞之皆遠走，餘音落處韻猶
J28nB219_p0727c25║長，知者還他出者口。此一莖！太白傘，一切蓋覆能遍
J28nB219_p0727c26║滿，法界合來一柄收，本來清淨無雜染。此一莖！大方
J28nB219_p0727c27║廣，花雨松風發幽賞，就裏本無元字腳，非縱非橫絕
J28nB219_p0727c28║比況。此一莖！大圓鏡，法界圓明性清淨，情與無情影
J28nB219_p0727c29║現中，重重無盡無偏正。此一莖！大法螺，聲震十方演
J28nB219_p0727c30║摩訶，四句俱離百非遣，不存一字義猶多。此一莖，優
J28nB219_p0728a01║缽花，奇香瑞色有靈芽，三千年到時一現，春種秋收
J28nB219_p0728a02║果未差。此一莖！本來面，一年一度為誰現？春時青色
J28nB219_p0728a03║秋時黃，莫把靈光逐境變。此一莖！如來藏，一物不有
J28nB219_p0728a04║含萬象，非即非離非離即，語言知見成冤謗。此一莖！
J28nB219_p0728a05║無垢識，吞吐十方絕消息，識神佛性兩難分，唯佛與
J28nB219_p0728a06║佛知端的。此一莖！金翅鳥，橫身宇宙出頭少，身壞雙
J28nB219_p0728a07║睛堅不壞，龍王得之無價寶。此一莖，瓶內鵝，陸亙將
J28nB219_p0728a08║來布網羅，入時容易出時難，南泉妙有沖霄鶴。此一
J28nB219_p0728a09║莖！水牯牛，溪東溪西任優游，水足草足真法樂，不犯
J28nB219_p0728a10║他家苗稼休。此一莖！野鴨子，馬師扭得鼻頭紫，當時
J28nB219_p0728a11║飛去未飛去，今日同參此田裏。此一莖！獅子王，睜睛
J28nB219_p0728a12║奮爪勢難當，千里往還須臾間，懸崖返躑力獨強。此
J28nB219_p0728a13║一莖！鱉鼻蛇，毒氣薰人性命絕，兒時做出老知羞，老
J28nB219_p0728a14║來更見皮無血。此一莖！鴆毒鳥，遺退落處不生草，沾
J28nB219_p0728a15║著一塵全體潰，那覓菩提與煩惱。此一莖！出谷鶯，高
J28nB219_p0728a16║遷喬木發新聲，燕雀寧堪追芳躅？狐兔望影不復生。
J28nB219_p0728a17║此一莖！娑羯龍，萬子千孫遶幾重，凡聖隱顯不可測，
J28nB219_p0728a18║海門深處水雲封。此一莖！白面虎，峭壁嘯風長威武，
J28nB219_p0728a19║獐鹿驚逃沒蹤跡，利爪張牙靡敢觸。此一莖！衝天鶻，
J28nB219_p0728a20║面前飛過見也不？捉鳩捕雀甚疾溜，來去難窺多恍
J28nB219_p0728a21║惚。此一莖！大力鬼，忽現頭時忽現腿，去住出沒無處
J28nB219_p0728a22║覓，移山驅嶽抒海水。此一莖！野狐精，為妖為孽動人
J28nB219_p0728a23║情，本源佛性何曾二？邪正從緣莫強諍。此一莖！西施
J28nB219_p0728a24║女，天然美貌花能語，雲外姮娥誰欲效？影落波心取
J28nB219_p0728a25║弗舉。此一莖！共命鳥，兩首一身同饑飽，法界圓明無
J28nB219_p0728a26║隔礙，不見大兮徒爭小。此一莖！兩頭蛇，見者必死行
J28nB219_p0728a27║路嗟，舌尖休挂兩面刀，從來果報毫無差。此一莖，千
J28nB219_p0728a28║頭魚，頭頭口目能吸覷，大士八萬四千臂，業報圓通
J28nB219_p0728a29║殊不殊。此一莖！大頭黿，偷生水底幾千年，細身片片
J28nB219_p0728a30║能舒縮，一性圓明無變遷。無變遷，任成壞，萬波千浪
J28nB219_p0728b01║光自在，無聚無散無去來，何生何滅何驚怪？此一莖！
J28nB219_p0728b02║三腳蟾，吞霞吐瑞有奇瞻，能變化，廣包涵，從來無處
J28nB219_p0728b03║下鉤探。此一莖！九耳獒，天生靈物出神胞，能捕獵，善
J28nB219_p0728b04║哮唬，偉然不與犬同毛。此一莖！無足蚓，土裏化生土
J28nB219_p0728b05║裏寢，截身兩段俱能行，佛性那頭應可審。此一莖！百
J28nB219_p0728b06║足蟲，行時俱動動還同，自性神通真三昧，超然無處
J28nB219_p0728b07║不圓通。此一莖！獨角麟，紫燄紅霞光滿身，大似優曇
J28nB219_p0728b08║時一現，現時必有大緣因。此一莖！六牙象，凡聖參差
J28nB219_p0728b09║不可量，帝釋窟前瓔珞身，普賢遊行法界藏。法界藏，
J28nB219_p0728b10║語意絕，充滿剎塵水底月，一塵遍入一切塵，塵塵玉
J28nB219_p0728b11║象無差別。此一莖！一馬駒，踏殺天下人也無，初得金
J28nB219_p0728b12║雞一粒粟，大作鹽醋盛豐餘。此一莖！獨眼龍，作家手
J28nB219_p0728b13║段自從容，頭正尾正輕輕點，頓見溈山笑裏鋒。此一
J28nB219_p0728b14║莖！岑大蟲，兔子翻身虎勢雄，大用現前無軌徹，令人
J28nB219_p0728b15║千古仰真風。此一莖！者瞎驢，主賓名位無實虛，漫將
J28nB219_p0728b16║語意求端的，濟上宗風韻自殊。此一莖！赤稍鯉，禹門
J28nB219_p0728b17║未過浪不起，搖頭擺尾直南去，必落他人虀甕裏。此
J28nB219_p0728b18║一莖！端獅子，顛狂老大學兒戲，直饒弄到未生前，不
J28nB219_p0728b19║免傍觀笑落齒。此一莖！政黃牛，孤橫不與世同游，自
J28nB219_p0728b20║來自去誰相識？橋上清風水上鷗。此一莖！活跳蚤，筋
J28nB219_p0728b21║斗連翻徒賣巧，縱使一翻遍塵剎，褌中世界無多少。
J28nB219_p0728b22║此一莖！金獅子，身高丈二威無比，牙爪剛強無所畏，
J28nB219_p0728b23║嘯天伏地能調子。此一莖！銀獅子，霜滿其身雪滿趾，
J28nB219_p0728b24║智勇能為百獸王，震怒一聲聞千里。此一莖！玉獅子，
J28nB219_p0728b25║飛行獨步絕依倚，一吼能令千里聞，野干狐狼都嚇
J28nB219_p0728b26║死。此一莖！銅獅子，張口伸腰威欲起，遺糞能令百物
J28nB219_p0728b27║畏，孤蹤行處絕虎兕。此一莖！鐵獅子，咬人先咬咽喉
J28nB219_p0728b28║始，猛烈能令行路絕，醉象惡龍靡敢抵。此一莖！石獅
J28nB219_p0728b29║子，抱子能藏石窟裏，有時臥、有時起，千里尋食如咫
J28nB219_p0728b30║尺。此一莖！雪獅子，寒光凜凜難近視，睜睛奮爪勢威
J28nB219_p0728c01║獰，瑞物從來多奇技。此一莖！木獅子，十字街頭能舞
J28nB219_p0728c02║戲，能𨁝跳，善進止，惡發無物堪相似。此一莖！泥獅子，
J28nB219_p0728c03║食人不厭肉沒齒，入海飲水魚龍驚，一吸能令乾到
J28nB219_p0728c04║底。此一莖！磁獅子，爪牙未露惡未已，輥毬大似花貓
J28nB219_p0728c05║兒，狂性一發震天地。此一莖！石秀才，一筆千行不剪
J28nB219_p0728c06║裁，滿腹文章沖北斗，英豪獨步廣寒來。此一莖！石和
J28nB219_p0728c07║尚，曉夜尋經知向上，能戒能定能神通，自有人天送
J28nB219_p0728c08║供養。此一莖！石將軍，封疆展土立功勳，長戈短戟威
J28nB219_p0728c09║千里，能鎮中華絕寇群。此一莖！石宰相，日月為心海
J28nB219_p0728c10║為量，能彰禮樂文華國，調鼎雄才居眾上。此一莖！石
J28nB219_p0728c11║夫人，雲髻霞裳冰雪身，能向寒崖獨自立，花朝月夕
J28nB219_p0728c12║不知春。此一莖！石童子，拾薪汲水能隨使，更有一能
J28nB219_p0728c13║人不及，學書日寫千張紙。此一莖！石女兒，月下彈琴
J28nB219_p0728c14║調新奇，纖指弄花香滿袖，粧樓高望採蓮池。此一莖！
J28nB219_p0728c15║石漁翁，垂絲千尺意何窮？披星月、歷霜風，能將鉤餌
J28nB219_p0728c16║博鮮烹。此一莖！石樵夫，擔柴換米供饘廚，山下能知
J28nB219_p0728c17║山上路，幾回親到葛洪居。此一莖！石仙人，雙髻鶉衣
J28nB219_p0728c18║雲外身，呼風雨、驅鬼神，能將黃土點金銀。此一莖！枯
J28nB219_p0728c19║海潮，頭起如山幾萬遙，大造樞機神在此，生生無間
J28nB219_p0728c20║長還消。此一莖！枯江濤，巨浪無風三尺高，百谷到頭
J28nB219_p0728c21║終入海，萬流下落總歸漕。此一莖！枯湖浪，船到中心
J28nB219_p0728c22║隨風蕩，夜來明月正當天，一波一月無遮障。此一莖！
J28nB219_p0728c23║枯川灘，瀑花如雪聲如喧，人多易推順流舵，舟子難
J28nB219_p0728c24║牽上水船。此一莖！枯潭漩，千洄萬澓如螺轉，深難測、
J28nB219_p0728c25║底未見，船到中間看方便。此一莖！枯溪瀑，長湍如帶
J28nB219_p0728c26║曲如抱，石上騰、石下繞，流遠應知源處浩。此一莖！枯
J28nB219_p0728c27║池流，奔波泛漲不藏舟，瀰野澇、漫渠溝，漁人無處下
J28nB219_p0728c28║鍼鉤。此一莖！枯澗泡，大似玻璃光可好，時生時滅本
J28nB219_p0728c29║無根，內裏虛空人難到。此一莖！枯井波，萬疊千層泊
J28nB219_p0728c30║天河，蛟為隱、龍為窩，出沒縱橫有若多。此一莖！枯泉
J28nB219_p0729a01║湧，石罅迸出清且冷，一點沾人毛骨蘇，脫凡入聖為
J28nB219_p0729a02║灌頂。此一莖！劫火光中一株草，根不燒、葉不燎，春生
J28nB219_p0729a03║未萌秋先老。此一莖！劫火光中一片雪，鵝毛輕、銀花
J28nB219_p0729a04║潔，紅燄之中寒逾冽。此一莖！劫火光中一莖毛，重鼠
J28nB219_p0729a05║鬚、輕兔毫，舞空上下不能焦。此一莖！劫火光中一滴
J28nB219_p0729a06║露，任燒然、無遮護，懸空經劫溼如故。此一莖！劫火光
J28nB219_p0729a07║中一浮漚，當處起、隨處流，烈燄狂風未即收。此一莖！
J28nB219_p0729a08║劫火光中一跳蚤，亦能躍、亦能𦐸，蹤跡疾溜無處討。
J28nB219_p0729a09║此一莖！劫火光中一火螢，身帶炬、飛若星，飄風驟雨
J28nB219_p0729a10║更光明。此一莖！劫火光中一草蚊，行作樂、飛成群，如
J28nB219_p0729a11║鑼如鼓鬧黃昏。此一莖！劫火光中一細蠓，何處生？空
J28nB219_p0729a12║裡鬨，性慣蜎飛與蝡動。此一莖！劫火光中一微蟣，識
J28nB219_p0729a13║猶昧、形尚菲，不辨頭兮不辨尾。此一莖！晴空電，紅燄
J28nB219_p0729a14║金光千里現，雷火同燒神鬼驚，來時恍惚去不見。此
J28nB219_p0729a15║一莖！炎日霜，六月當陽結白光，寒最冽、冷非常，行人
J28nB219_p0729a16║不必問清涼。此一莖！暗室影，左回右轉時無定，相婆
J28nB219_p0729a17║娑、性清淨，個中不許分偏正。此一莖！地中天，張羅萬
J28nB219_p0729a18║象自森然，高無上、廣無邊，幾人踏破劫空前。此一莖！
J28nB219_p0729a19║中夜日，昇天朗曜群昏失，照無私、行無跡，光明星月
J28nB219_p0729a20║無倫匹。此一莖！冰河燄，燒空猛烈速如念，大千燬燼
J28nB219_p0729a21║沒纖塵，法界圓明不涉漸。此一莖！空花果，纍纍落落
J28nB219_p0729a22║葡萄朵，味極甘、鮮不墮，莫昧生前者一個。此一莖！露
J28nB219_p0729a23║柱卵，夜半初生光明粲，外面圓、內面軟，中有玄黃自
J28nB219_p0729a24║沖滿。此一莖！碌軸兒，初生便有大殊奇，語有齒、步能
J28nB219_p0729a25║移，霜為眉鬢雪為髭。此一莖！木雞鳴，在殼即能報五
J28nB219_p0729a26║更，啼子午、呼重輕，聲聲相續劫前聲。諸佛子！信也未？
J28nB219_p0729a27║何事一莖賤復貴？世出世間一物無，千差萬別何曾
J28nB219_p0729a28║二？諸佛子！信也不？莫謂一莖有出沒，過去未來本一
J28nB219_p0729a29║際，拈來放去勿輕忽。諸佛子！信也麼？勿怪一莖名許
J28nB219_p0729a30║多，物本非名名非物，將誰分自與分他？諸佛子！信也
J28nB219_p0729b01║無？漫擬一莖有萬殊，識破萬殊名字相，吳牛元是跛
J28nB219_p0729b02║黔驢。諸佛子！信也非？好將一莖達所歸，透過者些真
J28nB219_p0729b03║自在，橫來豎去不相違。諸佛子！信也歟？諦審此莖果
J28nB219_p0729b04║是渠，識得渠儂無彼此，籐條舉起是飛魚。諸佛子！信
J28nB219_p0729b05║也難？實有一莖隔萬山，是有是無俱不住，優游無處
J28nB219_p0729b06║不通關。諸佛子！信也疑？若執一莖事事迷，百草明明
J28nB219_p0729b07║祖師意，金身丈六古人題。諸佛子！信也謗？豈在一莖
J28nB219_p0729b08║生伎倆？是色是空清淨身，一華一草如來藏。諸佛子！
J28nB219_p0729b09║信也漫？識此一莖唯一貫，提得定盤星子穩，何愁千
J28nB219_p0729b10║轉與萬轉？諸佛子！莫恍惚，信則須教信入骨，離此別
J28nB219_p0729b11║求玄與妙，玄妙應知盡鬼窟。諸佛子！勿猶豫，顓愚言
J28nB219_p0729b12║說無虛句，此莖不了從何了？縱了還從者裡去。諸佛
J28nB219_p0729b13║子！休懊惱，樂處何如苦處好？向此安閒真快活，天堂
J28nB219_p0729b14║地獄和身倒。諸佛子！少驚怪，刀山劍樹蓮花界，佛祖
J28nB219_p0729b15║都同如是說，放身向此脫皮袋。諸佛子！謾去來，拈起
J28nB219_p0729b16║一莖眼豁開，看去看來無蓋覆，通天通地信奇哉！諸
J28nB219_p0729b17║佛子！離知見，知見不生全體現，此莖非教亦非宗，憎
J28nB219_p0729b18║愛兩頭俱坐斷。諸佛子！無疑猜，佛祖都從精進來，伸
J28nB219_p0729b19║手屈腰全己力，別無聖解與凡才。諸佛子！去恐怖，生
J28nB219_p0729b20║死苦樂何依附？無脩無證無染污，何用將心求妙悟？
J28nB219_p0729b21║諸佛子！除顛倒，花自花兮草自草，雲在青天水在瓶，
J28nB219_p0729b22║趙老屋中無王老。諸佛子！斷分別，分別不生信口說，
J28nB219_p0729b23║此莖說到未來際，大海波中點片雪。話到此，應瞥地，
J28nB219_p0729b24║再要依稀沒巴鼻，大丈夫漢休自棄，莫教孤負出家
J28nB219_p0729b25║志。出家一事非細事，睜目看來難舉似，直超一念未
J28nB219_p0729b26║生前，就裏那容佛祖計？佛祖計絕事如何？從來佛法
J28nB219_p0729b27║無許多，明明了了甚明了，一念纔生萬頃波。病僧不
J28nB219_p0729b28║是強饒舌，句句傾心肝膽裂，只恐諸君信不真，叨叨
J28nB219_p0729b29║不覺口出血。口出血，為君說，直下承當猶蹈轍，提起
J28nB219_p0729b30║一莖凡聖盡，布毛吹處狂心絕。今是古，古是今，今古
J28nB219_p0729c01║何曾有淺深？古能如是今如是，豈肯讓古而屈今？古
J28nB219_p0729c02║是今，今是古，古人何強今何腐？人人腳底透長安，漫
J28nB219_p0729c03║諉今人難比古。華居不惜兩莖眉，再為諸人重賣癡，
J28nB219_p0729c04║彼此同安清淨界，不須更覓毘盧師。毘盧師！光明滿，
J28nB219_p0729c05║豬是豬兮犬是犬，大洋海底火燒天，劫火光中洗木
J28nB219_p0729c06║碗。放心栽，莫顧慮，為君再舉末後句，飯到大家同放
J28nB219_p0729c07║參，泥深各自高揭褲。信得及，同我住，碧溪橋畔雙杏
J28nB219_p0729c08║樹，若有疑惑莫虛勞，且向諸方托缽去。
J28nB219_p0729c09║皮囊歌
J28nB219_p0729c10║吾有大患，惟吾有身，及吾無身，與佛同真。身是何物？
J28nB219_p0729c11║四大微塵，集聚成塊，妄分我人。將吾圓明不動之本
J28nB219_p0729c12║智，隔越為視聽覺知之六根；又將吾圓常不二之自
J28nB219_p0729c13║性，分別為色香味觸之六塵。不悟六塵原我玅性，是
J28nB219_p0729c14║非取舍，恣縱貪嗔；又不悟六根原我真性，生滅知見，
J28nB219_p0729c15║執認識神。根塵自起自滅，生死自屈自伸。如是顛倒
J28nB219_p0729c16║煩惱難以具陳，如是虛妄過患惟吾有身。及吾無身
J28nB219_p0729c17║罪福何臻？及吾無身生死絕因，豈不是無礙解脫？豈
J28nB219_p0729c18║不見本命元辰？學道人，先學貧，造業多因聚金銀，富
J28nB219_p0729c19║貴幾能長保守？利己從來皆不仁。學道人，當自新，精
J28nB219_p0729c20║進不必避苦辛，大道本於智慧出，邪僻懈怠長頑嚚。
J28nB219_p0729c21║欲知無身之妙訣，還尋古人之要津，無明識性即佛
J28nB219_p0729c22║性，幻化空身即法身。若了法身無片事，任從天下樂
J28nB219_p0729c23║欣欣。
J28nB219_p0729c24║又
J28nB219_p0729c25║吾性本圓，身何隔礙？吾性本常，身何敗壞？身是何物？
J28nB219_p0729c26║集聚四大，四大假合，多諸患害，累吾本真，不得自在。
J28nB219_p0729c27║無寒暑、忘寒暑，寒暑逼惱無處處；無內外、虛內外，內
J28nB219_p0729c28║外不淨無可愛。寐為夢、寤為想，功德法財被汝戕；饑
J28nB219_p0729c29║欲食、寒欲蓋，清淨家風為汝敗。我癡愛汝如金玉，汝
J28nB219_p0729c30║終負我成泥塊。我欲坐、汝偏臥，不覺隨汝生罪過；我
J28nB219_p0730a01║欲勤、汝好懈，不覺隨汝成墮怠。爭名爭利結冤家，相
J28nB219_p0730a02║殺相吞償業債，輪回生死為汝招，顛倒煩惱恣汝快。
J28nB219_p0730a03║奉勸諸方達道人，修學先要空皮袋，吾今識破者肉
J28nB219_p0730a04║團，終不為汝生狂態。願為牛、願為馬，怕甚奴僕與使
J28nB219_p0730a05║者；打何辱？罵何害？一任枷鎖與杻械。現為膿血屎尿
J28nB219_p0730a06║窟，何嫌癰疽並疥癩？利刀山、密劍樹，鐵蛇鐵狗夢相
J28nB219_p0730a07║聚；沸鑊湯、燄罏鞴，火車火檻何驚怪？但能放下此皮
J28nB219_p0730a08║囊，無處不是蓮花界。一性常靈亙古今，佛魔圈繢一
J28nB219_p0730a09║時解，任我南北與東西，十字街頭好買賣。
J28nB219_p0730a10║又
J28nB219_p0730a11║者皮囊、最虛妄，歷劫被汝常欺誑，百千解脫不自由，
J28nB219_p0730a12║無量光明都遮障。諸佛與我性無別，由汝分出凡聖
J28nB219_p0730a13║相，我欲諸佛行可齊，為汝梏桎難向上。無生滅、妄生
J28nB219_p0730a14║滅，生滅去來何休歇？無背向、分背向，背向取捨沒了
J28nB219_p0730a15║當。食欲精、服欲美，逾養逾憍全無義；位欲高、名欲暢，
J28nB219_p0730a16║勢力敗時何所仗？少年謾誇好顏色，無常到來無強
J28nB219_p0730a17║壯。體不潔、相不淨，膿血積聚多疾病；龍麝薰、香水盪，
J28nB219_p0730a18║腥臊到底成灰壤。從來多少丈夫漢，被汝迷狂如醉
J28nB219_p0730a19║象，彌天惡業因汝造，終劫輪迴累我闖。吾今識破者
J28nB219_p0730a20║冤尤，終不隨汝生伎倆。爾自生、爾自死，苦樂與我無
J28nB219_p0730a21║關係；爾自譽、爾自謗，榮辱與我無近傍。無始沉迷一
J28nB219_p0730a22║旦覺，自在優游坦蕩蕩，者段風光說向誰？天上人間
J28nB219_p0730a23║無比況。
J28nB219_p0730a24║又
J28nB219_p0730a25║此肉團，費周折，障礙多端不可說，求生不生枉苦辛，
J28nB219_p0730a26║求死不死成妖孽。要放下，放不下，百計安排反欺詐。
J28nB219_p0730a27║願休歇，不得歇，千般伎倆徒煩熱，明明知是空中華，
J28nB219_p0730a28║隱隱難出眼裏屑。諦思量，細分別，今古誰能拔此橛？
J28nB219_p0730a29║多富多榮無久駐，受貧受苦何歡悅？念至此，心欲死，
J28nB219_p0730a30║不覺不知被身使。看實徹，意欲瞥，若昏若迷墮鬼穴，
J28nB219_p0730b01║空勞知見超過龍，無那形骸累作鱉。幾發狠，狠不起，
J28nB219_p0730b02║懊惱自責汗如洗。強勇猛，猛不烈，悲傷自忿淚盈血，
J28nB219_p0730b03║出籠大喜鳥同飛，脫殼還愁龜命絕。知道了，自下劣，
J28nB219_p0730b04║者回畢竟硬如鐵，若不棄命做一番，真語返成虛饒
J28nB219_p0730b05║舌。隨他地獄並天堂，好看紅爐點片雪，諸佛眾生任
J28nB219_p0730b06║去來，碧潭深處撈明月。
J28nB219_p0730b07║孝思車公劬園歌
J28nB219_p0730b08║天地勞，勞長生；萬物勞，勞自靈。父母勞，勞鞠育我形；
J28nB219_p0730b09║我亦勞，勞以盡親情。千秋大業，未有不勞勞而成；萬
J28nB219_p0730b10║德真乘，未有不勞勞而明。生前生後，唯一勞之亭。勞
J28nB219_p0730b11║勞之外，別無以名。君造此園，惟永其庚；君樂此園，惟
J28nB219_p0730b12║遠其聲。劬園劬園，微識其精。
J28nB219_p0730b13║
J28nB219_p0730b14║紫竹林顓愚衡和尚語錄卷第十三
J28nB219_p0730b15║　（遼東錦州松山所見任
J28nB219_p0730b16║　浙江湖州府總巡廳信官余三瀛，發心捐貲，
J28nB219_p0730b17║　喜刻
J28nB219_p0730b18║顓愚和尚語錄第十三卷，計字五千七百八十，
J28nB219_p0730b19║　該銀三兩四錢六分八厘。敬為
J28nB219_p0730b20║慈母張氏夫人名下，性天朗耀，慧炬圓明。仗
J28nB219_p0730b21║般若而悟證真乘，賴菩提而安寧老稚。謹意。
J28nB219_p0730b22║　康熙十四年十月　　日，楞嚴寺經坊附板。）