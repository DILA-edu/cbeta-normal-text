J28nB219_p0730c01║紫竹林顓愚衡和尚語錄卷第十四
J28nB219_p0730c02║住南康府同安寺嗣法門人正印重編
J28nB219_p0730c03║經解
J28nB219_p0730c04║心經小談
J28nB219_p0730c05║《摩訶般若波羅蜜多心經》，此十字乃一經之題目。摩
J28nB219_p0730c06║訶是梵語，唐言「大」；般若是梵語，唐言「智慧」；波羅蜜多
J28nB219_p0730c07║是梵語，唐言「彼岸到」，即「到彼岸」。言眾生無智慧，迷淪
J28nB219_p0730c08║生死苦海，諸佛菩薩有大智慧，照破無明，能超生死
J28nB219_p0730c09║苦海到涅槃彼岸，故云「摩訶般若波羅蜜多」。心之一
J28nB219_p0730c10║字念在上，即般若心；若念在下，即此本經為六百卷
J28nB219_p0730c11║之心也。經者，梵語「修多羅」，此云「契經」，契理合機之教
J28nB219_p0730c12║也。此方從略故但云「經」，故云《摩訶般若波羅蜜多心
J28nB219_p0730c13║經》（此《經》多不讀摩訶，據文中云深般若，題中亦應云大般若）。
J28nB219_p0730c14║「觀自在菩薩」即能行般若之人，舉是人以顯般若之
J28nB219_p0730c15║法。觀自在三字是此菩薩別名，菩薩二字是通號。何
J28nB219_p0730c16║名觀自在？言此菩薩行深般若波羅蜜多時，照見五
J28nB219_p0730c17║蘊皆空，度一切苦厄，故名觀自在。「照見五蘊皆空」即
J28nB219_p0730c18║觀度一切苦厄，即自在也。上略破三字大意，下講明
J28nB219_p0730c19║其義。「舍利子！」是尊者名，此尊者智慧第一，故呼其名
J28nB219_p0730c20║而授之，謂上言照見五蘊皆空。如何照見？如何得空？
J28nB219_p0730c21║舍利子當如是觀照：「色不異空，空不異色，色即是空，
J28nB219_p0730c22║空即是色。」如是觀照即空也。此四句，上二句先照色
J28nB219_p0730c23║空體一，下二句方照見色性本空。言不異，要成下一
J28nB219_p0730c24║即字。總之，在色即是空，一句為正，餘助成耳！「色」一法
J28nB219_p0730c25║如是觀照，「受想行識」亦如是觀照，故云「亦復如是！」上
J28nB219_p0730c26║講明「五蘊皆空」一句，下講「度一切苦厄」。謂五蘊諸法
J28nB219_p0730c27║若有，即有生相、有滅相、有垢相、有淨相、有增相、有減
J28nB219_p0730c28║相，皆苦相也。若諸法空相，既是空相，有何生？有何滅？
J28nB219_p0730c29║有何垢？有何淨？有何增？有何減？既無生滅、垢淨等即
J28nB219_p0730c30║涅槃真樂也，故復告舍利子：「是諸法空相，不生不滅、
J28nB219_p0731a01║不垢不淨、不增不減。」此一節講明上「度一切苦厄」一
J28nB219_p0731a02║句也。上既講明「照見五蘊皆空，度一切苦厄」之義，下
J28nB219_p0731a03║廣為開演。「是故空中」一句，承上諸法空相之中，言此
J28nB219_p0731a04║空中不唯五蘊皆空、十二處亦空、十八界亦空。「無眼
J28nB219_p0731a05║耳鼻舌身意，無色聲香味觸法」，此空十二處也。「無眼
J28nB219_p0731a06║界乃至無意識界」，此空十八界也。此空世間法。下空
J28nB219_p0731a07║出世間法。「無無明乃至無無明盡，無老死乃至無老
J28nB219_p0731a08║死盡」，此空緣覺法也。「無苦集滅道，無智亦無得」，此空
J28nB219_p0731a09║聲聞法也。言此空中，世間、出世間皆空也。此開演上
J28nB219_p0731a10║「照見五蘊皆空」一句，即一觀字也。「以無所得故」一句，
J28nB219_p0731a11║承上起下之辭也，言世間法、出世間法都無所得，以
J28nB219_p0731a12║無所得故，諸佛菩薩依之斷煩惱證菩提，出生死證
J28nB219_p0731a13║涅槃，故云「菩提薩埵依般若波羅蜜多故，心無罣礙，
J28nB219_p0731a14║無罣礙故，無有恐怖，遠離顛倒夢想，究竟涅槃。」此言
J28nB219_p0731a15║菩薩依般若離苦得樂也。「三世諸佛依般若波羅蜜
J28nB219_p0731a16║多故，得阿耨多羅三藐三菩提。」此言諸佛依般若離
J28nB219_p0731a17║苦得樂也。自「以無所得」至「阿耨菩提」，此一節開演引
J28nB219_p0731a18║證上「度一切苦厄」一句，即自在二字也。上既破解講
J28nB219_p0731a19║明開演引證，明知「照見五蘊皆空，度一切苦厄」實處，
J28nB219_p0731a20║故下結成有二：初、結顯般若之功，故云「故知般若波
J28nB219_p0731a21║羅蜜多是大神咒（轉凡成聖神妙難測）、是大明咒（慧日當空破無明暗）、是
J28nB219_p0731a22║無上咒（無過之前無加之上）、是無等等咒（不唯無上亦無齊等）。」上結顯般
J28nB219_p0731a23║若神功。二、結成破題，因上破云「照見五蘊皆空度一
J28nB219_p0731a24║切苦厄。」如何見得？既講明開演引證，了然明白，故此
J28nB219_p0731a25║結云：「能除一切苦，真實不虛。」此即自在也。總之一《經》
J28nB219_p0731a26║只「觀自在」三字盡矣！上顯說、下密說。「故說般若波羅
J28nB219_p0731a27║蜜多咒，即說咒曰：
J28nB219_p0731a28║「揭諦揭諦　　波羅揭諦
J28nB219_p0731a29║波羅僧揭諦　菩提娑訶」
J28nB219_p0731a30║上顯說令人依義生慧；密說令人持誦生定。定慧均
J28nB219_p0731b01║等，脩行備矣！
J28nB219_p0731b02║首楞嚴經懸談
J28nB219_p0731b03║《大佛頂如來密因脩證了義諸菩薩萬行首楞嚴經》，
J28nB219_p0731b04║「大佛頂」三字，是以處名法，顯法尊極無上之稱也。言
J28nB219_p0731b05║大佛頂者，即如來三十二相中最極尊上無見肉髻
J28nB219_p0731b06║相也。蓋如來全體超出世出世間，即足輪相亦超越
J28nB219_p0731b07║世出世間，故九界聖凡咸頂禮佛足，是佛足已極尊
J28nB219_p0731b08║上。可知如來三十二相，足輪在最下，肉髻在最上，是
J28nB219_p0731b09║此頂相乃佛全體無上、軀中無上之相。試觀三界內
J28nB219_p0731b10║外，情與無情，聖凡微妙境界，何處更有尊過此處，妙
J28nB219_p0731b11║過此處？不唯無尊過妙過者，聖凡微妙色相之中，決
J28nB219_p0731b12║無一法可與此處相等，豈非此相是無上之無上處
J28nB219_p0731b13║耶？如來於此處放光說咒證法，是以無上之處顯無
J28nB219_p0731b14║上之法實矣！初、如來自標名曰：「有三摩提名大佛頂
J28nB219_p0731b15║首楞嚴王具足萬行十方如來一門超出妙莊嚴路。」
J28nB219_p0731b16║此「十方如來，一門超出，妙莊嚴路」三句，因阿難啟請
J28nB219_p0731b17║十方如來，得成菩提妙奢摩他三摩禪那最初方便，
J28nB219_p0731b18║故如來即以「十方如來一門超出妙莊嚴路」應其所
J28nB219_p0731b19║請之意，此如來以大佛頂名顯說無上也；八卷末安
J28nB219_p0731b20║名又曰：「是《經》名大佛頂㗭𠶒哆[口*般]𠶒囉無上寶印。」此
J28nB219_p0731b21║如來以大佛頂名密說無上也。是知此《經》顯、密俱稱
J28nB219_p0731b22║大佛頂。最初如來在王宮應請，知阿難為婬術所加，
J28nB219_p0731b23║齋畢旋歸。于時如來頂放百寶無畏光明，光中出生
J28nB219_p0731b24║千葉寶蓮，有佛化身結跏趺坐宣說神咒，敕文殊師
J28nB219_p0731b25║利將咒往護。此如來最初於此無上處說無上咒。七
J28nB219_p0731b26║卷中因阿難請重為宣說：「爾時，世尊從肉髻中涌百
J28nB219_p0731b27║寶光，光中涌出千葉寶蓮，有化如來坐寶華中，頂放
J28nB219_p0731b28║十道百寶光明，一一光明皆遍示現十恒河沙金剛
J28nB219_p0731b29║密跡，擎山持杵遍虛空界。大眾仰觀，畏愛兼抱，求佛
J28nB219_p0731b30║哀佑，一心聽佛無見頂相放光如來宣說神咒。」此如
J28nB219_p0731c01║來第二番在無上處放光說無上咒，此密說名大佛
J28nB219_p0731c02║頂。因此二番在此無見頂相放光說咒，是名之實據
J28nB219_p0731c03║也。五卷中云：「即時十方普佛世界六種震動，微塵如
J28nB219_p0731c04║來住世界者，各有寶光從其頂出，其光同時於彼世
J28nB219_p0731c05║界，來祗陀林灌如來頂。」此如來同十方諸佛，初番從
J28nB219_p0731c06║無上處放光相灌，證此無上首楞嚴法。六卷中云：「爾
J28nB219_p0731c07║時世尊於獅子座，從其五體同放寶光，遠灌十方微
J28nB219_p0731c08║塵如來及法王子諸菩薩頂；彼諸如來亦於五體同
J28nB219_p0731c09║放寶光，從微塵方來灌佛頂，并灌會中諸大菩薩及
J28nB219_p0731c10║阿羅漢。」此如來同十方佛，第二番從無上處交光相
J28nB219_p0731c11║灌，顯此無上首楞嚴法。此顯說名大佛頂。因此二番
J28nB219_p0731c12║交光灌頂，是名有實證也。又頂光說咒為密亦兼顯，
J28nB219_p0731c13║交光灌頂為顯亦兼密，互為融攝亦名佛頂光聚，亦
J28nB219_p0731c14║名如來頂。此四番立名、四番放光，是則「大佛頂」三字
J28nB219_p0731c15║是以處彰名、以名顯法，妙極無上之稱明矣！
J28nB219_p0731c16║「如來密因」者，是以人顯法，如來是果，人望此首楞嚴
J28nB219_p0731c17║法為密因，亦是舉無上之人顯無上之法。此法微妙
J28nB219_p0731c18║無上故稱密，如來乘之得果故稱因，故曰密因。如來
J28nB219_p0731c19║乃諸佛十號中之一號，「如」依理名、「來」依智稱，智與理
J28nB219_p0731c20║合，寂照不二，故名如來。眾生雖具如如本覺之理而
J28nB219_p0731c21║無歸來始覺之智，將如如不動之本體妄見為五蘊
J28nB219_p0731c22║生滅之妄相，故名眾生。如來依如如空寂之理生起
J28nB219_p0731c23║廣大遍照之智，照破世出世法，當體全空了無一法
J28nB219_p0731c24║隔礙，故智與理合，體用一如，故受此稱。又如字，眾生
J28nB219_p0731c25║與佛共之，名正因；如來依之證果，名密因。是如來密
J28nB219_p0731c26║因無別所因，即自如如之體。《經》云：「若於因地，以生滅
J28nB219_p0731c27║心為本脩因，而求佛乘不生不滅，無有是處。」又云：「汝
J28nB219_p0731c28║今欲令見聞覺知遠契如來常樂我淨，應當先擇死
J28nB219_p0731c29║生根本，依不生滅圓湛性成。以湛旋其虛妄滅生，復
J28nB219_p0731c30║還元覺，得元明覺不生滅性為本修因，然後圓成果
J28nB219_p0732a01║地修證。」是則如來依如為因，是謂密因；依如為果，是
J28nB219_p0732a02║為妙果。是因果皆一如如本體，即因果一如也。來字
J28nB219_p0732a03║照如體本空名如，理智照如體即有即如，事智照如
J28nB219_p0732a04║體非空非有、即空即有，名一切種智。是智從理生、理
J28nB219_p0732a05║因智顯，如外無智、智外無如，是理智一如也。此因果
J28nB219_p0732a06║理智依人說密因，即所因之法具三諦三觀。依真諦
J28nB219_p0732a07║生空觀，空觀照真諦；依俗諦生假觀，假觀照俗諦；依
J28nB219_p0732a08║中道諦生中道觀，中觀照中諦。三諦即如如不動之
J28nB219_p0732a09║理，三觀即上來字遍照之智。在能修能證為人，在所
J28nB219_p0732a10║修所證為法。如字從三諦所顯，來字從三觀而名，是
J28nB219_p0732a11║如來以三觀三諦為密因。三觀總成一來字，三諦總
J28nB219_p0732a12║顯一如字，來不外如，此又人法一如也。是人法因果
J28nB219_p0732a13║理智皆一如來藏妙真如性，明矣！
J28nB219_p0732a14║「修證了義」者，正明因果人法，一如無餘也。依如而修
J28nB219_p0732a15║為了義之修，別無所修；依如而證為了義之證，別無
J28nB219_p0732a16║所證。故曰修證了義。此修證二字通乎人法、理智、因
J28nB219_p0732a17║果。在能修能證，為人為智；在所修所證，為法為理。修
J28nB219_p0732a18║為因、證為果。是人法、理智、因果皆一如明矣！
J28nB219_p0732a19║「諸菩薩萬行」者，菩薩指能修行人言，萬行指所修行
J28nB219_p0732a20║法言。上如來是果地覺，即果明因，顯此《首楞嚴》如如
J28nB219_p0732a21║不動之體為密因；菩薩是因地心，即因推行，顯此《首
J28nB219_p0732a22║楞嚴》如如不動之體具足萬行。萬行與密因總一如
J28nB219_p0732a23║體，總名密因，分名萬行，非有別體別義也。
J28nB219_p0732a24║「首楞嚴」者，即三觀密因，菩薩萬行之總名。梵語首楞
J28nB219_p0732a25║嚴，此云「究竟堅固」。蓋佛與眾生同一如如不動堅固
J28nB219_p0732a26║之體，本無聖凡迷悟、生死去來差別名相。眾生不覺，
J28nB219_p0732a27║妄見有聖有凡、有迷有悟、有去有來、有生有死、有內
J28nB219_p0732a28║有外、有小有大、有是有非種種差別之相，是將不動
J28nB219_p0732a29║堅固之體見為生死去來敗壞之相，因此顛倒謬執
J28nB219_p0732a30║自生苦惱，愈沉愈淪、愈迷愈深，獨奈何哉！如來愍此，
J28nB219_p0732b01║示之以無上妙法，使究竟推窮諸法何生何滅？何去
J28nB219_p0732b02║何來？究竟到不見一法有生、不見一法有滅、不見有
J28nB219_p0732b03║法實往、不見有法實來，即見諸法本來面目，即復自
J28nB219_p0732b04║家不動堅固之本體，故曰究竟堅固。此《經》一題唯此
J28nB219_p0732b05║「堅固」二字盡矣！此堅固即如如不動之體，即常住真
J28nB219_p0732b06║心。此堅固心，照而常寂，曰理曰法；寂而常照，曰智曰
J28nB219_p0732b07║人。依此寂照而修，曰了義修；契此寂照而證，曰了義
J28nB219_p0732b08║證。總曰密因，分曰萬行。是則人法、理智、因果、修證，世
J28nB219_p0732b09║出世間、情與無情，總一堅固妙心也。即堅固以求萬
J28nB219_p0732b10║法，萬法何有？即萬法以究堅固，堅固顯然，豈非究竟
J28nB219_p0732b11║堅固大解脫哉？又此《經》，如來自立五種名，結《經》者撮
J28nB219_p0732b12║五名之要貫此一題：第一名《大佛頂㗭𠶒哆[口*般]𠶒囉
J28nB219_p0732b13║無上寶印，十方如來清淨海眼》。此中「㗭𠶒哆」至「無上
J28nB219_p0732b14║寶印」十字，詮密不該顯，故不取；「十方如來」等八字詮
J28nB219_p0732b15║顯不該密，故亦不取；「大佛頂」三字，顯密俱詮，故取焉！
J28nB219_p0732b16║後頂光說咒，此詮密義；交光灌頂，此詮顯義。第二名
J28nB219_p0732b17║《救護親因度脫阿難及摩登伽，得菩提心入遍知海》。
J28nB219_p0732b18║此中「救護親因」至「摩登伽」，詮能啟教人，不該所啟之
J28nB219_p0732b19║教。「得菩提心」等八字，但詮果法不遍因法，故不取。第
J28nB219_p0732b20║三名《大方廣妙蓮華王十方佛母陀羅尼咒》。此中「大
J28nB219_p0732b21║方廣」等七字，該顯不詮密，又大方廣重大佛頂之「大」
J28nB219_p0732b22║字故不取；「十方佛母」等八字，詮密不該顯，又十方佛
J28nB219_p0732b23║母重大佛頂之「佛」字故亦不取。第四名《如來密因修
J28nB219_p0732b24║證了義》。此八字顯、密俱該，故全取焉。最初如來首標
J28nB219_p0732b25║有大佛頂首楞嚴王具足萬行，十方如來一門超出
J28nB219_p0732b26║妙莊嚴路，此顯為如來密因；七卷後云：「十方如來因
J28nB219_p0732b27║此咒心，得成無上正遍知覺。」此密為如來密因。《經》云：
J28nB219_p0732b28║「是種種地，皆以金剛觀察十種深喻，奢摩他中，用諸
J28nB219_p0732b29║如來毘婆舍那清淨修證，漸次能入。」此顯具修證了
J28nB219_p0732b30║義。《經》云：「縱其自身不作福業，十方如來所有功德悉
J28nB219_p0732c01║與此人，由是得于恒河沙阿僧祗不可說不可說劫，
J28nB219_p0732c02║常與諸佛同生一處，無量功德如惡叉聚，同處薰修
J28nB219_p0732c03║永無分散。」此密具修了義。又云：「如是積業猶湯消雪，
J28nB219_p0732c04║不久皆得悟無生忍。」又云：「是善男子於此父母所生
J28nB219_p0732c05║之身，不得心通十方如來，便為妄語。」此密具證了義。
J28nB219_p0732c06║又前「十方如來因此咒心」至「傳此咒心」是證了義。從
J28nB219_p0732c07║「阿難！若諸世界隨所國土所有眾生，隨國所生樺皮、
J28nB219_p0732c08║貝葉」等至「十方如來便為妄語」止，通屬脩了義。是密
J28nB219_p0732c09║具修證了義之實據，是修證了義並詮顯、密二義明
J28nB219_p0732c10║矣。第五名《灌頂章句諸菩薩萬行首楞嚴》，此灌頂章
J28nB219_p0732c11║句多屬密部設兼顯，又重大佛頂之「頂」字故不取。如
J28nB219_p0732c12║此《經》中三種漸次，並觀音大士〈圓通章〉獲二殊勝、四
J28nB219_p0732c13║不思議，即顯說菩薩萬行。七卷後云：「是故能令破戒
J28nB219_p0732c14║之人戒根清淨；未得戒者令其得戒；未精進者令得
J28nB219_p0732c15║精進；無智慧者令得智慧；不清淨者速得清淨；不持
J28nB219_p0732c16║齋戒自成齋戒」等，是密具菩薩萬行。是諸菩薩萬行
J28nB219_p0732c17║顯、密兼詮也。「首楞嚴」即顯密大定之總名，故並取焉。
J28nB219_p0732c18║是則此題分取第一第二，全取第四成此一題。「經」之
J28nB219_p0732c19║一字即能詮之教，梵語修多羅，此云《契經》，謂契理契
J28nB219_p0732c20║機之言，略契字故但曰「經」，即十卷之文句；上十九字
J28nB219_p0732c21║乃十卷文中所詮之義，文義合名故曰《大佛頂如來
J28nB219_p0732c22║密因修證了義諸菩薩萬行首楞嚴經》。
J28nB219_p0732c23║此《首楞嚴經》十卷文義，不出阿難所請九句之義。阿
J28nB219_p0732c24║難恨自己修小乘道力未全，不能折伏娑毘羅咒，欲
J28nB219_p0732c25║請十方如來大全道力無上菩提之妙因，冀佛發明
J28nB219_p0732c26║菩提之因，依之修證成菩提妙果，既全佛之道力即
J28nB219_p0732c27║得大自在。阿難之請意，意在於此。
J28nB219_p0732c28║如來將與發明菩提妙因，先候阿難受病之淺深，然
J28nB219_p0732c29║後按病為發妙劑，藥症相投，真妄並遣，即復本來面
J28nB219_p0732c30║目，成就慧身，即與佛同大道力也。世尊候得阿難病
J28nB219_p0733a01║在最初發心顛倒。見佛相好是妄塵，能見之見是妄
J28nB219_p0733a02║根，能愛之心是妄識。根、塵、識三皆妄，故迷佛知見不
J28nB219_p0733a03║能通達清淨實相。如來以一首楞嚴大定具三妙觀，
J28nB219_p0733a04║細為究竟一一破除，直達清淨實相堅固不動之體
J28nB219_p0733a05║而後已。初破能愛之妄心，此妄心屬遍計性，如來先
J28nB219_p0733a06║用奢摩他究竟遍計性無體，以顯空如來藏堅固本
J28nB219_p0733a07║體。初卷自「爾時世尊在大眾中，舒金色臂摩阿難頂，
J28nB219_p0733a08║告示阿難及諸大眾：有三摩提，名大佛頂首楞嚴王」
J28nB219_p0733a09║起，至二卷中「四義成就，汝後應知，見見之時，見非是
J28nB219_p0733a10║見，見猶離見，見不能及，云何復說因緣自然及和合
J28nB219_p0733a11║相？汝等聲聞狹劣無識，不能通達清淨實相，吾今誨
J28nB219_p0733a12║汝，當善思惟，無得疲怠妙菩提路」止，通是破遍計性，
J28nB219_p0733a13║顯空如來藏，發明奢摩他義，即空觀也。其中初破遍
J28nB219_p0733a14║計自性，即從「七處徵心」起，至二卷中責阿難「汝等即
J28nB219_p0733a15║是迷中倍人，如我垂手等無差別，如來說為可憐愍
J28nB219_p0733a16║者」止是也。次破遍計所執，從「阿難承佛悲救深誨，垂
J28nB219_p0733a17║泣叉手而白佛言：我雖承佛如是妙音，悟妙明心，元
J28nB219_p0733a18║所圓滿常住心地」起，至後「無得疲怠妙菩提路」是也。
J28nB219_p0733a19║從二卷中「阿難白佛言：『世尊！如佛世尊為我等輩宣
J28nB219_p0733a20║說因緣及與自然，諸和合相與不和合，心猶未開，而
J28nB219_p0733a21║今更聞見見非見，重增迷悶。伏願弘慈施大慧目，開
J28nB219_p0733a22║示我等覺心明淨。』作是語已，悲淚頂禮承受聖旨。爾
J28nB219_p0733a23║時世尊憐愍阿難及諸大眾，將欲敷演大陀羅尼諸
J28nB219_p0733a24║三摩提妙修行路」起，至三卷中「是故當知，意法為緣
J28nB219_p0733a25║生意識界，三處都無，則意與法及意界三本非因緣、
J28nB219_p0733a26║非自然性」止，通是破因緣性，顯不空如來藏，發明三
J28nB219_p0733a27║摩提義，即假觀也。其中初明二種妄見，以示因緣本，
J28nB219_p0733a28║正破阿難見佛之見是妄見；次會四科入實，正破因
J28nB219_p0733a29║緣性，乃破阿難見佛相好亦妄相。所以總破云：「汝猶
J28nB219_p0733a30║未明一切浮塵諸幻化相，當處出生，隨處滅盡，幻妄
J28nB219_p0733b01║稱相，其性真為妙覺明體。如是乃至五陰、六入，從十
J28nB219_p0733b02║二處至十八界，因緣和合，虛妄有生；因緣別離，虛妄
J28nB219_p0733b03║名滅。殊不能知生滅去來本如來藏，常住妙明，不動
J28nB219_p0733b04║周圓妙真如性。性真常中，求於去來、迷悟、生死了無
J28nB219_p0733b05║所得。」是知佛之相好菩提亦不出五陰等四科所攝，
J28nB219_p0733b06║但有漏無漏與眾生差別耳！從三卷中「阿難白佛言：
J28nB219_p0733b07║『世尊！如來常說和合因緣，一切世間種種變化皆因
J28nB219_p0733b08║四大和合發明，云何如來因緣、自然二俱排擯？我今
J28nB219_p0733b09║不知斯義所屬，惟垂哀愍，開示眾生中道了義無戲
J28nB219_p0733b10║論法』」起，至後「汝元不知，如來藏中，性識明知，覺明真
J28nB219_p0733b11║識，妙覺湛然，遍周法界，含吐十虛，寧有方所？循業發
J28nB219_p0733b12║現，世間無知，惑為因緣及自然性，皆是識心分別計
J28nB219_p0733b13║度，但有言說，都無實義」止，是示圓成性，顯空不空如
J28nB219_p0733b14║來藏，發明禪那義即中道觀也。其中清淨本然即空
J28nB219_p0733b15║相，循業發現即假相。空不礙假，循業發現；假不礙空，
J28nB219_p0733b16║清淨本然，即中道第一義諦，亦名中道了義。阿難領
J28nB219_p0733b17║三觀行相，悟明圓滿常住真心，故說偈贊佛，發願利
J28nB219_p0733b18║生，以報佛恩。前發明三觀體相，但開示「奢摩他三摩
J28nB219_p0733b19║禪那」七字明白，未明三觀圓妙元是一心。從四卷初
J28nB219_p0733b20║「爾時富樓那彌多羅尼子在大眾中，即從座起，褊袒
J28nB219_p0733b21║右肩，右膝著地，合掌恭敬而白佛言：『大威德世尊！善
J28nB219_p0733b22║為眾生敷演如來第一義諦』」起，至四卷中「或得出纏、
J28nB219_p0733b23║或蒙授記，如何自欺，尚留觀聽」止，是釋三觀之疑，顯
J28nB219_p0733b24║三觀之妙，發明妙奢摩他之「妙」字。其中初釋三觀之
J28nB219_p0733b25║疑，顯三觀自相之妙；次圓會一心，顯三觀圓融、圓悟、
J28nB219_p0733b26║圓修之妙，總是發明妙奢摩他之妙字。上開示「妙奢
J28nB219_p0733b27║摩他三摩禪那」八字，明白此八字只密、因二字，妙即
J28nB219_p0733b28║密也，奢摩他等即因也。從四卷中「阿難及諸大眾聞
J28nB219_p0733b29║佛示誨，疑惑消除，心悟實相，身意輕安，得未曾有」起，
J28nB219_p0733b30║至七卷中「世尊！如是惡魔若魔眷屬，欲來侵擾是善
J28nB219_p0733c01║人者，我以寶杵殞碎其首猶如微塵，恒令此人所作
J28nB219_p0733c02║如願」止，發明最初方便四字。其中初明「二決定義」起，
J28nB219_p0733c03║至六卷中「於是阿難及諸大眾，身心了然得大開示，
J28nB219_p0733c04║觀佛菩提及大涅槃，猶如有人因事遠遊未得歸還，
J28nB219_p0733c05║明了其家所歸道路，乃至無量眾生皆發無等等阿
J28nB219_p0733c06║耨多羅三藐三菩提心」止，是明入觀方便。次從「阿難
J28nB219_p0733c07║整衣服，於大眾中合掌頂禮，心跡圓明，悲欣交集，欲
J28nB219_p0733c08║益未來諸眾生故，請問安立道場，遠諸魔事」起，至後
J28nB219_p0733c09║「恒令此人所作如願」止，是明攝心方便。此二方便，通
J28nB219_p0733c10║屬初心修習行法，故曰「最初方便」。上與阿難發明「妙
J28nB219_p0733c11║奢摩他、三摩、禪那、最初方便」十二字已明。從七卷中
J28nB219_p0733c12║「阿難即從座起，頂禮佛足而白佛言：『我輩愚鈍好為
J28nB219_p0733c13║多聞，於諸漏心未求出離，蒙佛慈誨得正薰修，身心
J28nB219_p0733c14║泰然獲大饒益。世尊！如是修證佛三摩提未到涅槃，
J28nB219_p0733c15║云何名為乾慧之地、四十四心』」起，至八卷中「作是觀
J28nB219_p0733c16║者名為正觀，若他觀者名為邪觀」止，是發明「十方如
J28nB219_p0733c17║來得成菩提」八字。其中大意「迷真成妄名十二類生，
J28nB219_p0733c18║滅妄名真成十二聖位」初明三漸；次示能成行法；次
J28nB219_p0733c19║明五十五位是所成聖位；後結云：「如是重重單複十
J28nB219_p0733c20║二，方盡妙覺，成無上道。」此成即得成之成無上道，即
J28nB219_p0733c21║菩提也。恐非如來所成菩提，故又結云：「是種種地，皆
J28nB219_p0733c22║以金剛觀察如幻十種深喻，奢摩他中用諸如來毘
J28nB219_p0733c23║婆舍那清淨修證」此照應阿難請辭「十方如來」四字。
J28nB219_p0733c24║上發明「十方如來得成菩提妙奢摩他三摩禪那最
J28nB219_p0733c25║初方便」二十字之義已完，阿難所請之義已周、阿難
J28nB219_p0733c26║之沉惑已盡，如來之覺體已圓，正修行路無餘疑矣！
J28nB219_p0733c27║故文殊隨請此《經》之名，如來即立五種了義之目。上，
J28nB219_p0733c28║已往開示皆阿難所請得全道力之真乘；未明阿難
J28nB219_p0733c29║所恨未全道力之妄想。從八卷中「說是語已，即時阿
J28nB219_p0733c30║難及諸大眾，得蒙如來開示密印般怛羅義，兼聞此
J28nB219_p0734a01║經了義名目，頓悟禪那修進聖位增上妙理」起，至十
J28nB219_p0734a02║卷末「汝應將此妄想根元心得開通，傳示將來末法
J28nB219_p0734a03║之中諸修行者，令識虛妄深厭自生，知有涅槃不戀
J28nB219_p0734a04║三界」，正是發明「阿難恨無始來，一向多聞，未全道力」
J28nB219_p0734a05║三句之義。初明「七趣情想」是迷中未全道力，後明「五
J28nB219_p0734a06║陰邪魔」是悟中未全道力。是則迷悟兩途未明自心，
J28nB219_p0734a07║皆是道力未全。《經》云：「性真常中，求於去來、迷悟、生死
J28nB219_p0734a08║了不可得。」於此了然可見矣！是知此一部經十卷文
J28nB219_p0734a09║義，不出阿難所請，九句三十六字盡矣！後流通分乃
J28nB219_p0734a10║「付囑讚歎」之語。學者看《經》能將三十六字照破全經
J28nB219_p0734a11║之旨，則根塵識性應念化成無上知覺，豈不頓超迷
J28nB219_p0734a12║悟之外？豈不頓明佛知見？豈不頓證清淨實相？看《經》
J28nB219_p0734a13║至此，則心境頓融、能所俱泯，身心世界全一大佛頂
J28nB219_p0734a14║首楞嚴王也，豈不具大慈、大悲、大雄、大力、大解脫哉！
J28nB219_p0734a15║同志者宜盡心焉！
J28nB219_p0734a16║金剛般若經略談
J28nB219_p0734a17║《金剛般若波羅蜜經》，此八字乃一經之總題。「金剛」是
J28nB219_p0734a18║喻，即金剛寶。最堅，萬物不能壞；最利，能壞一切物。「般
J28nB219_p0734a19║若」是法，梵語般若，此云智慧。此慧之體本寂，即實相
J28nB219_p0734a20║般若；此慧之用圓明，即觀照般若。實相之體，生死等
J28nB219_p0734a21║法不能到，故喻之金剛最堅，一切物不能壞；觀照之
J28nB219_p0734a22║用，能空生死等法，故喻之金剛最利，能壞一切物。此
J28nB219_p0734a23║金剛般若在大部中，名能斷分，則知今喻金剛唯重
J28nB219_p0734a24║能利、能空一切法也。此《經》從「須菩提啟請」已去，至後
J28nB219_p0734a25║「不取於相，如如不動」通是用觀照般若之法，不取心、
J28nB219_p0734a26║佛、眾生之相。又照心、佛、眾生無性，又照心、佛、眾生本
J28nB219_p0734a27║寂，成一清淨菩提心。然現前心、佛、眾生有實體用，如
J28nB219_p0734a28║何得知無性本寂而不取耶？後以金剛觀察深喻，喻
J28nB219_p0734a29║之心、佛、眾生皆是有為，如夢幻泡影，則心、佛、眾生諸
J28nB219_p0734a30║法不待排遣而自空矣！既是本空本寂，欲何所取？是
J28nB219_p0734b01║知行般若時只是一味不取，則世出世法一無所有
J28nB219_p0734b02║也。又諸法不是因不取而後無，唯其本無因，妄取成
J28nB219_p0734b03║有，但不取自還本來面目。是則金剛之名即夢幻等
J28nB219_p0734b04║喻，以夢幻等喻，喻空一切法，故稱「金剛喻」。《經》中先法
J28nB219_p0734b05║後喻，題中先喻後法。《首楞嚴經》云：「金剛王寶覺，如幻
J28nB219_p0734b06║三摩提。」如幻即金剛也，三摩提寶覺即般若也。「波羅
J28nB219_p0734b07║蜜」，此云彼岸到，即到彼岸，以梵語多倒故。蓋般若乃
J28nB219_p0734b08║諸佛眾生共有之佛性，眾生不善用，用之見色為色
J28nB219_p0734b09║粘、用之聞聲為聲轉，不能超聲色之外，逐境流轉，名
J28nB219_p0734b10║為此岸。諸佛善用此佛性，用之照色色空、用之照聲
J28nB219_p0734b11║聲寂，能超聲色之外，達境唯心，名為彼岸。是此岸、彼
J28nB219_p0734b12║岸非有兩地，同是一境，但超與不超名為此岸、彼岸，
J28nB219_p0734b13║是轉名不轉體也。般若、妄見亦只一佛性，因覺不覺
J28nB219_p0734b14║故別其名，亦無實性也。「經」之一字即文句之假名，以
J28nB219_p0734b15║貫攝為義，是能詮言教，即文字般若也。依相言則有
J28nB219_p0734b16║喻有法、有體有用，差別名義合之，故曰《金剛般若波
J28nB219_p0734b17║羅蜜經》。依性言，唯一如如不動清淨菩提心，了無能
J28nB219_p0734b18║所、法喻、體用之分也。
J28nB219_p0734b19║此《金剛般若經》一卷，雖文義重沓，總不出須菩提所
J28nB219_p0734b20║讚、所請之義。所讚「如來善護念諸菩薩，善付囑諸菩
J28nB219_p0734b21║薩」，所請「善男子、善女人！發阿耨多羅三藐三菩提心
J28nB219_p0734b22║云何應住？云何降伏其心？」是也。如來所答，先總答菩
J28nB219_p0734b23║提心以酬所請之意，然後展轉發明使其信受清淨，
J28nB219_p0734b24║即見所讚不虛也。先、總答菩提心。從「佛告須菩提：『諸
J28nB219_p0734b25║菩薩摩訶薩應如是降伏其心』」起，至「『須菩提！菩薩但
J28nB219_p0734b26║應如所教住』」止是也。其中初答降伏其心，即發起大
J28nB219_p0734b27║悲能降伏我心，以大悲能度一切眾生，若無智運之
J28nB219_p0734b28║即墮生死，故以智運之。雖是「滅度無量無數眾生，實
J28nB219_p0734b29║無眾生得滅度者。何以故？」下，徵明其義。「若菩薩有我
J28nB219_p0734b30║相、人相、眾生、相壽者相，即非菩薩」，是悲不離智也。次、
J28nB219_p0734c01║答云何應住？即發起大智，於一切法應無所住，以無
J28nB219_p0734c02║所住能遠離一切相，若無悲運之即墮涅槃，故以悲
J28nB219_p0734c03║運之。雖是不住於相而行布施，饒益眾生。下，徵明其
J28nB219_p0734c04║義。謂何故既行布施又不住於相？蓋「菩薩不住相布
J28nB219_p0734c05║施，其福德」方是無漏，「猶如虛空廣大，不可思量」故也。
J28nB219_p0734c06║後、結答須菩提問意，謂汝問：「發菩提心，云何應住？」「菩
J28nB219_p0734c07║薩發菩提心，但應如我所教而住。」是真實菩薩，是真
J28nB219_p0734c08║實阿耨多羅三藐三菩提心。是知菩提心無別自體，
J28nB219_p0734c09║唯悲智和合，故名菩提心。又大悲降伏我心，即不取
J28nB219_p0734c10║心相；大智不住一切法，即不取眾生、佛之相。既不取
J28nB219_p0734c11║心、佛、眾生三相，是三相無有差別，同一清淨菩提心
J28nB219_p0734c12║也。上既總答菩提心行相如此，下為發明以見如來
J28nB219_p0734c13║護念付囑菩薩之善巧。因總標菩薩於法「應無所住，
J28nB219_p0734c14║行於布施，所謂不住色布施，不住聲、香、味、觸、法布施。」
J28nB219_p0734c15║雖分示六塵之法，未指陳六塵之法所在何處？故下
J28nB219_p0734c16║為指明六塵在處，即佛與眾生也。既六塵通該佛與
J28nB219_p0734c17║眾生，不住六塵即不住佛相、眾生相，不住即不取也。
J28nB219_p0734c18║不取佛相，即不取樂相、不取出世間法相；不取眾生
J28nB219_p0734c19║相，即不取苦相、不取世間法相。從「須菩提！於意云何？
J28nB219_p0734c20║可以身相見如來不？」起，至後「須菩提！當知是經義不
J28nB219_p0734c21║可思議，果報亦不可思議！」止是也。其中先不住佛相。
J28nB219_p0734c22║佛有福、慧二相。從「須菩提！於意云何？可以身相見如
J28nB219_p0734c23║來不？」起，至「如來常說：『汝等比丘！知我說法如筏喻者，
J28nB219_p0734c24║法尚應捨，何況非法？』」止，是不住佛福相，即不取福果
J28nB219_p0734c25║也。從「須菩提！於意云何？如來得阿耨多羅三藐三菩
J28nB219_p0734c26║提耶？如來有所說法耶？」起至「須菩提！一切諸佛及諸
J28nB219_p0734c27║佛阿耨多羅三藐三菩提法皆從此《經》出。須菩提！所
J28nB219_p0734c28║謂佛法者，即非佛法，是名佛法。」止，是不住佛慧相，即
J28nB219_p0734c29║不取智果也。上護念菩薩不取如來福、慧二果，恐疑
J28nB219_p0734c30║謂發菩提心為求菩提道；今於佛福、慧二相都不取，
J28nB219_p0735a01║即菩提道亦無，何用發菩提心耶？故下引四果，及佛
J28nB219_p0735a02║菩薩皆以不取而後證果。因不取福、慧二相，其福、慧
J28nB219_p0735a03║乃能廣大無漏，若取相即屬有漏，非菩提心也。初引
J28nB219_p0735a04║聲聞不取四果，次引如來不取菩提，後引菩薩不取
J28nB219_p0735a05║莊嚴，然後結成。以一切聖賢都是不取而後證果，是
J28nB219_p0735a06║故菩薩發菩提心亦「應如是生清淨心，不應住色生
J28nB219_p0735a07║心，不應住聲、香、味、觸、法生心」，即不應住如來福、慧二
J28nB219_p0735a08║相生心，「應無所住而生其心」是真清淨心也。文從「須
J28nB219_p0735a09║菩提！於意云何？須陀洹能作是念：『我得須陀洹果不？』」
J28nB219_p0735a10║起，至「佛說非身，是名大身。」止是也。上開示結成，以不
J28nB219_p0735a11║取為菩提心既明矣！即付囑信受，使傳持佛慧命，相
J28nB219_p0735a12║續不斷。文從「須菩提！如恒河中所有沙數，如是沙等
J28nB219_p0735a13║恒河，於意云何？是諸恒河沙寧為多不？」起，至「若是《經》
J28nB219_p0735a14║典所在之處，即為有佛，若尊重弟子。」止是也。此《經》是
J28nB219_p0735a15║頓教，不歷修證漸次，隨分一字一句義皆圓滿，故即
J28nB219_p0735a16║請經名。文從「爾時，須菩提白佛言：『世尊！當何名此《經》？』」
J28nB219_p0735a17║起，至「若復有人於此《經》中，乃至受持四句偈等，為他
J28nB219_p0735a18║人說，其福甚多。」止是也。上發明證成付囑，此菩提心
J28nB219_p0735a19║了然明白，當機領解，陳自所解。如來復為印證，又從
J28nB219_p0735a20║「爾時，須菩提聞說是經，深解義趣，涕淚悲泣！」起，至「如
J28nB219_p0735a21║來說第一波羅蜜，即非第一波羅蜜，是名第一波羅
J28nB219_p0735a22║蜜。」止是也。已上護念付囑，總是護念菩提心，不住如
J28nB219_p0735a23║來福、慧二相。下護念菩提心，不住眾生相。從「須菩提！
J28nB219_p0735a24║忍辱波羅蜜，如來說非忍辱波羅蜜，是名忍辱波羅
J28nB219_p0735a25║蜜。」起，至「如人有目，日光明照，見種種色。」止，是護念不
J28nB219_p0735a26║住眾生相。又從「須菩提！當來之世，若有善男子、善女
J28nB219_p0735a27║人！能於此《經》受持讀誦，即為如來以佛智慧，悉知是
J28nB219_p0735a28║人、悉見是人，皆得成就無量無邊功德。」起，至「當知是
J28nB219_p0735a29║《經》義不可思議，果報亦不可思議。」是付囑此不住眾
J28nB219_p0735a30║生相清淨菩提心，使傳佛慧命也。上發明菩提心不
J28nB219_p0735b01║取佛、不取眾生清淨行相意義已周。恐疑謂菩提心
J28nB219_p0735b02║要上求佛果，下利眾生乃成菩提心，何故教佛與眾
J28nB219_p0735b03║生皆不可取？若不取佛與眾生，則菩提心云何而生
J28nB219_p0735b04║耶？是教離相發菩提心，則無菩提心可發矣！故須菩
J28nB219_p0735b05║提重復請問：「善男子、善女人！發阿耨多羅三藐三菩
J28nB219_p0735b06║提心，云何應住？云何降伏其心？」前問「云何應住？云何
J28nB219_p0735b07║降伏其心？」意謂發菩提心，降伏何等心？故曰「云何降
J28nB219_p0735b08║伏其心。」住於何法？故曰「云何應住？」如來答意謂發菩
J28nB219_p0735b09║提心，應降伏我心，應住於無相，是清淨菩提心。今問
J28nB219_p0735b10║「云何應住？」謂菩提心要借外緣而生，云何應於無相
J28nB219_p0735b11║而住？又菩提心要借內因而生，云何降伏我心？若無
J28nB219_p0735b12║內因外緣，則菩提心無因而生矣！是前後問辭似同，
J28nB219_p0735b13║問意迥別。下如來所答亦是辭同意別。《經》云：「佛告須
J28nB219_p0735b14║菩提：『善男子、善女人，發阿耨多羅三藐三菩提心，當
J28nB219_p0735b15║生如是心。』」此句是總答，謂發菩提心當要生如是清
J28nB219_p0735b16║淨心，內降伏我心，外不住生、佛名相。此重一「當」字，謂
J28nB219_p0735b17║當要生如是清淨心，方名菩提心也。故云我應「滅度
J28nB219_p0735b18║一切眾生已，而無有一眾生實滅度者。」又釋明其義。
J28nB219_p0735b19║《經》云：「所以者何？實無有法發阿耨多羅三藐三菩提
J28nB219_p0735b20║心」者，以實無有法一句釋明當如是生清淨心，謂若
J28nB219_p0735b21║實有法，如來何故強要汝等不取？以實無有法，眾生
J28nB219_p0735b22║妄見，內取心相，外取生、佛之相，故成迷倒。汝若不取
J28nB219_p0735b23║即正知見，故名菩提心。是以「實無有法」為正理，以不
J28nB219_p0735b24║取內心，內因正；不取生佛之相，外緣正。因緣既正，能
J28nB219_p0735b25║生正智，故名菩提心。是則一有所取即背正理，所生
J28nB219_p0735b26║皆顛倒見，非菩提心，故「發菩提心者，應如是住，如是
J28nB219_p0735b27║降伏其心。」上答明其意，下引證。從「須菩提！於意云何？
J28nB219_p0735b28║如來於燃燈佛所，有法得阿耨多羅三藐三菩提不？」
J28nB219_p0735b29║起，至「須菩提！若菩薩通達無我法者，如來說名真是
J28nB219_p0735b30║菩薩」止，是以如來實無有法得成菩提，菩薩實無有
J28nB219_p0735c01║法莊嚴佛土證成菩薩，應如是不住於相，應如是降
J28nB219_p0735c02║伏我心，是名真發菩提心也。上以「實無有法」一句總
J28nB219_p0735c03║答明菩提心應住降伏之義，未詳明實無有法是實
J28nB219_p0735c04║無何等法，故下廣明實無有法之「法」字。從「須菩提！於
J28nB219_p0735c05║意云何？如來有肉眼不？」起，至「須菩提！菩薩所作福德，
J28nB219_p0735c06║不應貪著，是故說不受福德」止，通是廣明實無有法
J28nB219_p0735c07║之義。以心、佛、眾生諸法既都實無所有，則了無一法
J28nB219_p0735c08║可取，即達清淨實相以顯如來護念之善也。其中初
J28nB219_p0735c09║明心無我。文從「須菩提！於意云何？如來有肉眼不？」起，
J28nB219_p0735c10║至「須菩提！過去心不可得，現在心不可得，未來心不
J28nB219_p0735c11║可得」止是也。又從「須菩提！於意云何？若有人滿三千
J28nB219_p0735c12║大千世界七寶以用布施」起，至後「若有人以此般若
J28nB219_p0735c13║波羅蜜經，乃至四句偈等，受持讀誦，為他人說，於前
J28nB219_p0735c14║福德，百分不及一，百千萬億分乃至算數譬喻所不
J28nB219_p0735c15║能及」止，是明佛無我也。其中，初從「須菩提！於意云何？
J28nB219_p0735c16║若人滿三千大千世界七寶以用布施。」起，至「得福德
J28nB219_p0735c17║多」是明佛福因性無我。又從「須菩提！於意云何？佛可
J28nB219_p0735c18║以具足色身見不？」起，至「是名諸相具足」止，是明佛福
J28nB219_p0735c19║果性無我。總此二章，通是明佛福性無我。又從「須菩
J28nB219_p0735c20║提！汝勿作是念：『我當有所說法。』」起，至「如來說非眾生，
J28nB219_p0735c21║是名眾生」止，是明佛智所說法無我。又從「須菩提白
J28nB219_p0735c22║佛言：『世尊！佛得阿耨多羅三藐三菩提，為無所得耶？』」
J28nB219_p0735c23║起，至「如來說善法，即非善法，是名善法。」止，是明佛智
J28nB219_p0735c24║所證法無我。通此二章是明佛智性無我，并前福性
J28nB219_p0735c25║無我，是護念菩提心，實無有佛可取也。既護念不取
J28nB219_p0735c26║佛福慧二嚴，其心清淨。後付囑生信受持，故云「須菩
J28nB219_p0735c27║提！若三千大千世界中，所有諸須彌山王」等。又從「須
J28nB219_p0735c28║菩提！於意云何？汝等勿謂如來作是念：『我當度眾生！』」
J28nB219_p0735c29║起，至「凡夫者，如來說即非凡夫，是名凡夫」止，是明眾
J28nB219_p0735c30║生無我。上歷明心、佛、眾生三法皆實無有，是正明實
J28nB219_p0736a01║無有法護念菩提心，不應取法、不應取非法，故得清
J28nB219_p0736a02║淨。但未知有法，發心有何過？若有法發心無過，即依
J28nB219_p0736a03║有法發心亦可，何故必竟要依實無有法發心耶？故
J28nB219_p0736a04║下以有相見佛為非，反成上實無有法發心為決定
J28nB219_p0736a05║義。《經》從「須菩提！於意云何？可以三十二相觀如來不？」
J28nB219_p0736a06║起，至「是人行邪道，不能見如來。」止是也。上來證明，反
J28nB219_p0736a07║成總明心、佛、眾生三法實無所有，以破執實有我法
J28nB219_p0736a08║之常見。又恐執實無有法，不作福德成斷滅見，故下
J28nB219_p0736a09║又破撥無因果之斷見，并上破常見，通是於心、佛、眾
J28nB219_p0736a10║生三法上遠離斷、常二見，成就無上正等正覺之心。
J28nB219_p0736a11║此破斷見之文，從「須菩提！汝若作是念：『如來不以具
J28nB219_p0736a12║足相故，得阿耨多羅三藐三菩提。』若作是念」起，至「是
J28nB219_p0736a13║故說不受福德」止是也。前從「須菩提！於意云何？可以
J28nB219_p0736a14║身相見如來不？」起，至「是經義不可思議，果報亦不可
J28nB219_p0736a15║思議！」通是破遍計性，遣人、法二執，以不取心、佛、眾生
J28nB219_p0736a16║等法，護念菩提心清淨離相。從須菩提重請「善男子、
J28nB219_p0736a17║善女人發阿耨多羅三藐三菩提心，云何應住？云何
J28nB219_p0736a18║降伏其心」起，至「是故說不受福德」，通是破因緣性，明
J28nB219_p0736a19║人、法無我，以明心、佛、眾生三法無性，是菩提理趣，以
J28nB219_p0736a20║理趣本無一法成上菩提，心行相應，不住不取也。既
J28nB219_p0736a21║實無心、佛、眾生，了無一法可得，即真清淨，事事法法
J28nB219_p0736a22║同一如如不動，故示圓成性，以明人、法一如。從「須菩
J28nB219_p0736a23║提！若有人言：『如來若來若去、若坐若臥，是人解我所
J28nB219_p0736a24║說義不？』」起，至「但凡夫之人貪著其事。」止，是顯圓成性
J28nB219_p0736a25║如如之理。其中，初以「如來若來若去」明法性身如；次
J28nB219_p0736a26║以世界微塵無成壞相，明法性土如，身土一如即如
J28nB219_p0736a27║如體。從「須菩提！若人言：『佛說我見、人見、眾生見、壽者
J28nB219_p0736a28║見』」起，至「一切有為法，如夢幻泡影，如露亦如電，應作
J28nB219_p0736a29║如是觀」止，是明圓成性正智之照。其中，初、明現量智。
J28nB219_p0736a30║從「須菩提！若人言：『佛說我見人見。』」起，至「於一切法應
J28nB219_p0736b01║如是知、如是見、如是信解，不生法相」止是也。「如是知、
J28nB219_p0736b02║如是見、如是信解」，即如來現量。正知正見是究竟菩
J28nB219_p0736b03║提心。次、明比量智。從「須菩提！若有人以滿無量阿僧
J28nB219_p0736b04║祇世界」起，至後「應作如是觀」止，此用金剛觀察十種
J28nB219_p0736b05║深喻比心、佛、眾生、有為諸法，如夢幻泡影，了無實性。
J28nB219_p0736b06║以喻比觀，故名比量；觀察入理，故名正觀。以正觀之
J28nB219_p0736b07║比智合上正智之現智，通是如如全體大用。是前破
J28nB219_p0736b08║遍計性，遠離人法二執，成就正智之大用；又破因緣
J28nB219_p0736b09║性，通達人法無我，顯說如如之本體，是合如如正智
J28nB219_p0736b10║為圓成性，分圓成性為實相、觀照二種般若，是圓成
J28nB219_p0736b11║性。遠離遍計，成就正智；遠離因緣，成就如如。即如如
J28nB219_p0736b12║正智合為一阿耨多羅三藐三菩提心也。此《經》大旨
J28nB219_p0736b13║盡於此矣！是知此《經》始終只是一阿耨多羅三藐三
J28nB219_p0736b14║菩提心。如來善護念、善付囑，只是成就得一發字。已
J28nB219_p0736b15║發者護念發起清淨心，未發者付囑發起信受。此就
J28nB219_p0736b16║多分言，已發方堪付囑，未發更要護念。總之，要成就
J28nB219_p0736b17║一發字，是佛善巧也。
J28nB219_p0736b18║
J28nB219_p0736b19║
J28nB219_p0736b20║紫竹林《顓愚衡和尚語錄》卷第十四
J28nB219_p0736b21║　（遼東錦州松山所見任
J28nB219_p0736b22║　浙江湖州府總巡廳信官余三瀛，發心捐貲，
J28nB219_p0736b23║　喜刻
J28nB219_p0736b24║顓愚和尚語錄第十四卷，計字一萬七百八十，
J28nB219_p0736b25║　該銀六兩四錢六分八厘。敬為
J28nB219_p0736b26║慈母張氏夫人名下，性天朗耀，慧炬圓明。仗
J28nB219_p0736b27║般若而悟證真乘，賴菩提而安寧老稚。謹意。
J28nB219_p0736b28║　康熙十四年十一月　日，楞嚴寺經坊附板。）