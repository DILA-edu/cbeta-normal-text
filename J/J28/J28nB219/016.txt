J28nB219_p0743a01║紫竹林顓愚衡和尚語錄卷第十六
J28nB219_p0743a02║住南康府同安寺嗣法門人正印重編
J28nB219_p0743a03║雜著
J28nB219_p0743a04║天主說辯（并序）
J28nB219_p0743a05║天主教乃西域梵自在天外道也，震旦往無其種，自
J28nB219_p0743a06║我明萬曆間有琍馬竇自西洋航海而來，至京師，神
J28nB219_p0743a07║宗厚遇之，後茲陸續而至者有數十人，多在閩、粵、浙、
J28nB219_p0743a08║淮、南北兩京諸地。所從者皆斯文學者，其類精于天
J28nB219_p0743a09║文，能博金銀等物，所以能動人心，專排佛。其從化者，
J28nB219_p0743a10║家有佛像菩薩像皆令投諸江海中，或躡佛言為難，
J28nB219_p0743a11║如云：「《梵網》有言：『一切有生皆宿生父母，殺而食之即
J28nB219_p0743a12║殺吾父母。』如是則人亦不得行婚，是妻妾吾父母云
J28nB219_p0743a13║云。」士僧無能答。雲栖大師嘗為折之，其辭藻雅深細，
J28nB219_p0743a14║非上智未易曉。衡因廣其說，言雖不文、意雖淺，識者
J28nB219_p0743a15║易解，不為舛說所惑，全生生一念，遠離顛倒夢識，證
J28nB219_p0743a16║自性之仁慈、續諸佛之慧命。仍以雲栖大師說首置，
J28nB219_p0743a17║使知茲辯源流深淺，如此而已。
J28nB219_p0743a18║古杭雲栖大師著
J28nB219_p0743a19║又問：「彼云《梵網》言：『一切有生皆宿生父母，殺而食之
J28nB219_p0743a20║即殺吾父母。』如是則人亦不得行婚，是妻妾吾父母
J28nB219_p0743a21║也；人亦不得置婢僕，是役使吾父母也；人亦不得乘
J28nB219_p0743a22║騾馬，是陵跨吾父母也。士人、僧人不能答，如之何？」予
J28nB219_p0743a23║曰：「《梵網》止是深戒殺生故發此論，意謂恒沙劫來生
J28nB219_p0743a24║生受生，生生必有父母，安知彼非宿世父母乎？蓋恐
J28nB219_p0743a25║其或己父母，非決其必己父母也。若以辭害意，舉一
J28nB219_p0743a26║例百，則儒亦有之：禮禁同姓為婚，故買妾不知其姓
J28nB219_p0743a27║則卜之。彼將曰：『卜而非同姓也，則婚之固無害。』此亦
J28nB219_p0743a28║曰：『娶妻不知其為父母、為非父母，則卜之，卜而非己
J28nB219_p0743a29║父母也則娶之亦無害矣！』《禮》云：『倍年以長，則父事之。』
J28nB219_p0743a30║今年少居官者何限？其舁轎引車、張蓋執戟，必兒童
J28nB219_p0743b01║而後可，有長者在焉，是以父母為隸卒也？如其通行
J28nB219_p0743b02║而不礙，佛言獨不可通行乎？夫男女之嫁娶以至車
J28nB219_p0743b03║馬童僕皆人世之常法，非殺生之慘毒比也。故《經》止
J28nB219_p0743b04║云一切有命者不得殺，未嘗云一切有命者不得嫁
J28nB219_p0743b05║娶、不得使令也。如斯設難，是謂騁小巧之迂譚而倍
J28nB219_p0743b06║大道之明訓也，胡可得也？復次，彼書杜撰不根之語
J28nB219_p0743b07║未易悉舉。如謂：『人死其魂常在，無輪迴者。』既魂常在，
J28nB219_p0743b08║禹湯文武何不一誡訓於桀紂幽厲乎？先秦兩漢唐
J28nB219_p0743b09║宋諸君，何不一致罰於斯高莽操李楊秦蔡之流乎？
J28nB219_p0743b10║既無輪迴，叔子何能說前生為某家子？明道何能憶
J28nB219_p0743b11║宿世之藏母釵乎？羊哀化虎、鄧艾為牛，如斯之類，班
J28nB219_p0743b12║班載於儒書，不一而足，彼皆未知，何怪其言之舛也？」
J28nB219_p0743b13║天說餘
J28nB219_p0743b14║予頃為《天說》矣！有客復從而難曰：「卜娶婦而非己父
J28nB219_p0743b15║母也既可娶，獨不曰：『卜殺生而非己父母也亦可殺
J28nB219_p0743b16║乎？』不娶而生，人之類絕，獨不曰：『去殺而祭祀之禮廢
J28nB219_p0743b17║乎？』」被難者默然以告予。予曰：「古人有言：『卜以決疑。』不
J28nB219_p0743b18║疑何卜？同姓不婚，天下古今之大經大法也，故疑而
J28nB219_p0743b19║卜之；殺生，天下古今之大過大惡也，斷不可為，何疑
J28nB219_p0743b20║而待卜也？不娶而人類絕，理而然矣！不殺生而祀典
J28nB219_p0743b21║廢，獨不聞二簋可用享，殺牛之不如禴祭乎？則祀典
J28nB219_p0743b22║固安然不廢也。即廢焉，是廢所當廢，除肉刑、禁徇葬
J28nB219_p0743b23║之類也，美政也。嗟乎！卜之云者，姑借目前事以權為
J28nB219_p0743b24║比例，蓋因明通蔽云爾，子便作實法會，真可謂杯酒
J28nB219_p0743b25║助歡笑之迂譚、排場供戲謔之諢語也。然使愚夫愚
J28nB219_p0743b26║婦入乎耳而存乎心，害非細也，言不可不慎也。」客又
J28nB219_p0743b27║難：「殺生止斷色身，行婬直斷慧命。」意謂殺生猶輕，不
J28nB219_p0743b28║知所殺者彼之色身，而行殺者一念慘毒之心，自己
J28nB219_p0743b29║之慧命斷矣，可不悲夫！
J28nB219_p0743b30║觀衡著
J28nB219_p0743c01║天主教云：「《梵網經》言：『一切有生皆宿生父母，殺而食
J28nB219_p0743c02║之，即殺吾父母。』如是則人亦不得行婚，是妻妾吾父
J28nB219_p0743c03║母也；人亦不得置奴僕，是役使吾父母也；人亦不得
J28nB219_p0743c04║乘騾馬，是陵跨吾父母也。」此以妻妾奴僕不得言父
J28nB219_p0743c05║母，難所殺生靈亦不得言是父母也。斯言特肉眼不
J28nB219_p0743c06║明，不知輕重耳！試為論之：世間者，輪迴也；輪迴者，上
J28nB219_p0743c07║下返復也。若子孫、妻妾、奴僕、騾馬中無多生父母，則
J28nB219_p0743c08║世間不名輪迴；既世間有輪迴，而子孫、妻妾、奴僕、騾
J28nB219_p0743c09║馬中實有多生父母，以肉眼不見、隔生不識，姑不罪
J28nB219_p0743c10║之。獨殺一事大慘，殺之業大重，故佛特為伸明，使知
J28nB219_p0743c11║生靈中或有父母，豈忍殺父母而食之乎？此吾佛至
J28nB219_p0743c12║極悲誨最後明訓，愍四生之慘毒、救三塗之業苦，豈
J28nB219_p0743c13║將肉眼不明之事以難佛眼真明之理哉？是以蠅火
J28nB219_p0743c14║爭明于杲日，特不自量也。
J28nB219_p0743c15║又世間顛倒輪迴，而妻妾奴僕中或有多生父母眷
J28nB219_p0743c16║屬而不識者，皆長夜中人夢未醒耳！唯佛洞然，故稱
J28nB219_p0743c17║覺者，謂覺世間顛倒故也。有云：「三界不生釋迦，萬古
J28nB219_p0743c18║如長夜」是也。佛既已覺又覺諸有情，勸人辭親割愛、
J28nB219_p0743c19║出塵離俗，不殺生、不妻妾、不奴僕、不騾馬，遠離顛倒
J28nB219_p0743c20║夢想，究竟真常而後已，豈妻妾奴僕決然不可廢乎？
J28nB219_p0743c21║若謂不妻妾，絕生人之大本；不奴僕，絕役使之名分，
J28nB219_p0743c22║是不知不妻妾、不奴僕、不騾馬即聖。世人皆聖賢，自
J28nB219_p0743c23║能化生，何假妻妾？自能所欲隨至，何用奴僕？自能乘
J28nB219_p0743c24║空往來，何用騾馬？豈必定要妻妾而後生，奴僕而後
J28nB219_p0743c25║役哉？果是聖賢處世，示有妻妾、示有奴僕、示有騾馬，
J28nB219_p0743c26║皆變化所出，定無多生父母屬眷相親相冤而為顛
J28nB219_p0743c27║倒也。今以世間經常難出世間之大道，實明暗相背
J28nB219_p0743c28║耳！
J28nB219_p0743c29║又佛名空王，無有實法可說，特以名字引導眾生歸
J28nB219_p0743c30║乎自性。至如真理，名曰真心、名曰法身，於真理中豈
J28nB219_p0744a01║有身心之名哉？蓋眾生所重者身心，故就其所重而
J28nB219_p0744a02║名之，曰幻身非身更有法身，妄心非心更有真心，使
J28nB219_p0744a03║人信是自己本體，孰肯不盡心焉？是佛以身心之名
J28nB219_p0744a04║引人至於性地。佛愍世之迷倒，殺貪猛熾無可遏禁，
J28nB219_p0744a05║以眾生所重者父母，故言多生父母有在六道中者，
J28nB219_p0744a06║而殺而食即殺父母，是以父母之名止人之殺心，救
J28nB219_p0744a07║眾生之冤苦。佛以假名杜人殺機，導人至於仁慈之
J28nB219_p0744a08║地，是佛善巧方便無上妙誨，豈得以世智辨聰而可
J28nB219_p0744a09║議哉？
J28nB219_p0744a10║又以理論之，天地萬物同一真性，則萬物之身豈非
J28nB219_p0744a11║諸佛聖賢法性耶？萬物既是諸佛法性，又非父母妻
J28nB219_p0744a12║妾奴僕法性耶？法性既一，萬物名諸佛亦可也，名父
J28nB219_p0744a13║母、妻妾、奴僕亦可也；殺萬物，說殺諸佛亦可也，說殺
J28nB219_p0744a14║父母妻妾亦可也；欺陵妻妾奴僕，說欺陵諸佛父母
J28nB219_p0744a15║亦可也。而妻妾、奴僕、騾馬獨不可敬重乎？或謂：妻妾
J28nB219_p0744a16║既可名父母，而復妻妾者是喪倫也，豈有人而妻妾
J28nB219_p0744a17║尊長者耶？曰：妻妾可名聖賢父母，性一也。倫者跡也，
J28nB219_p0744a18║現今父母妻妾各有其形，豈得混跡而喪倫耶？以跡
J28nB219_p0744a19║觀則殊尊卑、以性觀則等親愛。視父母兄弟如路人
J28nB219_p0744a20║則不可；視妻妾、奴僕、騾馬如父母未嘗不可也，視萬
J28nB219_p0744a21║物如父母亦未嘗不可也。萬物既可視如父母，可忍
J28nB219_p0744a22║殺而食之耶？如是難者，是以跡駁性、以事障理，而有
J28nB219_p0744a23║限之恩焉能駁無礙之辯耶？又六道中必有父母者，
J28nB219_p0744a24║以眾生自有識神以來，生死輪轉，恒河沙之恒河沙
J28nB219_p0744a25║不足較劫數之多。遍觀大地，無芥子許不是眾生捨
J28nB219_p0744a26║身受身處。備經六道，生生皆有父母，其劫數恒沙不
J28nB219_p0744a27║足為較；曾為父母眷屬者，恒沙亦不足較也。大地既
J28nB219_p0744a28║無芥子許不是眾生受身處，則六道中亦尟有不是
J28nB219_p0744a29║親緣眷屬者。總之，親而復冤，冤而復親；近而復遠，遠
J28nB219_p0744a30║而復近；上而復下，下而復上。改頭換面，從冥入冥，互
J28nB219_p0744b01║不相知。悲夫！輪迴顛倒甚至於斯。然人之父母、妻妾、
J28nB219_p0744b02║子孫、奴僕、騾馬及所殺眾生亦非無因而相遇，必是
J28nB219_p0744b03║多劫多生親緣眷屬，或冤或親，因緣相感聚於一時
J28nB219_p0744b04║也。寒山有言：「我笑他家顛倒顛，媳婦騎驢阿翁牽。」騎
J28nB219_p0744b05║爺馬，擂自皮，鍋裏煮著肥羊肉，羊肉都是沾親帶故。
J28nB219_p0744b06║人知此，可忍以眾生肉舉筯下咽耶？
J28nB219_p0744b07║又妻妾、奴僕、騾馬中或有多生親緣眷屬，而不為罪
J28nB219_p0744b08║者，何耶？曰：非全無罪，但就世間肉眼不明不知而無
J28nB219_p0744b09║犯倫之罪，其實是生死重業，故佛教人出生死一切
J28nB219_p0744b10║悉離也。如人有犯上者、或殺或婬，或天加之雷霆、或
J28nB219_p0744b11║王加之刑法，必至大辟。人有夢中犯上亦有淫殺盜
J28nB219_p0744b12║妄者，在佛法則不容，在世法則付之不知，無可證明
J28nB219_p0744b13║則不加罪。而天地鬼神或知之，以夢事沈迷亦不見
J28nB219_p0744b14║過。夢迷既可減過，而多生親緣或有在妻妾奴僕中，
J28nB219_p0744b15║以隔生不識過亦可減，但出世聖人厭其顛倒耳！或
J28nB219_p0744b16║曰：夢迷犯上可減過，隔生不識有長上誤為妻妾奴
J28nB219_p0744b17║僕者亦可減過，獨不曰隔生不識，誤殺親緣亦可減
J28nB219_p0744b18║過耶？曰：此言迷謬不足論也。妻妾奴僕是攝受因，殺
J28nB219_p0744b19║生是慘毒因。以慘毒加蚤虱尚有罪，況加之雞犬、加
J28nB219_p0744b20║之牛羊、加之騾馬、加之多生父母而可無罪耶？佛言
J28nB219_p0744b21║六道中有父母者，意在生人親愛，救眾生之慘毒，非
J28nB219_p0744b22║以隔生論倫理也。
J28nB219_p0744b23║為安城石者朱太史結放生社文
J28nB219_p0744b24║古杭雲栖大師，乘願力來，為淨土法門中興教主。廣
J28nB219_p0744b25║遠法師之弘範、紹壽禪師之芳猷，誠彌陀示現、慈氏
J28nB219_p0744b26║分身也。著述甚多盛行於世，有《戒殺、放生》等文，而慈
J28nB219_p0744b27║覆萬靈得全生活，往生安養者非算數可知。有七事
J28nB219_p0744b28║不宜殺生之戒最為明訓，能啟千古不覺之習弊，有
J28nB219_p0744b29║智識讀之無不涕淚太息也。吉州安城石者朱居士
J28nB219_p0744b30║慧性猛利，信從多劫多佛深種善根而來，聞道即有
J28nB219_p0744c01║深契，從病僧受諸佛淨戒，遵雲栖戒殺放生之儀、合
J28nB219_p0744c02║普門慈悲護念之旨，舉家持年三長齋，嚴於戒殺。於
J28nB219_p0744c03║雲栖七事中抽生日一事，自本家不論尊卑長幼，生
J28nB219_p0744c04║誕之日不許殺生。將平素誕日殺生宴會之費，買各
J28nB219_p0744c05║般生命放之再來庵放生所，隨彼天年長短，自去自
J28nB219_p0744c06║來，以免湯火刀砧之苦。資之食寢，法力之樂，即合家
J28nB219_p0744c07║護念清淨，可謂變火宅為蓮花淨域，轉眷屬為菩薩
J28nB219_p0744c08║伴侶。欲同之親里結放生社，廣此一行以及諸方、周
J28nB219_p0744c09║於天下，皆知天地同胞萬物一體，以躋天下同仁也。
J28nB219_p0744c10║然石者公此一念，雖不敢妄擬是佛、是菩薩、是聖賢，
J28nB219_p0744c11║但世間凡俗之念不能收之。石者公恐此一行不能
J28nB219_p0744c12║恒普，欲病僧一言以鑑於後。蓋放生戒殺一事乃聖
J28nB219_p0744c13║賢之本心，從古至今碑、銘、傳記甚廣，豈容再說？但條
J28nB219_p0744c14║理放生所得宜，不至虛名廢壞，為善可為遠大之念
J28nB219_p0744c15║也。要擇一寬廣地建庵作放生社，後靠山要高遠圍
J28nB219_p0744c16║築為放生所，前離庵百步外開一大放生池，高築垣
J28nB219_p0744c17║墻。近池建接引佛殿三間，安僧十二眾修淨業，晝夜
J28nB219_p0744c18║六時以佛聲熏悟所放生物。凡放生主人隨家豐儉，
J28nB219_p0744c19║素常生日所費廣者不可苟減、素常生日所費少者
J28nB219_p0744c20║不可強增，但依常隨宜為善。凡所放生物，大至牛羊
J28nB219_p0744c21║豬犬，小至鵝鴨魚鱉、田雞鳥鵲等物。陸生安之以陸、
J28nB219_p0744c22║水生安之以水，以各生其生、各樂其樂。野生放山林，
J28nB219_p0744c23║家畜養之以欄棧，亦須嚴防密護，勿使盜賊狐狸侵
J28nB219_p0744c24║犯；若放之而不守護，亦徒有放生之名而無放生之
J28nB219_p0744c25║實。每凡作會之日，請僧六眾禮懺一日，以資所放生
J28nB219_p0744c26║物神識，消彼往業。此日多買生命，依雲栖〈放生儀〉作
J28nB219_p0744c27║法放之。其能放之人箇箇是聖賢用心、所放之命物
J28nB219_p0744c28║物具聖賢妙性。形相雖殊，同一生活，念慮各別，共一
J28nB219_p0744c29║真源。人為萬物，名相標揚；萬物為人，耳目玩悅。有人
J28nB219_p0744c30║無物，人則頑然；有物無人，物則寂爾。人物對待，文彩
J28nB219_p0745a01║昭然。是則人物互相發用，彼此互宜安生、互相供樂、
J28nB219_p0745a02║互相明心，豈不是莊嚴淨土？豈不是聖賢同臨？豈不
J28nB219_p0745a03║是天地同胞萬物一體？豈不是天下同仁耶？聊計此。
J28nB219_p0745a04║放生社文
J28nB219_p0745a05║丙子夏月，避暄蘇溪桂柏園中，有諸上善人結放生
J28nB219_p0745a06║社，持此冊求一語以為盟證。病僧喜曰：「諸善男子！放
J28nB219_p0745a07║生之道大道也，古今聖賢世出世法唯一生字而已，
J28nB219_p0745a08║離生之外無道可言。蓋天地萬物同一生理，凡血氣
J28nB219_p0745a09║之屬莫不有知，但有知者均謂之佛性，所以謂：『上至
J28nB219_p0745a10║諸佛下至螻蟻佛性皆然』是也。一切山川林藪之屬
J28nB219_p0745a11║皆無智識，均謂之法性。佛性法性、有情無情差別不
J28nB219_p0745a12║一，同一生理，所以古聖先賢觀得生理既同，則護惜
J28nB219_p0745a13║萬物與護惜己身等無有異。《書》云：『非時殺一獸，非孝
J28nB219_p0745a14║也；非時斷一木，非孝也。』非孝，不順生理故也。原其草
J28nB219_p0745a15║木禽獸與人相與為用、互為資生、同為保愛，豈可妄
J28nB219_p0745a16║為傷殺乎？是大違生理、大非孝道，明矣！又則人非萬
J28nB219_p0745a17║物則智不生，謂智非境不生也；萬物非人則名相不
J28nB219_p0745a18║顯，謂境非智不了也。是人與物相生、境與智相待，乃
J28nB219_p0745a19║能發智慧、立名言，乃出生諸佛菩提也。若殺一有情
J28nB219_p0745a20║身即滅菩提因，以身能運載菩提故；若壞一無識物
J28nB219_p0745a21║即損菩提緣，以法能軌生物解故。是則若人妄殺有
J28nB219_p0745a22║情之身、妄壞有生之物，即殺佛慧命、斷滅佛種，豈不
J28nB219_p0745a23║是大惡大罪耶？但世沈迷習以為常，不覺其為大惡
J28nB219_p0745a24║大罪，隨流忘返輪迴不絕。如能覺其非，此覺即是佛
J28nB219_p0745a25║心，既得佛心即入佛數矣！今諸上善人同為放生，不
J28nB219_p0745a26║唯得世間聖賢之心，即諸佛之心也。蓋世間聖賢以
J28nB219_p0745a27║生生為主，雖是護惜萬物，必有能護之生、所護之命。
J28nB219_p0745a28║世外諸佛菩薩先安於無生，無有我、人等相，而護生
J28nB219_p0745a29║之念乃能普能。常世之聖賢以生理既同，各使其安
J28nB219_p0745a30║生養生，有陷不生之地則救之、解之、釋之，故有救生
J28nB219_p0745b01║放生之名。佛菩薩以同體大悲、無緣大慈，不唯救眾
J28nB219_p0745b02║生世間苦難，而能與一切眾生出世間之大樂，故有
J28nB219_p0745b03║利生度生之願。若但救之、安之，世間壽數能有幾何？
J28nB219_p0745b04║故佛利益度脫使其超越世間之外究竟常住，始是
J28nB219_p0745b05║大全生理、大安性命，永不生不滅，是謂真長生、真壽
J28nB219_p0745b06║命也。諸善男子！既得世出世間聖賢之心，非聖賢何
J28nB219_p0745b07║疑哉？須要保持覆護此心此行常遠不退，即從今已
J28nB219_p0745b08║去，為諸佛菩薩攝授。欲此心此行常住，先擇空閒地
J28nB219_p0745b09║建立三寶形像為大伽藍，每結會期都要入伽藍內
J28nB219_p0745b10║使心有歸向。伽藍前大開放生池，凡水生者放之于
J28nB219_p0745b11║水；伽藍之後或左右圍放生所，凡陸生者放之于陸，
J28nB219_p0745b12║使各安其生、各樂其命，再加之佛法咒力薰習，自然
J28nB219_p0745b13║各得超生。其在會諸上善人姓名同勒石於伽藍內，
J28nB219_p0745b14║教其各人子子孫孫相承入會。如子子孫孫繼此放
J28nB219_p0745b15║生一會永世不斷，即眾善人法身常住；眾善人光明
J28nB219_p0745b16║常照，亦可謂清白傳家、亦可謂賢善繼世，豈不轉凡
J28nB219_p0745b17║品成聖品、轉塵土成樂土哉？有識宜勉之。」
J28nB219_p0745b18║蓮社成規
J28nB219_p0745b19║圭峰禪師云：「今知心是佛，心定當作佛。」諸上善人今
J28nB219_p0745b20║既知人人具有佛性、個個本是彌陀，從今已去再不
J28nB219_p0745b21║可作眾生顛倒之事。口常念佛、身常禮佛、心常想佛。
J28nB219_p0745b22║想佛者，想佛清淨法身即是我之本性，無生無滅不
J28nB219_p0745b23║墮諸數，常要超越聖凡名相；想佛智身，無障無礙、慈
J28nB219_p0745b24║悲喜捨，常行慈悲方便與佛無二；想佛色身，相好光
J28nB219_p0745b25║明解脫自在，常要厭離五欲莫生貪著。心既是佛又
J28nB219_p0745b26║行佛事，不名為佛又名何等？豈非頓登佛地？此即是
J28nB219_p0745b27║成佛要門也。如是行去，不待往生而佛身具足，再入
J28nB219_p0745b28║蓮質更見增修，直至圓滿菩提永無退屈。如無決定
J28nB219_p0745b29║信心，別求玄妙知見向上機緣，恐不免誤入枝岐，應
J28nB219_p0745b30║慎之慎之！如決定信心念佛，行住坐臥之中不可間
J28nB219_p0745c01║斷，此是各人自己密綿工夫。亦要興揚三寶開導萬
J28nB219_p0745c02║方，相邀同志或十人或三五十人，擇幽僻伽藍之地，
J28nB219_p0745c03║結會定期同聲念佛，使若見若聞同登蓮品、在僧在
J28nB219_p0745c04║俗共躋佛乘，此自利利他成佛之妙行也。今將念佛
J28nB219_p0745c05║規範條分于后：
J28nB219_p0745c06║一、凡至會期，當次會首先期入庵營備。○一、凡會次
J28nB219_p0745c07║有不到者罰油一觔。如有不得已事，先入庵白過或
J28nB219_p0745c08║請人代說不論。○一、凡會次念佛三次。早晨誦《彌陀
J28nB219_p0745c09║經》一卷、〈往生咒〉三遍，遶堂念佛三百聲足，〈小淨土文〉
J28nB219_p0745c10║回向完念三皈依三拜；日中誦《彌陀經》一卷、〈往生咒〉
J28nB219_p0745c11║三遍，拜四十八願，念〈古淨土文〉，回向完念三皈依，三
J28nB219_p0745c12║拜畢；午後誦《彌陀經》一卷、〈往生咒〉三遍，念八十八佛
J28nB219_p0745c13║懺悔，遶堂念佛三百聲足，念雲栖大師〈淨土文〉回向
J28nB219_p0745c14║完，稱南無西方極樂世界毫如五須彌之讚，三稱三
J28nB219_p0745c15║拜畢。○一、凡會次有赴齋僧至，請上座，以表恭敬三
J28nB219_p0745c16║寶故。○一、凡會次隨分放生，不論大小多少，以表救
J28nB219_p0745c17║護一切故。○一、凡供佛，香燭果品要殊勝精潔。○一、
J28nB219_p0745c18║凡念佛畢，各人靜坐默念，不可雜談戲論妄說他家
J28nB219_p0745c19║是非長短。○一、凡自有過者，當對眾發露改悔；或自
J28nB219_p0745c20║己聞他人有過，亦勸對眾發露；或彼此究竟，務要莫
J28nB219_p0745c21║違佛心。如不彼此究竟，不名同會、不名同志、不名同
J28nB219_p0745c22║是佛心。○一、三會念佛畢，將供佛果品均之，清茶一
J28nB219_p0745c23║坐，以表受佛所賜，深結佛緣，真為佛子。○以上條成
J28nB219_p0745c24║一一不可移易，如有違者罰油一觔，入庵供佛。
J28nB219_p0745c25║圓通會成規
J28nB219_p0745c26║《首楞嚴經》云：「此方真教體，清淨在音聞，欲取三摩地，
J28nB219_p0745c27║實以聞中入。」歷觀竺天、震旦，依觀音一門脩證者最
J28nB219_p0745c28║多，古之明教嵩、大慧杲等都從此門而入，皆有〈禮觀
J28nB219_p0745c29║音儀文〉，即今諸方緇素拜觀音洪名者甚多，每見即
J28nB219_p0745c30║獲聰明智慧福壽崇高，乃至悟入圓通聖性者不能
J28nB219_p0746a01║備舉。觀衡既生此方復值此時，捨此妙妙聞心一門，
J28nB219_p0746a02║別求易悟易入者無有是處，是以自出家以來常禮
J28nB219_p0746a03║拜觀音大士洪名，因受持《首楞嚴經》，更見觀音大士
J28nB219_p0746a04║名體俱遍十方超越一切，不唯此方獨上也。是以發
J28nB219_p0746a05║心生生世世傳持楞嚴大教；世世生生常隨觀音菩
J28nB219_p0746a06║薩脩學，從因至果歷事諸佛、教化眾生，乃至入胎出
J28nB219_p0746a07║胎出家苦行，成道說法入大涅槃，不出此一聞薰聞
J28nB219_p0746a08║修金剛三昧。因撰〈禮觀音儀文〉一卷，以成自利利他
J28nB219_p0746a09║妙行，普勸一切同修此行。今諸上善人宿乘般若根
J28nB219_p0746a10║因此良聚，不以病僧見棄，相從受戒起名，此名宗派，
J28nB219_p0746a11║依圓通法門建立攝受一切，同為觀音菩薩眷屬，從
J28nB219_p0746a12║今已去直至成佛亦不出此圓照三昧。如一人頂禮
J28nB219_p0746a13║菩薩，或持念菩薩聖號，於行住坐臥亦無有間。欲顯
J28nB219_p0746a14║揚大教普勸諸方，應於清淨伽藍同眾修禮，使見聞
J28nB219_p0746a15║隨喜共入圓常。今將結會禮懺規成條列于后。
J28nB219_p0746a16║一、凡臨會次，當事會首先期入庵宿歇營備。○一、凡
J28nB219_p0746a17║會次在會列名者俱要到，如散漫不赴者任罰。○一、
J28nB219_p0746a18║供佛香燭果品要殊勝精潔。○一、凡有不得已事不
J28nB219_p0746a19║得入會，先期入庵白過，或請人代說；如先不白不赴
J28nB219_p0746a20║聽罰。○一、凡會期，早飯後禮懺二次，中飯後禮懺二
J28nB219_p0746a21║次，完。○一、凡禮懺必請清淨大德二眾掌磬及木魚。
J28nB219_p0746a22║○一、稱名要清遠，起拜要齊，不可前後參差。○一、伏
J28nB219_p0746a23║地必要觀想，懺有觀門明言。○一、行道要五步遠一
J28nB219_p0746a24║位，安詳徐步，不可過緩過急。○一、跪拜，各人拜蓆一
J28nB219_p0746a25║條，不可厚鋪被褥。○一、跪誦懺文須合掌，不可手靠
J28nB219_p0746a26║懺桌，離桌三寸。○一、伏地須兩手伸過頭前，如佛項
J28nB219_p0746a27║光相似。○一、禮懺畢，各就本位坐，默念菩薩，不可雜
J28nB219_p0746a28║談戲論。○一、眾中有違菩薩心者當善為勸諭。○一、
J28nB219_p0746a29║凡見赴齋僧至，當如菩薩，以表恭敬心故。○一、凡會
J28nB219_p0746a30║次須放生，不論大小多少，以表慈悲心故。○一、凡食
J28nB219_p0746b01║時，每人和菜一盤，不可廣設珍味，恐妄費折福故。○
J28nB219_p0746b02║一、凡會畢，將供果均之，清茶一坐，以見受佛所賜，真
J28nB219_p0746b03║為佛菩薩眷屬，承佛加被故。○以上條成一一如法，
J28nB219_p0746b04║不可妄自移易，違者依法任罰。
J28nB219_p0746b05║為父母禮懺疏
J28nB219_p0746b06║伏以十方剎海，未隔自他之殊；一土區隅，那分南北
J28nB219_p0746b07║之異？事有遠近，理無參差。土木金石之頑品尚能感
J28nB219_p0746b08║通，骨肉血脈之至親豈不冥應？陰宅陽居，情與無情
J28nB219_p0746b09║禍福關於累代；天堂地獄，善及不善業報轉於寸心。
J28nB219_p0746b10║父母身即我之身，我之念即父母念。懇禱歸依，期父
J28nB219_p0746b11║母身心俱淨；求哀懺悔，願椿萱生死頓超。大開報本
J28nB219_p0746b12║道場，廣作薦親佛事。弟子觀衡是日淨手拈香，刳心
J28nB219_p0746b13║泣血，一心歸命十方三寶、一切聖賢、南無本師釋迦
J28nB219_p0746b14║牟尼佛、南無本師觀世音菩薩，願放慈光，俯垂洞鑒，
J28nB219_p0746b15║伏為修薦先考某、先妣某。觀衡切念，生來福薄，累父
J28nB219_p0746b16║母財散家貧；幼小災多，苦父母形勞念瘁。乳哺萬般
J28nB219_p0746b17║未報，劬勞一點無酬。方知問字，早計倫安。十四歲出
J28nB219_p0746b18║家，惱父母犁肝之痛，發父母斷腸之悲，不唯養育成
J28nB219_p0746b19║虛，返增愛別離苦。二十歲行腳，數千里蹤跡遙隔，二
J28nB219_p0746b20║十年音問無聞。倚門之望徒傷，泣血之悲更慘。生子
J28nB219_p0746b21║如斯，要子何益？養子似此，求子何為？衡自慚背至親
J28nB219_p0746b22║之深恩，得彌天之大罪。每有回養之心，業不由計；今
J28nB219_p0746b23║聞風水之歎，罪不容誅。懊悔空懷，迷悶無策。由是自
J28nB219_p0746b24║控衣缽之淨資，營辦香花之妙供，就于本堂仗請清
J28nB219_p0746b25║眾，啟建修禮〈慈悲懺法〉，薦亡報本大道場。觀衡有識
J28nB219_p0746b26║以來，過去所作善業惡業，若遠若近、若多若少，惡業
J28nB219_p0746b27║自己承當，善業回向父母；今生所作善業惡業，若憶
J28nB219_p0746b28║若忘、若散若定，惡業自己承受，善業回向椿萱。我以
J28nB219_p0746b29║今世宿生賢善回向父母。倘力不能強，復以現前當
J28nB219_p0746b30║來身心代替父母，決願其得度。又慚自無天眼宿命，
J28nB219_p0746c01║不能見父母今居何道？倘父母罪報難超，願現前身、
J28nB219_p0746c02║願當來身，入大地獄受無量苦，經無量劫不生退屈。
J28nB219_p0746c03║又恨自乏道力神通，不能令父母頓證佛乘。如父母
J28nB219_p0746c04║積業未淨，願入我心、願入我識，沈大業海、經無量劫、
J28nB219_p0746c05║受無量苦不生厭離。我今如是懇到投誠發願，回向
J28nB219_p0746c06║十方常住三寶一切聖賢，同運慈悲放大光明，攝受
J28nB219_p0746c07║先考某、先妣某業緣頓斷罪性皆空，正念圓明佛心
J28nB219_p0746c08║顯現，長別輪迴之趣、竟生安養之鄉，蓮開上品之花、
J28nB219_p0746c09║果授一乘之記。八解六通隨心自在，三身四智應念
J28nB219_p0746c10║圓成。不違安養導師，遍事塵剎大覺，廣修慈悲喜捨，
J28nB219_p0746c11║圓滿定慧光明。傳無盡之神燈，作有情之慧幟。虛空
J28nB219_p0746c12║有盡，行願無窮。
J28nB219_p0746c13║宗侯為母生日禮懺疏
J28nB219_p0746c14║伏以貴處宮壼，生生之本與民不二；尊居宗室，親親
J28nB219_p0746c15║之念與世皆同。理合天地同根，孝通人神一致。緣苦
J28nB219_p0746c16║發心，黎庶尚乃希登樂地；知榮悟本，王侯豈不頓超
J28nB219_p0746c17║禪天？奉親求懺，願親壽高增百齡；為母植因，祈母福
J28nB219_p0746c18║安享千足。頂禮圓通聖號，薰修自在法門。二殊勝力，
J28nB219_p0746c19║應念備於身心；四不思議，唯心遍於世界。切念慈母
J28nB219_p0746c20║某，雖處花宮，恒存蓮域。知身心如水月，悟世界是空
J28nB219_p0746c21║華。每求解脫之門，未達菩提之路，六十春光已是因
J28nB219_p0746c22║循虛度，百年晚景自當精進修持。若不努力向前，猶
J28nB219_p0746c23║恐怠心退後。是以弟子某，遙聞五臺梵剎，投誠三寶
J28nB219_p0746c24║座前，代母歸依，求佛攝受。稟受解脫淨戒，乞命圓通
J28nB219_p0746c25║法名，誓作觀音大士眷屬，願為自在法門伴侶。茲者
J28nB219_p0746c26║某月某日乃慈母某天地賜生之日，靈嶽初降之辰，
J28nB219_p0746c27║是以云云。伏願壽嶽巍巍，松柏相參南極；福源浩浩，
J28nB219_p0746c28║江河共注東溟。聞根清淨，有妙音、有梵音、有海潮音、
J28nB219_p0746c29║有觀世音，永不聞於世間之音；十方圓明，無我相、無
J28nB219_p0746c30║人相、無眾生相、無壽者相，常能現於自在之相。世世
J28nB219_p0747a01║生生修習聞薰三昧，在在處處興揚圓通法門。願與
J28nB219_p0747a02║菩薩同一法身、願與普門共一名號，直至成佛，不遭
J28nB219_p0747a03║枝岐。再祈禮懺報恩弟子，金籬修密、玉樹鬱蓊，天潢
J28nB219_p0747a04║滾滾常流、聖派源源不盡，彩鳳祥麟交集、金龍朱鶴
J28nB219_p0747a05║齊臻，上下安和、內外承順，諸有所作，一切如願。
J28nB219_p0747a06║曉幽冥榜
J28nB219_p0747a07║伏以堅、溼、煖、動，虛妄合聚曰生；地、水、火、風，虛妄離散
J28nB219_p0747a08║曰死。生而形，曰人、曰物；死而隱，曰鬼、曰神。四大偶聚，
J28nB219_p0747a09║不知將何為人？四大既散，又不知將何為鬼？精心研
J28nB219_p0747a10║究、著力參尋，幻化無可指陳、夢事奚能分剖？人自不
J28nB219_p0747a11║知其非人，妄生顛倒；鬼亦不知其非鬼，枉自沈淪。生
J28nB219_p0747a12║必有死，現前活骨都是轉眼幽靈；死必有生，暗地孤
J28nB219_p0747a13║魂無非接腳人物。又則人生以來，不知經幾世人、幾
J28nB219_p0747a14║世鬼；鬼死以去，亦不知經幾劫降、幾劫昇。是則人鬼
J28nB219_p0747a15║雖異皆是輪迴，昇沈雖殊同一我愛。汝等游魂落魄、
J28nB219_p0747a16║野鬼閒神，莫戀冥途，當尋覺路。即六根、離六根，何者
J28nB219_p0747a17║是我？即四大、離四大，何者是身？若知芭蕉非堅，何勞
J28nB219_p0747a18║入水洗坏；如識秤鎚是鐵，休更執燈覓火。莫教打失
J28nB219_p0747a19║鼻孔，須是立定腳跟。一回磕著，虛空瓦解冰消；一步
J28nB219_p0747a20║纔移，露柱烏飛兔走。漫自因循鷗鷺，大能變化鶤鵬。
J28nB219_p0747a21║倒駕慈航，逆流智海。著弊垢衣，拖泥帶水；說無味法，
J28nB219_p0747a22║接物利生。坐微塵裏莊嚴水月道場，遍法界中興揚
J28nB219_p0747a23║空華佛事。一念萬年，劫火光中馳木馬；萬年一念，大
J28nB219_p0747a24║洋海底吼泥牛。鏤骨銘肌共報佛恩，大願弘慈齊成
J28nB219_p0747a25║正覺。
J28nB219_p0747a26║又
J28nB219_p0747a27║伏以真源湛寂，本無迷悟之殊；業識紛紜，遂有幽顯
J28nB219_p0747a28║之異。若顯若幽總為輪轉，若情若想通是昏迷。由是
J28nB219_p0747a29║輪迴相傾，煩惱相習，漂泊六趣，長劫沈淪。汝等餓鬼
J28nB219_p0747a30║閒神，游魂散魄，或有依怙、或無親緣，或依草附木以
J28nB219_p0747b01║為生，或住骨守屍而作活。處幽暗如花林園觀，食穢
J28nB219_p0747b02║污若甘露醍醐。顛倒如斯，迷惑不覺，良可憐愍！當自
J28nB219_p0747b03║猛省，莫負己靈。諦觀今日之苦果，皆由前世之業因；
J28nB219_p0747b04║更尋無盡之罪根，全是妄執之我見。只因堅執物我
J28nB219_p0747b05║橫生愛憎，於生死上不解出離，於塵勞中自取輪轉。
J28nB219_p0747b06║欲出生死永脫塵勞，惟知我見本空，當下罪根自淨，
J28nB219_p0747b07║念念是光明般若，塵塵是清淨法身。所以古人云：「苟
J28nB219_p0747b08║無煩惱等病，法身當處現前。」又云：「有我罪即生，無我
J28nB219_p0747b09║功德比。」是知迷悟二途只在有我無我之間，昇沈一
J28nB219_p0747b10║念儼如翻掌覆掌之速。若能頓悟，不歷僧祗便成正
J28nB219_p0747b11║覺矣！茲者自恣嘉會，廣集高流，為汝等頂禮諸佛洪
J28nB219_p0747b12║名，薰修慈悲懺法。開大寂滅門，人人自悟唯心淨土；
J28nB219_p0747b13║建大光明幢，個個自知本性彌陀。一悟不復更迷，一
J28nB219_p0747b14║超不復再退。坐寶蓮華，遊十方國，乘大慈航，度一切
J28nB219_p0747b15║生。此乃出世之良津、成佛之要訣，宜速薦取，莫待遲
J28nB219_p0747b16║疑。
J28nB219_p0747b17║戒壇榜示（青原）
J28nB219_p0747b18║青原祖庭肇自唐代，思禪師為鼻祖，有肉身塔現存，
J28nB219_p0747b19║手植荊猶生，此地之靈可知矣！自唐至今千有餘載，
J28nB219_p0747b20║至　國朝神廟初年狼籍殆盡，適有本郡縉紳諸大
J28nB219_p0747b21║檀越乘宿願而來，力為興復，時大魁劉翁密為袖籌
J28nB219_p0747b22║之首也。二十年來佛堂僧舍壯麗可觀，亦賴本寂禪
J28nB219_p0747b23║師善於布置之力。諸大檀越念道場已復舊時面目，
J28nB219_p0747b24║而祖燈續燄傳輝少見其人，欲請諸方大善知識主
J28nB219_p0747b25║盟此事。雖萌此念而未遂其事，寂禪師早示寂矣！一
J28nB219_p0747b26║時難得其人。乃劉孝翁同大檀越召病僧說戒羯磨，
J28nB219_p0747b27║以為將來得人之張本，用意其善也歟！蓋戒之一字
J28nB219_p0747b28║統盡十方三世諸佛法藏，即我　釋迦如來說法四
J28nB219_p0747b29║十九年、談經三百餘會，末後拈花，原始要終，唯一金
J28nB219_p0747b30║剛光明寶戒而已。《經》云：「唯此一事實，餘二則非真」是
J28nB219_p0747c01║也。此戒精持佛見、法見尚不可立，況有生死去來迷
J28nB219_p0747c02║悟之妄想耶？但生一念求玄求妙、求悟求超越即屬
J28nB219_p0747c03║染汙，即名破戒；但穿衣喫飯，日用平常不觸不背，即
J28nB219_p0747c04║如如佛也。南泉云：「王老師有一頭水牯牛，擬向溪東，
J28nB219_p0747c05║不免犯他官家苗稼；擬向溪西，不免犯他官家苗稼，
J28nB219_p0747c06║不如隨分納些些。」趙州云：「有佛處急走過，無佛處不
J28nB219_p0747c07║可住。」此二老是善持戒者，可為師之。茲者本月八日
J28nB219_p0747c08║乃我　釋迦本師示生之日、諸方衲子受戒之期，承
J28nB219_p0747c09║諸大檀越開此清淨戒壇，成就自他本有大事。有欲
J28nB219_p0747c10║入壇受戒者各發向上心，先禮辭父母告白師長。入
J28nB219_p0747c11║壇之後，師長父母、王官大命俱不得出，保持此戒，不
J28nB219_p0747c12║惜身命，一稟戒體頓登佛地。一日無犯即一日佛受
J28nB219_p0747c13║用；一年不犯即一年佛住世；如盡未來際不犯，即究
J28nB219_p0747c14║竟無上正覺也。所有條成開后：
J28nB219_p0747c15║諦信自心與佛一體，體既是佛用，永不作眾生
J28nB219_p0747c16║事。
J28nB219_p0747c17║不得妄求玄妙知見。古人云：「但知心是佛，莫愁
J28nB219_p0747c18║佛不解語。」
J28nB219_p0747c19║但讀誦大乘經典，不得習小乘外籍、世間技藝。
J28nB219_p0747c20║不得妄拈古德機緣，效顰棒喝等事。
J28nB219_p0747c21║晝夜誦經，不得雜談、戲論、睡眠，惡見惡作。
J28nB219_p0747c22║修懺禮佛，跪不厚薦，拜須叩地，合掌不得靠桌，
J28nB219_p0747c23║行道須五步遠一位。
J28nB219_p0747c24║舉佛聲要悠長高遠。
J28nB219_p0747c25║入壇要更新淨衣及履。
J28nB219_p0747c26║登廁更履，便後洗淨。
J28nB219_p0747c27║懺畢，各人就懺位跏趺入觀，不得接語亂心。
J28nB219_p0747c28║戒壇榜示
J28nB219_p0747c29║病僧某，殘廢之軀，乞食方外，唯了餘生為計，持缽至
J28nB219_p0747c30║此。近於我大覺世尊成道之日，聞諸大德有欲從病
J28nB219_p0748a01║僧求戒者，雖是不堪此舉，又不敢私身而辜佛化，但
J28nB219_p0748a02║歡喜從順。又在諸大德各自酌量預先告知，既發如
J28nB219_p0748a03║此向上心，莫作尋常故套。各人先要白過師長父母，
J28nB219_p0748a04║屏息諸緣清淨身心，一入戒壇不得出界往返，有辜
J28nB219_p0748a05║自己，空有受戒之名而無受戒之實，孰之過歟？原夫
J28nB219_p0748a06║人人本來是佛，因習染世間眾生事業故名眾生，今
J28nB219_p0748a07║稟佛戒如佛而行，豈不名佛又名何等？稟戒之後精
J28nB219_p0748a08║心護持，一日不犯是一日清淨；一月不犯是一月佛
J28nB219_p0748a09║受用；一年不犯是一年真自在。從今以去盡未來際，
J28nB219_p0748a10║一無所犯究竟清淨，豈不是常住法身？豈不是頓登
J28nB219_p0748a11║佛地？豈不是無礙大解脫哉？幸各自勉之。壇中成規
J28nB219_p0748a12║列于后：
J28nB219_p0748a13║實信為本諦，實信取自性本來是佛。
J28nB219_p0748a14║既入戒壇，三七日內不得假師長父母之命犯
J28nB219_p0748a15║眾，往來出界。
J28nB219_p0748a16║過三七後，隨各人歸事師長參謁知識，保持戒
J28nB219_p0748a17║體勿染俗緣。
J28nB219_p0748a18║半月半月凡同戒者，和合一處誦戒布薩。
J28nB219_p0748a19║凡入眾中，知上中下座，不得如無智人不別尊
J28nB219_p0748a20║卑。
J28nB219_p0748a21║紫竹林顓愚衡和尚語錄卷第十六
J28nB219_p0748a22║
J28nB219_p0748a23║　（信弟子程佛先、佛素；
J28nB219_p0748a24║　信弟子程衛航、衛雄。
J28nB219_p0748a25║　喜刻
J28nB219_p0748a26║顓愚和尚語錄第十六卷，計字八千一百，
J28nB219_p0748a27║　該銀四兩八錢六分。敬為
J28nB219_p0748a28║　伏願仗
J28nB219_p0748a29║般若而悟證真乘，賴菩提而安寧老稚。謹意。
J28nB219_p0748a30║　康熙十四年十月　　日，楞嚴寺經坊附板。）