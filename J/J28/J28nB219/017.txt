J28nB219_p0748b01║紫竹林顓愚衡和尚語錄卷第十七
J28nB219_p0748b02║住南康府同安寺嗣法門人正印重編
J28nB219_p0748b03║頌
J28nB219_p0748b04║圓通頌（百首）
J28nB219_p0748b05║觀音大士即今在甚麼處？
J28nB219_p0748b06║欲尋大士安身處，歷盡溪山煙水深，偶向竹林閒結
J28nB219_p0748b07║足，一聲幽鳥送清音。
J28nB219_p0748b08║欲問圓通何處是？行同舉步住同居，穿衣喫飯憑誰
J28nB219_p0748b09║力？休更騎驢又覓驢。
J28nB219_p0748b10║圓通大士今何在？萬紫千紅淨妙身，擬作聲前色後
J28nB219_p0748b11║句，依然花鳥亂啼春。
J28nB219_p0748b12║欲知自在真消息，鑊湯爐炭樂有餘，縱復拖犁與拽
J28nB219_p0748b13║耙，神通無盡總如如。
J28nB219_p0748b14║山前修竹清風好，山後長松明月巢，識得圓通隨處
J28nB219_p0748b15║是，得逍遙處且逍遙。
J28nB219_p0748b16║普陀大士居何土？水乳從來不易分，珊瑚枕上兩行
J28nB219_p0748b17║淚，半是思君半恨君。
J28nB219_p0748b18║為尋紫竹林中主，誤入圓通不等閒，幾片白雲臨綠
J28nB219_p0748b19║水，一輪紅日吐青山。
J28nB219_p0748b20║開眼見明合眼暗，觀音大士是何面？誰能識得紫金
J28nB219_p0748b21║容？腦後神光千里電。
J28nB219_p0748b22║江上清風清徹骨，山間明月明如心，道人自具超方
J28nB219_p0748b23║手，瓦礫拈來都是金。
J28nB219_p0748b24║普門住處原非遠，未到千難與萬難，是水那非香海
J28nB219_p0748b25║水，無山不是洛伽山。
J28nB219_p0748b26║茅檐村店遶梅花，石徑回谿古木斜，借問白華山上
J28nB219_p0748b27║路，青童笑指樹頭鴉。
J28nB219_p0748b28║紫竹林深何處覓？出門便是草漫漫，幾多未出門前
J28nB219_p0748b29║去，亦在閒花野草邊。
J28nB219_p0748b30║漫去千峰與萬峰，重重無盡又重重，何如高臥家山
J28nB219_p0748c01║裏？前有幽篁後有松。
J28nB219_p0748c02║迎風嫩柳黃金縷，破雪寒梅白玉條，游子飄飄何不
J28nB219_p0748c03║返？故園春色為誰饒？
J28nB219_p0748c04║空外求空未是空，心空無處不圓通，一簾花影休疑
J28nB219_p0748c05║月，滿院松聲莫認風。
J28nB219_p0748c06║須彌頂上水漫地，大洋海底火燒天，圓通自是無遮
J28nB219_p0748c07║礙，誰信文殊是普賢？
J28nB219_p0748c08║小院回廊空寂寂，疏窗殘卷日遲遲，那堪識此閒消
J28nB219_p0748c09║息，坐臥經行更不疑。
J28nB219_p0748c10║翁一聲兮婆一聲，相呼相應甚分明，家家自有觀音
J28nB219_p0748c11║在，門外尋來返不成。
J28nB219_p0748c12║雨裏榴花新浴出，雲中鳥語帶潮來，獨憐妙境無人
J28nB219_p0748c13║識，幾度披簑移竹裁。
J28nB219_p0748c14║普門住處何幽深？打破虛空無處尋，昨夜簷前雨滴
J28nB219_p0748c15║響，恍然聞入海潮音。
J28nB219_p0748c16║舉手自知八萬臂，低頭未昧百千容，多般神用無時
J28nB219_p0748c17║歇，刺雨登山學種松。
J28nB219_p0748c18║雨中花藥將迎笑，雲裏樓臺幾欲飛，但使春光長自
J28nB219_p0748c19║在，何愁游子不知歸？
J28nB219_p0748c20║大士何為閒不住？小艇獨宿白沙洲，夜深霜冷不收
J28nB219_p0748c21║釣，無限金鱗幾上鉤。
J28nB219_p0748c22║春鶯啼遍柳煙密，秋鴈鳴時蘆白深，百鳥百聲聽不
J28nB219_p0748c23║盡，何須更問海潮音？
J28nB219_p0748c24║手觸手時各有知，個中消息莫狐疑，大悲八萬四千
J28nB219_p0748c25║臂，試看何人少一支？
J28nB219_p0748c26║風鼓楊花上下飛，如蛾如雪亂殘輝，故園春色看將
J28nB219_p0748c27║盡，游子不知何日歸？
J28nB219_p0748c28║崖前瑞草蒼愈古，澗底長松葉不凋，一片白雲橫谷
J28nB219_p0748c29║口，幾多歸鳥盡迷巢？
J28nB219_p0748c30║昨夜觀音海上來，自言今往五臺去，臺山婆子眼睛
J28nB219_p0749a01║明，莫使傍人成笑具。
J28nB219_p0749a02║圓通大士不知醜，昨夜三更變作狗，不會守家但會
J28nB219_p0749a03║獵，能驅猛虎遍山吼。
J28nB219_p0749a04║何處去尋觀自在？風光無盡不須愁，百花叢裏應當
J28nB219_p0749a05║醉，莫把杭州作汴州。
J28nB219_p0749a06║青山常在水常流，識取圓通境自幽，四五百條花柳
J28nB219_p0749a07║巷，二三千座管絃樓。
J28nB219_p0749a08║郊外哭聲斷客魂，白頭婆子拜新墳，誰知大士剜心
J28nB219_p0749a09║語，句句傷情不忍聞？
J28nB219_p0749a10║欲知大士居何土？斗室還同天地寬，向外馳求終不
J28nB219_p0749a11║悄，咸陽殿裏覓長安。
J28nB219_p0749a12║半夜賊來將破家，兒郎有力即擒拿，呼童執火來相
J28nB219_p0749a13║照，誰信阿翁把面搽？
J28nB219_p0749a14║眼底笙簧聽不盡，耳邊朱紫任參差，飛刀雨矢盈空
J28nB219_p0749a15║下，正是圓通自在時。
J28nB219_p0749a16║臨濟喝時天地裂，德山棒下佛魔絕，大機大用憑誰
J28nB219_p0749a17║力？只可心知不可說。
J28nB219_p0749a18║鎮江白酒甚為佳，天下傳聞說不差，曾到酒家沽一
J28nB219_p0749a19║醉，元來就是虎丘茶。
J28nB219_p0749a20║捨得一文萬曆錢，市中出買熟豬足，只誇滋味十分
J28nB219_p0749a21║美，何事不知阿爺肉？
J28nB219_p0749a22║廁裏蛆蟲極樂國，花間蝴蝶涅槃城，看來處處皆春
J28nB219_p0749a23║色，出入無時不奉迎。
J28nB219_p0749a24║牛出矮欄四體糞，豬來污水一身泥，花冠纓絡難將
J28nB219_p0749a25║比，自在從來不易知。
J28nB219_p0749a26║誰家公子慣風流？淺履輕衫錦市游，為醉春臺迷出
J28nB219_p0749a27║處，不知身在岳陽樓。
J28nB219_p0749a28║解牛門戶腥羶重，屠狗人家葷濁多，可喜蒼蠅靈性
J28nB219_p0749a29║在，飛來飛去不空過。
J28nB219_p0749a30║山重重處水重重，深入煙雲密有松，細徑苔封行跡
J28nB219_p0749b01║少，忽聞鐘磬隔層峰。
J28nB219_p0749b02║百花爭艷喜春光，晴日優游興轉長，欲問普門何處
J28nB219_p0749b03║是？一番風過一番香。
J28nB219_p0749b04║六月日頭炎似火，松陰水際好乘涼，不知何處無寒
J28nB219_p0749b05║暑？桃李花紅滿目光。
J28nB219_p0749b06║蘆葦冥冥秋水陰，行人無伴轉蕭森，試看念念驚懷
J28nB219_p0749b07║處，便是尋聲觀世音！
J28nB219_p0749b08║背上癰花堪擬缽，面前目癤可如桃，但思就裏誰知
J28nB219_p0749b09║痛？莫問圓通白玉毫。
J28nB219_p0749b10║虎嘯風生萬壑搖，龍吟雲起一天潮，千般手眼千般
J28nB219_p0749b11║用，老鼠生成能避貓。
J28nB219_p0749b12║溈山父子真慈孝，曹洞兒孫委宛多，不犯阿翁護痛
J28nB219_p0749b13║處，渾身上下任摩挲。
J28nB219_p0749b14║十八佳人學畫眉，濃裝淡抹弄嬌姿，都將脂粉誇精
J28nB219_p0749b15║俏，昧卻娘生真面皮。
J28nB219_p0749b16║蝎子稍頭鉤甚利，蚖蛇口內齒猶毒，觀音瓶瀉清甘
J28nB219_p0749b17║露，沾著教人痛入骨。
J28nB219_p0749b18║死死生生生復死，來來去去去還來，普門隊裏無來
J28nB219_p0749b19║去，生死叢中見善財。
J28nB219_p0749b20║大士安身不可說，赤身歷歷明如月，隨人一棒一條
J28nB219_p0749b21║痕，難避一拳一握血。
J28nB219_p0749b22║無相之身有相衣，衣新衣舊體無違，欲知大士通身
J28nB219_p0749b23║骨，扯破虛空見瘦肥。
J28nB219_p0749b24║一道神光亙古明，為空為有若陰晴，佛魔伎倆不容
J28nB219_p0749b25║入，方識觀音是假名。
J28nB219_p0749b26║生為大士黃金骨，死是圓通自在身，生死死生無盡
J28nB219_p0749b27║意，分明無間等微塵。
J28nB219_p0749b28║一堂都是癡禪和，日日要尋觀自在，空費三飧味不
J28nB219_p0749b29║知，請君細看鋤頭菜。
J28nB219_p0749b30║古木無根當大路，撐天拄地未曾栽，大材可惜無人
J28nB219_p0749c01║識，一遇樵人折作柴。
J28nB219_p0749c02║半肩破衲若鶉毛，疊疊層層湧海潮，萬象森羅都覆
J28nB219_p0749c03║卻，披來寒暑一齊消。
J28nB219_p0749c04║枝頭羽族結臺殿，地裏毛群作洞房，莫謂幽居有上
J28nB219_p0749c05║下，長天虛谷一秋光。
J28nB219_p0749c06║浮空錦翮多空趨，躍水金鱗任水狂，不是癡心隨境
J28nB219_p0749c07║轉，只因無地不家鄉。
J28nB219_p0749c08║朝朝稀粥雪花菜，澹薄家風真可愛，真覺齒間滋味
J28nB219_p0749c09║長，飽飧不用還他債。
J28nB219_p0749c10║滴滴露珠滴滴月，露珠無盡月無別，謾將知見覓圓
J28nB219_p0749c11║通，底意從來絕筆舌。
J28nB219_p0749c12║明眼道人切莫錯，天花朵朵隨風過，好花入眼便成
J28nB219_p0749c13║塵，鬧裏偷閒有幾個。
J28nB219_p0749c14║欲尋大士安身處，大士安身不可尋，畫虎畫皮難畫
J28nB219_p0749c15║骨，知人知面不知心。
J28nB219_p0749c16║蟻穴玲瓏若鬼工，層層疊疊塞相通，微塵身入微塵
J28nB219_p0749c17║土，識取光明藏一同。
J28nB219_p0749c18║刺人自己不知痛，打己他人亦不知，借問圓通何以
J28nB219_p0749c19║故？多因知見強支離。
J28nB219_p0749c20║自食他人不知飽，他饑我亦不相知，唯有圓通憨肚
J28nB219_p0749c21║臟，從來無飽亦無饑。
J28nB219_p0749c22║形容萬別無他容，住處千殊惟一處，畏死貪生未免
J28nB219_p0749c23║癡，天宮地獄常相聚。
J28nB219_p0749c24║刺蝟鍼錐能覆體，蜒蚰宮殿自隨身，青階白壁皆安
J28nB219_p0749c25║樂，花雨香風都是春。
J28nB219_p0749c26║蚯蚓缺睛蛇缺足，蝦蟆無尾蟹無頭，千奇萬怪為誰
J28nB219_p0749c27║現？何事悲心日不休？
J28nB219_p0749c28║螢火腹間燈燭火，飛蚊翼上管絃長，隨身樂事堪行
J28nB219_p0749c29║樂，不必逢人問故鄉。
J28nB219_p0749c30║四蹄踏地何其妙？兩角撐天亦灑然，出沒自由無掛
J28nB219_p0750a01║礙，倒騎驢子上雲巔。
J28nB219_p0750a02║試摸自家雙鼻孔，百千諸佛共呼吸，者回識取娘生
J28nB219_p0750a03║面，馬面牛頭共出入。
J28nB219_p0750a04║跏趺獨坐一爐香，忽在南方又北方，誰信剎塵諸佛
J28nB219_p0750a05║土，不離紫竹一匡床？
J28nB219_p0750a06║展腳長眠白月下，光明不讓水晶宮，睡濃莫做圓通
J28nB219_p0750a07║夢，佛祖都為過耳風。
J28nB219_p0750a08║歷盡千山與萬山，不知身在白雲端，試詢南北東西
J28nB219_p0750a09║客，誰跨青牛度玉關？
J28nB219_p0750a10║夜深獨立孤峰頂，頭上虛空腳下地，一步不移遍剎
J28nB219_p0750a11║塵，普門出入無開閉。
J28nB219_p0750a12║舉足踏翻華藏界，伸拳觸斷毘盧眉，何事闍黎不細
J28nB219_p0750a13║行？只因無處可分離。
J28nB219_p0750a14║可當屙處自當屙，清淨法身不奈何！試看所屙無別
J28nB219_p0750a15║物，不須回互自圓陀。
J28nB219_p0750a16║欲尋大士安身處，大士安身不可尋，幾盡遠山山更
J28nB219_p0750a17║遠，復窮深水水彌深。
J28nB219_p0750a18║每問普門無可入，忽逢驢子飲江水，分明岸上蹄蹋
J28nB219_p0750a19║蹄，又喜水中嘴對嘴。
J28nB219_p0750a20║大士何為貧徹骨？通身上下無遮護，自將自肉自為
J28nB219_p0750a21║食，無愧無慚無恐怖。
J28nB219_p0750a22║普門大士富如何？金縷衣衫著許多，從古至今剝不
J28nB219_p0750a23║盡，赤身無處可摩挲。
J28nB219_p0750a24║欲入普門深復深，九重深處更沉沉，玉階青鎖行人
J28nB219_p0750a25║斷，寂寂簾垂鳥不音。
J28nB219_p0750a26║欲識普門自在宕，是男是女無遮障，那分妙用與神
J28nB219_p0750a27║通，信是天然一合相。
J28nB219_p0750a28║啞子舌頭全在手，普門大士通身口，塵塵剎剎說無
J28nB219_p0750a29║問，剎剎塵塵師子吼。
J28nB219_p0750a30║大士何為無定處？不分善惡一齊去，銅枷鐵鎖上天
J28nB219_p0750b01║堂，纓絡花冠入地獄。
J28nB219_p0750b02║重門金鎖密難通，寶殿琉璃映日紅，遙隔珠簾聞玉
J28nB219_p0750b03║振，不知眉目與誰同？
J28nB219_p0750b04║若說觀音即是我，他人面目又為誰？人人都是一觀
J28nB219_p0750b05║音，相罵相撓正好搥。
J28nB219_p0750b06║一片秋光到處明，無分山谷與江城，古今莫不同清
J28nB219_p0750b07║照，醉自醉兮醒自醒。
J28nB219_p0750b08║淨瓶有水非甘露，楊柳青青翳眼睛，欲識普門真消
J28nB219_p0750b09║息，黧駑白牯卻惺惺。
J28nB219_p0750b10║蚤能避死連連跳，蝨善逃生只一弔，者個賊心莫問
J28nB219_p0750b11║誰，題名道字招人笑。
J28nB219_p0750b12║網羅樹上百般鳥，釣起江中萬尾魚，盡是普門三昧
J28nB219_p0750b13║力，為腥為血足人廚。
J28nB219_p0750b14║黑夜路行撞著賊，鎗來劍去不相識，一回得手生擒
J28nB219_p0750b15║住，元是東村張扁食。
J28nB219_p0750b16║張三李四初為友，不友文章但友酒，醉後發狂打落
J28nB219_p0750b17║鼻，百千面目一時醜。
J28nB219_p0750b18║雪擁巖扉煨榾𣔻，瓦鐺爛煮無油菜，飽餐自覺無餘
J28nB219_p0750b19║想，何用更尋觀自在？
J28nB219_p0750b20║法戰長戈血性兒，如雲如雨偏寰區，塵煙掃盡乾坤
J28nB219_p0750b21║闊，未出觀音臂一支。
J28nB219_p0750b22║死死生生生復死，來來去去去還來，誰知大士身無
J28nB219_p0750b23║盡，生死去來幾萬回？
J28nB219_p0750b24║蜂窠密爾狀蓮房，覆隱側居禮有常，來住空行識舊
J28nB219_p0750b25║路，圓通無處不生光。
J28nB219_p0750b26║木凳一條五尺長，移來坐臥當繩床，一回坐斷無差
J28nB219_p0750b27║互，金獅卻為白象王。
J28nB219_p0750b28║欲識大士安身處，面目須教認得真，試看泥豬與疥
J28nB219_p0750b29║狗，方知野鬼及閒神。高山流水千年遠，明月蘆花一
J28nB219_p0750b30║色新，識取圓通無兩畔，逢人不必問疏親。
J28nB219_p0750c01║欲知大士安身處，不是冤家不聚頭，自古慈悲多惹
J28nB219_p0750c02║怨，從來恩愛反成讎。張公暗易李公馬，王母潛偷趙
J28nB219_p0750c03║母牛，是是非非難去就，圓通無盡亦無休。
J28nB219_p0750c04║偈
J28nB219_p0750c05║淨土詠（五十首）
J28nB219_p0750c06║遙想西方大導師，夜來月吐珊瑚枝，玉京吹徹無生
J28nB219_p0750c07║曲，正是蓮開上品時。
J28nB219_p0750c08║雲有深山鶴有林，我唯安養是歸心，夜來月照長廊
J28nB219_p0750c09║下，一句彌陀劫外音。
J28nB219_p0750c10║翠竹幽蘭滿院香，秋雲疏鴈引微涼，心中遙見蓮花
J28nB219_p0750c11║界，也自蒲團對夕陽。
J28nB219_p0750c12║結盟蓮社陶元亮，歸念西方白樂天，借看藕花池上
J28nB219_p0750c13║客，古今名跡已垂篇。
J28nB219_p0750c14║萬山深處野人家，心地常開優缽花，流水雲光真極
J28nB219_p0750c15║樂，清疏每自坐煙霞。
J28nB219_p0750c16║池邊階道平如掌，花上樓臺次第開，注想空勞清入
J28nB219_p0750c17║夢，何如彈指得歸來？
J28nB219_p0750c18║門裏親緣門外客，相看不覺鬢毛白，彌陀一句青山
J28nB219_p0750c19║外，方識人間是火宅。
J28nB219_p0750c20║七寶池中八德水，輝天鑑地湛逾清，何時得向其中
J28nB219_p0750c21║澡，一滴沾身百念輕？
J28nB219_p0750c22║積翠庭前柏樹子，趙州用處偷心死，不萌枝上欲何
J28nB219_p0750c23║棲？百寶蓮花遍地起。
J28nB219_p0750c24║七斤衫子未為重，今古禪流掇不起，何用拾人葬垢
J28nB219_p0750c25║衣？西方瓔珞隨身體。
J28nB219_p0750c26║寂光真淨樂何如？明月蘆花未可圖，識得彌陀真面
J28nB219_p0750c27║目，穿衣喫飯莫糢糊。
J28nB219_p0750c28║珍禽遶樹傳幽響，水鳥浮流演妙音，早向蓮花登上
J28nB219_p0750c29║品，清聞相與日談心。
J28nB219_p0750c30║風動琅玕響玉音，空中鴈羽振金聲，遙思淨域諸天
J28nB219_p0751a01║樂，日夜清聞更好聽。
J28nB219_p0751a02║雨過湘江春水生，隨風到處一舟輕，縱然未比珍鄉
J28nB219_p0751a03║樂，且喜悠悠世外情。
J28nB219_p0751a04║桃柳芳村春色賒，竹籬高掛酒旗斜，行人多少途中
J28nB219_p0751a05║醉，幾悟蓮邦是我家。
J28nB219_p0751a06║莫謂樂邦西去遠，剎塵佛國一毫端，但知彼此唯心
J28nB219_p0751a07║現，往返不須彈指間。
J28nB219_p0751a08║心念佛時佛念心，佛心無二影森森，恒沙界外蓮花
J28nB219_p0751a09║國，元是家山舊竹林。
J28nB219_p0751a10║百尺竿頭須進步，塵塵現出古彌陀，試看百尺竿頭
J28nB219_p0751a11║客，一個法身不奈何！
J28nB219_p0751a12║春山晴日步芳青，鳥語流泉處處聲，聞說蓮鄉諸淨
J28nB219_p0751a13║侶，花間池上樂經行。
J28nB219_p0751a14║秋山無伴獨幽尋，古木寒巖步步深，一句彌陀傳遠
J28nB219_p0751a15║谷，空林頑石已知音。
J28nB219_p0751a16║寂光未異莊嚴土，向上不為斷滅禪，細細蟲聲宣法
J28nB219_p0751a17║界，佛聲豈背未生前？
J28nB219_p0751a18║自性彌陀時放光，聞聲見色豈囊藏？同行同住還同
J28nB219_p0751a19║臥，細語高聲是廣長。
J28nB219_p0751a20║柳密青鶯肯自下，松高黃鶴喜歸來，但知樂土唯心
J28nB219_p0751a21║現，到處蓮花上品開。
J28nB219_p0751a22║話頭卜度為參禪，鑽得彌陀骨肉穿，直待夢回方始
J28nB219_p0751a23║覺，寂光原是未生前。
J28nB219_p0751a24║呼浪呼波都是水，分禪分教豈殊途？不知佛法無多
J28nB219_p0751a25║子，空逐名言墮有無。
J28nB219_p0751a26║諸佛法身無際畔，彌陀何獨在西方？但知心內無餘
J28nB219_p0751a27║法，滿目青山常寂光。
J28nB219_p0751a28║莫愁白髮三千丈，何慮珍鄉十萬程？識取虛空無老
J28nB219_p0751a29║少，春來秋去總無生。
J28nB219_p0751a30║跏趺夜半一聲鐘，敲破西方不見蹤，方識彌陀原是
J28nB219_p0751b01║我，開簾月照萬層峰。
J28nB219_p0751b02║何處疏鐘敲夜斷？夢回無處覓方隅，不知誰去蓮花
J28nB219_p0751b03║國？滿目青山舊畫圖。
J28nB219_p0751b04║極目松煙十里長，經行忽憶藕花香，何時得到金臺
J28nB219_p0751b05║上，親見彌陀頂上光？
J28nB219_p0751b06║驢事未休馬事來，人生能有幾徘徊？等閒一句彌陀
J28nB219_p0751b07║佛，四色蓮花遍地開。
J28nB219_p0751b08║柳綠桃紅七寶樹，鶯鳴燕語頻伽音，若將淨穢分優
J28nB219_p0751b09║劣，昧卻彌陀一片心。
J28nB219_p0751b10║春林晴日杜鵑啼，不奈幽人動遠思，好識目前皆故
J28nB219_p0751b11║國，採芳競入藕花池。
J28nB219_p0751b12║大地白蓮花一朵，無終無始合仍開，層層葉葉微塵
J28nB219_p0751b13║國，葉葉層層任去來。
J28nB219_p0751b14║十方諸佛讚西方，不是無端出廣長，只恐癡人耽寂
J28nB219_p0751b15║滅，錯將斷見作真常。
J28nB219_p0751b16║面前突出須彌山，今古群迷幾過關，誰信唯心真淨
J28nB219_p0751b17║土？十方未隔一毫端。
J28nB219_p0751b18║淨土唯崇常寂光，何分淨穢贊西方？有來有去菩提
J28nB219_p0751b19║智，來去何曾違故鄉？
J28nB219_p0751b20║倩女離魂那個真，行人不必強疏親，但於蓮土尋歸
J28nB219_p0751b21║宿，鬼面神頭清淨身。
J28nB219_p0751b22║不為聖義絕階級，休認竿頭穩坐人，九品蓮花開次
J28nB219_p0751b23║第，塵塵無不是全身。
J28nB219_p0751b24║秋林日淡喜空清，閒步不知心跡輕，忽憶蓮池行樹
J28nB219_p0751b25║下，幾多淨侶共經行。
J28nB219_p0751b26║等閒無事長松下，一句彌陀音最清，淨土未曾隔此
J28nB219_p0751b27║土，何須遠覓了無生？
J28nB219_p0751b28║魚米肉山三昧力，七珍百寶佛神通，何為蕩子不知
J28nB219_p0751b29║返，辜負蓮胞幾度紅？
J28nB219_p0751b30║有時獨上孤峰頂，遙望西方是我家，數朵白雲出遠
J28nB219_p0751c01║岫，幾行疏鴈過天涯。
J28nB219_p0751c02║目送孤鴻過遠汀，心存蓮界晚霞生，忽然月上東山
J28nB219_p0751c03║頂，大地清光一色明。
J28nB219_p0751c04║今朝屙了洗頭面，明日穿衣又喫飯，日日年年只此
J28nB219_p0751c05║事，何如早向蓮花辦？
J28nB219_p0751c06║十萬億多佛剎西，彌陀化境最堪棲，幾回定入蓮花
J28nB219_p0751c07║國，無那山猿鬥雪啼。
J28nB219_p0751c08║鎮州出大蘿蔔頭，今古禪流咬不碎，好去先歸極樂
J28nB219_p0751c09║天，蔗漿易飽醍醐味。
J28nB219_p0751c10║臨濟一條白棒短，趙州三寸舌頭長，打來罵去人多
J28nB219_p0751c11║少，斷送皆歸常寂光。
J28nB219_p0751c12║百草頭邊清淨土，千華臺上紫金容，何因不識彌陀
J28nB219_p0751c13║面，惱殺春風過遠松？
J28nB219_p0751c14║父慈子孝天然樂，夫唱婦隨性自歡，誰信合家真禮
J28nB219_p0751c15║樂，便是蓮花國土寬？
J28nB219_p0751c16║曹溪贈禪人
J28nB219_p0751c17║一頭高掛舊天涯，曾在廬陵學種瓜，為訪曹溪登庾
J28nB219_p0751c18║嶺，幾番明月照袈裟。
J28nB219_p0751c19║贈若拙師刺血書經
J28nB219_p0751c20║刺血書經痛處親，鍼頭莫昧本來人，試看滴滴紅光
J28nB219_p0751c21║現，盡是如如淨法身。
J28nB219_p0751c22║訪慕湘車八
J28nB219_p0751c23║別館晴臺燕語春，傍城古木綠條新，煙浮萬狀憑誰
J28nB219_p0751c24║力？此事如何舉似人？
J28nB219_p0751c25║次碩卿劉公韻
J28nB219_p0751c26║示疾毘耶枕石流，高人相訪在清秋，室中八萬四千
J28nB219_p0751c27║座，獨讓文殊第一籌。
J28nB219_p0751c28║贈十洲曾公
J28nB219_p0751c29║日對楞嚴心自空，香臺燈影漫搖紅，是雲必竟歸山
J28nB219_p0751c30║去，流水潺湲總向東。
J28nB219_p0752a01║示覺海禪人
J28nB219_p0752a02║向上從來不易傳，百城煙水總徒然，但能著眼腳跟
J28nB219_p0752a03║下，步步光明遍大千。
J28nB219_p0752a04║示法璽印禪人行腳
J28nB219_p0752a05║試問宗乘作麼舉？鎮州蘿蔔廬陵米，此回別去到諸
J28nB219_p0752a06║方，莫落他家虀甕裏。
J28nB219_p0752a07║與元白可法子
J28nB219_p0752a08║博山走過到金粟，又別天童覓舊知，相見雲居春日
J28nB219_p0752a09║好，百花百草正芳時。
J28nB219_p0752a10║又
J28nB219_p0752a11║不是禪兮不是教，幾疑幾信幾能到，此回親過趙州
J28nB219_p0752a12║關，方識雲居都不好。
J28nB219_p0752a13║與超宗翼法子
J28nB219_p0752a14║澬江相視道心深，又為雲居遠處尋，今日眉毛同舊
J28nB219_p0752a15║日，劫前一點獨知音。
J28nB219_p0752a16║與法璽印西堂住雲居明月堂
J28nB219_p0752a17║老人托缽出雲居，山自高兮水自低，明月祖庭凡所
J28nB219_p0752a18║有，一齊分付璽公持。
J28nB219_p0752a19║示安止黃居士
J28nB219_p0752a20║不效諸方超佛祖，但能荷鋤學農圃，有人向我問工
J28nB219_p0752a21║夫，舉起鋤頭無寸土。
J28nB219_p0752a22║舟次雲間贈可參座主
J28nB219_p0752a23║可公深入楞嚴定，無畏光中出廣長，遍覆三千宣密
J28nB219_p0752a24║義，人天座上雨花香。
J28nB219_p0752a25║又
J28nB219_p0752a26║萬里虛舟任往還，春江新水到雲間，雖然不用鉤頭
J28nB219_p0752a27║餌，也有金鱗過禹關。
J28nB219_p0752a28║雲間西林寺贈道閒座主講《法華經》
J28nB219_p0752a29║諸法本來寂滅相，花飛春老魚吹浪，尋幽喜見演斯
J28nB219_p0752a30║經，卻信眉還在眼上。
J28nB219_p0752b01║贈道開座主講《涅槃經》
J28nB219_p0752b02║乘時深入雲間寺，煙雨逢迎方外心，幾載空山耽寂
J28nB219_p0752b03║寞，今朝重聽海潮音。
J28nB219_p0752b04║贈玉田知客
J28nB219_p0752b05║歷盡諸方五味禪，波斯鼻孔當牛穿，而今穩坐故園
J28nB219_p0752b06║地，饑好加餐困好眠。
J28nB219_p0752b07║舟次青浦別宗元陸公
J28nB219_p0752b08║人有新聲鳥有音，春花春草正森森，淵源無盡清江
J28nB219_p0752b09║水，何似元公送我心？
J28nB219_p0752b10║雲居同眾插禾（四首）
J28nB219_p0752b11║真正法輪恒轉處，春來秋去去還來，入田那怕泥浸
J28nB219_p0752b12║脛，刈草誰愁日爆腮？足食足衣足受用，任風任雨任
J28nB219_p0752b13║安排，青光滿目及時薦，劫外生涯著意裁。
J28nB219_p0752b14║其二
J28nB219_p0752b15║昔日開田人不見，今朝僧眾又何來？但能自己全生
J28nB219_p0752b16║意，莫管傍人笑滿腮。泥水通身俱是樂，禾苗放手不
J28nB219_p0752b17║須排，靈根未犯春工力，處處生涯處處栽。
J28nB219_p0752b18║其三
J28nB219_p0752b19║幾片山田越今古，幾人耕去幾耕來，農家落日鋤隨
J28nB219_p0752b20║手，野老多愁涕滿腮。本分生涯全具足，任緣活計漫
J28nB219_p0752b21║安排，試看無地不春色，刺霧披雲到處栽。
J28nB219_p0752b22║其四
J28nB219_p0752b23║一莖微露劫前事，好信春光遍地來，日暖農夫忙下
J28nB219_p0752b24║手，南泉鍋破笑盈腮。散秧亂擲同兒聚，齊植成行如
J28nB219_p0752b25║鴈排，拈起那堪知落處，不應擬議只應栽。
J28nB219_p0752b26║和一衲遮身韻
J28nB219_p0752b27║一衲遮身百事新，閒花野草紫金身，披毛戴角空還
J28nB219_p0752b28║樂，嘯月吟風喜亦嗔。空裏點花休翳眼，水中捉月漫
J28nB219_p0752b29║勞神，試看滿目青山上，萬紫千紅色色真。
J28nB219_p0752b30║其二
J28nB219_p0752c01║一衲遮身百事閒，心安無處不祗桓，青山自古能藏
J28nB219_p0752c02║拙，白社從緣漫掩關。棒喝交馳空計較，詩文獨步枉
J28nB219_p0752c03║爭端，何如無事盟鷗客，明月蘆花任往還？
J28nB219_p0752c04║其三
J28nB219_p0752c05║一衲遮身百事浮，逍遙意外罕相投，幾多客醉鄉中
J28nB219_p0752c06║夢，無限人迷鏡裏頭。存想神丹顏未駐，藏舟夜壑世
J28nB219_p0752c07║誰留？從今識此閒消息，地老天荒總不愁。
J28nB219_p0752c08║其四
J28nB219_p0752c09║一衲遮身百事休，水邊林下樂優游，眼前活計隨緣
J28nB219_p0752c10║盡，世上功名不足謀。萬事交加從夢覺，一身不有更
J28nB219_p0752c11║誰愁？等閒誤入桃花塢，白磧溪邊學飲牛。
J28nB219_p0752c12║其五
J28nB219_p0752c13║一衲遮身百事無，乾坤老我一庸夫，漁樵蹤跡宜堪
J28nB219_p0752c14║混，佛祖門庭斷不圖。無識阿師唇掉舉，有慚禪士嘴
J28nB219_p0752c15║都盧，劫前風韻難相續，雲在長空水在湖。
J28nB219_p0752c16║其六
J28nB219_p0752c17║一衲遮身百事飄，得逍遙處且逍遙，踏翻碧海千尋
J28nB219_p0752c18║闊，睡起紅輪三丈高。隨我採薇遊鹿豕，任他干祿上
J28nB219_p0752c19║雲霄，拈來盡是光明藏，何用求金砂裏淘？
J28nB219_p0752c20║其七
J28nB219_p0752c21║一衲遮身百事勾，也無歡喜也無愁，竿頭獨立誰能
J28nB219_p0752c22║進？赤體橫眠人不偷。幾向漁舟敲石火，每從樵徑聽
J28nB219_p0752c23║猿謳，但知世界同流水，一葉何妨萬里浮？
J28nB219_p0752c24║其八
J28nB219_p0752c25║一衲遮身百事完，優游無計自閒閒，色空不必多知
J28nB219_p0752c26║見，修悟何勞分易難？柳巷花街簫鼓鬧，婬房酒肆舞
J28nB219_p0752c27║歌闌，一條直道通今古，莫問黃河有幾灣。
J28nB219_p0752c28║其九
J28nB219_p0752c29║一衲遮身百事忘，千年暗室一燈光，冰河不異湯泉
J28nB219_p0752c30║熱，火宅還同雪屋涼。自是大方離軌轍，從來此道少
J28nB219_p0753a01║奚囊，祖翁未躡門前路，不用尋聲更覓香。
J28nB219_p0753a02║其十
J28nB219_p0753a03║一衲遮身百事荒，飄風驟雨有何妨？大觀遍地皆吾
J28nB219_p0753a04║體，細看誰家是故鄉。法界莊嚴空寂寂，竿頭枯槁自
J28nB219_p0753a05║忙忙，道人妙有超方手，劫火融成蓋雪霜。
J28nB219_p0753a06║贈約生熊給諫以差竣復命
J28nB219_p0753a07║大道要門，唯君與父，盡命竭力，是為初步。須臾不離，
J28nB219_p0753a08║宛轉回互，君父即我，我即君父。沒處逢迎，豈容瞻顧？
J28nB219_p0753a09║無可奈何，有屈難訴。到此方知君父恩，從來面目無
J28nB219_p0753a10║遮護。
J28nB219_p0753a11║又
J28nB219_p0753a12║惟聖是心，惟賢是行，心行不凡，名位即聖。善惡從習，
J28nB219_p0753a13║凡聖無性，本體如如，廓然清淨。迥絕言思，豈容偏正？
J28nB219_p0753a14║獨露真常，眾妙圓應。大用現前無軌轍，不屬方便與
J28nB219_p0753a15║修正。
J28nB219_p0753a16║示自潔禪人
J28nB219_p0753a17║禪人遠自荊紫來，今復還歸荊紫去，來來去去所為
J28nB219_p0753a18║何？報云道人本無住。無住非是數去來，去去來來皆
J28nB219_p0753a19║實際，實際之中無去來，無去無來本無住。識此無住
J28nB219_p0753a20║是寂常，天堂地獄任游戲。
J28nB219_p0753a21║示可凡禪人
J28nB219_p0753a22║眾苦皆因身心有，苦數無量名為海，明明苦海是身
J28nB219_p0753a23║心，纏綿貪愛不能捨。相逢都願出苦海，迷執身心求
J28nB219_p0753a24║安泰，不知身心苦海因，執苦出苦無是處。若將身心
J28nB219_p0753a25║都放下，一切眾苦不能到，不唯眾苦不能到，一切樂
J28nB219_p0753a26║事不能動。苦樂不動佛也無，佛也既無何所有？一物
J28nB219_p0753a27║不有同太虛，豈非無礙大解脫？
J28nB219_p0753a28║贈首龍郭公六秩
J28nB219_p0753a29║是聖是凡勝功德，萬般皆從壽建立，壽命根本生枝
J28nB219_p0753a30║葉，花果香色妙莊嚴。世壽有為亦有數，性命無始亦
J28nB219_p0753b01║無終，人間八萬四千歲，究竟天壽八萬劫。八萬大劫
J28nB219_p0753b02║世為長，性量之中如石火，世間算數一至億，增進不
J28nB219_p0753b03║可不可說，不可說數猶可數，一恒河沙數數難較。一
J28nB219_p0753b04║河二河千百萬，乃至增到不可說，不可不可說河沙，
J28nB219_p0753b05║未若一洲微塵眾。一洲不及四天下，一四天下碎為
J28nB219_p0753b06║塵，一塵一數世難算，一四天下塵數多。何如小千世
J28nB219_p0753b07║界廣？小千不及于中千，中千未及大千界，大千世界
J28nB219_p0753b08║俱為塵。世智聰慧數難曉，一佛剎塵數未多，百千萬
J28nB219_p0753b09║億亦可量，剎塵至一世界幢。一幢二幢不可說，增至
J28nB219_p0753b10║一輪世界海，一世界海所有幢，諸幢中有諸世界。一
J28nB219_p0753b11║切俱作極微塵，一塵一數佛明見，一世界海塵縱多，
J28nB219_p0753b12║何及盡空世界海？十方虛空不可量，世界海數亦無
J28nB219_p0753b13║盡，如是無量世界海，塵數唯佛能盡知。一切世界海
J28nB219_p0753b14║微塵，雖多未出于數量，廣增至於遍法界，一切數量
J28nB219_p0753b15║非數量。諸佛眾生悉平等，言說心數不能到，如是壽
J28nB219_p0753b16║量真壽量，其中受用不思議。今知君壽已耳順，方外
J28nB219_p0753b17║無可為心舉，持此大數為君祝，六十甲子重更數。數
J28nB219_p0753b18║來數去終復始，願君住世無窮已，剎剎塵塵恒聚會，
J28nB219_p0753b19║生生劫劫常相續。
J28nB219_p0753b20║贈香谷居士
J28nB219_p0753b21║諸佛眾生同一性，真性本來無凡聖，諸佛悟此成正
J28nB219_p0753b22║覺，眾生迷之為邪命。邪命隨流生死中，從邪入邪罔
J28nB219_p0753b23║歸正，無始至今不解脫，皆因未了性清淨。眾生欲要
J28nB219_p0753b24║頓成佛，放下身心無一病，身心憎愛若全無，法界虛
J28nB219_p0753b25║明一圓鏡。圓鏡虛明無影像，佛與眾生全虛妄，若識
J28nB219_p0753b26║諸佛妄不真，是人即超毘盧上。毘盧之上任往來，生
J28nB219_p0753b27║死涅槃無遮障，塵剎集聚一毫端，毛孔周遍不可量。
J28nB219_p0753b28║疥狗泥豬淨妙身，刀山劍樹蓮花藏，此是成佛最妙
J28nB219_p0753b29║訣，諦信諦信不虛誑。
J28nB219_p0753b30║示達原覺禪人行腳
J28nB219_p0753c01║佛與眾生一法界，無彼無此無雜壞，諸佛證此自圓
J28nB219_p0753c02║通，眾生迷之妄隔礙。有身有心有彼此，有逆有順有
J28nB219_p0753c03║憎愛，外障鄉土難超越，內縛身心不自在。自屈自小
J28nB219_p0753c04║自紆迷，本體何曾有覆蓋？無覆無蓋自圓常，不得受
J28nB219_p0753c05║用妄驚怪。聖凡從此迥差別，縛脫本來無分派，禪人
J28nB219_p0753c06║欲要達本源，身心境界俱莫待。先將內心空諸境，後
J28nB219_p0753c07║從境上廣心大，心境互生還互泯，互出互入互廣大。
J28nB219_p0753c08║一一塵中一切塵，微妙圓融超劫外，禪人朝海與朝
J28nB219_p0753c09║山，看來未出龜毛袋。
J28nB219_p0753c10║示一乘開士為丹術所誤
J28nB219_p0753c11║至人捏土成金，凡人見金變土。富貴本於施因，不在
J28nB219_p0753c12║神通丹釜，貧窮精怪魍魎，皆為金石所苦。諸佛福慧
J28nB219_p0753c13║究竟，身心悉為檀度。君子義壯山河，道人眼空佛祖，
J28nB219_p0753c14║眼中佛祖尚空，豈被幻術所侮？生死涅槃二路，不可
J28nB219_p0753c15║不知回互。
J28nB219_p0753c16║壽蘇溪郭中書六秩
J28nB219_p0753c17║蘇仙曾向龍泉游，畫舫蘭橈溪上流，蘇溪得此名為
J28nB219_p0753c18║繇，前來既久後無休。藍色霞光兩雜糅，溯入深山曲
J28nB219_p0753c19║並幽，山水環抱靈氣收，一脈遠來結芳洲。中產哲人
J28nB219_p0753c20║實仙儔，閒曠不說有公侯，我今到此興何稠？正遇阿
J28nB219_p0753c21║翁花甲周。賢善老少誦嘉猷，如嵩如岱何堪酬？萬畝
J28nB219_p0753c22║千坵穀數優，安比崑崙最上頭。君家陰騭遠難求，鶴
J28nB219_p0753c23║齡莫論幾千秋，肯信劫外有蓮舟，花間樓閣日悠悠。
J28nB219_p0753c24║日悠悠！菩薩伴侶共真修。
J28nB219_p0753c25║
J28nB219_p0753c26║
J28nB219_p0753c27║
J28nB219_p0753c28║
J28nB219_p0753c29║
J28nB219_p0753c30║紫竹林顓愚衡和尚語錄卷第十七
J28nB219_p0754a01║
J28nB219_p0754a02║　（楊州府華嚴巷敬佛庵剃度孫比丘尼旋義，
J28nB219_p0754a03║　敬刻
J28nB219_p0754a04║顓愚先老和尚語錄第十七卷，計字柒千三百
J28nB219_p0754a05║　捌拾個，該銀肆兩四錢。仰祈
J28nB219_p0754a06║慈力加庇，庶得人人悟般若真空，個個證菩提
J28nB219_p0754a07║　妙果。
J28nB219_p0754a08║康熙十五年四月　　　日，楞嚴藏經坊附板。）