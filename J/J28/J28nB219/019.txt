J28nB219_p0759b01║紫竹林顓愚衡和尚語錄卷第十九
J28nB219_p0759b02║住南康府同安寺嗣法門人正印重編
J28nB219_p0759b03║詩
J28nB219_p0759b04║五言律
J28nB219_p0759b05║贈彭工部
J28nB219_p0759b06║青銅彩鳳集綠柳嬌鶯鳴香殿三天上花宮百寶成
J28nB219_p0759b07║開渠分月仰鑿石動雲聲自古長安道曾修巖下盟
J28nB219_p0759b08║賀五臺曾明府六秩
J28nB219_p0759b09║曾作中州牧因為上國遊庭椿鶴共立門柳翠同幽
J28nB219_p0759b10║花甲重添日風光不老秋聖朝新雨露還有鳳池酬
J28nB219_p0759b11║壽思履王明府六秩
J28nB219_p0759b12║霞山聳翠色澬水長清流鹿集依山苑鶯鳴遶帝州
J28nB219_p0759b13║雲霄抗舊志花甲度新籌香篆千秋日崗陵上可浮
J28nB219_p0759b14║南陽殿下遊南嶽過五臺庵以墨竹菊見贈奉
J28nB219_p0759b15║謝并贈行李
J28nB219_p0759b16║棕駕來方外僊標逸不群菊梅生可摘松竹翠堪分
J28nB219_p0759b17║有意尋巖壑無心博見聞衡山自茲去回日接風雲
J28nB219_p0759b18║賀靈山屈居士誕日禮佛飯僧
J28nB219_p0759b19║年老知歸佛生辰喜飯僧不祈天上福惟續劫前燈
J28nB219_p0759b20║蔬水同兄弟蓮花結友朋南山松柏好瑞靄碧層層
J28nB219_p0759b21║次善長徐公韻并贈行李
J28nB219_p0759b22║相逢擬結社離別欲銷魂去路穿花塢停舟沽酒村
J28nB219_p0759b23║風光盡客舍幽興到家門記取雲山約三生石上論
J28nB219_p0759b24║贈復公歸匡山
J28nB219_p0759b25║香爐峰上寺流水遶平臺地接東林勝人承惠遠才
J28nB219_p0759b26║層雲穿樹翠細艸襯花開留意尋幽壑結茅待我來
J28nB219_p0759b27║贈青陽李公北上
J28nB219_p0759b28║閱史洞千古修禪在一心一心超物外千古只如今
J28nB219_p0759b29║涼月照秋水寒郊催夜砧明年丹桂發香遠送芳音
J28nB219_p0759b30║山居
J28nB219_p0759c01║盤曲千峰裏危廬倚翠岑泉聲亂鳥語枯木間芳林
J28nB219_p0759c02║石徑穿雲細荊扉落葉深幾回忘住處山色碧森森
J28nB219_p0759c03║其二
J28nB219_p0759c04║虛堂雨滴聲秋夜蟲音響獨坐意何為幽哉神益爽
J28nB219_p0759c05║無燈若閉目尋物全憑掌八萬四千臂今知不用想
J28nB219_p0759c06║瞻白孫侯為羅城令贈行李
J28nB219_p0759c07║君有淵明興我無惠遠才昇冠思舊履遺草見新裁
J28nB219_p0759c08║八桂花盈市三湘月滿臺雲車自茲去鴈語幾時來
J28nB219_p0759c09║樺皮笠
J28nB219_p0759c10║方頂似孤峰周圓如小天雨中能避溼日下可遮暄
J28nB219_p0759c11║曾覆千林雪遙沾萬里煙飄零三十載唯爾是同年
J28nB219_p0759c12║藤杖
J28nB219_p0759c13║出自冰霜地形枯亦有因相將恒不厭到處若為親
J28nB219_p0759c14║海渚刺朝霧天涯探晚津谿山與明月獨與去來身
J28nB219_p0759c15║放生鵝
J28nB219_p0759c16║鶴鹿本仙致畜鵝亦頗清聲高能壯志步緩自無驚
J28nB219_p0759c17║茹素離貪濁浮波覺跡輕居庵四五載僧誦解隨聽
J28nB219_p0759c18║蟬
J28nB219_p0759c19║曾推車轍糞轉蛻便高飛飲露知清尚棲陰遠害機
J28nB219_p0759c20║孤吟醒旅舍繁噪亂斜暉疏柳盈青碧幽閒爾獨歸
J28nB219_p0759c21║蠶
J28nB219_p0759c22║蛛網能傷物蠶絲為益人好賢多自損利己必疏親
J28nB219_p0759c23║諫國甘刳腹餧鷹喜割身偷生徒賣履君德獨天真
J28nB219_p0759c24║蜘蛛
J28nB219_p0759c25║腹大食無厭足長快有餘當空能結網白晝善潛居
J28nB219_p0759c26║物到即時縛自牽便處誅傷殘終有報雄耀又何如
J28nB219_p0759c27║螢
J28nB219_p0759c28║螢火一微物何因身有光林間疑虎眼空裏亂星芒
J28nB219_p0759c29║雨溼猶能亮風吹亦更狂天人光未見推此信應詳
J28nB219_p0759c30║燈蛾
J28nB219_p0760a01║投明不及暗好事那如閒豈不識燈火偏然愛往還
J28nB219_p0760a02║燄燒全體爛油溺舉身難虛死既無益勸君安壁間
J28nB219_p0760a03║蟻
J28nB219_p0760a04║身微多智勇曲穴極工精勝鬥能排陣遠征自有程
J28nB219_p0760a05║物麤集眾舉移徒抱兒行巨細形殊別蟻靈見性情
J28nB219_p0760a06║鴈
J28nB219_p0760a07║南北知時往春秋遺遠音群飛成次序獨識見蕭森
J28nB219_p0760a08║食息擇幽曠清貞無亂淫鴈丘千古月寒色照人心
J28nB219_p0760a09║促織
J28nB219_p0760a10║促織健于鬥幽音響復清急啼經夜永疏杼刺寒情
J28nB219_p0760a11║遠客魂無定孤心寐不成秋殘能幾日切切為誰鳴
J28nB219_p0760a12║鵬
J28nB219_p0760a13║鼓風闢巨海舒翼摩高天丘壑難栖跡春秋豈記年
J28nB219_p0760a14║抱生在遠曠求食入溟淵物貴尚希見易知未必賢
J28nB219_p0760a15║演古
J28nB219_p0760a16║吾無隱乎爾遍界不能藏地結山河秀天緯星斗光
J28nB219_p0760a17║春深蝶興醉秋杪鴈聲長試看月中桂折來寸寸香
J28nB219_p0760a18║其二
J28nB219_p0760a19║吾無隱乎爾遍界不能藏臨水休疑影尋梅莫問香
J28nB219_p0760a20║頭頭無間隙處處豈乖張異草白雲外都原是故鄉
J28nB219_p0760a21║贈龔大理奉　命賞邊
J28nB219_p0760a22║欽命出關右齎金濟遠邊不辭沙路險唯計塞城堅
J28nB219_p0760a23║古木秦時樹清流漢代川歸來知有道天下士心全
J28nB219_p0760a24║壽本來居士五十
J28nB219_p0760a25║蓮花結淨侶貝葉自明心學易年方勝磨磚道轉深
J28nB219_p0760a26║塵中能作主劫外獨知音遠望南山上相期紫竹林
J28nB219_p0760a27║贈冉三尹行李
J28nB219_p0760a28║才良堪國佐仁恕使民思此地方為福高車又遠馳
J28nB219_p0760a29║鶴琴清自壯花月雅相宜密意從今契逢迎信有時
J28nB219_p0760a30║贈若訥舒公
J28nB219_p0760b01║辭柔悅眾心行美起人意水月淨襟懷風雲壯志氣
J28nB219_p0760b02║濯纓二水清極目四山翠乘興探幽奇煙霞情可寄
J28nB219_p0760b03║贈思履王明府
J28nB219_p0760b04║今聞政有望昔論見無差百姓孰非子萬方總是家
J28nB219_p0760b05║堂高多得月市淨勝栽花自具鹽梅手能調眾口誇
J28nB219_p0760b06║贈魁宇郭都護
J28nB219_p0760b07║備兵出遠鎮征馬去長天一箭雙鵰落長纓萬首連
J28nB219_p0760b08║山清沒虎跡海靜息狼煙直待封侯日歸來大纛懸
J28nB219_p0760b09║贈武林逸度黃公行李
J28nB219_p0760b10║相逢日尚淺相感意何深獨有超方事非同世俗心
J28nB219_p0760b11║風輕催去路月冷傍疏林天竺舊遊處難期再過尋
J28nB219_p0760b12║壽郡伯澹然黃公六秩
J28nB219_p0760b13║召伯清分地從遊政自賢江寬魚得躍日暖草爭妍
J28nB219_p0760b14║爵祿三千重風光六十年春秋喬史上不必更求仙
J28nB219_p0760b15║贈別駕路公
J28nB219_p0760b16║仙標來楚地灑墨散霞光龍虎生風雨松梧滴翠香
J28nB219_p0760b17║化機旋指掌浩氣養玄黃擬結蓮花社盟同西嶽長
J28nB219_p0760b18║壽郡侯杜公六秩
J28nB219_p0760b19║萬畝分春象千花擁壽觴鼎高騰綺篆樽美瀉瓊漿
J28nB219_p0760b20║周甲年方勝增籌祿更長民心恒與樂歌詠祝如崗
J28nB219_p0760b21║贈孝則車公行李
J28nB219_p0760b22║河淡雲輕度風微秋漸涼四方君也志三益友之良
J28nB219_p0760b23║問路諳鄉語停舟傍桂香自來詩膽壯名戰喜逢場
J28nB219_p0760b24║東阿道中
J28nB219_p0760b25║孤杖侵寒露長途無客前明星猶在樹曙色半橫天
J28nB219_p0760b26║去路不知處來時未記年一身何所寄萬里自隨緣
J28nB219_p0760b27║秋夜露地乘涼
J28nB219_p0760b28║秋夜暑猶在獨眠露地風星光搖樹底螢火亂空中
J28nB219_p0760b29║好景隨時異長天到處同有生俱作客誰是主人翁
J28nB219_p0760b30║炯公何部郎見訪
J28nB219_p0760c01║雲舄辭丹陛仙乘出紫霄帆迎湘水上路入楚山遙
J28nB219_p0760c02║博野秋光淨微涼露氣饒因從巖下過一見信同條
J28nB219_p0760c03║鄭太白太史見訪
J28nB219_p0760c04║芳音注已久今日喜逢迎氣並雲霄遠心將海月明
J28nB219_p0760c05║圖書聯北斗翰墨重南城遺我扇頭句深知道在情
J28nB219_p0760c06║謝給諫見訪
J28nB219_p0760c07║六月日方炎幽林暑不到全無世上思豈有山居好
J28nB219_p0760c08║溪月演真文花禽談秘奧忽傳天使來深入煙霞道
J28nB219_p0760c09║謝馬明府送衲衣
J28nB219_p0760c10║惠我千鍼衲寶為百福衣勝叨施力博深愧道心微
J28nB219_p0760c11║石聳層雲碧松新滿月輝披之勤禮誦相與共歸依
J28nB219_p0760c12║為豈凡金副憲作
J28nB219_p0760c13║宿乘菩薩願來現宰官身已透生生意全無屑屑塵
J28nB219_p0760c14║弓絃清磬響劍氣玉毫新大用隨時發圓通本一人
J28nB219_p0760c15║贈惕若王公從鄉試之閩吳
J28nB219_p0760c16║林深思月照鶻俊欲天飛不有金蘭契寧期藤樹依
J28nB219_p0760c17║吳山瞻海曙閩嶺入雲微禁籍知名日遙迎駿馬歸
J28nB219_p0760c18║郡侯熊翁見贈佳韻賦此以謝
J28nB219_p0760c19║重陽先六日五馬出郊來秋蝶猶春舞霜花迎露開
J28nB219_p0760c20║尋幽忘鳥道得句見仙才期結東林社蓮從石上栽
J28nB219_p0760c21║遊龍牙寺
J28nB219_p0760c22║昔布金磚地今成腐草田磉礅如舊列石磨尚相連
J28nB219_p0760c23║山帶攢眉思溪含噎氣言空餘碑可讀興復在何年
J28nB219_p0760c24║遊白鹿寺
J28nB219_p0760c25║為訪德山寺因從白鹿過殘碑苔蘚隱屋漏鳥蛇多
J28nB219_p0760c26║階砌沉荒草龕床引薜蘿銅鐘得出土興復事如何
J28nB219_p0760c27║禮德山鑒禪師塔八首
J28nB219_p0760c28║威名千古重遺跡至今存度火機先薦孤峰記後尊
J28nB219_p0760c29║缽持獅子乳棒斷野狐魂四海參玄士幾多入大門
J28nB219_p0760c30║其二
J28nB219_p0761a01║點心從飯店歸命在龍潭燬燼五千卷巾瓶三十年
J28nB219_p0761a02║根深榦自大行重德應先愧我瞻依後真燈可許傳
J28nB219_p0761a03║其三
J28nB219_p0761a04║龍牙碑獨泣白鹿鐘傷神遠望德山樹遙知梵宇新
J28nB219_p0761a05║入門香有氣禮佛地無塵老柏與雙桂鑒師常住身
J28nB219_p0761a06║其四
J28nB219_p0761a07║吾師每說法曾未立纖塵何事手中棒反為膝上痕
J28nB219_p0761a08║佛魔原未有物我本無因請看猿呼影方知枉費神
J28nB219_p0761a09║其五
J28nB219_p0761a10║頹磚遍地寂古木蔭山寒碑有昔時跡寺無前代寬
J28nB219_p0761a11║龍潛知守戒鳥集喜偷安閒殺手中棒應將一舉看
J28nB219_p0761a12║其六
J28nB219_p0761a13║病骨不辭老枯藤如舊狂因來朗水曲獨眺孤峰傍
J28nB219_p0761a14║柏子流香遠松煙極目長吾師常說法青殿倚山光
J28nB219_p0761a15║其七
J28nB219_p0761a16║兒孫千載下衣缽萬年長自是靈山在亦因道祖光
J28nB219_p0761a17║猿依楓樹古鳥弄柏枝香不見崖頭老推師再上堂
J28nB219_p0761a18║其八
J28nB219_p0761a19║臨濟三遭棒兒孫次第新未聞善德老曾打是何人
J28nB219_p0761a20║虛事傳成實流言返作真知師手裏棒究竟本無因
J28nB219_p0761a21║游武陵溪口
J28nB219_p0761a22║欲卜桃園隱因過帝子家金莖多瑞露玉葉溢紅霞
J28nB219_p0761a23║淡白孤亭月清香上苑花仙枝真異俗劫外有靈芽
J28nB219_p0761a24║贈覺花林茂才
J28nB219_p0761a25║客路同相聚心知自有緣欲期出世外應識未生前
J28nB219_p0761a26║物物非他物年年是舊年直須與麼會劫火是青蓮
J28nB219_p0761a27║贈惟高謝茂才
J28nB219_p0761a28║幽質宜偏僻芳姿喜淨深清香超俗味淡色遠塵心
J28nB219_p0761a29║孤潔堪方玉名高不說金靈苗空劫外能得幾知音
J28nB219_p0761a30║次朴先劉公韻
J28nB219_p0761b01║廿載臥煙市未忘巖穴心傘居思大樹竹隱慕祗林
J28nB219_p0761b02║瘦骨將垂老癡狂猶未禁逢君如舊識方外獨知音
J28nB219_p0761b03║贈邑侯
J28nB219_p0761b04║一錫從雲水三生訪舊緣先聞邑得聖今見地多賢
J28nB219_p0761b05║瑞草乘時秀名花到處傳仰觀松頂月清白可齊天
J28nB219_p0761b06║贈真復譚公
J28nB219_p0761b07║定力從心淨慧根本性靈思修真自復持誦念逾精
J28nB219_p0761b08║種竹為遮俗栽松喜並清我來特遠訪再結白蓮盟
J28nB219_p0761b09║贈閒閒陳居士
J28nB219_p0761b10║閒共白龍隱山深別有天避人唯念聖求友自知賢
J28nB219_p0761b11║竹影搖空翠松陰結暮煙欲明今日事須信未生前
J28nB219_p0761b12║禮青原祖塔（八首）
J28nB219_p0761b13║曹溪承密印來住青原山質直心無巧平常語未艱
J28nB219_p0761b14║雲深迷鳥道溪遠隔人間千載重新日應知不等閒
J28nB219_p0761b15║其二
J28nB219_p0761b16║達磨單傳旨從師兩派分初開枝重大垂蔭葉紛紜
J28nB219_p0761b17║灘激瀑如吼淵深浪不文五位君臣語兒孫愛逐群
J28nB219_p0761b18║其三
J28nB219_p0761b19║米價家常話傳聞遍地新但能了未有所事那非真
J28nB219_p0761b20║色色廣長舌聲聲堅密身渠儂生活計全不費精神
J28nB219_p0761b21║其四
J28nB219_p0761b22║高盤雙象嶺深入一龍溪自古真山水多為聖住持
J28nB219_p0761b23║蒼崖還舊色喬木吐新枝好境與人共俗心難並知
J28nB219_p0761b24║其五
J28nB219_p0761b25║殿聳雲生棟池開水遶廊魚歡吹浪響鳥語帶花香
J28nB219_p0761b26║梵唄清聞遠幽鐘覺夢長夜來獨眺望無地不名場
J28nB219_p0761b27║其六
J28nB219_p0761b28║祖塔標雲外慧燈照劫前溪山常自在猿鳥幾更遷
J28nB219_p0761b29║喜得中興日知為別有天龍神時密護此道大生緣
J28nB219_p0761b30║其七
J28nB219_p0761c01║崖畔黃荊樹傳師手自栽枝垂欲鳳舞幹老作龍腮
J28nB219_p0761c02║古字難於讀真文不用猜山靈護法在此木有神培
J28nB219_p0761c03║其八
J28nB219_p0761c04║山深多宿鳥荊老復生兒欲識青原主應知白社師
J28nB219_p0761c05║家風全舊業法道自新奇人境性俱寂何曾有悟迷
J28nB219_p0761c06║贈旋觀王公
J28nB219_p0761c07║十年知有道今日荷清光已躋三賢位恒居四攝堂
J28nB219_p0761c08║聖朝真羽翼法苑大金湯因識螺川上從來佛日長
J28nB219_p0761c09║贈平田劉明府
J28nB219_p0761c10║尋僧入古寺乘興過西峰見性能超俗談心妙合宗
J28nB219_p0761c11║疏林通細徑晴日影長松密契生前事清聞原上鐘
J28nB219_p0761c12║為幼潛王公題墨竹枝
J28nB219_p0761c13║倒幹蒼龍起垂枝紫鳳翔從來君子道自是不尋常
J28nB219_p0761c14║孤潔知根本清疏見節長因茲雨露勝滴翠日生香
J28nB219_p0761c15║謝郡侯李翁贈米麵
J28nB219_p0761c16║偶來禪坐處一見謂先識半是鄉情重多因聖性直
J28nB219_p0761c17║遺粳憐我瘦分麵荷君食好共華山上雲霄次第陟
J28nB219_p0761c18║為雲　郡侯熊翁見訪
J28nB219_p0761c19║鎮日響明德無因接淨光偶來深竹裏頓集雨花香
J28nB219_p0761c20║徑仄轉幽密林深送晚涼抑揚超楚俗重見趙公堂
J28nB219_p0761c21║留別任之郭公
J28nB219_p0761c22║初到螺川上逢君信有緣但知身是幻無別道堪傳
J28nB219_p0761c23║護念能仁寺安心古佛園此行期未遠回日共超然
J28nB219_p0761c24║為給諫熊青翁作
J28nB219_p0761c25║多年辭錦闕逸老愛疏林天地廬堪蔽溪山畫可珍
J28nB219_p0761c26║隨緣闊耳目無處不身心時上歐峰頂清聞鐘磬音
J28nB219_p0761c27║壽旋觀王翁六秩
J28nB219_p0761c28║仙翁推己卯花甲喜同周賀客遙知眾山芹寧敢修
J28nB219_p0761c29║聊緘一二字猶祝百千秋如得逢迎日雲霄共上游
J28nB219_p0761c30║為給諫約生熊公
J28nB219_p0762a01║春寒積雪重。天諫刺雲來。霧密山常隱。林深凍未開。
J28nB219_p0762a02║為尋鹿苑跡。因見鳳池才。談到無疑處。方知不用猜。
J28nB219_p0762a03║懷郭首龍居士
J28nB219_p0762a04║知君夙慧大。乘願入今時。處世能超悟。居塵為導迷。
J28nB219_p0762a05║飯香發舊廩。荊老布新枝。遙憶螺川上。青原月滿池。
J28nB219_p0762a06║懷素而郭公
J28nB219_p0762a07║麟龍次序至。門第自高崇。聖性期先覺。佛乘信不空。
J28nB219_p0762a08║培蘭宜獨秀。種桂並成叢。香象歸依處。昭然心目中。
J28nB219_p0762a09║贈孝先劉二公
J28nB219_p0762a10║三度識君面。此回方會心。放閒惟自省。清尚待知音。
J28nB219_p0762a11║不欲酒場勝。欣然茶戰深。非因宿有約。寧得契同金。
J28nB219_p0762a12║贈石者朱部郎
J28nB219_p0762a13║究取真常樂。休將物我分。身心同聚沫。世界等浮雲。
J28nB219_p0762a14║應事先輸己。同光漫逐群。青山結白社。相與細論文。
J28nB219_p0762a15║贈叔監鄒孝廉
J28nB219_p0762a16║已具金剛骨。能為智慧身。安心不住相。護念自超塵。
J28nB219_p0762a17║報母修真果。延僧問淨因。共結竹林友。清聞日益新。
J28nB219_p0762a18║再過青原
J28nB219_p0762a19║有意曾參去。無心又到來。山還舊面目。人已半疑猜。
J28nB219_p0762a20║知我祖靈在。求賢天眼開。慧燈如續燄。須賴卻前才。
J28nB219_p0762a21║又
J28nB219_p0762a22║七祖棲真地。靈源來處深。有緣我再到。無聖共誰臻。
J28nB219_p0762a23║花竹堪供眼。溪山漫語心。春來連夜雨。滴滴海潮音。
J28nB219_p0762a24║贈安于劉二公
J28nB219_p0762a25║三年來托缽。大事為君賢。廊廟根基遠。祗桓道義全。
J28nB219_p0762a26║惟知生可護。無別法堪傳。自慚猿鳥隊。何以列芳筵。
J28nB219_p0762a27║贈安世劉四公
J28nB219_p0762a28║六月炎方烈。喜迎江上風。傍松心自寂。近水影隨空。
J28nB219_p0762a29║聽鳥生機露。觀帆客夢同。故鄉何必問。無地不圓通。
J28nB219_p0762a30║答元公黃居士
J28nB219_p0762b01║未識神先與。觀光念獨空。大雄能自在。善應本圓通。
J28nB219_p0762b02║坐斷孤峰頂。踏翻海岸東。令人無覓處。千古仰真風。
J28nB219_p0762b03║游金山寺
J28nB219_p0762b04║萬頃波如鏡。山光影次中。銀盤托翠殿。金烏出瓊宮。
J28nB219_p0762b05║水合雲天碧。燈聯星斗紅。神龍恒出沒。大徹憶元公。
J28nB219_p0762b06║游焦山寺
J28nB219_p0762b07║水淨玻璃界。光清涵翠微。殿深多鳥宿。江遠到人稀。
J28nB219_p0762b08║古木流霞色。蒼崖佩蘚衣。勝觀酬積慕。不覺踐西暉。
J28nB219_p0762b09║訪朱涇船子道場
J28nB219_p0762b10║久慕浮沉意。來尋古道場。孤舟無處覓。寒像有餘剛。
J28nB219_p0762b11║寺舊接煙市。僧稀少法堂。瞻依空自惜。無計續清光。
J28nB219_p0762b12║其二
J28nB219_p0762b13║橈下無生口。死生權在手。不知顧命魚。正遇垂鉤叟。
J28nB219_p0762b14║明月照空階。清風搖斷柳。獨憐昔日舟。今已為誰有。
J28nB219_p0762b15║其三
J28nB219_p0762b16║含虛魚口大。鉤餌若何施。斫盡南山竹。空垂東海絲。
J28nB219_p0762b17║真心惟自適。明眼許誰知。獨有朱涇月。清輝如舊時。
J28nB219_p0762b18║其四
J28nB219_p0762b19║三紀煙波上。單求一個鱗。卻將窮性命。番作覆舟人。
J28nB219_p0762b20║漫擬屈原夢。寧同范蠡身。清歌惟自許。千古韻猶新。
J28nB219_p0762b21║七言律
J28nB219_p0762b22║懷霞衣和尚
J28nB219_p0762b23║昔年親到金剛窟。此日沉淪失老翁。清拙獨難酬法
J28nB219_p0762b24║語。薄緣何再列真風。山間煙水千重遠。月照晴虛一
J28nB219_p0762b25║色同。每遶旃檀心未盡。幾回夢入竹林中。
J28nB219_p0762b26║和車大參韻
J28nB219_p0762b27║綠柳紅桃溢目新。溪聲山色更宜春。樽前把臂金蘭
J28nB219_p0762b28║契。石上論心道德真。繩約結來猶彼此。煙霞醉後何
J28nB219_p0762b29║疏親。道人別有情深處。不是白雲自在身。
J28nB219_p0762b30║壽太常劉翁七旬
J28nB219_p0762c01║朱顏皓首擬商山。城市韜光疏往還。幾向烏臺瞻紫
J28nB219_p0762c02║極。每遊鹿苑扣玄關。年來七十增花甲。壽到八千獻
J28nB219_p0762c03║綵斑。掌上靈芝今已秀。清心好共白雲閒。
J28nB219_p0762c04║思鄉
J28nB219_p0762c05║落魄江南二十載。杖頭曾未遇家音。椿萱定已頭更
J28nB219_p0762c06║雪。鄰里誰先骨化金。南北地分人杳隔。關山天遠月
J28nB219_p0762c07║同臨。此生料在千峰老。何竭青烏一片心。
J28nB219_p0762c08║懷旋湛師
J28nB219_p0762c09║憶昔曹溪得遇君。相依半載遽為分。自知鈍鳥棲巖
J28nB219_p0762c10║下。每擬神駒度嶺雲。冰雪獨侵山寂寞。雨花應遶座
J28nB219_p0762c11║繽紛。幾回對月思交者。情想偏于重處勤。
J28nB219_p0762c12║次耽野山人韻
J28nB219_p0762c13║請君入社意何如。陶令曾遊惠遠廬。簷下疏窗堪對
J28nB219_p0762c14║月。門前近水任潛魚。明心還是單傳旨。遮眼須憑幾
J28nB219_p0762c15║葉書。莫謂世緣難擺脫。秦宮漢闕總成虛。
J28nB219_p0762c16║次紫蘿居士韻
J28nB219_p0762c17║蹤跡留連隔翠微。經年臥疾怨相違。眼前世事隨時
J28nB219_p0762c18║盡。物外空山何日歸。七尺枯藤同我瘦。五峰巖鳥傍
J28nB219_p0762c19║誰飛。知君有意尋幽谷。石上松間可共依。
J28nB219_p0762c20║次車四公韻
J28nB219_p0762c21║漫隨霜葉論浮沉。獨向空林幽處尋。柏子樹殘親見
J28nB219_p0762c22║道。桂花香發已明心。世間名利有清濁。物外煙霞無
J28nB219_p0762c23║古今。好展襟懷包萬象。雲高水瘦示秋深。
J28nB219_p0762c24║懷清海呂居士
J28nB219_p0762c25║昔年結夏在灃溪。吾道逢君有護持。別日曾期即復
J28nB219_p0762c26║返。窮途不料轉支離。流雲萬里歸空谷。冰雪千尋墮
J28nB219_p0762c27║淨棲。幾載遠違銀鴈隔。道心應是勝當時。
J28nB219_p0762c28║和太常劉公韻
J28nB219_p0762c29║作家無過馬師機。一喝如雷絕百非。照膽當臺全體
J28nB219_p0762c30║現。吹毛出匣倚空揮。白雲峰外須回步。明月巖前漫
J28nB219_p0763a01║掩扉。若信超方別有事。莫教虛度薜蘿衣。
J28nB219_p0763a02║和孝廉王公韻
J28nB219_p0763a03║蟬聲昨日始鳴秋。雲澹長空水澹流。識破目前俱幻
J28nB219_p0763a04║夢。相逢石上即清幽。青山深處徒尋拙。白日隨時莫
J28nB219_p0763a05║問休。鏡裏不須驚病老。滄瀛豈逐去來漚。
J28nB219_p0763a06║遊冶城棲霞寺
J28nB219_p0763a07║深巖峭壁隱金容。紫氣紅霞遶幾重。遍地渠流八德
J28nB219_p0763a08║水。參天翠疊萬層峰。池分蟬影高低月。谷納鯨音遠
J28nB219_p0763a09║近鐘。四絕寰中此第一。浮生能得幾過從。
J28nB219_p0763a10║自述
J28nB219_p0763a11║一自為僧學苦空。溪山行盡意還同。衲衣初染西山
J28nB219_p0763a12║雪。孤杖橫搖南海風。侵野雲霞生面上。寒霄星月落
J28nB219_p0763a13║盂中。于今臥疾十三載。向後餘生未可通。
J28nB219_p0763a14║其二
J28nB219_p0763a15║蕭然無事可如情。空自高兮雲自輕。坐近南山孤袖
J28nB219_p0763a16║翠。影臨秋水一魂清。疏霞流彩穿斜照。去鴈遺音別
J28nB219_p0763a17║晚汀。湖海身心何處寄。青鷗白鷺每逢迎。
J28nB219_p0763a18║秋日晚望
J28nB219_p0763a19║倦起閒行獨暢哉。輕雲疏影幾徘徊。秋高鴈老南中
J28nB219_p0763a20║度。江遠人寒天上來。野寺空餘清梵唄。澄潭水底次
J28nB219_p0763a21║樓臺。幽人莫使興愁望。肆眺應教淨眼開。
J28nB219_p0763a22║鷺鶿
J28nB219_p0763a23║不巢樹杪不翔空。飛傍蘆花一色同。獨立白蓮停水
J28nB219_p0763a24║上。影沉皓月落波中。兀然聊似守株者。清矣端如直
J28nB219_p0763a25║釣翁。自信疏蹤超燕鵲。從來不解避霜風。
J28nB219_p0763a26║題畫
J28nB219_p0763a27║山有亭臺水有船。生涯何處不安然。遠觀遠水渺無
J28nB219_p0763a28║際。深入深山別有天。晝永樵歌聯谷口。夜來漁火出
J28nB219_p0763a29║江干。休將春夏秋冬事。換卻白雲深處禪。
J28nB219_p0763a30║次郡侯熊翁韻
J28nB219_p0763b01║插草藏身澬水東。毘耶消息許誰通。鶴蹤獨立千峰
J28nB219_p0763b02║外。車駕何來萬樹中。有意尋真真否幻。無心對境境
J28nB219_p0763b03║耶空。聲前一句如應問。夜海煙消杲日紅。
J28nB219_p0763b04║初遊雲居作
J28nB219_p0763b05║路入雲霄山外山。幾人曾過趙州關。碧溪流水隔塵
J28nB219_p0763b06║遠。明月湖光自古閒。千載樹神靈有在。萬年香火信
J28nB219_p0763b07║無慳。徘徊祖道重輝日。杖缽相期去復還。
J28nB219_p0763b08║輓六來王郡伯
J28nB219_p0763b09║雙清磯後五臺庵。此道思君是指南。松榻有時欣共
J28nB219_p0763b10║塵。竹林無間喜深談。西峰遙下鵝頭髮。南國頻來鴈
J28nB219_p0763b11║足函。獨悵死生情未盡。空教孤月照蘿龕。
J28nB219_p0763b12║璧黃介公玻璃瓶
J28nB219_p0763b13║介公接得曼殊盞。化作頻伽甘露瓶。今日拈來仍舊
J28nB219_p0763b14║色。諸方傳去有新聲。能將獅子乳同淨。卻並楊枝蔭
J28nB219_p0763b15║復清。借獻文章第一府。相看莫落世中情。
J28nB219_p0763b16║謝弅丘沈司馬齋
J28nB219_p0763b17║誰信齋筵是法筵。天花爛熳雨階前。滿盤托出皆家
J28nB219_p0763b18║具。覿面相呈無別傳。飽食非文全正令。加餐重頌是
J28nB219_p0763b19║真詮。欲知此句離言說。此句堪酬地主賢。
J28nB219_p0763b20║次王介公韻
J28nB219_p0763b21║一別雙清漸有年。思君幾度月明前。未能立地超形
J28nB219_p0763b22║跡。只得隨時了世緣。迎翠堪憐新樹色。碧溪遙憶舊
J28nB219_p0763b23║茶煙。知君昔契竹林密。不惜芳音為我傳。
J28nB219_p0763b24║答黃介子用來韻
J28nB219_p0763b25║城市山林地有靈。清涼消息幾能明。無為那得同仁
J28nB219_p0763b26║視。有道誰堪與世驚。虛谷啼鶯音自古。高山流水韻
J28nB219_p0763b27║還清。落花飛雪時相聚。何用蘭舟作遠迎。
J28nB219_p0763b28║宿祖堂有感
J28nB219_p0763b29║昔年到此求知己。今日重來訪舊緣。巖下空空融面
J28nB219_p0763b30║目。軸中字字雪言詮。夜清百鳥同林宿。秋老孤猿抱
J28nB219_p0763c01║果眠。最喜慈恩遺像法。瞻依深感主人賢。
J28nB219_p0763c02║靈谷寺禮寶公塔
J28nB219_p0763c03║遙望松煙五里深。入門夾道影陰森。池清邀月拭新
J28nB219_p0763c04║浴。谷淨迎鐘遞遠音。殿迥無梁如古洞。塔高摩漢並
J28nB219_p0763c05║危岑。從來大聖靈多在。千載令人起道心。
J28nB219_p0763c06║游雞鳴寺
J28nB219_p0763c07║翠積鍾山天際寺。雞鳴得遂上方游。寶公遺像為誰
J28nB219_p0763c08║住。融祖真身豈獨留。煙樹樓臺環帝闕。江城塔廟
J28nB219_p0763c09║壯皇州。登臨喜見乾坤闊。幾憶唐虞百萬秋。
J28nB219_p0763c10║禮長干塔
J28nB219_p0763c11║長干孤立妙高峰。梵語流光遶幾重。寶頂九霄聞貝
J28nB219_p0763c12║響。層門八面見玲瓏。神工奇出接天巧。佛力猶來鎮
J28nB219_p0763c13║地封。仰視巍然身欲起。徘徊不盡意何從。
J28nB219_p0763c14║次靈谷堂頭覺公韻
J28nB219_p0763c15║第一山頭月正明。江城無地不光生。聲前正令誰先
J28nB219_p0763c16║薦。雲外孤蹤我獨輕。靈谷喜陞新法座。鍾山思結舊
J28nB219_p0763c17║時盟。知君不負人天請。萬丈門庭一指撐。
J28nB219_p0763c18║七言絕句
J28nB219_p0763c19║輓憨山本師和尚
J28nB219_p0763c20║曹溪一見許相親。再叩衡山意更真。五乳峰前誰說
J28nB219_p0763c21║法。高山流水萬年春。
J28nB219_p0763c22║懷霞衣和尚
J28nB219_p0763c23║寥寥方外幾經秋。百技都將付水流。獨有竹林時入
J28nB219_p0763c24║想。年來衣缽是誰收。
J28nB219_p0763c25║遊白蓮池
J28nB219_p0763c26║登天雲路半空開。瑤艸香花擁石臺。池內白蓮花正
J28nB219_p0763c27║放。不知僊子幾時栽。
J28nB219_p0763c28║遊武夷水簾洞
J28nB219_p0763c29║匡廬瀑布三千丈。鴈宕龍湫萬仞高。晚興獨歸僊子
J28nB219_p0763c30║洞。簾垂斜日照波濤。
J28nB219_p0764a01║山居
J28nB219_p0764a02║獨宿孤峰百念輕。長空寥廓夜霜清。誰知個裏閒消
J28nB219_p0764a03║息。月照寒巖幾處明。
J28nB219_p0764a04║其二
J28nB219_p0764a05║寒巖松食綠荷衣。坐石談經任鳥圍。一片煙霞橫谷
J28nB219_p0764a06║口。從來此境到人稀。
J28nB219_p0764a07║其三
J28nB219_p0764a08║獨坐寒巖得意時。雪深百尺未為奇。解空不假離聲
J28nB219_p0764a09║色。一任孤猿月下啼。
J28nB219_p0764a10║題畫
J28nB219_p0764a11║斷巖疏柳小亭空。青嶂重重影梵宮。石徑苔封行跡
J28nB219_p0764a12║少。晴陽獨見抱琴翁。
J28nB219_p0764a13║秋思
J28nB219_p0764a14║秋山紅葉自寂寂。晴日白雲何鱗鱗。萬里長空無住
J28nB219_p0764a15║著。一聲鴈語獨惺人。
J28nB219_p0764a16║壽車翁自心居士
J28nB219_p0764a17║南山鶴老八千歲。北海鵬摶九萬遙。借問人生行樂
J28nB219_p0764a18║事。百年七十是僊標。
J28nB219_p0764a19║壽香嚴劉居士
J28nB219_p0764a20║千年松影千年鶴。百歲人逢百歲春。一度花開一度
J28nB219_p0764a21║錦。幾回月上幾回新。
J28nB219_p0764a22║送馬茂才
J28nB219_p0764a23║天街煙柳細吹人。雲路瑤花香異新。又得煖風連夜
J28nB219_p0764a24║發。一聲鶯語萬家春。
J28nB219_p0764a25║送龔茂才
J28nB219_p0764a26║凌霄雲路去天臺。郁郁香風拂面來。日照海紅龍躍
J28nB219_p0764a27║錦。百花應是為春開。
J28nB219_p0764a28║送彭茂才
J28nB219_p0764a29║嚶嚶花鳥上春林。金石鏗鏘紫苑深。晴日玉階欣共
J28nB219_p0764a30║醉。朱纓贏得壯紅心。
J28nB219_p0764b01║歲旦贈車翁
J28nB219_p0764b02║一年一度長年華。笑看兒童共聚沙。白髮暗思殘歲
J28nB219_p0764b03║月。幾多竹馬自橫斜。
J28nB219_p0764b04║賀玉田李公新門
J28nB219_p0764b05║碧山環翠水生霞。金玉門庭出善家。春暖池塘青靄
J28nB219_p0764b06║靄。高槐嫩柳錯如花。
J28nB219_p0764b07║贈市隱居士
J28nB219_p0764b08║秋雲城市任相逢。何邈深山幾萬重。高館笙歌吹落
J28nB219_p0764b09║月。孤村砧杵搗疏鐘。
J28nB219_p0764b10║贈五臺曾公
J28nB219_p0764b11║雨滴巖花火欲然。風吹岸柳娜如綿。雲中樓閣和空
J28nB219_p0764b12║靜。樂意昇觀第幾天。
J28nB219_p0764b13║題畫
J28nB219_p0764b14║遠山野水小橋斜。古木高林棲晚鴉。斷石孤亭相對
J28nB219_p0764b15║坐。百年無事付殘霞。
J28nB219_p0764b16║又
J28nB219_p0764b17║倚空石筍青如洗。向日巖花紅正開。寄語看花人入
J28nB219_p0764b18║眼。春光過去不重來。
J28nB219_p0764b19║懷守心叟
J28nB219_p0764b20║當年親近遠公師。今日驅馳空自迷。遙想五峰冰雪
J28nB219_p0764b21║冷。不知白卻幾莖眉。
J28nB219_p0764b22║嶺南送禪客歸五臺山
J28nB219_p0764b23║百草青青夏日長。歸途萬里入清涼。今朝相送梅關
J28nB219_p0764b24║外。何日重聞飛雪香。
J28nB219_p0764b25║贈易門劉公啟制
J28nB219_p0764b26║虛谷幽棲春色來。龍門變化起風雷。滔滔無盡雙清
J28nB219_p0764b27║水。碧映紅桃夾岸開。
J28nB219_p0764b28║贈明宇歸武陵
J28nB219_p0764b29║駿馬嘶風去路輕。鳥啼花滿武陵城。儻逢舊日秦人
J28nB219_p0764b30║處。借問桃花幾樹生。
J28nB219_p0764c01║贈中潛居士歸鄉
J28nB219_p0764c02║江上官棚板壁黃。優游水國自風光。知君明歲春先
J28nB219_p0764c03║到。惠我松蘿一小囊。
J28nB219_p0764c04║贈應度居士遊南嶽
J28nB219_p0764c05║祝融峰頂四天空。可望金烏出海紅。折得珊瑚盈碧
J28nB219_p0764c06║袖。歸來遙聽馬嘶風。
J28nB219_p0764c07║贈思履王公北上
J28nB219_p0764c08║天衢鶯囀百花新。信手拈來都是春。無限香風吹不
J28nB219_p0764c09║盡。採芳還是玉階人。
J28nB219_p0764c10║次孝廉羅青田韻
J28nB219_p0764c11║北山孤鳥自南來。數載回翔憶五臺。燈夜喜君談密
J28nB219_p0764c12║意。那知紅焰起寒灰。
J28nB219_p0764c13║題小畫
J28nB219_p0764c14║萬疊青山望不極。重重霞色結幽深。喬松幾處影茅
J28nB219_p0764c15║舍。欲問人家生隱心。
J28nB219_p0764c16║贈東川李居士七十九
J28nB219_p0764c17║只少一年是八十。霜盈鬚髮雪盈眉。迢迢大路觀如
J28nB219_p0764c18║舊。來往行人幾故知。
J28nB219_p0764c19║題墨畫蘆鴈
J28nB219_p0764c20║遠山極目色蒼蒼。蘆鴈相參步有行。野燎杳無煙火
J28nB219_p0764c21║氣。前村應有路還長。
J28nB219_p0764c22║懷司空澹然黃翁
J28nB219_p0764c23║長干車馬古今叢。臺殿崢嶸海氣雄。高坐瓦官前代
J28nB219_p0764c24║寺。知君乘興訪支公。
J28nB219_p0764c25║贈克遠曾國學五旬
J28nB219_p0764c26║階下青蘭迎客至。庭前白鶴望僊來。雲山水接龍山
J28nB219_p0764c27║水。長注曾公五十柸。
J28nB219_p0764c28║贈玄印上座
J28nB219_p0764c29║雲陽共入楞嚴定。別後俄經二十年。此日相逢來意
J28nB219_p0764c30║外。真情難盡舊因緣。
J28nB219_p0765a01║寄懷雪嶠和尚（有引）
J28nB219_p0765a02║衡昔居靜天台華頂峰。有頭陀號不空者。常來投
J28nB219_p0765a03║齋共宿。行坐喃喃。句多不落古人聲調。予時癖淨。
J28nB219_p0765a04║忽而不察。別已四十餘年。不聞下落。數年來徒仰
J28nB219_p0765a05║雪嶠之名。今乃知嶠公即向之不空也。聲高海內。
J28nB219_p0765a06║深愧昔時當面錯過。偶成二絕。書呈法壇併政。
J28nB219_p0765a07║四十餘年音未通。諸方共暮雪嶠翁。今知名異人無
J28nB219_p0765a08║異。雪老原來舊不空。
J28nB219_p0765a09║又
J28nB219_p0765a10║當年華頂同兒聚。今日猶聞襁褓聲。自是異人無軌
J28nB219_p0765a11║轍。風來雨去若為情。
J28nB219_p0765a12║五言絕句
J28nB219_p0765a13║懷古
J28nB219_p0765a14║舉頭秦日月。極目漢山川。試問長安道。誰為古聖賢。
J28nB219_p0765a15║秋夜
J28nB219_p0765a16║月色清鋪水。砧聲響落秋。蕭疏人影淨。恍惚泛虛舟。
J28nB219_p0765a17║其二
J28nB219_p0765a18║螢火去還來。蟲音響不絕。誰堪臻此境。能樂不能說。
J28nB219_p0765a19║晚望
J28nB219_p0765a20║長空八九鴈。秋水兩三鷗。往返歸何處。茫茫一葉舟。
J28nB219_p0765a21║送禪人歸雲陽
J28nB219_p0765a22║遠自雲陽來。今辭澬水去。谿山都一般。明月歸何處。
J28nB219_p0765a23║雨中
J28nB219_p0765a24║微雨空含潤。輕風荷欲搖。兀然風雨裏。蛙聲破寂寥。
J28nB219_p0765a25║林間坐
J28nB219_p0765a26║無事林間坐。鳥來傍我立。不唯心已灰。形亦寂如石。
J28nB219_p0765a27║山居
J28nB219_p0765a28║早年急學道。到老返無為。溯思童子日。恰似隔雲泥。
J28nB219_p0765a29║又
J28nB219_p0765a30║日暮倦欲息。早起仍復作。不知誰所使。歲月流如梭。
J28nB219_p0765b01║又
J28nB219_p0765b02║少年多獨行。老與眾同居。身老心不老。真箇是顓愚。
J28nB219_p0765b03║又
J28nB219_p0765b04║自小未作家。到老多顛倒。不解討安閒。鋤雲復鋤草。
J28nB219_p0765b05║又
J28nB219_p0765b06║秋山獨自行。忽然遭一跌。至今筋骨疼。羞向人前說。
J28nB219_p0765b07║
J28nB219_p0765b08║
J28nB219_p0765b09║
J28nB219_p0765b10║紫竹林顓愚衡和尚語錄卷第十九
J28nB219_p0765b11║
J28nB219_p0765b12║
J28nB219_p0765b13║　（揚州府華嚴巷敬佛庵剃度孫比丘尼旋義
J28nB219_p0765b14║　敬刻
J28nB219_p0765b15║顓愚先老和尚語錄第十九卷計字八千二百
J28nB219_p0765b16║　該銀肆兩七錢四分六厘仰祈
J28nB219_p0765b17║慈力加庇庶得人人悟般若真空個個證菩提
J28nB219_p0765b18║　妙果
J28nB219_p0765b19║　康熙十五年四月　　日楞嚴藏經坊附板）