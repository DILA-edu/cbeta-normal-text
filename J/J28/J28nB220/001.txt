J28nB220_p0777a01║序
J28nB220_p0777a02║【圖】
J28nB220_p0777a03║
J28nB220_p0777a04║
J28nB220_p0777a05║
J28nB220_p0777a06║
J28nB220_p0777a07║
J28nB220_p0777a08║
J28nB220_p0777a09║
J28nB220_p0777a10║
J28nB220_p0777a11║
J28nB220_p0777a12║
J28nB220_p0777a13║
J28nB220_p0777a14║
J28nB220_p0777a15║
J28nB220_p0777b01║【圖】
J28nB220_p0777b02║
J28nB220_p0777b03║
J28nB220_p0777b04║
J28nB220_p0777b05║
J28nB220_p0777b06║
J28nB220_p0777b07║
J28nB220_p0777b08║
J28nB220_p0777b09║
J28nB220_p0777b10║
J28nB220_p0777b11║
J28nB220_p0777b12║
J28nB220_p0777b13║
J28nB220_p0777b14║
J28nB220_p0777b15║
J28nB220_p0777c01║【圖】
J28nB220_p0777c02║
J28nB220_p0777c03║
J28nB220_p0777c04║
J28nB220_p0777c05║
J28nB220_p0777c06║
J28nB220_p0777c07║
J28nB220_p0777c08║
J28nB220_p0777c09║
J28nB220_p0777c10║
J28nB220_p0777c11║
J28nB220_p0777c12║
J28nB220_p0777c13║
J28nB220_p0777c14║
J28nB220_p0777c15║
J28nB220_p0778a01║序
J28nB220_p0778a02║原夫妙明覺性雖自圓成苟非其人道不
J28nB220_p0778a03║孤立是以拈花微笑世尊指示於西陲立
J28nB220_p0778a04║雪安心達祖提撕於東土嗣後六傳分派
J28nB220_p0778a05║五葉蔚興濟洞二宗揚鑣並轡般若門中
J28nB220_p0778a06║之龍象卻車而載交臂而行烝烝皇皇於
J28nB220_p0778a07║茲為盛然而萬語千言橫說豎說祇以發
J28nB220_p0778a08║明一大事因緣而已世人妄業招引非獷
J28nB220_p0778a09║悍難馴即萎薾不振一則罔具信心一則
J28nB220_p0778a10║罕有慧力波翻雲靡散亂昏沉生死海中
J28nB220_p0778a11║頭出頭沒覓筏無門良可深憫自非佩法
J28nB220_p0778a12║王之雄符秉金剛之寶劍眼橫霞電氣薄
J28nB220_p0778a13║風雷孰能揀砂金而就冶別碔玉以登堂
J28nB220_p0778a14║教育後昆紹佛慧命也哉古來尊宿無俟
J28nB220_p0778a15║縷陳維昔笑巖大師門庭高峻少所許可
J28nB220_p0778a16║憨山老人荷笠瞻禮師問從何處來答曰
J28nB220_p0778a17║南方來師問記得來時路否答曰一過便
J28nB220_p0778a18║休師曰子甚來路分明善自護持機緣相
J28nB220_p0778a19║對授受親切法乳再傳有顓愚大師克紹
J28nB220_p0778a20║家風卓然尊宿嗣有法老和尚嵋岫挺生
J28nB220_p0778a21║受佛遺囑乘願而來參學於江楚吳越之
J28nB220_p0778a22║間驀然有得住靜於歐阜匡廬出世於豫
J28nB220_p0778a23║章北地作獅子吼覺諸有情繼臨濟三十
J28nB220_p0778a24║一世望初祖四十一傳道德崇巍於法自
J28nB220_p0778b01║在　先君子篤信佛乘銳志深入現宰官
J28nB220_p0778b02║身不廢參討歷任江右藩司簿書填委旬
J28nB220_p0778b03║宣拮据之餘於本分消息殫力精求一晤
J28nB220_p0778b04║師顏攄誠翹仰同安佛剎奕奕中興永泐
J28nB220_p0778b05║貞玟具可考而知也師據寶華王座摻縱
J28nB220_p0778b06║自由爐錘所成指不勝屈前住越山龍門
J28nB220_p0778b07║後住都城清化一條楖栗隨地舉揚四席
J28nB220_p0778b08║風猷儼然未散可謂作人天之眼目度末
J28nB220_p0778b09║世之津梁振古軼今光前耀後者矣三瀛
J28nB220_p0778b10║燥髮翹瞻長依道範幸承　先澤優游苕
J28nB220_p0778b11║署而師以重刻顓和尚語錄之故往來武
J28nB220_p0778b12║林嘉禾霅川邗水之際時獲親近每念
J28nB220_p0778b13║　先君子音容云逝將及十年緬昔良晨問
J28nB220_p0778b14║道深夜咨疑舉公案以勘淆訛侍巾缽而
J28nB220_p0778b15║聆棒喝儼色笑之相關或翰墨之互答一
J28nB220_p0778b16║彈指間遂成隔世為人子者寧禁涕泗之
J28nB220_p0778b17║沾裳乎師四會語錄今亦告成命瀛一言
J28nB220_p0778b18║弁茲全集瀛無坡公天覺之才自顧荒僿
J28nB220_p0778b19║理當遜避以俟弘通但思瓊笈珠函初經
J28nB220_p0778b20║結集法寶大成人天讚歎使　先君子而
J28nB220_p0778b21║在必當合十獻頌相視不逆附以不朽矧
J28nB220_p0778b22║小子瀛安敢自外於是援㕙穎滋隃麋焚
J28nB220_p0778b23║瓣香而敘其梗概焉述先志也。
J28nB220_p0778b24║時
J28nB220_p0778c01║大清康熙拾伍年歲在丙辰佛誕日法門弟
J28nB220_p0778c02║子三韓余三瀛盥手敬撰於苕溪
J28nB220_p0778c03║公署
J28nB220_p0778c04║
J28nB220_p0778c05║
J28nB220_p0778c06║
J28nB220_p0778c07║
J28nB220_p0778c08║
J28nB220_p0778c09║
J28nB220_p0778c10║
J28nB220_p0778c11║
J28nB220_p0778c12║
J28nB220_p0778c13║
J28nB220_p0778c14║
J28nB220_p0778c15║
J28nB220_p0778c16║
J28nB220_p0778c17║法璽印禪師語錄目錄
J28nB220_p0778c18║卷第一
J28nB220_p0778c19║序
J28nB220_p0778c20║同安上堂
J28nB220_p0778c21║晚參
J28nB220_p0778c22║卷第二
J28nB220_p0778c23║同安上堂
J28nB220_p0778c24║卷第三
J28nB220_p0778c25║龍門上堂
J28nB220_p0778c26║越山陞座
J28nB220_p0779a01║卷第四
J28nB220_p0779a02║清化上堂
J28nB220_p0779a03║晚參
J28nB220_p0779a04║卷第五
J28nB220_p0779a05║小參
J28nB220_p0779a06║普說
J28nB220_p0779a07║示眾
J28nB220_p0779a08║茶話
J28nB220_p0779a09║卷第六
J28nB220_p0779a10║法語
J28nB220_p0779a11║卷第七
J28nB220_p0779a12║勘驗機緣
J28nB220_p0779a13║參見機緣
J28nB220_p0779a14║卷第八
J28nB220_p0779a15║書
J28nB220_p0779a16║啟
J28nB220_p0779a17║卷第九
J28nB220_p0779a18║真讚
J28nB220_p0779a19║自讚
J28nB220_p0779a20║卷第十
J28nB220_p0779a21║頌古
J28nB220_p0779a22║偈
J28nB220_p0779a23║詩
J28nB220_p0779a24║卷第十一
J28nB220_p0779a25║佛事
J28nB220_p0779a26║卷第十二
J28nB220_p0779a27║募疏
J28nB220_p0779a28║雜著
J28nB220_p0779a29║
J28nB220_p0779a30║目錄（終）
J28nB220_p0779b01║法璽印禪師語錄卷第一
J28nB220_p0779b02║嗣法門人性圓旋璣旋哲旋賢等編次
J28nB220_p0779b03║住江西南康府建昌縣鳳棲山同安禪寺語錄
J28nB220_p0779b04║師於壬寅冬十一月初四日入院。
J28nB220_p0779b05║山門舊基者是二十五代老古錐建立底解脫門今
J28nB220_p0779b06║日山僧到來為甚卻成荒址以拄杖劃云無門為法
J28nB220_p0779b07║門全身須拶入。
J28nB220_p0779b08║觀音殿喚作古佛卻是觀音喚作觀音卻又是古佛
J28nB220_p0779b09║且道畢竟喚作什麼遂大拜。
J28nB220_p0779b10║韋馱既是護法善神因甚手握寶杵胸例軒轅顧左
J28nB220_p0779b11║右云禮防君子。
J28nB220_p0779b12║伽藍者片荒草非你赤心片片爭有今朝山僧也不
J28nB220_p0779b13║敢辜負遂燒香。
J28nB220_p0779b14║祖堂不必攢眉特來與你伸屈。
J28nB220_p0779b15║方丈據座此室諸祖抽釘拔楔之處我不作此條段
J28nB220_p0779b16║何則不見道我欲仁斯仁至矣。
J28nB220_p0779b17║即日上堂師至座前拈疏召眾云會麼此是黃面老
J28nB220_p0779b18║漢末後一則不了底公案落在諸大護法筆尖頭上
J28nB220_p0779b19║珠回玉轉今日特向同安院裏要山僧據款結案只
J28nB220_p0779b20║得人天眾前露布去也以疏遞再煩宣過宣畢師指
J28nB220_p0779b21║法座云寶華王座孰敢先登任是出格英靈不敢正
J28nB220_p0779b22║眼覷著其中有不甘者麼一喝便陞拈香云此一瓣
J28nB220_p0779b23║香端為祝延
J28nB220_p0779b24║當今皇帝萬歲萬歲萬萬歲恭願德媲羲黃道高堯舜
J28nB220_p0779b25║此瓣香奉為滿朝文武闔國公卿為霖為雨業等伊
J28nB220_p0779b26║周此香奉為省郡尊官本邑縣主及護法縉紳士庶
J28nB220_p0779b27║等爵位高遷法門城塹此香奉為舊住請主諸山耆
J28nB220_p0779b28║德等伏願秉金剛之正智立堅固之願心大家扶起
J28nB220_p0779b29║破砂盆同證無生等法忍此一瓣香明月堂夜半傳
J28nB220_p0779b30║來紫竹林日午揭出二十年函藏蠱毒兩三番徹骨
J28nB220_p0779c01║冰霜端為雲居堂上傳臨濟正宗第三十世傘居先
J28nB220_p0779c02║師顓愚大和尚用酬法乳斂衣敷座上首白椎云法
J28nB220_p0779c03║筵龍象眾當觀第一義師喝云早是第二義了也畢
J28nB220_p0779c04║竟如何是第一義莫是山僧未出龍門是第一義耶
J28nB220_p0779c05║還是同安上堂為第一義耶兩途不涉中道絕攀眾
J28nB220_p0779c06║中莫有善觀者麼龍門首座問千年祖席今日重興
J28nB220_p0779c07║正令高提如何話會師云獅子碧天吞杲日象王綠
J28nB220_p0779c08║水噉清風進云恁麼則師象今朝關不住東風吹起
J28nB220_p0779c09║老龍來師云吸盡西江一滴水進云一滴乾枯金出
J28nB220_p0779c10║井吐灑秋蟾映玉池師云倒拈無孔笛吹出鳳遊雲
J28nB220_p0779c11║進云若然則師兒歸窟去也師云一任𨁝跳問千山
J28nB220_p0779c12║迥迥萬水滔滔二九程途即不問入門一句事如何
J28nB220_p0779c13║師便打進云黃檗也恁麼和尚也恁麼且道還有同
J28nB220_p0779c14║別也無師打云黃尚書李僕射進云恁麼則一派寒
J28nB220_p0779c15║風回萬壑同安祖席又重新師云讚嘆有分問萬法
J28nB220_p0779c16║本閒為人自鬧如何是自鬧句師云瞽目進東城進
J28nB220_p0779c17║云二十五代老古錐到來又如何接待師隨聲打云
J28nB220_p0779c18║以此接待進云棒下無生忍臨機不讓師師復打云
J28nB220_p0779c19║也是第二頭僧喝師云再喝看僧作禮師云一場鈍
J28nB220_p0779c20║置乃以拂子一拂云寶鏡當軒十方普照輝天爍地
J28nB220_p0779c21║耀古騰今者段境界猶是金鎖玄關尚未是衲僧作
J28nB220_p0779c22║略且作麼生是衲僧作略驀拈拄杖卓云直教天下
J28nB220_p0779c23║一個個頭破腦裂去汝諸人作麼生會若緇素得出
J28nB220_p0779c24║始許同沐皇風齊沾佛日苟或未然行人盡處是青
J28nB220_p0779c25║山青山更在行人外良久復云山僧道荒德薄智淺
J28nB220_p0779c26║行疏只宜雲壑栖耕不堪利生接物茲因同安祖席
J28nB220_p0779c27║虛廢已久本邑僧會雲曇老宿深憐此地振卓無由
J28nB220_p0779c28║幸大護法昆湖廖翁任本府司理奉　旨恢復翁有
J28nB220_p0779c29║詩云夜半驚回香界夢今朝還我古同安之句後曇
J28nB220_p0779c30║公西逝復祝乃徒中公謹同合邑紳衿及諸山耆宿
J28nB220_p0780a01║於越山耑請山僧主持此席爾時乃命監院眉劍獨
J28nB220_p0780a02║力撐持將經十載今幸法堂輝煌草萊頗闢又承合
J28nB220_p0780a03║省本邑及諸山等重申前請山僧事不獲已秖得應
J28nB220_p0780a04║個時節且道時節又作麼生應遂舉當山常察禪師
J28nB220_p0780a05║僧問如何是鳳棲家風常云鳳棲無家風僧云既是
J28nB220_p0780a06║鳳棲因甚無家風師云不迎賓不待客僧云恁麼則
J28nB220_p0780a07║四海參尋當為何事師云盤飣自有傍人施師拈云
J28nB220_p0780a08║者老漢雖然擔子度人爭免隨身滯貨山僧則不然
J28nB220_p0780a09║設有問如何是鳳棲家風向他道迎賓待客因甚如
J28nB220_p0780a10║此豈不聞雲板響時歸舊座大家齊口嚼新羹結座
J28nB220_p0780a11║云諦觀法王法法王法如是下座。
J28nB220_p0780a12║即日晚參師云古人建叢林立宗旨皆有人承褫今
J28nB220_p0780a13║日山僧濫膺斯席舉揚宗乘且道甚麼人承褫眾中
J28nB220_p0780a14║有知音者麼眾無出復云一眾吝慈山僧只得自拈
J28nB220_p0780a15║自弄來來來由我好安排去去去無伊蹤跡處也不
J28nB220_p0780a16║來也不去綠水常穿澗底流碧雲時在青山住一拂
J28nB220_p0780a17║云會麼金井玉池碧眼開佛頭峰髻圓音布一擊便
J28nB220_p0780a18║行。
J28nB220_p0780a19║上堂僧問曹洞祖席臨濟重興正令全提如何舉唱
J28nB220_p0780a20║師打云一棒掀翻老古錐進云恁麼則有水皆含月
J28nB220_p0780a21║無山不帶雲師云非汝境界僧一喝便行師云用喝
J28nB220_p0780a22║作麼一僧出一喝師云未曾垂釣餌先來弄尾鍼進
J28nB220_p0780a23║云一喝即不問如何是第一句師云道甚麼如何是
J28nB220_p0780a24║第二句師云道過了也如何是第三句師云者裏用
J28nB220_p0780a25║不著僧云直下分明師云投子道底問銅頭鐵額爐
J28nB220_p0780a26║鞴重開棒喝交馳如何煆煉師云早已一身紅進云
J28nB220_p0780a27║把住則黃金失色放行則瓦礫生光還把住是放行
J28nB220_p0780a28║是師云兩頭坐斷進云臨濟初參黃檗三度喫棒因
J28nB220_p0780a29║甚到大愚脅下還拳且道得大愚力黃檗力師云一
J28nB220_p0780a30║任卜度乃云把住放行已是撒土揚沙受棒還拳未
J28nB220_p0780b01║免腔板鼓弄直饒三句齊收依然跳不出斗說什麼
J28nB220_p0780b02║人境俱奪棒喝交馳會得者話始許道有水皆含月
J28nB220_p0780b03║無山不帶雲如不會卻向第二番葛藤去也復豎杖
J28nB220_p0780b04║云見麼一卓云聞麼聞非耳聞見非眼見眼見則瞎
J28nB220_p0780b05║耳聞則聾恁麼會去方可號令人天提持佛祖并知
J28nB220_p0780b06║脅下還拳三度喫棒能收虎尾亦踞虎頭正好佛頭
J28nB220_p0780b07║峰上任往任還太子嶺頭直上直下始不負今日古
J28nB220_p0780b08║音上座領闔省檀那入山設齋請揚此事諸仁者此
J28nB220_p0780b09║事作麼生舉聻復卓云待別有消息時卻向伊吐露
J28nB220_p0780b10║喝一喝下座。
J28nB220_p0780b11║設兩序上堂龍吟霧起虎嘯風生師子盤旋象王起
J28nB220_p0780b12║步今日安名定位建立法幢以五須彌為眾頭首將
J28nB220_p0780b13║七金山作諸列職以至日月星辰森羅萬象為雲水
J28nB220_p0780b14║禪流廬阜雲居南嶽普陀提漿運水到恁麼地方能
J28nB220_p0780b15║如天普蓋似地普擎何憂乎法道不揚何懼乎宗猷
J28nB220_p0780b16║不振諸仁者且道甚麼人便能若是舉手顧左右云
J28nB220_p0780b17║孤掌不浪鳴下座。
J28nB220_p0780b18║儲將承山王居士生日請上堂問雪覆千山瓊瑤滿
J28nB220_p0780b19║地瑞景重重即不問慶生一句請師宣師云曙日發
J28nB220_p0780b20║生收地雪萬林仍是舊時容進云慶中境色如何師
J28nB220_p0780b21║云珠簾捲夜雨畫棟映朝雲進云秖如無生一句又
J28nB220_p0780b22║作麼生師云昨夜眉毛拖地白明朝依舊接天青進
J28nB220_p0780b23║云與麼則情與無情一齊慶讚去也師云且喜上座
J28nB220_p0780b24║證明乃舉云有物先天地無形本寂寥能為萬象主
J28nB220_p0780b25║不逐四時凋古人與麼道忒煞太露筋骨雖然如是
J28nB220_p0780b26║且王居士慶祝一句作麼生道以杖一劃云龜浮綠
J28nB220_p0780b27║野連雲出鶴過秦關帶雪來下座。
J28nB220_p0780b28║本里眾檀請上堂問五葉流芳即不問如何是臨濟
J28nB220_p0780b29║四喝師云著一問將來如何是一喝如金剛王寶劍
J28nB220_p0780b30║師打云未出匣時光已露如何是一喝如踞地師子
J28nB220_p0780c01║師打云石人心膽也須寒如何是一喝如探竿影草
J28nB220_p0780c02║師打云莫道屈棒有人喫如何是一喝不作一喝用
J28nB220_p0780c03║師打云纔涉古今便不中進云四喝已蒙師指示今
J28nB220_p0780c04║日陞堂事若何師云紅日正當午端的照無私僧作
J28nB220_p0780c05║禮云如是則千峰齊下拜萬派盡朝宗師云瞻之仰
J28nB220_p0780c06║之乃云千年祖席今日重興時節既彰莫當容易二
J28nB220_p0780c07║十五代之祖庭脈運幾灰千百餘載之法幢桑田幾
J28nB220_p0780c08║變乃得沒量大人回棘荊而成瓊樓玉殿轉草萊而
J28nB220_p0780c09║為紫壁金沙至使海內衲僧續佛慧命十方檀信頓
J28nB220_p0780c10║悟己靈赫赫光明廓周沙界如是則兩輪莫勝周遍
J28nB220_p0780c11║莫遮在始在終凝然一道始可於同安扶豎宗風中
J28nB220_p0780c12║興祖道還委悉麼一卓云三教聖人同一轍薦取當
J28nB220_p0780c13║陽未發機下座。
J28nB220_p0780c14║沙彌戒請上堂僧問撥草瞻風即不問鳳棲陞座事
J28nB220_p0780c15║如何師云站立分明進云秖如戒定雙彰如何是沙
J28nB220_p0780c16║彌得力處師云今日袈裟打濕角如何是比丘轉身
J28nB220_p0780c17║處師云明朝依舊下西川如何是菩薩親切處師云
J28nB220_p0780c18║托缽出雲堂不是進云恁麼則龍門夜展千山雨鳳
J28nB220_p0780c19║棲日掛萬里天師云閒言語乃云腦蓋重著楔未許
J28nB220_p0780c20║絕背面通身慶快去也須重判斷因甚如斯只為諸
J28nB220_p0780c21║人從無始劫來被者條黑漆索子縛住腳跟不得自
J28nB220_p0780c22║由以杖一卓云若向者裏體薦八萬法門一時頓證
J28nB220_p0780c23║三壇大戒彈指圓成方識山僧袈裟打溼角依舊下
J28nB220_p0780c24║西川如或不爾縱使有得力轉身親切處若要通身
J28nB220_p0780c25║慶快也是鄭州出曹門一喝下座。
J28nB220_p0780c26║比丘戒請上堂問弘宗演教接物利生大闡毘尼即
J28nB220_p0780c27║不問重新一句事如何師云東山呈曙色萬壑悉光
J28nB220_p0780c28║輝進云光輝且置秖如向上事如何指示師云高著
J28nB220_p0780c29║眼進云雲捲千峰碧溪流萬派清去也師咄莫亂走
J28nB220_p0780c30║問龍吟虎嘯風雲會鳳翥鸞翔日月高龍虎鳳鸞即
J28nB220_p0781a01║不問浮山九帶請師宣師云草本漫勞拈出進云如
J28nB220_p0781a02║何是佛正法眼帶師云萬里晴空雲影盡千江平淡
J28nB220_p0781a03║截波流如何是佛法藏帶師云塵塵不立全機露法
J28nB220_p0781a04║法皆空一鏡收如何是事貫帶師云街前補衲連雲
J28nB220_p0781a05║繡擔水溪頭帶月歸如何是理貫帶師云自古弟者
J28nB220_p0781a06║可為長從來孝子覆爺名如何是理事縱橫帶師云
J28nB220_p0781a07║蜂採上陽花到室蝶翻幽徑草歸籬如何是屈曲垂
J28nB220_p0781a08║帶師云塗炭不穿牙珮服歸鄉且著破襴衫如何是
J28nB220_p0781a09║妙協兼帶師云聞樂相忘三月味始知垂釣在深潭
J28nB220_p0781a10║如何是金鍼雙鎖帶師云李白桃紅關不住逍遙上
J28nB220_p0781a11║苑展眉歡如何是平懷常實帶師云一片白雲起谷
J28nB220_p0781a12║口數聲黃鳥帶泉飛乃云今朝為說比丘戒請我先
J28nB220_p0781a13║陞曲彔床聊為諸人通一線浮山九帶快承當如或
J28nB220_p0781a14║未然欲行千里一步為初向下文長且聽三師七證
J28nB220_p0781a15║分付一喝下座。
J28nB220_p0781a16║菩薩戒請上堂問昔日丹霞聞受戒為什麼掩耳而
J28nB220_p0781a17║出師云美食不中飽人餐進云律中道手推比丘者
J28nB220_p0781a18║波夷提德山因什麼見僧便棒師云赤心片片進云
J28nB220_p0781a19║嫌罵比丘者波夷提臨濟因什麼見僧便喝師云片
J28nB220_p0781a20║片赤心進云清淨比丘不踏生草南泉因什麼斬貓
J28nB220_p0781a21║師云汝向何處見王老師乃云經中道眾生受佛戒
J28nB220_p0781a22║即入諸佛位位同大覺已真實諸佛子雖然如是只
J28nB220_p0781a23║能入佛未能入魔何則殊不知眾生未受佛戒亦入
J28nB220_p0781a24║諸佛位所以臨濟德山一任喚作波夷提丹霞南泉
J28nB220_p0781a25║何常不是清淨行會得此意則不負靈機禪人敦請
J28nB220_p0781a26║舉揚此事其或不爾別作商量去也遂舉中邑洪恩
J28nB220_p0781a27║禪師因仰山謝戒次恩於禪床上拍手云鳴耶鳴耶
J28nB220_p0781a28║仰乃從東過西從西過東向中間立定然後謝戒恩
J28nB220_p0781a29║云什麼處得此三昧仰云於曹溪印子脫來恩云汝
J28nB220_p0781a30║道曹溪用此三昧接什麼人仰云接一宿覺仰復問
J28nB220_p0781b01║恩云和尚在什麼處得此三昧恩云我於馬大師處
J28nB220_p0781b02║得來師云者兩個老漢敗缺也不少假如今日有人
J28nB220_p0781b03║問山僧在什麼處得此三昧便與他劈脊一棒云不
J28nB220_p0781b04║從曹溪得亦非馬師來喝一喝下座。
J28nB220_p0781b05║當陽聖生陳居士誕日請上堂當陽無量壽無成亦
J28nB220_p0781b06║無壞堅固金剛體無生亦無滅諸仁者秖如無生滅
J28nB220_p0781b07║無成壞底是個甚麼拈拄杖云莫是者個麼且喜沒
J28nB220_p0781b08║交涉既不是者個畢竟喚什麼作無生無滅彌天匝
J28nB220_p0781b09║地堂堂露慶祝華封個壽山擊禪床下座。
J28nB220_p0781b10║結制上堂問大開罏鞴鍛煉聖凡且道本分衲僧到
J28nB220_p0781b11║來作麼生煆師云你不是本分底進云鉗鎚佛祖必
J28nB220_p0781b12║須作家如何是作家師云殺人不眨眼進云恁麼則
J28nB220_p0781b13║不動干戈定太平師云看腳下僧一喝師云灼然問
J28nB220_p0781b14║祖令當行即不問作家相見事如何師打云伯牙與
J28nB220_p0781b15║子期不是閒相識乃云諸方十月十五結同安卻比
J28nB220_p0781b16║諸方別試問其中事若何因緣相值此時節時節且
J28nB220_p0781b17║置秖如今日開爐明甚麼邊事良久云滿爐添炭猶
J28nB220_p0781b18║嫌冷路上行人空守寒參。
J28nB220_p0781b19║元旦上堂旭日輝輝春風拂拂乃國運之增新山雲
J28nB220_p0781b20║靄靄野鶴眠眠正鳳棲之添瑞值此時節峰頭峰尾
J28nB220_p0781b21║列為普賢法門山北山南渝作觀音境界不許天下
J28nB220_p0781b22║英俊說舊說新豈容現前清眾論今論古驀拈杖云
J28nB220_p0781b23║惟有者個木上座不涉一義不侵舊新復卓云向者
J28nB220_p0781b24║裏領略得去可以同享太平祝延聖壽若領略不得
J28nB220_p0781b25║山僧一人慶祝去也遂起身云一片皇風扇宇宙斬
J28nB220_p0781b26║新日月照乾坤一喝下座。
J28nB220_p0781b27║解制上堂問今日解制即不問應時值節事如何師
J28nB220_p0781b28║云三更穿市過走馬出紗籠進云若不同床睡焉知
J28nB220_p0781b29║被底穿師云腳跟下好與三十問柏樹庭前譚妙法
J28nB220_p0781b30║虛空撫掌笑吟吟撫掌即不問如何是庭前譚妙法
J28nB220_p0781c01║師云石人暗點頭進云恁麼則荊棘林中展手眼紅
J28nB220_p0781c02║塵堆裏定乾坤師打云試展手眼看進云高懸祖印
J28nB220_p0781c03║空王國放去收來任縱橫師云也是德山羅漢進云
J28nB220_p0781c04║獅子吼時芳艸綠象王行處落花紅師打云閒言語
J28nB220_p0781c05║乃云同安今日解制且喜燈王出世驀然觸破紗籠
J28nB220_p0781c06║笑煞街頭李四前途有問如何切莫當陽辜負一卓
J28nB220_p0781c07║下座。
J28nB220_p0781c08║方伯斗所余公大護法上佛殿樑請上堂問建法幢
J28nB220_p0781c09║立宗旨秖如佛未出世祖未西來還有宗旨也無師
J28nB220_p0781c10║打云者是什麼所在說有說無進云如何是臨濟宗
J28nB220_p0781c11║師打云一棒一條痕如何是雲門宗師打云無你湊
J28nB220_p0781c12║泊處如何是曹洞宗師打云忌諱個甚麼如何是溈
J28nB220_p0781c13║仰宗師打云你跳得出麼如何是法眼宗師打云者
J28nB220_p0781c14║裏盡也未僧云五家宗旨蒙師指更有一問請師端
J28nB220_p0781c15║的師打云疑則別參問法席初啟寶殿重開斬新條
J28nB220_p0781c16║令即不問向上宗乘事若何師云腳跟下好與三十
J28nB220_p0781c17║棒僧喝師云落在甚麼處進云萬古碧潭空界月再
J28nB220_p0781c18║三撈摝始應知師云元來僧作禮云大眾分明記取
J28nB220_p0781c19║師云瞎問慈雲遍覆三千界法雨均沾大地人應時
J28nB220_p0781c20║值節請師速道師云龍飛千嶂碧鳳舞萬山高進云
J28nB220_p0781c21║即今宰官臨筵凡聖駢集和尚如何施設師云巍巍
J28nB220_p0781c22║寶殿聳霄漢歷歷光明遍剎塵問舉目盡皆彌勒閣
J28nB220_p0781c23║腳下無非古道場如何是敷揚句師云彈指頓超空
J28nB220_p0781c24║劫外扶起當年舊剎竿進云恁麼則宗開柳巷法振
J28nB220_p0781c25║滹沱去也師云但願春風齊著力一時吹入我門來
J28nB220_p0781c26║乃云鳳棲山壁立萬仞佛頭峰透徹雲端師子盤旋
J28nB220_p0781c27║象王蹴蹋若是沒量大人自然全身擔荷別立生涯
J28nB220_p0781c28║其或眼目動定不惟不能攀仰要且望崖而退還知
J28nB220_p0781c29║麼遂舉書云者是方伯余公見道的消息今日特向
J28nB220_p0781c30║人天眾前分明舉出舉畢山僧亦有個頌子為伊證
J28nB220_p0782a01║據掀翻華嶽忘機處劈破長空月一簾無限情塵都
J28nB220_p0782a02║不見喜君贏得舊山川一喝下座。
J28nB220_p0782a03║方伯余公為夫人張氏生辰請上堂問答不錄師乃
J28nB220_p0782a04║云須彌高兮壽量滄海深兮福祥日月照臨兮為祝
J28nB220_p0782a05║天地覆載兮悠長一喝云若不喝住打葛藤無有了
J28nB220_p0782a06║日在復拈拄杖云秖如者個還具壽量耶殊不知豎
J28nB220_p0782a07║窮三際橫遍十方亙古亙今凝然湛寂且不落功勳
J28nB220_p0782a08║一句作麼生道紫微閣畔舒千臂南極峰前照九垓
J28nB220_p0782a09║下座。
J28nB220_p0782a10║佛成道上堂六載雪山勤苦行無端夜半睹明星眼
J28nB220_p0782a11║中早已重添屑殃及兒孫事莫論諸仁者於此會得
J28nB220_p0782a12║則不辜負東昇禪人設齋圓戒耑請山僧舉揚個事
J28nB220_p0782a13║者個且置秖如釋迦老子夜睹明星悟個什麼若定
J28nB220_p0782a14║當得出方許了明向上宗乘頓證金剛心地其或未
J28nB220_p0782a15║然只得向諸人道破遂以杖擊案云甜瓜徹蒂甜苦
J28nB220_p0782a16║瓠連根苦一喝下座。
J28nB220_p0782a17║洪州元戎海山張居士生日請上堂問師登寶座法
J28nB220_p0782a18║雨均沾正令全提如何判斷師打云你試定當看進
J28nB220_p0782a19║云此意且置秖如高峰四句請師垂示師云我者裏
J28nB220_p0782a20║一句也無如何是大地無草師云白雲橫嶺上如何
J28nB220_p0782a21║是大海無魚師云明月浸波心如何是大富無糧師
J28nB220_p0782a22║云富嫌千口少如何是大悟無道師云貧恨一身多
J28nB220_p0782a23║進云恁麼則情與無情一齊慶生去也師云且喜闍
J28nB220_p0782a24║黎道著乃云日輪正當午虛空絕點塵山河及大地
J28nB220_p0782a25║全露法王身驀拈杖云露堂堂明歷歷脫體無依赤
J28nB220_p0782a26║條條光湛湛圓融無礙頓教入泥不點塵入水不動
J28nB220_p0782a27║波七縱八橫拋三擲四到恁麼時盡大地是個大解
J28nB220_p0782a28║脫場遍虛空是個無量壽故云佛身充滿於法界普
J28nB220_p0782a29║現一切群生前隨緣赴感靡不周而恒處此菩提座
J28nB220_p0782a30║所以道有時疋馬單刀現將軍身而說將軍法有時
J28nB220_p0782b01║霞冠素服賑濟群靈而歸心大道以致隨處即主遇
J28nB220_p0782b02║緣即賓坐斷千差路超出四威儀何假鶴舞起清風
J28nB220_p0782b03║錦雲鋪杲日雖然如是且當機一句作麼生道無位
J28nB220_p0782b04║真人高迥迥何山松柏不青青下座。
J28nB220_p0782b05║上堂問今朝制期又兼演戒秖如禪戒兩忘的衲僧
J28nB220_p0782b06║到來和尚如何接待師隨聲打云無你插足處進云
J28nB220_p0782b07║如何是五家宗旨師打云者個便是如何是臨濟宗
J28nB220_p0782b08║師云青天喫棒血流紅如何是雲門宗師云眉毛瞎
J28nB220_p0782b09║卻不通風如何是曹洞宗師云夜半烏雞雪上封如
J28nB220_p0782b10║何是溈仰宗師云凡情聖解不留蹤如何是法眼宗
J28nB220_p0782b11║師云六相團圞數莫窮僧喝云禮拜去也師打云再
J28nB220_p0782b12║犯不容乃云宗師家掌握靈符道眼清正方許南面
J28nB220_p0782b13║高坐與大地人抽釘拔楔有時千尋巖下嘯月吟風
J28nB220_p0782b14║有時萬頃波中跨龍釣鱷花街柳巷哩哩囉囉林下
J28nB220_p0782b15║水邊寥寥寂寂屋後松梢帶雪皆為古佛家風庭前
J28nB220_p0782b16║梅蕊含霜盡合祖師密意者裏見得一任橫拈倒用
J28nB220_p0782b17║說是說非方可道不言而信不怒而威搜翻白拈窠
J28nB220_p0782b18║穴剪斷從上根枝苟或未諳須向同安手裏討個著
J28nB220_p0782b19║落始得只如今日幻容禪人母難之日特請山僧陞
J28nB220_p0782b20║座設齋求戒以酬罔極之恩且道為伊作何條段遂
J28nB220_p0782b21║一拂云三壇次第演伽陀萬別千差齊坐斷下座。
J28nB220_p0782b22║臘八日覺宗禪人圓戒請上堂乃云諸佛涅槃心甚
J28nB220_p0782b23║深無倫匹眾生業垢重難解亦難入且道甚麼處是
J28nB220_p0782b24║難解入底良由五欲深沉三毒纏繞勞他沒量大人
J28nB220_p0782b25║手指天地作大師子吼云天上天下唯我獨尊及乎
J28nB220_p0782b26║雪山六載夜睹明星已是第二杓惡水沒頭潑了以
J28nB220_p0782b27║至四十九年葛藤縷縷又道無法可說豈非靈龜曳
J28nB220_p0782b28║尾末後拈一枝花惹得飲光展笑始暢胸懷可謂大
J28nB220_p0782b29║人具大見大智得大用設使說遍無邊香水海廣開
J28nB220_p0782b30║重重彌勒閣撿點將來猶未是衲僧極則事且因齋
J28nB220_p0782c01║慶讚圓滿毘尼一句作麼生道三千次第重饒舌八
J28nB220_p0782c02║萬行持彈指圓一喝下座。
J28nB220_p0782c03║元旦上堂拈香祝聖畢師豎拂云靈山付囑兒孫事
J28nB220_p0782c04║今日元辰復舉揚微笑拈花端的旨相承少室繼聯
J28nB220_p0782c05║芳且喜融風𩖼𩖼溥天布化育之休更逢麗日輝輝
J28nB220_p0782c06║大地沐太平之兆者裏會得方許斬新日月特地乾
J28nB220_p0782c07║坤祝皇風于北闕迎瑞彩于南宸一人有慶法社賴
J28nB220_p0782c08║之眾中還有知得時節因緣底麼良久云楚庵西堂
J28nB220_p0782c09║遍歷諸方草鞋跟斷無端撞入同安不覺掀翻寶惜
J28nB220_p0782c10║山僧固以祖父家業兩手分付遂授衣云展開雞足
J28nB220_p0782c11║峰前路化浹娑婆遍地香楚云自愧樗才為紹續蒙
J28nB220_p0782c12║師徹骨老婆心師云正好撐天拄地進云恁麼則人
J28nB220_p0782c13║歸大國方尊貴水到瀟湘一樣清師云珍重下座。
J28nB220_p0782c14║懺華嚴經鄧應塘居士請上堂問善財五十三參末
J28nB220_p0782c15║後于彌勒樓閣彈指即開且道如何是彈指意師云
J28nB220_p0782c16║含靈猶有分越格莫能求進云秖如百千萬億彌勒
J28nB220_p0782c17║百千萬億善財那個是真底師云那個不是真底進
J28nB220_p0782c18║云文殊興雲普賢布雨如何是智行雙圓句師云道
J28nB220_p0782c19║著了僧作禮師打云也須喫棒始得乃以拄杖打○
J28nB220_p0782c20║相云如來深境界其量等虛空一切眾生入而實無
J28nB220_p0782c21║所入所以道三千剎土八萬微塵於一塵中現出千
J28nB220_p0782c22║丈盧舍那身萬德莊嚴圓融行布根塵迥絕理事雙
J28nB220_p0782c23║彰道無即有道有即無掃除凡見不立纖塵以杖左
J28nB220_p0782c24║右卓云復從者裏湧出無量菩薩僧伽無量大悲苾
J28nB220_p0782c25║芻無量金剛天等無量八部龍神左右盤繞而為華
J28nB220_p0782c26║嚴海會一擊云你諸人還聞麼又以杖打⊕相云又
J28nB220_p0782c27║從者裏湧出無量彩蓋雲無量瓔珞雲無量光明雲
J28nB220_p0782c28║無量音樂雲無量主山神無量草木神重重密護行
J28nB220_p0782c29║智齊彰而為華藏莊嚴你諸人還見麼若也聞見精
J28nB220_p0782c30║明則有情無情證等無異到恁麼時山僧向者裏還
J28nB220_p0783a01║讚揚得麼直得義天性海似帝網而交羅智照神光
J28nB220_p0783a02║如洪爐之猛燄今朝省邑護法居士等為諸人發上
J28nB220_p0783a03║上機助宣妙行且道以何為驗彈指圓成八萬門剎
J28nB220_p0783a04║那滅卻三祗劫下座。
J28nB220_p0783a05║解制上堂問九旬禁足三月安居安居即不問今朝
J28nB220_p0783a06║解制事如何師云龍吟夜月洪波秀虎嘯風生碧漢
J28nB220_p0783a07║空進云不是春風回萬象何能夜月照三陽師云汝
J28nB220_p0783a08║作麼生進云師子吼時芳草綠象王行處落花紅師
J28nB220_p0783a09║云且過一邊乃云今朝十五元宵節正值同安解制
J28nB220_p0783a10║辰試問諸人己躬事其中那個是知音龍蛇穴裏藏
J28nB220_p0783a11║身凡聖途中著見未能出格超群及至七花八裂只
J28nB220_p0783a12║得挽回火樹撥轉燈城把住放行全體獨露還委悉
J28nB220_p0783a13║麼遂豎拂云春風一段枝頭洩無古無今晝夜明一
J28nB220_p0783a14║喝下座。
J28nB220_p0783a15║方伯斗所余公大護法為拈花文佛暨諸賢聖等開
J28nB220_p0783a16║光請上堂拈香畢祖庭千古復興隆殿閣渾如靈鷲
J28nB220_p0783a17║宮座下水雲獅與象有誰微笑破羅籠還有承當者
J28nB220_p0783a18║麼問昔年鷲嶺拈花迦葉微笑今日同安舉唱未審
J28nB220_p0783a19║是同是別師云綠水時漩師子渡紅輪正照佛頭峰
J28nB220_p0783a20║進云恁麼則山河大地齊瞻仰明暗色空古佛心師
J28nB220_p0783a21║云實相圓明千里外鳳山獨露萬重雲進云秖如方
J28nB220_p0783a22║伯余翁報國酬恩一句請師速道師云同安古剎重
J28nB220_p0783a23║新建四海禪流共祝釐乃豎杖云釋迦老子在山僧
J28nB220_p0783a24║拄杖頭上堂堂獨露被諸人逼得三百六十骨節八
J28nB220_p0783a25║萬四千毛竅盡皆紫金光聚復於青蓮花目放大寶
J28nB220_p0783a26║光爍破四天下照耀恒沙國土萬億諸佛萬億菩薩
J28nB220_p0783a27║萬億聖眾萬億寶蓋各各俱承此力與釋迦老子帝
J28nB220_p0783a28║網交羅鏡光相照圓明妙體共證真常情與無情正
J28nB220_p0783a29║等無異汝諸人還見麼設若見得則知者段光明在
J28nB220_p0783a30║聖不增在凡不減世尊得之照天照地法古騰今菩
J28nB220_p0783b01║薩得之願力宏深悲智廣大羅漢得之神通莫測妙
J28nB220_p0783b02║用難量祖師得之掀翻窠臼喝破太虛諸人得之喫
J28nB220_p0783b03║飯穿衣操持日用即今方伯得之政化西江運籌帷
J28nB220_p0783b04║幄且道山僧得之畢竟如何以杖一卓云竿木隨身
J28nB220_p0783b05║逢場作戲越山頂頭擒天摟月龍門殿上鼓浪興波
J28nB220_p0783b06║同安榛蕪叢中現出瓊樓玉殿演唱無腔曲調拔除
J28nB220_p0783b07║腦後塵釘圓成千古奇緣俾後瞻依不朽讚揚且置
J28nB220_p0783b08║秖如今日方伯余公為佛開光一句作麼生道遂舉
J28nB220_p0783b09║筆點云坐斷十方光始現大家仰祝聖皇恩下座。
J28nB220_p0783b10║結制上堂問涅槃無路生死無門且道工夫從甚處
J28nB220_p0783b11║入師打云無你咬嚼處進云某甲不會師打云不會
J28nB220_p0783b12║卻相應乃舉雪峰和尚云三世諸佛向火燄上轉大
J28nB220_p0783b13║法輪雲門云火焰為三世諸佛說法三世諸佛立地
J28nB220_p0783b14║聽應庵老祖云三世諸佛為火燄說法火焰燒煞三
J28nB220_p0783b15║世諸佛師拈云者三個老漢各立邊疆赤心片片點
J28nB220_p0783b16║撿將來不妨奇特汝諸人會麼會得雪峰句眼光爍
J28nB220_p0783b17║破四天下會得雲門句舌裏有骨會得應庵句天下
J28nB220_p0783b18║和平萬國協慶不須撾鼓上堂開爐結制若透未得
J28nB220_p0783b19║直待來年十五為諸人別通消息一喝下座。
J28nB220_p0783b20║臘八上堂問祖庭復振四眾雲臻豎拂拈椎即不問
J28nB220_p0783b21║夜睹明星事若何師云豁開眉上眼射破海中天進
J28nB220_p0783b22║云菩薩戒猶護生草為甚南泉斬貓歸宗斬蛇師云
J28nB220_p0783b23║速禮懺悔進云今朝和尚陞座且道說何法師云無
J28nB220_p0783b24║法可說進云恁麼則虛設了也師云若虛設即有法
J28nB220_p0783b25║也乃云吾佛當年詣雪山倏爾夜睹明星發突然悟
J28nB220_p0783b26║得涅槃心正眼看來總是瞎諸仁者那裏是者老漢
J28nB220_p0783b27║漏逗處良久復舉昔日元叟端和尚云未到雪山腳
J28nB220_p0783b28║跟下好與三十既到雪山腳跟下好與三十夜睹明
J28nB220_p0783b29║星腳跟下好與三十師云者老漢也須喫同安三十
J28nB220_p0783b30║何故只知令行不覺殃及更有三十同安自喫何故
J28nB220_p0783c01║事因叮囑起日久見人心秪如湧輪禪人今朝圓戒
J28nB220_p0783c02║一句作麼生道一輪湧出千山秀萬象光輝瑞色呈
J28nB220_p0783c03║一喝下座。
J28nB220_p0783c04║解制上堂同安今日有三句特為諸人明指示且道
J28nB220_p0783c05║是那三句以杖打○相云舊年十月十五恁麼結把
J28nB220_p0783c06║斷要津無漏洩又以手作展勢云今年正月十五恁
J28nB220_p0783c07║麼解潑天猛浪大張開試問九旬日中更作麼生理
J28nB220_p0783c08║會復以拄杖打○相左右顧視云若到諸方切莫錯
J28nB220_p0783c09║舉擲拄杖下座。
J28nB220_p0783c10║法璽印禪師語錄卷第一