J28nB220_p0788a01║法璽印禪師語錄卷第三
J28nB220_p0788a02║嗣法門人性圓旋璣旋哲旋賢等編次
J28nB220_p0788a03║住江西南昌府靖安縣龍門山暇僧禪寺語錄
J28nB220_p0788a04║師于癸巳秋八月十二日入院。
J28nB220_p0788a05║山門。一喝，云：「者道門馬大師親從出入，山僧到來未
J28nB220_p0788a06║免隨他去就。雖然——」以拄杖一卓，云：「驢驢馬馬，切忌蹋
J28nB220_p0788a07║著。」
J28nB220_p0788a08║佛殿。「三即一，一即三，三一若存，能所歷然。」以具打○
J28nB220_p0788a09║相云：「彼此相見不相識。」
J28nB220_p0788a10║據室。「此乃大寂馬祖及機禪師所踞，今日不肖遠孫
J28nB220_p0788a11║有甚長處？」喝云：「佛祖到來，也須乞命。」
J28nB220_p0788a12║即日，上堂。祝
J28nB220_p0788a13║聖罷，次拈香，云：「千秋埋沒，今日重新。十二載之繩墨，滿
J28nB220_p0788a14║口砒礵；三四番之斲輪，通身鍼蠆。爇向爐中，供養前
J28nB220_p0788a15║住雲居歸老竹林傳臨濟正宗第三十世傘居先師
J28nB220_p0788a16║顓愚大和尚，用酬法乳。」遂斂衣就座。白椎竟，師云：「獨
J28nB220_p0788a17║坐當軒，誰敢單刀直入？斬新條令，孰能格外全提？眾
J28nB220_p0788a18║中有不顧危險者，出眾相見。」請主覺真問：「千年祖席，
J28nB220_p0788a19║此日重興，正令全提，如何舉唱？」師打，云：「一棒敲開龍
J28nB220_p0788a20║頂骨，明珠吐出色重光。」進云：「秖如當年臨濟打克符，
J28nB220_p0788a21║是同？是別？」師云：「道士甕裏坐。」進云：「的旨不從人處得，
J28nB220_p0788a22║蓮花步步足輪生。」師打，云：「魔魅不少。」僧禮拜，師拈拄
J28nB220_p0788a23║杖，云：「昔日臨濟住河北，建立黃檗宗旨，便是者條楖
J28nB220_p0788a24║栗於人天眾前橫拈直豎、敲佛打祖。山僧今日拈出，
J28nB220_p0788a25║觸著則性命俱喪，犯著則頭腦盡裂。且道：利害在甚
J28nB220_p0788a26║麼處？」一卓，云：「寸刃不施魔膽碎，望風先已豎降旗。敘
J28nB220_p0788a27║事畢，秖如高振祖規，刀斧不開一句作麼生道？君臣
J28nB220_p0788a28║道合玄黃位，不涉階梯化日長。」下座。
J28nB220_p0788a29║上堂。「欲識佛性義，當觀時節因緣。諸仁者！作麼生是
J28nB220_p0788a30║時節因緣？莫是世尊拈花、迦葉微笑時節因緣耶？還
J28nB220_p0788b01║是達磨面壁、二祖安心，馬祖一喝、百丈耳聾時節因
J28nB220_p0788b02║緣耶？臨濟喫黃檗痛棒、向大愚脅下還拳時節因緣
J28nB220_p0788b03║耶？憨山師翁參笑巖和尚一過便休、先師于曹溪憨
J28nB220_p0788b04║祖頂門一鍼時節因緣耶？今朝眾居士請山僧上堂
J28nB220_p0788b05║時節因緣耶？既然總非，畢竟明甚麼邊事？眾中有善
J28nB220_p0788b06║能甄別者麼？縱饒道得，猶是者邊事。若論那邊更那
J28nB220_p0788b07║邊，三世諸佛口挂壁上。到者裏，學子潭、老人石措手
J28nB220_p0788b08║不及，翠屏峰、說法臺縮項有分。何故？向摩挲不得處
J28nB220_p0788b09║而能定當得出，方許作忤逆兒孫；設或未能，只成得
J28nB220_p0788b10║途路邊客。且道畢竟如何？黃閣簾垂關白象，紫羅帳
J28nB220_p0788b11║合繫蒼龍。」下座。
J28nB220_p0788b12║儲將承山居士生日，請上堂。問：「如何是空手把鋤頭？」
J28nB220_p0788b13║師云：「累墜煞人。」「如何是步行騎水牛？」師云：「離他不得。」
J28nB220_p0788b14║「如何是人從橋上過？」師云：「照管腳跟。」「如何是橋流水
J28nB220_p0788b15║不流？」師云：「直下覷看。」僧禮拜，師云：「念言語漢。」乃云：「諸
J28nB220_p0788b16║法寂滅相，不可以言宣；本生無量壽，豈可以數記？果
J28nB220_p0788b17║能當下體驗，決定釘抽腦後，楔去眼中。所以道：即此
J28nB220_p0788b18║見聞非見聞，無餘聲色可呈君。個中若了原無事，體
J28nB220_p0788b19║用何妨分不分？如能透得此意，即知寂滅相從來是
J28nB220_p0788b20║用，無量壽原不離體。今日王公誕辰，特請高陞曲彔
J28nB220_p0788b21║床，拋下無孔笛，貴要諸人當體全彰，方稱居士本懷。
J28nB220_p0788b22║苟或佇思停機，山僧只得漫成一偈，略為慶祝：天大
J28nB220_p0788b23║將軍壽固然，龍門聊以為君宣，本生父母如何睹？問
J28nB220_p0788b24║取當年戲馬前。」下座。
J28nB220_p0788b25║雲居先老人忌日，上堂。問：「青山靄靄，碧水滔滔，恁麼
J28nB220_p0788b26║境界，如何提唱？」師云：「竹舞千峰空劫外，香焚一片玉
J28nB220_p0788b27║爐中。」進云：「空劫玉爐承師指，父子相見事如何？」師云：
J28nB220_p0788b28║「珊瑚枕上兩行淚，半是思君半恨君。」僧作女人拜，師
J28nB220_p0788b29║云：「也是黑地穿針。」乃云：「明月堂前，青山靄靄；空王殿
J28nB220_p0788b30║外，碧水滔滔。雖則竹舞千峰，香焚玉炷，未免愁腸暗
J28nB220_p0788c01║結，方寸咨嗟。黃花泣秋露，慎終追遠；紅葉墜朝曦，難
J28nB220_p0788c02║逢清鑒。諸人還知先師去來麼？本不曾生焉有滅？去
J28nB220_p0788c03║來生滅好思量。」遂插香，云：「以此供養。」
J28nB220_p0788c04║臘八，圓戒，上堂。問：「和尚踞虎頭，某甲收虎尾，第一句
J28nB220_p0788c05║下明宗旨，如何是中間底？」師打，云：「百雜碎。」僧喝，師云：
J28nB220_p0788c06║「喝什麼？」進云：「兩岸猿聲啼不住，扁舟已過萬重山。」師
J28nB220_p0788c07║云：「沒交涉。」乃云：「今朝拄杖子與現前新學菩薩同成
J28nB220_p0788c08║正覺，且道雪山老子悟個甚麼？秪悟得者一領破袈
J28nB220_p0788c09║裟，末後拈花，以至二十八祖傳到東震旦國，而蔭被
J28nB220_p0788c10║五宗，遞相繁盛，可謂如花布錦，枝豔芬芳。山僧親承
J28nB220_p0788c11║祖印，無一絲毫許移易，諸人果能直下承當，方知不
J28nB220_p0788c12║從人得。設若擬議，扁舟已過萬重山。且道作麼生是
J28nB220_p0788c13║本有底袈裟？」以手舉，云：「曹溪吾祖親留得，分付今朝
J28nB220_p0788c14║克紹兒。」一喝，下座。
J28nB220_p0788c15║請執事，上堂。「霜花鋪地白，紅日映東升，古殿光輝耀，
J28nB220_p0788c16║乾坤瑞氣清。且喜象王起趾，師子嚬呻，階下黃花展
J28nB220_p0788c17║笑臉，樹頭紅葉正相親。」拈拄杖一卓，云：「者裏會得，便
J28nB220_p0788c18║能一切處扶起舊案，復振家聲，以此為祥為瑞，以此
J28nB220_p0788c19║法戰縱橫，萬丈門庭今日起，大家著力一齊撐。會麼？
J28nB220_p0788c20║不見道：客來須看賊來打，點盞蒿湯勝殊珍。」
J28nB220_p0788c21║上堂。「佛身充滿於法界，無你站立處。普現一切群生
J28nB220_p0788c22║前，者是香爐、那是燭臺。隨緣赴感靡不周，脫空妄語
J28nB220_p0788c23║漢。而恒處此菩提座，普化來也。諸仁者！且作麼生說
J28nB220_p0788c24║個靡不周底道理？試出來說看。」監院問：「拄杖子揚聲
J28nB220_p0788c25║大叫，棕闌拂笑展雙眉，還是釋迦祥瑞？還是大悲神
J28nB220_p0788c26║通？」師云：「不是迦文祥瑞，亦非大悲神通。」進云：「世尊說
J28nB220_p0788c27║法，天雨四花；和尚陞座，錦鋪簇簇。且道：是同？是別？」師
J28nB220_p0788c28║云：「功德天，黑暗女。」進云：「恁麼則過、現、未來一齊供養
J28nB220_p0788c29║去也。」師云：「急須吐卻。」進云：「設若臨濟大師到來，和尚
J28nB220_p0788c30║如何款待？」師和聲便打，僧禮拜，師乃云：「山僧月前道
J28nB220_p0789a01║過雲陽，今朝回來孜孜挈挈，雖則周旋往來於者裏，
J28nB220_p0789a02║不曾動著一絲毫。所以道：不離此座而遍入道場，不
J28nB220_p0789a03║動一毫而遍周沙界。向個裏覷得透，方可慶快平生，
J28nB220_p0789a04║隨機應物，即不負監院設齋請宣此事；其或未然，山
J28nB220_p0789a05║僧為諸人道破去也。」一喝，下座。
J28nB220_p0789a06║元旦，上堂。祝
J28nB220_p0789a07║聖畢，僧出問：「斬新日月，特地乾坤，時節因緣即不問，今
J28nB220_p0789a08║朝陞座事如何？」師云：「黃河清澈底，玉燭日流輝。」進云：
J28nB220_p0789a09║「只如此事，人人本具，因甚不會？」師云：「問取石頭土塊
J28nB220_p0789a10║去。」進云：「蒙師指出秦時鏡，照破乾元共證盟。」師云：「正
J28nB220_p0789a11║好喫棒在。」僧作禮，師乃云：「出門相見大賓峰，函蓋乾
J28nB220_p0789a12║坤萬像融，拽杖歸來呈舊面，高陞猊座祝皇風。且喜
J28nB220_p0789a13║元正啟祚，萬物咸亨，鐘鼓交參，人天普集，正值此時，
J28nB220_p0789a14║祥麟彩鳳獨舞丹霄，錦衣當庚運行至道，眾中還有
J28nB220_p0789a15║不被時節動轉底麼？設若不會，山僧只得與諸人通
J28nB220_p0789a16║個消息。」良久，復舉：「高峰大師云：『有錢難買歲朝春』，切
J28nB220_p0789a17║莫錯過。『奼女梳妝越樣新』，面皮厚多少？『唯有東村王
J28nB220_p0789a18║大姐』，早已看破者尿床鬼子。『依然滿面是埃塵』，也是
J28nB220_p0789a19║不會時節。諸仁者！山僧盡情道破了，還知端的也未？」
J28nB220_p0789a20║以杖高豎，云：「目前無異路，不用賀新年。」一喝，下座。
J28nB220_p0789a21║解制，上堂。僧問：「今朝上元時節，村歌社舞不歇，打開
J28nB220_p0789a22║祖師關捩，盡把春機漏洩。如何是漏洩底機？」師云：「芻
J28nB220_p0789a23║草乍開山岳動，春風才放鳥啼新。」乃云：「趙州東壁挂
J28nB220_p0789a24║胡蘆，百日諸人會也無？不會，山僧明說破。」顧眾，云：「說
J28nB220_p0789a25║破個甚麼？咄！急薦取，莫胡塗，便是龍門解制符。個裏
J28nB220_p0789a26║若能親會得，何須更覓赤鬚胡？」下座。
J28nB220_p0789a27║寒溪、雲庵為薦師，請上堂（問答不錄）。師乃云：「方友靜主昔
J28nB220_p0789a28║年來參，入門便打○相。山僧問：『者個是甚麼？』他無語。
J28nB220_p0789a29║山僧云：『如何是你住山事？』主云：『閒挑苦菜，饑煮雲羹。』
J28nB220_p0789a30║山僧云：『其中還有事也無？』主云：『待和尚問即道。』山僧
J28nB220_p0789b01║云：『問過了也。』主便喝，山僧亦喝，主復喝，山僧便打，云：
J28nB220_p0789b02║『靜主被龍門勘破了也。』諸仁者！且道那裏是勘破處？」
J28nB220_p0789b03║復成一偈云：「三十餘年住草庵，紅爐煨盡鼻頭寒，如
J28nB220_p0789b04║今影裏抽身去，不把閑名挂齒端。」下座。
J28nB220_p0789b05║端節，上堂。「清貧贏得菖蒲綠，熱鬧輸他鼉鼓遊，惟有
J28nB220_p0789b06║長沙汀上淚，波心滴破令人愁。所以道：世人皆濁我
J28nB220_p0789b07║獨清，眾人皆醉我獨醒。且道：他有甚長處？他家曾踏
J28nB220_p0789b08║上頭關，千古遺聞重相憶。若如是，方可聽笙歌于綠
J28nB220_p0789b09║柳堤邊，觀龍舟于煙波江上。雄黃酒、菖蒲茶，無限馨
J28nB220_p0789b10║香生兩頰；艾虎符、善財藥，亦能殺人亦能活。」顧眾，云：
J28nB220_p0789b11║「還有知得時節底麼？」以拄杖打○相于中書令字，云：
J28nB220_p0789b12║「急急如律令。」一喝。
J28nB220_p0789b13║薦亡僧，上堂。問：「亡僧遷化向什麼處去？」師云：「不是天
J28nB220_p0789b14║堂，便是地獄。」進云：「者個且置，腳跟下一句又作麼生？」
J28nB220_p0789b15║師云：「黑土三尺深，佛眼覷不見。」乃云：「佛旨禪入，送芥
J28nB220_p0789b16║納靈骨歸山，請山僧說些佛法。若論佛法二字，久已
J28nB220_p0789b17║忘卻了也。只記得疇昔之年，伊問：『翠竹煙霞即不問，
J28nB220_p0789b18║大地黃花事若何？』山僧云：『刺瞎闍黎眼。』伊云：『刺後如
J28nB220_p0789b19║何？』山僧云：『待汝死徹一番，即向汝道。』今日伊死了，因
J28nB220_p0789b20║甚不道？諸兄弟！生死路頭長，倏忽如掣電，急須抖擻
J28nB220_p0789b21║精神，畢竟是個甚麼？莫待黑面老子索飯錢，漫言不
J28nB220_p0789b22║道。」
J28nB220_p0789b23║上堂。「多時不說禪，口裏生荊棘，好笑寒山子，吾心似
J28nB220_p0789b24║秋月。月中丹桂噴天香，指示諸人識不識？若要識，問
J28nB220_p0789b25║取東村王大伯。」乃舉：「六祖大師道：『吾有一物，無背無
J28nB220_p0789b26║面、無頭無尾、無名無字，常在動用中，動用中不識。』諸
J28nB220_p0789b27║仁者，既在動用中，為甚不識？龍門即不然，吾有一物，
J28nB220_p0789b28║有頭有尾、有背有面、有名有字，常在萬像中，萬像中
J28nB220_p0789b29║不能覆。者裏會得，青山疊疊，黃鸝舌轉釋迦心；碧水
J28nB220_p0789b30║重重，鯨魚性獲祖師意。月中丹桂，威音那畔露真風；
J28nB220_p0789c01║雲外青松，選佛場中明個事。到恁麼地，豈敢囊藏？只
J28nB220_p0789c02║得為諸人道破。今辰乃萬玉葉居士為母慶生，特向
J28nB220_p0789c03║人天眾前無生說生、無夢說夢。雖然如是，且因齋慶
J28nB220_p0789c04║讚一句作麼生道？花開鐵樹全提旨，一線抽牽萬象
J28nB220_p0789c05║中。」下座。
J28nB220_p0789c06║師誕日，上堂。「惟一堅密身，一切塵中現。山河大地、日
J28nB220_p0789c07║月星宿，莫是堅密身麼？明暗色空、鱗甲羽毛，莫是堅
J28nB220_p0789c08║密身麼？若恁麼會，與堅密身了沒交涉。後來臨濟大
J28nB220_p0789c09║師見人不會，卻向堅密身上下個註腳：『汝等赤肉團
J28nB220_p0789c10║上有一無位真人，在汝六根門頭放光動地，未證者
J28nB220_p0789c11║證。』自爾印文既破，以訛傳訛，將此堅密身碎作七花
J28nB220_p0789c12║八裂。所以安國云：『得之於心，伊蘭作栴檀之樹；失之
J28nB220_p0789c13║於旨，甘露乃蒺藜之園。』臨濟大師可謂善學柳下惠，
J28nB220_p0789c14║終不師其跡也。山僧恁麼葛藤，諸兄弟還知落處也
J28nB220_p0789c15║未？」良久，云：「只知事逐眼前過，不覺老從頭上來。」卓杖，
J28nB220_p0789c16║下座。
J28nB220_p0789c17║結制，上堂。僧問：「今朝結制即不問，如何是五家宗？」師
J28nB220_p0789c18║云：「念將來。」進云：「如何是臨濟宗？」師云：「一棒青天轟霹
J28nB220_p0789c19║靂，從教海底絕煙塵。」「如何是雲門宗？」師云：「三關險處
J28nB220_p0789c20║難迴避，一字藏身不犯機。」「如何是曹洞宗？」師云：「君臣
J28nB220_p0789c21║道合金鍼密，偏正機輪玉線通。」「如何是溈仰宗？」師云：
J28nB220_p0789c22║「子遊父嶺父引道，父渡秋江子弄篙。」「如何是法眼宗？」
J28nB220_p0789c23║師云：「迦葉眼中空六相，毘盧頂上現全身。」進云：「五家
J28nB220_p0789c24║宗旨承師指，作家相見事如何？」師云：「兩口俱無舌，額
J28nB220_p0789c25║下各長眉。」進云：「某甲即不然。」師云：「你杜撰看。」進云：「栴
J28nB220_p0789c26║檀林裏栴檀貴，獅子窟中獅子兒。」師云：「正好喫棒。」乃
J28nB220_p0789c27║云：「古人道：『一年一解，一年一結，總是者事，不須多說，
J28nB220_p0789c28║蹋著秤錘硬似鐵。』龍門亦有個句子：一年一度解，一
J28nB220_p0789c29║年一度結，慇懃告與君，一棒頭腦裂，切忌眼中重著
J28nB220_p0789c30║楔。」
J28nB220_p0790a01║管翁舒居士為母誕日請上堂（問答不錄）。師乃云：「欲識未
J28nB220_p0790a02║生面，當觀堅密身；了得堅密身，始知未生面。」遂豎拂
J28nB220_p0790a03║子，云：「者個是堅密身。」復擲下，云：「者個是未生面。若定
J28nB220_p0790a04║當得出，始知萬古青山只麼青，千年碧水仍還碧。秖
J28nB220_p0790a05║如今日陞座為梁氏夫人祝壽一句作麼生道？繡谷
J28nB220_p0790a06║峰頭紅日杲，龍門寺裏祝長年。」下座。
J28nB220_p0790a07║上堂。「今朝臘月一，也須知端的，雪覆千山毛骨寒，火
J28nB220_p0790a08║生地爐血滴滴。血滴滴，誰是知音能掊析？若能分析
J28nB220_p0790a09║得出，即明得過去諸如來斯門已成就、現在諸菩薩
J28nB220_p0790a10║今各入圓明、未來修學人皆依如是住。」遂舉杖，云：「不
J28nB220_p0790a11║得動著，動著與他三十棒。畢竟如何？山僧不惜莖眉，
J28nB220_p0790a12║為諸人垂手看，一片袈裟撩搭起，街頭十字任縱橫。」
J28nB220_p0790a13║一卓，下座。
J28nB220_p0790a14║解制，上堂。問：「百日內若有所得，頭上安頭；若無所得，
J28nB220_p0790a15║辜負今日。畢竟如何？」師云：「問取瞎漢去。」進云：「秖如世
J28nB220_p0790a16║尊已前、彌勒已後是何面目？」師云：「他無面目。」進云：「恁
J28nB220_p0790a17║麼則草鞋倒著去也。」師打，云：「承虛接響漢。」乃云：「世尊
J28nB220_p0790a18║已前，千聖不言；彌勒已後，諸祖難透。何故？無他下口
J28nB220_p0790a19║處。直饒透得徹骨徹髓，正好來喫龍門拄杖。何故？更
J28nB220_p0790a20║有向上一著在。其或未諳，仍舊墮在窠臼裏。山僧不
J28nB220_p0790a21║惜唇齒，向諸人開一線道：家家戶戶燈，逢人莫錯舉。」
J28nB220_p0790a22║上堂。「安居禁足，依然逼塞彌天；出穴離巢，仍舊不離
J28nB220_p0790a23║當處。所以道：匣裏青蛇光燦爛，雲中師子足洪音。既
J28nB220_p0790a24║然如是，因甚有出有入聻？」一拂，云：「雖然有出入，原本
J28nB220_p0790a25║是一家。昔，有僧辭雪峰去參靈雲，乃問：『佛未出世時
J28nB220_p0790a26║如何？』雲豎起拂子。『出世後如何？』雲亦豎起拂子。其僧
J28nB220_p0790a27║卻回，雪峰云：『返太速乎？』僧云：『某甲問佛法不契。』峰云：
J28nB220_p0790a28║『汝問什麼？』僧舉前話，峰云：『汝問，我與汝道。』便問：『佛未
J28nB220_p0790a29║出世時如何？』峰豎起拂子。『出世後如何？』峰放下拂子。
J28nB220_p0790a30║僧禮拜，峰便打。」師拈云：「者兩個老漢憐兒不覺醜，可
J28nB220_p0790b01║惜者僧至今猶未知醜在。假如今日有問：『座元未出
J28nB220_p0790b02║關時如何？』山僧亦豎起拂子。『出關後如何？』山僧亦放
J28nB220_p0790b03║下拂子。你諸人且道：山僧與古人是同？是別？倘未知
J28nB220_p0790b04║得端倪，且向牧恒座元處與諸人道破。」下座。
J28nB220_p0790b05║因事，上堂。「七尺烏藤用得奇，徹頭徹尾露真機，掀翻
J28nB220_p0790b06║窠臼重拈出，敲佛打魔恰得宜。窺未透，莫狐疑，走向
J28nB220_p0790b07║他家傍竹籬，雞棲鳳巢終是異，玅高峰頂豈能窺？」一
J28nB220_p0790b08║喝，下座。
J28nB220_p0790b09║五通作祟，師以杖擊碎焚之，上堂。「昨日說五通，今朝
J28nB220_p0790b10║燒五通，地方從此振，事事悉昌隆。眾中有知昨日今
J28nB220_p0790b11║朝意旨者麼？」僧問：「佛照也恁麼，丹霞也恁麼，和尚也
J28nB220_p0790b12║恁麼，意旨如何？」師云：「咸教天下太平。」進云：「既是五通，
J28nB220_p0790b13║因甚被火燒卻？」師云：「正是五通。」進云：「橫按鏌邪全正
J28nB220_p0790b14║令，元來當斬不平人。」師云：「且喜闍黎領話。」僧作禮，師
J28nB220_p0790b15║乃云：「橫按鏌邪全正令，提綱當斬不平人，爍地光天
J28nB220_p0790b16║生燦爛，頓令邪怪絕煙塵。諸仁者！五通被山僧燒卻，
J28nB220_p0790b17║且道山僧有甚長處？」以杖打[○@吽]相，云：「我為法王，於法
J28nB220_p0790b18║自在。」一喝，下座。
J28nB220_p0790b19║師誕辰上堂，問：「玉燭輝煌騰卍字，紅輪光燦正東升，
J28nB220_p0790b20║如何是知命意？」師云：「東山呈曙色，萬壑悉光明。」進云：
J28nB220_p0790b21║「五旬一萬八千日，逗到今朝是正筵，且道與昔日同
J28nB220_p0790b22║別若何？」師云：「文不加點。」進云：「當陽鐵樹花開別，不與
J28nB220_p0790b23║人間色相齊。」師云：「仁者自生分別。」乃拈杖云：「赤條條，
J28nB220_p0790b24║本自飽滿；孤迥迥，幾曾饑卻？有時高高峰頂棒，破青
J28nB220_p0790b25║天吐紅日；有時深深海底，喝起泥牛耕玉浪。者裏會
J28nB220_p0790b26║得，自然量等虛空界，示等虛空法，證得虛空時，無是
J28nB220_p0790b27║無非法。既無是又無非，扇子𨁝跳上三十三天，觸著
J28nB220_p0790b28║帝釋鼻孔，東海鯉魚打一棒，雨似盆傾。其或擬議，未
J28nB220_p0790b29║免向虛空裏釘橛去也。」復舉：「大慧老人一日挂牌入
J28nB220_p0790b30║室，慧問妙總尼：『古人不出方丈，為什麼卻去庄上喫
J28nB220_p0790c01║油餈？』尼云：『和尚放玅總過，方敢通個消息。』慧云：『我放
J28nB220_p0790c02║你過，試道看。』尼云：『玅總亦放和尚過。』慧云：『爭奈油餈
J28nB220_p0790c03║何？』尼一喝便出，於是聲聞四方。今日無瑕尼送大衣
J28nB220_p0790c04║入山，山僧也不掛牌，無瑕亦不入室，設若有問，山僧
J28nB220_p0790c05║代無瑕云：『和尚不得說夢。』便行。不但截斷古人葛藤，
J28nB220_p0790c06║亦免向油餈上作活計。會麼？」一卓云：「分明不在春枝
J28nB220_p0790c07║上，賣盡風流人不知。」下座。
J28nB220_p0790c08║眉劍首座請上堂。僧問：「遇境逢緣即不問，慶生一句
J28nB220_p0790c09║請師宣。」師云：「燈燭交輝，人境互換。」進云：「父母未生前，
J28nB220_p0790c10║如何是和尚本來面目？」師云：「威音那畔不如我。」「如何
J28nB220_p0790c11║是已生的本來面目？」師云：「那畔威音我不如。」進云：「臨
J28nB220_p0790c12║濟宗旨縱奪分明，如何是奪人不奪境？」師云：「月印前
J28nB220_p0790c13║朝寺，蒼階虛自明。」「如何是奪境不奪人？」師云：「牧童歌
J28nB220_p0790c14║遠調，方識老山深。」「如何是人境兩俱奪？」師云：「白日西
J28nB220_p0790c15║山墜，長安緊閉門。」「如何是人境俱不奪？」師云：「聖主臨
J28nB220_p0790c16║寶殿，野老盡相親。」進云：「蒙師指出秦時鏡，照破無生
J28nB220_p0790c17║劫外春。」師云：「非汝境界。」乃云：「首座為我慶生，兼啟山
J28nB220_p0790c18║僧說法，若有法可說，卻成世諦流布；若無法可說，未
J28nB220_p0790c19║免取笑虛設。所以道：不見有人境互換，生滅、長短、動
J28nB220_p0790c20║靜無虧，全身荷負。眉劍首座隨侍山僧一十六載，癸
J28nB220_p0790c21║巳秋命守同安院事，于中經歷寒暑，志興祖席，道業、
J28nB220_p0790c22║行業宛若冰霜，累被風波，毫無移易，今特山僧五旬
J28nB220_p0790c23║遠來慶祝。雖然如是，且不涉景緣一句作麼生道？愧
J28nB220_p0790c24║慚半百等閑度，喫盡風霜耐歲寒。」下座。
J28nB220_p0790c25║九日，上堂。「三玄三要事難分，得意忘言道易親，一句
J28nB220_p0790c26║明明該萬象，重陽九日菊花新。菊花既新，還有知時
J28nB220_p0790c27║應節者麼？」僧問：「處處笙歌吹落帽，家家鼓樂宴龍山，
J28nB220_p0790c28║如何是值時應節句？」師云：「幾點重陽雨，洗出透靈源。」
J28nB220_p0790c29║進云：「重陽佳節蒙師指，展翅鶤鵬事若何？」師云：「拔萃
J28nB220_p0790c30║衝霄添瑞氣，超群獨步助春風。」進云：「恁麼則許淵明
J28nB220_p0791a01║折一枝去也。」師云：「喜得上座領話。」僧禮拜，師乃云：「從
J28nB220_p0791a02║上來建法幢、立宗旨，秖為紹隆佛種，接待後昆，山僧
J28nB220_p0791a03║縵網張鉤，倚望撈得一個半個，撐持祖道，法社增輝，
J28nB220_p0791a04║不意監院慎獨不遠千里，山僧一見已知脫皮換骨，
J28nB220_p0791a05║今日撾鼓集眾，只得兩手分付。且道付個什麼？龍門
J28nB220_p0791a06║一派曹溪水，今古滔滔話不窮，獨許慎公吸一滴，頓
J28nB220_p0791a07║教陸地起蒼龍。」下座。
J28nB220_p0791a08║結制，上堂。「最初一句子，眉下甚分明，鼻孔原向下，何
J28nB220_p0791a09║勞別處尋？既不別處尋，今日因甚牽累山僧？奈你個
J28nB220_p0791a10║個仰天覓地，把水求火，將靈然一段光明自己埋沒，
J28nB220_p0791a11║豈不知盡大地是個禪堂，返去他處棲遲，可謂無繩
J28nB220_p0791a12║自縛？今日事不獲已，只好將錯就錯，且向長連床上
J28nB220_p0791a13║豎起脊梁，緊捏繩頭，看是什麼道理？切須逼得通身
J28nB220_p0791a14║汗下，絕後再甦，失腳井中摝得一個紅爛鐵錘也不
J28nB220_p0791a15║可知。」顧左右，云：「喚甚麼作紅爛鐵錘？」眾無語，師云：「如
J28nB220_p0791a16║鴨聞雷。」拽杖，下座。
J28nB220_p0791a17║解制，上堂。「百日期滿，眉毛放下，眾中有收因結果者
J28nB220_p0791a18║麼？出來為你證據。若論此事，不言而信、不動而彰，其
J28nB220_p0791a19║靜也翕、其動也闢，語其大，天下莫能載；語其小，天下
J28nB220_p0791a20║莫能破。因什麼有九旬禁足、三月安居？蓋為諸人不
J28nB220_p0791a21║肯向己躬下討個消息，如逼蛇化龍，一場笑具。眾中
J28nB220_p0791a22║還有不甘者麼？也是茅山土地。」
J28nB220_p0791a23║住江西南昌府奉新縣越山寶蓮禪寺語錄
J28nB220_p0791a24║師于辛卯冬十月初一日入院。
J28nB220_p0791a25║陞座，拈香祝
J28nB220_p0791a26║聖罷，師云：「山僧八月赴雲居，難卻從前三次書，去住任
J28nB220_p0791a27║緣酬宿債，偏來越阜釣龍魚。」僧問：「越山高頂，冰壺發
J28nB220_p0791a28║焰，和尚向者裏釣個甚麼？」師云：「釣卻也不知。」進云：「如
J28nB220_p0791a29║何便脫去？」師云：「截斷命根。」乃云：「雲居、越山本無差別，
J28nB220_p0791a30║者邊、那邊從來不異，秖為諸人節外生枝，不能脫於
J28nB220_p0791b01║網釣。」遂豎拂子，云：「若向者裏會得，任他絲垂千尺、網
J28nB220_p0791b02║布漫天，縱具尚父之手、得養由之能，依然是陸地尋
J28nB220_p0791b03║魚、水中覓兔，亦撈摝伊不著，直須向空王殿裏尋出
J28nB220_p0791b04║無依道人、越山頂上摩著沒相鼻孔，者回方許喫山
J28nB220_p0791b05║僧拄杖。今朝達公監院請住寶蓮，舉揚個事。正與麼
J28nB220_p0791b06║時，且高歌迎瑞、共樂清平一句作麼生道？」以杖卓，云：
J28nB220_p0791b07║「眼耳頓開天地小，萬象森羅拱北宸。」靠杖，下座。
J28nB220_p0791b08║結制，陞座。師云：「晉公居士設齋，寶蓮寺裏結制，雖則
J28nB220_p0791b09║法喜禪悅，正要諸人瞥地。教中道：其施汝者，不名福
J28nB220_p0791b10║田；供養汝者，墮三惡道。且道：針鋒頭上，文殊、普賢勞
J28nB220_p0791b11║攘個什麼？波斯照古鏡。」
J28nB220_p0791b12║陞座。「纔見結制，今日又解，雪光和燦爛，瑞氣湧三台，
J28nB220_p0791b13║且喜青山洗出，玉樹消融，萬籟絕響，堂中悄靜。適纔
J28nB220_p0791b14║侍者道：『恭喜大眾都得根本智。』山僧劈脊一棒，且道
J28nB220_p0791b15║是賞你？罰你？」復卓，云：「不見道：庭前生瑞草，好事不如
J28nB220_p0791b16║無。」一喝，下座。
J28nB220_p0791b17║法璽印禪師語錄卷第三