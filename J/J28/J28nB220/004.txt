J28nB220_p0791c01║法璽印禪師語錄卷第四
J28nB220_p0791c02║嗣法門人性圓旋璣旋哲旋賢等編次
J28nB220_p0791c03║住北京南城清化禪寺語錄
J28nB220_p0791c04║師於壬子年九月二十二日進院。
J28nB220_p0791c05║山門門戶近都深固幽遠八字打開誰是主者一喝
J28nB220_p0791c06║便進。
J28nB220_p0791c07║彌勒殿久視云坦腹者阿師為何笑不歇想是布袋
J28nB220_p0791c08║口不敢輕漏洩插香云明眼人難瞞。
J28nB220_p0791c09║佛殿巍巍挺特眾聖中尊且道今日新長老到來作
J28nB220_p0791c10║麼生相見遂展具云相隨來也。
J28nB220_p0791c11║大士殿婆心三大士威德莫能齊為什麼終日在者
J28nB220_p0791c12║裏成群作隊正眼看來也須各領三十棒。
J28nB220_p0791c13║伽藍堂十方常住賴汝維持者個破砂盆急急須扶
J28nB220_p0791c14║起何故聻靈山受囑來斯地千古難忘者片心遂插
J28nB220_p0791c15║香。
J28nB220_p0791c16║祖師堂一堂風冷澹千古意分明且道分明底是個
J28nB220_p0791c17║什麼良久云惡。
J28nB220_p0791c18║據方丈師以杖左卓云有賓有主有照有用以杖右
J28nB220_p0791c19║卓云有縱有奪有殺有活以杖橫案云三世諸佛歷
J28nB220_p0791c20║代祖師天下老和尚都向者裏納敗缺一僧纔出師
J28nB220_p0791c21║劈頭便棒云正令當行。
J28nB220_p0791c22║即日上堂師至座前以杖指云者個所在乃從上老
J28nB220_p0791c23║古錐放捨身命處廣運神通處今朝無面目的漢到
J28nB220_p0791c24║來且道作何三昧一喝便陞拈香祝
J28nB220_p0791c25║聖畢復拈香云此一瓣香最初流落諸方深坑險隘百
J28nB220_p0791c26║煉不成末後撞入雲居大冶紅爐一鎚打就今對人
J28nB220_p0791c27║天第四回拈出爇向爐中端為供養前住雲居歸老
J28nB220_p0791c28║竹林堂上傳臨濟正宗第三十世傘居先師顓愚大
J28nB220_p0791c29║和尚用酬法乳之恩遂斂衣就座盤山語石和尚白
J28nB220_p0791c30║槌云法筵龍象眾當觀第一義師云第一義諦如熱
J28nB220_p0792a01║火燧似太阿鋒觸則頭開腦裂背則膽喪魂飛眾中
J28nB220_p0792a02║有不顧性命者出來相見問敲唱同時萬里之鉤齊
J28nB220_p0792a03║放主賓互換縵天之網全彰打鳳羅龍即不問如何
J28nB220_p0792a04║是賓中主師豎起拂子如何是主中賓師垂下拂子
J28nB220_p0792a05║如何是主中主師橫按拂子如何是賓中賓師擲下
J28nB220_p0792a06║拂子進云賓主已蒙師指示聲氣相同一句又作麼
J28nB220_p0792a07║生師拈棒云照顧頂𩕳進云道泰不傳天子令時清
J28nB220_p0792a08║休唱太平歌師打云要識青山雨後看問昔日靈山
J28nB220_p0792a09║說法天雨四花今朝清化開堂有何祥瑞師云鐘鼓
J28nB220_p0792a10║聲喧海眾齊進云金風吹玉管杲日麗晴空且道澹
J28nB220_p0792a11║老法師暨諸緇素請師住院以何法酬他師卓杖云
J28nB220_p0792a12║更無別物進云玉洞橋高行者少汾河水濁飲人稀
J28nB220_p0792a13║秖如向上人來如何話會師云總教伊退步有分進
J28nB220_p0792a14║云不辭萬里來清化大振宗風在帝都師云語出自
J28nB220_p0792a15║殷勤僧禮拜師乃云靈光獨耀迥脫根塵至理無言
J28nB220_p0792a16║難容話會與麼去就未免有負傍觀今日山僧只得
J28nB220_p0792a17║別通消息驀豎拂子云還見麼擊一擊云還聞麼若
J28nB220_p0792a18║見若聞何異撒珍寶於十字街頭提折腳鐺於千峰
J28nB220_p0792a19║頂上打鳳羅龍則且置秖如祝聖開堂一句作麼生
J28nB220_p0792a20║道卓一卓云耕鑿不知由帝力萬邦齊唱太平歌敘
J28nB220_p0792a21║事畢復舉南泉老人入新院時有僧問云和尚進院
J28nB220_p0792a22║歸方丈後以何法示人泉云昨夜三更失卻牛天明
J28nB220_p0792a23║起來失卻火後大慧和尚舉云老僧昨夜也不曾失
J28nB220_p0792a24║卻牛天明也不曾失卻火有人來問徑山進院歸方
J28nB220_p0792a25║丈後以何法示人只向他道饑來喫飯困來打眠師
J28nB220_p0792a26║云者兩個漢各逞己長捉風捕影撿點將來一得一
J28nB220_p0792a27║失今日設有人問清化進院歸方丈以何法示人便
J28nB220_p0792a28║與他劈脊一棒諸仁者且道山僧與古人是同是別
J28nB220_p0792a29║遂卓杖云但逢珠玉盤中現始信真沙不博金語和
J28nB220_p0792a30║尚結座云諦觀法王法法王法如是下座。
J28nB220_p0792b01║當日晚參道無南北隨方建立法幢手眼通身到處
J28nB220_p0792b02║拈提祖令應萬物如月影寒潭赴群機如雲遊空谷
J28nB220_p0792b03║非離非即不有不無自能驅耕奪食攫霧拿雲且道
J28nB220_p0792b04║個裏有什麼長處便能如是遂舉杖云透水穿山禁
J28nB220_p0792b05║冷熱撐天拄地耐春秋復舉百丈示眾云汝等與我
J28nB220_p0792b06║開田我與汝說大義眾開田了歸請說大義丈乃展
J28nB220_p0792b07║兩手師云古人雖則一期方便真實為人爭奈太殺
J28nB220_p0792b08║郎當傍觀者哂今晚山僧告眾又且不然何故聻汝
J28nB220_p0792b09║等為我執事我為汝等說禪眾中有常住事畢來問
J28nB220_p0792b10║禪者即向他道花落鳥啼明祖意水流風動演摩訶
J28nB220_p0792b11║便歸方丈。
J28nB220_p0792b12║結制上堂今日藂林結制那肯當爐不避惟有露柱
J28nB220_p0792b13║燈籠恰好心空及第眾中莫有出來吐露消息者麼
J28nB220_p0792b14║問法不孤起遇緣即宗結制上堂如何舉示師云寒
J28nB220_p0792b15║風起處結冰花進云閉門打睡接上上機坐曲彔床
J28nB220_p0792b16║勉為中下且道清化開爐更接何等法器師云黧駑
J28nB220_p0792b17║白牯一齊收進云假如心空及第不受鉗錘者到來
J28nB220_p0792b18║又作麼生師打云拈向一邊問鐘鼓交參人天普集
J28nB220_p0792b19║向上宗乘則且置開爐句子請師宣師云烈焰烘天
J28nB220_p0792b20║燋頭爛尾進云天下衲僧都入般若堂中為什麼水
J28nB220_p0792b21║牯牛不入斯門師云頭角太崢嶸進云且道得何道
J28nB220_p0792b22║理便當如是師云不入眾流僧喝師便打乃云大開
J28nB220_p0792b23║爐鞴妙密鉗錘是聖是凡都歸鎔化三頭六臂悉在
J28nB220_p0792b24║其中鶻眼龍睛豈容擬議黧駑白牯何妨動地放光
J28nB220_p0792b25║露柱燈籠管教橫行直撞果然恁麼方許獨步大方
J28nB220_p0792b26║其或不然急須脫卻芒鞋高懸囊缽向紅爐焰裏翻
J28nB220_p0792b27║身萬仞崖前撒手既然如是且安禪結制一句作麼
J28nB220_p0792b28║生道驀豎拄杖云鉗錘既在無私手鐵額銅頭也皺
J28nB220_p0792b29║眉一卓下座。
J28nB220_p0792b30║萊臣余護法為母張氏夫人誕辰請上堂問放行也
J28nB220_p0792c01║日月爭光把住也乾坤失色一切淆訛即不問慶生
J28nB220_p0792c02║句子請師宣師云西山老鶴鳴松頂東海靈龜曳尾
J28nB220_p0792c03║行進云昔日給孤長者捨祇園果現天宮今朝余公
J28nB220_p0792c04║為母誕辰飯眾有何瑞應師云冰花連底凍石耳傍
J28nB220_p0792c05║雲生進云朝中佩玉乘車客盡是當年作福人師云
J28nB220_p0792c06║笑倒燈籠露柱問東華送福南極呈祥即不問慶壽
J28nB220_p0792c07║一句作麼生師云滿面寒風隨日至一天春景及時
J28nB220_p0792c08║來進云恁麼則青松垂玉粒碧海泛金樽師云恰似
J28nB220_p0792c09║蓬萊閬苑進云前三三與後三三師打云者是多少
J28nB220_p0792c10║進云某甲只得禮拜師云亂統禪和乃云佛真法身
J28nB220_p0792c11║猶若虛空應物現形如水中月者裏會得不惟古佛
J28nB220_p0792c12║舒光要且山河大地萬象森羅情與無情一齊俱證
J28nB220_p0792c13║無生法忍與麼告報猶是第二頭豈不見張氏夫人
J28nB220_p0792c14║自呈偈云大道本來無一字字無何用費工夫個中
J28nB220_p0792c15║消息難描畫水淨天空月滿壺今日乃萊臣護法為
J28nB220_p0792c16║母飯眾之辰山僧不妨為伊據款結案良久云常將
J28nB220_p0792c17║日月為天眼指出須彌作壽山復舉龐居士與靈昭
J28nB220_p0792c18║女云明明百草頭明明祖師意靈昭云老漢髮白齒
J28nB220_p0792c19║黃猶作者個見解龐云汝作麼生昭云明明百草頭
J28nB220_p0792c20║明明祖師意師云龐公舉處即當靈昭答處孤峻雖
J28nB220_p0792c21║則父子綱常早已互揚家醜若在清化門下正好喚
J28nB220_p0792c22║來一頓痛棒何故聻明明百草頭明明祖師意一喝
J28nB220_p0792c23║下座。
J28nB220_p0792c24║澹恆法主誕辰請上堂問蟠桃果熟三千歲優缽花
J28nB220_p0792c25║開不記年七十從心即不問不通凡聖事如何師云
J28nB220_p0792c26║威音那畔薦取進云風聲嘹嚦動生前如何是過去
J28nB220_p0792c27║心不可得師云虛室夜生白進云黃花翠竹總真如
J28nB220_p0792c28║如何是現在心不可得師云燈籠笑滿腮進云月影
J28nB220_p0792c29║浮沉蕩太虛如何是未來心不可得師云井裏蝦蟆
J28nB220_p0792c30║吞卻月進云與麼則情與無情一齊慶祝去也師云
J28nB220_p0793a01║還有泰山石在問香風迎瑞彩燭影現銀花森羅及
J28nB220_p0793a02║萬象盡是眼中沙如何是無生句師作聽勢云道什
J28nB220_p0793a03║麼進云老漢切莫粧聾好師云街頭木杓幾文錢僧
J28nB220_p0793a04║便喝師打云波斯入鬧市乃云佛子住此地即同佛
J28nB220_p0793a05║受用常在於其中經行及坐臥且道經行坐臥的是
J28nB220_p0793a06║什麼莫是威音那畔減損不得的麼莫是今世門頭
J28nB220_p0793a07║增加不得的麼莫是澹恆法主出廣長舌橫說豎說
J28nB220_p0793a08║的麼莫是山僧手裏七尺烏藤為人揀凡成聖的麼
J28nB220_p0793a09║若向者裏檢點得出則一動一靜一語一默總是諸
J28nB220_p0793a10║佛受用更說甚如來禪祖師禪有義路無義路脫體
J28nB220_p0793a11║是個無量壽風吹不動斧劈不開無黨無偏春秋不
J28nB220_p0793a12║涉則止秖如今日山僧為伊慶祝遐齡一句又作麼
J28nB220_p0793a13║生道良久揮拂云虛空劫外傳消息石女今朝產聖
J28nB220_p0793a14║僧復舉江西馬祖以禪道化人西山亮座主以教法
J28nB220_p0793a15║救世一日亮座主來參馬祖祖云見說大講得經論
J28nB220_p0793a16║是否主云不敢祖云你還將什麼講主云將心講祖
J28nB220_p0793a17║云心如工伎兒意如和伎者又怎講得亮乃抗聲云
J28nB220_p0793a18║心既講不得莫是虛空講得麼祖云卻是虛空講得
J28nB220_p0793a19║亮不肯即便出去祖招云亮座主主回首豁然大悟
J28nB220_p0793a20║師云馬大師拗直作曲平地風波亮座主氣欲吞雲
J28nB220_p0793a21║隨風倒舵不惟虛空解講經要且翻成話柄山僧今
J28nB220_p0793a22║日與澹恆法主同堂共住聲氣相符斷不作者般語
J28nB220_p0793a23║話何故聻桃花細逐楊花落黃鳥時兼白鳥飛拽杖
J28nB220_p0793a24║下座。
J28nB220_p0793a25║佛成道日劉山主誕辰請上堂問悉達冷坐六年一
J28nB220_p0793a26║夜睹明星而悟道還端的也無師云拄杖頭邊懸杲
J28nB220_p0793a27║日龜毛尾上繫清風進云三七思維無法說一乘圓
J28nB220_p0793a28║頓復何言師云夢裏家山認得真進云摩揭掩室毘
J28nB220_p0793a29║耶杜口還是為人不為人師云兩頭截斷不留中進
J28nB220_p0793a30║云三頓得隨摩竭令當陽拈出大家看師云寐語作
J28nB220_p0793b01║麼顧居士問太虛空還有相否師云有進云如何見
J28nB220_p0793b02║得師打云劈破兩邊看進云朔風已隨冰影去浮雲
J28nB220_p0793b03║片片帶春來師云閒言語問世尊未出母胎度人已
J28nB220_p0793b04║畢且道當初降生作麼師云矢上更加尖進云黃宮
J28nB220_p0793b05║降誕早已稱尊且道雪山六載夜睹明星又悟個什
J28nB220_p0793b06║麼師云虛空重釘橛進云幾番揭露揚家醜未審何
J28nB220_p0793b07║人識得渠師云賴汝一個乃云今日是釋迦老子成
J28nB220_p0793b08║道之日又是劉山主誕生之辰荷花映水松柏長青
J28nB220_p0793b09║杲日麗乎中天須彌齊於壽岳到恁麼田地非情可
J28nB220_p0793b10║測非智可稱所以道虛空可量風可繫無能盡說佛
J28nB220_p0793b11║功德復舉世尊於雪山六載一夜睹明星而悟曰奇
J28nB220_p0793b12║哉一切眾生具有如來智慧德相皆因妄想執著不
J28nB220_p0793b13║能證得師云黃面老漢大驚小怪錯認驢鞍橋作阿
J28nB220_p0793b14║爺下頷清化者裏不然夜夜明星燦爛朝朝曉日輝
J28nB220_p0793b15║煌人人鼻孔撩天個個腳跟點地為什麼大眾總不
J28nB220_p0793b16║悟去卓云家無白澤之圖亦無如是妖怪下座。
J28nB220_p0793b17║除夕上堂問幾回霜雪苦風寒恰遇今朝對日歡祖
J28nB220_p0793b18║意西來即不問迎新送舊請師宣師云五鳳樓前瑞
J28nB220_p0793b19║氣濃進云爆竹一聲除臘去梅花幾點送春來師云
J28nB220_p0793b20║莫將聲色成窠臼進云燈籠露柱皆證無生未審和
J28nB220_p0793b21║尚證個什麼師打云一棒一條痕進云恁麼則人人
J28nB220_p0793b22║知吉慶個個盡酬恩師云山門合掌佛殿和南乃云
J28nB220_p0793b23║一歲光陰駒過隙往來寒暑任懽呼雖然身世榮枯
J28nB220_p0793b24║事個裏依然絕有無舉措施為真受用著衣喫飯自
J28nB220_p0793b25║工夫萬別千差明的旨喚龜作鱉豈模糊撞倒燈籠
J28nB220_p0793b26║露柱報道庭際梅敷北禪可笑設家宴無端烹宰不
J28nB220_p0793b27║相辜清化從來澹薄茶湯勉力空疏且正當除夕一
J28nB220_p0793b28║句作麼生道良久云今日大年三十到家家門首換
J28nB220_p0793b29║桃符一喝下座。
J28nB220_p0793b30║元旦上堂拈香祝　聖畢問香煙靄靄瑞氣重重佛
J28nB220_p0793c01║法當陽如何指示師云蒼松翠柏淡煙籠進云昨宵
J28nB220_p0793c02║是舊歲今日是新年且道佛法還有新舊也無師云
J28nB220_p0793c03║春風回萬壑煦日麗千村進云恁麼則山川蒙至化
J28nB220_p0793c04║草木賴恩光師云腳跟下好與三十棒進云風雨去
J28nB220_p0793c05║來天本淨霧雲收盡日長明師云且喜沒交涉乃舉
J28nB220_p0793c06║香巖和尚云去年貧未是貧今年貧始是貧去年貧
J28nB220_p0793c07║猶有卓錐之地今年貧連錐也無洞山和尚云去年
J28nB220_p0793c08║富未是富今年富始是富去年富唯有一領墨黲布
J28nB220_p0793c09║衫今年富添得一條百衲山水袈裟歲朝抖擻呈禪
J28nB220_p0793c10║眾實謂風流出當家師云二尊宿一人稱貧一人道
J28nB220_p0793c11║富長者長無端短者短無度雖然各顯家風未免世
J28nB220_p0793c12║諦流布拈拄杖云清化者裏也不稱貧也不道富任
J28nB220_p0793c13║是年新月新家風到底如舊遂高聲召大眾眾回首
J28nB220_p0793c14║師云昨日不同今日節今年卻是去年春卓一卓喝
J28nB220_p0793c15║一喝下座。
J28nB220_p0793c16║解制上堂問九旬把住即不問今日放行事若何師
J28nB220_p0793c17║云擎頭帶角出風雲進云眾檀越皆以上元勝會為
J28nB220_p0793c18║解制之端且道宗乘中還得相應也未師云梵音聲
J28nB220_p0793c19║裏徹雲霄進云萬里山河承帝力謳歌此日祝長年
J28nB220_p0793c20║師云須彌岌崿海水沸騰乃云九旬把住今日放行
J28nB220_p0793c21║杲日懸空春風匝地喬松轉翠多年丹鳳舞池邊嫩
J28nB220_p0793c22║柳垂青無限錦鱗浮水面銀花火樹處處皆然黃閣
J28nB220_p0793c23║紫宸明明透露六街聲動地鐵馬響簷前諸人眼見
J28nB220_p0793c24║耳聞必竟作何體段拈拄杖一卓云拄杖子騎佛殿
J28nB220_p0793c25║出山門週遊華藏世界海跨須彌入藕絲孔裏轉大
J28nB220_p0793c26║法輪諸仁者還有知山僧為人落處麼良久云一把
J28nB220_p0793c27║柳絲收不得和煙搭在玉欄杆擲拂子下座。
J28nB220_p0793c28║退院日值旃檀佛開光上堂來自秋風來去自秋風
J28nB220_p0793c29║去來去總秋風為何成兩義你諸人還會麼會得時
J28nB220_p0793c30║節已至其理自彰頂門上放大寶光眉睫間現諸妙
J28nB220_p0794a01║相塵塵爾剎剎爾到處稱尊隨方自在到與麼地喚
J28nB220_p0794a02║丈六金身作一莖草也得喚一莖草作丈六金身也
J28nB220_p0794a03║得所以道法身遊遍娑婆界今古誰人識得渠復舉
J28nB220_p0794a04║世尊在忉利天為母說法優填國王思佛命匠刻旃
J28nB220_p0794a05║檀像及至世尊下來像亦出迎師云世尊布縵天網
J28nB220_p0794a06║下透海鉤引波濤於陸地之中釣鯤鯨於須彌之上
J28nB220_p0794a07║若非優填國王當時也大難承順何故童僕尚能多
J28nB220_p0794a08║意氣主人應是不尋常喝一喝下座。
J28nB220_p0794a09║
J28nB220_p0794a10║法璽印禪師語錄卷第四