J28nB220_p0794b01║法璽印禪師語錄卷第五
J28nB220_p0794b02║嗣法門人性圓旋璣旋哲旋賢等編次
J28nB220_p0794b03║小參
J28nB220_p0794b04║「十方同聚會，個個學無為，此是選佛場，心空及第歸。
J28nB220_p0794b05║且作麼生是心空及第歸底意？」以拂子打○相，云：「秋
J28nB220_p0794b06║月滿大地，山河光皎潔，翠屏峰上白雲輕，招賢橋下
J28nB220_p0794b07║碧水急。諸道流！若委悉，管教參學事了畢。龐居士於
J28nB220_p0794b08║馬大師一言之下，將歷劫家私一時蕩盡，便道：『有男
J28nB220_p0794b09║不婚，有女不嫁，大家團圞頭，共說無生話。』」師云：「者漢
J28nB220_p0794b10║雖是道得清楚，未免俗氣不除。若是山僧不作恁麼
J28nB220_p0794b11║見解，何故聻？有男要婚，有女要嫁，但勤耕與織，說甚
J28nB220_p0794b12║無生話？大眾且道：孰優？孰劣？若撿點得出，方許把手
J28nB220_p0794b13║入龍門；點撿不出，退後三步看。」
J28nB220_p0794b14║「有物先天地，無形本寂寥。能為萬象主，不逐四時凋。
J28nB220_p0794b15║諸兄弟！作麼生是不逐四時凋底意旨？」以杖擲下。
J28nB220_p0794b16║拈拄杖，卓，云：「聲前一句，千聖不傳；聲後一言，諸祖莫
J28nB220_p0794b17║測。正當恁麼時，諸人如何理會？」眾無語，師擲杖，云：「劄。」
J28nB220_p0794b18║師過龍丘，值伯震葉居士為母圓經請，師云：「經不屬
J28nB220_p0794b19║圓，不屬不圓，圓則截他頭角，不圓則減他聲價。豈不
J28nB220_p0794b20║見？聲前薦得，猶落今時；色裏承當，迷頭認影。所以道：
J28nB220_p0794b21║『若以色見我，以音聲求我，是人行邪道，不能見如來。』
J28nB220_p0794b22║既不以色見聲求，諸人作麼生會？山僧不惜口業，今
J28nB220_p0794b23║日為汝註破。」乃拈拄杖，卓一卓，云：「有見有聞皆是妄，
J28nB220_p0794b24║無聲無色總歸非，個中有隻金剛眼，十聖三賢總莫
J28nB220_p0794b25║知。果能如是，則翠竹之聲塞兩耳，亦非分外；紅桃之
J28nB220_p0794b26║色刺雙眸，甚是平常。倚天長劍，凜凜威光；仆地金鍼，
J28nB220_p0794b27║聲聲劄透。恁麼時，正好與蔡氏打開八字，兩手分付。
J28nB220_p0794b28║且結角羅文歸功一句作麼生道？菩提玅法遍莊嚴，
J28nB220_p0794b29║隨所住處常安樂。」
J28nB220_p0794b30║握竹篦，云：「把住也是者個，放行也是者個，山僧今晚
J28nB220_p0794c01║拈來，不妨塞卻你底鼻孔、封卻你底口門，進不得、出
J28nB220_p0794c02║不得，左不得、右不得，到者裏果能撒手懸崖、分身萬
J28nB220_p0794c03║像，方於此事少分相應，更有向上一著尚遠在。」
J28nB220_p0794c04║舉竹篦，云：「者是山僧七日已前為諸人把住的。」復擲
J28nB220_p0794c05║下，云：「者是山僧七日已後為汝諸人放行的。且道不
J28nB220_p0794c06║落把住、放行的是什麼？水中月、鏡中像，不可以語言
J28nB220_p0794c07║形，豈可以默照會？直須山盡水窮，自然有個出路。還
J28nB220_p0794c08║會麼？」喝一喝，云：「甕裏何曾走卻鱉？」
J28nB220_p0794c09║悅眾問：「百鳥成群棲鳳嶺，千峰疊翠色斕斑。如何是
J28nB220_p0794c10║同安境？」師云：「門前一湖水，屋後萬重山。」「如何是境中
J28nB220_p0794c11║人？」師云：「有工唯種竹，無暇不栽花。」「如何是人中意？」師
J28nB220_p0794c12║云：「瞻之仰之。」「人境已蒙師指示，起七一句作麼生？」師
J28nB220_p0794c13║劈脊打，云：「切忌在者裏薦取。」乃云：「諸兄弟！者個消息
J28nB220_p0794c14║甚是容易，設若會得，則門前一湖水、屋後萬重山，作
J28nB220_p0794c15║境會也得，不作境會也得。儻或躊躇，我也知你是金
J28nB220_p0794c16║州路上客。」
J28nB220_p0794c17║拈竹篦作○相，云：「山是山，水是水。」復劃破，云：「山不是
J28nB220_p0794c18║山，水不是水。」乃擊案，云：「山仍舊山，水仍舊水。就中有
J28nB220_p0794c19║個漢見得徹，向者裏掀翻窠臼、剷削條章，縱饒臨濟、
J28nB220_p0794c20║德山只得吞聲飲氣；若也尚滯狐疑，敢保盡形壽無
J28nB220_p0794c21║有倒斷日在。既然如是，山僧索性為你諸人道破。」卓
J28nB220_p0794c22║杖，云：「曙色未分人盡望，及乎天曉也尋常。」一擊便行。
J28nB220_p0794c23║「燈宵十五日，諸方悉解制，龍門印長老，不敢違先式。
J28nB220_p0794c24║且作麼生是先式？」以拄杖打[十○]相，云：「放。」復云：「若到諸
J28nB220_p0794c25║方，切忌錯舉。」
J28nB220_p0794c26║舉：「千巖和尚偈云：『六月山深日正長，道人行處不尋
J28nB220_p0794c27║常，團團圍繞青松下，殿角無風也自涼。』」師云：「者老漢
J28nB220_p0794c28║大似向松陰處著到。山僧則不然，夏木森森日正長，
J28nB220_p0794c29║道人行處極平常，任他市巷煩笳管，熱鬧場中也自
J28nB220_p0794c30║涼。諸仁者！者裏著得隻眼，紅塵堆裏遊戲，依然滿地
J28nB220_p0795a01║繁霜；碧巖深處打眠，仍舊普天杲日。到恁麼地，始知
J28nB220_p0795a02║佛祖魔王無下手處，閻羅鬼判覷著無門。」以杖一畫，
J28nB220_p0795a03║云：「截斷葛藤。」
J28nB220_p0795a04║中秋。「無風動，絕雲行，皎潔冰輪永夜清。歷歷孤明光
J28nB220_p0795a05║上下，丹青有筆畫難成。」驀喚云：「寒山子來也。」便歸方
J28nB220_p0795a06║丈。
J28nB220_p0795a07║「大雪紛紛落膽寒，彤雲簇簇鎖千山。漫言野衲輸他
J28nB220_p0795a08║貴，澹薄家風甚是安。諸兄弟！如何是澹薄家風？」拂云：
J28nB220_p0795a09║「挑菜連雲煮，和羹帶柏香。一飽憨憨臥，無事可商量。
J28nB220_p0795a10║權將玉燭鋪銀案，寬酌先春笑謝郎。」
J28nB220_p0795a11║「新出紅爐金彈子，簉破闍黎鐵面皮，一度拈來重舉
J28nB220_p0795a12║示，頓教佛祖也愁眉。」良久，云：「達磨老祖昨夜在山僧
J28nB220_p0795a13║枕子邊道：『者一著子本無迷悟，迥絕生死，亙古亙今，
J28nB220_p0795a14║全體獨露，只為諸人一向攜燈覓火，無有了期，今日
J28nB220_p0795a15║同安結制，也是平地生端。』諸仁者！老祖與麼告報，還
J28nB220_p0795a16║有領略者麼？若是伶俐衲僧，不妨了達；設或未然，山
J28nB220_p0795a17║僧更與你重重饒舌去也。」乃豎拄杖，云：「脊梁豎起如
J28nB220_p0795a18║生鐵，不破疑團不放休。」
J28nB220_p0795a19║「如來禪、祖師禪俱皆坐斷，金剛圈、栗棘蓬一齊拋出，
J28nB220_p0795a20║只教諸人吞吐不得、搖掇不開，無路可通、無門可入，
J28nB220_p0795a21║四面八方銀山鐵壁，忽撞著個無手漢，驀向腦後一
J28nB220_p0795a22║推，豁然漆桶生光、頂門具眼，始得雲從龍、風從虎，七
J28nB220_p0795a23║縱八橫、無拘無礙。諸仁者！雖然恁麼，猶是者邊底事。
J28nB220_p0795a24║秖如威音那畔更那畔一句，要你諸人七日後腳跟
J28nB220_p0795a25║點地，始不怪山僧今日饒舌。」
J28nB220_p0795a26║「今朝解制，聚首九旬，同安始終如一，諸人去住自由。
J28nB220_p0795a27║今有新令舉示諸人：東去西去的，一重山過一重山，
J28nB220_p0795a28║腳跟下痛與三十；缽囊高掛的，饑時喫飯倦時眠，腳
J28nB220_p0795a29║跟下痛與三十。諸仁者！今日同安因甚如此？」良久，云：
J28nB220_p0795a30║「為人須向損邊行。」
J28nB220_p0795b01║師至柩前，以杖作○相云：「者是待贈高門余氏孺人，
J28nB220_p0795b02║生前面目，死後儀容，清淨圓明，靈通不昧。若向者裏
J28nB220_p0795b03║薦得，千了百當；若少有恣疑，未免錯過去也。」復舉：「文
J28nB220_p0795b04║殊問庵提遮女云：『生以何為義？』女云：『生以不生生為
J28nB220_p0795b05║生義。』殊云：『如何是不生生為生義？』女云：『若能明知地、
J28nB220_p0795b06║水、火、風四緣未嘗自得，有所和合而能隨其所宜，是
J28nB220_p0795b07║為生義。』殊云：『死以何為義？』女云：『死以不死死為死義。』
J28nB220_p0795b08║殊云：『如何是死以不死死為死義？』女云：『若能明知地、
J28nB220_p0795b09║水、火、風四緣未嘗自得，有所離散而能隨其所宜，是
J28nB220_p0795b10║為死義。』庵提遮女問文殊曰：『明知生是不生之理，為
J28nB220_p0795b11║什麼卻被生死之所流轉？』文殊云：『其力未充。』」師云：「文
J28nB220_p0795b12║殊與庵提遮女太煞郎當，直饒道個監院房、典作房，
J28nB220_p0795b13║亦是釘樁搖櫓。今日有問山僧：『明知生是不生之理，
J28nB220_p0795b14║為什麼卻被生死之所流轉？』只向他道：『崑山有玉瑩
J28nB220_p0795b15║如雪，萬古聲光無減增。』」
J28nB220_p0795b16║舉竹篦，云：「寶鏡當軒，狐妖膽喪；靈鋒吼匣，魔佛魂飛。
J28nB220_p0795b17║觸著則腦裂，覷著則眼瞎。且道利害在甚麼處？」良久，
J28nB220_p0795b18║一擊，云：「兵隨令轉，將聽符行。」乃度與西堂，便歸方丈。
J28nB220_p0795b19║師踞座，良久，云：「古人道：有一物，明歷歷，上拄天，下拄
J28nB220_p0795b20║地，常在動用中，動用中收不得。且道是什麼物？」驀豎
J28nB220_p0795b21║拄杖，云：「腳跟下薦取。」
J28nB220_p0795b22║「今朝解七，大眾雲集。試驗本參，都盧黑漆。舌若生苔，
J28nB220_p0795b23║唇猶著棘。進退無門，銅墻鐵壁。特為諸人，聊通呼吸。
J28nB220_p0795b24║且道呼吸作麼生通？」以拄杖一卓，云：「一齊拶碎疑團，
J28nB220_p0795b25║便是心空及第。」
J28nB220_p0795b26║「今日檀那應供，歸來打鼓起參，不言東土西竺，豈說
J28nB220_p0795b27║前三後三？隨緣放曠，任意逍遙，聖諦凡情了無計議，
J28nB220_p0795b28║自然三千七百葛藤了然透徹。何故聻？風雨交加泥
J28nB220_p0795b29║路滑，依然不溼個中衫。」
J28nB220_p0795b30║「巍巍堂堂、澄澄湛湛，當下迥絕承當，豈容從頭計算？
J28nB220_p0795c01║要知此事從來周遍十方，無餘無欠，總為諸人捨近
J28nB220_p0795c02║從遠、棄易求難，將己分一段真常置之不能受用，把
J28nB220_p0795c03║古人閒言淡話蘊記胸中，被人三追四奪，依舊黑漫
J28nB220_p0795c04║漫地。若恁麼，縱饒打七打三、結冬結夏，也是虛度光
J28nB220_p0795c05║陰，終無實得。同安今日特為諸人別通一線。」乃拈拄
J28nB220_p0795c06║杖，云：「有意無心俱是妄，清風明月不須沽。」
J28nB220_p0795c07║舉竹篦，云：「釋迦老子說法利生的也是者個、迦葉阿
J28nB220_p0795c08║難傳持法眼的也是者個、西天東土奕葉相承的也
J28nB220_p0795c09║是者個、南嶽青原石頭馬祖光前啟後的也是者個、
J28nB220_p0795c10║從上老古錐向人天會裏舉揚的也是者個、天下老
J28nB220_p0795c11║和尚在城市山林拈弄的也是者個、今日山僧開爐
J28nB220_p0795c12║結制鍛鍊的也是者個，且道者個是什麼？」遂擊一擊，
J28nB220_p0795c13║擲下竹篦，歸方丈。
J28nB220_p0795c14║豎竹篦，云：「若論此事，從無向背，不假推移，本沒週遮，
J28nB220_p0795c15║何勞運轉？直饒掣開心佛羅籠，打破聖凡關鎖，猶是
J28nB220_p0795c16║途路邊事。且作麼生是到家一句？」擲下竹篦，云：「自有
J28nB220_p0795c17║雙睛懸額角，了無一物獻尊堂。」
J28nB220_p0795c18║「佛法至妙，妙在明心。心若洞明，前後際斷。超三祇於
J28nB220_p0795c19║剎那之頃，證心印於彈指之間。且喚什麼作心印？」以
J28nB220_p0795c20║拄杖一卓，云：「莫將閒學解，埋沒祖師機。」
J28nB220_p0795c21║為雲陽元清關主開關。師至關前云：「山僧有一問，你
J28nB220_p0795c22║道得，長老未來時早已相見了也；若道不得，對面千
J28nB220_p0795c23║里。只如未閉關已前，你在那裏立腳？」主一喝，師云：「閉
J28nB220_p0795c24║後又在什麼處安身？」主云：「睡覺。」師云：何不再喝？主擬
J28nB220_p0795c25║議，師云：「破也，破也。」復以杖擊云：「不須彈指開樓閣，透
J28nB220_p0795c26║過祖師個一重。」
J28nB220_p0795c27║為靈嶽書記隱關。嶽問：「玄關玉鎖，佛祖頂𩕳，乞師一
J28nB220_p0795c28║言，以為龜鑑。」師云：「坐斷千差時，頂門須具眼。」進曰：「秖
J28nB220_p0795c29║如坐斷的人向什處行履？」師云：「一日打眠三五度，也
J28nB220_p0795c30║消不得許多閒。」嶽便喝，師云：「退身三步看。」乃云：「今朝
J28nB220_p0796a01║正值臘月八，睹星悟道事方恰，腳下有個靈俐郎，一
J28nB220_p0796a02║關高掩寶王剎，有時上無攀仰，有時閒行週匝。且道
J28nB220_p0796a03║內不放出、外不放入時，百尺竿頭一句作麼生道？」乃
J28nB220_p0796a04║卓拄杖，云：「待伊心肯處，是我命通時。」
J28nB220_p0796a05║問：「諸行無常是生滅法，如何是生以不生生為生義？」
J28nB220_p0796a06║師云：「拄杖頭邊安世界，毫端尾上定乾坤。」進曰：「生滅
J28nB220_p0796a07║滅已，寂滅為樂，如何是死以不死死為死義？」師云：「天
J28nB220_p0796a08║上泥人騎木馬，人間露柱擊崑崙。」進曰：「只如不生不
J28nB220_p0796a09║滅又作麼生？」師打，云：「正好喫棒。」進曰：「今朝設壇修梵，
J28nB220_p0796a10║如何是接引一句？」師云：「薜蘿緣古樹。」進曰：「恁麼即證
J28nB220_p0796a11║無生地，能超極樂天。」師云：「被你道著。」乃以拄杖高豎，
J28nB220_p0796a12║云：「烏藤七尺絕甄別，祖意西來齊漏洩，威音那畔不
J28nB220_p0796a13║曾生，今世門頭那有滅？滅不滅，有奇特，萬象森羅一
J28nB220_p0796a14║印中，劈破虛空成兩橛。南斗瓓珊北斗橫，東山突兀
J28nB220_p0796a15║西山缺，就中有個鐵崑崙，一任東拋與西擲。若向者
J28nB220_p0796a16║裏會得，始知我　河廳李護法恭請山僧為母劉氏
J28nB220_p0796a17║太夫人對靈說法的意是什麼意？」良久，卓杖，云：「生死
J28nB220_p0796a18║涅槃齊坐斷，孤明炯炯照三千。」
J28nB220_p0796a19║普說
J28nB220_p0796a20║兩序到方丈，為請說些禪病。山僧云：「禪有什麼病？蓋
J28nB220_p0796a21║為參底人自病耳。然世間一切法現現成成，眼是能
J28nB220_p0796a22║司見、耳是能司聞、鼻是能知香臭、舌是能知苦澀、身
J28nB220_p0796a23║是能為動轉、意是能曉思惟，以至蠢動含靈、草木昆
J28nB220_p0796a24║蟲無不是現成，你教山僧說個什麼？雖然，事無一向。
J28nB220_p0796a25║若不如是，則辜負眾等，秖得無實法中說些實法、絕
J28nB220_p0796a26║理事處言些理事。」乃豎拂子，云：「會麼？達磨西來，教外
J28nB220_p0796a27║別傳，不立文字，直指人心，見性成佛之旨，總是者些
J28nB220_p0796a28║子。所以，者些子能會得，便會萬物為一體、古今為一
J28nB220_p0796a29║源，超凡情、絕聖域，皆不出乎此。又如臨濟、雲門、曹洞、
J28nB220_p0796a30║溈仰、法眼，啟肇宗旨，各立門庭，機無不備、法無不周，
J28nB220_p0796b01║一切施為動靜罔不自適，竭其樞要，亦是者些子。因
J28nB220_p0796b02║甚日用之間、接物之際，不能毀方瓦合，卻又觸途成
J28nB220_p0796b03║滯？秖因人到者裏，未能向腳跟下細細窮研、腦後追
J28nB220_p0796b04║覓，所以百事施行皆拂亂其所為也。及乎腳下覷破、
J28nB220_p0796b05║腦後打開，又把者點靜見死死守住，如病鳥棲蘆、困
J28nB220_p0796b06║魚止水，已見法執全不殞亡，一切施為亦復如是。者
J28nB220_p0796b07║等人如是行履、如是知解，爭麼透得佛祖差別公案、
J28nB220_p0796b08║達得佛祖從上根源？若不遇大手眼宗匠，替他把古
J28nB220_p0796b09║人淆訛處指得實落、差別處點得分明，不然騎牛終
J28nB220_p0796b10║不肯落地、下船又怕登涯，者個病如何消得去？正所
J28nB220_p0796b11║謂：劍為不平離寶匣，藥因救病出金瓶。所以高峰大
J28nB220_p0796b12║師道：『若要開鑿人天眼目、發揚佛祖宗猷，更將自己
J28nB220_p0796b13║與選佛場鎔作一塊，颺在百千萬億世界之外，然後
J28nB220_p0796b14║轉身移步向威音那邊更那邊打一遭，卻來西峰者
J28nB220_p0796b15║裏喫棒。』又如大慧老人云：『悟了若不遇人，十個有五
J28nB220_p0796b16║雙杜撰，至後決不能為人。』你看者兩個老漢的話，教
J28nB220_p0796b17║汝透徹宗猷、諳過眼目，轉身移步向威音那邊更那
J28nB220_p0796b18║邊打一遭，一切款案自然明白、一切差別悉有師承，
J28nB220_p0796b19║自爾許伊開鑿人天、抑揚後學，不是教汝徒將僻見
J28nB220_p0796b20║把古人血脈斷肢裂節、杜撰扭捏，雖縱自己僻見，秖
J28nB220_p0796b21║謂之他受用，終不謂之自受用。又有一等一發可笑，
J28nB220_p0796b22║全不會古人落處，學了幾句儱侗語，終日芒鞋緊峭，
J28nB220_p0796b23║看驗知識某是文字禪、某是一橛禪，撞見一個明眼
J28nB220_p0796b24║宗匠向他咽喉下一捏，者裏便去不得，即將平日聽
J28nB220_p0796b25║記底便來抵塞，殊不知明眼看來真一場笑具。悲哉！
J28nB220_p0796b26║恁麼參學，他日黑面老子正打你者個能喝能棒、打
J28nB220_p0796b27║圓相拂袖行底，到恁麼時反道佛法無靈驗。嗟嗟！去
J28nB220_p0796b28║聖時遙，人心不古，若是有血氣底，者樣殘羹餿飯誓
J28nB220_p0796b29║不沾唇，畢竟要見得真、透得徹，未得牛時定要覓，已
J28nB220_p0796b30║得了牛必要下。果能如是，自然終始相貫、本末齊收，
J28nB220_p0796c01║一切款案無不了了，可謂一句通百句、千句一時通，
J28nB220_p0796c02║一機透千機、百機一時透，若決江河，沛然莫之能禦
J28nB220_p0796c03║也。山僧恁麼說話，總要把彊橛打成一塊、血脈凝作
J28nB220_p0796c04║一團，然後淆訛處絕淆訛、差別處無差別，始稱真正
J28nB220_p0796c05║獨脫之地。你諸人還會麼？」驀豎拂子，云：「者裏會得，纔
J28nB220_p0796c06║知者些子有如是施為、有如是受用，殺活縱擒，橫遍
J28nB220_p0796c07║十方，無不是者些子。」復豎拂子，云：「只如者些子，你若
J28nB220_p0796c08║認著，也被拂子穿卻；不認著，也被拂子穿卻；總不恁
J28nB220_p0796c09║麼，也被拂子穿卻；總恁麼，也被拂子穿卻。你諸人畢
J28nB220_p0796c10║竟如何？試道看。」眾無語，擲下拂子便歸方丈。
J28nB220_p0796c11║示眾
J28nB220_p0796c12║「芒鞋緊峭到山庭，六出飄飄冷腳跟，借問君家何所
J28nB220_p0796c13║思？滿頭白髮扣龍門。古人立雪齊腰為求大法，山僧
J28nB220_p0796c14║者裏無禪道佛法可學，日用平常更無餘事，寒則煨
J28nB220_p0796c15║品字、饑則歠粥羹。既然如是，且道波禪冒雪衝寒，還
J28nB220_p0796c16║是為扶宗教耶？周顧人情耶？若是人情，卻同世諦；若
J28nB220_p0796c17║扶宗教，又落軌轍。去此二途若定當得出，便知波禪
J28nB220_p0796c18║未出，雲陽早已眉毛相見；其或未然，今日與龍門猶
J28nB220_p0796c19║隔千里在。」拽杖便行。
J28nB220_p0796c20║師豎拂子，云：「諸公今日入山求出世道，山僧直下拈
J28nB220_p0796c21║出。若會得，不消鼻上加繩，無勞腳跟繫索。諸公因什
J28nB220_p0796c22║麼又尋枝摘葉，納寶言貧？只為不能向雲籠嶽頂處
J28nB220_p0796c23║打眠，霧鎖巖阿裏放足。所以，父母之傍萬機擾擾，妻
J28nB220_p0796c24║兒之處百念紛紛，以至桃園杏圃被他流轉，酒肆婬
J28nB220_p0796c25║坊隨境去就。者裏作得主去，有何生死可超？有何法
J28nB220_p0796c26║名可安？雖然如是，諸公畢竟作麼生理會？」一拂，云：「只
J28nB220_p0796c27║箇靈符懸肘後，劫河生死任浮沉。」
J28nB220_p0796c28║「參禪貴要英靈子，一舉話頭心便死。白雲只在嶺頭
J28nB220_p0796c29║生，日月麗天走不止。咦！白鳩樹頭鳴，意在麻畬裏。參！」
J28nB220_p0796c30║「虛度光陰可歎惜，今朝不覺是除夕。無端彈落半邊
J28nB220_p0797a01║牙，只恐閻家來催逼。諸兄弟！莫放逸，二六時中當警
J28nB220_p0797a02║策。一捱一拶急向前，猶如一人萬人敵。取得中軍個
J28nB220_p0797a03║一人，自然干戈從此息。方是天下太平時，何用鍾馗
J28nB220_p0797a04║貼在壁。一聲爆竹頂門開，去住縱橫始自適。如此不
J28nB220_p0797a05║負本來人，纔許兒孫稱忤逆。」
J28nB220_p0797a06║「風清月白，澗響松鳴，驀面相逢，吾不知其誰家之子。
J28nB220_p0797a07║到恁麼地，須是個人方可體會大道。若是荒草中跳
J28nB220_p0797a08║出一個半個，未免悚悚惶惶、競競業業，成個什麼邊
J28nB220_p0797a09║事？若要擔荷大法、輔弼宗教，必須脫皮換骨，絕後再
J28nB220_p0797a10║甦。此事不在長連床上、不在知識口邊，畢竟在甚麼
J28nB220_p0797a11║處？」以杖打○相，云：「向者裏薦取。」
J28nB220_p0797a12║「今朝六月二十六，方丈新成生多福，八部龍天擁護
J28nB220_p0797a13║居，我來便登曲彔木。」遂趺座，云：「新方丈已進，曲彔木
J28nB220_p0797a14║已登，若要聽取新令，也須諸人別具眼目。」復以拄杖
J28nB220_p0797a15║橫案，云：「隔墻見角，隔山見煙，知牛識火，已遲八刻。同
J28nB220_p0797a16║安者裏不惟勘辯龍蛇，并本山二十五代老古錐也
J28nB220_p0797a17║須當下俯首聽令，始不負方伯余翁、文宗王翁建立
J28nB220_p0797a18║方丈的大方手眼。」顧左右，云：「且道如何是不相辜負
J28nB220_p0797a19║的意？」良久，擊禪床，云：「一擊虛空轟霹靂，銅頭鐵額盡
J28nB220_p0797a20║攢眉。」便入寢室。
J28nB220_p0797a21║舉：「黃龍南禪師云：『有五種不易：一、化者不易；二、施者
J28nB220_p0797a22║不易；三、生變成熟不易；四、端座受供不易。更有一種
J28nB220_p0797a23║不易是什麼？』良久，云：『聻？』」師云：「同安家風又且不然，即
J28nB220_p0797a24║有五種不難：一、化者不難；二、施者不難；三、生變成熟
J28nB220_p0797a25║不難；四、端座受供不難。更有一種不難是什麼？」良久，
J28nB220_p0797a26║云：「東寮、西寮、前寮、後寮都是一隊瞌睡漢。諸仁者！只
J28nB220_p0797a27║如黃龍道不易、同安道不難，畢竟淆訛在什麼處？你
J28nB220_p0797a28║諸人若撿點得出，則黃龍南、同安印總在你諸人腳
J28nB220_p0797a29║跟下；若撿點不出，也須仔細著。」拽杖便行。
J28nB220_p0797a30║方丈上梁，師以拄杖指梁云：「者具大材，緯地經天，遮
J28nB220_p0797b01║龍蓋象，孤迥迥能為萬象之主，赤條條堪作眾聖之
J28nB220_p0797b02║尊，巍巍乎豎窮三際，蕩蕩乎橫遍十方，高聳青霄，頻
J28nB220_p0797b03║摩碧漢，光吞日月，體露真常，一道圓明，古今烜赫，直
J28nB220_p0797b04║教千峰齊稽首，萬派盡朝宗，號令人天，匡維佛祖，定
J28nB220_p0797b05║四海之權衡，作諸方之榜樣。只如者段境界，還是從
J28nB220_p0797b06║什麼人所得？」以杖高拱云：「恭惟斗所余翁、文衡王翁
J28nB220_p0797b07║二大護法，捐俸於同安祖庭修建鳳棲方丈，卜取今
J28nB220_p0797b08║辰上樑獻彩。諸仁者！且道人天濟濟，法樂闐闐，上樑
J28nB220_p0797b09║句子作麼宣說？」遂擊樑云：「一齊著力撐霄漢，萬古輝
J28nB220_p0797b10║煌振大都。」
J28nB220_p0797b11║為燕京慈雲寺大悲閣上梁。師以拄杖指梁云：「者具
J28nB220_p0797b12║良材，還須大用。建法幢，為梁棟，勢接雲霄；招賢聖，貯
J28nB220_p0797b13║象龍，光騰日月。縱橫自在，耀古騰今；至貴至尊，為祥
J28nB220_p0797b14║為瑞。恭惟闔京宰官、居士暨住持容輝禪師等，卜取
J28nB220_p0797b15║吉日良辰，請山僧舉揚上梁一案。且道山僧到來有
J28nB220_p0797b16║何三昧？」遂進前擊梁云：「高陞雲漢垂千古，永祝吾
J28nB220_p0797b17║皇億萬年。」
J28nB220_p0797b18║茶話
J28nB220_p0797b19║「昨日晉公來書中有死心魯直燒灰公案，越山今晚
J28nB220_p0797b20║特特舉似，要你諸人塞死心口，出山谷氣。」顧眾，云：「有
J28nB220_p0797b21║麼？」僧作禮，云：「請和尚舉。」師舉畢，僧一喝便行，師把住，
J28nB220_p0797b22║云：「不許喝，畢竟如何相見？」僧取帽，云：「今夜天寒，請和
J28nB220_p0797b23║尚戴。」師云：「不是者般儱侗，畢竟還我落處來。」僧擬議，
J28nB220_p0797b24║師連打，云：「三生六十劫，未許夢見在。」復云：「新長老、黃
J28nB220_p0797b25║學士是一隊沒面孔漢，至今猶未相見在。何故？者俗
J28nB220_p0797b26║漢只會吞酒豔飾，則纔放下腳跟，被者老漢一捏，直
J28nB220_p0797b27║得眼[耳*皮]眵。若論端的，未問已前早已相見了也，既問
J28nB220_p0797b28║之後轉沒交涉。當時山僧若在傍，即時扭下禪床，劈
J28nB220_p0797b29║面一摑，管取個老漢退步有分。山僧恁麼道，你諸人
J28nB220_p0797b30║還知落處也未？」眾無語，師云：「也是勾闌裏泥瓦。」
J28nB220_p0797c01║拈龍門請書，云：「者是第三回催符子，越山者裏不敢
J28nB220_p0797c02║囊藏，要與諸人共知共見，辭不獲已，大似生按牛頭。
J28nB220_p0797c03║試問諸人：還是允許？不允許？者裏親疏得相應，方可
J28nB220_p0797c04║推倒山門、扶起露柱。不然，山僧斷案去也。」一卓，云：「秋
J28nB220_p0797c05║風橋下露花月，楖栗堂中驗作家。」
J28nB220_p0797c06║「蒼松鶴點，色象分明，收不盡綠野祥雲，話難窮天然
J28nB220_p0797c07║真趣。諸仁者！既然如是，且道還有能窮其話也無？覺
J28nB220_p0797c08║真斗公落髮此地，請白雲天衢和尚弘宣戒律，末後
J28nB220_p0797c09║以衣缽付囑云：『龍門祖席、馬祖開山，非草莽之地，將
J28nB220_p0797c10║來必有真善知識踞此說法，汝當守護如護自心，切
J28nB220_p0797c11║勿狼籍也。』公承諦囑，遍歷諸方，參罷歸山數十餘年，
J28nB220_p0797c12║其中風波險難、甘苦挫磨不可計算，如生鐵橛相似，
J28nB220_p0797c13║搖掇不動，蓋謂祖庭是重，不忘衢翁末後之囑，所以
J28nB220_p0797c14║不敢移易其志也。癸巳年間，聞山僧開法越山，公領
J28nB220_p0797c15║眾房頭三上越頂，迎請山僧主持此席，公即退居永
J28nB220_p0797c16║寧，與鹿豕共住，可謂善繼人之志、善述人之事者也。
J28nB220_p0797c17║今值公七旬，入山設供，山僧亦不免為伊圖空寫月，
J28nB220_p0797c18║饒舌一上。偈曰：滿頭白雪垂肩覆，一道青眉夾眼飛，
J28nB220_p0797c19║七十從心理事化，今朝舉示大家知。」
J28nB220_p0797c20║法璽印禪師語錄卷第五