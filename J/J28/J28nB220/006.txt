J28nB220_p0798a01║法璽印禪師語錄卷第六
J28nB220_p0798a02║嗣法門人性圓旋璣旋哲旋賢等編次
J28nB220_p0798a03║法語
J28nB220_p0798a04║囑生一禪人住靜厭喧避靜，太華未足為儔；躲市逃
J28nB220_p0798a05║林，崑崙到此難比。此一座山，裹包宇宙，青翠古今，煙
J28nB220_p0798a06║雲罩不住，雨露不能侵。到此之際，果能直下承當，嵯
J28nB220_p0798a07║峨突兀，始許四面不通風；嶽岫層巒，方得兩輪不能
J28nB220_p0798a08║照。到恁麼地，钁頭邊剷去，無不是清風；沒底籃盛來，
J28nB220_p0798a09║都總皆明月。所以僧問雲居：「僧家什麼事？」雲居回他
J28nB220_p0798a10║一個居山好。者老總不出此意。今獅子巖前生一靜
J28nB220_p0798a11║主，將一幅沒點畫的菼藤，蘄山僧與他一個居山好。
J28nB220_p0798a12║山僧素識此公，閒挑苦菜，饑煮雲羹，深藏巖谷，潛伏
J28nB220_p0798a13║幽林。故茲將雲居的公案，通一偈以囑之。
J28nB220_p0798a14║突兀嵯峨幾十秋，逃林避市許君遊。雲居留得居山
J28nB220_p0798a15║好，寄與生公一钁頭。
J28nB220_p0798a16║示續生禪人。出家大道說一遍，住菴要住深山院，珍
J28nB220_p0798a17║重切莫錯用心，行住坐臥無致倦。無位真人在其中，
J28nB220_p0798a18║明人有眼也難見，喫飯穿衣不相離，今古從來無改
J28nB220_p0798a19║變。六根門頭總是渠，聖與凡夫俱一串，秖緣分段有
J28nB220_p0798a20║參差，象罔所以通一線。德山棒斷野狐魂，臨濟喝破
J28nB220_p0798a21║虛空面，青山綠水祖師心，蜂房蟻穴空王殿。門外時
J28nB220_p0798a22║傾萬斛珠，信手拈來甚相便？若能撥轉目前機，方為
J28nB220_p0798a23║石頭親法眷。明明吐露不隱藏，孰肯當陽去相薦？會
J28nB220_p0798a24║得春秋接續生，牢關始許君家占。
J28nB220_p0798a25║示慈悟禪人居山夫居山者，衲僧得力事也，如雲棲
J28nB220_p0798a26║壑、似鳥休林，各有天然之玅，勉強不得、假借不得。所
J28nB220_p0798a27║以古人云：「一池荷葉衣無盡，數樹松花食有餘，剛被
J28nB220_p0798a28║世人知住處，又移茅屋入深居。」且道什麼人證得？慈
J28nB220_p0798a29║悟禪人一日入室求示，山僧問曰：「正睡著時還作得
J28nB220_p0798a30║主麼？」伊云：「一念不生全體現，長伸兩腳到天明。」山僧
J28nB220_p0798b01║曰：「者個消息那裏得來？」伊云：「說破傍人笑。」即此二語
J28nB220_p0798b02║可為贍老本錢，只要說行俱到耳。若使出世人天，未
J28nB220_p0798b03║免畏影走日，所以山僧囑云：獨自居山好。
J28nB220_p0798b04║示素菴維那。佛祖慧命，重越丘山，不是其人，難堪委
J28nB220_p0798b05║授。最初必要尋師訪友，歷盡辛酸，念念只妨己躬大
J28nB220_p0798b06║事不明，只將曠劫以來愛根種子、習氣無明掃除清
J28nB220_p0798b07║淨，影也沒些，自然祖師關捩子一朝打破，師資酬唱，
J28nB220_p0798b08║鍼芥投機，如電若雷，天下人莫能掩其耳目也。素菴
J28nB220_p0798b09║維那遍參後，特特來祖庭共住，喜其數載內外辛勤，
J28nB220_p0798b10║且入室機緣超脫，大有法門氣概，儻得猛力加鞭，則
J28nB220_p0798b11║佛祖慧命亦可相續矣。囑囑。
J28nB220_p0798b12║示微密值歲。數十年來山水藝，一朝喪卻同安隊，興
J28nB220_p0798b13║崇祖席念頭真，陸水劬勞無怨戾。拖泥帶水作常行，
J28nB220_p0798b14║運瓦搬磚為日伎，纔涉江兮又涉湖，深則礪兮淺則
J28nB220_p0798b15║揭。有時衝寒冒暑來，有時戴月披星去，個般心力為
J28nB220_p0798b16║誰忙？無非欲了死生計。禪人欲脫死生關，就中便是
J28nB220_p0798b17║無生地，識得竹篦無觸背，了得凡情即聖諦。山花簇
J28nB220_p0798b18║簇燦心宗，百鳥喈喈宣玅偈，吾人動靜與行藏，盡合
J28nB220_p0798b19║祖師西來意。
J28nB220_p0798b20║付慈耶上座。上座楚中人也，秉我顓先師戒法，嗣後
J28nB220_p0798b21║遍歷諸方，熟精名相，歸住邵陵，演玅法音，眾皆稱服。
J28nB220_p0798b22║值丁未謁雲居先師塔頭，先過同安祖席，與山僧相
J28nB220_p0798b23║見，揭其所證，於本分事猶在依稀恍怫間，不能出脫
J28nB220_p0798b24║窠臼。故於己酉冬重來同安，向如來藏裏著意搜尋，
J28nB220_p0798b25║不知者一著子，三乘十二分教也註破不得。忽於禪
J28nB220_p0798b26║堂裏、法座傍呵呵大笑云：「禪也，教也，諸佛不曾悟、眾
J28nB220_p0798b27║生不曾迷，從來蜜甜檗苦、鵠白鳥玄，風不待月而涼、
J28nB220_p0798b28║火不待目而熱，一一現成、頭頭顯露。」山僧知上座得
J28nB220_p0798b29║此消息，特將先老人傳來的破油靴向人天眾前踢
J28nB220_p0798b30║出，與上座作個毘盧帽戴，向華王座上拈搥豎拂、撒
J28nB220_p0798c01║土揚沙，令彼一切聖凡分疏不下，此時正好向同安
J28nB220_p0798c02║院裏噓一噓，充滿法界、逼塞虛空，方不負同安之囑、
J28nB220_p0798c03║先師施戒之恩也。偈曰：佛祖傳來非法法，付君持去
J28nB220_p0798c04║法非非，一時非法傳天下，始見同安共傘居。
J28nB220_p0798c05║示雪忍副寺。雪忍大德真實行人，祝髮於清遠禪師，
J28nB220_p0798c06║受具於山僧座下，曾在龍門職諸副寺，服勞奉養，役
J28nB220_p0798c07║重任麤。及乎山僧開法同安，亦復如前行徑，先走武
J28nB220_p0798c08║昌倩鑄洪鐘，次入豫章募化大鍋，種種所作皆屬最
J28nB220_p0798c09║勝行門，盡成不朽佛事，即此可謂祖庭中有力人也。
J28nB220_p0798c10║山僧今欲北行，為送斗所余公深葬，並掃笑巖祖塔，
J28nB220_p0798c11║無堪遺囑，但望二六時中名自名、心自心，無起無倒，
J28nB220_p0798c12║不變不遷，到老還須者個話語提挈一番，則生死關
J28nB220_p0798c13║頭更有一種奇特受用。者個受用總要一切處多為
J28nB220_p0798c14║忍耐，久熟自成。何故？煩惱來、生死來也用自心忍耐，
J28nB220_p0798c15║佛祖來、魔王來也用自心忍耐，如是種種忍耐，直忍
J28nB220_p0798c16║得一些影子也沒有，方得天堂地獄、人道鬼途、四樂
J28nB220_p0798c17║八苦一齊鎖殞。到與麼地，不異二祖立雪安心，覓也
J28nB220_p0798c18║覓不得，自然得大解脫，此時正好衣缽隨身，應受人
J28nB220_p0798c19║天供養。問著，掀起兩莖眉便道：我與諸佛一數。
J28nB220_p0798c20║示天穎悅眾。參學人，須具眼，怕殺殷勤，切勿懶散。泥
J28nB220_p0798c21║裏去，水裏去，生鐵秤錘被虫蛀；朝也行，暮也行，巖前
J28nB220_p0798c22║石虎著人驚。直饒高揖釋迦、不拜彌勒，拗卻德山棒、
J28nB220_p0798c23║掩住臨濟喝，旃檀藂中不得住腳，荊棘林裏撩起便
J28nB220_p0798c24║行，把太虛空捏𢷗成團，將須彌山一擊粉碎，驚不瞬
J28nB220_p0798c25║目、喚不回頭，方與此事少分相應。然雖如是，必要舉
J28nB220_p0798c26║一明三，目機銖兩，能於亂草堆頭撥得金鍼，河沙數
J28nB220_p0798c27║內尋得玉屑，豎去橫來，無有絲毫擬議。具如是手段，
J28nB220_p0798c28║方可撐我臨濟門庭。天穎悅眾，遊遍諸方，踏翻海嶽，
J28nB220_p0798c29║來我同安禪堂安居一載，見氣志超群，可為法器。山
J28nB220_p0798c30║僧特書此卷，以證將來。儻子直下承當，一肩擔荷，則
J28nB220_p0799a01║我傘居門下又有一遮風抵雨的漢子，賣弄天下人
J28nB220_p0799a02║去在。
J28nB220_p0799a03║示善揆副寺。未會佛法，通身是膽；會得佛法，氣息全
J28nB220_p0799a04║無。會與不會，總是衲僧家一場敗缺。善揆副寺於祖
J28nB220_p0799a05║庭有年，服勞無限，每每冒雨衝風、奔南走北，佛法二
J28nB220_p0799a06║字拋在九霄雲外，怕殺商量。何故聻？花從春裏發，草
J28nB220_p0799a07║向暮間生，長的任他長、短的任他短，大則塞乎天地
J28nB220_p0799a08║之間、小則逼於身心之內，寒時寒殺闍黎、熱時熱殺
J28nB220_p0799a09║闍黎，毀也毀不得、譽也譽不得，若有一點造作安排，
J28nB220_p0799a10║便是蛇吞鱉鼻、虎囓大蟲。古云：「絲毫繫念，三途業因；
J28nB220_p0799a11║瞥爾情生，萬劫羈鎖。」山僧恁麼告報，不知又作麼生？
J28nB220_p0799a12║若作玄妙會去，且喜沒交涉；若作平常會去，喫棒有
J28nB220_p0799a13║分。直饒坐在無事甲裏，未免沉沒深坑。要於此中得
J28nB220_p0799a14║個出身路徑，許伊向毘盧頂上撒屙、紅塵堆裏垂手。
J28nB220_p0799a15║且道是什麼作略？獅子舌尖流出月，象王口裏放來
J28nB220_p0799a16║雲。
J28nB220_p0799a17║示一念副寺。禪人親近山僧，出力修造祖庭，晝夜不
J28nB220_p0799a18║辭勞苦，水陸並行、燥溼皆到，此中實是真如玅道、無
J28nB220_p0799a19║上菩提。知子二六時中承當有分，若于此中起心動
J28nB220_p0799a20║念，將謂別有工夫，早是節外生枝、懸空釘橛了也。雖
J28nB220_p0799a21║然如是，也要是個離鉤脫網的漢子，乃可一念萬年，
J28nB220_p0799a22║不念生死涅槃、惟念種田博飯，不念超佛越祖、惟念
J28nB220_p0799a23║塞壑填溝，不念文字語言、惟念勤行苦行，不念倉裏
J28nB220_p0799a24║積穀、園內灌蔬，只求大眾安祥，絕無做嘴打面便為
J28nB220_p0799a25║慶快。者個境界，要是過量人，不是至親，切忌草草。
J28nB220_p0799a26║示石香悅眾。向上一著，父子不傳，要在透頂透底，脫
J28nB220_p0799a27║卸羅籠，自力承當，毫無隔越，方許向萬里無寸草處
J28nB220_p0799a28║插足，目前無闍黎處藏身，有佛處不得住，無佛處急
J28nB220_p0799a29║走過，不被佛祖羅籠、人天揀擇。到與麼地，自有人請
J28nB220_p0799a30║你著破襴衫，舞三台上，冠冕祖父門庭，喚諸佛菩薩
J28nB220_p0799b01║作奴兒婢子去在。勉之！勉之！
J28nB220_p0799b02║示石雲悅眾住山臨濟門庭壁立萬仞，須是勇猛丈
J28nB220_p0799b03║夫許他攀躋。設使精神稍倦，色力不加，未免墮谿落
J28nB220_p0799b04║澗，終難造極登峰。假如凝神定志，踴躍一番，脫卻婆
J28nB220_p0799b05║娑衫子，穿著無底芒鞋，仗清風而作翅，借明月以為
J28nB220_p0799b06║依，自然一舉到頂，絕沒絲毫阻滯。當此之時，千山俯
J28nB220_p0799b07║伏，萬水洄漩，四海鳳龍、九州獅象悉屬家奴，飛禽走
J28nB220_p0799b08║獸、魚鱉黿鼉總為擁護。到恁麼地，正好持鈯斧子砍
J28nB220_p0799b09║曹山樹，提折腳鐺煮雲蒸飯。此中一段真實受用，子
J28nB220_p0799b10║亦不可不知耳。
J28nB220_p0799b11║示宗旭副寺。離心意識參，絕凡聖路學。參須真參，悟
J28nB220_p0799b12║須實悟。真參實悟之人，為法忘身，臨大事而有以擇，
J28nB220_p0799b13║臨大難而不可奪。所以楊岐百世傳聞，神鼎千秋不
J28nB220_p0799b14║昧，皆是真參實悟之模範也。如宗旭禪人為同安副
J28nB220_p0799b15║寺，數載殷勤，雖不及古人，亦可謂真實之人也。今山
J28nB220_p0799b16║僧北行，有末後示訓之語，為你將來作藂林之輔佐。
J28nB220_p0799b17║示曰：離心意識參，絕凡聖路學。未出母胎時，早已名
J28nB220_p0799b18║大覺。灼然恁麼會，仍歸有卜度。一涉於絲微，垂手無
J28nB220_p0799b19║所托。汝問事如何？釋迦也難捉。也難捉，三間茅屋不
J28nB220_p0799b20║可居，九路僧房非著落。
J28nB220_p0799b21║囑巖碧知浴。頭目髓腦身外物，花香鳥語案中人，若
J28nB220_p0799b22║能會得三玄旨，正偏坐斷絕疏親。所以道：語帶玄而
J28nB220_p0799b23║無路，舌頭談而不談。昔日山僧在越山頂上，每日空
J28nB220_p0799b24║手把鋤頭得一大受用事，三十年來未曾舉著。今朝
J28nB220_p0799b25║巖碧知浴亦是其人，不妨為伊點出。昔年典座今知
J28nB220_p0799b26║浴，一度恩兮一度讎，是釜是瓶都帶累，端端的的有
J28nB220_p0799b27║來由。
J28nB220_p0799b28║示勉習禪人。快勉旃，快勉旃，時時當習釋迦言。雖然
J28nB220_p0799b29║佛法無多子，也要真經有一篇。敏矣參禪還習教，殷
J28nB220_p0799b30║勤習教更參禪。三乘法內堪知委，十二部中頗貫穿。
J28nB220_p0799c01║兔子獲來終棄陷，魚兒歸去自忘筌。不因今日愚癡
J28nB220_p0799c02║漢，那識當年大覺僊。風過喬松言外意，雲藏古洞句
J28nB220_p0799c03║中玄。菩提莫謂因人學，應解菩提本自圓。
J28nB220_p0799c04║示盞飯一信禪人。寒暑無迴避，春秋日往來。二時家
J28nB220_p0799c05║常辦，缺一不成才。雖然如是，粒粒不囓著。一信禪人，
J28nB220_p0799c06║可謂飯中無布，缽盂斷柄。山僧不得辜負於你，你亦
J28nB220_p0799c07║不得辜負山僧。偈曰：冒雨衝風不記年，肩挑日月每
J28nB220_p0799c08║盤旋。有時踏斷芒鞋後，始信功圓別有天。
J28nB220_p0799c09║示純慈鐘頭。純鋼鑄就，生鐵打成，一片慈心，古今無
J28nB220_p0799c10║對。禪人自入同安以來，數年間妄緣俱削，佛法潛滋，
J28nB220_p0799c11║歲月勤勞，寒暄不懼，唯知日背楞嚴玅法，夜扣幽冥
J28nB220_p0799c12║洪鐘，自以精進為基，直造純清絕點，如日照世，如月
J28nB220_p0799c13║照夜，孤迥迥，赤灑灑，絕承當，沒可把，五陰、六入、十二
J28nB220_p0799c14║處、十八界、二十五有圓通更須彌，報如來慈益精進，
J28nB220_p0799c15║方不負出家一番也。珍重！珍重！
J28nB220_p0799c16║囑慧力性侍者。達磨老祖荷西天佛祖心印，特來東
J28nB220_p0799c17║土建立宗猷，蓋因此土多有大乘法器故耳。祖初遇
J28nB220_p0799c18║梁王，王不契，入魏地少林，面壁九載，偶有斷臂二祖
J28nB220_p0799c19║始得其傳，故非法器不傳也。嗣後至六祖而分為兩
J28nB220_p0799c20║枝：一青原，一南嶽。嶽得馬祖，祖得百丈，丈得黃檗，原
J28nB220_p0799c21║得石頭，頭得藥山，山得雲巖。此二派之下又分為五
J28nB220_p0799c22║宗，五宗之上諸大老又豈非法器也？山僧承臨濟三
J28nB220_p0799c23║十一世，望初祖四十一傳，雖不敢言其法器，而承上
J28nB220_p0799c24║接下之系又豈外也？慧侍者於同安室中左右有年，
J28nB220_p0799c25║辛亥春，同二三子侍山僧北上掃笑祖塔，是冬結制
J28nB220_p0799c26║清化。此子於般若堂中得個入處，可為宗門法器，將
J28nB220_p0799c27║來與從上諸祖眉毛撕結未可期也，山僧豈不厚望
J28nB220_p0799c28║也耶？子當珍重。
J28nB220_p0799c29║示見誠總戎劉居士。余丁酉出山，訪博菴黎居士，掛
J28nB220_p0799c30║錫於清虛禪院。時有諸公入院問道：「昨見誠劉公有
J28nB220_p0800a01║辦道氣象，和尚作麼生起發？」山僧問他：「曾皈依什麼
J28nB220_p0800a02║人來？」彼對言：「昔年曾皈依於白嶽法師。」山僧問他：「白
J28nB220_p0800a03║嶽法師曾說個甚麼？」彼曰：「叫某甲持經念佛。」山僧詰
J28nB220_p0800a04║曰：「作麼生持念了得伊生死去？」彼久坐，作禮求示。山
J28nB220_p0800a05║僧曰：「今日不暇，明日來為伊說。」彼辭去。次日復來：「昨
J28nB220_p0800a06║蒙和尚許某甲話。」山僧曰：「不知許個什麼話？」彼曰：「如
J28nB220_p0800a07║何了得生死？」山僧言：「若要說個了生死的話，秖怕伊
J28nB220_p0800a08║信不及；若信得及，山僧秖得忍著牙疼，按下雲頭去
J28nB220_p0800a09║也。若論此事，如射箭相似，必定心正弓滿，然後中鵠；
J28nB220_p0800a10║儻心不正、弓不滿，總有畫布棲皮，十發九失。又在臨
J28nB220_p0800a11║發之時，凝睛端手，把者個紅心看得端端的的，自然
J28nB220_p0800a12║一箭無不了當。然此時方識盡大地是一個紅心、盡
J28nB220_p0800a13║大地是一隻箭、盡大地是居士全身、盡大地是居士
J28nB220_p0800a14║法身，有何生可縛？何死可纏？所以古人道：『我有一隻
J28nB220_p0800a15║箭，從來不假煉，射去滿十方，落處無人見。』伊既諦信
J28nB220_p0800a16║此事，要把生死於二六時中時時提起、刻刻參詳，勿
J28nB220_p0800a17║生懈怠，如救頭然。如是做去，自有個撞著的時節，方
J28nB220_p0800a18║識得落處無人見的消息，纔稱得勇猛丈夫，不辜父
J28nB220_p0800a19║母恩德、不負明師皈依、亦不負山僧今日之啟示，伊
J28nB220_p0800a20║當勉之。」彼聞，通身汗垂，作禮辭去。諸公以為何如？
J28nB220_p0800a21║示未明黃文學。道義之交，非信不能全終始；窮道之
J28nB220_p0800a22║路，非功不能達本源。故學道之士，必先立其信、樹其
J28nB220_p0800a23║功，然後路可窮而道可達，交可孚而義可全，始繼物
J28nB220_p0800a24║我一如，彼此無異，居安資深，左右逢源矣。居士既留
J28nB220_p0800a25║心此事，但令自疑自悟，自證自明，向無下手處下手，
J28nB220_p0800a26║無著眼處著眼，自然頓破疑團，豁開心眼，洞見十方，
J28nB220_p0800a27║事事無礙，方識得杏壇三千總是一個，靈山十萬絕
J28nB220_p0800a28║無兩人，始不負古聖之垂言。山僧之舉示，居士當自
J28nB220_p0800a29║強之。
J28nB220_p0800a30║示祝男道俗程居士。至誠之道，智者不增，愚者不減，
J28nB220_p0800b01║如太虛空，若當天日，浩浩肫肫，寂然不動，無你用心
J28nB220_p0800b02║處，無你體會處。一起用心體會，雲籠皎月，霧鎖蒼山，
J28nB220_p0800b03║正所謂擬涉唇吻，即犯鋒鋩也。然靈源之體，本自天
J28nB220_p0800b04║然，無容雕琢。近有一等人，雖行之而不能著，習矣而
J28nB220_p0800b05║不能察，秖將本子上湊合些須，口頭邊撈摝幾句，問
J28nB220_p0800b06║他一個實落處，如作文成詩一般，摸索將來，弄兩句
J28nB220_p0800b07║合頭語，在人前稱個強手，當作他一個落處，有何交
J28nB220_p0800b08║涉？如是行履，欲得大法，無有是處。必須把他家糟粕
J28nB220_p0800b09║洗得潔潔白白，向寒巖深窟之下、月冷藤蘿之前，任
J28nB220_p0800b10║他鹿鳴猿啼、鳥語花開，耳不聞、眼不見，如枯木死灰
J28nB220_p0800b11║相似，到冷冰冰地，將者個無相的影子疑來疑去，疑
J28nB220_p0800b12║到山窮水盡、轉不得氣時一覷覷破，然後紙上文章、
J28nB220_p0800b13║口邊言語全無用處，方知實際理地不立一塵，今世
J28nB220_p0800b14║門頭不舍一法，然後侍父母、共妻兒，以至迎賓送客、
J28nB220_p0800b15║喫飯穿衣，一切動用中表裏精麤與至道符合。到恁
J28nB220_p0800b16║麼地，無明妄想皆是大用大機，市井山林悉可放身
J28nB220_p0800b17║放命，道俗宜深究之。
J28nB220_p0800b18║囑御六張居士。若論此事，本來現成，說個提持，早已
J28nB220_p0800b19║埋沒了也，那堪東語西話牽扯葛藤？只貴自己用心
J28nB220_p0800b20║真切，悟處自然透頂透底。昔山谷居士參晦堂和尚，
J28nB220_p0800b21║因聞木樨花香打失鼻孔，後于黔南道上始知大善
J28nB220_p0800b22║知識老婆心切，恩踰父母，此是千古之下富貴不能
J28nB220_p0800b23║籠罩一個參禪的樣子。御六居士信向此事殊為真
J28nB220_p0800b24║切，自來同安，茶裏飯裏未嘗斯須忘卻，遂於本參話
J28nB220_p0800b25║頭上得個下落，每於入室當機莫不清楚，不惟有龐
J28nB220_p0800b26║老之遺風，亦且有超方之作用。是以臨別求索一言，
J28nB220_p0800b27║故山僧援筆書此，直教與山谷居士同一聲名，庶不
J28nB220_p0800b28║負居士一番用心也。囑囑。
J28nB220_p0800b29║囑公玉趙居士。世尊於人天會上將正法眼藏、涅槃
J28nB220_p0800b30║玅心付囑摩訶迦葉，迦葉得之，稱尊道貴，惹得西天
J28nB220_p0800c01║四七、東土二三、南嶽青原、石頭馬祖降旗大展、露布
J28nB220_p0800c02║高懸，四海魚龍望風歸向，不期至臨濟被三聖向瞎
J28nB220_p0800c03║驢邊滅卻，自此人人拍掌、個個攢眉，手眼通身救之
J28nB220_p0800c04║不暇，直待笑巖門下憨山師翁曲垂方便，時抑時揚，
J28nB220_p0800c05║向多處添些子、少處減些子，猶且無人承當。末後得
J28nB220_p0800c06║我顓愚先師赤身擔荷，將金剛圈、栗棘蓬向人天眾
J28nB220_p0800c07║前一齊拋出，是以山僧因斯帶累，三十年來覓一個
J28nB220_p0800c08║俗漢了不可得，今日都內撞著個趙大郎，與山僧眉
J28nB220_p0800c09║毛撕結、聲氣相求，左右逢源，羅籠不住，特以從上不
J28nB220_p0800c10║了因緣遂付之。偈曰：從來佛法無多子，只要當人認
J28nB220_p0800c11║得真，半月松梢君自掛，何煩祖令不重新。
J28nB220_p0800c12║示夌子吳居士。向上一著，千聖不傳，貴乎直下承當，
J28nB220_p0800c13║不容絲毫擬議。果能如是，則有為法、無為法覿體全
J28nB220_p0800c14║彰，如來禪、祖師禪一齊透過，雲門乾屎橛拈向一邊，
J28nB220_p0800c15║洞山麻三斤了無交涉，白雲流水總是同參，翠竹黃
J28nB220_p0800c16║花無非伴侶。到與麼地，隨方灑落、在處逍遙，任卷任
J28nB220_p0800c17║舒、無拘無束，或向柳巷花街歌風嘯月、或從水邊林
J28nB220_p0800c18║下撫几揮琴、或與朝堂卿相議政談仁、或同里巷高
J28nB220_p0800c19║賢賡詩獻賦，動靜閒忙、語默居止，莫不是自己常情
J28nB220_p0800c20║獨露、大用現前，不費絲毫勉強，自然與佛祖同機、聖
J28nB220_p0800c21║賢合轍。其或不爾，正好向毘盧頂上未生已前週匝
J28nB220_p0800c22║一回，方可頂門具眼、腦後見腮、眼裏聞聲、耳中見色，
J28nB220_p0800c23║無方無向別行一路去也。今有夌子吳居士，江西浮
J28nB220_p0800c24║梁人，早入儒門，深遊聖學，視五湖歸一握、指大地為
J28nB220_p0800c25║一心，昨于都城慈雲得接山僧更增信向，一日焚香
J28nB220_p0800c26║皈依，欲乞山僧一語以決生平大事。山僧無可為言，
J28nB220_p0800c27║特援筆書此以證將來之望耳。
J28nB220_p0800c28║示世勳龔居士。本來玅體，洞澈圓明，不涉功勳，豈通
J28nB220_p0800c29║凡聖？兩儀未判之前，毫無欠缺；一氣纔分之後，點沒
J28nB220_p0800c30║加添。明明天地中、隱隱乾坤內，非人、非境，非物、非心，
J28nB220_p0801a01║能變、能遷，能收、能放，有時高高峰頂立、有時深深海
J28nB220_p0801a02║底行，有時鍼鋒上走馬、有時芥孔裏藏身，有時通身
J28nB220_p0801a03║無影像、有時遍界露全軀，觀之即色、聽之即聲、嗅之
J28nB220_p0801a04║即香、嘗之即味、觸之即覺、思之即明，若向眼、耳、鼻、舌、
J28nB220_p0801a05║身、意上求之，依舊識他不得。古德云：「吾有一物，上拄
J28nB220_p0801a06║天、下拄地，常在動用中，動用中收不得。」是以山僧今
J28nB220_p0801a07║日特為舉似龔居士，不妨閒空時用心斟究，看他是
J28nB220_p0801a08║青、是白？是綠、是黃？審得停當，那時將佛祖聖賢一串
J28nB220_p0801a09║穿卻，更可與我臨濟門下作個護法的樣子。勉之！勉
J28nB220_p0801a10║之！
J28nB220_p0801a11║囑余門張氏夫人。夫道之一字，難言也。明明日用中，
J28nB220_p0801a12║展轉收不得；了了六根門，出入見不得；隱隱乾坤內，
J28nB220_p0801a13║上下覓不得；昭昭今古間，去取劃不得。是得也？非得
J28nB220_p0801a14║也？非得之得，是名實得。天地得之不以為大，蟭螟得
J28nB220_p0801a15║之不以為小，日月得之不以為明，山川得之不以為
J28nB220_p0801a16║久。羽毛賴以飛翥，鱗足賴以遊行，有形之物藉以為
J28nB220_p0801a17║體，無形之物恃以為靈，在聖不增，在凡不減，人人本
J28nB220_p0801a18║具，個個不無。奈因自己志性偏枯，妄生執著，卻被無
J28nB220_p0801a19║明煩惱、人我貢高，使得七顛八倒，以致苦海波中頭
J28nB220_p0801a20║出頭沒。勞我大覺金仙，離兜率、入皇宮、登雪山、陞寶
J28nB220_p0801a21║座，說法四十九年，談經三百餘會，費盡多少機關，豈
J28nB220_p0801a22║知一點也用不得。須知此事要在截斷凡情，不通聖
J28nB220_p0801a23║解，搏熱火燧如案上冰輪，步太阿鋒似街前坦道，所
J28nB220_p0801a24║以各各當人于一切處得大自在、得大受用、得大解
J28nB220_p0801a25║脫、得大安樂。到與麼地，于其中間覓生亦不可得、覓
J28nB220_p0801a26║死亦不可得、覓染亦不可得、覓淨亦不可得、覓名亦
J28nB220_p0801a27║不可得、覓號亦不可得、覓四大五蘊世出世間一切
J28nB220_p0801a28║法亦不可得。此不可得亦不可得，譬為虛空，體非諸
J28nB220_p0801a29║相，不拒諸相，發揮一莖艸作丈六金身，將丈六金身
J28nB220_p0801a30║作一莖艸，七縱八橫，千變萬化，左之右之，無施不可，
J28nB220_p0801b01║豈不光明俊偉者哉？斗所余護法，昔任江西籓司，信
J28nB220_p0801b02║向法門，捐脩祖剎，於山僧處得明己躬大事。今其夫
J28nB220_p0801b03║人張氏亦留心此道，求決生死工夫，山僧亦為開導，
J28nB220_p0801b04║授以本參話頭，不久之間得個下落。故山僧不敢負
J28nB220_p0801b05║其來機，仍書此卷，法名旋徹，以作千秋之懸記、佛祖
J28nB220_p0801b06║之道源也。珍重！
J28nB220_p0801b07║
J28nB220_p0801b08║
J28nB220_p0801b09║
J28nB220_p0801b10║法璽印禪師語錄卷第六
J28nB220_p0801b11║
J28nB220_p0801b12║　（湖州府烏程縣正堂信官高、　歸安縣正堂
J28nB220_p0801b13║　信官何，仝心捐刻
J28nB220_p0801b14║　法璽印禪師語錄卷一之六。計字參萬八千
J28nB220_p0801b15║　三百十三個，該銀貳拾貳兩九錢九分。仰祈
J28nB220_p0801b16║佛力，福被人民。闔衙俱沾般若之光，大地悉受
J28nB220_p0801b17║　菩提之潤。謹意。
J28nB220_p0801b18║　康熙十五年四月　　日，楞嚴藏經坊附板。）