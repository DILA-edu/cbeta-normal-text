J28nB220_p0801c01║法璽印禪師語錄卷第七
J28nB220_p0801c02║嗣法門人性圓旋璣旋哲旋賢等編次
J28nB220_p0801c03║勘驗機緣
J28nB220_p0801c04║僧問：「昨日吞鉤，今朝脫釣。」師隨聲云：「脫後如何？」僧云：
J28nB220_p0801c05║「通身灑落。」師云：「如何是你灑落處？」僧云：「要雲即雲，欲
J28nB220_p0801c06║雨即雨。」師云：「試為山僧興雲布雨看。」僧便喝，師云：「者
J28nB220_p0801c07║弄虛漢。」直打出方丈。
J28nB220_p0801c08║問僧云：「父母未生前，你在什麼處？」僧云：「十字街頭。」師
J28nB220_p0801c09║云：「不是。」僧便行。師云：「卻被語言轉去。」
J28nB220_p0801c10║問：「參底什麼話？」僧云：「正睡時主人公。」師云：「即今瞠著
J28nB220_p0801c11║眼，那個是你主人公？」僧云：「不暇與和尚說夢。」師云：「不
J28nB220_p0801c12║是，不是。」僧喝，師云：「我者裏不許亂喝。」僧復喝，師直打
J28nB220_p0801c13║出。
J28nB220_p0801c14║問：「不是心，不是佛，不是物，是個什麼？」僧喝云：「某甲是
J28nB220_p0801c15║心，是佛，是物？」師打云：「囓人屎橛，不是好狗。出去！」
J28nB220_p0801c16║問：「德山托缽，巖頭密啟，其意那裏是他密啟處？」僧云：
J28nB220_p0801c17║「到者裏口挂壁上。」師云：「恁麼三生六十劫未夢見在。」
J28nB220_p0801c18║僧擬進語，師便喝出。
J28nB220_p0801c19║問：「參底話頭速道。」僧豎一指，師豎三指，僧擬議，師云：
J28nB220_p0801c20║「弄精魂漢。」
J28nB220_p0801c21║僧作禮，師云：「不得辜負山僧。」僧云：「爭敢辜負？」師云：「假
J28nB220_p0801c22║若有人問，你作麼生？」僧云：「待問即道。」師云：「即今問也。」
J28nB220_p0801c23║僧無語，師打云：「早已辜負了也。」
J28nB220_p0801c24║問僧：「參底是甚話？」僧云：「無夢無想主人公在什麼處？」
J28nB220_p0801c25║師云：「即今聻？」僧云：「昨日燈籠知縮項，今朝露柱笑伸
J28nB220_p0801c26║腰。」師云：「縮項伸腰即且從，秖如枕子落地意旨如何？」
J28nB220_p0801c27║僧云：「且喜今朝捉敗。」師云：「捉敗後如何？」僧云：「依舊雙
J28nB220_p0801c28║眉橫額上。」師云：「莫是思惟得底麼？」僧拂袖便出。師云：
J28nB220_p0801c29║「到有些氣息。」
J28nB220_p0801c30║問僧：「不是心，不是佛，不是物，是個甚麼？」僧云：「總不出
J28nB220_p0802a01║裏許。」師云：「你因什麼不在？」僧云：「叫某甲向什麼處去？」
J28nB220_p0802a02║師便打，僧云：「屈棒，屈棒。」師云：「有人喫在。」僧擬議，師打
J28nB220_p0802a03║云：「龍頭蛇尾漢。」
J28nB220_p0802a04║師問：「那個是你本來面目？」僧云：「眉橫鼻直。」師云：「死了
J28nB220_p0802a05║燒了向什麼處去？」僧轉身立。師云：「如何是威音那畔
J28nB220_p0802a06║更那畔事？」僧云：「黑漆漆。」師云：「黑漆漆是個甚麼？」僧云：
J28nB220_p0802a07║「逼塞虛空。」師云：「秖如逼塞虛空，汝向那處著腳？」僧擬
J28nB220_p0802a08║議，師喝出。
J28nB220_p0802a09║僧參，師云：「因甚早不歸來親覲山僧？」僧云：「時刻不離
J28nB220_p0802a10║和尚。」師云：「為什麼不見？」僧便喝，師云：「好好問你，惡發
J28nB220_p0802a11║作麼？」僧無語，師直打出。
J28nB220_p0802a12║問：「不是心，不是佛，不是物，是個甚麼？」僧云：「樹高千丈，
J28nB220_p0802a13║葉落歸根。」師云：「一口氣不來，根向那裏歸？」僧云：「青山
J28nB220_p0802a14║雲裏現，露地白牛迴。」師云：「向你道不是心佛物，又道
J28nB220_p0802a15║露地白牛迴。」僧無語，師喝出。
J28nB220_p0802a16║師問：「父母未生前，你在那裏？」僧云：「蒲團禪板。」師云：「者
J28nB220_p0802a17║是大家底，那個是上座的？僧」云：「蕩蕩清風法界寒。」師
J28nB220_p0802a18║云：「蕩蕩清風法界寒是什麼語？」僧擬議，師連打云：「亂
J28nB220_p0802a19║統漢。」
J28nB220_p0802a20║師落堂，問僧：「參什麼話頭？」僧云：「竹篦子。」師豎竹篦云：
J28nB220_p0802a21║「你喚作甚麼？」僧云：「覿面拈來無多子，鷓鴣啼在百花
J28nB220_p0802a22║枝。」師云：「觸也有了，背也有了，不觸不背作麼生道？」僧
J28nB220_p0802a23║云：「從來不被舌頭瞞。」師云：「得何長處？」僧無語，師喝出。
J28nB220_p0802a24║問：「無夢無想，無見無聞，那個是你主人公？」僧云：「行住
J28nB220_p0802a25║坐臥。」師咄云：「驢前馬後漢。」僧云：「個中無別人。」師云：「何
J28nB220_p0802a26║不向百尺竿頭道一句來？」僧云：「入地獄如箭射。」師云：
J28nB220_p0802a27║「苦哉佛陀耶！」僧禮拜，師一踏。
J28nB220_p0802a28║師問：「百尺竿頭如何進步？」僧云：「徹底掀翻。」師豎竹篦，
J28nB220_p0802a29║云：「者箇聻？」僧面赤，師云：「猶欠一點在。」便打出。
J28nB220_p0802a30║問僧云：「向下一句，速道，速道。」僧云：「和尚何不向上問？」
J28nB220_p0802b01║師云：「者裏無你插嘴處。」一僧云：「萬里一條鐵。」師云：「者
J28nB220_p0802b02║還是向上語？向下語？」僧無語。師云：「脫空妄語漢。」
J28nB220_p0802b03║問僧：「如何是那畔事？」僧云：「不是山，不是水。」師云：「如何
J28nB220_p0802b04║是者邊事？」僧云：「是山是水。」師云：「如何是全體大用？」僧
J28nB220_p0802b05║叉手近前云：「今日親蒙和尚。」師云：「放汝三十棒。」
J28nB220_p0802b06║問僧：「你參甚麼話頭？」僧云：「某甲忘卻了也。」師豎杖云：
J28nB220_p0802b07║「者個你還記得麼？」僧云：「和尚莫瞞人好。」師休去。
J28nB220_p0802b08║問僧云：「觸背兩忘事若何？」僧云：「鼻孔從來搭上唇。」師
J28nB220_p0802b09║云：「即今在什麼處？」僧云：「被首座師打破了也。」師云：「是
J28nB220_p0802b10║何道理？」僧云：「血流滿地。」師休去。
J28nB220_p0802b11║師落堂同眾經行，僧問：「正睡著，畢竟在什麼處？」師推
J28nB220_p0802b12║僧云：「你還討個什麼？」僧于言下有省。
J28nB220_p0802b13║問僧：「那個是你本來面目？」僧云：「東山雲，西山雨。」師云：
J28nB220_p0802b14║「雲雨且置，你即今在什麼處？」僧一喝，師直打出。
J28nB220_p0802b15║問僧：「你一口氣不來，向什麼處安身立命？」僧云：「巖前
J28nB220_p0802b16║千丈雲。」師云：「畢竟如何？」僧云：「揭開紅日眼，坐斷白雲
J28nB220_p0802b17║峰。」師云：「且過一邊。」
J28nB220_p0802b18║師問僧：「生死到來作麼生迴避？」僧云：「俱在缽盂裏討
J28nB220_p0802b19║消息。」師云：「你喚什麼作缽盂？」僧作捧缽勢，師打云：「弄
J28nB220_p0802b20║精魂漢。」
J28nB220_p0802b21║參見機緣
J28nB220_p0802b22║僧參，師云：「從什麼處來？」僧云：「安義。」師云：「既是安義，又
J28nB220_p0802b23║到者裏作麼？」僧云：「親近和尚。」師云：「將什麼親近？」僧彈
J28nB220_p0802b24║指，師打，云：「正好喫棒。」
J28nB220_p0802b25║僧參，師云：「那裏來？」僧云：「廬山。」師云：「在彼多少時？」僧云：
J28nB220_p0802b26║「隨喜過。」師打○相，云：「者裏過得麼？」僧無語，師打，云：「廬
J28nB220_p0802b27║山易過，鳳嶺難登。」僧喝，師打，云：「徒勞𨁝跳。」
J28nB220_p0802b28║居士參，問：「昔日馬大師示龐公云：『一口吸盡西江水，
J28nB220_p0802b29║方與你道。』今日弟子到來，和尚如何垂示？」師便打，士
J28nB220_p0802b30║云：「未審與馬大師是同？是別？」師又打，云：「你試檢點看。」
J28nB220_p0802c01║士云：「掀翻海嶽求知己，今日同安遇作家。」師云：「腳跟
J28nB220_p0802c02║下再與一頓。」
J28nB220_p0802c03║師托缽洪州，方伯斗所余公過訪，問：「祖師西來大意，
J28nB220_p0802c04║能了生死，可得聞乎？」師云：「大護法曾問過幾知識來？」
J28nB220_p0802c05║公云：「即今請問和尚。」師舉茶盃云：「者是什麼？」公云：「不
J28nB220_p0802c06║會。」師云：「不會更親切。」公云：「望和尚別開方便。」師遂開
J28nB220_p0802c07║示向上數語，公出席作禮。
J28nB220_p0802c08║師一日與余公茶坐，忽聞風雨驟臨，人各驚畏，公笑
J28nB220_p0802c09║曰：「者個不是別人。」師云：「者話從什麼處得來？」公云：「不
J28nB220_p0802c10║從外得。」師云：「畢竟從什麼處得？」公云：「請和尚道看。」師
J28nB220_p0802c11║舉茶盃云：「向下文長，付在來日。」至別時，師把住云：「正
J28nB220_p0802c12║恁麼時，主人公在什麼處？」公云：「請問和尚：畢竟在什
J28nB220_p0802c13║麼處？」師放開云：「有勞大駕。」
J28nB220_p0802c14║師一日與余公坐次，公便舉惜取眉毛好的公案，問
J28nB220_p0802c15║曰：「昨日看此則公案，大有疑情，請和尚決之。」師云：「者
J28nB220_p0802c16║位居士也是釘樁搖櫓，當時山僧若在，便與他道：『請
J28nB220_p0802c17║和尚下禪床後即道。』公云：下了便罷，又道個什麼？」師
J28nB220_p0802c18║與公大笑。
J28nB220_p0802c19║師應少宰雪堂熊翁齋罷經行，雪拈拄杖云：「者條拄
J28nB220_p0802c20║杖恁麼直。」師云：「直且止。古人云：『喚作拄杖則觸，不喚
J28nB220_p0802c21║作拄杖則背。』不觸不背，道道看。」雪云：「且喜在弟子手
J28nB220_p0802c22║裏。」師云：「意旨如何？」雪云：「撐天拄地。」師云：「珍重，珍重。」
J28nB220_p0802c23║師一日同御六張居士茶坐，舉夢晤余翁，士云：「和尚
J28nB220_p0802c24║即今是醒？是夢？」師舉茶甌云：「者是夢？不是夢？」士云：「不
J28nB220_p0802c25║會。」師云：「不唯居士，三世諸佛也如是。」
J28nB220_p0802c26║師一晚又與張居士同遊鳳棲嶺，師指云：「象王峰頂
J28nB220_p0802c27║好一輪月。」士云：「好一輪月。」師指殿云：「喚作余翁得麼？」
J28nB220_p0802c28║士云：「得。」師云：「喚作山僧得麼？」士云：「得，得。」師云：「既得，無
J28nB220_p0802c29║外也。」士有省。至茶坐，師復問：「適來說話還有疑處麼？」
J28nB220_p0802c30║士云：「自從得見同安後，直至如今更不疑。」師休去。
J28nB220_p0803a01║師一日與余公茶次，師云：「近來大護法與昔日不同。」
J28nB220_p0803a02║公云：「略知滋味。」師拈蜜薑云：「薑畢竟辣，蜜畢竟甜。」公
J28nB220_p0803a03║云：「也不敢妄生分別。」師休去。
J28nB220_p0803a04║僧參，師問：「那裏戒？」僧云：「本是清淨衲子，有什麼戒？」師
J28nB220_p0803a05║云：「我問你是那裏戒？」僧云：「道過了也。」師云：「你莫作機
J28nB220_p0803a06║鋒會麼？」僧云：「和尚還作機鋒會那？」師云：「不作機鋒會，
J28nB220_p0803a07║放你三十棒。」僧一喝，師云：「喝作什麼？」僧云：「轉見不堪。」
J28nB220_p0803a08║師云：「你者一喝未有主在。」僧復喝，師連棒打，云：「噇酒
J28nB220_p0803a09║糟漢。」
J28nB220_p0803a10║僧參，師問：「那裏來？」僧云：「下路。」師云：「還在什麼處住腳？」
J28nB220_p0803a11║僧云：「到處隨喜。」師云：「選佛場為什麼不到？」僧一喝，師
J28nB220_p0803a12║云：「落在什麼處？」僧云：「遍大地。」師云：「放你三十棒。」僧云：
J28nB220_p0803a13║「某甲過在什麼處？」師云：「無你措足處。」
J28nB220_p0803a14║問：「上座甚處來？」僧云：「洞山。」師云：「者裏相去多少？」僧云：
J28nB220_p0803a15║「無別。」師云：「既無別，來作什麼？」僧無語。師云：「虛生浪死
J28nB220_p0803a16║漢。」
J28nB220_p0803a17║僧問：「臨濟三玄三要一齊殞亡，還通得消息麼？」師打
J28nB220_p0803a18║云：「百里聽蚊聲。」僧無語，師云：「著什死來由？」
J28nB220_p0803a19║僧問：「招賢橋渡盡往來人，因什麼自度不得？」師云：「從
J28nB220_p0803a20║來沒肚腸。」
J28nB220_p0803a21║師一日方伯余公茶次，公云：「弟子曾問寶峰山子：『大
J28nB220_p0803a22║師擊鼓上堂，當為何事？』山云：『負命者上鉤。』弟子云：『四
J28nB220_p0803a23║大本空，五蘊非有，鉤向甚處釣？』山云：『墮也。』弟子一笑
J28nB220_p0803a24║云：『草賊大敗。』山無語。今請和尚代一語，圓成前話。」師
J28nB220_p0803a25║云：「若恁麼，正好劈頭一棒。」公欣然云：「果然臨濟道出
J28nB220_p0803a26║常情。」師云：「此語亦不受。」
J28nB220_p0803a27║問御六居士：「近看什麼內典？」士云：「雲棲淨土集。」師云：
J28nB220_p0803a28║「古人念佛一聲，漱口三日，是何意旨？」士云：「家無二主。」
J28nB220_p0803a29║師與余公笑云：「可謂得淨土旨矣」。
J28nB220_p0803a30║建昌贊府許公茶次，師問：「大護法於治政之外，曾將
J28nB220_p0803b01║己分事究竟否？」士云：「不知。」師云：「王法、佛法同一體也。」
J28nB220_p0803b02║復以裴休見黃檗公案示之，士云：「只是不知根本。」師
J28nB220_p0803b03║云：「大護法從貴省現大人相，到者裏為國、為民，豈不
J28nB220_p0803b04║是根本？」士云：「不識。」師云：「不識最親切。」士欣然。
J28nB220_p0803b05║僧送放光石，師指云：「者是我川中的，你甚處得來？」僧
J28nB220_p0803b06║云：「信手拈著。」師云：「因甚在山僧手裏？」僧無語，師云：「美
J28nB220_p0803b07║則美，只是不放光。」僧云：「正好放光。」師云：「光聻？」
J28nB220_p0803b08║僧參，師云：「速道。」僧云：「不敢道。」師云：「為甚不道？」僧以臥
J28nB220_p0803b09║具打○相，師以手作拂勢，僧便喝，師云：「者一喝未有
J28nB220_p0803b10║主在。」僧擬議，師直打出。
J28nB220_p0803b11║一日，問侍者：「牛過窗櫺話，四蹄俱過，為甚尾巴過不
J28nB220_p0803b12║得？」者云：「毫厘有差，天地懸隔。」師云：「那裏是差處？」者罔
J28nB220_p0803b13║措。復問傍僧：「你作麼生？」僧云：「只因腳下紅線未斷。」師
J28nB220_p0803b14║云：「前有僧恁麼道，被山僧打出去。」僧面赤，師云：「總未
J28nB220_p0803b15║在。」
J28nB220_p0803b16║僧參，「那裏來？」僧云：「廬山開先。」師拈杖云：「開先還有者
J28nB220_p0803b17║個麼？」僧云：「有。」師云：「既有，到者裏作什麼？」僧無語，師便
J28nB220_p0803b18║打。
J28nB220_p0803b19║僧參，師問云：「禪師從川中來麼？」僧云：「是。」師云：「曾見幾
J28nB220_p0803b20║員知識？」僧云：「昭覺雙桂。」師云：「雙桂破兄有多少法嗣？」
J28nB220_p0803b21║僧云：「八十七人。」師云：「你第幾？」僧云：「不在數。」師云：「相聞
J28nB220_p0803b22║都是喫酒肉底，是否？」云：「是。」師云：「還有不喫者麼？」僧云：
J28nB220_p0803b23║「都喫。」師云：「你喫麼？」僧云：「喫。」師云：「因什又道不在數？」僧
J28nB220_p0803b24║無語。師云：「撩虛漢！」
J28nB220_p0803b25║僧參，師問：「一向那裏住？」僧云：「崆峒。」師云：「崆峒為你說
J28nB220_p0803b26║什麼？」僧云：「庭前柏樹子。」師云：「是何消息？」僧無語，師云：
J28nB220_p0803b27║「好株庭柏，折倒了也。」便打。
J28nB220_p0803b28║又問傍僧：「上座那裏來？」僧云：「黃檗。」師云：「何往？」僧云：「隨
J28nB220_p0803b29║方去。」師云：「亂走作什麼？」僧云：「處處稱尊。」師云：「見個甚
J28nB220_p0803b30║麼便恁麼道？」僧云：「請師高著眼。」師云：「未在。」僧喝，師便
J28nB220_p0803c01║打。至晚茶次，師云：「上午一喝，山僧未肯在。」僧云：「明眼
J28nB220_p0803c02║難瞞。」師云：「古人一喝具三玄三要，你作麼生會？」僧面
J28nB220_p0803c03║赤，師向侍者云：「者僧未夢見在，掇去果棹。」
J28nB220_p0803c04║僧送《高峰錄》，師問：「者老漢上座在那裏參見他？」僧云：
J28nB220_p0803c05║「無處不見。」師云：「背後底聻？」僧無語，師打云：「撩虛漢。」
J28nB220_p0803c06║僧參，師云：「那裏住？」僧云：「獨丘。」師云：「因甚不在彼住？」僧
J28nB220_p0803c07║云：「某甲不知安身立命處。」師云：「即今在什麼處？」僧便
J28nB220_p0803c08║作禮，云：「會也，會也。」師云：「作麼會？」僧擬議，師打，云：「無主
J28nB220_p0803c09║孤魂。」
J28nB220_p0803c10║僧問：「如何是常住真性？」師云：「山僧者裏無者閑家具。」
J28nB220_p0803c11║僧云：「不會。」師云：「你問常住真性那？」僧無語。師云：「出去。」
J28nB220_p0803c12║問僧：「死生到來，如何抵敵？」僧喝，師云：「畢竟如何？」僧云：
J28nB220_p0803c13║「敵他作麼？」師打云：「虛生浪死漢。」
J28nB220_p0803c14║僧問：「如何是和尚本來面目？」師云：「鼻孔搭上唇。」僧湧
J28nB220_p0803c15║躍禮拜，師云：「你見個什麼便禮拜？」僧作打勢，師云：「莫
J28nB220_p0803c16║亂做，出去。」
J28nB220_p0803c17║僧參：「請問和尚：如何是古佛？」師云：「過去久矣。」僧云：「杲
J28nB220_p0803c18║日當天紅焰暖，不須彈指到家中。」師云：「閒言語。」
J28nB220_p0803c19║問僧：「那裏來？」僧云：「寶峰。」師云：「來時馬大師向你道甚
J28nB220_p0803c20║麼？」僧云：「道佛法。」師云：「趙州道：『佛之一字，吾不喜聞。』你
J28nB220_p0803c21║作麼生？」僧擬議，師打云：「妄語漢！」喝出。
J28nB220_p0803c22║僧參，師問：「那裏來？」僧云：「洞山。」師豎拂子云：「洞山還有
J28nB220_p0803c23║者個麼？」僧擬議，師顧侍者云：「此僧未是那裏來，與我
J28nB220_p0803c24║推出去。」者纔推，師便打，者云：「為什麼打某甲？」師云：「盜
J28nB220_p0803c25║牛者去，拔樁者承。」
J28nB220_p0803c26║僧參，師問：「甚處來？」僧云：「百丈。」師云：「近聞百丈和尚五
J28nB220_p0803c27║旬，是否？」僧云：「是。」師云：「大雄峰將什麼與他慶誕？」僧云：
J28nB220_p0803c28║「千峰下拜。」師云：「因什麼釋迦峰不點頭？」僧擬議，師云：
J28nB220_p0803c29║「蝦蟆禪，出去。」
J28nB220_p0803c30║僧參，不作禮。師云：「莫禮，莫禮。」僧擬作禮，師打云：「執癡
J28nB220_p0804a01║漢，出去。」
J28nB220_p0804a02║僧問：「如何是和尚家風？」師打云：「菜根香飽無餘事，拄
J28nB220_p0804a03║杖當堂斷是非。」僧云：「如何是常住真性？」師復卓杖云：
J28nB220_p0804a04║「會麼？」僧云：「不會。」師云：「兩問俱失。」
J28nB220_p0804a05║法璽印禪師語錄卷第七