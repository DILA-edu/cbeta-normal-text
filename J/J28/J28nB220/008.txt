J28nB220_p0804b01║法璽印禪師語錄卷第八
J28nB220_p0804b02║嗣法門人性圓旋璣旋哲旋賢等編次
J28nB220_p0804b03║書
J28nB220_p0804b04║復眉居宋侍御
J28nB220_p0804b05║居士來諭，云亟求開示：見我本來，此語是權耶？實耶？
J28nB220_p0804b06║想居士以末季庸流之為愍念故，乃舉此語耳。果然
J28nB220_p0804b07║如是，貧道曾記得雪巖問高峰云：「日間浩浩時作得
J28nB220_p0804b08║主麼？」峰云：「作得。」巖云：「有夢有想時作得主麼？」峰云：「作
J28nB220_p0804b09║得。」巖云：「正睡著時，無夢無想、無見無聞，主人公畢竟
J28nB220_p0804b10║在什麼處？」峰於此不會。若是轉問貧道：「無夢想見聞
J28nB220_p0804b11║時，主人公在什麼處？」只向道：「鼻息大如雷，天明不覺
J28nB220_p0804b12║曉。」居士於此瞥地翻身，徹見本來眉目，不妨向塵勞
J28nB220_p0804b13║堆裏指引迷人、冠冕場中點開正眼，何藉一瓢一杖
J28nB220_p0804b14║埋沒於雲山煙水間也？謹復不盡。
J28nB220_p0804b15║復蕭大有居士
J28nB220_p0804b16║疇昔之日，接居士手教中言：非不知即心即佛（云云）。
J28nB220_p0804b17║即心即佛，昔馬大師接人，令人剷盡道理，法執相忘，
J28nB220_p0804b18║方脫盡汗衫，全體獨露。今時學道人多向意識中卜
J28nB220_p0804b19║度，所以宿習旋滅旋生。居士若明此事，不須別求旨
J28nB220_p0804b20║訣，秖要把玄妙知見去得乾淨、之乎者也去得乾淨，
J28nB220_p0804b21║只將一個話頭於二六時中挨拶不去，必要挨拶；發
J28nB220_p0804b22║不得疑，必要發疑。然後到水窮山盡地步，忽撞著無
J28nB220_p0804b23║面目主人，方得呵呵大笑云：「元來鼻頭下垂、眉橫眼
J28nB220_p0804b24║上。」到那時方見貧道只是者個模樣，并焉師即心即
J28nB220_p0804b25║佛、非心非佛亦了然也。居士當黽勉之。復謝。
J28nB220_p0804b26║復汝鍾閔老居士
J28nB220_p0804b27║暇與二三子趺坐，道及居士賢喬梓久為法門金湯，
J28nB220_p0804b28║正讚服間，忽翰下捧讀，如雲佈中天，都在覆蔭之下，
J28nB220_p0804b29║可見聲同耳門、氣同鼻孔，皆從無意而意到也。承云：
J28nB220_p0804b30║每念大力開山，先師一席儼然未散，至曷勝汗下之
J28nB220_p0804c01║語，是大居士不忘先師南浦道中說法之時，視與越
J28nB220_p0804c02║山為不別矣。然貧道鄙人也，終日抱守孤峰、目視雲
J28nB220_p0804c03║漢，不能為此山作一事、又不能為先師接一人，有居
J28nB220_p0804c04║山之名而無居山之實，雖賴護獎，不知將來得不辜
J28nB220_p0804c05║負否？準擬旋山奉迎，兩相傾倒，忝在同門，諒不我卻。
J28nB220_p0804c06║是復。
J28nB220_p0804c07║謝文宗博庵黎居士撰十方碑文
J28nB220_p0804c08║昨晚舟中得大護法所撰龍門碑文，挑燈三讀，真百
J28nB220_p0804c09║世祖席之鐵案，不特為龍門十方遠計，亦更為發起
J28nB220_p0804c10║雲居、寶峰兩剎之淵源。非大護法如椽之筆，曷能如
J28nB220_p0804c11║斯也？贈大雲詩可謂絕暢，非為山僧床頭楖栗，亦是
J28nB220_p0804c12║大護法殺活縱奪之機。此子得之，一生受用，舟中搖
J28nB220_p0804c13║蕩，暫復不盡。并謝。
J28nB220_p0804c14║又
J28nB220_p0804c15║客歲趨謁，秖聆大教，即知居士不獨覷破孔老面目，
J28nB220_p0804c16║而達磨直指之意亦有超越處矣。貧道叨嗣祖位，道
J28nB220_p0804c17║德荒疏，宜雲壑中棲耕博飯，不敢效諸方是非隊裏
J28nB220_p0804c18║接物利生，望光密覆，令湖海參歸，是大護法不忘懸
J28nB220_p0804c19║記，共開選佛之場也。伏惟慈照不宣。
J28nB220_p0804c20║謝渭綸屠翁邑主立僧戶
J28nB220_p0804c21║承立僧戶。貧道歸山，不啻祖庭感賴，抑且僧俗兩分，
J28nB220_p0804c22║非大護法垂手參贊，何以得機緣湊合之於此？雖叨
J28nB220_p0804c23║馬祖之靈，實賴大護法之力也。然今莊蒞於堂堂萬
J28nB220_p0804c24║民之上，巍巍靖邑之中，萬機頓赴而不撓其神，千難
J28nB220_p0804c25║殊對而不干其慮，非得杏壇之真趣、靈山之宗猷，安
J28nB220_p0804c26║能如斯耶？適聞大護法已旋貴治，敬遣二侍者代候，
J28nB220_p0804c27║并呈歸戶四柱冊二本，乞印照歸戶一案。況此案亦
J28nB220_p0804c28║當大護法之主宰，亦是極美一事，如力行即感聲無
J28nB220_p0804c29║盡，方外之交甚釋道懷耳。欽謝。
J28nB220_p0804c30║答孝廉晉公閔居士
J28nB220_p0805a01║山中寂寞，兀坐懸巖，目視雲霄，神情虛闊，接教細讀，
J28nB220_p0805a02║末法中得居士，深於宗門用心，可謂有力之士，不然
J28nB220_p0805a03║何能全身擔荷？來諭云：日在寶雲閱《宗鏡》諸錄，心中
J28nB220_p0805a04║稍有明亮，如人在蘆溝望皇殿，只見紅與金色日光
J28nB220_p0805a05║映成一片，至其中千門萬戶不敢自欺。此是真實譬
J28nB220_p0805a06║喻。居士於諸經錄中得見此段境界，山僧實未曾見，
J28nB220_p0805a07║但見古人有云：「我幾十年看經教是運糞出，諸人看
J28nB220_p0805a08║的是運糞入。」如古人受用，只要剷得乾乾淨淨，居士
J28nB220_p0805a09║雖看起許多物事涌在虛空，不過喻言而已，胸中必
J28nB220_p0805a10║無是物。所以山僧常示眾云：「諸仁者！到者裏來了明
J28nB220_p0805a11║大事，要將從前記的三教九流、諸子百家吐得盡盡
J28nB220_p0805a12║無餘，方與越山相見；設若不然，也須吐卻始得。」此是
J28nB220_p0805a13║山僧垂語。昔有僧問古德曰：「學人不識佛，乞師指示。」
J28nB220_p0805a14║德云：「我言，恐你不信。」僧曰：「和尚垂言，焉敢不信？」德曰：
J28nB220_p0805a15║「即你便是。」僧曰：「如何保任？」德曰：「一翳在眼，空花亂墜。」
J28nB220_p0805a16║後有尊宿判云：「古德答此僧所問，如百二十斤重擔，
J28nB220_p0805a17║此僧一肩荷負，驀直便去，更不回頭，可謂有力者也。」
J28nB220_p0805a18║居士在越山一言之下擔荷佛祖慧命，亦可謂是有
J28nB220_p0805a19║力之士也。直復不宣。
J28nB220_p0805a20║復管翁舒居士
J28nB220_p0805a21║未出匡廬，已知居士才傾蘇黃、詞壓班馬，虛心內典、
J28nB220_p0805a22║存誠外護，貧道欲見無由，馳神久矣。何幸曩辱魚箋，
J28nB220_p0805a23║嘉譽過當，意居士誤信虛聲，儻入山親見，只相視一
J28nB220_p0805a24║笑耳。即龍門請言一案：昔年棄雲居、登越嶺，已向無
J28nB220_p0805a25║煙火處把茅蓋頭，不蓄一粒米、不栽一莖菜以塞饑
J28nB220_p0805a26║瘡，詎知居士及諸大護法并諸山耆宿、本寺眾僧三
J28nB220_p0805a27║請貧道入院，原為復理祖席，其餘田山瑣瑣悉是第
J28nB220_p0805a28║二頭，非今之急務也。所謂急務者，人心匪古、世道滔
J28nB220_p0805a29║滔，不於砥柱中救人心術而營營他求者，豈真為生
J28nB220_p0805a30║死者所為耶？此復。
J28nB220_p0805b01║與仲遷葉文學
J28nB220_p0805b02║正月，賀新禪人持居士後來一書，雖未得此事清楚，
J28nB220_p0805b03║實有進步穩當，非摹寫得的。貧道隨讀隨喜，與牧座
J28nB220_p0805b04║元相視，笑云：「待他面來，貧道再與一拶，始不負幾回
J28nB220_p0805b05║曲引也。」牧云：「和尚賣弄不少，待他作麼？」即揮案一下
J28nB220_p0805b06║便行。貧道視侍者云：「不將漁父引，怎得見波濤？」一并
J28nB220_p0805b07║書上。居士勿以半塗坐住，必要到家方是自由處。何
J28nB220_p0805b08║如？
J28nB220_p0805b09║與方伯斗所余護法
J28nB220_p0805b10║山僧自行道二十年來，每晤宰官居士，留心於法門
J28nB220_p0805b11║中者頗多，而耑求立證者，初見有博庵、雪堂二居士
J28nB220_p0805b12║也。今睹大護法秉心堅固，問道真誠，一聞舉揚，便信
J28nB220_p0805b13║知有此段大事，直下生疑，即欲立證佛祖頂𩕳，不求
J28nB220_p0805b14║伴侶。如此學般若之勇猛，則不異於古人之勇猛也。
J28nB220_p0805b15║然佛祖大道，本無言說，不立功勳，貴乎直下承當，不
J28nB220_p0805b16║容絲毫擬議。若有絲毫擬議，與道相殊。故曰：人人本
J28nB220_p0805b17║具，個個不無。皆因妄想執著不能現前，以致沉滯輪
J28nB220_p0805b18║迴，迷淪三界。故山僧初於法雲律堂一會，輒知大護
J28nB220_p0805b19║法乃祖願重來，終不以有為功行住腳。所以山僧覿
J28nB220_p0805b20║面提持，發明生死大事，亟欲以言下知歸，一了百當，
J28nB220_p0805b21║直不得已，曲引正睡著話頭，作一敲門瓦礫，大護法
J28nB220_p0805b22║亦便穩於胸中，力有朝參暮請之決志也。雖然，若向
J28nB220_p0805b23║百尺竿頭進步，鋒鋩矢上加尖，朝夕不相離，閒忙打
J28nB220_p0805b24║不失，單提一念，直到水窮山盡，無下手處，方可如枕
J28nB220_p0805b25║子墮地，頓息塵情，得大慶快，親證佛祖頂𩕳，別無伴
J28nB220_p0805b26║侶。此即不惟出一頭地，且續傳燈於萬古，自可期矣。
J28nB220_p0805b27║是以山僧先將三代祖像、拄杖一條授與大護法，懸
J28nB220_p0805b28║記末後因緣，始不負龐老之遺風、靈山之骨肉也。近
J28nB220_p0805b29║有新得，幸通一二，以慰道懷。北望五雲，臨池翹首。
J28nB220_p0805b30║又
J28nB220_p0805c01║蒙賜鐘資，感佩不盡。然此段公案，幽明兩利，頓證圓
J28nB220_p0805c02║通，永鎮祖庭之物也。中興碑記，詞章簡備，字句精妍，
J28nB220_p0805c03║真乃佛心祖意，不惟起祖庭之湮沒，而且有深惜天
J28nB220_p0805c04║下黎民之重困切切也。將來謀石，與博翁之記並刻，
J28nB220_p0805c05║以垂萬古不朽之案也。謝謝。
J28nB220_p0805c06║又
J28nB220_p0805c07║承貴役遠送碑石座不到，山僧詢得來路甚遠，且無
J28nB220_p0805c08║損壞。及細觀文色光潤，其體堅固，山僧不覺眉尖鼓
J28nB220_p0805c09║舞，可以傳二大手筆也。此不惟祖庭增輝，誠千萬古
J28nB220_p0805c10║不磨之蹟。若非大護法全體妙用，安能成就其速乎？
J28nB220_p0805c11║不盡餘情，謹此附謝。
J28nB220_p0805c12║又
J28nB220_p0805c13║昨領盛饌，至今齒頰猶津也。但座中承問女子出定
J28nB220_p0805c14║公案，一眾知識舉皆默然者，何也？正是滿盤托出，大
J28nB220_p0805c15║用全彰。故山僧又恐大護法全在定中著腳，不得本
J28nB220_p0805c16║分相應，故返問：「一動一靜，是出耶？是入耶？」若向此中
J28nB220_p0805c17║見得，則知釋迦老子、文殊、罔明皆弄精魂，舉該喫棒。
J28nB220_p0805c18║然雖如是，也要重徵，不妨將昨日問頭，今朝還我。
J28nB220_p0805c19║又
J28nB220_p0805c20║出定公案，答以白箋，機用甚是，但不知尊意落處還
J28nB220_p0805c21║作甚麼邊會？若作有言，點畫未見；若作無言，白紙猶
J28nB220_p0805c22║存。有無不作，終難決斷。故山僧即碎其箋，請大護法
J28nB220_p0805c23║再向其中下一轉語。
J28nB220_p0805c24║又
J28nB220_p0805c25║向讀來教，知大護法造道精勤，已到活潑潑地，物物
J28nB220_p0805c26║頭頭，舉皆是道，不被理之所轉。但不被事之所轉，有
J28nB220_p0805c27║道可道，猶未是大解脫的境界。要到自如如地，物物
J28nB220_p0805c28║頭頭，舉非是道，不被理之所轉。若不被理之所轉，而
J28nB220_p0805c29║無道可道，亦非大解脫境界。然大解脫境界，言語形
J28nB220_p0805c30║容不到，師資受授不能，只貴自家親證，不落規模，如
J28nB220_p0806a01║人飲水，冷暖自知。古云：毫釐有差，天地懸隔矣。餘不
J28nB220_p0806a02║盡筆，諒之諒之。
J28nB220_p0806a03║又
J28nB220_p0806a04║近來法門當盛，魔異多端，聞大護法見道親切，作用
J28nB220_p0806a05║愈奇，誠言道無難易，總在當人擔荷為重。嘗聞弘道
J28nB220_p0806a06║為難，非難也；護法為難，非難也。然得正知見、具擇法
J28nB220_p0806a07║眼，分皂白、識是非，誠為難也。如大護法初未明佛法
J28nB220_p0806a08║之時，能信然參究，及至己明之後，又能確爾行持，砥
J28nB220_p0806a09║柱法門，搖掇不動，不被他人籠罩，不肯自己瞞頇，不
J28nB220_p0806a10║以忙閒為隔，直得透頂窮源，深入閫奧，即無盡、大年
J28nB220_p0806a11║輩，又何獨善其聲哉？然以此觀大護法，亦可謂難行
J28nB220_p0806a12║能行，若體若用、若放若收，舉皆兼得之矣。欽服！欽服！
J28nB220_p0806a13║今因薰風南來，涼生鳳嶺，特脩尺素，問候起居，伏冀
J28nB220_p0806a14║順時自玉。
J28nB220_p0806a15║與制臺玉翁張護法
J28nB220_p0806a16║前法雲寓杖，蒙大護法下顧津津，隆施疊疊，惟恃福
J28nB220_p0806a17║果所歸，不敢嘵嘵言謝也。別歸鳳嶺，而神情無時不
J28nB220_p0806a18║馳，況炎威正熾，恨不能常依檀樾大樹而分餘蔭耳。
J28nB220_p0806a19║蒙垂扁額，已挂中堂。華嚴經十五啟諷，此不惟林泉
J28nB220_p0806a20║增色，祖剎重輝，即福果所歸，亦可以恩覃九有矣。儻
J28nB220_p0806a21║非鈞座作佛祖金湯，群生庇蔭，安可得哉？驅穎遣人
J28nB220_p0806a22║代躬鳴謝，臨楮翹首。
J28nB220_p0806a23║與糧憲允升程護法
J28nB220_p0806a24║久慕高聲，未遑接教，前一識荊，恍如舊契。詢非過量
J28nB220_p0806a25║人，不能以一莖草建立梵剎，將世諦而為佛法，就宦
J28nB220_p0806a26║海以作金湯，得如是一段孤高，自不被物累之所牽
J28nB220_p0806a27║制矣。然大護法素窮聖道，自與佛道相應，不妨更向
J28nB220_p0806a28║紅塵堆裏別出一頭，則自然頭頭合轍、物物同源，便
J28nB220_p0806a29║與蘇、黃續其舊案也。嘗聞好善者不棄于芻蕘，樂成
J28nB220_p0806a30║者能加功于終簣。山僧故敢走筆，伏惟大護法向日
J28nB220_p0806b01║用中究竟何物，果然親見一回，即是塵寰中別出一
J28nB220_p0806b02║路也。承惠所修藏閣，今擇八月朔三上梁，望賜尊銜
J28nB220_p0806b03║登上，俾得垂鎮萬古。又，本月望日，已啟華嚴法寶，仗
J28nB220_p0806b04║佛力而佇見，玉燕投懷，崇高爵位。謹此奉聞，乞為垂
J28nB220_p0806b05║鑑。
J28nB220_p0806b06║與文宗印周王護法
J28nB220_p0806b07║同安殿堂，少叨就緒，初擬方丈，猶隱荊棘叢中，即若
J28nB220_p0806b08║銅鉈之于荒草。忽蒙大護法垂惠，一旦鼎新，不惟山
J28nB220_p0806b09║僧有所依止，即十方雲水亦得拶入，使將來知識奕
J28nB220_p0806b10║葉相傳，名為法窟。此段因緣，謂非千秋不朽之公案
J28nB220_p0806b11║乎？向聞大駕高遷，故山僧特走灌城，以作陽關話會。
J28nB220_p0806b12║不期值公冗蝟臨，未敢頻聆咳唾，又且山中修造催
J28nB220_p0806b13║忙，不能久居客舍，以致匆別歸山，未得候送于南浦
J28nB220_p0806b14║也。又。前聞法旆肯降鳳棲，增輝泉石，今特遣侍者奉
J28nB220_p0806b15║迎，萬惟撥冗拱俟。不宣。
J28nB220_p0806b16║與靖安邑侯陳護法
J28nB220_p0806b17║大護法陽春布德，民賡褲襦之歌。山僧雖處鳳棲僻
J28nB220_p0806b18║谷，遠承樾蔭久矣。欲走雙溪竊領唾咳，奈時當聖制，
J28nB220_p0806b19║不能造謁琴堂，歉也何甚！茲啟有貴治龍門寺，山僧
J28nB220_p0806b20║開法有年，有數畝山糧，為資僧恆產。因圓頂方袍，不
J28nB220_p0806b21║便公門出入，故有僧戶之立。承前任屠公倡之于先，
J28nB220_p0806b22║牛公繼之于後，法門金湯，永垂不朽。近聞大護法軫
J28nB220_p0806b23║念窮黎不均之嘆，慨然平圖。此種功德，萬民感誦。龍
J28nB220_p0806b24║門僧戶，想自固圉，不令四海禪流，違公混俗。禪席藉
J28nB220_p0806b25║振，國賦可足，是所望耳。伏望留神，餘容再布。
J28nB220_p0806b26║與少宰雪堂熊居士
J28nB220_p0806b27║山僧幾番策杖南州，眠雲飲月，侶鳳儔麟，若于同安
J28nB220_p0806b28║無深補浴，獨大護法有格外之提撕，向先師塔銘中
J28nB220_p0806b29║極力揄揚，今古賴以不朽，斯一奇也。蒲月入省，又得
J28nB220_p0806b30║盤桓從上佛祖未了公案，擔荷傳燈于千古，斯再奇
J28nB220_p0806c01║也。同安鼎建大殿，實出意外，余翁發心，尤仗弘文接
J28nB220_p0806c02║引，忽然頓破無相三昧，此亦罕覯之緣，斯三奇也。是
J28nB220_p0806c03║三奇，非昔靈山付囑不能為之倡，更非破慳囊者不
J28nB220_p0806c04║能為之和，不惟山僧得申出世之懷，即後代之瞻仰
J28nB220_p0806c05║者如穆清風矣。承賜厚貺，雖已拜登，感愧交集。同安
J28nB220_p0806c06║大殿，中秋後一日豎柱，十八日上梁，特遣侍者恭迎
J28nB220_p0806c07║大駕，相約方伯、余翁、諸位上憲同降鳳棲，則土面彌
J28nB220_p0806c08║陀重添金色也。恭候，不宣。
J28nB220_p0806c09║與文宗博菴黎居士
J28nB220_p0806c10║素荷格外垂青，真我法門中了元坡翁一派，兼承屢
J28nB220_p0806c11║屢留心於上藍祖席，知山僧馬師腳下兒孫當奉命
J28nB220_p0806c12║唯唯，愧山僧道德荒疏，難以入廛垂手。矧江右之名
J28nB220_p0806c13║藍，惟此一剎為最，又蒙張制臺護法煥然一新，必將
J28nB220_p0806c14║來之知識有在，山僧未敢擅斯念也。蒲月出山，原為
J28nB220_p0806c15║先師塔頭未了之案，不覺機緣時至，偶值余公儵有
J28nB220_p0806c16║鼎建同安之命，此非大護法平日久相讚助，奚能有
J28nB220_p0806c17║斯之奇遇也？大殿擬本月望日上梁，特請文輿入山
J28nB220_p0806c18║盟證，則山靈增色，雲水騰懽，望杏瞻蒲，掃榻以俟。
J28nB220_p0806c19║又
J28nB220_p0806c20║春承德飽牛屋，齒頰至今猶香也。謝謝。別時正當公
J28nB220_p0806c21║冗，未敢罄露心悰。山僧原出龍門入鳳嶺，欲為先師
J28nB220_p0806c22║雪屈大轉法輪，見其階級成坎坷、法堂為草莽，自愧
J28nB220_p0806c23║才疏行薄，不能廣結法緣，止擬一瓶一缽坐草眠雲，
J28nB220_p0806c24║以度餘生之日夕耳。不期前歲杖抵灌城，祖光忽現，
J28nB220_p0806c25║得方伯余翁與法相契，鍼芥投機，慨有復興之念。續
J28nB220_p0806c26║得制臺張翁、司馬熊翁二文接引，故得遠近檀那都
J28nB220_p0806c27║聲樂助。業已殿室告成，又得藏經垂鎮，儘可聚眾安
J28nB220_p0806c28║禪，得無餘欠矣。但思家有遺譜、國有傳文，無是則不
J28nB220_p0806c29║足以繼遠啟後。茲同安祖庭乃廿五祖之遺蹟，當斯
J28nB220_p0806c30║百廢既舉之時，宜有中興碑文方能懸記末後，是備
J28nB220_p0807a01║沼毛，敢乞大方流布，俾得佛日長輝、名藍再振。想大
J28nB220_p0807a02║護法以佛祖為心，必不以金玉而靳筆也。臨風翹企。
J28nB220_p0807a03║與給諫約生熊翁居士
J28nB220_p0807a04║向叨飛穎，命主同安，數載以來，目視雲霄，冰霜自守。
J28nB220_p0807a05║山僧每愧才疏行淺，不能繼述先風，援拔祖庭淹沒。
J28nB220_p0807a06║今幸方伯余翁與山僧有夙生契合，發心捐俸起造
J28nB220_p0807a07║大雄寶殿并諸堂閣，稍以荊棘之場，復為龍象之地。
J28nB220_p0807a08║此非大護法首帥之名，烏得有如是之機緣乎？近聞
J28nB220_p0807a09║門下樂隱林泉，倦為世法，單于內典留心，是以山僧
J28nB220_p0807a10║特遣侍者持箋請駕入山度歲，不妨與西來祖結出
J28nB220_p0807a11║世之盟，又是一番奇特也。再求顓先師雲居塔院緣
J28nB220_p0807a12║起，待面詳白。臨楮不勝，掃室拱候。
J28nB220_p0807a13║與旅菴曾居士
J28nB220_p0807a14║向入洪都，深叨厚惠，謝謝。山僧自別歸山，為了雲水
J28nB220_p0807a15║之債，不暇隻字問安，有疏道愛多矣。值前薰風南來，
J28nB220_p0807a16║聞法體貴恙未甚大寧，山僧每于寤寐思維不遑安
J28nB220_p0807a17║處，但幸大護法嘗炙曹溪憨祖，入道甚深，必以煩惱
J28nB220_p0807a18║場為休歇處，是非成壞皆能看破如幻，縱使身有老
J28nB220_p0807a19║病，知必有安閒之法，得無妨礙耳。昔聞憨祖居諸阨
J28nB220_p0807a20║難猶若尋常，此蓋轉苦為樂、轉有為無，苦樂雙泯、有
J28nB220_p0807a21║無不立，誠謂住煩惱而不亂、居禪定而不寂，此非以
J28nB220_p0807a22║大地為身心、三界為解脫者耶？今大護法誠能以病
J28nB220_p0807a23║苦為樂緣，又以身心世界渾然一體，則有進于先人
J28nB220_p0807a24║遠矣。今遣訊候台禧，伏冀自玉。
J28nB220_p0807a25║與埽庵譚先生
J28nB220_p0807a26║久聞門下法門砥柱，象教金湯，海內一麟，古今之奇
J28nB220_p0807a27║特也。印恨緣疏，未得親領大教，嘗于龍門惆悵中，忽
J28nB220_p0807a28║得雪老人道行碑，續得曹溪憨翁肉祖年譜，沐誦之
J28nB220_p0807a29║餘，倍舒眉宇，不啻唇吻荔枝，親炙門下之左右耳。且
J28nB220_p0807a30║集成我祖法道，更知尊見超庸，赤身擔荷祖佛家私，
J28nB220_p0807b01║若非天龍特降，乘願而來，何由得先祖之腹心行狀
J28nB220_p0807b02║也？時即合爪朝南，稱謝不盡。印雖侍師有年，根性微
J28nB220_p0807b03║弱，識見靡長，數年間濫主宗門，伴隨龍象，自越山龍
J28nB220_p0807b04║門、同安各剎，略撐祖父門庭，未能大舒法約，幾思買
J28nB220_p0807b05║棹高門，聽述先風，聊增鈍置，因建同安祖剎土木工
J28nB220_p0807b06║興行　不果。今幸獅聲道兄來謁，隨遣侍者持箋代
J28nB220_p0807b07║候，併附刻俚言，伏冀垂青斧正。率瀆尊嚴，臨風翹首。
J28nB220_p0807b08║與御六張居士
J28nB220_p0807b09║章門一別，忽見星週。然山川雖異，道契即鄰，此心無
J28nB220_p0807b10║時而不在浮雲落日間共相委悉，誠謂千里同風，真
J28nB220_p0807b11║俗不二也。想居士邇來德業與日俱升，浩氣必以彌
J28nB220_p0807b12║天，誠心定能貫日，坐斷十方三際，踏翻窠臼，透脫羅
J28nB220_p0807b13║籠，隨方得妙，任意優游，放去收來，無不合乎古人之
J28nB220_p0807b14║途轍也。但能向無凡聖處、不善惡中，豁開頂門正眼、
J28nB220_p0807b15║弘舒腦後眉紋，將佛祖之真趣旨歸一齊仆落，更有
J28nB220_p0807b16║一番令人不可測度、不可勝數之受用耳。令親翁建
J28nB220_p0807b17║立同安祖席，擔荷佛祖慧命，轉荊棘以作菩提，灑醍
J28nB220_p0807b18║醐而蘇枯槁，不惟鳳棲土石得放光動地，即天下知
J28nB220_p0807b19║識亦有吐舌驚懷，此誠世出世間無不羨奇特也。昨
J28nB220_p0807b20║聞法旆南旋，本應親瞻台祉，又恐煩動興居，是遣管
J28nB220_p0807b21║墨問安，兼請車騎入山過夏，商量祖父風規，始不負
J28nB220_p0807b22║昔入同安之室也。掃庭以俟。
J28nB220_p0807b23║請慧山元白尊宿歸寶峰
J28nB220_p0807b24║客歲冬，曾奉一書，想蒙披照，寶峰、雲居兩剎，已得其
J28nB220_p0807b25║詳矣。但寶峰方丈自吾兄去江南之後，誠為法堂前
J28nB220_p0807b26║草深一丈，弟每遠眺珠峰，涌翠爭榮，似有待其新令，
J28nB220_p0807b27║又兼江楚衲子、靖邑檀那聞風望影，如渴鹿覓瀛，步
J28nB220_p0807b28║之久矣。望吾兄棒喝重振於泐潭，照用覆彰於法座，
J28nB220_p0807b29║令合邑檀那、合寺大眾護守祖庭之有功也。臨楮神
J28nB220_p0807b30║馳，不勝翹企。
J28nB220_p0807c01║又
J28nB220_p0807c02║寒梅綻玉，枯木回春。正老法兄和尚闡宗風之際，開
J28nB220_p0807c03║壽域之時。某應親臨法座，禮祝長年。奈為同安祖席，
J28nB220_p0807c04║業識縈纏，力難從願。今備微儀，耑使代賀，以表寸私。
J28nB220_p0807c05║容俟誕辰，合自遙空稽首。某乃法門鈍置，有負先人。
J28nB220_p0807c06║若非法兄道德芳榮，聲名洋溢，不能起振先風，規模
J28nB220_p0807c07║後裔。老人塔院二案，功程尚未全完。明夏二十週期，
J28nB220_p0807c08║煩仗錫降歐峰，指點大成。想以道統為心，不辭倦耳。
J28nB220_p0807c09║餘盡晦弟口宣。臨楮不勝神馳。
J28nB220_p0807c10║復慧峰山牧恆首座
J28nB220_p0807c11║讀來書并陞座法語，知位任堂頭，其宗旨猶有來矣。
J28nB220_p0807c12║然雲居先師一脈，至我門庭孤峻，非過量人不能肩
J28nB220_p0807c13║荷。汝能以一肩擔荷，真不忘越山、龍門一點血脈。既
J28nB220_p0807c14║為一方瞻望，宜道德成人、祖令成物，益宜空乏其身、
J28nB220_p0807c15║綱維梵剎，始可以宗門光顯、四眾雲來，不負笑巖纘
J28nB220_p0807c16║續拈花之舊服、憨翁繼承柳巷之單傳。明月堂中彈
J28nB220_p0807c17║古調，始稱聲聲不墜；空王殿裏傳知音，方言曲曲轉
J28nB220_p0807c18║新。此是汝之應作，亦是山僧眉下之所致望也。珍重！
J28nB220_p0807c19║是復。
J28nB220_p0807c20║與匡山獅聲大師
J28nB220_p0807c21║未接教時，先請當事之目云：我法門之波無甚大波
J28nB220_p0807c22║也。此是訛言，終歸寢息。及讀佳句云：頓使癡頑陷此
J28nB220_p0807c23║機。令人深服其策。然非大人先見，萬不能符合至此
J28nB220_p0807c24║矣。鳳棲祖剎湮沒多秋，今承合省宰官護法共展初
J28nB220_p0807c25║心，一旦捐金鼎復，方得土面彌陀、灰頭羅漢煥然一
J28nB220_p0807c26║新，歷代祖師少伸悲屈。此非老法兄智力遙加、慈光
J28nB220_p0807c27║遠庇，何得有是速乎？昨聞江陵遠行之速，弟恨不能
J28nB220_p0807c28║拜送江干。冬日隆寒，伏冀途中自玉。
J28nB220_p0807c29║與紫竹林妙明和尚
J28nB220_p0807c30║相別愈久，相隔益遙，第老法兄光明日照我土，區區
J28nB220_p0808a01║千里在眉睫間矣。每一念及，能無悵然？蒙愛不忘，遠
J28nB220_p0808a02║惠德音，兼賜先師頂像，俾得瓣香瞻禮，儼然如在，感
J28nB220_p0808a03║謝感謝。弟恨薄劣，有愧先人塔上因緣，與眾兄弟勉
J28nB220_p0808a04║強數載，尚未拮据。今幸大護法余翁助其餘力，儘冬
J28nB220_p0808a05║或得告完。但石工浩繁，難為收拾，想老兄亦不無心
J28nB220_p0808a06║處此矣。弟因修葺祖庭，日興夜寐，搬運土木之勞，沐
J28nB220_p0808a07║雨櫛風，無暫停息。因是病中膏肓，盧扁束手，恨不負
J28nB220_p0808a08║荊親聆慈誨。今幸風便，聊附寸柬，代躬問訊，俟明春
J28nB220_p0808a09║大誕，耑賀華筵。幸惟慈照不宣。
J28nB220_p0808a10║與聲隱和尚
J28nB220_p0808a11║久仰座下，道風大振，猊座之傍，人天圍繞，足見老人
J28nB220_p0808a12║後昆稱兄獨步，幾欲買棹走候，稍伸渴懷。因妄膺法
J28nB220_p0808a13║席，修復同安祖庭，荊棘瓦礫之場多端累聚，茲雖少
J28nB220_p0808a14║有就緒，猶多未竣之羈，是以有懷而足不前也。雲居
J28nB220_p0808a15║老人之塔，向蒙協力贊襄十有八九，然尚未稱圓滿，
J28nB220_p0808a16║今必須二百餘金方可如意。茲以慈、晦二大師為此
J28nB220_p0808a17║來楚，想老法兄追憶老人，必須共出手眼，使得早合
J28nB220_p0808a18║其尖，足見始終之誼矣。便中附詢道履，不贅。
J28nB220_p0808a19║與超宗和尚
J28nB220_p0808a20║自壬寅春蒙法駕為先老人塔事遠來，足見水源木
J28nB220_p0808a21║本之思矣。第同安一別，六易星霜，懷老法兄秖有神
J28nB220_p0808a22║馳楚江耳。幸今秋慈公到山，得以細詢起居，少舒渴
J28nB220_p0808a23║懷。且聞以萬松常住竟付高門，自得退居靜室，可謂
J28nB220_p0808a24║有大作用矣。況此時年高德長，正好弘法利生，與其
J28nB220_p0808a25║屏息于深山，何若闡宗風于五臺耳？且此地原係老
J28nB220_p0808a26║人先開之叢席，豈忍其冰冷草深乎？弟數年濫廁老
J28nB220_p0808a27║人之門，多受同安之苦，今雖藉庇將及告成，而尚未
J28nB220_p0808a28║能全畢，以致塔工未竣，不及分身。承老兄雅意諄諄，
J28nB220_p0808a29║愧難從命也。若欲塔功圓滿，煩望大力指揮，匡襄結
J28nB220_p0808a30║案。語云：九級浮屠，必合其尖。老兄又豈肯以末後一
J28nB220_p0808b01║著讓與他人乎？餘衷不盡，幸諒之。
J28nB220_p0808b02║啟
J28nB220_p0808b03║請新任邑侯藿思李護法遊山
J28nB220_p0808b04║伏以天將良令，帝命人龍。善政剛敷，歌褲之聲已遍；
J28nB220_p0808b05║雄才特用，伐荊之譽先揚。宓琴靜聽於嵒阿，王舄遠
J28nB220_p0808b06║飛於郊外。象龍俛仰，雲水懽騰。恭惟閣下有生柱石，
J28nB220_p0808b07║象教金湯。名遊李杜之班，學入蘇黃之列。三台遠映，
J28nB220_p0808b08║陰陽燮理已司；百里方從，秉賦循良既露。公門若水，
J28nB220_p0808b09║唯觀鸞鳳之翔；曠野如霜，不見雞豚之擾。四境如蔭
J28nB220_p0808b10║拂翠，兩岐麥蕙垂青。風披玉尺以加隆，月映冰壺而
J28nB220_p0808b11║益暢。切思政成化洽，必為問俗觀風。唯茲同安古剎，
J28nB220_p0808b12║稽時開創唐朝。歷代祖師以相傳，合郡公侯而再建。
J28nB220_p0808b13║屆茲春光明媚，黃鸝鳴向缽盂峰；當斯日色和融，白
J28nB220_p0808b14║鶴棲歸錫杖嶺。印也，世外愚僧，山中幻質。三際斷而
J28nB220_p0808b15║秖可供衲子之道僕，五蘊空而不足為學士之禪床。
J28nB220_p0808b16║雅慕緇衣，每思授璨於適館；心懷明德，恒竊飲醇於
J28nB220_p0808b17║內交。敬挑野菜以當嘉殽，敢煮洞泉而充美醞。用扳
J28nB220_p0808b18║盛駕，重賡解帶之機；虔迓榮旌，復聽秤僧之話。俾草
J28nB220_p0808b19║木賴光而榮茂，庶山川借色以光輝。伏冀命駕于公
J28nB220_p0808b20║餘，乞賜寵臨于何日？平蹊俯俟，炳燭翹瞻。謹啟。
J28nB220_p0808b21║請舊任邑侯馬護法遊山
J28nB220_p0808b22║伏以淳風既播，甘棠之蔽芾常青；雅化高臻，霜柏之
J28nB220_p0808b23║悠長耐操。旌旗遄行於幽谷，益切欽衷；餘光過照於
J28nB220_p0808b24║遐陬，倍叨盛庇。恭惟臺下生民雅望，名世高儀，誠徼
J28nB220_p0808b25║三異之奇歌，至感二邦之愛頌。推心赤子，慈仁久布
J28nB220_p0808b26║於荒郊；加意青衿，文彩廣留於花縣。桑麻遍野，允稱
J28nB220_p0808b27║杜父之雲仍；桃李成蹊，信譽岑君之風韻。威鳳屈栖
J28nB220_p0808b28║於黃棘，驪龍偶借於滄江，預卜豸史屏開，佇看烏臺
J28nB220_p0808b29║日轉。衲荒郊薄德，末法微流，頻蒙護法之干城，每荷
J28nB220_p0808b30║回春之玉律，知酬有自，望駕無從。是蔡某日敬潔薄
J28nB220_p0808c01║蔬，少伸不腆，顧茲一器之寡，非報二天之虔，自忘飲
J28nB220_p0808c02║食之微，欲睹浚明之範。伏冀少舒尊重，初遊鳳嶺以
J28nB220_p0808c03║無辭；特賜寵臨，即踏佛峰而弗倦。俾依台側，而賡解
J28nB220_p0808c04║慍之章；叨立下風，以貢昇平之兆。掃逕焚香，睠焉鵠
J28nB220_p0808c05║俟，僧等不勝忭忻之至。
J28nB220_p0808c06║請糧廳許護法
J28nB220_p0808c07║恭惟臺下天榜題名，朕宮擇牧，自富五車於學海，人
J28nB220_p0808c08║歌萬丈於文峰。先翥蓬蒿，知是搏鵬而示鷃；旨栖荊
J28nB220_p0808c09║棘，識為威鳳以指鸇。弼憲才猷，大經綸於國裕；司儲
J28nB220_p0808c10║德政，懋會計於持衡。上應天倉，下裨地部，聲傳蓮社，
J28nB220_p0808c11║澤及文林。持國典以聽載功勳，執燈傳而俟徼名姓，
J28nB220_p0808c12║計期豸史，指日烏臺。印。鳳嶺微軀，獅峰末品，寡識生
J28nB220_p0808c13║前著子，徒輕今世門頭。意望高賢，把臂談心消永日；
J28nB220_p0808c14║誠思達士，指空畫月作禪宗。由是特採山芹，用烹嵒
J28nB220_p0808c15║水，淨掃有痕之古路，潔拭無染之案臺。謹卜某日之
J28nB220_p0808c16║佳辰，虔迓命來之盛駕。伏冀統同新令，福星一路以
J28nB220_p0808c17║迂臨；會集舊侯，多士同時而出震。庶僧聆教，尤得萃
J28nB220_p0808c18║拔夫山林；俾佛瞻光，益得類出乎僧相。雲水翹瞻，無
J28nB220_p0808c19║任瞻仰。
J28nB220_p0808c20║補祝方伯李護法
J28nB220_p0808c21║伏以涵養蒼生，應是靈山有願；光騰萬里，定因帝闕
J28nB220_p0808c22║流恩。德許頻依，心容再借。恭惟護法儲精紫閣，毓秀
J28nB220_p0808c23║洪都。拯淪溺於僧門，屆今天開壽域；救瘡痍於民體，
J28nB220_p0808c24║時當神裨福疆。野老歡謳，華封快祝。寒巖僻谷，盡逢
J28nB220_p0808c25║和煦之光；塞北江南，總賴氤氳之氣。樂收桃核，來譜
J28nB220_p0808c26║大椿之年；喜貢霞盃，往唱冥靈之歲。印乃宗門鈍置，
J28nB220_p0808c27║慧種蕉芽。濫維祖席糞箕，敢效龍牌；焚祝缽囊懸磬，
J28nB220_p0808c28║無效殷勤。少備芹儀，聊申曝敬。萬冀麾存，足施光寵。
J28nB220_p0808c29║復眾鄉紳護法
J28nB220_p0808c30║伏以東山日麗，孤光皎潔映修江；南國風清，古氣優
J28nB220_p0809a01║游騰鳳嶺。名寄千秋之外，真俗咸歡；心存兩間之中，
J28nB220_p0809a02║高低並美。園林傲骨，泉石馳神；野鶴知歸，山雞解舞。
J28nB220_p0809a03║恭唯眾大護法閣下，朝廷榜樣，社稷規模。遙瞻氣概
J28nB220_p0809a04║若彌天，直睹精誠如貫日。嘗掛金絛輝里巷，大啟家
J28nB220_p0809a05║聲；久留玉帶振山門，弘揚祖道。玉衡平舉，知衲子之
J28nB220_p0809a06║重輕；寶鏡高懸，識世人之憂戚。文光遠引，信哉世外
J28nB220_p0809a07║階梯；翰墨遙頒，允矣塵中號令。雲水欽崇，象龍俛仰。
J28nB220_p0809a08║某也僧中鈍置，法內遺流。自慚薄德，不守山林；自愧
J28nB220_p0809a09║緣疏，難圓梵宇。寧甘險隘，遠從浪裏浮沉；寧受辛酸，
J28nB220_p0809a10║固向塵中奔走。都城雖有住處，就裏還同無住之時；
J28nB220_p0809a11║旅底雖無歸思，個中已定有歸之日。偶得瑤函展讀，
J28nB220_p0809a12║意欲拽杖忙行。無奈春景迷途，敢待秋風薦爽。回南
J28nB220_p0809a13║促膝，藉明月以致謝尊前；望北談空，假寒霜而曲躬
J28nB220_p0809a14║座側。先對來者，略附報章。伏冀照原，無滋遠慮。
J28nB220_p0809a15║復孝廉文學
J28nB220_p0809a16║恭惟臺下廟廊儲幹，社稷英材，待時為盛世經綸，指
J28nB220_p0809a17║日作中流柱石。身居學海，猶存偏愛於僧門；志決文
J28nB220_p0809a18║林，尚布餘光於法社。筆花與山花齊燦，佛祖增光；劍
J28nB220_p0809a19║氣等雲氣同生，象龍啟色。護叢林如眼目，泉石驩騰；
J28nB220_p0809a20║保僧眾若身心，雲流會合。頌緇衣而時宜梓里，披彩
J28nB220_p0809a21║服以日映楓宸，金玉聲高，璇璣韻美，鄉鄰注念，遐邇
J28nB220_p0809a22║知歸。山僧法門樗櫟，蓮社愚頑，不能耐守山林，妄欲
J28nB220_p0809a23║奔波城市。泥沾杖缽，真為識者所嘲；穢染袈裟，更被
J28nB220_p0809a24║愚人所笑。忽接高賢華札，讀之即欲南行，奈因金佛
J28nB220_p0809a25║工殘，思之不能北脫，只得先遣來人復命，預上報章，
J28nB220_p0809a26║以便秋後野衲還山，恭宣謝忱。同安祖席，煩賴維持，
J28nB220_p0809a27║始終樂有恃怙，清化禪林自能解脫，首尾不致奄留，
J28nB220_p0809a28║遙對修江，可勝翹企。
J28nB220_p0809a29║
J28nB220_p0809a30║法璽印禪師語錄卷第八