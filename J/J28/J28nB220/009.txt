J28nB220_p0809b01║法璽印禪師語錄卷第九
J28nB220_p0809b02║嗣法門人性圓旋璣旋哲旋賢等編次
J28nB220_p0809b03║真讚
J28nB220_p0809b04║觀音大士全身心經
J28nB220_p0809b05║八萬四千毛孔孔孔流出波羅密門三百六十骨節
J28nB220_p0809b06║節節皆具金剛正眼我聞悲智未發生如月行空無
J28nB220_p0809b07║淨穢通身羅列雁行斜一畫一毫真教體眾生迷妄
J28nB220_p0809b08║有遲速菩薩圓通終不二四威儀內玅莊嚴一絲一
J28nB220_p0809b09║縷勝三昧我今稽首願無畏一切佛事永成就
J28nB220_p0809b10║大士雲中騎獸（王霄寰居士請）
J28nB220_p0809b11║衣衫黼黻髮鬢蓬鬆乘雲駕霧馭獸騰空童子鸚哥
J28nB220_p0809b12║俛仰淨瓶楊柳隨從心每普週法界身常陟降穹窿
J28nB220_p0809b13║離去洛伽界內不居紫竹林中示現人間天上闡揚
J28nB220_p0809b14║法爾神通猗歟大士太殺形容若逢識者笑爾顛風
J28nB220_p0809b15║魚籃觀音
J28nB220_p0809b16║大士忙忙應現無方酒行肉市真圓道場淨瓶倒瀉
J28nB220_p0809b17║白玉毫光乘斯光者即證真常更有一般奇特處惹
J28nB220_p0809b18║得魚兒跳上筐
J28nB220_p0809b19║蒲團兀坐乍放癡憨胸中若有思救世更多般不如
J28nB220_p0809b20║稱時歸海上青蘿一幅覆花冠
J28nB220_p0809b21║稜稜怪石蓮花捧足手抱孩兒眼睛突出明月當空
J28nB220_p0809b22║絕纖翳翠竹清風彈一曲都盧一味賣風流個中一
J28nB220_p0809b23║點全體露
J28nB220_p0809b24║贏得山中猊兀坐笑微微不去魚行肉市誰憐竹翠
J28nB220_p0809b25║鸚肥甘露水常滿母陀羅臂洩天機善財侍巾瓶踏
J28nB220_p0809b26║破煙霞捧落暉人間那識山家趣別有清風兩鬢飛
J28nB220_p0809b27║三大士出山像（隱嵒知客請）
J28nB220_p0809b28║三個老古錐何不歸山去縱有婆子心未免墮思慮
J28nB220_p0809b29║快快聽我言切莫久蹲踞娑婆世界人個個知落處
J28nB220_p0809b30║坐臥與打眠不偏亦不易你若再癡心法中總不恕
J28nB220_p0809c01║三十痛棒頭莫道無毀譽
J28nB220_p0809c02║又
J28nB220_p0809c03║者三老也甚奇居山一般頭腦出世各樣行持有教
J28nB220_p0809c04║人從耳根而圓通全提有教人從差別而大智可期
J28nB220_p0809c05║有教人從根本萬行同歸輔法化興雲布雨度眾生
J28nB220_p0809c06║隨高就低欲問道場何處五臺南海峨嵋
J28nB220_p0809c07║羅漢
J28nB220_p0809c08║老老大大古古怪怪萬仞峰前兀然自在阿翁名姓
J28nB220_p0809c09║不知誰忘卻身心與世界
J28nB220_p0809c10║又
J28nB220_p0809c11║懸崖下打坐片石上施為合掌無容放下啟目實難
J28nB220_p0809c12║收回微笑露頭面袈裟半掩圍者個不本分的阿師
J28nB220_p0809c13║在者裏成群作隊好與一頓痛棒趁去天台免得你
J28nB220_p0809c14║弄鬼捏怪咄是何言耶
J28nB220_p0809c15║金剛經塔（竹浪禪人請）
J28nB220_p0809c16║文足頂字滿盤銀鉤鐵畫著眼看有玅有玄心鏡闇
J28nB220_p0809c17║無縫無罅露光寒七層險級藏身易四相空時下手
J28nB220_p0809c18║難者軸箋奇特煞一理明明分二法若還號曰金剛
J28nB220_p0809c19║經卻又安名設利塔儱侗安排疑誤人畢竟如何方
J28nB220_p0809c20║得恰試問觀音下一言展開竹浪通身匝
J28nB220_p0809c21║初祖達磨
J28nB220_p0809c22║者凍奴齒疏臉黑目凸耳長西竺愁眉航海泛東乾
J28nB220_p0809c23║屈氣遇梁王暗度秋江歸少室九年冷坐絕商量不
J28nB220_p0809c24║是雪庭斷臂幾乎家喪人亡咄雖是一花香滿地爭
J28nB220_p0809c25║免砒礵毒大唐
J28nB220_p0809c26║又
J28nB220_p0809c27║梁王不契折蘆自適拄杖倒拈問著劈脊咦只段風
J28nB220_p0809c28║流那個識
J28nB220_p0809c29║又
J28nB220_p0809c30║番人穿珠襖文字從教掃折伏邪宗歸正宗明辨世
J28nB220_p0810a01║珠非法寶梁王問道重如輕二祖安心是多少五葉
J28nB220_p0810a02║流芳誑嚇人隻履鹵歸新羅鷂者般醜態似淆訛珍
J28nB220_p0810a03║重時人莫草草
J28nB220_p0810a04║中興曹溪國師憨山師翁（同安兩序請）
J28nB220_p0810a05║我師翁世稀有豎拂子於皇宮膺帝王之敕綬建法
J28nB220_p0810a06║幢於曹溪為眾生之引誘開爐鞴煆煉四海聖凡掌權
J28nB220_p0810a07║柄勘驗人天賢否請教即從始至終傾懸河之口問
J28nB220_p0810a08║宗即拔楔抽釘具惡辣之手論道德如高如厚觀學
J28nB220_p0810a09║識若山若斗心空及第則雲去水來無不翕受唇吻
J28nB220_p0810a10║珠璣則文臣武士俱親左右動容貌猶麟趾呈祥出
J28nB220_p0810a11║辭氣如獅王作吼有時披御服顯法道之尊榮有時
J28nB220_p0810a12║著垢衣揚佛祖之家醜象龍親炙而自西自東狐犴
J28nB220_p0810a13║聞風而南奔北走宗風嗣續笑巖翁家當流傳傘居
J28nB220_p0810a14║叟同安不肖孫極言讚莫能窮只得虎拜稽首
J28nB220_p0810a15║又
J28nB220_p0810a16║憨山和尚太殺無狀牢山觸怒天子曹溪撥轉向上
J28nB220_p0810a17║始得宗門大振寰中兒孫個個如龍如象咦惟有同
J28nB220_p0810a18║安忤逆孫瞎卻師翁正法眼藏
J28nB220_p0810a19║雲居顓愚先師（同安兩序請）
J28nB220_p0810a20║未中曹溪憨祖惡毒先受臺山印翁醋醬天台灰頭
J28nB220_p0810a21║土面廬阜愈見囊藏祝融峰下生死幾回雙清機邊
J28nB220_p0810a22║建立榜樣住青原回廬陵之米價主雲居轉月堂之
J28nB220_p0810a23║山向倣中峰擬一葉之輕舟覓船子睹江上之蕩漾
J28nB220_p0810a24║豎一拂弘宗於清涼天界末後竹林一喝驚殺諸方
J28nB220_p0810a25║宗匠如是生平非臨濟三十世顓愚老漢那得腳下
J28nB220_p0810a26║兒孫大法弘揚
J28nB220_p0810a27║又（可立禪師請）
J28nB220_p0810a28║鬚髮如松面冷心熱坐斷葛藤豎脊如鐵拂子高懸
J28nB220_p0810a29║其上烏藤不犯扭捏噫者段家私付與誰可立禪師
J28nB220_p0810a30║親骨血
J28nB220_p0810b01║又（龍門兩序請）
J28nB220_p0810b02║心空四海眼蓋乾坤佛祖位中留不住死生浪裏任
J28nB220_p0810b03║浮淪六十八歲受人天之供養三十餘載續將墜之
J28nB220_p0810b04║宗門密持一拂兮雲水騰奔不棒不喝兮獅象頻蹲
J28nB220_p0810b05║更有一種不負人德不肖難以述情且道如何是老
J28nB220_p0810b06║人不負處一掌一握血
J28nB220_p0810b07║又（雲居塔院請）
J28nB220_p0810b08║冰霜戒行雲鶴形蹤立圓通之法派紹臨濟之正宗
J28nB220_p0810b09║接王臣而不出方丈鍛凡聖而不設紅爐擊塗毒鼓
J28nB220_p0810b10║拋栗棘蓬吞者皆喪聞者皆聾示寂震威一喝截斷
J28nB220_p0810b11║萬派泓淙法身寶塔永鎮歐峰大小阿師誰知者老
J28nB220_p0810b12║漢暗藏春色明露秋風
J28nB220_p0810b13║又
J28nB220_p0810b14║厚重如山嚴冷似鐵提佛祖不露秋毫驗龍蛇慣多
J28nB220_p0810b15║饒舌紹臨濟之門庭破魔王之窟穴毒手惟一雙捏
J28nB220_p0810b16║人性命絕我昔曾遭惡辣鎚至今怨入骨髓徹六座
J28nB220_p0810b17║東南大道場天界獲得一麟歇叮嚀切莫亂承當傘
J28nB220_p0810b18║居要旨須辨別
J28nB220_p0810b19║題方伯余翁斗所護法像（留同安祖堂）
J28nB220_p0810b20║此老形貌端莊就中德業難量為朝廷之砥柱作佛
J28nB220_p0810b21║祖之金湯居敬行簡潔己如霜施仁發政視民如傷
J28nB220_p0810b22║不用蒲鞭笞杖自然百姓綱常了生脫死而凡聖俱
J28nB220_p0810b23║忘提宗喝道而體用雙彰掃卻者邊那畔直教個裏
J28nB220_p0810b24║昂藏建叢林清己俸猶非牽強開善門訪知識別有
J28nB220_p0810b25║所長任從打破諸方關鎖究竟難違鳳嶺封疆到如
J28nB220_p0810b26║今只得把聲名於廟廊之上將全身於同安之堂噫
J28nB220_p0810b27║嘻似者等不惟盟府載千秋勳績亦且傳燈有萬世
J28nB220_p0810b28║揄揚
J28nB220_p0810b29║題谷暘笪居士像
J28nB220_p0810b30║者老孤卓卓的三十年來法戰寰中彈指之間直超
J28nB220_p0810c01║義諦脫卻無底芒鞋兀坐青松怪石剩得餘情琴書
J28nB220_p0810c02║分付兒童收拾真乃本色道人可謂即世出世今日
J28nB220_p0810c03║狹路相逢撞著同安鐵楖任你額上有睛到底也難
J28nB220_p0810c04║迴避居家可為萬代規模出世可作法門標致嗄誰
J28nB220_p0810c05║知我臨濟門下也有者個居士
J28nB220_p0810c06║題牧公項居士像
J28nB220_p0810c07║瓶山有大士家住蠡湖東秉慧根而出宦海披法服
J28nB220_p0810c08║以警樊籠鍛紅爐之鈍鐵釣巨壑之鱗龍棒則聖凡
J28nB220_p0810c09║齊喪喝則緇素俱聾聲名惡辣捉麈談宗跨金明而
J28nB220_p0810c10║荷斷橋之法脈起臨濟以效維摩之德風諸方費盡
J28nB220_p0810c11║長篇短什儒門欽慕讚莫能窮同安只道個秀州牧
J28nB220_p0810c12║道者元來不外乎斯中
J28nB220_p0810c13║為澄空闍黎題畫
J28nB220_p0810c14║山中多隱亭樹下有畫閣瀑布落千峰白雲起萬壑
J28nB220_p0810c15║天涯水際寬日月虛空博萬象與森羅天然不造作
J28nB220_p0810c16║途中跨馬醉仙翁儘眺家鄉都忘卻一段西來意現
J28nB220_p0810c17║成不須取覓更卜度別有青峰插霄漢猶待飛來雲
J28nB220_p0810c18║與鶴覓我留題在上方展去收來莫錯過
J28nB220_p0810c19║題淨空禪宿
J28nB220_p0810c20║此翁白髮時垂頸一片袈裟常搭鉤煮雲月于匡山
J28nB220_p0810c21║頂上坐蒲團於十字街頭濟物無論高下為眾不計
J28nB220_p0810c22║春秋末後高隱秖園一句彌陀盡收從前皮膚俱脫
J28nB220_p0810c23║盡今日孤存紙上遊
J28nB220_p0810c24║題漏澤新元和尚像
J28nB220_p0810c25║個模樣孰為尊神奇貌古意和溫拈椎豎拂明宗旨
J28nB220_p0810c26║打鳳羅龍壯法門獨坐繩床兮氣度存弘揚祖道兮
J28nB220_p0810c27║作用惇萬丈懸崖兮一手捫千尺碧潭兮一口吞常
J28nB220_p0810c28║拋金彈兮慣打鐵崑崙欲識宗風嗣續兮孔聞之子
J28nB220_p0810c29║萬如孫
J28nB220_p0810c30║題敬泉李居士
J28nB220_p0811a01║粗浮易見細密難窮其性若雷霆其意若春風忘身
J28nB220_p0811a02║如棄涕唾為眾不誇己功有時一乘之上有時九流
J28nB220_p0811a03║之中坐片石對琴鶴青松看飛雲伴落霞孤鴻咦者
J28nB220_p0811a04║般行履好似沒規則的仙翁
J28nB220_p0811a05║題道育比丘尼像
J28nB220_p0811a06║婆子氣性似出格丈夫之類也難齊不喜梳妝穿繡
J28nB220_p0811a07║服卻來披剃挂伽黎本無恩愛何勞斷少有情塵非
J28nB220_p0811a08║正規雖如是漫思惟子母團圞共一儀一朝摩著孃
J28nB220_p0811a09║生鼻便是當年末山尼
J28nB220_p0811a10║題智徹比丘尼像
J28nB220_p0811a11║持戒似冰霜見性如秋月動靜四威儀世緣都休歇
J28nB220_p0811a12║歇不歇有奇特或問祖意自鹵來提起貫珠當頭截
J28nB220_p0811a13║始信當年玅總尼如今復名尼智徹
J28nB220_p0811a14║題以忠徐居士小影
J28nB220_p0811a15║頂上紫霞冠身披片雲服著箇無底鞋握柄龜毛拂
J28nB220_p0811a16║動止儼然唱道師細觀規模少拘東端端七尺軀落
J28nB220_p0811a17║落有僊骨試問傍邊是阿誰渠道忠公老格局
J28nB220_p0811a18║題相吳郭居士像
J28nB220_p0811a19║者居士多古朴居塵離塵在俗出俗正衣冠而坐石
J28nB220_p0811a20║臺斂神情而依空谷手內恆持蜜蠟珠無心常念彌
J28nB220_p0811a21║陀佛疏林夕照徑無苔瓦灶風吹茶易熟不涉春秋
J28nB220_p0811a22║意自殊踏翻生死無拘束坐忘身世不知歸自有山
J28nB220_p0811a23║童歌短曲問來由將何復太古遺風維摩後族
J28nB220_p0811a24║題凌子吳公
J28nB220_p0811a25║知此老本非常為愛園林別廟廊萬疊峰巒雲外賞
J28nB220_p0811a26║幾多經史腹中藏遠名利傲羲皇洗耳溪邊作報章
J28nB220_p0811a27║自解難辭車馬客飄然物外坐高崗入我室坐吾床
J28nB220_p0811a28║猶將個事作商量有時覷破生前面不異張公入率
J28nB220_p0811a29║堂
J28nB220_p0811a30║題聵翁吳居士
J28nB220_p0811b01║荷曹洞宗得臨濟句撥開玄要三關坐斷君臣五位
J28nB220_p0811b02║不同俗子論真乘要與泥人談妙義較禪源龐陸堪
J28nB220_p0811b03║侔觀學海歐蘇可例入那伽而天地渾忘頌圓通而
J28nB220_p0811b04║正偏俱備如斯一段清高可謂即世出世
J28nB220_p0811b05║自讚（方伯余公請）
J28nB220_p0811b06║此老曹谿真孫傘居嫡子棄雲居如涕唾住越山若
J28nB220_p0811b07║砒礵拈一枝拂向龍門院裏輕輕一拂只得海內魚
J28nB220_p0811b08║鱉蝦蟹蚌蛤蛟蠡藏身處也沒有佛祖魔王大驚小
J28nB220_p0811b09║怪似者等不本分的老凍儂只好在偏方僻地坐斷
J28nB220_p0811b10║天下人舌頭怎得同安高豎法幢掀開諸祖舊面還
J28nB220_p0811b11║有人識得麼咳西江獨許余方伯眉橫鼻直氣同垂
J28nB220_p0811b12║又（眉劍首座請）
J28nB220_p0811b13║者個藞苴鬚髮髼鬆受宗鏡戒得雲居髓乞他談宗
J28nB220_p0811b14║無外無裏請他言教沒函沒底禪也不參佛也不禮
J28nB220_p0811b15║終日遊山窮年玩水不識時文未諳古史出入行藏
J28nB220_p0811b16║絕無規矩如是行持不知羞恥問是阿誰咦憨山之
J28nB220_p0811b17║孫傘居之子
J28nB220_p0811b18║又（大雲西堂請）
J28nB220_p0811b19║者漢灑灑落落飄飄蕩蕩請教截斷葛藤問宗劈脊
J28nB220_p0811b20║便棒舉曹溪之宗猷提雲居之法網常常兀坐此石
J28nB220_p0811b21║處處道風孤廠別有一段精神喚作一條拄杖分付
J28nB220_p0811b22║傳去西川永作佛祖榜樣
J28nB220_p0811b23║又（楚庵西堂請）
J28nB220_p0811b24║者漢生平多骨氣一身擔荷無欺敵放源歸海浪滔
J28nB220_p0811b25║天寰中獨步而遊戲等閒道個赤鬚鬍三千七百南
J28nB220_p0811b26║山刈打鳳羅龍老不休誑凡欺聖粗心極年來大座
J28nB220_p0811b27║古同安腳下兒孫都波累楚鹵堂不波累一錠金還
J28nB220_p0811b28║一錠金古今授受無窮已
J28nB220_p0811b29║又（靈嶽書記請）
J28nB220_p0811b30║吾之之像真個古怪任是僧繇也描不得今日撞著
J28nB220_p0811c01║個同聲同氣的阿兒以須彌為筆四海為墨向虛空
J28nB220_p0811c02║裏圖污一上被老僧一喝殃及伊持去作宗門萬古
J28nB220_p0811c03║之標格
J28nB220_p0811c04║又（海門侍者請）
J28nB220_p0811c05║者川寮孤硬得好有時高高峰頂立卻在十字街頭
J28nB220_p0811c06║全身放倒有時深深海底行卻在千峰頂上透露頭
J28nB220_p0811c07║腦有時披赤絳而綱宗齊掌有時豎麈尾而佛魔俱
J28nB220_p0811c08║掃縱奪殺活不容擬討設若額上有睛肘後有符的
J28nB220_p0811c09║衲僧到來也難分他白早到恁麼地非推倒巫山踏
J28nB220_p0811c10║翻海島怎得為人天之師宗門之寶
J28nB220_p0811c11║又（眉浪禪人請）
J28nB220_p0811c12║者老禿愛孤獨眼裏無筋心中有毒為俗要住城隍
J28nB220_p0811c13║出家最喜山谷一味清高不求濁富提宗旨如臨濟
J28nB220_p0811c14║德山續慧命于東土西竺離師早出世速動四海之
J28nB220_p0811c15║長波揚五家之宗族常思未報佛祖恩只以先師朔
J28nB220_p0811c16║望一鹽晨昏一粥
J28nB220_p0811c17║又（慧然闍黎請）
J28nB220_p0811c18║髮長不髡鬚莽不剃心毒砒礵身柔泥絮有時群行
J28nB220_p0811c19║囂囂足恃有時燕坐綽綽無倚拄杖倒拈敲骨打髓
J28nB220_p0811c20║其表如智其裏若愚如斯行藏恁麼舉止今朝舉似
J28nB220_p0811c21║慧然公遺笑千秋未必己咄
J28nB220_p0811c22║又（道隆禪人請）
J28nB220_p0811c23║喫得十年苦佛祖也不讓毘盧頂上屙蟭螟眼中放
J28nB220_p0811c24║有時罵諸方有時揮鐵棒待伊眼空識得渠元來卻
J28nB220_p0811c25║是同安院裏沒肚腸的法璽和尚
J28nB220_p0811c26║又（普觀禪人請）
J28nB220_p0811c27║者漢到處烘烘烈烈行坐規規矩矩逢人十分回互
J28nB220_p0811c28║問法不容道理大似德山臨濟棒喝如電如雨喫著
J28nB220_p0811c29║通身白汗流再見不須重豎指恁麼形狀正好貶到
J28nB220_p0811c30║千佛寺裏鎮山門子子孫孫傳不已
J28nB220_p0812a01║又（一心禪人請）
J28nB220_p0812a02║者禿翁沒道理手提白棒甚來由逢人敲骨并打髓
J28nB220_p0812a03║只要賣自己的風流不管教壞了人家男女謾道是
J28nB220_p0812a04║法中之王玉中之璽明哲到來恐為所恥雖然志量
J28nB220_p0812a05║寬弘未免人間嫌喜越山龍門兩道場傘居家風獨
J28nB220_p0812a06║撐起同安赤手見中興毒鼓高撾聞者死咦汝正是
J28nB220_p0812a07║吾吾豈是汝不須三呼喚汝名無為真佛在那裏聻
J28nB220_p0812a08║又（元長侍者請）
J28nB220_p0812a09║形藏不與世相同盡日單提向上宗有問西來端的
J28nB220_p0812a10║旨一枝白塵笑春風
J28nB220_p0812a11║法璽印禪師語錄卷第九