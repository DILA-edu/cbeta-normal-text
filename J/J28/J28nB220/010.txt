J28nB220_p0812b01║法璽印禪師語錄卷第十
J28nB220_p0812b02║嗣法門人性圓旋璣旋哲旋賢等編次
J28nB220_p0812b03║頌古
J28nB220_p0812b04║世尊初生
J28nB220_p0812b05║一出孃胎慌腳手，忙將霄壤指周全。無端陸地波濤
J28nB220_p0812b06║起，惹得千秋禍業傳。
J28nB220_p0812b07║夜睹明星
J28nB220_p0812b08║夜半山頭開得口，早已失卻一雙睛。桃源不如收拾
J28nB220_p0812b09║去，免得漁郎來問津。
J28nB220_p0812b10║女子出定
J28nB220_p0812b11║欲出不能出，出得亦非出。罔明與文殊，兩兩遭一跌。
J28nB220_p0812b12║百丈野狐（二首）
J28nB220_p0812b13║不落與不昧，一鼓兩頭擂。收卻鼓桑子，二人袖手退。
J28nB220_p0812b14║一昧一落，一墮一脫，者般話會，一齊掃卻。
J28nB220_p0812b15║國師塔樣
J28nB220_p0812b16║古塔呈君君不識，全圖捧出龍睛失。兒孫雖是覆重
J28nB220_p0812b17║拈，鄭虔依然難把筆。
J28nB220_p0812b18║德山托缽
J28nB220_p0812b19║等閒托出未聲前，引起傍人論正偏。不是他家賢父
J28nB220_p0812b20║子，幾乎百世把名淹。
J28nB220_p0812b21║牛過窗櫺
J28nB220_p0812b22║頭過尾不過，將月繫蘿藤。月落藤枯後，目前絕疏親。
J28nB220_p0812b23║南泉斬貓
J28nB220_p0812b24║一治一亂，自古相換。拈起青霜，是非已判。咦！若要家
J28nB220_p0812b25║家歡鼓樂，太平不出將軍斷。
J28nB220_p0812b26║九峰丹青
J28nB220_p0812b27║堂堂誌公真，阿誰寫得親？僧繇卻能繪，也是曲作伸。
J28nB220_p0812b28║溈山牯牛
J28nB220_p0812b29║一國無兩主，邦家始太平。溈山僧某甲，錯會去安名。
J28nB220_p0812b30║芭蕉拄杖
J28nB220_p0812c01║有即與，無即奪，裒寡益多，轉轉交錯。撞著一個沒頭
J28nB220_p0812c02║人，笑得唇皮俱脫落。
J28nB220_p0812c03║韶山是非
J28nB220_p0812c04║不到是非有句無，秋江月落鴈歸蘆，放開一線雖言
J28nB220_p0812c05║有，依舊佳人一個夫。
J28nB220_p0812c06║大隨覆龜
J28nB220_p0812c07║皮裏骨，骨裏皮，眼珠換卻莫言迷。草鞋皮骨一齊泯，
J28nB220_p0812c08║卻被盲人返笑伊。
J28nB220_p0812c09║定上座問臨濟話
J28nB220_p0812c10║傍觀者清，上局者迷。占得腹裏，去了邊皮。不是奕秋
J28nB220_p0812c11║回一著，幾乎輸卻一盤碁。
J28nB220_p0812c12║香巖上樹（二首）
J28nB220_p0812c13║平田萬里沒遮欄，須信壺中別有長。若向樹頭去卜
J28nB220_p0812c14║度，黃連草內索甘糖。
J28nB220_p0812c15║如人上樹，強安譬喻，伐去樹兒，了無證據。
J28nB220_p0812c16║憲宗迎佛舍利
J28nB220_p0812c17║百辟皆賀，覿面俱錯。韓愈端立，眼橫鼻直。問道如何
J28nB220_p0812c18║是佛光，管教致得口門窄。雖然陛下問分明，依舊吾
J28nB220_p0812c19║王眼打失。
J28nB220_p0812c20║乾屎橛
J28nB220_p0812c21║雲門乾屎橛，千古不曾缺。拈出與當陽，諸佛不能測。
J28nB220_p0812c22║青州布衫
J28nB220_p0812c23║青州布衫子，無外亦無裏。一秤稱將來，都是自家的。
J28nB220_p0812c24║付法偈（三十二首）
J28nB220_p0812c25║與雲陽迥波隆首座
J28nB220_p0812c26║雲居末後震威喝，霹靂當陽那個知？今日許君親吐
J28nB220_p0812c27║舌，從教頓起馬師機。
J28nB220_p0812c28║與同安眉劍圓首座
J28nB220_p0812c29║吾佛傳來正法眼，當年迦葉得親聞。家私盡底重拈
J28nB220_p0812c30║出，今對人天付與君。
J28nB220_p0813a01║與龍門慎獨璣首座
J28nB220_p0813a02║龍門一派曹溪水，今古滔滔話不窮。獨許慎公吸一
J28nB220_p0813a03║滴，頓教陸地起飛龍。
J28nB220_p0813a04║與慧峰牧恆依首座
J28nB220_p0813a05║明月堂中彈古調，空王殿裏傳知音。惟君記得吾宗
J28nB220_p0813a06║旨，赤手拈來印汝心。
J28nB220_p0813a07║與獅峰生一真靜主
J28nB220_p0813a08║獨踞獅峰吞宇宙，懸崖返擲展威風，此回跳出金毛
J28nB220_p0813a09║隊，吼吼群狐盡失蹤。
J28nB220_p0813a10║與大雲佛西堂
J28nB220_p0813a11║一喝家風振古今，時人那個可傳心？看來黃檗口中
J28nB220_p0813a12║舌，獨許雲公解縱擒。
J28nB220_p0813a13║與靈嶽賢侍者
J28nB220_p0813a14║臨濟一條楖栗棒，殺活從來都不讓，而今分付克家
J28nB220_p0813a15║兒，魔佛眾生俱膽喪。
J28nB220_p0813a16║與楚庵哲西堂
J28nB220_p0813a17║佛祖傳來正法眼，無端滅向瞎驢邊。叮嚀好去千峰
J28nB220_p0813a18║外，振起吾宗舊要玄。
J28nB220_p0813a19║與劍門定監院
J28nB220_p0813a20║殺活一條生楖栗，付與吾兒待時節，橫拈倒用接群
J28nB220_p0813a21║英，繼起先宗真骨血。
J28nB220_p0813a22║與松固乘維那
J28nB220_p0813a23║馬師一喝吼如雷，千古聞聲喪膽威，獨許吾兒親徹
J28nB220_p0813a24║骨，一肩慧命付全提。
J28nB220_p0813a25║與吼雲悟知浴
J28nB220_p0813a26║高高峰頂留不住，海底深深縱步馳。我祖門庭千古
J28nB220_p0813a27║任，主賓玄要在君持。
J28nB220_p0813a28║與海門元侍者
J28nB220_p0813a29║三呼三應值生冤，折盡烏藤不記年。驀地一回開眼
J28nB220_p0813a30║界，海門深處釣金鰱。臨濟命根元不斷，一條紅線手
J28nB220_p0813b01║中牽。
J28nB220_p0813b02║與入素白知藏
J28nB220_p0813b03║洛陽橋下放驢歸，不負當年顯大機，楖栗一條傳慧
J28nB220_p0813b04║命，人天千古仰雄威。
J28nB220_p0813b05║與芝庵信知藏
J28nB220_p0813b06║一喝兩喝三四喝，振起家聲眉宇豁。佛祖魔王喪膽
J28nB220_p0813b07║魂，白日青天星斗脫。電掃雷轟已是遲，神龍角虎都
J28nB220_p0813b08║教奪。如來慧命要人持，分付吾兒一手掇。
J28nB220_p0813b09║與孤明慧上座
J28nB220_p0813b10║棒開魔佛分賓主，喝破虛空定要玄，自此人天堆裏
J28nB220_p0813b11║去，直教拄杖遍三千。
J28nB220_p0813b12║與鏡林以維那
J28nB220_p0813b13║佛佛授受，祖祖相傳。黃檗三頓，臨濟徽猷。唯有吾兒
J28nB220_p0813b14║多迥別，一椎擊落萬峰頭。
J28nB220_p0813b15║與大拙慰維那
J28nB220_p0813b16║臨濟傳來生鐵棒，三界郎當沒處放，分付拙公親手
J28nB220_p0813b17║持，佛祖魔王俱膽喪。
J28nB220_p0813b18║與鑑源知藏
J28nB220_p0813b19║達磨遺下一隻履，直至而今提未起。分付鑑公信腳
J28nB220_p0813b20║穿，從君倒走三千里。三千里，滄海深深踏到底。
J28nB220_p0813b21║與巨濟源侍者
J28nB220_p0813b22║顓師曾用一柄傘，不論晴陰并早晚。分付吾兒亦若
J28nB220_p0813b23║持，遮蓋人天無擇揀。無擇揀，萬象森羅齊具眼。
J28nB220_p0813b24║與隱巖智知客
J28nB220_p0813b25║靈山拈出一枝花，此日正當香得妙。分付隱公代舉
J28nB220_p0813b26║揚，必要人天齊發笑。齊發笑，三腳驢兒滿地跳。
J28nB220_p0813b27║與絕學侍者
J28nB220_p0813b28║學無學，是真學。絕往絕來，筲箕木杓。休言樣子不值
J28nB220_p0813b29║錢，要識其中金不博。五車三藏本非真，一念萬年猶
J28nB220_p0813b30║是縛。我祖西來口不開，單將此事付無學。
J28nB220_p0813c01║與裕芳維那
J28nB220_p0813c02║今古鳳𰗲選佛場，中興玄要起聯芳，烏藤直下親分
J28nB220_p0813c03║付，百萬人天任舉揚。
J28nB220_p0813c04║與山雨恩上座
J28nB220_p0813c05║佛祖當年第一機，拈花微笑待人知。今朝舉似山雨
J28nB220_p0813c06║去，好向人天勘嫡兒。勘嫡兒，有威慈，臨濟門庭從此
J28nB220_p0813c07║振，傘居風月代相持。
J28nB220_p0813c08║與肯堂心知藏
J28nB220_p0813c09║柳巷程途過便休，端州破衲不須留。夜來明月堂前
J28nB220_p0813c10║句，獨許君家擅唱酬。
J28nB220_p0813c11║與月江定上座
J28nB220_p0813c12║傘居風月遍江天，歷盡春秋未許傳。今日同安親舉
J28nB220_p0813c13║出，與君持去傲雲巔。
J28nB220_p0813c14║與孝廉晉公閔居士（別號冶庵）
J28nB220_p0813c15║烏藤七尺逞風流，臨濟拈來解放收，分付冶公擔荷
J28nB220_p0813c16║去，好將佛祖結深讎。
J28nB220_p0813c17║與少宰雪堂熊居士
J28nB220_p0813c18║迦文大法付王臣，歷代傳燈六十人，珍重西江熊雪
J28nB220_p0813c19║老，好將臨濟令重新。
J28nB220_p0813c20║與方伯斗所余居士（別號道庵）
J28nB220_p0813c21║佛祖傳來正法眼，至今大地莫能藏，同安堂上重拈
J28nB220_p0813c22║出，付與余翁代舉揚。
J28nB220_p0813c23║與御六張居士
J28nB220_p0813c24║傘居遺下破油靴，三十年來不染沙，今日同安親舉
J28nB220_p0813c25║出，御公穿去驗龍蛇。
J28nB220_p0813c26║與兵憲旅菴曾居士
J28nB220_p0813c27║航海鹵來老達磨，平將陸地起風波。心空及第誰堪
J28nB220_p0813c28║委？獨許曾公到恁麼。
J28nB220_p0813c29║與濟臨郡侯廖居士（號柴坡）
J28nB220_p0813c30║公堂舉掌勢難裁，直下承當一笑回，碓嘴生花香滿
J28nB220_p0814a01║院，蝦蟆𨁝跳上三台。
J28nB220_p0814a02║與別駕萊臣余居士
J28nB220_p0814a03║一枝白拂付萊公，直下承當氣宇雄。驗盡諸方猶不
J28nB220_p0814a04║歇，可稱獨步占寰中。
J28nB220_p0814a05║囑密悟監院
J28nB220_p0814a06║相隨兩剎同甘苦，十二春秋未變遷。個事雖然瞞不
J28nB220_p0814a07║得，不如傳戒待龍天。
J28nB220_p0814a08║囑聞旋侍者
J28nB220_p0814a09║記得南陽三喚意，今朝特地囑吾兒。他年石馬回途
J28nB220_p0814a10║後，別有聲名天下知。
J28nB220_p0814a11║囑斷山監院
J28nB220_p0814a12║三載披星何所事，欲窮千里展眉愁。直須踏斷雲山
J28nB220_p0814a13║面，始信江天共一秋。
J28nB220_p0814a14║囑鏡初知客
J28nB220_p0814a15║曾作溈山水牯牛，耕翻大地未曾休，而今吼得虛空
J28nB220_p0814a16║碎，好向深林臥碧秋。
J28nB220_p0814a17║囑國一侍者出山
J28nB220_p0814a18║同安堂上獅兒，跳出金毛隊裏，一吼當陽震地天，群
J28nB220_p0814a19║狐驚得奔千里。
J28nB220_p0814a20║囑松齡悅眾
J28nB220_p0814a21║佛頭峰上騎獅子，馬祖堂前弄象王，恁麼男兒行腳
J28nB220_p0814a22║去，歸來正好細商量。
J28nB220_p0814a23║囑元長侍者歸匡山侍師
J28nB220_p0814a24║掀翻窠臼透羅籠，送子歸山侍父翁，直待獅峰重點
J28nB220_p0814a25║首，一聲吼出起宗風。
J28nB220_p0814a26║囑旋珠熊二道人
J28nB220_p0814a27║天然婆子丈夫才，無中有路出塵埃，踢倒少林西祖
J28nB220_p0814a28║意，頭頭成現不須裁。
J28nB220_p0814a29║囑靈機大德
J28nB220_p0814a30║十載殷勤護祖庭，嚴霜烈日不相侵。從今不改初心
J28nB220_p0814b01║地，他日歸來付好音。
J28nB220_p0814b02║囑龍門知客
J28nB220_p0814b03║昔日道人彌陀誦，今朝知客誦彌陀。直教誦得無生
J28nB220_p0814b04║句，始會將磚作鏡磨。
J28nB220_p0814b05║囑龍門侍者
J28nB220_p0814b06║坐臥經行分付汝，時時要識主人翁，將來受用無他
J28nB220_p0814b07║囑，規矩不離二六中。
J28nB220_p0814b08║囑龍門監院
J28nB220_p0814b09║山前一片閒田地，分付吾曹騎水牛，騎得牛兒步步
J28nB220_p0814b10║實，自然秋到有全收。
J28nB220_p0814b11║囑龍門副寺
J28nB220_p0814b12║善法堂前柏樹子，趙州拈處意浮沉，若從枝上討消
J28nB220_p0814b13║息，早負當初一片心。
J28nB220_p0814b14║囑趙共玉居士
J28nB220_p0814b15║歷代祖翁提向上，兒孫盡被成虛誑，而今珍重趙玉
J28nB220_p0814b16║公，切忌逢人莫錯唱。
J28nB220_p0814b17║囑鼎生蔡居士
J28nB220_p0814b18║血心片片惟知己，祖道殷勤過量人。頓把修江為玉
J28nB220_p0814b19║帶，鳳棲千古鎮常春。
J28nB220_p0814b20║囑雲石俞居士
J28nB220_p0814b21║龐翁昔日追群侶，裴宰當年問聖僧。從上諸君無底
J28nB220_p0814b22║案，分付俞公一手撐。
J28nB220_p0814b23║囑子賢周居士
J28nB220_p0814b24║當年臨濟三遭棒，今日拈來舉似君。活捉生擒龍象
J28nB220_p0814b25║聚，紅塵堆裏著功勳。
J28nB220_p0814b26║癸巳春受同安寓庸公請
J28nB220_p0814b27║剎竿欲復老煙霞，扶起還須出大家，珍重當年曾付
J28nB220_p0814b28║託，佛頭峰上一枝花。
J28nB220_p0814b29║受龍門覺真化宇慧然請
J28nB220_p0814b30║不惜老年登越嶺，為懷祖席久虛沉，者回揭出空王
J28nB220_p0814c01║印，印破龍門一點心。
J28nB220_p0814c02║囑毓林義尼
J28nB220_p0814c03║威音那畔一著，獨許林尼透脫。驀然縱步這邊，不負
J28nB220_p0814c04║法門重託。
J28nB220_p0814c05║示道睿知客
J28nB220_p0814c06║井井無窮道睿深，滔滔寫出劫前音。他年若得承源
J28nB220_p0814c07║底，與汝相將踏上林。
J28nB220_p0814c08║示曇現禪人
J28nB220_p0814c09║春秋不落香盈地，雨露無沾亦秀芽。透得不萌枝上
J28nB220_p0814c10║意，始知處處現曇花。
J28nB220_p0814c11║示智修禪人
J28nB220_p0814c12║春風正值拂春枝，步徑臨川得意時，識取智光原本
J28nB220_p0814c13║具，方知更不假修持。
J28nB220_p0814c14║示高鑑禪人
J28nB220_p0814c15║野鴨翩翩飛過去，鼻頭扭得痛相當。若能腳下親高
J28nB220_p0814c16║鑑，哭笑方知自舉揚。
J28nB220_p0814c17║示截流禪人
J28nB220_p0814c18║鎮海明珠光燦爛，須知不向外邊求。當頭一截根源
J28nB220_p0814c19║斷，修水文江總逆流。
J28nB220_p0814c20║示東昇禪人居山
J28nB220_p0814c21║茅庵深隱煮砂鍋，教汝居山事若何？就裏一枝無柄
J28nB220_p0814c22║钁，祖翁田地要耕過。
J28nB220_p0814c23║示大冶知眾
J28nB220_p0814c24║紅爐焰上雪花飛，佛祖輸他一段機，會得真金不博
J28nB220_p0814c25║意，任伊百擊有便宜。
J28nB220_p0814c26║示六和悅眾
J28nB220_p0814c27║隨師秉拂度洪都，末後牢關會也無？若要老僧開示
J28nB220_p0814c28║句，秋風撥轉洞庭湖。
J28nB220_p0814c29║示荷庵庫頭
J28nB220_p0814c30║草庵止宿是誰知，山水相忘直不疑。但看百花香笑
J28nB220_p0815a01║處，綠楊依舊點牛蹄。
J28nB220_p0815a02║示孤輝大德
J28nB220_p0815a03║一輪皎潔無伴，普天匝地難藏，不與萬法為侶，時時
J28nB220_p0815a04║揭露常光。
J28nB220_p0815a05║示明達殿主
J28nB220_p0815a06║日課兩堂常不絕，香燈人境幾經年。直待鼓槌拋卻
J28nB220_p0815a07║後，許兒曲枕傍雲眠。
J28nB220_p0815a08║示隱素大德
J28nB220_p0815a09║人皆不識我名，我亦不知人姓。隨山隨水安居，自是
J28nB220_p0815a10║一生孤硬。
J28nB220_p0815a11║示晦機孫
J28nB220_p0815a12║八萬四千諸法門，清淨毘尼為第一。開遮殺活是拈
J28nB220_p0815a13║花，切忌缽盂重安柄。珍重晦機賢長孫，傘居門戶當
J28nB220_p0815a14║承褫。
J28nB220_p0815a15║示履素孫
J28nB220_p0815a16║維揚法窟九蓮開，遠自台庵一脈來，但望時時思祖
J28nB220_p0815a17║德，他年跨灶識賢才。
J28nB220_p0815a18║示遠詣孫
J28nB220_p0815a19║遠溯曹溪月影深，須知形跡不相侵，但能親詣臺山
J28nB220_p0815a20║路，自有霞光燭汝心。
J28nB220_p0815a21║示密清值歲
J28nB220_p0815a22║宗乘向上欲何通，運水搬柴顯個中，普請牌兒將掛
J28nB220_p0815a23║出，滿堂雲水笑相逢。
J28nB220_p0815a24║示道安禪人
J28nB220_p0815a25║匾檐頭邊明個事，腳跟翻轉舊家風，超然一段天真
J28nB220_p0815a26║趣，正好扶笻侍老翁。
J28nB220_p0815a27║又
J28nB220_p0815a28║目前百草祖師意，屋後青松古佛心。就裏明明無隔
J28nB220_p0815a29║越，何須更去覓知音。
J28nB220_p0815a30║示道徹大德
J28nB220_p0815b01║泥牛昨夜潛蹤跡，直至于今未舉鞭。借問其中消息
J28nB220_p0815b02║路，大千沙界一同年。
J28nB220_p0815b03║示自若大德
J28nB220_p0815b04║一片袈裟洗卻後，半肩雲水去還來。莫道同安無新
J28nB220_p0815b05║令，鐵牛步步踏蒼苔。
J28nB220_p0815b06║示玄生大德
J28nB220_p0815b07║依我龍門共鳳棲，久遠身心實罕稀，今日老人親囑
J28nB220_p0815b08║累，因緣秖待在歸時。
J28nB220_p0815b09║示樂如禪人
J28nB220_p0815b10║禪人一見鳳棲老，膽大心麤氣亦雄，記得鉤頭無限
J28nB220_p0815b11║恨，他年指點赤飛龍。
J28nB220_p0815b12║示接代德音副寺
J28nB220_p0815b13║金剛般若自心彰，法法頭頭佛道場，日用但能如是
J28nB220_p0815b14║住，天然德業有威光。
J28nB220_p0815b15║示接代若木書記
J28nB220_p0815b16║文章筆下自如事，一貫吾門莫是麼？書記秖須知接
J28nB220_p0815b17║代，一身及第兩登科。
J28nB220_p0815b18║示接代慧明侍者
J28nB220_p0815b19║汝師指過淨瓶來，應是非常濟世才。此話不消多節
J28nB220_p0815b20║目，無陰陽地有花開。
J28nB220_p0815b21║示翠巖侄
J28nB220_p0815b22║傘居有一無私句，欲望吾兒代和音。他日果然不負
J28nB220_p0815b23║約，同安堂上見新吟。
J28nB220_p0815b24║示子玉禪人遍參
J28nB220_p0815b25║蕩蕩春風遍界寒，劫前無句可盤桓。而今且向諸方
J28nB220_p0815b26║去，他日歸來倒剎竿。
J28nB220_p0815b27║示啟愚迪參頭
J28nB220_p0815b28║寶鏡堂開露祖機，參天翠柏總成詩，當年趙老親拈
J28nB220_p0815b29║出，今日同安特舉之。劫外靈根盤大地，春前老榦覆
J28nB220_p0815b30║清暉，婆娑一段西來意，付與人天▆遠依。
J28nB220_p0815c01║示道遠侍者行腳
J28nB220_p0815c02║但看溪邊桃與竹，春風幾度迎新綠。明明舉示遠禪
J28nB220_p0815c03║人，何必迢遙去追逐。
J28nB220_p0815c04║示見誰禪人
J28nB220_p0815c05║記得當年入室時，天公始涉不疑誰。雖然瑚器堪成
J28nB220_p0815c06║用，更覓貧人衣內珠。
J28nB220_p0815c07║示證初大德
J28nB220_p0815c08║住山志氣要超群，鐵臂銅肩敵萬軍，坐斷白雲頭自
J28nB220_p0815c09║點，方知佛是麻三觔。
J28nB220_p0815c10║示覺定禪人受戒
J28nB220_p0815c11║金襴應量親收得，今日拈來舉似君，珍重時時常記
J28nB220_p0815c12║取，莫教辜負嶺南雲。
J28nB220_p0815c13║重遊越山示峰元禪人
J28nB220_p0815c14║昔年留下破襴衫，此日重披勘聖凡，纔到祖堂鐘鼓
J28nB220_p0815c15║震，不須豎拂口喃喃。
J28nB220_p0815c16║示佛珠戒子
J28nB220_p0815c17║戒珠光照三千界，分付闍黎善護持，不許囊藏與被
J28nB220_p0815c18║蓋，更須露出兩莖眉。
J28nB220_p0815c19║示達性沙彌
J28nB220_p0815c20║沙彌初入鳳𰗲峰，一見超然意氣濃，若是吾家真種
J28nB220_p0815c21║草，他年擔荷祖師宗。
J28nB220_p0815c22║示不倚禪姪
J28nB220_p0815c23║霹靂光中顯祖威，無毛鐵鷂頂門飛。等閒覷破通天
J28nB220_p0815c24║句，紫竹心空及第歸。
J28nB220_p0815c25║示歸源禪人
J28nB220_p0815c26║大地山河歸一鑑，個中消息許誰通？忽然觸著毫毛
J28nB220_p0815c27║豎，始信床頭杖化龍。
J28nB220_p0815c28║示公延禪姪
J28nB220_p0815c29║當年曾問鹵來意，直指雲中佛頂峰，他日一聲高喚
J28nB220_p0815c30║出，心空及第振家風。
J28nB220_p0816a01║示湧輪禪人
J28nB220_p0816a02║黃梅夜半傳消息，明月堂前續正宗，今日拈來聊舉
J28nB220_p0816a03║似，莫教辜負鳳𰗲峰。
J28nB220_p0816a04║示紫嵒米頭
J28nB220_p0816a05║墜腰石𨁝跳，鐵碓觜開花，舂熟籮中米，自是有篩家。
J28nB220_p0816a06║示日紅知殿出山
J28nB220_p0816a07║從容托缽長街去，米到廬陵價不違，楖栗高懸中有
J28nB220_p0816a08║待，天涯行盡莫忘歸。
J28nB220_p0816a09║示慧照孫
J28nB220_p0816a10║處處青山呈舊面，家家明月露新容。果然得到個田
J28nB220_p0816a11║地，堪作吾孫振濟宗。
J28nB220_p0816a12║示應塘鄧居士懺經
J28nB220_p0816a13║性海華嚴末後句，法王座上為君明，他年解得其中
J28nB220_p0816a14║意，管取毘盧頂上行。
J28nB220_p0816a15║示幼全李居士懺經
J28nB220_p0816a16║不惜芒鞋來祖室，當陽一句無端的。要識華嚴劫外
J28nB220_p0816a17║光，九九從來八十一。
J28nB220_p0816a18║示素白居士
J28nB220_p0816a19║馬師口似虛空大，龐老女兒不娶嫁。咦嘻而今達道
J28nB220_p0816a20║人，還須痛快棒頭下。
J28nB220_p0816a21║示堪輿斗南劉居士
J28nB220_p0816a22║溪山踏遍老歸心，太極如如不用尋，識得水窮山盡
J28nB220_p0816a23║處，釋迦峰上話知音。
J28nB220_p0816a24║示君直居士
J28nB220_p0816a25║與君相對話真風，覿面全提應不窮，再得耳聾三日
J28nB220_p0816a26║後，白花影裏更添紅。
J28nB220_p0816a27║示東泉黃居士
J28nB220_p0816a28║唇舌生鋒大有奇，腳跟下事賴君知。果然萬里無青
J28nB220_p0816a29║草，荊棘林中許自持。
J28nB220_p0816a30║示龍江孫居士
J28nB220_p0816b01║秘旨高深未易推，喜君玄要自堪期。果能直下無差
J28nB220_p0816b02║別，臨濟宗綱待汝持。
J28nB220_p0816b03║贈岱宗禪宿
J28nB220_p0816b04║放出溈山水牯牛，千峰萬壑盡良疇，等閒不逐東西
J28nB220_p0816b05║岸，驀鼻牽歸臥碧秋。
J28nB220_p0816b06║贈慈雲法姪歸楚
J28nB220_p0816b07║邵陵此去千餘里，不著芒鞋便到家。記得龍門末後
J28nB220_p0816b08║句，當陽切忌向人誇。
J28nB220_p0816b09║贈慈圓法姪歸楚
J28nB220_p0816b10║相逢難得投鍼芥，鍼芥相投豈易遭？珍重萬松林裏
J28nB220_p0816b11║去，無風正好起波濤。
J28nB220_p0816b12║贈西意和尚
J28nB220_p0816b13║坐斷雲山得自由，侍師三十老春秋。恩深相對難迴
J28nB220_p0816b14║避，倒卓爺頭報大讎。
J28nB220_p0816b15║贈淨方和尚
J28nB220_p0816b16║湖北湖南道不孤，風流賣盡老頑夫。傘居一段陳公
J28nB220_p0816b17║案，每向人天驗釋儒。
J28nB220_p0816b18║贈西生和尚
J28nB220_p0816b19║傘居密室多麟子，獨許吾兄力荷先，處處喜登獅子
J28nB220_p0816b20║座，廣長舌相續單傳。
J28nB220_p0816b21║贈大觀禪師
J28nB220_p0816b22║雲居吸滴明湖水，噴去能滋大地枯，今得龍門覿面
J28nB220_p0816b23║喝，金波銀浪起江湖。
J28nB220_p0816b24║贈入密浪法姪
J28nB220_p0816b25║釋老當年呈醜拙，飲光密地賣風流。君今已入南山
J28nB220_p0816b26║室，何事煙波不下鉤？
J28nB220_p0816b27║贈山樗法姪
J28nB220_p0816b28║濟宗門戶孰能開？須是獅兒出窟來，哮吼一聲天外
J28nB220_p0816b29║去，從教大地絕狐猜。
J28nB220_p0816b30║贈獅眼禪師
J28nB220_p0816c01║越嶺峰頭踢彩毬，翻身白下幾經秋，鳳棲一度重相
J28nB220_p0816c02║見，只為當年陷虎椆。
J28nB220_p0816c03║贈雲庵煥章禪人
J28nB220_p0816c04║拳室洞開日月，芒鞋踏破乾坤，者般受用誰有？獨許
J28nB220_p0816c05║白雲共分。
J28nB220_p0816c06║贈芥庵悟生禪人
J28nB220_p0816c07║芥納須彌不大，毫吞巨海無餘。個中機用誰得，應是
J28nB220_p0816c08║覺公遺居。
J28nB220_p0816c09║贈久隱禪師
J28nB220_p0816c10║十二巫峰齊踏斷，天童堂上芥鍼投，得來一塵揮魔
J28nB220_p0816c11║佛，鄉里同安見也愁。
J28nB220_p0816c12║贈耀寰葉居士
J28nB220_p0816c13║認著本來原是佛，還須更透祖師關，果然覷破真眉
J28nB220_p0816c14║目，土塊石頭俱點顏。
J28nB220_p0816c15║贈相中王居士
J28nB220_p0816c16║記得貓兒話有因，一刀兩斷絕疏親。趙州昔日來遲
J28nB220_p0816c17║也，留與王公驗後人。
J28nB220_p0816c18║寄超宗和尚
J28nB220_p0816c19║萬松衣缽傳人去，一杖迢迢入遠山。兩眼不須空宇
J28nB220_p0816c20║宙，自然說法化塵寰。
J28nB220_p0816c21║寄酬文宗博庵黎護法譔龍門十方碑文
J28nB220_p0816c22║龍門碑記十方居，選佛場開驗瞎驢，錫杖峰頭懸慧
J28nB220_p0816c23║日，光輝祖席有題書。
J28nB220_p0816c24║寄公弼涂居士刻寶峰伊庵禪師語錄
J28nB220_p0816c25║隔山已得相逢句，鐵馬嘶風處處聞。扶起泐潭未了
J28nB220_p0816c26║案，傳燈何代不知君。
J28nB220_p0816c27║寄孝廉白常熊居士
J28nB220_p0816c28║當年希運招裴相，今日龍門醒白常。不是一聲高喚
J28nB220_p0816c29║出，祖庭焉得復生光。
J28nB220_p0816c30║祝爾絃王文學
J28nB220_p0817a01║時登花甲重開運，古柏煙消色更鮮。寶鏡池邊千葉
J28nB220_p0817a02║柳，拈來奉祝萬斯年。
J28nB220_p0817a03║祝清泉元白尊宿
J28nB220_p0817a04║天童大法泐潭開，一滴清泉遍界洄，蕩漾鐵船風月
J28nB220_p0817a05║秀，千峰稽首到華臺。
J28nB220_p0817a06║祝覺宗闍黎
J28nB220_p0817a07║缽底清波泛大千，西江個個頌耆天。本來壽域無今
J28nB220_p0817a08║古，一任春秋體自然。
J28nB220_p0817a09║祝冰鑑和尚
J28nB220_p0817a10║不記春秋弘祖道，東乾西竺悉中行。法幢重振龍蛇
J28nB220_p0817a11║動，今古人天仰太平。
J28nB220_p0817a12║祝徹庵道弟
J28nB220_p0817a13║不避寒暄扣祖帷，傘居消息要深知。而今鐵樹花枝
J28nB220_p0817a14║綻，好把無生詠紫芝。
J28nB220_p0817a15║祝宜庵禪師
J28nB220_p0817a16║唐福山中弘大法，栽松道者復重來，古今面目難窺
J28nB220_p0817a17║見，獨許宜公善自裁。
J28nB220_p0817a18║祝湛明禪友
J28nB220_p0817a19║繡谷風高香世界，清心明月映雙溪。都盧總是生前
J28nB220_p0817a20║句，信口吟來作壽題。
J28nB220_p0817a21║祝戒如禪友
J28nB220_p0817a22║白雲深處青松寺，不逐寒暄太古心。分付華西三祝
J28nB220_p0817a23║客，無勞那畔乞威音。
J28nB220_p0817a24║請凌白大師歸老人塔上
J28nB220_p0817a25║家聲遙振楚山墟，滅卻先師者瞎驢，記得乳峰親切
J28nB220_p0817a26║處，倒騎獅子上雲居。
J28nB220_p0817a27║為余門性淳女開關
J28nB220_p0817a28║打開無縫黃金鎖，八面玲瓏理事融。更有一般超脫
J28nB220_p0817a29║處，晴天高捲玉簾櫳。
J28nB220_p0817a30║詩
J28nB220_p0817b01║七言絕
J28nB220_p0817b02║山居（五首）
J28nB220_p0817b03║一個茆庵一個僧，住行缽底米無升，夜來撥出無煙
J28nB220_p0817b04║火，直教寒山烈焰騰。
J28nB220_p0817b05║最喜家常無一物，更深夢得淨因窟，人情不但是空
J28nB220_p0817b06║華，一切有為如電拂。
J28nB220_p0817b07║住久深山多寂寞，全身坐斷白雲涯，資生只倚黃虀
J28nB220_p0817b08║飯，供客還將趙老茶。
J28nB220_p0817b09║幾度傷思兩鬢霜，懶將名利混諸方，青山影裏尖頭
J28nB220_p0817b10║屋，火種刀耕道自香。
J28nB220_p0817b11║折腳鐺兒為活計，鋤頭鍬子作生涯，山前一片黃茆
J28nB220_p0817b12║地，翻轉春來好種麻。
J28nB220_p0817b13║遊山
J28nB220_p0817b14║盤桓直上五峰頭，曲徑寥寥古洞幽，巖下啼猿聲細
J28nB220_p0817b15║細，不知埋沒幾春秋。
J28nB220_p0817b16║又
J28nB220_p0817b17║踏遍崚𡾓趣未窮，雲生谷口帶微濃，枯藤拄杖猶多
J28nB220_p0817b18║健，任轉千峰與萬峰。
J28nB220_p0817b19║詠梅花
J28nB220_p0817b20║不畏嚴寒帶雪開，枝枝綻玉破香腮。春風何事傳山
J28nB220_p0817b21║下，惹得騎驢客上來。
J28nB220_p0817b22║喜雲曇禪宿復同安祖庭
J28nB220_p0817b23║悠悠古剎同安寺，流落塵寰百八秋，一點靈機埋不
J28nB220_p0817b24║住，輕輕點著即回頭。
J28nB220_p0817b25║經行
J28nB220_p0817b26║長空寥廓一孤僧，夜夜峰頭月下行，行到水窮山盡
J28nB220_p0817b27║處，歸來打破煮雲鐺。
J28nB220_p0817b28║夜坐望月
J28nB220_p0817b29║寒嵒深處月來遲，兀坐危危意若癡，偶見疏林通一
J28nB220_p0817b30║隙，移歸窗下讀殘詩。
J28nB220_p0817c01║酬獅聲大師過訪
J28nB220_p0817c02║不棄虛堂意語投，媿無一物可相酬，家中幸有無煙
J28nB220_p0817c03║火，爛煮秋風供上流。
J28nB220_p0817c04║伊菴、古雪二禪師過訪
J28nB220_p0817c05║兀坐茆齋正寂寥，苔深誰唱白雲謠？喜同品字煨香
J28nB220_p0817c06║芋，且向寒爐把火挑。
J28nB220_p0817c07║輓石頭庵沖懷老宿
J28nB220_p0817c08║遙憶春光對坐時，和聲共讀落花詩。千紅萬紫歸何
J28nB220_p0817c09║處？留得山山動遠思。
J28nB220_p0817c10║贈退庵同參
J28nB220_p0817c11║記得茅堂曾與話，青山綠水共投機。而今再得通消
J28nB220_p0817c12║息，萬象森羅聽指揮。
J28nB220_p0817c13║又
J28nB220_p0817c14║龍門住處雖云遠，修水同安路不多，丕祖堂前扶舊
J28nB220_p0817c15║案，大家齊步唱哩囉。
J28nB220_p0817c16║示本幻侍者行腳
J28nB220_p0817c17║五載爐頭話正歡，芒鞋又到腳跟寒。寥寥此去無忘
J28nB220_p0817c18║卻，法乳溪邊度釣竿。
J28nB220_p0817c19║春日坐小園偶成
J28nB220_p0817c20║春風拂盡老煙霞，坐對青天喫苦茶，識得東君言外
J28nB220_p0817c21║意，墻頭初放一枝花。
J28nB220_p0817c22║祝汝鐘閔居士
J28nB220_p0817c23║雲居一見已安心，老大風流貫古今。不二門開隨出
J28nB220_p0817c24║入，重重獅象壽儒林。
J28nB220_p0817c25║弔匡山羅漢坪絲外大師
J28nB220_p0817c26║不見床頭楖栗木，惟餘崖上半間雲，椎胸痛哭臨行
J28nB220_p0817c27║句，正眼圓明獨讓君。
J28nB220_p0817c28║又
J28nB220_p0817c29║憶昔雲居同入室，月明簾外解翻身，而今鐵笛一聲
J28nB220_p0817c30║去，喚轉山河大地春。
J28nB220_p0818a01║輓優曇師兄
J28nB220_p0818a02║同條生不同條死，始是吾門骨肉親，今日相逢難見
J28nB220_p0818a03║面，邗江千古仰殷勤。
J28nB220_p0818a04║弔汝鍾閔翁護法（有引）
J28nB220_p0818a05║居士皈依先師顓老人，承當個事，每設壇禮圓通
J28nB220_p0818a06║懺，以報佛恩。第山僧由越山、龍門、同安三剎，皆賴
J28nB220_p0818a07║身心護持。前冬聞公僊逝，即欲赴弔，奈因祖庭土
J28nB220_p0818a08║木工羈，迄今兩載，方得臨柩。特作俚言三首，以竭
J28nB220_p0818a09║道懷，想公寂光中有以知我也。
J28nB220_p0818a10║雄名已久播朱門，德業文章萬古存，怪殺西風攜袖
J28nB220_p0818a11║去，徒遺書劍在乾坤。
J28nB220_p0818a12║二十年來忝法交，吾宗所繫謾言匏。老瓠莫謂浮江
J28nB220_p0818a13║漢，更有新瓢托下梢。
J28nB220_p0818a14║君脫衣冠乘化風，我聞血淚浸虛空，奠香不及依時
J28nB220_p0818a15║候，想必靈光鑒異同。
J28nB220_p0818a16║詠雪獅子
J28nB220_p0818a17║蹲踞無畏吐寒光，玉影孤蹤孰敢當？莫向臺山求大
J28nB220_p0818a18║智，尋常騎出有兒郎。
J28nB220_p0818a19║春
J28nB220_p0818a20║澹雲靄靄動遊人，多少花街興紫宸，滿目春風關不
J28nB220_p0818a21║住，一枝點出故園春。
J28nB220_p0818a22║夏
J28nB220_p0818a23║薰風一陣綠荷香，驚醒漁郎午夢長。喚起兒童烹苦
J28nB220_p0818a24║茗，閒來拽杖步陰涼。
J28nB220_p0818a25║秋
J28nB220_p0818a26║雨滴梧桐聲颯颯，風翻丹桂影層層。夜深木枕涼無
J28nB220_p0818a27║比，留得陰樓待月登。
J28nB220_p0818a28║冬
J28nB220_p0818a29║紙被圍床深夜坐，不知爐內火生煙。饒他隔岸霜鐘
J28nB220_p0818a30║報，只是蒙頭熟打眠。
J28nB220_p0818b01║五言律
J28nB220_p0818b02║雲居接給諫熊青翁居士
J28nB220_p0818b03║一入真如寺，山林展笑容，風生人面冷，露結草頭濃。
J28nB220_p0818b04║去道吟秋月，回途對遠峰，孤身瓢笠客，也得近高蹤。
J28nB220_p0818b05║訪伯彩袁居士書房
J28nB220_p0818b06║記得盤桓處，依依若對容，兩行疏影竹，一帶密陰松。
J28nB220_p0818b07║坐石忘今世，看雲話古宗，懷君心意切，持杖上孤峰。
J28nB220_p0818b08║禮東林遠祖塔
J28nB220_p0818b09║芳聲傳國外，別業到于今，寺老青松骨，池寒白社心。
J28nB220_p0818b10║一輪峰頂瑩，三笑虎溪深，不是回天力，誰堪和祖音？
J28nB220_p0818b11║詠金竹坪平頂松
J28nB220_p0818b12║傲盡風霜遠，叢中獨占奇，疏枝幽鳥託，老態碧雲欺。
J28nB220_p0818b13║月孕苔痕古，嵒吞鶴影癡，濤聲潑在頂，驚起臥龍知。
J28nB220_p0818b14║遊越山
J28nB220_p0818b15║特出高霄漢，群山落下風，洪崖肩可拍，百丈氣原通。
J28nB220_p0818b16║夜月穿湖底，曉雲起谷中，空王居頂上，八面自玲瓏。
J28nB220_p0818b17║與管生舒翁居士遊雙林古寺偶韻
J28nB220_p0818b18║偶言東晉寺，攜我過林中，苔掩唐時路，山藏宋日風。
J28nB220_p0818b19║堂虛思忍老，名勝藉權公，不仗郢人手，焉能展大雄？
J28nB220_p0818b20║七言律
J28nB220_p0818b21║山居（五首）
J28nB220_p0818b22║芒鞋踏著好居山，扠把黃茆宇宙間，紫芋爛煨隨性
J28nB220_p0818b23║飽，衲衣破綻任情閒。疏雲秖合棲嵒谷，皓月無分照
J28nB220_p0818b24║市闤，土面灰頭無俗累，孤峰獨坐聽潺湲。
J28nB220_p0818b25║孤峰寄跡冷蕭蕭，懶向人前數寂寥，山有淺溪藏古
J28nB220_p0818b26║月，林多修竹挂新瓢。鐺中慣煮連根菜，爨下時焚帶
J28nB220_p0818b27║葉樵，僻谷了無塵世事，任他湖海浪生潮。
J28nB220_p0818b28║一個茆庵居物外，無心拾得未輕輸，飄飄毳衲人同
J28nB220_p0818b29║少，寂寂柴門道不孤。坐斷千峰雲作伴，烹殘萬壑月
J28nB220_p0818b30║為沽，家囊雖是貧如洗，拄杖還堪出入扶。
J28nB220_p0818c01║茆庵半結五峰腰，千尺飛泉度短橋，風撼巖松驚鶴
J28nB220_p0818c02║夢，谿分蘿月引猿咷。流雲遶榻經三匝，過客參堂只
J28nB220_p0818c03║一宵，地僻山高塵世遠，誰同掬水飲終朝？
J28nB220_p0818c04║卜得嶙峋儘有奇，市廛名利不相推，巖深洞古雲來
J28nB220_p0818c05║密，徑小峰高客過遲。白晝臨風趺亂草，黃昏帶月續
J28nB220_p0818c06║殘詩，山中受用誰堪語，只許山中人自知。
J28nB220_p0818c07║再訪獅子峰獅聲、偃峰二禪師
J28nB220_p0818c08║寥廓柴扉不設關，峰頭獨步任留還，苔深路滑雲先
J28nB220_p0818c09║到，松老枝疏鶴易攀。花綻碧嵒春意別，風生翠壑晚
J28nB220_p0818c10║情閒，幾回拽杖同君晤，高眺鄱陽水一灣。
J28nB220_p0818c11║雲居覓隱者
J28nB220_p0818c12║寥寥一杖出簾櫳，小徑高低煙水濛，野鶴衝開▆北
J28nB220_p0818c13║障，山猿攀動嶺南風。尋源直透千峰上，覓友橫穿碧
J28nB220_p0818c14║澗中，因愛行觀耽閣久，入門不覺月升東。
J28nB220_p0818c15║舟泊大同有感
J28nB220_p0818c16║輕舟一宿大同城，漁火爭開兩岸明，夜靜蘆深鷗入
J28nB220_p0818c17║夢，天高雲斂鴈歸聲。秋山古樹添詩思，晚浦新潮長
J28nB220_p0818c18║道情，來去幾多江上客，不知白髮鬢邊生。
J28nB220_p0818c19║吉州禮隆慶祖塔有感
J28nB220_p0818c20║登臨祖塔日初斜，草色離離未可誇，蹤跡蕭然閒世
J28nB220_p0818c21║外，聲名久已落天涯。山高不識崑崙勢，寺老今歸豪
J28nB220_p0818c22║貴家，怪煞千秋龍象地，誰能還我舊煙霞？
J28nB220_p0818c23║禮天龍祖塔有感
J28nB220_p0818c24║路滿寒霜竹滿扉，殘碑剝落草初回，法堂破案塵埃
J28nB220_p0818c25║靜，祖殿深苔足跡稀。月照蘿龕清且冷，雲來松澗住
J28nB220_p0818c26║還飛，何期特地從新令，千古雄名一日歸。
J28nB220_p0818c27║送玄微禪師入楚
J28nB220_p0818c28║未久盤桓楚地行，遠風高掛一帆輕，因思黃鶴樓前
J28nB220_p0818c29║句，卻憶青鷹夢裏盟。兩岸春莎同我淡，一船夜月為
J28nB220_p0818c30║君明，應知此去無堪贈，先賦齊安赤壁名。
J28nB220_p0819a01║登崖頭寺坐月有感兼勉煥章禪人
J28nB220_p0819a02║巖頭萬仞碧崢嶸，月挂藤蘿徹夜明，疊疊泉聲超世
J28nB220_p0819a03║遠，重重雲影接天生。誰開老寺垂今古，何代閒田任
J28nB220_p0819a04║種耕，分付煙霞塵外客，調羹莫負昔人名。
J28nB220_p0819a05║贈制臺玉翁張居士
J28nB220_p0819a06║數年威鎮西江地，文敕煙塵盡掃收，寶劍弗施魔已
J28nB220_p0819a07║伏，征鞍未跨帝先酬。名垂日月輝千古，道重乾坤育
J28nB220_p0819a08║萬流，記得靈峰曾有約，何妨弘護祖徽猷。
J28nB220_p0819a09║贈臬司蘇居士
J28nB220_p0819a10║法堂兀坐笑相逢，促膝猶臨鷲嶺風，凜凜冰霜生六
J28nB220_p0819a11║月，炎炎暑色寄三冬。毫揮黃峽漩流水，覆育青天轉
J28nB220_p0819a12║落紅，扶豎宗猷須仗力，蘇翁原是舊蘇翁。
J28nB220_p0819a13║贈臬司補念秦居士
J28nB220_p0819a14║昔年馬祖出龐公，今日何殊鼻孔同？南浦三秋懸古
J28nB220_p0819a15║月，西江千里播清風。紅塵堆裏頻垂手，紫閣臺前獨
J28nB220_p0819a16║點胸，收放縱擒惟掌握，聖名凡號豈能容？
J28nB220_p0819a17║贈巡憲伯衡周居士
J28nB220_p0819a18║江漢澄清惠澤新，襜帷駐處自生春，蓮花君子能鍾
J28nB220_p0819a19║愛，草履山僧似飲醇。經緯縱橫聯上下，珠璣錯落燦
J28nB220_p0819a20║星辰，文章事業成雙絕，名覆金甌第一人。
J28nB220_p0819a21║贈文宗印周王居士
J28nB220_p0819a22║乾坤大道選文場，鳳閣龍樓翰墨香，筆落明珠光萬
J28nB220_p0819a23║丈，胸藏碧玉映三岡。絃彈覿面言前調，樂奏聲聞劫
J28nB220_p0819a24║外鏘，媿我何能躋佛印，喜君德不讓蘇黃。
J28nB220_p0819a25║祝寓庸請主兼懷祖庭事蹟
J28nB220_p0819a26║公生無祝逮華封，舊案拈來表寸衷，崇勝昔年施血
J28nB220_p0819a27║戰，同安此際襲宗風。群花既洽迴天力，百草奚忘貫
J28nB220_p0819a28║日功，父子身心援祖道，勳名誰敢不流通？
J28nB220_p0819a29║過清涼臺達道禪師不遇
J28nB220_p0819a30║孤峰特出遠塵寰，小徑新廬晝不關；白瀑泉懸青嶂
J28nB220_p0819b01║裏，紅桃花綻碧嵒間。昔年共讀風前韻，今日惟看雲
J28nB220_p0819b02║外山；滿目畫圖收未去，且留明月道人還。
J28nB220_p0819b03║寄東林主人喚鐵禪宿
J28nB220_p0819b04║曾過東林經一宿，虛堂無壁傍雲眠，六朝白社池心
J28nB220_p0819b05║冷，千佛青燈夜月懸。鼓罷鐘沉今復響，經殘道寂此
J28nB220_p0819b06║重傳，若非天外孤笻至，誰向芳郊覓隱賢？
J28nB220_p0819b07║雪朝和伊庵禪師韻
J28nB220_p0819b08║寒床昨夜睡來遲，早起童呼竟不知；乞食鳥歸驚曉
J28nB220_p0819b09║夢，尋香客到供春枝。敲冰嬴得盧仝碗，撥火輸開溈
J28nB220_p0819b10║老眉；獨坐茅廬思舊識，六花片片問阿誰？
J28nB220_p0819b11║和文宗博庵黎居士韻為上藍記事
J28nB220_p0819b12║冒暑扶笻問大夫，相逢底意莫能呼，維摩奧室青獅
J28nB220_p0819b13║座，𣆀老新堂舊馬駒。欲向城邊弘古道，宜須源上洽
J28nB220_p0819b14║居儒，翻思昔日推車案，何事階前丈艸蕪？
J28nB220_p0819b15║和少宰雪堂熊居士
J28nB220_p0819b16║十載雲農不出門，茲來為惜祖燈昏，若非流水新浮
J28nB220_p0819b17║瓣，那識桃花別有村？佛老一圍蘇子帶，顓翁三世笑
J28nB220_p0819b18║嵒孫，筆中透盡玄中句，頂上青天足底坤。
J28nB220_p0819b19║贈給諫約生熊居士
J28nB220_p0819b20║雲居一別十餘春，笑指相逢兩鬢銀，五位正偏俱截
J28nB220_p0819b21║斷，三乘玄要悉堪親。光垂祖剎千年舊，恩普禪林百
J28nB220_p0819b22║世新，今日特來呈塔樣，請君拈出話當人。
J28nB220_p0819b23║贈邑侯渭綸屠居士
J28nB220_p0819b24║寶印高提繡谷峰，權衡有道自心空。雲生雙舄凌煙
J28nB220_p0819b25║上，鳳舞丹霄玉殿中。性海澄渟施舜德，法城穩疊布
J28nB220_p0819b26║堯風。生生化育如天地，更好威音一著通。
J28nB220_p0819b27║和孝廉晉公閔居士入龍門韻
J28nB220_p0819b28║道荒德薄負蒼天，相對今朝愧昔年。越嶺雲旗曾法
J28nB220_p0819b29║戰，龍門爐焰許凌煙。床頭纔得支郎杖，堂上重開馬
J28nB220_p0819b30║祖筵。獨喜此番春正遇，一枝繁蔭劫初前。
J28nB220_p0819c01║復宿雲居明月堂見羅漢垣有感兼懷季納熊
J28nB220_p0819c02║居士
J28nB220_p0819c03║深懷疇昔干城護，今日重來明月堂；鶴返故林思故
J28nB220_p0819c04║主，蝶歸花苑採花香。薰風涼閣傳新令，碧水流雲遶
J28nB220_p0819c05║舊場；十載歐峰頭面冷，秖存周匝一垣墻。
J28nB220_p0819c06║喜方伯斗所余居士建法雲律堂并贈
J28nB220_p0819c07║拽杖迢迢睹法雲，莖茆頭現紫金身，若非古佛舒千
J28nB220_p0819c08║臂，那許閒僧遶萬楯？浩浩塵中能作主，堂堂化外自
J28nB220_p0819c09║來賓，相逢不覺投鍼芥，祖道垂秋又復新。
J28nB220_p0819c10║賀南康郡侯昆湖廖居士來任
J28nB220_p0819c11║幾年畏壘憶君心，此日重逢五馬臨。柳拂金章歌晝
J28nB220_p0819c12║永，花迎紫綬宴春深。匡山草木懷元晦，修水煙霞識
J28nB220_p0819c13║趙衿。記得當初驚夢句，還于鐘鼓續長吟。
J28nB220_p0819c14║賀建昌邑侯藿思李護法
J28nB220_p0819c15║文星此際下車來，梅雪爭春萬戶開，畿甸遠遊飛舄
J28nB220_p0819c16║上，海昏寬賴繭絲裁。琴堂久望陳君績，草野遙瞻宓
J28nB220_p0819c17║子才，三異賡歌民奏日，還留玉帶鳳棲臺。
J28nB220_p0819c18║懷掃庵譚翁居士
J28nB220_p0819c19║高聲久已播東南，自恨無緣覿面談；雙徑峰前心法
J28nB220_p0819c20║露，淨慈池畔道光含。三朝肉祖由言著，萬古宗猷仗
J28nB220_p0819c21║力擔；異地同風應寄紙，那堪短杓海中探？
J28nB220_p0819c22║和蘇庵劉居士
J28nB220_p0819c23║為憐師道入山孤，覓火挑燈夜不紆，莫謂青原無嫡
J28nB220_p0819c24║裔，須知龐老有良駒。輸君環珮名金闕，贏我玻璃注
J28nB220_p0819c25║酪酥，不負當年親記莂，同安依舊會宗圖。
J28nB220_p0819c26║次東巖和尚韻
J28nB220_p0819c27║何緣拽杖祖庭遊？相對虛堂話更幽。愧挽真風驚世
J28nB220_p0819c28║子，喜來紅日樂嵒丘。鴉飛鵲噪春山好，草色花香道
J28nB220_p0819c29║脈悠。消息許誰通一線？斷翁顓老續先猷。
J28nB220_p0819c30║壽紫竹林妙明和尚
J28nB220_p0820a01║法輪常自轉青筠，黼黻人天萬古新。南度煙霞開斗
J28nB220_p0820a02║柄，西池風月透欄楯。杖頭花現優曇色，缽底香浮上
J28nB220_p0820a03║苑春。柳巷遺來親指掌，惟兄盡露五湖濱。
J28nB220_p0820a04║懷西生大師
J28nB220_p0820a05║記得飛笻過考盤，疏窗猶恨雪霜寒。一朝插草揆先
J28nB220_p0820a06║哲，十載支薪壯遠觀。寶鏡池深通吉水，廬陵米價探
J28nB220_p0820a07║修瀾。不忘鳳嶺臨風句，佇望同扶舊剎竿。
J28nB220_p0820a08║懷西意和尚
J28nB220_p0820a09║一展慈光已七年，春秋荏苒若無遷，夢遊歐阜雲同
J28nB220_p0820a10║賞，話別文江月滿弦。柳巷綱宗惟大播，傘居消息幸
J28nB220_p0820a11║多傳，不辭飛錫來先塔，鳳嶺猶歌別有天。
J28nB220_p0820a12║次晦山和尚過訪韻
J28nB220_p0820a13║聲名久已出塵蒙，覿面雄談動象龍，果是天童傳少
J28nB220_p0820a14║室，不虛歐阜起雙峰。三生共飲曹溪水，一席同聞鳳
J28nB220_p0820a15║嶺鐘，寶鏡池邊纔揖別，洞門依舊白雲封。
J28nB220_p0820a16║酬雲巖元潔和尚過訪話舊
J28nB220_p0820a17║一見鴻川水逆漩，遺懷二十有餘年，弁山風入龍門
J28nB220_p0820a18║浪，古洞雲浮鳳嶺天。賦質同時邀劫外，談心共譜約
J28nB220_p0820a19║生前，徐陳此日重相遇，莫使聲名世後傳。
J28nB220_p0820a20║禮五乳憨山師翁衣缽塔
J28nB220_p0820a21║幾年懷渴謁師翁，纔得登山展積衷。明月照時心鏡
J28nB220_p0820a22║露，白雲飛處鼎煙濛。七賢侍座開生面，五老排門繼
J28nB220_p0820a23║古風。今日小孫來九頓，願教血脈布寰中。
J28nB220_p0820a24║酬諸子賀進新方丈韻
J28nB220_p0820a25║方丈新成列祖基，中興法道在斯時，多年種竹留丹
J28nB220_p0820a26║鳳，一夏攜瓶灌紫芝。荷眾自慚德業晚，酬機猶恨語
J28nB220_p0820a27║言遲，只今負愧單傳旨，不仗群英復待誰？
J28nB220_p0820a28║入京謁雷臣余山主
J28nB220_p0820a29║萬里長江一葦航，山川迢遞悉商量，櫓聲晝入三台
J28nB220_p0820a30║夢，帆影時懸五鳳纕。玉露點成丹桂彩，金風操動綠
J28nB220_p0820b01║荷香，我來不借山陰興，護法堂前別有光。
J28nB220_p0820b02║謁元臣余山主
J28nB220_p0820b03║有賴先人玉帶垂，遠乘輕艦入邦畿，秋風拽動河邊
J28nB220_p0820b04║柳，曉日披開洞口芝。遙望北城青氣靄，翹瞻南岸白
J28nB220_p0820b05║雲低，孤舟萬里情難狀，聊以心歌一解頤。
J28nB220_p0820b06║入都，蒙萊臣、余山主先視，作此奉謁
J28nB220_p0820b07║疇昔文輿轉玉寰，餘光常燭鳳棲山，因時買棹乘炎
J28nB220_p0820b08║氣，指日扶笻對笑顏。忽感雲堂先過視，莽排心曲不
J28nB220_p0820b09║遑刪，到來自愧無堪獻，幸借秋風點翠斑。
J28nB220_p0820b10║謁翰林學士子靜李居士
J28nB220_p0820b11║雲外風飄翰墨來，故園秋色影三台，時登玉闕珠璣
J28nB220_p0820b12║露，日陟金階錦繡催。德重普天知大體，聲高舉世沐
J28nB220_p0820b13║鴻才，餘光尚續傳燈焰，西蜀遺錢豈復猜。
J28nB220_p0820b14║贈嘉興郡侯遵度王居士之任
J28nB220_p0820b15║時光遠燭帝城邊，榮發臺隍五馬連，紫綬低垂楊
J28nB220_p0820b16║柳岸，金章微拂芰荷天。威宣巖壑風聲著，令布滄浪
J28nB220_p0820b17║月影懸，煙雨樓前歌晝永，還思世外有餘篇。
J28nB220_p0820b18║離鄉
J28nB220_p0820b19║自出川江數十載，逢人從不問家音，遨遊四海垂鉤
J28nB220_p0820b20║釣，放浪千山種玉金。每共長松歌短調，常同麋鹿喜
J28nB220_p0820b21║登臨，餘情盡付鄉關外，只有單傳一點心。
J28nB220_p0820b22║參禪歌
J28nB220_p0820b23║參禪好，參禪好，脫卻夏天衫，更披冬月襖。豎起鐵脊
J28nB220_p0820b24║梁，塵埃都教掃。三更紅日正當空，千峰萬峰齊靠倒。
J28nB220_p0820b25║禾山打鼓，囫圇吞棗，雪峰輥毬，拋磚引寶。呵呵呵，倒
J28nB220_p0820b26║騎鐵馬出同安，秋水秋山何時老？
J28nB220_p0820b27║四威儀
J28nB220_p0820b28║山中行，清風竹杖輕；撞著賊，且喜一身貧。
J28nB220_p0820b29║山中住，家風無別慮；養顛狗，放出捉狐兔。
J28nB220_p0820b30║山中坐，白雲來幾朵；問如何，蒲團齊坐破。
J28nB220_p0820c01║山中臥，兩腳長伸著；絕親疏，一▆▆些過。
J28nB220_p0820c02║
J28nB220_p0820c03║法璽印禪師語錄卷第十