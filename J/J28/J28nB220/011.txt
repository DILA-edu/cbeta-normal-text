J28nB220_p0821a01║法璽印禪師語錄卷第十一
J28nB220_p0821a02║嗣法門人性圓旋璣旋哲旋賢等編次
J28nB220_p0821a03║佛事
J28nB220_p0821a04║掃北京笑巖寶祖法身塔
J28nB220_p0821a05║久視，云：「關子嶺上，印破虛空面門；烈焰爐中，焚卻本
J28nB220_p0821a06║生父母。以金剛變相三昧酬答聖僧，將如來最上一
J28nB220_p0821a07║乘開通後學，主賓互換，照用齊行，縱奪隨宜，殺活自
J28nB220_p0821a08║在，坐孤峰而不見雲霞之色，居十字而杳聞風月之
J28nB220_p0821a09║聲，繼法脈于將危，續宗風于未墜，聲名洋溢，付囑聯
J28nB220_p0821a10║芳，法統津梁，宗門關楗。雖然，若非龍池幻翁、曹溪憨
J28nB220_p0821a11║翁法派兩源流通海內，爭得臨濟一枝遍滿天下？今
J28nB220_p0821a12║日不肖遠孫來叩塔前，無堪報德，以大地為爐，日月
J28nB220_p0821a13║為炬，白雲為香，青山為供，列于我祖之前，且道還來
J28nB220_p0821a14║鑒納也未？」良久，顧眾，云：「寶塔玲瓏無背面，兒孫千載
J28nB220_p0821a15║仰高風。」展具大拜。
J28nB220_p0821a16║掃五乳憨山國師衣缽塔
J28nB220_p0821a17║師視幀，云：「格外箴規，當陽正眼，操三玄甲而疏曹溪
J28nB220_p0821a18║之脈，整萬古綱而續柳巷之風，胸藏雲六合，筆奮海
J28nB220_p0821a19║千尋，世稱臨濟一宗遍滿寰宇，若非師翁宏願法道，
J28nB220_p0821a20║焉有今朝？法孫印，仰攀碩德，繼續芳猷，中興同安祖
J28nB220_p0821a21║席，提持向上宗乘，此日特過五乳峰頭，潦溪毛之供，
J28nB220_p0821a22║致祭於中興曹溪憨翁國師之靈，酬昔淵沿，欽承玅
J28nB220_p0821a23║旨。」顧左右，云：「還有未知源流者麼？」拈香，云：「一炷兜樓
J28nB220_p0821a24║觸鼻孔，從教法乳振聯芳。」
J28nB220_p0821a25║曹溪中興憨山國師忌辰獻供
J28nB220_p0821a26║師至像前久視，云：「轟霹靂舌，擊塗毒鼓，聞者俱聾，見
J28nB220_p0821a27║者悉瞽，此是師翁家常，未是忌辰極則事。銜天子恩，
J28nB220_p0821a28║受士師法，刺目不逃，傷膚不撓，辛酸聲滿乾坤，苦澀
J28nB220_p0821a29║名傳天下，此是師翁家常，未是忌辰極則事。復曹溪
J28nB220_p0821a30║真面，舉笑巖的旨，拈白尾，驗龍蛇，提烏藤，驅凡聖，只
J28nB220_p0821b01║教親炙沾恩，聞風受益，此是師翁家常，亦未是忌辰
J28nB220_p0821b02║極則事。今日同安法孫既知報德酬恩，忌辰極則一
J28nB220_p0821b03║事，作麼生舉聻？」近案燒香，云：「修江水接曹溪水，同安
J28nB220_p0821b04║門對海潮門。」遂展具拜。
J28nB220_p0821b05║掃雲居顓愚先老和尚塔
J28nB220_p0821b06║師拈香云：「折臨濟棒，鎖曹溪水，闡青原不為聖諦，興
J28nB220_p0821b07║雲居有路隔山，竹林禪流雨集，五臺衲子雲臻，猶未
J28nB220_p0821b08║是我先師後事。客歲仲秋四日，與同門昆季敬卜得
J28nB220_p0821b09║一片無陰陽地，恭遷法身，惟願如日如雲，蓋天蓋地
J28nB220_p0821b10║去也。今日不肖忝居同安祖席，聊備信香，於人天眾
J28nB220_p0821b11║前，專伸供養。」顧左右云：「且道先師來未？」良久云：「燒一
J28nB220_p0821b12║分紙著。」遂大拜。
J28nB220_p0821b13║為雲居先老和尚圓塔頂
J28nB220_p0821b14║「巍巍聳秀，象王峰上現全身；面面玲瓏，太虛空裏逞
J28nB220_p0821b15║饒舌。見聞有賴，祖庭增光。傘居之家風，遮天蓋地；曹
J28nB220_p0821b16║溪之正脈，源遠流長。鳳子麟孫因斯出現，大機大用
J28nB220_p0821b17║在處全彰，非我先師大和尚不能全提向上，赫奕古
J28nB220_p0821b18║今，所以一時恒河沙數天龍八部，金剛地神晝夜圍
J28nB220_p0821b19║遶，至於盡未來際，無有了日。正恁麼時，圓頂一句作
J28nB220_p0821b20║麼生道？」良久，云：「昂藏壁立雲端外，萬水千山列下風。」
J28nB220_p0821b21║雲居顓愚老人十忌日
J28nB220_p0821b22║師拈香云：「沉檀一瓣，纔拈起，不覺眉尖淚兩行。記得
J28nB220_p0821b23║老人臨囑句，當陽一喝起聯芳。」遂插香云：「諸仁者！還
J28nB220_p0821b24║知老人大人相麼？向香煙未起處看。」便拜。
J28nB220_p0821b25║弔雲門雪嶠和尚（時祭於匡山師子峰）
J28nB220_p0821b26║「不才聞得青獅吼，笠子腰包幾欲友，恨殺雲居雲又
J28nB220_p0821b27║深，彌封彌處難通走，今朝棄我而西行，四海嬰兒失
J28nB220_p0821b28║乳母，痛腸血淚染雲衣，顰蹙雙眉哭破口。末法時，正
J28nB220_p0821b29║法朽，獅子絕行多狐狗。憶吾師，作家手，施為動靜甚
J28nB220_p0821b30║平常，語句辭章不捏扭。仔細思，世少有，正好峰頭棒
J28nB220_p0821c01║破天，何緣休世不肯久？今策杖，非其偶，青錢粉蝶滿
J28nB220_p0821c02║林飛，仙掌盈盈當作酒。何時覆到古雲門？香焚一片
J28nB220_p0821c03║重稽首。」
J28nB220_p0821c04║雲居顓愚先老和尚二十週
J28nB220_p0821c05║師至塔前，拈香，云：「吾師還記得麼？於丙戌五月六日
J28nB220_p0821c06║午時入般涅槃，示寂滅定，帶累腳下兒孫，年年此日，
J28nB220_p0821c07║歲歲今朝，繼往開來，惟瞻惟仰。茲者二十週辰，遠承
J28nB220_p0821c08║藩司余翁謹修清供，列於我師塔前，不肖知時識節，
J28nB220_p0821c09║奠一盃茶，燒一炷香，要薰我師鼻孔，怎奈雲生山色，
J28nB220_p0821c10║月轉溪聲，皆是我師法身，不敢世諦流布。」遂彈指三
J28nB220_p0821c11║下，顧左右云：「已開寂滅定，現諸威儀，來格來歆，伏惟
J28nB220_p0821c12║尚饗。」
J28nB220_p0821c13║掃同安佛頭峰第二代常察禪師塔
J28nB220_p0821c14║「千峰連嶽秀，萬嶂不知春，孤崖倚石坐，不下白雲心。
J28nB220_p0821c15║諸仁者！還知此翁人境句子麼？千有年來不惟常住
J28nB220_p0821c16║此山，且日炙風吹，消磨不得，所以孤迥迥，峭巍巍，亙
J28nB220_p0821c17║古亙今，無雜無壞。雖然如是，苔封荊蔓久矣，今日揭
J28nB220_p0821c18║出雲霄，只要大家共見。正恁麼時，且道掃塔一句作
J28nB220_p0821c19║麼生？」拈拄杖，卓一卓，云：「卓破虛空人境別，家風振起
J28nB220_p0821c20║鳳棲山。」
J28nB220_p0821c21║掃同安政公禪師塔
J28nB220_p0821c22║「祖庭湮沒久，一塔鎮孤村。熱骨雲侵冷，翻成鐵面門。
J28nB220_p0821c23║者是古今不昧的榜樣，至今法席重興，宗風復振。今
J28nB220_p0821c24║日山僧燒一炷香，供一盃茶，願與我師共鎮祖庭。」遂
J28nB220_p0821c25║展具拜，云：「一段慈腸和月冷，幾回熱唾帶雲開。」
J28nB220_p0821c26║掃龍門第二代大機用禪師塔
J28nB220_p0821c27║師登塔，以拄杖指云：「者座宰堵波，埋沒已千載，今朝
J28nB220_p0821c28║特地新，面目不曾改。諸仁者！且道機禪師不曾改的
J28nB220_p0821c29║面目即今在什麼處？相逢難見面，見面不相識。」遂焚
J28nB220_p0821c30║香作禮。
J28nB220_p0822a01║掃龍門戒杲空明和尚塔
J28nB220_p0822a02║師遶塔一匝，云：「此塔古今不昧，日月恆照，揭出當陽，
J28nB220_p0822a03║聖凡一笑，清供謹拈，重彰體貌。大眾！且道：此老在什
J28nB220_p0822a04║麼處？」良久，云：「白雲時遶青山外，綠水常流碧澗中。便
J28nB220_p0822a05║是此翁真面目，令人代代仰清風。」遂拜。
J28nB220_p0822a06║設寶峰𠁼庵禪師供
J28nB220_p0822a07║師指像，云：「天童後裔，笑巖遠孫，施馬祖大用大機，行
J28nB220_p0822a08║臨濟三玄三要，到此正好陶鎔後學，何緣短笛橫歸，
J28nB220_p0822a09║致使空山頹裂，藏海枯乾？正印今日得得為兄錢，燒
J28nB220_p0822a10║蝴蝶茶點蜻蠅。」顧左右，云：「且道者漢面目即今還窺
J28nB220_p0822a11║得麼？」良久，云：「爍迦羅眼猶難見，狹根魔子豈能知？到
J28nB220_p0822a12║者裏，非但汝窺之無分，總使伊聞之猶難。直須星攢
J28nB220_p0822a13║碧落，月浸丹墀，翡翠簾垂，燭香人靜，如此會得，纔許
J28nB220_p0822a14║黃口小兒搭齒粘唇；其或未然，向山僧與者漢相見
J28nB220_p0822a15║中薦取。」遂拈香，泣云：「一瓣爐中煙篆冷，寶珠峰下瀉
J28nB220_p0822a16║春潮。」
J28nB220_p0822a17║寒食掃大機禪師塔
J28nB220_p0822a18║師云：「一回打掃一回新，時吐煙霞繫故人，織錦春花
J28nB220_p0822a19║連古壁，破天雲浪捲紅塵。青青翠竹歌玄調，朵朵奇
J28nB220_p0822a20║峰展笑嚬，信手拈來堪作供，願吾機祖鑒微忱。」遂燒
J28nB220_p0822a21║香作禮。
J28nB220_p0822a22║寒食掃戒杲和尚塔
J28nB220_p0822a23║師以拄杖指塔云：「者座古塔，山僧疇昔已為諸人指
J28nB220_p0822a24║出分明，今日重新舉示，是什麼意？特為未見者見，未
J28nB220_p0822a25║聞者聞。明初戒杲禪師重興祖席，復理宗猷，居此寒
J28nB220_p0822a26║巖深谷之中，被無恥輩把他一片青山埋沒將盡，所
J28nB220_p0822a27║以山僧今日復理風境。且道風境作麼生理？」遂拈香
J28nB220_p0822a28║云：「清明三月菜花黃，雲轉寒崖道骨香，嶺後松濤吼
J28nB220_p0822a29║落日，令人千載仰聲光。」
J28nB220_p0822a30║為龍雲寺聞嚴耆宿起龕（值古雲）
J28nB220_p0822b01║師云：「淵公聞老宿深居幽谷，傲雪欺霜，固守一片嵒
J28nB220_p0822b02║頭道場，自知老病休歇，於廿四日撩起便行，徒眾特
J28nB220_p0822b03║請山僧舉揚末後一事。」顧眾云：「且道末後起龕一事
J28nB220_p0822b04║作麼生舉？」喝一喝云：「一輪迸出千竿竹，三瀑衝開九
J28nB220_p0822b05║疊雲。」以拄杖指龕云：「起。」
J28nB220_p0822b06║舉火
J28nB220_p0822b07║師以火炬打○相，云：「者個便是超生越死的大解脫
J28nB220_p0822b08║門，未聞嚴先，灶裏寒冰結；已聞嚴後，井中炭更紅。於
J28nB220_p0822b09║此薦得，方識四無遮攔，得大自在；設若不能，山僧為
J28nB220_p0822b10║汝髑髏點出眼睛去也。」攛炬，云：「幾莖不落春秋木，撲
J28nB220_p0822b11║地燒成朵朵蓮。」
J28nB220_p0822b12║為獅子庵藏一禪師封龕
J28nB220_p0822b13║師就龕云：「聞報藏公歸去也，蕭蕭自在冷如風。雖然
J28nB220_p0822b14║青嶂雲歸後，猶待山僧一句封。且道作麼生是一句
J28nB220_p0822b15║封？」以拄杖指龕云：「千山萬壑雲，者片可藏一。」
J28nB220_p0822b16║為聖傳鐸副寺舉火
J28nB220_p0822b17║師云：「聖傳副寺，三載同志，當初越山，一擊粉碎。惜乎
J28nB220_p0822b18║今朝蝶隨花去。且道甚麼處去？」以炬攛下，云：「烈焰長
J28nB220_p0822b19║空無背面，圓明何處不清光？」
J28nB220_p0822b20║為德光靜，主舉火
J28nB220_p0822b21║師云：「德光，德光，揭露當陽，柳巷從君舞蹈，孤峰任汝
J28nB220_p0822b22║徜徉。」打○相，云：「會得者裏，許你格外承當；其或未知，
J28nB220_p0822b23║還要山僧指出短長。」以炬攛下，云：「渾身拶出金剛燄，
J28nB220_p0822b24║一朵優曇處處香。」
J28nB220_p0822b25║為戒生闍黎舉火
J28nB220_p0822b26║師以火炬打○相，云；「來時恁麼來，去時恁麼去，來去
J28nB220_p0822b27║本天然，切莫犯迴避。且道如何得不犯迴避去？」喝一
J28nB220_p0822b28║喝，云：「煙霞直透青霄外，一道靈光耀古今。」
J28nB220_p0822b29║為慧光火頭舉火
J28nB220_p0822b30║師舉炬，云：「性火真空，性空真火，狹路相逢，定無處躲，
J28nB220_p0822c01║不是冤家不聚頭，通身化作劫前火。」顧眾，云：「慧光火
J28nB220_p0822c02║頭，到者裏還有轉身處麼？」遂攛炬，云：「清風一陣長空
J28nB220_p0822c03║掃，紅日團圞正當午。」
J28nB220_p0822c04║奠顯微元法子
J28nB220_p0822c05║師至靈前，云：「圓明妙體，本無去來；自性天真，不屬生
J28nB220_p0822c06║死。慟惟新寂法子顯微元侍者，一生孤硬，生鐵鑄成，
J28nB220_p0822c07║龍門三載巾瓶，一朝打失鼻孔，同安室裏，鍼芥投機，
J28nB220_p0822c08║遂以濟北家風，兩手分付。豈期鹵風忽起，北斗頓橫，
J28nB220_p0822c09║以致法門凋殘，慧命莫續。今子道友曉也上座，秉道
J28nB220_p0822c10║義之交，念同參之託，於數百里外送子靈骨歸山，老
J28nB220_p0822c11║人不覺五內盡枯，聊以祖庭丈左酌金井水，調野菜
J28nB220_p0822c12║羹，奠于我子之前，以表師資法愛。來格來歆，惟茲尚
J28nB220_p0822c13║饗。」
J28nB220_p0822c14║奠梅若法子
J28nB220_p0822c15║師至位前，良久，云：「梅若維那，少年英俊，秉出世心，擔
J28nB220_p0822c16║佛祖任。操德業，廢寢忘餐；守律儀，如冰似雪。山僧以
J28nB220_p0822c17║惡辣鉗鎚為伊徹骨徹髓，擬為法門利器，誰知格外
J28nB220_p0822c18║閒人？傷哉？惜哉？兩相辜負。諸仁者！且道今日還有不
J28nB220_p0822c19║辜負處也無？」顧左右，云：「以此為驗。」
J28nB220_p0822c20║為雲曇禪宿入塔
J28nB220_p0822c21║師向塔前云：「心肝鐵石，作用超方，復祖庭而不畏死
J28nB220_p0822c22║生，掌諸山而多般權設，只因輔正驅邪，以致喪身失
J28nB220_p0822c23║命。同安今日全賴恩光道風遠播，所以山僧自愧無
J28nB220_p0822c24║酬，只得將斯吉土，卜此良辰，為伊入祖塔之傍，以作
J28nB220_p0822c25║千秋遺蹟。雖然，且入塔一句作麼生道？」托骨入塔，云：
J28nB220_p0822c26║「鐵壁銀山無出入，白雲流水有聲名。」
J28nB220_p0822c27║為眾高僧入塔
J28nB220_p0822c28║「一點墨水，兩處成龍，空谷傳聲，彼此相應。也有為生
J28nB220_p0822c29║死不畏寒暄，也有為叢林不惜身命。到如今，山僧為
J28nB220_p0822c30║他捏聚成團，挽回一鏡，直教世諦空華，塵緣脫盡。且
J28nB220_p0823a01║道如何是脫盡的事？」以手數靈骨入塔，云：「一眾同歸
J28nB220_p0823a02║無縫塔，從教生殺不春秋。」
J28nB220_p0823a03║為旵堂法子起龕
J28nB220_p0823a04║師以杖指云：「龍門升堂，同安入室，泥牛海底來，木馬
J28nB220_p0823a05║雲中去。透祖師關，無蓋無函；秉如來命，自尊自貴。到
J28nB220_p0823a06║恁麼地，正好紹隆佛種。何期一旦鹵歸，四五年懇切
J28nB220_p0823a07║誰知？三十載苦心何在？雖然，也是世諦門中，若實際
J28nB220_p0823a08║裏地，何曾損壞纖毫？只如不損壞的是個什麼？一夜
J28nB220_p0823a09║雨風頭腦裂，千山血淚瀉霜寒。」遂命舁出。
J28nB220_p0823a10║弔季納熊居士
J28nB220_p0823a11║「夙世利根，金剛悲願，護法雲居三十年，聲傳海內；恢
J28nB220_p0823a12║復同安千萬古，名馥諸方。訓子孫以聖賢，待緇素無
J28nB220_p0823a13║彼此。坐塵寰中，出塵寰外，不被諸緣所轉，唯愁大法
J28nB220_p0823a14║未明。如此正好與法門打成一片，豈其劫外風生，橫
J28nB220_p0823a15║吹鐵笛，山僧聞之，痛淚落腹，五內憔然。今日乘一葉
J28nB220_p0823a16║輕舟，特到柩前燒一瓣香，奠一盃茶，不敢言報德酬
J28nB220_p0823a17║恩，聊以進平生道契。雖然如是，更有與君不了一句
J28nB220_p0823a18║又作麼生道？」顧左右，云：「痛淚不同流世諦，惟君悲願
J28nB220_p0823a19║復重來。」
J28nB220_p0823a20║為退菴禪師起龕
J28nB220_p0823a21║師云：「動也，定也，昨夜泥牛吞卻月；定也，動也，今朝紅
J28nB220_p0823a22║日上東山。只得東湧西沒，北達南通，一段孤光，死生
J28nB220_p0823a23║不易。恭惟示寂退庵禪師，守毘尼，皎若冰霜；具法眼，
J28nB220_p0823a24║明同古德。處僧處俗，渾如太古淳風；應世應緣，成就
J28nB220_p0823a25║空華佛事。正好一方主化，何期鐵笛橫吹，致使龍象
J28nB220_p0823a26║無依，法門清澹。今汝弟靈機大德啟合縣檀那，命山
J28nB220_p0823a27║僧為伊作茶毘佛事，今日不敢他辭，只得打開玉鎖，
J28nB220_p0823a28║撥轉玄關，為伊判決去也。」以杖擊龕，云：「少時道破命
J28nB220_p0823a29║出。」
J28nB220_p0823a30║為退庵禪師兼舊過空生禪宿舉火
J28nB220_p0823b01║師云：「者個師徒恁麼奇特，生時不同生，死時不同死，
J28nB220_p0823b02║生死雖不同，就中無彼此。所以道，『青山白雲父，白雲
J28nB220_p0823b03║青山兒，白雲任往來，青山總不知。』既然如是，今日為
J28nB220_p0823b04║什麼又向者裏聚頭撞腦，覿面相逢？將末後一段因
J28nB220_p0823b05║緣，要山僧為伊了卻？且道即今更作麼生施設？」以炬
J28nB220_p0823b06║打○相，云：「舉起劫前三昧火，倒騎木馬上雲霄。」擲下
J28nB220_p0823b07║便行。
J28nB220_p0823b08║為破衲禪人舉火
J28nB220_p0823b09║師云：「破衲禪人，叢林實行，聞風滅火，為法亡身，看伊
J28nB220_p0823b10║者段真心，可作千古標致，奈何不解藏身，以致徒空
J28nB220_p0823b11║喪命。山僧今日只得教伊就火焰中尋一條出路。諸
J28nB220_p0823b12║仁者！且道作麼生是伊出路聻？」以炬打○相，云：「會麼？
J28nB220_p0823b13║設爾未然，不免重下註腳。」遂擲炬，云：「無底底中重破
J28nB220_p0823b14║底，有枷枷上再加枷，命根截斷終非斷，烈焰騰空布
J28nB220_p0823b15║雨花。」
J28nB220_p0823b16║為待贈高門余氏孺人火
J28nB220_p0823b17║師云：「昨日山僧出山，為弔高公之媳、余公之女，不意
J28nB220_p0823b18║二公擇此良辰，命山僧為伊指出生前面目、末後因
J28nB220_p0823b19║緣。今對眾前，且道如何結案？」以炬舉起，云：「性火真空，
J28nB220_p0823b20║性空真火，狹路相逢，定沒處躲。」復擲下，云：「烈焰光中
J28nB220_p0823b21║朵朵華，天堂佛國親垂手。」
J28nB220_p0823b22║為智微禪德火
J28nB220_p0823b23║師云：「汝本真實人，所行真實行，迢迢千里來，唯求末
J28nB220_p0823b24║後事。且道末後事作麼生為汝結案？」以炬打[十○]相，云：
J28nB220_p0823b25║「四大本空如泡影，圓明一點露長空。」遂擲下便行。
J28nB220_p0823b26║為廣福初開禪宿起龕
J28nB220_p0823b27║師云：「生也，死也，若青山之白雲；來也，去也，似當天之
J28nB220_p0823b28║杲日。本無心于出沒，豈有相於去來？一道凝然，亙古
J28nB220_p0823b29║不昧。恭惟禪德生世八十一年，戒臘四十餘夏，受毘
J28nB220_p0823b30║尼于傘居之室，養道緣于約翁之庵。一句彌陀，直透
J28nB220_p0823c01║安養國中；雙融性相，不離今世門頭。不期世幻已盡，
J28nB220_p0823c02║撒手還家。今朝吉日良辰，為伊作一期佛事。」拈杖擊
J28nB220_p0823c03║龕，云：「舉起初開那一步，臨行重蹋上頭關。」
J28nB220_p0823c04║舉火
J28nB220_p0823c05║師云：「其生也，本自天然，其死也，無迴避處。白雲片片
J28nB220_p0823c06║起千峰，黃鳥聲聲啼不住。既然去住自由，因甚留者
J28nB220_p0823c07║殼漏子以待山僧？冤有頭，債有主，烈焰光中獨出手。」
J28nB220_p0823c08║遂攛下。
J28nB220_p0823c09║弔方伯斗所余翁大護法對靈燒香
J28nB220_p0823c10║「三十年來求大道，同安始悟劫前人，君今撒手恁麼
J28nB220_p0823c11║去，那個聞知不慟心？恭惟誥封光祿大夫斗所余公，
J28nB220_p0823c12║別號道庵大護法，現宰官身，悟無上道，為朝廷之砥
J28nB220_p0823c13║柱，作法門之金湯，建叢林於城市山中，宣王化於普
J28nB220_p0823c14║天匝地，恭寬信敏，道德存身，教子有方，規繩合則，一
J28nB220_p0823c15║貫純風，慈心三昧。甲辰五月，山僧托缽洪都，掛錫法
J28nB220_p0823c16║雲，忽蒙先顧，片語相投，直下皈心，中興祖席，直教四
J28nB220_p0823c17║海俱聞，緇素共仰，正好輔揚大化，接益後來。殊期宦
J28nB220_p0823c18║緣已盡，撒手離塵，但恨當時未與同安通個消息，使
J28nB220_p0823c19║山僧五內盡裂，以致佛法垂秋。今日特對靈前拈一
J28nB220_p0823c20║瓣香，奠一盃茶，以酬數載莫逆道交，并報建立祖庭
J28nB220_p0823c21║厚德。報德酬恩即且置，拈香設供作麼生道？」良久，云：
J28nB220_p0823c22║「覿面相逢呈舊案，今時原是昔時人。」
J28nB220_p0823c23║為法雲律主雪眉和尚起龕
J28nB220_p0823c24║師云：「迦文入滅於雙林，雪眉抽身於法雲，無底草鞋
J28nB220_p0823c25║踏破巫山十二重，無舌頭人吸盡西江千萬傾，吞栗
J28nB220_p0823c26║棘蓬於天童密老，受三聚戒於華山昧師。嗣後道化
J28nB220_p0823c27║南州，與方伯余公共同大願，酬倡稱時，建立藂林，十
J28nB220_p0823c28║方雲集，致使四眾咸皈，三緣具足。倏爾化緣已盡，便
J28nB220_p0823c29║與余公先後一揆。山僧同化江右，共一檀主，只得有
J28nB220_p0823c30║條攀條，無條攀例，即今起龕一句還委悉麼？」卓杖，云：
J28nB220_p0824a01║「請出那伽常大定，為祥為瑞現霞冠。」
J28nB220_p0824a02║入塔
J28nB220_p0824a03║師云：「孤光獨露，耀古騰今，聲出青霄，名垂後世。恭惟
J28nB220_p0824a04║法駕開方便門，說清淨法，化導群迷，成就四眾，末後
J28nB220_p0824a05║忍俊不禁，道個『老僧不曾生，今亦何曾死，生死與涅
J28nB220_p0824a06║槃，霜花結石耳。』可謂臨行灑落，不滯繩規，所以留下
J28nB220_p0824a07║者段公案，秖待同安長老為他掃蹤滅跡。古德云：『湘
J28nB220_p0824a08║之南，潭之北，中有黃金充一國。』今日雪眉和尚亦有
J28nB220_p0824a09║個無縫塔子，且道山僧作麼生與他結案？」以杖指云：
J28nB220_p0824a10║「地為函，天為蓋，中有虛空遍法界，函蓋乾坤沒些些，
J28nB220_p0824a11║鐵壁銀山絕光彩。」一卓，云：「封好。」
J28nB220_p0824a12║為余護法起棺
J28nB220_p0824a13║師至棺前，云：「來自遼陽，去於江右，北斗藏身，無聲無
J28nB220_p0824a14║臭。恭惟皇清誥封光祿大夫江西布政司斗所余公
J28nB220_p0824a15║大護法，居宰官位而恩澤弘深，透祖師關而道風遠
J28nB220_p0824a16║播，上為朝廷股肱，下與士庶分憂，時時鼓揚法化，處
J28nB220_p0824a17║處建立藂林，二十餘年不辭鞅掌之任。有時向王法
J28nB220_p0824a18║堂上因邪打正，有時於燕居閒處凡聖不分，有時向
J28nB220_p0824a19║紅塵堆裏撒土揚沙，有時於金紫行中添花布錦。到
J28nB220_p0824a20║恁麼地，正好放去收來，縱橫祖道，豈料西風倏爾，撩
J28nB220_p0824a21║起便行？今朝持服孝男雷臣居士等，特請山僧，於端
J28nB220_p0824a22║表堂中重為舉揚。舉揚則且置，秖如起棺臨行一步
J28nB220_p0824a23║作麼生道？還委悉麼？」遂近前，以手舉扛，云：「藩侯自北
J28nB220_p0824a24║到江吳，九載恩垂道俗孚，疆外小城留不住，迎歸帝
J28nB220_p0824a25║里壯皇圖。」復云：「起。」
J28nB220_p0824a26║為少宰雪堂熊翁誥封夫人葉氏燒香
J28nB220_p0824a27║師云：「古謂：『諸行無常，是生滅法，生滅滅已，寂滅為樂。』
J28nB220_p0824a28║生滅且置，秖如誥命夫人寂滅受用，畢竟如何？」打○
J28nB220_p0824a29║相，云：「常光一段無今古，自在天中坐寶蓮。」遂燒香。
J28nB220_p0824a30║為雪堂熊公大護法燒香
J28nB220_p0824b01║師至靈前，云：「劫前鐵樹正芬芳，不落春秋不覆藏，枝
J28nB220_p0824b02║葉疏疏撐宇宙，花開果熟落天香。恭惟大護法，朝廷
J28nB220_p0824b03║柱石，佛法金湯，了多生向上之機，悟性中解脫之法，
J28nB220_p0824b04║隨緣不變，常住世間；不變隨緣，性相不二。記得昔年
J28nB220_p0824b05║在螺髻墩上，時公拈山僧杖云：『者條拄杖得恁麼直？』
J28nB220_p0824b06║山僧云：『直且置，只如古人道，喚作拄杖則觸，不喚則
J28nB220_p0824b07║背，不觸不背更作麼生？』公云：『且喜今日在弟子手中。』
J28nB220_p0824b08║山僧徵云：『意旨如何？』公云：『撐天拄地。』山僧云：『珍重。』公
J28nB220_p0824b09║便作禮。嗣後遂以臨濟一宗兩手分付，不意拋卻世
J28nB220_p0824b10║緣，橫吹鐵笛，山僧直抵柩前，拈一炷香，奠一盃茶，以
J28nB220_p0824b11║酬護法之德。還委悉麼？一片栴檀纔舉起，滿腔徹底
J28nB220_p0824b12║骨毛寒，仰勞大眾𮘗經化楮。」
J28nB220_p0824b13║為汝鍾閔老居士燒香
J28nB220_p0824b14║「生本不生，死亦不死，一道圓明，古今不已。恭惟閔老
J28nB220_p0824b15║居士，光吞日月，氣裂山川，風聲遠播於尼山，名實低
J28nB220_p0824b16║回於鷲嶺。駕慈航，出宦海，了知自性本空；披繡服，禮
J28nB220_p0824b17║圓通，親見觀音自在。非迷非悟，出脫凡情，是證是修，
J28nB220_p0824b18║打翻聖諦。」以拂子打○相，云：「居士前歲告殂，山僧今
J28nB220_p0824b19║日作弔，且道其中還有先後也未？」拈香，顧眾，云：「從來
J28nB220_p0824b20║春信無高下，一任花枝自短長。」
J28nB220_p0824b21║舉朗目禪人火
J28nB220_p0824b22║「杲日中天，江北蓼花飛爛熳；眉頭慘露，階前野鶴慟
J28nB220_p0824b23║凄聲。此時此景，正是公末後一段好境界，正好操持
J28nB220_p0824b24║前志，何期撒手長行？今公親眷堅請山僧，為公了卻
J28nB220_p0824b25║末後公案。且作麼生了？」以炬打○相，復喝云：「舉起自
J28nB220_p0824b26║家三昧火，痛鞭木馬帶風嘶。」遂擲下。
J28nB220_p0824b27║同門絲外禪師起龕
J28nB220_p0824b28║「圓明寂照，本無去而無來；玅性融通，示有生而有滅。
J28nB220_p0824b29║恭惟絲大師住世五十四載，法臘三十有二，同出傘
J28nB220_p0824b30║居之門，共入雲居之室。既爾天各一方，參商南北，秖
J28nB220_p0824c01║望龍天推出，扶持濟上之風，何期世緣拋擲，鬧裡抽
J28nB220_p0824c02║身。小弟聞訃，五內痛裂，就於同安烹迸花之清泉，煮
J28nB220_p0824c03║寶鏡之蘋藻，聊盡同門之法愛也。兼聞遺命，匆匆遠
J28nB220_p0824c04║來，將萬派為茗，千峰作供，切勿常寂光中，展眉大笑，
J28nB220_p0824c05║請兄向第二峰頭少現火光三昧。」以杖擊龕，云：「不移
J28nB220_p0824c06║一絲全體露，敵勝還他獅子兒。」復云：「起。」
J28nB220_p0824c07║舉火
J28nB220_p0824c08║「昨日雲雨濛濛，今朝碧天皜皜，雖然時節因緣，臨行
J28nB220_p0824c09║方得恰好。」遂拈炬打○相，云：「者便是大師現底三昧。
J28nB220_p0824c10║所以古人道，『三世諸佛于火燄中說法，三世諸佛立
J28nB220_p0824c11║地聽。』汝諸人還委悉麼？其或未然，山僧為諸人別通
J28nB220_p0824c12║消息去也。」攛下，云：「烈焰光中垂隻手，大千世界現全
J28nB220_p0824c13║身。」
J28nB220_p0824c14║為老比丘下火
J28nB220_p0824c15║拈炬，云：「好山好水徒然過，荒草沒頭全身墮，八十年
J28nB220_p0824c16║來總未知，臨行乞我火一朵。今朝覿面重說破，說破
J28nB220_p0824c17║個甚麼？」一喝，云：「杲日當空添烈焰，圓明一點去來博。」
J28nB220_p0824c18║遂擲下。
J28nB220_p0824c19║慧中比丘尼舉龕
J28nB220_p0824c20║「劫前個段無生理，今日拈來獨讓他，放下腳跟撩便
J28nB220_p0824c21║去，了知生死是空華。者比丘尼生緣八十有六，出家
J28nB220_p0824c22║三十餘春，解脫一切法塵，成就無上玅樂，可謂明如
J28nB220_p0824c23║玉露，皎若冰霜。今諸道侶恭請山僧，少作一時佛事。」
J28nB220_p0824c24║遂以杖擊，云：「擊碎雲龕無處著，高移一步出凡倫。」
J28nB220_p0824c25║下火
J28nB220_p0824c26║舉炬，云：「會麼？者是汝現前三昧，耀古騰今，無堪敵者。
J28nB220_p0824c27║雖然，也須山僧為汝道破。」遂一喝，云：「高著眼，吾今助
J28nB220_p0824c28║汝一星星，到處圓明光爍爍。」攛下。
J28nB220_p0824c29║為優曇頤公老宿起龕
J28nB220_p0824c30║「高高峰頂立，深深海底行，木馬騰空走，玉象出崑崙。
J28nB220_p0825a01║恭惟圓寂優曇師兄頤公老宿，得根本智于顓愚老
J28nB220_p0825a02║人，受具足戒於密雲和尚，編參知識，踏斷差別路頭；
J28nB220_p0825a03║諮詢名山露布，頭陀苦行。末上邗江，拮搆禪室，四十
J28nB220_p0825a04║年來把住要津，不通情竇，直至幻緣將謝之時，等閑
J28nB220_p0825a05║道個『門前柳色垂青眼，檻外諸峰笑點頭。』即此二語，
J28nB220_p0825a06║不唯繼續圓通二代，即我傘居先師父子不傳的極
J28nB220_p0825a07║則處，亦被師兄一時漏逗了也。弟自燕京回南，特過
J28nB220_p0825a08║此燒瓣香，以盡同門之愛。不期乃徒旋恩、旋義，暨諸
J28nB220_p0825a09║眷屬等，於西南角上卜得一片無陰陽地，欲建無縫
J28nB220_p0825a10║塔子。今當吉日良時，請作起龕佛事。是以忍俊不禁，
J28nB220_p0825a11║葛藤至此，不免常寂光中，軒渠一笑。一笑且置，只如
J28nB220_p0825a12║起龕一句作麼生道？」遂進前以杖擊龕，云：「桃花處處
J28nB220_p0825a13║笑相迎，高移一步春風送。」
J28nB220_p0825a14║入塔
J28nB220_p0825a15║以拄杖指云：「盡十方虛空，盡十方世界，總是師兄者
J28nB220_p0825a16║一座埣堵波。自古及今，函蓋乾坤，不通呼吸，無雜無
J28nB220_p0825a17║壞，無始無終，到恁麼地，正好與萬象森羅，情與無情，
J28nB220_p0825a18║一齊證入無生國裏，端拱無為，自由自在。雖然如是，
J28nB220_p0825a19║猶有一點罅縫，待小弟蓋覆去在。且道作麼生蓋覆？」
J28nB220_p0825a20║以拄杖作拽勢，云：「一方頑石拽將來，猶待家人親手
J28nB220_p0825a21║擲。」復卓，云：「恰。」
J28nB220_p0825a22║為嘉興郡侯遵度王公大護法燒香
J28nB220_p0825a23║「無去無來，靈光獨耀，不生不滅，本體恆存。恭惟中憲
J28nB220_p0825a24║大夫王護法，悲願不忘，現宰官身而說法；雄才特用，
J28nB220_p0825a25║懸金斗印以衡行。驅五馬於黃堂，御六龍於赤絳，諸
J28nB220_p0825a26║山各剎，總沐鋾鎔，田叟漁翁，俱叨化育。山僧初晤于
J28nB220_p0825a27║燕都，再逢于檇李，幾度盤桓，無非中道，正好撫國安
J28nB220_p0825a28║民，忽唱還鄉曲子。嗟夫，西來大意，未盡商量，刻藏因
J28nB220_p0825a29║緣，委諸檀度，此非護法有棄於山僧，蓋為山僧無緣
J28nB220_p0825a30║於湊就。茲居旅底，無表寸私，特向尊前瓣香作供。只
J28nB220_p0825b01║如來格來歆一句作麼生道？」插香云：「信手拈來焚寶
J28nB220_p0825b02║鼎，氤氳端的透朱陵。」
J28nB220_p0825b03║同安挂鐘板，師拈椎云：「人天號令，祖師繩規，今日重
J28nB220_p0825b04║提，風行草偃，直教一箇箇皮穿腦裂，膽喪魂驚，不守
J28nB220_p0825b05║自家窮活計，豈容先聖舊儀軌？雖然如是，且坐斷見
J28nB220_p0825b06║聞一句作麼生道？」遂擊鐘板云：「一撥靈機天地隕，千
J28nB220_p0825b07║差別處絕纖塵。」
J28nB220_p0825b08║
J28nB220_p0825b09║
J28nB220_p0825b10║法璽印禪師語錄卷第十一