J28nB221_p0829a01║楞嚴法璽印禪師語錄
J28nB221_p0829a02║侍者旋性記錄
J28nB221_p0829a03║師於甲寅春寓嘉興天寧寺，刻顓老人語錄，至丙
J28nB221_p0829a04║辰秋工竣，於九月望日束裝回豫。舟至吳門，值
J28nB221_p0829a05║本郡諸大護法、縉紳、孝廉、文學、士庶，暨諸山耆宿、
J28nB221_p0829a06║各剎知識、本寺經主、十地各師公啟請主楞嚴法
J28nB221_p0829a07║席，於
J28nB221_p0829a08║康熙十五年十月十五日進院。
J28nB221_p0829a09║山門。師以拄杖指云：「大方門八字打開。」復劃云：「微玅
J28nB221_p0829a10║道不妨直入。」拽杖便進。
J28nB221_p0829a11║彌勒殿。師云：「彌勒真彌勒，分身千百億。分身百億即
J28nB221_p0829a12║不問，且道那個是真彌勒？」遂進前拈香。
J28nB221_p0829a13║韋馱殿。師云：「摧邪輔正，願力弘深，吾既不辜負汝，汝
J28nB221_p0829a14║亦不得辜負吾。如何是兩不辜負處？」遂彈指云：「恰。」
J28nB221_p0829a15║佛殿。師久視云：「巍巍挺特，慈視眾生，新長老到來，且
J28nB221_p0829a16║作麼生相見？」遂展具大拜。
J28nB221_p0829a17║伽藍堂。師云：「十方常住，賴汝維持，而今而後，呼之應
J28nB221_p0829a18║之。」遂拈香，云：「功驗太速。」
J28nB221_p0829a19║祖師堂。師云：「者一夥老凍儂在者裏成群作隊，欺瞞
J28nB221_p0829a20║天下人，今日不肖遠孫也須別峰相見始得。何故聻？
J28nB221_p0829a21║明眼難瞞。」
J28nB221_p0829a22║方丈。師云：「座已據，令當行，任是鍼鋒上走馬、劍刃上
J28nB221_p0829a23║翻身的，到來也須各喫三十痛棒。且道有什麼長處？」
J28nB221_p0829a24║驀拈拄杖，云：「一條楖栗當軒坐，鐵額銅頭也皺眉。」
J28nB221_p0829a25║本日，諸護法請
J28nB221_p0829a26║上堂。師至法座前，拈疏云：「者是諸佛諸祖的正法眼
J28nB221_p0829a27║大光明藏，落在諸大護法毛錐子上，放光動地。今日
J28nB221_p0829a28║欲得山僧據款結案，諸人還會麼？會得，則洞明心地
J28nB221_p0829a29║了也；其或未然，再煩宣過。」宣畢，師指法座云：「獅王寶
J28nB221_p0829a30║座未許輕登，的骨兒孫方堪跨步。」喝一喝，便陞。師即
J28nB221_p0829b01║拈香云：「此一瓣香，天上天下最貴最尊，爇向爐中，端
J28nB221_p0829b02║為供養
J28nB221_p0829b03║南無本師釋迦牟尼文佛暨西天東土歷代祖師，伏
J28nB221_p0829b04║願傳燈續焰，慧命流通。」次拈云：「此一瓣香，光吞日月，
J28nB221_p0829b05║眼蓋乾坤，爇向爐中，端為祝延
J28nB221_p0829b06║今上皇帝聖躬萬歲萬歲萬萬歲，伏願道高堯舜，德備
J28nB221_p0829b07║禹湯。」次拈云：「此一瓣香，上格君心，下鍾民望，爇向爐
J28nB221_p0829b08║中，奉為
J28nB221_p0829b09║滿朝文武、闔國公卿、本省各憲，暨本郡道臺、府主、各
J28nB221_p0829b10║廳主、兩縣主、眾衙尊官，伏願永作朝廷砥柱，長為法
J28nB221_p0829b11║海金湯。」次拈云：「此一瓣香，靈山受囑，法社秉心，爇向
J28nB221_p0829b12║爐中，奉為
J28nB221_p0829b13║闔郡諸大護法、縉紳孝廉、文學碩德、諸多勳貴，伏願
J28nB221_p0829b14║德被鄉閭，光通梵宇。」次拈云：「此一瓣香，透金剛圈，吞
J28nB221_p0829b15║栗棘蓬，爇向爐中，奉為
J28nB221_p0829b16║各剎耆宿、諸大知識，并本寺經主、十地尊師，伏願道
J28nB221_p0829b17║化攸隆，慈風遠大。」次拈云：「此一瓣香，弘宗演教，卓古
J28nB221_p0829b18║振今，爇向爐中，專為供奉
J28nB221_p0829b19║開山長水法師、中興達觀和尚暨密藏大師，伏願門
J28nB221_p0829b20║庭水振於寰中，法化長宣於界內。」次拈云：「此一瓣香，
J28nB221_p0829b21║南參雲谷，喫盡鉗鎚；北見笑巖，親蒙印可。爇向爐中，
J28nB221_p0829b22║專為供養
J28nB221_p0829b23║中興曹谿堂上憨山師翁大和尚，伏願根深葉茂，源
J28nB221_p0829b24║遠流長。」次拈云：「此一瓣香，猛虎口中奪來，驪龍頷下
J28nB221_p0829b25║爭得？第五回拈出，爇向爐中，專為供奉
J28nB221_p0829b26║前住雲居山歸老紫竹林堂、上傳臨濟正宗三十世
J28nB221_p0829b27║傘居先師顓愚老和尚，用酬法乳之恩。」斂衣就座。金
J28nB221_p0829b28║明東巖和尚白椎云：「法筵龍象眾，當觀第一義。」師云：
J28nB221_p0829b29║「年來何事不歸山？也效諸方入鬧籃。多是諸公憐法
J28nB221_p0829b30║社，故將野衲下鉤竿。」以拄杖作釣勢云：「莫有上釣者
J28nB221_p0829c01║麼？」靈岳西堂問：「楞嚴古剎，藏典攸關，不是其人，難為
J28nB221_p0829c02║主席。今日和尚到來，且道得何三昧？」師便打，岳云：「與
J28nB221_p0829c03║麼則從上諸祖各各相持來也。」師云：「正要闍黎恁麼
J28nB221_p0829c04║道。」岳云：「只如十方賢善、四海衲僧一齊到來，又作麼
J28nB221_p0829c05║生接待？」師云：「各領三十痛棒。」岳云：「四大本空，五蘊非
J28nB221_p0829c06║有，棒從何處著落？」師復打，岳便喝，師又打，岳遂退步
J28nB221_p0829c07║云：「恁麼則龍得水時添意氣，虎逢山勢長威獰。」師云：
J28nB221_p0829c08║「是子本分事。」岳作禮云：「恭惟和尚萬福。」師云：「太也。」野
J28nB221_p0829c09║拙禪師問：「三乘十二分教到者裏也須結舌，且道如
J28nB221_p0829c10║何是奇特句？」師卓拄杖云：「會麼？」拙云：「恁麼則盡大地
J28nB221_p0829c11║俱得承此恩力去也。」師云：「如何是汝承恩得力處？」拙
J28nB221_p0829c12║云：「有賴和尚證明。」師云：「也須薦取始得。」拙以坐具覆
J28nB221_p0829c13║肩歸位，師云：「太殺伶俐。」僧問：「有龍無水時如何？」師云：
J28nB221_p0829c14║「足下升騰。」僧云：「有水無龍時如何？」師云：「乾坤浩蕩。」僧
J28nB221_p0829c15║云：「龍水俱到時如何？」師云：「萬里風雲，扶搖直上。」僧云：
J28nB221_p0829c16║「適值和尚到來，法雨繽紛，未審是何祥瑞？」師云：「微雨
J28nB221_p0829c17║灑階前，白雲覆其頂。」僧云：「恁麼則鴛鴦湖畔浪滔天。」
J28nB221_p0829c18║師云：「切忌淹殺。」乃云：「若論此事，必須向山僧未入楞
J28nB221_p0829c19║嚴已前直下會取，方較些子。若待擊鼓陞堂、拈錐豎
J28nB221_p0829c20║拂、立主立賓、行棒行喝，然後思量擬議，早已落二落
J28nB221_p0829c21║三，堪作什麼？諸仁者還會麼？會得，不妨與山僧同居
J28nB221_p0829c22║般若之堂、共入無為之化，此時正好披鶴氅、著羊裘，
J28nB221_p0829c23║向鴛鴦湖畔擲下絲綸、十字街頭打開布袋，婬房酒
J28nB221_p0829c24║肆大放癡憨，歌管絃樓自稱尊貴。果能如是，方許號
J28nB221_p0829c25║令人天、鉗鎚佛祖，倒用橫拈亦非分外；其或不爾，且
J28nB221_p0829c26║聽山僧開堂祝聖，格外商量一句。」良久，顧左右，云：「但
J28nB221_p0829c27║願皇風充宇宙，管教大地息干戈。」遂起立，云：「山僧道
J28nB221_p0829c28║荒德薄、學淺行疏，只宜雲壑耕棲，那堪利生接物？茲
J28nB221_p0829c29║因
J28nB221_p0829c30║闔郡諸大護法、諸山耆宿、各剎知識，暨本寺經主、十
J28nB221_p0830a01║地尊師，深憐楞嚴古剎法席久虛，特命山僧來斯主
J28nB221_p0830a02║席，建立綱宗、弘通大法，挽回先德之遺風、整肅前人
J28nB221_p0830a03║之龜鑑，山僧辭不獲已，只得勉強應命。嗣後須賴諸
J28nB221_p0830a04║人各各同心鼓舞、共力匡持，方不辜紫柏老人刺血
J28nB221_p0830a05║書聯、長水大師刳心註疏、密藏大師規模後學之苦
J28nB221_p0830a06║心也。既然如是，山僧今日不免炭中著墨、錦上鋪花，
J28nB221_p0830a07║索性為諸人滿口道破。」驀拈拄杖劃一劃，云：「達老引
J28nB221_p0830a08║錐留法社，長翁陞座雨花香，都盧一段西來意，今日
J28nB221_p0830a09║拈來復舉揚。」卓一卓，喝一喝。東巖和尚結座，云：「諦觀
J28nB221_p0830a10║法王法，法王法如是。」下座。
J28nB221_p0830a11║當晚小參。師云：「從上諸祖建立門庭，莫不皆有成就。
J28nB221_p0830a12║今日山僧主持此席，且道還有成褫者麼？」良久，顧左
J28nB221_p0830a13║右，云：「諸兄弟！若向者裏成褫得，則規繩未展、法式先
J28nB221_p0830a14║行，寸刃不施、魔風已喪，自是叢林丕振、道化攸隆，十
J28nB221_p0830a15║方雲水爭歸、四海魚龍競舞，青青紫柏仍為郡邑觀
J28nB221_p0830a16║瞻、簇簇黃花更足人天賞鑑，同堂共住、聲氣相求，出
J28nB221_p0830a17║入周旋、頭頭合道。果能如是，要使灰頭羅漢出定揚
J28nB221_p0830a18║威、土面彌陀放光現瑞；其或不然，也須山僧握霧拿
J28nB221_p0830a19║雲與諸人排布一上。」復舉：「三聖道：『我逢人則不出，出
J28nB221_p0830a20║則便為人。』興化道：『我逢人則出，出則不為人。』」師云：「二
J28nB221_p0830a21║老疆界雖嚴，未免家風散誕。若是山僧，斷不作者般
J28nB221_p0830a22║見解。何故聻？出不出兮花正發，為不為兮點翠苔，但
J28nB221_p0830a23║願東風齊著力，一時吹入我門來。」拽杖歸方丈。
J28nB221_p0830a24║茶話。「山僧入院已半月日矣，其中一出一入，周顧人
J28nB221_p0830a25║情，作揖打躬，咳唾掉臂，總與般若實相不相違背。汝
J28nB221_p0830a26║諸人在於二六時中，行住坐臥、一動一靜處，還與般
J28nB221_p0830a27║若實相不相違背麼？設若違背，則諸佛自諸佛，眾生
J28nB221_p0830a28║自眾生，有迷悟，有死生，早被聖凡關鎖隔絕了也，於
J28nB221_p0830a29║自己分中有何交涉？古人道：『日用事無別，惟吾自偶
J28nB221_p0830a30║諧，神通并玅用，運水及搬柴。』所以般若實相就在二
J28nB221_p0830b01║六時中，頭頭上顯、法法上彰，左右逢源，抑揚自在。汝
J28nB221_p0830b02║諸人還會麼？設若不會，山僧更有一則陳爛葛藤，再
J28nB221_p0830b03║為諸人舉破。昔日，鄧隱峰推車次，馬祖展腳在路上
J28nB221_p0830b04║坐，峰曰：『請師收足。』祖曰：『已展不縮。』峰曰：『已進不退。』乃
J28nB221_p0830b05║推車碾損祖腳。祖歸法堂，執斧子曰：『適來碾損老僧
J28nB221_p0830b06║腳底出來。』峰便出，於祖前引頸，祖乃置下斧子，歸方
J28nB221_p0830b07║丈。」師云：「者兩個漢，父子英雄，氣存千古，雖則為法亡
J28nB221_p0830b08║軀，未免鋒鋩太露。」復喝云：「法令當行，了無回互。」遂翹
J28nB221_p0830b09║足云：「今日眾中假如有個直前不退者，山僧亦不吝
J28nB221_p0830b10║者一足。有麼？有麼？」眾無語。師云：「風流賣盡諸方去，剩
J28nB221_p0830b11║得堂中趙老茶。」
J28nB221_p0830b12║立規僉職，上堂。師至座下，以拂子打○相，云：「會麼？若
J28nB221_p0830b13║向者裏會得，立規僉職了也；其或未然，不免向曲彔
J28nB221_p0830b14║木上開兩片皮，播弄葛藤去也。」喝一喝，便陞，斂衣就
J28nB221_p0830b15║座，云：「孤掌不浪鳴，兩掌鳴摑摑，奉告知音者，那個是
J28nB221_p0830b16║先達？眾中莫有先達者麼？有則不妨出來相見。」靈岳
J28nB221_p0830b17║西堂問：「規條整肅，職事森嚴，和尚陞堂如何舉唱？」師
J28nB221_p0830b18║云：「獅鳴象吼，虎嘯龍吟。」進云：「且道泥人木馬還得知
J28nB221_p0830b19║音也未？」師卓拄杖，云：「是什麼？」進云：「獅鳴象吼，虎嘯龍
J28nB221_p0830b20║吟。」師便打，岳便喝，師又打，進云：「恁麼則寒風摧古木，
J28nB221_p0830b21║慧日轉蒼松。」師云：「腳跟下何不薦取？」進云：「也須和尚
J28nB221_p0830b22║證明始得。」師云：「高著眼。」芝庵知藏問：「入廛垂手即不
J28nB221_p0830b23║問，如何是大佛頂？」師打，云：「千聖莫能窺。」進云：「恁麼則
J28nB221_p0830b24║萬古楞嚴開寶藏，千秋大樹覆人天。」師云：「不勞讚歎。」
J28nB221_p0830b25║進云：「爭奈光輝大地？」師云：「留得雙眼覷雙眉。」進云：「者
J28nB221_p0830b26║是什麼所在？」師云：「卜度看。」巖碧副寺問：「祖席重開即
J28nB221_p0830b27║不問，頂珠突出事如何？」師云：「爍破四天下。」進云：「既然
J28nB221_p0830b28║如是，則現前大眾各各現大悲手眼去也。」師云：「親口
J28nB221_p0830b29║道出。」進云：「謝師指示。」師云：「也須會取。」僧一喝，歸位，師
J28nB221_p0830b30║云：「赫倒須彌。」竺庵悅眾問：「瑞氣凝空，香煙滿座，從上
J28nB221_p0830c01║綱宗，請師拈出。」師便打，進云：「恁麼則迦葉峰前金鳳
J28nB221_p0830c02║舞，洪崖谿畔玉雞啼。」師云：「都向此中著到。」進云：「正是
J28nB221_p0830c03║野老聲聲賀太平。」師云：「者消息那裏得來？」僧便喝，師
J28nB221_p0830c04║云：「者一喝未有落處在。」進云：「人天交接，兩得相應。」師
J28nB221_p0830c05║云：「喫棒有分。」乃舉：「昔日趙州會下有二僧相推不肯
J28nB221_p0830c06║作第一座，主事白州，州云：『總教伊作第二座。』主云：『第
J28nB221_p0830c07║一座教阿誰作？』州云：『裝香著。』主云：『裝香了也。』州云：『戒
J28nB221_p0830c08║香、定香、解脫香。』」師云：「趙州老漢慣用就裏金鎚輕輕
J28nB221_p0830c09║一擊，驚得獅鳴象吼、虎嘯龍吟，月映千江、雲投萬壑。
J28nB221_p0830c10║是則是，檢點將來也是拖泥帶水。若是楞嚴門下，並
J28nB221_p0830c11║無者般舉止。豈不見山僧一入門來，雲水皆歸、象龍
J28nB221_p0830c12║畢集，兩序排布於堂前、列職森羅於座後？然雖如是，
J28nB221_p0830c13║不免再為諸人從頭註破：第一座，千聖到來覷不破；
J28nB221_p0830c14║第二座，一曲巴歌少人和；第三座，美玉無瑕有幾個？
J28nB221_p0830c15║以及監院化士猛力承當、街坊化導，知客侍者，周顧
J28nB221_p0830c16║人情、進退有禮，香積廚善調在手，般若堂收放存心，
J28nB221_p0830c17║內外大眾莫不風行草偃、逆順相隨。既然，且道無位
J28nB221_p0830c18║真人作何良補？」復拈拄杖高豎，云：「號令人天，于法自
J28nB221_p0830c19║在。」卓一卓，喝一喝，下座。
J28nB221_p0830c20║茶話。「設規條，僉職事，無非建立叢林；開爐韝，鍛聖凡，
J28nB221_p0830c21║總是敷揚法道。山僧初居此席，無補先人，煩賴諸人
J28nB221_p0830c22║各各發勇猛心、行真實行，饑則同餐、渴則同飲，不以
J28nB221_p0830c23║苦樂二其心、不以貧富奪其志，水陸勤劬、春秋耐守。
J28nB221_p0830c24║果能如是，則不惟繼續先風、開通後學，亦且正法眼
J28nB221_p0830c25║藏、涅槃玅心皆有承順之際。豈不見楊岐燈盞、寶壽
J28nB221_p0830c26║生薑、投子油瓶、溈山典座，歷來聲價如山之高、海之
J28nB221_p0830c27║深，不容絲毫假借、不費點滴週遮，自然轟轟烈烈展
J28nB221_p0830c28║演叢林、復興法道；其或未然，再聽山僧重下註腳。」良
J28nB221_p0830c29║久，顧左右，云：「大家出隻手，扶起破沙盆。」
J28nB221_p0830c30║佛成道日，上堂。師拈香畢，驀豎拄杖，云：「釋迦老子來
J28nB221_p0831a01║也，在山僧拄杖頭上現大人相。眾中還有相見者麼？」
J28nB221_p0831a02║僧問：「頓捨皇宮，深居雪嶺，為什麼卻向泥蓮河畔出
J28nB221_p0831a03║現？」師云：「滴水滴凍。」進云：「與麼則滿目迦文無覓處。」師
J28nB221_p0831a04║云：「杲日麗中天。」進云：「大眾證明。」師打，云：「也須喫棒。」進
J28nB221_p0831a05║云：「明眼宗師，天然猶在。」師復打，云：「更須一頓。」問：「世尊
J28nB221_p0831a06║成道即不問，未降皇宮事若何？」師云：「退後三步看。」進
J28nB221_p0831a07║云：「降後如何？」師云：「進前三步看。」進云：「現今說法事如
J28nB221_p0831a08║何？」師便打，乃云：「年年此日臘月八，睹星悟道稱悉達，
J28nB221_p0831a09║無端眼裏著空華，殃及兒孫逞惡辣。惡辣且置，只如
J28nB221_p0831a10║世尊六載雪山勤行苦行、睹星悟道，檢點將來也是
J28nB221_p0831a11║眼中著屑。奇哉！一切眾生各各皆具如來智慧德相，
J28nB221_p0831a12║但因妄想執著不能證得，亦是虛空釘橛。山僧恁麼
J28nB221_p0831a13║告報，但要諸人向自己清白地上、威音已前一覷覷
J28nB221_p0831a14║破，始知本來寂淨，不立纖塵，海宴河清，十方洞徹。正
J28nB221_p0831a15║恁麼時，你諸人還委悉麼？若悉悉得，則滴水▆凍，可
J28nB221_p0831a16║以超過釋迦老子一頭地去；倘或不爾，再聽才上座
J28nB221_p0831a17║為汝道破。」遂拋下拄杖，云：「撲落非他物，縱橫不是塵」。
J28nB221_p0831a18║下座。
J28nB221_p0831a19║野拙上座誕日，請上堂。竺庵悅眾問：「師登寶座，法雨
J28nB221_p0831a20║均霑，慶生一句如何舉唱？」師云：「海底泥牛銜月走。」進
J28nB221_p0831a21║云：「恁麼則蒼松增瑞彩，古鏡倍光輝。」師云：「雲中木馬
J28nB221_p0831a22║逐風嘶。」進云：「秖如未生一句又作麼生？」師云：「庭前翠
J28nB221_p0831a23║柏日參天。」進云：「情與無情，一齊慶生去也。」師云：「親言
J28nB221_p0831a24║出親口。」巖碧副寺問：「新春氣爽，遍界光生，今日到來，
J28nB221_p0831a25║是何祥瑞？」師云：「龜浮綠水，鶴舞蒼松。」進云：「亙古千秋
J28nB221_p0831a26║藏不住，當陽一句請師宣。」師打一棒。進云：「悟得無生
J28nB221_p0831a27║忍，即知向上機。」師復打，云：「也須知痛癢。」師以拂子一
J28nB221_p0831a28║拂，云：「三心坐斷，雲中木馬逐風嘶；一念不生，海底泥
J28nB221_p0831a29║牛銜月走。者箇境界不墮威音那畔，豈住今世門頭？
J28nB221_p0831a30║亙古亙今，無來無去，天地不能蓋載，萬物不能渾融，
J28nB221_p0831b01║歷歷孤光，了無遮障。諸仁者！還委悉麼？委悉得，則知
J28nB221_p0831b02║趙州百二、寶掌千秋總不出者箇境界；其或未然，也
J28nB221_p0831b03║須向生死岸頭、寒暄隊裏覷破一回，方許箇中有縱
J28nB221_p0831b04║有奪、有殺有活，隨方建立法幢，在處傳持祖道。今日
J28nB221_p0831b05║野拙上座母難之辰，特來楞嚴堂上萬佛期中設齋
J28nB221_p0831b06║飯眾，請山僧登座，舉揚向上宗乘，用報洪恩罔極。罔
J28nB221_p0831b07║極則且置，只如超群拔翠一句更作麼生道？」以拂子
J28nB221_p0831b08║一擊，云：「㘞地一聲消息斷，擎頭戴角出山來。」
J28nB221_p0831b09║圓萬佛懺，請上堂。師云：「言前薦得未是英靈，句後承
J28nB221_p0831b10║當猶為鈍漢，秖如坐斷兩頭又作麼生？」顧左右云：「腳
J28nB221_p0831b11║跟自有通霄路，十聖三賢豈得聞？眾中莫有知音者
J28nB221_p0831b12║麼？」匡菴問：「第一義諦，三世諸佛口掛壁上，未審和尚
J28nB221_p0831b13║陞座更說何法？」師云：「只教人人立地。」進云：「東海鯉魚
J28nB221_p0831b14║打一棒，雨似傾盆，還超得多少？」師云：「地厚天高。」進豎
J28nB221_p0831b15║拳云：「金雞解銜一粒栗，供養十方羅漢僧，試問者一
J28nB221_p0831b16║粒從什麼處得來？」師打云：「你還夢見也未？」進云：「但願
J28nB221_p0831b17║好風生席上，年年吹入此門來。」師云：「閑言語。」德培居
J28nB221_p0831b18║士纔出，師便打，士便喝，師又打，士復喝，師復打，士拂
J28nB221_p0831b19║袖歸位，師云：「去則去，者兩喝未有落處在。」魯公范居
J28nB221_p0831b20║士問：「古云：『法筵龍象眾，當觀第一義。』如何是第一義？」
J28nB221_p0831b21║師云：「即今第幾義？」進云：「開口的是第二義，畢竟如何
J28nB221_p0831b22║是第一義？」師打云：「鈍置煞人。」進云：「和尚亦覺頂門重
J28nB221_p0831b23║麼？」師云：「更加一頓。」士一喝，師云：「何不親切道將來？」士
J28nB221_p0831b24║云：「鴛湖古渡，不駕舟航，如何過得？」師云：「一任浮沉。」無
J28nB221_p0831b25║跡張居士問：「如何是海底泥牛銜月走？」師云：「浪裏挂
J28nB221_p0831b26║燈毬。」「如何是巖前石虎抱兒眠？」師云：「切忌爪牙。」「如何
J28nB221_p0831b27║是鐵蛇鑽入金剛眼？」師云：「你向那裏去？」「如何是崑崙
J28nB221_p0831b28║騎象鷺鷥牽？」師云：「沒來由處有來由。」進云：「秖如離四
J28nB221_p0831b29║句、絕百非，意旨如何？」師打云：「無你開口處。」士禮拜歸
J28nB221_p0831b30║位，師云：「且放一著。」乃云：「一佛出世，萬佛證明，萬佛雲
J28nB221_p0831c01║臨，是誰恭敬？莫是現前大眾麼？既是現前大眾，且道
J28nB221_p0831c02║出世的是什麼佛？」驀豎拂子，云：「釋迦老子來也，在楞
J28nB221_p0831c03║嚴拂子頭上放大光明，出廣長舌，道：『我從此座上下
J28nB221_p0831c04║四維、東西南北、若遠若近、若邊若中，莫不有百千萬
J28nB221_p0831c05║億諸佛各居世界、各坐蓮華，放百寶無畏光明、說三
J28nB221_p0831c06║秉無窮妙法，開化一切群生、利益河沙國土，亦不離
J28nB221_p0831c07║當處而週遍十方。』今為現前大眾禮請殷勤，盡在老
J28nB221_p0831c08║瞿曇頂門中現身，汝等諸人四十日內眼同諸佛見、
J28nB221_p0831c09║耳同諸佛聞、舌同諸佛嘗、鼻同諸佛嗅、身同諸佛觸、
J28nB221_p0831c10║意同諸佛思，乃至一語一默、一動一靜，無不與三世
J28nB221_p0831c11║諸佛同一真常、同一受用。到恁麼時，方知海底泥牛
J28nB221_p0831c12║銜月走，崖前石虎抱兒眠，亦知此四句中有縱有奪、
J28nB221_p0831c13║有殺有活，不唯與萬佛眉毛廝結、氣宇相同，要且與
J28nB221_p0831c14║古人刀斫不入、斧劈不開，承此薰脩萬佛之因，以報
J28nB221_p0831c15║國王水土、檀信脂膏，情與無情一齊成等正覺；其或
J28nB221_p0831c16║未然，縱饒說盡三千七百葛藤，有何交涉？諸仁者！到
J28nB221_p0831c17║者裏還委悉麼？今日乃慧瀾、宇慈、清遠、南衡諸公領
J28nB221_p0831c18║眾設齋，特請山僧陞座，圓滿道場佛事，是以因齋慶
J28nB221_p0831c19║讚，與諸人作箇結角羅文，舉揚末後句子。且道如何
J28nB221_p0831c20║是末後一句？」良久，云：「人人自有天真佛，莫教辜負兩
J28nB221_p0831c21║莖眉。」揮拂，下座。
J28nB221_p0831c22║佛誕日，兩序請上堂。師至法座前，以拂子打○相，一
J28nB221_p0831c23║喝便陞。師拈拄杖云：「釋迦老子來也，眾中有相見者
J28nB221_p0831c24║麼？」踞頂維那問：「今日釋迦降誕之辰，普天之下莫不
J28nB221_p0831c25║咸生恭敬，恭敬即不問，目前一句請師宣。」師云：「龍藏
J28nB221_p0831c26║亭前人影靜，雨花臺畔竹煙生。」進云：「恁麼則等閒識
J28nB221_p0831c27║得東風面，萬紫千紅總是春。」師云：「有眼還他窺不見。」
J28nB221_p0831c28║進云：「目前一句蒙師指，迦文降誕又如何？」師云：「寶篆
J28nB221_p0831c29║玉香騰瑞彩，人間天上布威儀。」進云：「正是當陽露出
J28nB221_p0831c30║摩醯眼，照徹乾坤萬里天。」師云：「正好喫棒。」進云：「有時
J28nB221_p0832a01║踏破千江月，密移一步看飛龍。」師云：「腳跟下更與二
J28nB221_p0832a02║十。」進云：「杖頭點出千峰翠，獨羨楞嚴第一枝。」師云：「者
J28nB221_p0832a03║段風流那箇知？」僧禮退，師乃云：「四月八日夜，皇宮生
J28nB221_p0832a04║悉達，周行七步太無端，指天指地漏七八，惟有雲門
J28nB221_p0832a05║跛腳師，一棒當頭要打殺，就中消息沒遮欄，惹得兒
J28nB221_p0832a06║孫遍塵剎，年年惡水驀頭澆，萬古千秋成話杷。眾中
J28nB221_p0832a07║還有知恩報恩者麼？」良久，卓拄杖，喝一喝，下座。
J28nB221_p0832a08║不動菴，三聚禪宿像前燒香。師云：「般若妙體，無去無
J28nB221_p0832a09║來；自性天真，不生不滅。恭惟順寂三聚老禪宿，世壽
J28nB221_p0832a10║七十九載，僧臘六十七年，悟性空而恒持金剛般若，
J28nB221_p0832a11║厭塵俗以不入十字街頭。整規繩，垂教誡，子孫各各
J28nB221_p0832a12║爭先；嚴淨土，肅威儀，檀越人人信實。一生解脫，視事
J28nB221_p0832a13║空華，每以無住為心，清淨自守。是以山僧舊冬來居
J28nB221_p0832a14║此席，得接片語，己識高明，但恨情偏，向懸崖撒手。今
J28nB221_p0832a15║值山僧托缽遠歸，特叩像前，拈一瓣香，略申道懷。」顧
J28nB221_p0832a16║左右云：「且道者老宿面目即今在什麼處？」遂進前鳴
J28nB221_p0832a17║指云：「彈指頓超空劫外，相看惟此一爐香。」
J28nB221_p0832a18║中元，小參。靈嶽西堂問：「中元令節，諸方解制之辰，楞
J28nB221_p0832a19║嚴今日未審作何條段？」師云：「秖教人人一回汗出。」進
J28nB221_p0832a20║云：「一居十字街頭，終日擾擾；一居深山窮谷，盡日閒
J28nB221_p0832a21║閒。且道此二人到來還有偏正也未？」師云：「總無交涉。」
J28nB221_p0832a22║進云：「勝負未分人力盡，徒勞汗馬不矜功。」師云：「似地
J28nB221_p0832a23║擎山。」進云：「白雲乍可來青嶂，明月難教下碧天。」師云：
J28nB221_p0832a24║「此後秋風漸漸涼。」進云：「伏惟和尚珍重。」遂禮退，師乃
J28nB221_p0832a25║云：「諸兄弟！者一夏來，人人果得一回汗出麼？古德云：
J28nB221_p0832a26║『若端的得一回汗出，一莖草上現瓊樓玉殿；若端的
J28nB221_p0832a27║不得一回汗出，玉殿瓊樓被一莖草覆卻。』」師云：「此老
J28nB221_p0832a28║立論雖高，未免打作兩橛，不能令人通身爽快。楞嚴
J28nB221_p0832a29║則不然，若端的得一回汗出，一莖草即瓊樓玉殿；若
J28nB221_p0832a30║端的不得一回汗出，玉殿瓊樓即一莖草。此話有縱
J28nB221_p0832b01║奪殺活，如辨別得出，今古是同；辨別不出，天地懸隔。
J28nB221_p0832b02║豈不見古人云：『似地擎山，不知山之孤峻？』所以，諸方
J28nB221_p0832b03║一味放行，楞嚴依然把住。何故聻？」驀拈拄杖一卓，云：
J28nB221_p0832b04║「芒鞋脫卻雖超越，缽袋仍懸舊案頭。」
J28nB221_p0832b05║中秋，示眾。師云：「靈山指月，曹溪話月，馬祖玩月，者三
J28nB221_p0832b06║箇漢雖然一體為人，未免多存知見，惹得後代兒孫
J28nB221_p0832b07║俱作色塵流布，正所謂貪觀天上月，失卻手中橈。楞
J28nB221_p0832b08║嚴者裏則不然。」驀拈月餅，云：「圓復缺，缺復圓，一輪皎
J28nB221_p0832b09║潔照山川，倘能直下離聲色，自是閻浮別有天。」
J28nB221_p0832b10║結制，眾居士請上堂。師至座前，以拂子打○相，云：「會
J28nB221_p0832b11║麼？設若會得，不勞如何若何；其或未然，也須直透上
J28nB221_p0832b12║頭關，更為諸人饒舌去也。」便陞。師云：「十方同聚會，個
J28nB221_p0832b13║個學無為，此是選佛場，心空及第歸。眾中還有心空
J28nB221_p0832b14║及第者麼？」靈嶽西堂問：「籬邊菊蕊枝枝綻，屋後松枝
J28nB221_p0832b15║樹樹蒼，三月安居即不問，今朝陞座請敷揚。」師云：「杲
J28nB221_p0832b16║日當空，雲水畢集。」進云：「今日開爐結制，鍛煉聖凡，且
J28nB221_p0832b17║道還有不受鉗鎚者麼？」師云：「有。」進云：「在什麼處？」師喝，
J28nB221_p0832b18║進亦喝，師云：「再喝一喝看。」進云：「男兒自有翀霄志，不
J28nB221_p0832b19║向前人行處行。」師打，云：「更須喫棒始得。」進云：「與麼則
J28nB221_p0832b20║黃金失色，瓦礫生光去也。」師云：「親口道出。」進云：「龍歸
J28nB221_p0832b21║大海方尊貴，水到瀟湘一樣清。」師云：「須是恁麼。」嶽禮
J28nB221_p0832b22║退。范雲閒居士問：「天地以萬物為芻狗，聖人以百姓
J28nB221_p0832b23║為芻狗，未審祖師門下以何為芻狗？」師卓拄杖，云：「會
J28nB221_p0832b24║麼？」士云：「恁麼則十方同聚會，凡聖盡交參。」師云：「向甚
J28nB221_p0832b25║麼處著腳？」士一喝，師便打，士云：「和尚棒折了也。」師連
J28nB221_p0832b26║打，士云：「古人道：『懸崖撒手，自肯承當，絕後再甦，欺君
J28nB221_p0832b27║不得。』正與麼時，還有為人處也無？」師以杖橫案，云：「識
J28nB221_p0832b28║取者箇。」士作禮，云：「謝和尚慈悲。」師顧左右，云：「卻有證
J28nB221_p0832b29║明在。」乃云：「楞嚴今日開爐，以大地為禪堂，以虛空為
J28nB221_p0832b30║爐鞴，以日月為火炬，以南嶽、天台為鉗錘，于中水陸
J28nB221_p0832c01║空行、飛禽走獸、森羅萬象、草木叢林，若聖若凡、若佛
J28nB221_p0832c02║若祖，各類其類、各種其種，各證無上妙道、各轉無上
J28nB221_p0832c03║法輪。諸仁者！還信麼？若信得及，寒則加衣、熱則趨涼，
J28nB221_p0832c04║饑來喫飯、困來打眠，作一無事道人，豈不快哉？雖然
J28nB221_p0832c05║如是，無為無事人猶有金鎖難，必須三月安居、九旬
J28nB221_p0832c06║禁足，三條椽下、七尺單前，豎起脊梁、鼓定雙眸，看箇
J28nB221_p0832c07║狗子無佛性話，直看到水窮山盡、絕後再甦，撒手懸
J28nB221_p0832c08║崖欺若不得，方與此事少分相應。設若不然，楞嚴為
J28nB221_p0832c09║諸人道破。」遂牽衣云：「衲衣之下本來人，畢竟者回親
J28nB221_p0832c10║見面。」復舉：「趙州初參南泉，問云：『如何是道？』泉云：『平等
J28nB221_p0832c11║心是道。』州云：『還假趨向否？』泉云：『擬向即差。』州云：『不擬，
J28nB221_p0832c12║焉知是道？』泉云：『道不屬知、不屬不知，知是妄覺、不知
J28nB221_p0832c13║是無記。若真達不疑之道，猶如太虛廓然虛豁，豈可
J28nB221_p0832c14║強是非耶？』州便言下大悟。」師云：「南泉老漢被趙州一
J28nB221_p0832c15║問，只得順水推船，不解逆風把柂。趙州雖然大悟，也
J28nB221_p0832c16║是眼見空華。檢點將來，二大老未免無過。今日設有
J28nB221_p0832c17║人問楞嚴：『如何是道？』便與道：『山門前東通天寧、西通
J28nB221_p0832c18║三塔。』畢竟如何？」以拄杖卓一卓，下座。
J28nB221_p0832c19║燄慧菴祖安禪師陳母濮氏對靈小參。師至像前，以
J28nB221_p0832c20║拄杖打○相，云：「圓明玅體，本無去以無來；幻質匪堅，
J28nB221_p0832c21║示有生而有滅。恭惟清故，恩表貞節。陳門濮氏孺人
J28nB221_p0832c22║正值三週除靈之期，有孝子祖安禪師，道風遠馥、德
J28nB221_p0832c23║業孤隆，知生母恩深難以酬報，特請高流熏修誌公
J28nB221_p0832c24║寶懺，深酬罔極之恩。今日山僧復為舉揚大法，且道
J28nB221_p0832c25║大法作麼生？」舉：「昔有文殊問菴提遮女：『生以何為義？』
J28nB221_p0832c26║女云：『生以不生生為生義。』殊云：『如何是生以不生生
J28nB221_p0832c27║為生義？』女云：『若能明知地、水、火、風四緣未嘗自得，有
J28nB221_p0832c28║所和合而隨其所宜，是為生義。』殊云：『死以何為義？』女
J28nB221_p0832c29║云：『死以不死死為死義。』殊云：『如何是死以不死死為
J28nB221_p0832c30║死義？』女云：『若能明知地、水、火、風四緣未嘗自得，有所
J28nB221_p0833a01║離散而隨其所宜，是為死義。』菴提遮女問文殊云：『明
J28nB221_p0833a02║知生是不生之理，為什麼被生死之所流轉？』殊云：『其
J28nB221_p0833a03║力未充。』」師云：「文殊慣拋絲綸，菴提遮女隨釣便上，者
J28nB221_p0833a04║兩箇漢慣打葛藤，猶繫樁橛，至今不知性命在。今日
J28nB221_p0833a05║若有人問楞嚴，便與他道：朝朝白雲起峰頂，日日紅
J28nB221_p0833a06║輪東復西。」以拄杖一卓。
J28nB221_p0833a07║除歲，上堂。師乃云：「一年三百六十日，數到今朝歲已
J28nB221_p0833a08║畢。」驀拈拄杖高豎，云：「唯有者具老藤條，無是無非無
J28nB221_p0833a09║變易。無變易，雨花臺畔逞風流，那管人間名與利？名
J28nB221_p0833a10║利則且置，秖如林下道人除歲一句又作麼生？」良久，
J28nB221_p0833a11║喝一喝，云：「當陽一喝催殘臘，野老謳歌賀太平。」下座。
J28nB221_p0833a12║元旦，上堂。拈香祝　聖畢，晦嶽西堂白椎云：「法筵龍
J28nB221_p0833a13║象眾，當觀第一義。」師云：「元正啟祚，萬象初回，斬新句
J28nB221_p0833a14║子，是誰和得？眾中還有和得者麼？」爾天副寺問：「昨日
J28nB221_p0833a15║除夕陞座，今朝元旦上堂，除夕元旦即不問，一年四
J28nB221_p0833a16║季佛法請師當陽顯出。」師云：「從頭問將來。」進云：「如何
J28nB221_p0833a17║是春景佛法？」師云：「大地春回芳草綠，梅花幾點洩天
J28nB221_p0833a18║機。」進云：「如何是夏景佛法？」師云：「杲日當空紅燄烈，薰
J28nB221_p0833a19║風吹水芰荷香。」進云：「如何是秋景佛法？」師云：「千紅萬
J28nB221_p0833a20║紫歸何處？黃葉紛飛滿地金。」進云：「如何是冬景佛法？」
J28nB221_p0833a21║師云：「寒徹骨。」進云：「四季佛法已蒙師指，即今祝聖一
J28nB221_p0833a22║句作麼生？」師云：「皇圖鞏固，帝道遐昌。」進云：恁「麼則萬
J28nB221_p0833a23║民有賴去也。」師云：「且莫詐明頭。」爾一喝，師打云：「再犯
J28nB221_p0833a24║不容。」野拙禪師問：「新年頭佛法即不問，秖如梅影橫
J28nB221_p0833a25║窗知月上，花香入戶覺春來，如何是知時識候的句？」
J28nB221_p0833a26║師云：「今朝正月初一日。」進云：「山中無曆日，寒盡不知
J28nB221_p0833a27║年，如何是不涉春秋的句？」師豎拄杖云：「且道者箇還
J28nB221_p0833a28║有春秋也無？」進云：「秖如古人道：未得以前，被十二時
J28nB221_p0833a29║轉；已得之後，使得十二時。如何是使得十二時的句？」
J28nB221_p0833a30║師卓拄杖，云：「你還使得者箇麼？」進云：「恁麼則峰頭歲
J28nB221_p0833b01║月頻來往，誰識壺中別有天？」師打，云：「正好喫棒。」拙禮
J28nB221_p0833b02║拜，歸位。師舉云：「香嚴道：『去年貧，未是貧；今年貧，始是
J28nB221_p0833b03║貧。去年貧，猶有卓錐之地；今年貧，錐也無。』洞山道：『去
J28nB221_p0833b04║年富，未是富；今年富，始是富。去年富，唯有一領墨黲
J28nB221_p0833b05║布褊衫；今年富，添得一條百衲山水袈裟。歲朝抖擻
J28nB221_p0833b06║呈禪眾，實謂風流出當家。』」師云：「者兩箇漢，一箇道貧、
J28nB221_p0833b07║一箇道富，揀點將來，未免兩俱無過。楞嚴者裏也不
J28nB221_p0833b08║道貧、也不道富，行住坐臥只平常，一日三餐飯與粥，
J28nB221_p0833b09║大家喫得飽欣欣，不是凡兮不是佛。諸兄弟！還會麼？
J28nB221_p0833b10║若會得，便知二老落處；知二老落處，始識大地春回
J28nB221_p0833b11║芳草綠，梅花幾點洩天機。正恁麼時，秖如今日拈香
J28nB221_p0833b12║祝　聖一句作麼生道？」良久，拈香獻爐，云：「八荒歌有
J28nB221_p0833b13║道，四海樂無虞。」以拄杖卓一卓。結椎，云：「諦觀法王法，
J28nB221_p0833b14║法王法如是。」便下座。
J28nB221_p0833b15║解制。野拙上座領眾居士設齋，上堂。師至座前，以拄
J28nB221_p0833b16║杖橫肩，云：「燈王古佛來也，諸人還見麼？若直下見得，
J28nB221_p0833b17║山僧便把手共行；其或未然，且看為諸人更進一步。」
J28nB221_p0833b18║便陞。晦嶽西堂白椎畢，師云：「解開布袋口，獅兒曠自
J28nB221_p0833b19║偶，百獸絕形蹤，群狐遠奔走，若是真獅子，不妨對眾
J28nB221_p0833b20║吼。」問：「上元令節，家家鑼鼓爭先；聖制已圓，人人腳跟
J28nB221_p0833b21║點地。聖制即不問，如何是然燈已前句？」師良久。進云：
J28nB221_p0833b22║「如何是然燈已後句？」師一喝。進云：「如何是正燃燈句？」
J28nB221_p0833b23║師云：「家家觀世音，處處然燈佛。」進云：「燈傳無盡心無
J28nB221_p0833b24║盡，如何是心燈？」師云：「正好喫棒。」進作禮，云：「恭惟和尚
J28nB221_p0833b25║萬福。」師云：「大家在裏許。」乃云：「三月安居，一期事竣，諸
J28nB221_p0833b26║兄弟還有向銀山鐵壁透得底麼？還有向獅子項下
J28nB221_p0833b27║解得鈴底麼？還有向驪龍頷下取得珠底麼？還有向
J28nB221_p0833b28║猛虎口中奪得食底麼？若具如是手段，方可干木隨
J28nB221_p0833b29║身，逢場作戲，隨處建立，遇緣即宗。脫或未能，切須身
J28nB221_p0833b30║心寂靜，掃脫根塵。所以，古人道：『一念萬年去，寒灰枯
J28nB221_p0833c01║木去，休去歇去，古廟香爐去，冷愀愀底去。』忽然向無
J28nB221_p0833c02║陰陽地上撞破虛空腦蓋，豁開然燈面門，方許東去
J28nB221_p0833c03║西去，勘驗諸方，收放自由，縱橫無礙。到恁麼時，可以
J28nB221_p0833c04║續佛慧命，接物利生，亦不負今日野拙上座暨眾居
J28nB221_p0833c05║士設齋請山僧為諸人解制，舉揚大法。大法則且置，
J28nB221_p0833c06║秖如末後羅紋結角一句又作麼生道？」良久，云：「七縱
J28nB221_p0833c07║八橫隨例去，前途腦後重三觔。記取，記取。」師以兩手
J28nB221_p0833c08║靠拄杖。結椎，下座。
J28nB221_p0833c09║平湖幼文居士請為先室孺人對靈小參。師至靈前，
J28nB221_p0833c10║以拂子打○相，云：「者是金門張氏孺人本來面目，若
J28nB221_p0833c11║會得，生也未曾生，死也未曾死，生死本來空，萬法皆
J28nB221_p0833c12║如此。既是生死本空，畢竟不死不生底者箇面目即
J28nB221_p0833c13║今何在？」豎起拂子，云：「者裏會得，自性靈虛，十方洞徹，
J28nB221_p0833c14║時時自在自由，處處隨宜解脫。所以道：隨順世緣無
J28nB221_p0833c15║罣礙，涅槃生死等空華。到恁麼地，便是張氏孺人出
J28nB221_p0833c16║身的所在。然雖如是，猶是入理之談，尚未是超情離
J28nB221_p0833c17║見、獨脫之句。且道：作麼生是獨脫之處？」以拂子一擊，
J28nB221_p0833c18║云：「竹密不妨流水過，山高豈礙白雲飛？」
J28nB221_p0833c19║八月初三日，益之羅居士六旬禮懺設齋，請上堂。師
J28nB221_p0833c20║至座前，云：「突出虛空是甚麼？」以拄杖一卓，云：「若向者
J28nB221_p0833c21║裏會得，早已為居士祝讚了也；其或不然，不免為諸
J28nB221_p0833c22║人註破去。」便陞。晦嶽西堂白椎畢，師舉：「古德云：『天地
J28nB221_p0833c23║與我同根，萬物與我一體。』天地萬物則且置，只如喚
J28nB221_p0833c24║甚麼作我聻？眾中有撿點得的麼？出來試撿點看。」野
J28nB221_p0833c25║拙問：「諸佛洪名即不問，未審即今諸佛居何國土？」師
J28nB221_p0833c26║云：「總在楞嚴寺裏。」進云：「一音演出無今古，八百椿齡
J28nB221_p0833c27║孰與齊？」師云：「千歲老兒顏似玉，萬年童子鬢如絲。」進
J28nB221_p0833c28║云：「恁麼則有意氣時添意氣，不風流處也風流。」師拈
J28nB221_p0833c29║棒，云：「好與三十僧作禮。」機先問：「師登寶座，四眾雲臻，
J28nB221_p0833c30║向上宗乘即不問，因齋慶讚事如何？」師云：「杲日正當
J28nB221_p0834a01║空。」進云：「一句無私含宇宙，萬象騰輝耀古今。」師云：「切
J28nB221_p0834a02║須記取。」僧以坐具打○相，歸位，師云：「放過一著。」靜遠
J28nB221_p0834a03║問：「慶誕一句即不問，法王座上有何垂示？」師劈脊便
J28nB221_p0834a04║棒。進云：「除卻一棒作麼生道？」師又棒，僧退步，云：「某甲
J28nB221_p0834a05║即不然。」師云：「倒退三千里。」僧作禮，歸位。師乃云：「麗天
J28nB221_p0834a06║杲日，爍破虛空面門；匝地金風，拂開森羅萬象。紅蓮
J28nB221_p0834a07║丹桂，常飄劫外之香；翠柏喬松，時露生前之態。春秋
J28nB221_p0834a08║不落，靈苗常滋，無古無今，無終無始。秖如今日益之
J28nB221_p0834a09║居士母難之辰，入寺禮懺飯眾，兼請山僧舉揚大法。
J28nB221_p0834a10║只如大法作麼生舉？若以第一義諦為君壽，個中不
J28nB221_p0834a11║存元字腳；若以百億須彌為君壽，早已一鎚擊碎；若
J28nB221_p0834a12║以四大海為君壽，被古德一口吸盡；若以十方世界
J28nB221_p0834a13║為君壽，被一切諸佛坐斷。若恁麼去，把斷要津，不通
J28nB221_p0834a14║凡聖。然雖事無一向，山僧向者裏只得格外商量。」驀
J28nB221_p0834a15║豎拄杖，云：「我知百億須彌，一一須彌有百億日月，而
J28nB221_p0834a16║君之壽命亦如百億須彌，一一須彌有百億日月。四
J28nB221_p0834a17║大海無有窮盡，而君之壽命亦無有窮盡；十方世界
J28nB221_p0834a18║無有邊際，而君之壽命亦無邊際；第一義諦不可思
J28nB221_p0834a19║議，而君之壽命亦不可思議。所以道：一為無量，無量
J28nB221_p0834a20║為一，大中現小，小中現大，不動道場，遍十方界。到恁
J28nB221_p0834a21║麼地，秪如今日因齋慶讚末後一句作麼生道？」良久，
J28nB221_p0834a22║一卓，云：「千歲老兒顏似玉，萬年童子鬢如絲。」下座。
J28nB221_p0834a23║為歡喜庵足音禪友燒香法語。師至像前，久視，云：「大
J28nB221_p0834a24║家正好常相聚，何意懸巖撒手回？萬象叢中無個事，
J28nB221_p0834a25║喜君獨露兩莖眉。今日山僧托缽遠歸，無何致奠，特
J28nB221_p0834a26║備薄供，聊表道懷。且道足音上人還來受也未？」師遂
J28nB221_p0834a27║進前，拈香插爐，云：「香煙堆裏全身現，盡日逢人不覆
J28nB221_p0834a28║藏。」
J28nB221_p0834a29║與野拙上座偈（有引）
J28nB221_p0834a30║拙公與山僧有夢中機緣，十分妥當，喜其用心不
J28nB221_p0834b01║淺，特作此偈，懸記將來，作人天之望也。
J28nB221_p0834b02║夢裏機緣記得真，醒來舉似老僧聽。喜君寤寐雙關
J28nB221_p0834b03║透，好向人天驗主賓。
J28nB221_p0834b04║三代像贊（野拙上座請）
J28nB221_p0834b05║憨祖綢繆，百念無留，問其來路，一過便休。顓師瞞頇，
J28nB221_p0834b06║太煞無端，鶻臭衫子，脫與人穿。法璽無狀，不學者樣，
J28nB221_p0834b07║問話者來，劈脊便棒。三個老禿，為何一軸？野拙禪師，
J28nB221_p0834b08║剜直作曲。
J28nB221_p0834b09║為巨徹藏主誕辰茶話「巨公昨日壽誕，老僧無言可
J28nB221_p0834b10║遮，今宵聊具先春，不必之乎者也。好笑當年老趙州，
J28nB221_p0834b11║無端百二稱奇者，未知者箇等虛空，盡其河沙孰為
J28nB221_p0834b12║寫？偶爾拾得一枝老烏藤，跫然獨贈任緣奢。信得及
J28nB221_p0834b13║底，威音那畔無始；信不及底，盡未來際無涯。」驀拈拄
J28nB221_p0834b14║杖一卓，云：「虛空可量風可繫，無能贊說壽功德。」
J28nB221_p0834b15║與巨徹藏主時值四十壽居楞嚴煙脂河畔
J28nB221_p0834b16║垂鉤千尺脂河頭，四十年來任放收，大海金鱗多𨁝
J28nB221_p0834b17║跳，劫前一句孰能酬？
J28nB221_p0834b18║為擎菴張護法夢贈夫人前途說教。中道眾生輪迴
J28nB221_p0834b19║世間，有二顛倒，分別見妄，皆由妄想業識，夢寐往來，
J28nB221_p0834b20║念念覓相續心，無片時寧靜。若向者裏轉念，孰管伊
J28nB221_p0834b21║見見非見？總為燈上之圓影，那安排夢魂生死、西方
J28nB221_p0834b22║東方之有哉？所以道：一念相應，掃除凡聖。其中覓影
J28nB221_p0834b23║像了不可得，真也是眚，妄也是眚，求西方也是眚，成
J28nB221_p0834b24║佛作祖也是眚，參禪學道也是眚，夫妻求引也是眚，
J28nB221_p0834b25║眚亦是𤯞。既然如是，且向那裏著腳？既無著腳處，今
J28nB221_p0834b26║日山僧將已上種種夢幻，以龜毛束作一橛，用兔角
J28nB221_p0834b27║杖挑向南湖，令他當下翻身，不使重生異念，亦免逐
J28nB221_p0834b28║妄逐真，拋家散走。還有人救得麼？咦！翻洋須是弄潮
J28nB221_p0834b29║手，縱步沖雲跨九霄。
J28nB221_p0834b30║阿羅漢像贊
J28nB221_p0834c01║端坐怪石，為甚摸索？合掌仰空，惟少酬酢。眾侶何處
J28nB221_p0834c02║去？單丁只一箇。挂錫不必騰空，伏虎何須惡作？案頭
J28nB221_p0834c03║一束蓮經，大似未曾讀過，縱有野鹿獻花，也是自取
J28nB221_p0834c04║執著。今朝驀撞瞎驢，一齊簡點道破。咦！饒你坐到窮
J28nB221_p0834c05║年處，看來也是賣滯貨。
J28nB221_p0834c06║廬山獅峰聲兄和尚像贊
J28nB221_p0834c07║挺挺孤風，崚崚獨兀。四十年坐斷獅峰，彈指頃鏤碎
J28nB221_p0834c08║空谷。有時披山水之袈裟，有時碎風雷之窮骨。其形
J28nB221_p0834c09║也皎潔如霜，其用也全機若蠍。不拈無柄拂，掀翻野
J28nB221_p0834c10║狐窟，仔細思量個老兄。夫世之謂臨濟大師之玄孫，
J28nB221_p0834c11║語風老人之高傑。
J28nB221_p0834c12║善慧庵白懷老禪宿像贊
J28nB221_p0834c13║虛空作蓋，片石為床，萬年一念，潔己如霜。了知自性
J28nB221_p0834c14║是佛，那管東土西方？即塵而頭頭合道，出世而法法
J28nB221_p0834c15║較量，風流賣盡求知己，面目從教供影堂。且道此老
J28nB221_p0834c16║是誰？噫！善慧庵裏白懷老宿。
J28nB221_p0834c17║自銘上座像贊
J28nB221_p0834c18║受諸方鉗鎚，得報恩大戒。打脫黑漆桶，酬盡歷劫債。
J28nB221_p0834c19║舉止絕思惟，行藏多古怪。可謂真象龍，豈肯輕納敗。
J28nB221_p0834c20║若遇作家宗師，一棒須教痛快。
J28nB221_p0834c21║葆初鍾居士室人沈氏雙喜圖贊
J28nB221_p0834c22║巨族名邦，生此善哲。在家出家，行藏莫測。皈依楞嚴，
J28nB221_p0834c23║法名同列。夫唱婦隨，個中不別。閒坐芳郊，松梅可折。
J28nB221_p0834c24║煮茗焚香，共忘霜雪。舉起如意念珠，問者當頭直截。
J28nB221_p0834c25║且道是西來大意麼？咄！
J28nB221_p0834c26║徐熙如居士為母顧氏孺人請贊
J28nB221_p0834c27║者孺人生平不出閨閫、不越戶限，貞節名于邦邑、志
J28nB221_p0834c28║行潔于己躬，秪今向山石下、林藪間，聽清流于無有
J28nB221_p0834c29║之鄉、看山花于廣漠之野，你道他是男耶？女耶？向者
J28nB221_p0834c30║裏會得，則不負熙如公請山僧題像于千古；若也不
J28nB221_p0835a01║會，須向父母未生以前摸著自己面目，始知非男、非
J28nB221_p0835a02║女，亦非喜、怒、哀、樂，公與令堂方得一大受用也。良久，
J28nB221_p0835a03║咄！
J28nB221_p0835a04║為明鑑炤庸禪人字
J28nB221_p0835a05║明鑑高懸善慧堂，光吞日月炤庸常，不隨萬物爭妍
J28nB221_p0835a06║醜，卻為三乘點白黃。累世功勳俱漏洩，微塵國土盡
J28nB221_p0835a07║舍藏，從今覷破娘生面，始信其中別有長。
J28nB221_p0835a08║為曉塵禪人
J28nB221_p0835a09║洪荒遍布汝名聲，曉覺塵勞萬事輕，果到者般田地
J28nB221_p0835a10║已，毘盧頂上任君行。
J28nB221_p0835a11║為天樹禪人
J28nB221_p0835a12║佛祖玄關悟得真，好登華座報君親。天花錯落菩提
J28nB221_p0835a13║樹，始見披緇有異人。
J28nB221_p0835a14║為行廣取號德雲
J28nB221_p0835a15║佛佛先從萬行來，人天廣攝化門開。披緇奉重如前
J28nB221_p0835a16║哲，應作德雲出世才。
J28nB221_p0835a17║與一爾比丘尼
J28nB221_p0835a18║石獅眼裏火星飛，便是如來正法藏。直下明明分付
J28nB221_p0835a19║爾，好與人天作榜樣。
J28nB221_p0835a20║贈諾巖和尚任三塔龍淵方丈
J28nB221_p0835a21║斷橋一派其來久，今古滔滔遍界洄。獨喜龍淵龍復
J28nB221_p0835a22║現，千波萬浪湧華臺。
J28nB221_p0835a23║機緣
J28nB221_p0835a24║僧作禮，師問：「從那裏來？」僧云：「福嚴。」師以手指杖云：「福
J28nB221_p0835a25║嚴還有者箇麼？」僧云：「有則有，不堪舉似和尚。」師云：「試
J28nB221_p0835a26║舉看。」僧云：「實不堪舉。」師云：「腳跟下放汝三十棒。」僧云：
J28nB221_p0835a27║「只得禮三拜。」師云：「早已奪卻了也。」
J28nB221_p0835a28║僧參，師問：「從那裏來？」僧云：「楊墳來。」師云：「楊墳為你說
J28nB221_p0835a29║個什麼？」僧云：「平常。」師云：「楊墳是善知識，你為什麼道
J28nB221_p0835a30║他平常？」僧云：「若不平常，焉得是善知識？」師舉拳，云：「你
J28nB221_p0835b01║道楊墳與者個是同？是別？」僧便作禮，師云：「腳跟下放
J28nB221_p0835b02║你三十棒。」
J28nB221_p0835b03║一爾尼來參，禮拜次，師問：「你一向做什麼來？」爾云：「海
J28nB221_p0835b04║底泥牛啣月走。」師云：「忽遇石獅子，作麼生迴避？」爾云：
J28nB221_p0835b05║「彼此沒交涉。」師云：「且道石獅子與泥牛有甚奇特？」爾
J28nB221_p0835b06║云：「石獅眼裏火星飛，泥牛背上翻白浪。」師休去。
J28nB221_p0835b07║師落堂打七，舉：「昔有僧問洞山：『如何是佛？』洞云：『麻三
J28nB221_p0835b08║觔。』又僧問雲門：『如何是佛？』門云：『乾屎橛。』且道乾屎橛
J28nB221_p0835b09║與麻三觔是一？是二？」爾尼出眾云：「一則總一，二則總
J28nB221_p0835b10║二。」師云：「為什麼如是？」爾云：「人人觀世音，箇箇彌陀佛。」
J28nB221_p0835b11║師云：「者老尼猶說道理在。」爾便彈指云：「道理那？」師乃
J28nB221_p0835b12║打一香板云：「汝試頌出看。」爾禮拜云：「請和尚先頌。」師
J28nB221_p0835b13║云：「如何是佛麻三觔？說與傍人笑轉新。」爾即續云：「八
J28nB221_p0835b14║萬四千稱不足，一齊分付定盤星。」師云：「如何是佛乾
J28nB221_p0835b15║屎橛？信手拈來作禪悅。」爾又續云：「十字街頭馬大郎，
J28nB221_p0835b16║喫著明明滋味別。」師云：「卻是汝會。」爾便拜。
J28nB221_p0835b17║解七日，師落堂問眾畢，復云：「眾中還有要老僧證明
J28nB221_p0835b18║者麼？」爾尼作禮云：「昔日龐老龐婆有馬祖證明，且道
J28nB221_p0835b19║今日是甚麼人證明？」師云：「大眾與汝證明。」爾云：「馬祖
J28nB221_p0835b20║說法與和尚說法是同是別？」師以如意擊香几云：「會
J28nB221_p0835b21║麼？」爾云：「某甲秖得禮謝和尚。」師乃舉起衣云：「大庾嶺
J28nB221_p0835b22║頭提不起的，汝試道一句看。」爾遂接衣云：「適纔道過
J28nB221_p0835b23║了也。」師指衣云：「怎奈者個何？」爾披衣便珍重九拜，師
J28nB221_p0835b24║云：「善自護持。」
J28nB221_p0835b25║僧參，作禮畢，請問和尚：「某甲千里遠來，乞師一接。」師
J28nB221_p0835b26║云：「曾作什麼來？」僧云：「西邊補籬，東邊揀漏。」師云：「者裏
J28nB221_p0835b27║用不著。」僧以臥具覆頭作女人拜，師云：「弄虛頭漢。」直
J28nB221_p0835b28║打出。
J28nB221_p0835b29║僧參，問：「師唱誰家曲？宗風嗣阿誰？」師云：「三更明月傳
J28nB221_p0835b30║消息，音韻元從河北來。」僧云：「今日親見臨濟大師。」便
J28nB221_p0835c01║作禮，師劈頭一棒，云：「照顧頂門。」
J28nB221_p0835c02║僧參，師問：「從那裏來？」僧云：「十八澗。」師云：「你那一澗？」僧
J28nB221_p0835c03║云：「覿面相呈。」師云：「有甚言句？」僧豎拳，云：「秖有者個。」師
J28nB221_p0835c04║云：「燒了你又作麼生？」僧便喝，師云：「未在，更道。」僧云：「學
J28nB221_p0835c05║人不道。」覆具便行。師云：「放汝三十棒。」
J28nB221_p0835c06║師問慧力侍者：「你在都城清化堂中道個虛空粉碎、
J28nB221_p0835c07║大地平沉，今日嘉禾楞嚴堂中不見子露個消息。」者
J28nB221_p0835c08║云：「某甲到這裏了無消息。」師云：「不易到這個田地。」者
J28nB221_p0835c09║便作禮，師拋下香板，者拾香板便行，師云：「子得之，受
J28nB221_p0835c10║用不盡。」者以香板度，師云：「某甲自有。」師接住便打，者
J28nB221_p0835c11║便喝，師復打，者接住拉一拉便行，師微笑云：「這杜撰
J28nB221_p0835c12║漢。」
J28nB221_p0835c13║師問聲遠侍者：「你主人公在什麼處？」者云：「不離當下。」
J28nB221_p0835c14║師云：「如何是你當下事？」者豎拳云：「請師高鑑。」師云：「父
J28nB221_p0835c15║母未生前在什麼處？」者云：「十字街頭謝九郎。」師云：「畢
J28nB221_p0835c16║竟如何？」者云：「正眼莫能窺。」師一棒云：「你還窺得麼？」者
J28nB221_p0835c17║云：「瞞某甲不得。」師復打，者一喝，師云：「喝什麼？」者歸位，
J28nB221_p0835c18║師休去。
J28nB221_p0835c19║師問呼山侍者：「你在青州住，聞有布衫重七觔，是否？」
J28nB221_p0835c20║者云：「重八觔。」師彈指云：「是七？是八？」者云：「不勞重舉。」師
J28nB221_p0835c21║云：「未在，更道。」者云：「教學人道個什麼？」師云：「速禮三拜。」
J28nB221_p0835c22║者拂袖便行，師休去。
J28nB221_p0835c23║呼山侍者入室，問：「善財參德雲比丘，因甚七日不相
J28nB221_p0835c24║見？」師擊案，云：「因甚七日不相見？」者云：「秪如徹始徹終
J28nB221_p0835c25║一句，請師速道。」師良久，者云：「為什麼別峰相見？」師云：
J28nB221_p0835c26║「頭角生也。」者云：「妙峰、別峰且置，即今相見又作麼生？」
J28nB221_p0835c27║師云：「你還見麼？」者彈指，師云：「沒交涉。」
J28nB221_p0835c28║禮阿彌陀佛偈（有引）
J28nB221_p0835c29║丁巳夏，郡之天寧寺為千佛閣傾頹有年。時主席
J28nB221_p0835c30║者指開法師講《法華》諸經，募眾修補，兼造大悲相
J28nB221_p0836a01║告成，欲立閣下為大悲堂，第無主佛，不合時宜為
J28nB221_p0836a02║慮耳。幸郡之紳衿葵石朱翁、孟高張翁、元中徐翁
J28nB221_p0836a03║同為計議，知長蕩沈府家菴有彌陀佛一尊，庵廢
J28nB221_p0836a04║佛存，僅無焚所，遂聞之蘧林張翁，敬聞于郡主盧
J28nB221_p0836a05║翁，乞迎為堂之補住焉。不期盧翁公冗旁午，喜捐
J28nB221_p0836a06║途費命迎，其不足之資，轉托鶴田陸翁代為完美。
J28nB221_p0836a07║是時陸翁家于平湖，宦于侍御，不憚河途窵遠，不
J28nB221_p0836a08║拘服飾尊崇，大破慳囊，赤身擔荷。議者曰：一葉扁
J28nB221_p0836a09║舟，煙波往返，得無勞乎？買舟以迎，貿金以飾，得無
J28nB221_p0836a10║費乎？人所不能耳。豈知陸翁宿植德本，善荷如來
J28nB221_p0836a11║慧命，不生退屈者哉？故郡之緇衣，法語謖謖；郡之
J28nB221_p0836a12║素衣，文章簇簇。以誌以銘，為賀為揚。獨山僧前此
J28nB221_p0836a13║托缽他方，不遑緣例，今值開光之辰，虔率諸子過
J28nB221_p0836a14║寺頂禮，喜其佛之莊嚴殊勝，不異西方境耳。特作
J28nB221_p0836a15║俚言，一頌護法之功德，一祝彌陀之遐齡云。
J28nB221_p0836a16║稽首西方大覺僊，巍巍寶相利人天。山色為身不變
J28nB221_p0836a17║遷，溪聲作舌有洄漩。毫接星辰掬度躔，目如滄海空
J28nB221_p0836a18║雲煙。四十八願起哀憐，提攜六道出深淵。慈光遍照
J28nB221_p0836a19║于三千，一切眾生擁法筵。法說無為義且玄，群迷有
J28nB221_p0836a20║口莫能宣。明明箇事不知詮，應是窮高務遠偏。屋後
J28nB221_p0836a21║青松慧日縣，庭前紫柏慈風旋。七寶行樹寶華妍，八
J28nB221_p0836a22║德清池性水漣。百鳥能將佛號宣，吾人足見道堪傳。
J28nB221_p0836a23║身居極樂未為然，徒負光中百寶蓮。識得彌陀在目
J28nB221_p0836a24║前，無煩左右叩西乾。平常日用止隨緣，盡是如來向
J28nB221_p0836a25║上詮。歌管絃樓不別甄，錦衣玉帶正相連。此中消息
J28nB221_p0836a26║孰能肩，獨許當湖陸老先。時為天寧寶閣圓，擬無聖
J28nB221_p0836a27║相應中椽。聞于府主並高賢，便把彌陀一手牽。去日
J28nB221_p0836a28║四花滿市廛，歸時六振動雲巔。旌旗彩色耀山川，男
J28nB221_p0836a29║女繩繩信亦堅。迎來裝飾意尤虔，無始家私盡底捐。
J28nB221_p0836a30║福德巍峨不可鐫，虛空為舌頌難全。盈城緇素語闐
J28nB221_p0836b01║闐，愧煞楞嚴末後篇。有問功勳幾歷年，報云佛法總
J28nB221_p0836b02║無邊。
J28nB221_p0836b03║重修雲谷禪師塔記
J28nB221_p0836b04║師諱法會，號雲谷，嘉善胥山懷氏子。生於弘治庚申，
J28nB221_p0836b05║出世投本邑大雲寺落髮。年十九，即決志操，方受具
J28nB221_p0836b06║法，舟濟禪師住郡之天寧，師往參，舟授以念佛審實
J28nB221_p0836b07║話頭，令重下疑情，師日夜參究。一日受食，碗忽墮地，
J28nB221_p0836b08║有省。復請益舟，乃蒙印可。閱《宗鏡錄》，大悟唯心之旨，
J28nB221_p0836b09║從此經教公案，了然如睹家中故物。於是韜晦叢林，
J28nB221_p0836b10║陸沉賤役。時江南佛法禪道絕聞，師至金陵，寓天界。
J28nB221_p0836b11║魏國先王聞之，請于西園供養。報恩住持西林僧錄
J28nB221_p0836b12║司，即憨山和尚。太祖往禮師，即請住本寺之三藏殿，
J28nB221_p0836b13║足不越閫者三年。師辭，拽杖之棲霞，誅茅千佛嶺下，
J28nB221_p0836b14║影不出山。太宰五臺陸公偶遊棲霞，見師氣宇不凡，
J28nB221_p0836b15║雅重之。信宿山中，欲師重興其寺，師堅辭，舉嵩善公，
J28nB221_p0836b16║住持不久，叢林大成，皆師之力也。道場既成，往來者
J28nB221_p0836b17║眾，一時宰官居士聞師道風，往往造謁。西林僧錄復
J28nB221_p0836b18║請師主報恩方丈，憨祖時為童子，親近執侍，師器之。
J28nB221_p0836b19║憨翁年十九，有不欲出家意，師知之，問曰：「汝何背初
J28nB221_p0836b20║心也？」憨翁曰：「第厭其俗耳。」師曰：「汝知厭俗，何不學高
J28nB221_p0836b21║僧？當取《傳燈錄》、《高僧傳》讀之，則知之矣。」憨翁即簡書
J28nB221_p0836b22║笥，得《中峰廣錄》，持白師。師曰：「熟味此，即知僧之為貴
J28nB221_p0836b23║也。」憨翁由是決志薙染，實蒙師之開發，乃嘉靖甲子
J28nB221_p0836b24║歲也。丙寅冬，師集五十三人結禪期於天界，師力拔
J28nB221_p0836b25║憨翁入眾同參，指示向上，教以念佛審實話頭，是時
J28nB221_p0836b26║南都始知有宗門事。了凡袁公未第時參師，相對默
J28nB221_p0836b27║坐三日夜，師示以唯心立命之旨，公奉教，由是師道
J28nB221_p0836b28║日益重。隆慶辛未，憨翁辭師北參，師囑曰：「佛法在汝
J28nB221_p0836b29║肩頭，慎勿忽之。」憨翁禮別。壬申，嘉禾吏部尚書吳公、
J28nB221_p0836b30║刑部尚書鄭公、平湖五臺陸公與弟雲臺同請故山，
J28nB221_p0836c01║諸公常入室問道請益，執弟子禮。達觀可禪師常同
J28nB221_p0836c02║尚書陸公、中書徐公謁師，扣華嚴宗旨，師為發揮四
J28nB221_p0836c03║法界圓融之妙。師住山四十餘年如一日，脅不至蓆，
J28nB221_p0836c04║終身禮誦，未常輟一夕。師居鄉三載，所蒙化千萬計。
J28nB221_p0836c05║一夜，四鄉之人見師庵中火發，及明趨視，師寂然而
J28nB221_p0836c06║逝矣。萬曆三年乙亥正月初五日，師生於弘治庚申，
J28nB221_p0836c07║世壽七十有五，僧臘五十有六。弟子真印等茶毘，葬
J28nB221_p0836c08║于棲真寺右。憨翁離師，遍參知識，未見操履平實，真
J28nB221_p0836c09║慈安詳之。若師者，每興想師之音聲色相，昭然心目，
J28nB221_p0836c10║以感法乳之深，故至老而不能忘也。前于丁巳歲東
J28nB221_p0836c11║遊，赴沉定凡居士齋，禮師塔于棲真，乃建塔院，置供
J28nB221_p0836c12║贍田，少盡一念也。正印叨為憨翁法孫，昔親近顓愚
J28nB221_p0836c13║老人，老人常為印言：「憨先師初參雲谷大師，深蒙開
J28nB221_p0836c14║發向上一著，故至老常不忘也，子當知之。」印聞有三
J28nB221_p0836c15║十載，在識田中不去。甲寅年，至嘉禾，寓天寧，刻老人
J28nB221_p0836c16║語錄，入楞嚴藏板。今丙辰七月初二工竣，攜一二子
J28nB221_p0836c17║往棲真，禮師塔前，九頓起立，師塔忽倒，印疑之。師逝
J28nB221_p0836c18║于明之萬曆三年，至今大清有一百零二年，可為久
J28nB221_p0836c19║矣，何緣印至而塔倒？想法脈之有係，又或是師弟子，
J28nB221_p0836c20║前師之弟子名真印，今印名正印，是荷願而來，為師
J28nB221_p0836c21║重修塔事，未可知也。印讀了凡袁公作師塔銘，未詳。
J28nB221_p0836c22║師嗣臨濟下斷橋一枝，故憨翁作師傳，刻于全集，行
J28nB221_p0836c23║世久矣。亦以傳中有係於法道處，一一錄之，刻之于
J28nB221_p0836c24║石，以傳後世，知古人操履真實由來也。是為記。時
J28nB221_p0836c25║皇清康熙十五年八月中秋前五日，同安後學正印
J28nB221_p0836c26║立石。
J28nB221_p0836c27║湖州天然禪院碑記
J28nB221_p0836c28║湖郡長邑之有天然禪院也，去城東南四十里許，有
J28nB221_p0836c29║鄉曰維新，有區曰嘉會，目山其里，下吳其村，山明水
J28nB221_p0836c30║媚，霞蔚雲蒸，鳥啼花笑于村前，鶯囀葛覃于秀谷，郊
J28nB221_p0837a01║有田可耕，地有桑可植，曠遠平湖，天然其處。是處也，
J28nB221_p0837a02║得不為異人之居乎？乃有居士吳永壽，法名明一，室
J28nB221_p0837a03║人蔣氏，法名明性，宿植德本，一其身心，不憤而啟、不
J28nB221_p0837a04║悱而發，聞一善言、見一善行，莫不書之紳、蘊之心，以
J28nB221_p0837a05║俟因緣時至而躬行焉。由是修行念切，不及離塵，先
J28nB221_p0837a06║于某年月日，夫婦同心禮師，起名受戒，將俗室而為
J28nB221_p0837a07║苾芻之堂，用伊蒲以代葷酒之饌，晨昏課誦，日夕焚
J28nB221_p0837a08║修，悟法華之最勝三昧，明金剛之不壞真詮，即女即
J28nB221_p0837a09║男而不揀，非僧非俗以全提。及乎親友之交也，談吐
J28nB221_p0837a10║間，必以世諦而擊之，佛法而導之。雖然，此猶居士在
J28nB221_p0837a11║家修積之所，未為出家行道之處也。是以前此之際，
J28nB221_p0837a12║自捐金若干，建立精舍一區，額天然禪院，門墻素雅，
J28nB221_p0837a13║梁棟輝煌，佛像莊嚴，靡不微妙。算其層也，前廠山門，
J28nB221_p0837a14║中聳佛殿，後之方丈，亦同其列。數其傍也，廚寮、庫寮
J28nB221_p0837a15║八楹間，齋堂、客堂六楹間，前有月池鑑其心，後有塔
J28nB221_p0837a16║基鎮其地。紀其時也，康熙乙卯年四月朔二日經營
J28nB221_p0837a17║其始，本年六月十九日告報其成。又思歲月遙長，不
J28nB221_p0837a18║可無諸恒產，因置僧田十二畝，基塘三畝有零。自是
J28nB221_p0837a19║而後，聽其十方雲來，不足以慮僧堂之供贍也。仍于
J28nB221_p0837a20║是年九月十八日，恭請臨濟第三十三世石泉和尚
J28nB221_p0837a21║進主方丈，開堂祝　聖，說法安禪，煆煉四海雲流，開
J28nB221_p0837a22║鑿人天眼目，兼之應時焚守，以待居士之緣熟，為僧
J28nB221_p0837a23║居此，透生前之面目，披世後之羅籠，弘揚法化于今
J28nB221_p0837a24║時，繼續燈傳于異日。爰有時乎拈禪版，挾蒲團，趺于
J28nB221_p0837a25║綠竹青楊之澳，當其白雲流水之機，吾知其得于此
J28nB221_p0837a26║者，信可樂也。居士又喜此一坐具地，在于諸山祖庭
J28nB221_p0837a27║之中，西之有吳山端獅子，南之有霞霧山石屋，東之
J28nB221_p0837a28║有道場山，北之有龍華寺，雲水往來，交參相繼，此乃
J28nB221_p0837a29║居士建剎緣起之底意，吾孰得而知之？吾居禾之楞
J28nB221_p0837a30║嚴禪寺，往來苕霅之間，與市人親，與居士契。而居士
J28nB221_p0837b01║一日過吾寓，問吾心餘，時告以其事。曰：「弟子有天然
J28nB221_p0837b02║禪院者，欲得和尚記之，以證將來之稽考也。」吾良久
J28nB221_p0837b03║曰：「雖不文，然見居士乘願而來，有此勝心，作此勝事，
J28nB221_p0837b04║皆吾法門有幸，有補後人之志者，豈可堅然而不為
J28nB221_p0837b05║之者哉？」遂援筆書斯，用為之記。
J28nB221_p0837b06║為夢文禪宿封龕眾居士請
J28nB221_p0837b07║師至龕前，拈拄杖指龕云：「諸仁者！還知此老麼？設若
J28nB221_p0837b08║不知，山僧不免為諸人饒舌一上。三十年來住此菴，
J28nB221_p0837b09║蒲團一箇坐忘緣，如今拋卻塵寰去，定入西方上品
J28nB221_p0837b10║蓮。然雖如是，此老猶是不唧溜，留者殼漏子，要山僧
J28nB221_p0837b11║為伊掩卻。且道即今作麼生掩？」以杖封龕云：「雲龕箇
J28nB221_p0837b12║裏閒消息，今古從來不許通。」拽杖便行。
J28nB221_p0837b13║為悟雲禪德舉火
J28nB221_p0837b14║師以火炬打○相，云：「杲日當空紅燄煖，寒風颯颯面
J28nB221_p0837b15║門開，箇中者段真奇特，說與禪人任往來。莫挨排，腳
J28nB221_p0837b16║跟下事甚奇哉！且道如何是腳跟下事？」喝一喝，擲下
J28nB221_p0837b17║火炬，云：「風流賣盡無餘事，朵朵紅蓮脫垢胎。」
J28nB221_p0837b18║
J28nB221_p0837b19║
J28nB221_p0837b20║楞嚴法璽印禪師語錄卷之一（終）