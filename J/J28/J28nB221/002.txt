J28nB221_p0837c01║楞嚴法璽印禪師語錄卷之二
J28nB221_p0837c02║侍者明曙記錄
J28nB221_p0837c03║為少宰肇翁杜護法送　觀音大士入寺祈嗣
J28nB221_p0837c04║安座拈香法語
J28nB221_p0837c05║師云少宰入寺求嗣大士婆心太切親手攜箇英兒
J28nB221_p0837c06║不是凡間骨血既然如是畢竟以何為驗進前拈香
J28nB221_p0837c07║云天上瓊宮金鳳子百花叢裏玉麒麟。
J28nB221_p0837c08║示慧生張居士法語
J28nB221_p0837c09║世尊拈花迦葉微笑者兩箇老漢早已漏逗此事了
J28nB221_p0837c10║也所以禍及西天四七東土二三直至如今稻麻竹
J28nB221_p0837c11║葦箇箇皆是明自本心見自本性到大休大歇大解
J28nB221_p0837c12║脫田地山僧客寓湖州天寧一日慧生張居士同以
J28nB221_p0837c13║書史公入寓處作禮山僧問云慧公曾看甚麼話頭
J28nB221_p0837c14║慧云萬法歸一山僧云如何是萬法歸一慧云明月
J28nB221_p0837c15║到寒潭山僧云月落潭空時如何公便擬議山僧良
J28nB221_p0837c16║久云何不問山僧聻慧云月落潭空時如何山僧云
J28nB221_p0837c17║日輪東上公默契底旨果能直下向者裏覷得破翻
J28nB221_p0837c18║得身自然到大休大歇大解脫田地方與佛佛祖祖
J28nB221_p0837c19║把手共行正好向楞嚴手裏喫痛棒有分設若不能
J28nB221_p0837c20║死生關頭大須審諦。
J28nB221_p0837c21║示以書史居士法語
J28nB221_p0837c22║佛說一切法皆為一切心若無一切心本無一切法
J28nB221_p0837c23║如何是一切心五蘊六入十二處十八界二十五有
J28nB221_p0837c24║明暗色空森羅萬象到處粘作一團如膠漆相似使
J28nB221_p0837c25║得七顛八倒打入驢胎馬腹千佛出世亦無如之何
J28nB221_p0837c26║也公若能脫盡不被他流轉去須要日用二六時中
J28nB221_p0837c27║提箇正睡著時無夢無想無見無聞主人公畢竟在
J28nB221_p0837c28║什麼處一疑疑定佛來祖來凡來聖來神來鬼來善
J28nB221_p0837c29║來惡來恩愛來煩惱來都不被他轉動直疑到水窮
J28nB221_p0837c30║山盡絕後再甦自然立證佛祖頂𩕳得大受用縱有
J28nB221_p0838a01║積生累劫多諸惡習一齊解脫到恁麼地佛說一切
J28nB221_p0838a02║法皆為剩語方不負山僧言也囑囑。
J28nB221_p0838a03║示星海張居士法語
J28nB221_p0838a04║曠大劫來生生死死未有了日如旋火輪無有休息
J28nB221_p0838a05║奈何眾生日用顛倒逢境便愛逢塵便染不能向六
J28nB221_p0838a06║根六塵六識之中見自心性星海張公斷滅恩愛不
J28nB221_p0838a07║染世緣于朝夕之中只念阿彌陀佛山僧復教念佛
J28nB221_p0838a08║者是誰若提起念佛者是誰朝也念暮也念行也念
J28nB221_p0838a09║坐也念住也念臥也念花街柳巷也念歌管樓臺也
J28nB221_p0838a10║念只念到前後際斷時節和念字了不可得始信自
J28nB221_p0838a11║性彌陀唯心淨土不離當處即是西方未動腳跟蒙
J28nB221_p0838a12║佛受記所以道竿木隨身逢場作戲生死涅槃猶如
J28nB221_p0838a13║昨夢公信之。
J28nB221_p0838a14║為子儀劉居士持般若金剛經說
J28nB221_p0838a15║般若智光如大火聚一切依之即燎卻面門通身焦
J28nB221_p0838a16║爛所以般若有如是驗也子機劉公作大佛事耑持
J28nB221_p0838a17║般若一經能持是人所持是法要當能所俱斷方證
J28nB221_p0838a18║自心般若到恁麼地日用之中一切之處不被世間
J28nB221_p0838a19║法縛不被出世間法縛縛脫無礙是一般若智光照
J28nB221_p0838a20║破幽暗不惟獄卒冥使拱之攜之要且閻羅老子向
J28nB221_p0838a21║別峰相待。
J28nB221_p0838a22║題紫柏憨山二老和尚雙像圖
J28nB221_p0838a23║者兩箇老漢忘身命于九重提宗門于將墜喝木馬
J28nB221_p0838a24║起舞長空逼石女生兒夜半復祖庭而週遊世界疏
J28nB221_p0838a25║曹溪而說法從軍似者等的阿翁正法可以無臨濟
J28nB221_p0838a26║德山末法不可少憨山紫柏且道拄杖子遍滿寰中
J28nB221_p0838a27║即今還有知恩報恩于二師者麼良久喝一喝
J28nB221_p0838a28║湖州天寧遇之老禪宿一貫圖像贊
J28nB221_p0838a29║此老不分門戶亦不擔板習教觀于智者一坐蒲團
J28nB221_p0838a30║文字盡刪拽拄杖儼如趙老勘婆子而還聽清流就
J28nB221_p0838b01║活遠公朗千古之月漾樂萬重之雲閒風流到處三
J28nB221_p0838b02║即一到處風流一即三縱橫自在遊戲宇寰是之謂
J28nB221_p0838b03║尊宿再來是之謂出世人間腳下兒孫如龍象珍重
J28nB221_p0838b04║兒孫共躋攀
J28nB221_p0838b05║湖州以書史居士像贊
J28nB221_p0838b06║箇老也甚奇怪在塵現居士身求道示比丘像危危
J28nB221_p0838b07║兀坐蒲團大似學佛模樣我聞諸經曾已讀過須知
J28nB221_p0838b08║句句不落文字障萬法若已透過要識物物盡是光
J28nB221_p0838b09║明藏光明藏正好分付童子燒香灌花煨折腳鐺那
J28nB221_p0838b10║管腳下賢英掛在石灰壁上然雖如是居士更有描
J28nB221_p0838b11║寫不得的一著又教老僧如何舉況咄
J28nB221_p0838b12║題苕溪蘇灣（額引）
J28nB221_p0838b13║幻居大師罷參後于此住腳四十餘年余主席嘉禾
J28nB221_p0838b14║楞嚴常過苕溪仰其高風一日拉天寧遇之老宿入
J28nB221_p0838b15║山奉訪至峴山遙見煙雲拂秀瑞色衝霄及入柴門
J28nB221_p0838b16║蒼松翠竹古佛輝煌與遇公且喜且曰真道人之樂
J28nB221_p0838b17║處也幻公一見微笑相迎及揖坐曰某于壑中數十
J28nB221_p0838b18║年今得和尚過此幸留題于數椽之下令後人得以
J28nB221_p0838b19║觀瞻何如余不吝鄙拙遂額之曰雲巢。
J28nB221_p0838b20║祖安禪師持陳母節君濮氏孺人像請贊
J28nB221_p0838b21║軒然獨坐群女迥別五十夫遷誓不解節巍巍其容
J28nB221_p0838b22║皎皎乎潔志行貞義操守賢哲如松如筠如冰如雪
J28nB221_p0838b23║似蘭斯馨似水斯冽名譽一方邑宰頌偈又三十載
J28nB221_p0838b24║奄爾告耋有子安公出離火宅三學齊修比丘可列
J28nB221_p0838b25║孝思精誠篤厚且格能為後學之規模亦可為子孫
J28nB221_p0838b26║之光澤嗚呼閫丈夫歟如是者誰不為之嘖嘖
J28nB221_p0838b27║遊玄墓禮萬峰祖塔
J28nB221_p0838b28║鄧尉山前叩祖真白雲隨步入芳茵黃虀採罷三秋
J28nB221_p0838b29║露瓦缶烹殘二月春翠閣松煙懷古哲畫屏湖水興
J28nB221_p0838b30║遊人當年矯詔期先逝此日為誰現法身
J28nB221_p0838c01║贈孝豐西翁羅邑侯
J28nB221_p0838c02║聖道玄微力荷擔知君曾脫汗襴衫相逢欲問何宗
J28nB221_p0838c03║旨不是前三與後三
J28nB221_p0838c04║題李孝女（有引）
J28nB221_p0838c05║嘉禾萬曆間有孝女李鳳以不字為戒佐父讀書
J28nB221_p0838c06║終身不二一日父篤疾無計忽得鳥啣青果落于
J28nB221_p0838c07║藥鐺煎而服之得起以致延年諸方名公大老知
J28nB221_p0838c08║識詩文賦之纍纍山僧一日得讀是稿因以詩誌
J28nB221_p0838c09║之。
J28nB221_p0838c10║閨門未出孝思堅今古裙釵第一仙不與夫君期勝
J28nB221_p0838c11║日願從阿父伴餘年貞誠動處徵魚鳥至理窮時格
J28nB221_p0838c12║地天看到青梅投藥灶宜居哭竹臥冰先
J28nB221_p0838c13║辭別駕萊臣余護法歸同安
J28nB221_p0838c14║輕乘一葉到苕溪為別檀那歸鳳栖不畏江寒擬斷
J28nB221_p0838c15║臂固辭祖席藉全提托盂未許乾坤老拽杖猶嫌道
J28nB221_p0838c16║價低自媿拙才先賦此騰雲石（同安景）上待君題
J28nB221_p0838c17║壽孟翁張護法八秩
J28nB221_p0838c18║喜今八十老風流慣得浮軀樂自由天目溪光生鐵
J28nB221_p0838c19║筆徑山玉浪記千秋庭前古柏招雲鶴劫外靈芝引
J28nB221_p0838c20║鳳雛獨許我翁無量壽儒林祖位並相酬
J28nB221_p0838c21║戊午臘月十八日退院上堂師舉古云未有長行而
J28nB221_p0838c22║不住未有長住而不行所以道人去住如行雲流水
J28nB221_p0838c23║了無滯礙山僧曩承闔郡護法諸山耆宿及本寺經
J28nB221_p0838c24║主十地諸師命主楞嚴法席自慚未具磨磚之手兼
J28nB221_p0838c25║乏匡眾之才無補叢林虛消信施有負緇素大德今
J28nB221_p0838c26║日人天眾前舉揚箇事願諸檀護及眾師友公請高
J28nB221_p0838c27║德之士以繼此席大轉法輪方不負紫柏尊者密藏
J28nB221_p0838c28║大師之宏願也既然如是秪如即今退院一句作麼
J28nB221_p0838c29║生道驀豎拄杖云今朝楖栗化龍去仍藉飛騰六合
J28nB221_p0838c30║雲以拄杖橫肩下座。
J28nB221_p0839a01║與仙仗朱文學
J28nB221_p0839a02║劫前一段好風流獨許君家擅唱酬若唱酬有人問
J28nB221_p0839a03║著舉拳頭
J28nB221_p0839a04║贈晦岳西堂
J28nB221_p0839a05║輔弼叢林三兩秋冰清玉潔孰能酬當年已佩天台
J28nB221_p0839a06║訣他日聲名振九州
J28nB221_p0839a07║孟高張老護法像贊（別號擎庵）
J28nB221_p0839a08║翠竹孤松怪石細草坐斷葛藤文字俱掃恁麼境界
J28nB221_p0839a09║到者實少風流賣盡老乾坤太古無心隨處討隨處
J28nB221_p0839a10║討箇段熱腸何日了
J28nB221_p0839a11║自贊
J28nB221_p0839a12║箇老橛強到處惹人怨謗有住處不肯住無端向十
J28nB221_p0839a13║字街頭單提一條白棒今被眾居士和贓捉敗描作
J28nB221_p0839a14║人天榜樣縱描得十分像也秖是者邊模樣若論那
J28nB221_p0839a15║邊更那邊饒是王維也描不像像不像但得傾心焚
J28nB221_p0839a16║香作禮自然是法璽和尚（時師卸楞嚴院事寓于郡之天寧眾檀護不忍別遂
J28nB221_p0839a17║寫師真以留瞻體并請師贊）
J28nB221_p0839a18║踏倒十二巫峰西江一口吸盡登雲居操入室之干
J28nB221_p0839a19║戈豎剎竿復同安之祖席一條鐵棒太無情直教盡
J28nB221_p0839a20║大地人都來乞命且道者阿師是何心行聻咦也秖
J28nB221_p0839a21║是者箇模樣（一爾尼請）
J28nB221_p0839a22║了凡朱居士像贊
J28nB221_p0839a23║虛空其懷蟠根為座一目萬里無誰能佐氣宇清瑩
J28nB221_p0839a24║縱情自大傲骨天生陽春少和如維摩之於毘耶杜
J28nB221_p0839a25║口獨坐如龐公之見馬師西江吸盡了卻凡心兮即
J28nB221_p0839a26║是佛心一自無何有兮大道殊勝
J28nB221_p0839a27║君寧卜居士像贊
J28nB221_p0839a28║天生華表祖宗遺德傲骨神清芝眉出格賞四時花
J28nB221_p0839a29║木之芳飲趙老風味之別有時獨坐兮懸嵒有時灌
J28nB221_p0839a30║水兮自得有時解脫兮樊籠有時回互兮有則看來
J28nB221_p0839b01║此老大似有意思的道人為什麼問著西來大意便
J28nB221_p0839b02║只默默
J28nB221_p0839b03║仁宇顧居士像贊
J28nB221_p0839b04║高隱塵寰片石為坐一句彌陀能超佛祖今日有一
J28nB221_p0839b05║大事因緣要你直下擔荷且道是什麼大事嘻天寧
J28nB221_p0839b06║寺裏千佛閣（時佛閣遭回祿故云）
J28nB221_p0839b07║玉如居士像贊
J28nB221_p0839b08║坐懸巖大忘人世居樹下了脫凡情念而不念空華
J28nB221_p0839b09║原是眼中之塵心本無心童子慣燒無煙之火此是
J28nB221_p0839b10║本色道人不必如何若何
J28nB221_p0839b11║月上庵一爾尼禪人像敘言
J28nB221_p0839b12║子初參密雲于碧光得箇萬法歸一次見三宜于梵
J28nB221_p0839b13║受頓入清淨毘尼末後到楞嚴棒下翻身便云石獅
J28nB221_p0839b14║眼裏火星飛泥牛背上翻白浪是以分付向上一著
J28nB221_p0839b15║老人辭楞嚴歸江右逸老于同安子聞之持小影以
J28nB221_p0839b16║求一語老人不覺和盤托出意為承當大法者不可
J28nB221_p0839b17║忽。
J28nB221_p0839b18║君選張居士欲搆一室以供佛僧但未得其名
J28nB221_p0839b19║一日來楞嚴求山僧預名焉山僧遂額曰廣博
J28nB221_p0839b20║庵又以偈贈之
J28nB221_p0839b21║至道不分難與易經行坐臥總如如箇中一段無私
J28nB221_p0839b22║用大地收來廣博居
J28nB221_p0839b23║祥甫許居士像贊
J28nB221_p0839b24║端表超凡天生不錯動靜怡然頑石兀坐手捋其鬚
J28nB221_p0839b25║神情自若家童獻花不喜不諾者段丰儀難為酬酢
J28nB221_p0839b26║儼爾是箇出格道人一切塵勞解脫
J28nB221_p0839b27║
J28nB221_p0839b28║
J28nB221_p0839b29║
J28nB221_p0839b30║楞嚴法璽印禪師語錄卷二（終）