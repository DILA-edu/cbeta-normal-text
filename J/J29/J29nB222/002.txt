J29nB222_p0008a01║夔州臥龍字水禪師語錄卷二
J29nB222_p0008a02║住澧州洛浦門人寂亮錄
J29nB222_p0008a03║小參
J29nB222_p0008a04║熊之可、之奇、之京請為胡縣君對靈小參，師拈〈疏〉云：
J29nB222_p0008a05║「第一第二總不足論，此是象山縣君生平底，付與沒
J29nB222_p0008a06║量居士拈出。」宣畢，師云：「縣君早修淨業，持誦佛母準
J29nB222_p0008a07║提；晚自知非，深究正法眼臧。乃於今年遣人求指訣，
J29nB222_p0008a08║因教看箇『不是心、不是佛，是箇甚麼？』由是力參者三
J29nB222_p0008a09║七日，忽然心識不行，言思路絕，將座鐵山撞倒，笑曰：
J29nB222_p0008a10║『范縣君道：「元來恁麼近。」今果然！』縣君病革，召仲君平
J29nB222_p0008a11║原謂曰：『女為吾報師恩德。』言訖，自在而脫。大眾！縣君
J29nB222_p0008a12║如是，得不為長君、孔原等慶幸乎？雖然，正恁麼時，如
J29nB222_p0008a13║何是縣君暢快一句？脫體頓超名相外，一彈指頃去
J29nB222_p0008a14║來今。」
J29nB222_p0008a15║附請疏。伏以興化於親過奢，無勞集眾；天如於母
J29nB222_p0008a16║太煞，不覺重言。子母俱到，情忘慈孝，遂立人極之。
J29nB222_p0008a17║可等痛念亡母誥封安人、象山縣君胡氏，內政克
J29nB222_p0008a18║修，曾見褒於天語；靜業夙具，常夢遊於梵宮。蚤稽
J29nB222_p0008a19║首佛母準提，晚并心正法眼臧。已解人竟俱奪，但
J29nB222_p0008a20║欠灑脫自閒。愧求事之未能，奈無法之可說。伏遇
J29nB222_p0008a21║臥龍大和尚，人天眼目，幽明津梁，轉經有類多羅、
J29nB222_p0008a22║修儀一如七佛。幸蒙飛錫，妄冀垂楊。秦國有落艸
J29nB222_p0008a23║之談，已非因子及母；瞿曇申無常之偈，亦曰事亡
J29nB222_p0008a24║如存。知從空放下不難，看對靈呼之或出。於斯識
J29nB222_p0008a25║得薦母意，是則名為報佛恩。
J29nB222_p0008a26║明道黃道婆請為星拱黃映宿居士對靈小參。師拈
J29nB222_p0008a27║拄杖指云：「見麼？星拱黃君其未死也，常聽我打葛藤；
J29nB222_p0008a28║其既死也，亦聽我打葛藤。何也？盍崇禎庚午閒入我
J29nB222_p0008a29║大覺法中，究心《楞嚴》少有入路，十年於茲遂成莫逆，
J29nB222_p0008a30║自吾觀之，實非一生兩生結就者也。又常重建棲靈
J29nB222_p0008b01║梵剎，欲期仝住，忽一旦攃手而去，豈复嫌於久住令
J29nB222_p0008b02║人賤，頻來親也疏也邪？雖然，佛祖不傳之事猶未指
J29nB222_p0008b03║破在。」复拈杖指云：「星拱黃君即爾儒者身，身無其身；
J29nB222_p0008b04║即爾菩薩形，形無其形。虛空仝體，世界浮雲，生死晝
J29nB222_p0008b05║夜，形骸旅亭。其來也，電光爍爍；其去也，石火騰騰。即
J29nB222_p0008b06║見仝人作來去，原原委委亙常存。」時道婆歛手云：「哀
J29nB222_p0008b07║哀！」師云：「作甚麼？」婆云：「為他黃君摘楊華。」師便下座。
J29nB222_p0008b08║熊止白居士請為余道婆小參。乃云：「止白得為吾徒，
J29nB222_p0008b09║爾亦得為吾徒；止白吸盡香水海，爾方跳上須彌盧。」
J29nB222_p0008b10║顧左右云：「者話且置，如何是道婆得力句？自從埽去
J29nB222_p0008b11║雲空翳，一月千江總自如。」
J29nB222_p0008b12║張道婆請為通碧徐道臣對靈小參。云：「者漢方脫卻
J29nB222_p0008b13║鶻臭布縿、炙脂帽子，便解向官潭渡裏泛石龍船，逍
J29nB222_p0008b14║逍遙遙，歌滄浪、弄明月，與性空仝游去也。山僧也有
J29nB222_p0008b15║首歌曲為伊助喜。」遂云：「知音人！知音人！流水高山共
J29nB222_p0008b16║此心，石印寺前重論舊，鳳凰山下語猶深。折蘆葉，蕩
J29nB222_p0008b17║秋會，斷送孤帆白晝雲。」喝一喝，云：「低聲，低聲！」
J29nB222_p0008b18║小參。問：「如何是西來大意？」師云：「江村漁火發，照見夜
J29nB222_p0008b19║行舟。」乃云：「但盡凡心，別無聖解。山僧看來卻又不然，
J29nB222_p0008b20║未知有底，礦中有金；既知有底，金中有礦。所以道：『大
J29nB222_p0008b21║事未明，如喪考妣；大事已明，如喪考妣。』莫道不知有
J29nB222_p0008b22║底如此，即知有底愈要精進，除去無始劫來妄業流
J29nB222_p0008b23║識，始有契證時節。雖然，當又知我宗無語句，亦無一
J29nB222_p0008b24║法與人，須是自家屋裏拈出，始得盍天盍地。不然，大
J29nB222_p0008b25║有事在。」
J29nB222_p0008b26║小參。「放下著，莫妄想。如今坐立儼然，作麼生放下？莫
J29nB222_p0008b27║是內六根、外六塵、中六識一齊放下麼？僧問趙州：『一
J29nB222_p0008b28║物不將來時如何？』州云：『放下著。』僧於此寤去。大眾！者
J29nB222_p0008b29║便是放下底樣子。雖然，不可便作容易。只須去盡無
J29nB222_p0008b30║始壅塞及見前流識，使胸中七穴八穿，蕩蕩地、灑灑
J29nB222_p0008c01║地，無事無為，真正道人，然後乃已；不爾，都無利益。所
J29nB222_p0008c02║以道：『割髮須及膚，翦叉宜侵體。』」
J29nB222_p0008c03║除日，小參。「學道人非一做便休，須是切之又切乃能
J29nB222_p0008c04║窮高極深。古人在叢林久經磨洒，然後雖住得箇院
J29nB222_p0008c05║子，人猶譏為離師太早，盍在師邊住一日有一日警
J29nB222_p0008c06║策，故從上以今日為警策，謂一年十二月於今是盡
J29nB222_p0008c07║月，一月三十日於今是盡日，所以鞭策道流，回光自
J29nB222_p0008c08║照，若不如此，光會可惜。兄弟也有遠來者、也有近來
J29nB222_p0008c09║者，仝山僧打者鼓笛，須要一番磨洒、一番光明始不
J29nB222_p0008c10║負初心。不爾，於事何益？」
J29nB222_p0008c11║小參。「山僧尋常有一機，不與諸佛共、不與祖師共、不
J29nB222_p0008c12║與天下老和尚共，且道與誰共？有定奪得者，不妨出
J29nB222_p0008c13║來相見；如無，山僧自道去也。今夜且燒舊臘火，來朝
J29nB222_p0008c14║相賀新年人。」
J29nB222_p0008c15║小參。「今之參禪學道工夫不得力、此事不得明，無他，
J29nB222_p0008c16║盍為去不下身心，自生愛染；放不下家緣，自起繫念。
J29nB222_p0008c17║繫念起則好食戀衣，愛染生則貪生畏死，所以不能
J29nB222_p0008c18║自在，而生死際頭亦不得力，此之過也。兄弟家既辦
J29nB222_p0008c19║翀霄志，來者裏仝甘澹泊、共守清貧，須是把生死念
J29nB222_p0008c20║頭密密舉起、切切窮去，窮到心識不行、言思路絕，不
J29nB222_p0008c21║待倒斷而自倒斷矣！」
J29nB222_p0008c22║小參。「若論本分接人，何須擔枷帶丑？無奈今時弊病
J29nB222_p0008c23║頗多，師家亦只得隨例起倒，道箇此事不從佛祖經
J29nB222_p0008c24║書邊得、不從他人口嘴邊得、不從靜悄地裏得、不從
J29nB222_p0008c25║鬧轟地裏得，但除去見聞覺知、屏卻咽喉脣吻，見得
J29nB222_p0008c26║分曉，自然不動干戈，太平坐致。不然，還須把不明不
J29nB222_p0008c27║會底做箇生法身父母、長道德聖胎，或行或坐必要
J29nB222_p0008c28║覷透根源，如縣嵒上撲地一驚，始可謂罷參絕學真
J29nB222_p0008c29║正道人。」
J29nB222_p0008c30║小參。「囊留螢火，鑿壁引光，世出世雖不仝，向上心一
J29nB222_p0009a01║也。棲靈門下既有鐙又有燭，參玄上士須著猛力。或
J29nB222_p0009a02║大事未明、祖意未透，著實參究，究到無可究處自然
J29nB222_p0009a03║蕩豁，可謂冷灰裏有粒豆爆、枯木上有支華發，豈不
J29nB222_p0009a04║是衲僧家生平慶幸邪？天寒，勿勞久立。」
J29nB222_p0009a05║小參。僧問：「如何是五宗仝道一句？」師云：「棲靈寺外諸
J29nB222_p0009a06║峰秀，臨水江頭一月明。」「如何是五宗別開一句？」師云：
J29nB222_p0009a07║「江清河濁流今昔，岷嶺梁山別一宗。」僧喝，師便打，乃
J29nB222_p0009a08║云：「春色晴明，佛祖體露；秋聲送雨，衲僧命門。者裏辦
J29nB222_p0009a09║得分明尚無入路，何況者裏未曾發足？大眾！你道如
J29nB222_p0009a10║何是究竟一路？處處子規啼不盡，家家月色照無聊。」
J29nB222_p0009a11║小參。僧問：「師唱誰家曲？宗風嗣阿誰？」師云：「頭頂黃河
J29nB222_p0009a12║尾氐江。」僧云：「才挽雕弓意，喊聲便震天。」師云：「彈子出
J29nB222_p0009a13║紅盧，闍黎一命殞。」僧便喝，師打，乃云：「放開一步，步步
J29nB222_p0009a14║登高；把住一頭，頭頭無路。所以，盡十方界只得無取
J29nB222_p0009a15║無舍，始是佛祖轉身一路。若不如此，徒勞擔囊負缽、
J29nB222_p0009a16║走東適西，有甚飽參時節？大眾！我廣福圜制之時，故
J29nB222_p0009a17║以此進女大眾。若女大眾的欲明此一段大事，當須
J29nB222_p0009a18║究竟，不可以少為足。古人三二十年始成道業，豈欺
J29nB222_p0009a19║我哉？珍重！」
J29nB222_p0009a20║晚參
J29nB222_p0009a21║晚參。「此事不論僧之與俗、貴之與賤都行得，只是思
J29nB222_p0009a22║慮太過，不能當下領取。如家居者，治生已遂又慮子
J29nB222_p0009a23║孫，子孫羅列又慮科目，科目已登又慮名爵。名爵既
J29nB222_p0009a24║極而世間事畢矣，方欲求免生死，則頭白齒黃，惡有
J29nB222_p0009a25║餘年可進此道邪？如不家居者欲研四諦，至滅道可
J29nB222_p0009a26║已又思十二緣，至還滅盡已又思萬行，至三觀尚矣
J29nB222_p0009a27║又思正覺，至正覺方觀從前事業終是階級建化門
J29nB222_p0009a28║邊事，惡有頓超之理？兄弟總不如向者裏盍卻，始得
J29nB222_p0009a29║疌徑。」
J29nB222_p0009a30║晚參。「山僧有三轉語垂問，大眾切須子細。此事元來
J29nB222_p0009b01║見成，何須別用工夫？不用工夫，如何得見成去？有時
J29nB222_p0009b02║節要人作佛祖，有時節不要人作佛祖，者老漢是甚
J29nB222_p0009b03║麼心行？至道無難，唯嫌柬擇，是何人語？若道山僧，孤
J29nB222_p0009b04║負祖師；若道祖師，又成柬擇。」
J29nB222_p0009b05║晚參。「兄弟家都是多歷江湖、久參上士，不可只見一
J29nB222_p0009b06║橛便謂禽縱殺活我已透得。古人常言：『大事已明，如
J29nB222_p0009b07║喪考妣。』況未明大事即作自足想邪？何不趁此色力，
J29nB222_p0009b08║百尺竿頭快須進步？忽然虛空粉碎，是時不待罷參
J29nB222_p0009b09║而自罷參矣！」
J29nB222_p0009b10║晚參。拈拄杖召眾云：「有麼？」有僧便喝，師打云：「者樣底
J29nB222_p0009b11║有甚交涉？今日不許喝，豎拳、豎指、左右旋、女人拜，種
J29nB222_p0009b12║種盡是學來底，只須別道始得。既道不得，何不精進？
J29nB222_p0009b13║不見古人四十年不雜用心，除二時鬻飯是雜用心
J29nB222_p0009b14║邪？又不見只愁不是佛，是佛何愁不解語邪？」
J29nB222_p0009b15║晚參。舉德山和尚住後因緣，驀顧左右大罵云：「看者
J29nB222_p0009b16║桼桶把佛祖欺迕，只當笈中物，可惜當日仝事者不
J29nB222_p0009b17║肯左袒佛祖，令伊肆意獨邁高風，今七百年來亦未
J29nB222_p0009b18║有為佛祖雪屈者。山僧雖生晚季必不私徇，要為干
J29nB222_p0009b19║城啟闢徽猷，胡不思先佛，天人莫上、眾聖中尊，豈可
J29nB222_p0009b20║欺迕當物看乎？祖師直指人心見性成佛，亦可欺迕
J29nB222_p0009b21║當物看乎？」复顧左右云：「兄弟還甘此說麼？若甘，德山
J29nB222_p0009b22║放行早已；不甘，佛祖過在甚麼處？」有僧出，師打云：「不
J29nB222_p0009b23║是不是！」又僧出，師亦打云：「不是不是！」一眾芒然莫識
J29nB222_p0009b24║師意，從此內外，脅不至席矣！
J29nB222_p0009b25║晚參。「丈夫眉宇不作跛驢，為甚透脫不得？」有僧以腳
J29nB222_p0009b26║打地，師打兩棒云：「做甚麼？」僧才開口，師复打云：「問意
J29nB222_p0009b27║有宗，畣意攸仝，是女亂做得麼？且者學得底濟事不
J29nB222_p0009b28║得。」又有僧從東過西，師亦打，云：「者桼桶，華嚴門下，佛
J29nB222_p0009b29║來祖來一驗骨出，鐵額銅頭不敢跨門，況女溺床鬼
J29nB222_p0009b30║子欲逞神通邪？」又打兩棒。
J29nB222_p0009c01║晚參。「山僧學道二十餘年，末上向萬峰山頂見箇無
J29nB222_p0009c02║面孔老師，被他朝打三千、莫打八百，逼得到千里萬
J29nB222_p0009c03║里無我無人，冷清清地忽地醒來。」乃舉杖云：「拾得者
J29nB222_p0009c04║箇喚作佛法，從巴蜀歷荊楚，也曾拈示於人，只是無
J29nB222_p0009c05║人證據；如今藥山寺裏新開盧韝也，拈示於人，亦無
J29nB222_p0009c06║人證據。夜裏忽爾傷風，出气不得，衲被蒙頭，悶得通
J29nB222_p0009c07║身汗滴，天明剛才蘇息，又被人問著，山僧無可措手。」
J29nB222_p0009c08║复舉杖云：「又只得將者箇拈示，切勿道：夜來傷風，今
J29nB222_p0009c09║猶噴嚏在。何也？者箇千聖不能傳，乾坤包不得，通身
J29nB222_p0009c10║是手眼，亦少覷著者。兄弟！明見是箇拄杖，不從南山
J29nB222_p0009c11║來，便是北山出，因甚道千聖不能傳，乾坤包不得？明
J29nB222_p0009c12║見是箇拄杖，長則長五尺，渾身似桼黑，因甚道通身
J29nB222_p0009c13║是手眼，亦少覷著者？者裏有具眼底，出來道看！」
J29nB222_p0009c14║晚參。「此段大事，就在諸人經行打坐處討取自是分
J29nB222_p0009c15║曉。行時討取行底是甚麼，坐時討取坐底是甚麼；一
J29nB222_p0009c16║行一坐，通身討取是甚麼？如是討取，則行住坐臥，法
J29nB222_p0009c17║法頭頭自然綿密，誠能爾者必有倒斷時節。東院云：
J29nB222_p0009c18║『一生不離叢林，十年五載不語，無人喚伊作啞漢。』豈
J29nB222_p0009c19║欺人哉？」
J29nB222_p0009c20║晚參。「一口气不來，畢竟向甚麼處去？此博山大師語
J29nB222_p0009c21║也。兄弟家將此一句頓在面前，行也此一句，坐也此
J29nB222_p0009c22║一句；行住坐臥通身此一句。如是則手中掜著此一
J29nB222_p0009c23║句、腳底蹋著此一句，眼中覷著此一句、耳裏聽著此
J29nB222_p0009c24║一句，鼻頭嗅著此一句、牙關咬著此一句，未常少閒、
J29nB222_p0009c25║未常少歇，欲登佛祖階亦何難也？只是兄弟家不能
J29nB222_p0009c26║信去。山僧昔年將謂此老魔魅人，今日看來，何等見
J29nB222_p0009c27║成？何等簡易？兄弟家記取，記取！」
J29nB222_p0009c28║晚參。舉龐居士〈偈〉至「神通玅用，運水般柴」，云：「只如早
J29nB222_p0009c29║上般柴時，還得神通麼？兄弟家如不會，不免從頭註
J29nB222_p0009c30║破。『日用事無別』」師云：「還須知有。『惟吾自偶諧』」師云：「切
J29nB222_p0010a01║莫認著。『頭頭非取舍』」師云：「是箇甚麼？『處處勿張乖』」師
J29nB222_p0010a02║云：「要且不識渠。『朱紫誰為號』」師云：「任從滄海變。『丘山
J29nB222_p0010a03║絕點埃』」師云：「光景中死漢。『神通與玅用』」師云：「你試道
J29nB222_p0010a04║看！『運水及般柴』」師云：「三生六十劫。山僧如此，且道是
J29nB222_p0010a05║肯老龐？不肯老龐？各請下一轉語。」
J29nB222_p0010a06║示眾
J29nB222_p0010a07║住指月禪寺，到院日，示眾。拈〈疏〉云：「此是沒量大人，將
J29nB222_p0010a08║佛祖百千三昧總向不律頭上露出，倘不會，知事宣
J29nB222_p0010a09║過。」乃云：「山中斫柴、澗下取水，自是住山本分，何故卻
J29nB222_p0010a10║來者裏揭佛祖標格，用開盧鉗鎚鼓得三百五百，於
J29nB222_p0010a11║叢林中鬧浩浩地？」良久云：「只因使符逼，非是彊出來。」
J29nB222_p0010a12║下座。
J29nB222_p0010a13║示眾。「惡池見僧便喝，只在舌上用得；武陵見僧便棒，
J29nB222_p0010a14║只在手裏用得。何似山僧全體用得？」顧左右云：「且那
J29nB222_p0010a15║裏是全體用得處？」時維那云：「請歸方丈與和尚道！」師
J29nB222_p0010a16║云：「歸方丈即不無，要且不見全體用得處。」時又有沒
J29nB222_p0010a17║量居士從東過西、從西過東云：「當甚破艸鞋？」止白居
J29nB222_p0010a18║士拂袖便出；白拈居士喝一喝；玄倩居士便掀倒禪
J29nB222_p0010a19║床退身三步。師云：「千般萬般即不無，要且不見全體
J29nB222_p0010a20║用得處。」
J29nB222_p0010a21║示眾。「大凡演唱宗乘，須具金剛眼、擇法眼、透關眼、超
J29nB222_p0010a22║宗眼。具此四眼，始可用劍刃上事，坐曲彔床。有麼？有
J29nB222_p0010a23║麼？」僧便問：「如何是金剛眼？」師云：「燒眼非關日，精靈絕
J29nB222_p0010a24║景相。」「如何是擇法眼？」師云：「淘沙赤金出，漫謂白銅仝。」
J29nB222_p0010a25║「如何是透關眼？」師云：「千重無留礙，急水打毛毬。」「如何
J29nB222_p0010a26║是超宗眼？」師云：「上得瞿塘峽，始見眾山低。」
J29nB222_p0010a27║示眾。「諸方在浩浩裏傳持，藥山在物物上建立，所以
J29nB222_p0010a28║在西蜀即說西蜀底法，在楚澧即說楚澧底法。大眾！
J29nB222_p0010a29║西蜀且止，你道楚澧江南江北甚麼處是法？莫是艸
J29nB222_p0010a30║木叢林、僧俗男女是法邪？料掉沒交涉。莫是風雲雨
J29nB222_p0010b01║露、日月寒暑是法邪？料掉沒交涉。莫是前堂後殿、廚
J29nB222_p0010b02║庫寮房是法邪？料掉沒交涉。莫是鐙籠露柱、瓦塊磚
J29nB222_p0010b03║頭是法邪？料掉沒交涉。莫是樹支子搖、牛尾巴動是
J29nB222_p0010b04║法邪？料掉沒交涉。大眾！畢竟在甚麼處？道道看！」
J29nB222_p0010b05║示眾。「山僧者裏有時是水上葫蘆禪；有時是日中寶
J29nB222_p0010b06║石禪；有時是色裏膠青禪；有時是水中鹽味禪。女等
J29nB222_p0010b07║合作麼生會？」僧出問：「如何是水上葫蘆禪？」師云：「才欲
J29nB222_p0010b08║進前看，轉便舉頭，早已失來蹤。」「如何是日中寶石禪？」
J29nB222_p0010b09║師云：「新出河山光爛熳，燒空灼地景微微。」「如何是色
J29nB222_p0010b10║裏膠青禪？」師云：「分明漢上無雲物，比擬來時翳眼睛。」
J29nB222_p0010b11║「如何是水中鹽味禪？」師云：「晉人有舌應難辨，付與多
J29nB222_p0010b12║情石女兒。」
J29nB222_p0010b13║示眾。「我此大眾江湖散人，聽吾偈句以為道根。不可
J29nB222_p0010b14║放縱、不可死心、不可妄想、不可執情。不可四顧、不可
J29nB222_p0010b15║合睛、不可妄認、不可別尋。不可憎愛、不可無明、不可
J29nB222_p0010b16║自欺、不可非人。不可不說、不可動脣、不可執坐、不可
J29nB222_p0010b17║長行。不可繫念、不可起瞋。無利益事決不可行，豪釐
J29nB222_p0010b18║若犯，打出山門。」
J29nB222_p0010b19║示眾。「淨如珠、清如水、明如鏡、煇如星、皎如月、杲如日，
J29nB222_p0010b20║厚如地、大如天、虛如空、深如海。今之人不惟不能洞
J29nB222_p0010b21║蕩、不能深遠、不能光明、不能皎潔，且不識自心在甚
J29nB222_p0010b22║麼處？是箇甚麼？近有一夥識神之徒升在高座，被人
J29nB222_p0010b23║逼著便胡言漢語，非打即喝，幾曾夢見臨濟、德山竟
J29nB222_p0010b24║界來？及乎教除去者伎倆更與相見，必也眼瞠瞠地
J29nB222_p0010b25║似箇卜卦底見神見鬼，可憐生！胡不聞：『語不驚人，切
J29nB222_p0010b26║莫開口；不識真人，毋認識神』之誡歟？珍重！」
J29nB222_p0010b27║埽龍潭信祖塔，示眾。「擎茶奉餅天王時，底事分明敢
J29nB222_p0010b28║自欺？今日艸荒人變色，椎胸更去告阿誰？」顧左右云：
J29nB222_p0010b29║「為甚如此？虛空休掘洞，平地起孤𠂤。」
J29nB222_p0010b30║示眾。「吾昔侍萬峰時，與象巖、破雪諸人作偈頌，比被
J29nB222_p0010c01║老人訶罵，即自知非。今諸人入來未經一月，便欲逞
J29nB222_p0010c02║才作偈，得不為眾中糟粕邪？如禁而不止，病在膏肓，
J29nB222_p0010c03║難以救治。」
J29nB222_p0010c04║示眾。「高高峰頂立，深深海底行，你道是甚麼人竟界？
J29nB222_p0010c05║知與師齊，減師半德；知過於師，方堪相授。如今學人
J29nB222_p0010c06║才向門牆邊張一張，便開口說是說非，此等人，佛謂
J29nB222_p0010c07║之可憐憫者，閻羅王殿前依舊汗下，何益也？不如做
J29nB222_p0010c08║到佛祖田地，出來說兩句光揚祖道，豈不謂之丈夫
J29nB222_p0010c09║也哉？若是光景中、門牆上識得些子，便作者般蟲豸，
J29nB222_p0010c10║不惟不能為人，亦且箭折弓殘於人矣！」時有張沒量
J29nB222_p0010c11║向前作掌埶，師云：「放女三十棒。」士禮拜而去。
J29nB222_p0010c12║示眾。「莫妄想，見山見水是箇甚麼？」眾目定動，師喝云：
J29nB222_p0010c13║「者裏那有閒飯養你者死獃禪和？」拈棒便打，眾淚下，
J29nB222_p0010c14║師云：「會即會，淚甚麼？」复打板頭一棒，云：「將頭不猛，累
J29nB222_p0010c15║及三軍。」
J29nB222_p0010c16║因事示眾。「昔在中慶萬峰時，知事常差負薪汲水、耕
J29nB222_p0010c17║嵒種石、剝筍采茶、打碓牽磨。知事訶責，於時只不與
J29nB222_p0010c18║之爭，然後始得己事了辦。兄弟家念生死，來此聚首，
J29nB222_p0010c19║即般幾束柴未為分外，何小逆竟便打不過？如此是
J29nB222_p0010c20║不能放下無明種子，如來訶為可憐憫者。不見曹溪
J29nB222_p0010c21║掌碓、雪峰執炊、溈山諸老皆出行門，豈盡不及兄弟
J29nB222_p0010c22║也？即如長老順慶名族、縫掖子孫，曾二十年苦辛，豈
J29nB222_p0010c23║亦不及兄弟也？快須放下，莫慚惶殺人好。」
J29nB222_p0010c24║示眾。「趙州云：『諸方難見易識，我者裏易見難識。』天皇
J29nB222_p0010c25║亦常道：『諸方易見易識，我者裏難見難識。』何則？不見
J29nB222_p0010c26║道：『佛法不是小事，要在做到行到方知受用。』兄弟家
J29nB222_p0010c27║如欲得者箇受用，用心須是微細綿密，不可因循。如
J29nB222_p0010c28║用心細，自然日劫相倍；用心密，亦自然日劫相倍。所
J29nB222_p0010c29║謂生死心切、向上心堅，自然日劫相倍。兄弟家肯依
J29nB222_p0010c30║此言，必也窮高極遠，透徹精微，發用闊大，語句驚群。
J29nB222_p0011a01║雖然，猶有一機尚要會在。」
J29nB222_p0011a02║示眾。「兄弟家喚甚麼作道器？若聰明之士舉起便知
J29nB222_p0011a03║底，則世知辨聰如麻如粟，此等尚與情念黏著不能
J29nB222_p0011a04║遠離，稍有粟米粒事在胸中，日夜不安，心神攪亂，趙
J29nB222_p0011a05║州謂：『諸人被十二時使。』正為此輩發藥。兄弟家何不
J29nB222_p0011a06║趁此鬻飯有喫，把自己不明不會底，急急回光返照
J29nB222_p0011a07║打起精神，只要做到放光動地始可歇下。如德山見
J29nB222_p0011a08║龍潭後，拈一條棒，佛來也打、祖來也打，者才是不負
J29nB222_p0011a09║行腳，向上高流。時寒，珍重！」
J29nB222_p0011a10║示眾。「學道人志須堅、心須固。萬年一念、一念萬年。如
J29nB222_p0011a11║金如石，風吹不入、雨打不溼。到恁麼地，生禽佛祖、活
J29nB222_p0011a12║捉衲僧，豈是分外事？雖然，還有一著不與道在。」
J29nB222_p0011a13║示眾。「日月高縣，乾坤倒卓。露柱鐙籠，一動一靜；磚頭
J29nB222_p0011a14║瓦塊，或坐或行。正與麼時，耳其聲者，死不移時，利害
J29nB222_p0011a15║在甚麼處？曾經一中穿楊箭，乍見松毛也皺眉。」
J29nB222_p0011a16║示眾。「拓缽出，低頭入，伶俐漢，勿輕忽。瓦子鼓琴、蝦蟆
J29nB222_p0011a17║和曲，磚頭驚起上月窟。」复云：「虛而盈、剝而复，若得絕
J29nB222_p0011a18║後再穌，其宗不致寥落。」
J29nB222_p0011a19║示眾。「諸方則難參易學，藥山則難學易參。所以藥山
J29nB222_p0011a20║接人，不須濟下玄要、洞上君臣。」拈拄杖豎起云：「見麼？
J29nB222_p0011a21║十方薄伽梵，一路涅槃門。」
J29nB222_p0011a22║機緣
J29nB222_p0011a23║張則堯居士問：「如何是落艸句？」師云：「此去牛山一里
J29nB222_p0011a24║許。」「如何是直截句？」師云：「牛頭牛尾顛倒顛。」士信入。
J29nB222_p0011a25║開令萬時公問：「父母未生前不問，四大消散時如何？」
J29nB222_p0011a26║師云：「到頭霜夜月，任運落前谿。」公禮拜。
J29nB222_p0011a27║師睡次，有陳瑞環居士至，問：「如何是和尚家風？」師云：
J29nB222_p0011a28║「一枕齁鼾眠自足。」士云：「意旨如何？」師云：「曾無俗客到
J29nB222_p0011a29║山家。」
J29nB222_p0011a30║問：「臘月三十到來如何？」師云：「雪抹山河皎，竹燒節候
J29nB222_p0011b01║催。」進云：「新年佛法如何？」師云：「烏雅巢霰，錦鯉臥冰。」
J29nB222_p0011b02║問：「如何是體中玄？」師云：「華愛談經名解語。」「如何是句
J29nB222_p0011b03║中玄？」師云：「龜毛牚破水中月。」「如何是玄中玄？」師云：「蔆
J29nB222_p0011b04║角尖尖三箇叉。」
J29nB222_p0011b05║師問新到：「女住甚處？」僧云：「白雲寺。」師云：「白雲也有事。」
J29nB222_p0011b06║僧無對。
J29nB222_p0011b07║問：「如何是諸佛出身處？」師低頭云：「㘞！」
J29nB222_p0011b08║古山問：「某甲一向自謂有箇入處，及舉『如何是心』又
J29nB222_p0011b09║去不得，過在甚處？」師打云：「是甚麼？猶問過在？」山禮拜，
J29nB222_p0011b10║師复打七棒云：「棒下無情，聾瞶皆驚，你欲思量，千生
J29nB222_p0011b11║萬生。」
J29nB222_p0011b12║問：「大千世界一微塵，如何是一微塵？」師舉首云：「是甚
J29nB222_p0011b13║麼？」
J29nB222_p0011b14║問：「萬法歸一，一歸何處？」師云：「揭諦，揭諦！」
J29nB222_p0011b15║問：「如何是空王殿？」師云：「橫三豎四。」「如何是空王佛？」師
J29nB222_p0011b16║云：「一二三。」
J29nB222_p0011b17║問：「明歷歷、黑桼桼，是箇甚麼？」師與一蹋蹋倒。僧起复
J29nB222_p0011b18║問：「生死不明，再乞指示！」師掌云：「者無血性漢。」
J29nB222_p0011b19║師問僧：「山河及大地，全露法王身。」隨以手指地云：「者
J29nB222_p0011b20║是甚麼？」僧無對。
J29nB222_p0011b21║問：「法堂前即不問，方丈裏如何？」師云：「五眼莫能見。」云：
J29nB222_p0011b22║「威音王後亦不問，威音王前如何？」師云：「四野青青一
J29nB222_p0011b23║片春。」
J29nB222_p0011b24║師開堂日，張沒量居士請書雲堂額，師云：「攃佛處。」乃
J29nB222_p0011b25║以衣袖左右撝云：「山川也是！艸木也是！」士作虎聲便
J29nB222_p0011b26║出，師云：「者俗流也有點气息。」
J29nB222_p0011b27║師與胡是渠居士論次，師云：「文章雖居士，佛法須山
J29nB222_p0011b28║僧。」士云：「互用得麼？」師云：「居士哭，山僧笑。」士便出去。
J29nB222_p0011b29║師與張文禪居士避暑牛山，師云：「何不脫衣冠？」士云：
J29nB222_p0011b30║「禮也。」師云：「將謂你是箇人。」士叩齒而去。
J29nB222_p0011c01║師與熊止白、玄倩山行次，師指樹云：「喚作甚麼？」白云：
J29nB222_p0011c02║「黃荊也不識。」師云：「綠葉因甚道黃荊？」白乃作舞。師复
J29nB222_p0011c03║問倩，倩云：「是甚麼？」師云：「三十年後有人舉在。」倩亦作
J29nB222_p0011c04║舞。
J29nB222_p0011c05║佛侍者問：「某甲為甚愈參愈不得？」師云：「挑鐙撥火，是
J29nB222_p0011c06║甚麼道不得？」
J29nB222_p0011c07║師問婆子：「你是甚麼生底？」云：「某年。」師云：「那箇是甚麼
J29nB222_p0011c08║生底？」婆無對。
J29nB222_p0011c09║師夢入萬峰室，峰問：「佛祖在甚麼處？」師便作掌埶。峰
J29nB222_p0011c10║云：「不得動掌，在甚麼處？」師又舉掌云：「好不識羞。」
J29nB222_p0011c11║師過烏雅山，問主僧：「山名甚麼？」云：「烏雅。」師云：「為甚不
J29nB222_p0011c12║飛去？」
J29nB222_p0011c13║師問僧：「從那裏來？」云：「金雞。」師云：「來時金雞啼也未？」僧
J29nB222_p0011c14║無語。
J29nB222_p0011c15║德山僧參，師云：「金剛祖師道甚麼？」僧沈吟，師便打。
J29nB222_p0011c16║問：「門外人即不問，如何是門裏人？」師厲聲云：「眼瞎那！」
J29nB222_p0011c17║僧喝，師云：「好喝！」僧禮拜，師便蹋倒。僧起欲語，師云：「住！
J29nB222_p0011c18║住！此事須是命根下刺一刀底人始得，我者裏刀刃
J29nB222_p0011c19║上取人，容你眨眼不得。」
J29nB222_p0011c20║問：「縣嵒攃手時如何？」師作聽埶。僧理前問，師云：「三生
J29nB222_p0011c21║六十劫。」
J29nB222_p0011c22║金雞啟教授參問：「趙州到投子，子過茶，州不顧；侍者
J29nB222_p0011c23║過茶，州為甚禮侍者三拜？」師云：「山僧亦合禮你，你作
J29nB222_p0011c24║麼生會？」啟領玄旨。有〈偈〉云：「复將三拜驗天人，石女聞
J29nB222_p0011c25║之也斷魂，赤眼波斯來何早？金雞啼上鐵昆侖。」師然
J29nB222_p0011c26║之。
J29nB222_p0011c27║石林誰維那參，師云：「鼻孔向下垂，眉毛橫兩截作麼
J29nB222_p0011c28║生？」誰釋然禮拜云：「觀誰終不敢忘和尚。」
J29nB222_p0011c29║欽山僧參，師問：「若人識得心，大地無寸土。眼前是甚
J29nB222_p0011c30║麼？上座有會處，下一轉語來。」僧無對。
J29nB222_p0012a01║問：「觀世音將錢買胡餅，放下手卻是饅頭時如何？」師
J29nB222_p0012a02║云：「女信不及邪？」
J29nB222_p0012a03║慧月亮西堂問：「寂亮在天童曾問向上一著，千聖不
J29nB222_p0012a04║傳意旨，未有入路，即今和尚如何指示？」師云：「輕舟浮
J29nB222_p0012a05║水面。」亮於言下豁然，禮拜云：「喜得今日問過。」
J29nB222_p0012a06║師因肩複下山，遇張沒量居士問云：「何不累侍者？」師
J29nB222_p0012a07║云：「不欲假借人。」士直走而去。
J29nB222_p0012a08║問：「臨濟三玄、玄沙三玄，是仝是別？」師劈脊便打。
J29nB222_p0012a09║問：「三十日到來時如何？」師云：「縣嵒解點頭。」
J29nB222_p0012a10║問：「如何是佛法大意？」師云：「一鋸葫蘆兩把瓢。」
J29nB222_p0012a11║師問壁侍者云：「女會佛法麼？」者云：「去年會，如今不會。」
J29nB222_p0012a12║師云：「如今為甚不會？」者云：「早無管待，用會作麼？」師云：
J29nB222_p0012a13║「放女一頓。」者禮拜。
J29nB222_p0012a14║師與壁侍者山行次，師問：「如何是正法眼臧？破砂盆。
J29nB222_p0012a15║你作麼生會？」者云：「某甲不是弄淖人。」師云：「不弄淖怎
J29nB222_p0012a16║見洪波？」者云：「洪波在甚麼處？」師以杖畫兩畫，者揭涉
J29nB222_p0012a17║曰：「莫淹殺某甲好。」師頷之。
J29nB222_p0012a18║師因座主問溈仰九十七圓相意旨，師以拂子畫相
J29nB222_p0012a19║示之。主抹卻，師复畫，主又抹卻。師云：「吾不畫，你又作
J29nB222_p0012a20║麼生？」主芒然，師云：「販私鹽漢放下著。」
J29nB222_p0012a21║師一日舉楞嚴事究竟堅固，因擊碎茶桮勘眾云：「你
J29nB222_p0012a22║道是堅固？是不堅固？若道堅固，山僧已擊碎矣；若道
J29nB222_p0012a23║不堅固，古人為甚如此道？」
J29nB222_p0012a24║瑞環陳居士入山，師舉六祖〈轉識成智歌〉畢，徵云：「作
J29nB222_p0012a25║麼生會？」士豁然云：「向來聞和尚恁麼舉，如鐙景裏相
J29nB222_p0012a26║似；今日聞和尚恁麼舉，洞見和尚為人徹頂徹底處。」
J29nB222_p0012a27║師云：「試道道看！」士拍手大笑云：「莫道某甲無語好。」師
J29nB222_p0012a28║休去。
J29nB222_p0012a29║明玅陳道婆參竹篦子話有年，一日於轉車處忽然
J29nB222_p0012a30║有省，入山飯僧，問：「承聞和尚打碎茶桮驗事堅固是
J29nB222_p0012b01║不？」師云：「是，女作麼生？」婆云：「任從滄海變，終不為師通。」
J29nB222_p0012b02║乃轉身禮拜而去。越五年，示微恙，有〈偈〉曰：「來是誰來？
J29nB222_p0012b03║去是誰去？兩腳長申，如是如是！」師聞而許之。
J29nB222_p0012b04║明理陳道婆入山飯僧，適師為天童悟和尚舉哀，燒
J29nB222_p0012b05║香畢，婆入來云：「久仰老人，今日得禮三拜。」師云：「道得
J29nB222_p0012b06║許你禮拜。」云：「恁麼不消得。」轉身便出。
J29nB222_p0012b07║明道黃道婆因乞法語，師命僧持去，婆接得云：「和尚
J29nB222_p0012b08║來也。」僧云：「在甚麼處？」婆擊案一下云：「見麼？」僧無語，師
J29nB222_p0012b09║聞許之。
J29nB222_p0012b10║王道婆送子出家，請師上堂畢，婆指子曰：「且道此兒
J29nB222_p0012b11║還承當箇甚麼？」師便打，婆自怪云：「也是句賊入家。」
J29nB222_p0012b12║法語
J29nB222_p0012b13║示玄詞西堂
J29nB222_p0012b14║常遊楚之南北，而遍覓一箇不畏毒害吞舟之鯉，盡
J29nB222_p0012b15║其伎而莫之得。客歲天皇山中不下千人，獨一尾肥
J29nB222_p0012b16║壯赤梢，頗有意於竿頭，大約為文義網羅，一時卒難
J29nB222_p0012b17║及第。今夏率仝志將華嚴命來，堅請樹法幢之於此
J29nB222_p0012b18║院，又得一夏盤桓，而腳跟下一似安妥，第力量一時
J29nB222_p0012b19║未充，乃書歷來相見之語以嘉其志。山僧雖他往，亦
J29nB222_p0012b20║可極力進道，須待臨機大發，殺活自由，來尋山僧，何
J29nB222_p0012b21║愁不點頭也哉？
J29nB222_p0012b22║示參原熊居士
J29nB222_p0012b23║佛祖盛化，從昔至今而聲揚萬世，無有一人不深操
J29nB222_p0012b24║遠進稱了事人，必也打起一片長遠鐵石精神，未透
J29nB222_p0012b25║者必欲透、未徹者必欲徹，然後始承接得下。居士既
J29nB222_p0012b26║欲為之，亦必也切切諄諄萬年一念，不讓楊內翰、李
J29nB222_p0012b27║駙馬一絲豪許，而山僧豈不忻然相印邪？
J29nB222_p0012b28║示三和張居士（懋鼎）
J29nB222_p0012b29║一千七百則鐵饅頭，打得開、咬得碎，何愁盡大地不
J29nB222_p0012b30║光明，亦會萬物為自己矣！碓嘴生華、枯椿結果，豈虛
J29nB222_p0012c01║語哉？只怕箇綿綿纏纏於世情中膠死了，則錯過生
J29nB222_p0012c02║平好消息也。山僧如不道過，異日又說我孤女學道
J29nB222_p0012c03║之志。然必須放下滿架書，與令兄沒量切磋一上，又
J29nB222_p0012c04║是兩蘇在我堂裏也。公其勉之。
J29nB222_p0012c05║示自文禪人
J29nB222_p0012c06║若論此事，不可以有心求、不可以無心會，直須將「萬
J29nB222_p0012c07║法歸一、一歸何處？我在青州做領布縿重七斤」頓在
J29nB222_p0012c08║面前。行住坐臥也在面前，穿衣喫飯也在面前，屙屎
J29nB222_p0012c09║放尿也在面前，待客迎賓也在面前。無一時雜談、無
J29nB222_p0012c10║一時戲論，終日竟夜豎起眉頭、青著嘴臉，勿懈勿怠。
J29nB222_p0012c11║如此做去五年十年，若不寤道，山僧頭在頸上，女來
J29nB222_p0012c12║截取去做箇澆屎勺子。
J29nB222_p0012c13║示玉莽熊居士
J29nB222_p0012c14║學士家道心壁直，無一絲委曲、無一豪私染，終日浩
J29nB222_p0012c15║浩地裏，於兒女叢中不著纖塵竟界，住在世閒，盡其
J29nB222_p0012c16║壽命七八十歲，不怕病魔不畏生死，學地如是，可謂
J29nB222_p0012c17║不出欲界而入佛界，山僧豈不羨慕也哉？又云：「住在
J29nB222_p0012c18║世閒，作事弘廣，客來待之以酉；僧至供之以茶。」謙而
J29nB222_p0012c19║有禮，威而有德，一步步蹋在實地上，有何天堂地獄？
J29nB222_p0012c20║惟只一箇本來面目與之仝生仝死、無壞無滅，則真
J29nB222_p0012c21║火中蓮華也。
J29nB222_p0012c22║示見莽
J29nB222_p0012c23║真實為生死，須自己衣單下看是何物，行住坐臥不
J29nB222_p0012c24║可打落無事甲裏，穿衣喫飯不可走入瞢懂袋中，畢
J29nB222_p0012c25║竟要覷透根源、見徹窠窟，然後兩手禽著此物，冷笑
J29nB222_p0012c26║一場來與山僧相見，即不孤女勞力於此保社也。
J29nB222_p0012c27║示會極
J29nB222_p0012c28║近墨者黑、近朱者赤。近飄颺，學輕細；近渾厚，學朴實；
J29nB222_p0012c29║近操持，學勤習；近端嚴，學誠意；近文藝，學詩字；近蓮
J29nB222_p0012c30║社，學念佛。苟能如此行持，可謂遇竟逢緣，會其至極。
J29nB222_p0013a01║所言至極，非從人得，從人得者斷斷不是真正消息。
J29nB222_p0013a02║示古山禪人
J29nB222_p0013a03║見山是山、見水是水。者箇說話，明明只在目前，不能
J29nB222_p0013a04║領會，恰似明眼人落井相似。然既不能如此，只須向
J29nB222_p0013a05║目前橫看豎看，三千里外撞著箇無髭須底胡子，切
J29nB222_p0013a06║莫錯認。
J29nB222_p0013a07║規約
J29nB222_p0013a08║者鼓笛，自我初祖東來，打者不可勝紀，然未免鈍置
J29nB222_p0013a09║英靈，屈仝中下。山僧既是他兒孫，似不必以陳爛繩
J29nB222_p0013a10║黑而縛諸人於保社者也。第近代以來識心紛擾，不
J29nB222_p0013a11║無放蕩，而縱情之極，只得又將從上老和尚用過底
J29nB222_p0013a12║事件揭出，惟吾徒遵之守之，俟啐地折、爆地斷，然後
J29nB222_p0013a13║罵我魔魅人可也。
J29nB222_p0013a14║瞿曇老人一華垂示、兩手分付以來，而東西兩土代
J29nB222_p0013a15║代相承，莫有一人一世而不以深進遠操、洞貫古今、
J29nB222_p0013a16║聲揚萬世為急務也。今之禪人猶古之禪人，今古[罩-卓+千]
J29nB222_p0013a17║閒，而法範焉有不陳不嚴乎？余既濫當是任，不得已
J29nB222_p0013a18║乃揭數條於僧堂，諒諸人亦必不以跛腳粗漢是厭
J29nB222_p0013a19║良為賤也，宜共遵之。
J29nB222_p0013a20║佛事
J29nB222_p0013a21║自安然上座火。師拈火苣云：「會麼？者便是自安上座
J29nB222_p0013a22║本來不昧底面目，其來也自安，其去也自安。既然正
J29nB222_p0013a23║恁麼時，如何是他末後一句？」以火苣攛下云：「只此堂
J29nB222_p0013a24║堂火把子，山色谿聲白燄中。」
J29nB222_p0013a25║大覺寺定光耆宿火。定光大師九十年於盛山峰頂
J29nB222_p0013a26║般弄佛祖公案，如今一旦斂衣辭眾而去，可謂來亦
J29nB222_p0013a27║無所從，日明東嶺；去亦無所至，月照西村者也。雖然，
J29nB222_p0013a28║末後一著猶要棲靈與伊點出。以火苣攛下拍手云：
J29nB222_p0013a29║「歸去來！歸去來！」
J29nB222_p0013a30║夔州臥龍字水禪師語錄卷二（終）