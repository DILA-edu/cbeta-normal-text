J29nB222_p0013b01║夔州臥龍字水禪師語錄卷三
J29nB222_p0013b02║住開縣棲靈寺門人完矩錄
J29nB222_p0013b03║書問
J29nB222_p0013b04║與瑞環陳居士
J29nB222_p0013b05║雪山老子常言：「一切眾生具有如來智慧德相。」此老
J29nB222_p0013b06║子一片苦心，徹底要人當下寤去；而人只不肯，盍忽
J29nB222_p0013b07║於平常返欲務高求深良可歎也。公肯信此言之切
J29nB222_p0013b08║而當下寤去否？如不能，切須留神，不可甘為經史耽
J29nB222_p0013b09║誤平生。前之人，即塵勞中做去者有之，即潔白中做
J29nB222_p0013b10║去者亦有之。第塵勞中拔出為百當千，了者常十一；
J29nB222_p0013b11║而潔白中得來為百當千，了者常十九，此輕重之效
J29nB222_p0013b12║也。能於二處做得去，此又真火中蓮、丈夫漢也。山僧
J29nB222_p0013b13║在荊南煙霧中，回首夔門儼在天上，安能與公把臂
J29nB222_p0013b14║快談乎？為道自佳，餘不備。
J29nB222_p0013b15║與笑一法師
J29nB222_p0013b16║湘南領眾，刻不容離，何能謀面談鄉井中清話？直令
J29nB222_p0013b17║人隱隱作凌雲想耳！聞足下論《法華》於天門，而深固
J29nB222_p0013b18║幽遠之寶所當陽道出，參請輩覿面相承，余實躍然
J29nB222_p0013b19║無休也。遣人趨座拾取毒言，不識足下毒腸以為何
J29nB222_p0013b20║如？附後小偈：「靈山未散語何真？栗棘吞來怕殺人，竹
J29nB222_p0013b21║杖仝君歸錦里，鑾師席上醉華春。」
J29nB222_p0013b22║复笑一法師（附來書）
J29nB222_p0013b23║至人應運，古佛為心，終不以譏刺、愛譽為二，而來教
J29nB222_p0013b24║長箋批答，分析過當，詞气少貶，詎非夫子有蓬之心
J29nB222_p0013b25║也邪？足下大見，何薄且陋乎？前之人擊塗毒鼓、灑甘
J29nB222_p0013b26║露漿，莖艸見瓊樓、須彌置芥孔，固非淺見可能測度。
J29nB222_p0013b27║然余猶少羨於足下者，盍鑒祖、鑾師皆出吾蜀，疑足
J29nB222_p0013b28║下亦其人之流亞，實用繾綣待以智者，又譽以毒言、
J29nB222_p0013b29║毒腸及小偈云云。孰知只泛泛一支講人，實未夢見
J29nB222_p0013b30║實際理耳！既非種艸似不當論，而武陵龍孝若常言：
J29nB222_p0013c01║「足下曾見雲門和尚，素有良遂敲門之勤。」今來諭「鄙
J29nB222_p0013c02║辱殆盡，誠白面書生之淺見，能不錯會余相愛者？」就
J29nB222_p0013c03║來諭而試一論之。先德常言：「是賊識賊。」足下不妄稱
J29nB222_p0013c04║誤作亂吼爭光，安知人妄稱誤作亂吼爭光乎？然不
J29nB222_p0013c05║知此種種，亦何常不入正受不是玅理？所謂與諸勞
J29nB222_p0013c06║侶仝一手作。倘學不如此，不無師子咬人、韓盧逐塊，
J29nB222_p0013c07║實可憐憫者。至於「太虛玅體，西氏丰神，不令稚子管
J29nB222_p0013c08║窺、醜婦顰效，余恐羊質虎皮、雞心鳳狀，大為人所笑
J29nB222_p0013c09║也。」噫！足下識見只合美以紅蓮舌、白玉齒，不合稱以
J29nB222_p0013c10║毒言語、毒心腸。烏乎！醍醐上味為世所珍，遇此等人
J29nB222_p0013c11║翻成毒藥。有旨哉！有旨哉！
J29nB222_p0013c12║艸昧世界，機智人心。魚目妄稱明珠，山雞誤作彩
J29nB222_p0013c13║鳳。碔砆與白璧爭光，狐狸仝獅子亂吼，良可嘆也。
J29nB222_p0013c14║予不欲以太虛玅體受稚子管窺、西氏丰神令醜
J29nB222_p0013c15║婦顰效，於是偕二三好音，嘯傲於煙雲之上；五十
J29nB222_p0013c16║知非，養恬於丘壑之中，乃予拙計也。聞老和尚於
J29nB222_p0013c17║深山窮谷而棒喝交馳，費精殫神而平常少會，非
J29nB222_p0013c18║大手段、大力量者不能。予欲向癡人前說夢，恐釋
J29nB222_p0013c19║迦老子笑我也。忽接來教，大章大書未必出自老
J29nB222_p0013c20║和尚親手，而中閒語句恐門弟子向口角邊取錄
J29nB222_p0013c21║也。感謝感謝！俟遲，特謀一晤方面布，不悉。
J29nB222_p0013c22║复若明請住德山
J29nB222_p0013c23║鑒祖老人唱龍潭宗旨，於是山每接納四來，棒如雨
J29nB222_p0013c24║點亦如燒尾，辟歷幾七百年，絕無繼此席者，而是山
J29nB222_p0013c25║七百年竟寥寥耳！上座既惜此席久虛，乃有是命，欲
J29nB222_p0013c26║山野極力扶持，其見可謂偉矣！但山野適有芰荷衣、
J29nB222_p0013c27║松華食之想，其志既堅，似難回策。上座的欲完此段
J29nB222_p0013c28║公案，亦應待其時、待其人，而不可艸艸光景，當亦如
J29nB222_p0013c29║鐵而老子斷盡人知解，不惟不媿老人，亦不辱足下
J29nB222_p0013c30║知人之累。
J29nB222_p0014a01║复亮西堂啟教授
J29nB222_p0014a02║正欲走金雞尋二公談還鄉曲與物不遷之旨，何期
J29nB222_p0014a03║先辱華札，字字珠璣，誠得我悟師翁棒頭消息者也。
J29nB222_p0014a04║山野寧不羨且賀哉？手教問山僧在萬峰時事，萬峰
J29nB222_p0014a05║唯打幾頓，絕無物與人，臨濟兒孫何堪預數？二公過
J29nB222_p0014a06║譽，使汗下浹背也。邀住金雞，即當如命完此口願。第
J29nB222_p0014a07║方退藥山院，而諸剎皆有命，以我病足未得少瘳，安
J29nB222_p0014a08║能一一酬之？然金雞雖不能久住，當必過看作三日
J29nB222_p0014a09║談耳！不盡欲言。
J29nB222_p0014a10║复李修吉居士
J29nB222_p0014a11║來楚二年，法幢三樹，意覓一具眼人不得，何天假其
J29nB222_p0014a12║緣相遘於仙眠洲上？說及此段光景無不相信，但試
J29nB222_p0014a13║稘迫，不得三日提點耳！昨雖快談，不過艸艸，而一口
J29nB222_p0014a14║气怎能說得到底？居士气宇雖不減石公、龍湖，也須
J29nB222_p0014a15║久久方能盡善。古人有生來淨潔者、有學問淘洒者、
J29nB222_p0014a16║有工夫磨煉者，閱來書，似在第三方得徹頭。倘船子
J29nB222_p0014a17║可，能留一日，再來痛領談笑鍼錐、瞚揚棒喝，作赤身
J29nB222_p0014a18║擔荷人，無自甘門外。
J29nB222_p0014a19║复元璧金居士
J29nB222_p0014a20║向史書上楷模道理，恐不能作了當人。何也？公以孔、
J29nB222_p0014a21║孟比大鑒而先，朱、程比臨濟而後，胸中何重前而輕
J29nB222_p0014a22║後之甚邪？既朱、程比臨濟而後，則臨濟而後盡屬知
J29nB222_p0014a23║解？雪竇云：「此箇尚不與教乘合，況《中庸》、《大學》邪？」若論
J29nB222_p0014a24║大鑒而先，即玄元蒙莊猶尚不類，奚仁義之道一門
J29nB222_p0014a25║哉？從上來事如大火聚，觸之則燒，公謂縱禽便利可
J29nB222_p0014a26║乎？不但不識古人，且不識古人用處，誠景響中事，無
J29nB222_p0014a27║怪乎山僧語直也。倘把古人用處頓向面前著實理
J29nB222_p0014a28║會，久當親證，始知不是縱禽、不是便利，亦知山僧不
J29nB222_p0014a29║女欺也。來書有「向道最為堅固，切欲實證」等語，故據
J29nB222_p0014a30║實寫來，諒必不气悶下筆沒人情也。
J29nB222_p0014b01║复白拈張居士
J29nB222_p0014b02║來諭「生此季世，爾我皆苦，回望天竺尼山，真雲泥殊
J29nB222_p0014b03║繼也。」大約過量人斷出此苦之外，又何須論天竺尼
J29nB222_p0014b04║山之樂而爾我不樂為哉？然山僧正好向一步一跛
J29nB222_p0014b05║處示人，爾亦好向呼奴喚婢邊作用，若身若世總是
J29nB222_p0014b06║當人本地風光，誰見有一絲豪身世為苦樂邪？幾時
J29nB222_p0014b07║策俊骨過我，聚話一上何如？
J29nB222_p0014b08║复困菴龔居士
J29nB222_p0014b09║如何如何，一任卜度？若據者箇，居士實未得在。不見
J29nB222_p0014b10║認著依前不是，不認著依前亦不是。認與不認，居士
J29nB222_p0014b11║如何承當？又謂：「棒之與笑，本自無殊，一任卜度，但屈
J29nB222_p0014b12║殺古人多多也。」然者箇即韓、白、蘇、黃尚未夢見，況居
J29nB222_p0014b13║士種種見解乃能得入路邪？至於近與不近、來與不
J29nB222_p0014b14║來，山僧放居士二十棒，免得葛藤蔓延。
J29nB222_p0014b15║复淨土寺淨峨禪人
J29nB222_p0014b16║萬峰老人祥符解制，复有黃龍之命連書相喚，欲山
J29nB222_p0014b17║僧往黃龍，但不知何所教也？今又一書敦催，乃破暑
J29nB222_p0014b18║而去，則前所許者實難如命，況撦葛藤念子，山僧灰
J29nB222_p0014b19║冷久矣！如的欲完此因緣，可請徹兄甚玅。徹兄是山
J29nB222_p0014b20║僧素所知者，二十四部無不洞淵造微，如舍徹兄而
J29nB222_p0014b21║外，山僧莫得而知也。
J29nB222_p0014b22║复王方伯狄雲居士
J29nB222_p0014b23║住方城山日，常在師僧前稱說居士見宰官身護持
J29nB222_p0014b24║我法者，適誦大教，至欲聆風旛之說，則已在公筆尖
J29nB222_p0014b25║上漏洩了也，又要山僧矢上加尖，得不為葛藤禪所
J29nB222_p0014b26║笑邪？如公識得，便是放心時節；不然，還須共山中人
J29nB222_p0014b27║住幾日，不致作門外弼，終門裏相公也。
J29nB222_p0014b28║复長眉羅明府
J29nB222_p0014b29║土廣人稀，山僧素所慨者。長樂菴得公金石之談，山
J29nB222_p0014b30║僧眼中意中不覺光明，此何修而能致此也？前牛山
J29nB222_p0014c01║亦承公與之酬唱激揚，不然，何能使新寧道俗沾法
J29nB222_p0014c02║利如是之沃也？適又承多寶臧中迻來利益人天，山
J29nB222_p0014c03║僧汗顏，統此致謝。
J29nB222_p0014c04║复懋中朱居士
J29nB222_p0014c05║荊楚間每晤士大夫言及此事，無一二不怖毒害、能
J29nB222_p0014c06║可其意者，故買輕舟溯流而西以尋亮座主舊址，對
J29nB222_p0014c07║猿鶴、招麋鹿，誦箕山、燕蕨薇為樂。不意慈利多有辣
J29nB222_p0014c08║手阻我蘭橈，而复有居士，豈悅老再出，無盡後來乎？
J29nB222_p0014c09║請過青蓮山中重論末後句子，勿為紙墨交可也。
J29nB222_p0014c10║頌古
J29nB222_p0014c11║世尊初生
J29nB222_p0014c12║僧祇一片苦心腸，展手纔堪示四方，若是獨尊天地
J29nB222_p0014c13║事，不須扶過祖師堂。
J29nB222_p0014c14║大慧舉竹篦子
J29nB222_p0014c15║匹馬西還無一薦，樓前空歎穿楊箭，來時祇想論神
J29nB222_p0014c16║功，爭奈宮中不召見？
J29nB222_p0014c17║世尊答五通仙人
J29nB222_p0014c18║堂堂大世尊，那通亦難窮，漫穿鑿，枉費工。良久云：「春
J29nB222_p0014c19║風依舊五湖中。」
J29nB222_p0014c20║善財度草
J29nB222_p0014c21║能殺能涽，只一莖艸，者裏不會何處討？善財善財，莫
J29nB222_p0014c22║被謾好。
J29nB222_p0014c23║不落不昧
J29nB222_p0014c24║不昧不落，前錯後錯，春風起洛城，華鳥不見過。過！也
J29nB222_p0014c25║是大蟲看水磨。
J29nB222_p0014c26║十智仝真
J29nB222_p0014c27║百二嚴關欲上難，不知別路向長安，一聲喚得故人
J29nB222_p0014c28║出，綠酉紅亭奏合歡。
J29nB222_p0014c29║楊岐示眾：「老僧舉則公案布施大眾。」良久云：「口
J29nB222_p0014c30║只堪喫飯。」
J29nB222_p0015a01║九十老婆逞玉顏，不知雪已覆雲鬟，旁人卻道風流
J29nB222_p0015a02║甚，別是天地非人閒。
J29nB222_p0015a03║南泉斬貓
J29nB222_p0015a04║手中寶劍起龍文，百二河山蕩最氛，從此太平消劍
J29nB222_p0015a05║戟，更無戎馬度河汾。
J29nB222_p0015a06║黃檗打臨濟三頓棒
J29nB222_p0015a07║無耑三度上雲房，六十頭皮起禍殃，寄語諸方當著
J29nB222_p0015a08║眼，何須清濁費商量？
J29nB222_p0015a09║裴休丞相問黃檗壁上高僧象
J29nB222_p0015a10║畫人不會畫人心，何似人心會畫人？欲識畫人端的
J29nB222_p0015a11║意，等閒喚處句來親。
J29nB222_p0015a12║趙州三佛
J29nB222_p0015a13║木佛泥佛與金佛，何常不是大人作？只是當年老趙
J29nB222_p0015a14║州，不曾把定末後著。
J29nB222_p0015a15║婆子燒菴
J29nB222_p0015a16║無耑突出向雲中，一片寒天起黑風，好箇金輪無艷
J29nB222_p0015a17║色，回頭猛火在牆東。
J29nB222_p0015a18║僧問雲門：「如何是佛？」門云：「乾屎橛。」
J29nB222_p0015a19║雲門屎橛，人多气急，屈指算將來，九九八十一。
J29nB222_p0015a20║夾山見船子
J29nB222_p0015a21║全身分付不須疑，才有絲豪便見欺。末後著，知不知，
J29nB222_p0015a22║覆船入水也多時。
J29nB222_p0015a23║黃龍三關
J29nB222_p0015a24║我手佛手，拈苕弄帚，括地埽天，絕無好醜。我腳驢腳，
J29nB222_p0015a25║步步蹋著，引得兒孫，無繩討縛。人人生緣，種地耕田，
J29nB222_p0015a26║驀直一路，蒼天蒼天。
J29nB222_p0015a27║玄沙敢保老兄未徹話
J29nB222_p0015a28║蜚鳶嶺下敶雲黑，捉得玄沙者箇賊，切卻尾兮斫卻
J29nB222_p0015a29║頭，銅睛鐵眼認不得。
J29nB222_p0015a30║睦州見僧便云：「見成公案，放女三十棒。」
J29nB222_p0015b01║劈頭把出驗來人，匝匝清風繞客身，既是金蘭莫逆
J29nB222_p0015b02║友，何須戈戟暗中陳？
J29nB222_p0015b03║拾得曰：「無瞋即是戒，心淨即出家，我性與你合，
J29nB222_p0015b04║一切法無差。」
J29nB222_p0015b05║無瞋無箇戒，無心無箇家，我性與你性，擬合即成差。
J29nB222_p0015b06║僧問破山老人：「終日喫飯不曾咬著一粒米時
J29nB222_p0015b07║如何？」山云：「一箇斑鳩九隻鳥。」
J29nB222_p0015b08║終日喫飯不曾咬，一箇斑鳩九隻鳥，飛來飛去樹梢
J29nB222_p0015b09║頭，鬧轟轟地生煩惱。
J29nB222_p0015b10║龍城元徹禪師示眾：「眹兆未分，總是者箇○；兩
J29nB222_p0015b11║儀既判，不離者箇○；即今縱有者箇○○○○
J29nB222_p0015b12║○○，不出者箇○。」
J29nB222_p0015b13║分不分，看此閒，不須一箭過重關，堂堂便是長安道，
J29nB222_p0015b14║趁柳尋華白晝閒。
J29nB222_p0015b15║龍城又示眾：「有時一棒向活路上尋死人；有時
J29nB222_p0015b16║一棒向死路上尋活人；有時一棒教伊死也死
J29nB222_p0015b17║不徹、活也活不來，立地恁麼？」
J29nB222_p0015b18║棒頭下下且精明，殺活雙章不著情，分明一一重拈
J29nB222_p0015b19║出，不是五千舊葛藤。
J29nB222_p0015b20║分鐙偈
J29nB222_p0015b21║付廣福大儀觀誰長老
J29nB222_p0015b22║嵩少東來直指禪，令行吳越复西川，棲靈更付臨笻
J29nB222_p0015b23║竹，惡辣聲名自此傳。
J29nB222_p0015b24║付洛浦慧月寂亮長老
J29nB222_p0015b25║蘭江渡口令初開，鐵鑄才堪入室來，竹篦堂堂三尺
J29nB222_p0015b26║鐵，馮君拓上雨華臺。
J29nB222_p0015b27║付金雞大仝照啟長老
J29nB222_p0015b28║天篤傳來事事昌，如何更有別商量？藥山一缽親分
J29nB222_p0015b29║付，好去烹泉濟十方。
J29nB222_p0015b30║付棲靈頑石完矩長老
J29nB222_p0015c01║山亭一語絕多疑，衣缽今朝可付之，歸到漢豐全正
J29nB222_p0015c02║令，青山不許著便宜。
J29nB222_p0015c03║付牛山見斯圓照長老
J29nB222_p0015c04║十載巴東毒鼓鼙，聞聲死去已多時，穌來可繼牛山
J29nB222_p0015c05║席，滿院華飛信益奇。
J29nB222_p0015c06║付方城獅巖果霑長老
J29nB222_p0015c07║指月室中喫棒回，方城寺裏吼如雷，重重惠女桃支
J29nB222_p0015c08║杖，一任英靈四海來。
J29nB222_p0015c09║付廣福可雲果霽長老
J29nB222_p0015c10║十分膽气壯如雷，曾在棲靈中毒來，此法和囊分付
J29nB222_p0015c11║女，山頭藥鋪任從開。
J29nB222_p0015c12║付張懋德居士修之別號沒量
J29nB222_p0015c13║拈華微笑到今來，六十八番正令開，且喜新安張沒
J29nB222_p0015c14║量，棲靈門下和歌回。
J29nB222_p0015c15║付熊之奇居士平原別號止白
J29nB222_p0015c16║桂楫中流兩岸秋，悄然繫艇大江頭，綸竿才向蒼龍
J29nB222_p0015c17║窟，好箇金鱗躍上流。
J29nB222_p0015c18║付張允中居士則堯別號白拈
J29nB222_p0015c19║牛山一棒斷人魂，活得來時是上根，今日丁寧為聖
J29nB222_p0015c20║種，堂堂誰是俗兒孫？
J29nB222_p0015c21║付熊之京居士大原別號玄倩
J29nB222_p0015c22║曹溪春色十分闌，一片清香誰解看？獨許大原先得
J29nB222_p0015c23║意，東風迢遞入長安。
J29nB222_p0015c24║付胡齡祺居士是渠別號實參
J29nB222_p0015c25║濟北宗風萬古春，華香鳥語意偏新，蘇黃當日聲名
J29nB222_p0015c26║重，今日峰頭女更親。
J29nB222_p0015c27║付張懋學居士二卯別號文禪
J29nB222_p0015c28║指月園中碎頂門，烏紗猶帶棒頭痕，寫來一句知心
J29nB222_p0015c29║話，不是愁人也斷魂。
J29nB222_p0015c30║付陳正道居士瑞環別號明珠
J29nB222_p0016a01║烏紗叢裏道偏孤，昨夜論心理目符，磚鏡堂前月更
J29nB222_p0016a02║皎，許多梅柳盡垂珠。
J29nB222_p0016a03║付王珍居士思修
J29nB222_p0016a04║六年死志出頭來，語默相投果俊哉！此去燕居茅屋
J29nB222_p0016a05║下，春風秋月任徘徊。
J29nB222_p0016a06║付王裕甲居士玉澡別號海艇
J29nB222_p0016a07║烽火極天物不寧，門庭冷落不堪聽，曳回拄杖誰能
J29nB222_p0016a08║委？付與吾徒萬古馨。
J29nB222_p0016a09║付熊之哲居士參原
J29nB222_p0016a10║一曲衷腸欲話難，先宗獨許默中看，誰知俗子豁開
J29nB222_p0016a11║眼？拂袖還鄉理釣竿。
J29nB222_p0016a12║付陳道婆明玅
J29nB222_p0016a13║盛山幾度已曾說，法眼圜明性自悅，末後還鄉曲更
J29nB222_p0016a14║清，吾徒豈是空饒舌？
J29nB222_p0016a15║付陳道婆明理
J29nB222_p0016a16║十載殷勤豈偶然？江風明月是單傳，等閒識得竿頭
J29nB222_p0016a17║意，秦國何勞說後先？
J29nB222_p0016a18║付黃道婆明道
J29nB222_p0016a19║生平直以道為先，渴飲饑餐豈妄傳？授女龐婆回向
J29nB222_p0016a20║句，谿山雲月祖師禪。
J29nB222_p0016a21║付王道婆玄明
J29nB222_p0016a22║蘇迷盧竟鎮海瀾，分明說在一豪耑，山僧不必重安
J29nB222_p0016a23║柄，法乳從今任爾餐。
J29nB222_p0016a24║付熊道婆玄印
J29nB222_p0016a25║打碎無明窟可全，靈昭百艸又重詮，臥龍意旨從今
J29nB222_p0016a26║得，任女油餈擿市廛。
J29nB222_p0016a27║雜偈
J29nB222_p0016a28║山中吟
J29nB222_p0016a29║我居山，無奇特，食黃精，燒松葉。閒不過，長自吟，三四
J29nB222_p0016a30║句，寄知音。
J29nB222_p0016b01║翫月偶成
J29nB222_p0016b02║海上古明月，遙遙來古松，夜深雲散盡，緲緲欲相從。
J29nB222_p0016b03║漢豐道中
J29nB222_p0016b04║攜杖歸來晚，落暉返照東，谿聲亂石裏，山色莫煙中。
J29nB222_p0016b05║示頑石矩禪人
J29nB222_p0016b06║頑石本無情，點頭情自可，乃知生公徒，當年未負墮。
J29nB222_p0016b07║解嘲
J29nB222_p0016b08║無道人情好，人情返复閒，不如支枕臥，百事何相關？
J29nB222_p0016b09║示笑月初監院
J29nB222_p0016b10║洞壑深如此，公卿少干謁，悠然萬事清，笑入松邊月。
J29nB222_p0016b11║睡佛池
J29nB222_p0016b12║山頭一箇佛，半在水底眠，鐙火不相照，明月卻高縣。
J29nB222_p0016b13║一笑亭
J29nB222_p0016b14║碧色媚孤山，萬竅來怒號，大江自前橫，笑歸來時道。
J29nB222_p0016b15║示止白居士
J29nB222_p0016b16║趙州道箇無，子湖教看狗，山僧無法說，拂子驀打口。
J29nB222_p0016b17║示明峰監院
J29nB222_p0016b18║身住無塵地，心空亦是禪，偶來石上坐，峰月落飛泉。
J29nB222_p0016b19║答生死真妄問
J29nB222_p0016b20║去來不以相，動靜不以身，非生亦非死，非妄亦非真。
J29nB222_p0016b21║示若洒禪人
J29nB222_p0016b22║一念心清淨，光明猶若洒，直透威音前，何處狂妄起？
J29nB222_p0016b23║示孫居士從聞
J29nB222_p0016b24║幾度入青山，草鞋也蹋破，如何不自知？還來論者箇。
J29nB222_p0016b25║示印石禪人
J29nB222_p0016b26║餘霞散成綺，澂江清如練，天水兩相望，化為石一片。
J29nB222_p0016b27║示明節禪人
J29nB222_p0016b28║出郭居松山，日日營何事？獨有古人禪，平常不虛棄。
J29nB222_p0016b29║山居
J29nB222_p0016b30║挂笠夔州幾載，了無一事可人？惟有峰頭明月，往往
J29nB222_p0016c01║來來自親。
J29nB222_p0016c02║自余住此山中，白雲半屋常閒，日裏松閒鳥語，夜則
J29nB222_p0016c03║衡門不關。
J29nB222_p0016c04║山深杳無人跡，獨有麋鹿為鄰，負杖有時出戶，遙見
J29nB222_p0016c05║食野之蘋。
J29nB222_p0016c06║散步行到谿口，萬樹鳥語華香，忽見飄風驟雨，急向
J29nB222_p0016c07║古穴嵒廊。
J29nB222_p0016c08║千里萬里月色，三峰四峰秋光，樂則高歌一曲，倦則
J29nB222_p0016c09║斜枕石床。
J29nB222_p0016c10║攜笻剛到嵒谷，又聞石磬鏗鏘，緣徑徐徐歸去，沙鐺
J29nB222_p0016c11║已孰芥薑。
J29nB222_p0016c12║山中雖無奇處，林泉也勝長安，饑來幾碗薄鬻，困則
J29nB222_p0016c13║一箇蒲團。
J29nB222_p0016c14║疇昔山翁行腳，草鞋蹋破幾𠂤，今日高眠絕頂，任他
J29nB222_p0016c15║佛來祖來。
J29nB222_p0016c16║居山沒甚生涯，直條拄杖袈裟，閒到嵒頭趺坐，笑落
J29nB222_p0016c17║幾點梅華。
J29nB222_p0016c18║山色谿光𠂤裏，只好埽地焚香，如論祖佛公案，任他
J29nB222_p0016c19║浩浩商量。
J29nB222_p0016c20║題宿雲亭
J29nB222_p0016c21║白雲與亭似有約，亭與白雲亦相若，灑灑澹澹宿亭
J29nB222_p0016c22║中，歲歲年年如旅泊。
J29nB222_p0016c23║贈美若蔣居士杰
J29nB222_p0016c24║八十二翁書草聖，江湖久矣識名姓，昨從岳寺遠相
J29nB222_p0016c25║尋，一幅送余真遒勁。
J29nB222_p0016c26║送竺微和尚還越
J29nB222_p0016c27║隴西尚未盡風塵，此日帆開送別津，遙憶鴛湖如鏡
J29nB222_p0016c28║淨，不知秋月照何人？
J29nB222_p0016c29║送知微禪人
J29nB222_p0016c30║白月高天去不疑，吳山楚水欲何之？草鞋腳底如能
J29nB222_p0017a01║解，回首巴山意莫遲。
J29nB222_p0017a02║示淨遠禪人
J29nB222_p0017a03║攃手逍遙一著子，本無生也本無死，當陽一棒是根
J29nB222_p0017a04║源，申腳原從縮腳起。
J29nB222_p0017a05║偶成
J29nB222_p0017a06║得休休處且休休，今日方知遠遁流，瓢笠好隨風月
J29nB222_p0017a07║老，任他佛祖不為儔。
J29nB222_p0017a08║示月林禪人
J29nB222_p0017a09║茅屋雲中春色煥，千谿竹樹香風滿，有時支銚鬻清
J29nB222_p0017a10║流，一气傾乾茶七碗。
J29nB222_p0017a11║過寶峰訪龍城和尚
J29nB222_p0017a12║野徑行來日已斜，雲中犬吠是山家，閣上經聲松外
J29nB222_p0017a13║落，林耑也放白蓮華。
J29nB222_p0017a14║弔煙霞道士
J29nB222_p0017a15║一到人閒八十秋，心仝雲月自悠悠，夜來應有還鄉
J29nB222_p0017a16║信，御鶴翩翩到十洲。
J29nB222_p0017a17║贈龍城本明徹和尚
J29nB222_p0017a18║十載離情欲洒難，蜀山楚水幾相看，歸來獨有龍城
J29nB222_p0017a19║月，高映蘆華十七灘。
J29nB222_p0017a20║示法曇禪人
J29nB222_p0017a21║破雨乘風赤腳來，相逢一味喝如雷，如何當作衣中
J29nB222_p0017a22║寶？依舊從前熱鐵摧。
J29nB222_p0017a23║破雪和尚訃至
J29nB222_p0017a24║一到渝州未十秋，煙華浪裏坐扁舟，錦鱗尚未吞香
J29nB222_p0017a25║餌，何事絲綸即便收？
J29nB222_p0017a26║含璞和尚訃至
J29nB222_p0017a27║梁山笑聚萬峰頭，一別東西十度秋，此日芙蓉聞罷
J29nB222_p0017a28║席，叢林寂寂與誰儔？
J29nB222_p0017a29║鐵龍山十首
J29nB222_p0017a30║一袋還山過嶺東，橫擔雲月杖頭中，諸方老宿宜公
J29nB222_p0017b01║舉，漫謂歸貪枸杞紅。
J29nB222_p0017b02║香茅誅得鐵龍東，消受青山綠水中，自是清閒無外
J29nB222_p0017b03║事，朝朝鉏藥旁崆峒。
J29nB222_p0017b04║深山別是一生涯，芋栗多收樂歲華，更有一般清趣
J29nB222_p0017b05║好，西林日日起煙霞。
J29nB222_p0017b06║山中別是一清機，水當茶來雲作衣，世外高人如有
J29nB222_p0017b07║意，何妨相繼到嵒扉？
J29nB222_p0017b08║幾箇師僧住石泉，朝來飲食夜來眠，衣中一寶雖無
J29nB222_p0017b09║異，大氐壺中別有天。
J29nB222_p0017b10║少林直指沒多岐，不用勞勞別覓之，秋月春華頻寄
J29nB222_p0017b11║意，如何此外問真知？
J29nB222_p0017b12║破破茅菴舊舊床，十年坐臥此山岡，饑來自有松華
J29nB222_p0017b13║飯，世外何勞辟穀方？
J29nB222_p0017b14║十年谿上牧牛兒，一片衷腸說向誰？獨有寒猿啼夜
J29nB222_p0017b15║月，天明蹋破老松支。
J29nB222_p0017b16║冰霜歲莫苦東林，紙被蒙頭冷不禁，惟是菴前雙柏
J29nB222_p0017b17║樹，孤根無改老幽岑。
J29nB222_p0017b18║從今一日不離山，萬事無為心自閒，竹杖倚松雲鶴
J29nB222_p0017b19║靜，清風回首在嚴關。
J29nB222_p0017b20║示中樹熊居士
J29nB222_p0017b21║欲啼還笑都無意，別有商量落位次，翻复追尋聲臭
J29nB222_p0017b22║前，何常不是如來地？
J29nB222_p0017b23║示印文
J29nB222_p0017b24║無文印子向空印，印住虛空空不消，急急歸來子細
J29nB222_p0017b25║看，牛山聳出白雲霄。
J29nB222_p0017b26║示可雲書記
J29nB222_p0017b27║未透雲門一字關，茅菴且住白雲山，有時翻出平生
J29nB222_p0017b28║手，一劍橫抽埽百蠻。
J29nB222_p0017b29║送允一壽侍者
J29nB222_p0017b30║十年隨侍鳳凰山，送女西歸白水灣，若到新安休住
J29nB222_p0017c01║著，還須再上臥龍關。
J29nB222_p0017c02║示見宗
J29nB222_p0017c03║未破疑關見道難，疑關一破即長安，回頭卻有青山
J29nB222_p0017c04║分，笑月吟風臥石盤。
J29nB222_p0017c05║示長木棟侍者
J29nB222_p0017c06║此日重來履碧霞，頭皮一擊血淋沙，堂堂好箇還家
J29nB222_p0017c07║路，爭奈家鄉隔海涯？
J29nB222_p0017c08║示慧波玨侍者
J29nB222_p0017c09║女父宗儒女學佛，宗儒學佛事如何？猛然躍過龍門
J29nB222_p0017c10║去，電走雲飛倒玉河。
J29nB222_p0017c11║與別眼熊居士
J29nB222_p0017c12║摶風帶雨上山來，短短柴門為爾開，格物頻頻言底
J29nB222_p0017c13║事，子韶一笑響嵒隈。
J29nB222_p0017c14║示熊爾錫孝廉
J29nB222_p0017c15║勞君幾度到雲門，兜率何堪可共言？若論心原無說
J29nB222_p0017c16║處，茶桮舉起便消魂。
J29nB222_p0017c17║复白拈張居士
J29nB222_p0017c18║臥龍無字到諸方，多謝少陵論短長，縱使文華雕刻
J29nB222_p0017c19║好，勞勞未免費商量。
J29nB222_p0017c20║示甘使君六守居士
J29nB222_p0017c21║一繫扁舟到臥龍，心原細細論初終，回頭明月瞿塘
J29nB222_p0017c22║上，冷冷清煇曜碧空。
J29nB222_p0017c23║示翼如禪人
J29nB222_p0017c24║泉向高嵒下碧天，帛拖一匹挂雲邊，煙波一似惡池
J29nB222_p0017c25║出，白浪滔滔涌淡漣。
J29nB222_p0017c26║示雲海禪人
J29nB222_p0017c27║舟泊臨江鹿渡津，登山欲訪白雲人，風旛意旨如何
J29nB222_p0017c28║道？三頓竹篦漫作瞋。
J29nB222_p0017c29║示徐成宇居士
J29nB222_p0017c30║十載滄浪理釣竿，蘆灣一曲和應難，不如且擿煙波
J29nB222_p0018a01║裏，回首月高玉一團。
J29nB222_p0018a02║示璧侍者等三十餘人
J29nB222_p0018a03║令行四國已多年，未得英靈可息肩，報女吾將離四
J29nB222_p0018a04║大，春風吹殺五湖船。
J29nB222_p0018a05║澡浴剃頭都不許，粗麻細苧不須陳，堂堂薦取臨行
J29nB222_p0018a06║句，即是分身奉剎塵。
J29nB222_p0018a07║生滅無將來論我，此言終是著關鎖，欲知正見复何
J29nB222_p0018a08║如？明月峰頭看猛火。
J29nB222_p0018a09║楚水巴山十四秋，說黃道黑豈無由？祇緣道大人難
J29nB222_p0018a10║識，且暫高眠白月樓。
J29nB222_p0018a11║不是臨行寫熱腸，亦非無可繼衣缽，棲靈多恐久虛
J29nB222_p0018a12║涼，珍重當須識本末。
J29nB222_p0018a13║法脈
J29nB222_p0018a14║圓完覺复，祖道常弘，鐙傳永世，紹續正宗。
J29nB222_p0018a15║
J29nB222_p0018a16║
J29nB222_p0018a17║
J29nB222_p0018a18║
J29nB222_p0018a19║（板存嘉興楞嚴寺經坊）
J29nB222_p0018a20║夔州臥龍字水禪師語錄卷三（終）
J29nB222_p0018a21║
J29nB222_p0018a22║
J29nB222_p0018a23║
J29nB222_p0018a24║
J29nB222_p0018a25║
J29nB222_p0018a26║
J29nB222_p0018a27║
J29nB222_p0018a28║
J29nB222_p0018a29║
J29nB222_p0018a30║
J29nB222_p0018b01║夔州府臥龍寺字水圓䂐禪師行狀
J29nB222_p0018b02║師諱圓䂐，字字水，鐵龍其別號也。漢太師譙周之後。
J29nB222_p0018b03║家安漢岳池羊山下。父聖功，母楊氏。生明萬曆乙巳
J29nB222_p0018b04║十月七日，有異兆，人多奇之。五歲入塾，能誦四書，頗
J29nB222_p0018b05║敦敏。十歲知《春秋》，能文，常喜與僧談。一日，父諧往山
J29nB222_p0018b06║寺。有僧看經，因問：「看者何書？」曰：「《心經》。」曰：「借覽可乎？」曰：
J29nB222_p0018b07║「可。」師遂覽。既歎曰：「此聖之至也。」自是以後有出塵之
J29nB222_p0018b08║意，而不敢𣊡告於親友。年十三，將為納聘，乃惟曰：「塵
J29nB222_p0018b09║網恢恢，不裂之於此日，而後欲解亦難也。」因見有衲
J29nB222_p0018b10║憩樹下，而貌高古不類庸僧，乃問：「師欲何之？」衲不對，
J29nB222_p0018b11║負囊而去。師雖不聆衲語，而心切慕之。一夜不樂，黎
J29nB222_p0018b12║明即逸去。氐渝，追衲不及，急出峽，造江陵，遍謁名勝。
J29nB222_p0018b13║忽見衲於千佛菴，急前揖曰：「師識弟子不？樹閒一別
J29nB222_p0018b14║兩月逾矣！」衲驚且詰曰：「少年欲何事而遠涉邪？」曰：「乞
J29nB222_p0018b15║師剃度。」納憫而收之。衲諱德崇，字大悟，是師從舅氏
J29nB222_p0018b16║也。既脫白，勤習經律，而同列沙彌雖前十臘，不如師
J29nB222_p0018b17║一歲學也。年十五，聞江浙講席半為蜀人，欲往參學，
J29nB222_p0018b18║白本師，本師聽而遣之。由衡廬達建業，過武林，不入
J29nB222_p0018b19║越歲，經旨遠造，一時諸師莫不嘉歎。忽動省親之想，
J29nB222_p0018b20║買歸櫂到江陵謁本師而後還蜀，則親已逝矣！明年，
J29nB222_p0018b21║往嘉州禮峨嵋，复欲下楚道梁山會明法師，與之論
J29nB222_p0018b22║《法華》有契，留住分座說法。明法師臘尊學博，學者罕
J29nB222_p0018b23║有契，而一見即許之，足見師之所造也。年二十五，開
J29nB222_p0018b24║縣有知微、雲波者，仝瑞環陳公、星拱黃公，訝師大覺
J29nB222_p0018b25║講《楞嚴》，自此則新寧之牛山、達州之黃龍皆師法席
J29nB222_p0018b26║矣！崇禎壬申，棲靈寺成，眾以為非師莫主，公書迎師。
J29nB222_p0018b27║師既居之，常閱《五鐙》，見德山、圓寤皆是法師，遂欲罷
J29nB222_p0018b28║席叩宗旨於吳越，忽聞破山老人自嘉禾還蜀，在梁
J29nB222_p0018b29║山太平又見提唱語，頗信服。時有僧坐僧堂前，師過
J29nB222_p0018b30║都不視之，師疑而邀入問焉！僧曰：「某自浙來，以天童
J29nB222_p0018c01║衣缽在蜀，固欲見破和尚耳！」師疾與之諧往。既至，見
J29nB222_p0018c02║方丈，長揖不拜。明日平上堂，舉「德山見龍潭語」示之，
J29nB222_p0018c03║師芒然不知是義所在。平召入室夜坐，不覺論之久，
J29nB222_p0018c04║侍僧曰：「只一法師，而費此商量何也？」平曰：「是玉不可
J29nB222_p0018c05║不琢。」越十日，襄香上方丈問：「佛說上中下修，未審修
J29nB222_p0018c06║箇甚麼？」平曰：「修即不無，女且明道眼著。」又問：「如何是
J29nB222_p0018c07║成佛根本？」平曰：「父母未生前薦取。」師曰：「某到此不會。」
J29nB222_p0018c08║平曰：「向此著力好。」時四方多故，而楚兵又將入蜀，因
J29nB222_p0018c09║辭隱開縣之九龍山。居一載，疑情愈重，再往見平請
J29nB222_p0018c10║益工夫。平曰：「工夫不到不方圓，著實理會去。」及平遷
J29nB222_p0018c11║中慶，師又往見之，求入堂，平不許，師曰：「此回如不得
J29nB222_p0018c12║入路，誓不出。」平然之。一日，聞維那月竹舟師說：「前有
J29nB222_p0018c13║僧入堂，三日有省。」師被此語激發，頓不知工夫之切
J29nB222_p0018c14║密而癡絕者三七日，因竺微泰師一喝，而師之桶底
J29nB222_p0018c15║脫也。走上方丈見平，平上下顧曰：「者是甚麼所在？」師
J29nB222_p0018c16║曰：「者箇所在不可說。」平曰：「你者說底聻？」師一喝便出，
J29nB222_p0018c17║平隨落堂。師問：「盡大地是一眼時如何？」平便打，師喝。
J29nB222_p0018c18║平曰：「再試喝看。」師云：「知音不在頻頻舉。」平曰：「伎死只
J29nB222_p0018c19║如此。」師曰：「再有絕伎作麼生？」平曰：「重言不當吃。」師曰：
J29nB222_p0018c20║「伎倆盡時諸念盡，猶來何處不稱尊？」平曰：「去年有供
J29nB222_p0018c21║養，沒人還飯錢；今年有人還飯錢，又沒人供養。」師拍
J29nB222_p0018c22║一拍，平便歸方丈。西堂珽師曰：「大慧十八寤，公得頭
J29nB222_p0018c23║一寤。」師作〈偈〉見意曰：「迷則千差，寤則不別，十聖三賢，
J29nB222_p0018c24║繫驢之橛。」一日，平上堂，師出拍兩拍便𢍏卻席，平便
J29nB222_p0018c25║下座。師呈〈偈〉曰：「當場一語絕家私，此意須還父子知，
J29nB222_p0018c26║自是旁人空著眼，徒勞歎息鐵師兒。」平曰：「卻似有箇
J29nB222_p0018c27║入路。」師曰：「也不可道別有。」平便打。因看「有句無句，如
J29nB222_p0018c28║藤倚樹」又似墨黑，乃歎曰：「大慧何人，尚疑到喫飯不
J29nB222_p0018c29║知舉箸？」因又起疑。後在書記寮偶與人語，忽然冰釋，
J29nB222_p0018c30║上方丈見平，適平在火盧上，便拈火柴頭打出。師之
J29nB222_p0019a01║有所得，心伏不住而歡喜踊躍，作歌詞偈句不知竟
J29nB222_p0019a02║幾千也。一日過河口，忽念「木人夜半穿靴」之語，而一
J29nB222_p0019a03║旦平妥，如雲出岫、似鳥飛空，絕無管待。閱五家宗旨
J29nB222_p0019a04║如子猷青[毛*詹]，實我家故物也。平，常書法語付師，其略
J29nB222_p0019a05║曰：「字水䂐公，得得破家散宅，來入者保社，捉余腳手，
J29nB222_p0019a06║大放憨睡。饑餐渴飲，盡是本地風光；啄唾掉臂，全章
J29nB222_p0019a07║殺活機柄」云云，乃以師為西堂。平應棲靈請，師亦在
J29nB222_p0019a08║焉！及平住祥符，師遣人上書論「有鼻孔無鼻孔」往還
J29nB222_p0019a09║三次，又常擊碎茶桮驗事堅固，則師之所造非淺，故
J29nB222_p0019a10║沒量居士啟云：「三書扭折鼻孔，曾當場法戰古錐；一
J29nB222_p0019a11║掌擊碎茶桮，輒尋常勘驗衲子。」盍本諸此也。其後師
J29nB222_p0019a12║與破雪諸公祝平四十，平屬師與雪公共廣化門。雪
J29nB222_p0019a13║回渝之西湖，師還夔之臥龍，將尋亮座主之山而為
J29nB222_p0019a14║隱遯之計，年三十三矣！新寧士大夫高師德風，以師
J29nB222_p0019a15║名白郡，請出世於城西之指月，師幡然行曰：「吾不為
J29nB222_p0019a16║而誰為？」於是歸者如市，即士大夫願假擇木堂講明
J29nB222_p0019a17║此道者亦百人焉！由是漢豐之棲靈、江陵之天皇、慈
J29nB222_p0019a18║利之華嚴、澧州之藥山、新寧之廣福，不十年則六坐
J29nB222_p0019a19║道場矣！師說法有古德之風，故其上堂，如：「蝴蜨生枯
J29nB222_p0019a20║樁，千古之常事；指物與傳心，早落第二義。」又如「遊龍
J29nB222_p0019a21║峰頂，猿鳥啼不二之圓音；指月竿頭，青冥𣊡無聞之
J29nB222_p0019a22║般若。」又如「認著是，痛與一頓；不認著是，亦痛與一頓。
J29nB222_p0019a23║昨見孤鴻塞北歸，足邊繫得安南信。」又如「秋色入慈
J29nB222_p0019a24║昜，天門山色換；樓頭梧葉飄，有眼如不見。」又如「一浦
J29nB222_p0019a25║雲煙，萬井冰雪，玉樓人睡不知天曉；瓊樹鳥啼不知
J29nB222_p0019a26║晴明。」又如「鵝城峰碧，牛山岫青，不是古佛蠃髻，亦非
J29nB222_p0019a27║諸聖頂門。昨夜文殊、普賢疑到五更，及至醒將起來，
J29nB222_p0019a28║依舊可憐生」之類。他如「開堂日，沒量張公居士請書
J29nB222_p0019a29║雲堂額，師曰：『攃佛處。』以衣袖左右撝曰：『山川也是！草
J29nB222_p0019a30║木也是！』」及四禪、四眼問答之類種種施設，若非深造
J29nB222_p0019b01║遠蹈，安能如此直截痛快乎？即廁之雪竇、真淨、松源、
J29nB222_p0019b02║天目、雪巖、高峰之閒，則亦伯仲焉爾！師重道好德，不
J29nB222_p0019b03║噬利、不榮名，暑寒一衲、飲食一缽，即錢穀如山、錦繡
J29nB222_p0019b04║如市都不經眼，故凡師之及門，莫不以清白為行。所
J29nB222_p0019b05║以師在棲靈日，有僧名全心者來，遺金三十，頑石矩
J29nB222_p0019b06║公拾得，當白，眾無認識者。全五日後方覺，來白師，師
J29nB222_p0019b07║曰：「在某處。」矩出金，原封未解。又笑月初公往淨土寺，
J29nB222_p0019b08║拾金五十，歸白，師曰：「此必商賈所遺也，初當候而還
J29nB222_p0019b09║之。」兩日後，其人來，倉皇之極，口數曰：「有死而已。」初詰
J29nB222_p0019b10║之，其人曰：「兩日前遺下白金，是貸以糴米者，某家寒，
J29nB222_p0019b11║將何以償？」言畢大慟。初曰：「無啼，金在我處。」遂出而還
J29nB222_p0019b12║之。其人曰：「生我之恩逾於父母。」跽謝而去。如非師之
J29nB222_p0019b13║好義，何能感及門清淨若此？則是師之皇皇德業，而
J29nB222_p0019b14║揆筆舌何能殫述焉？吾蜀父老亦能道之，常曰：「為佛
J29nB222_p0019b15║祖兒孫如吾臥龍老人，可謂不忝也。」毅廟甲申閒，殺
J29nB222_p0019b16║僇之痛、焚燒之憯，無寸土乾淨。師諧五七人避之方
J29nB222_p0019b17║城、避之九龍、避之萬峰，未七月日，而二郡三十縣，人
J29nB222_p0019b18║與物無有矣！師以昔年參方，勇不避暑溼，惟以佛法
J29nB222_p0019b19║因緣在意，不覺成患而損一足，此時履動非馬即輿，
J29nB222_p0019b20║故不能遠去萬里外逃此大劫，乃於新寧之廣福為
J29nB222_p0019b21║戎壘所有。幸師德聲素來遠播，雖持兵者亦知有師，
J29nB222_p0019b22║競來禮拜奉以淨食并乞師懺罪，師盡陳以罪福、忠
J29nB222_p0019b23║孝之事。皆曰：「吾屬本國家赤子，安能萌此不軌之心
J29nB222_p0019b24║乎？此李某、張某陷吾屬於此，奈何？」師益就此指之導
J29nB222_p0019b25║之，故殺僇少貸，吾仝袍之釋子亦賴此得免十一，其
J29nB222_p0019b26║來集之及門，亦如臥龍時無減。此十二月十八日也。
J29nB222_p0019b27║明年，迻營梁山，師目此竟非沙門所安。二月二十七
J29nB222_p0019b28║告眾曰：「吾自為僧以來，不受不義之衣食，況戈戟中
J29nB222_p0019b29║吾豈樂乎？自今日始勿進飲食，來月朔吾當出營矣！」
J29nB222_p0019b30║營之愚者聞師言，恐失師，皆防之。至朔之子，喚侍者
J29nB222_p0019c01║張鐙謂曰：「女為道，其努力之，吾以此時別女矣。」侍者
J29nB222_p0019c02║求偈，師書數偈與之。又曰：「徐護法為師之重，獨不留
J29nB222_p0019c03║一面乎？且坐脫亦化人之一助？」因勸請。至午，徐率眾
J29nB222_p0019c04║至，求說法，師忻然上堂，說法畢，端坐而逝，實乙卯三
J29nB222_p0019c05║月朔日也。留五日始茶毗。其營中慕師者，皆持緞帛
J29nB222_p0019c06║及沈水等香，競投薪中以表敬。及收骨，得五色設利
J29nB222_p0019c07║若干，人皆爭拾之。骨臧梁山金城之西，胡氏萬松菴
J29nB222_p0019c08║後，自此遐邇皆曰：「有佛矣！」師世壽四十有一，臘二十
J29nB222_p0019c09║有八。室中親印弟子，大儀誰公等七人，居士沒量等
J29nB222_p0019c10║十人、婆子明玅等五人，其受化獲益者千萬有餘。師
J29nB222_p0019c11║語錄，初，誰公裒刻於棲靈者八卷；次，亮公裒刻於藥
J29nB222_p0019c12║山者又八卷；次，矩公收全錄裒刻於臥龍者總二十
J29nB222_p0019c13║卷。今刻於黔南者，璧侍者囊中所存數篇，非師全璧
J29nB222_p0019c14║焉！烏乎！師為一大時宗匠，道沖德備，嘉言懿行，揆焉
J29nB222_p0019c15║能詳述𣊡揚於天下，使仝事之人知師之所造乎？揆
J29nB222_p0019c16║懼湮沒，乃不過狀其人所共見，俟大手筆為師作塔
J29nB222_p0019c17║銘者有所考。住夔州開縣寶峰法姪明揆謹狀