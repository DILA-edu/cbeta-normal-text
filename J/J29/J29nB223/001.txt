J29nB223_p0021a01║開聖禪院語錄序
J29nB223_p0021a02║維皇降衷，無智愚賢不肖一也。一者維何？本來各具
J29nB223_p0021a03║之聖心也。然惟大人惟能不失其赤子之良，惟君子
J29nB223_p0021a04║惟能獨存其幾希之念，夫豈大人君子之受畀於天
J29nB223_p0021a05║者，獨異於儔人也歟哉？畀不異而大人君子異，異之
J29nB223_p0021a06║以克全其天，而不汩此本來各具之聖心焉耳。儔人
J29nB223_p0021a07║去天日遠，則蔽錮日深；蔽錮愈深，則去天愈遠。此而
J29nB223_p0021a08║非有以開之，顧安能復見其各具之良，而不讓大人
J29nB223_p0021a09║君子以獨全之異也哉？師靈巖人，而克全其天者也。
J29nB223_p0021a10║髫年穎寤，志趣不凡，絕噬欲而究根宗，薄經生而窮
J29nB223_p0021a11║性命。遨遊三吳楚蜀間，宗天童報恩，旁及梁山臥龍
J29nB223_p0021a12║諸大師之教，而手飛絳雪，腹飽玄霜，萬慮皆空，一鐙
J29nB223_p0021a13║獨朗，猶自博極經史，淹貫百家。字玅鍾王，而三峽墨
J29nB223_p0021a14║濤寒；詩羞李杜，而八斗文淵潔。踞臨濟之席者，舍師
J29nB223_p0021a15║而外，殆難先屈一指矣。歲辛卯，錫挂㠟峨，遠邇欣慕。
J29nB223_p0021a16║維時自王公勳府而外，如大中丞開少錢公，將軍和
J29nB223_p0021a17║甫楊公，侍御上林朱公、孟六喻公，大參受伯涂公，監
J29nB223_p0021a18║司仲如喻公、百汪熊公、山涵劉公，元戎雲夫羅公、還
J29nB223_p0021a19║初王公、御極王君，邑令五屼張君，暨諸哲士高良，爭
J29nB223_p0021a20║先倒履於龍門、雍門、高藍之閒。三闢法壇，廷師振鐸，
J29nB223_p0021a21║供帳甚盛，儔人畢集。諸所叩發，靡弗言下了了。閒即
J29nB223_p0021a22║理涉深微，言難驟喻。師又廣之以老莊、覺之以孔孟，
J29nB223_p0021a23║再三開示以指歸要道。初不駭精索怪，欺鬼談天，作
J29nB223_p0021a24║他人蒙頭蔽臉伎倆，則是師之釋，釋而道者也；師之
J29nB223_p0021a25║道，道而儒者也。棒頭喝底，聾瞶皆驚，無智愚賢不肖，
J29nB223_p0021a26║咸復見其本來各具之聖心，而不專遜美於大人君
J29nB223_p0021a27║子矣。其疇開之也哉！其疇開之也哉！門人輯語錄，額
J29nB223_p0021a28║其編曰開聖。誠哉！有參天之力也。梓以傳鐙，應知功
J29nB223_p0021a29║不在禹下。
J29nB223_p0021a30║沅州蕭元會際明甫譔
J29nB223_p0021b01║
J29nB223_p0021b02║
J29nB223_p0021b03║
J29nB223_p0021b04║
J29nB223_p0021b05║
J29nB223_p0021b06║
J29nB223_p0021b07║
J29nB223_p0021b08║
J29nB223_p0021b09║
J29nB223_p0021b10║
J29nB223_p0021b11║又
J29nB223_p0021b12║慧常讀五鐙及百氏書，天下名藍莫不有命世宗師
J29nB223_p0021b13║應運開法其閒，而生緣出載亦詳且悉矣。獨是黔南
J29nB223_p0021b14║一掌地，不惟地不生其人，而人亦不屑居於此，盍地
J29nB223_p0021b15║愚而俗陋故也。殆考郡志，自有唐南將軍伐黑羊始
J29nB223_p0021b16║建黔州，歷有明神廟初始置省會，王新建謫龍場驛，
J29nB223_p0021b17║民始知學，亦猶文翁之始在蜀也。其後也，名緇宿衲
J29nB223_p0021b18║閒有接錫而來者，然終以寒來暑往、秋至春去，未有
J29nB223_p0021b19║留期年而興化於其閒也。我長松老師手接報恩衣
J29nB223_p0021b20║缽，遠擅臨濟宗旨，既顯揚於平越黃甕之閒，一時願
J29nB223_p0021b21║學於師者惟恐後，則亦猶達磨之來嵩少也。師臨眾
J29nB223_p0021b22║玅密，不憚精神，必期學者盡趨佛祖之域而後已，乃
J29nB223_p0021b23║亦不避言之多也，於是端居、岳樵諸兄咸載而紀之。
J29nB223_p0021b24║慧懼年深易於散失，遣人徵而裒集，得上堂四卷、小
J29nB223_p0021b25║參晚參二卷、機緣法語又二卷、雜偈尺牘又四卷，使
J29nB223_p0021b26║龍光上長老走吳越覓善梓者，登諸木以公仝好。其
J29nB223_p0021b27║普說、其拈頌、其贊、其佛事、其雜箸，慧又望我仝門諸
J29nB223_p0021b28║兄為老師拈出。
J29nB223_p0021b29║渝州門人福慧熏沐書於嵩山之醉祖堂
J29nB223_p0021b30║
J29nB223_p0021c01║荊南開聖院山暉禪師語錄目錄
J29nB223_p0021c02║序
J29nB223_p0021c03║第一卷
J29nB223_p0021c04║上堂
J29nB223_p0021c05║住平越府龍門護國禪院語錄
J29nB223_p0021c06║第二卷
J29nB223_p0021c07║上堂
J29nB223_p0021c08║住平越府興慶萬壽禪院語錄
J29nB223_p0021c09║第三卷
J29nB223_p0021c10║上堂
J29nB223_p0021c11║住甕安縣川雲聖恩禪院語錄
J29nB223_p0021c12║第四卷
J29nB223_p0021c13║上堂
J29nB223_p0021c14║住黃平州高藍長松禪院語錄
J29nB223_p0021c15║住揚州府高郵福海禪院語錄
J29nB223_p0021c16║第五卷
J29nB223_p0021c17║小參
J29nB223_p0021c18║第六卷
J29nB223_p0021c19║晚參
J29nB223_p0021c20║第七卷
J29nB223_p0021c21║機緣
J29nB223_p0021c22║第八卷
J29nB223_p0021c23║法語
J29nB223_p0021c24║第九卷
J29nB223_p0021c25║雜偈
J29nB223_p0021c26║第十卷
J29nB223_p0021c27║雜偈
J29nB223_p0021c28║第十一卷
J29nB223_p0021c29║尺牘
J29nB223_p0021c30║第十二卷
J29nB223_p0022a01║尺牘
J29nB223_p0022a02║
J29nB223_p0022a03║
J29nB223_p0022a04║
J29nB223_p0022a05║
J29nB223_p0022a06║
J29nB223_p0022a07║
J29nB223_p0022a08║
J29nB223_p0022a09║
J29nB223_p0022a10║
J29nB223_p0022a11║
J29nB223_p0022a12║
J29nB223_p0022a13║
J29nB223_p0022a14║
J29nB223_p0022a15║
J29nB223_p0022a16║
J29nB223_p0022a17║
J29nB223_p0022a18║
J29nB223_p0022a19║
J29nB223_p0022a20║
J29nB223_p0022a21║
J29nB223_p0022a22║
J29nB223_p0022a23║
J29nB223_p0022a24║
J29nB223_p0022a25║
J29nB223_p0022a26║
J29nB223_p0022a27║
J29nB223_p0022a28║
J29nB223_p0022a29║
J29nB223_p0022a30║
J29nB223_p0022b01║荊南開聖院山暉禪師語錄卷一
J29nB223_p0022b02║住鎮遠府中山門人如崇錄
J29nB223_p0022b03║嵩山首座龍光法孫宗上編
J29nB223_p0022b04║住平越府護國禪院語錄
J29nB223_p0022b05║山門。「去彼亂所，適此樂土。渠渠廈屋，綢繆牖戶，八字
J29nB223_p0022b06║打開，終無回互。寸步不迻，恰好入去。正當此時，與何
J29nB223_p0022b07║物仝得入？」喝一喝，云：「楊岐驢，玄沙虎。」
J29nB223_p0022b08║佛殿。「天王鑿成栴檀，慈孝遂立人極；丹霞燒取設利，
J29nB223_p0022b09║心眼俱到情深。若謂是仝，涇渭兩原；若謂是別，鹽豉
J29nB223_p0022b10║一味。具眼衲僧如何委悉？我有箇方便，不妨舉似。」以
J29nB223_p0022b11║坐具展開，云：「恁麼也免得諸方柬責。」
J29nB223_p0022b12║據室。「解卻一緉艸鞋，橫按七尺拄杖，佛來也痛與三
J29nB223_p0022b13║十，祖來也痛與三十。大眾！鷲巖家法從今別，未許英
J29nB223_p0022b14║靈話正偏。」
J29nB223_p0022b15║涂大參、楊太守、本郡薦紳、都人士請開堂。上堂，師於
J29nB223_p0022b16║羅總府手中接疏，付維那宣畢，遂陞座，拈香祝
J29nB223_p0022b17║聖罷，末後拈香云：「棲靈室中碎破肝膽，報恩寺裏遞
J29nB223_p0022b18║剝家私，如今不免供養我浮石禪師大和尚。」僧問：「今
J29nB223_p0022b19║日開堂演法，落在第幾？」師打云：「不見超師作，徒勞試
J29nB223_p0022b20║寶刀。」進云：「恁麼則全超無上去也。」師云：「欲辨師家眼，
J29nB223_p0022b21║還須過量人。」僧拂袖歸眾，師云：「倒戈散地。」問：「開堂祝
J29nB223_p0022b22║聖即不問，非心非佛事如何？」師云：「露柱暗傳摩竭令，
J29nB223_p0022b23║鐙籠近報少林春。」問：「大千世界是一眼，還更有眼麼？」
J29nB223_p0022b24║師云：「有。」進云：「是甚麼眼？」師云：「波涌千尋浪，月照萬層
J29nB223_p0022b25║煇。」僧喝，師便打，乃云：「宗乘一唱，名相絕詮，獅王纔行，
J29nB223_p0022b26║百獸滅跡。諸人簇簇上來討甚麼碗？直饒傾湫之舌、
J29nB223_p0022b27║倒嶽之機，到護國門下也須喫棒。不見才擬著思，白
J29nB223_p0022b28║雲萬里？雖然，今日王公宰官要護國於此開堂演法，
J29nB223_p0022b29║又只得向第二義門露箇說話。」舉杖云：「見麼？」卓杖云：
J29nB223_p0022b30║「聞麼？見聞不赴言前旨，猶是時人落節機。」謝辭不錄。
J29nB223_p0022c01║复舉：「法昌遇和尚云：『法昌今日開盧行腳，僧無一箇，
J29nB223_p0022c02║惟有十六高人緘口圍盧打坐。』」師云：「法昌也好箇終
J29nB223_p0022c03║始口、也好箇歲寒心，只是不可對客說家常，所以翻
J29nB223_p0022c04║成小見。護國如今看來，須是別有始得。護國今日開
J29nB223_p0022c05║盧，朱桼禪床四腳，好箇玲瓏枕子，不知何人摸著？」
J29nB223_p0022c06║金安撫請上堂。「拈提向上，展家風於眹兆之先；舉唱
J29nB223_p0022c07║宗乘，露消息於棒喝之下。是以，先宗惟許言言見諦、
J29nB223_p0022c08║句句超宗者，始有唱和分。若是三撻不回，未免喫苦
J29nB223_p0022c09║有日在。」驀以拂子豎起，云：「紫羅帳裏攃珍珠，看來不
J29nB223_p0022c10║是尋常事。」便下座。
J29nB223_p0022c11║上堂。僧問：「向上宗乘即不問，截斷命根句如何？」師云：
J29nB223_p0022c12║「老鼠尾巴細。」問：「滿堂龍象，和尚如何勘驗？」師云：「來機
J29nB223_p0022c13║深辦。」進云：「如何是和尚面目？」師云：「對面不相識。」問：「宗
J29nB223_p0022c14║風大闡，祖印高提，莫有就路還家底麼？」師云：「女也怪
J29nB223_p0022c15║他不得。」進云：「一段風光受用不盡。」師云：「不覺自己醜。」
J29nB223_p0022c16║乃云：「掌擎巨海、背負須彌者，不消兔角杖、龜毛拂；唱
J29nB223_p0022c17║和宗風、拈提向上者，無勞斷木勺、破笊籬。自然出羅
J29nB223_p0022c18║籠、滅窠臼，非意非不意；斷言語、泯知見，無心無不心。
J29nB223_p0022c19║所以護國有時和光仝塵，有時孤峻峭拔，有時足遍
J29nB223_p0022c20║巷陌，有時目視霄漢。雖然，身毒不演宗風，少林不付
J29nB223_p0022c21║衣法，護國不陞此座，還有向上一路麼？」乃喚知事，知
J29nB223_p0022c22║事應諾，師云：「兩堂如不知，打鼓普請看。」
J29nB223_p0022c23║王鐙明飯僧，請上堂。僧問：「此日鐙明與昔日鐙明，是
J29nB223_p0022c24║仝？是別？」師云：「面目分明。」進云：「意旨如何？」師云：「須髮皓
J29nB223_p0022c25║然，金光炯炯。」問：「不居有心，不住無心，請和尚道。」師便
J29nB223_p0022c26║打，乃云：「玄風未辦，理行俱乖，祖意深明，藥病齊埽。倘
J29nB223_p0022c27║在唱教門頭，猶堪持論；若是向上宗乘，未許發軔。不
J29nB223_p0022c28║見道：千鈞之弩，不為鼷鼠發機。如今看來，也少者一
J29nB223_p0022c29║勺不得。」遂舉杖，云：「不須問訊香積國，多謝檀門送供
J29nB223_p0022c30║來。」下座。
J29nB223_p0023a01║上堂。僧問：「如何是百尺竿頭句？」師驀豎拄杖。進云：「即
J29nB223_p0023a02║此用？離此用？」師放下拄杖，僧一喝，師云：「好喝。」乃云：「護
J29nB223_p0023a03║國門下有五件好事，可以成辦道業、賑濟人天。者事
J29nB223_p0023a04║不但諸方未曾踐履，即從上老師亦未夢見。如欲要
J29nB223_p0023a05║聞，一一不妨點出大眾：第一、好禪床；第二、好鬻飯；第
J29nB223_p0023a06║三、好香盧；第四、好侍者；第五、好白椎者。五件事可謂
J29nB223_p0023a07║見所未見、聞所未聞，要蹋毗盧頂、窮法界臧，無不由
J29nB223_p0023a08║之而入。」良久，云：「只可自怡說，不堪持贈君。」
J29nB223_p0023a09║聖節，祝釐，陞座。「至道沖漠，理絕玄要之談；元心廓周，
J29nB223_p0023a10║體非申縮之表。仝天仝地，覆物覆人，有相中雙鎖真
J29nB223_p0023a11║俗，無名處潛露鋒鋩。古今全章，始終不易，太虛不足
J29nB223_p0023a12║喻其廣，滄海未足比其深，卓卓巍巍，浩浩蕩蕩。大眾！
J29nB223_p0023a13║你道林下道人畢竟將箇甚麼祝延聖壽？」起身，云：「南
J29nB223_p0023a14║嶺厭僊桮，北辰低寶殿。」
J29nB223_p0023a15║天童悟師翁忌，上堂。僧問：「薦其時食，行其禮樂，師翁
J29nB223_p0023a16║還來麼？」師云：「祖堂裏更下一分著。」問：「雷音一鳴時如
J29nB223_p0023a17║何？」師云：「闍黎落膽。」進云：「未鳴時如何？」師云：「不坐正位。」
J29nB223_p0023a18║進云：「鳴後時如何？」師云：「竹樹縣煙霧，湖海正傾湫。」問：
J29nB223_p0023a19║「谿聲盡是廣長舌，不計春秋說甚麼？」師云：「谿聲時道
J29nB223_p0023a20║破，幾箇是知音？」問：「佛子住此地，則是佛受用。如何是
J29nB223_p0023a21║受用一句？」師云：「灶裏不曾少柴燒。」問：「如何是無相布
J29nB223_p0023a22║施？」師云：「何妨擔取去？」問：「語默兩忘時如何？」師云：「山僧
J29nB223_p0023a23║只教你棒折。」問：「如何是密密處？」師云：「五眼看不見。」乃
J29nB223_p0023a24║云：「蘇州有，常州有，兩岸蘆華夾楊柳。微塵窄，芥子窄，
J29nB223_p0023a25║有情無情俱住得。金粟頂，太白頂，橫抽寶劍埽情竟。
J29nB223_p0023a26║長江倒流，大海波滾，海內兒孫盡扶持，幾箇兒孫得
J29nB223_p0023a27║本領？自從衣缽付將來，一片青山不得枕。大眾！仝至
J29nB223_p0023a28║祖堂裏燒香著。」便下座。
J29nB223_p0023a29║上堂。僧問：「無量壽佛為甚猶在生滅裏？」師顧侍者，云：
J29nB223_p0023a30║「分明記取。」僧以坐具打圜相，師云：「重寄三年書。」乃豎
J29nB223_p0023b01║拂，云：「安養世尊今日降生，還有一棒打殺與狗子喫
J29nB223_p0023b02║卻者麼？既無，山僧因齋慶贊去也。善哉大世尊，嶽降
J29nB223_p0023b03║於極樂。若謂師有生，焉知於理錯？若謂師無生，焉知
J29nB223_p0023b04║於事錯？二事通不然，大蟲看水磨。此偈不但諸佛悉
J29nB223_p0023b05║皆歡喜，共相證盟，亦使天下衲僧獲大饒益。」复豎拂，
J29nB223_p0023b06║云：「你道得甚麼饒益？八十一劫罪，如日埽輕霜。」
J29nB223_p0023b07║上堂，舉：「龐居士偈云：『日用事無別』」師云：「早晨喫白鬻。
J29nB223_p0023b08║『唯吾自偶偕』」師云：「華谿可杖藜。『頭頭非取舍』」師云：「長
J29nB223_p0023b09║老只管看。『處處勿張乖』」師云：「沒得好相識。『朱紫誰為
J29nB223_p0023b10║號』」師云：「陌頭丫角女。『丘山絕點埃』」師云：「有眼不曾見。
J29nB223_p0023b11║『神通並玅用』」師驀豎起拂子。「『運水及般柴』」師云：「豈是
J29nB223_p0023b12║分外事？大眾！此後若遇龐居士，道璧問訊今何如？」
J29nB223_p0023b13║成君弼薦嚴，上堂。「未按莫邪，太平早致。不須矢鏃，家
J29nB223_p0023b14║國咸安。凜凜威風，橫亙三千洲墠。明明寶鏡，爍破百
J29nB223_p0023b15║億輪圍。法堂裏點鐙，東弗於逮普照。鐘樓上打鼓，西
J29nB223_p0023b16║瞿邪尼齊聞。如是則薦嚴一句又作麼生？須彌座下
J29nB223_p0023b17║纔稽首，善法堂前夢眼開。」
J29nB223_p0023b18║連雪，上堂。僧問：「冰華玉屑，隨風帶雨時如何？」師云：「物
J29nB223_p0023b19║物挂銀鉤。」進云：「恁麼則銀色世界好生看也。」師云：「滿
J29nB223_p0023b20║眼滿耳。」乃云：「谿山雪罩，怪怪奇奇；柴門雲關，冷冷落
J29nB223_p0023b21║落。不可作佛法會，亦不可作竟物觀。既不作佛法會，
J29nB223_p0023b22║又不作竟物觀，作麼生折合者話？」有僧向前作女人
J29nB223_p0023b23║拜，師云：「者慘怪。」僧歸眾，師云：「艸賊敗也。」复顧眾，云：「有
J29nB223_p0023b24║麼？既無，山僧今日失利。」复舉：「甘贄行者到南泉設鬻
J29nB223_p0023b25║因緣」，師云：「大眾要見南泉麼？」卓杖，云：「在者裏。要見行
J29nB223_p0023b26║者麼？」卓杖，云：「在者裏。」复卓杖，云：「八字無兩㇒，鐵畫甚
J29nB223_p0023b27║分明。」
J29nB223_p0023b28║上堂。「涂胭抹翠，落在諸聖下風；喝電驅雷，亦是今時
J29nB223_p0023b29║佛事。直饒施設本分艸料，也不無臨濟綱宗；酬唱向
J29nB223_p0023b30║上宗乘，切莫枉護國上座。如今萬機休罷，千聖不攜，
J29nB223_p0023c01║潔白地上，你道合談何事？」揮拂子，云：「前峰回首處，明
J29nB223_p0023c02║月浮林耑。」
J29nB223_p0023c03║上堂。「北風㓖冹，夜雪紛挐，正好薶炭以消冬寒，封戶
J29nB223_p0023c04║而避𠗌冼。只緣有則奇特因緣，要與諸人說過。是甚
J29nB223_p0023c05║麼因緣？昨夜三更，方丈前石龜吞卻陝府，鐵牛驚起
J29nB223_p0023c06║咸池，龍王走向虛空裏，自怪云：『我從空王佛時便住
J29nB223_p0023c07║此地，未曾見有者箇消息。』」良久，云：「大眾前不得寐語。」
J29nB223_p0023c08║便下座。
J29nB223_p0023c09║上堂。「玄黃未立，一色全無；清濁既分，萬法齊有。有而
J29nB223_p0023c10║不有，拄杖子穿過塵剎；無而不無，缽盂口覆卻虛空。
J29nB223_p0023c11║大眾！我且問你：祖佛未興，何有如許之事？祇緣過患
J29nB223_p0023c12║不除，妄情常宰，未能直下承當，一埽言語道斷，只得
J29nB223_p0023c13║摩竭演唱，少室垂宗。子細看來，無非要人洞明者箇
J29nB223_p0023c14║道理。是以三乘十二分、一切修多羅是演者箇道理，
J29nB223_p0023c15║祖師家拈椎豎拂、指機示竟是指者箇道理，乃至五
J29nB223_p0023c16║學九流、諸子百家是據者箇道理。」舉拂子，云：「莫是者
J29nB223_p0023c17║箇麼？」便下座。
J29nB223_p0023c18║上堂。「耳裏著楔，眼中攃沙，腦後發椎，面門出火，不是
J29nB223_p0023c19║其中人，料無說話分。正與麼時，諸人有眼如盲，有耳
J29nB223_p0023c20║如聾。」驀豎拂子，顧大眾云：「蒼天蒼天，三冬殘臘日，風
J29nB223_p0023c21║雨一天寒。」
J29nB223_p0023c22║上堂。僧問：「其中人來時如何？」師云：「不消高揖。」問：「如何
J29nB223_p0023c23║是無明？」師云：「此問極親。」進云：「如何是無老死盡？」師云：
J29nB223_p0023c24║「落得一場喜。」乃拈拄杖，云：「會麼？有者道：『拄杖是諸佛
J29nB223_p0023c25║侍者。』有者道：『諸佛是拄杖奴兒。』所以拄杖有時扶諸
J29nB223_p0023c26║佛出世，諸佛有時聽拄杖指揮。然則既總是奴兒、既
J29nB223_p0023c27║總是侍者，即今權柄复在阿誰？」良久，云：「護國會也。祇
J29nB223_p0023c28║是斯人恁麼，則千紅萬紫隨春可得，而天然富貴更
J29nB223_p0023c29║不他求也。有時喚諸佛開單展缽，如伊不來，痛責二
J29nB223_p0023c30║十；有時喚拄杖摘華添瓶，如伊不來，痛責二十。所謂
J29nB223_p0024a01║丈夫鵲印搖邊月，大將龍旂掣海雲。」
J29nB223_p0024a02║上堂。僧問：「如何是西來大意？」師云：「陰陰夏木囀黃鸝。」
J29nB223_p0024a03║乃云：「敲床豎拂，直唱幽宗；大抹高揮，鏟除邪見。掜聚
J29nB223_p0024a04║也敲骨取髓，諸佛祖師乞命無由；放開也旋乾轉坤，
J29nB223_p0024a05║貍奴白羖橫身宇宙。兄弟！護國具箇甚麼手眼，風頭
J29nB223_p0024a06║如此太硬？不見道：『大丈夫，秉慧劍，般若鋒兮金剛燄，
J29nB223_p0024a07║不但能摧外道心，早曾落卻天魔膽。』」以拂子擊案，云：
J29nB223_p0024a08║「切須子細。」便下座。
J29nB223_p0024a09║上堂。僧問：「拄地牚天者是甚麼人？」師卓杖云：「看！看！」進
J29nB223_p0024a10║云：「也是平常。」師云：「女也不妨體究者平常底。」乃云：「十
J29nB223_p0024a11║五日已前，烏龜著帽穿過十字街頭；十五日已後，蚯
J29nB223_p0024a12║螾化龍驀過東洋大海；正當十五日，諸佛祖師情與
J29nB223_p0024a13║無情不敢正眼覷著。若也覷著，腦盍迸裂。為甚如此？
J29nB223_p0024a14║不見道：『山河大地無纖豪過患，猶是轉句，直得不見
J29nB223_p0024a15║一色，始是半提，須知更有全提時節。』大眾！護國恁麼，
J29nB223_p0024a16║且道是全提？不是全提？一百五日又欲來，桃華李華
J29nB223_p0024a17║參差開，君今猶在隴山外，此日何人共酉桮？」
J29nB223_p0024a18║上堂。「生從何來？」舉拂子云：「不消再三撈漉。死從何去？」
J29nB223_p0024a19║舉拂子云：「豈段逐一追尋。明眼漢識取根源，便是無
J29nB223_p0024a20║始業識當下冰消底去處。若只向言中取的、棒下求
J29nB223_p0024a21║生，未免銀山岌岌、鐵壁重重。」又舉拂子云：「拂子不是
J29nB223_p0024a22║閒把出，祇要諸人識便休。」
J29nB223_p0024a23║上堂。「古帆不挂，尚屬言談；粒米不嘗，猶為說食。到者
J29nB223_p0024a24║裏直須親見一回，方見佛祖不傳之道。若只意根下
J29nB223_p0024a25║躲根，拈椎豎拂處般弄，不免錯過當頭。」
J29nB223_p0024a26║上堂。舉：「僧問興化和尚：『四方八面來時如何？』化云：『打
J29nB223_p0024a27║中間底。』僧無語，化云：『老僧昨日赴箇村齋，路逢一陣
J29nB223_p0024a28║黑風暴雨，卻向古廟裏躲避得過。』」師云：「只如此話，意
J29nB223_p0024a29║在於何？若謂者僧來處太峻，興化只得掗槍相接，所
J29nB223_p0024a30║以末後贏得箇村齋喫。如此商量，要寤也大難。」
J29nB223_p0024b01║上堂。仲維那問：「金風獨露外，還有向上一事也無？」師
J29nB223_p0024b02║云：「有。」進云：「請師指出。」師云：「兩缾桃子一支開。」問：「相見
J29nB223_p0024b03║不揚眉時如何？」師云：「畫虎不成類犬。」問：「桼桶光生時
J29nB223_p0024b04║如何？」師云：「一片桃華紅似錦。」乃云：「維摩詰、阿逸多結
J29nB223_p0024b05║伴遊天台通玄峰，纔坐定，便商量：『文殊不合握劍持
J29nB223_p0024b06║逼如來，迦葉不合破顏微笑，所以後人喚作奴兒婢
J29nB223_p0024b07║子。』護國見了，約住云：『彼二大士不合如此，則老釋迦
J29nB223_p0024b08║正覺山前不合唱言成道，毗邪離不合將身示疾，龍
J29nB223_p0024b09║華樹下不合更待下生。』二人見護國如此道，翻身大
J29nB223_p0024b10║笑一場，各還本土。大眾！此事逢人不得錯舉。」
J29nB223_p0024b11║長至，上堂。僧問：「一昜來复即不問，如何是末後句？」師
J29nB223_p0024b12║云：「猢猻夜簸錢。」乃云：「五眼不見，不見箇甚麼？護國手
J29nB223_p0024b13║中拂子。六通不知，不知箇甚麼？護國手中拂子。雖然，
J29nB223_p0024b14║只如會回陽复線添寒景，林下道人如何祝延聖壽？」
J29nB223_p0024b15║拈香，云：「願社稷長似今日。」
J29nB223_p0024b16║上堂。舉：「龐居士偈云：『十方仝聚會』」師云：「三百五百。『箇
J29nB223_p0024b17║箇學無為』」師云：「清福難消。『此是選佛場』」師顧左右云：
J29nB223_p0024b18║「何曾有。『心空及第歸』」師云：「省卻多少力。」复顧左右云：
J29nB223_p0024b19║「如此商量，看山僧眉毛在麼？」
J29nB223_p0024b20║上堂。僧問：「如何是千聖摸不著底道？」師云：「火柴頭。」進
J29nB223_p0024b21║云：「恁麼則摸著也。」師云：「呈似山僧看。」僧禮拜，師云：「省
J29nB223_p0024b22║得龍王多少風。」乃云：「舉一明三者，以管窺豹；見煙識
J29nB223_p0024b23║火者，折艸量天。直饒總不恁麼，全是生死轉處。不見：
J29nB223_p0024b24║功德天、黑暗女，有智主人，二俱不受。還知麼？大家且
J29nB223_p0024b25║埽秋林葉，來日會晴未可知。」
J29nB223_p0024b26║涂副憲至，上堂。「涂公護法到院激護國說法，護國揣
J29nB223_p0024b27║無可說者，只好舉則見成說話以告吾徒。」遂舉：「慈明
J29nB223_p0024b28║和尚與楊大年相見次，年問：『對面不相識，千里卻仝
J29nB223_p0024b29║風。』明曰：『近奉山門請。』年曰：『真箇脫空。』明曰：『前月離唐
J29nB223_p0024b30║明。』年曰：『適來悔相問。』明曰：『作家。』年便喝，明曰：『恰是。』年
J29nB223_p0024c01║复喝，明以手畫一畫，年吐舌曰：『真是龍象。』明曰：『是何
J29nB223_p0024c02║言與？』年喚客司：『點茶來，原來是屋裏人。』明曰：『也不消
J29nB223_p0024c03║得。』」師云：「者段因緣，諸方耆宿動謂我透得、我明得，及
J29nB223_p0024c04║至問：『那裏是慈明出身處？那裏是內翰出身處？』依舊
J29nB223_p0024c05║指東畫西。大眾！所謂馬頭截角易，龜背刮毛難。」
J29nB223_p0024c06║上堂。僧問：「不落有無，請師速道。」師云：「被子一問，只得
J29nB223_p0024c07║啞口。」進云：「師家何在？」師云：「自唱無生曲，幾箇是知音？」
J29nB223_p0024c08║乃云：「空實無華，徒勞把捉；學雖有益，枉費精神。是知
J29nB223_p0024c09║至道無纖豪之障、盲人有片翳之眚，無生中妄見有
J29nB223_p0024c10║生、無滅處妄見有滅。如是告報，設有箇猛烈漢出來
J29nB223_p0024c11║搖手云：『是你家裏無量劫來積聚底柤滓，卻向諸人
J29nB223_p0024c12║頭上屙。若不下座，即打殺去。』護國亦搖手云：『且緩緩。
J29nB223_p0024c13║不見道：「不因樵子徑，怎到葛洪家？」』」
J29nB223_p0024c14║上堂。師以杖畫一畫，云：「放開一步，蚯螾蝦蟆𨁝跳自
J29nB223_p0024c15║由。」复以杖畫一畫，云：「把斷要津，諸佛祖師乞命有分。」
J29nB223_p0024c16║又以杖畫一畫，云：「只在此山中，雲深不知處。」
J29nB223_p0024c17║上堂。舉：「張子韶與玅喜論格物次，子韶有省，作偈曰：
J29nB223_p0024c18║『子韶格物，玅喜物格，欲識一貫，兩箇五百。』」師云：「學士
J29nB223_p0024c19║家好樂此道，遇明眼宗師一點，如良驥見鞭景，頃刻
J29nB223_p0024c20║千里。然千載之下固是俊俏，奈何不經撿點。衲僧門
J29nB223_p0024c21║下須是別有始得。乃云：子韶格物，玅喜物格，日入咸
J29nB223_p0024c22║池，天下皆黑。若是諸人不會，但看來月初八。」
J29nB223_p0024c23║上堂。僧問：「誰是知音者？」師云：「青山解點頭。」進云：「恁麼
J29nB223_p0024c24║則四海澂清，萬機休罷去也。」師云：「未開口前錯。」問：「五
J29nB223_p0024c25║蘊山下無位人，請師當央指出看。」師云：「不在一連十
J29nB223_p0024c26║二箇裏。」僧打圜相，云：「風到樹生聲。」師便打，乃云：「按定
J29nB223_p0024c27║當頭，雲還月落；舌拄上齶，兔走烏飛。衲僧家正好向
J29nB223_p0024c28║此進一步，香積世界一踢踢碎；退一步，彌勒樓閣一
J29nB223_p0024c29║拳拳倒。有此作用，到護國門下放下缽囊子，不消打
J29nB223_p0024c30║箇圜轉，自然道合。脫或未然，切莫妄自承當。」
J29nB223_p0025a01║上堂。僧問：「如何是不生不滅之理？」師云：「眉毛眼上邊。」
J29nB223_p0025a02║進云：「直截一路，請師再道。」師云：「三十六峰齊點頭。」崇
J29nB223_p0025a03║侍者問：「籬邊殘菊幾點，威音面目分明；樓外孤鴻數
J29nB223_p0025a04║聲，毗盧頂𩕳已碎。意作麼生？」師云：「重申小註得麼？」進
J29nB223_p0025a05║云：「南山築室峰頭月，北斗臧身劫外春。」師云：「北俱盧
J29nB223_p0025a06║洲路幾許？」問：「如何是奪人不奪竟？」師云：「樓頭醉殺張
J29nB223_p0025a07║公子。」「如何是奪竟不奪人？」師云：「一片雪寒照夜鐙。」「如
J29nB223_p0025a08║何是人竟兩俱奪？」師云：「艸深迷卻王孫路。」「如何是人
J29nB223_p0025a09║竟俱不奪？」師云：「春華仙酒賽句芒。」乃云：「握吹毛利，佛
J29nB223_p0025a10║祖不敢嬰鋒；作獅子威，群獸豈能驟步？若是具眼衲
J29nB223_p0025a11║僧，不惟便知鹽貴米賤，卻也便知得些利害。如今看
J29nB223_p0025a12║來，不堪種艸。」
J29nB223_p0025a13║上堂。「有吞雲吐霧气岸，可以共助化門；無生禽活捉
J29nB223_p0025a14║機謀，不能毗贊法化。所以我嬾民玄公，安漢大竹李
J29nB223_p0025a15║氏子也。逢蜀亂，一錫黔南。護國亦被業風吹到平越，
J29nB223_p0025a16║初見即充供養主，為眾勤聚錢穀。今值母難，又將衣
J29nB223_p0025a17║缽之餘，辦所難辦，供養大眾，要與大眾廝結眉毛，作
J29nB223_p0025a18║驢年道伴。大眾！伊既如此，不可不謂一身海嶽同知
J29nB223_p0025a19║亡，萬里邊城共死生。」
J29nB223_p0025a20║上堂。「紫羅帳裏易攃珍珠，破砂盆中難添糞屑。了得
J29nB223_p0025a21║百千三昧，卻是重添眼上眉毛；坐斷八萬法門，何曾
J29nB223_p0025a22║挑出見中毒刺？諸仁者！如是舉揚，且道契佛祖真宗、
J29nB223_p0025a23║了衲僧巴鼻底人還許相見麼？」复云：「相逢此事不須
J29nB223_p0025a24║提，白馬金鞍過柳谿，一句縱超今古外，松蘿不與月
J29nB223_p0025a25║輪齊。」
J29nB223_p0025a26║元旦，上堂。仲維那問：「三冬送盡嚴霜雪，萬物將回草
J29nB223_p0025a27║木春，佛法分上如何？」師云：「兩采一賽。」仲便喝，師云：「何
J29nB223_p0025a28║異諸方？」問：「新年頭佛法請和尚道。」師云：「此去準提不
J29nB223_p0025a29║遠。」進云：「西來大意又作麼生道？」師云：「家家點鐙照人
J29nB223_p0025a30║行。」進云：「恁麼未出方丈，早箇相見了也。」師云：「也未是
J29nB223_p0025b01║頭頭露布三昜春。」僧便喝，師云：「那裏得者一喝來？」乃
J29nB223_p0025b02║云：「元正啟祚，萬物咸新，家家歌舞白雪昜春，處處遊
J29nB223_p0025b03║戲龍駒駿馬，一艸一木明化母之工，垂柳垂楊剝新
J29nB223_p0025b04║綠之始，十方佛國施張毗盧竟界，無盡河山裂破文
J29nB223_p0025b05║殊面門，還知者箇時節麼？紅日當天宇，群峰凍雪消。」
J29nB223_p0025b06║复舉：「僧問鏡清：『新年頭還有佛法也無？』清云：『有。』僧云：
J29nB223_p0025b07║『如何是新年頭佛法？』清云：『元正啟祚，萬物咸新。』」師云：
J29nB223_p0025b08║「者僧立意雖是棄舊迎新，鏡清荅處不妨隨人鍼炙，
J29nB223_p0025b09║看來佛法尚未說著。若是護國，待伊問：『新年頭還有
J29nB223_p0025b10║佛法也無？』錦衣騎馬過橋去，一片紅景落波心。『如何
J29nB223_p0025b11║是新年頭佛法？』白頭老嫗涂胭粉，卻著衫來作少年。
J29nB223_p0025b12║護國恁麼與古人說話，還有優劣也無？」
J29nB223_p0025b13║王府閔妃夫人請上堂。「若論放也，虛空大地圖額總
J29nB223_p0025b14║是仝參；若論收也，諸佛祖師洗腳也沒用處。所以者
J29nB223_p0025b15║事實未親見，不但覓箇縫罅不得，亦且無住足瞻仰
J29nB223_p0025b16║之分。護國門下吐一詞、出一令，斷非拍盲固守、妄判
J29nB223_p0025b17║諸方者來。此間旁觀側視底去處，只須一一圜鑒，方
J29nB223_p0025b18║領略得些子。不然，一口吹毛利，魔精首自落。」
J29nB223_p0025b19║上堂。「以心印心，心無其心；以法傳法，法無其法。是知
J29nB223_p0025b20║山河國土自山河國土、森羅萬象自森羅萬象、水鳥
J29nB223_p0025b21║樹林自水鳥樹林、聖凡情量自聖凡情量、玄言玅句
J29nB223_p0025b22║自玄言玅句、棒喝交馳自棒喝交馳、一切竟界自一
J29nB223_p0025b23║切竟界，都盧與我無干涉。」以拄杖卓一卓，云：「夜叉拔
J29nB223_p0025b24║劍攪龍門，千尋萬尋連海動。」
J29nB223_p0025b25║上堂。「摩竭正令，少室家風，不有一回徹頭，焉知鉤縣
J29nB223_p0025b26║藥餌？故此宗要非是言傳，要在當人不妨伶俐。若能
J29nB223_p0025b27║單刀直入，坐斷報化佛頭，任他天下衲僧都來親近
J29nB223_p0025b28║不得。倘能如此，方知山河大地不待轉而自轉，根本
J29nB223_p0025b29║法輪；諸佛祖師無意章而自章，殺活竟界。所以古人
J29nB223_p0025b30║自在無依，不存知解，道箇如如，早變了也。今時人純
J29nB223_p0025c01║在迷路，未能親見，縱有直截徑路，惡辣鉗錘擿向面
J29nB223_p0025c02║前，終是錯會。今日事不得已，與兄弟眉毛相對、舌頭
J29nB223_p0025c03║共談，其中還有知音者麼？」复舉：「龐居士問馬祖：『不與
J29nB223_p0025c04║萬法為侶者是甚麼人？』祖云：『待汝一口吸盡西江水
J29nB223_p0025c05║即向汝道。』」師云：「一口吸盡西江水即向汝道，你道祖
J29nB223_p0025c06║師還道得箇甚麼？不妨舉似看。」
J29nB223_p0025c07║上堂。僧問：「杲日當空，全無盍覆，因甚覆盆之下猶照
J29nB223_p0025c08║不著？」師云：「見得眉毛得麼？」長維那問：「今日鐙傳，傳箇
J29nB223_p0025c09║甚麼？」師舉拂子。進云：「昔日靈山蒙授記，今朝得遇此
J29nB223_p0025c10║鐙傳。」師云：「五湖四海報知音。」乃云：「山色初煖，春光狼
J29nB223_p0025c11║籍，祖機迅疌，正脈潛通，百億山河裝貯芥孔，無邊香
J29nB223_p0025c12║海普見豪耑，佛魔齊揮不留朕跡，人法並奪豈溺言
J29nB223_p0025c13║詮？所以道：若言即心即佛，今時未入玄微；若言非心
J29nB223_p0025c14║非佛，猶是指蹤極則。向上一路，千聖不傳，學者勞形，
J29nB223_p0025c15║如猿捉景。然而若無落艸之談，則法堂前艸深一丈。」
J29nB223_p0025c16║复舉：「昔有一婆子入院施行年錢次，時維那云：『聖僧
J29nB223_p0025c17║前下一分。』婆云：『聖僧年多少？』維那無對。」師云：「旂鼓相
J29nB223_p0025c18║當，可與爭雄。若是艸木裏馮陵者，豈非降旂下物？所
J29nB223_p0025c19║以，婆子正似燒尾霹靂，不容避臧；維那只解騎頭，不
J29nB223_p0025c20║知收尾。護國今日也不妨代渠一語，免致向生俘裏
J29nB223_p0025c21║拘攣。」豎拂子，云：「是多少？」
J29nB223_p0025c22║上堂。僧問：「不與萬法為侶者是甚麼人？」師云：「千聖睹
J29nB223_p0025c23║不見，闍黎漫追蹤。」僧便喝，師云：「那裏學者虛頭來？」進
J29nB223_p0025c24║云：「老和尚莫錯過好。」師云：「蒼天，蒼天。」問：「是法平等，此
J29nB223_p0025c25║理如何？」師云：「此是甚麼人語？」進云：「玅化莊嚴一句又
J29nB223_p0025c26║作麼生？」師云：「春色來天地，百華盡放開。」乃云：「萬籟吹
J29nB223_p0025c27║噓則春明大冶，一念無私則體遍十方，者箇時節自
J29nB223_p0025c28║然轉凡成聖、翻枯作榮，若只三撻不回，早自失卻鼻
J29nB223_p0025c29║孔。諸仁者！何不究竟物理好？大眾！你道誰是物理？樓
J29nB223_p0025c30║外一花榮舊節，階前七葉應今朝。」
J29nB223_p0026a01║上堂。長維那問：「人法雙忘時如何？」師云：「落在第二。」長
J29nB223_p0026a02║便拜，乃云：「拈提本分，龍吟雲起，虎嘯風生；直示綱宗，
J29nB223_p0026a03║鷓鴣啼華，珊瑚擎月。雖是遇緣即宗，安知傍觀者哂？」
J29nB223_p0026a04║豎拂子，云：「爭奈者箇未了，故有一場漏逗。」复豎拂子，
J29nB223_p0026a05║云：「要會麼？機絲不挂梭頭上，文采縱橫意自殊。」
J29nB223_p0026a06║梁山明和尚誕，上堂。拈香云：「當時掜住，一條死款；如
J29nB223_p0026a07║今放開，通天活路。若不是不肖姪璧，幾被他熱謾半
J29nB223_p0026a08║生。兄弟！見麼？還會麼？八字眉毛生鐵面，坐斷千差古
J29nB223_p0026a09║路頭。」
J29nB223_p0026a10║上堂。長維那問：「師唱誰家曲？宗風嗣阿誰？」師云：「月照
J29nB223_p0026a11║皓眉攢，琵琶彈石上。」進云：「是何言與？」師云：「釋迦和南，
J29nB223_p0026a12║彌勒稽首。」乃拈拄杖云：「會麼？拄杖子忽地道箇：『文殊、
J29nB223_p0026a13║普賢當立在下風，貍奴、白羖當立在上風。』護國云：『女
J29nB223_p0026a14║又脫空也。古人云：「若起紛非之心，直究紛非之處；究
J29nB223_p0026a15║之無處，則紛非心息矣。」此箇竟界，你道誰立上風？誰
J29nB223_p0026a16║立下風？』拄杖子昂臧鼻孔，抖擻精神，起來稽首云：『將
J29nB223_p0026a17║謂無人，原來也有你老和尚。願老和尚長似今日，我
J29nB223_p0026a18║則一切無違。』」師笑云：「待到鶯啼春意煖，馮君扶過斷
J29nB223_p0026a19║橋西。」
J29nB223_p0026a20║上堂。舉：「僧問趙州：『如何是西來大意？』州云：『庭前柏樹
J29nB223_p0026a21║子。』」師云：「者箇說話謂之今古出格之談，若在護國者
J29nB223_p0026a22║裏，只可斫來作柴燒。何故？總是衷燕石而遊玄圃。」
J29nB223_p0026a23║上堂。「當昜拋出，塞斷咽喉；暗裏呈鋒，不通凡聖。有不
J29nB223_p0026a24║顧危亡得失者，出來道看。」僧問：「仲維那薦嚴，如何是
J29nB223_p0026a25║拯接一句？」師云：「不獨生天，且要成佛。」進云：「下無生可
J29nB223_p0026a26║度，上無佛可成，又作麼生？」師云：「著死急漢，且退去著。」
J29nB223_p0026a27║問：「生滅滅已，寂滅為樂。如何是寂滅為樂底句？」師云：
J29nB223_p0026a28║「夜來風雨聲，華落知多少？」乃云：「空實無華，掜目乃成；
J29nB223_p0026a29║佛本是心，人難趣向。所以道：道用不軌，來亦無所從；
J29nB223_p0026a30║覺體元虛，去亦無所至。你若目前領會，百艸頭邊都
J29nB223_p0026b01║是向上一路；你若格外轉身，入一塵裏了沒取舍之
J29nB223_p0026b02║見。到恁麼時，萬象不存，千聖不攜，有何生死可懼？有
J29nB223_p0026b03║何涅槃可忻？即此海雲薦拔亡母諶氏，亦只於此宗
J29nB223_p0026b04║要，便與生死全無干涉。還會麼？」驀卓杖，云：「也不得放
J29nB223_p0026b05║過者裏。」
J29nB223_p0026b06║上堂。僧問：「一碗明鐙還段挑剔也無？」師云：「十方無遮
J29nB223_p0026b07║障，舉意便乖蹤。」進云：「恁麼則閃爍無邊去也。」師云：「矮
J29nB223_p0026b08║人看戲。」問：「縣巖攃手時如何？」師云：「女問太險生。」僧便
J29nB223_p0026b09║喝，師云：「甚麼所在喝？」進云：「不是那？」師便打，乃云：「明頭
J29nB223_p0026b10║來明頭合，暗頭來暗頭合，無人處稱尊；是佛來是佛
J29nB223_p0026b11║打，非佛來非佛打，有智前垂手。故我濟北宗旨如金
J29nB223_p0026b12║剛寶劍，他有眼目底衲僧便可掗槍相待，脫或眼目
J29nB223_p0026b13║定動，立見屍骨暴露。所謂旗角未展，風雲雷雨自成；
J29nB223_p0026b14║祖印不拈，生佛始終一致。大眾識麼？直下不容三要
J29nB223_p0026b15║印，當昜豈論五家宗？」
J29nB223_p0026b16║上堂。明教授問：「驀拶相逢時如何？」師便打，明便喝，師
J29nB223_p0026b17║云：「作麼生？」明拂袖歸眾。師乃云：「玅協群機，猶是理為
J29nB223_p0026b18║神御；稱提三句，亦是法隨時宜。何也？你若一向入理
J29nB223_p0026b19║深談，難挑見刺；你若一向落艸化物，早蕩正宗。祇如
J29nB223_p0026b20║從上來事畢竟如何？青山纔舉首，占斷白雲宗。」复舉：
J29nB223_p0026b21║「龐行婆入寺修齋，維那請意旨，婆抽釵子插盧中，便
J29nB223_p0026b22║出云：『我已回向了。』」師云：「好行婆，大冶精金，全無變色，
J29nB223_p0026b23║所以隨處展演神用，不忝為龐家婦。如今看來，猶要
J29nB223_p0026b24║喫棒在。何故？為他只到得者裏。」
J29nB223_p0026b25║上堂。僧問：「見得遍空遍界時如何？」師云：「橫七豎八。」進
J29nB223_p0026b26║云：「恁麼則秋水長天一色。」師云：「誰是知音？」乃云：「抬薦
J29nB223_p0026b27║商量，不如勘過了打。今時人皮下無血，雖則千里行
J29nB223_p0026b28║腳，為尋宗師，宗師家縱把名品離支和皮核去了，放
J29nB223_p0026b29║伊口裏，只是不解吞。所以，有直說、曲說、默說、顯說、三
J29nB223_p0026b30║世一齊說，如今不覺翻成窠臼，致令不傳之旨翻為
J29nB223_p0026c01║削跡，良可惜矣。諸兄弟！今日是甚麼時節？春色剖開
J29nB223_p0026c02║萬象錦，鶯聲啼斷百華香。」复舉：「僧問天童悟和尚：『鐵
J29nB223_p0026c03║牛吞卻虛空時如何？』天童云：『老僧在甚麼處？』」師云：「大
J29nB223_p0026c04║眾！老和尚暗含春色、明露秋光且置，作麼生救得者
J29nB223_p0026c05║僧起來？」驀豎拂子。
J29nB223_p0026c06║上堂。「長劍倚天，不待割而自截；師王踞地，何段吼而
J29nB223_p0026c07║自威。護國門下，須是點到奉行者，始有入路。若是著
J29nB223_p0026c08║意瞻觀，太生鈍置。」
J29nB223_p0026c09║上堂。僧問：「今日說甚麼法？」師云：「一片白雲青山起。」進
J29nB223_p0026c10║云：「意旨如何？」師云：「闍黎只得倒退。」乃云：「向上鉗錘，玄
J29nB223_p0026c11║言削跡；格外鞭策，黃面吞聲。正與麼時，一齊埽卻，眹
J29nB223_p0026c12║兆不留，即使敲唱雙行、語默並顯底，到者裏也總是
J29nB223_p0026c13║涕唾狐涎，薶沒宗教。」
J29nB223_p0026c14║上堂。拈拂子召眾云：「會麼？護國放行了也，山河國土、
J29nB223_p0026c15║艸木叢林各各放大光明、顯大受用，也無佛、也無祖、
J29nB223_p0026c16║也無眾生。還會麼？春風纔刮地，夜雨滴華心。」
J29nB223_p0026c17║上堂。僧問：「坦坦落落時如何？」師云：「更須高高山頂立。」
J29nB223_p0026c18║問：「如何是法身主？」師云：「有眼者見。」問：「鐵蛇吞卻皓月
J29nB223_p0026c19║時如何？」師云：「只恐不是玉。」乃云：「夜明符照破魔精肝
J29nB223_p0026c20║膽，金剛劍劃碎髑髏眼睛，百艸頭上橫身赤赤條條，
J29nB223_p0026c21║日面佛、月面佛，十字街頭獨步脫脫灑灑，以砒霜去
J29nB223_p0026c22║砒霜。所以到恁麼時，行一機，山嶽禽魚跳走不出；展
J29nB223_p0026c23║一事，祖佛世界踢脫不開。雖有如斯作用，猶是化育
J29nB223_p0026c24║之談。若較佛魔不入、凡聖不居，空劫以前拍手高談，
J29nB223_p0026c25║尚未蹋步。不見：石火電光已落第二。」以拂子豎起，云：
J29nB223_p0026c26║「祇者箇也不消得。」复舉臺山婆子因緣，師云：「古今商
J29nB223_p0026c27║量皆謂婆子把斷要津、不通凡聖，被趙州不須矢鏃
J29nB223_p0026c28║衝破嚴關。恁麼要見趙州則易，要見婆子則難。」
J29nB223_p0026c29║上堂。僧問：「無日月鐙時如何得明？」師云：「疑甚麼？無欠
J29nB223_p0026c30║少。」乃云：「古人行履固是迅疌，其如盡是岐路中事。大
J29nB223_p0027a01║眾！甚麼處是古人岐路中事？古人有時十字街頭灰
J29nB223_p0027a02║頭土面；有時千峰頂上嘯月眠雲；有時十字街頭側
J29nB223_p0027a03║立閒看，擔來負去，盡是普賢竟界；有時千峰頂上閒
J29nB223_p0027a04║眠靜聽，猿啼鳥噪，無非觀音圜通。者樣建化固守封
J29nB223_p0027a05║疆，到我護國門下總與一頓。有甚罪過？雖然，春到寒
J29nB223_p0027a06║食後，也得百華香。」
J29nB223_p0027a07║上堂。僧問：「九年少室，一夜雪寒時如何？」師云：「奈遇作
J29nB223_p0027a08║家。」問：「如何是隨侯珠？」師云：「能鑒物。」乃云：「千說萬說，不
J29nB223_p0027a09║如親到；朝參莫參，不如親見。若是親見親到，自不黏
J29nB223_p0027a10║牙著齒。護國所以佛祖隊中遊戲，不著佛見；羅剎場
J29nB223_p0027a11║中叉手，不著人見。大抹高撝也好，左旋右逝也好，無
J29nB223_p0027a12║有不自在者。」顧眾，云：「委悉麼？」便下座。
J29nB223_p0027a13║上堂。「推出枕頭，開眼也著、合眼也著；拔出寶劍，是佛
J29nB223_p0027a14║也斬、非佛也斬。須彌寶峰與㠟峨鬥額，雲居羅漢共
J29nB223_p0027a15║伽藍同堂。放也，覆卻恆沙世界，黃面老無地臧身；收
J29nB223_p0027a16║也，抹卻千峰煙霧，憍尸迦有眼難見。了得此事，可與
J29nB223_p0027a17║護國同枕共被；其或未然，莫謂小春霜雪少，河山猶
J29nB223_p0027a18║有十分寒。」
J29nB223_p0027a19║涂司李請上堂。僧問：「一事全無，何須座上播揚真宗？」
J29nB223_p0027a20║師卓拄杖，云：「且明者裏著。」問：「如何是莫見乎隱？」師云：
J29nB223_p0027a21║「七丫八叉。」進云：「如何是莫顯乎微？」師云：「上九下七。」乃
J29nB223_p0027a22║云：「長空霧積，雨雪盡點澂江；道眼精明，景物全章智
J29nB223_p0027a23║鑒。生佛不二，眼色仝原。到者裏，若色若空，見千丈化
J29nB223_p0027a24║佛；如山如嶽，涌萬尺高寒。當恁麼時，行腳衲僧正好
J29nB223_p0027a25║和身放下，何須擔囊負缽、頂笠腰包，入一叢林、出一
J29nB223_p0027a26║保社，然後吐定乾坤句作師子全威？總是自費心力，
J29nB223_p0027a27║不堪種艸了也。」舉杖，云：「見麼？銀漢光開芳艸地，玉盧
J29nB223_p0027a28║雪涌杏華天。」
J29nB223_p0027a29║上堂。僧問：「露地白牛如何調護？」師良久，進云：「再道一
J29nB223_p0027a30║句看。」師云：「猶要第二頭。」問：「如何是一筆丹青？」師云：「如
J29nB223_p0027b01║紅似綠。」進云：「始見丹青手。」師云：「切忌錯認。」問：「描不成、
J29nB223_p0027b02║畫不就底，請師指示。」師云：「一二三。」進云：「如是則艸木
J29nB223_p0027b03║叢林悉放光明也。」師云：「只消背手看。」僧禮拜，師舉拂
J29nB223_p0027b04║子云：「寶鏡臺前不露，夜明簾外全收。夜明簾外不露，
J29nB223_p0027b05║寶鏡臺前全收，者箇喚作東涌西沒、有前無後。古佛
J29nB223_p0027b06║國中絕點，眾生界裏有餘；眾生界裏絕點，古佛國中
J29nB223_p0027b07║有餘。者箇喚作固守封疆、各行一路。總不如護國者
J29nB223_p0027b08║裏說凡聖生滅也得、說虛空世界也得、說禪道佛法
J29nB223_p0027b09║也得、說一切祕要也得、說迷寤取舍也得，如世畫師
J29nB223_p0027b10║要佛即出生佛、要眾生即出生眾生、要山河即出生
J29nB223_p0027b11║山河、要雲騰鳥飛即出生雲騰鳥飛，有甚隔礙？大眾！
J29nB223_p0027b12║還委悉麼？無雲生嶺上，有月落波心。」
J29nB223_p0027b13║空無玉都寺請上堂。僧問：「生從何來？死從何去？」師云：
J29nB223_p0027b14║「七尺烏藤聊分付，誰知腦後絕所依？」僧便喝，師便打，
J29nB223_p0027b15║乃云：「地臧叫人開田，泥水𠂤頭佛法儘有；石鞏張弓
J29nB223_p0027b16║待人，干戈叢裏鼻孔全無。大眾！如何是護國為人底
J29nB223_p0027b17║法？大眾！護國每日喚諸人打鐘了起來，起來了念誦，
J29nB223_p0027b18║念誦了喫鬻，喫鬻了經行，經行了止靜，止靜了陞座，
J29nB223_p0027b19║陞座了說法，說法了下座。雖然，玉都寺受毗尼於廣
J29nB223_p0027b20║長社、保聖胎於㠟峨城，其閒受用一句又作麼生？青
J29nB223_p0027b21║山綠水階前事，種柳栽華世外閒。」
J29nB223_p0027b22║解制，上堂。「不須三寸龜毛縛，兄弟於此不獨拄杖、艸
J29nB223_p0027b23║鞋、瓢囊、笠子上醭，亦炙得兄弟家通身紅爛。如今眾
J29nB223_p0027b24║中還有路見不平、拔劍相救底麼？即使有，也是撮摩
J29nB223_p0027b25║虛空，但勞指掌。雖然，護國寺裏如今鐘板停聲，兄弟
J29nB223_p0027b26║家各負杖笠、抖擻眉毛，天台華頂、南嶽祝融。其中不
J29nB223_p0027b27║負行腳一句如何道取？一條拄杖橫天地，逢人且漫
J29nB223_p0027b28║指鄉關。」
J29nB223_p0027b29║
J29nB223_p0027b30║荊南開聖院山暉禪師語錄卷一（終）