J29nB223_p0027c01║荊南開聖院山暉禪師語錄卷二
J29nB223_p0027c02║住鎮遠府中山門人如崇錄
J29nB223_p0027c03║嵩山首座龍光法孫宗上編
J29nB223_p0027c04║住平越府萬壽禪院語錄
J29nB223_p0027c05║山門若道佛祖共由邪說熾盛更說外內一致跛鱉
J29nB223_p0027c06║揚威既二俱不得如今當軒者又作麼生須知觸背
J29nB223_p0027c07║拳頭外別有靈犀一點通。
J29nB223_p0027c08║佛殿糞埽堆頭也著得踢不破扭不碎獨露堂堂熱
J29nB223_p0027c09║油融裏也著得推不倒捺不下全身卓卓新長老恁
J29nB223_p0027c10║麼大似毀亦似贊何也鴛鴦枕上兩行淚半是思君
J29nB223_p0027c11║半恨君。
J29nB223_p0027c12║據室從上老宿天下宗師都道有許多神出鬼沒電
J29nB223_p0027c13║卷星馳底竟界殊不知總被新萬壽端居方丈一齊
J29nB223_p0027c14║捉下了也且如行腳衲僧到來又作麼生接待驀拈
J29nB223_p0027c15║拄杖喝一喝云分手拓相贈平生一片心。
J29nB223_p0027c16║結制涂侍郎受伯居士請上堂拈香祝
J29nB223_p0027c17║聖罷末後拈香云敲骨取髓屈气難平劈腹剜心冤
J29nB223_p0027c18║恨未已熱向盧中供養天童賢老和尚乃云佛法門
J29nB223_p0027c19║頭不是小事所以海涌雲興之機雪鶴易辨邊起中
J29nB223_p0027c20║沒之埶墨煤難知有時施獅子威雲龍風虎趕不及
J29nB223_p0027c21║有時逞那吒用王良造父追不及舉則東西震動放
J29nB223_p0027c22║則南北威風去住無依洪纖自在如今新萬壽仝眾
J29nB223_p0027c23║兄弟一時禁足三月護生且道還有如是威風自在
J29nB223_p0027c24║底麼以杖畫一畫喝一喝下座。
J29nB223_p0027c25║上堂一剉剉折一扭扭碎縱是省力尚未是衲僧受
J29nB223_p0027c26║用不見昔人撼籬尚云費力如今寺前疊翠峰撼不
J29nB223_p0027c27║動推不倒冬春一碧晴雨一峰你道還似箇衲僧麼
J29nB223_p0027c28║顧左右云啼得血流無用處不如緘口過殘春。
J29nB223_p0027c29║上堂蓮華國土安身不若鑊湯盆裏澡浴南閻浮洲
J29nB223_p0027c30║行化不若牧童隊裏歌謳所以道好事不如無也諸
J29nB223_p0028a01║兄弟既都不是山僧今日於其閒稱揚箇事且道還
J29nB223_p0028a02║是也未豎拂子云熏風度西來解帶當軒坐是非總
J29nB223_p0028a03║不知也免人話墮。
J29nB223_p0028a04║上堂匙挑不上積嶽𠂤山鍼撥不開天旋地轉是甚
J29nB223_p0028a05║麼道不會塵塵爾剎剎爾無有不是衲僧竟界無有
J29nB223_p0028a06║不是衲僧受用你欲抑之伊必揚之你欲罷之伊必
J29nB223_p0028a07║從之豎起拂子顧視左右云見麼便下座。
J29nB223_p0028a08║四月初八日上堂師以拂子左邊一擊云諸佛祖師
J29nB223_p0028a09║山河國土盡向者裏示見初生各各說無邊法門演
J29nB223_p0028a10║無邊玅義豈特釋迦老人邪复以右邊一擊云諸佛
J29nB223_p0028a11║祖師山河國土盡向者裏示見涅槃各各泯蹤削跡
J29nB223_p0028a12║火滅煙飛豈特釋迦老人邪萬壽恁麼大似刮毛於
J29nB223_p0028a13║龜背截角於馬頭雖如此要且不違唱教門頭。
J29nB223_p0028a14║上堂金鱗未遇孤櫂寒江真子既來全拋鉤餌所以
J29nB223_p0028a15║縣絲垂釣意在深潭著笠披衰豈求跛鱉兄弟家者
J29nB223_p0028a16║裏須是啐啄仝時師資道合是非一體物我渾然既
J29nB223_p0028a17║有者箇時節豈非釣盡煙波金鱗始遇邪大眾者樣
J29nB223_p0028a18║說話還當得佛祖向上事麼衲僧本分事麼驀卓拄
J29nB223_p0028a19║杖云若是當年摩竭令非仝象兔趁叉牙。
J29nB223_p0028a20║上堂傾湫倒嶽者不如海晏河清浪靜風恬者不如
J29nB223_p0028a21║東涌西沒不見起也山河國土住也芥子微塵於不
J29nB223_p0028a22║足處有餘於有餘處不足掜聚也好放行也好者箇
J29nB223_p0028a23║說話雖是不違唱教門頭要且未是本分事在何也
J29nB223_p0028a24║莫道今時全正令那邊早已落兒孫。
J29nB223_p0028a25║立夏祈雨上堂四月初天不雨田家扼腕望雲雷應
J29nB223_p0028a26║龍何處潛深谷不散傾湫倒嶽來以拂子擊香几云
J29nB223_p0028a27║大眾盆傾來也切須回避便下座。
J29nB223_p0028a28║上堂依經解義三世佛冤離經一字即仝魔說此一
J29nB223_p0028a29║段義古今宗師不肯為人說破所以使人行腳無有
J29nB223_p0028a30║了日如今不惜新暑疏鈔一上一則顯佛祖受用一
J29nB223_p0028b01║則報諸人殷勤依經解義水浸石頭三世佛冤苦死
J29nB223_p0028b02║者裏離經一字十萬八千即仝魔說理無曲斷兄弟
J29nB223_p0028b03║家倘向者裏見得分明要會當時臨濟大師在黃檗
J29nB223_p0028b04║室中喫三頓棒底道理有何難哉下座。
J29nB223_p0028b05║喜雨上堂僧問即今興雲布雨應龍玅用如何是和
J29nB223_p0028b06║尚玅用師云高高處看不出低低處看不出進云古
J29nB223_p0028b07║人肯諾不得全時如何師云金風不度龠宮商和得
J29nB223_p0028b08║齊乃云四大部洲無邊香海未曾旋乾倒坤披雲攃
J29nB223_p0028b09║霧則各各乾暴焦然四大部洲無邊香海既得旋乾
J29nB223_p0028b10║倒坤披雲攃霧則各各滴水滴凍如是變見畢竟承
J29nB223_p0028b11║誰恩力豎拂云十方國土中皆承此恩力。
J29nB223_p0028b12║連雨上堂眉光才放生佛相形己眼雙明迷寤何有
J29nB223_p0028b13║者裏一一勘破始不負行腳事其或不爾頂笠腰包
J29nB223_p0028b14║程涂有在拈拂豎起云還見麼殷殷雷雨從天發也
J29nB223_p0028b15║助時人第一機。
J29nB223_p0028b16║上堂舉古德云迎之不見其首隨之不見其形拈拂
J29nB223_p0028b17║子召眾云將謂古德知見深入原來猶在相似中作
J29nB223_p0028b18║涽計山僧若不點破有負大眾瞻仰之勤迎之不見
J29nB223_p0028b19║其首豎起拂子云將謂別有隨之不見其形豎起拂
J29nB223_p0028b20║子云將謂別有大眾山僧恁麼諸人還瞥地也無如
J29nB223_p0028b21║未瞥地別有箇指示又豎起拂子云唯此一事實餘
J29nB223_p0028b22║二則非真喝一喝便下座。
J29nB223_p0028b23║上堂長維那問春日晴子鳺鳴一聲一聲叫歸去不
J29nB223_p0028b24║知歸路可憐生請師直指師云言親語親進云恁麼
J29nB223_p0028b25║則不勞問也師云也須重新問過進云道者合如是
J29nB223_p0028b26║師震威喝之乃云四月十五日牆壁與瓦礫熾然轉
J29nB223_p0028b27║法輪衲僧全不識全不識華木滿園香霧滴复舉梁
J29nB223_p0028b28║武帝問初祖因緣師拈云武帝位尊德貴以道治人
J29nB223_p0028b29║足有觀瞻至於留心佛道幾二十年亦自謂滿足若
J29nB223_p0028b30║非老達磨安能使帝知佛海別有波濤雖爾山僧不
J29nB223_p0028c01║妨重加箋註如何是聖諦第一義師云恭惟陛下日
J29nB223_p0028c02║應萬機祖云廓然無聖師云將謂卿有多少長處帝
J29nB223_p0028c03║云對朕者誰師云臣非本國人祖云不識師云心不
J29nB223_p0028c04║負人面無慚色。
J29nB223_p0028c05║上堂舉盤山道向上一路千聖不傳慈明道向上一
J29nB223_p0028c06║路千聖不然玅喜道向上一路熱碗鳴聲天童師翁
J29nB223_p0028c07║道向上一路蹋破艸鞋師云者四尊宿非無出身路
J29nB223_p0028c08║非無為人底眼目只是他總是箇清涼鈔子若是向
J29nB223_p0028c09║上一路須是別有始得乃以拂子與侍者云好好挂
J29nB223_p0028c10║在壁上。
J29nB223_p0028c11║王府送繡彌勒上堂天不盍地不載推不動約不退
J29nB223_p0028c12║有時習气不除依然跳出圈圚十字街頭展開布袋
J29nB223_p0028c13║囊底何物石頭瓦塊酉樓肉肆全無忌諱或恣遊或
J29nB223_p0028c14║打睡阿呵呵說甚華如此黃竹如此翠松如此青柏
J29nB223_p0028c15║如此瑞拈拂子豎起云既是當來補處教化天人群
J29nB223_p0028c16║生類以此示之如何不會者樣虛頭不如撦碎免得
J29nB223_p0028c17║後來三十二丈紫金光聚。
J29nB223_p0028c18║上堂掜住一把風頭太硬揭開一竅行處更危二俱
J29nB223_p0028c19║不涉正是秦地不收漢地不管作麼生得平妥去大
J29nB223_p0028c20║眾且看平實商量乃以拂子畫一畫云木人空裏書
J29nB223_p0028c21║丁字石女天明認不真。
J29nB223_p0028c22║上堂僧問如何是佛師云鼻孔下垂乃云雲籠孤峰
J29nB223_p0028c23║水鳥聲聲啼野露滴華徑艸蛩唧唧鳴煙欲明向上
J29nB223_p0028c24║宗乘直須一一取次大眾作麼生是一一取次底事
J29nB223_p0028c25║以拄杖打禪床兩下云記取記取。
J29nB223_p0028c26║午日上堂僧問此日龍舟擊鼓明甚麼邊事師云山
J29nB223_p0028c27║僧只管看乃云艾虎縣門家家門前時節菖蒲合酉
J29nB223_p0028c28║戶戶酉裏端昜三閭招魂五絲續命才雄句麗游詠
J29nB223_p0028c29║滄波社舞村歌歡呼宇宙競龍舟於江漢餽角黍於
J29nB223_p0028c30║比鄰正眼看來也好箇時節祇是大眾不肯便與麼
J29nB223_p0029a01║去若與麼去也省得多少力雖然家有白澤之圖必
J29nB223_p0029a02║有如是妖怪。
J29nB223_p0029a03║上堂僧問金剛寶劍截斷天下老和尚舌頭和尚如
J29nB223_p0029a04║何回避師便打云可憐頑石子徒抱連城價問如何
J29nB223_p0029a05║是自性彌陀師云通身披七條問無法可說今日說
J29nB223_p0029a06║甚麼師云有條攀條無條攀例乃云山山橫翠物物
J29nB223_p0029a07║沈秋野樹鳴鳩竹籬吠犬一一是諸人放身命處為
J29nB223_p0029a08║甚桼桶不快复舉世尊在摩竭陀國說法是時將白
J29nB223_p0029a09║夏乃謂阿難曰諸大弟子天龍四眾聞我說法不生
J29nB223_p0029a10║敬仰我於因沙舊室坐夏九旬有人來問法汝代我
J29nB223_p0029a11║說一切法不生一切法不滅言訖掩室而坐師云諸
J29nB223_p0029a12║方斷此公案謂之全提正令倘不如此何以掩室而
J29nB223_p0029a13║坐殊不知也是萬年松下長青苔。
J29nB223_p0029a14║道府檀越至上堂僧問雪竇拈古澗寒潭云趙州不
J29nB223_p0029a15║因者僧爭得與雪峰相見未審此理還的也無師云
J29nB223_p0029a16║全因荊山玉識得楚王心乃拈起拄杖云拄杖子不
J29nB223_p0029a17║曾行腳有時一舉即周破艸鞋狼藉多年有時可添
J29nB223_p0029a18║糞火如是可謂不遊而遊無用而用雖然今日道府
J29nB223_p0029a19║檀越見大人相造此蘭若作大佛事合作麼生指示
J29nB223_p0029a20║卓杖云天共白雲曉水和明月流。
J29nB223_p0029a21║值雨上堂師拈拂子豎起云驟雨翻空迅雷震地百
J29nB223_p0029a22║千塵剎無邊山河一雨普潤艸木各得清涼我衲僧
J29nB223_p0029a23║家繩床上孰睡鼾眠大忘人世可謂樂也爭奈諸人
J29nB223_p0029a24║者事未了又要我上者箇床子說黃道黑看將起來
J29nB223_p0029a25║何曾是數聲清磬是非之外一箇閒人天地之間复
J29nB223_p0029a26║舉僧問洞山如何是佛山云麻三斤師云頑皮癩肉
J29nB223_p0029a27║屈辱先宗謂老洞山如鸞鳳獨翮不與眾群殊不知
J29nB223_p0029a28║龜負出來早取喪兆雖然一種天然趣分付阿誰知
J29nB223_p0029a29║大參涂公請上堂僧問靈雲未見桃華時如何師云
J29nB223_p0029a30║缽盂也少不得兩度溼進云見後如何師云缽盂也
J29nB223_p0029b01║少不得兩度溼問獅子未出窟時如何師云四海清
J29nB223_p0029b02║如鏡進云出窟時如何師云千山走衲僧問十方諸
J29nB223_p0029b03║國土無剎不見身如何普眼不見普賢師云者裏不
J29nB223_p0029b04║得道箇失進云二大士相見時如何師云兩箇不識
J29nB223_p0029b05║姓乃云玄風易辨平實難知故我濟北一宗貴圖委
J29nB223_p0029b06║悉不是即言說相可求解脫底道理若即言說相可
J29nB223_p0029b07║求道理則空華勞相何足為真者裏祇是仁者不達
J29nB223_p0029b08║迷悶狂走所以勞我諸聖出頭來分星劈兩謂之接
J29nB223_p0029b09║物利生及至究竟將來無非以此事覺諸眾生然後
J29nB223_p0029b10║复以此事遞相傳化使慧命綿綿不絕耳大眾倘於
J29nB223_p0029b11║萬壽說處憤發大心猛然徹證要紹繼佛祖亦何難
J29nB223_p0029b12║哉如其不爾更聽指南复舉相國裴休入大安寺見
J29nB223_p0029b13║壁閒畫象乃問主事云真儀可觀高僧何在主事莫
J29nB223_p0029b14║能對公云此閒有禪者不主事云近有一僧投寺執
J29nB223_p0029b15║役頗似禪者適黃檗在寺後遂尋至公躡前問檗朗
J29nB223_p0029b16║聲云裴休公應諾檗云高僧在甚麼處公當下知旨
J29nB223_p0029b17║如獲髻珠師舉了召大眾云者箇公案正如我大參
J29nB223_p0029b18║涂公居士入寺一般雖然祇如壁上亦無高僧可問
J29nB223_p0029b19║萬壽亦無名號可呼且道涂公還有入路也無。
J29nB223_p0029b20║上堂要識大道不離四儀所以千般說萬般喻亦只
J29nB223_p0029b21║要知委共相證盟不是圖其口體快活日用豐美為
J29nB223_p0029b22║林下盛事是故先聖悲末法澆薄機智脫空乃傳此
J29nB223_p0029b23║宗以開未寤孰知近代叢林滅裂聖道汙穢教門各
J29nB223_p0029b24║黨師徒互相違背使廣大威光翻成長夜烏乎殆不
J29nB223_p0029b25║可救也良久豎拂子云委悉麼如委悉得與女證盟
J29nB223_p0029b26║脫或不然歸堂取缽去莫待板聲催。
J29nB223_p0029b27║上堂暑色猛如火行人歙塵土何不早歸來免此涂
J29nB223_p0029b28║路苦且誰是不歸來致此涂路苦邪莫是人物軿闐
J29nB223_p0029b29║是不歸來麼莫是雲水踟躕是不歸來麼莫是商賈
J29nB223_p0029b30║經營是不歸來麼莫是農桑耕織是不歸來麼莫是
J29nB223_p0029c01║漁樵采釣是不歸來麼料掉沒交涉既然誰是不歸
J29nB223_p0029c02║來底盈盈宇宙閒盡是鹿鹿者擿下拄杖下座。
J29nB223_p0029c03║上堂僧問如何是佛師云女是誰進云屈事屈事師
J29nB223_p0029c04║云山僧罪過問從上來事如何委付師以拂子度與
J29nB223_p0029c05║僧僧擬議師打一拂子乃云從上來事如何委付日
J29nB223_p0029c06║入西秦月上東魯祇如說箇委付且道委付箇甚麼
J29nB223_p0029c07║若道付衣缽天下叢林盡是若道付拂子天下叢林
J29nB223_p0029c08║盡是畢竟付箇甚麼眾中若有知者不妨道取一轉
J29nB223_p0029c09║語不然可憐一片月徒照犀牛灘。
J29nB223_p0029c10║上堂僧問宰官居士臨筵和尚如何垂示師云瓶中
J29nB223_p0029c11║鵝子出壁上高僧還僧禮拜師云祇知荊玉潤未識
J29nB223_p0029c12║楚王心乃云行棒行喝亂世謀夫說性說心太平方
J29nB223_p0029c13║良只如不行棒不行喝不說性不說心亦是狐媚之
J29nB223_p0029c14║種何也一千七百無用處都盧拋向海門東。
J29nB223_p0029c15║上堂僧問至要之談請師一語師云早晚何曾孤負
J29nB223_p0029c16║進云便與麼去時如何師云去則不親僧禮拜師云
J29nB223_p0029c17║也須三十年乃云至要之談本乎日用若更他求即
J29nB223_p0029c18║沒交涉故眼前萬事貴在當人一一究竟看從甚處
J29nB223_p0029c19║得來知得來處則知天下殊涂仝歸其或似亡若存
J29nB223_p0029c20║必落枯禪默照盧扁難治我此兄弟盡是多歷江湖
J29nB223_p0029c21║久在林下何不自照卻從萬壽邊希望指示良可惜
J29nB223_p0029c22║也雖然一理既不殊萬事自回互。
J29nB223_p0029c23║上堂眼必見色耳可聞聲鼻不越香舌豈失味身合
J29nB223_p0029c24║為觸意動即知學道人能於一一根分不作動相不
J29nB223_p0029c25║作靜相更於動靜二相了然不生始有學道分若只
J29nB223_p0029c26║但了動靜謂我得我會敢保終無得道日子兄弟萬
J29nB223_p0029c27║壽不是欠人禪債要如此婆婆娑娑祇緣先佛慈悲
J29nB223_p0029c28║之道委在今時是故終日不倦以此誨人倘於誨人
J29nB223_p0029c29║處一一體究獨露天真不自外得則自然合道矣不
J29nB223_p0029c30║然縱佛祖再來垂手亦未有入處何故迷頭狂走救
J29nB223_p0030a01║何益哉。
J29nB223_p0030a02║上堂僧問天童消息甚麼人得師云不向千聖覓端
J29nB223_p0030a03║然體自尊僧禮拜師云才到潼關即便休乃云古人
J29nB223_p0030a04║大事不明涉歷江湖尋覓宗匠貴圖得心自在豈有
J29nB223_p0030a05║別邪今人尋師學道不惟不能入室亦且門牆尚未
J29nB223_p0030a06║窺見便欲濫竊祖位萬壽不知將來作何狀也大眾
J29nB223_p0030a07║既是生死未明道眼未開不可徒取聲埶為識者竊
J29nB223_p0030a08║笑須是寤仝古人行仝古人然後歸青山把茅盍頭
J29nB223_p0030a09║豈不生平慶幸邪擊拂子一下云乘月浩歌去柴門
J29nB223_p0030a10║應未關。
J29nB223_p0030a11║上堂慶書記問如何是奪人不奪竟師云一帶峰巒
J29nB223_p0030a12║挂翠如何是奪竟不奪人師云王孫遊兮不歸如何
J29nB223_p0030a13║是人竟兩俱奪師云鶴髮公子爛醉如何是人竟俱
J29nB223_p0030a14║不奪師云湖光淨照須眉問劫火洞然大千俱壞時
J29nB223_p0030a15║如何師云蕅絲孔裏臧不得須彌頂上命難存問七
J29nB223_p0030a16║處徵心如何是此心師云香盧邊薦取乃云龜毛徑
J29nB223_p0030a17║寸可繫須彌兔角尺長能攪滄海是故一為無量諸
J29nB223_p0030a18║佛出興難盡其說無量為一大地掜來如粟米大眾
J29nB223_p0030a19║兄弟今日不妨出來道看不然萬壽自拈自弄倒行
J29nB223_p0030a20║此令去也拈起拂子擊香几云疊翠雲峰長帶碧𠂤
J29nB223_p0030a21║朱榴火盡飄紅。
J29nB223_p0030a22║上堂三日一參五日一請大似十字街頭賣卜漢無
J29nB223_p0030a23║論貴之與賤富之與貧總與占卜一上故昔常有偈
J29nB223_p0030a24║云開聖年來開鋪日日拂龜按度若是羅計之曜自
J29nB223_p0030a25║分禍福兩路海底火發滄溟乾山頭浪涌塵土泝。
J29nB223_p0030a26║上堂吹毛利劍劃碎魔王眼睛照夜明珠爍破方良
J29nB223_p0030a27║肝膽所以萬壽陞此座子即有八面威風行此祖令
J29nB223_p0030a28║已露無邊光采如不到至極之地何能展演吾祖之
J29nB223_p0030a29║道於從未有佛法之地邪雖如此今日宰官居士來
J29nB223_p0030a30║激萬壽打禾山鼓唱德山歌轉此根本法輪又如何
J29nB223_p0030b01║垂示機玅欺楊李道深笑傳龐。
J29nB223_p0030b02║樊曰俞護法請上堂僧問如何是一念不生底道理
J29nB223_p0030b03║師云雲生象外雨滴階前進云前念起後念滅時如
J29nB223_p0030b04║何取證師云日出大洋東方良自歸去乃云孤峰獨
J29nB223_p0030b05║宿大地優游鬧世橫身芥子走馬明明歷歷智行高
J29nB223_p0030b06║棲卓卓巍巍門風廣大如此唱道豈是鞭策道流指
J29nB223_p0030b07║蹤極則之事直使虛空聞之皺眉乾坤見之倒退雖
J29nB223_p0030b08║到者箇田地猶是泥牛吼青嶂石虎笑銀瓶尚未是
J29nB223_p0030b09║衲僧住足處在大眾你道衲僧住足處畢竟作麼生
J29nB223_p0030b10║切忌哭蒼天。
J29nB223_p0030b11║上堂僧問如何是佛師云千年石頭生緣苔進云如
J29nB223_p0030b12║何是法師云萬里長空一月鉤進云如何是僧師云
J29nB223_p0030b13║三十年河清到底乃云透得佛祖向上巴鼻到萬壽
J29nB223_p0030b14║門下做侍者也用不著盍他總是驢前馬後漢不見
J29nB223_p0030b15║天是天地是地山是山水是水萬物是萬物佛祖是
J29nB223_p0030b16║佛祖都來與我無干涉雖然秋色暗傳來梧桐一葉
J29nB223_p0030b17║墜若是達道人不在三兩次。
J29nB223_p0030b18║上堂僧問初祖面壁時還用工夫也無師云月上河
J29nB223_p0030b19║梁光垂波底問遍世界盡十方和尚作麼生用師云
J29nB223_p0030b20║夜半當央吼白日進云不落黑白又且如何師云豈
J29nB223_p0030b21║要空亡外道去乃云今朝七月初一看看秋風又至
J29nB223_p0030b22║吹落一井梧桐天下砧聲競起大眾雖是自在受用
J29nB223_p0030b23║切忌不可錯會何也領取鉤頭意莫認定盤星。
J29nB223_p0030b24║總府世安羅居士薦嚴請上堂僧問蓮華未出水時
J29nB223_p0030b25║如何師云清香豈是無進云蓮華出水後如何師云
J29nB223_p0030b26║清香豈是有進云薦嚴一句又作麼生師云一要天
J29nB223_p0030b27║生二要苦脫問如何是玄理師便打僧便喝師云不
J29nB223_p0030b28║得造次乃云進則全無消息退則便失耑倪假如不
J29nB223_p0030b29║進不退又是立地死漢者箇所在合下得箇甚麼語
J29nB223_p0030b30║始免得萬壽葛藤如下不得萬壽打葛藤去也道非
J29nB223_p0030c01║取舍人自寤迷故眾生相諸佛相世界相名字相由
J29nB223_p0030c02║此而立由此而起也然則我護法雲夫羅公作此報
J29nB223_p0030c03║恩佛事薦拔汝明公及牟氏海會太夫人豈亦由此
J29nB223_p0030c04║而立由此而起邪到者裏人子之心可謂盡矣其如
J29nB223_p0030c05║猶是指蹤未到極則复請萬壽提唱宗乘不傳之道
J29nB223_p0030c06║然後始盡薦拔之功遂驀取拂子豎起云見麼大忘
J29nB223_p0030c07║情見由斯力一豪端上證無生。
J29nB223_p0030c08║上堂僧問如何是無相道場師云才有絲豪便是塵
J29nB223_p0030c09║乃云達磨西來自謂直指人心見性成佛殊不知早
J29nB223_p0030c10║昧本宗了也只如萬壽浩浩商量又作麼生雲鶴高
J29nB223_p0030c11║棲靈瑞外不向人間啄泥沙。
J29nB223_p0030c12║上堂僧問天上無彌勒地下無彌勒畢竟在甚麼處
J29nB223_p0030c13║師云退後看前進云一物不將來時如何師云痛與
J29nB223_p0030c14║二十棒問如何是空師云不離物進云如何是色師
J29nB223_p0030c15║云不即物乃云七月大火西流秋風翦翦落木可惜
J29nB223_p0030c16║一棚狼藉只得麻纏紙裏雖然多少丹青描不就依
J29nB223_p0030c17║然流落在人間。
J29nB223_p0030c18║上堂僧問佛身充滿因甚麼有迷寤兩岐師云白雲
J29nB223_p0030c19║覆青山青山在腳底進云無縫塔意旨請師再道師
J29nB223_p0030c20║云惺惺直言惺惺問如何是天龍一指頭禪師云一
J29nB223_p0030c21║指頭也不識問如何是道師云紅霞籠玉象進云如
J29nB223_p0030c22║何是道中事師云海底蓬塵起乃云聯峰潑黛岸柳
J29nB223_p0030c23║縣煙纖霞澹蕩以映山光旭日發生而搖空色若喚
J29nB223_p0030c24║作竟古人卻道見色即是見心若不喚作竟古人又
J29nB223_p0030c25║道一切浮沈諸幻化相眾中莫有會得底麼。
J29nB223_p0030c26║上堂僧問莫謂無心便是道無心猶隔一重關未審
J29nB223_p0030c27║如何是關師云隔問世尊未出世時還有佛法也無
J29nB223_p0030c28║師云有進云如何是佛未出世時佛法師云一片青
J29nB223_p0030c29║春不露景問山河及大地一法之所印如何是一法
J29nB223_p0030c30║師云舉目無分辨進云即今是甚麼時節師豎拂子
J29nB223_p0031a01║云不得錯會問露地白牛向甚麼處尋覓師云有甚
J29nB223_p0031a02║麼諱處問如何是法王身師云者鈍根阿師僧喝師
J29nB223_p0031a03║云你也學喝那乃拈拄杖云見麼適來拄杖將諸佛
J29nB223_p0031a04║國土無邊香水一口吞卻忽然釋迦老子叫屈云將
J29nB223_p0031a05║謂胡須赤更有赤須胡萬壽約住云既不如此何以
J29nB223_p0031a06║傳持雖然祇如適來諸佛國土無邊香水盡被一口
J29nB223_p0031a07║吞卻釋迦老子又向甚麼處叫屈還有道得底麼。
J29nB223_p0031a08║上堂僧問如何是正法眼師云此問豈不是女底進
J29nB223_p0031a09║云是師便打問劫火燒壞時終歸何處師驀豎起拂
J29nB223_p0031a10║子進云者箇是則頭上安頭者箇不是則斬頭覓涽
J29nB223_p0031a11║畢竟如何師云入林不動艸入水不動波進云學人
J29nB223_p0031a12║到家去也師云到家後如何僧無語師便打問一切
J29nB223_p0031a13║有為法如夢幻泡景和尚為甚麼翻為特地師云麻
J29nB223_p0031a14║字不著鬼問析骨還父析肉還母然後复還本身如
J29nB223_p0031a15║何是本身師云眼橫鼻直問皎月當空如何又被片
J29nB223_p0031a16║雲遮卻師云猶是得失問如何是戒師云不挂一縷
J29nB223_p0031a17║絲乃卓杖顧視左右云拄杖即是諸佛道脈祖師幽
J29nB223_p0031a18║宗眾生五欲世界本原若向者裏會得臨濟三玄曹
J29nB223_p0031a19║洞五位一切淆訛彈指圜成雖然我期主王鐙明及
J29nB223_p0031a20║道婆請法又如何指示露柱懷胎人不見天明生下
J29nB223_p0031a21║白頭絲。
J29nB223_p0031a22║上堂師以手畫一畫顧眾云遊歷乾坤世界不知艸
J29nB223_p0031a23║鞋未曾動著窮盡諸家門庭不知鼻孔從來眼下喫
J29nB223_p0031a24║盡常住茶飯不知滋味一般酸澀費盡平生伎倆不
J29nB223_p0031a25║知到頭一豪無用萬壽與麼點出四種不知眾中還
J29nB223_p0031a26║有不落圈圚底麼若有道取一句不致中夏落節。
J29nB223_p0031a27║上堂僧問黑白未生時如何師云山河無景相進云
J29nB223_p0031a28║真傳事如何師云乾坤許自知問如何是正中偏師
J29nB223_p0031a29║云夜半金烏景未圜如何是偏中正師云桼桶日午
J29nB223_p0031a30║光耿耿如何是正中來師云春風夜後令初回如何
J29nB223_p0031b01║是偏中至師云九月楊花飛遍地如何是兼中到師
J29nB223_p0031b02║云未分黑白早已錯問如何是遮那全體師云蹋著
J29nB223_p0031b03║便知乃云家家灶裏少煙不得佛佛國中少寤不得
J29nB223_p0031b04║看來衲子分上非透脫之功無玄解之極到萬壽門
J29nB223_p0031b05║下一點也用不得舉拄杖云見麼委悉麼頭頭有道
J29nB223_p0031b06║歸真際山山無日不蒸雲。
J29nB223_p0031b07║上堂僧問一念未萌時如何得知是道師云腳跟下
J29nB223_p0031b08║放你二十棒進云二菴主豎拳趙州一許一不許其
J29nB223_p0031b09║意又如何師云早知女錯會乃云金風瑟瑟黃葉飄
J29nB223_p0031b10║飄莫道諸兄弟分上不相薶沒好何故聻填溝塞壑
J29nB223_p0031b11║日炙風吹鳥語明般若之談山色露法身之相一艸
J29nB223_p0031b12║一葉若纖若豪本自無殊豈有差別當恁麼時如何
J29nB223_p0031b13║是衲子放身命處一色無自昧萬物有方真。
J29nB223_p0031b14║上堂僧問鯨吞海水盡時如何師云不可露出珊瑚
J29nB223_p0031b15║支進云畢竟如何師云見得猶是景問塗毒鼓聲聞
J29nB223_p0031b16║者皆喪不知打者作麼生師云笑殺怪殺進云更有
J29nB223_p0031b17║一問師還答不師云莫要猛虎項下解金鈴問善財
J29nB223_p0031b18║童子禮德雲比丘因甚在別峰相見師云百城煙水
J29nB223_p0031b19║覺來遲進云相見時有何言句師云梵語譯不全問
J29nB223_p0031b20║赤條條光灼灼如何收拾師便打進云威音那畔流
J29nB223_p0031b21║落今時如何相救師云女為甚麼不住乃云玄機獨
J29nB223_p0031b22║唱須是具眼宗師體用雙章還他超方衲子無是作
J29nB223_p0031b23║略必也飲气吞聲所以師資唱和貴圖法眼圜明行
J29nB223_p0031b24║解相應妙在入底深造佛祖抬薦不起壯士搖撼不
J29nB223_p0031b25║開到恁麼時始是父子恩濃君臣道合平生快暢脫
J29nB223_p0031b26║體無依者箇時節大眾還知麼雲生一雨滋三艸棒
J29nB223_p0031b27║下全提接上機。
J29nB223_p0031b28║上堂僧問善財五十三參意旨如何師云肉有千斤
J29nB223_p0031b29║智無銖兩進云心生法亦生心滅法亦滅心法俱滅
J29nB223_p0031b30║時又作麼生道師云萬古長空一道清問如何是大
J29nB223_p0031c01║總持門師云娑竭出海雲生足進云如何是觀音玅
J29nB223_p0031c02║智力師以拄杖打禪床一下乃云從上來事本絕崎
J29nB223_p0031c03║嶇一味平常何有蹊徑衲僧家事存取舍心隨染淨
J29nB223_p0031c04║如是流轉無時徹證所以勞我佛祖好肉剜瘡畫蛇
J29nB223_p0031c05║添足謂之佛佛授手祖祖相傳諸兄弟萬壽今日大
J29nB223_p0031c06║施門開全無壅塞且道還有會得底麼豎起拂子云
J29nB223_p0031c07║勸君更進一桮酉西出陽關無故人。
J29nB223_p0031c08║上堂舉古德揚其湯者莫若撲其火壅其流者莫若
J29nB223_p0031c09║杜其源師云此雖先輩至極之論猶是順風揚帆終
J29nB223_p0031c10║非逆風把柁如今未免倒轉節文去也撲其火者不
J29nB223_p0031c11║必揚其湯杜其源者不必壅其流萬壽恁麼也是狗
J29nB223_p0031c12║尾續貂錦雞誇鳳雖然達磨老子來也便下座。
J29nB223_p0031c13║上堂月照澂江清煇如練雲生蒼石秀麗若丹一一
J29nB223_p0031c14║是諸人心眼為甚麼不會大眾萬壽恁麼可謂大人
J29nB223_p0031c15║竟界非仝淺淺不見道心仝虛空界示等虛空法還
J29nB223_p0031c16║會麼年年秋夜月曾照萬家砧。
J29nB223_p0031c17║上堂僧問直截佛法如何指示師云拄杖頭拂子尾
J29nB223_p0031c18║進云何得分身兩處師云將謂女達猶作者語話在
J29nB223_p0031c19║進云坐斷當頭又作麼生師云只得無開口處乃云
J29nB223_p0031c20║釋迦老子皮毛達磨大士面孔眾生性命世界根宗
J29nB223_p0031c21║盡向拂子頭上一齊出見了也如不會更與露布一
J29nB223_p0031c22║上舉拂云會麼祇者是祇如道箇祇者是且道是箇
J29nB223_p0031c23║甚麼放下拂云青山不外白雲珊瑚依然明月复舉
J29nB223_p0031c24║黃山谷見晦堂堂舉吾無隱乎爾谷不會因遊山次
J29nB223_p0031c25║聞木樨香堂指云聞麼谷云聞堂云吾無隱乎爾聻
J29nB223_p0031c26║谷於此寤入師云晦堂接待處綽然有餘裕爭奈引
J29nB223_p0031c27║人向木樨裏得箇歡喜終無出身分萬壽不妨指箇
J29nB223_p0031c28║路頭舉拂云雷霆施號令星斗換文章。
J29nB223_p0031c29║上堂衲僧命門卓拄杖云要會麼火不待日而熱佛
J29nB223_p0031c30║祖道脈卓拄杖云要會麼風不待月而涼者事只是
J29nB223_p0032a01║不可思而知慮而會須向佛不出世祖不西來一時
J29nB223_p0032a02║坐斷只教情見不立一絲豪方才得箇見成倘不然
J29nB223_p0032a03║林華埽更落徑艸蹋還生。
J29nB223_p0032a04║上堂僧問萬象之中獨露身時如何師云當頭突出
J29nB223_p0032a05║眼睛乃云若以眼見耳聞易分雪裏粉不以眼見耳
J29nB223_p0032a06║聞難辨墨中煤所以古人有言微言滯於心首怕為
J29nB223_p0032a07║緣慮之場大道本乎目前翻為名相之表大眾萬壽
J29nB223_p0032a08║早將四大六塵三百六十骨節八萬四千毛竅無邊
J29nB223_p0032a09║香水海百億須彌山一時攃在面前諸人性不猛烈
J29nB223_p0032a10║若猛烈不但萬壽迻換諸人不得即釋迦達磨亦迻
J29nB223_p0032a11║換諸人不得倘實實不能且將四大六塵三百六十
J29nB223_p0032a12║骨節八萬四千毛竅無邊香水海百億須彌山總作
J29nB223_p0032a13║一箇話頭著實參去他時得力也不枉聚話一場。
J29nB223_p0032a14║上堂僧問無鼻孔牛以何為水艸師便打進云屈棒
J29nB223_p0032a15║師又打進云縱橫自在去也師連打乃云夜叉頭菩
J29nB223_p0032a16║薩面十景神駒追伊不及苕帚柄拂子尾千眼大悲
J29nB223_p0032a17║覷伊不及舉拂子云識得者箇麼你若識得為者箇
J29nB223_p0032a18║礙識不得亦為者箇礙大眾既識得為甚亦為者箇
J29nB223_p0032a19║礙山斷疑無路谿回別有村。
J29nB223_p0032a20║上堂無鼻鐵牛掣斷黃金索子有耳石虎吼殺白玉
J29nB223_p0032a21║峰頭娑婆國土只得波翻浪涌玉轉珠回帝釋梵王
J29nB223_p0032a22║夜叉羅剎一一安居不得卻來萬壽邊乞箇安樂法
J29nB223_p0032a23║門萬壽以拂子柄擎向香積世界方得安居你諸人
J29nB223_p0032a24║還見麼聽取一偈良久云方丈壁上記取便下座。
J29nB223_p0032a25║石琴監寺請上堂僧問鼓聲淵淵當為何事師云敕
J29nB223_p0032a26║點飛龍馬進云如何施行師便打問諸行無常是生
J29nB223_p0032a27║滅法痛切一句請師速道師云正好用力問如何是
J29nB223_p0032a28║衣裏明珠師云本來光燦爛乃云佛祖玅道不在言
J29nB223_p0032a29║談惟具大根器者乃能極力擔當正如大將登壇廟
J29nB223_p0032a30║算自在他古人常於提持之際惟要學者覿面領取
J29nB223_p0032b01║你若得了一艸一葉普見瓊樓玉殿你若未得縱有
J29nB223_p0032b02║瓊樓玉殿翻成艸木大眾者樣說話大似擔金送人
J29nB223_p0032b03║只是無些猛利不能徹底承當有孤先聖向女諸人
J29nB223_p0032b04║道箇淪生死惟女六根證玅常亦女六根雖然你作
J29nB223_p0032b05║麼生會他者箇語話一般漢聞者話了便謂眼耳鼻
J29nB223_p0032b06║舌色香聲味總是者箇既是者箇你正瞌睡時夢想
J29nB223_p0032b07║不到者箇又向甚處著。
J29nB223_p0032b08║上堂放一線道量才補職接三等人看風使帆先宗
J29nB223_p0032b09║門戶固是平常柬點將來猶是險峻大眾那裏是險
J29nB223_p0032b10║峻處莫是興化打逐克賓徑山擯出侍者麼恁麼早
J29nB223_p0032b11║是剎海重重谿山疊疊可憐生不但十生五生認奴
J29nB223_p0032b12║作郎即彌勒下生終出者箇不得良久以拄杖按桌
J29nB223_p0032b13║云未證據者看看。
J29nB223_p0032b14║上堂僧問夜半紅輪日午黑月時如何師云番人入
J29nB223_p0032b15║試乃云道非有無亦非理事今時人不在昭昭靈靈
J29nB223_p0032b16║便在昏昏默默所以不能明大道根源坐斷報化佛
J29nB223_p0032b17║頭者此也將古人坐破蒲團不雜用心底判為鈍根
J29nB223_p0032b18║只管隨緣即旨更不究竟向上一路亦不廣見諸方
J29nB223_p0032b19║求為印證或遇箇瞢瞎以一箇偈子印定便謂是了
J29nB223_p0032b20║事人烏乎臘月三十日到來如何敵得生死大眾莫
J29nB223_p0032b21║萌此心於道何益如今若不真實為人則是萬壽自
J29nB223_p0032b22║陷泥犁了也复普視大眾云恁麼相為眾中還有依
J29nB223_p0032b23║教奉行者麼開口猶未是見了始方休。
J29nB223_p0032b24║上堂舉國師三喚侍者因緣乃召眾云者則因緣如
J29nB223_p0032b25║對鏡相似纖豪無滯只是你衲子家不肯精究親見
J29nB223_p0032b26║一番於十二時虛度光陰空喪天日可惜許如的不
J29nB223_p0032b27║能喻旨更看箇註腳古人云如人暗中書字字雖不
J29nB223_p0032b28║成文采已章此時與諸人一時道出且道向古人處
J29nB223_p0032b29║作麼生著眼倘著得一隻眼則生平參學事畢脫或
J29nB223_p0032b30║不然饒君明見千生事也是輪回六趣生。
J29nB223_p0032c01║上堂僧問道本分明人難識請師直指師便打進云
J29nB223_p0032c02║言不得說不得又作麼生道師亦打進云恁麼千重
J29nB223_p0032c03║羅網如何出得師又打乃云設使言前便見猶是滯
J29nB223_p0032c04║㲉迷封直饒句下精通早已觸涂狂解古人如此正
J29nB223_p0032c05║是抽釘拔楔奈何聞者見者如風過樹無些子入路
J29nB223_p0032c06║不惟不能克見古人全旨亦失卻今日一番提唱眾
J29nB223_p0032c07║兄弟凡出言句必要明見佛性非是謾神嚇鬼似三
J29nB223_p0032c08║家村裏猜啞謎底事切須子細。
J29nB223_p0032c09║上堂深嗟芸芸天地閒輪轉死生如往還才向靜中
J29nB223_p0032c10║一息坐又來鬧處恣歡顏一朝刮地業風起皮膚寸
J29nB223_p0032c11║斷痛不已欲悔當年忤聖言是時如何容得爾細細
J29nB223_p0032c12║思量無一益痛下雨淚如血滴何不早依聖人言免
J29nB223_p0032c13║得今日大患偪學道人莫閒戲道未成當須懼破離
J29nB223_p0032c14║煩惱關超出三界去無何有鄉放癡憨十方任我恣
J29nB223_p0032c15║橫眠勸女聞此莫生惱依此修之了自然。
J29nB223_p0032c16║上堂古人一物不將來放下著是甚麼消息者裏有
J29nB223_p0032c17║箇見處不妨下一語此語恰付箇斧子隨處住山眾
J29nB223_p0032c18║下語師云適來語多不恰者盍都在相似中作活計
J29nB223_p0032c19║是以不能洞玄極微與我從上法流相浹安得斧子
J29nB223_p0032c20║住山邪切須子細百尺竿頭快快進步如今一粒丸
J29nB223_p0032c21║子便在肚裏沒奈何他日如何敵得生死。
J29nB223_p0032c22║解制上堂全提正令矢上加尖直指人心捫空追響
J29nB223_p0032c23║所謂本自無瘡勿傷之也今時衲僧涉獵見聞廣恣
J29nB223_p0032c24║行腳登峨嶺遊海島過雁蕩上五臺殊不知早已薶
J29nB223_p0032c25║沒己靈怎如兩班勤舊頭首知事各具大志不問制
J29nB223_p0032c26║之解結亦不用行腳自然太平坐致雖然或遇作家
J29nB223_p0032c27║相勘云憍陳那終日在僧堂裏說甚麼法如何扺對
J29nB223_p0032c28║還有對得者麼如無萬壽自道去也他家自有通霄
J29nB223_p0032c29║路不必區區掜死蛇。
J29nB223_p0032c30║荊南開聖院山暉禪師語錄卷二（終）