J29nB223_p0033a01║荊南開聖院山暉禪師語錄卷三
J29nB223_p0033a02║住銅仁府東山門人昌泰錄
J29nB223_p0033a03║嵩山首座龍光法孫宗上編
J29nB223_p0033a04║住甕安縣聖恩禪院語錄
J29nB223_p0033a05║山門以杖指云見麼一道牢扃則鍼劄不入八字虛
J29nB223_p0033a06║豁則挨身莫前乃畫一畫云新長老抴轉兩頭去也
J29nB223_p0033a07║還有見得底麼千里烏騅猶是鈍豈容拾級弄蹄行
J29nB223_p0033a08║佛殿掜聚一豪雲吞萬象放開一線海涌千般三門
J29nB223_p0033a09║頭驀面相逢佛殿裏交肩挨過乃提起坐具云朔風
J29nB223_p0033a10║摵摵行冬令南北吹來總是霜。
J29nB223_p0033a11║祖堂拈香云熊耳斷臂安心不覺翻成特地黃梅栽
J29nB223_p0033a12║松打碓不覺弄假成真如今坐在者裏橫艸不拈豎
J29nB223_p0033a13║艸不弄還有撿點處也無推不向前約不退森羅萬
J29nB223_p0033a14║象眼裏栽。
J29nB223_p0033a15║伽藍殿拈香云拾得打你於國清大伽藍殺人須是
J29nB223_p0033a16║殺人刀靈巖容你於川雲大伽藍活人須是活人劍
J29nB223_p0033a17║雖然莫道抑揚有準縱奪難馮好遂燒香。
J29nB223_p0033a18║據室諸聖門風列祖玄路一一都從者裏齧骨唼髓
J29nB223_p0033a19║勘主驗賓大眾雖則殺活全章爭奈曲直猶在新聖
J29nB223_p0033a20║恩手裏遂舉拄杖云縱然不犯獅王令也教頂門血
J29nB223_p0033a21║濺天。
J29nB223_p0033a22║開盧張明府張廣文及眾護法請上堂拈香祝
J29nB223_p0033a23║聖罷末後拈香云指月園則刀斧斫不破報恩寺則
J29nB223_p0033a24║气毒煙火然如今未免供養吳江報恩浮石大和尚
J29nB223_p0033a25║乃按拄杖云侍者燒香已竟維那白椎已竟饒他釋
J29nB223_p0033a26║迦腦盍達磨眼睛總被二上座裂破了也還有箇甚
J29nB223_p0033a27║麼第一義諦重堪持論而言觀乎良久云其或別有
J29nB223_p0033a28║不妨出來道看泰書記問一念若有毗盧墮在凡夫
J29nB223_p0033a29║一念若無普賢失其竟界去此二涂請師速道師喝
J29nB223_p0033a30║一喝進云直饒棒如雨點喝似雷奔猶未是向上事
J29nB223_p0033b01║在師云如何是向上事進云石女未開瓊殿鎖木人
J29nB223_p0033b02║已唱玉樓歌師云昔日曾道過進云三十年前陳壁
J29nB223_p0033b03║土今日拈來依舊新師云自家作主張問鉗錘高舉
J29nB223_p0033b04║選佛場開即今還有超佛越祖底也無師云有僧云
J29nB223_p0033b05║在甚麼處師云仙橋山畔滾滾來問如何是佛師云
J29nB223_p0033b06║七星劍子僧便喝師云女也亂喝乃云古佛堂前雪
J29nB223_p0033b07║飄萬點仙橋山上玉結諸峰當恁麼時水冷雲寒塵
J29nB223_p0033b08║塵不入煙回霧轉事事全消衲僧家正好衲被蒙頭
J29nB223_p0033b09║坐消歲月爭奈家家灶裏少煙不得所以新聖恩今
J29nB223_p0033b10║日開堂只得與兄弟約定規法三章別開叢林新式
J29nB223_p0033b11║兄弟當此時節第一不得添衣添衣則孤負此時節
J29nB223_p0033b12║第二不得薶炭薶炭則孤負此時節第三不得叫寒
J29nB223_p0033b13║叫寒則孤負此時節雖然從上分付來底事又作麼
J29nB223_p0033b14║生折合杖頭卓處天魔失正令行時佛祖無。
J29nB223_p0033b15║上堂僧問如何是函盍乾坤句師云大地載不起如
J29nB223_p0033b16║何是截斷眾流句師云有口挂壁上如何是隨波逐
J29nB223_p0033b17║浪句師云處處相隨來乃云雲收大地雪解諸峰一
J29nB223_p0033b18║聲鶴唳迥出千松拈拄杖召眾云見麼見得普請各
J29nB223_p0033b19║自歸家見不得聖恩為你兄弟轉十無盡臧去也卓
J29nB223_p0033b20║杖云精進持淨戒猶如護明珠。
J29nB223_p0033b21║上堂僧問本體空寂即不問如何是夜半鐵牛吼雪
J29nB223_p0033b22║晝天明木馬嘶寒更師云背手摸枕子床下漉魚蝦
J29nB223_p0033b23║乃云雞寒上樹鴨寒下水別與不別拈頭捋尾以我
J29nB223_p0033b24║為隱乎吾無隱乎爾拈拄杖卓一卓云三千年前立
J29nB223_p0033b25║風規直至而今猶未已复舉昔有一僧持缽至長者
J29nB223_p0033b26║家偶為犬傷長者因問龍披一縷金翅不吞大師全
J29nB223_p0033b27║披法服為甚卻被狗咬師云者僧被者俗流一拶只
J29nB223_p0033b28║得髮白齒黃分疏不下雖然長者要到者僧田地猶
J29nB223_p0033b29║較十萬八千。
J29nB223_p0033b30║上堂長西堂出舉坐具云大用見前請師一鑑師云
J29nB223_p0033c01║金香盧下鐵昆侖長云不是苦心人不知師卓杖一
J29nB223_p0033c02║下問如何是大機師劈脊便打進云如何是大用師
J29nB223_p0033c03║劈脊便打乃云杲日耿耿紅霞膏碧落之空朔風泠
J29nB223_p0033c04║泠白霧飄青冥之景不作竟會未為理觀正與麼時
J29nB223_p0033c05║大似鐵蛇把斷要津石虎踞定峰頂你兄弟家卒難
J29nB223_p0033c06║動著若動著盡被食啖若不動著又難歸家作麼生
J29nB223_p0033c07║得箇平貼去。
J29nB223_p0033c08║上堂今日見侍者請聖恩提唱從上來事不惟與乃
J29nB223_p0033c09║佛乃祖光顯門庭亦使無邊國土有情無情得旨歸
J29nB223_p0033c10║根了也即今總向聖恩拄杖上揚聲大叫云一切法
J29nB223_p0033c11║不生一切法不滅惟此不生不滅諸佛之所得既然
J29nB223_p0033c12║為甚麼桼桶不快。
J29nB223_p0033c13║上堂泰書記問如何是先照後用師云且開莊鏡當
J29nB223_p0033c14║軒立記云如何是先用後照師云不斬樓蘭誓不歸
J29nB223_p0033c15║記云如何是照用仝時師云打則打殺則殺記云如
J29nB223_p0033c16║何是照用不仝時師云湘之南潭之北記云向上一
J29nB223_p0033c17║事請師再道師云千聖覷不著記便拜師乃云風冽
J29nB223_p0033c18║長天山河瓊瓊一璧雪覆大地艸木璨璨六華你兄
J29nB223_p0033c19║弟家對此嚴冬寧不一場冷落邪故聖恩不忍袖手
J29nB223_p0033c20║特來助揚直使寂寥寥翻成聒聒地冷湫湫翻成烘
J29nB223_p0033c21║烘地兄弟且作麼生是助揚底道理雪裏何須樵子
J29nB223_p0033c22║唱盧頭惟著樹根香复舉楊岐住院上堂云楊岐乍
J29nB223_p0033c23║住屋壁疏滿床盡灑雪珍珠縮卻項痛嗟吁翻憶古
J29nB223_p0033c24║人樹下居師拈云老和尚將謂後無作者殊不知聖
J29nB223_p0033c25║恩也有箇見處作麼生是聖恩見處夜夜北風鼓樹
J29nB223_p0033c26║支蒙頭衲被已多時起來不見山河景笑倒聖恩新
J29nB223_p0033c27║住持且道笑箇甚麼我住於此見聞若斯。
J29nB223_p0033c28║上堂泰書記問昨夜驪珠親拾得慶賞一句意如何
J29nB223_p0033c29║師云銀燭吐青煙進云金光既耿耿回首焰重重師
J29nB223_p0033c30║便打乃云無邊剎海來复一昜之光百億世界普見
J29nB223_p0034a01║毗盧之用正與麼時還有撩起便行底麼有則分付
J29nB223_p0034a02║缽袋子接待後昆無則誥封夫人呂氏覺貞今日於
J29nB223_p0034a03║聖恩座下懇請開示無始來非僧非俗非男非女非
J29nB223_p0034a04║聖非凡非生滅相非去來今受用不盡底種子如今
J29nB223_p0034a05║長老與他下箇註腳去也拈香便燒云不惟即此明
J29nB223_p0034a06║宗旨猶好燒香祝聖人。
J29nB223_p0034a07║副憲商護法請上堂泰書記問如何是體中玄師云
J29nB223_p0034a08║八十四人扶不起記云如何是意中玄師云鳥道歸
J29nB223_p0034a09║來未是真記云如何是句中玄師云鐵畫銀鉤點不
J29nB223_p0034a10║斷記云四海浪平風景淡九天雲靜碧輪孤師云消
J29nB223_p0034a11║得龍門多少風泰便禮拜崇侍者問一女子定因甚
J29nB223_p0034a12║有出得出不得師云小出大遇者云一聲鐵笛驚人
J29nB223_p0034a13║耳自是東風送落梅師云莫被竟轉好者云喚作竟
J29nB223_p0034a14║又怎得師云女作麼生者云劄劄便禮拜師便打乃
J29nB223_p0034a15║云日照碧雲峰石女下階拜此後复如何處處觀自
J29nB223_p0034a16║在達磨當西來從梁歷至魏文字先焚棄直示佛三
J29nB223_p0034a17║昧五人得法印一人獨超邁我本適子孫為翁傳缽
J29nB223_p0034a18║袋此後繼衣者門戶須光大。
J29nB223_p0034a19║上堂僧問世尊拈花迦葉微笑未審笑箇甚麼師云
J29nB223_p0034a20║笑女在桼桶裏進云撲破時如何師卓杖云向者裏
J29nB223_p0034a21║透過始得乃云熱則普天匝地熱任從犀牛扇打蚋
J29nB223_p0034a22║撲蚊石榴火燒天灼地寒則普天匝地寒任從雪珍
J29nB223_p0034a23║珠填溝塞壑碧琉璃積岳𠂤山所謂生死交謝寒暑
J29nB223_p0034a24║迭遷有物流動人之常情只是你中間一片田地不
J29nB223_p0034a25║曾穩密為他所轉若真正親見一回不落寒暑亦不
J29nB223_p0034a26║作寒暑見又何妨村歌社舞笑傲人間運水般柴風
J29nB223_p0034a27║流叢席者箇道理且拈向一邊如今安養大師嶽降
J29nB223_p0034a28║之辰且如何是慶贊一句驀拈拂子豎起云才放豪
J29nB223_p0034a29║光三百尺山河依舊月明中。
J29nB223_p0034a30║上堂泰書記問鐵牛觸倒獅子石虎吞卻象兒正與
J29nB223_p0034b01║麼時如何師云混然含理事不動去來心進云如是
J29nB223_p0034b02║則無中有路通京國八德重開優缽香師云你向甚
J29nB223_p0034b03║處坐立進云大地載不起師燒香云且漫與麼泰提
J29nB223_p0034b04║坐具便出世維那問不落言語作麼生道師云木人
J29nB223_p0034b05║歌後嶂石馬嘶案山進云不落思惟道從何有師云
J29nB223_p0034b06║谿聲穿月景漁父夢殘更進云恁麼則法眼圜明坐
J29nB223_p0034b07║斷十方也師云臧身處沒蹤跡問如何是有想無想
J29nB223_p0034b08║句師云王郎衫袖闊進云如何是非有想非無想句
J29nB223_p0034b09║師云鄭老帽簷高乃云見成公案放你三十陳尊宿
J29nB223_p0034b10║錯下名言不是好手深固幽遠無人能到老釋迦牆
J29nB223_p0034b11║塹未固不是好手今日本源教授供眾恩出私門不
J29nB223_p0034b12║是好手聖恩長老今日提唱佛法且道是好手不是
J29nB223_p0034b13║好手乃呵呵大笑云漫道春光無覓處回頭華信在
J29nB223_p0034b14║江南。
J29nB223_p0034b15║師誕付長西堂上堂聖恩有二般敗露今日不得不
J29nB223_p0034b16║道過聖恩於熹廟元祀十一月十九日子時始出夔
J29nB223_p0034b17║州侯家毅廟十一祀十一月十四日知得飯是米做
J29nB223_p0034b18║底所謂成人不自在自在不成人如今我大雲西堂
J29nB223_p0034b19║磨褌擦褲有年矣今入得聖恩門見得聖恩人作麼
J29nB223_p0034b20║生分付舉拂云把將去時西堂掩耳師付之便下座。
J29nB223_p0034b21║羅明府請上堂僧問剝盡芭蕉時如何師云惟有一
J29nB223_p0034b22║真實進云但要和尚尊委師云也須三十年崇侍者
J29nB223_p0034b23║出舉坐具云者是尋常事如何是奇特事師云郊原
J29nB223_p0034b24║欲下雪天地冷冷寒崇禮拜問撥艸瞻風祇圖見性
J29nB223_p0034b25║未審上人性在甚處師云密密知來猶是景進云識
J29nB223_p0034b26║得自性方脫生死眼光落地時作麼生脫師云到頭
J29nB223_p0034b27║依舊赤骨寒進云脫得生死便知去處四大分離時
J29nB223_p0034b28║向甚麼處去師云我不辭向女道恐女不信進云焉
J29nB223_p0034b29║得不信師云今日乍寒不能為女竭力且歸位著乃
J29nB223_p0034b30║云須彌鐙王如來三變堪忍世界地平如掌复彈指
J29nB223_p0034c01║一下忽然涌出無邊師子座令十方諸佛各坐其座
J29nB223_p0034c02║四眾八部散華圍遶說偈贊曰佛真法身猶若虛空
J29nB223_p0034c03║應物見形如水中月不覺聖恩搊住云你道應物見
J29nB223_p0034c04║形如水中月作麼生說箇應底道理一隊漢只得目
J29nB223_p0034c05║瞪口呿卻來索聖恩一轉語聖恩亦無處啟口只好
J29nB223_p0034c06║道箇羅明府設伊蒲伏惟尚嚮。
J29nB223_p0034c07║上堂僧問靈雲見桃華寤後為甚玄沙不肯師便打
J29nB223_p0034c08║僧便喝師連打乃以杖打圜相云漢江笊籬清平木
J29nB223_p0034c09║勺彌勒面孔釋迦胸襟一一總在者裏者裏見得便
J29nB223_p0034c10║見從上來事頭頭爾法法爾有甚拘縛有甚解脫行
J29nB223_p0034c11║解不立語默兩忘佛亦不為祖亦不做雖然如不行
J29nB223_p0034c12║腳遍爭得髑髏乾复舉巖頭在甘贄行者把鍼因緣
J29nB223_p0034c13║師云俊哉巖頭好幅胸襟只不合向行者家賣弄致
J29nB223_p0034c14║令減卻聲價雖然女等要見巖頭麼遂起身顧眾云
J29nB223_p0034c15║祇者是便下座。
J29nB223_p0034c16║上堂僧問某甲一生不信佛時如何師云此人難得
J29nB223_p0034c17║問如何是法臧師云廚庫三門問清淨本然云何忽
J29nB223_p0034c18║生山河大地師良久進云被某甲一問只得啞口師
J29nB223_p0034c19║驀頭便打乃云開眼便見天地縣殊舉意即知雲泥
J29nB223_p0034c20║早隔者箇事除非是大死幾回始有少分相應若只
J29nB223_p0034c21║眼目定動便是白雲萬里不見道未棒未喝前領取
J29nB223_p0034c22║猶是鈍漢雖然塵中能作主化外自來賓。
J29nB223_p0034c23║上堂聞監寺問雪日立春增兩秀法筵唱道事如何
J29nB223_p0034c24║師云隨例處分聞云恁麼則一毛含眾象普見群生
J29nB223_p0034c25║前師云樂得一快乃云適才天帝向南閻浮洲噴嚏
J29nB223_p0034c26║一下不覺閻浮雨似盆傾聖恩忍俊不禁只得出來
J29nB223_p0034c27║唱箇曲子與眾解悶云一谿雨一谿煙迷白晝心悄
J29nB223_p0034c28║然安得屠穌酉禁此冬月寒。
J29nB223_p0034c29║上堂泰書記舉首云者箇是昌泰底如何是和尚底
J29nB223_p0034c30║師便打記咳嗽云者是昌泰用處如何是和尚用處
J29nB223_p0035a01║師亦打記云杖頭不惜重分付萬古從今結禍胎師
J29nB223_p0035a02║云騎得頭失卻尾乃云天得一地得一一色寒風吹
J29nB223_p0035a03║白日桃華李華參差開看來又是春時節穿衣喫飯
J29nB223_p0035a04║與道自適也不管佛法難牚也不管催科緩急忽然
J29nB223_p0035a05║晴日當天來照我西前五尺地。
J29nB223_p0035a06║上堂僧問打破桼桶時如何師云也得遍界煇進云
J29nB223_p0035a07║某甲信受去也師云三十年後未必穌乃云金剛王
J29nB223_p0035a08║佛來也撝魔來也撝纖豪不立破沙盆逆來也受順
J29nB223_p0035a09║來也受闊若太虛所以者箇法門舉則遍界遍空收
J29nB223_p0035a10║則無聲無臭故臥龍䂐和尚常言未得入處見山是
J29nB223_p0035a11║山見水是水見萬物是萬物既得入處見山不是山
J29nB223_p0035a12║見水不是水見萬物不是萬物既得休歇田地仍前
J29nB223_p0035a13║見山是山見水是水見萬物是萬物眾兄弟作麼生
J29nB223_p0035a14║說箇休歇底道理顧左右云新發意菩薩亦复不能
J29nB223_p0035a15║知下座。
J29nB223_p0035a16║上堂僧問世尊陞座文殊白椎其意如何師打一棒
J29nB223_p0035a17║云也不得放過崇侍者問孤鐙照暗室萬事自分曉
J29nB223_p0035a18║時如何師云退後三步看進云恁麼則一杖關山靜
J29nB223_p0035a19║十世白豪舒師云不消咳嗽一聲者作展具埶云也
J29nB223_p0035a20║不消得便收起師云切忌拗直作曲乃云開眼說夢
J29nB223_p0035a21║不得舉意求道不得所以從上尊宿到此亦只沒奈
J29nB223_p0035a22║何昔僧問古德學人沒奈何時如何德云非但女我
J29nB223_p0035a23║也沒奈何僧云和尚為甚沒奈何德云我若奈何拈
J29nB223_p0035a24║過女沒奈何眾兄弟可謂早上烏雞深夜繡暗中一
J29nB223_p0035a25║竅實難通。
J29nB223_p0035a26║上堂聞監寺問三十夜到來時如何師云故園今夜
J29nB223_p0035a27║思千里霜鬢明朝又一年聞云渾身當宇宙誰是出
J29nB223_p0035a28║頭人師便打聞便喝師复打問道不行時如何師云
J29nB223_p0035a29║山僧有分住煙蘿進云意旨如何師云不怕爛卻乃
J29nB223_p0035a30║云天地與我仝根萬物與我一體撩倒僧肇法師相
J29nB223_p0035b01║逢空教彈指若不裂破根朱未免墮在道理以杖畫
J29nB223_p0035b02║相云正好看取。
J29nB223_p0035b03║上堂蟭螟撲破琉璃碗蚱蜢橫吞瑪瑙盆露柱歙乾
J29nB223_p0035b04║滄海水鐙籠蹋斷須彌根大眾誦此四句自然參學
J29nB223_p0035b05║事畢。
J29nB223_p0035b06║慶立僧化去上堂崇侍者問立僧化後向甚麼處去
J29nB223_p0035b07║師云缽裏飯白明如日灶下火紅燄似雲者云漚華
J29nB223_p0035b08║翻白浪漫道春風催師云門前垂橘柚屋後種林檎
J29nB223_p0035b09║乃云平都石林心慶道人少綜儒業錚錚有聲中歲
J29nB223_p0035b10║學詩詩亦有致晚年放心正法眼臧操學參謁又复
J29nB223_p0035b11║幾盡心力見聖恩令行黔地直唱幽宗一日腰包而
J29nB223_p0035b12║來被聖恩捉敗全身放下輔弼叢林始於護國終至
J29nB223_p0035b13║萬壽雖楊岐事慈明無以異也今年以恙退隱餘慶
J29nB223_p0035b14║之鐘靈禪房不二月即坐脫矣嗟乎何天喪予之速
J29nB223_p0035b15║邪聖恩常作偈送曰少年名已在南方四十歸來坐
J29nB223_p0035b16║道場奪得杖頭挑日月五湖煙景泳秋光兄弟莫道
J29nB223_p0035b17║千載之後不能坐斷人舌頭好复靠拄杖云倒拄杖
J29nB223_p0035b18║頭側足立當場放過者瞎驢。
J29nB223_p0035b19║上堂僧問向上宗乘即不問正恁麼時如何師云十
J29nB223_p0035b20║字街頭㼾磚進云衣線下事又如何道師云一點也
J29nB223_p0035b21║謾他不得問如何是賓中賓師云目兆踉蹡如何是
J29nB223_p0035b22║賓中主師云猶是慚媿如何是主中賓師云妙在今
J29nB223_p0035b23║時如何是主中主師便喝問師子吼時如何師云不
J29nB223_p0035b24║見雞犬鳴僧乃喝師便打乃云日則高眠春晝夜則
J29nB223_p0035b25║蹋斷秋天若人問我意旨笑指巖雪華煙所以道任
J29nB223_p0035b26║性逍遙隨緣放曠但盡凡心別無聖解是故凡也如
J29nB223_p0035b27║是大眾也如是聖恩也如是侍者也如是拄杖拂子
J29nB223_p0035b28║也如是露柱鐙籠也如是三世諸佛也如是貍奴白
J29nB223_p0035b29║羖也如是磚頭瓦礫也如是山河國土也如是艸木
J29nB223_p0035b30║昆蟲也如是既然如是又要聖恩說箇甚麼滿目黃
J29nB223_p0035c01║金相黑狗爛銀蹄。
J29nB223_p0035c02║上堂僧問圜明寶珠今請酬價師云我見鐙明佛本
J29nB223_p0035c03║光瑞如此乃云拄杖子道未曾得箇休歇田地此時
J29nB223_p0035c04║喚作佛祖不得喚作僧俗不得喚作人竟不得喚作
J29nB223_p0035c05║縱奪不得喚作照用不得喚作賓主不得喚作玄要
J29nB223_p0035c06║不得喚作棒喝不得喚作圜相不得喚作抽顧不得
J29nB223_p0035c07║喚作門風不得喚作三界惟心不得喚作萬法惟識
J29nB223_p0035c08║不得喚作偏正不得喚作功勛不得既得箇休歇田
J29nB223_p0035c09║地此時喚作佛祖也得喚作僧俗也得喚作人竟也
J29nB223_p0035c10║得喚作縱奪也得喚作照用也得喚作賓主也得喚
J29nB223_p0035c11║作玄要也得喚作棒喝也得喚作圜相也得喚作抽
J29nB223_p0035c12║顧也得喚作門風也得喚作三界惟心也得喚作萬
J29nB223_p0035c13║法惟識也得喚作偏正也得喚作功勛也得然則正
J29nB223_p0035c14║當壁立萬仞不落是非竟又作麼生待下座看。
J29nB223_p0035c15║聞監寺請上堂僧問如何是真諦師云萬象全撝進
J29nB223_p0035c16║云如何是俗諦師云雪色如銀進云二諦融通時如
J29nB223_p0035c17║何師便打問佛子住此地則是佛受用未審受用箇
J29nB223_p0035c18║甚麼師云飯食經行繞數遭問如何是煩惱師云金
J29nB223_p0035c19║剛手裏八棱棒乃云赤手提撕山門頭貴火盧頭賤
J29nB223_p0035c20║白眼冷坐前廊頭唾後架頭屙隨緣任性無喜無憂
J29nB223_p0035c21║遇緣即宗有收有放拈拄杖云既然一切處隨緣即
J29nB223_p0035c22║宗有收有放且道松眉沙彌化去聖恩為伊薦拔又
J29nB223_p0035c23║作麼生攃手歸家人自肯眉毛留得拂珊瑚。
J29nB223_p0035c24║上堂世維那問如何是鏡中華師云八面看來刺眼
J29nB223_p0035c25║睛進云如何是水中月師云撈天摸地不能全進云
J29nB223_p0035c26║離卻鏡華水月時如何師震威一喝世喝一喝便歸
J29nB223_p0035c27║位師云冷灰裏有粒豆爆問劫火洞然意旨師云嬌
J29nB223_p0035c28║爺恃孃進云恁麼則到頭霜夜月任運落前谿師云
J29nB223_p0035c29║不薦當頭旨徒勞誦詩篇乃云黃檗打臨濟三頓有
J29nB223_p0035c30║殺人刀無活人劍趙州叫嚴陽放下有活人劍無殺
J29nB223_p0036a01║人刀若得兩全須是聖恩始得拈拄杖云殺人刀放
J29nB223_p0036a02║拄杖云活人劍殺活既在聖恩手裏祇如聖來凡來
J29nB223_p0036a03║作麼生用當頭碎破黃金面背後莫教錯認蹤。
J29nB223_p0036a04║上堂僧問向上一機雷奔電走當陽一路鷂過新羅
J29nB223_p0036a05║正恁麼時請師一句師云不曾諱卻進云一句迥超
J29nB223_p0036a06║千聖外松蘿不與月輪齊師云莫道山僧在者裏僧
J29nB223_p0036a07║以坐具橫肩云獨立千峰外背手看碧波師便打乃
J29nB223_p0036a08║云一入山來雪風凜凜吹破面門打失兩眼追也追
J29nB223_p0036a09║不及抴也抴不轉千峰頂上挂鐙毬十字街前空認
J29nB223_p0036a10║景倘者裏著得一隻眼方知釋迦老人今日於雪山
J29nB223_p0036a11║識得來底原是賓頭盧手中琉璃碗於者裏著不得
J29nB223_p0036a12║一隻眼遂召聖僧侍者打鼓普請看。
J29nB223_p0036a13║雪朝上堂明教授問普化搖鈴明甚麼邊事師云生
J29nB223_p0036a14║鐵鑄虛空明云恁麼不消全提正令也師云也須進
J29nB223_p0036a15║前三步明禮拜師乃云千峰覆雪萬井沈煙處處有
J29nB223_p0036a16║一色之功山山無萬象之竟當此時正好閉戶高眠
J29nB223_p0036a17║何須開眼說夢不見嘉祥一路智者知疏瑞艸無根
J29nB223_p0036a18║賢者不貴總之諸人未得者箇受用只得依科作梵
J29nB223_p0036a19║拈拄杖召眾云汝等若能明解得不妨大家喫一莖
J29nB223_p0036a20║如其不然更為頌出今朝十二月十一朔風吹破禪
J29nB223_p0036a21║房壁偶然出戶望仙山始見庭前雪深尺鳥不飛人
J29nB223_p0036a22║煙息兔角牚斷古殿簷龜毛拂碎象王鼻。
J29nB223_p0036a23║上堂泰書記問如何是向師云縱然為野老也合趨
J29nB223_p0036a24║天時如何是奉師云但得居寰宇終須擁聖明如何
J29nB223_p0036a25║是功師云深夜不解甲畫策取樓闌如何是共功師
J29nB223_p0036a26║云鷺鷥行雪地此事不稱奇如何是功功師云渾然
J29nB223_p0036a27║含一體迥不落勛涂忽遇濟下來時如何師云恁麼
J29nB223_p0036a28║則分付去也便打泰舉足云蹋碎金籠鐵鷂子從今
J29nB223_p0036a29║啼出劫前春師云過得關頭超佛祖猶較聖恩一著
J29nB223_p0036a30║難泰禮拜問拄杖頭邊已露春色拂子尾上明洩秋
J29nB223_p0036b01║光且如何是密密句師云腦後金椎僧便喝師云恁
J29nB223_p0036b02║麼喝又爭得乃云精金百鍊光燿十虛美玉重磨價
J29nB223_p0036b03║貴千兩有如是操履聖恩未敢相許在不見石火電
J29nB223_p0036b04║光未是妙指蹤畫跡太慚惶复舉世尊於涅槃會上
J29nB223_p0036b05║因廣額屠兒放下屠刀云世尊我是千佛一數世尊
J29nB223_p0036b06║云如是如是女是千佛一數師云可惜黃面老子容
J29nB223_p0036b07║易放過令廣額入得佛界入不得魔界當時若是聖
J29nB223_p0036b08║恩但舉手畫兩畫不惟廣額鉛澒乾枯亦且不辱宗
J29nB223_p0036b09║教大眾如此處斷且道還恰麼若恰古人落節有分
J29nB223_p0036b10║若不恰別有甚麼眼試道看。
J29nB223_p0036b11║立春上堂僧問如何是宗旨師云泥人笑金剛進云
J29nB223_p0036b12║恁麼則全賓全主師便打問見山見水時如何師云
J29nB223_p0036b13║有甚麼難進云謝師答話師云苦瓠連根苦問學人
J29nB223_p0036b14║特來請和尚直指師云將謂別有問如何是衲僧本
J29nB223_p0036b15║分事師云如鐵鷂子翔雲乃云一法不生萬法無咎
J29nB223_p0036b16║三昜既轉百芔增光是以春信不來事事寂寥泰爻
J29nB223_p0036b17║既畫物物全舒總之時節既饒生意自動者裏見得
J29nB223_p0036b18║生機一路便見聖人法即凡夫法凡夫法即聖人法
J29nB223_p0036b19║者裏見不得生機一路聖人法是聖人法凡夫法是
J29nB223_p0036b20║凡夫法各各不相知各各不相容也還知麼白玉缽
J29nB223_p0036b21║中香積飯硃砂盆裏雲門餅伏惟尚嚮。
J29nB223_p0036b22║上堂世維那問大用見前請師一接師云敲碎髑髏
J29nB223_p0036b23║也是閒進云當臺一鏡明如日萬古晴空絕是非師
J29nB223_p0036b24║云徒自勞倦世拂袖歸位師云俊哉衲子問如何是
J29nB223_p0036b25║水上葫蘆禪師云桼桶光生初夜前如何是日中寶
J29nB223_p0036b26║石禪師云摑倒崖洲滄海枯如何是水中鹽味禪師
J29nB223_p0036b27║云月涌江波夜色沈如何是色裏膠青禪師云白日
J29nB223_p0036b28║挑鐙讀此銘乃云白玉缽中展腳高臥硃砂鏡裏斫
J29nB223_p0036b29║額望人雖是明眼宗師不無指蹤極則所以行棒行
J29nB223_p0036b30║喝無非第二義中露箇消息雖然且如聖恩為人節
J29nB223_p0036c01║文又在甚處請看江面漁舟子不管陰晴理釣絲。
J29nB223_p0036c02║除日隱監院請上堂僧問年盡月盡日盡時盡如何
J29nB223_p0036c03║是到頭一句師云家家門上挂錢財問除日一句作
J29nB223_p0036c04║麼生道師云爛煨榾柮火誰复念愁窮問杲日當天
J29nB223_p0036c05║四檐滴凍時如何師云且喜冰消瓦解問垂鉤千尺
J29nB223_p0036c06║意在於何師云聖恩頗識好惡乃云烹露地白牛贏
J29nB223_p0036c07║得一日飽餐失卻千日受用埽門上塵垢去得目前
J29nB223_p0036c08║柤滓添得頭上灰塵總不如聖恩今日也不烹露地
J29nB223_p0036c09║白牛亦不埽門上塵垢祇是一味固守清貧所以寒
J29nB223_p0036c10║則與眾仝燒榾柮渴則與眾痛飲清流從諸方老宿
J29nB223_p0036c11║超孟嘗君之光采舞謝三郎之百戲到聖恩門下一
J29nB223_p0036c12║點也用不得眾兄弟祇如應時及節合作麼生指示
J29nB223_p0036c13║坐到四更後寒與煖分開。
J29nB223_p0036c14║元旦上堂泰書記問如何是新年頭佛法師云門前
J29nB223_p0036c15║梅破梢進云開門欲問東君信迎得春光滿面來師
J29nB223_p0036c16║云也是尋章摘句漢進云當軒得意無人識自唱巴
J29nB223_p0036c17║歌囉哩囉師云又恁麼去也記禮拜起拍一拍歸位
J29nB223_p0036c18║師云消得恁麼消得恁麼問天地交泰物我仝春和
J29nB223_p0036c19║尚還有別商量也未師云有進云請師指示師云剎
J29nB223_p0036c20║竿頭上舞猢猻乃云新年頭佛法有戶戶讙呼椒柏
J29nB223_p0036c21║酉新年頭佛法無山僧無力呼梟盧石龜相逐鐵鷂
J29nB223_p0036c22║子銀碗全盛雪珍珠所以道元正啟祚萬物咸新正
J29nB223_p0036c23║與麼時若當向上宗乘未免減人聲價直須格外明
J29nB223_p0036c24║宗始稱玄學高士如其不爾也是箇矮子看戲复舉
J29nB223_p0036c25║密師翁頌夾山見船子云離鉤三寸如何道一橈打
J29nB223_p0036c26║入紅波跳忽覺來時自點頭請續此語師拈云者老
J29nB223_p0036c27║和尚做善知識多少年一箇頌子也不完全聖恩兒
J29nB223_p0036c28║孫若不添起未免諸方唾罵良久云寧可截舌不犯
J29nB223_p0036c29║國諱。
J29nB223_p0036c30║上堂攃土揚沙不如先輩埽蹤滅跡猶較今時顧左
J29nB223_p0037a01║右云聖恩作大師子吼去也切須仔細喝一喝。
J29nB223_p0037a02║天童和尚忌諸山請上堂長西堂出便喝云老人來
J29nB223_p0037a03║也作麼生相見師云痛與三十棒長云祖禰不了殃
J29nB223_p0037a04║及兒孫師云猶要一頓在長云昔日知恩處今朝成
J29nB223_p0037a05║禍胎師云不獨觸風化亦自顯顢頇乃云掜不聚撞
J29nB223_p0037a06║得開扶得起放不倒荊棘林中下腳夜明簾外轉身
J29nB223_p0037a07║若是聖恩兒孫只須痛下一喝不惟疑殺古人亦且
J29nB223_p0037a08║教盡大地人眼𥆌𥆌地去遂燒香云也怪伊不得。
J29nB223_p0037a09║因事上堂先佛之設教也必本乎道德道德舉則天
J29nB223_p0037a10║下無不尊法於此無不慕愛於此既尊且慕則吾教
J29nB223_p0037a11║與天地永固與日月仝明由是觀之叢林非道德不
J29nB223_p0037a12║著衲子非教化不明故道德者叢林之體裁教化者
J29nB223_p0037a13║衲子之資糧有此體裁又有此資糧何患功業之不
J29nB223_p0037a14║成聲名之不出此先聖之大綱末學之洪規兄弟家
J29nB223_p0037a15║既來仝住必念道德為先其資身次之何一有不如
J29nB223_p0037a16║意事便生退息得不為忘義之狂徒滅道之醜人與
J29nB223_p0037a17║聖恩見此心痛膽裂不忍不一相勸大眾毋作是念
J29nB223_p0037a18║光陰去半歲月無多將此大事早早做辦免致後悔
J29nB223_p0037a19║不見預先若不打徹臘月三十到來一場慌亂此血
J29nB223_p0037a20║滴滴之訓不可不著緊也。
J29nB223_p0037a21║上堂僧問金剛王寶劍今日略借看師便打進云大
J29nB223_p0037a22║好殺佛祖手段師云將謂是箇肥屍元來是箇死鼠
J29nB223_p0037a23║乃云硃砂缽白玉盆絕滲漏之機爛生薑青艸艾療
J29nB223_p0037a24║沈痾之病所以衲僧家掜聚放開呼來喚去未有不
J29nB223_p0037a25║是者般時節如是則我嬾民玄監院請聖恩開示從
J29nB223_p0037a26║上來不立文字之教以為薦親之舉亦是領取者般
J29nB223_p0037a27║時節只如者般時節作麼生會等閒識得竿頭意了
J29nB223_p0037a28║無生死去來今。
J29nB223_p0037a29║上堂聖恩門下棒如雨點別無相賺只要覓箇作家
J29nB223_p0037a30║交付缽袋子若是作家不待語話即跨門時便好推
J29nB223_p0037b01║倒聖恩只教聖恩起來不得開口不得吐气不得轉
J29nB223_p0037b02║身不得既有者箇作家自然一切處如壁立萬仞雖
J29nB223_p0037b03║遇佛遇祖遇眾生遇鬼神總與一摑粉碎全無豪髮
J29nB223_p0037b04║許與之作對他日亦可敵得生死即要傳缽袋子复
J29nB223_p0037b05║何難哉只是你夙無靈骨被人使作似箇奴兒婢子
J29nB223_p0037b06║要叫你東則隨之東要叫你西則隨之西此時要答
J29nB223_p0037b07║話下語也不得要瞚目揚眉也不得子細看來者箇
J29nB223_p0037b08║時節不是學得底求得底須是蒲團邊衣線下回光
J29nB223_p0037b09║返照親見一回委實如此則一切竟界始謾你不得
J29nB223_p0037b10║此時要東也在我要西也在我要答話下語也在我
J29nB223_p0037b11║要瞚目揚眉也在我更不是別人代普得底亦不是
J29nB223_p0037b12║別人做得底只饒多少說話多少作用多少訓誨原
J29nB223_p0037b13║來是我家裏事物一切大師都是方便接引今日謾
J29nB223_p0037b14║不得也到了者箇時節聖恩便與你證盟未能如此
J29nB223_p0037b15║正好行住坐臥著實參究去然又不可蒲團上結足
J29nB223_p0037b16║未定便下來鬧聒聒叢中打渾者樣參學可惜許不
J29nB223_p0037b17║見古人引錐自刺才到得者箇田地。
J29nB223_p0037b18║上堂僧問未出方丈時和尚作麼生指示師云下床
J29nB223_p0037b19║須摺被進云恁麼則助揚法化去也師云也不期築
J29nB223_p0037b20║著闍黎僧禮拜師便打乃云隔江招手橫趨而去此
J29nB223_p0037b21║正是气味相投羽毛相似底亦省卻多少力也兄弟
J29nB223_p0037b22║家已入堂多日猶作瞌睡如夢如癡聖恩如不出來
J29nB223_p0037b23║疑我有慳法之意即出來怪我有相偪之來正恁麼
J29nB223_p0037b24║時一切是非如何鏟去到不恨不疑之地良久云你
J29nB223_p0037b25║若無心我也休。
J29nB223_p0037b26║普請上堂昔楊岐和尚云薄福住楊岐年來气力衰
J29nB223_p0037b27║寒風吹敗葉猶喜故人歸聖恩也杜撰四句云靈巖
J29nB223_p0037b28║住平越猶喜出山嶕不是愛出戶祇要般柴燒。
J29nB223_p0037b29║上堂僧問如何是心包太虛之旨師云不見其大進
J29nB223_p0037b30║云一切歸元此理諦當否師云歸元後如何僧禮拜
J29nB223_p0037c01║師便打僧喝師云還得多少飯錢乃舉修山主鐘中
J29nB223_p0037c02║無鼓響鼓中無鐘聲鐘鼓不交參句句無前後修山
J29nB223_p0037c03║主將五音六律為你詠出首無生曲子直是你不解
J29nB223_p0037c04║聽所以無衲僧眼目者裏若能接得拍始參得聖恩
J29nB223_p0037c05║禪如不能更與頌過竹杖化龍天地黑鼓椎築地髑
J29nB223_p0037c06║髏枯焦磚打著連底凍三千弟子眼塗糊。
J29nB223_p0037c07║佛誕日上堂僧問未出方丈已露鋒鋩既登座也落
J29nB223_p0037c08║七落八門庭施設拈向一邊請和尚速道第一句師
J29nB223_p0037c09║云筍畢竟成竹進云莫矢上加尖師云自領去問雲
J29nB223_p0037c10║門打殺世尊未審世尊過在甚處師云指天指地進
J29nB223_p0037c11║云卻請相救師云即使救得起來有甚用處僧佇思
J29nB223_p0037c12║師云立地死漢乃云度生為急豈戀四天拯接為心
J29nB223_p0037c13║何辭五濁所以今日下摩邪腹降飯王宮兩手打開
J29nB223_p0037c14║當陽拋出道箇天上天下惟吾獨尊於是九龍唾甘
J29nB223_p0037c15║七華繞足後至雪山成道喚作接物利生老子如此
J29nB223_p0037c16║爭似我隨分度日直接上機無事高眠待他負命豈
J29nB223_p0037c17║不猶較些子舉拄杖驀顧大眾云還有識得者麼歸
J29nB223_p0037c18║期不著便獨自惱江頭。
J29nB223_p0037c19║上堂良驥追風豈搖鞭景仙陀神智不假再呼所以
J29nB223_p0037c20║衲僧家撩起便行全無留礙大眾者事且置正恁麼
J29nB223_p0037c21║時還有開口不涉脣吻道得第一句者麼摘拄杖鼓
J29nB223_p0037c22║掌云折楊華折楊華。
J29nB223_p0037c23║上堂僧問如何是初祖一隻履師云可以履霜如何
J29nB223_p0037c24║是二祖一隻臂師云申縮可人如何是三祖一罪身
J29nB223_p0037c25║師云挨著便知如何是四祖一隻虎師云誰敢當風
J29nB223_p0037c26║如何是五祖一朱松師云盍覆天下如何是六祖一
J29nB223_p0037c27║張碓師云蹋著禍生問如何是最初一機師云虛空
J29nB223_p0037c28║書上字滄海挂鐙裘進云如何是末後一句師打云
J29nB223_p0037c29║要知明日事但看夜來風乃云三世諸佛不知有雪
J29nB223_p0037c30║裏烏雞啼白晝貍奴白羖卻知有無底籃盛青蛇吼
J29nB223_p0038a01║佛殿與三門鬥額金剛與泥神競走說似一隊瞌睡
J29nB223_p0038a02║人依舊得前遺卻後。
J29nB223_p0038a03║上堂祖師云吾有一物無頭無尾將謂千古希詫殊
J29nB223_p0038a04║不知暗臧春色明露秋光香嚴云吾有一機瞚目示
J29nB223_p0038a05║伊將謂萬古徽猷殊不知明露秋光暗臧春色顧視
J29nB223_p0038a06║左右云者裏下得一轉語與祖師香嚴一龕並坐未
J29nB223_p0038a07║是分外不然你者一隊總是涅槃堂裏漢。
J29nB223_p0038a08║上堂舉世尊於涅槃會上以手摩胸告眾云女等善
J29nB223_p0038a09║觀吾紫磨金色之身瞻仰取足勿令後悔若謂吾滅
J29nB223_p0038a10║度非吾弟子若謂吾不滅度亦非吾弟子時百萬億
J29nB223_p0038a11║眾悉皆契寤師云老子四十九年如隨色摩尼燿人
J29nB223_p0038a12║肝膽弄到今日一場活殺聖恩兒孫有首頌子助伊
J29nB223_p0038a13║火把昭王御宇降天竺穆滿當春十五時丈六紫磨
J29nB223_p0038a14║金色聚一𠂤猛火爇須彌。
J29nB223_p0038a15║解制上堂世維那問如何是解制放行句師云牢拴
J29nB223_p0038a16║艸鞋天地外橫擔拄杖河山中進云如何是佛法實
J29nB223_p0038a17║相句師云萬年松下金鐘響百尺樓前玉板鳴問結
J29nB223_p0038a18║制時如何師云板響歸被位鐘鳴出照堂進云解制
J29nB223_p0038a19║時如何師云放開布袋口衲僧得自由進云不解不
J29nB223_p0038a20║結時如何師云堂前三箇石屋後五朱松進云既解
J29nB223_p0038a21║既結時如何師云四海肩囊去八面起清風明教授
J29nB223_p0038a22║問法亙今古何有解制結制師云千峰頂上打裘子
J29nB223_p0038a23║十字街前罵禿驢聞監寺問人天交接時如何師云
J29nB223_p0038a24║春園華鳥啼青晝引得時人聽好音進云祇如聖恩
J29nB223_p0038a25║解制時又如何師云處處分雲水頭頭吐玅機乃云
J29nB223_p0038a26║洞山老人教人東去西去萬里無寸艸處去然千里
J29nB223_p0038a27║萬里去住隨緣足矣但只是一切時不得違背聖恩
J29nB223_p0038a28║若有違背定犯著棄罪何也前涂更有新條在漫道
J29nB223_p0038a29║春風即便休敘謝兩班畢下座。
J29nB223_p0038a30║荊南開聖院山暉禪師語錄卷三（終）