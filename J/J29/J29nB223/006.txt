J29nB223_p0049a01║荊南開聖院山暉禪師語錄卷六
J29nB223_p0049a02║住平越府圜通門人照明錄
J29nB223_p0049a03║嵩山首座龍光法孫宗上編
J29nB223_p0049a04║晚參
J29nB223_p0049a05║晚參僧問不受一物底人如何接待師云棒教誰折
J29nB223_p0049a06║乃云不與萬法為侶早須吸盡西江不與諸塵作對
J29nB223_p0049a07║除非推倒法座誰是言中取的誰是教外垂宗正好
J29nB223_p0049a08║逢茶喫茶遇飯喫飯無人處靈光獨燿破院邊體露
J29nB223_p0049a09║金風者箇說話最是直截若不策起眉毛赤身擔荷
J29nB223_p0049a10║則枉勞人事。
J29nB223_p0049a11║晚參僧問天地未分誰名太極師云腦後看進云鴻
J29nB223_p0049a12║濛既判萬象歷然誰當空無師云面前看乃云偏圜
J29nB223_p0049a13║互照趁去喚來且許諸方宗匠生殺全威放開掜聚
J29nB223_p0049a14║猶較護國門庭大眾門庭既爾且誰是當場不避鋒
J29nB223_p0049a15║者莫是太極先臧主向石頭城將一大臧教海迻住
J29nB223_p0049a16║平越十年來又將黑豆一一數盡是當場不避鋒者
J29nB223_p0049a17║麼雖然若無今日棒折焉知飯是米做底驀卓拄杖
J29nB223_p0049a18║云等閒識得沙門眼照破山河千萬重。
J29nB223_p0049a19║晚參文字不立義虎魂消師象迴旋猛獸腦裂看他
J29nB223_p0049a20║魯祖尋常見僧來便面壁南泉聞云我尋常向師僧
J29nB223_p0049a21║道佛未出世時會取尚不得一箇半箇他恁麼驢年
J29nB223_p0049a22║去大眾者事須具超方眼目始可到祖師門下尋箇
J29nB223_p0049a23║入路如其不然空嚼言語有何益哉山僧恁麼只如
J29nB223_p0049a24║气味相投羽毛相似底又作麼生棒頭喝下翻身去
J29nB223_p0049a25║終不全身落半涂。
J29nB223_p0049a26║晚參山色谿光裂破文殊面孔擔勞執役洩盡普賢
J29nB223_p0049a27║頂門見將軍身有慈有威作比丘相無喜無怒應身
J29nB223_p0049a28║三界踐蹋轠轢垂手四生炮燒鬻炙頭頭上章物物
J29nB223_p0049a29║上顯原離聲色不假求離本脫見聞何處云脫此之
J29nB223_p0049a30║門風若不刳骨摟髓幾盡筋力受用尟有如是古人
J29nB223_p0049b01║云行腳高士直須向聲色裏睡眠聲色裏坐臥始得
J29nB223_p0049b02║山僧把古人肝膽傾盡了也委悉麼良久云莫春行
J29nB223_p0049b03║秋令好。
J29nB223_p0049b04║晚參香嚴擊竹作聲識得半生伎倆靈雲開眼見桃
J29nB223_p0049b05║打失一箇疑團二人於聲色𠂤頭許他具一隻眼若
J29nB223_p0049b06║古佛已前不立聲色未有箇入路在雖然此話大行
J29nB223_p0049b07║也須三十年後。
J29nB223_p0049b08║晚參長老年來段聖煉凡將謂空勞心力元來有箇
J29nB223_p0049b09║好處適來龐居士出來贈箇頌子云十方仝聚會箇
J29nB223_p0049b10║箇學無為此是選佛場心空及第歸乃顧眾云誰是
J29nB223_p0049b11║▆▆厭第者莫是頭首知事是心空及第者麼莫是
J29nB223_p0049b12║內外大眾是心空及第者麼莫是拄杖拂子是心空
J29nB223_p0049b13║及第者麼莫是森羅萬象有情無情是心空及第者
J29nB223_p0049b14║麼莫是鐙籠露柱佛殿三門是心空及第者麼拋下
J29nB223_p0049b15║拂子云放出無毛鐵鳳馮伊為瑞為祥。
J29nB223_p0049b16║晚參者件事須是志固念堅言真語實可做得者家
J29nB223_p0049b17║種艸不然終是流俗阿師三日風雨日雨便過一生
J29nB223_p0049b18║何能起佛祖之道於末世邪山僧近見有一種虛做
J29nB223_p0049b19║模樣底說我會禪會道說我持戒修行及乎問他喚
J29nB223_p0049b20║甚麼是禪甚麼是道甚麼是戒甚麼是修行依舊無
J29nB223_p0049b21║詞可對者般死模樣底可不痛哉山僧十六七年行
J29nB223_p0049b22║腳見十八員知識凡相見必詞鋒相激法利為心敢
J29nB223_p0049b23║以虛消歲月仝一混流人不然何以有今日也兄弟
J29nB223_p0049b24║家既仝住須以生死事放在面前一一審究那箇是
J29nB223_p0049b25║生死根本那箇是成佛根本一一究得分明始不受
J29nB223_p0049b26║黑面老子气亦不受黑暗房子羈山僧苦苦相勸只
J29nB223_p0049b27║要你做高尚之流不落流俗之士與佛祖吐气扶持
J29nB223_p0049b28║教門良久卓杖云歸來不繫船蘆華眠自孰。
J29nB223_p0049b29║晚參登須彌寶王座捉虎捉龍據師子無畏床棒佛
J29nB223_p0049b30║棒祖正與麼時是阿誰竟界喝一喝。
J29nB223_p0049c01║晚參達磨老子來震旦覓箇不受惑底人不可得大
J29nB223_p0049c02║眾誰是不惑者莫是山僧適才堅臥不起麼乃大笑
J29nB223_p0049c03║云你道笑箇甚麼山僧被人催偪只得又到寶座上
J29nB223_p0049c04║有甚不受惑底雖然不見道事無一向。
J29nB223_p0049c05║晚參赤心片片則入艸求人雪刃堂堂則埽除邪見
J29nB223_p0049c06║所以衲僧家據一條棒接待四方佛來也打祖來也
J29nB223_p0049c07║打如擊塗毒鼓令人耳其聲者了無涽意以杖卓云
J29nB223_p0049c08║會麼便下座。
J29nB223_p0049c09║晚參拈拄杖卓一卓云天地仝根諸佛即是者箇拄
J29nB223_p0049c10║杖子萬物一體拄杖子即是者箇諸佛如此見得便
J29nB223_p0049c11║見一切眾生世界草木昆蟲根塵虛習天地日月乃
J29nB223_p0049c12║至打鼓撝劍輥毬舞笏面壁扣齒指簾張弓拓缽覆
J29nB223_p0049c13║舟乾屎橛麻三斤柏樹子七斤衫蘆菔頭都與者裏
J29nB223_p0049c14║輥作一團何有一豪苦樂一豪迷寤只是你不肯承
J29nB223_p0049c15║當終日不在無事甲裏便落妄想𠂤頭所以受人羅
J29nB223_p0049c16║籠不得自由正如諸人在者堂裏一般鼻孔既在山
J29nB223_p0049c17║僧手裏要教你東也與你一撦要教你西也與你一
J29nB223_p0049c18║撦要教你惺惺也與你一撦要教你寂寂也與你一
J29nB223_p0049c19║撦要教你上單下單也與你一撦要教你穿衣喫飯
J29nB223_p0049c20║也與你一撦要你屙菌放屎也與你一撦總是你出
J29nB223_p0049c21║▆不得所以有如此敗露。
J29nB223_p0049c22║晚參僧問雷轟電埽來時如何師云勘過了打進云
J29nB223_p0049c23║水窮山盡如何轉身師云山斷疑無路溪回別有村
J29nB223_p0049c24║乃云眉毛八字智者知疏頂門一關賢者不圖焦桐
J29nB223_p0049c25║彈松下悠然見古初。
J29nB223_p0049c26║晚參僧問如何是有句師云梢頭垂下進云如何是
J29nB223_p0049c27║無句師云七十二不逢進云如何是非有非無句師
J29nB223_p0049c28║云青天無隱微白雲不露頂進云如何是亦有亦無
J29nB223_p0049c29║句師云腳蹋滄溟水手提鐵金鞭隨後便打問杲日
J29nB223_p0049c30║當空時如何師云處處無私鑑僧便喝師乃打問父
J29nB223_p0050a01║母未生時如何師云頭指天問如何是不生不滅師
J29nB223_p0050a02║云一百五日又欲來問如何是佛師云頭上角未生
J29nB223_p0050a03║身上毛先出乃云道無明昧因無故明性離見聞由
J29nB223_p0050a04║離故見所以目前指著擬究即乖格外談宗欲明則
J29nB223_p0050a05║錯故般若無緣慮之功對緣便照正法無偏圜之柬
J29nB223_p0050a06║欲柬則邪倘不如斯何有頭頭盡妙物物全施猶若
J29nB223_p0050a07║太虛能含萬象會麼如不會今日失利。
J29nB223_p0050a08║晚參僧問雪覆千山因甚一峰獨露師云祇是闍黎
J29nB223_p0050a09║疑著問牛頭未見四祖時如何師云虎咬大蟲進云
J29nB223_p0050a10║見後時如何師云蛇吞鱉鼻乃云德山小參不畣話
J29nB223_p0050a11║海底紅塵起趙州小參要畣話山頭白浪生大眾知
J29nB223_p0050a12║麼有者謂者般說話總是權柄在他手裏是則也是
J29nB223_p0050a13║只是山僧未點首在何也若言不畣話是必也屈著
J29nB223_p0050a14║趙州若言畣話是必也屈著德山顧左右云有為二
J29nB223_p0050a15║老人出气者不妨道看。
J29nB223_p0050a16║晚參僧問如何是無生之旨師云卷起簾子著進云
J29nB223_p0050a17║祖師之機狀似鐵牛時如何師云闍黎倒退有分進
J29nB223_p0050a18║云恁麼則厭良為賤去也師云竹畢竟成篾乃云有
J29nB223_p0050a19║錯節盤根方可施利器有銀山鐵壁方可展鉗椎古
J29nB223_p0050a20║人恁麼大似厭良為賤不見至道無難惟嫌撿擇但
J29nB223_p0050a21║莫憎愛洞然明白如是則開眼便見開耳便聞有甚
J29nB223_p0050a22║盤根錯節有甚鐵壁銀山大眾山僧恁麼且道還有
J29nB223_p0050a23║便恁麼去底麼既無別轉一路去也舉傅大士夜夜
J29nB223_p0050a24║抱佛眠師云且莫亂統朝朝還共起師云又恁麼去
J29nB223_p0050a25║也起坐鎮相隨師云赤眼火柴頭語默同居止師云
J29nB223_p0050a26║著甚麼死急纖豪不相離師云抱橋柱澡浴如身景
J29nB223_p0050a27║相似師云貼肉汗縿子欲識佛住處師云狗咬枯骨
J29nB223_p0050a28║頭祇者語聲是師云三生六十劫大眾恁麼為你別
J29nB223_p0050a29║轉一路且道還諦當也無道道看。
J29nB223_p0050a30║晚參僧問如何是應無所住而生其心師云蘇嚕蘇
J29nB223_p0050b01║嚕進云如何是即心即佛師云張七也哭趙八又笑
J29nB223_p0050b02║進云如何是非心非佛師云趙八也哭張七又笑乃
J29nB223_p0050b03║云善財因無著菩薩問曰我欲見文殊何者即是財
J29nB223_p0050b04║曰女發一念心清淨即是無著曰我發一念心清淨
J29nB223_p0050b05║為甚麼不見財曰是真見文殊古人為你露者一著
J29nB223_p0050b06║子可為平坦坦地有甚礙著只是不肯一念回光旋
J29nB223_p0050b07║機自照所以不得解脫作者驢前馬後漢真可憐生
J29nB223_p0050b08║大眾若能於此瞥地便見三世如來天下老和尚一
J29nB223_p0050b09║切天人一切有情是者一念心清淨乃至佛祖所有
J29nB223_p0050b10║言教種種施設盡是者一念心清淨豈有差別豈有
J29nB223_p0050b11║兩箇大眾莫妄想向者裏覷覷看倘覷得分明不枉
J29nB223_p0050b12║今日在山僧門下學道一番。
J29nB223_p0050b13║晚參僧問知不到處切忌道著道著則頭角生大丈
J29nB223_p0050b14║夫須向異類中行意作麼生師云如犬吠景進云金
J29nB223_p0050b15║鱗透網去四海任優游便行師便打乃云適纔想將
J29nB223_p0050b16║起來昨日出坡不覺打入葛藤窩裏通身羈絆只得
J29nB223_p0050b17║盡力斬之纔堪著腳及至歸來力倦極矣忽上繩床
J29nB223_p0050b18║瞌睡不成又想將起來原來一大臧教也是葛藤千
J29nB223_p0050b19║七百則也是葛藤孔孟老莊也是葛藤諸子百氏也
J29nB223_p0050b20║是葛藤乃至普天匝地談玄說玅也是葛藤無有一
J29nB223_p0050b21║法一事不是葛藤者如要斬之使盡除非向者裏把
J29nB223_p0050b22║箇生來死去底頓在面前著實窮究窮究到心識不
J29nB223_p0050b23║行言思路絕忽地得箇轉身始是無繫縛▆道人其
J29nB223_p0050b24║或未然葛藤未有了日在。
J29nB223_p0050b25║晚參師召眾云見麼山僧昨夜濃睡忽見諸人各各
J29nB223_p0050b26║攜手入寒冰去也急欲相救背後馬郎婦點鐙不覺
J29nB223_p0050b27║照斷夢竟醒將起來追悔不已如今你諸人跳出也
J29nB223_p0050b28║未眾無對師起身云何須痴人前說夢。
J29nB223_p0050b29║晚參舉丹霞燒木佛話頌云正賊不驗驗旁賊諸方
J29nB223_p0050b30║據款判不得當年船上謝三郎原是廣南釣魚客。
J29nB223_p0050c01║晚參若論此事須是單刀直入更莫回顧你若根思
J29nB223_p0050c02║遲回不但失卻本領亦無參學眼也古人常云向威
J29nB223_p0050c03║音已前薦取父母未生前薦取未棒未喝前薦取未
J29nB223_p0050c04║出方丈時薦取言語未形時薦取豈是謾語只是當
J29nB223_p0050c05║人不會故古人又立種種名形種種言作種種事盡
J29nB223_p0050c06║是一期方便女若不會真沒奈你何時太極先臧主
J29nB223_p0050c07║呈偈云因師省得此宗猷了無一物繫心頭三尺鋒
J29nB223_p0050c08║芒如白雪十方网兩伎全休師證偈云三尺吳鉤雪
J29nB223_p0050c09║刃寒堂堂拓出與人看有時能勝勤王力裨海馮君
J29nB223_p0050c10║一劍安。
J29nB223_p0050c11║晚參舉石屋珙初見高峰不契萬法歸一之旨峰命
J29nB223_p0050c12║參及菴菴云何來珙云天目菴云有何言句示人珙
J29nB223_p0050c13║舉前話菴云女作麼生會珙云不會菴云此是死句
J29nB223_p0050c14║甚麼害熱病底教女與麼珙乃求的旨菴云有佛處
J29nB223_p0050c15║不得住無佛處急走過意旨如何珙又不會菴云此
J29nB223_p0050c16║亦是死句珙大駭師云莫道權柄在手掜聚也在伊
J29nB223_p0050c17║裂破也在伊好我有三十柱杖要伊喫在何故放過
J29nB223_p0050c18║即不可僧問如何是萬法歸一師云魏安城裏月照
J29nB223_p0050c19║門進云意旨如何師云六百般若一句通問如何是
J29nB223_p0050c20║法身邊事師云此是疊翠峰西去雲霧山。
J29nB223_p0050c21║晚參舉疏山倒屙因緣召眾云者便是學道利害處
J29nB223_p0050c22║今叢林視此事為泛常盍不知利害中复有利害在
J29nB223_p0050c23║女等切不可向者裏作容易直須有出身路方是學
J29nB223_p0050c24║者如是不但坐斷今人要津抑連古人無地安排也
J29nB223_p0050c25║聽吾一頌肯兮不肯全歸重三十年中看倒屙萬壽
J29nB223_p0050c26║便歸方丈了是非取舍竟如何。
J29nB223_p0050c27║晚參先達磨得大雄心印一葉東來初與梁武不契
J29nB223_p0050c28║乃止雒陽九年方得慧可盍大道簡易奚假繁詞所
J29nB223_p0050c29║以得人之晚也者箇所在若形言詮反成魔魅末後
J29nB223_p0050c30║雖慧可禮拜歸位已涉波濤付缽傳衣益為蹊徑無
J29nB223_p0051a01║奈今之學者不見自性卻誚宗師家不通文字殊不
J29nB223_p0051a02║知一落詞鋒便成窠臼一涉脣吻便落下風況公然
J29nB223_p0051a03║章其文言以為不傳之道可乎不見先德恐上紙墨
J29nB223_p0051a04║山僧見近代以金屎訣為宗門要語南華雜學使學
J29nB223_p0051a05║者孰讀而長老日與學者講數遍烏乎大壞吾宗自
J29nB223_p0051a06║斯人始余昨見天童老人中興祖道以為不承言不
J29nB223_p0051a07║滯句使學者究此道之原如古昔之世孰知斯人一
J29nB223_p0051a08║出法綱即解紐矣求道之士何由而得究竟哉山僧
J29nB223_p0051a09║觀金屎訣雖諸家言句中有不過借方語方便導引
J29nB223_p0051a10║豈有實法乎南華雜學雖文字高玅恐非性地實學
J29nB223_p0051a11║若以為事豈不與先宗左之邪爾輩既欲究明大道
J29nB223_p0051a12║不可將此作鏡體其害不細。
J29nB223_p0051a13║晚參若論者事本無奇玅只要把作一件事自然了
J29nB223_p0051a14║得生死了得生死則知目前一切竟盡成受用盡是
J29nB223_p0051a15║我家裏物元不曾欠少本自具足要用即用有何隔
J29nB223_p0051a16║礙如是簡易不能活達者盍謂事存取舍理落是非
J29nB223_p0051a17║背覺合塵隨物流轉即目前竟翻成障礙如今若不
J29nB223_p0051a18║著緊一上何時得箇解脫。
J29nB223_p0051a19║晚參僧問無門無善財意旨如何師云石人夜來天
J29nB223_p0051a20║外歸進云恁麼則兵隨令轉去也師便打問有無不
J29nB223_p0051a21║涉時如何師云處處催歸深夜啼進云即今事又如
J29nB223_p0051a22║何道師云洛伽獨鎮海門東乃云半嶺寒煙疏林宿
J29nB223_p0051a23║翡翠之禽萬頃秋光白菊映冰霜之月木人提攜眾
J29nB223_p0051a24║象石女撫掌三更若無金剛證盟幾乎灶婦笑倒所
J29nB223_p0051a25║以玄機獨唱貴圖作者知音玅用全施祇許上士委
J29nB223_p0051a26║悉故山僧法席幾處燒香數回糙破脣皮瀝盡肝膽
J29nB223_p0051a27║如今卻來者裏橫枕苔石獨坐高峰對谿邊楊柳日
J29nB223_p0051a28║往月遊共峰前麋鹿朝吟莫笑灌園蔬於竹畔鉏農
J29nB223_p0051a29║畝於山阿負薪歸來撥開盧頭熱燄鬻薇食罷展鋪
J29nB223_p0051a30║榻上蒲團諸仁者山僧既有如是自在且不涉二緣
J29nB223_p0051b01║一句又作麼生蟬聲不是無情甚祇為夜來時節催。
J29nB223_p0051b02║晚參領眾叢林三月餘本來底事未曾提若將一句
J29nB223_p0051b03║為君解我卻東頭你卻西顧視左右云既是本來底
J29nB223_p0051b04║事未曾提朝參莫請當為何事還會麼如其不會拄
J29nB223_p0051b05║杖子為你道去也乃擿下。
J29nB223_p0051b06║晚參僧問十五夜到來時如何師云一箇團團團似
J29nB223_p0051b07║鏡進云屏息諸緣作麼生道師云未開口前已道了
J29nB223_p0051b08║問如何是本分事師云十言九重不如一默問皓月
J29nB223_p0051b09║當空即不問即今一句是如何師便打問一切語言
J29nB223_p0051b10║道斷此理如何師云佛祖下手不得問皓月當空時
J29nB223_p0051b11║如何師云一二三乃云味道之士學無多岐祇要理
J29nB223_p0051b12║斷玄微事離障礙便是究竟地步若到究竟地步總
J29nB223_p0051b13║見得文殊普賢大人竟界釋迦彌勒遊戲竟界德山
J29nB223_p0051b14║臨濟施設竟界佛果玅喜闊談竟界諸大祖師受用
J29nB223_p0051b15║竟界若不爾玄微直是玄微障礙直是障礙文殊普
J29nB223_p0051b16║賢直是文殊普賢釋迦彌勒直是釋迦彌勒德山臨
J29nB223_p0051b17║濟直是德山臨濟佛果玅喜直是佛果玅喜諸大祖
J29nB223_p0051b18║師直是諸大祖師兄弟山僧今日作者語話還有見
J29nB223_p0051b19║得透底麼。
J29nB223_p0051b20║晚參僧問如何是金剛眼師云玉兔出扶桑海門最
J29nB223_p0051b21║先照如何是擇法眼師云當軒縣古鏡胡漢景無虧
J29nB223_p0051b22║如何是透關眼師云入門不舉手凡聖兩齊空如何
J29nB223_p0051b23║是超宗眼師云閉門閒打坐冰雪五湖消乃云古佛
J29nB223_p0051b24║不出世亦無有涅槃祖師不西來亦無有直指佛既
J29nB223_p0051b25║出世祖既西來便有許多起模畫樣或作聖見或作
J29nB223_p0051b26║凡情若不是未曾行腳時便有本領底人盡被他弄
J29nB223_p0051b27║得一場慌亂然而說得如此痛快也要具箇眼目始
J29nB223_p0051b28║得人亦有言不是弄潮人休入洪波裏所以你若穿
J29nB223_p0051b29║衣喫飯吾與女穿衣喫飯你若上單下單吾與女上
J29nB223_p0051b30║單下單你若惺惺吾與女惺惺你若寂寂吾與女寂
J29nB223_p0051c01║寂何故只為要箇打頭知尾底人。
J29nB223_p0051c02║晚參僧問趙州見南泉時如何師云跛驢上高[高/上]見
J29nB223_p0051c03║後如何師云不如未見乃云沒量大人挑鐙夜坐不
J29nB223_p0051c04║覺坐久成勞遂致魔便打翻舊日病骨忽爾三百六
J29nB223_p0051c05║十骨節八萬四千毛孔一時攢促呻吟枕簟徹夜不
J29nB223_p0051c06║已是時盡力呼盡力喚無人應卻自慰云女哎喲不
J29nB223_p0051c07║繼阿箇可憐女女何不自淨其心是諸佛道恁麼也
J29nB223_p0051c08║只解靜處打坐不解鬧裏神通不見先宗道行於非
J29nB223_p0051c09║道乃合佛道邪如是知得便知黃面老子初生一手
J29nB223_p0051c10║指天一手指地天上天下惟吾獨尊是此病骨雪山
J29nB223_p0051c11║六年夜睹明星說寤得自家本命元辰是此病骨四
J29nB223_p0051c12║十九年演一大臧教是此病骨末後拈華示眾迦葉
J29nB223_p0051c13║破顏微笑是此病骨迦葉倒竿阿難斷化是此病骨
J29nB223_p0051c14║乃至初祖東來分皮分髓是此病骨盧行者在黃梅
J29nB223_p0051c15║打碓拾得箇缽盂子是此病骨馬石互顯宗趣是此
J29nB223_p0051c16║病骨臨濟在黃檗棒下識得佛法無多子是此病骨
J29nB223_p0051c17║德山於龍潭吹滅紙鐙寤得不疑之道是此病骨趙
J29nB223_p0051c18║州親見南泉得平常心是道是此病骨雪峰向鼇山
J29nB223_p0051c19║鎮上成道是此病骨諸仁者不止如是即佛佛祖祖
J29nB223_p0051c20║橫說豎說總是此病骨山僧今日不覺走漏祕要你
J29nB223_p0051c21║諸仁者於此承當去好還會麼十世古今煩惱焰無
J29nB223_p0051c22║邊剎海瞋怒光。
J29nB223_p0051c23║晚參德山棒如雨點勞而無功臨濟喝似雷奔勇而
J29nB223_p0051c24║無禮總不如開聖長老一味隨分所以有時煨盧打
J29nB223_p0051c25║坐森羅萬象無可安排有時暴背寒軒蒼苔孤石一
J29nB223_p0051c26║任枕席佛亦不作祖亦不為有甚閒工夫做者般蟲
J29nB223_p0051c27║豸所以道繼學無為閒道人不除妄想不求真良久
J29nB223_p0051c28║笑云適來打著永嘉心事從南方來向我道此話一
J29nB223_p0051c29║千來年將謂無人舉著。
J29nB223_p0051c30║晚參泰書記問如何是臨濟宗師云千場喝碎威音
J29nB223_p0052a01║面猶是時人落節機如何是溈仰宗師云義海相酬
J29nB223_p0052a02║非取次微中不落自分明如何是曹洞宗師云正遍
J29nB223_p0052a03║未立空王旨兼帶全施劫外功如何是雲門宗師云
J29nB223_p0052a04║鸞鳳不棲荊棘樹象王豈宿野干巢如何是法眼宗
J29nB223_p0052a05║師云三界已無心處用十方未露本來機記禮拜歸
J29nB223_p0052a06║眾乃云剛然一頓煩惱金剛泥神駭倒拔出珊瑚之
J29nB223_p0052a07║鞭擊碎南辰北斗。
J29nB223_p0052a08║晚參長裙新婦抴倒須彌赤腳波斯蹋翻滄海致令
J29nB223_p0052a09║娑竭龍宮帝釋寶殿零零落落無地安居走向北越
J29nB223_p0052a10║單那邊煩惱不已不覺山僧約住云不見道禍不入
J29nB223_p0052a11║▆家之門伊被我點著遂猛笑一聲撞入蟭螟眼裏
J29nB223_p0052a12║瞌睡去也見麼一聲霹靂起滿地是昜春。
J29nB223_p0052a13║晚參舉德山拓缽因緣畢乃頌云七佛之儀可掬大
J29nB223_p0052a14║賓之禮無違祇從本領行去安知時習輕肥雖正冠
J29nB223_p0052a15║手可倩奈嘲笑文己揮千鈞弩鼷鼠機天下叢林知
J29nB223_p0052a16║不知。
J29nB223_p0052a17║晚參舉南泉斬貓乃頌云生佛全殺理事不欺用孫
J29nB223_p0052a18║吳略奪趙壁師威凜凜兮莫犯圍重重兮當悲恃堅
J29nB223_p0052a19║城兮謀亂乘雪夜兮必期戴艸鞋兮僅脫嚴緘滕兮
J29nB223_p0052a20║實虧總之峰頭雲可臥任他勵精之求治。
J29nB223_p0052a21║佛誕日晚參手指天地目顧東西寶惜燕石增人寤
J29nB223_p0052a22║迷虩虩獅子吼喓喓艸蟲啼日月出時雨施瞻之仰
J29nB223_p0052a23║之成禍基看看雲門充狗腹斯言垂垂天下福。
J29nB223_p0052a24║晚參舉外道問世尊不問有言不問無言乃頌云有
J29nB223_p0052a25║無兩耑初非易難忽然春回剝凍消寒老騃未喻釋
J29nB223_p0052a26║尊重宣猶之騕裏驚帆八千如今人如今人千番百
J29nB223_p0052a27║番走風塵。
J29nB223_p0052a28║晚參舉德山見溈山語乃頌云夾複子登溈山驟虎
J29nB223_p0052a29║步兩廂閒默坐不顧艸艸言還手舉白拂霆靂堂關
J29nB223_p0052a30║牢拴不借翻身莫攀孤峰頂上呵佛祖海內何人不
J29nB223_p0052b01║茻鹵。
J29nB223_p0052b02║晚參舉德山今夜不畣話乃頌云虎猛由山龍靈由
J29nB223_p0052b03║淵之二蟲難犯犯則無生還批逆鱗之珠刺利叉之
J29nB223_p0052b04║咽自非法眼圜明與夫雪竇其孰能題姓字於陵煙
J29nB223_p0052b05║喝一喝下座。
J29nB223_p0052b06║晚參余嘗愛雲菴為人雖相去五百餘歲每見接物
J29nB223_p0052b07║開發語句幾如親炙今年秋退休福海閒閱羅湖野
J29nB223_p0052b08║錄至寂音謁無盡張公於善溪公曰昔見雲菴老師
J29nB223_p0052b09║於歸宗因語及兜率所謂末後句語未終而雲菴忽
J29nB223_p0052b10║怒罵曰此吐血禿丁脫空妄語不用信既見其盛怒
J29nB223_p0052b11║不敢更陳曲折然惜雲菴不知此也寂音曰相公惟
J29nB223_p0052b12║知兜率口授末後句至于雲菴老師真藥見前而不
J29nB223_p0052b13║能辦何也公駭曰雲菴果有此意邪寂音徐曰疑則
J29nB223_p0052b14║別參公於言下頓見雲菴用處羅湖曰噫悅能叩素
J29nB223_p0052b15║而不能忘其徹跡致無盡隨隋其中非寂音發雲菴
J29nB223_p0052b16║瞑眩之藥何能愈無盡膏肓之疾邪信宗師為人各
J29nB223_p0052b17║有惠利豈易測其涯涘哉高郵黃行婆病革其子拂
J29nB223_p0052b18║雲白曰此時如急水灘頭須要牢把著柁婆曰直饒
J29nB223_p0052b19║風浪險不妨信歸船遂舉手逝去士舉問先母恁麼
J29nB223_p0052b20║道還諦當也無山僧畣點即不到拂雲舉以示僧未
J29nB223_p0052b21║學學曰如此問如此畣如何承接得下烏乎語不知
J29nB223_p0052b22║偏正理不識倒邪為人則禍生古人豈虛發哉今天
J29nB223_p0052b23║下傳禪之偽莫斯人甚故山僧述寂音無盡公之激
J29nB223_p0052b24║揚與羅湖之所斷以著偽禪案。
J29nB223_p0052b25║晚參先佛慈悲示人以道了無親疏仝歸上德既明
J29nB223_p0052b26║德本放斯光明照明上下及四方隅而為一相男女
J29nB223_p0052b27║雖殊中非異見虛凝亦然無諸是非與淪六道我見
J29nB223_p0052b28║能除彼亦何有後之來者當如是知可為法種接人
J29nB223_p0052b29║天類歸於上乘不如是知總名外道是類好爭不能
J29nB223_p0052b30║證聖且害正法吾於此中決不授記此必滅除吾道
J29nB223_p0052c01║迺昌至言既爾慎之可矣。
J29nB223_p0052c02║晚參道本幽遠邈繼程涂非知能測非意能及然非
J29nB223_p0052c03║知慧不能究明非意行不能造極故瞿曇老人事不
J29nB223_p0052c04║獲已開箇縫隙演十二分教使人討取入路盍謂化
J29nB223_p0052c05║門廣大用是以淘汰五性致列祖出興葛藤如今遍
J29nB223_p0052c06║地矣倘是俊快之士豈肯拾取此等涕吐早向威音
J29nB223_p0052c07║以前取證更不回顧說甚古佛入理之門坐道場之
J29nB223_p0052c08║本稱大解脫大丈夫人稱高揖釋迦不拜彌勒底伎
J29nB223_p0052c09║倆直是無愛見取繼去來今不隨物轉不怕念起虎
J29nB223_p0052c10║穴魔宮以為安居淫坊酉肆以為保社脫脫灑灑乾
J29nB223_p0052c11║乾淨淨如高暉臨於幽谷長風遊乎太虛於諸國土
J29nB223_p0052c12║一棒粉碎於諸眾生一喝穿透雖文殊普賢大人竟
J29nB223_p0052c13║界不讓纖豪參學人只須具者般竟界始得若一向
J29nB223_p0052c14║文字裏求解會不但彌勒即樓至下生亦是枉然人
J29nB223_p0052c15║亦有言屏息諸緣乃可入道又云離心意識參出凡
J29nB223_p0052c16║聖路女輩既具丈夫漢气宇不可被文字轉卻好好
J29nB223_p0052c17║做上一場莫只害者病痛日深日厚難以炙治又莫
J29nB223_p0052c18║聞此說便向靜處打坐如落空亡底外道似魂不散
J29nB223_p0052c19║底死人所謂枯禪默照之徒鬼窟長年打坐此玅喜
J29nB223_p0052c20║老人鍼砭也又莫見山僧敲床豎拂惡罵爛椎便向
J29nB223_p0052c21║此等上作活計謂原來禪道是者等道理如此又被
J29nB223_p0052c22║山僧約住不見本心真實受用也然而上來種種病
J29nB223_p0052c23║痛不惟兄弟家有此即從上來亦未有不害過來底
J29nB223_p0052c24║即如山僧害過底病痛不妨舉似女輩山僧昔曾遇
J29nB223_p0052c25║箇尊宿樹立法幢於夔州純以走電驅雷接待衲子
J29nB223_p0052c26║衲子無超師之作者斷不能得近門牆山僧不顧危
J29nB223_p0052c27║亡拌身挨入遂得離染此崇禎戊寅仲冬十四日也
J29nB223_p0052c28║越二日見箇居士喚作張沒量有入處上方丈尊宿
J29nB223_p0052c29║勘驗末後渠道當甚破艸鞋山僧聞之不覺猛省遍
J29nB223_p0052c30║體汗下至次日火盧頭致箇問問禪道佛法如何究
J29nB223_p0053a01║竟尊宿曰女見火盧麼山僧退身兩步便拜尊宿大
J29nB223_p0053a02║笑嗣後以為了事更不他求終日在寮中兀兀不動
J29nB223_p0053a03║及後看南泉異類中行與德山拓缽諸因緣又去不
J29nB223_p0053a04║得只得四五年在楚蜀間斧撥鑿索終不能透頂透
J29nB223_p0053a05║底中閒又不覺打入講肆支外生支蔓上引蔓如順
J29nB223_p0053a06║水行舟了無回轉苦哉佛馱將祖佛一段光明被文
J29nB223_p0053a07║墨掩卻幸夙有願力猶不能盡底去辛巳春在湖南
J29nB223_p0053a08║偶見張無盡居士頌曰鼓寂鐘停拓缽回巖頭一拶
J29nB223_p0053a09║語如雷果然只得三年活莫是遭他受記來方纔豁
J29nB223_p0053a10║然其後又問尊宿臨機不活時如何尊宿曰火盧頭
J29nB223_p0053a11║上浪滔天或拈火柴頭示曰會麼或指石頭曰看看
J29nB223_p0053a12║如是得聆二三十轉語山僧到此處滯情斷繼柬擇
J29nB223_p0053a13║心忘縱從上來老古錐玄言玅句百種淆訛一無不
J29nB223_p0053a14║了者卻自慶幸宿植何德乃得如斯此癸未春日也
J29nB223_p0053a15║六七年尊宿邊種種敗露及到江浙喫盡苦辛始到
J29nB223_p0053a16║得者箇田地始知真如佛性菩提涅槃四法界六相
J29nB223_p0053a17║義金剛王玅蓮華三摩地光明臧阿毗達麼首楞嚴
J29nB223_p0053a18║王及祖家拈椎豎拂入室陞堂主賓照用縱奪四喝
J29nB223_p0053a19║料柬偏正圜相體用廣及五家作用總不是了事處
J29nB223_p0053a20║大眾既不是了事處將箇甚麼學道到不疑不礙田
J29nB223_p0053a21║地須要一番磨洒一番痛快不然何能使滯情斷繼
J29nB223_p0053a22║柬擇心忘山僧不是教離了種種說處別有道理只
J29nB223_p0053a23║是恐被此等上換卻眼睛終不得玅所以古人云我
J29nB223_p0053a24║拈椎豎拂你道是說禪道佛法樹支子搖牛尾巴動
J29nB223_p0053a25║你便道不是也今日祇因大眾處處染著不肯向自
J29nB223_p0053a26║己衣線下識取異日不得益又道無真心相為枉人
J29nB223_p0053a27║於此門中冤屈殺人也是故不惜口業忉怛哆和染
J29nB223_p0053a28║汙耳孔雖如此也只是敲著東南意在西北看兄弟
J29nB223_p0053a29║向者裏作麼生轉便作麼生會取作麼生插入作麼
J29nB223_p0053a30║生擺脫若轉便得會取得插入得擺脫得則頭頭自
J29nB223_p0053b01║是契合也到者時節一切不待轉而自轉不待會而
J29nB223_p0053b02║自會豈假借得麼穿鑿得麼文字得麼作用得麼者
J29nB223_p0053b03║裏實求箇疑惑底竟界了不可得又何有終日塵勞
J29nB223_p0053b04║汩汩業識忙忙底景象來拈拄杖云說話且置只如
J29nB223_p0053b05║今日山僧上來所供詣實種種敗闕即不問正當與
J29nB223_p0053b06║麼時受用一句作麼生道峰頭潑浪千尋涌海底飛
J29nB223_p0053b07║塵萬道紅。
J29nB223_p0053b08║晚參爾有半斤秤爾八兩爾有一丈量爾十尺此法
J29nB223_p0053b09║眼圜明出格宗師底伎倆領眾匡徒若無是裁必也
J29nB223_p0053b10║東則隨風西則隨雨有甚接續慧命底分如今大眾
J29nB223_p0053b11║還有法眼圜明底麼我要與渠相見。
J29nB223_p0053b12║晚參雨落地上溼日來谿上晴好箇真如話吾徒眼
J29nB223_p0053b13║未明者首頌子也有體也有用也有權也有實若人
J29nB223_p0053b14║向者裏辨得出我不辭百里負米供養他何故聻者
J29nB223_p0053b15║樣衲子也是萬中得一。
J29nB223_p0053b16║晚參禾山有鼓可打德山有歌可唱道吾有劍可舞
J29nB223_p0053b17║祕魔有叉可擎總不如長松者裏百不會百不管但
J29nB223_p0053b18║只耦耕於石田蒔蔬於山圃龍泉清冽石漿甘美饑
J29nB223_p0053b19║則炊白飯燒青筍渴則烹雷牙鬻翠柳雖無佛法教
J29nB223_p0053b20║人卻有一種清閒所以道水似琉璃山似玉眼前儘
J29nB223_p0053b21║有許來多。
J29nB223_p0053b22║晚參去聖時遙而學人心術不古其來舊矣常觀曹
J29nB223_p0053b23║谿已還馬石而後猶以道眼未明為急務動即三二
J29nB223_p0053b24║十年於叢席中必欲辨明此事然後辭退向青山緣
J29nB223_p0053b25║水把茅盍頭尚有警曰雖得一念頓寤猶有無始虛
J29nB223_p0053b26║習及見前流識未盡將此除去然後乃已近日學人
J29nB223_p0053b27║朝入叢林莫生位望不思法眼未明而徒欲慕此虛
J29nB223_p0053b28║名將來何面見古人於地下乎兄弟家倘念先佛皇
J29nB223_p0053b29║皇鉅業赫赫宗功必立志如古人道眼一年不明一
J29nB223_p0053b30║年不解初心道眼十年不明十年不解初心乃至百
J29nB223_p0053c01║年千年亦如今日則何愁大法不獲明而寶位不獲
J29nB223_p0053c02║斷邪故又警曰十年五載不離叢林無人喚伊作啞
J29nB223_p0053c03║漢珍重。
J29nB223_p0053c04║晚參豎拂子召眾云者裏還見得麼若見得去江西
J29nB223_p0053c05║湖南一任提攜萬象撫憐赤子若見不得山僧者裏
J29nB223_p0053c06║有鬻有飯急將者事著實究竟不可今日也在書史
J29nB223_p0053c07║上翻明日也在經論上講有甚利益不見先德山窮
J29nB223_p0053c08║諸玄辦若一豪置於大虛竭世樞機似一滴投於巨
J29nB223_p0053c09║壑參學若不到此地步即將三臧五車一時背得一
J29nB223_p0053c10║字不遺也只是箇經臧子如來常云記持十二部伽
J29nB223_p0053c11║陀不如一日修無漏業如今看來此非誅心之論邪
J29nB223_p0053c12║兄弟家只須信去更莫遲疑時日不多光陰有限無
J29nB223_p0053c13║常一至噬齎莫及。
J29nB223_p0053c14║晚參好箇入路兄弟家為甚底不肯垂顧自去伶俜
J29nB223_p0053c15║辛苦可惜許三十夜到來還去講得南華麼還去講
J29nB223_p0053c16║得經論麼還去說得大家禪麼還去爭得是非麼到
J29nB223_p0053c17║者裏真似被我捉來摘卻兩邊翼恰似一枚大鐵釘
J29nB223_p0053c18║烏乎可不痛哉。
J29nB223_p0053c19║
J29nB223_p0053c20║荊南開聖院山暉禪師語錄卷六（終）