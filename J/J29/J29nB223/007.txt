J29nB223_p0054a01║荊南開聖院山暉禪師語錄卷七
J29nB223_p0054a02║住平越府圜覺門人祖拙錄
J29nB223_p0054a03║嵩山首座龍光法孫宗上編
J29nB223_p0054a04║機緣
J29nB223_p0054a05║僧問：「如何是入門句？」師云：「投來似知己，面目未分明。」
J29nB223_p0054a06║「如何是門裏句？」師云：「彈開金鑰後，威風自凜凜。」「如何
J29nB223_p0054a07║是當門句？」師云：「倚戶才叉手，四海絕知音。」「如何是出
J29nB223_p0054a08║門句？」師云：「掉臂江陵郭，高歌黃鶴樓。」「如何是門外句？」
J29nB223_p0054a09║師云：「樵子千峰足，漁父五湖多。」
J29nB223_p0054a10║僧問：「獅子未出窟時如何？」師云：「百獸遠遯逃。」「獅子出
J29nB223_p0054a11║窟後如何？」師云：「萬里狐蹤絕。」「欲出未出時如何？」師云：
J29nB223_p0054a12║「誰敢論疏親？」
J29nB223_p0054a13║息機僧問：「無夢無想時，主人公在甚麼處？」師云：「鼻頭
J29nB223_p0054a14║下頭大。」機云：「還許轉身麼？」師云：「許。」機喝，師便打。
J29nB223_p0054a15║僧問：「如何是衲子？」師云：「赤身須彌頂，莫向越單行。」「如
J29nB223_p0054a16║何是露地牛？」師云：「不下春田力，水艸自有餘。」「清明為
J29nB223_p0054a17║甚不明？」師云：「家家時節雨，看看走寒煙。」
J29nB223_p0054a18║僧問：「如何是接初機句？」師云：「與子商量如電拂。」「如何
J29nB223_p0054a19║是辨衲僧句？」師云：「拄杖拈起好惡分。」「如何是正令行
J29nB223_p0054a20║句？」師云：「喝下誰容暫側耳？」
J29nB223_p0054a21║僧問：「饑來喫飯飽來眠時如何？」師打云：「也不得放過。」
J29nB223_p0054a22║問：「離四句、絕百非，請師直指西來意。」師打七棒。
J29nB223_p0054a23║僧問：「如何是西來大意？」師云：「門前五箇石。」
J29nB223_p0054a24║僧問：「如何是色空竟界？」師云：「女出家未久。」
J29nB223_p0054a25║僧問：「昭昭靈靈，正恁麼時如何？」師云：「案山前。」進云：「意
J29nB223_p0054a26║旨如何？」師云：「主山後。」
J29nB223_p0054a27║僧問：「雲在青天水在瓶，打破瓶時如何？」師云：「打破後
J29nB223_p0054a28║來相見。」
J29nB223_p0054a29║僧問：「如何是了然一句？」師云：「東家屋角種林檎。」
J29nB223_p0054a30║僧問：「不睹不聞處是甚麼消息？」師云：「山僧說者不是。」
J29nB223_p0054b01║僧問：「石女生兒，甚麼人得見？」師云：「巫山十二峰。」
J29nB223_p0054b02║僧問：「如何是密密處？」師云：「五眼看不見。」進云：「不與萬
J29nB223_p0054b03║法為侶是甚麼人？」師云：「張七。」
J29nB223_p0054b04║僧問：「學人得箇夢，請和尚端的分。」師云：「自是你今日
J29nB223_p0054b05║要喫棒。」隨後便打。
J29nB223_p0054b06║僧問：「萬法歸一，一歸何處？」師云：「疊翠峰。」
J29nB223_p0054b07║僧問：「如何是禪？」師云：「兩箇五百。」
J29nB223_p0054b08║僧問：「一向疑情發不起時如何？」師云：「理無曲斷。」
J29nB223_p0054b09║僧問：「大通智勝佛十劫坐道場，為甚不成佛道？」師云：
J29nB223_p0054b10║「鈍漢！」
J29nB223_p0054b11║僧問：「寶劍出匣時如何？」師云：「女照顧性命。」進云：「不是
J29nB223_p0054b12║某甲大難承當。」師云：「也是艸賊。」
J29nB223_p0054b13║僧問：「古鏡未磨含眾象，斬新日月句如何？」師云：「曲不
J29nB223_p0054b14║臧直。」
J29nB223_p0054b15║僧問：「縣巖攃手，意旨如何？」師云：「太險生。」進云：「恁麼則
J29nB223_p0054b16║快便去也。」師云：「萬年茅艸挂雲煙。」
J29nB223_p0054b17║僧問：「虛空有盡麼？」師云：「馬頭生角。」
J29nB223_p0054b18║僧問：「十方世界如何得清涼去？」師云：「六六三十六。」
J29nB223_p0054b19║僧問：「生死不明，請師指示。」師云：「今日倦，明日來。」進云：
J29nB223_p0054b20║「何不即道？」師云：「高山流水少知音。」
J29nB223_p0054b21║僧問：「年盡、月盡、日盡、時盡，如何是到頭一句？」師云：「小
J29nB223_p0054b22║盡二十九，大盡三十日。」進云：「如何是百尺竿頭一步？」
J29nB223_p0054b23║師云：「精金如火赤。」
J29nB223_p0054b24║僧問：「娑竭龍王出海時如何？」師云：「金翅鳥生色。」
J29nB223_p0054b25║僧問：「一大臧教還道著此事麼？」師云：「不遺一句。」進云：
J29nB223_p0054b26║「恁麼學人看經去也。」師云：「總成泛常。」
J29nB223_p0054b27║僧問：「學人問不及處，請師荅話。」師云：「萬里絕片雲。」進
J29nB223_p0054b28║云：「頭角生也。」師云：「莫謗，莫謗。」
J29nB223_p0054b29║僧問：「世尊依何法修證？」師云：「人之初，性本善。」
J29nB223_p0054b30║僧問：「王子未登朝時如何？」師云：「玉佩無聲夜未央。」「王
J29nB223_p0054c01║子正登朝時如何？」師云：「萬國衣冠拜冕旒。」「王子登朝
J29nB223_p0054c02║後時如何？」師云：「玉殿無人仙仗徹。」
J29nB223_p0054c03║僧問：「古鏡未磨時如何？」師云：「多少喪膽魂。」「磨後如何？」
J29nB223_p0054c04║師云：「不存軌則。」
J29nB223_p0054c05║僧問：「寶劍未出匣時如何？」師云：「四海盡帶悲。」「出匣後
J29nB223_p0054c06║如何？」師云：「樓蘭盡破膽。」
J29nB223_p0054c07║僧問：「如何是第一玄？」師云：「乞兒走鬧市，布袋不離肩。」
J29nB223_p0054c08║「如何是第二玄？」師云：「自古天下事，瓦礫不成錢。」「如何
J29nB223_p0054c09║是第三玄？」師云：「中秋桂景別，照徹古樓前。」「如何是第
J29nB223_p0054c10║一要？」師云：「江吳夜船歸，鐙火來相照。」「如何是第二要？」
J29nB223_p0054c11║師云：「玉陛少人行，春階艸色老。」「如何是第三要？」師云：
J29nB223_p0054c12║「望見巫娥峰，即是神女廟。」
J29nB223_p0054c13║師一日與石林慶書記舉汾陽十智同真畢，慶云：「學
J29nB223_p0054c14║人乍入叢林，乞和尚慈悲荅出。」師云：「從頭問將來。」慶
J29nB223_p0054c15║便問：「如何是一仝一質？」師云：「看來甚處不逢渠。」「如何
J29nB223_p0054c16║是二仝大事？」師云：「普天匝地尊王化。」「如何是三總仝
J29nB223_p0054c17║參？」師云：「萬象收歸豪末邊。」「如何是四仝真智？」師云：「由
J29nB223_p0054c18║來佛祖不曾識。」「如何是五仝遍普？」師云：「四海稽首望
J29nB223_p0054c19║長安。」「如何是六仝具足？」師云：「種田博飯豈曾饑。」「如何
J29nB223_p0054c20║是七仝得失？」師云：「恰恰凡聖共一衢。」「如何是八仝生
J29nB223_p0054c21║殺？」師云：「按劍當頭天地震。」「如何是九仝音吼？」師云：「碎
J29nB223_p0054c22║卻闍黎也不知。」「如何是十仝得入？」師云：「等閒放過即
J29nB223_p0054c23║不可。」「與甚麼人仝得入？」師云：「頂門蠃髻赤須胡。」「與阿
J29nB223_p0054c24║誰仝音吼？」師云：「由來翹足望白雲。」「作麼生是仝生殺？」
J29nB223_p0054c25║師云：「赤土流星斬頭盧。」「甚麼物仝得失？」師云：「湖南相
J29nB223_p0054c26║對不曾言。」「阿那箇仝具足？」師云：「推出來時知也未？」「是
J29nB223_p0054c27║甚麼仝遍普？」師云：「萬年松子百尺圍。」「何人仝真智？」師
J29nB223_p0054c28║云：「村裏王大日日逢。」「孰能總仝參？」師云：「不是知己莫
J29nB223_p0054c29║入門。」「那箇仝大事？」師云：「一寸茅艸過須彌。」「何物仝一
J29nB223_p0054c30║質？」師云：「春田吼遍臧天曉。」慶禮拜而出。
J29nB223_p0055a01║僧問：「龍城徹和尚示眾六相意，是仝？是別？」師云：「金印
J29nB223_p0055a02║能酬六國功。」進云：「恁麼則仝也。」師云：「普賢不在峨眉
J29nB223_p0055a03║頂。」僧禮拜，師便打。
J29nB223_p0055a04║醫王菴清堂問：「如何是死句？」師云：「淫蛙唱在春田裏。」
J29nB223_p0055a05║進云：「如何是活句？」師云：「人從天台來，卻往徑山去。」進
J29nB223_p0055a06║云：「如何是不死不活句？」師云：「神洲打鼓鬧鼕鼕。」
J29nB223_p0055a07║僧問：「昨日夜叉，今日菩薩，相去幾何？」師云：「一絲。」
J29nB223_p0055a08║因僧從燕居來，師云：「畫貓安能逼鼠？」僧云：「既是貓，為
J29nB223_p0055a09║甚不逼鼠？」師云：「總是畫底。」
J29nB223_p0055a10║僧問：「白雲深隱時如何？」師云：「不見其景。」進云：「見後如
J29nB223_p0055a11║何？」師云：「無處迴避。」
J29nB223_p0055a12║僧問：「遠遠趨風，如何指示？」師云：「大盡三十日。」僧向前
J29nB223_p0055a13║打圜相，師便打。
J29nB223_p0055a14║僧問：「行腳半天下不會時如何？」師打云：「頑皮癩肉漢」。
J29nB223_p0055a15║僧問：「坐具不離手，為箇甚麼事？」師云：「天寒喜向火。」
J29nB223_p0055a16║僧問：「釋迦老子還有不曾向人道過底麼？」師云：「有。」進
J29nB223_p0055a17║云：「如何是不曾道底事？」師云：「一二三。」
J29nB223_p0055a18║僧問：「如何是殺人句？」師云：「只消咳嗽一聲。」進云：「如何
J29nB223_p0055a19║是活人句？」師云：「石頭解笑人。」
J29nB223_p0055a20║僧問：「有一物的的真，和尚如何鑒？」師云：「捫空追響。」
J29nB223_p0055a21║僧問：「頓破六塵時如何？」師云：「甚麼處安身？」
J29nB223_p0055a22║僧問：「如何是著相一句？」師云：「長長短短象牙箸。」
J29nB223_p0055a23║僧問：「無生那畔即不問，如何是者畔消息？」師云：「你者
J29nB223_p0055a24║問甚處得來？」
J29nB223_p0055a25║行者問：「和尚教某甲參，且道參箇甚麼？」師云：「彊將之
J29nB223_p0055a26║下無弱兵。」
J29nB223_p0055a27║僧問：「如何是賓？」師云：「蹋遍江南髮如絲。」「如何是主？」師
J29nB223_p0055a28║云：「高坐華王不出戶。」「如何是照？」師云：「闍黎會得也未？」
J29nB223_p0055a29║「如何是用？」師云：「放你三十棒。」
J29nB223_p0055a30║師侍棲靈和尚次，靈云：「會佛法麼？」師云：「去年會，如今
J29nB223_p0055b01║不會。」靈云：「如今為甚麼不會？」師云：「早無管待，用會作
J29nB223_p0055b02║麼？」靈云：「放你一頓。」師禮拜。
J29nB223_p0055b03║師一日侍和尚山行，靈云：「如何是正法眼臧？道：『破沙
J29nB223_p0055b04║盆。』你作麼生會？」師云：「某甲不是弄潮人。」靈云：「不弄潮，
J29nB223_p0055b05║怎見洪波？」師云：「洪波在甚麼處？」靈以杖畫兩畫，師揭
J29nB223_p0055b06║涉曰：「莫淹殺某甲好。」靈頷之。
J29nB223_p0055b07║師居渝州雪堂，有空谷禪客問：「和尚此間如何管待？」
J29nB223_p0055b08║師顧侍者云：「點茶來。」谷云：「侍者那得有？」師禽住云：「禪
J29nB223_p0055b09║客合有。」谷豎拳，師放開云：「不念老面，只教你棒折。」
J29nB223_p0055b10║師與天如高禪師坐次，有素徵禪客云：「世間文字難
J29nB223_p0055b11║明者，最是易經。」師畫云：「難易且從你，且明者一畫著。」
J29nB223_p0055b12║天如便畫一畫，師云：「兩畫。」如乃抹卻，師便休。
J29nB223_p0055b13║師與醒覺負米歸，覺問：「和尚今日如何？」師云：「下山又
J29nB223_p0055b14║上山。」覺云：「上山後如何？」師云：「上山又下山。」覺云：「是甚
J29nB223_p0055b15║麼意旨難會？」師云：「負米勞倦，明日為你說。」覺次日禮
J29nB223_p0055b16║拜云：「昨日說底便請。」師放身臥地。
J29nB223_p0055b17║師埽夔州梁山棲靈禪師塔，顧眾云：「路遙足破，山嶮
J29nB223_p0055b18║气喘，且止。直如和尚去時，甚麼人貌得真子？萬松院
J29nB223_p0055b19║裏柳條青。」便拜。有僧向前云：「禮即是？不禮即是？」師以
J29nB223_p0055b20║兩手拓地云：「莫孤負山僧好。」
J29nB223_p0055b21║師過伏虎菴，有爾菴獻茶次，菴云：「者裏艸蔓蔓，和尚
J29nB223_p0055b22║如何枉駕？」師云：「君子愛人以德」。菴以腳蹋地，師云：「總
J29nB223_p0055b23║不出箇艸蔓蔓地。」菴云：「好與三十棒。」師云：「自知較一
J29nB223_p0055b24║半。」
J29nB223_p0055b25║僧問：「石烏龜生兒，甚麼人證盟？」師云：「須彌稽首昆侖
J29nB223_p0055b26║舞。」進云：「昆侖且止，如何是須彌山？」師云：「岌岌地。」
J29nB223_p0055b27║僧問：「如何是大水山竟？」師云：「七縱八橫。」進云：「如何是
J29nB223_p0055b28║竟中人？」師云：「長三丈，闊八尺。」
J29nB223_p0055b29║海維那問：「萬象之中獨露身時如何？」師云：「親切處速
J29nB223_p0055b30║道將來。」進云：「親切處請道。」師云：「佛祖猶是兒。」
J29nB223_p0055c01║僧問：「如何是函盍乾坤句？」師云：「鍼劄不入。」「如何是截
J29nB223_p0055c02║斷眾流句？」師云：「無你開口分。」「如何是隨波逐浪句？」師
J29nB223_p0055c03║云：「有問即荅。」
J29nB223_p0055c04║僧問：「如何是和尚家風？」師云：「闊。」進云：「如何是衲僧巴
J29nB223_p0055c05║鼻？」師云：「塞斷女咽喉。」
J29nB223_p0055c06║師問大仝監院：「如是我聞，一時佛在。畢竟在甚麼處？」
J29nB223_p0055c07║仝禮拜。師云：「未在，更道。」仝無語。又問：「海雲深處作麼
J29nB223_p0055c08║生相見？」仝云：「相見了也。」師云：「監院，你話頭不識在。」
J29nB223_p0055c09║師問大雲：「海雲深處作麼生相見？」雲云：「魚龍攪動浪
J29nB223_p0055c10║滔天。」師云：「淹殺幾箇來？」雲云：「和尚鼻孔尚在。」師云：「拄
J29nB223_p0055c11║杖別時分付。」
J29nB223_p0055c12║僧問：「如何是賓中賓？」師云：「夜裏醒來知地硬，思量身
J29nB223_p0055c13║在別鄉中。」「如何是賓中主？」師云：「一片田地蕪沒盡，卻
J29nB223_p0055c14║來異域學虛聲。」「如何是主中賓？」師云：「等閒不奈阿家
J29nB223_p0055c15║子，呼在小堂細與言。」「如何是主中主？」師云：「千鈞角弓
J29nB223_p0055c16║挽在手，頓教百蠻失卻威。」
J29nB223_p0055c17║海月問：「如何是句到意不到？」師云：「不照其人照斜領。」
J29nB223_p0055c18║「如何是意到句不到」？師云：「事在其中原不的。」「如何是
J29nB223_p0055c19║句意俱到？」師云：「渠即是我我即渠。」「如何是句意俱不
J29nB223_p0055c20║到？」師云：「東邊屋倒西邊破。」月禮拜。
J29nB223_p0055c21║大雲問：「如何是第一玄？」師云：「垂下夜明簾。」「如何是第
J29nB223_p0055c22║二玄？」師云：「足指動大千。」「如何是第三玄？」師云：「不會到
J29nB223_p0055c23║驢年。」「如何是第一要？」師云：「切忌亂𨁝跳。」「如何是第二
J29nB223_p0055c24║要？」師云：「夫子入太廟。」「如何是第三要？」師云：「喫茶即便
J29nB223_p0055c25║了。」「如何是奪人不奪竟？」師云：「不見漢時李將軍。」「如何
J29nB223_p0055c26║是奪竟不奪人？」師云：「子規聲裏送春歸。」「如何是人竟
J29nB223_p0055c27║兩俱奪？」師云：「手扶拄杖雙童兆。」「如何是人竟俱不奪？」
J29nB223_p0055c28║師云：「金殿當頭明玉象。」
J29nB223_p0055c29║海月問：「如何是第一玄？」師云：「楊億字大年。」「如何是第
J29nB223_p0055c30║二玄？」師云：「倦來上床眠。」「如何是第三玄？」師云：「日照寺
J29nB223_p0056a01║門前。」「如何是第一要？」師云：「有無俱非玅。」「如何是第二
J29nB223_p0056a02║要？」師云：「要道即便道。」「如何是第三要？」師云：「拈卻炙脂
J29nB223_p0056a03║帽。」
J29nB223_p0056a04║僧問：「如何是吹毛劍？」師云：「佛祖不敢親。」「如何是第一
J29nB223_p0056a05║義？」師云：「猴愁摟搜頭。」
J29nB223_p0056a06║師一夜召海雲云：「來！我有箇話頭分付。」雲近前，師云：
J29nB223_p0056a07║「三門因甚與佛殿相對？」雲無語，師云：「去！」
J29nB223_p0056a08║師見大雲打坐，問：「瞌睡漢醒也未？」雲云：「醒之久矣。」師
J29nB223_p0056a09║云：「者俗漢大丈夫，須向格外道取，猶作者箇語話。」雲
J29nB223_p0056a10║云：「如何是格外機？」師云：「也不意今日問著。」
J29nB223_p0056a11║大雲問：「如何是目前機，亦非目前事？」師云：「三千里外
J29nB223_p0056a12║看。」雲云：「莫便是不？」師云：「道甚麼？」雲云：「目前機作麼生？」
J29nB223_p0056a13║師云：「話頭猶在。」
J29nB223_p0056a14║大雲問：「如何是真體？」師云：「黃腳土老漢。」雲云：「和尚又
J29nB223_p0056a15║作麼生？」師云：「你是黃腳土老漢。」雲云：「今日捉敗者老
J29nB223_p0056a16║賊。」師云：「那裏是捉敗處？」雲拂袖歸位，師長笑一聲。
J29nB223_p0056a17║太極臧主問：「威音王已前與父母未生前，是一？是二？」
J29nB223_p0056a18║師云：「若言半斤是，須知八兩非。」極云：「剔倒玅玄關，直
J29nB223_p0056a19║唱無生曲。」師云：「此是卜度來底。」極云：「放過一著，不消
J29nB223_p0056a20║摸索，原是心光，即大圜覺。」師云：「下禪床更走兩轉。」
J29nB223_p0056a21║僧問：「學人生死不明」聲未絕，師與一棒，云：「是生是死？」
J29nB223_p0056a22║僧擬議，師又打。
J29nB223_p0056a23║有俗士參問：「和尚此閒結夏，意旨如何？」師云：「缽盂兩
J29nB223_p0056a24║度溼。」士云：「解夏後如何？」師云：「也只恁底。」士便喝，師云：
J29nB223_p0056a25║「女會喝，再喝兩喝。」
J29nB223_p0056a26║師一日寫字次，有俗士來問：「生前一路事如何？」師卓
J29nB223_p0056a27║筆云：「會麼？」士云：「生前一路蒙師指。」師云：「指你箇甚麼？」
J29nB223_p0056a28║士便喝，師云：「好喝。」士禮拜，師打之。
J29nB223_p0056a29║海雲問：「海雲深處作麼生相見？」師云：「謝子遠來。」進云：
J29nB223_p0056a30║「見後如何？」師云：「喫茶處不可更問。」
J29nB223_p0056b01║僧問：「古鏡未磨時如何？」師云：「謾他一點不得。」進云：「磨
J29nB223_p0056b02║後如何？」師云：「黑似桼。」
J29nB223_p0056b03║僧問：「牛頭未見四祖時如何？」師云：「青山綠水。」進云：「見
J29nB223_p0056b04║後如何？」師云：「綠水青山。」
J29nB223_p0056b05║僧問：「牛頭未見四祖時，為甚百鳥銜華？」師云：「春煖華
J29nB223_p0056b06║香。」進云：「見後為甚百鳥不銜華？」師云：「秋清葉落。」
J29nB223_p0056b07║僧問：「如何是牛頭未見四祖時道理？」師云：「量才補職。」
J29nB223_p0056b08║進云：「如何是見後時道理？」師云：「功不浪施。」
J29nB223_p0056b09║僧問：「深山猛虎以肉為命，為甚不食其子？」師云：「親者
J29nB223_p0056b10║不疏。」
J29nB223_p0056b11║僧問：「獅子未出林時如何？」師云：「點水滴涷。」進云：「出林
J29nB223_p0056b12║後如何？」師震威一喝。
J29nB223_p0056b13║僧問：「如何是了生死句？」師云：「天上人間，他方此土。」
J29nB223_p0056b14║僧問：「縣巖攃手時如何？」師云：「駭得冷汗流。」僧禮拜，師
J29nB223_p0056b15║打。僧喝，師連打。
J29nB223_p0056b16║僧問：「如何是真如？」師云：「身長丈六。」
J29nB223_p0056b17║宗一沙彌問：「如何是沙彌主？」師召沙彌，沙彌近前，師
J29nB223_p0056b18║云：「會得麼？」沙彌停思，師云：「汝理前問來。」沙彌复理前
J29nB223_p0056b19║問，師云：「汝是宗一。」沙彌禮拜。
J29nB223_p0056b20║僧問：「門內人因甚不見門外事？」師震聲云：「噁！」
J29nB223_p0056b21║師問僧：「釋迦、彌勒猶是他奴，且道他是誰？」僧無對。師
J29nB223_p0056b22║代云：「背後無尾巴。」僧云：「意旨如何？」師云：「眉毛下黑桼
J29nB223_p0056b23║桼地。」
J29nB223_p0056b24║僧問：「釋迦、彌勒猶是他奴，且道他是誰？」師云：「髭鬚長
J29nB223_p0056b25║丈二。」進云：「意旨如何？」師云：「白羖背上一莖毛。」
J29nB223_p0056b26║僧問：「如何是門裏句？」師云：「千眼大悲覷不著。」進云：「為
J29nB223_p0056b27║甚覷不著？」師云：「祇為在門外。」
J29nB223_p0056b28║因僧來請經看，師厲聲云：「是甚麼？」看經僧不審而出，
J29nB223_p0056b29║師云：「可憐生！」小師擎茶至，師亦厲聲云：「是那箇叫送
J29nB223_p0056b30║茶來？」小師亦不審，師云：「可憐生！」
J29nB223_p0056c01║僧問：「隨色摩尼諸相見前各不相似時如何？」師云：「龜
J29nB223_p0056c02║背上毛深一丈。」進云：「塵垢污時如何得淨去？」師云：「擔
J29nB223_p0056c03║油去。」僧便行，師云：「不可忘卻話頭。」
J29nB223_p0056c04║僧問：「佛身充滿於法界，如何是充滿底句？」師云：「雲暗
J29nB223_p0056c05║不知天早晚。」進云：「不居有心，不住無心，請和尚鑒。」師
J29nB223_p0056c06║便打。
J29nB223_p0056c07║僧問：「淨極光通達，通箇甚麼？」師云：「鄭老帽簷高。」進云：
J29nB223_p0056c08║「拈華一著，再乞垂慈。」師云：「鼻孔上豎。」進云：「似覺支離。」
J29nB223_p0056c09║師云：「女未夢著在。」
J29nB223_p0056c10║僧問：「撥艸瞻風，祇圖見性，未審上人性在甚麼處？」師
J29nB223_p0056c11║云：「風吹碧瓦寒光淡，閣上馮君子細看。」進云：「識得自
J29nB223_p0056c12║性，方脫生死，眼光落地時作麼生脫？」師云：「送客先牽
J29nB223_p0056c13║金勒馬，歸來低袖入雙扉。」進云：「脫得生死，便知去處，
J29nB223_p0056c14║四大分離時向甚麼處去？」師云：「家在洞庭不別水，天
J29nB223_p0056c15║明嬾把釣漁竿。」
J29nB223_p0056c16║僧問：「和尚室中四勘語，某甲問，師還荅不？」師云：「問將
J29nB223_p0056c17║來。」問：「終日學道，作麼生得箇入路？」師云：「不因回日信，
J29nB223_p0056c18║那識戍邊寒？」進云：「入路諦當，為甚一切處作不得主？」
J29nB223_p0056c19║師云：「非是衫袖短，祇為一身貧。」進云：「一切處作得主，
J29nB223_p0056c20║為甚不聞無情說法？」師云：「渾家抱頭哭，夜來火燒空。」
J29nB223_p0056c21║進云：「聞得無情說法，除卻見聞覺知道將來。」師云：「自
J29nB223_p0056c22║從烽火後，城郭艸侵天。」
J29nB223_p0056c23║師因行者推拄杖打師一下，時大眾上方丈禮拜，師
J29nB223_p0056c24║舉問：「適才行者打山僧一下，你道他有見處？無見處？」
J29nB223_p0056c25║眾無對。師代云：「珍重過橋西，鶯啼無盡時。」复示二偈：
J29nB223_p0056c26║「海市蜃樓泛積水，月卿星使繞須彌，愁來莫照青銅
J29nB223_p0056c27║鏡，恐爾容妝非舊時。因郎寄妾扇頭詩，放在囊廂仝
J29nB223_p0056c28║所思，一度開來一度見，雙雙雨淚夜寒時。」
J29nB223_p0056c29║師因月下問大眾：「皓月當空時如何？」眾無對。自代云：
J29nB223_p0056c30║「平鋪大地雖然玅，猶是兒孫落魄時。」
J29nB223_p0057a01║有僧從燕居來，舉：「清源僧問燕居：『盡大地是箇清源
J29nB223_p0057a02║時如何？』居無語。」乃問師，師豎起拂子，僧擬議，師云：「雷
J29nB223_p0057a03║公浩大，雨點全無。」僧參堂問大眾，眾上方丈問師，師
J29nB223_p0057a04║指云：「者蒲團要汝肩。」眾作禮。
J29nB223_p0057a05║又僧問燕居：「如何是杖挂豬頭遊酒肆，衣包狗骨宿
J29nB223_p0057a06║婬房？」居亦無語。僧來問師，師云：「赤足行鋒刃，背手看
J29nB223_p0057a07║明月。」僧禮拜。又東華道士問燕居：「曹山酒喫得幾杯
J29nB223_p0057a08║麼？」居云：「將得酒來麼？」士云：「南泉華戴得幾朵麼？」居云：
J29nB223_p0057a09║「喚甚麼作酒？」士顧眾云：「佛在那裏？」拂袖而去。遜岳乃
J29nB223_p0057a10║持此問師，師皆云：「恰好。」
J29nB223_p0057a11║僧問：「承聞和尚有三問勘眾，今欲問和尚，和尚還荅
J29nB223_p0057a12║不？」師云：「問將來。」僧問：「病僧有箇丈人，且道婦名甚麼？」
J29nB223_p0057a13║師云：「淡埽蛾眉出，失卻玉蟬蜍。」進云：「夜半山樽邀月，
J29nB223_p0057a14║且道明甚麼邊事？」師云：「夜叉眼睛黑，帝釋寶冠高。」進
J29nB223_p0057a15║云：「日裏高眠，窗前客來時如何？」師云：「等閒不出戶，高
J29nB223_p0057a16║揖紫羅帳。」僧复求頌，師頌云：「秋色高低雙杵鳴，雲鬟
J29nB223_p0057a17║蠃髻隔江汜，不知心恨恨何人？風鼓羅衣拂澗水。醉
J29nB223_p0057a18║後重來傾竹葉，歸時騎馬向南行，青絲絡頭手中掣，
J29nB223_p0057a19║月色天光萬里程。高眠不識戶頭春，但有華支幾點
J29nB223_p0057a20║赤，莫笑鴛鴦帳裏人，等閒手把古刀尺。」
J29nB223_p0057a21║僧問：「縣巖攃手自肯承當，未審承當箇甚麼？」師便打。
J29nB223_p0057a22║僧問：「眉閒挂劍時如何？」師云：「眼卓豎。」進云：「家破人亡
J29nB223_p0057a23║時如何？」師云：「此問極親。」
J29nB223_p0057a24║僧問：「劫火洞然時如何？」師云：「八臂那吒曳不回。」
J29nB223_p0057a25║僧問：「如何是語默不到處？」師置拄杖於壁。
J29nB223_p0057a26║僧問：「黑白未分時如何？」師云：「鐵牛東入海，玉鶴西去
J29nB223_p0057a27║秦。」進云：「如何是人之初？」師云：「讀下句看。」
J29nB223_p0057a28║僧問：「覷不及處，請和尚道。」師云：「你挑水，我打坐。」進云：
J29nB223_p0057a29║「如何是了脫一句？」師云：「不將物。」
J29nB223_p0057a30║僧問：「如何是和尚家風？」師云：「縣巖釣巨鼇。」
J29nB223_p0057b01║僧問：「威音王居何國土？」師云：「切忌妄傳。」
J29nB223_p0057b02║僧問：「父母未生前即不問，四大消散時如何？」師云：「冰
J29nB223_p0057b03║消瓦解。」
J29nB223_p0057b04║僧問：「即今不問，和尚還荅不？」師云：「退後看前。」
J29nB223_p0057b05║僧問：「如何是真實句？」師云：「缽盂裏走馬。」
J29nB223_p0057b06║師夜參罷，維那先入方丈閉卻門，師以手敲門三下，
J29nB223_p0057b07║維那便開門，師云：「好員艸賊。」
J29nB223_p0057b08║僧問：「寶鏡當臺時如何？」師云：「山河長在月明中。」進云：
J29nB223_p0057b09║「離卻山河大地又作麼生？」師云：「別時向女道。」進云：「恁
J29nB223_p0057b10║麼早已道了也。」師云：「你道道得箇甚麼？」進云：「山河長
J29nB223_p0057b11║在月明中。」師便打。
J29nB223_p0057b12║僧問：「如何是一大事？」師云：「者漢祇好喚來洒腳。」進云：
J29nB223_p0057b13║「卻不是渠。」師云：「十方世界明如日。」
J29nB223_p0057b14║僧問：「如何是上根？」師云：「目如掣電。」進云：「如何是中根？」
J29nB223_p0057b15║師云：「禮拜了退。」進云：「如何是下根？」師云：「只堪除糞。」
J29nB223_p0057b16║僧問：「曹溪流不歇時如何？」師云：「山僧幸甚。」進云：「正流
J29nB223_p0057b17║時如何？」師云：「滴滴不斷。」
J29nB223_p0057b18║僧問：「昨日布薩竟，今朝事若何？」師云：「不為二乘人說。」
J29nB223_p0057b19║進云：「為甚不為二乘？」師云：「早已不堪。」進云：「慈悲何在？」
J29nB223_p0057b20║師云：「昧天下人不得。」
J29nB223_p0057b21║僧問：「波斯夜半嚼寒冰，是甚麼人語？」師云：「胡張三，黑
J29nB223_p0057b22║李四。」
J29nB223_p0057b23║僧問：「如何是四句偈？」師云：「老僧誦得恁麼快。」
J29nB223_p0057b24║僧問：「一念不生時如何？」師云：「門前一帶峰巒秀。」進云：
J29nB223_p0057b25║「六根動時又作麼生？」師云：「日日白雲閒往還。」
J29nB223_p0057b26║僧問：「心持半偈萬緣空，持全偈時如何？」師云：「竹疏煙
J29nB223_p0057b27║補密，梅瘦雪添肥。」
J29nB223_p0057b28║僧問：「有情無情成佛，為甚和尚不成佛去？」師云：「不仝
J29nB223_p0057b29║有情無情。」
J29nB223_p0057b30║僧問：「如何是一大臧教？」師云：「老僧者裏有。」便打。進云：
J29nB223_p0057c01║「如何是衣線下事？」師云：「無纇明珠掌上擎。」
J29nB223_p0057c02║僧問：「千峰埶到岳邊止，萬派聲歸海上消。還別有麼？」
J29nB223_p0057c03║師云：「俞任袁柳，酆鮑史唐。」
J29nB223_p0057c04║僧問：「如何是是諸法空相？」師云：「月映青山中，兩手匊
J29nB223_p0057c05║▆出。」進云：「如何是諸法實相？」師云：「大地雪將盡，萬芔
J29nB223_p0057c06║總含春。」
J29nB223_p0057c07║有俗士問：「如何是心內法？」師云：「織女夜拋梭，當午機
J29nB223_p0057c08║軋軋。」士云：「如何是心外法？」師云：「兜鞋出西村，老農正
J29nB223_p0057c09║東作。」士一喝便拜，師云：「好一喝。」士云：「過也。」師指云：「者
J29nB223_p0057c10║裏坐著。」
J29nB223_p0057c11║僧問：「一物不將來時如何？」師拈拂子云：「拂子何來？」僧
J29nB223_p0057c12║便喝，師云：「掠虛漢。」
J29nB223_p0057c13║師因僧作禮次，師云：「作甚麼？」進云：「特來領話。」師云：「恁
J29nB223_p0057c14║麼則分付去也。」便打。
J29nB223_p0057c15║僧問：「如何是賓？」師便打。進云：「如何是主？」師亦打。進云：
J29nB223_p0057c16║「賓主不立又作麼生？」師連打。
J29nB223_p0057c17║僧問：「如何是本來無所得？」師擿杖云：「者箇喚作甚麼？」
J29nB223_p0057c18║僧問：「趙州勘婆子是甚麼意？」師云：「山僧不曾行腳。」進
J29nB223_p0057c19║云：「只如道哭聲已曉，曉箇甚麼？」師云：「初三十一。」進云：
J29nB223_p0057c20║「頭尾坐斷又作麼生？」師云：「佛祖跳不出。」
J29nB223_p0057c21║僧問：「一物不將來時如何？」師云：「孃生鼻孔少半邊。」進
J29nB223_p0057c22║云：「如何體會？」師便打。
J29nB223_p0057c23║僧問：「如何是諸佛之所護念？」師云：「七十二棒翻成一
J29nB223_p0057c24║百五十。」
J29nB223_p0057c25║僧問：「二邊不住，如何是中道一句？」師云：「挑鐙擇火。」進
J29nB223_p0057c26║云：「舊茶飯。」師云：「如何是新底？」僧無對，師乃打。
J29nB223_p0057c27║僧問：「精進時如何？」師云：「豈是分外事？」僧佇思，師云：「會
J29nB223_p0057c28║即會，不會禮拜了退。」
J29nB223_p0057c29║僧問：「內根外竟，是仝是別？」師云：「少許普請。」
J29nB223_p0057c30║僧問：「一切諸佛從甚麼處來？」師畫云：「從者裏來。」
J29nB223_p0058a01║師侍梁山行次，山忽顧師，以手指云：「者是甚麼所在？」
J29nB223_p0058a02║師亦以手指云：「和尚要知，某不敢不對。」山云：「對即對，
J29nB223_p0058a03║只是多虛少實？」師云：「分付梁山門下。」山打一棒，云：「也
J29nB223_p0058a04║不意女到者裏。」師禮拜，云：「專為流通。」山休去。
J29nB223_p0058a05║梁山問師：「女幾時還山？」師云：「早晚即去。」山云：「去時須
J29nB223_p0058a06║報老僧知。」師云：「諾。」便出，山笑而已。
J29nB223_p0058a07║師入梁山室，山問：「未跨門時何不快道？」師云：「恁麼某
J29nB223_p0058a08║不須更道第二語。」山便打，師接住棒，送一送便出。
J29nB223_p0058a09║師在報恩入室，恩問：「臨濟見僧入門便喝，意旨如何？」
J29nB223_p0058a10║師云：「和尚曾問幾人來？」恩云：「德山見僧入門便棒又
J29nB223_p0058a11║作麼生？」師云：「總教天下疑去。」恩云：「馬祖一喝，百丈為
J29nB223_p0058a12║甚三日耳聾？」師云：「不是苦心人不知。」恩打三棒，師禮
J29nB223_p0058a13║拜起，舞坐具便出。
J29nB223_p0058a14║師到龍城，徹和尚茶次，徹云：「聞說曾見梁山來。」師云：
J29nB223_p0058a15║「和尚莫受人謾。」徹云：「只知掩耳，不覺偷鈴。」師云：「某甲
J29nB223_p0058a16║有甚麼過？」徹喚侍者云：「把拄杖來。」師近前躬身云：「若
J29nB223_p0058a17║要拄杖，即不消得。」徹呵呵大笑云：「原來者漢親見梁
J29nB223_p0058a18║山來。」師禮拜起，拍一拍便出。
J29nB223_p0058a19║師到石蒲揆和尚處，揆云：「幾時離棲靈？」師云：「前月。」揆
J29nB223_p0058a20║云：「有甚麼事來？」師云：「若有事即不來也。」揆休去。
J29nB223_p0058a21║師一夜舉三喚侍者因緣示眾畢，眾皆鑿之。師命侍
J29nB223_p0058a22║者喚大眾，纔入，師便下卻幃，眾無對。有石林上座禮
J29nB223_p0058a23║拜而出。
J29nB223_p0058a24║僧問：「萬緣俱息時如何？」師云：「作麼生息？」進云：「不取物。」
J29nB223_p0058a25║師云：「正好行腳去。」
J29nB223_p0058a26║僧問：「如何是離生死句？」師云：「不見三界有。」進云：「如何
J29nB223_p0058a27║是證涅槃句？」師云：「安知十方無？」
J29nB223_p0058a28║有僧向師前默然而立，師云：「早是萬里望崖州。」
J29nB223_p0058a29║僧問：「有無不著時作麼生會？」師云：「此間著闍黎不得。」
J29nB223_p0058a30║進云：「恁麼東西不辨也。」師便打。
J29nB223_p0058b01║僧問：「箭鋒相直時如何？」師云：「猶遲八刻。」進云：「不直又
J29nB223_p0058b02║作麼生？」師云：「須是箭鋒相直。」
J29nB223_p0058b03║僧問：「如何是庭前柏樹子？」師云：「一片青青無冬春。」
J29nB223_p0058b04║僧問：「與麼不與麼時如何？」師云：「千山雲拖足，一雨潤
J29nB223_p0058b05║長空。」
J29nB223_p0058b06║僧問：「如何是龍吟雲起，虎嘯風生？」師指云：「大眾豈不
J29nB223_p0058b07║分明？」
J29nB223_p0058b08║僧問：「學人特來，請師卻病。」師便推倒香箸。僧喝，師云：
J29nB223_p0058b09║「轉見不堪。」
J29nB223_p0058b10║僧問：「少室本無言說，和尚說甚麼事？」師云：「但願風雨
J29nB223_p0058b11║調，不患石田瘦。」
J29nB223_p0058b12║僧問：「賓主不立時如何？」師云：「鐵牛吞卻虛空。」
J29nB223_p0058b13║僧問：「和尚挺刃中走馬，學人戈戟外搦戰，且道如何
J29nB223_p0058b14║折合？」師云：「闍黎卸甲，山僧休戈。」
J29nB223_p0058b15║僧問：「如何是第一玄？」師云：「臘月火燒山。」「如何是第二
J29nB223_p0058b16║玄？」師云：「明月在指耑。」「如何是第三玄？」師云：「艸生法堂
J29nB223_p0058b17║前。」「如何是第一要？」師云：「不得舒長嘯。」「如何是第二要？」
J29nB223_p0058b18║師云：「喜來鵲先噪。」「如何是第三要？」師云：「築著便𨁝跳。」
J29nB223_p0058b19║僧問：「如何是龐公出身處？」師便打。進云：「恁麼本自見
J29nB223_p0058b20║前。」師云：「三十年後也無入路。」
J29nB223_p0058b21║僧問：「四面絕遮攔，十方無回互時如何？」師云：「也須坐
J29nB223_p0058b22║斷。」進云：「一道平沈也。」師云：「大有事在。」
J29nB223_p0058b23║僧問：「賓主不立時作麼生相見？」師云：「五九盡日又逢
J29nB223_p0058b24║春。」
J29nB223_p0058b25║入室機緣
J29nB223_p0058b26║長西堂入，師問：「佛祖公案本是一箇道理，因甚有明
J29nB223_p0058b27║與不明？」長便喝，師便打。長拂袖行，師复打。
J29nB223_p0058b28║讓堂主入，師問：「盡大地是箇解脫，為甚鑊湯盧炭裏
J29nB223_p0058b29║不去？」讓放身臥，云：「阿邪！」師便打。讓云：「者老賊！」師又打。
J29nB223_p0058b30║慶書記入，師問：「無神通菩薩因甚鬼神覷不著？」慶震
J29nB223_p0058c01║威一喝。師云：「女再試喝看。」慶拂袖行，師便打。
J29nB223_p0058c02║僧入，師問：「如何是世尊三昧？」僧豎拳，師便打。僧云：「作
J29nB223_p0058c03║麼生？」師又打。
J29nB223_p0058c04║僧入，師問：「古人到者裏為甚不肯住？」僧作噓噓聲，師
J29nB223_p0058c05║云：「肉有千斤，智無銖兩。」便打。
J29nB223_p0058c06║僧入，師問：「如何是佛？」僧便喝，師便打。僧云：「早知如此。」
J29nB223_p0058c07║師复打。
J29nB223_p0058c08║僧入，師問：「如何是你自己？」僧舉足，師便打。
J29nB223_p0058c09║僧入，師問：「者是甚麼所在？」僧喝，師便打。
J29nB223_p0058c10║揚州僧入，師問：「三世諸佛道不得底，女速道將來。」僧
J29nB223_p0058c11║云：「和尚試道看。」師便打。
J29nB223_p0058c12║典座入，師問：「雪峰覆卻盆是甚麼意旨？」典座豎拳，師
J29nB223_p0058c13║打出。
J29nB223_p0058c14║飯頭入，師問：「如何是父母未生前？」僧云：「某甲是飯頭。」
J29nB223_p0058c15║師便打。僧云：「作麼生？」師又打，云：「猶嫌少那！」
J29nB223_p0058c16║僧入，師問：「如何是觀音玅智力？」僧云：「未知。」師打出。
J29nB223_p0058c17║僧入，師問：「萬法歸一，一歸何處？」僧舉坐具，師便打。
J29nB223_p0058c18║僧入，師問：「如何是西來大意？」僧云：「不動尊。」師打出。
J29nB223_p0058c19║佛侍者入，師問：「拈香撥火，不知身是道場，汝作麼生
J29nB223_p0058c20║會？」僧舉首，師云：「會得舉首？不會舉首？」僧云：「不會，不會。」
J29nB223_p0058c21║師打之。
J29nB223_p0058c22║僧入，師問：「十二時中作麼生行履？」進云：「萬法歸一。」師
J29nB223_p0058c23║打云：「如何是一？」僧沈吟，師复打。
J29nB223_p0058c24║山西僧入，師問：「汾州到者裏多少程？」進云：「不隔。」師豎
J29nB223_p0058c25║杖，云：「還隔者箇麼？」僧沈吟，師便打。
J29nB223_p0058c26║僧入，師問：「終日作甚麼事？」僧云：「和尚卻知。」師便打出。
J29nB223_p0058c27║玄化主入，師豎杖問：「一切普化，為甚不化者箇？」主近
J29nB223_p0058c28║前視之，師乃打。
J29nB223_p0058c29║浪副寺入，師問：「庫裏錢穀多少？」僧云：「供養何曾謾？」師
J29nB223_p0058c30║打云：「將不謾底來。」
J29nB223_p0059a01║僧入，師問：「你在堂裏見箇甚麼？」僧云：「一無所見。」師云：
J29nB223_p0059a02║「空過也。」隨後打之。
J29nB223_p0059a03║一侍者入，師問：「國師三喚侍者，侍者三應：是孤負？是
J29nB223_p0059a04║不孤負？」者近前奪拂子，師打之。
J29nB223_p0059a05║僧入，師問：「如何是佛？」僧云：「莫眼華。」師云：「是你眼華？是
J29nB223_p0059a06║我眼華？」僧云：「眼華，眼華。」師云：「可憐生。」隨後便打。
J29nB223_p0059a07║僧入，師問：「古人索犀牛兒，為甚麼不應酬？」僧喝，師便
J29nB223_p0059a08║打。僧近前拊案一下，師連棒打出。
J29nB223_p0059a09║長西堂入，師以杖畫一畫，長云：「咬破舌頭原是肉，何
J29nB223_p0059a10║須眼上更添眉？」師复以杖畫一畫，長拂袖行，師便打。
J29nB223_p0059a11║世維那入門便喝，師云：「是甚麼喝？」世云：「放出來也不
J29nB223_p0059a12║知。」師以杖畫一畫，世云：「還有麼？」師乃打。世提坐具行，
J29nB223_p0059a13║師又打。
J29nB223_p0059a14║聞堂主入，師舉杖云：「速道！速道！」聞云：道即不辭，「恐落
J29nB223_p0059a15║窠臼。」師云：「作麼生？」聞禮拜，師便喝。
J29nB223_p0059a16║泰書記入，便云：「本來作麼生道？」師便打。記展兩手，師
J29nB223_p0059a17║复打。
J29nB223_p0059a18║慧維那入，師以杖畫十字，慧云：「好不識羞。」師复畫卍
J29nB223_p0059a19║字，慧乃行，師便打。
J29nB223_p0059a20║堂司入，師拈拄杖示之，眾云：「不可矢上加尖。」師云：「作
J29nB223_p0059a21║麼生？」司拂袖行，師隨後打。
J29nB223_p0059a22║純書記入，師問：「一字不著畫是甚麼？」記以坐具橫肩
J29nB223_p0059a23║出，師隨後喝之。
J29nB223_p0059a24║僧入，師問：「如何是佛祖師？」僧云：「本來，本來。」師便打。
J29nB223_p0059a25║僧入，師問：「狗子無佛性是甚麼意？」僧佇思，師乃打。
J29nB223_p0059a26║僧入門便喝，師乃打。僧擬近前摑師，師連棒打出。
J29nB223_p0059a27║僧入，師問：「達磨老子在甚麼處？」僧喝，師打出。
J29nB223_p0059a28║
J29nB223_p0059a29║
J29nB223_p0059a30║荊南開聖院山暉禪師語錄卷七（終）