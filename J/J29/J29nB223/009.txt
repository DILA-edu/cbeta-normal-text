J29nB223_p0065c01║荊南開聖院山暉禪師語錄卷九
J29nB223_p0065c02║住順慶府新菴門人祖玄錄
J29nB223_p0065c03║嵩山首座龍光法孫宗上編
J29nB223_p0065c04║雜偈
J29nB223_p0065c05║示汪覺惺
J29nB223_p0065c06║我以禪月仝佛世尊汝以悲仰為大信門隨此指標
J29nB223_p0065c07║是涅槃路但用耳觀名解脫處
J29nB223_p0065c08║示項覺印
J29nB223_p0065c09║住此億劫維定維心體非空有秋月淨沈物本斯明
J29nB223_p0065c10║兩閒齊照大悲世尊指是覺道
J29nB223_p0065c11║示汪覺智
J29nB223_p0065c12║真一無住寂爾心宗回首左顧月在前峰頭何動搖
J29nB223_p0065c13║尚無有止無止之旨惟此而已
J29nB223_p0065c14║示苟覺善
J29nB223_p0065c15║獨坐少室華飛見九赤縣神州法器何有雪深之夜
J29nB223_p0065c16║真子來焉心不可得是法乃傳
J29nB223_p0065c17║示米覺超
J29nB223_p0065c18║惟心能覺是寒是燠諦觀如來別非異道小學執空
J29nB223_p0065c19║菩薩內冥我超二路仝寤宿因
J29nB223_p0065c20║示孟覺中
J29nB223_p0065c21║不立一色是為道元了知非有惡用复言但以指揮
J29nB223_p0065c22║人各其正今日南中行此祖令
J29nB223_p0065c23║示王覺道
J29nB223_p0065c24║疇昔玅喜竹篦示人有不得入巧諭其神大哉宗言
J29nB223_p0065c25║了如智鑑照我肝膽無有不見
J29nB223_p0065c26║示盧覺正
J29nB223_p0065c27║純以一義乃普其心水鳥樹林解此玅音宣於十方
J29nB223_p0065c28║聞機隨順物物斯照是名大定
J29nB223_p0065c29║示陳覺通
J29nB223_p0065c30║禪之為宗自竺乾氏日月雖迻其道不二末山常云
J29nB223_p0066a01║全然非相理寤玅圜是大寶臧
J29nB223_p0066a02║示江覺慧
J29nB223_p0066a03║云何佛性仁分南北我見天下元無別得知是法器
J29nB223_p0066a04║三更傳衣歸去云何道樹曹谿
J29nB223_p0066a05║示傅覺玅
J29nB223_p0066a06║已住於一一還在心十方國土是有圜音寂兮如明
J29nB223_p0066a07║不可求得但以冥中而為其則
J29nB223_p0066a08║示方覺鐙
J29nB223_p0066a09║我告弟子無相外求自本真照寂爾神遊指屈云五
J29nB223_p0066a10║信而惟二二五還仝唯曰何至
J29nB223_p0066a11║示方覺靈
J29nB223_p0066a12║蠢袪而靈妄破則真孰無孰有非根非塵汝相維何
J29nB223_p0066a13║仝彼先佛汝佛圜脫即解二縛
J29nB223_p0066a14║示汪覺用
J29nB223_p0066a15║我用眼觀聲塵自然如掌上指維二維三此之大用
J29nB223_p0066a16║非道而誰以此功用何慮何思
J29nB223_p0066a17║示張覺少
J29nB223_p0066a18║眼耳無塵鼻舌非親四法圜脫如月波心用之不到
J29nB223_p0066a19║不用何玅是謂自然聖人之道
J29nB223_p0066a20║示鄧覺一
J29nB223_p0066a21║眼色耳聲終非外塵不作是見超彼聖倫名大自在
J29nB223_p0066a22║何成何壞如月行空光映萬派
J29nB223_p0066a23║示鄧覺廣
J29nB223_p0066a24║佛以一音廣被有情白牛穩御越彼化城到寶所已
J29nB223_p0066a25║取之不隘能濟十方稱曰無畏
J29nB223_p0066a26║示李覺仙
J29nB223_p0066a27║少室一缽非小非大虛空仝量微塵不隘濟人饑貧
J29nB223_p0066a28║如枯斯春香風時來悅可眾心
J29nB223_p0066a29║示吳覺萬
J29nB223_p0066a30║塵根不二迷寤一原但見諸動如珠見圜圜應六處
J29nB223_p0066b01║與彼萬象鏡光非受物自斯向
J29nB223_p0066b02║示董覺之
J29nB223_p0066b03║來問斯道舉手示之頫首忖度已隔藩籬故用方便
J29nB223_p0066b04║曲說多門是為漸修入佛之根
J29nB223_p0066b05║示曹覺惟
J29nB223_p0066b06║我有方便示此玅道維棒維喝與斯談笑智者得之
J29nB223_p0066b07║愚者孰思固有利鈍難與齊之
J29nB223_p0066b08║示曹覺原
J29nB223_p0066b09║佛心云何非淺非深舉目四望水鳥樹林飛潛動植
J29nB223_p0066b10║本原一質莫作妄相是大饒益
J29nB223_p0066b11║示一覺月
J29nB223_p0066b12║爾以禮足為求道安我以問訊月在指耑伊昔何人
J29nB223_p0066b13║臺山古路天下衲僧落他指顧
J29nB223_p0066b14║示周覺澂
J29nB223_p0066b15║諭彼太虛虛空何貌欲至四方終無邊表維神乃寂
J29nB223_p0066b16║不動即周周亦妄相取之莫留
J29nB223_p0066b17║示自淳
J29nB223_p0066b18║塵相繁興我人自定知彼三學了無實證造則不至
J29nB223_p0066b19║明則非真中亦不取曰汝出塵
J29nB223_p0066b20║示六一
J29nB223_p0066b21║非六非一是心維我能含眾象曰超今古白月在天
J29nB223_p0066b22║是道乃傳先聖後聖仝此一源
J29nB223_p0066b23║示女一
J29nB223_p0066b24║道即寤仝誰非憎愛我與女一原無小大流而為水
J29nB223_p0066b25║止亦曰山動靜不異玅在厥閒
J29nB223_p0066b26║示玅一
J29nB223_p0066b27║演於一音各信其道立雖五性仝觀一玅得厥旨根
J29nB223_p0066b28║孰非異仝有無莫取是謂圜通
J29nB223_p0066b29║示在中
J29nB223_p0066b30║厥惟明達勿欺上下自內至外稱其和也祿在其中
J29nB223_p0066c01║誰云不充以此是則天下乃仝
J29nB223_p0066c02║示於斯
J29nB223_p0066c03║女觀須臾為在為無翳既不生了惟心乎如玉於斯
J29nB223_p0066c04║以待善價自我識之可寶天下
J29nB223_p0066c05║示蘊秀
J29nB223_p0066c06║以指示人真月非指明相亦非得無可取女觀我宗
J29nB223_p0066c07║是異是仝二觀不入即為降龍
J29nB223_p0066c08║示蘊奇
J29nB223_p0066c09║道在鏡中鏡何為則維我形耑非青非白知是吾人
J29nB223_p0066c10║乃名出塵於物自照非真复真
J29nB223_p0066c11║示李廣文真相
J29nB223_p0066c12║身安白雲心冥佛理曰人曰天德一而已取彼率性
J29nB223_p0066c13║例此玅法有問異仝震聲便喝
J29nB223_p0066c14║示真省
J29nB223_p0066c15║理與事一物則奚礙堪忍蓮邦在我鏡內是大光明
J29nB223_p0066c16║能燭情關非彼緣覺取舍之閒
J29nB223_p0066c17║示真慧
J29nB223_p0066c18║定一生慧實曰大仝位位玅圜是傳法宗聖智斯得
J29nB223_p0066c19║範爾三界何去何來名稱自在
J29nB223_p0066c20║示真極
J29nB223_p0066c21║繄彼太虛還在覺心十方圜見非淺非深性鏡無垢
J29nB223_p0066c22║含此萬象景景如幻圜通奚障
J29nB223_p0066c23║山中四威儀
J29nB223_p0066c24║山中行一支竹杖閱崖耕黃猿也解隨人轉笑入縣
J29nB223_p0066c25║泉落澗聲
J29nB223_p0066c26║山中住縛箇茅蓬老煙霧鉏頭斸得一畬田春煖晴
J29nB223_p0066c27║嵐種紫芋
J29nB223_p0066c28║山中坐石上青苔常作褥世人不見嶺頭來惟有麇
J29nB223_p0066c29║麚隨接足
J29nB223_p0066c30║山中臥亂架石床只一箇天地隨他意悠悠古到今
J29nB223_p0067a01║時誰縛脫
J29nB223_p0067a02║仝前
J29nB223_p0067a03║山中行杖藜驚起亂啼鶯艸鞋蹋斷青雲骨回首前
J29nB223_p0067a04║峰蘿月生
J29nB223_p0067a05║山中住尖頭茅屋倚煙樹有時飯罷攜鉏行日照峰
J29nB223_p0067a06║南耘小圃
J29nB223_p0067a07║山中坐艸織蒲團獨自荷閒向嶺頭赤石盤狂歌一
J29nB223_p0067a08║曲無人和
J29nB223_p0067a09║山中臥石床無薦隨時過醒來日已照雲峰那覺巖
J29nB223_p0067a10║頭都枕破
J29nB223_p0067a11║贈梅隱清監院
J29nB223_p0067a12║祝髮清修遠世間仝棲松院石林山禪心鍊得秋江
J29nB223_p0067a13║月冷冷孤光不可刪
J29nB223_p0067a14║監院年來道益振胸中坦蕩自無塵宗風不是重文
J29nB223_p0067a15║字祇要平生得意真
J29nB223_p0067a16║與梅熟海監院
J29nB223_p0067a17║家住谿山遠俗情松鐙未照月先明閒來何物堪消
J29nB223_p0067a18║遣數盡青楓與赤檉
J29nB223_p0067a19║法海清深幾萬秋慈帆漭沆一孤舟等閒共載還鄉
J29nB223_p0067a20║國逆順都來得自由
J29nB223_p0067a21║惡池衣缽出靈源萬浪千濤繼子孫今日青山又幾
J29nB223_p0067a22║臘閒將拍板唱平原
J29nB223_p0067a23║與裕如僧統
J29nB223_p0067a24║雲房寂寂綠楊深坐聽催歸響北林自是禪餘別有
J29nB223_p0067a25║趣閒來埽石與修琴
J29nB223_p0067a26║示鍾遠禪人
J29nB223_p0067a27║雍門北望曲江清江上樓臺映水明隄下春風三月
J29nB223_p0067a28║裏松杉處處是流鶯
J29nB223_p0067a29║贈別南禪人
J29nB223_p0067a30║問道長松已四秋羽翰將見越常流如今既集天湖
J29nB223_p0067b01║裏好趁風雲飛上頭
J29nB223_p0067b02║送賦獨還山
J29nB223_p0067b03║往往來來幾十程依然性地未分明谿前送女還山
J29nB223_p0067b04║北築室深臧老此生
J29nB223_p0067b05║示冰石禪人
J29nB223_p0067b06║春色熙熙春艸深聲聲鶗鳺報東林不知穿過髑髏
J29nB223_p0067b07║窟卻向蒲團別覓心
J29nB223_p0067b08║寄淨修禪人
J29nB223_p0067b09║夏日須當過我儕和風細細滿高齋有時把出巨靈
J29nB223_p0067b10║手佛祖生禽也活薶
J29nB223_p0067b11║送若愚禪人
J29nB223_p0067b12║一坐蒲團是幾年等閒底事也徒然明朝歸去五谿
J29nB223_p0067b13║水須看秋波泛月圜
J29nB223_p0067b14║示素水
J29nB223_p0067b15║少年學道志須堅七尺蒲團便可眠多謝人間輕薄
J29nB223_p0067b16║子曹谿消息作生緣
J29nB223_p0067b17║炯石病愈求偈還山
J29nB223_p0067b18║春和病骨气才舒便欲還山結艸廬少室真風尚未
J29nB223_p0067b19║了如何歸去又成虛
J29nB223_p0067b20║送鍾奇
J29nB223_p0067b21║祖佛從來未識之何須審問本來誰只將任運隨他
J29nB223_p0067b22║去便是爾曹得意時
J29nB223_p0067b23║贈鍾秀
J29nB223_p0067b24║錦繡岷山錦水頭遙峰遠岫到渝州如何千萬人煙
J29nB223_p0067b25║裏獨女超情近道流
J29nB223_p0067b26║示鍾聖
J29nB223_p0067b27║分鐙別派自曹谿只要兒孫意不述傳到長松分外
J29nB223_p0067b28║惡一條竹杖是全提
J29nB223_p0067b29║示鍾惺
J29nB223_p0067b30║生平一物不留心方寸怡怡自可任獨在山房無所
J29nB223_p0067c01║事閒行明月在庭陰
J29nB223_p0067c02║示端石
J29nB223_p0067c03║雲峰煙樹五谿頭日日閒眠水月樓看盡古書無一
J29nB223_p0067c04║事自持鉤餌釣潭鰍
J29nB223_p0067c05║示玉川主人
J29nB223_p0067c06║物物忘情鷗鳥隨分明底事敢云欺客來有問無生
J29nB223_p0067c07║話一口缽盂閒自持
J29nB223_p0067c08║示談空
J29nB223_p0067c09║不說有為不論空閒雲來去任西東黃金莫易谿山
J29nB223_p0067c10║樂白晝高眠石室中
J29nB223_p0067c11║示南山
J29nB223_p0067c12║黃金不用買青山別有幽居一種閒三尺蒲團隨去
J29nB223_p0067c13║住馮他明月照松關
J29nB223_p0067c14║示六雪
J29nB223_p0067c15║獨上雪峰六載居茶饒澗水飯饒蔬等閒識得金仙
J29nB223_p0067c16║面何必重翻一臧書
J29nB223_p0067c17║示笑瞿
J29nB223_p0067c18║雲松雨柳春風起一聲黃鳥深華裏山中道者此為
J29nB223_p0067c19║榮笑傲陰晴自有旨
J29nB223_p0067c20║示用恆
J29nB223_p0067c21║茫茫大夢有何真猛火一𠂤燒殺人不信請看金谷
J29nB223_p0067c22║裏珊瑚錦帳已成塵
J29nB223_p0067c23║示無異侍者
J29nB223_p0067c24║行者菴居日采松山迴谿轉任秋冬忽然識得采松
J29nB223_p0067c25║者相見不須在別峰
J29nB223_p0067c26║示時習
J29nB223_p0067c27║夜郎有箇長松樹葉葉鶴鸞來上宿鸞鶴朝飛莫北
J29nB223_p0067c28║歸羽翰每略谿旁屋
J29nB223_p0067c29║送長木棟禪人
J29nB223_p0067c30║送送谿灣蹋綠苔何時再到艸堂來無忘昨夜鐙前
J29nB223_p0068a01║語只要為僧夢眼開
J29nB223_p0068a02║示佛眼陳居士
J29nB223_p0068a03║佛眼尋余為解說如來所究何生滅拳頭劈面一揮
J29nB223_p0068a04║來三世僧祇盡漏洩
J29nB223_p0068a05║寄清潭老宿
J29nB223_p0068a06║老嬾全無力負鋤秋園芋栗飽何如衣中自有神珠
J29nB223_p0068a07║在何用頻頻到艸廬
J29nB223_p0068a08║示守心
J29nB223_p0068a09║芒鞋篛笠訪諸方煙水雲山叩所長非是老僧藜杖
J29nB223_p0068a10║惡總然只要歇心狂
J29nB223_p0068a11║示獨鳳
J29nB223_p0068a12║丹穴天飛五彩齊非仝疏趾啄山谿羽毛雖刷余常
J29nB223_p0068a13║感恐爾終非火尾啼
J29nB223_p0068a14║示繼鐙禪人
J29nB223_p0068a15║繼此禪鐙是舊緣前因共室撥檀煙如今再晤㠟峨
J29nB223_p0068a16║日一笑秋華暮雨天
J29nB223_p0068a17║示不隱禪人
J29nB223_p0068a18║雪盡河山景物華江聲樹色道人家菴前有箇盤陀
J29nB223_p0068a19║石日日承趺送晚霞
J29nB223_p0068a20║龍翔示隱玄禪人
J29nB223_p0068a21║秋日重遊畫上謀清風道韻越常流如何四海雲臨
J29nB223_p0068a22║日翻笑虛名一話頭
J29nB223_p0068a23║贈慶蓮
J29nB223_p0068a24║名鄉屯聚夔門西春風和气子鳺啼自知幻相非真
J29nB223_p0068a25║樂卻挈瓢囊過虎谿
J29nB223_p0068a26║示克明
J29nB223_p0068a27║甘苦仝棲平越來八年夢破白雲隈回頭日遠長安
J29nB223_p0068a28║近坐看晴風埽石苔
J29nB223_p0068a29║示誠明孫
J29nB223_p0068a30║幾度華開幾度思非憐香色滿深支一般都是雙眸
J29nB223_p0068b01║子怎似靈雲見爾時
J29nB223_p0068b02║示敦善
J29nB223_p0068b03║道者從來一物無麻衣靜坐月當湖湖光淨極堪消
J29nB223_p0068b04║遣明鏡何須問老盧
J29nB223_p0068b05║示亨泰典座
J29nB223_p0068b06║淨缾踢倒事如何一箇溈山豈屬他底事未曾通一
J29nB223_p0068b07║線蒲床依舊是禪那
J29nB223_p0068b08║示亨萬
J29nB223_p0068b09║茅屋寒生蟋蟀紛秋風吹葉不堪聞此中自有真賢
J29nB223_p0068b10║達爾莫將身臥白雲
J29nB223_p0068b11║示圖南
J29nB223_p0068b12║太平舊寺對楓林坐聽秋江江上砧消息莫云曾解
J29nB223_p0068b13║得都來千古絕知音
J29nB223_p0068b14║示脫塵副寺
J29nB223_p0068b15║山裏老翁無別事烹茶待月古松閒看他多少經營
J29nB223_p0068b16║者碌碌何常半日閒
J29nB223_p0068b17║示解一化主
J29nB223_p0068b18║十笏團焦旁埜水松谿閒月照囪几禪餘引客薜蘿
J29nB223_p0068b19║灣笑指幽蘭深谷裏
J29nB223_p0068b20║寄竹元宗孫
J29nB223_p0068b21║開聖樓頭春艸芳黃鸝初囀小谿旁此情遠寄到江
J29nB223_p0068b22║夏莫只相思涂路長
J29nB223_p0068b23║示自達禪人
J29nB223_p0068b24║白馬傳聞來漢氏少林消息自蕭梁如今相續千齡
J29nB223_p0068b25║外始得黔州法道昌
J29nB223_p0068b26║示繼眉
J29nB223_p0068b27║少年割愛志須堅界意無多戀市廛能向吾宗為棟
J29nB223_p0068b28║柱曹谿消息豈無緣
J29nB223_p0068b29║示源清
J29nB223_p0068b30║學道先須一物無棒頭的旨領何如入來不是涂中
J29nB223_p0068c01║事衣下神光𢎤十虛
J29nB223_p0068c02║示默識主人
J29nB223_p0068c03║清晨曳杖華谿行鶯語無情只亂鳴忽聽前山煙霧
J29nB223_p0068c04║裏日高猶自送鐘聲
J29nB223_p0068c05║贈餘慶令義生鄒居士
J29nB223_p0068c06║風飄桂氣作秋光又見雲霞色滿堂自是東山蕙帳
J29nB223_p0068c07║冷蒼生喜殺令公香
J29nB223_p0068c08║送天府趙居士
J29nB223_p0068c09║忽睹遷鶯競上方馬蹄蹀躞度微霜旌旂直上青雲
J29nB223_p0068c10║裏方外遙聞蘭署香
J29nB223_p0068c11║銅江送修監院還江陵
J29nB223_p0068c12║銅巖春色自分明相送扁舟半月程莫向洞中論秦
J29nB223_p0068c13║世孤帆早發五陵城
J29nB223_p0068c14║示嗣宗
J29nB223_p0068c15║住山道者复如何三畝瓜田聊自過縱使黃金能貴
J29nB223_p0068c16║子無如此地臥煙蘿
J29nB223_p0068c17║贈南圖
J29nB223_p0068c18║掩關謝俗學山家終日凝然坐碧霞定後有時饘粥
J29nB223_p0068c19║罷焚香也自讀南華
J29nB223_p0068c20║示明如老僧
J29nB223_p0068c21║老僧高坐空山松口誦楞伽心降龍夜深月出空山
J29nB223_p0068c22║上心與月明無初終
J29nB223_p0068c23║示覺相元春蒲居士
J29nB223_p0068c24║西來大意可隨緣雲自無心月自川何用更尋少室
J29nB223_p0068c25║去安心斷臂是鐙傳
J29nB223_p0068c26║示覺仙元昭蒲婆子
J29nB223_p0068c27║芒芒大夢覺多時只是靈昭未有師今日相逢鄉井
J29nB223_p0068c28║老分明指示破前疑
J29nB223_p0068c29║留別西竺主人
J29nB223_p0068c30║天淨秋高漠漠雲峰頭回雁不堪聞碧江江水年年
J29nB223_p0069a01║碧明月流來可贈君
J29nB223_p0069a02║贈大樹上座
J29nB223_p0069a03║近來法道已垂秋只可居山事钁頭任他叢林多浩
J29nB223_p0069a04║浩不知此際樂風流
J29nB223_p0069a05║示尼淨念
J29nB223_p0069a06║如幻修行道可期見聞不住复何疑末山也解非男
J29nB223_p0069a07║女翠竹黃華只自怡
J29nB223_p0069a08║示高居士
J29nB223_p0069a09║五百為春五百秋物中亦自有丹丘雖然不假千齡
J29nB223_p0069a10║藥未及無生壽一籌
J29nB223_p0069a11║示杜了寤
J29nB223_p0069a12║利門名路頓然空中歲歸來學老農有時閒步峰頭
J29nB223_p0069a13║月數遍石橋碧玉松
J29nB223_p0069a14║示王繼楚
J29nB223_p0069a15║齋心事佛學無為學到無為何所思坐臥禪房深樹
J29nB223_p0069a16║裏剛然看破一枰棋
J29nB223_p0069a17║示一心
J29nB223_p0069a18║為僧道業在精修一缽三衣天地舟自是有時行化
J29nB223_p0069a19║了禪心皎皎照深秋
J29nB223_p0069a20║示雲波
J29nB223_p0069a21║中歲尋山萬事休祇將衣缽伴禪流寒山枯水閒消
J29nB223_p0069a22║遣物物頭頭得自由
J29nB223_p0069a23║示笑雨熊居士
J29nB223_p0069a24║一念才生性海渾翻天復地混澂源道中若了全無
J29nB223_p0069a25║相體用堂堂何可言
J29nB223_p0069a26║緣引
J29nB223_p0069a27║鑄就金剛鐵石肝砒霜鴆糞久加餐莫云三度缽盂
J29nB223_p0069a28║溼翻作人天一釣竿
J29nB223_p0069a29║我儕出郭入山居修竹長松當自娛何事春城仍乞
J29nB223_p0069a30║食翩翩應器去茅廬
J29nB223_p0069b01║流金塗碧久頹綱鼠宿狐遊目擊傷欲得樓臺規古
J29nB223_p0069b02║制非衣檀越鸞鏘鏘
J29nB223_p0069b03║笑女高藍鸞鶴群鳴煙唳雨自壹壹如何偏向人間
J29nB223_p0069b04║去日莫還來共白雲
J29nB223_p0069b05║示空一徐居士
J29nB223_p0069b06║祖佛叢中第一機不須出入論離微但知日用隨消
J29nB223_p0069b07║遣大道堂堂絕是非
J29nB223_p0069b08║示不昧
J29nB223_p0069b09║金陵寤得擿油餈體用全超意气奇女若能知伊面
J29nB223_p0069b10║目從前底事了無疑
J29nB223_p0069b11║示雷渾然
J29nB223_p0069b12║邂逅相逢意自奇停驂駐轡道相期好將一段平生
J29nB223_p0069b13║手庾嶺奪歸鐵缽兒
J29nB223_p0069b14║示山西賈介休
J29nB223_p0069b15║真僧不見埜僧多天下叢林奈若何二十年來無地
J29nB223_p0069b16║譜馮君寄語老摩訶
J29nB223_p0069b17║留別嵩目禪師
J29nB223_p0069b18║貴水將行情惋惋复持尺素意殷殷殷勤寄語嵩和
J29nB223_p0069b19║尚孤鶴高飛入白雲
J29nB223_p0069b20║弔本源明長老
J29nB223_p0069b21║一缽三衣十二時師行象御足清規歸涂還踐來時
J29nB223_p0069b22║道賸得英風萬古吹
J29nB223_p0069b23║尊王賤霸起惡池一劍功成奏凱歌珍重臨行消息
J29nB223_p0069b24║子團團秋月照銀河
J29nB223_p0069b25║示眾
J29nB223_p0069b26║今朝法社樹黔南免得南詢五十三歲月功成歸隱
J29nB223_p0069b27║地石床斜枕臥高藍
J29nB223_p0069b28║贈惺一照監院
J29nB223_p0069b29║餐茅飲谷此幽棲動愛松巖靜愛谿世上浮名何足
J29nB223_p0069b30║論朝朝閒聽老猿啼
J29nB223_p0069c01║示嗣宗
J29nB223_p0069c02║浮華消盡始山居白石青峰一小廬日暮香煙清課
J29nB223_p0069c03║罷老猿引子過階除
J29nB223_p0069c04║示我先
J29nB223_p0069c05║山樵往往白雲邊自是情癡愛石泉昨日高巖乘月
J29nB223_p0069c06║下鉤輈啼盡雨華天
J29nB223_p0069c07║示我奇
J29nB223_p0069c08║弱弱清臞骨自仙朝朝誦讀竹囪前為僧何用窮經
J29nB223_p0069c09║籍別有靈犀爍性天
J29nB223_p0069c10║示博愛
J29nB223_p0069c11║瀟瀟疏雨下圭峰暑色潛回起碧松坦腹山囪清自
J29nB223_p0069c12║貴何消鐵缽出降龍
J29nB223_p0069c13║示博學
J29nB223_p0069c14║洞壑幽深艸木香山居道者松為糧世人那得知清
J29nB223_p0069c15║貴惟向紅塵徒自忙
J29nB223_p0069c16║示博雅
J29nB223_p0069c17║版築幽巖可絕群孤褱洗盡舊塵氛閒來絕頂乘秋
J29nB223_p0069c18║月一曲清商動白雲
J29nB223_p0069c19║示博知
J29nB223_p0069c20║雲山洗盡朝昏雨水石長閒艸木秋好景一生看不
J29nB223_p0069c21║足蒼松紫樹幾淹留
J29nB223_p0069c22║病中
J29nB223_p0069c23║一病眠床十四年髮膚消瘦不堪憐夜深壁上寒鐙
J29nB223_p0069c24║在景拂床頭聊燕然
J29nB223_p0069c25║寄嵩山長老
J29nB223_p0069c26║八千里寄嵩山寺顛髮垂垂白可憐此道相傳如有
J29nB223_p0069c27║在兩椽茅屋也堪眠
J29nB223_p0069c28║送還樸回滇
J29nB223_p0069c29║萬里梁州明日歸翩翩瓢笠趁雲飛黔中道舊如相
J29nB223_p0069c30║問一棒頭皮絕是非
J29nB223_p0070a01║寄石樓禪人
J29nB223_p0070a02║嶺南家法遞相傳未得兒孫早息肩昨有人來通姓
J29nB223_p0070a03║字草堂只在妙高前
J29nB223_p0070a04║送瀛渤還績溪
J29nB223_p0070a05║黃山十日度湖風一葉翩然如鏡中歸到績谿如有
J29nB223_p0070a06║問故人已作白蓮童（故人指嬾翁）
J29nB223_p0070a07║雙塔閑居五首
J29nB223_p0070a08║幽房樹裏兩三間高詠晴陰也自閒謾學他家人碌
J29nB223_p0070a09║碌前庭蔓艸未能刪
J29nB223_p0070a10║抱甕分泉自灌蔬閒僧清課豈曾無歸來洗足還敷
J29nB223_p0070a11║座靜對高囪讀異書
J29nB223_p0070a12║團團紈扇向桐陰趁柳尋華入圃深蹋破苔光與艸
J29nB223_p0070a13║綠夕陽回首在西林
J29nB223_p0070a14║收笠縣瓢與鶴居清囪白月古人書倦來不用思奇
J29nB223_p0070a15║藥一榻橫眠可自如
J29nB223_p0070a16║坐月聽松盡不妨烹葵燒蕨愈清香此閒元是高僧
J29nB223_p0070a17║事鐵錫何須向帝鄉
J29nB223_p0070a18║和廣孝和尚栽松偈
J29nB223_p0070a19║雲山厭殺舊煙華遍種松鶵綠可誇他年駐看成龍
J29nB223_p0070a20║埶葉葉遙連埜老家
J29nB223_p0070a21║酬希聲卞居士
J29nB223_p0070a22║一別蘇臺月兩絃湖風日夜卷秋煙如何不放孤帆
J29nB223_p0070a23║去望斷吳山只可憐
J29nB223_p0070a24║山房小就近江千滿砌海棠香未殘茶孰前囪觴夜
J29nB223_p0070a25║月漁歌曲曲隔秋灘
J29nB223_p0070a26║畣嬾翁李績谿韻（諱之韡）
J29nB223_p0070a27║香塵雪夜冷空齋書幔臨風自卷開見說王猷雖愛
J29nB223_p0070a28║竹也曾一為主人來
J29nB223_p0070a29║弔遍吉律主
J29nB223_p0070a30║雲山蹋遍路千差白髮歸來旁水涯昨夜月明何處
J29nB223_p0070b01║去涼風一院落秋華
J29nB223_p0070b02║寄不磷堅孫
J29nB223_p0070b03║濟北傳來杖一支敲風擊雨也多時如今落在兜率
J29nB223_p0070b04║手楚水巴山任所之
J29nB223_p0070b05║寄嵩松昇孫
J29nB223_p0070b06║香瀾滾滾出惡池不是小谿百尺波寄語舟人須子
J29nB223_p0070b07║細孤帆無恙好高歌
J29nB223_p0070b08║寄秋水海孫
J29nB223_p0070b09║昆明傑出是兒孫萬里秋風到白門三尺吹毛剛在
J29nB223_p0070b10║握從教衲子不消魂
J29nB223_p0070b11║寄近山鼎孫
J29nB223_p0070b12║獨坐高囪夜月明秋山相對冷如冰此時已有諸孫
J29nB223_p0070b13║信頭上何妨白髮生
J29nB223_p0070b14║寄羨瞿煇孫
J29nB223_p0070b15║瑟瑟秋風入桂叢清香吹起漏天東此時借問誰為
J29nB223_p0070b16║賞可是江南白髮翁
J29nB223_p0070b17║送鼎孫還昆明
J29nB223_p0070b18║好箇蒲團青艸織深苔石上坐年年嬾來佛也無心
J29nB223_p0070b19║做說甚諸方五味禪
J29nB223_p0070b20║寄文遠
J29nB223_p0070b21║聞女親師最少年不將倦意廢初禪玄珠求得如秋
J29nB223_p0070b22║月報爾嵩山始息肩
J29nB223_p0070b23║偶示茂公劉居士
J29nB223_p0070b24║者箇分明不是道才言不是便成邪兩重關上如相
J29nB223_p0070b25║委談笑依然只一家
J29nB223_p0070b26║送天慧之九華
J29nB223_p0070b27║春鐙此夜照維揚楊柳青青欲解霜南去池州天正
J29nB223_p0070b28║煖艸鞋歷遍白雲鄉
J29nB223_p0070b29║弔友人
J29nB223_p0070b30║鏡水秦山幾十年青空白月住林泉如何忽轉師王
J29nB223_p0070c01║駕野鶴閒松盡悄然
J29nB223_p0070c02║送上孫長老請臧還雲南
J29nB223_p0070c03║梁州萬里向天邊帆帶吳雲入楚煙法堀自今歸六
J29nB223_p0070c04║詔香風相送度湖船
J29nB223_p0070c05║寄廣嗣宏孫長老
J29nB223_p0070c06║遙憶煙華鄂渚邊巖頭舊日度江船誰知舞櫂驚三
J29nB223_p0070c07║楚待女宏孫七百年
J29nB223_p0070c08║送佛源張護法還滇
J29nB223_p0070c09║楓橋談笑舊商英此日秋風欲送行歸看碧雞坊上
J29nB223_p0070c10║月清煇一半在吳城
J29nB223_p0070c11║上孫長老畫列祖象還嵩山書以進之
J29nB223_p0070c12║列祖高風一杖還天香馞馞散雲山如今宗祀全期
J29nB223_p0070c13║女莫只消閒放白鷳
J29nB223_p0070c14║再寄嵩山慧長老
J29nB223_p0070c15║老去無能堪領眾只宜坐臥白雲天嵩山如解靈巖
J29nB223_p0070c16║意瓢笠好挑到石泉
J29nB223_p0070c17║偶成
J29nB223_p0070c18║客囪刪述苦饑腸未斷名根莫自傷如問何時投此
J29nB223_p0070c19║筆大耑時節在秋霜
J29nB223_p0070c20║晚坐
J29nB223_p0070c21║自烹谿水坐孤雲靜看秋山日已曛何處閒僧隨鳥
J29nB223_p0070c22║入翩翩晚步度榆枌
J29nB223_p0070c23║閒行
J29nB223_p0070c24║茶香竹室旁山煙曳杖西峰看白蓮莫歎五谿無淨
J29nB223_p0070c25║社經聲也自落林泉
J29nB223_p0070c26║寄慧長老
J29nB223_p0070c27║大道南來十四秋隨雲逐雨自風流於今又得楊岐
J29nB223_p0070c28║子祖印相傳卒未休
J29nB223_p0070c29║
J29nB223_p0070c30║荊南開聖院山暉禪師語錄卷九（終）