J29nB223_p0071a01║荊南開聖院山暉禪師語錄卷十
J29nB223_p0071a02║住順慶府新菴門人祖玄錄
J29nB223_p0071a03║嵩山首座龍光法孫宗上編
J29nB223_p0071a04║雜偈
J29nB223_p0071a05║方城寺訪獅巖禪師
J29nB223_p0071a06║閒隨谿鹿度巖津得遇方城有道人謂我子書何用
J29nB223_p0071a07║讀衣中一寶自須珍
J29nB223_p0071a08║與見斯禪師
J29nB223_p0071a09║蒲團迻去就華陰月映林耑白霧沈翻得楞伽五法
J29nB223_p0071a10║孰天香杳杳散珠林
J29nB223_p0071a11║過游龍訪可雲禪師
J29nB223_p0071a12║水秀山真此住君幽華名艸埽為文鐔津昔日有潛
J29nB223_p0071a13║子廣福今時只可雲
J29nB223_p0071a14║寄修之張居士楙德
J29nB223_p0071a15║公為學士余為僧公號書淫余不能著作成塵搖五
J29nB223_p0071a16║嶽尤來石室繼禪鐙
J29nB223_p0071a17║送止白熊居士之奇
J29nB223_p0071a18║匹馬孤征此出山行時明月在谿閒君心清極仝明
J29nB223_p0071a19║月明月依然送君還
J29nB223_p0071a20║寄是渠胡居士齡祺
J29nB223_p0071a21║君年四十外春秋水郭山村日遍遊廣福寺前回首
J29nB223_p0071a22║望紅華峰上月初浮
J29nB223_p0071a23║送大原熊居士之京
J29nB223_p0071a24║馬首秋光接翠微遙遙山日送君歸蘆華遠岸雲縹
J29nB223_p0071a25║緲只見寒雅叫夕暉
J29nB223_p0071a26║贈則堯張居士允中
J29nB223_p0071a27║等閒吸盡西江水坐斷古今無彼此華裏鶯啼三兩
J29nB223_p0071a28║聲悄然畫出空王旨
J29nB223_p0071a29║贈二酉張居士楙學
J29nB223_p0071a30║原頭綠映此山薇折得盈筐自負歸行過谿灣聞野
J29nB223_p0071b01║雉林風謖謖送斜暉
J29nB223_p0071b02║哭玉藻王居士裕甲
J29nB223_p0071b03║春和日日倚柴門胡蜨翩翩過桼園卻笑莊生栩栩
J29nB223_p0071b04║者空留一夢在朝昏
J29nB223_p0071b05║寄參原熊居士之哲
J29nB223_p0071b06║山居免得俗情牽有水灌池可種蓮劫火燒時都不
J29nB223_p0071b07║問依然拄杖看峰煙
J29nB223_p0071b08║與聞監寺
J29nB223_p0071b09║築室雍門近石林風清月白冷瑤琴千巢鸞鶴長松
J29nB223_p0071b10║遍一碗青鐙到夜深
J29nB223_p0071b11║甘蔗拈華衣缽傳原原委委落西川欲知底事無多
J29nB223_p0071b12║子只在相逢彈指邊
J29nB223_p0071b13║复錢大中丞
J29nB223_p0071b14║肉案酉樓也不差旋攜枕簟任余家聞公解得晦堂
J29nB223_p0071b15║意無复重論巖桂華
J29nB223_p0071b16║一杖橫肩倚石門五湖雲水自消魂也知高士機緣
J29nB223_p0071b17║孰腦後何須著棒痕
J29nB223_p0071b18║北望鼇谿秋漸涼黃華滿徑正飄香莫教又渡五谿
J29nB223_p0071b19║水回首蒲村是故鄉
J29nB223_p0071b20║茶桮酉碗日隨緣此意勞君寄老禪媿我匡徒猶自
J29nB223_p0071b21║縛不能枕石日高眠
J29nB223_p0071b22║聞道蒲村種柳人竹皮冠稱接㒿巾有時坐對窗前
J29nB223_p0071b23║月秋色湖光無一塵
J29nB223_p0071b24║東吳高士寄詩來勸我錫飛泉石隈已作歸休秋月
J29nB223_p0071b25║後湖山相對菊英開
J29nB223_p0071b26║贈泰書記
J29nB223_p0071b27║赤鄞室裏破沙盆千古傳來到聖恩分付端居燕翼
J29nB223_p0071b28║子好將此法壽兒孫
J29nB223_p0071b29║寄慧維那
J29nB223_p0071b30║水邊林下是生涯爛鬻黃精道者家自是山中風味
J29nB223_p0071c01║別不將形跡出桑麻
J29nB223_p0071c02║深臧世外是先機疊疊雲峰鳥自飛道者風流誰解
J29nB223_p0071c03║得黃華野艸自春暉
J29nB223_p0071c04║東皋一頃千尋竹日日檀欒映水雲籟動有時菴外
J29nB223_p0071c05║發道人心淨卻無聞
J29nB223_p0071c06║贈崇侍者
J29nB223_p0071c07║高藍峰頂艸離離秋色微微遠近宜一曲水仙彈月
J29nB223_p0071c08║上孤音子外复聞誰
J29nB223_p0071c09║贈世維那
J29nB223_p0071c10║一棒當年提此宗人聞盡道力屠龍英風千古還堪
J29nB223_p0071c11║羨莫只高眠半壁峰
J29nB223_p0071c12║寄大仝監院
J29nB223_p0071c13║身心老嬾可山居掘得荒園好種蔬每日盈筐須自
J29nB223_p0071c14║擷羹烹一缽塞饑虛
J29nB223_p0071c15║寄丈雪和尚
J29nB223_p0071c16║禹門精舍夜郎陬華雨霏霏古播州自是丈師能出
J29nB223_p0071c17║類心原直接曹谿流
J29nB223_p0071c18║寄大冶禪師
J29nB223_p0071c19║平城高閣出雲耑北望虎丘春色闌雨斷煙華三月
J29nB223_p0071c20║裏㠟山湘水看芝蘭
J29nB223_p0071c21║見語嵩禪師題壁因韻贈之
J29nB223_p0071c22║嵩公少未進鍾王此日翩翩遠擅場裨海芳名君已
J29nB223_p0071c23║達慚余老去困汙塘
J29nB223_p0071c24║洩洩風流一袋從西山子弟解雲龍谿山老我滿頭
J29nB223_p0071c25║雪盡日東峰學種松
J29nB223_p0071c26║寄東林響禪師
J29nB223_p0071c27║獅王夜半吼東林象兔天明遠遁跡湖海從茲一道
J29nB223_p0071c28║清孤光凜凜照今昔
J29nB223_p0071c29║贈太極先臧主
J29nB223_p0071c30║目盡群經十四春方將抉去眼中塵年來又向蒲團
J29nB223_p0072a01║覓贏得清光照四鄰
J29nB223_p0072a02║長西堂秉拂勉之以偈
J29nB223_p0072a03║雪峰聖箭可穿楊鐵騎雲奔戰一場漫說功高當獻
J29nB223_p0072a04║凱還須進取舊漁陽
J29nB223_p0072a05║天峰以哭弟子一偈見寄余亦積恨因次韻畣
J29nB223_p0072a06║之
J29nB223_p0072a07║鶴髮蒼顏恨不休彊將衣袂括雙眸當年道胤傳家
J29nB223_p0072a08║法今日愴然雨淚流
J29nB223_p0072a09║弔慧虛耆舊
J29nB223_p0072a10║布帆兩挂五湖船來往江南路幾千今日歸休平越
J29nB223_p0072a11║寺眉光燒殺夜郎天
J29nB223_p0072a12║寄石蒲揆和尚
J29nB223_p0072a13║小搆石菴作隱居閒隨紫鹿摘園蔬路頭原不從雲
J29nB223_p0072a14║水那得世人一到廬
J29nB223_p0072a15║贈頑石矩禪師
J29nB223_p0072a16║宿德童顏隱道林山門向月老禪心煙空岳色無何
J29nB223_p0072a17║取一定蒲團傲古今
J29nB223_p0072a18║示仲維那
J29nB223_p0072a19║學者存心去愛憎虛中清極始為能凝然直似秋天
J29nB223_p0072a20║月高照銀河萬象澂
J29nB223_p0072a21║無字從來理事周可書衣袂日相求不由此徑行將
J29nB223_p0072a22║去到底依然涂路修
J29nB223_p0072a23║欲歸不歸在半涂如何便可罷工夫請看長慶禪鐙
J29nB223_p0072a24║譜道業平生七破蒲
J29nB223_p0072a25║贈密機老宿
J29nB223_p0072a26║二十四年江海閒芒芒煙水老容顏歸來只住棲賢
J29nB223_p0072a27║寺明月一方心自閒
J29nB223_p0072a28║少小參尋老大居戒珠圜潔自如如靈隱山前幽谿
J29nB223_p0072a29║水一鏡無塵映碧虛
J29nB223_p0072a30║示覺聖王居士
J29nB223_p0072b01║閒時打坐倦時眠此是高人向上禪若問此情誰解
J29nB223_p0072b02║得艸塘居士獨余先
J29nB223_p0072b03║示覺賢張婆子
J29nB223_p0072b04║密密親存此一機青山相對掩荊扉有時穿破銀山
J29nB223_p0072b05║面回首高窗送落暉
J29nB223_p0072b06║复石林慶書記（附來偈）
J29nB223_p0072b07║平越磯頭一釣竿雲衰雨笠寄波瀾投綸落餌終易
J29nB223_p0072b08║鱎媿殺無當錦鯉看
J29nB223_p0072b09║學道當須結聖胎漫教書劍老徘徊若將此事梯榮
J29nB223_p0072b10║顯齊己不聞動地來
J29nB223_p0072b11║戈鋋未動骨先窆戰壘如何當寶劍須是力全仝古
J29nB223_p0072b12║人凜凜雲中休掘塹
J29nB223_p0072b13║鴛鴦繡帳鋪金枕爛艸蒲團結玉寒一種冬風吹大
J29nB223_p0072b14║冶誰知沾著也心酸
J29nB223_p0072b15║付箇甚麼誰复受不知賺殺幾多人風清月白長
J29nB223_p0072b16║天淨鶯到隋堤處處春。
J29nB223_p0072b17║千金俊骨玉絡羈春風相送見吾師憑將門扇折
J29nB223_p0072b18║人腳自有通霄一著兒。
J29nB223_p0072b19║雪浪涌華𠂤疊翠連累㠟峨也教寒日用尋常鹽
J29nB223_p0072b20║與酢鹹是鹹兮酸是酸。
J29nB223_p0072b21║贈嬾民玄監院
J29nB223_p0072b22║平生學嬾嬾難期傀儡纔牽又轉迻溪上長松今付
J29nB223_p0072b23║爾也知不負舊肝脾
J29nB223_p0072b24║古院牢騷自苦辛六年筋骨委灰塵勞勞灑埽成精
J29nB223_p0072b25║舍滿澗華飛別是春
J29nB223_p0072b26║寄均沾江居士
J29nB223_p0072b27║百頃雲山埜徑盤煙消日出上闌干松華無數風吹
J29nB223_p0072b28║落引得游蜂逐處摶
J29nB223_p0072b29║复遜岳禪人
J29nB223_p0072b30║腳跟叫痛誰為痛不痛痛中渠是誰自向痛中餐大
J29nB223_p0072c01║藥何須城裏喚盧醫
J29nB223_p0072c02║贈雲夫羅居士
J29nB223_p0072c03║平城每見道心堅訓練之餘喜坐禪削盡名根與利
J29nB223_p0072c04║路依然姓字載鐙傳
J29nB223_p0072c05║示海月䂐知客
J29nB223_p0072c06║終日高樓坐一床關門冷冷月生光老農有箇平生
J29nB223_p0072c07║曲今夕為君彈兩行
J29nB223_p0072c08║重刻臥龍和尚語錄
J29nB223_p0072c09║曹谿消息到誰來盡道棲靈優缽開非是黔州重畫
J29nB223_p0072c10║足江湖已見吼如雷
J29nB223_p0072c11║贈遜岳
J29nB223_p0072c12║道出常情早見知當風哮吼是師兒千山象兔屏蹤
J29nB223_p0072c13║跡萬里晴空應自怡
J29nB223_p0072c14║贈開石意書記
J29nB223_p0072c15║相從道者已多秋裂破來時不自由非是無邊瞋火
J29nB223_p0072c16║發祇緣斷臂接宗猷
J29nB223_p0072c17║示詢南王居士
J29nB223_p0072c18║師王一駕向南來步步香隨菡萏開煙水芒芒何近
J29nB223_p0072c19║遠福城東際月初回
J29nB223_p0072c20║寄楊丁兩將軍
J29nB223_p0072c21║千里神交道已符不須禪室論工夫琴心三疊如拋
J29nB223_p0072c22║棄法印依然繼兩蘇
J29nB223_p0072c23║示覺心王居士
J29nB223_p0072c24║生本無生滅也無無將生滅劃兩涂幽谿有箇長松
J29nB223_p0072c25║老終日醺醺醉一壺
J29nB223_p0072c26║與惺一監院
J29nB223_p0072c27║家住荊南古郢隈春風楊柳舞章臺老僧記得街頭
J29nB223_p0072c28║過簫鼓讙讙震地來
J29nB223_p0072c29║楊岐舊院月重煇萬疊寒光冷翠微此日高藍真輔
J29nB223_p0072c30║弼吾徒著著是先機
J29nB223_p0073a01║贈正宗老宿
J29nB223_p0073a02║衣缽元元繼一鐙名遺海宇似多能有時飽食依嚴
J29nB223_p0073a03║臥笑倒龍山八十僧
J29nB223_p0073a04║送惟一范道士
J29nB223_p0073a05║二十雲安旁水涯張仙日共飯胡麻明朝帆向芙蓉
J29nB223_p0073a06║水定在青羊第幾家
J29nB223_p0073a07║示祖眼舒居士
J29nB223_p0073a08║年老心孤世外情自知性地少分明蒲團每坐三更
J29nB223_p0073a09║月定室空空萬籟清
J29nB223_p0073a10║贈悟空老僧
J29nB223_p0073a11║雲山石堀此經行埜鶴無心夜半聲更與麇麚為誓
J29nB223_p0073a12║約千秋萬歲共柴荊
J29nB223_p0073a13║示美夫張居士
J29nB223_p0073a14║吹毛劍上乞生難除是震靈在掌耑莫道愚公家法
J29nB223_p0073a15║異枉山曾此碎狐肝
J29nB223_p0073a16║示君弼成居士
J29nB223_p0073a17║望水尋山老性情從來不解弄虛聲也知說法多清
J29nB223_p0073a18║貴祇是哫訾可猒呈
J29nB223_p0073a19║贈無著靜主
J29nB223_p0073a20║翠雲峰上掩柴荊不向王城借路行終日鼾眠長枕
J29nB223_p0073a21║石管他何地植華平
J29nB223_p0073a22║贈含容直歲
J29nB223_p0073a23║露冷秋清雁北回長沙東望月初來仝看此月湖橋
J29nB223_p0073a24║上自是分明夢眼開
J29nB223_p0073a25║送岳樵還銅巖
J29nB223_p0073a26║高藍松院動歸心送女還山去道林菴鎖銅巖當春
J29nB223_p0073a27║月谿谿麋鹿自相尋
J29nB223_p0073a28║寄神生方太史
J29nB223_p0073a29║不是心珠不是佛亦非情緣亦非物傳聞丞相見石
J29nB223_p0073a30║霜也被石霜奪卻笏
J29nB223_p0073b01║雲石禪人字
J29nB223_p0073b02║高藍雲石立崔嵬日照光鋪五色來分付禪流當惜
J29nB223_p0073b03║取莫教落魄在莓苔
J29nB223_p0073b04║三句禪者字
J29nB223_p0073b05║惡池三句玉關寒雲水翩翩到此難齧鏃機前當努
J29nB223_p0073b06║力迢迢一騎入長安
J29nB223_p0073b07║送野竹長老還山
J29nB223_p0073b08║龍門一曲別宮商三峽流泉韻自長分付還鄉須保
J29nB223_p0073b09║愛肚皮篦束白雲岡
J29nB223_p0073b10║示近天禪人
J29nB223_p0073b11║谿中明月上樓臺一宿龍山方丈來鐙下南華讀罷
J29nB223_p0073b12║後青天一笑怒春雷
J29nB223_p0073b13║因事复羅總戎還山
J29nB223_p0073b14║再到平城十二旬霜風雪日苦侵人自挑瓢笠還山
J29nB223_p0073b15║裏贏得春谿一帶新
J29nB223_p0073b16║示問松行者
J29nB223_p0073b17║埽室焚香禮六時禪心清課也多期如何不見真消
J29nB223_p0073b18║息孤負頻呼小艷詩
J29nB223_p0073b19║示鍾一侍者
J29nB223_p0073b20║英年學道是便宜何謂春光已自遲一箇蒲團剛正
J29nB223_p0073b21║好凝然直與寤為期
J29nB223_p0073b22║贈石林書記
J29nB223_p0073b23║白棒當空大有耑非仝艸昧弄狐肝石林既有真消
J29nB223_p0073b24║息付女晴煙一釣竿
J29nB223_p0073b25║山居
J29nB223_p0073b26║幾年杖錫入山深故舊從無訪道林雪盡春風三月
J29nB223_p0073b27║裏催歸啼血汙華陰
J29nB223_p0073b28║才逢二十度華春頭上星霜已逼人縱有巖耕消白
J29nB223_p0073b29║日怎經衰老共愁貧
J29nB223_p0073b30║示見菴主人
J29nB223_p0073c01║鹽官逼索犀牛兒侍者低眉云不知祇此不知曾未
J29nB223_p0073c02║負何須節外复生支
J29nB223_p0073c03║示了空上人
J29nB223_p0073c04║欲理頹綱網上流豈知世次轉多憂明朝一杖還松
J29nB223_p0073c05║院又傍清谿理釣鉤
J29nB223_p0073c06║示自修禪人
J29nB223_p0073c07║舊國聲名古宕渠岷山漢水是家居今來又共雍門
J29nB223_p0073c08║里春日壹壹好摘蔬
J29nB223_p0073c09║示印可禪人
J29nB223_p0073c10║階前古柏與雲齊勝日清和杜宇啼忽見晴開新月
J29nB223_p0073c11║上無邊翠景下巟隄
J29nB223_p0073c12║寄端居長老
J29nB223_p0073c13║高藍北望銅江開秋月微微水上來若使天涯如只
J29nB223_p0073c14║尺白雲聚散任崔嵬
J29nB223_p0073c15║示尼希有
J29nB223_p0073c16║磴道盤空出絳霄風清雲淨絕塵囂流來江上年年
J29nB223_p0073c17║月素景如鉤挂石橋
J29nB223_p0073c18║示天寧戒子
J29nB223_p0073c19║楊柳巾缾十八物雲山海國任優游食時擎出降龍
J29nB223_p0073c20║缽七佛之儀得自由
J29nB223_p0073c21║大士閣二首
J29nB223_p0073c22║大士樓臺江上起江聲夜夜清人耳也知轉盡普門
J29nB223_p0073c23║經何用天台一鈔子
J29nB223_p0073c24║樓臺百尺小谿頭夜靜經聲逐水流回首桂輪波上
J29nB223_p0073c25║出風飄素景動沙鷗
J29nB223_p0073c26║雨中過柏子菴
J29nB223_p0073c27║一支竹杖破煙冥樹樹鶯啼春艸青菴在都亭何處
J29nB223_p0073c28║是遙遙鐙火隔沙汀
J29nB223_p0073c29║照鏡有感
J29nB223_p0073c30║朝臨古鏡使心驚頂上青絲白一莖此道吾徒能接
J29nB223_p0074a01║拍馮他霜雪滿頭傾
J29nB223_p0074a02║寄醉頭陀
J29nB223_p0074a03║山裏疏狂一酉徒低頭一飲滄溟枯舉頭豪發赤須
J29nB223_p0074a04║動滿壁塗詩光怪無
J29nB223_p0074a05║葛鏡橋警諸徒（在平越府）
J29nB223_p0074a06║當日趙州度馬驢今晁葛鏡躍蟾蜍莫云南北仝消
J29nB223_p0074a07║恨仔細看來總不如
J29nB223_p0074a08║聞樂有感
J29nB223_p0074a09║珠林百二淨禪心已謝箜篌道自箴忽地一聲天外
J29nB223_p0074a10║蠁回頭也見淚沾襟
J29nB223_p0074a11║笙歌叢裏意多違漫向人前論是非好去幽谿尋泉
J29nB223_p0074a12║石蘆華遠岸傲春暉
J29nB223_p0074a13║因事示眾
J29nB223_p0074a14║與子仝袍是幾期人中還憎大雄師覆巢取子成何
J29nB223_p0074a15║事媿死遠公夢鳥時
J29nB223_p0074a16║麻衣瓦缽到平城十載匡徒已闢荊何事南來狐媚
J29nB223_p0074a17║種依然句引落深坑
J29nB223_p0074a18║新城狐媚謂多知講盡南華內外時徹底恣情仍跋
J29nB223_p0074a19║扈如何及得歎文犧
J29nB223_p0074a20║解制示眾
J29nB223_p0074a21║瓢笠來朝又自由西風黃葉一江秋平生去住如流
J29nB223_p0074a22║水▆是無心仝海鷗
J29nB223_p0074a23║興元初戒子
J29nB223_p0074a24║家住長松已十春高藍幽僻靜無塵碧谿谿上年年
J29nB223_p0074a25║月曾照雍門寺裏人
J29nB223_p0074a26║送蓮宗
J29nB223_p0074a27║臨江渡口送歸鑣望轉嵩丘去路遙不識幾時還到
J29nB223_p0074a28║此白雲未使恨全消
J29nB223_p0074a29║示潤宗
J29nB223_p0074a30║獨坐艸堂春又過高峰野鳥喚煙蘿都來室裏閒情
J29nB223_p0074b01║貫不欲勞勞奈我何
J29nB223_p0074b02║示別岫
J29nB223_p0074b03║吟行谿口海棠香何處漁樵歌正狂回首煙中秋日
J29nB223_p0074b04║老不知別岫已飛霜
J29nB223_p0074b05║示三益
J29nB223_p0074b06║三月谿桃映翠微清香杳杳襲人衣當年開卻靈雲
J29nB223_p0074b07║眼今日空教紫蕊飛
J29nB223_p0074b08║出坡
J29nB223_p0074b09║緊著芒鞋履素秋每將樵斧發谿頭無愁苔徑如油
J29nB223_p0074b10║滑一直高歌到虎丘
J29nB223_p0074b11║示乳峰
J29nB223_p0074b12║艸織蒲團獨自揵江城村落可隨緣有時情倦思歸
J29nB223_p0074b13║日好隱東山臥紙錢
J29nB223_p0074b14║示供實
J29nB223_p0074b15║破雨衝煙上五谿菴前楊柳鶴先啼殷勤傳得東林
J29nB223_p0074b16║信猶是銅江只尺迷
J29nB223_p0074b17║示心田禪人
J29nB223_p0074b18║隔江相望剎竿頭撩起還家已自羞況复重來石室
J29nB223_p0074b19║裏投機卻道有來由
J29nB223_p0074b20║贈覺蓮禪人
J29nB223_p0074b21║當頭裂破祖師關拍手高歌萬仞山莫道不能歸物
J29nB223_p0074b22║外堂堂早已別人間
J29nB223_p0074b23║示鏡清禪人
J29nB223_p0074b24║垢洗愚谿一鏡清等閒底事自分明白雲散盡堪消
J29nB223_p0074b25║遣者裏如何有死生
J29nB223_p0074b26║贈高夫人覺證居士
J29nB223_p0074b27║為道已無老病催蒲團靜坐月初來空香杳杳塵消
J29nB223_p0074b28║盡何必青蓮八水開
J29nB223_p0074b29║贈都統高居士
J29nB223_p0074b30║年來問道上嵩山萬慮全消心自閒祖印一枚君已
J29nB223_p0074c01║得逢人惟說破三關
J29nB223_p0074c02║寄佛度高居士
J29nB223_p0074c03║傳聞君自猒塵心下馬獨來訪道林會得無情解說
J29nB223_p0074c04║法人閒何用更投簪
J29nB223_p0074c05║寄宗璽張居士
J29nB223_p0074c06║王家貴戚出珠扃靜向精藍誦玉經拋卻春華千萬
J29nB223_p0074c07║朵喜從雲外一峰青
J29nB223_p0074c08║寄宗沅劉居士
J29nB223_p0074c09║自是君身氣骨仙閒時騎馬過林泉茶桮消得無生
J29nB223_p0074c10║旨成佛依然靈運先
J29nB223_p0074c11║贈不磷堅孫
J29nB223_p0074c12║長松松葉映清關四面軒囪道者閒寶劍拓來三尺
J29nB223_p0074c13║鐵兒孫將去墮癡頑
J29nB223_p0074c14║示不閔
J29nB223_p0074c15║秋開月桂映青岑香骨清氛傲眾林風味一般情自
J29nB223_p0074c16║異幾番相對卻低吟
J29nB223_p0074c17║示三艸
J29nB223_p0074c18║蒲團靜坐是生涯不履梁城來幾時快活水雲還自
J29nB223_p0074c19║足黃精白筍亦偏宜
J29nB223_p0074c20║示竹眉宏孫
J29nB223_p0074c21║瓢囊笠子過百城涂路幾經秋雨傾來往嵩山千萬
J29nB223_p0074c22║里飄飄贏得一身輕
J29nB223_p0074c23║示不磨
J29nB223_p0074c24║已收寶劍截名根一缽翩翩訪道原昨日相逢彈指
J29nB223_p0074c25║了更無餘事可談論
J29nB223_p0074c26║示大生
J29nB223_p0074c27║看破人情始愛僧袈裟叢裏學南能縱然未得輪王
J29nB223_p0074c28║印也勝人閒短燄鐙
J29nB223_p0074c29║哭石林慶立僧
J29nB223_p0074c30║頂門有竅是吾徒百段真金艷最孤今夜寺前梅已
J29nB223_p0075a01║破清香逗雪散浮屠
J29nB223_p0075a02║與智玄上人
J29nB223_p0075a03║閒行步步入松閒埜鶴無心自往還胸次陶陶非外
J29nB223_p0075a04║得十年固守一禪關
J29nB223_p0075a05║示碧環禪人
J29nB223_p0075a06║高高樓閣淨諸天空色分明散紫煙曳杖還從山頂
J29nB223_p0075a07║去雙雙埜雉過秋田
J29nB223_p0075a08║示龍山寺本和
J29nB223_p0075a09║龍山遠翠映精藍白石青煙古佛龕雲淨有時天際
J29nB223_p0075a10║碧銀河斗柄下空潭
J29nB223_p0075a11║示心融禪人
J29nB223_p0075a12║煮茗栽華白水鄉原無心法與商量有來此處求真
J29nB223_p0075a13║解豎起一拳是所長
J29nB223_p0075a14║示玄微禪人
J29nB223_p0075a15║春來日照岳山幽茶灶輕煙散竹樓卻向柳陰陰下
J29nB223_p0075a16║臥謳歌一曲更風流
J29nB223_p0075a17║示空隱堂司
J29nB223_p0075a18║衣珠皎皎本無塵曠劫都來體自真好謝情緣規一
J29nB223_p0075a19║室莫教背穴纇精淳
J29nB223_p0075a20║送本源教授還山
J29nB223_p0075a21║深深結室古巖隈山靜從無俗客來今日相傳一口
J29nB223_p0075a22║缽清谿取水地盧煨
J29nB223_p0075a23║贈虎丘皎侍者
J29nB223_p0075a24║一杖孤征艸木春楊華落落逐江蘋虎丘法印馮君
J29nB223_p0075a25║弄莫使滔滔更問津
J29nB223_p0075a26║寄舒光禪師
J29nB223_p0075a27║薄薄林霜冷石臺倚窗殘菊旁秋開晴雲淡漠君何
J29nB223_p0075a28║處欲冥鐘聲出嶺隈
J29nB223_p0075a29║示平越府心修上人
J29nB223_p0075a30║登樓春色上名園華烏啼幽萬樹煙宛轉人閒滄海
J29nB223_p0075b01║水須臾依舊灌桑田
J29nB223_p0075b02║示純真禪人
J29nB223_p0075b03║高僧本住在煙蘿引水灌園趁白波昨日東村看黍
J29nB223_p0075b04║稷黃猿絡繹盜秋禾
J29nB223_p0075b05║贈空無上座
J29nB223_p0075b06║楓林揭赤晚華香歸鳥聲聲啼過牆道者窮通兩不
J29nB223_p0075b07║取陶陶一衲白雲鄉
J29nB223_p0075b08║送僧之天童
J29nB223_p0075b09║百城相隔水和煙此去江南路幾千識得阿師真面
J29nB223_p0075b10║目不教虛費艸鞋錢
J29nB223_p0075b11║與若愚道士
J29nB223_p0075b12║春日微微春艸奢翩翩一鶴破晴霞山深徑僻無來
J29nB223_p0075b13║往洒缽吹盧為鬻茶
J29nB223_p0075b14║哭天童老和尚
J29nB223_p0075b15║雷驅電燿駭龍湫金粟鄞山幾十秋忽作雙趺金槨
J29nB223_p0075b16║裏闌干怎教不多流
J29nB223_p0075b17║與桂黃平
J29nB223_p0075b18║端明政暇謁雲居五蘊無床坐不如解帶山門千古
J29nB223_p0075b19║事重逢莫教又成虛
J29nB223_p0075b20║與喻侍御
J29nB223_p0075b21║逃禪學佛靜方修世外閒情也自由開寶寺前卓筆
J29nB223_p0075b22║後始知無夢到丹丘
J29nB223_p0075b23║寄汪牧鯤
J29nB223_p0075b24║解后卯陽每歎奇逍遙只以死為期余留在越君還
J29nB223_p0075b25║遠那得重逢論昔時
J29nB223_p0075b26║示宗尚
J29nB223_p0075b27║涔涔夜雨滴華欄艸閣翻經便畏寒慚媿昔人深雪
J29nB223_p0075b28║裏幾番徹骨始心安
J29nB223_p0075b29║示獨秀
J29nB223_p0075b30║晚來曳杖步崔嵬緲緲銀蟾海上來不知此夜秋園
J29nB223_p0075c01║裏華下誰堪奏落某
J29nB223_p0075c02║示可大
J29nB223_p0075c03║黔州楚水已從春簇簇煙華醉殺人欲識東皇何面
J29nB223_p0075c04║目壹壹依舊在松筠
J29nB223_p0075c05║示可久
J29nB223_p0075c06║古殿鐙縣三世火高峰日照五谿煙婆娑遮莫成何
J29nB223_p0075c07║事祇為先宗譜未傳
J29nB223_p0075c08║示真牧
J29nB223_p0075c09║戒學長松十見華身心鍊得似輕霞黔山楚水閒無
J29nB223_p0075c10║事盡日菴前送去雅
J29nB223_p0075c11║示德修
J29nB223_p0075c12║獨把蒲輪坐六時窮奇入玅兩無欺分明得了云何
J29nB223_p0075c13║得月色谿聲許自知
J29nB223_p0075c14║示德惺
J29nB223_p0075c15║禪心道韻飲桮蛇說有談空算海沙逼直相逢彈指
J29nB223_p0075c16║了眼中何處見空華
J29nB223_p0075c17║示石僧
J29nB223_p0075c18║雲收霧斂見晴空雨後江楓半是紅開眼不隨情物
J29nB223_p0075c19║轉依然一性是圓通
J29nB223_p0075c20║示宜爾
J29nB223_p0075c21║柳陌華皋寂滅場晨鐘暮鼓見空王兒曹若作尋常
J29nB223_p0075c22║事依舊悲風萬里揚
J29nB223_p0075c23║示不敏
J29nB223_p0075c24║曙角頻催聞誦經天華款款散前庭眼中莫被塵沙
J29nB223_p0075c25║翳才有纖豪便喚惺
J29nB223_p0075c26║示眾
J29nB223_p0075c27║項上鐵枷苦自贏不如放下便心怡風晨月夕馮高
J29nB223_p0075c28║枕管甚冬寒夏熱時
J29nB223_p0075c29║萬象之中獨露身此言猶是落疏親何如飯罷蒲床
J29nB223_p0075c30║上一枕長松白日淪
J29nB223_p0076a01║日日板聲鳴唧唧不知何事苦相逼一拳打倒月當
J29nB223_p0076a02║天萬里寒空明一色
J29nB223_p0076a03║說得脣皮鮮血來不如一埽毉雲開峰頭白浪三千
J29nB223_p0076a04║丈火裏蝦蟆躍五臺
J29nB223_p0076a05║盡道腔中日日煩欲捉不捉此心猿回觀明月指頭
J29nB223_p0076a06║上何用別尋自苦冤
J29nB223_p0076a07║當時身毒一拈華直到如今掜死蛇不若和拳都打
J29nB223_p0076a08║落只教黃面也吁嗟
J29nB223_p0076a09║石龜躍入僧堂裏觸碎聖僧八字眉露柱鐙籠齊笑
J29nB223_p0076a10║倒如何大眾不曾知
J29nB223_p0076a11║僧堂默默此經行箇箇眉毛眼上橫只解低頭合著
J29nB223_p0076a12║眼不知日已曬三更
J29nB223_p0076a13║山門楊柳日東斜又見秋風送晚雅一缽辣羹纔喫
J29nB223_p0076a14║了禪床依舊漉空華
J29nB223_p0076a15║八萬四千毛孔裏孔中一一五須彌如何各各不相
J29nB223_p0076a16║見卻到堂前覓指之
J29nB223_p0076a17║鶴隨錫杖上黔州貓仲侏離乞食愁漸漸聞熏從化
J29nB223_p0076a18║了清風明月一歸舟
J29nB223_p0076a19║欲溯曹谿可力探將行還止不羞慚當時東院年多
J29nB223_p0076a20║少猶自區區謁指南
J29nB223_p0076a21║楊鍊師新泉
J29nB223_p0076a22║鍊師築室紫霞峰鑿得仙源旁赤松靈物也知道骨
J29nB223_p0076a23║異偏將甘冽應玄宗
J29nB223_p0076a24║贈餘慶令趙居士登階
J29nB223_p0076a25║子賤重來負一琴非仝任力獨關心依然三得君當
J29nB223_p0076a26║重莫教無歌五褲吟
J29nB223_p0076a27║賞荷
J29nB223_p0076a28║荷華滿院子鳺啼風遞幽香遍五谿不是老農偏愛
J29nB223_p0076a29║賞從來高士也曾題
J29nB223_p0076a30║荊南開聖院山暉禪師語錄卷十（終）