J29nB223_p0076b01║荊南開聖院山暉禪師語錄卷十一
J29nB223_p0076b02║住重慶府龍濟門人玄覺錄
J29nB223_p0076b03║嵩山首座龍光法孫宗上編
J29nB223_p0076b04║尺牘
J29nB223_p0076b05║與林副憲位旃居士（諱明俊）
J29nB223_p0076b06║往聞山林閒與我輩遊處，談論道話，倡和詩文，此必
J29nB223_p0076b07║真儒真釋，不然何以有此樂也？客秋欲度江候起居，
J29nB223_p0076b08║值主上求精勵治，非賢者無以使居是位，是以東山
J29nB223_p0076b09║主人不得久臥煙霞，且聞已出行會城矣。夫賢者以
J29nB223_p0076b10║理養心，以志帥气，故心靜逸，其气順適，所以急也有
J29nB223_p0076b11║無窮之趣，見也為天下福星，何適而不樂也？第不審
J29nB223_p0076b12║五老峰歸期亦預示我不？复初禪人歸，以未識面，不
J29nB223_p0076b13║敢先以裁寄，只借口頭寄意，想已上達矣。小集雖非
J29nB223_p0076b14║壁間龍，然一點其睛，亦有破壁飛騰之局，且令奇其
J29nB223_p0076b15║蚌者惜其珠，輕其鷸者重其翠也。是以复初實有懇
J29nB223_p0076b16║切意，而裘葛再更不見相示，想不過面應复初耳。先
J29nB223_p0076b17║臥龍小刻只可與初學為資，何以當大方賞識？是先
J29nB223_p0076b18║臥龍與公宿有奇緣，此亦希聞也。相晤在近，以楚臬
J29nB223_p0076b19║熊公人便寄候，尚容走謁。不次。
J29nB223_p0076b20║复陳侯府（諱國能）
J29nB223_p0076b21║佛法寢衰，已謂無王公魁奇之士振作之者，是以苒
J29nB223_p0076b22║廬山林，與猿狖為伍，今四白矣。昨巖耕之暇，接鈞旨
J29nB223_p0076b23║住開聖之命，懽甚懼甚。自今已往，不复云我法門無
J29nB223_p0076b24║振作之者，亦令天下後世不得責夫我教無主、法無
J29nB223_p0076b25║外護之誚也。即欲假此側聆清訓，孰知因緣猶未逮
J29nB223_p0076b26║耳？盍古雍將軍府劉公檀越建一精藍，山僧應命既
J29nB223_p0076b27║在先，似難推辭。若中秋後會晤，方不孤公雅意。昔人
J29nB223_p0076b28║云：行道自合有時，因緣亦不可苟。此之謂也。率复不
J29nB223_p0076b29║備。
J29nB223_p0076b30║复高秦兩居士（諱科諱洪元）
J29nB223_p0076c01║空宗處衰涼薄久矣，深山窮谷中，思得有力者一振
J29nB223_p0076c02║起之，數歲以來，竟無消息。自謂當今之世，救民水火
J29nB223_p0076c03║之不暇，何有於我？遂確志耕巖，日出而作，日入而息，
J29nB223_p0076c04║不复再希法門光化之幸。今三年矣，偶使符入山，令
J29nB223_p0076c05║人忻感交集，流汗浹背。何期軍政之餘，猶能及此，亦
J29nB223_p0076c06║是我教衰而复興之日也。正宜藉是一往，以談此道，
J29nB223_p0076c07║不意有檀越建殿之舉，不能應命。倘秋涼後雅意不
J29nB223_p0076c08║衰，方趨拜軍門，不審金諾何如？前盛賜銘勒已久，統
J29nB223_p0076c09║此致謝。
J29nB223_p0076c10║與高莊丁護法（諱國祥）
J29nB223_p0076c11║前有云：檀越還莊，必過高藍。未卜何時？山僧住此數
J29nB223_p0076c12║年矣，靜坐蒲床，鳥窺如枯樹，動觀古人經書詩文，頗
J29nB223_p0076c13║識古今利鈍與鳥獸艸木之名，可稱樂也。第巖耕旱
J29nB223_p0076c14║潦亦既屬世主矣，安無輸租累？且連年未常一登，今
J29nB223_p0076c15║年土地還黃平，仍在鎮治，必能蘇貧道之困，又其如
J29nB223_p0076c16║二冊何？欲奉簡桂黃平，山僧尚未會晤，何能通其情？
J29nB223_p0076c17║特遣監院侯興居，倘飛一紙與桂，使田仍在僧戶，即
J29nB223_p0076c18║不枉地主數年外護德意也。臨楮不勝神溯。
J29nB223_p0076c19║與訥生馮居士（諱時楊）
J29nB223_p0076c20║雖三年盡斷音問，固常於檀門僧院見多詩文，知近
J29nB223_p0076c21║日所造也。有彭某者，過我山中，道及近來不仕，惟留
J29nB223_p0076c22║意山水間，痛飲斗酒，詩成即雲煙滿紙，此真樂事也。
J29nB223_p0076c23║但相去數程，不能一晤，此褱抱不審何時始得晤言
J29nB223_p0076c24║消之。文集編次成，付梨棗以公江湖，不可不寄山中
J29nB223_p0076c25║一本。桂居士刺黃多嘉政，亦我輩中人，不識坐譚閒
J29nB223_p0076c26║亦口角我不？春信云歸，萬萬保愛。
J29nB223_p0076c27║與宗兄九數（諱演易）
J29nB223_p0076c28║二十年方外，已無骨肉念矣。昨枉顧山中，說及族譜，
J29nB223_p0076c29║不惟共井，抑一身也。支雖異，根本是仝，如不我棄，即
J29nB223_p0076c30║不忘先公也。老蘇常言：「觀吾譜者，孝悌之心，油然而
J29nB223_p0077a01║生。」斯語今信然矣。何者？一遇談閒，即知某吾親，某吾
J29nB223_p0077a02║伯、吾叔，某吾侄、吾孫，某吾姑，如此其不至於涂人，我
J29nB223_p0077a03║又知之也。我雖世外人，然而根本侯氏，孝悌豈可沒
J29nB223_p0077a04║乎？李為吾妹所託，想坐閒己詳悉也。遣監院奉候，如
J29nB223_p0077a05║念本支，可詳數字，以便投刺於李。
J29nB223_p0077a06║與桂黃平（諱天燦）
J29nB223_p0077a07║貧住青山，無以自給，惟野薇清流作檀越耳。篷篳閒
J29nB223_p0077a08║麋鹿遊處，煙雲聚散，潦倒離披，作無知狀四五年矣。
J29nB223_p0077a09║王城有知名而過訪者相繼，既無虛日，咸言居士刺
J29nB223_p0077a10║黃，政令雍肅，風化熙和，民常戴如日月，仰如父母，正
J29nB223_p0077a11║聖明得賢才日也。茅篷湫隘，難以安眾，又為外護，拓
J29nB223_p0077a12║廣數閒，不能登龍門面奉顏色，遣監院候興居，尚容
J29nB223_p0077a13║圖晤。
J29nB223_p0077a14║复楚臬熊居士（諱瀚如）
J29nB223_p0077a15║居士奉簡三楚山林中談笑博弈已閒五月矣，幸而
J29nB223_p0077a16║蜀鳥越禽啼呼春意，不然何以消此岑寂？昨銀鹿還，
J29nB223_p0077a17║又得一帖，知眼中口中戀戀猶有山中人想，此非知
J29nB223_p0077a18║己之切，無暇道出。來諭八年髮僧、一朝俗吏，此亦離
J29nB223_p0077a19║合之感也。詢及楚中，內外以寧，此又居士不負當宁
J29nB223_p0077a20║求賢之心，亦楚中人修福之驗也。聞楚中理學既精，
J29nB223_p0077a21║相日遊亭榭講論心法，則尼山之源定為窮極，即濂
J29nB223_p0077a22║谿、明道亦合讓步耳。何時再得石林絕頂，攜琴載酒，
J29nB223_p0077a23║招紫鹿、笑青雲，完八年未盡之趣，亦不審還有期不？
J29nB223_p0077a24║岳山七十二峰多為歷代諸賢遊處之地，即白沙、若
J29nB223_p0077a25║水以耆宿之年尚不少忘，居士披發之餘不可不一
J29nB223_p0077a26║遊，人生之樂無過山水，此亦居士素所好者，故敢直
J29nB223_p0077a27║言。如遊時諸峰無恙，使還煩寄一紙，我一欲為一峰
J29nB223_p0077a28║主人。日月不多，保愛四大為祝。
J29nB223_p0077a29║又
J29nB223_p0077a30║前欲裁复，為貴役行忙，非敢以山中人傲王城雅意，
J29nB223_p0077b01║然亦使我抱媿實多，想無以再示。忽接手教並所賜，
J29nB223_p0077b02║足徵七八年曲谿長松之優游、山煙水月之雅趣，猶
J29nB223_p0077b03║且未閒耳。示諭：佛性尚在，得非東坡玉帶輸在佛印
J29nB223_p0077b04║五蘊床座中乎？然二老談笑膾炙人口，終古不磨，孔
J29nB223_p0077b05║戒愚公則終古亦不可磨矣。第不審何時再得聚首
J29nB223_p0077b06║講無情話、說無聊語，令千古下作二老奇想邪？又諭：
J29nB223_p0077b07║頃勞成病，迴視菴中，如極樂國無翼能飛。居士素養
J29nB223_p0077b08║頗靜，彭翁無以厚此，今頓有此言，豈相如渴而拓為
J29nB223_p0077b09║言乎？字句不典，亦無所諱，居士留心佛理，誠大道中
J29nB223_p0077b10║人，計當不咎。
J29nB223_p0077b11║與孫新寧（諱吉祥）
J29nB223_p0077b12║十三年不得鄉中人共語，抱恨良多。昨在湄水得居
J29nB223_p0077b13║士對談，使積衷盡泮，且又得鄉中人存亡之確，幾令
J29nB223_p0077b14║我悲歡交集，哽咽並作，痛入骨髓也。臨行复獲親愛
J29nB223_p0077b15║之言，此骨肉之情，不然何以厚愛如此？別來三閱月，
J29nB223_p0077b16║而神飛左右，無旦莫可釋。到龍翔來，陰雲不解，苦雨
J29nB223_p0077b17║連期，不意寂寥，眉宇頓小。忽得晴曛，三層閣上眺望
J29nB223_p0077b18║時，四峰聯翠，百禽和鳴，臨谿琴瑟，顧石丹青，月自中
J29nB223_p0077b19║天，林當前後。主人夜談此，斷斷乎佳觀。然不至此，誰
J29nB223_p0077b20║复知人閒別有此樂？九月還高藍，十月复至。倘無事
J29nB223_p0077b21║灑埽石榻，過我痛飲山茗不？
J29nB223_p0077b22║與覺悟張居士覺惺道婆
J29nB223_p0077b23║果能愛道，須時時親近高人，自有益也。前坐談閒時
J29nB223_p0077b24║既少，何能盡悉？然生乎今之世，又在戎馬中，尚能矢
J29nB223_p0077b25║道，所謂火中蓮，雖可羨亦可畏也。夫自今日觀之，人
J29nB223_p0077b26║皆曰：一念清淨，則出輪回。此言固嘉，恐無得道之日，
J29nB223_p0077b27║須在日用閒忙中切磋琢磨，如磨鐵鏡相似，磨之复
J29nB223_p0077b28║磨，自然垢消明見矣。即拈出示人，自天地萬物無有
J29nB223_p0077b29║不鑒之道。十月复來龍翔，如無正務可來，講明此事，
J29nB223_p0077b30║實為入道之助，正兩居士緣，不然是自棄也。不次。
J29nB223_p0077c01║复際明蕭居士（諱元會）
J29nB223_p0077c02║住高藍四祀，他無所長，惟是耕巖種芋、抱甕灌園而
J29nB223_p0077c03║已。至於斷簡殘篇，雖日讀一遍，塊然如醉，真無靈骨
J29nB223_p0077c04║矣。獨是得公一帖，小有所獲，以是知公文章之玅，實
J29nB223_p0077c05║得諓諓善竫言也。屢示過我，及期又成烏有，何相知
J29nB223_p0077c06║之間而不以真待人邪？今一帖云：與爾玉約仝往。但
J29nB223_p0077c07║不識如所言不？印色不佳，恐不能為高賢用。昨摘靈
J29nB223_p0077c08║艸，而樹祇二十朱，理無多得，乃分一合。千里豪毛，念
J29nB223_p0077c09║春前新物，想不擿地。
J29nB223_p0077c10║與伯府楊居士（諱光謙）
J29nB223_p0077c11║聞楚旋，即宜索晤，為調達在道不敢行，想居士亦自
J29nB223_p0077c12║合推諒。然久別欲會，不無動人容色。嗟嗟！今日事埶
J29nB223_p0077c13║不識，何以安頓元元，與我輩休息？豈廟算自有籌畫，
J29nB223_p0077c14║不須山中人長流淚邪？欲假桃源於貴莊，不識肯納
J29nB223_p0077c15║洞中乎？生死幻夢，天地腐物，在我輩似不當過慮，宜
J29nB223_p0077c16║與運偕往可也。但後事未完，不可不惜此五尺軀耳。
J29nB223_p0077c17║無忘舊識，當褱我好音。
J29nB223_p0077c18║與訥生馮黃平
J29nB223_p0077c19║我教當斯末法時代，不有外護，必不能放大光，作大
J29nB223_p0077c20║佛事。故坡仙之於佛印，山谷之於晦堂，李翱之於藥
J29nB223_p0077c21║山，裴相之於黃檗，大年之於廣慧，無垢之於玅喜，天
J29nB223_p0077c22║覺之於悅公，濟川之於遠公，皆當時往來空宗、播揚
J29nB223_p0077c23║法道之哲人也。有如是人，行如是法，不獨聲價四方，
J29nB223_p0077c24║名揚百世，亦能抬捺佛祖，拈弄古今，不為分外事也。
J29nB223_p0077c25║所謂雖然見出宰官，而長老之名四海傳也。聞公留
J29nB223_p0077c26║心佛理，力究禪宗，欲走相談，偶抱暑恙，何緣之淺淺
J29nB223_p0077c27║竟如此？
J29nB223_p0077c28║又
J29nB223_p0077c29║大教便作箇中人語，非他人糞屑可較。如諭云：頂門
J29nB223_p0077c30║痛施棒喝，才是了從上一著子。然而此事知即休，不
J29nB223_p0078a01║循涂徹是了事漢，豈別有一消息作門頭戶底說話？
J29nB223_p0078a02║若不爾，翻成不唧溜人。無盡一宿兜率道契悅老，為
J29nB223_p0078a03║大儒入祖庭之第一人，雖唐宋出入祖室者多，須亦
J29nB223_p0078a04║讓此公。然而先宗以棒喝接人，實一期方便耳。不究
J29nB223_p0078a05║古人之意，誤作門庭，不知早落第二矣。居士勿向第
J29nB223_p0078a06║二中取可也。末法時代，人多難信，每為斥笑。若不假
J29nB223_p0078a07║外護，此道斷不能行也。俟秋窮，必然一笑。
J29nB223_p0078a08║复太史方居士（諱于宣附來書）
J29nB223_p0078a09║聞楚歸，將欲過萬壽，令行者埽徑以俟，何馬首竟不
J29nB223_p0078a10║東邪？豈亦畏毒害與棒頭惡辣也？無盡見東林龍安，
J29nB223_p0078a11║每為抬捺，始入佛祖堂室，天下人羨慕不已。居士素
J29nB223_p0078a12║慕無盡之為人，何吝此一往也？來諭：狐鼠成群，於平
J29nB223_p0078a13║越獨識師子。恐居士只識皮而不能識髓。何也？佛祖
J29nB223_p0078a14║尚不識，況居士以一滴而較海味也？足發一笑。附後
J29nB223_p0078a15║小偈：翻天一棒奮然施，擊碎昆侖腦後皮；血濺梵王
J29nB223_p0078a16║鼻孔裏，回頭誰是小師兒？
J29nB223_p0078a17║咫尺禪席，無由一見。讀法語，肝膽披露，始知威音
J29nB223_p0078a18║已前與和尚覿面久矣。末法時，狐鼠成群，若師子
J29nB223_p0078a19║一出，蹤跡自別。此閒一瓣香，終當拈上。明日成行，
J29nB223_p0078a20║不能奉謁，以俟後緣可也。附呈一偈，略表供具：萬
J29nB223_p0078a21║壽堂前法雨施，木人糙破舌頭皮。毒人麴子傳來
J29nB223_p0078a22║辣，醉倒靈山師子兒。
J29nB223_p0078a23║與錢中丞（諱邦[山/巳]附复書）
J29nB223_p0078a24║度江走蒲村，至鼇谿，為雨阻半月。又以石林疾篤，與
J29nB223_p0078a25║鍾靈主僧收穫甚殷，則咫尺千里，縣心仰慕，不翅九
J29nB223_p0078a26║回也。十六大晴矣，極期徑乾，放腳小年菴一會，以快
J29nB223_p0078a27║平生願見之心。忽古雍專使至，催逼，且云結冬期近，
J29nB223_p0078a28║而古雍道俗莫不瞻望。越日，又得一書，埶不能留也。
J29nB223_p0078a29║俟明春法席終，黃鸝調舌時，過江再訪。雖然，山僧未
J29nB223_p0078a30║度江，早已相見，歡若平生，豈在仝臥枕被，笑傲山林，
J29nB223_p0078b01║始為覿面哉？秋清搖落，惟道自珍。
J29nB223_p0078b02║承和尚渡江遠訪，又以雨阻不得會面，然我輩今
J29nB223_p0078b03║日會面非難，正千里神交、兩心相契之為難耳。丈
J29nB223_p0078b04║夫道義相期，豈必兒女子握手吻憐而後為知己
J29nB223_p0078b05║乎？且如和尚眼前相會之人不少，只恐當面尚隔
J29nB223_p0078b06║一層，又過去未來、千聖千賢與和尚心心相印，豈
J29nB223_p0078b07║必盡皆覿面乎？要知我兩人會亦可、不會亦可，若
J29nB223_p0078b08║必待對面而後成知己，便是下乘、便落第二義矣。
J29nB223_p0078b09║雖然如是，但芑為和尚策今日之事，畢竟入山住
J29nB223_p0078b10║靜為是，筆墨所不能盡者，總侂石、林開石兩上人
J29nB223_p0078b11║口陳，切須留意。來歲春煖，桃華獻笑、新鶯吐語時，
J29nB223_p0078b12║專望和尚飛錫來臨，蒲村老農彼時披衰戴笠相
J29nB223_p0078b13║迎於石橋古路、長松流水之間，驀地相逢，當啞然
J29nB223_p0078b14║一笑也。詩艸一卷寄呈大教，艸索不盡，欲言臨楮，
J29nB223_p0078b15║不勝神溯。
J29nB223_p0078b16║又
J29nB223_p0078b17║至人之道，千里仝風，若必對面，祇增眉眼一笑耳。大
J29nB223_p0078b18║年云：千里卻仝風，對面不相識。正我兩人之千里神
J29nB223_p0078b19║交，兩心相契，不待握手吻憐，早成知己，真會亦得，不
J29nB223_p0078b20║會亦得可也。明春石橋古路，長松流水，啞然一笑之
J29nB223_p0078b21║約，真肝腑之言，恨此時院子所累。不然，即誅茅江外，
J29nB223_p0078b22║何待桃華獻笑，新鶯吐語時，始如約也。詩卷佳章，俟
J29nB223_p0078b23║遲日作偈奉复。
J29nB223_p0078b24║又
J29nB223_p0078b25║武陵準提菴晤後，擬再訪，聞駕已上德山，赴原姪約
J29nB223_p0078b26║矣。余亦買舟東下，直抵吳門，自此江雲渭樹之思，寤
J29nB223_p0078b27║寐不置。語嵩仝劉居士過吳門時，又詳禪棲所在，然
J29nB223_p0078b28║亦不能寄候道履耳。客歲哭破和尚不已，又值語公
J29nB223_p0078b29║遷化，其法門哲人相繼逝去，吾門不幸，莫此為甚。還
J29nB223_p0078b30║樸來，見公去歲八月寄語公書，又知在大溈、南岳閒，
J29nB223_p0078c01║且有建迦葉道場之舉，聞之不勝忻羨。此舉倘成，則
J29nB223_p0078c02║我有所歸矣。其祇園千二百人中，幸留我一榻為感。
J29nB223_p0078c03║與羅總府（諱世安）
J29nB223_p0078c04║別傳之道，上根利智可得餐風，根器稍劣，向文字中
J29nB223_p0078c05║薶沒者，何有聞道之日？黔州自生民以來，不惟不知
J29nB223_p0078c06║聖人之道，亦不知道之題目，若非外護，安得說法幾
J29nB223_p0078c07║會如南方邪？公誠有功於佛祖，不獨我輩稱羨，亦必
J29nB223_p0078c08║從上佛祖合掌無盡也。前辭往雍門，期十日即歸，不
J29nB223_p0078c09║意張明府、張廣文及紳士諸剎相留結冬，大約來春
J29nB223_p0078c10║方回萬壽，數輩望護持之如山僧無異。
J29nB223_p0078c11║又
J29nB223_p0078c12║久不獲音書，疑仕涂無佛法久長之志，忽手教來，讀
J29nB223_p0078c13║之，見公尚留意斯道，祇是天各一方，不得常常提點，
J29nB223_p0078c14║似說時似寤、對竟還迷，終無倒斷時，是山僧為公慮
J29nB223_p0078c15║也。然玅理只在日用應物，如不真念生死，從何有條
J29nB223_p0078c16║入路？又怕舉起便有道可學，生死可畏、涅槃可忻，放
J29nB223_p0078c17║下便無一豪，如此求道，與道轉遠，實薶沒己躬下事，
J29nB223_p0078c18║真可惜也。公高明，切不可作是見。人生如水沫泡焰，
J29nB223_p0078c19║有何久固？若不了明此事，尚待何時不見？轉眼來生，
J29nB223_p0078c20║人之常理，又須軍政之餘，當自思忖：我此功名富貴，
J29nB223_p0078c21║不過眼前受用，似亦無有實落。如此思忖，即於道不
J29nB223_p0078c22║切，亦自然切矣。倘能踐山僧之言，二六時體認者事
J29nB223_p0078c23║是何形狀，如猛然逼到十分、見到十分，歇下來不待
J29nB223_p0078c24║調牧，自是純矣。方知黃面老人相傳之事，別無一物，
J29nB223_p0078c25║只仝此面孔也。遠音褱我，不覺饒舌如此。
J29nB223_p0078c26║與胡開府（諱欽華）
J29nB223_p0078c27║客邸無聊，岑寂萬狀，逮尋勝跡，忽遇君侯，論道之餘，
J29nB223_p0078c28║多獲垂青，此夙緣未墜也。時复飲我以茗，飽我以餐，
J29nB223_p0078c29║連日盤桓，深談教益，不獨佳趣良多，亦消窮涂多少
J29nB223_p0078c30║積衷也。歸來坐臥閒，猶想高吐，但不識後會何期，直
J29nB223_p0079a01║令人依依永日也。又。承賜佳詩，艸艸以酬，倘不以方
J29nB223_p0079a02║外俚言，擿地一為斤正，則李白不封而願見韓，良有
J29nB223_p0079a03║以也。臨楮不勝神溯。
J29nB223_p0079a04║與雲表毛居士（諱啟鳳）
J29nB223_p0079a05║兩承枉顧，恨口門窄，不能與公道出省要之法。然虎
J29nB223_p0079a06║丘況公與公相近，日夕討取可也；倘切身行之，雖傅、
J29nB223_p0079a07║龐之高蹈定不讓也。雖然，傅、龐有不妄為人傳底消
J29nB223_p0079a08║息，公還識不？若識，則不仝燒錢化馬之見，誠大丈夫
J29nB223_p0079a09║見大人相，共山川艸木熾然轉此大法輪也。不然，只
J29nB223_p0079a10║將趙州無字看是何意？倘看得的當，他日閻胡子問
J29nB223_p0079a11║著，不妨舉似塞斷伊咽喉也可。
J29nB223_p0079a12║复鐙明王居士（諱加貴）
J29nB223_p0079a13║讀手教，知公慕山僧道聚之樂，并欲聞格外之奇，真
J29nB223_p0079a14║黔州開闢千百年來訪道第一人也，亦不枉龍門、萬
J29nB223_p0079a15║壽外護與相與一種熱腸也。近日進道力既切，似不
J29nB223_p0079a16║須山僧慮，自然有歸家穩坐之時。不識公果能不？不
J29nB223_p0079a17║然，又只得饒舌為公粗說一番。夫欲明聖者之道，祇
J29nB223_p0079a18║要信根利，抖擻精神，於行坐閒喫飯穿衣、抱子弄孫、
J29nB223_p0079a19║涉世緣處看。如看得透，則知目前一段光明亦畢竟
J29nB223_p0079a20║是我無量劫來主人也。知是矣，又諦審如何是大休
J29nB223_p0079a21║歇處？知得大休歇處，便是佛祖中人。即如長西堂初
J29nB223_p0079a22║見山僧於龍門，未有下落，渠只不放手，在萬壽始有
J29nB223_p0079a23║入處。今又來聖恩，大放憨睡，忽地躍過關頭，入室相
J29nB223_p0079a24║見，更不多言，已灑灑會心矣。因以從上來事兩手分
J29nB223_p0079a25║付渠，得紹聖共誰之力？功用求道之力也。公但不能
J29nB223_p0079a26║脫灑塵緣中一著耳，如肯脫灑塵緣，亦必與渠並駕
J29nB223_p0079a27║也。來教為道之切，不得不痛為提醒，使公獲大受用
J29nB223_p0079a28║也。令弟首憲雲南，有歸秏不？公如有家書，煩致之一
J29nB223_p0079a29║聲。率复不次。
J29nB223_p0079a30║复都統高居士（諱得捷）
J29nB223_p0079b01║前專人往嵩山，未及裁寄者，以未晤不敢先之以書。
J29nB223_p0079b02║何期返辱雲章並香茶諸物，令山僧媿汗夾背多矣。
J29nB223_p0079b03║寒夜無聊，鐙下取嵩山諸槁目之，始知法門有人。第
J29nB223_p0079b04║不識果如蘇、黃唱酬，楊、李抬捺，不刻書之行在。即不
J29nB223_p0079b05║能過訪，便先寄拙書一幅，以俟後緣可耳。太夫人齒
J29nB223_p0079b06║德俱尊，敢收派下。然尊命難方，聊贈一號。
J29nB223_p0079b07║又
J29nB223_p0079b08║佛法澹泊，冷如秋霜，而有志者睹此，莫不尋山覓水，
J29nB223_p0079b09║掉頭不顧。野竹癡心腸，尚作大廈一木，弗知將來如
J29nB223_p0079b10║何合尖？然總賴居士與之眉毛相結，共維末運，或庶
J29nB223_p0079b11║幾可了後一段事。太夫人及令弟皆佳不？山僧暫寓
J29nB223_p0079b12║蘇州雙塔寺，寺為百丈禪師舊跡，但荒廢日久，所住
J29nB223_p0079b13║皆俗僧，是以無可與語。倘便中褱我好音，庶不致寂
J29nB223_p0079b14║莫，餘不多及。
J29nB223_p0079b15║寄高居士（諱俊捷）
J29nB223_p0079b16║耳居士名久矣，不能一晤為恨。前者差人上滇致法
J29nB223_p0079b17║衣與嵩山主，以未面故，不敢辱台旌，何期返引信供
J29nB223_p0079b18║遠頒，不令山僧感媿交集邪？想緣晤有期，暫對璩使
J29nB223_p0079b19║拜領，容當面謝。嵩山法門有金昆，可無憂也。沍寒之
J29nB223_p0079b20║極，手足[軍*豖]瘃，裁侯書不能作長語，惟居士為道自珍。
J29nB223_p0079b21║與佛源張居士（諱起龍）
J29nB223_p0079b22║佛教垂秋，時世末法，非假外護人，佛日不能重明也。
J29nB223_p0079b23║昨見《嵩山集》，深知歸心堅切，公不其人乎。何時得接
J29nB223_p0079b24║談笑，一慰我褱抱邪。拙書一幅寄覽，俟南還日，自當
J29nB223_p0079b25║走訪，不盡欲言。
J29nB223_p0079b26║與劉雲山居士（諱文進）
J29nB223_p0079b27║瓊華六出，虯松作戛玉聲，緬想居士鐘鼓且樂之也。
J29nB223_p0079b28║若山僧擁絮圍盧，禦之不能，安望此快乎？嵩山法門，
J29nB223_p0079b29║素承外護，此時不及走訪，俟南還索晤時方面布。不
J29nB223_p0079b30║悉。
J29nB223_p0079c01║與雲南眾居士
J29nB223_p0079c02║嵩山法席，賴眾居士雅意殷勤，此皆鷲嶺親聞屬付
J29nB223_p0079c03║人也。第閒關修阻，不能面晤為悵。時南行期迫，不及
J29nB223_p0079c04║逐一具柬，俟還日走訪，方得聚首共談，臨書不勝神
J29nB223_p0079c05║馳。
J29nB223_p0079c06║與李閫司（諱膺）
J29nB223_p0079c07║昨一晤間，便成知己，想皆前緣之孰，所以眉眼中盡
J29nB223_p0079c08║未忘耳。臨別承惠吳錦，已作袈裟事佛，與公再結一
J29nB223_p0079c09║後緣也。前小字裁寄，想已達記室矣。王金粟回，詢及
J29nB223_p0079c10║前恙，大安。此天相德人，誠不虛也。明歲南還，又得過
J29nB223_p0079c11║訪都門，領台教也。臨楮不盡欲言。
J29nB223_p0079c12║與應物居士
J29nB223_p0079c13║來會城，過承雅愛，種種之情，筆墨如何可盡？此緣大
J29nB223_p0079c14║約靈山把臂之交未泯耳。正宜覓蒲團地與應物子
J29nB223_p0079c15║並木翁團聚為樂，奈何山中事未妥，故辭還山。又承
J29nB223_p0079c16║食我常住，祈再賜一諭與貴管莊，庶不致冒空名。俟
J29nB223_p0079c17║江南歸，則有此米可飽我也。
J29nB223_p0079c18║與朱侍御（諱盛滵）
J29nB223_p0079c19║只尺山中不會者，動以年計，豈道義相關不切邪？客
J29nB223_p0079c20║歲十月初，有字奉候，並欲那玉葛旁，以終省中所議
J29nB223_p0079c21║高雅，不期愚徒輩中涂所寢耳。臘月二十日，歸長松
J29nB223_p0079c22║山房，以臨節不及過訪，一敘契闊之褱。今春又以雨
J29nB223_p0079c23║雪，且行期迫，不得言別，五內抱媿，如何可言？有字候
J29nB223_p0079c24║應物公致意聲為玅，山中萬為保愛。
J29nB223_p0079c25║荅潘太常文之居士（諱絅）
J29nB223_p0079c26║黔山住靜時，即聞居士名，恨未一促膝快談耳。及至
J29nB223_p0079c27║蘇，晤李績溪，每坐閒，必稱雅況。正欲賴李邀至姑蘇，
J29nB223_p0079c28║共遊太湖、洞庭三萬六千頃山水，並假韻致之樂，何
J29nB223_p0079c29║期今春便棄我作白蓮上童子也，哀之何！既令郎來，
J29nB223_p0079c30║承惠詩箑、露牙，龍賓拜領之，感媿交集，容當走訪，並
J29nB223_p0080a01║謝不盡。
J29nB223_p0080a02║荅石筠汪居士（諱紹遠）
J29nB223_p0080a03║往在鄂渚，承惠齋羞，方欲假此痛談心學，奈何江南
J29nB223_p0080a04║之興未淺，又得風便與舟子，所以不及面辭，今悵恨
J29nB223_p0080a05║猶未艾也。前字與竹眉弟兄，不過念翁孫閒一別數
J29nB223_p0080a06║年，音問久絕，一欲瀉縣切心耳。何期竹元孤身冒險，
J29nB223_p0080a07║走來吳門僦居之所，即相見閒，真令絕倒哭倒。又承
J29nB223_p0080a08║手札，快令張鐙三复。書中雲霞字，不惟珠璣滿紙，即
J29nB223_p0080a09║珍臧書笥，而煙雲靄靄然，猶潤簾幕，閒稱謝何。既廣
J29nB223_p0080a10║嗣菴新之陶瓦，真久長計，然非骨肉，何能臻此。即他
J29nB223_p0080a11║日還黔，亦有挂瓢地也。竹元屬令早歸，以襄兄勞，即
J29nB223_p0080a12║當如命。奈伊身體疲極，暫令調理，或來春新鶯調舌
J29nB223_p0080a13║時耳。餘不多及。
J29nB223_p0080a14║又
J29nB223_p0080a15║羲爻畫泰，草木銜新，遙知高士履端，咸增秀色矣。山
J29nB223_p0080a16║野效顰，亦埽落葉，烹惠泉，吟陽春白雪，賞此佳辰，幸
J29nB223_p0080a17║勿訝此緇流，亦知是樂邪？竹元鄉念，不啻若渴，因是
J29nB223_p0080a18║不敢深留，趁此東風漸暖，使開長帆，翩翩然向鄂渚
J29nB223_p0080a19║歸來也。大約廣嗣仍要竹眉再理一年，暫假竹元梁
J29nB223_p0080a20║城一回，方可高臥耳。詩扇一、文具一，寄奉書齋，幸莞
J29nB223_p0080a21║存為感。
J29nB223_p0080a22║與覺相蒲居士
J29nB223_p0080a23║在會城承居士信供，即使海墨為書，難罄雅意。今春
J29nB223_p0080a24║由楚入吳，刻先子舊集，俟完即歸。前所議靜室，如良
J29nB223_p0080a25║意未泯，當留神可也。在平越兩有裁謝，不知到不？至
J29nB223_p0080a26║于道念，當日增益，不在多屬矣。
J29nB223_p0080a27║與羅總府
J29nB223_p0080a28║昔者知遇於平城，承外護故山僧得行其道，是千百
J29nB223_p0080a29║年來奇緣也。夫薄道之徒，今日信之，明日疑之，幸百
J29nB223_p0080a30║為周之，雖嘖嘖有口，實不敢以蠱毒加害。此先佛法
J29nB223_p0080b01║臧，屬在外護，深防此輩。不然，何以鎮厭邪心，垂光末
J29nB223_p0080b02║運？長西堂聞監寺山野許入室，其以大法屬付六七
J29nB223_p0080b03║年也。適聞燕居奪為弟子，然居自稱正人，而欲壞千
J29nB223_p0080b04║百年成規，使人倫一倒置，甚可笑也。前閱燕居集，其
J29nB223_p0080b05║毀人處，欲正人之不正，是何言之如此，行之不如此？
J29nB223_p0080b06║何異口誦孔孟言，心實一盜跖邪？常聞人倫之大，莫
J29nB223_p0080b07║大乎君臣、父子、兄弟、朋友。自有書契以來，在盜跖亦
J29nB223_p0080b08║不敢廢。燕居，有親棄之，有師侮之，有兄長辱罵之，有
J29nB223_p0080b09║骨肉剝削之，或行劫，或妄言，或災木石，使師友為法
J29nB223_p0080b10║受惡，真梟獍也。烏乎！世閒亂倫，出世閒亂法，雖立乎
J29nB223_p0080b11║天地閒，恐人神必共怒也。凡成敗之理，有數存焉，我
J29nB223_p0080b12║知之矣。即居加害如丘山，亦何損於山僧？但再付西
J29nB223_p0080b13║堂監寺，此天地絕無之事，居士任外護以為何如？
J29nB223_p0080b14║复徐而菴居士
J29nB223_p0080b15║華平晤談後，谿梅四白入眼矣，竟未得徵君清言，一
J29nB223_p0080b16║去胸茅，寧不悵邪？張某者來，獲手教及與雪公倡和
J29nB223_p0080b17║詩，讀之不覺一拍三歎。而雲隱相去數里，不獲一拜
J29nB223_p0080b18║手，非疏慢之罪與？挂笠齊門，絕無他事，以囊中舊槁
J29nB223_p0080b19║數篇，久未登梨，非自惜之，盍自懼也。有護法自梁城
J29nB223_p0080b20║來，必欲付梓，以公仝好，然尚在籌箸，未有定議。此所
J29nB223_p0080b21║刻者，敝門人嵩山雜槁，尊示莊潢，則張某者嘉，此必
J29nB223_p0080b22║居士舊用者。其如前在秀水，與人已有成議矣。倘後
J29nB223_p0080b23║刻就，或當如命。暑猛如虎，不能即謁，容遲自當索晤。
J29nB223_p0080b24║奉复不備。
J29nB223_p0080b25║與張太守（諱大經）
J29nB223_p0080b26║九月往吳門，欲假道江寧，便謁台教，其如借舟不能
J29nB223_p0080b27║自由也。冬之仲，仍抱空手而回，甚可笑也。況此巟歲
J29nB223_p0080b28║室無儋石儲，嗷嗷數十口之枵腹，誠可憐也。計無出，
J29nB223_p0080b29║遂持缽坊間，幸得三五十石以歸。不然，忍饑而死，可
J29nB223_p0080b30║立待也。聞明春二月，駕有淮上之行，如月中猶可埽
J29nB223_p0080c01║徑以候，月盡必仝肅兄來矣。前者欲迻居金陵，不知
J29nB223_p0080c02║亦有如護法意者，使山僧處之，日與護法引白為樂
J29nB223_p0080c03║不？裁候不次。
J29nB223_p0080c04║又
J29nB223_p0080c05║璩使來，翰教諄切，只如對面。山僧自揣菲躬涼德之
J29nB223_p0080c06║人，屢承推重過當，何以使我心安也？毗尼一菴，聞名
J29nB223_p0080c07║久矣。雅公思欲急流勇退，必須才德俱優如雅公者
J29nB223_p0080c08║主之，乃不廢厥事。若山僧識量皆劣，福緣亦淺，雖藉
J29nB223_p0080c09║護法力承乏毗尼，倘前不能振綱前烈，後不能鼓舞
J29nB223_p0080c10║後昆，當此之時，輿情一議，得不為薦楊累邪？然此舉
J29nB223_p0080c11║不知為主為賓，未得雅公說話，俟護法儼然敝室細
J29nB223_p0080c12║商之，此行可定耳。使還，裁复不次。
J29nB223_p0080c13║寄遂寧朱孝廉（諱衣點）
J29nB223_p0080c14║一到廣陵，三度春光矣。每回首姑蘇，而楊子一衣帶
J29nB223_p0080c15║水，幾如胡越。隔溯舊來，追隨丰神，把握道韻，何可得
J29nB223_p0080c16║也？高沙一室，冷如冰霜。總之，護法能倡以始，不能繼
J29nB223_p0080c17║以終。加山僧無前知之明，致有此寡偶之地，使我孤
J29nB223_p0080c18║棲耳。幸三十年所學雖無得，然亦頗自遣。此竟不然，
J29nB223_p0080c19║愁眉只如線也。蒲月後或得晤教，茲有瀆者。石法師
J29nB223_p0080c20║為成都人，從出峽歷講肆有年矣。舊為郭青贏先生
J29nB223_p0080c21║雅重，後以北上為臺山之行，事竣南還，留止秦郵二
J29nB223_p0080c22║十年也。客秋陽侯肆虐，廬室為之一空，擬買歸櫂，其
J29nB223_p0080c23║如七八十之老人何？能冒險遠涉，翩翩然作鄉閭歸
J29nB223_p0080c24║邪？乃籌之蘇松名勝，可已啼饑之虞，遂折一葉南來，
J29nB223_p0080c25║幸為垂青且憐之，則石法師之感不在山僧後也。裁
J29nB223_p0080c26║侯不備。
J29nB223_p0080c27║复楊將軍
J29nB223_p0080c28║江外僕夫來促我行裝，不及軍門一揖而辭耳。適接
J29nB223_p0080c29║來書，有某人者，責我近無一字相聞，則人情中有不
J29nB223_p0080c30║可廢者。若執偏聽，理則固然；若持兩論，在公褱仁，實
J29nB223_p0081a01║有不忍聞也。常聞師弟猶人之父子，父子不容少偽，
J29nB223_p0081a02║師弟豈容少偽乎？雖惷惷之徒，猶知有親，況據法位
J29nB223_p0081a03║而不師其師邪？有親可愛，有師可尊，然後免夫禽畜
J29nB223_p0081a04║誚也。而某人者，以法門論，猶昆弟也，可以躬，亦可以
J29nB223_p0081a05║書，時或處遠處變、或急不及，天下常情，又何必區區
J29nB223_p0081a06║責人哉？阡陽之難，自可致唁，然有不可致者，是我之
J29nB223_p0081a07║情難以陳也。若陳之，祇增老婆舌耳。雖然，今日又不
J29nB223_p0081a08║可不一言陳於左右。我生新寧侯氏一百姓，戊寅十
J29nB223_p0081a09║一月十四日，禮石蒲揆和尚落髮，其後往來梁山與
J29nB223_p0081a10║臥龍兩大師之門，在楚、蜀承琢磨之功，雖雷霆為舌，
J29nB223_p0081a11║有不能宣其少分。毅廟崩之明年三月一日，臥龍歸
J29nB223_p0081a12║寂，始離左右。此三大師實能生我，我何一日忘也？來
J29nB223_p0081a13║諭未徹源頭，何能彊定是非？是又不可不再進一言。
J29nB223_p0081a14║我自丙戌三月脫難，東走南賓，再見梁山破老人於
J29nB223_p0081a15║三教。至戊子十月，為兵所逼，南避忠路。某人者，時住
J29nB223_p0081a16║靜於此，因過訪之，叩及堂奧，尚未知者。今欲師人，何
J29nB223_p0081a17║不知量也？比承黃文合公接住雙照二載，雖與之相
J29nB223_p0081a18║去半舍，然未常往來。今云五六載相依，妄語何如是
J29nB223_p0081a19║之甚也？然某人者固是僧，亦有不可言於人者，倘言
J29nB223_p0081a20║之，則黔地恐不能安頓手足也。烏乎！我知悅謗者無
J29nB223_p0081a21║所不至，只不與之作理會，則其怪自壞也。某人者俱
J29nB223_p0081a22║無一字真實，又常輕侮梁山，是無師也，無師是不孝
J29nB223_p0081a23║也；常欲徒人之徒，是理不當也，理不當是無義也；一
J29nB223_p0081a24║面之遇，而云六七年以惑人，是不信也。有此三事，公
J29nB223_p0081a25║忍聞乎？來字嘖嘖有口，其閒誠偽者，可謂公高見也。
J29nB223_p0081a26║但薄冗所羈，不然，一對面則前言何以消歸也？然總
J29nB223_p0081a27║擿之度外，率复不莊。
J29nB223_p0081a28║复安武徐公成宇護法（諱思議）
J29nB223_p0081a29║复接大教，非知遇之厚，不及此也。昔臥龍拙和尚還
J29nB223_p0081a30║蜀，得居士外護，獲終於梁之金城，為其後者，到今未
J29nB223_p0081b01║敢一忘厚德也。丙戌賓城一別，回首天涯，雖欲與公
J29nB223_p0081b02║把臂高談，無翼能飛，幾令褱想成勞矣。聞細柳迻植
J29nB223_p0081b03║湄水，此或山僧十二年思慕願見之渴塵，得藉湄水
J29nB223_p0081b04║一洒耳。種種衷曲，總在奉謁時面悉。
J29nB223_p0081b05║复馬尚公（諱寶）
J29nB223_p0081b06║承諭龍門燕居不拜揖與人我之兩者皆錯。若論拜
J29nB223_p0081b07║揖，不過偶爾，非道中急務。我之處是位也，必忘褱于
J29nB223_p0081b08║物，似不當以禮為疑為怪。即使講禮，周、孔自有明文，
J29nB223_p0081b09║百丈亦有儀注。考之二禮，在倫常之間，行之中節乃
J29nB223_p0081b10║己，倘一有不節，君子鄙之，山僧豈不孰讀邪？然又非
J29nB223_p0081b11║頑然之物，不明世禮，而自甘化外之人。第燕公雖世
J29nB223_p0081b12║系梁山，然每鴟梟肆翼，人亦常避之，行徑既陋，不理
J29nB223_p0081b13║也宜矣。且方外人以道為務，而往來之禮次之。常觀
J29nB223_p0081b14║之傳鐙，大鑒十三世為真歇，十五世為龍翔。龍翔奉
J29nB223_p0081b15║敕能仁，真歇先居江心，道王海內，聞翔至，恐溫人不
J29nB223_p0081b16║敬，特往展具九禮，以誘溫人。此二人祖孫之閒尚如
J29nB223_p0081b17║此，未見為謬。又如文殊，遠為先佛九世宗師，逮佛取
J29nB223_p0081b18║正覺，文殊為輔，何二祖不以先後禮辯，明以教今人
J29nB223_p0081b19║也？由此觀之，先道後禮，不單重禮也明矣。則不拜揖
J29nB223_p0081b20║未常錯，來諭謂之大錯，得非情見邪？若論人我，最是
J29nB223_p0081b21║生死根，故三涂往來，四生沈溺，劫數燒煮，湖海鼎沸，
J29nB223_p0081b22║一一皆人我之誤。所以佛用慈悲設教，使破人我。執
J29nB223_p0081b23║燕公者，不惟去人我，更增人我，豈宜處知識位，汙亂
J29nB223_p0081b24║吾法乎？亦賢者默擯於法外久矣。某常思之，居是位，
J29nB223_p0081b25║非有道德與容納之心不可也。前哲未有無道德不
J29nB223_p0081b26║容不納，能篤行其道者，必體道之原，識萬物之祖，所
J29nB223_p0081b27║以得者得乎此，行者行乎此。故傳云：「天地位，萬物育。」
J29nB223_p0081b28║知是者，然後有知識之實。有知識之實，則知天地位，
J29nB223_p0081b29║萬物育，未常不殊涂仝歸。此便是學之極，德之博，無
J29nB223_p0081b30║有不容，無有不納，燕居不得為燕居，山僧不得為山
J29nB223_p0081c01║僧，正若虛無太空之論耳。忠國師常因肅宗帝問：「如
J29nB223_p0081c02║何是無諍三昧？」國師都不視之。又傅大士見武帝不
J29nB223_p0081c03║起，然貴為天子，富有四海，猶且忘於分。人稱方外士，
J29nB223_p0081c04║不能忘於物。不能忘於物，尚不能超越俗塵，何公然
J29nB223_p0081c05║要人拜揖？豈不是自欺之心過也？有自欺心，便是人
J29nB223_p0081c06║我心。有人我心，故動必相爭。此所以訑訑之音聲顏
J29nB223_p0081c07║色常見於朝夕也。由是觀之，人我未常不錯。來諭謂
J29nB223_p0081c08║之小錯，得非情見邪？燕公常稱梁山法嗣，嗣猶子之
J29nB223_p0081c09║盡職於親，親之失則幾諫耳。未有昭然災於木石，使
J29nB223_p0081c10║天下人盡聞，其責可不加乎？為人嗣而常詆毀於師，
J29nB223_p0081c11║又常假飾其狀，人亦有言：不可於無過中供人有過。
J29nB223_p0081c12║燕公如此喪心，敢云梁山嗣乎？亦羊質虎皮、雞心鳳
J29nB223_p0081c13║狀之人也。故凡相遇，不可與之交，則法門得以清淨
J29nB223_p0081c14║無爭、耑無辯論，令今而後不致破壞法道、損我規繩，
J29nB223_p0081c15║而庶幾乎吾道也。所謂吾道者，其心平，無得失、無尊
J29nB223_p0081c16║卑、無阿譽，苟容可以禮一切無窮世界，一禮禮遍，無
J29nB223_p0081c17║有一物一人不仝此禮，我此心非加愛也；可以不禮，
J29nB223_p0081c18║一切無窮世界不得而禮，無有一物一人得此禮，我
J29nB223_p0081c19║此心非加憎也。至若天禮、龍禮、佛禮、祖禮、一切鬼神
J29nB223_p0081c20║魔梵禮，我此心不喜，不以為得；天等魔梵不禮，我此
J29nB223_p0081c21║心不怒，不以為失。此心直以斯道覺斯人，豈不謂之
J29nB223_p0081c22║真佛祖兒孫？公愛道之深，故裁荅無所諱也。自有佛
J29nB223_p0081c23║法以來，王公貴人留心此道，如楊大年、富鄭公、范文
J29nB223_p0081c24║正、蘇、黃、韓、趙之類，皆大振祖道，美流萬世。公欲成就
J29nB223_p0081c25║是道，可居恒體究應物者承誰恩力，或於應物之際
J29nB223_p0081c26║忽然識得家裏事，便知坐寶華王座與騎千里追風
J29nB223_p0081c27║皆仝此鼻孔，有所分真分俗邪？亦正含融混會、真俗
J29nB223_p0081c28║仝條，而祖無祖、佛無佛，其名不得為名、其相不得為
J29nB223_p0081c29║相，禮也得、不禮也得，明眼人撿點也得、明眼人不撿
J29nB223_p0081c30║點也得，總付之道外，艸复不莊，俱叨道愛。
J29nB223_p0082a01║與李相如黃元申吳季子居士
J29nB223_p0082a02║今日士大夫往來祖道，求其知見深入、絕去黏滯，如
J29nB223_p0082a03║敝邑沒量張公一人耳。崇禎戊寅閒，在夔門臥龍談
J29nB223_p0082a04║笑道話，機語幽曠六七年，雖慈明之於楊內翰，萬古
J29nB223_p0082a05║雄風直不減纖豪。第以世道亂離，別來十二年不得
J29nB223_p0082a06║其人，挂瓢平越，聞公在新城與太平菴主周旋甚密，
J29nB223_p0082a07║想蘇、黃、佛印再出，恨頜眾之絆，不得過訪為快。雖然，
J29nB223_p0082a08║聽松風流泉、觀青山綠埜，與公覿面久矣。不特此，即
J29nB223_p0082a09║談笑未接、形聲未動，空劫那邊早箇相見，豈在握手
J29nB223_p0082a10║為快哉？不識相見時如何？若謂有說，細語人不聞；若
J29nB223_p0082a11║謂無說，又是對面千里。且說者是？不說者是？此處不
J29nB223_p0082a12║能知，且向朝聞道，夕死可矣。畢竟以何為道？體究自
J29nB223_p0082a13║然有箇倒斷。時承爵府護法辱教，專人上复修此致
J29nB223_p0082a14║意，擬於來春上勻山啞然一笑，不審得就不？平越與
J29nB223_p0082a15║燕居因緣，想已悉矣。但其人非不是好衲子，只是過
J29nB223_p0082a16║於偏聽，不主中正之體，常溺先入之言，動輒侮人，不
J29nB223_p0082a17║無識者哂之。若能提大綱、識大體，左右用賢，其聲名
J29nB223_p0082a18║不揚，未之有也。天無私盍、地無私載，所以成其高厚
J29nB223_p0082a19║之德。若高不降，則卑不升；卑不升、高不降，庶物必不
J29nB223_p0082a20║成也。欲為叢林主，領眾匡徒，若無是裁，何以服人心、
J29nB223_p0082a21║歸湖海而稱長老？貧衲淺見，惟高明察之。
J29nB223_p0082a22║又
J29nB223_p0082a23║手札脫體承當一事，揚眉瞚目早落二三者，山僧睹
J29nB223_p0082a24║之恐未盡善，惟玄學之士不可樁釘，樁釘便是執心
J29nB223_p0082a25║不得脫灑。然山僧所云空劫相見，亦不可執著空劫，
J29nB223_p0082a26║盍空劫即今時、今時即空劫，那有空劫、今時之二耑？
J29nB223_p0082a27║若執定空劫，則今之人盡向空劫作活，不能於今時
J29nB223_p0082a28║受用者段光明；若執定今時，則今之人盡向今時取
J29nB223_p0082a29║著，不能於空劫受用那點消息。二俱既有過，寧不為
J29nB223_p0082a30║公惜也？又云：十年來從昆侖頂星宿海擊楫楊舲、揚
J29nB223_p0082b01║鞭躍馬，不意龍門拄杖子諵諵為我商量，不識者般
J29nB223_p0082b02║伎倆被龍門拄杖一擊，即今作何光景也？若知得下
J29nB223_p0082b03║落，當與楊、李及無盡公仝驅並駕；不然，縱龍門拄杖
J29nB223_p0082b04║敲破頭盧，只是如風過樹耳。又云：長慶自肯方親、博
J29nB223_p0082b05║山不肯方親，及千不肯、萬不肯，山僧不揣，正好再喫
J29nB223_p0082b06║一頓。何故？是甚麼所在？說自肯、說不肯，俟遲日往都
J29nB223_p0082b07║勻訪馬公，方與諸公取棒頭錢也。
J29nB223_p0082b08║复馬尚公
J29nB223_p0082b09║再接手教，一時戲論非公論，山僧與燕居便為戲論，
J29nB223_p0082b10║即從上千聖萬聖盡屬戲論，所謂一代時教、諸祖因
J29nB223_p0082b11║緣，皆因末那戲論。據此，何妨道業？直任風旛之擾可
J29nB223_p0082b12║也。又云：不可互為人我，令識者笑。此正山僧見身為
J29nB223_p0082b13║公說法，切不可錯過。何也？無明實性即是佛性，公喚
J29nB223_p0082b14║作人我，似非極力承當，目前美惡盡是佛性應用理
J29nB223_p0082b15║也。此外別有佛性，則公成佛時，將此日用應物者何
J29nB223_p0082b16║處安置？如不安置，終為帶累，此必不然也。公但將日
J29nB223_p0082b17║用應物處一一認得明白，則動靜、美惡盡是佛事也，
J29nB223_p0082b18║亦可謂不出魔界即入佛界，而老瞿曇、盧行者亦不
J29nB223_p0082b19║在人頭上稱尊。
J29nB223_p0082b20║荊南開聖院山暉禪師語錄卷十一（終）