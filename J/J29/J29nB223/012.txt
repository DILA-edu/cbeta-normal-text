J29nB223_p0082c01║荊南開聖院山暉禪師語錄卷十二
J29nB223_p0082c02║住臨江府新菴門人寂純錄
J29nB223_p0082c03║嵩山首座龍光法孫宗上編
J29nB223_p0082c04║尺牘
J29nB223_p0082c05║寄德山裔禪師
J29nB223_p0082c06║行道於此世自非應真乘悲願力孰能為之湖海之
J29nB223_p0082c07║大土地之廣披緇者不下幾千萬數而千萬中得一
J29nB223_p0082c08║人半人維持大法寧非有願於昔乎客秋聞在會城
J29nB223_p0082c09║不勝傷感然去住亦有數實非強勉第此亂運正在
J29nB223_p0082c10║抱道之士補法門之失亦是我輩所切禱何期有此
J29nB223_p0082c11║小拂逆不能不一痛恨也聖恩佛事告圜欲行黔州
J29nB223_p0082c12║一會以退隱之地所羈不獲如念萬為保愛弗備。
J29nB223_p0082c13║又
J29nB223_p0082c14║過湄水大雲菴得佳集讀之見公深入祖室所以開
J29nB223_p0082c15║發衲子其精意宛有古人意不得不使人愛慕也邇
J29nB223_p0082c16║來病骨日見沈困不能即西山一夜話袪胸茅之塞
J29nB223_p0082c17║憶客秋貴門人至以先臥龍艸刻並小字不審達記
J29nB223_p0082c18║室不余自甲午春誅茅高藍諸方愈加憎嫉甚至記
J29nB223_p0082c19║載總不足憂所獨憂者法門一事耳方良之怪水石
J29nB223_p0082c20║之精作於今日是我輩羞雖公與余恐亦不能驅此
J29nB223_p0082c21║邪辟使斷也當永曆初我時開法平越有人毀之曰
J29nB223_p0082c22║此必教人學上堂語問畣如流然後為禪者然不知
J29nB223_p0082c23║己之不能而妒人之能實一狐媚流輩人也及我印
J29nB223_p0082c24║大雲之記又謂失眼戊戌春其人來不十日即惑大
J29nB223_p0082c25║雲使喪所守而即印為弟子烏乎初何見罪之深今
J29nB223_p0082c26║何謬為之甚也然十年苦心教訓之大雲承接我又
J29nB223_p0082c27║七年來一旦奪為己嗣即使踱蹻肆毒未必若是其
J29nB223_p0082c28║人何以為人師實可恥也前謂教人學上堂及瞎付
J29nB223_p0082c29║等事今又取斯人何首尾之亂邪烏乎其言正之於
J29nB223_p0082c30║前其亂繼之於後不知泥犁中將何以置此人也法
J29nB223_p0083a01║門如是亂規如是公又何以教我。
J29nB223_p0083a02║又
J29nB223_p0083a03║客秋不以溝壑巟昧廬室固陋辱我小菴誨教垂訓
J29nB223_p0083a04║能使人徙薪曲深則受賜多矣第窮居僻處禮節粗
J29nB223_p0083a05║疏惟盛德仁人不之震怒此我之榮也昔人云君子
J29nB223_p0083a06║致其道德則福祿歸之公不其人乎前至銅江將欲
J29nB223_p0083a07║東下為舊病所苦易曰不得遂不得退詩曰進退惟
J29nB223_p0083a08║谷我實念之。
J29nB223_p0083a09║寄興慶堂兩序
J29nB223_p0083a10║聖人之道貴誠信主端默能體是者可繼聖而法物
J29nB223_p0083a11║也是以衲子志不可小志小則狹狹則非盛道之器
J29nB223_p0083a12║盍所謂道者淵若滄海聳若泰山倘不以大志則道
J29nB223_p0083a13║不可得而握手也是故道行不毛實賴抱道者左右
J29nB223_p0083a14║之如此不患道不行而法不振前山僧挂笠平城見
J29nB223_p0083a15║公等志大見廣因放蒲團相談此事幸而諸事成就
J29nB223_p0083a16║實師資出於一時者也偶以猒讙往古雍尚留心在
J29nB223_p0083a17║公等公等若不深念法門則前據師子床皆虛事耳
J29nB223_p0083a18║秋涼腰包一來則與道慶幸不然百劫千生恐亦難
J29nB223_p0083a19║遇也。
J29nB223_p0083a20║與虎丘況禪師
J29nB223_p0083a21║堅侍者行速未及裁复抱媿實多適聞法幢高樹江
J29nB223_p0083a22║外段煉衲子以慰吾門之望誠甚盛舉也極欲過看
J29nB223_p0083a23║因萬壽結夏不能別眾而行但望剎竿抱歎而已前
J29nB223_p0083a24║接禹門書與語錄見复燕公書不覺五內震裂想法
J29nB223_p0083a25║門寢盛賴作者以振燿之孰知其人有此妄誕則害
J29nB223_p0083a26║法不細也因走一緘以复禹門然末法時只合逆來
J29nB223_p0083a27║順受惡來慈受似此愚妄倘再縱之必視法門無人
J29nB223_p0083a28║也可惜其人歷年參學將謂是好禪和子原來未曾
J29nB223_p0083a29║徹見源頭故說話直逞鬼聰明於宗要焉有一豪若
J29nB223_p0083a30║不趁斯翦除則師狐並吼而石玉并稱將必有日。
J29nB223_p0083b01║又
J29nB223_p0083b02║法門故弊殆不堪言昨聞禹門遁跡不勝悲感盍川
J29nB223_p0083b03║東法道賴此老及虎丘維持之而禹門既隱則寂寥
J29nB223_p0083b04║之風將見吹人襟褱矣我雖行道於黔而力孱弱不
J29nB223_p0083b05║能張之惟覬有光明爍大者整刷之啟迪之是所願
J29nB223_p0083b06║耳四方載記有堪聞不堪聞然盡在適己之意而私
J29nB223_p0083b07║其心私其行不公乎道公乎言為法門觀瞻也近日
J29nB223_p0083b08║為法重人不私聞見在虎丘得之矣二月四日著笠
J29nB223_p0083b09║拄杖欲度江過虎丘又因初治長松事理未就不能
J29nB223_p0083b10║速行特專使想虎丘必為我察之。
J29nB223_p0083b11║與湄水旵禪師
J29nB223_p0083b12║今人不以法尊乃以人尊是今不及古也悲夫客冬
J29nB223_p0083b13║茅坡使無臧僧送所刻雜錄二卷分布平越及觀之
J29nB223_p0083b14║皆非法門體裁害及者非細事也其以聚雲五百餘
J29nB223_p0083b15║年遠接大慧禪師為的據而以珽公手付雲腹諸人
J29nB223_p0083b16║為妄傳嗟乎於人甚重於法甚輕真不識尊法而不
J29nB223_p0083b17║尊人也不見之黃檗不嗣馬師法眼不承長慶觀傳
J29nB223_p0083b18║鐙不特此如斷際之几案禪板汾陽之拄杖手巾之
J29nB223_p0083b19║類不盡枚舉其人如此只不過欲抹殺我輩渠得以
J29nB223_p0083b20║獨步為快安知我輩豈其人能抹去之人邪倘見渠
J29nB223_p0083b21║語宜與法門垂援不可只是袖手。
J29nB223_p0083b22║與雷水石谷禪師
J29nB223_p0083b23║傳持聖道在力行之不如是道將安寄故教人之要
J29nB223_p0083b24║惟以脫窠臼識大體而已即衲子遵道慕德相繼於
J29nB223_p0083b25║無窮豈外於此哉奈何今人竟以承事何人爭論先
J29nB223_p0083b26║後為得道淺深吾不知使末法衲子人我之心何由
J29nB223_p0083b27║而息邪有太平者稱得法萬峰老伯在雲天杜撰數
J29nB223_p0083b28║篇糾彈諸方無文學與象敏二公授受之言偶見不
J29nB223_p0083b29║勝悲痛然吾道竟在文學不須參寤邪烏乎狐精種
J29nB223_p0083b30║子溷稱師王此我萬峰老伯之過倘見杜撰之言宜
J29nB223_p0083c01║急屏之勿廁法門以亂正法不然其人亂跳不止也。
J29nB223_p0083c02║寄仲維那
J29nB223_p0083c03║凡生天地總屬幻化況天地物之逆旅而爾我又一
J29nB223_p0083c04║兆形軀五七十年不可保邪不獨眼前金珠之美即
J29nB223_p0083c05║王天下而有時殂落推此爾我將安用哉不如一段
J29nB223_p0083c06║光明放教照天照地前不負佛祖以此付爾我後不
J29nB223_p0083c07║乏法海津梁誠在是也做禪和子尤當體會聖道不
J29nB223_p0083c08║可把目前虛幻認作真實用惑真心異日一旦遷流
J29nB223_p0083c09║孰能免此無常之苦吾徒聞之能不懼哉前已職重
J29nB223_p0083c10║任今又作此去就不獨眼前痛笑而諸方放作談柄
J29nB223_p0083c11║誰之過與山僧深念道脈淚溼袈裟吾徒幸勿以吾
J29nB223_p0083c12║言苦而不茹也不然老漁空守古澗將見擿釣而往
J29nB223_p0083c13║實為得計。
J29nB223_p0083c14║复雲居世維那
J29nB223_p0083c15║省來書知維那將為我法門棟柱而黔地法運初轉
J29nB223_p0083c16║共結驢年道交有日矣不識持釣磯頭惡辣藥餌吞
J29nB223_p0083c17║吐為何如光景鐘奇歸先寄一頓拄杖頂門上倘七
J29nB223_p0083c18║華八裂可謂永劫不忘之事也秋後驗之。
J29nB223_p0083c19║與端居長老
J29nB223_p0083c20║懷寶者輕身重道敬事忘勞雖萬里求人不以為遠
J29nB223_p0083c21║也餓腹凍膚困志待時雖持久得人不以為晚也二
J29nB223_p0083c22║十八祖知赤縣神州有大乘器自天篤來中間險阻
J29nB223_p0083c23║巟昧萬餘程獨不辭勞遠者此萬里外求人也自金
J29nB223_p0083c24║陵過魏中間梁魏之主不能合困九年於少室其後
J29nB223_p0083c25║神光之徒三拜受之此持久得人也烏乎區區覬道
J29nB223_p0083c26║一行何也盍不忘太祖昭祖遞相傳授之悲願耳昔
J29nB223_p0083c27║者吾從來山僧知是法器後於開聖一旦以吾受之
J29nB223_p0083c28║於報恩者舉以授之比尚有嗟歎不平之人側目視
J29nB223_p0083c29║吾吾含恥抱垢以待成立使彼嗟歎不平之心自消
J29nB223_p0083c30║而不辯可也近將見成立是彼嗟歎不平之口已合
J29nB223_p0084a01║而吾揚眉吐氣之時矣所謂羞媿頫伏車塵馬足之
J29nB223_p0084a02║間者洵然也然猶有少慮吾徒當以道德為本而文
J29nB223_p0084a03║學次之庶不墜先人之道是吾望於吾徒者。
J29nB223_p0084a04║复野竹長老
J29nB223_p0084a05║堅孫來供物種種不惟濟山僧南行亦法門起色矣
J29nB223_p0084a06║孝子順孫異日獨不出女門下乎前遣梅孰再印之
J29nB223_p0084a07║以衣者長松衣缽或在女後可知也嵩山諸槁一一
J29nB223_p0084a08║看過第離師太早之過不無微瑕耳至於應對柬札
J29nB223_p0084a09║宜一依名人程式不可艸從昔百丈見叢林之難乃
J29nB223_p0084a10║立有學識者掌文翰應荅士大夫方丈提其大綱應
J29nB223_p0084a11║酬佛法而已不見之天童西山乎凡有字與人必酌
J29nB223_p0084a12║之再三閒一字未恰必易之此古人臨發又開封意
J29nB223_p0084a13║也統御大眾不可太剛亦不可太柔在剛柔間耳能
J29nB223_p0084a14║體是以臨眾眾自以德報此先聖之成規亦山僧取
J29nB223_p0084a15║而已驗之事不可不聽山僧此言也江南還必上雲
J29nB223_p0084a16║南尋逸老地可代山僧覓之。
J29nB223_p0084a17║與大雲長西堂
J29nB223_p0084a18║欲為人必先審可不然後行之始無委曲事近聞女
J29nB223_p0084a19║受燕公惑深用痛恨然昔者仝吾何如是之重厚今
J29nB223_p0084a20║者異吾何如是之涼薄夫好惡異仝道人之不取也
J29nB223_p0084a21║久矣吾奉先師之言一豪不設妄為實欲正法門之
J29nB223_p0084a22║不正何吾正之如此吾徒亂之如此眼前或可彊為
J29nB223_p0084a23║則百千年後將何以處其身也吾徒思之。
J29nB223_p0084a24║與嵩目宗禪師
J29nB223_p0084a25║法門骨月幾人能致此熱腸如非嵩目高雅數數親
J29nB223_p0084a26║厚則冷語冰人難當也不及見法筵而北還今猶悵
J29nB223_p0084a27║然未卜滇行何時我已束裝南邁明春及秋或可轉
J29nB223_p0084a28║高藍當又有字來胡護法及陳黎兩君煩致意之餘
J29nB223_p0084a29║不多白。
J29nB223_p0084a30║與西竺主人
J29nB223_p0084b01║往省奉看返取惠並香積玅供感謝不盡然非十年
J29nB223_p0084b02║舊識而何能致此厚德也去冬有裁寄並申謝想達
J29nB223_p0084b03║上座矣目下束裝走吳越五月可抵金陵俟薄務畢
J29nB223_p0084b04║即回黃平倘頭上公假我數年又得相晤引白耳。
J29nB223_p0084b05║與印心主人
J29nB223_p0084b06║客歲留上人房萬千盛惠筆舌難盡高雅也別來兩
J29nB223_p0084b07║有裁謝不卜到不想上人德望既孚自是清福常足
J29nB223_p0084b08║若我輩奔走不暇安望此樂乎二月初南行身上事
J29nB223_p0084b09║畢即回長松或仍到貴陽面謝前愛會城道舊煩致
J29nB223_p0084b10║意之。
J29nB223_p0084b11║與石琴聞監寺
J29nB223_p0084b12║佛祖玅道祕在己躬不可舍此別覓以消時日也然
J29nB223_p0084b13║無始來只是者箇面孔人不能即惺者是當人自昧
J29nB223_p0084b14║非開道者之咎也若能頓然發深省識自家應物底
J29nB223_p0084b15║主人始知本來近而於為道者自遠耳然非得手應
J29nB223_p0084b16║心不能信是言古人云飯是米做火即是鐙詎虛言
J29nB223_p0084b17║哉上座天資可愛作事英靈十二時中勿為物使我
J29nB223_p0084b18║祖庭秋晚正賴抱道左右之上座勿自薶紫荊華也
J29nB223_p0084b19║可。
J29nB223_p0084b20║又
J29nB223_p0084b21║春王十日必於南行不知能到長松一敘別不想此
J29nB223_p0084b22║一別後會不可知也聞近日著悶以告者過也我此
J29nB223_p0084b23║行原為刻書定將分鐙偈收入集中以為萬古法系
J29nB223_p0084b24║豈以十年來父子一為燕居惑亂便不取邪倘應龍
J29nB223_p0084b25║不處汙池可明一言自不久羈門牆以辱上座。
J29nB223_p0084b26║與岳樵長老
J29nB223_p0084b27║客歲四書來竟未見回音豈沈浮之過邪此時欲即
J29nB223_p0084b28║東下奈舊病仍作不能動履惟仰臥山囪望銅巖白
J29nB223_p0084b29║雲而已閏女別修靜室但不知山水佳不倘有蝸牛
J29nB223_p0084b30║之快雖筋力勞苦亦非分外事不然徒為耳又聞白
J29nB223_p0084c01║雲近亦改觀想規制自是如法他日山僧一至惟稱
J29nB223_p0084c02║羨輪奐佳趣耳。
J29nB223_p0084c03║又
J29nB223_p0084c04║數欲東下不能一時就道何業牽引之深邪長松不
J29nB223_p0084c05║得人遂致破敗不堪雖已逐去斯人又暫無出力牚
J29nB223_p0084c06║之者然已為眼中糞屑當任之而已我何苦長作馬
J29nB223_p0084c07║牛憂嗣宗來始得一帖少慰褱抱且云山僧覓一支
J29nB223_p0084c08║棲奈及門者有限當誰為我出隻手也雖然俟到時
J29nB223_p0084c09║再作商之。
J29nB223_p0084c10║與白鹿裔禪師
J29nB223_p0084c11║毅廟癸未秋開州棲靈相別十七年魚鴻竟杳而思
J29nB223_p0084c12║慕之私發之欷歔不能洩又繼之詩歌亦不能洩辛
J29nB223_p0084c13║卯聞在卯陽因過酉谿相看又值禪師折蘆東邁將
J29nB223_p0084c14║欲挈囊以步後塵不意卯谿兵難作矣我四十日茹
J29nB223_p0084c15║糠秕混貔貅中始達平越平越人念廿載辛苦留下
J29nB223_p0084c16║蒲團不期仝儕推作化主今八年矣前莫侯府楚還
J29nB223_p0084c17║攜禪師住天寧語錄展閱之非我禪師不有此非楚
J29nB223_p0084c18║地人不知有禪師可謂天縱之聖也第以弱病難見
J29nB223_p0084c19║我禪師於法座上耳明歲下江南如因緣就便過武
J29nB223_p0084c20║陵不知禪師猶納我於迎仙寺之樂乎己亥九月十
J29nB223_p0084c21║九日附語嵩禪師侍者申侯道駕。
J29nB223_p0084c22║又
J29nB223_p0084c23║徒步千里得氐銅江將取銅江之舟順流而東尋我
J29nB223_p0084c24║故人於三月上巳引桃源為流觴曲水優游酣飲我
J29nB223_p0084c25║雖不慧一坐其次釃酉述韻獨不取主人色笑邪偶
J29nB223_p0084c26║舊病复作就枕簟呻吟者四十五日始得小愈嗟夫
J29nB223_p0084c27║少年壯志為病所困不覺轉為老騃也寧不痛哉。
J29nB223_p0084c28║复開聖諸門人
J29nB223_p0084c29║今昔事舛人我相多不獨耳不靜舌亦勞矣吾徒留
J29nB223_p0084c30║心我宗能擔荷大任吾事畢也聞某人妄語排擠山
J29nB223_p0085a01║僧山僧知悅謗者無所不至安可與之面釋使俗人
J29nB223_p0085a02║掩鼻啞啞邪且斯人語言而醜態實有不可觀亦有
J29nB223_p0085a03║不可言於人者吾即言之何難但恐我法社耳烏乎
J29nB223_p0085a04║悼法門之不幸莫斯為甚也至於斯人欲置騰騰烈
J29nB223_p0085a05║焰中此累劫常事吾何懼哉昨有書复楊護法及丁
J29nB223_p0085a06║護法可親往面道一番足見平日與吾徒道及從來
J29nB223_p0085a07║事也居江外惟是思慕吾徒不識再得相會不種種
J29nB223_p0085a08║積衷如何可言。
J29nB223_p0085a09║與岳樵崇侍者
J29nB223_p0085a10║黔中賴左右之教門始有觀光不然黔人何知有此
J29nB223_p0085a11║題目故以法器期之終不作黔驢待也客冬省親此
J29nB223_p0085a12║仁人之禮山僧豪無拒意何一往梓里便不來邪豈
J29nB223_p0085a13║不知欲作者家種艸實非一日便到休歇若里中一
J29nB223_p0085a14║為院子累終法門小伎也因留复治在此如聞而即
J29nB223_p0085a15║來天下老和尚不來天然之句有所歸也吾之動定
J29nB223_p0085a16║不可知爾亦不可不察。
J29nB223_p0085a17║寄白齋菴靈師叔
J29nB223_p0085a18║崇禎己卯閒侍臥龍先子從夔州下荊南埽白齋祖
J29nB223_p0085a19║塔得與吾師叔相見雖別二十六年其音容宛在耳
J29nB223_p0085a20║目想師叔不能記我為誰也然猶憶辛巳复侍先子
J29nB223_p0085a21║回蜀甲申罹兵難賴先子道聲鳴於楚蜀即遘觸藩
J29nB223_p0085a22║之怨如游園觀耳先子睹此僇劫無留世意即戈戟
J29nB223_p0085a23║叢中集眾登座說法與示安武徐公諸人偈語畢遂
J29nB223_p0085a24║瞑目化去實毅廟崩之明年乙酉三月一日午時其
J29nB223_p0085a25║持兵殺人者皆知有佛吾蜀故藉此得全十一者皆
J29nB223_p0085a26║先子功也其後璧於千萬死中逃出如太倉遺一粒
J29nB223_p0085a27║始回視先子存日若隔幾十生今又幾一二十年不
J29nB223_p0085a28║覺齒落髮白形骸可憐矣元年從黔出楚欲過江陵
J29nB223_p0085a29║問吾菴中人知必猶有存者因涂路有阻不敢前蹤
J29nB223_p0085a30║故買舟遂入越矣上金粟會荊州人問菴中事云人
J29nB223_p0085b01║物皆故所幸存者惟吾師叔菴既已成瓦礫燕麥兔
J29nB223_p0085b02║葵之感寧不對青天白日泫然下涕邪俟身上事完
J29nB223_p0085b03║一櫂溯流而上與吾師叔告二三十年苦師叔其待
J29nB223_p0085b04║我瓦礫閒何如。
J29nB223_p0085b05║寄梁山和尚侍者西缽
J29nB223_p0085b06║梁山祖庭依違三十年閱人多矣而心眼孤明西缽
J29nB223_p0085b07║外不一二見也庚子春作詩留別還黔以為不复再
J29nB223_p0085b08║晤元年秋复舟遇於黃巧出意外亦复恍如夢裏第
J29nB223_p0085b09║以舟師促去不能竟作三日談悵矣來吳越三見霜
J29nB223_p0085b10║露每風晨月夕回首高梁如在天上而闌干只作銀
J29nB223_p0085b11║河落九天也昨春往金粟會有鄉師自出峽依雪竇
J29nB223_p0085b12║福巖金粟則處幾年矣每為人重獨是因緣不合因
J29nB223_p0085b13║詢老人興居將還蜀為老人一株樹蔭覆天下西缽
J29nB223_p0085b14║照拂可也我自廢放來只作長年行腳僧不知更有
J29nB223_p0085b15║餘緣說無聊話不方丈萬福不敢具啟便言為感臨
J29nB223_p0085b16║楮悵悵不一。
J29nB223_p0085b17║复德山語嵩禪師
J29nB223_p0085b18║禪師不以萬里行倦破暑轉蘇顧我雙塔此法門念
J29nB223_p0085b19║重矣乃复鐙前榻上屬之如許我豈犬馬忘德本所
J29nB223_p0085b20║事者盍梁山不仁誤聽左右而燕居又彊取我二子
J29nB223_p0085b21║敏老亦取我一孫我故去之雖遭物議任之而已嗟
J29nB223_p0085b22║嗟三十年法乳豈恰然一斬乎所以小隱古吳盍實
J29nB223_p0085b23║有去就良難之意禪師愛我如此我極思之不得已
J29nB223_p0085b24║為隱焉庶幾也如再欲我還梁山我則在汶上矣禪
J29nB223_p0085b25║師幸原之。
J29nB223_p0085b26║上古南牧和尚
J29nB223_p0085b27║拜違函丈兩見飛霜每切瞻依其如仙蹤不定雖望
J29nB223_p0085b28║雲山隕涕亦徒千行耳總之我輩癡頑致有乇而逃
J29nB223_p0085b29║焉者良或然也昨夏來蘇僦居雙塔自念此生三十
J29nB223_p0085b30║年行腳即不能親承人之法印假此退居不失為善
J29nB223_p0085c01║其於計雖拙其於立身行己不其韙歟不意籌兄忽
J29nB223_p0085c02║顧巟寓因示和尚所止不過三十里之遙於是哀慕
J29nB223_p0085c03║之腸不幾萌而幾熱乎獨是冒寒未脫不能前蹤古
J29nB223_p0085c04║人有為法忘身然亦有身安道隆之說故先遣小孫
J29nB223_p0085c05║隨籌兄來代候萬安稍遲月日即躬親猊座和尚其
J29nB223_p0085c06║不吝弘慈在壁受賜之大天地何能為諭哉薄具香
J29nB223_p0085c07║儀聊以伴緘臨楮曷勝惶悚之至。
J29nB223_p0085c08║复天隱禪師
J29nB223_p0085c09║貴筑晤後四年不奉吾友手教總之間關修阻非朝
J29nB223_p0085c10║遣夕至而可能者還樸至自梁城手持吾友三月四
J29nB223_p0085c11║日書拜讀數四見吾友愛我如昔未又勸勉懇懃若
J29nB223_p0085c12║非天隱厚道絕不至此也每自思之三十年方外心
J29nB223_p0085c13║還不歇此豈有所樂為也盍人皆笑我狂且愚而不
J29nB223_p0085c14║知我大為人棄並奪其所授甚至覆巢取子豪不容
J29nB223_p0085c15║置足其間顧此能不疾首痛心乎是有吳越之役雖
J29nB223_p0085c16║棲靈亦不得怪我常寂中矣今吾友猶不投卑返將
J29nB223_p0085c17║歸我梁山以續舊好而此情灑且渥矣然豈尾大不
J29nB223_p0085c18║掉之人奈何一入趙竟不能再奉德教於燕也用是
J29nB223_p0085c19║方命知吾友必察而原之。
J29nB223_p0085c20║荅長洲靈壽履冰和尚
J29nB223_p0085c21║不奉教七閱月胸中鄙吝豈止复萌將瞿塘灩澦矣
J29nB223_p0085c22║忽雲函來讀之恍如促膝一室知仁兄愛我真不啻
J29nB223_p0085c23║骨肉獨是愚頑之質不能長侍座右領受切磋盡開
J29nB223_p0085c24║茅塞悵也何如聞有吳江之行不棄陋室便奉一茗
J29nB223_p0085c25║以消渴褱倘先示一音道左相侯。
J29nB223_p0085c26║寄履冰和尚（附回書）
J29nB223_p0085c27║吳江返棹歲云莫矣室中一顧即茶灶煙冷匡床塵
J29nB223_p0085c28║生而岑寂不可言狀也雖欲揩拭須得六七日何能
J29nB223_p0085c29║放腳過靈壽與吾兄痛笑松谿梅塢為樂哉初八日
J29nB223_p0085c30║老人已將重擔累我然駑駘是力窮日幾里老人只
J29nB223_p0086a01║作略玄黃而取俊骨不顧人笑也雖然弟謹守之敢
J29nB223_p0086a02║負老人婆心以取識者譏邪餘不贅。
J29nB223_p0086a03║兄去報恩弟嘗私語曰者回水乳合矣昨令孫來
J29nB223_p0086a04║接讀手教果如所擬及訊其事云云令弟不勝慶
J29nB223_p0086a05║快且老人從未陞堂說法屬一人者吾兄今獲如
J29nB223_p0086a06║此則恩莫大也皆吾兄夙德敦厚所致非若今狂
J29nB223_p0086a07║小諂佞輩可能及矣奈弟室如縣磬無以為賀聊
J29nB223_p0086a08║成里語二章塵之一笑。
J29nB223_p0086a09║寄嵩山野竹長老
J29nB223_p0086a10║元年六月二十六日始銅仁東下暑猛如虎舟中迫
J29nB223_p0086a11║窄待泊武陵疽節甚矣四十餘日少愈將買舟過湖
J29nB223_p0086a12║而江道略官舟雲帆頓斷無葦可渡積水者乃由石
J29nB223_p0086a13║首過江覓舟方達武昌而疽節又生淹留兩月未能
J29nB223_p0086a14║前蹤宏孫兄弟訪尋親舊尚存者眾且是至戚故留
J29nB223_p0086a15║彼以封二十年未封之骨九月中獨攜兩行者由漢
J29nB223_p0086a16║口長發一路苦辛至十一月初抵建業疽節复甚忽
J29nB223_p0086a17║山翁和尚來埽慈瑄兩祖塔因得瞻禮至蘇再謁本
J29nB223_p0086a18║師老人於報恩過越又得瞻覲古南和尚其他皆相
J29nB223_p0086a19║繼而化盡作古人也至於據源拂於今日者比比皆
J29nB223_p0086a20║是余不覺泫然痛我宗祖法門濫觴極矣即欲回舟
J29nB223_p0086a21║仍作山中主人完我殘喘奈何回首長松六千里如
J29nB223_p0086a22║在天上無翼能飛且值公令汰僧而平地上亦棘芒
J29nB223_p0086a23║侈矣因於蘇州雙塔僦一室暫住將先臥龍錄梓就
J29nB223_p0086a24║必欲收拾西還或由此直上梁城與吾徒坐一蓬子
J29nB223_p0086a25║痛說十三年離褱誠我意也餘不盡。
J29nB223_p0086a26║又
J29nB223_p0086a27║到吳越三年絕無可語者真入無人之竟每褱西還
J29nB223_p0086a28║輒不如意總之窮道人事多鈍置不能一快便耳前
J29nB223_p0086a29║年天童賢老人收余為法嗣此非去蜀歸吳盍不得
J29nB223_p0086a30║已也梁山既收回棲靈信具而燕公又奪我二子敏
J29nB223_p0086b01║公亦取我一孫十五六年苦訓之人皆為同門間絕
J29nB223_p0086b02║睹此能不痛心乎若只苦守後之人疑之則上負前
J29nB223_p0086b03║人所望下辜吾徒支牚即余一身罪大莫贖矣吾徒
J29nB223_p0086b04║其思之還撲來問吾徒無恙外又問嵩山集云已梓
J29nB223_p0086b05║行然固美矣但不可艸艸完事須深酌之可耳今天
J29nB223_p0086b06║下行者皆出古人一頭地若西南諸師是皆不能遠
J29nB223_p0086b07║傳況能開後人眼目哉吾徒當思之今秋不還即明
J29nB223_p0086b08║春必歸到家定有雞足之行吾徒當俟我梁城間可
J29nB223_p0086b09║也。
J29nB223_p0086b10║又
J29nB223_p0086b11║客吳越四年未嘗一日不繫念嵩山盍黔南苦心教
J29nB223_p0086b12║人止得此一席以慰吾望前歲五月一書去秋一書
J29nB223_p0086b13║冬又一書今夏又一書不知皆到不七月浮老人圜
J29nB223_p0086b14║寂於吳江聞訃即自高郵還蘇為奔喪之舉及送龕
J29nB223_p0086b15║上徑山適竹元孤身二千里來省吾雙塔此非嵩山
J29nB223_p0086b16║以孝法人何以壯元孫此行且眉孫留廣嗣元孫苦
J29nB223_p0086b17║遠涉吾又憐二人孤苦中猶不置吾此不獨二人孝
J29nB223_p0086b18║猶見二人珍重吾道未薄耳人得一夔足矣況雙珠
J29nB223_p0086b19║乎故吾願嵩山不如二人者勿收之以敗厥事近日
J29nB223_p0086b20║法門委付如市未見有如禪和子也不過取虛聲襲
J29nB223_p0086b21║虛名真可笑耳人或從滇來即問之嵩山即問之他
J29nB223_p0086b22║人為人何如或曰嵩山為人不減平越但委付微異
J29nB223_p0086b23║耳因書此言為嵩山誡明年吾不親來即當遣人慰
J29nB223_p0086b24║公於方丈。
J29nB223_p0086b25║寄長松監院梅孰
J29nB223_p0086b26║師弟法乳一隔三秋每一思之五內寸斷床頭若無
J29nB223_p0086b27║古人兩卷書何能暫寬愁寂也前夏六月廿六自銅
J29nB223_p0086b28║巖舟發涂路苦辛如何可言在武陵病疽武昌建業
J29nB223_p0086b29║亦然且甚竹眉弟兄到江夏尋二十年喪亂後親朋
J29nB223_p0086b30║得一叔一胞妹其姻戚中猶存者盛因往崇陽省彼
J29nB223_p0086c01║父柩欲為八尺之封吾恐久留歲月易度遂撥煙霞
J29nB223_p0086c02║而前蹤身邊不過兩木頭人耳此行孤苦情實難堪
J29nB223_p0086c03║惟自怨自艾欲與誰言客秋逐僧不知長松與諸菴
J29nB223_p0086c04║作何去就銅仁幾處亦作何狀初到吳越如行異域
J29nB223_p0086c05║忽得鄉人李明府留寓蘇州雙塔不知將來何以了
J29nB223_p0086c06║我歸志睹此精神益困矣菴中事務女輩切宜勤理
J29nB223_p0086c07║不可怠吾歸來方與酬勞黔中道舊當以此帖傳聞。
J29nB223_p0086c08║寄黔中開石監院及諸剎
J29nB223_p0086c09║春二月遣祖易歸止有祖年供灑埽寂莫甚矣望黔
J29nB223_p0086c10║中人來即議行李計奈何望眼幾穿竟未有至者昨
J29nB223_p0086c11║五月▆▆北訪張高郵公公以二十年相與之人不
J29nB223_p0086c12║可一見即別因留住城南福海八月朔方到院未幾
J29nB223_p0086c13║▆▆老人訃至因奔喪並送入徑山塔一連耽閣三
J29nB223_p0086c14║月不覺小春又寒矣前八月幸竹元不辭二千里孤
J29nB223_p0086c15║身來省我雙塔得以少慰岑寂明春或遣彼還武昌
J29nB223_p0086c16║耳諸徒聞此有意東來或遣人到廣陵再窮一日即
J29nB223_p0086c17║達福海矣一別四年如隔世人每一念來五內如擣
J29nB223_p0086c18║不能插翼與女輩樵山漁谿為樂苦也如何話長紙
J29nB223_p0086c19║限未能罄其衷哉。
J29nB223_p0086c20║寄竹眉竹元兩孫
J29nB223_p0086c21║女弟兄往崇陽省二十餘年喪亂未封之▆吾以病
J29nB223_p0086c22║軀不能同去終為慊然後於漢口待之二十餘日竟
J29nB223_p0086c23║未有秏且既過江安能再緩是以九月十九日得便
J29nB223_p0086c24║舟長行矣一瞬三年音書杳絕女二人如念吾左右
J29nB223_p0086c25║無知事者可議一人前來助吾梓舊集諸槁即是女
J29nB223_p0086c26║二人報嵩和尚慈蔭也客歲汰僧女二人何策守之
J29nB223_p0086c27║吾為女慮想高蹈之人自有確守非仝淺淺者可仝
J29nB223_p0086c28║日而語也。
J29nB223_p0086c29║又
J29nB223_p0086c30║鄂渚相別三年過矣每念女兄弟初歸故里囊無一
J29nB223_p0087a01║物豈能封二十餘年未封之骨雖有戚氏恐亦不能
J29nB223_p0087a02║大助中夜深思情不能已自入吳歷越所見名宿而
J29nB223_p0087a03║費亦不輕且久逸之人一旦服膺叢席動即勞極不
J29nB223_p0087a04║得已乃寓雙塔但先臥龍錄與開聖諸槁豪未付梓
J29nB223_p0087a05║萬里南來欲完此兩者將尋丘壑之樂而又因循若
J29nB223_p0087a06║此能不傷哉前冬往吳江報恩寺見浮老人即許入
J29nB223_p0087a07║室豈我無良而恧顏若此者總之是梁山父子之使
J29nB223_p0087a08║然女兄弟亦孰之矣烏乎寤窮達之有命窺崨徑之
J29nB223_p0087a09║無益我之謂也女兄弟可一下江南則吾事備矣夫
J29nB223_p0087a10║复何言。
J29nB223_p0087a11║荅廣嗣眉孫
J29nB223_p0087a12║幾年不見有如隔生雖夢中翁孫一堂醒复如故也
J29nB223_p0087a13║八月從高郵還蘇扶浮老人龕上徑山入塔忽竹元
J29nB223_p0087a14║來令吾一喜一泣交並難況石公書中言廣嗣新之
J29nB223_p0087a15║陶瓦欲元弟早歸佐爾此理也但吾數年不會之人
J29nB223_p0087a16║何能一見即遣且初住高郵福海無人代筆須假今
J29nB223_p0087a17║冬明春當遣回女如念吾或不生惱其家事隨緣應
J29nB223_p0087a18║之勿困於心以巟爾志我後事惟爾兩人為寄餘非
J29nB223_p0087a19║切望也近日牚佛法非道德學問不能早譽爾自高
J29nB223_p0087a20║明不教可諭然吾亦不可不屬也。
J29nB223_p0087a21║荅澤臞和尚
J29nB223_p0087a22║舊冬二之日方坐雪囪下兄書忽至即拜受讀之直
J29nB223_p0087a23║如面談令人忻感交集何啻愈病檄也曾憶到江南
J29nB223_p0087a24║來與人把握不可謂不眾獨是與兄有如骨肉非薄
J29nB223_p0087a25║與眾而厚與兄盍鸞鶴鳴舞當從其類耳兄還平陽
J29nB223_p0087a26║暑薄秋新矣正宜負瓢以從奈何鄉客枉顧談笑綿
J29nB223_p0087a27║連是以此意為之遏截然我心至今未滿昨過齊門
J29nB223_p0087a28║見華胎柳孕士人游也兄不遺棄舊人肯一過吳門
J29nB223_p0087a29║同上海涌峰不。
J29nB223_p0087a30║寄明遠禪師
J29nB223_p0087b01║逖違道範四見霜華有褱伊人心旌如舞安得縮地
J29nB223_p0087b02║符子一瞚間向武陵谿口以晤言消之邪一源土木
J29nB223_p0087b03║或已畢工禪師登堂說法而四眾怡然進道則其功
J29nB223_p0087b04║不在靈山下故我私心合十此古佛久矣俟秋涼時
J29nB223_p0087b05║一葦西來當與作三日談其無曰望州亭相見了。
J29nB223_p0087b06║寄東山長老
J29nB223_p0087b07║去春二月遣人還長松報東山一帖尚在平江雙塔
J29nB223_p0087b08║夏五月因仝鄉朱孝廉北游遂仝舟到廣陵得觀淮
J29nB223_p0087b09║海故里留六十日將欲還蘇忽秦氏一菴名福海者
J29nB223_p0087b10║虛席郡守及紳士邀主方丈再辭不能脫今到院半
J29nB223_p0087b11║歲矣雖欲西還止屬空談然黔中化行十七年而相
J29nB223_p0087b12║信吾道者皆賴吾徒代為宣揚所謂若舌即吾舌矣
J29nB223_p0087b13║大耑明春整頓歸帆必從銅巖談風笑雨一洒五六
J29nB223_p0087b14║年離腸結耳空囊無物寄回俟面時方道苦衷。
J29nB223_p0087b15║寄別菴長老
J29nB223_p0087b16║一別五六年始知離腸痛如刀錐然非仝人不知此
J29nB223_p0087b17║苦也去秋得元宗孫說話又覺稍不寂莫黔中諸友
J29nB223_p0087b18║自是無恙獨是念爾不置者緣爾病身子不識近日
J29nB223_p0087b19║得解脫不別菴完緝可以棲遲亦是爾福切不可有
J29nB223_p0087b20║一豪他念大約岳樵高見亦不須再屬也去夏因往
J29nB223_p0087b21║邗溝觀古人遺蹟遂為盂城檀越留主福海矣明春
J29nB223_p0087b22║得人代守必整歸帆與吾徒聽青猿煮白水為樂此
J29nB223_p0087b23║外無事事也。
J29nB223_p0087b24║寄惺一照監院
J29nB223_p0087b25║思還白雲夢寐不置奈何一到吳越回首萬里雖鵬
J29nB223_p0087b26║摶也得六月息耳況要金盡而白髮新乎去春遣人
J29nB223_p0087b27║還有帖報女想已到矣昨夏過淮南已住得一菴規
J29nB223_p0087b28║制頗稱思得監院為之住持不知肯舍山而就城槁
J29nB223_p0087b29║作鬧中主人不別菴病身子近日作何狀一切賴為
J29nB223_p0087b30║之外助始不負二三十年道友然亦是吾切望於賢
J29nB223_p0087c01║徒者家中法眷惟善待之餘不多屬。
J29nB223_p0087c02║寄長松監院梅隱
J29nB223_p0087c03║去秋待家裏人來即載行李飄然西還奈何望眼幾
J29nB223_p0087c04║穿竟無至者要纏既盡何能葡萬里費只空對雲天
J29nB223_p0087c05║晨夕長歎耳計無出只得在秦郵小就一菴已作半
J29nB223_p0087c06║年主人矣然每一西顧心神欲飛總之黔州十六七
J29nB223_p0087c07║載人竟既浹何異故里所謂遙望并州是故鄉豈獨
J29nB223_p0087c08║前人有此思邪不知茗鬻之餘亦念山僧孤身寂莫
J29nB223_p0087c09║不明歲若得人代守院子或可買舟溯流而上次第
J29nB223_p0087c10║尋諸友說五年離情也長松將來為我逸老地須留
J29nB223_p0087c11║心緝理無怠為屬。
J29nB223_p0087c12║寄雲居長老
J29nB223_p0087c13║昆明有還樸者自吳門還里曾乇寄雲居與大來一
J29nB223_p0087c14║書知已到矣原期今春歸黔其意已決奈何昨夏游
J29nB223_p0087c15║廣陵有少游公後人新建一菴近無主者張郡守仝
J29nB223_p0087c16║紳士邀主方丈義不能固卻八月朔到院已任事七
J29nB223_p0087c17║月日矣江南住持絕非黔中雖憚精力而服食器用
J29nB223_p0087c18║猶難事事如一大都明歲西還方細細說與雲居耳
J29nB223_p0087c19║黃甕僧俗近來何狀不及一一手書幸致意之。
J29nB223_p0087c20║寄破一和尚
J29nB223_p0087c21║金粟出山欲買歸櫂不知東風不與我便遂僦一室
J29nB223_p0087c22║於平江今寒梅四白也貫上座來方知吾兄住四祖
J29nB223_p0087c23║道場心竊思之如明春還楚登堂稱賀晤期非遙奈
J29nB223_p0087c24║何又為高沙一菴羈住复不能如念也客秋七月先
J29nB223_p0087c25║師浮老人圜寂吳江九月始送全身上徑山其封龕
J29nB223_p0087c26║入塔一段光明全賴山翁老伯法語此亦先師平生
J29nB223_p0087c27║道力所致耳江南法運吾兄深知弟复何云元孫還
J29nB223_p0087c28║遣詣座下接足亦聊攄繾綣意耳。
J29nB223_p0087c29║上梁山破和尚
J29nB223_p0087c30║丙戌間賓城脫難東下南賓得瞻拜前席實為再世
J29nB223_p0088a01║之逢不意巴東一別轉面即天涯矣六七年都亭施
J29nB223_p0088a02║南五履兵難此身幾不得脫若非祖宗有靈又隨父
J29nB223_p0088a03║老填溝壑也我生不辰逢此百憂當此之時可為流
J29nB223_p0088a04║涕太息誰為某相憐邪及卯陽兵入不得脫隨亂軍
J29nB223_p0088a05║四十日飲湯茹薇始解此苦南到平越以為可放蒲
J29nB223_p0088a06║團操瓢而食豈知亂猶未已而楚吳兩越朝挈囊而
J29nB223_p0088a07║東莫挂瓢而西奔馳苦辛耽饑忍凍夜逃晝伏避虎
J29nB223_p0088a08║防狼則又四五白也既稍安堵每褱北還其如荒塞
J29nB223_p0088a09║迢遞萬里絕爨加某病骨日常發熱見風即嗽動履
J29nB223_p0088a10║維艱何能望夔州再覲慈顏於梁山之堂上乎某常
J29nB223_p0088a11║思之自崇禎初棲靈親近以來指導啟發和熊舐犢
J29nB223_p0088a12║之深恩雖肝腦塗地不能報萬一矣況欲伶俜四方
J29nB223_p0088a13║而忘父所乎實間關與病阻人之甚也某於臥龍有
J29nB223_p0088a14║師弟之重從臧骨金城之西負齒骨隨身已來十年
J29nB223_p0088a15║矣亦不能覓上峽船捧土封之樹片石於墓側就此
J29nB223_p0088a16║訪尋揆師遺骨及父母弟妹死所嗟嗟種種痛心如
J29nB223_p0088a17║何可言此某深厚莫贖之罪也頭上公肯假某數年
J29nB223_p0088a18║或可完此數事此實某之幸不審如心不臨楮意亂
J29nB223_p0088a19║神愴未能盡所私惟和尚憐之八月初七上書。
J29nB223_p0088a20║與古余和尚
J29nB223_p0088a21║吳門舟別轉面閒一裘葛更矣咫尺禪範不得到七
J29nB223_p0088a22║寶几前接足雖仰慕如饑欲食亦徒有此褱耳昨育
J29nB223_p0088a23║兄和尚侍者來問兄無恙外擬小春月度積水問候
J29nB223_p0088a24║育和尚便過天長奉謁不期此月有姑蘇之役不獲
J29nB223_p0088a25║如我心也大耑來歲華朝仝肅兄專候道駕或得把
J29nB223_p0088a26║握蒼苔石上聽新鶯吐語看桃華獻笑竟作十日談
J29nB223_p0088a27║兄幸勿猒此惡神也。
J29nB223_p0088a28║與佛日山和尚
J29nB223_p0088a29║五月拜違兄丈回首江天秋色平分矣每念雅況吟
J29nB223_p0088a30║褱對此佳竟不知增幾楓落吳江冷句弟素來福淺
J29nB223_p0088b01║弗獲為鄰常讀兄詩滌我煩襟悵也何如何如高沙
J29nB223_p0088b02║自六月湖水漭沆不惟廬室氽去即人半為鱉民矣
J29nB223_p0088b03║此時方思雙塔一室噬臍莫及水方兄事百為周之
J29nB223_p0088b04║而劉必欲水兄來方了此局正著人往返閒而湯湯
J29nB223_p0088b05║洪水即劉亦藉此狡猾矣不能了此一事心極不滿
J29nB223_p0088b06║因滇人欲隨喜四明諸名勝裁寄道履菊月後又得
J29nB223_p0088b07║拜教。
J29nB223_p0088b08║與光孝玉和尚
J29nB223_p0088b09║吳興道中遽然一別不覺冬复春矣緬想道範不啻
J29nB223_p0088b10║子弟之仰父兄奈何姑蘇歸來初住一室不能擿此
J29nB223_p0088b11║牢騷東度淮海以晤言消我景慕之渴塵也苕上承
J29nB223_p0088b12║不鄙愚才要弟和霜葉紅於二月華比已草就未欲
J29nB223_p0088b13║上獻盍舟中無紙筆故也風便乃以獻侍者若蒙削
J29nB223_p0088b14║正弟受賜侈矣。
J29nB223_p0088b15║复昭覺丈和尚
J29nB223_p0088b16║今夏虎丘人來得大教與禹門語錄讀之喜法門佛
J29nB223_p0088b17║日又中天也及見复燕居申公書未常言佛法事不
J29nB223_p0088b18║覺泫然涕下審梁山老人付人衣缽實為祖宗慧命
J29nB223_p0088b19║耳人不自重內蘊蛇心怒目攘臂與人從事識者不
J29nB223_p0088b20║無竊笑我平越結冬伊走僧將雲天所集糞屑遍散
J29nB223_p0088b21║平越取閱之始知脫空之極因而知以梁山示偈為
J29nB223_p0088b22║付偈諸方非浪傳也至敘行腳未見徹法源底與師
J29nB223_p0088b23║資叩激承接等事但節節自譽節節非人烏乎無惑
J29nB223_p0088b24║乎佛道之湮也伊立身行事自以為真殊不知祇誑
J29nB223_p0088b25║愚昧未見者當作實事如走雷霆驅閃電埽狐蹤抹
J29nB223_p0088b26║兔跡慰先德之門戶興末運之鉗錘伊未必夢見伊
J29nB223_p0088b27║常謂梁山不宜筆佛道聲價一書以病聚雲吹萬夫
J29nB223_p0088b28║梁山為一代宗盟主張大法自合典御四方權衡一
J29nB223_p0088b29║世有真當褒有偽當斥此賞罰與奪之柄在梁山誰
J29nB223_p0088b30║曰不宜吹萬既系大慧的裔病之為無師承是梁山
J29nB223_p0088c01║自心不公心不公何以服諸方口邪必不爾爾盍末
J29nB223_p0088c02║法時聰明多見道少不如此則記持文字口舌利辨
J29nB223_p0088c03║便向三家村裏作為人師如吹萬者故梁山一點苦
J29nB223_p0088c04║心以佛道聲價發明也宜矣我自戊寅春見吹萬集
J29nB223_p0088c05║約十八人打鼓上堂燒香願續大慧伊名已見在數
J29nB223_p0088c06║內矣及庚辰又見一集以朝陽為師溯源而上十代
J29nB223_p0088c07║至大慧自嬾菴需木菴永下偽作六代此見佛道聲
J29nB223_p0088c08║價畏而為之也然吹萬雖遙嗣大慧不過目前而道
J29nB223_p0088c09║統一亂相習成風終難撲息梁山不得不一垂援也
J29nB223_p0088c10║請觀夫二祖可知矣二祖得道後其意可已嵩少仍
J29nB223_p0088c11║用袈裟分付是欲天下後世遞相委付不致妄作以
J29nB223_p0088c12║亂世系其後黃檗屬臨濟几案禪板汾陽送龍潭拄
J29nB223_p0088c13║杖手巾付授之際豪不敢苟我後世欲妄接而稱聖
J29nB223_p0088c14║紹可乎人亦有言道由自寤證須見人又言寤了還
J29nB223_p0088c15║須見人古人誡語皇皇伊豈不耳而目之乎吹萬見
J29nB223_p0088c16║梁山斥之既極乃棄大慧近以朝陽念豆佛僧為師
J29nB223_p0088c17║此僧若系大慧兒孫則大慧一念豆佛和尚於宗門
J29nB223_p0088c18║何有深屈古人之罪其誰赦之又謂象崖珽公不見
J29nB223_p0088c19║吹萬然珽此時已承嗣人領眾又數歲是時在忠南
J29nB223_p0088c20║居說法位若使棄眾再見是麟龍之卑蛇兔之尊也
J29nB223_p0088c21║烏乎三尺童子指犬豕令拜尚見怒色況號為法王
J29nB223_p0088c22║而顛倒若此伊常稱吹萬如銀漢無極真大慧後不
J29nB223_p0088c23║須源流做得行即是雖永公下六代無語錄可考無
J29nB223_p0088c24║塔廟可據尚縣絲不斬不知何據為此分辨觀伊當
J29nB223_p0088c25║日在吹萬時數有爭論今日是假梁山為師實欲扶
J29nB223_p0088c26║吹萬真業種也我常言之如欲扶吹萬以吹萬為師
J29nB223_p0088c27║可也區區以梁山為師而又侮其師以扶他人意在
J29nB223_p0088c28║源源有據可以扶之不如此縱言之扶之不行也然
J29nB223_p0088c29║則何不責吹萬稟受一師承流行祖道何得謂吹萬
J29nB223_p0088c30║不消授手自然精確此倒置可笑又常誣雲腹假寫
J29nB223_p0089a01║來源謂象崖死者無對然雲腹嗣象崖有年而語錄
J29nB223_p0089a02║見有印證雲腹之語實象崖子無疑也卻以師承有
J29nB223_p0089a03║據為不是以吹萬無師妄接為是狂肆若此者乎嗟
J29nB223_p0089a04║嗟縱使吹萬見道真守道實只可作自了如欲出世
J29nB223_p0089a05║須待印證可也不見之古人乎閒有見道穩實師資
J29nB223_p0089a06║不確亦不收入傳鐙但曰未詳法嗣耳如此豈用學
J29nB223_p0089a07║解文字即無師而為紹繼種草邪種種狂肆難盡枚
J29nB223_p0089a08║舉姑俟後人褒斥也奉复不莊。
J29nB223_p0089a09║复肅堂和尚
J29nB223_p0089a10║久不晤褱想無已祖易來獲手教種種愛言近日弟
J29nB223_p0089a11║兄如吾兩人外盍寡矣尊意謂弟諸槁▆先廣陵而
J29nB223_p0089a12║平城次第編入大約論之目前兄言極當若以身後
J29nB223_p0089a13║恐亦過慮也且黔州諸子見之未必不笑我倒置愈
J29nB223_p0089a14║深其罪也即靈壽履兄枉駕亦論弟槁當如舊編不
J29nB223_p0089a15║可迻置前後而嵩山首座亦必爭為原錄弟以為然
J29nB223_p0089a16║而從之矣徑山塔主丫兄在吳門問兄動定與江北
J29nB223_p0089a17║諸兄欲過江催所逋弟以兄清淨自守不事外緣告
J29nB223_p0089a18║之然明歲恐不能辭矣月映一菴如恰意可住幾日
J29nB223_p0089a19║亦是快事楚行雖好恐左右無得力人未免勞心祖
J29nB223_p0089a20║易杭歸言上生菴極好而守菴者欲癡老來交代聞
J29nB223_p0089a21║癡老欲與兄住此亦美意弟於虎林念之久矣恨無
J29nB223_p0089a22║紹介兄有此美似不可卻也囊空無物可寄賮儀一
J29nB223_p0089a23║函聊以犒從者餘不備。
J29nB223_p0089a24║與光孝玉和尚
J29nB223_p0089a25║相去百里不能一拜方丈疏慢之罪江海不足為諭
J29nB223_p0089a26║會友人北上問江越諸兄大約皆無恙惟拳石百可
J29nB223_p0089a27║兩兄卒於去冬塔院事丫兄為之主聞之五內如割
J29nB223_p0089a28║子蓮來知兄近狀更佳若弟錄錄勞生無一可樂仰
J29nB223_p0089a29║視兄福德真天淵矣中秋後踵謁函丈始盡衷曲。
J29nB223_p0089a30║荊南開聖院山暉禪師語錄卷十二（終）