J29nB224_p0102a01║嵩山野竹禪師語錄卷三
J29nB224_p0102a02║
J29nB224_p0102a03║鄂　州參仝門人宗宏　錄
J29nB224_p0102a04║鄂　州龍光門人宗上　潞南州兜率門人宗堅　仝編
J29nB224_p0102a05║再住雲南府嵩山禪院語錄
J29nB224_p0102a06║開盧檀越高得捷張國勳同各衙勳貴請上堂指法
J29nB224_p0102a07║座云者箇座子與須彌齊等陞此座者揭開千聖頂
J29nB224_p0102a08║𩕳坐斷報化佛舌演無量玅義流出恒沙法門所謂
J29nB224_p0102a09║我為法王於法自在便陞座拈香祝
J29nB224_p0102a10║聖畢次拈香云此瓣香奉為
J29nB224_p0102a11║平西親王及高張兩居士各衙勳貴末後拈香云此
J29nB224_p0102a12║是第十回供養磚鏡大和尚僧問大冶盧開烹佛烹
J29nB224_p0102a13║祖如何是斬新一句師云今日勳貴約山僧開堂進
J29nB224_p0102a14║云恁麼則各各心空及第歸也師云如何是心空及
J29nB224_p0102a15║第歸底句僧喝師云此喝也少不得問選佛場開即
J29nB224_p0102a16║不問當陽一句作麼生師云零零落落千峰雪澹澹
J29nB224_p0102a17║清清幾點梅進云人人盡獲無生意箇箇仝明般若
J29nB224_p0102a18║心師云誰不瞻仰問雪飄萬里時如何師云祇要你
J29nB224_p0102a19║寒入骨乃云開盧瑞雪兩采一賽有時白紛紛有時
J29nB224_p0102a20║青靄靄古人云好雪片片不落別處且道落在甚麼
J29nB224_p0102a21║處還有知得落處底麼不見目前無法意在目前且
J29nB224_p0102a22║誰是目前法莫是海岳雲山艸木叢林總成瓊樓玉
J29nB224_p0102a23║宇麼莫是一玉宇有一佛出世說不可思議甚深法
J29nB224_p0102a24║不可思議解脫門麼莫是藩府勳貴約山僧開堂直
J29nB224_p0102a25║指人人本具受用底麼衲僧門下總沒交涉何也他
J29nB224_p0102a26║家別有通人愛。
J29nB224_p0102a27║上堂握靈蛇珠煇天鑒地持金剛劍截鐵斬釘德山
J29nB224_p0102a28║臨濟如龍得水佛果玅喜似虎靠山清平木勺靈昭
J29nB224_p0102a29║笊籬包羅萬有含吐十虛過量人有過量智有過量
J29nB224_p0102a30║智可以接待天下人所以道淨裸裸絕承當赤條條
J29nB224_p0102b01║沒回牙一道清虛渾無向背還委悉麼十字街頭等
J29nB224_p0102b02║箇人玲瓏不是尋常事。
J29nB224_p0102b03║上堂古者道咳唾掉臂是祖師西來意遂回首作咳
J29nB224_p0102b04║唾埶云還有西來意也無僧便問西來大意事如何
J29nB224_p0102b05║師云瓦礫生光問如何是戒師云匙挑不上如何是
J29nB224_p0102b06║定師云棒打不圓如何是慧師云終不向你道乃云
J29nB224_p0102b07║即心即佛非心非佛不是心不是佛不是物生鐵鑄
J29nB224_p0102b08║金剛你若會得南泉在你腳底你若不會南泉在你
J29nB224_p0102b09║腳底何也直饒句外明宗總是野狐精見解未具衲
J29nB224_p0102b10║僧气息在且如何是衲僧气息良久云恁麼也免得
J29nB224_p0102b11║箇野狐精見解。
J29nB224_p0102b12║上堂舉僧問法眼和尚如何是佛眼云汝名慧超僧
J29nB224_p0102b13║有省佛果云還會麼病遇良醫饑逢王膳買醬得鹽
J29nB224_p0102b14║雪裏送炭師云嵩山即不然熱病得藥冷病得汗似
J29nB224_p0102b15║桼投朱如油入麵。
J29nB224_p0102b16║上堂一色不有百千三昧全章一念才興無邊竟緣
J29nB224_p0102b17║齊赴所以道群靈一源假名為佛體竭形消而不滅
J29nB224_p0102b18║金流璞散以常存無變無不變非存非不存此是清
J29nB224_p0102b19║故阿吉革焦氏即日一周作大佛事所以山僧登此
J29nB224_p0102b20║座子示無生滅之體明無去來之用若是者裏會得
J29nB224_p0102b21║可謂省力其或未然山僧更有箇方便遂舉莊宗皇
J29nB224_p0102b22║帝請華嚴靜禪師大內齋時諸大師總看經惟華嚴
J29nB224_p0102b23║一眾默然帝問師何不看經靜云道泰不傳天子令
J29nB224_p0102b24║時清休唱太平歌帝云大師一人即得眾何不看靜
J29nB224_p0102b25║云師子窟中無異獸象王行處絕狐蹤帝云諸大師
J29nB224_p0102b26║為何總看靜云水母元無眼求食須仗蝦師云莊宗
J29nB224_p0102b27║殊勝中殊勝乃能萬機之暇露無為之功用可謂萬
J29nB224_p0102b28║世徽猷華嚴奇特中奇特乃能百尺竿頭發竭世之
J29nB224_p0102b29║樞機亦可謂萬世龜鑒山僧今日為眾竭力且道成
J29nB224_p0102b30║得箇甚麼事也祇要一光烜赫逼虛空今古熾然常
J29nB224_p0102c01║照燭。
J29nB224_p0102c02║長至楊聞谷請上堂銀碗裏盛雪也好秤錘裏掜汁
J29nB224_p0102c03║也好破沙盆裏煬羹也好珠砂缽裏括殘也好者箇
J29nB224_p0102c04║總不問你你道一陽來复复見天心且誰是天心自
J29nB224_p0102c05║代云剝盡群會來复日不萌支上起溫風。
J29nB224_p0102c06║供養天童悟祖開化和尚請上堂佛祖第一機無是
J29nB224_p0102c07║亦無非是非兩踢脫心空及第歸若論第一機開化
J29nB224_p0102c08║和尚為諸人露頭露目了也祇如心空及第作麼生
J29nB224_p0102c09║道有道得恰好者不惟祖風不墜正眼流通亦且知
J29nB224_p0102c10║我天童老人面目猶在有麼有麼复舉谷泉和尚訪
J29nB224_p0102c11║慈明禪師明問云白雲橫谷口道人何處來泉左右
J29nB224_p0102c12║顧視云夜來何處火燒出古人墳明云未在更道泉
J29nB224_p0102c13║作虎聲明以坐具便摵泉接住推明置禪床上明卻
J29nB224_p0102c14║作虎聲泉大笑云我見七十餘員善知識今日始遇
J29nB224_p0102c15║作家師召大眾云還識谷泉慈明麼以兩手拍膝云
J29nB224_p0102c16║天童老人來也不暇道得問取開化和尚一轉語去。
J29nB224_p0102c17║上堂孤迥迥峭巍巍鍼劄不入密綿綿涽潑潑水洩
J29nB224_p0102c18║不通所以壁立萬仞處滴水滴涷滴水滴涷處壁立
J29nB224_p0102c19║萬仞即使摩醯三目也覷不見大悲千手也摸不著
J29nB224_p0102c20║我甸舒慈雲兩和尚向覷不見摸不著處要嵩山露
J29nB224_p0102c21║箇說話然則欲露者箇說話須向文采未章前薦取
J29nB224_p0102c22║始得何也莫怪從前多意气他家曾蹋上頭關。
J29nB224_p0102c23║上堂殺人刀涽人劍要用便用要休便休天是天地
J29nB224_p0102c24║是地山是山水是水都盧是箇沒意智顯大機明大
J29nB224_p0102c25║用通身遍身觸著磕著也祇是要未見者見未聞者
J29nB224_p0102c26║聞未悟者悟未證者證正恁麼時懷州牛喫禾益州
J29nB224_p0102c27║馬腹脹即不問你嘉州大象吞卻陝府鐵牛又作麼
J29nB224_p0102c28║生穿楊箭與驚人句不是臨時學得來。
J29nB224_p0102c29║福海老人誕上堂舉僧問趙州承聞和尚親見南泉
J29nB224_p0102c30║來是不州云鎮州出大蘆菔頭師云趙州答話不妨
J29nB224_p0103a01║奇特祇是屈他南泉大似箇蘆菔頭嵩山即不然或
J29nB224_p0103a02║問和尚親見福海來是不向他道滇南產茯苓。
J29nB224_p0103a03║包章京張公請上堂結制已過三十日轉眼又是臘
J29nB224_p0103a04║月一施主辦齋和尚喫佛法人事俱周畢此土二三
J29nB224_p0103a05║西天四七癩馬繫枯椿不勞重指示乾屎橛蘆菔頭
J29nB224_p0103a06║金剛圈栗棘蓬是擔板禪和底履歷所以作家不啐
J29nB224_p0103a07║啄啐啄仝時失紫羅帳裏攃珍珠大地撮來如粟粒
J29nB224_p0103a08║又作麼生委悉喝一喝云弄潮須是弄潮人相識還
J29nB224_p0103a09║如不相識。
J29nB224_p0103a10║饒繡袞請上堂硃砂缽裏金牛飯吞不下吐不出瑪
J29nB224_p0103a11║瑙盆中赤肉團摶不圓掜不碎放一拈一拏三道三
J29nB224_p0103a12║施照用於雙縱雙禽明綱宗於三玄三要四種料揀
J29nB224_p0103a13║七事隨身衝天气宇落地金聲正恁麼時如何是嵩
J29nB224_p0103a14║山為人句敶雲橫海上拔劍攪龍門。
J29nB224_p0103a15║上堂以拄杖擊香几一下云大眾會麼恁麼散去猶
J29nB224_p0103a16║較些子設或遲疑嵩山撦葛藤不少何也羊頭神倒
J29nB224_p0103a17║跨碧雞金馬遊遍四天下與二十四景帝共相論義
J29nB224_p0103a18║云勝義諦中有世俗諦不若言有智不應一若言無
J29nB224_p0103a19║智不應二一二之義其意云何比無有對者惟有嵩
J29nB224_p0103a20║山拄杖子總與一摑云回而更相涉不爾依位住嵩
J29nB224_p0103a21║山見了總不管他為甚不管數聲清磬是非外一箇
J29nB224_p0103a22║閒人天地閒。
J29nB224_p0103a23║彌勒寺監院請上堂百日禪期過半未曾舉著舊案
J29nB224_p0103a24║今朝特地陞堂反覆元來者漢一句當陽眾流截斷
J29nB224_p0103a25║波斯喫胡椒老鼠嚼冰炭。
J29nB224_p0103a26║上堂朔風凜凜松煙鬱鬱覿面相呈更非他物所以
J29nB224_p0103a27║物物盡玅法法圓融一一七穴八穿一一千重百匝
J29nB224_p0103a28║見色明心聞聲悟道玄機獨唱截斷眾流鑊湯中垂
J29nB224_p0103a29║手虎穴裏揚名顯大機明大用涽人劍殺人刀須是
J29nB224_p0103a30║其人且如何是釋迦老人悟底道相識滿天下知心
J29nB224_p0103b01║能幾人。
J29nB224_p0103b02║元日兵憲盧公請上堂昨夜窮冬盡今朝椒柏香家
J29nB224_p0103b03║家簫鼓動可以樂時康此是仙月盧公治國安民為
J29nB224_p0103b04║祥為瑞底餘力雖然一句分明報汝知千尋萬派還
J29nB224_p0103b05║歸海揮拂子下座。
J29nB224_p0103b06║元宵上堂元宵景致可觀火樹銀華爛然萬戶千門
J29nB224_p0103b07║鼓吹太平時在目前嵩山也隨例得一橛乃以拄杖
J29nB224_p0103b08║打圓相云會麼良久云可惜許复云通蘊張君到嵩
J29nB224_p0103b09║山飯僧薦嚴慈答劬勞又作麼生指示此日此時開
J29nB224_p0103b10║正眼饑來喫飯倦來眠。
J29nB224_p0103b11║上堂春王二月一玄鳥聲催急桃華燦爛開者箇無
J29nB224_p0103b12║人識如欲識須真切嵩山此語雖平常木人聞之也
J29nB224_p0103b13║泣血。
J29nB224_p0103b14║上堂應龍馮公欲山僧垂語為北堂祝壽山岳峙與
J29nB224_p0103b15║內政祈玉燕重翔若論壽域虛空無量滄海無涯若
J29nB224_p0103b16║論熊兆英物齊聲阿充齊名所以道仁者必得其壽
J29nB224_p0103b17║必得其子孫既然且道如何是他受用一句不須鶴
J29nB224_p0103b18║下壽添室自是門高嶽降申。
J29nB224_p0103b19║祖臂韓公同眾內府請上堂一塵含法界大地全收
J29nB224_p0103b20║一念絕周遮古今不變所以道無邊無表絕相絕名
J29nB224_p0103b21║掜聚裂開生禽涽捉斥妖逐魅奪食驅耕大眾鬧市
J29nB224_p0103b22║裏天子百艸頭老僧則且置隨處作主遇緣即宗畢
J29nB224_p0103b23║竟如何以杖擊香几云迅雷歷歷無私震艸匽風行
J29nB224_p0103b24║得自由。
J29nB224_p0103b25║解制上堂春日乍融春風乍溫春山刺錦春水消冰
J29nB224_p0103b26║全章己用盡露法身出戶不出戶亦任高鑒蹋著蹋
J29nB224_p0103b27║不著何妨艸青所以道動若行雲止猶谷神既然今
J29nB224_p0103b28║日宗熙孔居士為諸人作箇滿散餞發一句作麼生
J29nB224_p0103b29║道咭嘹舌頭三千里。
J29nB224_p0103b30║上堂雨斷秋空月浮桂影免擣靈藥杵聲自冷。
J29nB224_p0103c01║上堂舉馬祖翫月因緣頌云年年此夜一輪圓照徹
J29nB224_p0103c02║梁城萬井煙要問三人誰箇恰抽身歸去是南泉。
J29nB224_p0103c03║上堂去年開盧雪今年開盧晴去年今年何相遠一
J29nB224_p0103c04║冷一暖難為情复云雪皚皚晴杲杲手執夜明符幾
J29nB224_p0103c05║箇知天曉。
J29nB224_p0103c06║峙如岳參府請上堂長至節過八九老梅雪孕谿口
J29nB224_p0103c07║細看地上春來莫愁瘦殺楊柳蘇州有常州有一拳
J29nB224_p0103c08║拳倒碧雞坊拈起珊瑚鞭北斗。
J29nB224_p0103c09║上堂驀拈拄杖召眾云會麼祖師西來庭前柏子句
J29nB224_p0103c10║外明宗機先領旨且置祇如離見絕聞作麼生道貍
J29nB224_p0103c11║奴白羖念摩訶翠竹黃花聳兩耳。
J29nB224_p0103c12║佛身王居士請上堂時固山額貞何居士出禮拜師
J29nB224_p0103c13║云若論第一義諦何公居士為諸人露布了也苟或
J29nB224_p0103c14║踟躕第二門領取豎拄杖云金剛劍截鐵斬釘師子
J29nB224_p0103c15║兒蹴蹋返躑孤峰頂上招手十字街前點頭十字街
J29nB224_p0103c16║前招手孤峰頂上點頭顧左右云者箇說話畢竟如
J29nB224_p0103c17║何撦葛藤不了有甚麼佛法擿拄杖下座。
J29nB224_p0103c18║雪日祖臂韓公請上堂群峰戛玉萬壑鳴珂好箇莊
J29nB224_p0103c19║嚴世界就裏何常淆訛你若寂寂寞寞我也多多和
J29nB224_p0103c20║和又誰管你樵沒蹤跡漁絕網羅龍女獻珠酒樓謳
J29nB224_p0103c21║歌大家共賞瓊樓玉宇遍山阿。
J29nB224_p0103c22║蒲居士等請上堂風動風鳴雪飄雪下錦繡山川了
J29nB224_p0103c23║無縫罅玄機透徹融萬相於目前至理精明會千差
J29nB224_p0103c24║於物表超生死絕見聞即不無隨處作主遇緣即宗
J29nB224_p0103c25║又作麼生不萌支上綻香肥無影林中日杲杲。
J29nB224_p0103c26║上堂北風聒聒吹疏壁雨雪紛紛下朝夕凍得諸人
J29nB224_p0103c27║毛骨寒腳跟下事浮逼逼插下火箸來築碎梵王鼻
J29nB224_p0103c28║石虎叫不休木人叉手泣惟有達道人不借些子力
J29nB224_p0103c29║毛德如請上堂初三十一不用擇日是佛是心非得
J29nB224_p0103c30║非失脫殼烏龜飛上天旛竿頭上煎饠饆南斗六北
J29nB224_p0104a01║斗七佛法絕思惟道學彈指入卸卻雲門枷放下曹
J29nB224_p0104a02║谿石馬祖陞堂百丈卷席對面千山天涯咫尺。
J29nB224_p0104a03║作務歸上堂運瓦般磚事事忙歸來無法可商量抬
J29nB224_p0104a04║眸月在梅梢上大地山河總是霜喝一喝。
J29nB224_p0104a05║上堂元宵鐙萬家春即此是時節好好細談論過去
J29nB224_p0104a06║諸佛於此時節示般涅槃未來諸佛於此時節示見
J29nB224_p0104a07║受生見在諸佛於此時節說法利生且道拄杖子於
J29nB224_p0104a08║此時節畢竟如何遂卓一卓复云者事且從包裏李
J29nB224_p0104a09║夫人求嗣又作麼生分付石麟生瑞靄玉燕向高門。
J29nB224_p0104a10║上堂春日曛曛春風謖謖瑞艸萌牙夭桃吐萼靈雲
J29nB224_p0104a11║攢眉濂谿囪綠陝府鐵牛角生嘉州大象毛脫著著
J29nB224_p0104a12║碓嘴生花磨盤八角。
J29nB224_p0104a13║額駙夏檀越薦郡主請上堂大道沒遮欄至理絕回
J29nB224_p0104a14║牙世與出世間無住無非住所以道來無所從去無
J29nB224_p0104a15║所至論其體也日月不足諭其明論其用也虛空不
J29nB224_p0104a16║足喻其廣驀拈拄杖云郡主見山僧與麼舉揚則證
J29nB224_p0104a17║悟無生在山僧拄杖頭上見大人相云我無量劫來
J29nB224_p0104a18║寶臧珠珍卻被嵩山長老道破如今未免轉施見前
J29nB224_p0104a19║四眾及盡未來際一切眾生直使窮劫莫罄汝等還
J29nB224_p0104a20║信得及麼若信得及釋迦不先彌勒不後脫或未能
J29nB224_p0104a21║以拄杖擊香几复拋下左右顧視云可惜許。
J29nB224_p0104a22║蒲夫人請上堂紅塵𠂤裏無礙紫竹林中有家好箇
J29nB224_p0104a23║見成受用不須別作生涯如是則壽山福海盡是己
J29nB224_p0104a24║有龜齡鶴算亦非他物假使有人磨以為墨過千國
J29nB224_p0104a25║土乃下一點如是點與不點盡抹微塵不足喻其壽
J29nB224_p0104a26║量大眾如此舉揚除是本分衲僧方信得及若非其
J29nB224_p0104a27║人未免怪笑還識祖師麼曳杖下座。
J29nB224_p0104a28║特生請上堂雨水前元宵後看看春舒柳桃李自成
J29nB224_p0104a29║蹊馨香遍宇宙乃卓杖云是大神咒是大明咒是無
J29nB224_p0104a30║上咒是無等等咒特生特生般若仝壽。
J29nB224_p0104b01║解制謝護法上堂風從虎雲從龍更摶扶搖九萬空
J29nB224_p0104b02║是以各鎮提承盡心盡力護衛法門其功可謂盡天
J29nB224_p0104b03║地不磨空芥城不窮山僧又將箇甚麼奉酬我想贈
J29nB224_p0104b04║人以物不如贈人以言且贈甚麼言聻碑文刻白字
J29nB224_p0104b05║當道種青松。
J29nB224_p0104b06║結制固山何公包章京張公請上堂舉僧問智門祚
J29nB224_p0104b07║和尚云一切智智清淨還墮地獄也無祚云閻羅王
J29nB224_p0104b08║是鬼做師云智門老子可謂不忝雲門下烜赫兒孫
J29nB224_p0104b09║若較嵩山者裏十萬八千在如今或有問一切智智
J29nB224_p0104b10║清淨還墮地獄也無但道不可擔枷過狀。
J29nB224_p0104b11║上堂玉璋饒君為母祝壽嵩山別無可說有首無生
J29nB224_p0104b12║曲子不妨舉似月初十西風急無位真人持書來報
J29nB224_p0104b13║道王母降瑤池王母手中有一物大如斗赤如日以
J29nB224_p0104b14║之壽劉母劉母算增益更有騎虎豐干執爨寒拾都
J29nB224_p0104b15║來道箇如是如是饒公饒公記取記取。
J29nB224_p0104b16║上堂喫飯穿衣釋迦彌勒真如佛性翠竹黃華出焉
J29nB224_p0104b17║而不知其所終入焉而不知其所窮古木無人徑深
J29nB224_p0104b18║山何處鐘有人於其中處胎嶽降乃至作世閒種種
J29nB224_p0104b19║事業莫不於此始於此終你道是誰玉璋饒公复呵
J29nB224_p0104b20║呵大笑下座。
J29nB224_p0104b21║包章京張公請上堂日間浩浩裏作得主夢裏如何
J29nB224_p0104b22║作不得主者箇去處諸人不可放過若放過他時喫
J29nB224_p0104b23║閻老子鐵棒莫言不道嵩山昔年見箇尊宿他問者
J29nB224_p0104b24║箇所在如何透去嵩山勤苦三年始有箇入路今日
J29nB224_p0104b25║向華王座上作者戴角披毛事亦不避諸方柬責雖
J29nB224_p0104b26║則祖令當行十方坐斷孤迥迥峭巍巍尚不敢造次
J29nB224_p0104b27║何故如臨深淵如履薄冰此言不可不凜焉珍重。
J29nB224_p0104b28║永順總府線公請上堂日面佛月面佛河裏失錢河
J29nB224_p0104b29║裏漉是世法是佛法雨下地上如油滑家家門前火
J29nB224_p0104b30║把子楚王城畔水東流不問你且道樹倒藤枯句歸
J29nB224_p0104c01║何處驀豎拄杖云有佛處不可住無佛處急走過。
J29nB224_p0104c02║宗璽張護法度僧請上堂水中鹽味色裏膠青秤頭
J29nB224_p0104c03║八兩秤尾半斤黃檗室中喫棒藥山松下看經國清
J29nB224_p0104c04║伽藍遭打雲居土地被瞋且道無位真人居何國土
J29nB224_p0104c05║四五百條花柳衖二三千所管絃樓。
J29nB224_p0104c06║額駙衛檀越請上堂目前無法有馬騎馬意在目前
J29nB224_p0104c07║無馬步行不是目前法空裏書卍字非耳目之所到
J29nB224_p0104c08║石上種青松所以道有情之本依智海以為源含識
J29nB224_p0104c09║之流總法身而為體大眾會麼木人才奏雲中曲石
J29nB224_p0104c10║女便吹海底笙。
J29nB224_p0104c11║上堂星辰夜夜挂長空何事今宵獨不仝及至打開
J29nB224_p0104c12║兩隻眼何曾被他碧紗籠。
J29nB224_p0104c13║堅長老通法嗣書上堂拈書召眾云者符子裏有道
J29nB224_p0104c14║真言念將出來不惟赤口毒舌魑魅方良全消即乃
J29nB224_p0104c15║佛乃祖也未免倒退何也他家曾蹋上頭關。
J29nB224_p0104c16║上堂朔風凜凜十分寒日照梅梢露未乾普請諸人
J29nB224_p0104c17║高著眼切忌從他支上看既不從支上看畢竟從甚
J29nB224_p0104c18║麼處看者裏也須拈卻炙脂帽子脫卻鶻臭布衫底
J29nB224_p0104c19║衲僧始得有麼如有出來嵩山要與他相見。
J29nB224_p0104c20║上堂臘月廿二寒光匝地凍合千谿了無塵滓伶俐
J29nB224_p0104c21║衲僧便合會去如涉脣吻白雲萬里所以道寒則普
J29nB224_p0104c22║天匝地寒熱則普天匝地熱你衲僧分上畢竟如何
J29nB224_p0104c23║驀召大眾云幸爾無事歸堂喫茶。
J29nB224_p0104c24║除夕上堂爆竹聲聲逼歲除梅花又見向雲舒分明
J29nB224_p0104c25║好箇真消息試問吾徒會也無良久云既不會嵩山
J29nB224_p0104c26║自道去也以手作鵓鳩嘴云谷呱呱便下座。
J29nB224_p0104c27║上堂元旦二自然智無師智齊周備醒醒底亦任醒
J29nB224_p0104c28║醒瞌睡底亦任瞌睡顧左右云頭角生也复顧左右
J29nB224_p0104c29║云才有好音來耳畔又被風吹別調中。
J29nB224_p0104c30║陳天徹率眾請上堂才直正月一又是月初十曲指
J29nB224_p0105a01║從頭數鳥騅趁不及趁不及千峰頂上側足立離相
J29nB224_p0105a02║絕名絲來線去高高處觀之不足低低處看之有餘
J29nB224_p0105a03║還會麼驀過于闐國撞著摩羅什。
J29nB224_p0105a04║上堂昨日雨今日晴水光山色坐黃昏嶺梅吐玉隄
J29nB224_p0105a05║柳垂金山月欲吐未吐鴻雁一聲兩聲复舉古德云
J29nB224_p0105a06║鋸解秤錘油煎石磉兩手擎來有功者賞師云誰是
J29nB224_p0105a07║有功者我要與他一束帛。
J29nB224_p0105a08║元宵馮鱗長請上堂山僧適才入城謝客見東城鐙
J29nB224_p0105a09║繩與西城鐙繩無別南城鐙繩與北城鐙繩一般勿
J29nB224_p0105a10║論長衕短衚貧富貴賤家家門首總少者條鐙繩不
J29nB224_p0105a11║得嵩山見此佳景忍俊不禁不覺手舞足蹈卒成一
J29nB224_p0105a12║曲今日馮居士請陞此座不免為諸人重歌一上遂
J29nB224_p0105a13║操蜀音以手作打瓦鼓埶云元宵自是正月半嵩山
J29nB224_p0105a14║一一為君判須彌鐙王暗偷眼然鐙古佛開笑面千
J29nB224_p0105a15║手大悲出梁州毗目仙人生叫喚娛樂底亦任娛樂
J29nB224_p0105a16║賞翫底亦任賞翫了了常知無別知明明見了非他
J29nB224_p0105a17║見擿下拄杖云灼然似箇鍍鑠鑽。
J29nB224_p0105a18║寧宇居士請上堂年年二月一獨有今年別罌粟十
J29nB224_p0105a19║丈映晴嵐翠竹千竿搖春日蟄發昆池魚化龍陽回
J29nB224_p0105a20║海角蘆飛鳦嵩山拄杖更淆訛忽然變作鐵鱉鼻而
J29nB224_p0105a21║今竄向諸人前遂拋下拄杖云九九還歸八十一。
J29nB224_p0105a22║內府眾護法請上堂春分時節雨群芳兼蜨舞紫燕
J29nB224_p0105a23║理舊巢黃鶯啄新[卄/秬]頭頭意暢情舒物物耳聞目睹
J29nB224_p0105a24║既然一一見成何必重重言語大家撩起便行免得
J29nB224_p0105a25║攃沙攃土复以手作打杖鼓埶云普。
J29nB224_p0105a26║上堂楊花如雪山如錦隔澗流鶯叫落梅此日此時
J29nB224_p0105a27║人共得尋芳逐翠任徘徊拈拄杖召大眾云祖臂韓
J29nB224_p0105a28║公即日初度林下道人以何祝壽卓一卓云嵩山拄
J29nB224_p0105a29║杖情何切指出桼園八百春。
J29nB224_p0105a30║贖王會成歸俗請上堂柳條金嚲梅梢脂澍百芔競
J29nB224_p0105b01║妍萬松鬱霧發纖機於群芳撼條風於一雨桃浪並
J29nB224_p0105b02║麥浪翻飛梁山與華山相顧白額虎產大蟲黃缺脣
J29nB224_p0105b03║生玉兔會成會成者裏莫住汝非仝流勿與共處且
J29nB224_p0105b04║歸作俗人永承爾宗去克勤克儉永昌永祚恭諗王
J29nB224_p0105b05║維摩有郎一著錦衣便高步步蟾從此蹋青霄月中
J29nB224_p0105b06║丹桂親分付。
J29nB224_p0105b07║陳章居士供法衣上堂靈山委付迦葉粲粲金襴慈
J29nB224_p0105b08║氏相傳未休重重錦縫恁麼會祇得其一不得其二
J29nB224_p0105b09║大庾嶺頭力竭面目分明雞足峰前悄然頂門已露
J29nB224_p0105b10║恁麼會祇得其二不得其一拈拄杖召大眾云一二
J29nB224_p0105b11║之義其事云何以杖卓一卓喝一喝。
J29nB224_p0105b12║纛章京巴公請上堂舉世尊初生一手指天一手指
J29nB224_p0105b13║地云天上天下惟吾獨尊師呵呵大笑云也好笑笑
J29nB224_p0105b14║須三十年何也鳳兒未出林便有摩霄翼老胡才下
J29nB224_p0105b15║地心肝便傾出無端韶陽腦後椎未免平地生荊棘
J29nB224_p0105b16║生荊棘芒梢刺著輪王鼻。
J29nB224_p0105b17║上堂殘春已過中夏初臨火雲彌布火旂鮮明滇南
J29nB224_p0105b18║景異寒暑各嬰一雨則涼風透骨一晴則酷吏相瞋
J29nB224_p0105b19║大眾不涉仝異一句合作麼生石女夜拋機軋軋木
J29nB224_p0105b20║人曉弄笛聲聲。
J29nB224_p0105b21║上堂熏風自南來殿閣生微涼寒來暑往秋收冬臧
J29nB224_p0105b22║倚他門戶旁他牆反被時人喚作郎。
J29nB224_p0105b23║鄂州龍光上長老歸振國何居士請上堂玉剖荊山
J29nB224_p0105b24║名重列國金離麗水光絕諸塵物既如斯孰與仝價
J29nB224_p0105b25║況宗門牙叉法社夔龍骨臨濟而肉德山才明教而
J29nB224_p0105b26║學覺範實為楊岐遠裔可繼福海真孫說甚壽聖錐
J29nB224_p0105b27║鉤玅喜竹篦三玄戈甲五位功勛總尋常茶飯也所
J29nB224_p0105b28║以振國何公欲聞子歸就父共說家常祇如家常一
J29nB224_p0105b29║句又如何道愁人莫向愁人說說向愁人轉更愁。
J29nB224_p0105b30║楊聞谷請上堂太華峰昨夜秋昆明水清如油山悠
J29nB224_p0105c01║悠水悠悠歌白雪唱梁州端師子正黃牛也來者裏
J29nB224_p0105c02║大家笑不休你道笑箇甚麼人從橋上過橋流水不
J29nB224_p0105c03║流复舉僧問首山云如何是佛法的的大意山云楚
J29nB224_p0105c04║王城畔汝水東流師云嵩山即不然或問如何是佛
J29nB224_p0105c05║法的的大意向道漳泉福建頭匾如扇。
J29nB224_p0105c06║潞南州兜率堅長老歸上堂師兒近日已匡徒再上
J29nB224_p0105c07║山頭省老夫七尺遼天笻竹杖重重分付莫塗糊堅
J29nB224_p0105c08║長老聽指呼他時接得英靈物都盧排上祖師圖記
J29nB224_p0105c09║取記取。
J29nB224_p0105c10║上堂皓月當空未是轉身句谿流澗底未是入門句
J29nB224_p0105c11║白額虎咬殺大蟲說與諸人不識良久云昆侖鼻橫
J29nB224_p0105c12║龜哥眼赤。
J29nB224_p0105c13║中秋上堂寒山無比倫南泉便歸去鷲嶺喻重重曹
J29nB224_p0105c14║谿落指顧嵩山复如何別處開門戶以拄杖畫○此
J29nB224_p0105c15║相云會麼休道孤輪隱清光常獨露。
J29nB224_p0105c16║上堂蟬鳴樹底雁宿沙洲萬戶擣砧千江映月泥牛
J29nB224_p0105c17║海底耕翻曠劫靈苗木馬雲中嘶殺今時消息說甚
J29nB224_p0105c18║長三丈闊八尺自然緣水青山誠哉古佛气象一微
J29nB224_p0105c19║塵攝眾微塵眾微塵攝一微塵放去從容收來自在
J29nB224_p0105c20║如寶絲網友光相映葛藤且說到者裏祇如何檀越
J29nB224_p0105c21║素稱舊識畢竟以何為驗不因握手鷲峰前安得談
J29nB224_p0105c22║心昆海上。
J29nB224_p0105c23║曲靖府報國海長老歸上堂千差坐斷肘下看靈符
J29nB224_p0105c24║八字打開胸前旋卍字胸前旋卍字萬古神光肘下
J29nB224_p0105c25║看靈符五葉秀气五葉秀气一切水月一月攝萬古
J29nB224_p0105c26║神光一塵塵剖一切塵一塵塵剖一切塵金馬坊前
J29nB224_p0105c27║一切水月一月攝碧雞關上遂連喝云若不喝住說
J29nB224_p0105c28║到驢年也未休。
J29nB224_p0105c29║宗璽佛源張護法誕請上堂瑤池桃孰十月一信手
J29nB224_p0105c30║摘來香噴鼻如今捧出萬人前瑪瑙盆暉映霜日說
J29nB224_p0106a01║甚棗大如瓜萍甜似密驀直無位真人輕輕道箇不
J29nB224_p0106a02║必恁麼也得不恁麼也得何故春到百花開何須尋
J29nB224_p0106a03║舊曆。
J29nB224_p0106a04║王國勛國相薦嚴請上堂走馬街前擔來負去何曾
J29nB224_p0106a05║識得衣珠屠豬案上割去截來那箇識得精底譬如
J29nB224_p0106a06║巨商入海探寶手力崨疾者先得之所以我長山王
J29nB224_p0106a07║公手提萬貫囊足千珍自漢中見丈雪和尚知有向
J29nB224_p0106a08║上事及寓梁州再造嵩山于于然惟道是樂也故臨
J29nB224_p0106a09║終時屬長君及仲君後事畢談笑中便奄然化去烏
J29nB224_p0106a10║乎若公者比近世形仝之沙彌亦霄壤矣還知麼臨
J29nB224_p0106a11║行一句分明道巧手丹青畫不成。
J29nB224_p0106a12║江佛道請上堂冬日晴開臘八慈風蕩蕩無邊奇哉
J29nB224_p0106a13║三歎之語如今笑殺嵩山不是兒孫伎倆別他家曾
J29nB224_p0106a14║蹋上頭關你若丁一卓二我也拏三道三更欲指鹿
J29nB224_p0106a15║為馬安知得兔忘筌阿呵呵世間無限癡男女盡向
J29nB224_p0106a16║糟甕裏頭眠且誰是糟甕裏眠者聻鼬[鼬-由+里]鼷鼠蜈蚣
J29nB224_p0106a17║蚰蜒。
J29nB224_p0106a18║說戒上堂嚴持者嚴持毀犯者毀犯布薩者布薩隱
J29nB224_p0106a19║惡者隱惡古者道修證即不無染汙即不得祇此不
J29nB224_p0106a20║染汙乃諸佛之所護念於斯領得即佛之一字亦不
J29nB224_p0106a21║喜聞況持犯罪福者哉苟或遲疑優波離尊者為諸
J29nB224_p0106a22║人轉十無盡戒。
J29nB224_p0106a23║上堂連日撾鼓陞堂衲僧气宇如王提唱楊岐宗旨
J29nB224_p0106a24║結習如雪澆湯嵩山恁麼告報還有為人處也無春
J29nB224_p0106a25║色無高下花支有短長。
J29nB224_p0106a26║上堂龍吟雲起虎嘯風生放之則遍卷之則臧靜無
J29nB224_p0106a27║邊際動即隨方即心即佛非變非常驀召大眾云是
J29nB224_p0106a28║甚麼得與麼郎當。
J29nB224_p0106a29║上堂㭉花頌元正春風剝楊柳青帝騎蒼龍金毛變
J29nB224_p0106a30║作狗此四句有一句奪人有一句奪竟有一句人竟
J29nB224_p0106b01║俱奪有一句人竟俱不奪若人識得將者箇座子分
J29nB224_p0106b02║半座與他若識不得須彌和南昆侖稽首。
J29nB224_p0106b03║上堂塵塵三昧觸處該通葉葉如來隨機展演且搭
J29nB224_p0106b04║在一邊祇如百花競秀玅德家風一亙晴空普賢竟
J29nB224_p0106b05║界你道於衲僧分上合談何事卓拄杖喝一喝云也
J29nB224_p0106b06║要大家委悉。
J29nB224_p0106b07║上堂竹檀欒柳婆娑好箇春初景不可不謳歌不可
J29nB224_p0106b08║不打鑼遂以手作打鑼埶复高聲唱云到江吳地盡
J29nB224_p0106b09║隔岸越山多。
J29nB224_p0106b10║嵩山野竹禪師語錄卷三（終）