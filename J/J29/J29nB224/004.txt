J29nB224_p0106c01║嵩山野竹禪師語錄卷四
J29nB224_p0106c02║
J29nB224_p0106c03║鄂　州參仝門人宗宏　錄
J29nB224_p0106c04║鄂　州龍光門人宗上　潞南州兜率門人宗堅　仝編
J29nB224_p0106c05║晚參
J29nB224_p0106c06║中秋，晚參。「青山日日雨傾盆，祇說廣寒羞見人，忽地
J29nB224_p0106c07║晴開天如洗，清光依舊在江蘋。」驀召眾，云：「正恁麼時，
J29nB224_p0106c08║還是修行邪？供養邪？拂袖歸去邪？星隨平野闊，月涌
J29nB224_p0106c09║大江流。」
J29nB224_p0106c10║晚參。因小師翦燭光滅，師謂眾云：「要見龍潭麼？向者
J29nB224_p0106c11║僧手中看取。要見德山麼？向山僧手中看取。即心即
J29nB224_p0106c12║佛、非心非佛，不是心、不是佛、不是物，是箇甚麼？向諸
J29nB224_p0106c13║人腳跟下看取。雖然，不是一番寒徹骨，怎得梅花撲
J29nB224_p0106c14║鼻香？」
J29nB224_p0106c15║晚參。「先行不到，末後太過，不知是何人？斯欲我多多
J29nB224_p0106c16║和和，元來是鄂渚。一箇弟弟，一箇哥哥，斯人何居？竹
J29nB224_p0106c17║眉之阿。斯人名誰？問取玄沙。」
J29nB224_p0106c18║晚參。僧問：「幽鳥語諵諵，辭雲入亂峰，是甚麼意？」師云：
J29nB224_p0106c19║「花因雨打落，日為雲破來。」問：「皓月當空時如何？」師云：
J29nB224_p0106c20║「清光獨露。」進云：「吹萬刀刀時如何？」師云：「山山吐玅機。」
J29nB224_p0106c21║進云：「恁麼則有水皆含月，無山不帶雲。」師云：「徒來念
J29nB224_p0106c22║詩篇。」僧喝，師便打。問：「月朗星稀即不問，風雲際會時
J29nB224_p0106c23║如何？」師云：「今夜不答話。」有俗士與僧齊出，師云：「者僧
J29nB224_p0106c24║且止，俗士快道。」士禮拜，師云：「拜即不無，汝須快道。」士
J29nB224_p0106c25║云：「某甲不會。」師云：「不會即得。」乃云：「幽鳥語諵諵，聲落
J29nB224_p0106c26║髑髏前，辭雲入亂峰，刺瞎汝兩瞳。今夜不答話，十有
J29nB224_p0106c27║九人怕，皓月當空，清光不仝。者僧且止，不可與語，俗
J29nB224_p0106c28║士快道，嚇得滴尿，者些蠢物，不如趕出。」遂以杖一時
J29nB224_p0106c29║趁散。
J29nB224_p0106c30║晚參。「如今窮歲畢，那事何曾識？心頭未悄然，依舊重
J29nB224_p0107a01║分析。」舉起拄杖，云：「會麼？若也未會，付在來日。」
J29nB224_p0107a02║晚參。僧問：「孤峰獨宿時如何？」師云：「祇教你棒折。」進云：
J29nB224_p0107a03║「過在甚處？」師不答，乃云：「孤峰獨宿，祇教棒折，過在甚
J29nB224_p0107a04║處，不吐一句。會麼？」卓杖，云：「者般時節說向諸人猶作
J29nB224_p0107a05║竟會，大似日中迷路、月下挑鐙。若是伶俐衲僧，舉起
J29nB224_p0107a06║便知落處。不見南院問風穴云：『南方一棒作麼商量？』
J29nB224_p0107a07║穴云：『作奇特商量。』穴便問：『和尚此間一棒作麼商量？』
J29nB224_p0107a08║院云：『棒下無生忍，臨機不見師。』穴便悟入。者便是舉
J29nB224_p0107a09║起便知底樣子。還會麼？歸宗會斬蛇，禾山解打鼓。」
J29nB224_p0107a10║晚參。僧問：「某甲有鐵牛之機，請師不搭印。」師云：「不搭
J29nB224_p0107a11║印得麼？」僧無語，師喝云：「話頭也不識。」問：「皓月當空時
J29nB224_p0107a12║如何？」師云：「喫棒未有了日在。」乃以杖向空指云：「會麼？」
J29nB224_p0107a13║眾無對，遂拋下，云：「既不會，大家噇眠去。」
J29nB224_p0107a14║晚參。有俗士作圓相云：「者是甚麼？」師云：「將謂將謂，元
J29nB224_p0107a15║來元來。」士禮拜，師云：「放不下，擔將去。」又一士問：「如何
J29nB224_p0107a16║是色？」師云：「滿眼攃紅綠。」進云：「如何是空？」師云：「長長看
J29nB224_p0107a17║不盡。」進云：「色空兩忘時如何？」師云：「昆池浮皓月，太華
J29nB224_p0107a18║插青霄。」乃云：「有問有答，石頭路滑；無問無答，來朝初
J29nB224_p0107a19║八。祇饒恁麼，不翻為黃楊木禪，即翻為徐六擔板。正
J29nB224_p0107a20║恁麼時，如何是獨超一句？寒巖石鼓敲三點，破寺金
J29nB224_p0107a21║鐘扣五更。」
J29nB224_p0107a22║晚參。「聒聒秋風一夜雨，華山高卓白雲中，忽然卷盡
J29nB224_p0107a23║煙氛後，依舊冰輪出海東。者箇喚作全明全暗，雙放
J29nB224_p0107a24║雙收。且如何是正令全提句？白棒當軒立。」
J29nB224_p0107a25║結制，晚參。「剋期取證，畫地為牢；立限調心，敲空追響。
J29nB224_p0107a26║者樣學道底欲悟本心，驢年去在。經不云乎：『以大圓
J29nB224_p0107a27║覺為我伽藍，身心安居平等性智。』若識得平等性智，
J29nB224_p0107a28║則時時在伽藍裏安居，又何有結制、解制而為之閒
J29nB224_p0107a29║斷邪？如今還有箇衲僧會得平等性智底麼？且作麼
J29nB224_p0107a30║生是平等性智？莫是四十九年、三百餘會是麼？莫是
J29nB224_p0107b01║九年面壁、立雪斷臂是麼？莫是打碓傳衣乃至玄要、
J29nB224_p0107b02║王子圓相、揚眉瞚目、插鍬輥毬是麼？」乃以拄杖畫一
J29nB224_p0107b03║畫，便起身。
J29nB224_p0107b04║晚參。僧問：「如何是師子吼？」師側耳云：「㘞。」复問僧：「汝適
J29nB224_p0107b05║才問甚麼？」僧理前問，師云：「者狐精尚趁叉牙。」問：「某甲
J29nB224_p0107b06║一塊地，請師下種。」師云：「我者裏種也無，下甚麼地？」僧
J29nB224_p0107b07║無語，師云：「荒田不柬艸，爭怪得山僧？」乃云：「荒田不柬
J29nB224_p0107b08║艸，莫怪山僧好。舊日拾得與寒山，一面相逢一面老。
J29nB224_p0107b09║大眾！你道甚處是與寒拾相見處？」良久，云：「趙州道底。」
J29nB224_p0107b10║晚參。僧才作禮，師與驀頭一棒，复問云：「汝適才道甚
J29nB224_p0107b11║麼？」僧擬對，師又打，乃云：「以心求之，心不可得；以禮求
J29nB224_p0107b12║之，徒勞筋力。不如自究，了然明白，搔著喉嚨癢，咬破
J29nB224_p0107b13║口中舌，月冷鐙殘，勿勞久立。」
J29nB224_p0107b14║晚參。「金華監院請益，了無佛法可說，雖有一箇話柄，
J29nB224_p0107b15║早為諸人舉出。所以，汝問訊，我低頭；汝兜鞋，我著靸。
J29nB224_p0107b16║諸人既無諱處，我又何曾祕密？雖然，祇如甘贄禮拜
J29nB224_p0107b17║烝籠、普化踢倒飯床，你諸人如何委悉？」舉拳，云：「者箇
J29nB224_p0107b18║不可搭卻。」
J29nB224_p0107b19║晚參。「元正啟祚，萬物咸新，古人到者裏不覺將春光
J29nB224_p0107b20║註破矣。祇是千百年來無人識得，如今莫有識得底
J29nB224_p0107b21║麼？聽取一頌：快涽足山家，元夕飯胡麻，清貧遣歲月，
J29nB224_p0107b22║何用獻椒花？」
J29nB224_p0107b23║晚參。「家家鼓吹，處處庭燎，光光相照，不隔絲豪。石女
J29nB224_p0107b24║奏無生之曲，木人舞虞舜之韶，汝諸人分上合作麼
J29nB224_p0107b25║生？」卓杖，云：「看腳下。」
J29nB224_p0107b26║晚參。僧問：「如何是祖師西來意？」師良久，云：「闍黎會也。」
J29nB224_p0107b27║僧云：「不會。」師便喝，乃云：「入神通海，坐寂滅場，打骨董
J29nB224_p0107b28║話，隱哀牢鄉。祖師西來意，一曲別宮商，會與不會，山
J29nB224_p0107b29║高水長。」
J29nB224_p0107b30║晚參。「昨日雲龍辛刺史呈箇頌子云：誦經不誦經，二
J29nB224_p0107c01║俱墮地獄；在家不出家，出家不出俗。又曰：學道不學
J29nB224_p0107c02║道，祇要死身心；心死身不滅，身生心不生。刺史公可
J29nB224_p0107c03║謂：在欲渾無欲，居塵不染塵。看來未在祖師門下，須
J29nB224_p0107c04║是別有始得。誦經不誦經，說向愁人愁殺人。二俱墮
J29nB224_p0107c05║地獄，雪山東上太陽出。在家不出家，紅裙妒殺石榴
J29nB224_p0107c06║花。出家不出俗，生鐵鑄就金剛骨。學道不學道，一般
J29nB224_p0107c07║米麵隨人造。祇要死身心，耳裏泥沙眼裏塵。心死身
J29nB224_p0107c08║不滅，依然教汝驢腰折。身生心不生，誰把瑤琴月下
J29nB224_p0107c09║鳴？山僧恁麼還杜得刺史公口麼？」
J29nB224_p0107c10║晚參。「水盡山窮是幾多，刈茅縛屋住煙蘿，從教浸爛
J29nB224_p0107c11║珊瑚景，萬里長天映白波。」
J29nB224_p0107c12║晚參。「山僧到樹宗，無法為人通，一箇破繩床，睡到日
J29nB224_p0107c13║頭紅。拾枯柴，鬻瀑布，燒榾柮，過殘冬，報汝五湖賢衲
J29nB224_p0107c14║子，何曾識得住山翁？」
J29nB224_p0107c15║再住慈雲禪院，晚參。「自笑慈雲舊主人，歸來四壁是
J29nB224_p0107c16║埃塵，為憐無限癡兒女，不覺馳驅二十春。者事且從，
J29nB224_p0107c17║祇如山花開似錦，澗水湛如藍，是明甚麼邊事？」良久，
J29nB224_p0107c18║云：「月落後來相見。」
J29nB224_p0107c19║六月廿五日，晚參。「家家門首火把子，高照田禾祭酒
J29nB224_p0107c20║漿，自是南方風俗異，年年此日鼓笙簧，有者賞鑑，有
J29nB224_p0107c21║者醉狂，有者照宅舍，有者照城隍，男歌女笑走忙忙，
J29nB224_p0107c22║山僧雖無稼穡，祡祀無佛法商量，似此佳節休孤負，
J29nB224_p0107c23║何妨打鼓樂時康。」
J29nB224_p0107c24║晚參。「雲門抽顧鎮州蘆菔，循環數遍琅玕竹。阿呵呵，
J29nB224_p0107c25║谿西雞齊啼，屋北鹿獨宿。」
J29nB224_p0107c26║九日，晚參。「銀燭沈沈玉露寒，飄香桂子落闌干，山風
J29nB224_p0107c27║此日吹人醉，不識何人為正冠？」顧視左右，云：「明年此
J29nB224_p0107c28║日知誰健？好把茱萸子細看。」
J29nB224_p0107c29║晚參。「萬點青山夜雨長，秋風謖謖詠寒螿。莫笑村前
J29nB224_p0107c30║王大姊，麥作醪兮米作漿。桮中物未盡，陶陶入醉鄉。
J29nB224_p0108a01║且道是誰？祁毛羽狄，米貝明臧。」
J29nB224_p0108a02║晚參。僧問：「如何是鐵牛之機？」師云：「密密無蹤跡，層層
J29nB224_p0108a03║鎖寂寥。」進云：「意旨如何？」師云：「夜夜峰頭月，朝朝山上
J29nB224_p0108a04║雲。」問：「南方一棒即不問，如何是慈雲一棒？」師云：「青天
J29nB224_p0108a05║也叫屈。」乃云：「德山小參不答話，也好箇話頭；趙州小
J29nB224_p0108a06║參要答話，也好箇話頭。慈雲即不然，有問有答，言中
J29nB224_p0108a07║取則；無問無答，免得心力。」复云：「薄莫慈雲撾毒鼓，驚
J29nB224_p0108a08║起峰頂石人舞，一拳拳破太虛空，此句待明日續。」
J29nB224_p0108a09║上元勉參。「家家火樹花開，戶戶銀缸朵發。欲會物我
J29nB224_p0108a10║仝根，請觀者箇時節。何故？我見鐙明佛，本光瑞如此。」
J29nB224_p0108a11║晚參。舉：「保福上堂，舉寒山偈曰：『吾心似秋月，碧潭清
J29nB224_p0108a12║皎潔，無物堪比倫，教我如何說？』老僧即不然，吾心似
J29nB224_p0108a13║鐙籠，點火內外紅，有物堪比倫，來朝日出東。」師云：「一
J29nB224_p0108a14║箇疑有十分，悟有十分；一箇悟有十分，疑有十分。正
J29nB224_p0108a15║眼看來，總欠一著。山僧也有箇狗尾續貂：吾心似古
J29nB224_p0108a16║鑑，萬物景常見，比倫不比倫，打破鑑來看。如今恁麼，
J29nB224_p0108a17║莫有優劣麼？試道看。」
J29nB224_p0108a18║晚參。「適才太守至山，有勞諸人神用，山僧舉則因緣
J29nB224_p0108a19║以供大眾。」乃舉：「僧問楊岐：『如何是佛？』岐云：『三腳驢子
J29nB224_p0108a20║弄蹄行。』」師云：「天下老宿、諸方作者雖然批判，終不能
J29nB224_p0108a21║為楊岐師翁顯出宗旨。慧上座有箇頌子不妨舉似：
J29nB224_p0108a22║楊岐此驢，風入四蹄，要駕便駕，要騎便騎，東遊滄海，
J29nB224_p0108a23║北上須彌，報汝諸人那得知？」
J29nB224_p0108a24║晚參。僧問：「鐘樓上唱讚，床腳下種菜，意旨如何？」師云：
J29nB224_p0108a25║「從來疑著。」進云：「有甚相隔？」師云：「汝道一轉語看。」僧彈
J29nB224_p0108a26║指一下，師云：「又道不隔。」僧云：「請和尚道。」師云：「道即不
J29nB224_p0108a27║辭，祇是口門窄。」僧禮拜，師召眾云：「祇如山僧適才恁
J29nB224_p0108a28║麼答話，還有過也無？」便下座。
J29nB224_p0108a29║晚參。「無去無來祖佛師，朝宗萬派合如斯。形言語，箭
J29nB224_p0108a30║鋒機，一方明月下昆池。」
J29nB224_p0108b01║晚參。驀指盧，云：「博山雅製看不足，炭紅煙綠飄香玉，
J29nB224_p0108b02║山僧不避作盧頭，盡段群靈齊成佛。切忌動著，若也
J29nB224_p0108b03║動著，六六三十六。咄！咄！」复以手撫几，云：「也只兀兀。」
J29nB224_p0108b04║晚參。「臘盡年窮，無甚佛法可說，我也不學他古人，不
J29nB224_p0108b05║蓄一粒米，不種一莖菜，接待十方往來；也不炊黍米
J29nB224_p0108b06║飯，烹露地牛，與諸禪分歲。但只渴則共鬻流泉，興至
J29nB224_p0108b07║齊歌白雪。何故？也免得諸人口吻。」
J29nB224_p0108b08║晚參。「十五日已前，外息諸緣；十五日已後，內心無喘。
J29nB224_p0108b09║正當十五日，中心樹子屬阿誰？」卓拄杖，云：「貓兒尾上
J29nB224_p0108b10║繫檑椎。」
J29nB224_p0108b11║小參
J29nB224_p0108b12║除日，小參。「微言滯於心首，恒為緣慮之場；實相具於
J29nB224_p0108b13║目前，翻為名相之竟。擬向即乖，用心即錯。上根利智，
J29nB224_p0108b14║舉著便知；下劣凡夫，三搭不轉。五福者裏也無禪與
J29nB224_p0108b15║人參，也無佛法要人會，一味饑則喫飯，困則高眠。」驀
J29nB224_p0108b16║召眾，云：「祇如臘盡年窮又作麼生？」自代云：「來日是新
J29nB224_p0108b17║年。」复舉：「開聖老人上堂，眾才集，乃拈拄杖卓一卓，顧
J29nB224_p0108b18║視左右，云：『開聖今年除夕無甚長言短語，祇有爆竹
J29nB224_p0108b19║一枚。』遂喝一喝，云：『是甚麼聳兩耳？』」師云：「昔年被他者
J29nB224_p0108b20║一喝，祇得三日耳聾。即今還有知利害者麼？」复喝一
J29nB224_p0108b21║喝，下座。
J29nB224_p0108b22║小參。「古人三日便能取證，諸人入堂已三日，莫有恁
J29nB224_p0108b23║麼者麼？有則出來對眾說看。說得是，山僧與汝證盟。
J29nB224_p0108b24║非但山僧，即鐙籠、露柱、禪板、香案、三門、佛殿、廚庫、前
J29nB224_p0108b25║堂、山河、大地、艸木、叢林亦與汝證盟。有麼？有麼？」复舉：
J29nB224_p0108b26║「玄沙示眾云：『盡大地是顆明珠。』時有僧問：『既是明珠，
J29nB224_p0108b27║學人為甚不識？』沙云：『全體是珠，更教誰識？』曰：『雖然全
J29nB224_p0108b28║體是，爭奈學人不識？』沙云：『問取汝眼。』慈雲彥隆禪師
J29nB224_p0108b29║云：『諸禪德！者箇公案喚作嚼飯餧小兒，把手更與杖。』」
J29nB224_p0108b30║師云：「二尊宿可謂恩大難酬，祇是多虛少實。五福即
J29nB224_p0108c01║不然，者箇公案大似燒尾辟歷，觸著則喪。何也？不得
J29nB224_p0108c02║春風花不開，花開又被風吹落。」
J29nB224_p0108c03║小參。「五福有箇敗闕，舉似諸人，祇是不得冷笑。昨日
J29nB224_p0108c04║從白蓮村歸，中涂遇夥獵漢逐鹿，問曰：『老和尚見鹿
J29nB224_p0108c05║過麼？』山僧向道：『不見。』曰：『老和尚錯過也。』山僧被者一
J29nB224_p0108c06║語，祇得無言可對。如今莫有為山僧雪屈者麼？」眾無
J29nB224_p0108c07║語，師云：「不惟落節於彼，亦且失利於此。」便歸方丈。
J29nB224_p0108c08║小參。舉：「僧問梁山明和尚：『終日喫飯不曾咬著一粒
J29nB224_p0108c09║時如何？』明云：『一箇班鳩九隻鳥。』」師云：「老和尚也好箇
J29nB224_p0108c10║心腸，祇是口如密、心如毒，終非慈祥。今日若有問：『終
J29nB224_p0108c11║日喫飯不曾咬著一粒時如何？』但向道：『三腳蝦蟆跳
J29nB224_p0108c12║上天。』」
J29nB224_p0108c13║小參。「五福即日獻歲，無物與眾燕飲，賴有一鍋滾湯，
J29nB224_p0108c14║莫教孤負勺柄。大家談笑且銜桮，椒柏生光樂無為，
J29nB224_p0108c15║無景林中月正照，不萌支上綻香肥。」
J29nB224_p0108c16║小參。豎起拂子召眾云：「會得底喚作禪，不會底喚作
J29nB224_p0108c17║禪，似者儱侗禪和，如麻似栗也，著在堂裏有甚麼用？
J29nB224_p0108c18║雖然，且作死馬醫。」复舉：「五祖云：『孫臏今日開鋪，了無
J29nB224_p0108c19║一人垂顧，可憐三尺龍須，喚作尋常破布。』五福即不
J29nB224_p0108c20║然，五福今日開鋪，湖海衲僧無措，分明一箇東瓜，說
J29nB224_p0108c21║是鎮州蘆菔。」
J29nB224_p0108c22║小參。僧問：「打破虛空，當下心息，如何得心息去？」師云：
J29nB224_p0108c23║「闍黎自薦取。」乃云：「春雨溼千峰，春風鳴萬里，乃轉普
J29nB224_p0108c24║門經，隨緣皆玅理。者事，在臨濟喚作照用仝時，人竟
J29nB224_p0108c25║俱奪；在曹洞喚作理事縱橫，玅協兼帶；在溈仰喚作
J29nB224_p0108c26║圓相默問，義海波翻；在雲門喚作臧身北斗，函蓋乾
J29nB224_p0108c27║坤；在法眼喚作三界唯心，萬法唯識；在列祖喚作打
J29nB224_p0108c28║地搖鈴，張弓架箭，擎叉舞笏，推磨輥毬。雖各開門戶，
J29nB224_p0108c29║究竟還歸一致。」揮拂子，云：「者事且止，佛真居士初見
J29nB224_p0108c30║山僧於慈雲，再陳機解於五福，且道如何是他入門
J29nB224_p0109a01║句？寥寥天地間，獨立望何極？」
J29nB224_p0109a02║辭院，小參。「松濤瓦缽試新茶，一碗一碗野僧家，明日
J29nB224_p0109a03║前塗誰共語？轉身一別即天涯。」
J29nB224_p0109a04║小參。「萬丈天目，山青水綠，鳥啼春花，雲穿茅屋。鍬鋤
J29nB224_p0109a05║開田，千足萬足，四海高人，咸來共住。大家談笑且圍
J29nB224_p0109a06║盧，一箇蒲團平生福。」
J29nB224_p0109a07║開南小參。拈拂子召眾云：「會麼？開南盡處是天涯，竹
J29nB224_p0109a08║引清風日正斜，杖上無錢酤白酒，且傾一碗趙州茶。
J29nB224_p0109a09║笑者如麻，不笑者如麻。」放下云：「吽癹吒」。
J29nB224_p0109a10║熊總戎至，小參。驀豎竹篦，云：「向此會得，即造周熊公
J29nB224_p0109a11║為諸人說法已竟；其或未會，聽取一頌：太華山頂茶，
J29nB224_p0109a12║慈雲菴前水，借地臧盧撥溈山火，將清平勺酌文殊
J29nB224_p0109a13║盞，滿滿盛將來，熱渥諸人口。」
J29nB224_p0109a14║小參。「諸佛法印匪從人得，此老達磨不傳之伎倆也，
J29nB224_p0109a15║直是無人勘破。當時野竹若在，祇向前以手加額云：
J29nB224_p0109a16║『看你老面皮厚多少？』不惟教他叫苦叫屈，亦且免得
J29nB224_p0109a17║後來分皮分髓。」驀顧大眾云：「既是如此，今日竹元、竹
J29nB224_p0109a18║眉又作麼生分付？多謝彎弓力，一箭射雙鵰。」
J29nB224_p0109a19║小參。「天淨雁橫秋气和，慈雲何事更婆娑？祇緣有箇
J29nB224_p0109a20║平生曲，接拍無人奈若何？禾山四打鼓，演祖謳巴歌，
J29nB224_p0109a21║甘贄設鬻飯，南泉椎破鍋。若要知此意，湖南好大哥。」
J29nB224_p0109a22║小參。「朔風刮地，雪霰漫空，正好薶炭以消殘臘，關門
J29nB224_p0109a23║而避寒魔，何期章居士堅請開示，不無重違前志而
J29nB224_p0109a24║到此座子。雖然，爭奈無處啟口，祇得借古人拳而築
J29nB224_p0109a25║伊嘴也。」驀拈拂子作過茶埶，云：「會麼？趙州一碗尋常
J29nB224_p0109a26║味，如今飲者釋焦枯。」
J29nB224_p0109a27║小參。僧問：「冬臧即不問，如何是春生句？」師云：「處處百
J29nB224_p0109a28║花香。」進云：「如何是花香意？」師云：「穿過髑髏。」乃云：「五蘊
J29nB224_p0109a29║非有，四大本空，何事昨日著冷、今日傷風？」拂子出，云：
J29nB224_p0109a30║「老師恁麼道，未夢見祖師意在。如今莫有知祖師意
J29nB224_p0109b01║底為山僧雪屈麼？若無，山僧也祇得禮拜拂子去。」
J29nB224_p0109b02║小參。「山僧十載旁丘墟，笑月眠雲匹老漁，惱恨東風
J29nB224_p0109b03║無定力，依然相送上皇都。法幢隨處建立，乃佛祖本
J29nB224_p0109b04║願，何得嬾於斯而更悔於斯？爭奈白髮催人老，青春
J29nB224_p0109b05║逼歲除？」
J29nB224_p0109b06║小參。「生而不生，羊柬乾處尿；死而不死，驢擇溼處屙。
J29nB224_p0109b07║生死兩忘，樹倒藤枯，木人起舞，石女歡呼。為甚如此？
J29nB224_p0109b08║是我不露禪人，期直縣弧，所以渠來共相贊助。何事
J29nB224_p0109b09║諸人不會？依舊負女負吾。」
J29nB224_p0109b10║小參。「諸方往往舉話不顧旁人，笑殺山僧一味清間，
J29nB224_p0109b11║免得多少唾罵。然山僧昔年敗露，如今不妨舉出。癸
J29nB224_p0109b12║巳破家散宅，戊戌走入南國，剛才跳上戲場，被人喚
J29nB224_p0109b13║作古佛。我笑諸人此言，何曾識得老竹？」
J29nB224_p0109b14║小參。舉：「僧問玄沙：『如何是觸目菩提？』沙踢狗子作聲，
J29nB224_p0109b15║云：『小狗子不消一踢。』僧有省。」師云：「世出世元無定法，
J29nB224_p0109b16║所以事有多塗、理無二路。山僧亦常言：信手拈來，信
J29nB224_p0109b17║口道去，一莖艸上瓊樓，瓊樓祇一莖艸。若是知有底
J29nB224_p0109b18║人，便知鹽貴米賤。者般說話，意在於何？」時僧出禮拜，
J29nB224_p0109b19║師與一蹋，歸方丈。
J29nB224_p0109b20║小參。「有盤根錯節，方可施利器；有銀山鐵壁，方可展
J29nB224_p0109b21║鉗錘。所以，任他天下樂忻忻，我獨不肯。大眾！不是厭
J29nB224_p0109b22║良為賤，如今人奈何也有明威音那邊者、也有明威
J29nB224_p0109b23║音者邊者，也有明父母未生前者、也有明父母已生
J29nB224_p0109b24║後者，也有明長老未出方丈、諸人未到座前者，也有
J29nB224_p0109b25║明穿衣喫飯是箇甚麼、屙屎放尿是箇甚麼者，也有
J29nB224_p0109b26║明朝參暮請是箇甚麼、陞堂入室是箇甚麼者？看將
J29nB224_p0109b27║來，腳跟下正好痛與三十。何故？祇為癡狂向外走。」
J29nB224_p0109b28║對靈小參。僧問：「生死去來即不問，歸根得旨作麼生？」
J29nB224_p0109b29║師云：「山僧頗識好惡。」進云：「震旦自然渠獨步，淨方何
J29nB224_p0109b30║用更開蓮？」師云：「祇道得一半。」乃云：「三十年來苦行腳，
J29nB224_p0109c01║一條拄杖自擔荷，㲯㲯毿毿敝衲衣，赤赤條條祇者
J29nB224_p0109c02║箇，請我登堂論無生，盡力道箇咄咄咄，不解順水推
J29nB224_p0109c03║舟，耑要逆風把舵，亡者可生天，存者常安樂。」以拄杖
J29nB224_p0109c04║卓一卓、喝一喝，复舉道吾生也不道、死也不道因緣，
J29nB224_p0109c05║師云：「山僧則不然，如有問生也死也，但劈脊便棒，不
J29nB224_p0109c06║惟掀翻窠臼，亦且與諸人作得驢年道友。」
J29nB224_p0109c07║小參。「報汝諸人，有箇話杷，分明舉似，幸勿唾罵。」驀拈
J29nB224_p0109c08║拄杖畫一畫，云：「且道是甚麼話杷？當日輞川圖，傳是
J29nB224_p0109c09║維摩畫。」
J29nB224_p0109c10║小參。僧問：「有句無句，如藤倚樹，樹倒藤枯，句歸何處？」
J29nB224_p0109c11║師云：「口只堪喫飯。」問：「鐙鐙續燄，祖祖相傳，未審傳續
J29nB224_p0109c12║箇甚麼？」師云：「一花五葉。」進云：「恁麼則惟此一事實。」師
J29nB224_p0109c13║云：「不是，不是。」進云：「我見鐙明佛，本光瑞如此。」師云：「大
J29nB224_p0109c14║眾謝供養。」問：「如何是麻三斤？」師云：「放不下，自擔去。」乃
J29nB224_p0109c15║云：「今年十月五，雲水爭先睹，問我昔因緣，住持事更
J29nB224_p0109c16║繁，朝打八百，暮打三千，會與不會，柳陌花阡。」
J29nB224_p0109c17║小參。僧才禮拜，師與驀頭一棒，云：「禮拜即不無，父母
J29nB224_p0109c18║未生前速道將來。」僧便喝，師云：「喝即不無，父母未生
J29nB224_p0109c19║前速道將來。」僧云：「猶要第二勺惡水。」師劈脊又打。又
J29nB224_p0109c20║一僧出，師亦與驀頭一棒，云：「適才者僧道不得，汝試
J29nB224_p0109c21║道看。」僧禮拜，云：「屈，屈。」師复打，云：「祇道箇屈。」問：「以一重
J29nB224_p0109c22║去一重時如何？」師喝。問：「無常到來，將何抵敵？」師云：「將
J29nB224_p0109c23║汝抵敵。」問：「行住坐臥不離者箇，者箇是甚麼？」師以杖
J29nB224_p0109c24║畫，云：「不是者箇那？」僧禮拜，師云：「汝道者箇是甚麼？」僧
J29nB224_p0109c25║無對，師便打，乃云：「行住坐臥不離者箇，若問者箇，一
J29nB224_p0109c26║棒打著。」豎起拄杖，云：「恁麼見得，也是大蟲看水磨。」
J29nB224_p0109c27║小參。舉：「陸亙大夫問南泉云：『肇法師也甚奇特，解道：
J29nB224_p0109c28║天地同根，萬物一體。』泉指庭前牡丹曰：『大夫！時人見
J29nB224_p0109c29║此一朱花，如夢幻相似。』」師頌云：「天地同根物一體，南
J29nB224_p0109c30║泉大夫總未知，要知此中端的處，牡丹花下臥貓兒。」
J29nB224_p0110a01║小參。「沙門釋子，宜依佛學。杖挂三衣，囊存一缽。是非
J29nB224_p0110a02║不關，苦樂難縛。樹下林間，雲堂城臺。參問高賢，求指
J29nB224_p0110a03║解脫。三臧研窮，五經披剝。以悟為期，待徹為約。古德
J29nB224_p0110a04║因緣，則則良藥。痛飲醍醐，飽餐戒律。從之而行，無病
J29nB224_p0110a05║不卻。動止安詳，言語簡略。離惡朋輩，遠蛇蝮毒。如象
J29nB224_p0110a06║渡河，如鳳高翮。淳風永扇，慧光普灼。任性逍遙，隨緣
J29nB224_p0110a07║飲歠。勸勉諸人，各宜省覺。」
J29nB224_p0110a08║對靈，小參。「若道有生，入地獄如箭；若道無生，入地獄
J29nB224_p0110a09║如箭。既二俱是過，合作麼生免得？莫是即心即佛免
J29nB224_p0110a10║得麼？莫是非心非佛免得麼？莫是不是心、不是佛、不
J29nB224_p0110a11║是物免得麼？」驀召眾，云：「者事且止，即今薦拔誥封淑
J29nB224_p0110a12║人王氏無生之句如何垂示？棒頭了得無生旨，西方
J29nB224_p0110a13║此土一毛耑。」
J29nB224_p0110a14║小參。「拄杖無耑哱咷，嚇得石龜下尿，獨有布穀兩雙，
J29nB224_p0110a15║支上聲聲大叫。且道叫箇甚麼？不是頻催雨，且要識
J29nB224_p0110a16║時節。」時，幻空求開示，師豎拂子，云：「見麼？」空罔措，師打，
J29nB224_p0110a17║云：「向者裏參。」复云：「汝字幻空邪？」空云：「是。」師云：「既是幻，
J29nB224_p0110a18║又何云空？既是空，又何云幻？若會幻空理，方識幻人、
J29nB224_p0110a19║拈幻拂、說幻法、指幻人、成幻佛；其或未會，將幻空二
J29nB224_p0110a20║字放在面前，二六時中著力參去。」
J29nB224_p0110a21║小參。「若論者箇事，如人蹴圓相似，手之舞之，足之蹈
J29nB224_p0110a22║之，威風八面，無一鈍置。若是眼目定動，未免四稜著
J29nB224_p0110a23║地了也。所以，向上一事只在日用應物之際，悟得箇
J29nB224_p0110a24║頭頭盡玅、法法玲瓏，便是高揖釋迦、不拜彌勒者，奈
J29nB224_p0110a25║何諸人桼桶不快。會麼？寒霜鋪大地，梅花笑破腮。」
J29nB224_p0110a26║小參。僧問：「百骸分散時如何？」師云：「碧雞啼白晝。」進云：
J29nB224_p0110a27║「更無一物混塵埃時如何？」師云：「金馬夜嘶風。」進云：「二
J29nB224_p0110a28║俱不涉時如何？」師喝。進云：「百骸分散盡，更無一物混
J29nB224_p0110a29║塵埃又作麼生？」師云：「杲日騰空翠色新。」進云：「猶有者
J29nB224_p0110a30║箇在。」師云：「女卻有者箇在。」問：「如何是即今佛法？」師云：
J29nB224_p0110b01║「且許闍黎問。」進云：「恁麼則所薦亡者得生佛國也。」師
J29nB224_p0110b02║卓杖，云：「棒頭卓處了無生。」乃舉杖，云：「見麼？」复擊香几，
J29nB224_p0110b03║云：「聞麼？者箇不屬知、不屬不知，知是妄覺、不知是無
J29nB224_p0110b04║記。者裏若分疏得下，不惟人人常光見前，亦且知我
J29nB224_p0110b05║誥封李夫人無量劫來非男女等相底消息，使夫人
J29nB224_p0110b06║聞此直下信受奉行，也少不得是者箇符子；若分疏
J29nB224_p0110b07║不下，更有箇律令。」复擊香几兩下，云：「碧雞啼處雲山
J29nB224_p0110b08║淨，金馬嘶時水月明。」
J29nB224_p0110b09║小參。「玅湛圓明，滾滾秋月，逼塞虛空，人胡不徹？石女
J29nB224_p0110b10║和無絃之音，木人奏沒字之曲，恁麼也得，不恁麼也
J29nB224_p0110b11║得。恁麼不恁麼，利刃驀頭截，不是彊分疏，只要識時
J29nB224_p0110b12║節。只要識甚麼時節？是我護法親籓焦妃夫人，其生
J29nB224_p0110b13║也佐王內政，其薨也功垂劫石，歷萬古而不磨底光
J29nB224_p0110b14║明幢子，复於其間忽然識得者段光明底時節。」驀卓
J29nB224_p0110b15║拄杖一下，云：「還會麼？永證金剛不壞身，飄然步步蓮
J29nB224_p0110b16║華國。」
J29nB224_p0110b17║師誕，小參。「此日算來四十三，明朝決定四十四，就中
J29nB224_p0110b18║一點不曾迻，敢問諸人知也未？若也知，掉臂不顧；脫
J29nB224_p0110b19║或未知……」靠拄杖，云：「急著眼覷。」
J29nB224_p0110b20║小參。「若論佛法，適才普請時為諸人說了也。倘是勇
J29nB224_p0110b21║猛漢聞恁麼道，正好將嵩山濫椎一頓，有甚麼過？如
J29nB224_p0110b22║今未免別開眼腦為諸人去也。」以杖豎起，良久，云：「也
J29nB224_p0110b23║是無耑。」便下座。
J29nB224_p0110b24║小參。「雲門抽顧，鎮州蘆菔，睦州閉門，華亭潛渡。一人
J29nB224_p0110b25║於理上無礙，一人於事上無礙，一人於理事上無礙，
J29nB224_p0110b26║一人於非理事上無礙。臨濟大師道：『赤肉團上有一
J29nB224_p0110b27║無位真人，在女諸人面門出入。』且道還涉理事也無？
J29nB224_p0110b28║者裏分疏得出，要篁鼓三玄三要也不難。」
J29nB224_p0110b29║小參。「前山雪，後山雪，火裏烏龜凍欲裂，露地白牛無
J29nB224_p0110b30║處尋，東海波斯咬破古，文殊普賢暗點頭，目連鶖子
J29nB224_p0110c01║笑不歇，忽然迸出火星來。」良久，云：「止，止，不須說。」
J29nB224_p0110c02║結制，小參。「二乘只解殺賊，殊不知賊不打貧家；少林
J29nB224_p0110c03║祇麼安心，殊不知徒畫蛇添足。臥龍只得拈條白棒，
J29nB224_p0110c04║佛來祖來，喪不旋踵。正與麼時，若為委悉？」卓杖，云：「天
J29nB224_p0110c05║共白雲曉，水和明月流。」
J29nB224_p0110c06║小參。「箇事圓明觸處周，撞斷眉毛刺破頭，擬欲求真
J29nB224_p0110c07║早墮塹，將心除妄反為讎。言中取則頭頭昧，意外相
J29nB224_p0110c08║呈法法尤，更問嵩山何指示？逢人只豎箇拳頭。」乃豎
J29nB224_p0110c09║拳云：「喚著則觸，不喚著則背，汝諸人試下一轉語看。」
J29nB224_p0110c10║小參。「去年也恁麼，今年也恁麼，今年與去年，何曾有
J29nB224_p0110c11║兩箇？恁麼中不恁麼，不恁麼中卻恁麼。」以杖橫肩云：
J29nB224_p0110c12║「星臨萬戶動，月旁九霄多。」
J29nB224_p0110c13║小參。「太華山，風吹日炙；昆池水，橘綠橙黃。且道：有指
J29nB224_p0110c14║示？無指示？有指示，今日三，明日四；無指示，上是天，下
J29nB224_p0110c15║是地。」良久，云：「文殊自文殊，文喜自文喜。」
J29nB224_p0110c16║小參。「今時道支離，禮誦行亦虧，誑或世間人，此病最
J29nB224_p0110c17║難醫。嵩山如此，不是壓良為賤。不見古人：『大事未明，
J29nB224_p0110c18║如喪考妣；大事已明，如喪考妣。』若是與古人把臂共
J29nB224_p0110c19║行底，聞此則慶快平生；若是黠劣凡夫，聞此必生怪
J29nB224_p0110c20║誕。大眾！還識古人建化門庭麼？」拍膝，云：「祇者是。」
J29nB224_p0110c21║小參。「匡徒領眾竭吾才，祇要兒曹正眼開。若是分明
J29nB224_p0110c22║開正眼，眾生諸佛一坑薶。」以拄杖畫一畫，云：「且道毗
J29nB224_p0110c23║盧遮那聻？」复畫一畫。
J29nB224_p0110c24║小參。「山僧與二三行者灌圃，不覺遲回，及過禪堂，禪
J29nB224_p0110c25║堂裏香几便問：『長老何得違時失候？』山僧被伊一問，
J29nB224_p0110c26║只得向四大五蘊裏走一回，要覓一句佛法扺對了
J29nB224_p0110c27║不可得。如今又見諸人簇簇上來相逼，山僧想將起
J29nB224_p0110c28║來，若上堂是而灌圃非，世尊不當云：『世間治生產業
J29nB224_p0110c29║皆與實相不相違背。』若上堂也是、灌圃也是，因甚灌
J29nB224_p0110c30║圃處不雲集而雲集於此？此處合下得箇甚麼語始
J29nB224_p0111a01║不負參學？」乃喝云：「夜來何處火，燒出古人墳？」
J29nB224_p0111a02║小參。「山僧連日傷風、連日咳嗽，若論者箇病根，語默
J29nB224_p0111a03║難搆。既語默難搆，還知嵩山病處麼？毗邪離城談不
J29nB224_p0111a04║二，嵩山室裏笑殺人。」
J29nB224_p0111a05║小參。「知見立知，即無明本；知見無見，斯即涅槃。」驀豎
J29nB224_p0111a06║拄杖，云：「安楞嚴，安楞嚴，你何曾識得蔆花未照前？」
J29nB224_p0111a07║小參。「展方外乾坤，豎域中日月，理上也著，事上也著。
J29nB224_p0111a08║所以道：髑髏橫干世界，鼻孔磨觸家風。雖然，轉身一
J29nB224_p0111a09║句作麼生道？」豎拄杖，云：「手持千里鈔，林下道人悲。」
J29nB224_p0111a10║嵩山野竹禪師語錄卷四（終）