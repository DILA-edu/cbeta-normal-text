J29nB224_p0116a01║嵩山野竹禪師語錄卷六
J29nB224_p0116a02║
J29nB224_p0116a03║鄂　州參仝門人宗宏　錄
J29nB224_p0116a04║鄂　州龍光門人宗上　潞南州兜率門人宗堅　仝編
J29nB224_p0116a05║拈古
J29nB224_p0116a06║舉：「世尊一日陞座，文殊白椎云：『諦觀法王法，法王法
J29nB224_p0116a07║如是。』世尊便下座。」
J29nB224_p0116a08║拈云：「文殊見兔放鷹，正不失為本分；世尊因人成
J29nB224_p0116a09║事，亦不失為宗師。只是百萬人天，不合大驚小怪，
J29nB224_p0116a10║正眼看來，總是搓巴若鬼。」
J29nB224_p0116a11║舉：「世尊因耆婆善別音響，過一冢間，見五髑髏，乃敲
J29nB224_p0116a12║一髑髏問曰：『生何道？』曰：『生天道。』又敲一曰：『生何道？』曰：
J29nB224_p0116a13║『生人道。』又敲一曰：『生何道？』耆婆罔措。天童悟老人云：
J29nB224_p0116a14║『世尊大似有先鋒，無殿後，待耆婆罔知，便也好與一
J29nB224_p0116a15║敲。何故？不見道：先以定動，後以智拔。』」
J29nB224_p0116a16║拈云：「大小世尊無故坑陷平人，若非天童老人拔
J29nB224_p0116a17║劍相救，未免髑髏遍地，所謂失之東隅，收之桑榆，
J29nB224_p0116a18║未為晚也。」
J29nB224_p0116a19║舉：「明州布袋和尚常攜一布袋，或問：『如何是布袋？』袋
J29nB224_p0116a20║便放下布袋。曰：『如何是布袋下事？』袋負之而去。或於
J29nB224_p0116a21║稠人中打開布袋中物，攃下云：『看！看！』天童悟老人云：
J29nB224_p0116a22║『少賣弄。』」
J29nB224_p0116a23║拈云：「一箇布袋便作奇特觀，若不是天童老人，幾
J29nB224_p0116a24║被他謾過。」遂召大眾，眾舉首，師云：「可憐生」。
J29nB224_p0116a25║舉：「六祖大師云：『不思善，不思惡，正恁麼時，阿那箇是
J29nB224_p0116a26║明上座本來面目？』明即悟入。」
J29nB224_p0116a27║拈云：「不思善，不思惡，正是明上座疑處，亦是明上
J29nB224_p0116a28║座悟處，只不合向密語密意邊淹殺。如今還有救
J29nB224_p0116a29║得者麼？」
J29nB224_p0116a30║舉：「六祖謂門人云：『吾歸新州，汝等速理舟楫。』門云：『師
J29nB224_p0116b01║從此去，早晚卻回？』祖云：『葉落歸根，來時無口。』五祖演
J29nB224_p0116b02║云：『祖師恁麼道，猶欠悟在。』悟老人云：『五祖恁麼道，還
J29nB224_p0116b03║知端的也無？』」
J29nB224_p0116b04║拈云：「二大師舉此公案，將謂有箇焦尾巴接拍，殊
J29nB224_p0116b05║不知徒自疲困。慈雲則不然，來日不得普請。」
J29nB224_p0116b06║舉：「南泉因東西兩堂爭貓兒，泉遇之，白眾曰：『道得即
J29nB224_p0116b07║救取貓兒，道不得即斬卻也。』眾無對，泉便斬之。趙州
J29nB224_p0116b08║自外歸，泉舉前話示之，州乃脫履安頭上而出。泉曰：
J29nB224_p0116b09║『子若在，即救得貓兒。』」
J29nB224_p0116b10║拈云：「南泉有生禽涽捉之手，無奪趙幟之能；趙州
J29nB224_p0116b11║有縱奪殺涽之機，無縛彊項之智。千載之下，猶令
J29nB224_p0116b12║人扼掔。大眾！慈雲恁麼，還有獨超物外助慈雲一
J29nB224_p0116b13║臂者麼？」
J29nB224_p0116b14║舉：「南泉云：『王老師自小養一頭水羖，擬向谿東牧，未
J29nB224_p0116b15║免食他國王水艸；擬向谿西牧，亦未免食他國王水
J29nB224_p0116b16║艸。如今隨分納些些，總不見得。』悟老人云：『南泉希圖
J29nB224_p0116b17║本分，不知翻成分外。』」
J29nB224_p0116b18║拈云：「王老師者頭水羖，費盡許多艸料方得肥膩，
J29nB224_p0116b19║後來天童老人翻為屈殺。雖然，天童老人可謂善
J29nB224_p0116b20║挽千鈞。」
J29nB224_p0116b21║舉：「大梅住山，馬祖令僧去問：『和尚見馬大師得箇甚
J29nB224_p0116b22║麼便住此山？』梅云：『大師向我道即心即佛，我便向者
J29nB224_p0116b23║裏住。』僧曰：『大師近日佛法又別。』梅云：『作麼生？』曰：『又道
J29nB224_p0116b24║非心非佛。』梅云：『者老漢惑亂人未有了日，任他非心
J29nB224_p0116b25║非佛，我祇管即心即佛。』其僧回舉似馬祖，祖曰：『梅子
J29nB224_p0116b26║孰也。』」
J29nB224_p0116b27║拈云：「即心即佛，正是諸人笑處；非心非佛，亦正是
J29nB224_p0116b28║諸人哭處。惑亂人未有了日即不無，敢問諸仁者：
J29nB224_p0116b29║梅子孰時以何為驗？」
J29nB224_p0116b30║舉：「溈山示眾云：『老僧百年後，向山下作一頭水羖牛，
J29nB224_p0116c01║左脅下書五字曰「溈山僧某甲」。當恁麼時，喚作溈山
J29nB224_p0116c02║僧，又是水羖牛；喚作水羖牛，又是溈山僧某甲。畢竟
J29nB224_p0116c03║喚作甚麼即得？』悟老人云：『溈山大似不打自招。』复云：
J29nB224_p0116c04║『還知金粟落處麼？』」
J29nB224_p0116c05║拈云：「溈山古佛走入水羖牛隊裏，及金粟落處且
J29nB224_p0116c06║置，還知慈雲落處麼？」
J29nB224_p0116c07║舉：「湖南祇林和尚每叱文殊、普賢為精魅，手持木劍，
J29nB224_p0116c08║自謂降魔。每見僧來參，便云：『魔來也，魔來也。』以劍亂
J29nB224_p0116c09║揮，歸方丈。如是十二年，後擿劍無言。僧問：『十二年前
J29nB224_p0116c10║為甚降魔？』林云：『賊不打貧兒家。』『十二年後為甚不降
J29nB224_p0116c11║魔？』林云：『賊不打貧兒家。』」
J29nB224_p0116c12║拈云：「湖南好箇賊，不打貧兒家，爭奈者僧前度有
J29nB224_p0116c13║箇入路、後度沒箇出路？若是慈雲長老見與麼道，
J29nB224_p0116c14║拂袖便行。」
J29nB224_p0116c15║舉：「仰山問中邑：『如何得見佛性去？』邑云：『譬如一室有
J29nB224_p0116c16║六囪云云。』」
J29nB224_p0116c17║拈云：「仰山如此，可謂有半斤始稱八兩；中邑如彼，
J29nB224_p0116c18║可謂有全機方施大用。大眾！瞌睡獼猴醒醒且置，
J29nB224_p0116c19║你道相見後如何？」驀歸方丈。
J29nB224_p0116c20║舉：「僧問趙州：『學人乍入叢林，乞師指示。』州云：『喫鬻了
J29nB224_p0116c21║也未？』僧云：『喫鬻了也。』州云：『洗缽盂去。』僧從斯悟入。」
J29nB224_p0116c22║拈云：「七百餘甲子老禪伯，見人問著便鼓鬻飯气，
J29nB224_p0116c23║雖療得他人饑，不覺失卻自己碗。大眾還知麼？」
J29nB224_p0116c24║舉：「僧問趙州：『萬法歸一，一歸何處？』州云：『我在青州作
J29nB224_p0116c25║領布衫，重七斤。』」
J29nB224_p0116c26║拈云：「老趙州雖善裁長補短、較重量輕，柬點將來
J29nB224_p0116c27║不無猶欠機關在。何也？切忌向者僧前賣弄。」
J29nB224_p0116c28║舉：「臨濟問黃檗佛法的的大意，三度問，三度被打，不
J29nB224_p0116c29║契。檗指參大愚云云。」
J29nB224_p0116c30║拈云：「三度痛棒如蒿支拂相似，不是高安艾九向
J29nB224_p0117a01║棒瘡上灸之，幾乎成箇拍盲。」
J29nB224_p0117a02║舉：「臨濟一日與河陽、木塔三人在僧堂坐，正說普化
J29nB224_p0117a03║每日在街市掣風掣顛，未知他是凡是聖。化忽入來，
J29nB224_p0117a04║濟便問：『汝是凡是聖？』化云：『汝且道我是凡是聖？』濟便
J29nB224_p0117a05║喝，化以手指云：『河陽新婦子，木塔老婆禪，臨濟小廝
J29nB224_p0117a06║兒，卻具一隻眼。』濟云：『者賊。』化云：『賊！賊！』便出去。」
J29nB224_p0117a07║拈云：「者三尊宿商量浩浩地且置，祇如臨濟道箇
J29nB224_p0117a08║賊，普化道箇賊賊便出去，是甚麼意？」
J29nB224_p0117a09║舉：「臨濟將示滅，屬三聖云：『吾遷化後，不得滅卻吾正
J29nB224_p0117a10║法眼臧。』聖云：『怎敢滅卻和尚正法眼臧？』濟云：『忽有人
J29nB224_p0117a11║問，汝作麼生抵對？』聖便喝，濟云：『誰知吾正法眼臧向
J29nB224_p0117a12║瞎驢邊滅卻？』」
J29nB224_p0117a13║拈云：「臨濟老漢生平用白拈手段，所以末後猶有
J29nB224_p0117a14║一段顧命之恩，爭奈三聖不識好惡，卻向瞎驢隊
J29nB224_p0117a15║裏下者一喝，喚作父子一堂。」
J29nB224_p0117a16║舉：「僧到翠巖相看，值巖不在，遂看主事，事云：『參見和
J29nB224_p0117a17║尚也未？』僧云：『未曾。』事乃指狗子云：『上人要見和尚，但
J29nB224_p0117a18║禮者狗子。』僧無語。後巖歸，問云：『作麼生免得與麼無
J29nB224_p0117a19║語去？』雲門云：『欲見其師，先觀弟子。』玅喜云：『當時若作
J29nB224_p0117a20║者僧，便禮狗子一拜。』」
J29nB224_p0117a21║拈云：「大眾！欲見其師，先觀弟子且從。祇如玅喜禮
J29nB224_p0117a22║拜狗子，還得也無？世情看冷煖，人面逐高低。」
J29nB224_p0117a23║舉：「靈雲見桃花悟入，述偈云：『三十年來尋劍客，幾回
J29nB224_p0117a24║落葉又抽支。自從一見桃花後，直至而今更不疑。』玄
J29nB224_p0117a25║沙聞云：『諦當甚諦當，敢保老兄未徹在。』」
J29nB224_p0117a26║拈云：「日暖花香，自是家家園裏春堪賞，所以靈雲
J29nB224_p0117a27║卻向者香嗅裏道箇不疑。後來玄沙恁麼，且道那
J29nB224_p0117a28║裏是他未徹處？」
J29nB224_p0117a29║舉：「瑞巖問巖頭：『如何是本常理？』頭云：『動也。』巖云：『動後
J29nB224_p0117a30║如何？』頭云：『不見本常理。』巖佇思，頭云：『肯則迥脫根塵，
J29nB224_p0117b01║不肯則永沈生死。』巖即悟入。」
J29nB224_p0117b02║拈云：「縣巖散手，未是承當；絕後再穌，欺君不得。所
J29nB224_p0117b03║以觀世音將錢買胡餅，放下卻是饅頭。」
J29nB224_p0117b04║舉：「九峰在石霜作侍者，霜遷化，眾請堂中第一座接
J29nB224_p0117b05║續住持，峰不肯云云。」
J29nB224_p0117b06║拈云：「座元平地上扶杖猶恐遭跌，況滑路上能放
J29nB224_p0117b07║腳邪？九峰也好箇心腸，不失為益友，只不合剛克
J29nB224_p0117b08║於人，故失於厚道。慈雲恁麼斷，且道免得天下人
J29nB224_p0117b09║唾罵也未？」
J29nB224_p0117b10║舉：「臨濟和尚示眾云：『赤肉團上有一無位真人，在汝
J29nB224_p0117b11║諸人面門出入，未證據者看看。』時有僧出問：『如何是
J29nB224_p0117b12║無位真人？』濟下禪床扭住云：『道！道！』僧無對。濟拓開云：
J29nB224_p0117b13║『無位真人是甚麼乾菌橛？』」
J29nB224_p0117b14║拈云：「無位真人非但者僧無對，直饒智過張良、勇
J29nB224_p0117b15║過頂羽，看則有分、舉則淆訛。嵩山不惜新暑，要與
J29nB224_p0117b16║諸人說破。」以杖擊禪床一下，云：「洎合錯下註腳。」
J29nB224_p0117b17║舉：「雪巖欽問高峰：『無夢無想主人公云云。』」
J29nB224_p0117b18║拈云：「正無夢想時，主人公枉甚麼處？此一詰，雪巖
J29nB224_p0117b19║老人可謂天地父母心，亦可謂善教人處，但高峰
J29nB224_p0117b20║推落枕子，只是難當者一驚。」
J29nB224_p0117b21║頌古
J29nB224_p0117b22║世尊拈花
J29nB224_p0117b23║當時手裏也平常，未必千金學此方。金色老人彊解
J29nB224_p0117b24║事，至今顛倒我衣常。
J29nB224_p0117b25║產難因緣
J29nB224_p0117b26║相逢借問口難開，此日郎君落節回。縱是靈山霜雪
J29nB224_p0117b27║遍，梅花未必送春來。
J29nB224_p0117b28║女子出定
J29nB224_p0117b29║當日入定女子，一踢踢翻便止。何必拓至梵天，又要
J29nB224_p0117b30║渠來彈指。
J29nB224_p0117c01║外道問世尊：「不問有言，不問無言。」世尊良久，外
J29nB224_p0117c02║道讚歎云：「世尊大慈，開我迷雲，令我得入。」
J29nB224_p0117c03║有無不問更是邪，一得江風便轉柤。回首長安何近
J29nB224_p0117c04║遠，秋光月色冷平沙。
J29nB224_p0117c05║教云：若能轉物，即仝如來。
J29nB224_p0117c06║爾知我不知，我到爾不到。上馬築金鞭，下馬脫紙帽。
J29nB224_p0117c07║教云：佛說、剎說、眾生說、三世一時說。
J29nB224_p0117c08║刀刀眾木怒號起，三籟分明仝一音。若謂便含千古
J29nB224_p0117c09║韻，依然錯認祖師心。
J29nB224_p0117c10║教云：關閉一切諸惡趣而生五道，以見其身。
J29nB224_p0117c11║關閉不關閉，失錢便遭罪。巴掌問拳頭，此是何三昧。
J29nB224_p0117c12║教云：當知虛空生汝心內，猶若片雲點太清裏。
J29nB224_p0117c13║好箇娘生，四大十方，總此一袋。看來無欠無餘，酬償
J29nB224_p0117c14║佛冤祖債。
J29nB224_p0117c15║教云：見見之時，見非是見，見欲離見，見不能及。
J29nB224_p0117c16║春眠不覺曉，處處聞啼鳥。夜來風雨聲，花落知多少。
J29nB224_p0117c17║善財童子五十三參
J29nB224_p0117c18║未見文殊時，樓閣門已破。何必遍參來，千古成話墮。
J29nB224_p0117c19║快須坐斷聖凡情，莫直大蟲看水磨。复彈指云：錯。
J29nB224_p0117c20║達磨見武帝
J29nB224_p0117c21║普通年中到吳江，高談殿陛心無降。不是天王多雨
J29nB224_p0117c22║露，腰支未免血淙淙。
J29nB224_p0117c23║二祖斷臂
J29nB224_p0117c24║獨立庭前三尺雪，提刀斫手求心訣。天曉回頭骨已
J29nB224_p0117c25║寒，翻然下拜何須說。
J29nB224_p0117c26║三祖懺罪
J29nB224_p0117c27║推求身恙若空然，如雪輕飛落火邊。始信從來無一
J29nB224_p0117c28║物，河山依舊月明前。
J29nB224_p0117c29║道明趁盧行者
J29nB224_p0117c30║不見惡，不見善，者箇分明看得見。看得見，虛空背上
J29nB224_p0118a01║早著箭。
J29nB224_p0118a02║思和尚問六祖
J29nB224_p0118a03║秦鑒當天物莫逃，寒光如水絕塵囂。回頭自照無功
J29nB224_p0118a04║用，階級何曾著一毫。
J29nB224_p0118a05║馬祖不安
J29nB224_p0118a06║日面佛，月面佛，十有九人自受屈。清光如前照寶峰，
J29nB224_p0118a07║兒孫高論翻為物。
J29nB224_p0118a08║野鴨子
J29nB224_p0118a09║高論雲中野鴨飛，鼻梁扭得痛如錐。歸來明月西江
J29nB224_p0118a10║上，心曲如今說向誰。
J29nB224_p0118a11║百丈示眾
J29nB224_p0118a12║不將語默涉離微，翠竹黃花是邪非。屏卻咽喉如道
J29nB224_p0118a13║得，潑天門戶复光煇。
J29nB224_p0118a14║黃檗拓缽
J29nB224_p0118a15║持缽王城也自然，相逢話舊各拋磚。誰知引玉都無
J29nB224_p0118a16║實，且看蘆花放釣船。
J29nB224_p0118a17║三頓棒
J29nB224_p0118a18║丈室何曾開得口，三遭痛棒拂蒿支。高安築了拳頭
J29nB224_p0118a19║後，從此顛名天下知。
J29nB224_p0118a20║四料揀
J29nB224_p0118a21║奪人不奪竟，白菊一籬香風永。誰家江上擣秋砧，思
J29nB224_p0118a22║殺關西征戍冷。
J29nB224_p0118a23║奪竟不奪人，金鞍白馬倍精神。紅日西沉春已去，不
J29nB224_p0118a24║知何地更逢春。
J29nB224_p0118a25║人竟兩俱奪，雲搖雨散成空闊。秦皇一去離宮休，陵
J29nB224_p0118a26║寢荒來鳴曉鴰。
J29nB224_p0118a27║人竟俱不奪，漢地秦山花雨闊。公子王孫樂未央，銅
J29nB224_p0118a28║鞮唱罷春風潑。
J29nB224_p0118a29║臨濟在黃檗鋤園
J29nB224_p0118a30║低頭鋤艸正新晴，钁柄翻開萬古春，莫謂尋常禮樂
J29nB224_p0118b01║備，恐妨白日涽薶人。
J29nB224_p0118b02║南泉斬貓
J29nB224_p0118b03║掌中三尺豐城劍，雲水魂消敢乞鄰？脫下艸鞋春已
J29nB224_p0118b04║去，一年一度暗傷神。
J29nB224_p0118b05║平常心是道
J29nB224_p0118b06║平常心是道，江風波浩浩。日用事如何，屙屎與放溺。
J29nB224_p0118b07║陸亙大夫問南泉云：「肇法師也甚奇特云云。」
J29nB224_p0118b08║牡丹花似美人莊，一著春風遍地香。玉指指時人不
J29nB224_p0118b09║會，可憐無語對斜陽。
J29nB224_p0118b10║陸亙問南泉缾鵝話
J29nB224_p0118b11║標宗句子不淆訛，喚一聲來缾出鵝，從此家邦安若
J29nB224_p0118b12║石，烹茶釀酒喫如何？
J29nB224_p0118b13║麻谷持錫
J29nB224_p0118b14║是不是，離不離，看他轉便欲何為？禪床三匝無多子，
J29nB224_p0118b15║不免當頭下一椎。
J29nB224_p0118b16║僧問興化：「四方八面來時如何？」化云：「打中間底。」
J29nB224_p0118b17║饒他八面盡來時，當中一棒血淋漓，黑風暴雨忽然
J29nB224_p0118b18║盡，村齋依舊飽如斯。
J29nB224_p0118b19║石頭參思和尚
J29nB224_p0118b20║雲鎖蒼梧鳳獨栖，雨去晴來總不知。總不知，秦皇漢
J29nB224_p0118b21║武過多時。
J29nB224_p0118b22║藥山侍石頭遊山
J29nB224_p0118b23║兩兩峰頭說六朝，秋風吹殺小谿橋，誰知笑裏成刀
J29nB224_p0118b24║劍，只到而今恨未消。
J29nB224_p0118b25║石頭和尚剷艸次，鄧隱峰在左側叉手云云。
J29nB224_p0118b26║者邊那邊，一钁齊剷。隱峰面牆，石頭擔板。看來赤土
J29nB224_p0118b27║自成𠂤，獨許洞山具隻眼。
J29nB224_p0118b28║僧問洞山：「如何是佛？」山云：「待洞水逆流，即向汝
J29nB224_p0118b29║道。」
J29nB224_p0118b30║洞水逆流如道得，平沙依舊月西斜。秋風昨夜吹霜
J29nB224_p0118c01║雪，不識何人醉酒家。
J29nB224_p0118c02║江州刺史李▆問歸宗介子納須彌話
J29nB224_p0118c03║介納須彌莫是妄，十人九箇不能詮。從顛至踵如椰
J29nB224_p0118c04║子，萬卷詩書何處邊。
J29nB224_p0118c05║白樂天謁歸宗
J29nB224_p0118c06║君子儒，小人儒，白公不悟走盤珠。當時若是僊陀客，
J29nB224_p0118c07║奪過泥盤恰好塗。
J29nB224_p0118c08║僧問道吾：「如何是深深處？」吾下禪床作女人拜
J29nB224_p0118c09║云：「謝子遠來，無可祇待。」
J29nB224_p0118c10║深深深意才相問，便下禪床作拜酬。熱血一腔原不
J29nB224_p0118c11║惜，奈何郎意未曾休。
J29nB224_p0118c12║道吾有時持木劍在肩上作舞
J29nB224_p0118c13║怪來便去頻揮劍，者事分明無少欠，擿下依然是道
J29nB224_p0118c14║吾，髑髏遍地無人窆。
J29nB224_p0118c15║僧問趙州云：「和尚姓甚麼？」州云：「常州有。」
J29nB224_p0118c16║常州有，常州有，赤土畫時樣不走。畫長畫短知不知，
J29nB224_p0118c17║王維雖巧莫能偶。
J29nB224_p0118c18║趙州十二時
J29nB224_p0118c19║晝夜推遷一百剝，翻來覆去者箇賊。趙州也自解風
J29nB224_p0118c20║流，打得胡笳十八拍。
J29nB224_p0118c21║趙州參南泉
J29nB224_p0118c22║示審沙彌有主無，進前叉手豈糊塗？果然蘆菔情關
J29nB224_p0118c23║切，不是尋常小丈夫。
J29nB224_p0118c24║趙州因一秀才云：「和尚是古佛。」州云：「秀才是新
J29nB224_p0118c25║如來。」
J29nB224_p0118c26║趙州是古佛，秀才新如來。兩箇粗體貨，深深掘土薶。
J29nB224_p0118c27║趙州訪臨濟
J29nB224_p0118c28║一人口啞，一人耳聵，兩箇纏綿，本是一對。勘破了，大
J29nB224_p0118c29║家請退。
J29nB224_p0118c30║秀才問趙州：「佛滿眾生願云云。」
J29nB224_p0119a01║當機覿面提，覿面當機疾。某甲非君子，我亦不是佛。
J29nB224_p0119a02║各與三十藤，免得鑽鬼窟。
J29nB224_p0119a03║趙州三佛
J29nB224_p0119a04║趙州三佛，金木土屬，一齊搭卻，省得取辱。打瓦鼓，唱
J29nB224_p0119a05║巴曲，者箇風流，千足萬足。
J29nB224_p0119a06║趙州因尼問：「如何是密密意？」
J29nB224_p0119a07║欲將密意為深酬，好箇白頭老趙州。一掐通身毛骨
J29nB224_p0119a08║換，不知何處更風流。
J29nB224_p0119a09║雲峰示眾
J29nB224_p0119a10║何必與不必，兩頭俱不挈。正當恁麼時，一掌一握血。
J29nB224_p0119a11║三心不可得
J29nB224_p0119a12║過去來今不可得，紅粉佳人解作賊。金剛疏鈔燒龍
J29nB224_p0119a13║潭，直到而今天下黑。
J29nB224_p0119a14║德山拓缽
J29nB224_p0119a15║衲子家風不別，剛刀須是鑌鐵。斬斷雪峰命根，那討
J29nB224_p0119a16║巖頭饒舌？三年死去下冰霜，萬里關山人跡絕。
J29nB224_p0119a17║船子接夾山
J29nB224_p0119a18║高隱雲閒幾十秋，風晴雨露一孤舟。江清浪暖錦鱗
J29nB224_p0119a19║出，卻向波心自點頭。
J29nB224_p0119a20║僧問夾山：「如何是佛？」山云：「此閒無賓主。」
J29nB224_p0119a21║本來不坐空王殿，誰肯尋花上五臺？如問山中何所
J29nB224_p0119a22║有，春池浪靜月初來。
J29nB224_p0119a23║僧問夾山：「如何是夾山竟？」
J29nB224_p0119a24║山頭碧去是秋煙，茅屋寒來霜滿天。二十年前如此
J29nB224_p0119a25║見，安知此日不如前。
J29nB224_p0119a26║保福、長慶、鏡清三人遊山
J29nB224_p0119a27║萬丈峰頭一碧秋，玅高山色似相侔，不見當年人可
J29nB224_p0119a28║惜，如今淚向白雲流。
J29nB224_p0119a29║三喚侍者
J29nB224_p0119a30║國師三喚，侍者三應。負汝負吾，情何逕庭。秋光一片
J29nB224_p0119b01║落西湖，且看菊英香三徑。
J29nB224_p0119b02║靈雲見桃花
J29nB224_p0119b03║露滴蒼苔桃萼嫩，香飄綠樹故園春。花神滿院人皆
J29nB224_p0119b04║見，何似靈雲見得親。
J29nB224_p0119b05║僧問石霜：「如何是和尚深深處？」霜云：「無鑐鎖子
J29nB224_p0119b06║兩頭搖。」
J29nB224_p0119b07║無鑐鎖子兩頭搖，萬兩黃金也合消。閒看江南三月
J29nB224_p0119b08║雨，春風滿地是波濤。
J29nB224_p0119b09║婆子燒菴
J29nB224_p0119b10║祇解閉門煨野榸，不知門外春風催。翻思二十年前
J29nB224_p0119b11║事，幾度梅花冷自開。
J29nB224_p0119b12║北斗臧身
J29nB224_p0119b13║秋月照高堂，艸根鳴絡緯，若非鍾子期，休問琴中旨。
J29nB224_p0119b14║白雲端和尚牧牛圖
J29nB224_p0119b15║白雲老子，是心未休，石上種棘，空裏插鍬，描形畫跡
J29nB224_p0119b16║也無由。咄！
J29nB224_p0119b17║鄧隱峰推車次，馬大師展腳路上坐云云。
J29nB224_p0119b18║單車直輓向中原，萬騎倒戈日月昏。戰場斧子千鈞
J29nB224_p0119b19║重，引頸相酬報此恩。
J29nB224_p0119b20║石車乘禪師問天童悟和尚：「設有問如何是禪？
J29nB224_p0119b21║作麼抵對？」悟打，云：「一棒打教髑髏穿。」云：「更有問
J29nB224_p0119b22║又如何？」悟亦打，云：「足方頂更圓。」云：「更有問又如
J29nB224_p0119b23║何？」悟复打，云：「口裏舌頭尖。」云：「更有問又如何？」悟
J29nB224_p0119b24║再打，云：「若喚作禪，入地獄如射箭。」乘禮拜。
J29nB224_p0119b25║七尺金鞭驅祖令，百千三昧此中圓。五湖自此狼煙
J29nB224_p0119b26║息，獨累兒孫續正傳。
J29nB224_p0119b27║僧問天童悟和尚：「色身非我，我亦非真，如何是
J29nB224_p0119b28║本來面目？」悟與推倒。師著語云：「費許多气力作
J29nB224_p0119b29║麼？」
J29nB224_p0119b30║色身非我我非真，口未開時早喫棒。十二巫峰月正
J29nB224_p0119c01║明，猿聲啼枉枯藤上。
J29nB224_p0119c02║僧問破山明和尚：「終日喫飯，不曾咬著一粒時
J29nB224_p0119c03║如何？」明云：「一箇斑鳩九隻鳥。」
J29nB224_p0119c04║撥艸瞻風心悄悄，自言一粒不曾咬，萬峰別有好商
J29nB224_p0119c05║量，痛道斑鳩九隻鳥。
J29nB224_p0119c06║青州布衫
J29nB224_p0119c07║白髮老人何太切，長將心事翻脣舌。青州衫子也無
J29nB224_p0119c08║耑，坐上深房不可說。
J29nB224_p0119c09║鐵龍拙和尚四眼。一、金剛眼。
J29nB224_p0119c10║打破娘生眼見之，見時石火較猶遲。莫云五色能盲
J29nB224_p0119c11║此，射殺陽烏分外奇。
J29nB224_p0119c12║透關眼。
J29nB224_p0119c13║月冷三更戶未關，朱簾不卷也清閒。褱中把出琉璃
J29nB224_p0119c14║盞，石女當軒笑破顏。
J29nB224_p0119c15║擇法眼。
J29nB224_p0119c16║十尺樓臺百寶莊，金珠瓦石也盈堂。不須更借銀蟾
J29nB224_p0119c17║力，貴賤妍媸不敢臧。
J29nB224_p0119c18║超宗眼
J29nB224_p0119c19║四海清清一色秋，空林黃葉落悠悠。仙人別有壺中
J29nB224_p0119c20║日，不似陽烏照九州。
J29nB224_p0119c21║天地仝根，萬物一體。
J29nB224_p0119c22║天地仝根，萬物一體。此言如何？打著心髓。肇法師，肇
J29nB224_p0119c23║法師，我要問你，南泉為甚麼道時人見此一朱花，如
J29nB224_p0119c24║夢幻相似？
J29nB224_p0119c25║僧問長松璧和尚：「萬法歸一，一歸何處？」璧云：「疊
J29nB224_p0119c26║翠峰。」
J29nB224_p0119c27║寒空一雁度秋河，思殺鄉關奈若何。如是不能知轉
J29nB224_p0119c28║便，年年隴上泣嵯峨。
J29nB224_p0119c29║僧問長松：「如何是第一義？」松云：「猴愁摟搜頭。」
J29nB224_p0119c30║撥開空外一支春，特殺分明特殺新，喝散乾坤驅祖
J29nB224_p0120a01║令，當頭誰設論疏親？
J29nB224_p0120a02║僧問長松：「如何是祖師西來意？」松云：「門前五箇
J29nB224_p0120a03║石。」
J29nB224_p0120a04║大意如何五箇石，分明的示與兒曹。滄江空闊秋天
J29nB224_p0120a05║雨，一處寒聲涌怒濤。
J29nB224_p0120a06║僧問長松：「如何是須須長丈二。」松云：「白羖背上
J29nB224_p0120a07║一莖毛。」
J29nB224_p0120a08║須須丈二問如何，白羖一莖也不多。秋夜月明浦淑
J29nB224_p0120a09║冷，砧聲擣碎玉蟾娥。
J29nB224_p0120a10║長松和尚問僧：「釋迦彌勒猶是他奴，且道他是
J29nB224_p0120a11║誰？」僧無對。松代云：「背後無尾巴。」僧云：「意旨如何？」
J29nB224_p0120a12║松云：「眉毛下黑桼桼。」
J29nB224_p0120a13║白牛露地眠，頭角攢雲霞。看看自完全，卻云無尾巴。
J29nB224_p0120a14║八棒
J29nB224_p0120a15║觸令支玄，無病討病。伶俐衲僧，切忌按定。
J29nB224_p0120a16║接機從正，絕念離思，擬動脣吻，早已覆屍。
J29nB224_p0120a17║靠玄傷正，棒了罰錢。興化老子，撲在驢前。
J29nB224_p0120a18║印順宗旨，置驛傳命。一人歡喜，萬人卻病。
J29nB224_p0120a19║取驗虛實，作家勘辦。設若躊躕，艸鞋線綻。
J29nB224_p0120a20║盲枷瞎棒，翳眼空花。天然種類，栗棘丫叉。
J29nB224_p0120a21║苦責愚痴，婆心不歇。大施門開，有何壅塞？
J29nB224_p0120a22║埽除凡聖，月照寒蘆。動揚古路，左右逢渠。
J29nB224_p0120a23║十智仝真
J29nB224_p0120a24║十智仝真面目全，華山高卓白雲邊。汾陽老，口便便，
J29nB224_p0120a25║畫蛇添足瞎驢前。喝一喝，顧視左右，抗聲云：苦自苦
J29nB224_p0120a26║兮甜自甜。
J29nB224_p0120a27║九峰不肯首座
J29nB224_p0120a28║古廟香煙如白練，石霜此意恐非真。要知暗裏東風
J29nB224_p0120a29║力，須看梅花支上春。
J29nB224_p0120a30║盤山和尚因見人於屠肆買肉云云。
J29nB224_p0120b01║刻舟尋劍幾經秋，秋月春花未徹頭。偶然步自屠門
J29nB224_p0120b02║過，一飽於今何所求。
J29nB224_p0120b03║雲巖埽地
J29nB224_p0120b04║四海參尋學道人，須知有不區區者，笤帚豎起自分
J29nB224_p0120b05║明，汝若不見正好打。
J29nB224_p0120b06║僧問天童悟老人：「鐵牛吞卻虛空時如何？」悟云：
J29nB224_p0120b07║「你道老僧枉甚麼處？」僧無對。師代云：「道即不辭，
J29nB224_p0120b08║只是老和尚莫打某甲。」
J29nB224_p0120b09║問亦奇，答亦奇，鐵石聞之也蹙眉。當時若是慈雲在，
J29nB224_p0120b10║笑破師翁老面皮。
J29nB224_p0120b11║蘇州報恩賢師翁住遯浦，常垂語云：「報恩居在
J29nB224_p0120b12║水鄉，四面無路，還有不假舟楫到得者裏麼？」二
J29nB224_p0120b13║十年未有契機者。
J29nB224_p0120b14║拏卻賊，走卻賊。今日關南，明日塞北。打殺會捕，捉了
J29nB224_p0120b15║窩家。青天白日樂桑麻。
J29nB224_p0120b16║賢師翁常以馬祖一喝，百丈三日耳聾，勘眾三
J29nB224_p0120b17║十年，未有契機者。一日，舉問福海璧和尚，福海
J29nB224_p0120b18║日：「不是苦心人不知。」
J29nB224_p0120b19║入室須還父子機，溫衾扇枕事庭幃。家聲從此傳天
J29nB224_p0120b20║下，自是名無翼可蜚。
J29nB224_p0120b21║鐵龍䂐和尚開堂日，沒量張居士請書雲堂額，
J29nB224_p0120b22║龍云：「攃佛處。」以衣袖左右撝云：「山川也是？艸木
J29nB224_p0120b23║也是？」張作虎聲便出，龍云：「者俗流也有點气息。」
J29nB224_p0120b24║千斤黑鐵鑄成鐘，一擊孤音驚海宇。有耳明明也不
J29nB224_p0120b25║聞，如何不道眾生苦。
J29nB224_p0120b26║鐵龍一日舉楞嚴事究竟堅固，因擊碎茶桮，勘
J29nB224_p0120b27║眾云：「你道是堅固？是不堅固？若道堅固，山僧已
J29nB224_p0120b28║擊碎矣；若道不堅固，古人為甚如此道？」
J29nB224_p0120b29║口如石密心如棘，可惜當年放過賊。漫道夭桃別是
J29nB224_p0120b30║紅，還他煤墨一般黑。
J29nB224_p0120c01║大儀觀誰禪師嗣棲靈䂐和尚。將示滅，召眾云：
J29nB224_p0120c02║「吾年三十五，隨處打口鼓。若識吾去處，反覆沙
J29nB224_p0120c03║界裏。」便擿下拂子。時僧再請垂示，儀瞚目揚眉，
J29nB224_p0120c04║端坐而逝。
J29nB224_p0120c05║臨行鼓板鼕鼕打，目瞚眉揚一著奇，分付叢林學道
J29nB224_p0120c06║者，石林精舍看垂慈。
J29nB224_p0120c07║君臣五位
J29nB224_p0120c08║偏歸正位絕淆訛，正向偏中理事和。屋裏清光通一
J29nB224_p0120c09║線，天邊素景沒長河。祇知尊貴深宮住，那覺勤勞勛
J29nB224_p0120c10║業多。看取終時折合了，何曾銀漢照娑婆。
J29nB224_p0120c11║趙州蘆菔頭
J29nB224_p0120c12║鎮州蘆菔頭，南泉面目見。如今天下人，那箇能解薦。
J29nB224_p0120c13║能解薦，也是徐六檐板。
J29nB224_p0120c14║鼻祖
J29nB224_p0120c15║折葦楊子江，轉身回天篤。可憐大地人，猶唱渡江曲。
J29nB224_p0120c16║石蒲揆禪師因則堯居士問：「如何是那事？」揆曰：
J29nB224_p0120c17║「昨日方丈裏有客麼？」堯拍露柱便去。揆曰：「是！是！」
J29nB224_p0120c18║昨夜東山客問月，今朝北郭主回風。兩人笑到秋初
J29nB224_p0120c19║一，依舊牆頭枸杞紅。
J29nB224_p0120c20║嵩山野竹禪師語錄卷六（終）