J29nB224_p0126a01║嵩山野竹禪師語錄卷八
J29nB224_p0126a02║
J29nB224_p0126a03║鄂　州參仝門人宗宏　錄
J29nB224_p0126a04║鄂　州龍光門人宗上　潞南州兜率門人宗堅　仝編
J29nB224_p0126a05║法語
J29nB224_p0126a06║示竹眉書記
J29nB224_p0126a07║三峰宏公，楚人也，遇余於梁城。時余說法慈雲，因來
J29nB224_p0126a08║席下請益先佛先祖下手工夫作何方便，山僧揣其
J29nB224_p0126a09║因緣不可輕說，須時至可耳。歲己亥，余遷金齒，渠亦
J29nB224_p0126a10║隨侍，其志尤切於當日。余始憫渠之誠，又憫信根有
J29nB224_p0126a11║如此之確，安忍負之使不得門而入邪？故以金剛劍
J29nB224_p0126a12║拈出，令渠當下無疑，則無始以來一切見網愛繩、塵
J29nB224_p0126a13║勞羇鎖一齊頓脫，回觀從前許多冤屈，元來只是箇
J29nB224_p0126a14║本來面目、本地風光，但欠悟耳。亦知山僧一段婆心
J29nB224_p0126a15║與因緣和合之時節，實非偶然。昔人有言：「吾若向子
J29nB224_p0126a16║道，他日必罵我。」若山僧當日即說，今日豈不罵我邪？
J29nB224_p0126a17║示雲和知客
J29nB224_p0126a18║雲山水月，四皆無情，而質皆虛虛實實，獨雲稱和者，
J29nB224_p0126a19║何也？盍雲興雨施，萬物均蒙其澤，又能使槁者穌，困
J29nB224_p0126a20║者起，故曰和。或集積千峰，不相妨礙，故曰和。今天下
J29nB224_p0126a21║叢林之眾，而江湖來集聚者亦眾，因名其堂曰雲堂。
J29nB224_p0126a22║盍亦取雲集之多，而無障礙義耳。雲集而不礙，和說
J29nB224_p0126a23║而不憎，其稱雲和，不亦宜乎？今雲和有是德、有是和，
J29nB224_p0126a24║其名雲和，又不亦宜乎？
J29nB224_p0126a25║示竹元侍者
J29nB224_p0126a26║高尚之士，能歇狂神，泯惡作，斷愛繩，省貪力，割見網，
J29nB224_p0126a27║墮貢高，求善友，訪知識，遊城邑，步聚落，涉雲山，履泉
J29nB224_p0126a28║石，冒寒暑，經歲月，或肩囊負缽，或喫苦耽饑，或含羞
J29nB224_p0126a29║抱媿，或勞筋累骨，總之生死未破，佛法因緣未會，受
J29nB224_p0126a30║斯種種苦耳。所以入一叢林，出一保社，參禮聖化，瞻
J29nB224_p0126b01║仰高流，或問一機，或聞半偈，能向頂門突出金剛正
J29nB224_p0126b02║眼，爍破魔精肝膽，使我臨濟門庭、楊岐正脈，綿綿續
J29nB224_p0126b03║續，續續綿綿，豈不稱丈夫也哉？雖然，還須還我金剛
J29nB224_p0126b04║寶劍來。擿下筆云：關。又云：咄哉！丈夫生於大塊，學於
J29nB224_p0126b05║佛乘，斯不足畏也。然而有時垂一言為叢林重者，獨
J29nB224_p0126b06║何與？盍志大气剛，與天地仝化、聖人仝行，雖在寂寞
J29nB224_p0126b07║之濱，巨壑之內，威武不能屈，美譽不能動，豈逃虛名
J29nB224_p0126b08║於世外者仝日而語邪？雖如此，也須向冰壺石洞中
J29nB224_p0126b09║折挫來始得。不然，徒自掠虛名，於事何益？
J29nB224_p0126b10║示不磷副寺
J29nB224_p0126b11║學道人非有鐵石心肝、金剛道種，必不能也。若只是
J29nB224_p0126b12║箇方方良良、穢物腐艸，不名根器，如是之人，不惟道
J29nB224_p0126b13║之難見，亦自陷生平行腳矣。不磷道人仝慈雲數載，
J29nB224_p0126b14║雖未有大見諦，然而受苦耽辛，勤勤懇懇，晝夜精進
J29nB224_p0126b15║以求此道，則他日瞌睡虎伎倆似有餘地，如斯人豈
J29nB224_p0126b16║非鐵石心、金剛種邪？故筆此言以嘉之，而異日桶底
J29nB224_p0126b17║子落時，竹布衲自是點頭也。不磷其勉諸！又云：不磷
J29nB224_p0126b18║從慈雲參見以來，道業不輟，如渴欲飲、饑欲餐，又常
J29nB224_p0126b19║來棒頭喝底討取巴鼻。山僧以副寺闕人，將以煩汝，
J29nB224_p0126b20║伊忻然身任其事。又常請益洞山生彊因緣，山僧云：
J29nB224_p0126b21║待汝咬著惡辣滋味，吞不得、吐不得。於吞吐不得處
J29nB224_p0126b22║呈似山僧，山僧然後以一粒生鐵丸將惡辣滋味下
J29nB224_p0126b23║得乾乾淨淨，無絲毫气息在腸胃中作噎，始與汝說
J29nB224_p0126b24║破。汝到者裏，亦始知生薑漢元是慈雲副寺，是時自
J29nB224_p0126b25║合不問山僧，汝自放心也。呵呵！
J29nB224_p0126b26║示悟空老僧
J29nB224_p0126b27║悟空老僧者，今年六十有二，髮白面皺，終不以此自
J29nB224_p0126b28║傷，盍散誕逍遙，如出廄良驥，見鞭景而追風趁日者
J29nB224_p0126b29║也。且不觸三聖瞎驢前，亦不落臨濟三句後，惟於水
J29nB224_p0126b30║邊林下，朝朝莫莫，一缽冰霜，而王舍城三十年足不
J29nB224_p0126c01║至也。所謂絕學無為，盡諸有結，大阿羅漢人耳。慧公
J29nB224_p0126c02║可不謂善知人者，而悟空得慧公一言，如附驥尾。
J29nB224_p0126c03║示思修禪人
J29nB224_p0126c04║眼色耳聲，非吾自用之地邪？犬吠驢鳴，聞塵清淨；谿
J29nB224_p0126c05║光山色，見性寂然。然總不能逃吾般若之光、性地之
J29nB224_p0126c06║理。奈何鼓鐘羅前，不知耳識之真；青黃交映，不知眼
J29nB224_p0126c07║入之玅？所以不得到入流忘所、動靜二相不生之地
J29nB224_p0126c08║耳。然又不知聞、思、修即仝龜毛兔角，有何真實？有何
J29nB224_p0126c09║不真實？故曰：思而知，慮而解，鬼家涽計。者裏如欲求
J29nB224_p0126c10║的，向威音那邊更那邊一看，看破元來箇事本來寂
J29nB224_p0126c11║靜、本來非寂靜，連寂靜、不寂靜底一總搭卻，方有入
J29nB224_p0126c12║路。經云：「十方俱擊鼓，十處一齊聞。」還會麼？低聲！低聲！
J29nB224_p0126c13║示不盈禪人
J29nB224_p0126c14║舉世閒為人，只要為到出家地步，自然尊貴，自然美
J29nB224_p0126c15║譽，方是出格人，亦可楷模後學。所以黃面老人棄金
J29nB224_p0126c16║輪王位，作出家事業四十九年，三百餘會說盡心病，
J29nB224_p0126c17║到如今功德尤著，此非尊貴美譽而何？然後以斯道
J29nB224_p0126c18║委付飲光，傳繼未來。故有禪教人參，有教要人看，皆
J29nB224_p0126c19║出家事業也。不盈見山僧多番，將謂山僧有多少奇
J29nB224_p0126c20║特，殊不知只是箇竹布袋耳。倘的的要論此事，此事
J29nB224_p0126c21║富塞虛空，盈滿大地。雖然，猶有一著未肯點首在。
J29nB224_p0126c22║示含月禪人
J29nB224_p0126c23║有水皆含月，無山不帶雲。又曰：石蘊玉以山暉，水含
J29nB224_p0126c24║珠而川媚。由此觀之，非人人常光、物物象先之喻邪？
J29nB224_p0126c25║此是過量人之事，中下人未必能曉此義也。不然，在
J29nB224_p0126c26║主法者善巧指示，曲全其德，德既全，安有不齊成正
J29nB224_p0126c27║覺乎？含月來五福共住久矣，寒則仝穿衣，饑來仝喫
J29nB224_p0126c28║飯，但是者事未仝耳。山僧不得不以沒滋味之言誘
J29nB224_p0126c29║之，使之得入，不獨含月，即諸人亦欲誘之，使仝得斯
J29nB224_p0126c30║道，始不枉五福領眾之勤勞也。嗟嗟！蘊玉含珠，若能
J29nB224_p0127a01║剖出，試呈似山僧看。
J29nB224_p0127a02║示格目典座
J29nB224_p0127a03║描不成，畫不就，才著相，成過咎。煎油餈，敲茶曰，鍋中
J29nB224_p0127a04║點水，灶下抽柴，此理省得，道眼自開。雪峰覆盆，溈山
J29nB224_p0127a05║淨缾，一一透過，可謂普賢行門。
J29nB224_p0127a06║示空菴靜主
J29nB224_p0127a07║一條拄杖撥艸瞻風，祇要覓箇真子以繼吾道，自黔
J29nB224_p0127a08║至滇未曾撥著一箇半箇，盍人才之難也如此？今又
J29nB224_p0127a09║來蒙化太極山，偶空菴道人與余相見，被拄杖子打
J29nB224_p0127a10║得橫身破裂，渠猶以理路未勦，故有許多說話，余只
J29nB224_p0127a11║管痛錐痛劄，要將從前見解徹底掀翻，知余一種苦
J29nB224_p0127a12║心相為也。欲余作字，余故書此以與之，俟異日到大
J29nB224_p0127a13║全竟界再來相見時，自不負渠一段苦志。
J29nB224_p0127a14║示禦木副寺
J29nB224_p0127a15║江西老宿，即心即佛。一期方便，如蟲禦木。鐵鑄虛空，
J29nB224_p0127a16║世人不識。汝若能知，立地成佛。打破煩惱城，推倒人
J29nB224_p0127a17║我窟。若不如斯行，依舊是鹿鹿。
J29nB224_p0127a18║示化城禪人
J29nB224_p0127a19║古人威化城指歸寶所，意在欲不動寸步而遊諸國
J29nB224_p0127a20║土，不舉一念而含育十方，無勞彈指，樓閣自開，不待
J29nB224_p0127a21║尋覓別峰，自然相見。所謂無相，實相之體；無門，解脫
J29nB224_p0127a22║之門。又曰：般若無門，四面可入。既曰無門，向甚處入？
J29nB224_p0127a23║不妨疑著。化城禪者相見於蒙化，求一號與開示。山
J29nB224_p0127a24║僧以所遇之地號之，亦由叔孫得地名其子之義，然
J29nB224_p0127a25║不是欲伊登化城，要伊識破化城耳。經云：「寶所在近。」
J29nB224_p0127a26║若悟得寶所，化城則賸物也。且道見寶所後，如何方
J29nB224_p0127a27║悟神珠不從外得？
J29nB224_p0127a28║示羨瞿禪人
J29nB224_p0127a29║行腳人擔囊負缽，竹杖芒鞋，撥艸瞻風，不憚寒暑者，
J29nB224_p0127a30║貴圖委悉大道耳，非是游煙水、尋名山、取嘯傲、快胸
J29nB224_p0127b01║臆之事也。縱遇風濤洶涌，漂墮羅剎鬼國，亦須不畏
J29nB224_p0127b02║生死，拌舍身命，只要聖解凡情一齊倒斷，仝佛了義，
J29nB224_p0127b03║成無上道，如此才不枉行腳苦辛也。瞿云：「某此處推
J29nB224_p0127b04║不開、約不住，日用中舉不顧，何如？」「噫嘻！還須向五福
J29nB224_p0127b05║棒頭喝下，識些痛癢好。」瞿禮謝而退。
J29nB224_p0127b06║示三艸禪人
J29nB224_p0127b07║周行七步，目顧四方，此釋迦老子一種婆心，爭奈雲
J29nB224_p0127b08║門大師一棒打殺與狗子喫？者箇說話喚作報恩，後
J29nB224_p0127b09║代兒孫不翻為過譽，即翻為毒藥，總非二老人為人
J29nB224_p0127b10║意也。三艸禪人自龍潭來五福門下，將究雲門打殺
J29nB224_p0127b11║世尊之意。一日，山僧上堂，伊出問三玄的旨，山僧不
J29nB224_p0127b12║惜眉毛，向道：「重陽九日菊花新。」如會此意，則二老人
J29nB224_p0127b13║被汝一口吞卻。
J29nB224_p0127b14║示不露禪人
J29nB224_p0127b15║學佛比丘，鎮日青松社裏、白業龕中無出身路，終是
J29nB224_p0127b16║鹿鹿漢子。縱曉得三臧十二部、五經百氏，何益於道
J29nB224_p0127b17║眼？者裏須是別有轉身涽路始得。古人云：「喫溈山飯，
J29nB224_p0127b18║屙溈山屎，直不學溈山禪。」此便是別有轉身底樣子。
J29nB224_p0127b19║倘能如此，稱出格高人，亦不是過。若實未親到，不可
J29nB224_p0127b20║與麼便休。露禪者來，喫五福飯，屙五福屎。五福要問：
J29nB224_p0127b21║「你還學五福禪麼？」要悟猶可易，出身也大難。
J29nB224_p0127b22║示不用禪人
J29nB224_p0127b23║世所貴者，連城璧、隋侯珠；所不貴者，道旁礫、階除艸；
J29nB224_p0127b24║所忽者，夫婦與知、夫婦與能；所尤忽者，生死大患耳。
J29nB224_p0127b25║夫所貴者，有時墮塵土、委泥沙；所不貴者，有時陞高
J29nB224_p0127b26║堂、覆亭榭。而與知、與能、與生死，只是不志求。若志求，
J29nB224_p0127b27║雖聖人不知不能、我知我能，況生死不明不會邪？到
J29nB224_p0127b28║此地步，曰璧、曰珠、曰礫、曰艸、曰知、曰能、曰大患、曰貴、
J29nB224_p0127b29║曰不貴，皆一串穿卻。雖然，也須透過始得。
J29nB224_p0127b30║示化一禪人
J29nB224_p0127c01║衲僧家立箇牚天拄地志向、吐霧吞雲伎倆，學佛學
J29nB224_p0127c02║祖自然不難矣。倘一向往東走西、登山涉水，此人喚
J29nB224_p0127c03║作迷頭自狂，且無轉物手段，不惟如水沫泡燄，亦且
J29nB224_p0127c04║虛喪光會，有何益哉？不如看箇狗子無佛性話，久之
J29nB224_p0127c05║自然聖解也通、生死也辦、佛祖因緣也透、自己大事
J29nB224_p0127c06║也明，雖有許多苦辛，卻得生平慶快，然後更以無量
J29nB224_p0127c07║為一、一為無量，小中見大、大中見小，做得十分、悟得
J29nB224_p0127c08║十分，方才不負行腳。
J29nB224_p0127c09║示慧一禪人
J29nB224_p0127c10║六月一日，山雨東霽，余登樓望遠，見華峰翠滴，昆水
J29nB224_p0127c11║波流，鳧鷖相狎而鳴，漁人競舟而度，爽然自快矣。偶
J29nB224_p0127c12║侍僧跫然而來曰：「慧一大德乞吾師法語，為學道先
J29nB224_p0127c13║聲。」余曰：「是法住法位，世閒相常住，知之不？若知，則萬
J29nB224_p0127c14║事畢；若不知，你向瀟湘我向秦。」侍僧不喻，只拂紙求
J29nB224_p0127c15║書，因錄與侍僧問答之語以示之。
J29nB224_p0127c16║示佛照王居士
J29nB224_p0127c17║無上玅道，在汝昭昭心目之閒，云何不會，卻索人涕
J29nB224_p0127c18║唾邪？三世諸佛、歷代祖師、天下知識，皆不能有道與
J29nB224_p0127c19║人，惟要自悟自度。雖先聖建立化門，指機示竟，不過
J29nB224_p0127c20║使見者、聞者悟此心地法門，仝證大覺，成無上道耳。
J29nB224_p0127c21║如能自悟自度，則當人分上脫體無依，名大解脫，所
J29nB224_p0127c22║謂心、佛、眾生三無差別。騰蛟居士白禮於余，求法語
J29nB224_p0127c23║開示，並欲求一字。余曰：撦葛藤則不能，只好以佛照
J29nB224_p0127c24║二字字之。如知佛照之義，則玅道於斯悟矣。噫！只恐
J29nB224_p0127c25║不是玉，是玉也大奇。
J29nB224_p0127c26║示崇信趙居士
J29nB224_p0127c27║道在邇而求諸遠，日從東嶺出；事在易而求諸難，月
J29nB224_p0127c28║向咸池沒。嗟嗟！孰能於萬象中獨露身邪？東坡與東
J29nB224_p0127c29║林總公論道，乃有偈，其末曰「夜來八萬四千偈，他日
J29nB224_p0127c30║如何舉似人？」若東坡者，可謂得獨露身之理也。崇信
J29nB224_p0128a01║居士要山僧指示，山僧無可指示；如有指示，又是馬
J29nB224_p0128a02║頭截角，何有於道哉？雖然，李駙馬有云：「擔折知柴重。」
J29nB224_p0128a03║如明此，乃可學道，乃得獨露身也。即道邇事易，正好
J29nB224_p0128a04║噴飯。
J29nB224_p0128a05║示張春宇
J29nB224_p0128a06║今天下以病病人者多，而膏肓之病尤多，雖杏林春
J29nB224_p0128a07║放，橘井香生，終不能藥而瘳之。嗟嗟！顧安得有盧、扁
J29nB224_p0128a08║起，令盡大地病者，一箇箇倒腸傾肚，一箇箇起死回
J29nB224_p0128a09║生，然後藥病齊埽，成箇佛祖乾淨世界。余目觀三十
J29nB224_p0128a10║年，未有勃然而興者，安得不扼掔為天下人哭邪？
J29nB224_p0128a11║示建極李居士
J29nB224_p0128a12║余賦性疏野，且未經學，安知工詩作字，以應文人墨
J29nB224_p0128a13║士邪？不過一條棒到處打風打雨，以繼先宗而已。偶
J29nB224_p0128a14║寓楚雄福城院，建極居士以一箑索余偈。余不得已，
J29nB224_p0128a15║乃書曰：但盡凡情，別無聖解。
J29nB224_p0128a16║示崇善傅居士
J29nB224_p0128a17║道無迷悟，迷悟屬機耳。余常語人曰：悟乃迷即失，迷
J29nB224_p0128a18║乃悟即隱，迷悟雖分，然終歸幻相。古人有曰：有權有
J29nB224_p0128a19║實，有照有用。此說非上根利智，不能機前領旨，言外
J29nB224_p0128a20║知歸。如必曰權曰實、曰照曰用，則為四端之所籠絡，
J29nB224_p0128a21║安得與大道相應耶？崇善居士見山僧論迷悟、權實、
J29nB224_p0128a22║照用之理，乃索一言以為指示。山僧向道：上來所論
J29nB224_p0128a23║即指示，何須更要蛇足？不見道：諸佛法印，匪從人得。
J29nB224_p0128a24║汝知之不？倘不知，更為汝書出。
J29nB224_p0128a25║示不瞿禪人
J29nB224_p0128a26║父母未生，四稜著地；父母生後，一鶚戾天。生與未生，
J29nB224_p0128a27║陝府鐵牛。如能一言透，則千萬言可透；如不透，雖千
J29nB224_p0128a28║萬言，何益於道哉？不瞿，江南人。自江南河北，名山大
J29nB224_p0128a29║川，無一不足履其概；老師大衲，無一不禮進其誠。祇
J29nB224_p0128a30║是雲月雖仝，谿山是異。故又從黔邁滇，訪山僧於雲
J29nB224_p0128b01║陽，請益斯道。既得其說，覺從前蹋遍許多山水，總閒
J29nB224_p0128b02║事也。今年重到五福，朝參暮請，勤懇不已。總之，要明
J29nB224_p0128b03║生與未生，直到絕學罷參，與吾祖佛作冤作讎於驢
J29nB224_p0128b04║年耳。且乞法語，於是乎書以與之。
J29nB224_p0128b05║示惟勤禪人
J29nB224_p0128b06║為佛子！當報佛恩。祇如佛恩如何報？須是於無作用
J29nB224_p0128b07║處顯作用、無交涉處作交涉、無安排處作安排、無機
J29nB224_p0128b08║用處張機用，不顧危亡得失，一切淨盡拋卻，只有一
J29nB224_p0128b09║條窮性命拖條笻竹杖，打風打雨，隨緣放曠，任性逍
J29nB224_p0128b10║遙。能如是，報恩有餘矣。
J29nB224_p0128b11║示二木禪人
J29nB224_p0128b12║瞌睡遇枕子，冤家離對頭，者箇喚作好意思、好消息，
J29nB224_p0128b13║然殊不知翻成利害。既成利害，畢竟過在甚處？過在
J29nB224_p0128b14║取舍，過在喜怒，過在見聞，過在垢淨，過在迷悟，過在
J29nB224_p0128b15║無事甲裏、昏散魔中，被者些盍覆，所以不能脫灑、不
J29nB224_p0128b16║能自由。二木禪人二六時中不可放過，切須著力。
J29nB224_p0128b17║示不閔禪人
J29nB224_p0128b18║學道人樹精進幢，被忍辱鎧，出言若金石，行坐如磐
J29nB224_p0128b19║石，外不受八風鼓蕩，內不受三業牽纏，始可於佛法
J29nB224_p0128b20║中、本分上少有相應。如只管竟日倚牆靠壁，不但打
J29nB224_p0128b21║失眉毛，亦恐花費眼前日子。於戲！生死大事如救頭
J29nB224_p0128b22║然，所以保福擇菜，被玄沙一語堅其操學，方能盍天
J29nB224_p0128b23║盍地，然後如吹萬，於萬竅不仝處自然哮吼也。尒其
J29nB224_p0128b24║勉之！
J29nB224_p0128b25║示不顯禪人
J29nB224_p0128b26║學佛逃禪，繫驢橛耳。殊不知佛即心性，禪即日用，動
J29nB224_p0128b27║心即佛，應物即禪。然以佛之一字為是，不曰漱口三
J29nB224_p0128b28║日；以禪之一字為是，不曰禪乃藥石耳。者裏須將己
J29nB224_p0128b29║眼洞明，然後始知禪即佛體，佛即禪用，體用雙章，理
J29nB224_p0128b30║事不二，和箇不二底一齊拋卻，方名心佛眾生三無
J29nB224_p0128c01║差別之本覺也。雖羊鹿牛之不一，而禪佛心之本仝。
J29nB224_p0128c02║仁者能直下委悉得麼？合取狗口好。
J29nB224_p0128c03║示通廣朱居士
J29nB224_p0128c04║識破化城之喻，則得寶所受用。得寶所受用，自不作
J29nB224_p0128c05║伶俜窮子，甘受辛苦也。到如此地步，自然腳跟未動，
J29nB224_p0128c06║足遍十方；一念未萌，圓成萬法。故曰：觸事而真，體之
J29nB224_p0128c07║則神。然而此說，貴在當人領會。人不領會，吾末如之
J29nB224_p0128c08║何也矣。所謂萬法本閒，而人自鬧，實自咎耳。余常以
J29nB224_p0128c09║此語化城居士，居士不喻。余又只得將箇父母未生
J29nB224_p0128c10║前面目，教伊貼在額頭上，使一切處看是甚麼東西。
J29nB224_p0128c11║倘忽地裏洗面時，摸著鼻孔，方識吾不汝欺。亦知寶
J29nB224_p0128c12║所地步，原來在者裏。
J29nB224_p0128c13║示古維董居士
J29nB224_p0128c14║古維初見山僧，求入道之要，因示以本來面目。一日
J29nB224_p0128c15║再見，請益前所示者，山僧喝之，維忙無所措，再求開
J29nB224_p0128c16║示，山僧云：「汝正禮拜時，是箇甚麼道理？」維不喻。又一
J29nB224_p0128c17║日相見，山僧卻問：「從前事作麼生？」曰：「無下手處。」山僧
J29nB224_p0128c18║云：「無下手處，正好下手。」維复作禮，山僧云：「好箇來頭，
J29nB224_p0128c19║只是不知落處。」又來室中出紙一幅，求山僧書，因錄
J29nB224_p0128c20║所見機語與之。
J29nB224_p0128c21║示文遠侍者
J29nB224_p0128c22║欲脫生死，須是上上智之人，其志堅，其言信，然後不
J29nB224_p0128c23║問寒暑饑渴、苦樂逆順，只於灑埽應對、擔勞執役、滌
J29nB224_p0128c24║缾洗缽、禮佛看經、焚香課誦，一一體究明白，自然與
J29nB224_p0128c25║實相不相違背，而日用之理不待惺惺而自惺惺，不
J29nB224_p0128c26║待寂寂而自寂寂矣。如涉岐路，非道人本分。倘不然，
J29nB224_p0128c27║但向彼不來、此不往，於不來不往處急著眼覷。
J29nB224_p0128c28║示自休禪人
J29nB224_p0128c29║昔人有言：「至道無難，惟嫌柬擇；但莫憎愛，洞然明白。」
J29nB224_p0128c30║斯言雖一期方便，終為叢席徽猷，看將來好箇入路。
J29nB224_p0129a01║所以玄沙不出嶺、保福不渡河，便到解脫田地、便到
J29nB224_p0129a02║不疑竟界，此正是不柬擇、不憎愛樣子。故曰：參學若
J29nB224_p0129a03║無如是眼，艸鞋終被石頭謾。自休禪人既不與麼柬
J29nB224_p0129a04║擇、亦不與麼憎愛，還得解脫到不疑之地不？看腳下。
J29nB224_p0129a05║示自愚禪人
J29nB224_p0129a06║本色住山，絕無他伎，由大事未明，故有此舉。所以住
J29nB224_p0129a07║山有二：一、大事未辦，道眼未明，必欲打徹大事，悟明
J29nB224_p0129a08║己眼，故須住山；二、從上佛祖玄言玅句未透未徹，必
J29nB224_p0129a09║欲透徹，故須住山。非為棄世情、謝人事，入山取靜也。
J29nB224_p0129a10║昔南泉住山刈茅次，一僧問：「南泉路向甚處去？」泉豎
J29nB224_p0129a11║起鎌子云：「者箇三十錢買得。」僧云：「不問者箇，南泉路
J29nB224_p0129a12║向甚處去？」泉云：「我用得正快。」如知此意，正是行到水
J29nB224_p0129a13║窮處，坐看雲起時，而住山始有益。
J29nB224_p0129a14║示即徹禪人
J29nB224_p0129a15║大道在鬧浩中，不在寂靜裏；在寂靜中，不在鬧浩裏。
J29nB224_p0129a16║此猶是分身兩處，何曾會仝？須理會寂靜非寂靜、鬧
J29nB224_p0129a17║浩非鬧浩，以鬧浩為寂靜，以寂靜為鬧浩。寂兮鬧，晃
J29nB224_p0129a18║晃燿燿；鬧兮寂，明明歷歷。打破虛空，當下心息。理會
J29nB224_p0129a19║得如此，可謂會仝。要到徹頭徹尾，出羅籠，脫窠臼，見
J29nB224_p0129a20║大人相，亦不難也。不然，終是隨群喫飯，何有於道哉？
J29nB224_p0129a21║示惟一禪人
J29nB224_p0129a22║三界惟心，萬法惟識，惟識惟心，眼聲耳色。咄！此是老
J29nB224_p0129a23║清涼沒處臧頭，卻來山僧筆尖上討巴鼻。住！住！住！聽
J29nB224_p0129a24║分付：花與麼黃，竹與麼綠，鼻孔下頭大，眉毛眼上曲。
J29nB224_p0129a25║衲僧點著便行，何須白日走魅叫苦叫屈？侍僧云：「和
J29nB224_p0129a26║尚借取眉毛。」山僧高聲喝曰：「你道山僧過在甚處？」侍
J29nB224_p0129a27║僧無對。山僧复云：「本自無瘡，勿剜窟可也。」
J29nB224_p0129a28║示恒之李居士
J29nB224_p0129a29║余常觀古人有曰：鼓無絃琴，豈無知音於山間林下
J29nB224_p0129a30║哉？然而者事貴在領會，領會底自是頭頭盡玅，即破
J29nB224_p0129b01║沙盆、乾屎橛、麻三斤、庭前柏樹子、無位真人，未有不
J29nB224_p0129b02║了了者。到此時節，則禪不必參、道不必學，村歌社舞、
J29nB224_p0129b03║閒坐困眠，皆合吾道，且不待合而自合矣。故曰：「行亦
J29nB224_p0129b04║禪，坐亦禪，語默動靜體安然」者也。居士還曾親證也
J29nB224_p0129b05║未？其或未然，蟭螟眼裏嘉州象，蚱蜢眉梢陝府牛，且
J29nB224_p0129b06║理會著。
J29nB224_p0129b07║示佛海陳居士
J29nB224_p0129b08║海居士來自騰越，請問直指之義。余曰：「直指之義，乃
J29nB224_p0129b09║學道人之最緊要者，然亦貴在箇放得下。如放得下，
J29nB224_p0129b10║自然有條入路。」曰：「放下後如何？」曰：「驀直去。」曰：「祇如道
J29nB224_p0129b11║驀直去，莫是不管生不知生，死不知死，只管驀直去
J29nB224_p0129b12║麼？」曰：「否。教驀直去者，是要根塵識法外，及子史百家，
J29nB224_p0129b13║陳爛葛藤，一齊放下。然後向百尺竿頭，抖擻精神，把
J29nB224_p0129b14║箇沒滋味底話，行也如是，住也如是，乃至坐臥，一動
J29nB224_p0129b15║一靜，只如此看去。倘看得過來，則父母未生前，父母
J29nB224_p0129b16║已生後，都透了，豈非驀直去邪？」士唯唯，跽謝而去。
J29nB224_p0129b17║示怕量禪人
J29nB224_p0129b18║昔人有言：四大本空，五蘊非有，▆滴滴為人，不可翻
J29nB224_p0129b19║為乾爆爆、冷湫湫去。若如此，則安能動後學之淵心、
J29nB224_p0129b20║激佛海之波瀾，以注澤枯槁眾生邪？所以祖師西來，
J29nB224_p0129b21║特唱幽宗，直指人心，見性成佛者，良有以焉。量公相
J29nB224_p0129b22║從已來，日則行諸難行，夜則脅不至席，以求心地法
J29nB224_p0129b23║門，勤道有志，禮敬有節，所以運水般柴，神通妙用，誠
J29nB224_p0129b24║道玄之偶偕也。雖然，神通妙用在甚麼處？請道看。
J29nB224_p0129b25║示德安禪人
J29nB224_p0129b26║出家人大事未了，雖將相之榮不取也。比見一夥禿
J29nB224_p0129b27║居士，向村衖聚落取媚無識，謂之打口鼓，言我是某
J29nB224_p0129b28║宗，彼是某派，妄形語言，魔魅人家男女，此等喚作無
J29nB224_p0129b29║佛處稱尊。及徵其所為，則或兀坐，或狂歌，如此欺誑，
J29nB224_p0129b30║如此惑人。烏乎！是何業種之蟻聚，妖魅之蜂屯，難殄
J29nB224_p0129c01║難去邪？枯禪默照之徒，鬼窟長年打坐，已見叱於當
J29nB224_p0129c02║日，豈知猶不如枯禪默照之日邪？德安求法語開示，
J29nB224_p0129c03║因書此輩之狂解以告之。
J29nB224_p0129c04║示自惺禪人
J29nB224_p0129c05║至道無難，貴圖委悉。委悉云何？先須立志。志不可轉，
J29nB224_p0129c06║有如磐石，搖亦不傾，排亦不退，自然可尊，自然可貴。
J29nB224_p0129c07║了達大道，何難何易？即語默而非語默，即理事而非
J29nB224_p0129c08║理事，即傳持而非傳持，即紹繼而非紹繼，即惺惺而
J29nB224_p0129c09║非惺惺，即寂寂而非寂寂，金烏夜半正當空，便是直
J29nB224_p0129c10║下成佛地。
J29nB224_p0129c11║示映楚熊居士
J29nB224_p0129c12║昔道玄問石頭和尚：「不與萬法為侶者是甚麼人？」石
J29nB224_p0129c13║頭以手掩其口，道玄有省。後見馬大師，理前問，大師
J29nB224_p0129c14║云：「待汝一口吸盡西江水，即向汝道。」道玄即頓悟玄
J29nB224_p0129c15║旨。噫嘻！此公若無石頭開發，與夫馬祖格外鉗錘，不
J29nB224_p0129c16║過一穿衣喫飯人而已，何有名聞於今日哉？映楚居
J29nB224_p0129c17║士欲學玄公，須向一口吸盡西江水處摸索，如摸索
J29nB224_p0129c18║得著，可謂今日之玄公也。
J29nB224_p0129c19║示佛印優婆私
J29nB224_p0129c20║臺山婆云：「驀直去。」伊只一箇女流耳，便有傾湫倒嶽
J29nB224_p0129c21║之伎倆，且道伊得箇甚麼？此語不可放過。若知此語，
J29nB224_p0129c22║則從上千七百則被汝一串穿卻；不然，縱朝打三千，
J29nB224_p0129c23║莫打八百，尚何益哉？噫！臺山一句子，千古更光煇。
J29nB224_p0129c24║示篤信優婆私
J29nB224_p0129c25║尋牛須訪跡，學道貴無心，指物與心會，物物皆本真。
J29nB224_p0129c26║者幾語只恐信不及，若信得及，則靈昭百艸頭邊祖
J29nB224_p0129c27║師意旨便了然也。篤信來山飯僧，無可開示，祇將靈
J29nB224_p0129c28║昭句子示之，汝當默默參究，看是甚麼道理？如看到
J29nB224_p0129c29║山盡水窮，放得身命時，則靈昭之伎倆盡被汝勘破
J29nB224_p0129c30║了也。汝能行不？
J29nB224_p0130a01║示即性禪人
J29nB224_p0130a02║學道須是鐵漢，是非好醜不管，只要光光相照，鐙鐙
J29nB224_p0130a03║續燄。故曰：「大丈夫，秉慧劍，般若鋒兮金剛燄，不但能
J29nB224_p0130a04║摧外道心，早曾落卻天魔膽。」即性禪者欲秉是劍，奈
J29nB224_p0130a05║何其力未充，每索法言於老竹，老竹向道：「欲識佛性
J29nB224_p0130a06║義，當觀時節因緣，時節若至，其理自章。」汝還知麼？
J29nB224_p0130a07║示如剛陳居士
J29nB224_p0130a08║余自戊戌六月離普定，挂笠滇南之彌勒閣。時城西
J29nB224_p0130a09║慈雲菴成，督府孫居士延為住持。一載，因風塵不偶，
J29nB224_p0130a10║又迻永昌之金華山。一載，到雲陽。又一載，始歸慈雲。
J29nB224_p0130a11║嗟乎！四年之間，奔走不暇，安能有法指示於人也邪？
J29nB224_p0130a12║如剛居士從騰越來，作禮於余，余曰：「何來？」曰：「和尚忘
J29nB224_p0130a13║卻弟子邪？」余不覺泫然下涕，曰：「莫是四年前普定之
J29nB224_p0130a14║陳居士不？」士唯唯。於是盤桓者十數日，臨別索余法
J29nB224_p0130a15║言，因拂紙錄余與居士離合之言以送之；如法言，當
J29nB224_p0130a16║求之諸方善知識去。
J29nB224_p0130a17║示拈一禪人
J29nB224_p0130a18║有時三世諸佛於糞𠂤上轉大法輪，有時貍奴白羖
J29nB224_p0130a19║在法堂中演第一義。拈一，汝曾見也未？所以者件事
J29nB224_p0130a20║不是拈頭作尾、拈尾作頭。趙州常云：「將一莖艸作丈
J29nB224_p0130a21║六金身，丈六金身作一莖艸。」會得趙州意，則轉與不
J29nB224_p0130a22║轉、演與不演皆了了矣。故曰：識得一，萬事畢。
J29nB224_p0130a23║示不臧禪人
J29nB224_p0130a24║者件事沒甚奇特，沒甚巴鼻，沒甚工夫，沒甚伎倆，沒
J29nB224_p0130a25║甚學解，沒甚見聞，只要當下識得無始劫來識神種
J29nB224_p0130a26║子，元是賓頭盧手中琉璃碗，不假人借，然後喚作奇
J29nB224_p0130a27║特也得，不喚作奇特也得；喚作巴鼻也得，不喚作巴
J29nB224_p0130a28║鼻也得；喚作工夫也得，不喚作工夫也得；喚作伎倆
J29nB224_p0130a29║也得，不喚作伎倆也得；喚作學解也得，不喚作學解
J29nB224_p0130a30║也得；喚作見聞也得，不喚作見聞也得，在一切非一
J29nB224_p0130b01║切，在喜怒非喜怒。不見道：穿衣喫飯是箇甚麼？參！
J29nB224_p0130b02║示蘊空禪人
J29nB224_p0130b03║住深山，奚所匹。倚層巒，旁崒嵂。刈把茅，結箇室。折腳
J29nB224_p0130b04║鐺，煨品字。拾枯柴，煮瀑汁。或吟詠，采松實。行則三，坐
J29nB224_p0130b05║則七。時客來，便相聚。老瓦盆，方拓出。𠂤黃精，盛樣栗。
J29nB224_p0130b06║且加餐，任游逸。若如何，可不必。一漚發，浴其日。逸其
J29nB224_p0130b07║流，喪其質。蘊禪人，其惕怵。恁麼行，萬事畢。
J29nB224_p0130b08║
J29nB224_p0130b09║
J29nB224_p0130b10║嵩山野竹禪師語錄卷八（終）