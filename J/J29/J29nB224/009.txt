J29nB224_p0130c01║嵩山野竹禪師語錄卷九
J29nB224_p0130c02║
J29nB224_p0130c03║鄂　州參仝門人宗宏　錄
J29nB224_p0130c04║鄂　州龍光門人宗上　潞南州兜率門人宗堅　仝編
J29nB224_p0130c05║雜偈
J29nB224_p0130c06║送竹眉書記
J29nB224_p0130c07║十載梁州道自箴死心名已重叢林此歸還見衡山
J29nB224_p0130c08║月曾照洞庭幾尺深
J29nB224_p0130c09║鞭指高天走白日魂消石虎血流出亞池派派汎湖
J29nB224_p0130c10║湘百代鯨波翻崒嵂
J29nB224_p0130c11║送竹元首座
J29nB224_p0130c12║霜敲萬尺湘山竹空曲檀欒是幾年和根落在桓伊
J29nB224_p0130c13║手一笛梅花楚水邊
J29nB224_p0130c14║鐵拳揮破蒼蒼面一色煙空飛紫電多少東瓜瓠子
J29nB224_p0130c15║禪爭逃開聖一支箭
J29nB224_p0130c16║送喻紫石歸夜郎兼贈木患子
J29nB224_p0130c17║朝聞蜀客向夜郎昆明池上餞行裝手中百八君如
J29nB224_p0130c18║用舌吐蓮華十丈香
J29nB224_p0130c19║寄水目山無住大師
J29nB224_p0130c20║自說句章契理來閒花落盡又重開如何不屑當時
J29nB224_p0130c21║屬水目山頭卻放獃
J29nB224_p0130c22║寄高峰山自然律主
J29nB224_p0130c23║不貴當年推枕子牢將四分束身心年來練得如蟾
J29nB224_p0130c24║淨別樣清光照北林
J29nB224_p0130c25║寄雲巖靜主
J29nB224_p0130c26║聞道不行驢馬腳山中高臥笑南參為僧即到無生
J29nB224_p0130c27║死當日何須五十三
J29nB224_p0130c28║寄畢節眾居士
J29nB224_p0130c29║黔山靄靄雨中天遙憶故人赤水邊飯罷烹茶茶未
J29nB224_p0130c30║孰一聲歸雁落秋煙
J29nB224_p0131a01║寄清水塘應宣
J29nB224_p0131a02║清水塘邊艸如煙倚雲樓閣淨諸天夜來人憶三更
J29nB224_p0131a03║冷誰看輕風吹白蓮
J29nB224_p0131a04║寄獨山州心月
J29nB224_p0131a05║夜夜高藍峰上月秋暉先照獨山來鬻茶話舊知何
J29nB224_p0131a06║日兩地寒風吹綠苔
J29nB224_p0131a07║寄太極主人
J29nB224_p0131a08║昆明秋碧清如鏡煙蘄天空月下來寄語故人須就
J29nB224_p0131a09║道快扶輕策過徘徊
J29nB224_p0131a10║寄廣陵渾源
J29nB224_p0131a11║雪斷廣陵淑气催尋芳拾翠向莓苔渾源如憶當時
J29nB224_p0131a12║約快著芒鞋策杖來
J29nB224_p0131a13║秋夜懷古與慈玉上人
J29nB224_p0131a14║前有華亭後慈玉孤舟一繫何榮辱他人不解追遺
J29nB224_p0131a15║蹤莫莫朝朝船子曲
J29nB224_p0131a16║太華峰下昆明月金馬坊前漢使碣夜靜誦經月上
J29nB224_p0131a17║來蒼然照見古人骨
J29nB224_p0131a18║寄希有律主
J29nB224_p0131a19║麈尾高揮談四部淨壇冷坐論三空麻衣老大成何
J29nB224_p0131a20║事不若安眠白晝中
J29nB224_p0131a21║寄玄初劉居士
J29nB224_p0131a22║擔折知柴重有由如何不悟令心憂尼山若是詞壇
J29nB224_p0131a23║客未必師人十二州
J29nB224_p0131a24║寄東山印持
J29nB224_p0131a25║我祖西來傳法印黃梅洗刷更精微自從印破東山
J29nB224_p0131a26║月萬里蒼然揭素暉
J29nB224_p0131a27║寄佛度高居士（諱俊捷）
J29nB224_p0131a28║煙樹蒼蒼月色微秋天一雁向南飛此情遙寄哥舒
J29nB224_p0131a29║翰玉露泠泠在釣磯
J29nB224_p0131a30║寄不凡禪人
J29nB224_p0131b01║葉盡疏林秋已促園中桂子飄香玉不見吾徒過嶺
J29nB224_p0131b02║來渡頭聽唱華亭曲
J29nB224_p0131b03║答許別駕送扇（諱學夔）
J29nB224_p0131b04║感君遺我扇頭字中有熱腸豈偶然他日誰編高士
J29nB224_p0131b05║傳清言未必別為篇
J29nB224_p0131b06║答劉夫人
J29nB224_p0131b07║獨坐深宮求佛理好將寶劍剖無明等閒識得非他
J29nB224_p0131b08║物好笑靈昭也浪名
J29nB224_p0131b09║答楊夫人
J29nB224_p0131b10║形聲未兆理俱全切忌從他物外牽聖解凡情都莫
J29nB224_p0131b11║取此時方信祖師禪
J29nB224_p0131b12║答鞏昌眾居士
J29nB224_p0131b13║相逢一笑舊黔南別去春花已見三信字雖然頻寄
J29nB224_p0131b14║雁不知何日話松龕
J29nB224_p0131b15║答李擇之居士
J29nB224_p0131b16║白首窮經欲學韓青鐙永夜對闌干雞囪啼出殘更
J29nB224_p0131b17║月猶自依依未解冠
J29nB224_p0131b18║答竹眉昆仲寄梅花之作
J29nB224_p0131b19║枯腸搜盡答雙槐為愛新聲遠寄來猶說前年天目
J29nB224_p0131b20║嶺梅花正向雪中開
J29nB224_p0131b21║梅花樹樹旁崔嵬雪骨冰衫映石苔不得陽春回洞
J29nB224_p0131b22║壑如何一片逐風來
J29nB224_p0131b23║答李維谷居士
J29nB224_p0131b24║天篤談心喻指月指頭非月月生明若將暗者為明
J29nB224_p0131b25║月依舊從前汩死生
J29nB224_p0131b26║复黃太史公燦
J29nB224_p0131b27║一夜西風逐雁來千山巖桂映秋開幽香不為遊人
J29nB224_p0131b28║醉山谷如何得意回
J29nB224_p0131b29║复張爾用居士
J29nB224_p0131b30║近日法綱將委地蒲團只是念張商自憐好箇清涼
J29nB224_p0131c01║室恐作鐵圍鬼子場
J29nB224_p0131c02║复許別駕（附來偈）
J29nB224_p0131c03║一劍頂門血滴滴回頭不覺濺羅袍身前曾共三生
J29nB224_p0131c04║石今日無明當下消
J29nB224_p0131c05║不貴窮機貴轉身當年供奉已消塵眼前豈是無相
J29nB224_p0131c06║識能到大賢有幾人
J29nB224_p0131c07║斗粟從來腰不折惟逢石丈整宮袍今得雨花臺
J29nB224_p0131c08║上會塵頭一拂障全消。
J29nB224_p0131c09║敢說生前金粟身佛門獅象已拋塵登岸不須回
J29nB224_p0131c10║首顧問塗還問過來人。
J29nB224_p0131c11║复古乘上人
J29nB224_p0131c12║挂冠歸隱禮空王忠孝又尋寂滅場周子留衣亭上
J29nB224_p0131c13║偈何曾一字貴韓昌
J29nB224_p0131c14║复胡思慥居士
J29nB224_p0131c15║久欲歸家歸不得今番歸去卻無家不如放下歸家
J29nB224_p0131c16║句一任優游到海涯
J29nB224_p0131c17║一寒徹骨還如洒況是無家野鶴兒若問風流何處
J29nB224_p0131c18║得慈雲一棒破頭皮
J29nB224_p0131c19║君言徹骨還存髓我道貧時髓也無好向人天開隻
J29nB224_p0131c20║眼清名也自播江湖
J29nB224_p0131c21║示覺證劉夫人
J29nB224_p0131c22║曠大劫來一幻身今朝看破是浮塵普門示見隨男
J29nB224_p0131c23║女宴坐華堂好繼秦
J29nB224_p0131c24║示佛果高居士
J29nB224_p0131c25║一從白社廬山中人世千年別遠公今日將軍身再
J29nB224_p0131c26║見依然談笑舊春風
J29nB224_p0131c27║示佛源張居士
J29nB224_p0131c28║輕身重道學無為玅在今時惟自知若問自知知底
J29nB224_p0131c29║事無根樹子糝春支
J29nB224_p0131c30║示佛旨于居士
J29nB224_p0132a01║禪房三次論無生利鎖名韁一洗清只飲曹谿谿裏
J29nB224_p0132a02║水從今無意世中情
J29nB224_p0132a03║示佛初劉居士
J29nB224_p0132a04║沙場百戰逞戈矛洗盡風塵已見休卻問蘇黃何處
J29nB224_p0132a05║得谿聲巖桂啟雙眸
J29nB224_p0132a06║示佛舟薛居士
J29nB224_p0132a07║動靜雙忘入聖流張帆性海任春秋何須更過涅槃
J29nB224_p0132a08║岸潦倒高棲明月樓
J29nB224_p0132a09║贈堅副寺
J29nB224_p0132a10║當時生薑辣洞山清名從此落人間慈雲副寺還剛
J29nB224_p0132a11║直竟日何曾一破顏
J29nB224_p0132a12║贈三山許居士
J29nB224_p0132a13║祖佛叢中中毒深一腔惡气噴東林此番結下驢年
J29nB224_p0132a14║友間弄瑤琴太古音
J29nB224_p0132a15║贈丹桂陳居士
J29nB224_p0132a16║何為法眼破沙盆此語分明是道原桂子從今香宇
J29nB224_p0132a17║宙石人聞得也消魂
J29nB224_p0132a18║贈佛心李居士
J29nB224_p0132a19║少林華綻不萌支香霧重重繞石籬報汝佛心知道
J29nB224_p0132a20║不瞿曇法印自今時
J29nB224_p0132a21║示昇維那
J29nB224_p0132a22║竹杖敲來血濺衣嵩山別是箭鋒機還拳不借那吒
J29nB224_p0132a23║力好向青峰詠落暉
J29nB224_p0132a24║示圓通道人
J29nB224_p0132a25║山海沈沈曉日紅一聲清聲出琳宮楞伽讀罷全無
J29nB224_p0132a26║事臥看閒雲過嶺東
J29nB224_p0132a27║示綵繪昆仲
J29nB224_p0132a28║宮牆珠樹接嵩山寶葉疏疏蔭大還直共莊生椿不
J29nB224_p0132a29║老餘會也得護禪關
J29nB224_p0132a30║示我侍者
J29nB224_p0132b01║為僧心了是精修莫把虛名落世流真如木枕堪龜
J29nB224_p0132b02║鑒直到真如得便休
J29nB224_p0132b03║示易侍者
J29nB224_p0132b04║隨侍巾缾已十春殷勤曉夕拂空塵何時摸著九峰
J29nB224_p0132b05║鼻始笑板頭未了人
J29nB224_p0132b06║示幬監院
J29nB224_p0132b07║監寺名垂切要知金陵之則复何疑雖然潔比冰壺
J29nB224_p0132b08║月不似高翔鐵鷂兒
J29nB224_p0132b09║璋知客求書
J29nB224_p0132b10║不暇臨池學艸聖揮毫落紙便塗雅雲煙未必龍蛇
J29nB224_p0132b11║走空道山陰第一家
J29nB224_p0132b12║示不磨禪人
J29nB224_p0132b13║鐵石為心可學道龍驤虎驟起家聲何妨一缽三千
J29nB224_p0132b14║界隨處法幢接有情
J29nB224_p0132b15║示不計禪人
J29nB224_p0132b16║佛有恒沙方便智娑婆國土閒游戲揭開理性示真
J29nB224_p0132b17║常實相堂堂無位次
J29nB224_p0132b18║示豁浪禪人
J29nB224_p0132b19║錦鯉千頭奮鬣來桃花三級怒春雷龍門若不施全
J29nB224_p0132b20║力依舊爆腮點額回
J29nB224_p0132b21║示朗月禪人
J29nB224_p0132b22║秋江日日碧波流道者無心仝水鷗回首樓前今夜
J29nB224_p0132b23║月清暉如洗照芳洲
J29nB224_p0132b24║示我聞禪人
J29nB224_p0132b25║雪薄香寒送早春鳥啼空翠入清晨曇華山裏天然
J29nB224_p0132b26║足了得人閒一夢身
J29nB224_p0132b27║示體周禪人
J29nB224_p0132b28║倚城禪室散幽香庭下海棠看正芳一度聞來穿鼻
J29nB224_p0132b29║孔如何還有別商量
J29nB224_p0132b30║示會玄禪人
J29nB224_p0132c01║杵聲處處送秋光▆醉芙蓉別樣香開眼堂堂無入
J29nB224_p0132c02║路不知何地覓心王
J29nB224_p0132c03║示筍光禮峨嵋
J29nB224_p0132c04║山東萬里向西來未必孃生夢眼開好去峨嵋山上
J29nB224_p0132c05║見一輪孤月在蒼苔
J29nB224_p0132c06║示智然禪人
J29nB224_p0132c07║伊魴眼裏著須彌太末眉閒貯酒危引得鐙籠開口
J29nB224_p0132c08║笑不知何日是歸期
J29nB224_p0132c09║示幻息禪人
J29nB224_p0132c10║亂峰𠂤裏寄殘身鳥自啼花艸自春物外高人如幻
J29nB224_p0132c11║息何妨攲枕臥松筠
J29nB224_p0132c12║示般舟禪人
J29nB224_p0132c13║芙蓉拔出明如雪直剖先天混沌空此空剖後來相
J29nB224_p0132c14║見始笑燕然勒石功
J29nB224_p0132c15║作務歸示眾
J29nB224_p0132c16║土木勞人可罷參汾州門戶未能堪胡僧近日知何
J29nB224_p0132c17║處不見重來激指南
J29nB224_p0132c18║盡道嵩山歇晚參方來雲水力難堪僧堂好箇慈明
J29nB224_p0132c19║鼓竟日無人擊嶺南
J29nB224_p0132c20║示月峰監院
J29nB224_p0132c21║笠挂南雄是幾時杖頭消息少人知鬼方好歎無靈
J29nB224_p0132c22║物笑殺月峰老住持
J29nB224_p0132c23║示映月禪人
J29nB224_p0132c24║風來桂子遞秋香物外高人臥艸堂細論長松當日
J29nB224_p0132c25║事回頭月色上垂楊
J29nB224_p0132c26║示秋水禪人
J29nB224_p0132c27║學者先須不自欺千章松裏破深疑悄然摸著虛空
J29nB224_p0132c28║面題字傳鐙也可期
J29nB224_p0132c29║示洞天禪人
J29nB224_p0132c30║不識真機何處是雲流洞口也分明江湖多少南詢
J29nB224_p0133a01║客只是平生滯化城
J29nB224_p0133a02║示牧野禪人
J29nB224_p0133a03║徼外相逢一笑休解人何必在多秋青山有約須歸
J29nB224_p0133a04║去月白花黃好牧牛
J29nB224_p0133a05║示無相菴主
J29nB224_p0133a06║撲碎雲中師子峰此生也好繼先宗缽盂不是人閒
J29nB224_p0133a07║物漫向寒潭制毒龍
J29nB224_p0133a08║示無量老僧
J29nB224_p0133a09║竹嶺茅茨久掩關無將鶴髮去人閒黃精白筍長知
J29nB224_p0133a10║足僧史之名也是閒
J29nB224_p0133a11║示空菴靜主
J29nB224_p0133a12║無景林中牧白牛秋春不計樂悠悠嬾添水艸祇隨
J29nB224_p0133a13║分好笑池陽老比丘
J29nB224_p0133a14║示純一禪人
J29nB224_p0133a15║萬事如何純到一還須靜裏自家看忽然看至情忘
J29nB224_p0133a16║處明月皚皚在指耑
J29nB224_p0133a17║示不昧禪人
J29nB224_p0133a18║百事無關世外春三衣一缽也隨身辟塵珠子明方
J29nB224_p0133a19║寸好向錦城出示人
J29nB224_p0133a20║示篤行禪人
J29nB224_p0133a21║先德門風如不切吐辭未必可為經只宜三尺明如
J29nB224_p0133a22║雪山鬼無能逞性靈
J29nB224_p0133a23║示心和禪人
J29nB224_p0133a24║淨如秋月是禪心一枕間房日色沈才把缽盂烹白
J29nB224_p0133a25║水不知野老正相尋
J29nB224_p0133a26║示法空靜主
J29nB224_p0133a27║無我無人無壽者清源一幅無人寫雙空空後是何
J29nB224_p0133a28║空一把鋤頭住林野
J29nB224_p0133a29║示西江老僧
J29nB224_p0133a30║白石巖邊曳杖藜春花敶敶落幽谿谿南回首是何
J29nB224_p0133b01║處一帶寒松老鶴棲
J29nB224_p0133b02║示熹書記
J29nB224_p0133b03║山徑迢迢步委蛇蒼蒼花木也徵詩碧雞坊下青苔
J29nB224_p0133b04║石傳是王褒舊日碑
J29nB224_p0133b05║示六一茶頭
J29nB224_p0133b06║陸羽盧仝舊有經烹來七碗醉還醒嵩山欲獻打門
J29nB224_p0133b07║客倩汝擎來就竹亭
J29nB224_p0133b08║示非幻靜主
J29nB224_p0133b09║高峰室裏靜無塵坐聽啼鶯報曉春紫蕨新新穿破
J29nB224_p0133b10║土折來便好待佳賓
J29nB224_p0133b11║弔天然上人
J29nB224_p0133b12║渠無國土歸何處面目分明也了然不信請看江上
J29nB224_p0133b13║月清暉夜夜蘆花前
J29nB224_p0133b14║示玄谷禪人
J29nB224_p0133b15║北禪私宰白牛兒縣裏來句要納皮脫下帽簷分外
J29nB224_p0133b16║別何曾節外又生支
J29nB224_p0133b17║示慧旨禪人
J29nB224_p0133b18║記得盤龍分別時杖頭消息汝曾知如何十載青山
J29nB224_p0133b19║外方寸依然未破疑
J29nB224_p0133b20║示石幢禪人
J29nB224_p0133b21║雲開一笑入青天不是他家五味禪自此銀河秋月
J29nB224_p0133b22║永寒光靄靄淨無邊
J29nB224_p0133b23║示見容禪人
J29nB224_p0133b24║午夜挑鐙坐碧紗客身如夢在天涯谿聲忽醒從前
J29nB224_p0133b25║事長嘯松門月色斜
J29nB224_p0133b26║示佛照王居士
J29nB224_p0133b27║自理絲綸上釣臺青煙白雨集還開谿山笑我三千
J29nB224_p0133b28║日未見金鱗破浪來
J29nB224_p0133b29║送熊總戎之黔州
J29nB224_p0133b30║鄉關一別幾經春公極人臣我極真欲問真僧真實
J29nB224_p0133c01║理回觀此理在君身
J29nB224_p0133c02║羽輪才得駐東林又聽明朝灞水吟一夜盤桓須盡
J29nB224_p0133c03║意莫教前路思偏深
J29nB224_p0133c04║示祥符甘居士
J29nB224_p0133c05║談笑天涯也有年碑文白字已重鑴大家攜手松亭
J29nB224_p0133c06║上閒看微風動白蓮
J29nB224_p0133c07║示普澤趙善人
J29nB224_p0133c08║道在己躬不自知登山涉水卻生疑靈昭有箇平生
J29nB224_p0133c09║語百艸分明是祖師
J29nB224_p0133c10║示古維居士書華嚴
J29nB224_p0133c11║河沙偈子斗山高總入香園一兔豪字字書來無盡
J29nB224_p0133c12║眼到頭未必別塵勞
J29nB224_p0133c13║示李明之居士
J29nB224_p0133c14║身經幻夢醒無期漚滅漚生是幾時好把趙州無字
J29nB224_p0133c15║看不須別處覓靈犀
J29nB224_p0133c16║示馬坦然居士
J29nB224_p0133c17║大道如何卻坦然不須竿木著身邊他家別有清機
J29nB224_p0133c18║在漫向蘆灣喚釣船
J29nB224_p0133c19║示彭大器居士
J29nB224_p0133c20║斗大茅菴住此中間收樣芋未為窮分明好箇清貧
J29nB224_p0133c21║調笑殺山前白髮翁
J29nB224_p0133c22║示李世奇居士
J29nB224_p0133c23║三餐鬻飯無他事一架琴書對酉卮悟來即是真消
J29nB224_p0133c24║息何必青天又起疑
J29nB224_p0133c25║示王為霖居士
J29nB224_p0133c26║艸鞋未入白雲門三十葛陂打痛快忽然識得本來
J29nB224_p0133c27║人好罵臥龍涽慘怪
J29nB224_p0133c28║示李時雨居士
J29nB224_p0133c29║百尺巖邊夜雨聲圓通面目也分明頂門若是無靈
J29nB224_p0133c30║鑒仍是黑風吹殺人
J29nB224_p0134a01║示陶君重居士
J29nB224_p0134a02║龜毛拔得幾千尺兔角截來百萬鈞此語相傳人未
J29nB224_p0134a03║信不如緘口過殘春
J29nB224_p0134a04║示江文仲居士
J29nB224_p0134a05║百事不關心自閒倦來曳杖向沙灣何須一擊頭皮
J29nB224_p0134a06║碎別有生機笑破顏
J29nB224_p0134a07║示董國玉居士
J29nB224_p0134a08║喝底如能細揣摸曹谿鼻孔也不多從今歸去西湖
J29nB224_p0134a09║月夜夜清暉在白波
J29nB224_p0134a10║示潘紹永居士
J29nB224_p0134a11║一念消歸露本真根根互用便無塵只恐豪釐空未
J29nB224_p0134a12║盡依然性命落波旬
J29nB224_p0134a13║示夏元朗居士
J29nB224_p0134a14║酉注葷盤不礙道閒情野況自如如何須更問還家
J29nB224_p0134a15║事昆海波心月照初
J29nB224_p0134a16║示陳瑞應居士
J29nB224_p0134a17║覓火逢煙未可休燄光須是徹牽牛逃禪必到情忘
J29nB224_p0134a18║處海鳥無心得自由
J29nB224_p0134a19║示魏不能居士
J29nB224_p0134a20║鞭起鐵牛力未能如何與道得相應老龐鼻孔元無
J29nB224_p0134a21║別摸著尖頭似不曾
J29nB224_p0134a22║示夏君錫居士
J29nB224_p0134a23║香園潔白沒人住塵土腥羶往往多可惜形山無價
J29nB224_p0134a24║寶委在泥沙奈若何
J29nB224_p0134a25║示顏思淵居士
J29nB224_p0134a26║三生石共白雲峰一枕蒲團睡正濃卻被茶童初喚
J29nB224_p0134a27║醒夕陽已下嶺頭松
J29nB224_p0134a28║示孔宗熙居士
J29nB224_p0134a29║曉日含霜露正肥塞鴻敶敶向南飛秋風滿地吹黃
J29nB224_p0134a30║葉幾處樵歌隔翠微
J29nB224_p0134b01║示王志明居士
J29nB224_p0134b02║春雨霏霏鳥亂啼吾家住在竹林西有人問道如何
J29nB224_p0134b03║對一片閒雲散遠谿
J29nB224_p0134b04║示王國章居士
J29nB224_p0134b05║相逢豎拂驗來耑多少英雄到此難若要清香香透
J29nB224_p0134b06║骨梅花也得幾番寒
J29nB224_p0134b07║示趙佛勇居士
J29nB224_p0134b08║萬國風塵艸木悲橫擔一杖到天涯莫云荒服無知
J29nB224_p0134b09║己細與君家和舊詩
J29nB224_p0134b10║示楊志勤居士
J29nB224_p0134b11║昨夜三更月到囪南泉此語也平常野僧別有過人
J29nB224_p0134b12║處一缽青芹分外香
J29nB224_p0134b13║示魯質貞居士
J29nB224_p0134b14║一盧柏子平生事半缽糲羹萬慮忘野竹家常已道
J29nB224_p0134b15║了任將此語播諸方
J29nB224_p0134b16║示田良遂居士
J29nB224_p0134b17║嵩寺蒼涼昆海濱門無俗客室無塵倦來又上蒲團
J29nB224_p0134b18║臥閱盡人間四十春
J29nB224_p0134b19║示王佛身居士
J29nB224_p0134b20║幾年學佛空諸有衣下明珠識也無今日相逢仝一
J29nB224_p0134b21║笑烹茶剝栗且跏趺
J29nB224_p0134b22║示熊道人
J29nB224_p0134b23║前峰漠漠散飛霞野徑蕭疏正落花蓽戶一聲閒犬
J29nB224_p0134b24║吠世人也得到山家
J29nB224_p0134b25║示王君仁居士
J29nB224_p0134b26║勞勞學佛幾多年一卷牛皮也看穿不似道人無一
J29nB224_p0134b27║事三竿紅日正堪眠
J29nB224_p0134b28║示王君用居士
J29nB224_p0134b29║百艸堂堂涽祖師龐家面目別無為轉身便到忘功
J29nB224_p0134b30║用五葉一花香滿支
J29nB224_p0134c01║示馮國祥居士
J29nB224_p0134c02║身老無能報國恩蕭然斗室坐黃昏閒無異物消清
J29nB224_p0134c03║晝只有陳年杖一根
J29nB224_p0134c04║示何寧宇居士
J29nB224_p0134c05║不愛叩嘩不愛靜隨緣自適得深省森羅攝入大圓
J29nB224_p0134c06║中一切聖人如鏡景
J29nB224_p0134c07║示王應龍居士
J29nB224_p0134c08║晚步平田四野春山家石室靜無塵忽然雲外鐘聲
J29nB224_p0134c09║出好向堂前省夢身
J29nB224_p0134c10║示姚佛仁居士
J29nB224_p0134c11║千尺桃花滾滾流春風細柳繫孤舟有時釣得金鱗
J29nB224_p0134c12║物回首前山月已浮
J29nB224_p0134c13║拓缽歸示楊古玄居士
J29nB224_p0134c14║緊俏艸鞋入市來婆婆也自笑余獃家常元不添些
J29nB224_p0134c15║子依舊低頭空缽回
J29nB224_p0134c16║示王古宗居士
J29nB224_p0134c17║鄰家犬吠啟圓通何事時人耳獨聾更向山中求解
J29nB224_p0134c18║會不知日已下谿東
J29nB224_p0134c19║示楊席珍居士
J29nB224_p0134c20║白髮持竿坐釣磯蒼山洱水送春暉何時破浪金鱗
J29nB224_p0134c21║子一上鉤頭得意歸
J29nB224_p0134c22║示張國柱居士
J29nB224_p0134c23║一年一度中秋節惟有今年分外別孤月團團在汝
J29nB224_p0134c24║心殷勤教我如何說
J29nB224_p0134c25║示楊聞谷居士
J29nB224_p0134c26║多年靜坐覓心王不識心王每自傷野竹室中三頓
J29nB224_p0134c27║棒回頭滿地散天香
J29nB224_p0134c28║示劉自北居士
J29nB224_p0134c29║石霜已奪裴休笏嵩寺還徵自北心未必古今分兩
J29nB224_p0134c30║路看來只是白雲深
J29nB224_p0135a01║示祝天美居士
J29nB224_p0135a02║世外高人坐白蓮心如水月盡秋煙不知亦有攢眉
J29nB224_p0135a03║客直向深林訪酉仙
J29nB224_p0135a04║示張師徵居士
J29nB224_p0135a05║年年谿上弄春暉百鳥啼花隔翠微日出乘舟沿水
J29nB224_p0135a06║去月來罷釣旁雲歸
J29nB224_p0135a07║示楊騰龍居士
J29nB224_p0135a08║不知嵩少為誰言見說神光雪裏論皮髓分來戊底
J29nB224_p0135a09║事低頭下拜可酬恩
J29nB224_p0135a10║嵩山野竹禪師語錄卷九（終）