J29nB224_p0135b01║嵩山野竹禪師語錄卷十
J29nB224_p0135b02║
J29nB224_p0135b03║鄂　州參仝門人宗宏　錄
J29nB224_p0135b04║鄂　州龍光門人宗上　潞南州兜率門人宗堅　仝編
J29nB224_p0135b05║雜偈
J29nB224_p0135b06║褱竹元、竹眉二子
J29nB224_p0135b07║拂衣昆海是春時，三楚為家未可知。不見衡陽歸雁
J29nB224_p0135b08║至，空教老眼兩行垂。
J29nB224_p0135b09║寄兜率堅長老
J29nB224_p0135b10║住院心心要細微，減言敬事用恩威。若云寬猛俱無
J29nB224_p0135b11║濟，那得人人盡上機。
J29nB224_p0135b12║與昇首座
J29nB224_p0135b13║海光昨夜淨西樓，山色蒼蒼月一鉤。自是漁人知我
J29nB224_p0135b14║意，釣船繫在蓼華頭。
J29nB224_p0135b15║與總戎王居士
J29nB224_p0135b16║挾纊當知惠愛深，英雄入塞騎駸駸。壽亭一去空千
J29nB224_p0135b17║載，此日浮屠見沛霖。
J29nB224_p0135b18║送鼎西堂吳門代省
J29nB224_p0135b19║雲山萬里別哀牢，南下戕牁放小舠。此去姑蘇寧大
J29nB224_p0135b20║父，趨庭切忌試吹毛。
J29nB224_p0135b21║送方伯李護法遷浙中，時開聖老人在吳郡，便
J29nB224_p0135b22║寄起居（諱本晟）
J29nB224_p0135b23║清香夾道海棠紅，皁盍行雲向浙東。何用衡陽南去
J29nB224_p0135b24║雁，家書一紙便吳中。
J29nB224_p0135b25║送磻谿王居士
J29nB224_p0135b26║吾家住在古城西，水鳥聲聲叫柳陽。回首親朋無信
J29nB224_p0135b27║字，故人獨有老磻谿。
J29nB224_p0135b28║寄胡鳧菴居士（諱欽華，時許作嵩山碑）
J29nB224_p0135b29║何事書淫惜此光，嵩山不放照幽堂。曹谿南嶽千年
J29nB224_p0135b30║石，緣字猶能記寶坊。
J29nB224_p0135c01║贈兜率堅長老
J29nB224_p0135c02║三尺青蛇開紫電，十年得自長松院。和韜分付不磷
J29nB224_p0135c03║兒，歸去臨機看轉便。
J29nB224_p0135c04║贈報國海長老
J29nB224_p0135c05║文水潭魚極細文，孤舟乘月向江濆。有時釣得魚兒
J29nB224_p0135c06║出，好擿絲竿笑晚曛。
J29nB224_p0135c07║贈臻監院
J29nB224_p0135c08║一塢紅英映艸堂，閑師才見便還鄉，如今折贈臻監
J29nB224_p0135c09║院，別是玄都觀裏香。
J29nB224_p0135c10║贈總戎線居士（諱維明）
J29nB224_p0135c11║嵩雲帶雨潤江皋，橫海將軍在不毛。令肅嚴更縣夜
J29nB224_p0135c12║月，南方小醜漫稱豪。
J29nB224_p0135c13║神武軍威徼外陳，當時出塞車鄰鄰。靈山舊識公還
J29nB224_p0135c14║記，共坐嵩山詠早春。
J29nB224_p0135c15║贈總戎祁居士（諱三昇）
J29nB224_p0135c16║親擐戈甲塞雲開，手握青蛇气噴雷，走馬虎谿尋勝
J29nB224_p0135c17║蹟，雲房無力下床來。
J29nB224_p0135c18║贈李廷弼世襲
J29nB224_p0135c19║石霜一箇無鑐鎖，巧手欲開不得開。卻被郎君輕一
J29nB224_p0135c20║擊，火星迸散滿崔嵬。
J29nB224_p0135c21║贈竹水張居士
J29nB224_p0135c22║知君愛竹又愛水，竹高水淨青山裏。或時背手夕陽
J29nB224_p0135c23║斜，一笑一歌深有旨。
J29nB224_p0135c24║答龍光上長老苦雨之作（附上偈）
J29nB224_p0135c25║鐵鞭已在山僧手，問爾龍蛇何處走？如今六合青冥
J29nB224_p0135c26║開，躍躍依然不出斗。
J29nB224_p0135c27║好把珊瑚鞭在手，東椎白日金輪走。蒼龍跛𡯛如
J29nB224_p0135c28║驅羊，臥看銀河橫北斗。
J29nB224_p0135c29║前韻贈堅昇二子
J29nB224_p0135c30║逢人垂下黃龍手，幾番申縮金毛走。神睛雙點真龍
J29nB224_p0136a01║兒，破壁天飛戾北斗。
J29nB224_p0136a02║再答上長老（附來偈）
J29nB224_p0136a03║無耑申出拏雲手，嚇得豐隆下地走。卻被龍光收拾
J29nB224_p0136a04║歸，金豪萬道射牛斗。
J29nB224_p0136a05║等閒築著我師手，滿紙雲煙隨手走。放在奚囊玉
J29nB224_p0136a06║匣中，猶餘光怪拂南斗。
J29nB224_p0136a07║壽軒翁高檀越
J29nB224_p0136a08║簫鼓張筵可壯觀，百年此祝复何難。籛彭不審家何
J29nB224_p0136a09║處，為我邀來一醉歡。
J29nB224_p0136a10║壽巖若陳太守
J29nB224_p0136a11║白榆昨夜支支開，散入錦城大府來。盡道梁州賢太
J29nB224_p0136a12║守，千春治此字嬰孩。
J29nB224_p0136a13║壽佛髻羅居士
J29nB224_p0136a14║鷲峰壽量稱無盡，好笑人閒貴百年，瑞靄高門初度
J29nB224_p0136a15║日，銜豪一為寫新篇。
J29nB224_p0136a16║壽我侍者（我楚雄人）
J29nB224_p0136a17║鹿城城外白雲橫，此日阿充旁曉生。好看蹋翻紫頂
J29nB224_p0136a18║月，蒼山雪浪任從烹。
J29nB224_p0136a19║次大眾勉學二絕
J29nB224_p0136a20║寓內浮名也可刪，心原始得接嵩山。莫愁塵外無深
J29nB224_p0136a21║趣，白石青谿好掩關。
J29nB224_p0136a22║舊時塵務未能刪，瓢笠何須寄此山。方寸清來無一
J29nB224_p0136a23║事，南公也免揭三關。
J29nB224_p0136a24║示嵩元禪人
J29nB224_p0136a25║衣囊柬束到嵩山，雲自無心水自閒，只把此閒閒到
J29nB224_p0136a26║底，不須持缽向人閒。
J29nB224_p0136a27║華書記被犬傷
J29nB224_p0136a28║拋閒信步入城游，砧急家家九月秋。忽遇子湖簾外
J29nB224_p0136a29║犬，親遭一口笑不休。
J29nB224_p0136a30║示無用知客
J29nB224_p0136b01║雲水紛紛無盡期，茶桮談笑切須知。恐防大伯咍咍
J29nB224_p0136b02║笑，又詠枯椿舊處詩。
J29nB224_p0136b03║示顯宗禪人
J29nB224_p0136b04║蒲團靜對竹囪時，花落花開總不知。莫把此閒容易
J29nB224_p0136b05║得，臥龍當日也難期。
J29nB224_p0136b06║寄洞庭賀居士
J29nB224_p0136b07║少陵去後艸堂灰，冷落巴山千載來，月照洞庭萬頃
J29nB224_p0136b08║碧，不知新句為誰裁？
J29nB224_p0136b09║高囪研墨寫新詩，下筆未能又引疑。始信昔人言不
J29nB224_p0136b10║誤，吟成扭斷數莖髭。
J29nB224_p0136b11║寄參仝宏長老
J29nB224_p0136b12║虎須捋得才盈把，鳳翥龍驤看作家。不是嵩高真骨
J29nB224_p0136b13║肉，如何掌上有靈蛇。
J29nB224_p0136b14║寄盛守元居士
J29nB224_p0136b15║百劫塵緣剔得脫，尋花趁柳也翛然。此情便是毗邪
J29nB224_p0136b16║意，何用他家五味禪。
J29nB224_p0136b17║示陳元柏居士
J29nB224_p0136b18║金山室裏尋床座，四大元無五蘊空。玉帶輸來千古
J29nB224_p0136b19║外，桃花猶自怨春風。
J29nB224_p0136b20║示渾樸熊居士
J29nB224_p0136b21║蒼蒼庭柏語來真，老子不將竟示人。若謂談玄終不
J29nB224_p0136b22║實，不知何地覓芳春。
J29nB224_p0136b23║示傅雲景居士
J29nB224_p0136b24║本常之理未能知，埽地焚香看是誰。者裏忽然頭角
J29nB224_p0136b25║出，青天白日复何疑。
J29nB224_p0136b26║示佛祕馮善人
J29nB224_p0136b27║未知誰脫复誰縛，太末蟲兒吞卻雀。此意疑來幾十
J29nB224_p0136b28║年，猶傳普化空搖鐸。
J29nB224_p0136b29║示佛性劉善人
J29nB224_p0136b30║從來者事無多語，一箇平常心自許。黃葉西飛旅雁
J29nB224_p0136c01║南，秋風析析吹禾黍。
J29nB224_p0136c02║示何宗古居士
J29nB224_p0136c03║天曉山前白雨收，魚竿又理向谿流。誰知自弄鉤頭
J29nB224_p0136c04║餌，眼看清波不計秋。
J29nB224_p0136c05║示杜可美居士
J29nB224_p0136c06║禪心濯濯似秋月，三十年來力已竭。舉似公家知不
J29nB224_p0136c07║知，若知歸去莫輕忽。
J29nB224_p0136c08║示佛真葉道人
J29nB224_p0136c09║好箇龐家回向句，荊釵脫下走盤珠。千年法社無消
J29nB224_p0136c10║息，且喜今朝汝自符。
J29nB224_p0136c11║示王大定居士
J29nB224_p0136c12║一曲無絃彈未已，仝人聞得便歡忻。松門自此堪長
J29nB224_p0136c13║嘯，秋月浮來可贈君。
J29nB224_p0136c14║示宗益王道人
J29nB224_p0136c15║紅塵豈是隔清涼，祇恐牢牢著戲場。報汝常光元具
J29nB224_p0136c16║足，不須此外別商量。
J29nB224_p0136c17║示呂離我居士
J29nB224_p0136c18║齋心事佛只須真，莫掠虛名笑殺人。直與蘇黃仝鼻
J29nB224_p0136c19║孔，超然韻出劫前春。
J29nB224_p0136c20║示殷佛美居士
J29nB224_p0136c21║者事吾徒切要知，臨機全不著思惟，請看信手拈來
J29nB224_p0136c22║藥，即使膏肓也可醫。
J29nB224_p0136c23║示羅佛髻居士
J29nB224_p0136c24║烏藤七尺驗雲水，盡抱頭皮護痛痕。不似君家心更
J29nB224_p0136c25║切，幾番走馬到龍門。
J29nB224_p0136c26║示汪永善居士
J29nB224_p0136c27║香匙手裏撥盧煙，此是諸方上上禪，無那汪君猶未
J29nB224_p0136c28║徹，徒勞高步向林泉。
J29nB224_p0136c29║示袁宗啟居士
J29nB224_p0136c30║世尊無說我無聞，此語分明舉似君。正體堂堂無位
J29nB224_p0137a01║次，歸家切忌罵慈雲。
J29nB224_p0137a02║示曹一禎居士
J29nB224_p0137a03║夜靜殘鐙在艸堂，囪前寒景動輕霜，道人紙被烘來
J29nB224_p0137a04║煖，一覺安眠萬事忘。
J29nB224_p0137a05║示王東城居士
J29nB224_p0137a06║橫擔一竹坐茅廬，有客相尋忽下驢。借問君家何處
J29nB224_p0137a07║是，門前五柳是吾居。
J29nB224_p0137a08║示陳貴吾居士
J29nB224_p0137a09║山家充缽是園蔬，歲歲年年食有餘。更問住山消息
J29nB224_p0137a10║子，蒲團夜夜月來初。
J29nB224_p0137a11║示李新初居士
J29nB224_p0137a12║暑气相催到上方，松門艸閣也清涼，臥看拒霜華滿
J29nB224_p0137a13║樹，西風撲落上衣香。
J29nB224_p0137a14║示傅玉環居士
J29nB224_p0137a15║相逢盡是熱心人，未肯休歸閒此身。獨有傅君情可
J29nB224_p0137a16║愛，時時顧我詠陽春。
J29nB224_p0137a17║示傅褱吾居士
J29nB224_p0137a18║臥龍山下芭蕉石，石上莓苔深可尺。一片贈君君莫
J29nB224_p0137a19║輕，有時價重連城璧。
J29nB224_p0137a20║示涂成衣
J29nB224_p0137a21║看水尋山情自說，孃生鼻孔何曾別。翦刀遺下響丁
J29nB224_p0137a22║東，此事分明都漏洩。
J29nB224_p0137a23║示王如月居士
J29nB224_p0137a24║雪斷夭桃映水紅，陽春滿地艸茙茙，文殊面目無臧
J29nB224_p0137a25║處，一任風吹日炙中。
J29nB224_p0137a26║示姜如鶚居士
J29nB224_p0137a27║無情說法果何長，撥著盧頭柏子香。自是塵塵聲動
J29nB224_p0137a28║地，痴人猶自播雌黃。
J29nB224_p0137a29║示王一賢居士
J29nB224_p0137a30║團團秋月上谿東，素景如霜下艸芃，好箇瞿曇清淨
J29nB224_p0137b01║眼，何妨說與白頭翁？
J29nB224_p0137b02║示李乾如居士
J29nB224_p0137b03║塵心洗淨可逃禪，靜裏煙華別一天。若是翻然開醉
J29nB224_p0137b04║眼，騎驢何用到林泉。
J29nB224_p0137b05║示徐居士亨
J29nB224_p0137b06║捉下猢猻即便休，閉門高枕樂悠悠。此時有問如何
J29nB224_p0137b07║道，拈起茶桮也好酬。
J29nB224_p0137b08║示江寂永居士
J29nB224_p0137b09║白石巖前煙漠漠，閒來石上看松鶴。只須騎鶴白雲
J29nB224_p0137b10║耑，莫向人間嚼糟粕。
J29nB224_p0137b11║示羅洪才居士
J29nB224_p0137b12║列聖微言理可求，囪前艸緣未為優，山僧無者閒家
J29nB224_p0137b13║具，日日高眠接上流。
J29nB224_p0137b14║示劉濟舟居士
J29nB224_p0137b15║當日張弓二十年，三平一見開胸臆。敲床自是醒韓
J29nB224_p0137b16║公，借問濟舟識不識。
J29nB224_p0137b17║示宋榮祿居士
J29nB224_p0137b18║儒佛何曾是兩般，埽除刪述各相關。不知別有風流
J29nB224_p0137b19║事，只在相逢一笑間。
J29nB224_p0137b20║與王臣舉居士話舊
J29nB224_p0137b21║一別錦江十歲寒，家山回首幾摧肝。逢君又話鄉中
J29nB224_p0137b22║事，夜半殘鐙淚眼看。
J29nB224_p0137b23║俗士病革因示小偈
J29nB224_p0137b24║伏枕床頭苦病身，如今易簀欲拋塵。要知此去家何
J29nB224_p0137b25║處，可問蓮花國裏人。
J29nB224_p0137b26║示戚道明居士
J29nB224_p0137b27║秋霜打動庭梧落，驚起高支三兩雀。此意明明著見
J29nB224_p0137b28║聞，如何卻說空無作。
J29nB224_p0137b29║示王國柱居士
J29nB224_p0137b30║日日囪中禮六時，金臺有路預為期，總之未了目前
J29nB224_p0137c01║事，拓足他方白蕅池。
J29nB224_p0137c02║示方任周居士
J29nB224_p0137c03║從前謬向經中討，此日方知一字無。種柳栽花堪自
J29nB224_p0137c04║樂，不須別處費工夫。
J29nB224_p0137c05║示符聖道居士
J29nB224_p0137c06║去盡塵緣與野馬，何空何有亦何假？始知萬象一毛
J29nB224_p0137c07║中，魔佛相逢正好打。
J29nB224_p0137c08║示毛宗明居士
J29nB224_p0137c09║青眼高歌白日裏，不僧不俗是何宗？瞿曇老子也難
J29nB224_p0137c10║識，薄莫騎牛入亂松。
J29nB224_p0137c11║示王淵源居士
J29nB224_p0137c12║清心絕欲坐間房，便是長生第一方。花落花開情自
J29nB224_p0137c13║得，何山何水不幽香。
J29nB224_p0137c14║示杜體賢居士
J29nB224_p0137c15║大業心心在聖堯，深褱精一老漁樵。楊雄去後無消
J29nB224_p0137c16║息，此日逢君意自銷。
J29nB224_p0137c17║示岳良壁居士
J29nB224_p0137c18║拄杖顛東拂子忙，磚頭瓦塊費商量，瞿曇一有拈花
J29nB224_p0137c19║事，千古虛聲落大唐。
J29nB224_p0137c20║示陳語石居士
J29nB224_p0137c21║煩惱叢叢是燄光，未能勘破苦何長？回頭若醒塵緣
J29nB224_p0137c22║夢，便到如來大寂場。
J29nB224_p0137c23║示佛印婆子
J29nB224_p0137c24║佛印圓通耳獨云，由來堪忍詔聲聞，慈航欲盡眾生
J29nB224_p0137c25║界，無那頑皮志不勤。
J29nB224_p0137c26║示佛明婆子
J29nB224_p0137c27║道在常情須理會，非男女相莫塗糊。古人雖說無名
J29nB224_p0137c28║字，喫飯穿衣豈是無。
J29nB224_p0137c29║示佛見婆子
J29nB224_p0137c30║宗旨今時豈易扶，幾番困頓幾番穌。雖然得箇蒲團
J29nB224_p0138a01║地，也笑功成萬骨枯。
J29nB224_p0138a02║示葉佛顯居士
J29nB224_p0138a03║本來底事無名字，教我如何安得名。昨夜前村深雪
J29nB224_p0138a04║裏，不知何處笑歌聲。
J29nB224_p0138a05║示易佛本居士
J29nB224_p0138a06║佛說何曾去一塵？閒花野艸自天真，須彌腳下滄溟
J29nB224_p0138a07║水，浸殺魚龍笑殺人。
J29nB224_p0138a08║示趙佛住居士
J29nB224_p0138a09║本來無住名真住，佛子緣何信未能？若使虛空開得
J29nB224_p0138a10║口，說時依舊未相應。
J29nB224_p0138a11║示郭足法居士
J29nB224_p0138a12║方自方兮圓自圓，道人活計此為先。咽喉屏卻如何
J29nB224_p0138a13║道，三箇猢猻夜簸錢。
J29nB224_p0138a14║示李賢友居士
J29nB224_p0138a15║山風摵摵隕霜露，看看高梧秋已莫。促織鳴來嬾婦
J29nB224_p0138a16║驚，道人何不趨歸路。
J29nB224_p0138a17║示王國才居士
J29nB224_p0138a18║熊耳山前斷臂師，一缽傳來是幾時？莫謂如今消息
J29nB224_p0138a19║盡，慈雲菴主也偏宜。
J29nB224_p0138a20║示劉宗法居士
J29nB224_p0138a21║山僧無法可相傳，問著當央痛與拳，曠劫無明從此
J29nB224_p0138a22║息，朝朝莫莫自天然。
J29nB224_p0138a23║示范世德居士
J29nB224_p0138a24║斬水蒼山兩地秋，單車昨日到梁州。迎風一掌能相
J29nB224_p0138a25║委，白月青天各自休。
J29nB224_p0138a26║示王國安居士
J29nB224_p0138a27║相逢惟說宕渠邊，回首身前事枉然。何日還鄉尋故
J29nB224_p0138a28║老，為余問訊李青蓮。
J29nB224_p0138a29║示黃玉徵居士
J29nB224_p0138a30║九月九日昆陽裏，閒看秋園落樣子。籬邊醉殺陶淵
J29nB224_p0138b01║明，笑倩旁人為扶起。
J29nB224_p0138b02║示楊宗文居士
J29nB224_p0138b03║雷奔一喝勘來耑，卻道明明是此旨。更有蒼天兩字
J29nB224_p0138b04║冤，何曾悟得自家底。
J29nB224_p0138b05║送江希賢居士
J29nB224_p0138b06║西風昨夜落青梧，又見寒砧艸木枯，十載梁城驚歲
J29nB224_p0138b07║莫，明朝回首是東吳。
J29nB224_p0138b08║章祥宇居士以扇求偈
J29nB224_p0138b09║揮豪欲艸扇頭詩，盡力畫來無一字。引得鐙籠笑不
J29nB224_p0138b10║休，為君投筆慚無地。
J29nB224_p0138b11║示馬神超居士（紫竹菴托滄江）
J29nB224_p0138b12║行盡深谿紫竹菴，禪房華木映晴嵐，秋來一碧如天
J29nB224_p0138b13║鏡，應看銀河下空潭。
J29nB224_p0138b14║示張一嘯居士
J29nB224_p0138b15║日下松支景漸斜，香風十里道人家。一腔清趣能消
J29nB224_p0138b16║受，散步長隄送去雅。
J29nB224_p0138b17║示王如鼎居士
J29nB224_p0138b18║何名清淨何名佛？艸木河山人畜物，縛作一團置掌
J29nB224_p0138b19║中，莫教滾滾如波沸。
J29nB224_p0138b20║示金之鼐居士
J29nB224_p0138b21║萬事經心溺是非，一絲不挂也輕微。請看聚散白雲
J29nB224_p0138b22║景，到底何曾有所依。
J29nB224_p0138b23║示楊文季居士
J29nB224_p0138b24║秋老邊城木葉空，太華風雨夜濛濛。更殘忽霽昆陽
J29nB224_p0138b25║月，一片清光落浪中。
J29nB224_p0138b26║示張正顏居士
J29nB224_p0138b27║寂寂山房月一鉤，風迻花景過囪頭。幾番欲繪金箋
J29nB224_p0138b28║上，只恐王維也著羞。
J29nB224_p0138b29║觀潘契空居士箑頭詩字口號
J29nB224_p0138b30║字玅詩工遠擅場，右丞千古筆生香，莫云不是前身
J29nB224_p0138c01║事，一度思來笑欲狂。
J29nB224_p0138c02║寄劉善用居士
J29nB224_p0138c03║寄語忘情客可來，山中靜極白雲𠂤。河梁亦有清秋
J29nB224_p0138c04║月，好共知音酌茗桮。
J29nB224_p0138c05║示李仁吾居士
J29nB224_p0138c06║道者無心學漢詩，閒情疏散是便宜。相逢有問曹谿
J29nB224_p0138c07║旨，一掌分明贈故知。
J29nB224_p0138c08║示舒隰原居士
J29nB224_p0138c09║物物何曾別性天，祇緣染汙各紛然。如今說破雖無
J29nB224_p0138c10║異，一箇鼻頭沒半邊。
J29nB224_p0138c11║示楊裕德居士
J29nB224_p0138c12║有心說道道非道，無意談心心自心。一箇蒲團緘口
J29nB224_p0138c13║坐，高天白月上幽林。
J29nB224_p0138c14║示王居敬居士
J29nB224_p0138c15║露溼疏林曉霧吹，秋禽啼在桂花支。如何此意人皆
J29nB224_p0138c16║見，不省從前夢幻時。
J29nB224_p0138c17║示鄭洪仁居士
J29nB224_p0138c18║世事看來如野馬，人情不實似潺湲。縱然玉帛千廂
J29nB224_p0138c19║滿，不及道人一日閒。
J29nB224_p0138c20║示申宗琳居士
J29nB224_p0138c21║烹茶釀酉也如如，此是西林高士居。亭上問余玄要
J29nB224_p0138c22║意，青天一嘯落池魚。
J29nB224_p0138c23║示宗玩婆子
J29nB224_p0138c24║油餈擿去事何如？一掌當腮信不虛，火裏生蓮香可
J29nB224_p0138c25║愛，聲名百代播群書。
J29nB224_p0138c26║示宗緣刑夫人
J29nB224_p0138c27║當年秦國扣禪宗，無字徹來笑別峰，心事恐人傳不
J29nB224_p0138c28║盡，親書入道語重重。
J29nB224_p0138c29║示載谷鄭婆子
J29nB224_p0138c30║道在邇而求諸遠，飲得茶來忘卻飯。忽照蔆花省舊
J29nB224_p0139a01║顏，翻然頓足悔來晚。
J29nB224_p0139a02║示曾一諾居士
J29nB224_p0139a03║嵩山敢自愛林泉，總為雲峰許我眠。法社夌徲非不
J29nB224_p0139a04║惜，如今半是野狐禪。
J29nB224_p0139a05║示不及徐婆子
J29nB224_p0139a06║一劍揮空及不及，此談終不落階級。轉身若不解真
J29nB224_p0139a07║機，方寸何能袪妄習。
J29nB224_p0139a08║示于登江婆子
J29nB224_p0139a09║散手千巖未是玄，銀河撲碎始悄然，有人問爾真▆
J29nB224_p0139a10║息，遙指蜀山萬點尖。
J29nB224_p0139a11║示陳待沽居士
J29nB224_p0139a12║吾儕一柄龜毛拂，別是人閒無價物，白石先生也不
J29nB224_p0139a13║知，空教居士來相乞。
J29nB224_p0139a14║示李宗韜居士
J29nB224_p0139a15║塵說剎說熾然說，朝朝莫莫何曾輟。李君歸去返聞
J29nB224_p0139a16║聞，識得從前冤可雪。
J29nB224_p0139a17║示宗祥劉婆子
J29nB224_p0139a18║衲僧盡是老婆兒，此語聞之也大奇。近日梁城劉鐵
J29nB224_p0139a19║磨，孃生鼻孔要人知。
J29nB224_p0139a20║示張希聲居士
J29nB224_p0139a21║臥龍不說聱頭禪，有問當空築鐵鞭。只教偷心無避
J29nB224_p0139a22║處，他年免得哭蒼天。
J29nB224_p0139a23║示宗希蔡婆子
J29nB224_p0139a24║六子生來人未遇，如今者箇也須拋。嵩山問汝如何
J29nB224_p0139a25║道，無翼鳥兒起鶴巢。
J29nB224_p0139a26║示楊完素居士
J29nB224_p0139a27║毗目仙人失卻口，嘉州大象向南走。驀然撞著桃符
J29nB224_p0139a28║神，兩腳踢翻白額吼。
J29nB224_p0139a29║示江佛道居士
J29nB224_p0139a30║春朝細雨下長空，北去翩翩萬里鴻。借問拖泥何所
J29nB224_p0139b01║事，幽谿蹋碎落花紅。
J29nB224_p0139b02║示龔安然婆子
J29nB224_p0139b03║風雨瀟瀟灑碧空，松雲密密送飛鴻。道人欲契無生
J29nB224_p0139b04║旨，且看東園樹樹紅。
J29nB224_p0139b05║示尼維量
J29nB224_p0139b06║辭親下髮為僧事，不務真心也枉然，若得一期桶底
J29nB224_p0139b07║落，翻身便是祖師禪。
J29nB224_p0139b08║示尼還轍
J29nB224_p0139b09║孤標一榻坐閒房，閱盡人閒四十霜。回首絲絲如白
J29nB224_p0139b10║雪，名高蘭若淨天香。
J29nB224_p0139b11║示一舟船頭
J29nB224_p0139b12║蘆花渡口一孤舟，雲衰雨笠自風流。有時臥唱華亭
J29nB224_p0139b13║曲，應是無心仝海鷗。
J29nB224_p0139b14║示大堅禪人
J29nB224_p0139b15║不是挂冠圖小急，都緣學佛價難酬。於今欲入慈雲
J29nB224_p0139b16║室，只是深防棒血流。
J29nB224_p0139b17║示似我禪人
J29nB224_p0139b18║者箇須眉不是我，才離者箇便相左。何如拋下了然
J29nB224_p0139b19║知，斗大茅菴獨自坐。
J29nB224_p0139b20║示南嶽德監院
J29nB224_p0139b21║話到為僧未是難，鼻梁摸著始心安，請觀思大當年
J29nB224_p0139b22║事，三世吞來豈是謾？
J29nB224_p0139b23║示會元禪人
J29nB224_p0139b24║飄飄一笠漢中來，萬里梁城得意回，歸去三川尋古
J29nB224_p0139b25║佛，艸鞋破處罵吾儕。
J29nB224_p0139b26║示李靖邦居士
J29nB224_p0139b27║雨後煙光淨北斗，輕風細細動楊柳。看來不是眼中
J29nB224_p0139b28║塵，無那君心卻自負。
J29nB224_p0139b29║薦萬恭人陳氏
J29nB224_p0139b30║者箇不生元不生，挑鐙未必暗中行。從今識得本來
J29nB224_p0139c01║百，鳥語松風祇是聲。
J29nB224_p0139c02║弔王秉和居士
J29nB224_p0139c03║十載昆明手共攜，來風去雨每嵩西。哭君何事抽身
J29nB224_p0139c04║早，孤我雲瓢在五谿。
J29nB224_p0139c05║弔王長山居士
J29nB224_p0139c06║推破名韁利鎖關，翻身如月涌千山。毗邪有問須親
J29nB224_p0139c07║對，白石青松解笑顏。
J29nB224_p0139c08║
J29nB224_p0139c09║
J29nB224_p0139c10║嵩山野竹禪師語錄卷十（終）