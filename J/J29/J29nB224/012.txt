J29nB224_p0144c01║嵩山野竹禪師語錄卷十二
J29nB224_p0144c02║
J29nB224_p0144c03║鄂　州參仝門人宗宏　錄
J29nB224_p0144c04║鄂　州龍光門人宗上　潞南州兜率門人宗堅　仝編
J29nB224_p0144c05║雜偈
J29nB224_p0144c06║示克禮禪人
J29nB224_p0144c07║谿深勺柄三尺，水靜漁歌一灣。此事無人舉著，隨他
J29nB224_p0144c08║狼藉松關。
J29nB224_p0144c09║示擇木禪人
J29nB224_p0144c10║佛見也須括去，是以乃可安閒。一身輕似雲葉，始得
J29nB224_p0144c11║把茅住山。
J29nB224_p0144c12║示闊安禪人
J29nB224_p0144c13║鐘聲曉出千峰，秋雨夜來幾點，打著闍黎面門，可憐
J29nB224_p0144c14║猶作空閃。
J29nB224_p0144c15║示等齊禪人
J29nB224_p0144c16║竹杖敲開頂盍，眼光映著眉毛。如何者裏難會，卻去
J29nB224_p0144c17║尋李問桃。
J29nB224_p0144c18║示豁山禪人
J29nB224_p0144c19║一口缽盂放下，半閒茅屋隨緣。清泉爚孰三碗，力倦
J29nB224_p0144c20║方床可眠。
J29nB224_p0144c21║示普濟禪人
J29nB224_p0144c22║靜住深山幾祀，不曾拓缽梁城。非衣己自知我，白米
J29nB224_p0144c23║朝朝滿盈。
J29nB224_p0144c24║示玉和禪人
J29nB224_p0144c25║嵩山華木春煖，古寺雲煙靜深。放下蒲輪且坐，流鶯
J29nB224_p0144c26║啼在西林。
J29nB224_p0144c27║示二木禪人
J29nB224_p0144c28║頂門有眼須見，艸履無繩莫拋，信意行將過去，山中
J29nB224_p0144c29║也好誅茅。
J29nB224_p0144c30║示牧山禪人
J29nB224_p0145a01║落日青楓江上，西來幾處漁樵。看他一種佛性，天然
J29nB224_p0145a02║與理俱超。
J29nB224_p0145a03║示純白禪人
J29nB224_p0145a04║椎殺山前石虎，打翻殿上鐙籠。不知何者為佛，但見
J29nB224_p0145a05║日出海東。
J29nB224_p0145a06║示遍谷禪人
J29nB224_p0145a07║春鶯啼上煙華，白雨傾來竹樹。打著心頭不知，要人
J29nB224_p0145a08║指箇入路。
J29nB224_p0145a09║訪曇華上人不遇，題壁而還
J29nB224_p0145a10║南來一衲瀟灑，荷葉翦成練衣，我欲相尋菴裏，元來
J29nB224_p0145a11║拓缽未歸。
J29nB224_p0145a12║聽琴
J29nB224_p0145a13║流水分明指上，高山迻在庭中。轉身一曲悽惋，灑灑
J29nB224_p0145a14║柳霧松風。
J29nB224_p0145a15║漁父詞
J29nB224_p0145a16║蘆華一繫孤舟，便取白魚換酉。明月灣中自傾，醉來
J29nB224_p0145a17║仍臥谿口。
J29nB224_p0145a18║瀟瀟灑灑平生，往往來來洞口。忽遇秦人兩語，回頭
J29nB224_p0145a19║星已在罶。
J29nB224_p0145a20║種華
J29nB224_p0145a21║金峰卓錫幽居，且種幾行松菊。松韻泠泠襲人，菊華
J29nB224_p0145a22║徑徑香屋。
J29nB224_p0145a23║早梅
J29nB224_p0145a24║一支鬥雪開來，冷艷微微出朵。只恐佳人妒忌，任他
J29nB224_p0145a25║煙霧深鎖。
J29nB224_p0145a26║入山
J29nB224_p0145a27║直入千山萬山，管他兩谿三谿。有時大笑巖口，驚起
J29nB224_p0145a28║林中竹雞。
J29nB224_p0145a29║題鐙
J29nB224_p0145a30║一碗孤鐙殿上，清光與月爭明。小師好好挑撥，莫教
J29nB224_p0145b01║非蛾死生。
J29nB224_p0145b02║題壁
J29nB224_p0145b03║飯食經行無別，揮豪壁上圖詩。雖然高士訶罵，識者
J29nB224_p0145b04║心必韙之。
J29nB224_p0145b05║山居
J29nB224_p0145b06║幽居日日清閒，不管聲名榮辱。山下雕胡一掌，三餐
J29nB224_p0145b07║往往豐沃。
J29nB224_p0145b08║示蔣居士武
J29nB224_p0145b09║看盡聯峰集翠，峰頭猿鳥幾聲。日莫牛羊下去，松關
J29nB224_p0145b10║纖月初明。
J29nB224_p0145b11║示晏居士圯
J29nB224_p0145b12║不到石霜奪笏，非從鐵甕輸帶。頓然崛起龐公，一吸
J29nB224_p0145b13║西江絕瀨。
J29nB224_p0145b14║示何居士覺
J29nB224_p0145b15║當日燒菴伎倆，龐家百艸風度，拈來勘驗龍蛇，便是
J29nB224_p0145b16║生機一路。
J29nB224_p0145b17║示許居士貴
J29nB224_p0145b18║缽盂不可安柄，竹杖何曾發櫱。放下手中盞兒，未常
J29nB224_p0145b19║有物爭奪。
J29nB224_p0145b20║示杜居士喻
J29nB224_p0145b21║山翁終日杜門，不是猒煩應對，祇要人人共知，箇事
J29nB224_p0145b22║全無向背。
J29nB224_p0145b23║示宋居士皎
J29nB224_p0145b24║油油出岫春雲，鬱鬱旁籬野艸，細看者箇生機，不消
J29nB224_p0145b25║別去尋討。
J29nB224_p0145b26║示楊居士運
J29nB224_p0145b27║下馬虎谿一笑，登樓見月高呼。總是清涼竟界，騎牛
J29nB224_p0145b28║恐是文殊。
J29nB224_p0145b29║示石居士鏗
J29nB224_p0145b30║當囪幾樹黃梅，臨水數竿綠竹。梅上月來似霜，竹邊
J29nB224_p0145c01║露墜如霂。
J29nB224_p0145c02║示李居士祖
J29nB224_p0145c03║無頭無尾一物，能賓能主多般。山僧一味閒坐，梅雨
J29nB224_p0145c04║一灣兩灣。
J29nB224_p0145c05║示彭居士節
J29nB224_p0145c06║檐前細雨涔涔，山外水雲漠漠。且賞華茶兩鐺，閒來
J29nB224_p0145c07║又上樓閣。
J29nB224_p0145c08║示鄧居士靖
J29nB224_p0145c09║涼風吹亂芭蕉，細雨潤回荳蔻。便是山中佳趣，不妨
J29nB224_p0145c10║高臥清晝。
J29nB224_p0145c11║示陳居士璋
J29nB224_p0145c12║瓦礫放光動地，東瓜說短道長。者箇句當不必，大家
J29nB224_p0145c13║散步西廊。
J29nB224_p0145c14║示王居士曛
J29nB224_p0145c15║王瓜棧上新燕，郁李支頭落英。不是知音莫道，恐他
J29nB224_p0145c16║喚作閒情。
J29nB224_p0145c17║示朱道人煦
J29nB224_p0145c18║涔涔夜雨黃梅，漠漠水田黑犢。好箇風流不知，依然
J29nB224_p0145c19║只是徐六。
J29nB224_p0145c20║示王居士語
J29nB224_p0145c21║鳥語啼來漏洩，山華看去無名。見聞若不黏著，十方
J29nB224_p0145c22║可以橫行。
J29nB224_p0145c23║示何居士業
J29nB224_p0145c24║嵩山高臥雲室，免得勞勞送迎。有問如何是道，子鳺
J29nB224_p0145c25║支上三更。
J29nB224_p0145c26║示鄧居士處
J29nB224_p0145c27║用修遺蹟苔厚，玄鑒禪房艸深，一段風流可惜，與君
J29nB224_p0145c28║且酌東林。
J29nB224_p0145c29║示趙居士莊
J29nB224_p0145c30║桼園夢化蝴蜨，李伯晝成馬胎。二子不知妄相，如何
J29nB224_p0146a01║道眼得開。
J29nB224_p0146a02║示楊居士燾
J29nB224_p0146a03║仲尼精一無比，老氏嬰兒絕倫。惟我瞿曇獨步，十方
J29nB224_p0146a04║總是天真。
J29nB224_p0146a05║示王居士塞
J29nB224_p0146a06║問我西來大意，塞鴻昨夜南飛。王君若也難會，更折
J29nB224_p0146a07║一支紫薇。
J29nB224_p0146a08║示余道人局
J29nB224_p0146a09║仙凡一箇棋局，日月兩枚腐螢。倚檻看華看竹，不知
J29nB224_p0146a10║春老山亭。
J29nB224_p0146a11║示陳道人準
J29nB224_p0146a12║佛說無心最上，我云有物難群。閒來且蹋松景，未必
J29nB224_p0146a13║隨他見聞。
J29nB224_p0146a14║示曹道人冰
J29nB224_p0146a15║蠟人幾度如冰，道者何曾有實。放下一棚是非，端然
J29nB224_p0146a16║坐致深密。
J29nB224_p0146a17║示景道人經
J29nB224_p0146a18║三拜何曾得髓，一言已是遭賊。看來金屑雖貴，眼裏
J29nB224_p0146a19║著他不得。
J29nB224_p0146a20║示汪道人湘
J29nB224_p0146a21║一滴虛空浸爛，何消滾滾瀟湘。道人笑我無實，我也
J29nB224_p0146a22║未曾著忙。
J29nB224_p0146a23║示柳道人竭
J29nB224_p0146a24║不貴隋隄萬樹，亦非白蕅深香。若得末山伎倆，管他
J29nB224_p0146a25║東土西方。
J29nB224_p0146a26║示段居士戍
J29nB224_p0146a27║忽然昨夜秋砧，黃葉西飛滿林。一領鶉衣有在，何消
J29nB224_p0146a28║瞥起驚心。
J29nB224_p0146a29║示孫居士武
J29nB224_p0146a30║無琢無磨是道，有修有證非真。佛生兩路無別，你道
J29nB224_p0146b01║誰疏誰親？
J29nB224_p0146b02║示喬居士鶴
J29nB224_p0146b03║一翮翼翼碧漢，數聲清響前村。往來共我多日，月上
J29nB224_p0146b04║待歸閉門。
J29nB224_p0146b05║示汪居士文
J29nB224_p0146b06║理學知行合一，浮屠戒等三門。何謂禪宗之學？雪峰
J29nB224_p0146b07║覆卻飯盆。
J29nB224_p0146b08║示吳道人凌
J29nB224_p0146b09║是道非道勿論，即心即佛無爭。只管掩室閒坐，從他
J29nB224_p0146b10║涇渭濁清。
J29nB224_p0146b11║示趙道人甸
J29nB224_p0146b12║取得明珠在掌，不須別覓金丹。方知開合隨順，回首
J29nB224_p0146b13║光生指耑。
J29nB224_p0146b14║示胡道人默
J29nB224_p0146b15║三心開卻人眼，親到龍潭不曾。可惜都盧放過，任他
J29nB224_p0146b16║隨處馮陵。
J29nB224_p0146b17║示傅道人說
J29nB224_p0146b18║一箇西來印子，如今落在梁中。是誰摸著師紐，我也
J29nB224_p0146b19║許他立功。
J29nB224_p0146b20║示鄭道人璉
J29nB224_p0146b21║璉也尊為玉器，不如心玉為奇。非男非女之相，分付
J29nB224_p0146b22║鐙籠不知。
J29nB224_p0146b23║示吳居士嚴
J29nB224_p0146b24║青山一塢春雲，白水千群野鶩。莫將入道之源，落在
J29nB224_p0146b25║見聞兩路。
J29nB224_p0146b26║示李道人崇
J29nB224_p0146b27║學道貴乎無我，此言入道之原。嵩山不是饒舌，千聖
J29nB224_p0146b28║從斯一門。
J29nB224_p0146b29║示李居士季
J29nB224_p0146b30║深悲象季澆漓，且旁南山打雀。不是風流衲僧，如何
J29nB224_p0146c01║弄得手腳。
J29nB224_p0146c02║示潭道人祕
J29nB224_p0146c03║法印何曾祕密，心光如日當天。婆子若還識得，不須
J29nB224_p0146c04║別問三玄。
J29nB224_p0146c05║示李道人章
J29nB224_p0146c06║要知龐子回向，拈取龜毛尺長，擿在東洋海裏，回頭
J29nB224_p0146c07║百艸生光。
J29nB224_p0146c08║示李居士淙
J29nB224_p0146c09║萬派東流入海，千山西向摩天。誰知成佛之訣，此處
J29nB224_p0146c10║亦有生緣。
J29nB224_p0146c11║示宋居士軾
J29nB224_p0146c12║每見宋儒理學，也曾口口談禪。傳鐙雖有名字，未必
J29nB224_p0146c13║心心了然。
J29nB224_p0146c14║示李居士碔
J29nB224_p0146c15║你也馬頭截角，我方龜背括毛。笑倒貍奴白羖，何妨
J29nB224_p0146c16║椎殺猿夔。
J29nB224_p0146c17║示王居士玭
J29nB224_p0146c18║論道先須去妄，方才得近如來。然後拈起椎子，一下
J29nB224_p0146c19║兩邊擊開。
J29nB224_p0146c20║示方道人素
J29nB224_p0146c21║曰聖曰凡假名，無脩無證光大。只饒萬里長江，不免
J29nB224_p0146c22║似條襪帶。
J29nB224_p0146c23║示余居士立
J29nB224_p0146c24║說性說心伎倆，奪人奪竟生涯。嵩山一味閒坐，渴到
J29nB224_p0146c25║起來鬻茶。
J29nB224_p0146c26║示鄭居士洪
J29nB224_p0146c27║生死兩關如何？直下穿衣喫飯。有時唼著舌頭，好箇
J29nB224_p0146c28║見成公案。
J29nB224_p0146c29║示陶居士灒
J29nB224_p0146c30║五柳先生好飲，如今好飲何妨。應知者點消息，也在
J29nB224_p0147a01║三桮五觴。
J29nB224_p0147a02║示李居士初
J29nB224_p0147a03║心心欲學般若，見色聞聲若何。忽然跌落盆子，打碎
J29nB224_p0147a04║山廚小鍋。
J29nB224_p0147a05║示王居士沐
J29nB224_p0147a06║為君拈起苕帚，此處也須洞然。好箇機關不識，回頭
J29nB224_p0147a07║只叫蒼天。
J29nB224_p0147a08║示范道人沅
J29nB224_p0147a09║暑往寒來性海，歠茶飲水無生。日用尋常知得，不必
J29nB224_p0147a10║問他淨名。
J29nB224_p0147a11║示彭居士佑
J29nB224_p0147a12║秋水長天一色，此中便是真如。黃華折得盈把，自在
J29nB224_p0147a13║安閒有餘。
J29nB224_p0147a14║示趙道人爾
J29nB224_p0147a15║艸塘荷葉錢小，江岸柳梢線長，若問西來大意，不須
J29nB224_p0147a16║別處商量。
J29nB224_p0147a17║示劉道人盈
J29nB224_p0147a18║𨹁山華山鬥額，菜海昆海談玄。龍女獻珠百顆，夜叉
J29nB224_p0147a19║震動三千。
J29nB224_p0147a20║示陳居士沱
J29nB224_p0147a21║當日寶峰一喝，耳聾吐舌兩人。千古門風不別，誰是
J29nB224_p0147a22║前身後身。
J29nB224_p0147a23║示劉道人能
J29nB224_p0147a24║千山日煖樵歌，一水春晴釣艇，便是道人樂處，識來
J29nB224_p0147a25║與佛齊等。
J29nB224_p0147a26║示劉居士致
J29nB224_p0147a27║者箇如何說得，虛空未必能詮。當日李翱問道，止言
J29nB224_p0147a28║月在青天。
J29nB224_p0147a29║示馬道人涯
J29nB224_p0147a30║臥龍沒甚生涯，惟有一條落藜。或問至道如何，拈起
J29nB224_p0147b01║當頭便批。
J29nB224_p0147b02║示趙居士泰
J29nB224_p0147b03║才然豎起苕帚，人便謂余說禪。只如犢子搖尾，且道
J29nB224_p0147b04║是玅是玄？
J29nB224_p0147b05║示王居士晉
J29nB224_p0147b06║欲得不傳至道，只須斫斷根朱。軀中一物無取，方識
J29nB224_p0147b07║眉山老蘇。
J29nB224_p0147b08║示何居士既
J29nB224_p0147b09║不與鐙籠共語，還仝露柱相娛，識得其中玅理，便為
J29nB224_p0147b10║了事凡夫。
J29nB224_p0147b11║示祝居士深
J29nB224_p0147b12║秋清雲吐明月，水淨光生蚌珠。一段天真不識，請看
J29nB224_p0147b13║鷺宿平湖。
J29nB224_p0147b14║示王居士佐
J29nB224_p0147b15║靜處坐觀物化，怡然自有真如。粗心不得涯際，五眼
J29nB224_p0147b16║未能一窺。
J29nB224_p0147b17║示龔居士基
J29nB224_p0147b18║素履安然進道，不知幾度春秋。審君非是機鈍，入路
J29nB224_p0147b19║難將力求。
J29nB224_p0147b20║示范居士晞
J29nB224_p0147b21║竹裏艸亭僻淨，谿邊石徑幽深，居來始猒塵俗，烹茶
J29nB224_p0147b22║獨箇彈琴。
J29nB224_p0147b23║示李居士正
J29nB224_p0147b24║埽石高眠白晝，曳笻又向青山。若非世外人物，未必
J29nB224_p0147b25║能知此間。
J29nB224_p0147b26║示姚居士贊
J29nB224_p0147b27║居山須遠塵俗，談道莫生妄言。此是高人法式，亦為
J29nB224_p0147b28║成佛之根。
J29nB224_p0147b29║示謝居士暉
J29nB224_p0147b30║過去之言過去，今朝之事今朝。看來無甚關切，且向
J29nB224_p0147c01║嵩山挂瓢。
J29nB224_p0147c02║示劉居士苓
J29nB224_p0147c03║因行不妨掉臂，迻松也得茯苓。返身識得家寶，一切
J29nB224_p0147c04║煩惱自寧。
J29nB224_p0147c05║示吳居士剛
J29nB224_p0147c06║不識金剛玅體，無明窟裏回轉，此番為女敲開，處處
J29nB224_p0147c07║身光大顯。
J29nB224_p0147c08║示余居士任
J29nB224_p0147c09║春山疊疊青嶂，漁唱聲聲水涯。達者風流洩洩，往來
J29nB224_p0147c10║蹋碎煙華。
J29nB224_p0147c11║示聞居士普
J29nB224_p0147c12║廣大如天普盍，煇光似日常明。者箇果然會得，何妨
J29nB224_p0147c13║坐臥經行。
J29nB224_p0147c14║示溫居士模
J29nB224_p0147c15║一毛耑上天地，百艸頭邊祖師，不是其人莫說，恐他
J29nB224_p0147c16║笑殺雙眉。
J29nB224_p0147c17║示鄭居士宜
J29nB224_p0147c18║好箇見成法句，如何賢者無聞。吾儕不惜脣舌，是非
J29nB224_p0147c19║還他莫分。
J29nB224_p0147c20║示李居士依
J29nB224_p0147c21║大道本無依倚，真如何用談論。江清月白之夜，一曲
J29nB224_p0147c22║高歌石門。
J29nB224_p0147c23║示周居士皓
J29nB224_p0147c24║浩浩紅塵有佛，瑩瑩白玉無瑕。道人莫合雙眼，此物
J29nB224_p0147c25║何曾正邪。
J29nB224_p0147c26║示盧居士紀
J29nB224_p0147c27║何常佛性南北，管甚寤迷兩條。只要單刀入去，從前
J29nB224_p0147c28║心垢全消。
J29nB224_p0147c29║示朱居士怙
J29nB224_p0147c30║棒下不能領旨，且看拋下油餈。有時摸著巴鼻，始笑
J29nB224_p0148a01║臥龍古錐。
J29nB224_p0148a02║示陳居士航
J29nB224_p0148a03║嶽林一箇神通，終日嗤嗤自笑，布袋向人解開，何曾
J29nB224_p0148a04║有點玄玅？
J29nB224_p0148a05║示王居士從
J29nB224_p0148a06║世尊有箇三昧，石女偏然寶惜。女也不妨眼開，看他
J29nB224_p0148a07║是甚蹤跡。
J29nB224_p0148a08║示李居士令
J29nB224_p0148a09║欲知衰世津梁，祇是手中拂柄。此處不消佇思，翻然
J29nB224_p0148a10║寤得真淨。
J29nB224_p0148a11║示吳居士忍
J29nB224_p0148a12║階前石是真機，不別淨名一默。如何更問嵩山，歸去
J29nB224_p0148a13║黑山捉賊。
J29nB224_p0148a14║示趙居士鍾
J29nB224_p0148a15║梁山天半嵯峨，黑水江心怒吼。少室真機漏洩，木人
J29nB224_p0148a16║空裏招手。
J29nB224_p0148a17║示尹居士筠
J29nB224_p0148a18║幾樹寒梅厭雪，千竿修竹搖晴。分明好箇歸路，何用
J29nB224_p0148a19║雷奔一聲。
J29nB224_p0148a20║示夏居士恁
J29nB224_p0148a21║才言入路分明，露柱嗤嗤笑倒，不若支鐺鬻茶，管他
J29nB224_p0148a22║天色遲早。
J29nB224_p0148a23║示張居士誥
J29nB224_p0148a24║不隨語默流轉，脫去是非兩岐。方寸全無一物，不知
J29nB224_p0148a25║月上華支。
J29nB224_p0148a26║示鍾居士坰
J29nB224_p0148a27║海上月光炯炯，樹閒華景微微。文殊老子三昧，知得
J29nB224_p0148a28║全拋是非。
J29nB224_p0148a29║示關居士雲
J29nB224_p0148a30║瀟瀟華雨春岸，漠漠香風艸塘，不是瞿曇面見，空勞
J29nB224_p0148b01║別覓丹方。
J29nB224_p0148b02║示計居士緣
J29nB224_p0148b03║道者不隨世緣，蒲團只在山裏。渴來一澗清泉，秋孰
J29nB224_p0148b04║滿林樣子。
J29nB224_p0148b05║示張居士琳
J29nB224_p0148b06║囪虛月照空床，艸密荒肥石徑，不必蓬壺遠尋，須知
J29nB224_p0148b07║此地殊勝。
J29nB224_p0148b08║示王居士𦙆
J29nB224_p0148b09║半雨半晴歲月，不山不水人家。閒來石上趺坐，目送
J29nB224_p0148b10║林東落雅。
J29nB224_p0148b11║示無垢禪人
J29nB224_p0148b12║蹋破萬峰青，飲乾千澗水。若求佛祖心，早須合卻嘴。
J29nB224_p0148b13║示禪學禪人
J29nB224_p0148b14║林下何生涯，山前一塢粟。何須持缽行，卻受人榮辱。
J29nB224_p0148b15║示法雨禪人
J29nB224_p0148b16║如天一味雨，萬物從茲生。借問生機理，無臭复無聲。
J29nB224_p0148b17║示唯識禪人
J29nB224_p0148b18║唯識識何識，唯心心亦空。迅雷下一喝，頓教雙耳聾。
J29nB224_p0148b19║示谿舌禪人
J29nB224_p0148b20║禪者意如何，飲湯識冷熱。閒看谿水流，日日弄長舌。
J29nB224_p0148b21║示覺旨禪人
J29nB224_p0148b22║宿昔談心法，何曾知目前。可憐肝膽裂，空負百華然。
J29nB224_p0148b23║示不波禪人
J29nB224_p0148b24║早晨喫白鬻，到晚饑仍覺。此理复如何，馬頭初生角。
J29nB224_p0148b25║示融旨禪人
J29nB224_p0148b26║一條笻竹杖，是處得人嫌，撥著興化了，結冤到驢年。
J29nB224_p0148b27║示輪旨禪人
J29nB224_p0148b28║新作出家郎，須明方寸事。揩磨日用中，可到如來地。
J29nB224_p0148b29║示慈航禪人
J29nB224_p0148b30║一缽一蒲團，隨緣道自安。魔宮與佛界，是處得盤桓。
J29nB224_p0148c01║送霽禪人還水目
J29nB224_p0148c02║送女歸山裏，離亭分手難。殷勤精道業，莫只自顢頇。
J29nB224_p0148c03║示得心禪人
J29nB224_p0148c04║得心不得心，得心在方寸。昨夜子規啼，聲聲啼出恨。
J29nB224_p0148c05║示尼善逝
J29nB224_p0148c06║臺山大會齋，此語傳千古。分付汝研窮，努力莫茻鹵。
J29nB224_p0148c07║示張居士蘊
J29nB224_p0148c08║慈雲昆海上，張子古城裏。味道幾如饑，往來談至理。
J29nB224_p0148c09║示陳居士見
J29nB224_p0148c10║從來無法說，教我如何指？明月照菴前，吾心常若此。
J29nB224_p0148c11║示宋居士槿
J29nB224_p0148c12║相見不揚眉，舉意便知有。合掌向南辰，面面看北斗。
J29nB224_p0148c13║示蔣居士輪
J29nB224_p0148c14║本來無一事，何須更比倫。東峰日已出，華景落平原。
J29nB224_p0148c15║示孫居士文
J29nB224_p0148c16║慈雲菴前水，太華頂上雪。祖意已了然，叫我如何說。
J29nB224_p0148c17║示戈居士息
J29nB224_p0148c18║寄食江城裏，盤桓艸閣中，問余道中事，日出寺門東。
J29nB224_p0148c19║示郭居士茂
J29nB224_p0148c20║塵中人寂寂，一物了然無。如此行將去，何須問老盧。
J29nB224_p0148c21║示孫居士威
J29nB224_p0148c22║月到清江明，風來桃浪生。仁者心不動，隨處聽啼鶯。
J29nB224_p0148c23║示唐居士廣嚴
J29nB224_p0148c24║佛法無多子，太虛一印定。泥人笑破顏，石女初褱孕。
J29nB224_p0148c25║示徐居士國倫
J29nB224_p0148c26║才欲見山僧，紛紛華雨墮。端然不外求，何處立功過。
J29nB224_p0148c27║示胡居士騰所
J29nB224_p0148c28║無我我亦無，有心心亦有。兩關齊踢破，杲日當垂柳。
J29nB224_p0148c29║示龔居士巹
J29nB224_p0148c30║嵩山一竹篦，勘驗五湖人。打得血流出，方才見本真。
J29nB224_p0149a01║示黃居士昱
J29nB224_p0149a02║要論無生旨，須教道眼真。秋中一片月，看看無纖塵。
J29nB224_p0149a03║示郭居士昱
J29nB224_p0149a04║良哉觀世音，能超諸生死。故號大慈父，如秋月見水。
J29nB224_p0149a05║示熊居士繼
J29nB224_p0149a06║佛本在愚心，亦不離此覺，若明此覺性，誰縛欲誰脫？
J29nB224_p0149a07║示鍾居士慶
J29nB224_p0149a08║馬頭截角易，龜背拔毛難。嶺上古明月，徘徊過石磐。
J29nB224_p0149a09║
J29nB224_p0149a10║嵩山野竹禪師語錄卷十二（終）