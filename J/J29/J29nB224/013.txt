J29nB224_p0149b01║嵩山野竹禪師語錄卷十三
J29nB224_p0149b02║
J29nB224_p0149b03║鄂　州參仝門人宗宏　錄
J29nB224_p0149b04║鄂　州龍光門人宗上　潞南州兜率門人宗堅　仝編
J29nB224_p0149b05║雜偈
J29nB224_p0149b06║西山雜偈
J29nB224_p0149b07║昆海澂清已潑秋，西山高臥看牽牛。人生無事須行
J29nB224_p0149b08║樂，莫待星星白上頭。
J29nB224_p0149b09║牚雲笻竹隨春秀，落澗松聲逐晚來。村村野趣轉幽
J29nB224_p0149b10║翠，樹樹群芳向日開。
J29nB224_p0149b11║一局殘棋罷戲場，百年興廢可悲傷。門前欲散華朝
J29nB224_p0149b12║雨，且旁谿煙詠夕陽。
J29nB224_p0149b13║蹋蹋莓苔春興奢，呼童敲火鬻新茶。銜豪擬畫庭芳
J29nB224_p0149b14║趣，回首青山叫晚雅。
J29nB224_p0149b15║十載曾經采玉蘭，重來烽火半燒殘。青山無恙松風
J29nB224_p0149b16║在，且酌清泉鎮日看。
J29nB224_p0149b17║商山嶺下鴨城西，古樹蒼蒼亂鳥啼。白髮閒僧多種
J29nB224_p0149b18║竹，寒梢百尺與雲齊。
J29nB224_p0149b19║亂石巖巖倚白雲，霜鐘送曉散榆枌。分明一幅王維
J29nB224_p0149b20║畫，可惜和煙落海濆。
J29nB224_p0149b21║世外柴扉旁水涯，高岡華木嚲春支。倚巖夜夜看昆
J29nB224_p0149b22║海，惟有清風明月宜。
J29nB224_p0149b23║眺望青天明月珠，團團如玉向山隅。老僧自說兒時
J29nB224_p0149b24║住，八十年來在畫圖。
J29nB224_p0149b25║一宿山中便欲仙，山花山鳥也紛然。主人注意能留
J29nB224_p0149b26║客，又引峰頭看杜鵑。
J29nB224_p0149b27║芒鞋竹杖宿江村，一夜猿聲響北原。明日欲歸歸未
J29nB224_p0149b28║得，又攜瓢笠入雲門。
J29nB224_p0149b29║麥浪翻翻四月中，海棠葉耎石橋東。欲將老眼看三
J29nB224_p0149b30║日，無那征蓬已挂風。
J29nB224_p0149c01║采蕨
J29nB224_p0149c02║才[巢-果+失]春山放綠蟠，柔疑玉腕淨疑蘭。拓根雖是山中
J29nB224_p0149c03║物，曾與夷齊有舊歡。
J29nB224_p0149c04║采薪
J29nB224_p0149c05║負斧登山山更幽，一聲寒鳥上支頭。雪華回首迷青
J29nB224_p0149c06║嶂，不見江心放鶴洲。
J29nB224_p0149c07║嶺外孤征兩鬢寒，小谿風度雪漫漫。誰知萬壑千崖
J29nB224_p0149c08║玉，也作峨嵋一樣看。
J29nB224_p0149c09║采芹
J29nB224_p0149c10║自識青泥姓字來，芳香幾度共春醅。莫愁回首雲谿
J29nB224_p0149c11║晚，已見東峰月色開。
J29nB224_p0149c12║山居
J29nB224_p0149c13║放下詩瓢砌石籬，茅房常與白雲期。廚薌蕨飯從來
J29nB224_p0149c14║事，說似膏梁恐未知。
J29nB224_p0149c15║山中樣芋足秋來，日日沙鐺只自煨。飽食閒眠明月
J29nB224_p0149c16║下，何須高唱酌金罍。
J29nB224_p0149c17║龍門奉和本師和尚喜雨之作
J29nB224_p0149c18║一躍龍湫白雨來，江天萬里看風雷，雖然艸木生機
J29nB224_p0149c19║別，各自青青抱潤回。
J29nB224_p0149c20║喜林上人至
J29nB224_p0149c21║蹋蹋歌聲澗外來，手攜笻竹打門開，莫愁艸榻為君
J29nB224_p0149c22║下，且酌蒙山勝舊醅。
J29nB224_p0149c23║戲書筆華館
J29nB224_p0149c24║二月煙華滿苑香，主人醉臥古亭旁。莫云往事夢中
J29nB224_p0149c25║夢，今日猶存小洞房。
J29nB224_p0149c26║和雲腹和尚四首（雲嗣象崖珽）
J29nB224_p0149c27║僧玄谷呈雲公复梁司馬四景韻，余讀之，極
J29nB224_p0149c28║愛神竟絕玅，可謂今日雪竇也。把筆和之，雖
J29nB224_p0149c29║不能與雲較得失，聊自警耳。
J29nB224_p0149c30║涉谿
J29nB224_p0150a01║雨盡新晴照柳隄，綠煙深處亂鶯啼。高人此際能消
J29nB224_p0150a02║受，樹樹梨華香滿谿。
J29nB224_p0150a03║心景
J29nB224_p0150a04║柳色鶯聲此見聞，如何別處說氤氳。嵩山日日閒無
J29nB224_p0150a05║事，倚杖高歌入水雲。
J29nB224_p0150a06║寂定
J29nB224_p0150a07║山前雨歇轉新涼，靜入蒲團事事忘。囪外寒雅啼出
J29nB224_p0150a08║月，不知何處散天香。
J29nB224_p0150a09║水月
J29nB224_p0150a10║秋河清極淨無塵，素景遙遙映白蘋。道者了然方寸
J29nB224_p0150a11║裏，此心欲寄與何人。
J29nB224_p0150a12║蟬鳴樹底
J29nB224_p0150a13║輕煙裊裊動高支，葉下清音到莫時。幾度欲題韻未
J29nB224_p0150a14║就，竹風引雨過簾楣。
J29nB224_p0150a15║漁舟夜泛
J29nB224_p0150a16║空潭羕羕弄清河，兩岸蘆華拂細波。回首林皋纖月
J29nB224_p0150a17║上，清煇白露墜漁衰。
J29nB224_p0150a18║罌粟
J29nB224_p0150a19║朵朵東園一丈開，澆紅潑綠美人來。信知西子非凡
J29nB224_p0150a20║種，曾是蓬壺舊結胎。
J29nB224_p0150a21║鬻泉
J29nB224_p0150a22║孤身落落向天涯，且鬻清流醉白沙。坐到月明苔石
J29nB224_p0150a23║上，蘆笙吹起野人家。
J29nB224_p0150a24║聞雁有感
J29nB224_p0150a25║廣陵一夜倍凄清，鴻雁聲中傷客情。仝學少年多不
J29nB224_p0150a26║在，如今何計樂嵒耕。
J29nB224_p0150a27║看蓮
J29nB224_p0150a28║漠漠清池水荇肥，香風款款襲人衣。玉顏已勝澣紗
J29nB224_p0150a29║女，不用吳宮著絳緋。
J29nB224_p0150a30║過萬松山
J29nB224_p0150b01║袈裟自媿亂戎常，病骨三年在異鄉；借問蠻煙何日
J29nB224_p0150b02║淨？此山終是斷人腸。
J29nB224_p0150b03║野望
J29nB224_p0150b04║天目山中響杜鵑，隴雲如絳艸如煙，春風不棄碧嵒
J29nB224_p0150b05║裏，故遣梅華十里妍。
J29nB224_p0150b06║閒游
J29nB224_p0150b07║艸綠東郊曳杖游，山華滿岫隔林丘，谿谿黃鳥啼春
J29nB224_p0150b08║日，回首雲煙在嶺頭。
J29nB224_p0150b09║步友人雪中尋梅韻
J29nB224_p0150b10║寒芳昨夜一支開，玉骨冰肌隔水隈。仙種自應能傲
J29nB224_p0150b11║雪，秋波何必妒香胎。
J29nB224_p0150b12║過準提菴（菴去長松二里）
J29nB224_p0150b13║家在小谿半畝田，每看松鶴避茶煙。閒庭夜夜東峰
J29nB224_p0150b14║月，何必廬山種白蓮。
J29nB224_p0150b15║再參荊南開聖老和尚
J29nB224_p0150b16║荊南再到逢秋日，三徑幽香看菊英。北望秭歸巫峽
J29nB224_p0150b17║外，晚來萬里莫雲平。
J29nB224_p0150b18║遣興
J29nB224_p0150b19║挂笠長松已六秋，殘篇未敢入雙眸。故人遙在南丹
J29nB224_p0150b20║裏，何日扶笻到虎丘。
J29nB224_p0150b21║自勉
J29nB224_p0150b22║莫怨風塵鬢已衰，好將鐵骨傲霜梅。古人不自輕吾
J29nB224_p0150b23║道，八十猶擔杖缽來。
J29nB224_p0150b24║長松別靈巖老和尚
J29nB224_p0150b25║十載依違古夜郎，秋風曉送桂華香。寒蟬欲去千峰
J29nB224_p0150b26║冷，黃葉西蜚引恨長。
J29nB224_p0150b27║詩瓢此日別愚谿，白雨清朝盡柳隄。不識龍山何處
J29nB224_p0150b28║是，茅房無恙借幽棲。
J29nB224_p0150b29║岳色青青雨後真，出門長揖別西鄰。山中有分堪高
J29nB224_p0150b30║臥，只是深褱白髮人。
J29nB224_p0150c01║孤蹤幾度白雲陳，又見黃華向砌開。才得承歡今又
J29nB224_p0150c02║別，安知淚向平生來。
J29nB224_p0150c03║衣缽收來去夜郎，輕身趁鳥又還鄉。蒼苔茅屋深山
J29nB224_p0150c04║裏，敢把虛名播四方。
J29nB224_p0150c05║己躍龍門三汲浪，非仝點額落波濤。他年雲外天蜚
J29nB224_p0150c06║日，好看風雷撼巨鼇。
J29nB224_p0150c07║次王應龍居士韻
J29nB224_p0150c08║三月邊城日气融，白雲來去自西東，晴光幾樹催春
J29nB224_p0150c09║鳥，空使繁聲落艸蓬。
J29nB224_p0150c10║閒坐
J29nB224_p0150c11║不翦芙煙貼翠茵，青苔石上老閒身。東風日日催黃
J29nB224_p0150c12║鳥，坐看山華醉別春。
J29nB224_p0150c13║綠水蒼蒼繫小舠，閒傾白酉复低謠。夕陽才向前谿
J29nB224_p0150c14║口，又挂輕帆去石橋。
J29nB224_p0150c15║偕許刺史宋廣文遊龍泉寺
J29nB224_p0150c16║隨雲緩步上山樓，洞口迢遙白水流，秋色煙光看不
J29nB224_p0150c17║猒，晴霞洗盡一池鷗。
J29nB224_p0150c18║廣陵九日
J29nB224_p0150c19║九月秋高落木時，廣陵孤客倍相思。渝州弟妹知何
J29nB224_p0150c20║處，未得還鄉一問之。
J29nB224_p0150c21║孤梅笑日
J29nB224_p0150c22║玉脂嬝嬝縞衣輕，肯放容華笑晚晴？谿畔已隨春霧
J29nB224_p0150c23║煖，誰將凡品汙高名？
J29nB224_p0150c24║江梅映水
J29nB224_p0150c25║支支瘦骨向江開，香霧沈沈映日來。護惜春光江水
J29nB224_p0150c26║上，冰衫莫遣委莓苔。
J29nB224_p0150c27║訪靈隱和尚
J29nB224_p0150c28║雲日當天暑漸催，幽人著屐向莓苔。到門桃李天然
J29nB224_p0150c29║別，款款清香風𢍏回。
J29nB224_p0150c30║法明曉鐘（即金齒八景）
J29nB224_p0151a01║白雲深鎖帝王居，玉字人傳是御書。不識龍歸何處
J29nB224_p0151a02║去，晚鍾猶自報清虛。
J29nB224_p0151a03║西山晚翠
J29nB224_p0151a04║日莫古城看去雅，武侯祠上夕陽斜。晚風吹得漁樵
J29nB224_p0151a05║冷，滿目清光潑翠華。
J29nB224_p0151a06║龍池夜月
J29nB224_p0151a07║女堞參差印水湄，秋波澹澹引新詩。低回池上龍泉
J29nB224_p0151a08║寺，獨對寒光有所思。
J29nB224_p0151a09║芭蕉石洞
J29nB224_p0151a10║風雨瀟瀟碎玉聲，空嵒百丈倚山城，石門深鎖荒煙
J29nB224_p0151a11║裏，亦有洞簫葉底鳴。
J29nB224_p0151a12║安樂金井
J29nB224_p0151a13║青峰萬點指煙空，觱沸清源出柳東。午夜微波方印
J29nB224_p0151a14║月，蠻奴誰遣汲雲中。
J29nB224_p0151a15║擺井楊柳
J29nB224_p0151a16║金絲織翠曲闌旁，弱弱千條舞夕陽。不向隋隄拖雨
J29nB224_p0151a17║足，山中空自斷人腸。
J29nB224_p0151a18║雲嵒石佛
J29nB224_p0151a19║山門一望白雲開，石壁流光散佛臺。日莫珠林清磬
J29nB224_p0151a20║出，翩翩鸞鶴又蜚回。
J29nB224_p0151a21║金雞溫泉
J29nB224_p0151a22║金齒城東古寺西，碑亭每見昔人題。如今寂寞深山
J29nB224_p0151a23║裏，祇聽黃鸝薄莫啼。
J29nB224_p0151a24║李道人給供口占
J29nB224_p0151a25║松間入定正當春，一樹寒鴉叫殺人。何處道人來給
J29nB224_p0151a26║粟，車聲軋軋起煙塵。
J29nB224_p0151a27║留客
J29nB224_p0151a28║小座當軒春日斜，西山歸鶴破煙霞。三間茅屋能留
J29nB224_p0151a29║客，汲得靈泉夜鬻茶。
J29nB224_p0151a30║乙未元日奉和開聖老人登石林山用原韻
J29nB224_p0151b01║元日晴煙淨，邊春入石林。小谿梅欲亂，前嶺雪還深。
J29nB224_p0151b02║松霧侵人骨，山風散瀑音。誰知塵竟外，聞聽亦無心。
J29nB224_p0151b03║晚眺
J29nB224_p0151b04║寒煙浮竹樹，秋气向檐生。日落山初暗，菊肥暑漸平。
J29nB224_p0151b05║孤峰蜚鳥盡，野澗入雲輕。千里一身外，狂歌茗欲傾。
J29nB224_p0151b06║喜晴柬杜爾侯
J29nB224_p0151b07║晴開峰際曉，人坐小囪中。定水浸香案，蜚崖斷雨虹。
J29nB224_p0151b08║青煙含瘦柳，白露下微風。已見楓林晚，山山霜葉紅。
J29nB224_p0151b09║薄莫
J29nB224_p0151b10║登高岳色冷，野望晚山昏。秋老林光瘦，谿乾雲气溫。
J29nB224_p0151b11║煙隨虹雨出，鳥向夕陽翻。故舊音書盡，悲風動石門。
J29nB224_p0151b12║玅應寺
J29nB224_p0151b13║白白金沙地，青青玉井蓮。古碑荒鳥篆，廢沼引牛泉。
J29nB224_p0151b14║微雨溼松子，茶鐺散竹煙。了然人景外，鐙火接諸天。
J29nB224_p0151b15║褱本師靈和尚
J29nB224_p0151b16║一別經三載，音書絕夜郎。昆明秋夜月，湘水播州霜。
J29nB224_p0151b17║落木紛紛盡，邊風浸浸涼。自知褱抱拙，何日奉恩光。
J29nB224_p0151b18║仝汪牧鯤夜坐得樓字
J29nB224_p0151b19║石壺傾苦茗，竟日坐山樓，雨過苔衣溼，雲生竹戶幽。
J29nB224_p0151b20║相逢萬里外，談笑五谿頭，莫問平生事，千峰已莫秋。
J29nB224_p0151b21║和佟太守韓甲喇觀海之作
J29nB224_p0151b22║下馬山林晚，蒼芒碧海深。波砰知變化，浪靜識禪心。
J29nB224_p0151b23║樹樹寒蟬聒，村村野鳥吟。歸來茗碗在，何以獻高岑。
J29nB224_p0151b24║戲題大我靜主房
J29nB224_p0151b25║山深成野況，高日照嵒津，坐見僧寮畫，行探石澗春。
J29nB224_p0151b26║一峰天外杳，萬木眼中頻，借問降龍缽，欲收何處鱗？
J29nB224_p0151b27║答友人餽物兼話舊
J29nB224_p0151b28║獨坐松囪下，焚香聽鳥鳴。打門何處客，聞語似師兄。
J29nB224_p0151b29║曾憶荼蘼別，今逢玉菊清。贈余方外物，十襲敢云輕。
J29nB224_p0151b30║送友人之昆陽
J29nB224_p0151c01║秋淨山光冷，前涂路頗遙。邊雲隨去景，野鳥逐歸橈。
J29nB224_p0151c02║纔看釣魚叟，忽過冷水橋。昆陽何處達，落日見漁樵。
J29nB224_p0151c03║秋日坐梵菴上人房
J29nB224_p0151c04║石床華木裏，黃葉落西風，萬里音書斷，一身鬼國東。
J29nB224_p0151c05║青山插雲際，白露下芳叢，坐到夕陽後，秋香入梵宮。
J29nB224_p0151c06║還山
J29nB224_p0151c07║看看谿山晚，前村日已斜。隨雲行澗水，趁鳥入煙霞。
J29nB224_p0151c08║古畫仍餘壁，寒梅漸有華。且烹龍窟下，塵外道人家。
J29nB224_p0151c09║寄都統高居士（諱得捷，道號佛果）
J29nB224_p0151c10║晴日浮滄波，清風吹芰荷。嵒深臧虎豹，村遠隔笙歌。
J29nB224_p0151c11║山靜人來少，林疏月上多。何時王事暇，一騎入煙蘿。
J29nB224_p0151c12║秋夕與白雲上人
J29nB224_p0151c13║白霧三山起，秋風一院涼，茶煙熏石壁，霜鳥上隄楊。
J29nB224_p0151c14║泉落龍嵒下，人經虎洞旁，茅菴竟日好，坐臥只空堂。
J29nB224_p0151c15║送王太守（諱命來）
J29nB224_p0151c16║相逢一月閒，談笑滿臺榭，閒去看谿流，倦來歸艸舍。
J29nB224_p0151c17║離情生昨日，論道只今夜，前路須善為，陰晴莫自詫。
J29nB224_p0151c18║答扶相國（諱絅）
J29nB224_p0151c19║月浮不出戶，況复到人間。囪下南華孰，階前苔石斑。
J29nB224_p0151c20║微風聞鳥語，亂響落潺湲。自是塵沙業，一生即可刪。
J29nB224_p0151c21║與天龍陳居士
J29nB224_p0151c22║陳公西蜀名家，疆場俠士，雖羇身戎塞，心在
J29nB224_p0151c23║空宗。歲辛丑，余遷五福，公再往盤桓，因就果
J29nB224_p0151c24║園刱室為游宴地。鄉里胡公額曰綠野軒，乃
J29nB224_p0151c25║約仝志閉室轟飲。是日獨余惺惺，遂賦一章。
J29nB224_p0151c26║青林開一室，白石映新晴。樹密禽常宿，潭深水至清。
J29nB224_p0151c27║萬竿階下靜，五斗座中傾。余獨惺惺者，天池聊以烹。
J29nB224_p0151c28║竹林寺
J29nB224_p0151c29║一到無塵地，白雲在五峰，蘿上新秋月，山中舊日鐘。
J29nB224_p0151c30║錫閒曾解虎，缽淨可降龍，飯罷無餘事，散步自扶笻。
J29nB224_p0152a01║擬寒山詩（用麗江世守虛白木公雲薖集韻二十首）
J29nB224_p0152a02║黃金如可成，白璧賤武夫。真覺陶幻妄，大道貴清虛。
J29nB224_p0152a03║世界蝸角耑，乾坤著小壺。火風銷歇盡，浮漚若潰疽。
J29nB224_p0152a04║但圖名與利，早是利心人。況复梯榮業，鹿鹿走夢身。
J29nB224_p0152a05║何日去煩熱，優游樂天真。悲愍甚悲愍，不得脫囂塵。
J29nB224_p0152a06║自省身世事，何物與我親。髮膚非己有，妻子屬他人。
J29nB224_p0152a07║一入冥塗閒，業風吹識神。不如休歇去，免此淫怒瞋。
J29nB224_p0152a08║未能空五蘊，躁妄名為濁。逐塵自迷源，隨真賊可捉。
J29nB224_p0152a09║寒潭月皎潔，空華何勞斲。慧日本常光，如何不自覺。
J29nB224_p0152a10║鼻祖未西來，箇箇丈夫漢。直逗到今日，如麻似粟亂。
J29nB224_p0152a11║空勞逞嬌姿，安知有長歎。烏乎女如此，驢年登彼岸。
J29nB224_p0152a12║此身離襁褓，漸漸形姝好。渾渾若蜉蝣，凄然便衰老。
J29nB224_p0152a13║人生天地閒，一息難再保。經紀眼前華，不如修行早。
J29nB224_p0152a14║看看如逆旅，光陰真過客。無生半箇無，趨利常千百。
J29nB224_p0152a15║未雪妻兒冤，又酬牛馬役。奔波尚未寧，早被閻羅責。
J29nB224_p0152a16║耽色拖紅裙，欲食美酉葷。蛾眉充後掖，金珠足千斤。
J29nB224_p0152a17║一朝臨死期，方悔不鑒殷。拘拘去冥路，回首誰從君。
J29nB224_p0152a18║貨財不為家，世珍非我有。獨有兩箇字，拙愚常抱守。
J29nB224_p0152a19║服食莫多貪，無憂無過咎。千鍾何足娛，寸地福還厚。
J29nB224_p0152a20║我有一奇物，如空谷傳響。六用或來需，應之豪不爽。
J29nB224_p0152a21║德常被天人，重重若梵網。乘此大悲心，可以化諸枉。
J29nB224_p0152a22║山中何所有，清谿與白雲。或值漁樵語，或從麋鹿群。
J29nB224_p0152a23║青冥發澹靄，迻坐對斜曛。客至隨豐儉，柏子香得焚。
J29nB224_p0152a24║道人衡門下，棲遲方契真。衣破翦荷葉，理窮惟谷神。
J29nB224_p0152a25║守智休離德，為物先體仁。勤勤教初學，勿自憍主賓。
J29nB224_p0152a26║夢裏作國王，覺來何曾履。浮生三萬場，終是癡愚子。
J29nB224_p0152a27║富貴不牢固，聰明安用此。伯夷與叔齊，今古無多已。
J29nB224_p0152a28║日日看谿流，敖遊古松下，談心佛日明，講究尊王化。
J29nB224_p0152a29║風打艸蓬蜚，仙人時獨駕，頫仰天地閒，大道誰酬價？
J29nB224_p0152a30║世事多紛云，吾心寂頗玅，林泉常澹泊，免得天人笑。
J29nB224_p0152b01║不赴王城齋，安趨公侯召？清谿無秋冬，一竿惟自釣。
J29nB224_p0152b02║聖教有確論，權實兩為門，三賢眼上翳，吾心樂秋原。
J29nB224_p0152b03║少室單傳旨，玅道奚用言？奇哉复奇哉，歸來早閉閽。
J29nB224_p0152b04║鶤鵬背千里，錦鱗汙池游。逐本須棄末，煩性一旦休。
J29nB224_p0152b05║是物皆有適，齊之早不侔。無笑莊生陋，明明是贅疣。
J29nB224_p0152b06║雪鶴白自白，墨煤黔自黔，黃檗何為苦？甘艸元非甜。
J29nB224_p0152b07║覺性恒如是，初月露纖纖，勞生無把著，不及益當謙。
J29nB224_p0152b08║酉色神之鑿，貨財命之斧。華羅喪人明，功名實心蠱。
J29nB224_p0152b09║惟有越格士，無憂常無苦。往來天地先，遊戲任州府。
J29nB224_p0152b10║我擬寒山詩，本從雲薖集。三复義自殊，俗士尚能及。
J29nB224_p0152b11║煙雲灑太清，筆墨蜚華汁。大事雖未能，西江欲盡吸。
J29nB224_p0152b12║贈米太守（諱璁，曾參萬峰明和尚）
J29nB224_p0152b13║自謂曹谿客，复從白兔來，禪深棒下旨，機玅地中雷。
J29nB224_p0152b14║長嘯三祇劫，尤嫌八斗才，梁山如有約，莫道不重回。
J29nB224_p0152b15║答杜長史（諱元英）
J29nB224_p0152b16║若欲覓安心，覓心不可得。春來萬物青，月晦一宵黑。
J29nB224_p0152b17║動靜觀無因，後先求有則。堂堂大道宗，君道何通塞。
J29nB224_p0152b18║送別劉順州
J29nB224_p0152b19║星軺五馬使，行色碧雞初。手綰銅章臭，旂開日气餘。
J29nB224_p0152b20║邊春華擁署，夾道雨隨車。若到順州後，還須寄一書。
J29nB224_p0152b21║仙月盧兵憲夜坐嵩山
J29nB224_p0152b22║中夜坐嵩山，秋光清四野。重徵五蘊床，不及白蓮社。
J29nB224_p0152b23║諸郡仰金湯，一竿牚大廈。銜桮夜茗孰，默默情堪瀉。
J29nB224_p0152b24║仝岳峙如賀大來月夜登樓用前韻
J29nB224_p0152b25║乘興夜登樓，推囪遙望野。清光在石林，玉露滴茅社。
J29nB224_p0152b26║鬻月問流泉，工詩頻步廈。山童滌瓦區，苦茗為君瀉。
J29nB224_p0152b27║秋日答劉文季內翰
J29nB224_p0152b28║相逢古道在，高論亦何奇。悅老相徵詰，張公啟笑眉。
J29nB224_p0152b29║更殘翻溺器，曉後說家私。自是雲山衲，清閒可得披。
J29nB224_p0152b30║示實參居士
J29nB224_p0152c01║忽見西流火，還聞北陸風。嚴霜沾老樹，皓月起長空。
J29nB224_p0152c02║不欲露全體，翛然明正中。來時卻無口，今古憶何窮。
J29nB224_p0152c03║雪日書示大眾
J29nB224_p0152c04║群陰剝盡日，瑞雪滿崔嵬。無著王恭服，好傾黨氏桮。
J29nB224_p0152c05║充廚愁翦蔬，占韻喜從梅。更有過人處，寒盧撥死灰。
J29nB224_p0152c06║七夕旅次二首
J29nB224_p0152c07║七月方流火，江楓已半紅。晚霞親橘柚，殘暑卻梧桐。
J29nB224_p0152c08║河上鵲橋起，天邊雲路通。如何身似葉，猶滯在梁中。
J29nB224_p0152c09║日下西峰際，晴光向晚開。人間乞巧候，天上合歡哀。
J29nB224_p0152c10║對月輕搖珮，依雲漫酌桮。可憐此一夜，淚向平生來。
J29nB224_p0152c11║送甸舒和尚居五華
J29nB224_p0152c12║涂飾光先德，磨磚砌五華，金沙清淨界，鐘聲梵王家。
J29nB224_p0152c13║瓦合迷蒼鼠，亭斜栖白雅，佛鐙從此續，爍破嶺頭霞。
J29nB224_p0152c14║示昇首座
J29nB224_p0152c15║春日生峰際，煙華起洞邊，風回香自遠，艸耎色還妍。
J29nB224_p0152c16║綠入松雲度，白迻野鶴遷，相依烹樣芋，飽食亦堪眠。
J29nB224_p0152c17║送裕之張檀越齎奏京師
J29nB224_p0152c18║新秋暑未退，萬里北平行。馳驛尊王事，揮鞭入帝京。
J29nB224_p0152c19║征涂須保愛，到處看逢迎。馬首歸何日，山茶欲待烹。
J29nB224_p0152c20║山居
J29nB224_p0152c21║山靜從無俗客尋，閒華野徑自低吟。春來鋤藥防牙
J29nB224_p0152c22║損，秋後收禾畏鼠侵。月到清流常獨坐，雲封古石每
J29nB224_p0152c23║多陰。蒲團一定三更冷，榻下惟聞促織音。
J29nB224_p0152c24║高藍山元日登眺
J29nB224_p0152c25║空山欲上履冰苔，已見晴煇旁柳開，度澗吟行浮野
J29nB224_p0152c26║色，倚嵒小座韻新梅。百年心事從人欲，一塢春光向
J29nB224_p0152c27║岫來，最是今朝興自別，衣常帶得谷雲回。
J29nB224_p0152c28║寧國寺（寺在迷渡）
J29nB224_p0152c29║桃華滿樹映春開，紅景含香逐水回，綠艸芬芳天正
J29nB224_p0152c30║暖，白雲明滅日初來。瘴深迷渡情堪泣，碑臥荒村事
J29nB224_p0153a01║可哀，松寺未殘僧已老，何時鐘聲出莓苔？
J29nB224_p0153a02║次宋廣文寄上許刺史之作用來韻
J29nB224_p0153a03║昨夜蜚鴻到白雲，山山泉石起氤氳。新新墨跡還含
J29nB224_p0153a04║潤，戛戛金聲未可群。世上如君誰夢筆？黔中惟我稿
J29nB224_p0153a05║先焚。從今莫寄蒲團客，五老峰前實媿君。
J29nB224_p0153a06║太極樓分韻得秋字
J29nB224_p0153a07║樓觀菜海碧波流，又見西風送晚秋。幾點斷雲穿石
J29nB224_p0153a08║谷，一群歸雁落沙洲。閒敲玉磬僧房淨，時看楞伽利
J29nB224_p0153a09║路休。吟罷又隨庭鶴去，橋頭坐看采蔆舟。
J29nB224_p0153a10║除夕
J29nB224_p0153a11║萬事傷悲今日驅，百年歡笑每須臾。名心澹盡如桮
J29nB224_p0153a12║水，利路無關只瓦盧。自著松柴烹玉雪，誰將柏酉酌
J29nB224_p0153a13║冰壺。雲房且過眼前日，莫管人家換舊符。
J29nB224_p0153a14║偶成與竹眉、竹元、不磷諸徒
J29nB224_p0153a15║戶外昆明積水深，漁歌薄莫響蘆林。扁舟欲泛澂江
J29nB224_p0153a16║月，夕雨將收擣練砧。老病相催潘岳鬢，兒孫須學古
J29nB224_p0153a17║人心。熱腸未盡楊華盡，萬里春歸亂鳥吟。
J29nB224_p0153a18║卜居金華山
J29nB224_p0153a19║小築新居祇樹中，盧峰裊裊紫煙空。雲來雲去隨深
J29nB224_p0153a20║澗，華落華開逐曉風。翠黛有時生莫嶺，西山無日不
J29nB224_p0153a21║垂虹。林香又是清明節，倚杖階前看去鴻。
J29nB224_p0153a22║南峰寺
J29nB224_p0153a23║曳杖重來舊竹房，疏鐘猶聽出山岡。千章古木排雙
J29nB224_p0153a24║徑，一畝新荷綻晚香。洞口閒雲流石壁，樓頭白月映
J29nB224_p0153a25║池塘。上方自是清涼竟，幾度游人洗熱腸。
J29nB224_p0153a26║室中聞野哭
J29nB224_p0153a27║雲松百畝景蒼蒼，忽聽哀聲人斷腸，不為無家深墮
J29nB224_p0153a28║淚，多因催賦苦悲傷。鬻雞雨過莓苔滑，典室翁▆艸
J29nB224_p0153a29║色荒，日莫更愁鈞帖至，悽風吹殺舊隄楊。
J29nB224_p0153a30║綠野軒
J29nB224_p0153b01║一到雲中見古初，塵氛何敢入幽居。高眠自斷天涯
J29nB224_p0153b02║夢，病骨難刪舊日書。對柳閒看春欲老，向山遠望鳥
J29nB224_p0153b03║蜚徐。今朝莫遣夕陽早，石上谿翁正釣魚。
J29nB224_p0153b04║仝刺史于公坐綠野軒
J29nB224_p0153b05║聲聲黃鳥響柴荊，遙望雲山物色清。白白梨華開谷
J29nB224_p0153b06║口，青青松子弄春明。愛君詞賦人難敵，媿我袈裟事
J29nB224_p0153b07║未精。茶孰室中須暢飲，雪絲莫待滿頭生。
J29nB224_p0153b08║龍泉寺
J29nB224_p0153b09║九曲清流羕碧渦，迢遙一徑入煙蘿。風回綠水迻秋
J29nB224_p0153b10║月，雨斷青天朗玉河。琪樹華開香上界，慈雲景潤溼
J29nB224_p0153b11║輕羅。明朝還有前涂恨，不識沾巾思若何。
J29nB224_p0153b12║送內翰劉文季歸里用來韻
J29nB224_p0153b13║自投書劍學深臧，每見秋高憶故鄉。千里峨嵋無限
J29nB224_p0153b14║恨，十年昆海不勝忙。人歸故國愁荒塞，夢到天涯淚
J29nB224_p0153b15║染常。此去蠶叢莫久住，兔園寂寞思梁王。
J29nB224_p0153b16║喜李方伯再過賞桃
J29nB224_p0153b17║華木幾番雨雪催，清香始見逐風來。在培已得隨春
J29nB224_p0153b18║日，點叕深叨作賦才。暢飲何須邀美妓，尋芳不用折
J29nB224_p0153b19║新梅。只因民膜關心苦，嵩寺難教十日回。
J29nB224_p0153b20║和福海靈老人輓淮仙先生原韻
J29nB224_p0153b21║雪照湖沙一片明，江春又旁白雲生。祝融有日開青
J29nB224_p0153b22║嶂，華屋無琴對紫荊。漢水西來城郭冷，蛇山東向薜
J29nB224_p0153b23║蘿晴。陰陰松柏千峰裏，只與漁樵舊有盟。
J29nB224_p0153b24║示蒼石禪人
J29nB224_p0153b25║千峰𠂤裏好刈茅，縛箇閒房十尺高，自放豪吟消岑
J29nB224_p0153b26║寂，可將清磬擊雲皋。是非不問纔方淨，歌笑何須喜
J29nB224_p0153b27║酌醪？漫道煙霞非我隱，如今四海盡風濤。
J29nB224_p0153b28║親王省耕南郭，便泛近華洲，上宴賞夫渠
J29nB224_p0153b29║王家南郭說田疇，萬井瘡痍已可瘳。浪夾旌旂蛟送
J29nB224_p0153b30║雨，弓開明月箭翻鶖。聯檣戀賞夫渠勝，載酉稱觴荇
J29nB224_p0153c01║菜柔。不數梁園詞賦美，棠陰有曲詠千秋。
J29nB224_p0153c02║小壺橋獲拙鳩集，步蜚華入研池韻
J29nB224_p0153c03║輕舠一繫讀新詩，字秀如何不費思。敲石聲聲翻峽
J29nB224_p0153c04║水，落英點點入香池。階前老檜方消雪，橋下脩鱗欲
J29nB224_p0153c05║躍時。好著奚囊歸寺去，江湖有意報相知。
J29nB224_p0153c06║和張太守游華亭寺見寄
J29nB224_p0153c07║燕公詞賦舊知名，宇內新聲未可爭。南徼惠行憐赤
J29nB224_p0153c08║子，東山臥起為蒼生。僊僊旌旆華亭日，隱隱笙歌孟
J29nB224_p0153c09║獲城。玄鑑遺蹤千古在，白雲倚檻看嵒耕。
J29nB224_p0153c10║嵩山野竹禪師語錄卷十三（終）