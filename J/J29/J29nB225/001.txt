J29nB225_p0159a01║鄂州龍光達夫禪師雞肋集
J29nB225_p0159a02║侍者道氾、道沖等錄
J29nB225_p0159a03║據室：「妙喜室中，竹篦已落窠臼；道吾堂前，水劍早涉
J29nB225_p0159a04║塗程。直饒坐斷千差，不通凡聖，也未免是擊鼓宣令。
J29nB225_p0159a05║龍光者裏要且不然，飯罷濃煎茶喫了，池邊坐石數
J29nB225_p0159a06║游魚。」
J29nB225_p0159a07║小參：「說心說性，塗堊虛空；舉古舉今，葛藤滿地。雲門
J29nB225_p0159a08║椎殺世尊，華亭覆卻舟子，自陷陷人。雪峰輥出繡毬，
J29nB225_p0159a09║明州放下布袋，賺人人賺。接來拋卻，和聲便打，相習
J29nB225_p0159a10║成風。豎拂敲椎，揚眉瞚目，時流公榦。大眾！畢竟如何
J29nB225_p0159a11║始能相應？」良久云：「多言數窮，不如守中。」
J29nB225_p0159a12║值雪小參：「瓊鋪宇宙，玉砌乾坤，處處呈普賢境界，頭
J29nB225_p0159a13║頭露舍那全身，情與無情一寒徹骨，他方此界水凍
J29nB225_p0159a14║冰生。正恁麼時，千山鳥飛絕，萬徑人蹤滅，孤舟蓑笠
J29nB225_p0159a15║翁，獨釣寒江雪。」遂以杖作垂釣勢，云：「眾中莫有不顧
J29nB225_p0159a16║危亡底麼？」眾無對，乃云：「過也，過也。」便下座。
J29nB225_p0159a17║小參：「『有句無句』，葛藤蔓延，始作俑者，其無後乎？『如藤
J29nB225_p0159a18║倚樹』，扶籬靠壁，有甚了期？爭柰亭亭玉立者少？『樹倒
J29nB225_p0159a19║藤枯』，一去不再來，千古空相憶。美則美矣！要且不是
J29nB225_p0159a20║女放身命處。『句歸何處』，筠袁虔吉，頭上插筆。四千里
J29nB225_p0159a21║賣布單猶是小，且若非獨眼龍望空啟告，溈山笑口
J29nB225_p0159a22║至今猶合不得。還知龍光落處麼？」左右顧視，云：「到即
J29nB225_p0159a23║不點。」
J29nB225_p0159a24║小參：「時人謂我忒䰐鬖，我笑時人不自慚，舉足趑趄
J29nB225_p0159a25║言囁嚅，爭似佯狂一味憨？長老自益州發足，欲致海
J29nB225_p0159a26║岳於杖底，不期一陣黑風吹入愛網，因思古人法幢
J29nB225_p0159a27║隨處建立，是以卓杖於父母之國。柰何邪見之流妄
J29nB225_p0159a28║生議論，縱有佛祖陳規亦莫足憑，所謂匹夫不可奪
J29nB225_p0159a29║志也。於今更相迥別，風冒葛衣，將佛法世法拈放一
J29nB225_p0159a30║邊；與兩友三朋尋芳拈韻，頭出頭沒於十字街頭，絕
J29nB225_p0159b01║跡絕蹤於千峰頂上。恁麼行徑，且道還有祖師意也
J29nB225_p0159b02║無？」凝眸顧眾，云：「中人未分於存亡，下士撫掌而弗顧。」
J29nB225_p0159b03║扶先大人朱文貞先生柩歸祖塋。堂祭畢，乃云：「四十
J29nB225_p0159b04║四年言不及，遺留今日待兒孫，塗中受用如何委？旌
J29nB225_p0159b05║旐搖搖舞石門。」驀指柩云：「此是黃面老人槨示雙趺
J29nB225_p0159b06║底消息，今日先大人為女諸人指出了也。還領略得
J29nB225_p0159b07║麼？」遂扶柩上道。
J29nB225_p0159b08║小參：「松直棘曲，鶴白烏玄，道是指物傳心，何異認賊
J29nB225_p0159b09║為子？弗謂指物傳心，未免棄明投暗，直饒不涉二塗，
J29nB225_p0159b10║總是滯殼迷封，更擬色見聲求，轉見落七落八。且道
J29nB225_p0159b11║如何即得？山蟬帶響穿疏戶，野蔓連青入破窗。」
J29nB225_p0159b12║羯磨，舉：「《楞嚴經》云：『若有一人發真歸元，十方虛空悉
J29nB225_p0159b13║皆消隕。』今日諸大德興大乘心來者保社，滌琉璃缾、
J29nB225_p0159b14║盛師子乳，可謂發真歸元矣！祇如十方虛空作麼生
J29nB225_p0159b15║消隕？」眾無對，乃云：「碎也，碎也。」復云：「喚甚麼作虛空？」
J29nB225_p0159b16║教杖。舉：「稠禪師云：『本自不求名』，掩耳偷鈴，望空啟告，
J29nB225_p0159b17║下載清風付與誰？『剛被名求我』，驢事未了馬事又來，
J29nB225_p0159b18║何時勦絕？早落時人第二機。『巖前解二虎』，吽！曾向幾
J29nB225_p0159b19║人言？草裏漢還要棒喫麼？『障卻第三果』，不打自招，露
J29nB225_p0159b20║尾藏頭何似生？雖是震靈丸握女掌中，爭奈塗毒鼓
J29nB225_p0159b21║置女頂上？設有箇不顧危亡底向稠禪師頂上一擊，
J29nB225_p0159b22║稠禪師與諸仁者不必言，龍光長老聻？」乃振錫一下，
J29nB225_p0159b23║云：「蘇嚕蘇嚕！」
J29nB225_p0159b24║小參：「至道無難，惟嫌柬擇，但莫憎愛，洞然明白。古人
J29nB225_p0159b25║恁麼，正所謂鎔盆缾釵釧為一金，攪醍醐酥酪成一
J29nB225_p0159b26║味，傾向南閻浮洲，貍奴白羖喫得飽齁齁地，不管東
J29nB225_p0159b27║南西北，長連床上放憨大睡不為分外。且問你：還覺
J29nB225_p0159b28║寒毛卓豎麼？」
J29nB225_p0159b29║小參：「毗盧閣上烏鵲演不二之門，昆海波中鳧𪄀唱
J29nB225_p0159b30║一乘之旨。動也濤掀浪涌，靜也萬彙闃然，一一直指
J29nB225_p0159c01║真常，各各心空及第。故我見前眾友，六時動止中規；
J29nB225_p0159c02║行腳高流，晨夕參辭有度。豈容攃沙土以眯目，坌塵
J29nB225_p0159c03║埃而汙體者哉？爭柰先聖有則公案欲共商量，是以
J29nB225_p0159c04║不避訶斥特相借問。」驀顧左右云：「當斷不斷，反招其
J29nB225_p0159c05║亂即且止，風穴便下座意作麼生？」遂展兩手云：「嗄！」
J29nB225_p0159c06║小參：「庭前柏子覿體全彰，壁上真儀分明呈似，乃至
J29nB225_p0159c07║林間松韻，澗底魚行，閒雲來去，好鳥和鳴，一一為諸
J29nB225_p0159c08║人發明向上，因甚不肯直下相承？還會麼？有時自發
J29nB225_p0159c09║鐘磬響，落日更見漁樵人。」
J29nB225_p0159c10║小參，舉丹霞燒木佛竟，乃云：「丹霞和尚向熱燄中頭
J29nB225_p0159c11║出頭沒，不負天然之號，爭柰院主皮下無血？若是龍
J29nB225_p0159c12║光門下，待渠云：『吾燒取舍利。』便推渠入火中，庶幾救
J29nB225_p0159c13║他木佛，免致累及須眉。且道丹霞還甘麼？」
J29nB225_p0159c14║小參：「佛道玄邈，貴在研窮。倘有盜西池果之能，不必
J29nB225_p0159c15║買鑽核之李；有閱市肆書之慧，不必投束脩之羊。苟
J29nB225_p0159c16║或未能，且從四海覓知己，謾視天涯若比鄰。」
J29nB225_p0159c17║小參，舉：「雪峰在德山作飯頭，一日飯遲，山擎缽下法
J29nB225_p0159c18║堂。峰曬飯巾次，見山乃云：『鐘未鳴，鼓未響，托缽那裏
J29nB225_p0159c19║去？』著問教他口啞去，堂奧中虎豹。山便歸方丈，赤眼
J29nB225_p0159c20║撞著火柴頭，一場懡㦬。峰舉似巖頭，刺腦入膠盆。頭
J29nB225_p0159c21║曰：『大小德山未會末後句在。』矢上加鐵，情知你▆▆
J29nB225_p0159c22║此機。山聞，令侍者喚頭去，問：『女不肯老僧那？』句賊▆
J29nB225_p0159c23║家。頭密啟其意，赤土畫簸箕。山乃休，又恁麼去也，隨
J29nB225_p0159c24║邪逐惡有甚麼限？明日陞堂，果與尋常不同。著賊了
J29nB225_p0159c25║也，賺殺一船人。頭至僧堂前，拊掌大笑曰：『且喜山頭
J29nB225_p0159c26║老漢會末後句了。』滿口含霜。『他後天下人不柰伊何？』
J29nB225_p0159c27║是甚麼心行？『雖然，也只得三年活。』日鑿一竅，七日而
J29nB225_p0159c28║渾沌死。」復拈云：「德山拈一條棒，斷衲子命根；雪峰鼓
J29nB225_p0159c29║兩片皮，為一時宗匠。不期被奯公一橈打入水中，至
J29nB225_p0159c30║今出頭不得。」遂召大眾云：「莫有救得二老者麼？」僧擬
J29nB225_p0160a01║對，師云：「非公境界。」曳拄杖便起。
J29nB225_p0160a02║佛誕小參：「未離兜率，已降皇宮；未出母胎，度人已竟。
J29nB225_p0160a03║那堪指天指地，七步周行，天王捧足，子夜踰城，雪山
J29nB225_p0160a04║麻麥，刺眼明星。談空談有，說性說心，拈花露旨，衣缽
J29nB225_p0160a05║繩繩。總是龜毛栽眼裏，平地掘深坑。」
J29nB225_p0160a06║小參，舉：「僧問智門：『蓮華未出水時如何？』門云：『蓮華。』『出
J29nB225_p0160a07║水後如何？』門云：『荷葉。』者老漢自攜缾去酤村酒，卻著
J29nB225_p0160a08║衫來作主人。就路歸家，還他智門老子，若是出格超
J29nB225_p0160a09║群未在。設有問龍光：『蓮華未出水時如何？』向道：『依稀
J29nB225_p0160a10║越國。』『出水後如何？』向道：『彷彿揚州。』且道還有優劣也
J29nB225_p0160a11║無？」良久云：「幽州猶自可，最苦是江南。」
J29nB225_p0160a12║過大凹哨，甘露菴主僧默契，請小參：「『佛法在世間，不
J29nB225_p0160a13║離世間覺；若離世間覺，龜毛求兔角。』所以犀牛灘畔
J29nB225_p0160a14║雪映川霞，關索嶺前層巒聳翠，盡是為諸人發上上
J29nB225_p0160a15║機、演第一義，因甚漆桶不快，卻來者裏觜角邊覓？長
J29nB225_p0160a16║老欲待不言，孤女諸人來意；待言時，畢竟言箇甚麼？
J29nB225_p0160a17║古人云：『重言不當吃。』」遂高聲云：「『佛法在世間，不離世
J29nB225_p0160a18║間覺；若離世間覺，龜毛求兔角。』還會麼？花間聞鳥語，
J29nB225_p0160a19║隔水聽樵歌。」
J29nB225_p0160a20║小參：「『有句無句』，穿卻鼻孔；『如藤倚樹』，換卻眼睛；『樹倒
J29nB225_p0160a21║藤枯』，截卻女舌；『句歸何處』，啞卻女口。恁麼也是困魚
J29nB225_p0160a22║止瀝，頓鳥栖蘆。」
J29nB225_p0160a23║過雲巖寺，小參：「雲巖古寺白雲封，異草靈花環幾重？
J29nB225_p0160a24║試看山門騎佛殿，百千釋梵盡相從。」
J29nB225_p0160a25║小參，舉盤山和尚云云。乃云：「普化老子不用繪彩，將
J29nB225_p0160a26║盤山邈得毫釐不差。若是今時，未免澹莊濃抹致令
J29nB225_p0160a27║眉目乖違。要見普化邈底真麼？」以杖畫一畫云：「南山
J29nB225_p0160a28║粲，白石爛，中有鯉魚長尺半。」
J29nB225_p0160a29║住夾山興龍禪院。
J29nB225_p0160a30║三門。「從上諸聖莫不由此而入，見前緇素亦莫不由
J29nB225_p0160b01║此而入，爭奈同塗各轍？新長老到此，不妨為眾竭力。」
J29nB225_p0160b02║以杖畫一畫，云：「切忌蹋著。」
J29nB225_p0160b03║佛殿。「東山水上行，西河火裏坐。麻三斤、殿裏底，各自
J29nB225_p0160b04║稱尊貴，圖天下太平，一並抹卻。只須燒香一炷，大展
J29nB225_p0160b05║三禮，也免得諸方檢責。」
J29nB225_p0160b06║據室。「入如來室，坐無畏床，全提正令，殺活齊彰。波旬
J29nB225_p0160b07║遁跡，祖道重光，內外一致，百氏同堂。吾不知，誰之子？
J29nB225_p0160b08║過頭拄杖倚桄榔。神光璀璨，舞袖郎當，閒餘惟隱几，
J29nB225_p0160b09║適意步長廊。者事且置。只如高揖釋迦、不拜彌勒底
J29nB225_p0160b10║到來，又且如何管待？」驀豎拄杖云：「白棒連腮劈脊摟，
J29nB225_p0160b11║頓教能所兩俱忘。」
J29nB225_p0160b12║結灶小參：「上一下二，中三後四，塼瓦泥土，豐饒匠作，
J29nB225_p0160b13║諸人次第也不管你。甲不開倉，子不問卜，自然底法
J29nB225_p0160b14║喜禪悅，具足百味。文殊來，寒山拾得齊來，且抵候著；
J29nB225_p0160b15║諸橫去，焦頭爛額隨去，何敢違背？金牛飯桶雪峰盆，
J29nB225_p0160b16║看來是甚閒家具？」
J29nB225_p0160b17║小參，問：「如何是夾山境？」師云：「曉日嵐煙光映室，蒼松
J29nB225_p0160b18║烏柏影搖窗。」「如何是境中人？」師云：「芒鞋蹋綻靈泉路，
J29nB225_p0160b19║破衲披殘梁子風。」乃云：「芒鞋蹋綻靈泉路，破衲披殘
J29nB225_p0160b20║梁子風，此境此時誰道得？好將消息報興龍。」
J29nB225_p0160b21║茶話。「趙州一味，失錢招罪，盧仝七碗、徐六擔版。者裏
J29nB225_p0160b22║迥然不同，客來便與擎鍾，切忌打翻茶銚，落得一場
J29nB225_p0160b23║大笑。雖然，是你還見捧壚神麼？」喝一喝云：「莫眼花。」
J29nB225_p0160b24║佛成道日小參：「朔風凓冽，審水冱凝，杲日當空，霜融
J29nB225_p0160b25║凍解。於斯薦得，許你親見釋迦老人；脫或未然，切莫
J29nB225_p0160b26║虛度有限日子。」
J29nB225_p0160b27║小參：「今朝臘月念四，儘力不能一字，推出秦鏡當軒，
J29nB225_p0160b28║千聖了無措置。無措置，合如是，放開一線，聊與通氣。
J29nB225_p0160b29║大眾！且莫問破沙盆，正法眼、柏樹子、西來意。普請一
J29nB225_p0160b30║念回光，卻妄、除紛、泯智，各於自己面門識取真人無
J29nB225_p0160c01║位。」驀豎拄杖云：「還識無位真人麼？」拋下拄杖云：「直下
J29nB225_p0160c02║來也。」
J29nB225_p0160c03║小參，舉：「趙州一日與文遠侍者論義，鬥劣不關勝，勝
J29nB225_p0160c04║者輸胡餅。遠云：『請和尚立義。』州云：『我是一頭驢。』遠云：
J29nB225_p0160c05║『某是驢胃。』州云：『我是驢糞。』遠云：『我是糞中蟲。』州云：『女
J29nB225_p0160c06║在彼中作甚麼？』遠云：『某在彼中過夏。』州云：『把將胡餅
J29nB225_p0160c07║來。』」師云：「文遠只因彼中過夏，以致落節。今時若是興
J29nB225_p0160c08║龍長老，侍渠云：『女在彼中作甚麼？』便云：『某甲合得胡
J29nB225_p0160c09║餅。』也只教者老漢目瞪口呿。」
J29nB225_p0160c10║普請摘茶。「梆聲剝剝罷朝參，槲笠竹籃累女擔，放去
J29nB225_p0160c11║收來須努力，莫教錯過五十三。」
J29nB225_p0160c12║小參，卓杖一下云：「大眾！於此見得透徹，便知三世諸
J29nB225_p0160c13║佛說法如響，一切有為悉皆如幻；其或未然，省得一
J29nB225_p0160c14║時貪瞋，減卻無限熱惱；習得一回止觀，則得如許清
J29nB225_p0160c15║涼。莫只取快過日，閻羅大王不似山僧。珍重！」
J29nB225_p0160c16║佛誕日小參：「興龍菴裏不似諸方持將一勺惡水驀
J29nB225_p0160c17║頭澆灌，只是尋常居止，早晨起來洗了面、著了衣，大
J29nB225_p0160c18║展坐具拜了三拜，不惟壓倒諸方，即校之老雲門猶
J29nB225_p0160c19║加惡辣。且道利害在甚麼處？具眼衲僧試檢點看。」
J29nB225_p0160c20║普請：「橫肩竹擔，緊峭草鞋，各箇努力向前，切忌中塗
J29nB225_p0160c21║退蹜。如斯行去敢保直截到家，放下通身慶快。若只
J29nB225_p0160c22║挨前拶後左右顧瞻，日暮塗窮百千狼狽。長老一期
J29nB225_p0160c23║方便，指出利害兩端，諸人直下承當，勿致臨時疑悔。
J29nB225_p0160c24║雖然負去擔來，畢竟承誰恩力？」良久，眾無對，師曳拄
J29nB225_p0160c25║杖便行。
J29nB225_p0160c26║除夕小參：「爆竹響東皋，家家人語豪，衲僧欣有賴，煮
J29nB225_p0160c27║茗樂唐堯。露地不須宰，夜錢奚用燒？何為分歲也？」以
J29nB225_p0160c28║手斫額云：「描者事且置，只如年盡、月盡、日盡、時盡、山
J29nB225_p0160c29║僧伎倆盡，未審諸人業識還盡麼？忽有箇靈利漢子
J29nB225_p0160c30║走出眾來道：『和尚！某甲者裏不慕諸聖、不重己靈，終
J29nB225_p0161a01║歲嗒焉，更喚甚麼作業識？』山僧緩緩向道：『恁麼那，許
J29nB225_p0161a02║你喫得興龍痛棒！』」
J29nB225_p0161a03║山門落成小參：「斬新門徑，烜赫家風。其啟也，百億須
J29nB225_p0161a04║彌盧、香水海、大地眾生，推入裏許綽綽有餘；其閉也，
J29nB225_p0161a05║阿僧祇諸佛、菩薩、神通羅漢，默過一邊茫茫無措。燈
J29nB225_p0161a06║籠佛殿目瞪口呿，道吾趙州吞聲削跡。不啟不閉，一
J29nB225_p0161a07║庭藹如，佛日重光，萬象怡然，祖風浩蕩。主山前、案山
J29nB225_p0161a08║後，賴遇其人；橫成嶺、側成峰，一任施設。從教英才入
J29nB225_p0161a09║彀，麟鳳來儀，只須當頭一拶斷卻命根，終不和水合
J29nB225_p0161a10║泥缽盂安柄。雖然如是，還曾望見興龍門限麼？若也
J29nB225_p0161a11║望見，正好痛與三十；若也不見，亦好痛與三十。莫道
J29nB225_p0161a12║分明為賞罰，要假兒孫腳下行。」
J29nB225_p0161a13║小參，舉：「雪竇上堂云：『語漸也返常合道』，且任諸人點
J29nB225_p0161a14║頭；『論頓也不留朕跡』，衲僧又奚為啟口？」以拄杖畫一
J29nB225_p0161a15║畫云：「上無衝天之計，下無入地之謀，蔡州千箇萬箇，
J29nB225_p0161a16║打破只在須臾。」乃云：「大小雪竇，肉有千斤，智無銖兩。
J29nB225_p0161a17║正眼看來，也是泥裏洗土塊。」
J29nB225_p0161a18║元旦小參：「昨宵守歲未眠，神思稍倦；時來人事暫暇，
J29nB225_p0161a19║隱几而臥。夢與諸人出方，恰纔跨出三門，只見吉神
J29nB225_p0161a20║羅列，博帶峨冠，各持如意、諸珍、香花、服食拋向女等，
J29nB225_p0161a21║隨意取足，復作軟語云：『住山不易，我等朝夕相隨，諸
J29nB225_p0161a22║有所需，吾當供給，不令乏少。』諸人聞已心歡志滿，自
J29nB225_p0161a23║謂感應道交，山僧祇若不聞。俄而諸方惡曜雲集而
J29nB225_p0161a24║至，藍面赤須兵執不一，怒目睜睛厲聲唾罵：『女等虛
J29nB225_p0161a25║消信食久切我心，況復終日是非平生人我，貪微利
J29nB225_p0161a26║不顧深坑、動瞋心無分尊貴，忽彼忽此，說福說祥，若
J29nB225_p0161a27║非受囑靈山，決不輕輕放過。速為悛革猶許解釋，倘
J29nB225_p0161a28║仍膠固烏容禳禱？』諸人聞已，肉舞神飛，首搖心悸，山
J29nB225_p0161a29║僧亦若不聞。驀值惡曜隊中走出一人，挺身向余曰：
J29nB225_p0161a30║『長老胡若不聞乎？』山僧笑而謂曰：『嘻！非女能測也。』『請
J29nB225_p0161b01║略言之。』『吾學金僊之徒，不從事於務、不就利、不違害、
J29nB225_p0161b02║不喜求、不緣道，雖受形骸於寖假，不以好惡傷其心，
J29nB225_p0161b03║即佛祖未敢移易纖毫，豈若輩所能煽惑哉？』眾神滿
J29nB225_p0161b04║面慚惶默然隱去。山僧所見是實，是女諸人還曾觀
J29nB225_p0161b05║聽麼？」良久，眾無對。師云：「癡人前不合說夢。」
J29nB225_p0161b06║立春小參：「開歲已五日，今始賀新春，新舊有同異，何
J29nB225_p0161b07║以契吾真？請君著意判，勿為時序淪。若言離新舊，其
J29nB225_p0161b08║如春事臻；若言即新舊，殘冬業已竣。去此二塗外，敢
J29nB225_p0161b09║保未出塵？道得十分稱，也被老胡瞋。若還默不語，有
J29nB225_p0161b10║孤今日因。禪客聞斯舉，眼𥅄舌頭伸。平昔學得底，今
J29nB225_p0161b11║朝膠口脣，如斯拙技倆，安能與道親？各各自散去，莫
J29nB225_p0161b12║與我為倫。野干只合東西跳，何如師子解嚬呻？」
J29nB225_p0161b13║辭院：「荊棘叢林，荊棘圍繞，山僧措足猶難，何以救其
J29nB225_p0161b14║顛倒？世尊七能三不能，《法華》云：『離癡眷屬。』某何如人
J29nB225_p0161b15║而能直行翦討？不若策杖而行，何處更有煩惱？無煩
J29nB225_p0161b16║惱，日杲杲，虎頭帶角出荒草。咄！」
J29nB225_p0161b17║姑蘇省三際老人歸，小參：「解卻草鞋，自有祖師洗腳；
J29nB225_p0161b18║高揮麈尾，從教千聖揚眉。直如大地，春風絕勝，長空
J29nB225_p0161b19║杲日，一庭和靄，四眾咸安，不必者也之乎，自然剿除
J29nB225_p0161b20║凡聖。且道因甚麼有恁般丰采？自從舞得三臺後，拍
J29nB225_p0161b21║拍如今總是歌。」
J29nB225_p0161b22║小參，舉：「僧問法華彌壑和尚云：『舊歲昨宵盡，新歲今
J29nB225_p0161b23║日來。如何是新歲一句？』」師云：「龜毛栽眼裏。華云：『相逢
J29nB225_p0161b24║頻拜揖。』」師云：「撞斷眉毛。進云：『新舊相交時如何？』」師云：
J29nB225_p0161b25║「笑中打箇筋斗。華云：『大家在者裏。』」師云：「口含霜，氣交
J29nB225_p0161b26║噎。僧以手打圓相云：『祇如者箇還涉新舊也無？』」師云：
J29nB225_p0161b27║「畫蛇添足。華云：『擲向一邊。』」師云：「今日不著便。僧擬議。」
J29nB225_p0161b28║師云：「弄泥團漢。華便打。」師云：「也是勞而無功。」驀召大
J29nB225_p0161b29║眾云：「還知龍光為人處麼？」眾無語，師云：「也是勞而無
J29nB225_p0161b30║功。」便下座。
J29nB225_p0161c01║參同和尚命園中小參，乃云：「參同和尚得種花三昧，
J29nB225_p0161c02║故於無陰陽地上播植諸種，以金罌盛甘露而灑之，
J29nB225_p0161c03║握臨濟鉏以栽之，遂至攢簇爛熳、羅列如雲。牡丹花
J29nB225_p0161c04║下臥貓兒，普請急須著眼。時人見此一株花如夢相
J29nB225_p0161c05║似，南泉眼底無筋，成就一切智法門、證至一切處，回
J29nB225_p0161c06║向善財略較些子。山桃開放，靈雲失去眼睛；巖桂香
J29nB225_p0161c07║生，魯直穿卻鼻孔。佛手能擎空界，木筆解判虛空。柏
J29nB225_p0161c08║樹子、華藥闌，再起東院雲門；雨擊竹、風輥毬，抹過香
J29nB225_p0161c09║嚴雪老。金鳳開敷五色，冬青寒暑一如。海棠有多種
J29nB225_p0161c10║之名，而西府尤佳；芙蓉有諸般之號，獨九品為最。決
J29nB225_p0161c11║明除惱，萱草忘憂。梧葉落已知秋，蓂莢生而識朔。石
J29nB225_p0161c12║榴如大火聚，觸著則燎卻面門；荷葉似古鏡縣，睹之
J29nB225_p0161c13║則照出肝膽。繽紛座上不須天帝持來，堆疊階前亦
J29nB225_p0161c14║任百鳥銜去。大夫松、丈人石千重百匝；菩薩面、夜叉
J29nB225_p0161c15║頭七縱八橫。幽蘭巖瑞露全機，籬菊寒梅彰殺活。千
J29nB225_p0161c16║紅萬紫接應不遺，日往月來受用不盡。若非參同和
J29nB225_p0161c17║尚妙用無窮，誰能開種種方便門而導利哉？還會麼？
J29nB225_p0161c18║若也會得，一把柳絲收不住，和煙搭在玉闌干；其或
J29nB225_p0161c19║未然，明年更有新條在，惱亂春風卒未休。」
J29nB225_p0161c20║九日小參，舉：「陳參政去非，問大溈智禪師云：『寂然不
J29nB225_p0161c21║動時如何？』智曰：『千聖不能覓其蹤。』又問：『感而遂通又
J29nB225_p0161c22║作麼生？』智曰：『萬化不能覆其體。』公欣然以謂：『聞所未
J29nB225_p0161c23║聞。』作小詩呈智以見意，云：『自得安心法，悠然不賦詩，
J29nB225_p0161c24║忽逢重九日，無柰菊花枝。』你看者俗漢向大溈一言
J29nB225_p0161c25║之下便解翻身作活，可謂傑出一時；爭柰能所未忘，
J29nB225_p0161c26║情存取舍？龍光不敏亦有四句：『空空何所得？適意輒
J29nB225_p0161c27║吟詩，好日不相負，黃華插一枝。』大眾且道：還服得參
J29nB225_p0161c28║政公口麼？」
J29nB225_p0161c29║小參，舉：「船子云：『千尺絲綸直下垂，一波才動萬波隨，
J29nB225_p0161c30║夜靜水寒魚不食，滿船空載月明歸。』雪竇云：『者漢勞
J29nB225_p0162a01║而無功。』忽若雲門道：『一句合頭語，萬劫繫驢橛。』又作
J29nB225_p0162a02║麼生免此過？」良久云：「莫謂水寒魚不食，如今釣得滿
J29nB225_p0162a03║船歸。古南云：『釣得底也是困鱗。雪竇情存取舍，要見
J29nB225_p0162a04║船子大遠在。』遂云：『千尺絲綸直下垂，老婆心切。一波
J29nB225_p0162a05║才動萬波隨，總在者裏。夜靜水寒魚不食，離鉤三寸；
J29nB225_p0162a06║滿船空載月明歸，少賣弄。』」師云：「雪竇空口誇張，古南
J29nB225_p0162a07║赤拳鬥富，俱未作家。」乃云：「『千尺絲綸直下垂』，著甚死
J29nB225_p0162a08║急？『一波才動萬波隨』，亦任亦任。『夜靜水寒魚不食』，尊
J29nB225_p0162a09║貴生。『滿船空載月明歸』，脫體風流。龍光恁麼道，且意
J29nB225_p0162a10║在於何？」良久云：「白雲黃鶴兩悠悠。」
J29nB225_p0162a11║機緣
J29nB225_p0162a12║圍爐次，士問：「如何是西來大意？」師拈起火炭云：「祇者
J29nB225_p0162a13║箇，家家灶裏少不得。」
J29nB225_p0162a14║問：「大千沙界海中漚，一切眾生如電拂，意旨如何？」師
J29nB225_p0162a15║云：「分明記取。」
J29nB225_p0162a16║問：「山河及大地，一法之所印。印即不問，如何是一法？」
J29nB225_p0162a17║師云：「彈指堪悲舜若多。」
J29nB225_p0162a18║問：「如何是西來意？」師云：「晨夕看山川，事事悉如昔。」
J29nB225_p0162a19║問：「如何是賓中賓？」師云：「闍黎暫到。」「如何是賓中主？」師
J29nB225_p0162a20║云：「且與典茶。」「如何是主中賓？」師云：「一任高鑑。」「如何是
J29nB225_p0162a21║主中主？」師云：「禮拜了退。」
J29nB225_p0162a22║問：「如何是紫金境？」師云：「沙湖水漾琉璃色，崇善風傳
J29nB225_p0162a23║菡萏香。」「如何是境中人？」師云：「脫冒露頂屠蘇裏，吟風
J29nB225_p0162a24║嘯月碧巖前。」進云：「設遇客來，如何管待？」師云：「旋煮清
J29nB225_p0162a25║泉巖桂下，相和半偈老松邊。」
J29nB225_p0162a26║問：「如何是佛身無為，不墮諸數？」師云：「萬物歸焉而不
J29nB225_p0162a27║為主。」
J29nB225_p0162a28║問：「如何是賓中賓？」師云：「三千里外遇知音。」「如何是賓
J29nB225_p0162a29║中主？」師云：「拔劍南窗時起舞。」「如何是主中賓？」師云：「冠
J29nB225_p0162a30║山曉色玉嶙峋。」「如何是主中主？」師云：「閒看兒童弄花
J29nB225_p0162b01║鼓。」
J29nB225_p0162b02║問：「如何是第一玄？」師云：「明破即不堪。」「如何是第二玄？」
J29nB225_p0162b03║師云：「棒後更罰錢。」「如何是第三玄？」師云：「闍黎甘不甘。」
J29nB225_p0162b04║「如何是第一要？」師云：「雲破月來，清光普照。」「如何是第
J29nB225_p0162b05║二要？」師云：「馬驟車馳，長安大道。」「如何是第三要？」師云：
J29nB225_p0162b06║「換手椎胸，望空啟告。」僧云：「三玄三要蒙師指，向上宗
J29nB225_p0162b07║乘事若何？」師云：「換卻女頭，轉卻女腦。」
J29nB225_p0162b08║參同園中垂問
J29nB225_p0162b09║一華一佛國，一葉一釋迦，即今眾卉開敷，且道誰為
J29nB225_p0162b10║大覺？
J29nB225_p0162b11║芍藥花開菩薩面，棕櫚葉散夜叉頭。不煩大眾！羅漢
J29nB225_p0162b12║松脩何功德乃獲如斯受記？
J29nB225_p0162b13║開遍紅梅又碧桃，賴渠信腳陽春老。少年當肅殺之
J29nB225_p0162b14║秋愈加豔麗，畢竟承誰恩力？
J29nB225_p0162b15║凡樹先花後實，庭前無花果因甚不花而實？
J29nB225_p0162b16║古云：「一夜雨滂澎，打倒葡萄棚，乃至依舊可憐生。」參
J29nB225_p0162b17║同一夏以來幾遭狂驟，而葡萄棚安泰如常，且道憑
J29nB225_p0162b18║箇甚麼？
J29nB225_p0162b19║拘羅石榴以國名，素毬木筆以形似，小桃紅因甚花
J29nB225_p0162b20║開五色？
J29nB225_p0162b21║嬾狗塚產牡丹，雊鵒舌生菡萏，因果中雖推極則，衲
J29nB225_p0162b22║僧分上合作麼生？
J29nB225_p0162b23║石榴如大火聚，觸著則燎卻面門；荷葉似古鏡縣，睹
J29nB225_p0162b24║者則照出肝膽。靈利衲僧如何回避？
J29nB225_p0162b25║大夫松、丈人石頭頭露布；佛手柑、羅漢竹處處指南。
J29nB225_p0162b26║只如歸根得旨一句作麼生道？
J29nB225_p0162b27║垂問：「一切眾生俱有如來智慧德相，因甚鳥飛空裏
J29nB225_p0162b28║不知空是家鄉？魚游水中不識水為性命？」眾下語不
J29nB225_p0162b29║契，代云：「眾生顛倒，迷己逐物。」
J29nB225_p0162b30║頌古
J29nB225_p0162c01║世尊初生。
J29nB225_p0162c02║手足未舉，猶較些子，及乎開口，白雲萬里。引得跛腳
J29nB225_p0162c03║阿師，將謂推倒扶起。從斯惑亂大地人，白日青天眼
J29nB225_p0162c04║見鬼。
J29nB225_p0162c05║白象御神，諸天衛擁，光射十虛，波旬惴恐。指天指地
J29nB225_p0162c06║非同兒戲，權實雙彰理事一致。
J29nB225_p0162c07║拈花微笑。
J29nB225_p0162c08║無言不讎，無德不報，一往觀來，大蟲紙冒。百萬人天
J29nB225_p0162c09║眼荅癡，無風匝匝波千道。
J29nB225_p0162c10║四十九年金剛鑄就，及至將來一場漏逗。胡為破顏，
J29nB225_p0162c11║禍出私門，祖禰不了，殃及兒孫。
J29nB225_p0162c12║產難因緣。
J29nB225_p0162c13║信腳陽春，積雪自泮，不料今時，據款結案。
J29nB225_p0162c14║女子出定。
J29nB225_p0162c15║噫！者女孃，不著快，井中汲水河邊賣，大雄老子何叨
J29nB225_p0162c16║叨？七佛祖師成帶芥。累彼罔明來下方，彈指廉纖似
J29nB225_p0162c17║掜怪。休掜怪，齊捉敗，和塵颺下大洋東，一任風吹與
J29nB225_p0162c18║日曬。
J29nB225_p0162c19║教中道：「未離兜率，已降皇宮（云云）。」
J29nB225_p0162c20║雨餘芳草香，風起游絲動，幽禽四五聲，說破春眠夢。
J29nB225_p0162c21║武帝問達磨：「如何是聖諦第一義（云云）。」
J29nB225_p0162c22║廓然一語，虛空偪塞，不識分明，鋒鋩迥特。帝耳虧聰，
J29nB225_p0162c23║老師去國，徒勞佇思，較失論得。下載清風付與誰？端
J29nB225_p0162c24║然三拜而即。
J29nB225_p0162c25║世尊不說說。
J29nB225_p0162c26║世尊不說說，迦葉不聞聞，夜來何處火，燒出古人墳。
J29nB225_p0162c27║四賓主。
J29nB225_p0162c28║賓中賓，肝膽向誰傾？四海無知己，落得一身輕。
J29nB225_p0162c29║賓中主，臨江櫂雙櫓，行行急度來，遲遲定風雨。
J29nB225_p0162c30║主中賓，策杖過東鄰，街頭新豎子，目瞋亡國人。
J29nB225_p0163a01║主中主，示機倩鸚鵡，白眼看木人，良哉超亙古。
J29nB225_p0163a02║即心即佛，非心非佛。不是心、不是佛、不是物。
J29nB225_p0163a03║即心即佛殿裏底，鎮州萊菔廬陵米，喫粥了也洗缽
J29nB225_p0163a04║盂，爾小生兮可知禮。
J29nB225_p0163a05║非心非佛齊颺下，帝釋庭前放詔赦，金羈寶馬珊瑚
J29nB225_p0163a06║鞭，海神知貴不知價。
J29nB225_p0163a07║不是心佛不是物，南泉口裏舌無骨，論黃數黑誑眾
J29nB225_p0163a08║生，毒似幽州短尾蠍。
J29nB225_p0163a09║僧問道吾：「如何是深深處？」吾下禪床作女人拜
J29nB225_p0163a10║云：「謝子遠來，無可祇待。」
J29nB225_p0163a11║有美人兮築室東方，一見傾蓋兮罄我衷腸。食我以
J29nB225_p0163a12║食兮飲我以觴，贈我以劍兮遺我錦囊。富貴兮歸故
J29nB225_p0163a13║鄉，恩德兮莫可忘。
J29nB225_p0163a14║四威儀。
J29nB225_p0163a15║行，兩袖舞輕塵，瀟灑甚，應是葛天民。
J29nB225_p0163a16║住，不假王臣護，尊貴生，消受無窮趣。
J29nB225_p0163a17║坐，鼓吹雜清課，妙圓通，是甚閒羅娑？
J29nB225_p0163a18║臥，繒縠疊床座，寶篆消，月上重暝破。
J29nB225_p0163a19║盤山云：「吾百年後，還有人貌得吾真不（云云）。」
J29nB225_p0163a20║家聲赫奕彌樞要，箕裘之子能克肖，靈山一會儼猶
J29nB225_p0163a21║存，世尊拈華迦葉笑。
J29nB225_p0163a22║插鍬井。
J29nB225_p0163a23║平地戈矛，當場法戰，鬼沒神出，天旋地轉。偃旗息戈，
J29nB225_p0163a24║功歸玄竟，玄竟不納，以名斯井。
J29nB225_p0163a25║普明禪師《牧牛圖頌》和韻。
J29nB225_p0163a26║普明老子默時哮，逐臭尋聲事轉遙，盡國土人爭摹
J29nB225_p0163a27║擬，搬他渣滓汙心苗。　未牧。
J29nB225_p0163a28║渠無鼻孔如何穿？師象同遊不假鞭，滿地落紅為蹄
J29nB225_p0163a29║襯，彩雲若蓋引風牽。　初調。
J29nB225_p0163a30║從不顛狂趁路馳，朝雲夜月每相隨，咬人師子何神
J29nB225_p0163b01║武？逐塊韓盧徒自疲。　受制。
J29nB225_p0163b02║超軼池陽那一頭，骨愈剛健體愈柔，優游圓覺伽藍
J29nB225_p0163b03║裏，去住從來無滯留。　回首。
J29nB225_p0163b04║不在梅邊即柳邊，從容體度自天然，取之左右俱神
J29nB225_p0163b05║用，赤手恆將萬象牽。　馴伏。
J29nB225_p0163b06║從他煩惱與真如，我自閒閒孰可拘？佛界魔宮花劈
J29nB225_p0163b07║了，空縣明月照無餘。　無礙。
J29nB225_p0163b08║嘯傲堯封禹甸中，春回上國草茸茸，大圓鏡裏頻垂
J29nB225_p0163b09║手，探盡妍媸與澹濃。　任運。
J29nB225_p0163b10║總在光天佛日中，智愚賢不肖攸同，夜來一枕藤蘿
J29nB225_p0163b11║月，照徹關山東復東。　相忘。
J29nB225_p0163b12║白雲爭似道人閒？道人高臥白雲間，朝來雲去作霖
J29nB225_p0163b13║雨，雨歇空山雲掩關。　獨照。
J29nB225_p0163b14║佛魔斬盡不留蹤，擲向虛空空界空，空外優曇香馥
J29nB225_p0163b15║郁，須彌南畔影叢叢。　雙泯。
J29nB225_p0163b16║十智同真。
J29nB225_p0163b17║妙協兼帶絕敢訛，好事其如汾老何？面目分明重注
J29nB225_p0163b18║腳，嬰兒求食教哆啝。
J29nB225_p0163b19║代語
J29nB225_p0163b20║古南牧雲和尚常問僧：「諸行無常，色身還有不壞者
J29nB225_p0163b21║麼？真如絕相，法身還有老少也無？」代云：「諸行無常，
J29nB225_p0163b22║真如絕相。」
J29nB225_p0163b23║又因解夏問僧：「寒往則暑來，暑往則寒來，不遷法在
J29nB225_p0163b24║甚麼處？」代云：「幾被者老漢頓置。」
J29nB225_p0163b25║又問：「衲僧家者邊經冬那邊過夏，到處行腳，如何是
J29nB225_p0163b26║行腳眼？」代云：「隨行蹋斷流水聲。」
J29nB225_p0163b27║又云：「古人道：『釋迦、彌勒猶是他奴。』他是阿誰？不用別
J29nB225_p0163b28║作伎倆道一句來！」代云：「作麼？作麼？」
J29nB225_p0163b29║又問：「《律》中『以手指比丘犯波逸提』，當時流支三藏打
J29nB225_p0163b30║落達磨大師當門齒該獲何罪？」代云：「和尚大似忤
J29nB225_p0163c01║逆聞雷。」
J29nB225_p0163c02║又云：「《論》中『大圓鏡智性清淨』，即今山河大地在鏡內、
J29nB225_p0163c03║在鏡外？」代云：「普！」
J29nB225_p0163c04║又云：「一人發真歸元，十方虛空悉皆消隕。此間是禪
J29nB225_p0163c05║庭，古今悟道莫計，因甚太白峰巍然猶在？」代云：「不
J29nB225_p0163c06║得攃土眯人眼。」
J29nB225_p0163c07║又云：「泉眼不通被沙礙，西澗沙石上下堆塞，因甚清
J29nB225_p0163c08║關橋水晝夜常流？」代云：「者老漢猶未瞥地。」
J29nB225_p0163c09║又云：「水滴雖微，漸盈大器，許多時雨水，萬工池為甚
J29nB225_p0163c10║不滿？」代云：「其如他不涉盈虛。」
J29nB225_p0163c11║開聖老人一夜召海雲云：「來！我有箇話頭分付。」雲近
J29nB225_p0163c12║前，聖云：「三門因甚與佛殿相對？」雲無語。代云：「將謂
J29nB225_p0163c13║將謂，元來元來。」
J29nB225_p0163c14║費隱客和尚常問僧云：「水既無筋，因甚長流不斷？」
J29nB225_p0163c15║代云：「老和尚不失為曹溪一脈。」又云：「㘞！」
J29nB225_p0163c16║又問：「佛祖公案猶空中紙鷂，向何處收取線索？」代
J29nB225_p0163c17║云：「樞機在手任抽牽。」又云：「劄！」
J29nB225_p0163c18║又云：「鵬摶峰與晏坐峰相交，且道說箇甚麼？」代云：
J29nB225_p0163c19║「知音不用頻頻舉。」又云：「露！」
J29nB225_p0163c20║又云：「風扇大野畢竟作何形色？」代云：「而獨不見調
J29nB225_p0163c21║調之刁刁乎？」又云：「噓！」
J29nB225_p0163c22║又云：「望江亭上垂機，誰是知音？」代云：「虛空笑點頭。」
J29nB225_p0163c23║又云：「嗄！」
J29nB225_p0163c24║臥龍拙和尚問僧：「女住甚處？」僧云：「白雲寺。」龍云：「白雲
J29nB225_p0163c25║也有事。」僧無對。代云：「願為霖雨濟蒼生。」
J29nB225_p0163c26║又問僧：「山河及大地，全露法王身。」隨以手指地云：「者
J29nB225_p0163c27║是甚麼？」僧無對。代云：「今日親見和尚。」
J29nB225_p0163c28║又過烏鴉山，問主僧：「山名甚麼？」僧云：「烏鴉。」龍云：「為甚
J29nB225_p0163c29║不飛去？」僧無對。代云：「若飛去，則無今日也。」
J29nB225_p0163c30║太傅煎茶。代「茶爐下是甚麼？」云：「咄！莫眼花。」代「既是捧
J29nB225_p0164a01║爐神，為甚麼翻卻茶銚？」云：「也要大家知委。」代：拂袖便
J29nB225_p0164a02║去。云：「猶自彊作主張。」代：「江外打野榸。」云：「相唾饒你潑
J29nB225_p0164a03║水。」代：「非人得其便。」云：「自來不作野狐見解。」
J29nB225_p0164a04║鹽官洪衍和尚住東林，常問僧云：「從門入者，不是家
J29nB225_p0164a05║珍。既到東林，如何免得扣他門戶？」代云：「也要看過。」
J29nB225_p0164a06║又云：「鹽官犀牛扇子，縱使逼拶將來，因甚頭角不全？」
J29nB225_p0164a07║代云：「因人而示。」
J29nB225_p0164a08║又云：「是法平等，無有高下。祇如占鰲塔聳，蟹峰山低，
J29nB225_p0164a09║如何道得平等去？」代云：「從來不眼花。」
J29nB225_p0164a10║又云：「祖師道：『本來無一物。』因甚臨濟有三玄戈甲，曹
J29nB225_p0164a11║洞有五位君臣？」代云：「劍為不平離寶匣，藥因救病
J29nB225_p0164a12║出金缾。」
J29nB225_p0164a13║又云：「日日是好日，因甚麼昨日晴、今日雨？」代云：「更
J29nB225_p0164a14║嫌何處不風流。」
J29nB225_p0164a15║又云：「凌空寶戟，遍地刀槍，行腳高流，向甚麼處回避？」
J29nB225_p0164a16║代喝一喝云：「華劈了也。」
J29nB225_p0164a17║雜偈
J29nB225_p0164a18║丁未禮虎丘隆祖塔有感
J29nB225_p0164a19║余生澆漓世，慨念唐宋年，官家契奧旨，朝野奉金仙。
J29nB225_p0164a20║虎丘王支那，四海走英賢，何如今日裏，春草自芊芊？
J29nB225_p0164a21║送禦木還蜀
J29nB225_p0164a22║相依甘苦十餘年，笠杖而今返蜀川，春曉峨嵋啼佛
J29nB225_p0164a23║見，七衣珍重禮金僊。
J29nB225_p0164a24║梵僧乞緣引
J29nB225_p0164a25║迦毗羅僧師十號，南閻有路身親到，名山勝概放足
J29nB225_p0164a26║行，而今又蹋三吳道。梵語唐言了不同，匈余幾字與
J29nB225_p0164a27║之通，袈裟年久皆零落，囊囊彼來成罄空。金錢刀布
J29nB225_p0164a28║隨施與，福德智慧由斯舉，與者受者自知恩，野老何
J29nB225_p0164a29║能措一言？
J29nB225_p0164a30║示眾
J29nB225_p0164b01║祗解栽松種竹，管他學佛參禪，臨濟當年鐵柄，如今
J29nB225_p0164b02║卻在手邊。
J29nB225_p0164b03║草閣蒲團舒足，糯羹白粥充腸，此是龍光活計，從他
J29nB225_p0164b04║宇宙滄桑。
J29nB225_p0164b05║竹檻松楹石室，道人此際何為？汲水烹茶隨分，萬有
J29nB225_p0164b06║了不能羈。
J29nB225_p0164b07║不解談空說有，終朝惟臥高丘，任是三賢十聖，到頭
J29nB225_p0164b08║輸我一籌。
J29nB225_p0164b09║長安昨日人來，話及米賤鹽貴，問我兩堂雲水，蹋著
J29nB225_p0164b10║稱錘也未？
J29nB225_p0164b11║睍睆流鶯百囀，蓮池漏寂籌稀，清磬一聲出定，綸竿
J29nB225_p0164b12║持向鵠磯。
J29nB225_p0164b13║示聖聰
J29nB225_p0164b14║至理不涉言詮，擬落脣吻便錯，是故可師三禮，超彼
J29nB225_p0164b15║一時義學。
J29nB225_p0164b16║示聖泰
J29nB225_p0164b17║淨穢本乎方寸，何須著相馳求？若也不明至道，徒勞
J29nB225_p0164b18║歷劫熏脩。
J29nB225_p0164b19║示聖章
J29nB225_p0164b20║過去數聲好鳥，飛來一片行雲，祇宜逍遙逆旅，不煩
J29nB225_p0164b21║更討竺墳。
J29nB225_p0164b22║示聖模
J29nB225_p0164b23║劈箭橋頭送客，松陰微露殘霞，重詢虎溪舊話，無端
J29nB225_p0164b24║驚起栖鴉。
J29nB225_p0164b25║示聖言
J29nB225_p0164b26║切忌釘樁搖櫓，須如月映千江，直得一塵不受，隨處
J29nB225_p0164b27║可建法幢。
J29nB225_p0164b28║示聖力
J29nB225_p0164b29║錦繡陸沈衰草，玉簫聲斷啼烏，睹此興亡消息，何事
J29nB225_p0164b30║不學浮圖？
J29nB225_p0164c01║示聖聲
J29nB225_p0164c02║枝上鳴鶯語燕，澗邊紅蓼白蘋，覿面相呈箇事，何勞
J29nB225_p0164c03║四海參詢？
J29nB225_p0164c04║示聖慈
J29nB225_p0164c05║女年八歲脫白，一時呼女善財，好向聲前言下，識取
J29nB225_p0164c06║自性如來。
J29nB225_p0164c07║示子踐
J29nB225_p0164c08║審子根器，端莊嘉令，審子性情，純和雅淨。互當猛勇，
J29nB225_p0164c09║扣最上禪，千般海寶，如意為先。既得其本，深蓄厚養，
J29nB225_p0164c10║探盡玄微，慧燈自朗。破幽暗室，光濟老門，朝夕徯女，
J29nB225_p0164c11║善踐吾言。
J29nB225_p0164c12║示紹鐙
J29nB225_p0164c13║維子紹鐙，天資敏捷，猶善思惟，善不善業。善不善業，
J29nB225_p0164c14║二者冰消，偉哉丈夫，與與逍遙。與與逍遙，誰能縛繫？
J29nB225_p0164c15║應物隨宜，女性本慧。女性本慧，女志頗弘，薪盡遺光，
J29nB225_p0164c16║維子紹鐙。
J29nB225_p0164c17║示務本
J29nB225_p0164c18║道在己躬，欲求則遠，不即不離，故曰務本。臨濟料揀，
J29nB225_p0164c19║以楔出楔，坐斷十方，超賢軼哲。知安則榮，知足則富，
J29nB225_p0164c20║隨分棲息，如雲在岫。特書一言，與子為壽，擬女徹頭，
J29nB225_p0164c21║作師子吼。
J29nB225_p0164c22║弔智脩尼
J29nB225_p0164c23║楓花明滅遠山村，水淨長空月一痕，報女潛心安養
J29nB225_p0164c24║客，好乘清興到家園。
J29nB225_p0164c25║示江佛道
J29nB225_p0164c26║問我入道之理，謂言妨非止惡，晨昏莫教放逸，久爾
J29nB225_p0164c27║自然道合。
J29nB225_p0164c28║示龔安然
J29nB225_p0164c29║昨朝雪霰彌漫，今日晴空皎潔，此中妙理能詮，入聖
J29nB225_p0164c30║超凡要訣。
J29nB225_p0165a01║慧日居士
J29nB225_p0165a02║靈山一別到而今，地老天荒魚雁沈，傾蓋相談續舊
J29nB225_p0165a03║約，優曇拈出報知心。
J29nB225_p0165a04║次韻祝參同和尚四十
J29nB225_p0165a05║芭蕉植檻下，雨過每談禪，露湛三庚次，菊開九日先。
J29nB225_p0165a06║照心拂古卷，負命釣深淵，佛旨年來唱，法言遍大千。
J29nB225_p0165a07║松風吹夜月，萬象解逃禪，辭竭三賢奧，機融十聖先。
J29nB225_p0165a08║兩回上岳頂，一吸罄曹淵，大用不存軌，室籌何計千？
J29nB225_p0165a09║三大阿僧祇，研窮五味禪，利生悲作首，攝眾信為先。
J29nB225_p0165a10║機用峰巒峻，法談河海淵，不須鴿振羽，壽量等千千。
J29nB225_p0165a11║藻鑑池（觀音山八景）
J29nB225_p0165a12║源從阿耨達池來，瑩徹清涼絕點埃，流出川原資渴
J29nB225_p0165a13║乏，能令飲者百情灰。
J29nB225_p0165a14║龍鼻泉
J29nB225_p0165a15║點滴能教萬慮除，悠然清韻自如如，漫言鼻底無多
J29nB225_p0165a16║子，蘇爾焦枯應有餘。
J29nB225_p0165a17║虎伏巖
J29nB225_p0165a18║凜凜英風八表傳，一聲長嘯震山川，年來斂跡空巖
J29nB225_p0165a19║下，亦任滄桑幾變遷。
J29nB225_p0165a20║將軍石
J29nB225_p0165a21║曾經百戰下重城，敵國聞風心膽驚，不屑凌煙題妙
J29nB225_p0165a22║字，相依雲水話三生。
J29nB225_p0165a23║眾香園
J29nB225_p0165a24║靈異芬芳承露繁，澹紅淺綠列屏垣，絪縕陣陣隨風
J29nB225_p0165a25║去，逢蝶如雲過遠村。
J29nB225_p0165a26║煙雨臺
J29nB225_p0165a27║層臺清況類蓬壺，賸水殘山入畫圖，薄暮登臨望遠
J29nB225_p0165a28║海，空濛無際玉蟾孤。
J29nB225_p0165a29║翡翠谿
J29nB225_p0165a30║谿流環繞薜蘿村，新漲一灣碧玉溫，老嫗浣紗砧杵
J29nB225_p0165b01║急，雙雙驚起宿花魂。
J29nB225_p0165b02║回峰塔
J29nB225_p0165b03║浮屠岳立勢凌霄，玉燦金輝眾色饒，隱隱清光含日
J29nB225_p0165b04║月，群峰回首五雲飄。
J29nB225_p0165b05║巉巖隱豹（真峰八景）
J29nB225_p0165b06║霧鎖雲封古翠巖，陶陶高臥傍松杉，錦文已變猶深
J29nB225_p0165b07║隱，浪笑奔趨跛足毚。
J29nB225_p0165b08║三疊龍湫
J29nB225_p0165b09║潺湲流出最高岑，萬頃雪濤聒耳鳴，曉夜奔湍無少
J29nB225_p0165b10║倦，遐荒千載響斯名。
J29nB225_p0165b11║櫓唱雲阿
J29nB225_p0165b12║蒼蒼雲樹鎖層巒，泉石香生桂影寒，樵擔時聆橫谷
J29nB225_p0165b13║口，咿唔韻出許多般。
J29nB225_p0165b14║山禽啼曉
J29nB225_p0165b15║山寺清幽道者居，晨鐘夕梵自威儀，蓮池漏盡窗微
J29nB225_p0165b16║白，眾鳥嚶嚶啼向斯。
J29nB225_p0165b17║古柏參天
J29nB225_p0165b18║本植形名未兆前，氣凌霄漢味森然，庸愚匠石應難
J29nB225_p0165b19║顧，贏得材名渾兩全。
J29nB225_p0165b20║紫雲斂瑞
J29nB225_p0165b21║洞門陰靄景清幽，繞砌輕紅豔欲流，如蓋紫雲恆覆
J29nB225_p0165b22║護，青猿玄鶴每邀游。
J29nB225_p0165b23║缽盂慧水
J29nB225_p0165b24║玄鑒當年闢此山，神龍潛伏此山間，而今飛錫知何
J29nB225_p0165b25║處？應量遺泉慧蠢頑。
J29nB225_p0165b26║淨土梵音
J29nB225_p0165b27║彌陀原不在西方，此是如來古道場，禽語水聲雜萬
J29nB225_p0165b28║籟，協和清梵韻悠揚。
J29nB225_p0165b29║示黃季拙居士
J29nB225_p0165b30║征衫拂盡洛陽塵，每對花前倒一尊，細聽百蟲翕廣
J29nB225_p0165c01║樂，纖纖新月掛蘿門。
J29nB225_p0165c02║戊午蒲月，設茶具於道旁，偶荅客問，以簡周子
J29nB225_p0165c03║壽諸公
J29nB225_p0165c04║祝融司令猛如虎，在道行人怯步武，口渴心焦汗若
J29nB225_p0165c05║雨，吾徒不忍視其苦。何能開此方便戶？庶使趨走獲
J29nB225_p0165c06║安堵，有大檀那來淨宇，一聞斯舉生敬憮。頃將茶具
J29nB225_p0165c07║設雲塢，炎蒸悉化無煩土，過客解顏罷噢咻，頓覺清
J29nB225_p0165c08║涼生肺腑。口作歌兮手起舞，聲聲祝頌惠風普，人天
J29nB225_p0165c09║福利莫能愈，而其一切眾生母。否則何以悅人溥？咄
J29nB225_p0165c10║哉丈夫休莽鹵，惡之與好緣自主，吾亦於女何能撫？
J29nB225_p0165c11║女但情忘人與甫，無司耳目司天府，倘佯任運絕去
J29nB225_p0165c12║取，箇中了了非佛祖。心月孤圓照亙古，我願如斯而
J29nB225_p0165c13║其努。
J29nB225_p0165c14║書劉大全居士卷後
J29nB225_p0165c15║至道沖淵，恍焉惚焉！近傍者誰？劉子大全。自少及長，
J29nB225_p0165c16║由壯至老，不二其心，尊崇三寶。拈慈作威，鉏強衛善，
J29nB225_p0165c17║祇樹功臣，人天垣塹。我作偈言，非譽非毀，劄之唼之，
J29nB225_p0165c18║虛空出髓。
J29nB225_p0165c19║弔吳昆璧
J29nB225_p0165c20║村村古木叫寒鴉，綠綺聲消散晚霞，珍重縣巖攃手
J29nB225_p0165c21║句，成僊成佛總空花。
J29nB225_p0165c22║妙峰菴示劉德章
J29nB225_p0165c23║妙峰特立水之湄，童子南詢此最宜，若問德雲端的
J29nB225_p0165c24║旨，一灣清泚漾漪漪。
J29nB225_p0165c25║子雲以賦得重陽九日菊花開見示即韻別之
J29nB225_p0165c26║年來飯罷喜高眠，眼底從教時序遷，臨濟汾陽無立
J29nB225_p0165c27║地，誰將丹雘塗虛玄？
J29nB225_p0165c28║書曇花西公六相義頌後
J29nB225_p0165c29║三年閉戶游華藏，半步何曾動腳跟？盡底傾來六相
J29nB225_p0165c30║義，等閒一讀斷人魂。
J29nB225_p0166a01║次蹋莎行韻示念生
J29nB225_p0166a02║金僊弘誓，九蓮隨意，公據分明一紙，不勞讀誦貝葉
J29nB225_p0166a03║經，祇一句彌陀到底。隨茶隨飯，隨言隨語，終不令人
J29nB225_p0166a04║憔悴，只待果熟散天香，三聖持金臺接你。
J29nB225_p0166a05║示生生
J29nB225_p0166a06║諸佛法門，不立知見，緣眾生性，曰頓曰漸。如谷傳音，
J29nB225_p0166a07║似月映水，能達斯旨，是名佛子。
J29nB225_p0166a08║示衛生學琴
J29nB225_p0166a09║給侍之餘學鼓琴，美乾闥婆是前身，山河大地聲偕
J29nB225_p0166a10║翕，金色頭陀舞袖新。
J29nB225_p0166a11║示憫生
J29nB225_p0166a12║趨向佛門已有年，腳跟下事未翛然，山僧一箇安閒
J29nB225_p0166a13║法，待女歇時為女宣。
J29nB225_p0166a14║示濟生
J29nB225_p0166a15║庭前古柏傲嚴霜，葉嚲葳蕤色轉蒼，學道肝腸同此
J29nB225_p0166a16║操，猶嫌何處不靈光？
J29nB225_p0166a17║示曉生
J29nB225_p0166a18║業識茫茫不自覺，貪瞋癡愛苦纏縛，一朝捩轉鼻頭
J29nB225_p0166a19║繩，絕妄除紛泯惡作。
J29nB225_p0166a20║示被生
J29nB225_p0166a21║厭俗出塵信有緣，千磨百折志愈堅，於今已得從初
J29nB225_p0166a22║念，慎勿消閒放紙鳶。
J29nB225_p0166a23║鋤月取字
J29nB225_p0166a24║門前一片舊田園，霧鎖雲封荒草沒，而今矢志欲掀
J29nB225_p0166a25║翻，也應鋤落中宵月。
J29nB225_p0166a26║題扇頭畫
J29nB225_p0166a27║此善吉樹，蔭覆天下，此解空老，光吞雨社。即俗即真，
J29nB225_p0166a28║儒也道也，亦任諸人，鑽龜打瓦。
J29nB225_p0166a29║挽雙柏主人
J29nB225_p0166a30║葵榴交豔乳鶯啼，裊裊輕煙破篆畦，伏几乍驚凶信
J29nB225_p0166b01║至，頓令心體痛如卦。
J29nB225_p0166b02║一靈真性歸何處？佛祖天魔亦罔知，坐斷十方沒縫
J29nB225_p0166b03║罅，來時無口去無眉。
J29nB225_p0166b04║荅子雲宗人雪中見示
J29nB225_p0166b05║何事今冬不雨雪？偶而一見忽而絕，寒梅冷地笑盈
J29nB225_p0166b06║腮，天曉依然雙眼白。
J29nB225_p0166b07║正宜紅爐片雪，管他五葉一花，縱是普賢妙境，何如
J29nB225_p0166b08║黑豆未芽？
J29nB225_p0166b09║荅萬兩蒼求菩薩相
J29nB225_p0166b10║欲求希有相，須向靜中尋，一念不生處，自然觀世音。
J29nB225_p0166b11║宿龍池示僧
J29nB225_p0166b12║塵緣頓盡此居山，心與白雲共逸閒，問我西來無別
J29nB225_p0166b13║指，門前溪水正潺湲。
J29nB225_p0166b14║我來恰值三日雨，雨後看山蒼翠渾，晚霽月明山水
J29nB225_p0166b15║靜，露香雲几坐松根。
J29nB225_p0166b16║童子求偈
J29nB225_p0166b17║龍池池畔萬松龕，童子躬身訊指南，蹋得故鄉田地
J29nB225_p0166b18║穩，何須向外五十三？
J29nB225_p0166b19║示虛白
J29nB225_p0166b20║髴髮染衣學佛理，寂然審察自通明，更須凡聖無依
J29nB225_p0166b21║止，觸處惟看虛白生。
J29nB225_p0166b22║春日示眾
J29nB225_p0166b23║花前乍見春酒送，街頭又聞簫鼓哄，世人刻意愛喧
J29nB225_p0166b24║闐，獨許老僧互拈弄。有時鬧浩卻無聲，萬彙凝然天
J29nB225_p0166b25║地清；有時寂默具震吼，海涌波翻山岳傾。試問諸人
J29nB225_p0166b26║曉未曉？天王宴樂蘇倫惱，舉頭鷂子過新羅，你若不
J29nB225_p0166b27║知莫草草。
J29nB225_p0166b28║續古
J29nB225_p0166b29║春色惱人眠不得，谿山一夜聞啼鳺，月沒咸池意轉
J29nB225_p0166b30║殷，聲聲叫道君當徹。何事男兒不徹頭？山悠悠更水
J29nB225_p0166c01║悠悠，郊原賞玩猶未已，又曳紅裙上小樓。半啟朱脣
J29nB225_p0166c02║歌白紵，笑狎吳人作吳語，僊僊舞罷拂新莊，兕觥滿
J29nB225_p0166c03║掬葡萄醑。渾忘幻質匪真常，百歲依稀天曉霜，秦皇
J29nB225_p0166c04║漢武英雄甚，長夜淒淒臥北邙。故我皇皇未敢息，曉
J29nB225_p0166c05║夜精誠叩十力，群機顯見被眾生，普令趨向無生國。
J29nB225_p0166c06║夫豈為春色，惱人眠不得？
J29nB225_p0166c07║惜別篇留贈雪目開士
J29nB225_p0166c08║負金之色蒼蒼，瀟湘之勢茫茫，知己之欲分袂兮此
J29nB225_p0166c09║心怏怏。憶昔與君之識面也泮宮舊址，再執手而談
J29nB225_p0166c10║心兮樵隱山房。朝游林麓，莫話雲堂，奇文共賞，勝友
J29nB225_p0166c11║相將。輕泰山如一羽，視權貴若秋暘，且寓情於雲山
J29nB225_p0166c12║煙水，任漂泊乎鬼國天方。牙犀疊架，圖書盈席。命蒼
J29nB225_p0166c13║頭汲飛巖之瀑布，攜稚子采斷壑之奇石。須臾移小
J29nB225_p0166c14║座於南軒之下，酌春茗於柴窯之白。盤堆異品，爐爇
J29nB225_p0166c15║龍液，既飫醇美，更展名冊。因神遊兮太古，乃心契兮
J29nB225_p0166c16║玄賾。狂呼搦管，揮灑悅懌。亦任塗鴉之滿紙，從渠傍
J29nB225_p0166c17║視者啞喀。擲筆就坐，高歌自娛，蹉跎起舞，頫首嗟吁。
J29nB225_p0166c18║歎交情之輕薄，慨世道之崎嶇。翻雲覆雨兮，歲寒知
J29nB225_p0166c19║松柏之後凋；暮楚朝秦兮，貴賤見友道之良膜。今余
J29nB225_p0166c20║東歸三楚，公滯一隅，西風別墅，衰柳長塗。雲山縹緲
J29nB225_p0166c21║悲南北，愁向春風聽鷓鴣。
J29nB225_p0166c22║頻伽臨
J29nB225_p0166c23║有鳥有鳥曰頻伽，栖真安養絕紛譁，形如兩童雙臂
J29nB225_p0166c24║又，不生胎卵生蕅花。舉身清淨玉無瑕，漆瞳朱脣駮
J29nB225_p0166c25║翠砂，羽毛鮮潔傲雲霞，井冠沓櫱尾髭髿。行止端詳
J29nB225_p0166c26║影不斜，口中恆演妙蓮華，聞者咸種菩提芽。偶來荊
J29nB225_p0166c27║楚憩城闍，都人一見口呀呀，手有網罟不敢拏，且復
J29nB225_p0166c28║拳拳誠敬加，或云載以七香車，或欲覆以雲錦紗。我
J29nB225_p0166c29║聞斯語生吁嗟！爾輩胡為相誕誇，此鳥歷劫恆河沙。
J29nB225_p0166c30║金僊示跡化倒裏，如世青蓮時見邪，誰能下筆走龍
J29nB225_p0167a01║蛇？雅思珠玉記其嘉，千秋萬歲傳無涯。
J29nB225_p0167a02║贊
J29nB225_p0167a03║明仁孝皇后夢感佛說第一希有大功德經
J29nB225_p0167a04║善哉大士度眾生，等於諸佛慈悲力，種種善巧方便
J29nB225_p0167a05║門，佛剎微塵莫可喻。我以少分功德云，如月千江之
J29nB225_p0167a06║普見，眾生若能俱信力，皆令得入最上乘。故我聖后
J29nB225_p0167a07║誓弘深，歷劫熏習無上道，感彼大士為攝受，夢中示
J29nB225_p0167a08║見諸莊嚴。寶池闌楯及行樹，種種眾寶之所成，園林
J29nB225_p0167a09║花果眾鳥等，一一悉演妙法音。池上復有妙寶坊，無
J29nB225_p0167a10║量珍寶而間飾，過此坊已涉虹橋，天繒旛蓋為前導。
J29nB225_p0167a11║諸天采女奏天樂，音出微妙難思議，佛子於此心清
J29nB225_p0167a12║淨，得入普聞諸三昧。更復精進趨前道，升陟宮殿樓
J29nB225_p0167a13║閣中，合掌胡跪大士前，頭面接足恭敬禮。爾時大士
J29nB225_p0167a14║眉間光，普照無邊諸世界，無邊世界諸菩薩，悉舒金
J29nB225_p0167a15║手摩其頂。佛子既得摩頂已，心安如海無所畏，菩薩
J29nB225_p0167a16║復告佛子言，此是如來說法處。經恆河沙俱胝劫，眾
J29nB225_p0167a17║生無有能到者，惟契諸佛微妙旨，乃得登此菩提場。
J29nB225_p0167a18║后妃德稟至善因，當來應獲親授記，為伊臨難而接
J29nB225_p0167a19║引，出示希有功德經。六年持誦無闕遺，消弭眾災成
J29nB225_p0167a20║佛道。末世眾生尟福德，歷劫不聞是經名。佛子將為
J29nB225_p0167a21║天下母，覺性圓明當付授。隨以甘露灌其頂，令其身
J29nB225_p0167a22║心得清涼，須臾命誦功德經，三復了然心開解。忽爾
J29nB225_p0167a23║空中發霹靂，聖后乃從夢中還，身心驚歎未曾有，焚
J29nB225_p0167a24║香敬禮無上尊。憶持夢中所授經，信手書之無遺漏。
J29nB225_p0167a25║於是屏絕諸嗜欲，專心持誦不廢忘，此後禍難及福
J29nB225_p0167a26║位，一一皆如前所說。因知佛力不思議，寧敢自祕障
J29nB225_p0167a27║眾生？願同志者趨菩提，直取泥洹如彈指。我以夙生
J29nB225_p0167a28║微願力，亦獲睹此勝因緣，以蟭螟舌贊太空，不忖愚
J29nB225_p0167a29║劣舒誠敬。願我得入如來藏，願獲無礙大辨才，稽首
J29nB225_p0167a30║再拜光世音，及我大明仁孝后。持此廣大甘露門，為
J29nB225_p0167b01║拔眾生出五濁。
J29nB225_p0167b02║育王寺禮釋迦文佛設利
J29nB225_p0167b03║稽首釋尊，寶嚴設利，光射十虛，色融萬類。維相非一，
J29nB225_p0167b04║根器隨之，青黃赩紺，佛魔祖獅。我以片言，普申回向，
J29nB225_p0167b05║恆沙如來，無邊華藏。眾生顛倒，覿面相違，汩沒死生，
J29nB225_p0167b06║何時云歸？
J29nB225_p0167b07║文殊菩薩出山像
J29nB225_p0167b08║毗邪城裏叨怛客，浪跡天南與天北。為導眾生來，火
J29nB225_p0167b09║宅隨寬窄。樞機綿密人難測，空界天魔罷戈革，烏藤
J29nB225_p0167b10║手內輕扶策，座下師兒雙眼白。無標格，箇中消息幾
J29nB225_p0167b11║人得？
J29nB225_p0167b12║觀音大士（介山婁居士請）
J29nB225_p0167b13║楞嚴會上，選圓通第一；安養世界，次補處為先。特來
J29nB225_p0167b14║支那遊戲，乘悲願之筏船。介山居士頂戴，不失其去
J29nB225_p0167b15║就，是之謂火宅蓮；二時禮誦不輟，是之謂鬧中禪。但
J29nB225_p0167b16║夙夜匪懈，其合道也自然。要知心、佛、眾生三無差別，
J29nB225_p0167b17║又烏論經世忘世與夫出世之孰妙而孰玄者焉？
J29nB225_p0167b18║四尊者
J29nB225_p0167b19║手內何持，維應量器。龍兮歸來，華藏游戲。山君純矣！
J29nB225_p0167b20║奚用杖為？擲之虛空，赤手提撕，智劍高揮，佛魔齊埽。
J29nB225_p0167b21║淨盡無餘，宴然永保，師兒在掌，牙叉潛焉！有時哮吼，
J29nB225_p0167b22║聲震三千。
J29nB225_p0167b23║泛海觀音
J29nB225_p0167b24║雲鬟雙嚲即俗真，染淨不生披白帢，苦海滔滔浪拍
J29nB225_p0167b25║天，端然御此青蓮葉。
J29nB225_p0167b26║十八應真大士（并序）
J29nB225_p0167b27║乙丑春王月，山人徐琮者，以龍尾小研磨程君房法
J29nB225_p0167b28║墨，凝神逸想，運手於心，作十八尊者於宣城連綿上。
J29nB225_p0167b29║風度凝遠，神觀靖深，纖細工巧，不可言狀。余瞻視移
J29nB225_p0167b30║時，而沖莫岑寂，超然物外，與偕游乎古初矣！幾欲申
J29nB225_p0167c01║筆供養而為贊，辭不果。日月逡巡，三易寒暑。今辰值
J29nB225_p0167c02║觀音大士誕，嚴設慶筵已而假寐北窗，見諸尊者坐
J29nB225_p0167c03║立儼然。其憨腮皤腹者謂余曰：「向許為贊而忘邪？」余
J29nB225_p0167c04║作圓相呈之，即拋卻。者曰：「也不得一句。」言訖，余便喝。
J29nB225_p0167c05║既寤，發笥展相，拜手稽首，援筆而成之。雖識陋語鄙，
J29nB225_p0167c06║不足以盡乎千萬分功德之一，第抒其誠敬耳！冀諸
J29nB225_p0167c07║尊者慈閔而不叱焉！時戊辰歲之二月十九日也。贊
J29nB225_p0167c08║曰：
J29nB225_p0167c09║龐眉荷蒲，怡然前驅，力士肩囊，步武踟躕。天王輔翼，
J29nB225_p0167c10║軒渠邁往，長嘯峰頭，虛空荅響。
J29nB225_p0167c11║法無定容，若惺而寂，塔有全身，何所不適？咄哉兩童，
J29nB225_p0167c12║是誰教爾？與奪同時，吹贏掩耳。
J29nB225_p0167c13║襟帶飄揚，光影清絕，如雲之閒，如日之晰。俯視蠻奴，
J29nB225_p0167c14║弄此猊獸，雪峰仰山，無出其右。
J29nB225_p0167c15║一大藏教，者裏出入，躬自荷擔，卓爾而立。波斯誇富，
J29nB225_p0167c16║尊者離欲，龍兮歸來，無肆爾毒。
J29nB225_p0167c17║愛此纖月，扶笻耽玩，兩閒一如，衣珠交燦。千山瑩然，
J29nB225_p0167c18║萬緣寂爾，何以能之？我心若水。
J29nB225_p0167c19║於菟為御，鬼伯馳從，五道雖殊，一能致用。師心沖容，
J29nB225_p0167c20║湛如古井，玩好盈筐，矧同泡影。
J29nB225_p0167c21║犀軸如許，童子負之，自持其一，將以遺誰？稚蠻道傍，
J29nB225_p0167c22║匍匐悲仰，師何遲遲，弄雲石上？
J29nB225_p0167c23║月下寶書，定中空相，曰光明幢，曰如來藏。山童捧爐，
J29nB225_p0167c24║大地震動，熏陸不然，照顧鼻孔。
J29nB225_p0167c25║頂相旋贏，如龍出蟄，繫以明珠，覆以槲笠。鳳目修髯，
J29nB225_p0167c26║秀眉椹口，轉大法輪，跋枳在手。
J29nB225_p0167c27║萬象環繞，虛空為蓋，舌覆大千，演說無閡。一乘之道，
J29nB225_p0167c28║別傳之旨，擬向即乖，不煩重舉。
J29nB225_p0167c29║梵帙默展，電走雷奔。犀顱銳指，豐體師蹲。山魈誠懇，
J29nB225_p0167c30║小師宣示，一念不生，即離苦趣。
J29nB225_p0168a01║華茵席地，行雲止谷，引指標空，飛光烜目。主伴俱三，
J29nB225_p0168a02║即一而二，兩鬼僵立，天王側侍。
J29nB225_p0168a03║天童開山義興禪師
J29nB225_p0168a04║有晉永康，哲人降誕，犀顱虎眸，神光璀璨。誅茅東谷，
J29nB225_p0168a05║天童給薪，嘉名肇立，亙古惟真。厥後英靈，相繼而起，
J29nB225_p0168a06║丕振宗猷，克家之子。千三百載，眾生是依，我拜稽首，
J29nB225_p0168a07║空影搖輝。
J29nB225_p0168a08║應菴華祖塔
J29nB225_p0168a09║何人神巧？建此浮圖，天人禮敬，龍鬼欽孚。我趨天童，
J29nB225_p0168a10║得叨瞻禮，以願為舌，躬虔諮啟。西南叢席，惟魔與鶹，
J29nB225_p0168a11║鶹屬魔子，尤為可羞。冀師降神，群氛一埽，復我古風，
J29nB225_p0168a12║徽猷永保。
J29nB225_p0168a13║密菴傑祖
J29nB225_p0168a14║驟爾更名，親宣十號，乞兒蓆袋，風疾雨暴。抽機穎脫，
J29nB225_p0168a15║佛祖吞聲，天王屢敕，用覺斯氓。道振寰區，三陞大剎，
J29nB225_p0168a16║麈尾棒頭，全彰生殺。始而鳥巨，終焉天童，了無涓滴，
J29nB225_p0168a17║萬古雄風。
J29nB225_p0168a18║密雲悟祖塔
J29nB225_p0168a19║森森雲樹，活活流泉，浮圖中涌，祖師在焉。一室粲然，
J29nB225_p0168a20║光同千日，濟北高風，惟師是匹。僧龍禪髓，出自其門，
J29nB225_p0168a21║湖海英彥，電走雷奔。吾生也晚，未親教敕，忽爾見前，
J29nB225_p0168a22║三拜而即。
J29nB225_p0168a23║報恩浮老和尚
J29nB225_p0168a24║法幢特建，至化宣敷，太白峰鼓千尋之寒浪，▆湖村
J29nB225_p0168a25║示五色之神珠。走雲水於寰中，沛然莫之能禦也；歸
J29nB225_p0168a26║龍象於語下，猗與其惟至誠乎？故乃道行天下，名重
J29nB225_p0168a27║三吳，金聲玉振，雪老冰枯。蘊上也多生，何幸得班乎
J29nB225_p0168a28║涌泉老人之下，而禮此鳳目犀普之妙範玄模哉？
J29nB225_p0168a29║涌泉老人
J29nB225_p0168a30║十載黔南，訶佛罵祖，半生▆▆，打兩敲風。挺寶峰之
J29nB225_p0168b01║骨，而豐東山之肉；縣昭覺之口，而秀臥龍之瞳。慈顏
J29nB225_p0168b02║藹藹，聲光熊熊，絕聖棄智，泯慧黜聰。那更左搓電光
J29nB225_p0168b03║為弦，反張螮蝀為弓，而弋此丹霄之威鳳，與夫空外
J29nB225_p0168b04║之冥鴻也邪？
J29nB225_p0168b05║參同寬夫和尚受生
J29nB225_p0168b06║受生鄂州，薙染金齒。浪滄江遞剝家私，毘盧室消鎔
J29nB225_p0168b07║至理。拓出古蔆花於當軒，橫抽太阿鋒於就裏。乃佛
J29nB225_p0168b08║乃祖，驀過一邊；若聖若凡，伏尸萬里。破魔軍眾底先
J29nB225_p0168b09║鋒，傳正法眼底宗子，更莫問如之若何！即此是寬和
J29nB225_p0168b10║尚生平之行履也。
J29nB225_p0168b11║慣看白鷗浴水，不按牛頭喫草，身奉天竺先生，形類
J29nB225_p0168b12║寒山古老。嘻笑怒罵，盡是祖意西來；鉏灌栽植，無非
J29nB225_p0168b13║別傳之道。三同居，博得世外清名；一平生，多是為人
J29nB225_p0168b14║煩惱。冰雪肝腸，淵沖懷抱，足可並中天白月之皓皓。；
J29nB225_p0168b15║兜率不磷堅禪師
J29nB225_p0168b16║據臨濟室，拈德山棒，演理有多途，涉事無一向。智邪
J29nB225_p0168b17║愚邪使其當下知歸，佛兮魔兮令不旋踵而喪。相嵩
J29nB225_p0168b18║山則名播古梁州，覲長松而聲馳荊楚上。爛草薦荅
J29nB225_p0168b19║如何是佛？三千年老胡絕望。腹笥便便已承大父之
J29nB225_p0168b20║褒，金剛道種不失五福之量。故余欲贊歎而且弗能，
J29nB225_p0168b21║誰敢興一言以為訕謗？諦當諦當！氣宇巍然象季模，
J29nB225_p0168b22║遐荒浩浩摹斯狀。
J29nB225_p0168b23║賀卿雲三教合軸
J29nB225_p0168b24║浪笑雙林大士，黃冠朱履袈裟，鄂渚卿雲道者，無端
J29nB225_p0168b25║添足畫蛇。
J29nB225_p0168b26║蕅灣張長人居士（士嗣雲外和尚）
J29nB225_p0168b27║氣若霜稜，眼如湫碧，凡聖齊驅，纖塵不立。漱石枕流，
J29nB225_p0168b28║聊焉自適。咦！是其仲尼之徒而瞿曇之裔也與？知之
J29nB225_p0168b29║者以為滅臨濟之宗，不知者以為入神鼎之室。
J29nB225_p0168b30║智弘大德
J29nB225_p0168c01║臞而清，渾而貞。下筆亦可成詩，絕不挂騷人之名；操
J29nB225_p0168c02║縱可為標幟，而不襲夸毗裨販之行。更可喜末後略
J29nB225_p0168c03║無霑滯，豈同夫今時之拍盲？且有子若孫足能克紹，
J29nB225_p0168c04║則公之死也猶生。噫！直須展向雲堂深處，使後之剃
J29nB225_p0168c05║染者為鑑而為衡矣夫！
J29nB225_p0168c06║羨雲居士
J29nB225_p0168c07║髿髿短▆拂星霜，藜杖閒扶適莽蒼，到處溪山堪著
J29nB225_p0168c08║眼，啞然一笑和天光。
J29nB225_p0168c09║澹石上人
J29nB225_p0168c10║斷瞋妄情、割愚癡愛，和氣可以致祥，趨進何如恬退？
J29nB225_p0168c11║石公持此不廢忘，便獲行深觀自在。觀自在，是之謂
J29nB225_p0168c12║無礙大悲心陀羅尼底真三昧。
J29nB225_p0168c13║朗融上人
J29nB225_p0168c14║眉間寶劍，腦後神珠，抹卻諸方東瓜印子，撲碎自己
J29nB225_p0168c15║安柄缽盂。胸懷脫略，而終日兀兀若愚；處干戈擾攘，
J29nB225_p0168c16║而奉師養志生死不渝。燕山古梵，摹紫塗朱，雖步履
J29nB225_p0168c17║夫闤闠，矧與世各轍而同塗？臨行句震寰區，翛然長
J29nB225_p0168c18║往，誠可為後學規模。兒孫濟濟，鳳雛龍駒，皆能繼起
J29nB225_p0168c19║正覺家聲者也。公其放心於寂光定裏，面三聖於西
J29nB225_p0168c20║土蓮邦矣乎！
J29nB225_p0168c21║自贊
J29nB225_p0168c22║不著伽黎而加冠巾，頫視踞地之師子而誘以嚬呻。
J29nB225_p0168c23║魔外摧伏也，太阿如雪；妍媸絕影也，寶鏡無塵。心空
J29nB225_p0168c24║若中天之月，氣和如浩蕩之春。焦桐聲裏演無生之
J29nB225_p0168c25║曲，髯䰂座後明即俗而真。寶書不展，示以解空文字；
J29nB225_p0168c26║怡然晏坐，見乎卓犖風神。七十葉瞿曇遠裔，三百祀
J29nB225_p0168c27║世主親臣，是之謂龍光道者，而中和老人也歟？
J29nB225_p0168c28║十畫九不肖，袖卻僧繇手，只此較些些，笑破虛空口。
J29nB225_p0168c29║不須高展在雲堂，恐引禪流競頭走。競頭走，休回首，
J29nB225_p0168c30║看取座下師兒吼。
J29nB225_p0169a01║者漢三度滇南，四番吳越，塗路馳驅不以為勞。一坐
J29nB225_p0169a02║鄂州二十餘載，足不逾閫，不以為逸。處人天廣眾中
J29nB225_p0169a03║不憚煩，於陋巷獨居時不厭寂。少時從事筆墨，老來
J29nB225_p0169a04║愛弄絃索。五六童子飲啜笑言，二三老叟泳游追逐。
J29nB225_p0169a05║有時遺興坐花間，膝上橫琴歌一曲。
J29nB225_p0169a06║長年逸老閒房，坐花醉月，樂陶陶地受用者煙雲泉
J29nB225_p0169a07║石一段真風，鶯燕松篁兩部鼓吹，消去了世上浮名，
J29nB225_p0169a08║卻也是生平快事。北窗高臥起，獨抱焦桐；花下長吟
J29nB225_p0169a09║時，飽飫空翠。一任他禪客狐疑，諸方猜忌，驀劄相逢
J29nB225_p0169a10║知是誰？薀上其名也，達夫其字。
J29nB225_p0169a11║雜著（志　記　傳論　行狀　書　▆　說　詞）
J29nB225_p0169a12║參同居志
J29nB225_p0169a13║參同居者，乃禪師寬翁和光同塵之所居也。師名薀
J29nB225_p0169a14║宏，字寬夫，明太祖九世孫。以國難偕余外出，直抵行
J29nB225_p0169a15║在，雖仰荷宸眷而志慕出塵，欲資西聖之道以報君
J29nB225_p0169a16║親，遂祝髮於金華山寺，禮野竹慧禪師為師。參侍五
J29nB225_p0169a17║年及盡玄要，眾所推服，以先大人文貞先生八尺來
J29nB225_p0169a18║封，辭歸故里。其第宅田園悉為人有，而稍不顧問，惟
J29nB225_p0169a19║以歸葬靈骨求銘請傳、搜刻遺編為事。事竣，營葺園
J29nB225_p0169a20║舍而休老焉！先是其地僅荒階數武、萑葦兩榮，自師
J29nB225_p0169a21║挂席不幾年，則奐然藹然，為省中淨居特秀矣！其居
J29nB225_p0169a22║自忠孝門入，轉面北行過雲止，再過華光，越十數步
J29nB225_p0169a23║即其居也。三門向東，雉堞平橫焉！入門西行，蒼翠夾
J29nB225_p0169a24║道，竹與梧也。極西有巨槐聳焉！由槐陰而北，過鑑衢，
J29nB225_p0169a25║繞砌山樊，清芬可掬。復東行，梅花一帶古奧橫斜，枝
J29nB225_p0169a26║虯香藹，宛如姑蘇之鄧尉然。梅下有井曰雲幢，每隆
J29nB225_p0169a27║冬酷寒時，雲氣上蒸若幢故也。沿井而北，東西兩行
J29nB225_p0169a28║琪樹參立，中道夷坦。道之東曰赤松、曰剡谿紅桂、曰
J29nB225_p0169a29║冬青、曰榹桃、曰朱柑、曰香櫞、曰鶴林杜鵑、曰翠柏。道
J29nB225_p0169a30║之西曰辛夷、曰紫荊、曰橙紅、曰玉蘭、曰素毬、曰石榴、
J29nB225_p0169b01║曰垂絲海棠、曰七寶山茶。去山茶一隙，則編竹為籬，
J29nB225_p0169b02║覆以迎春，翠幹千條，黃花繁衍，游人到此則襟帶皆
J29nB225_p0169b03║金色矣！橫趨數武至桂香殿，基陛廣袤聳漢連雲，碧
J29nB225_p0169b04║瓦朱薨光吞日月，中設七曲文昌像，威嚴赫奕，為學
J29nB225_p0169b05║儒者景仰，且示其跡異而道同也。側轉而入為韋將
J29nB225_p0169b06║軍祠，左右兩檐皆秋海棠，莖高數尺葉大如扇，表翠
J29nB225_p0169b07║裏紅，百千其狀無一同者。花自大暑後盛開，參差的
J29nB225_p0169b08║皪瑩如瑪瑙，時發幽香動人逸思。越丹墀、陟崇階則
J29nB225_p0169b09║毘盧殿矣！其殿塗金飾玉，青瑣綠疏，寶帶垂虹，風甌
J29nB225_p0169b10║叫月。中奉遮那如來，以文殊、普賢佐之，前奉西方三
J29nB225_p0169b11║聖，緣末流不諳大道，不信自心，乃示以直截，普令念
J29nB225_p0169b12║佛生樂邦故也。其寮舍精嚴，明窗淨几，門徒學侶禪
J29nB225_p0169b13║誦之餘，則染翰吟哦，彈琴讀史，甚至耽習工技亦不
J29nB225_p0169b14║之禁，蓋示其治生產業皆與實相不相違背也。殿之
J29nB225_p0169b15║西，甕門以外則香積廚，法喜禪悅具足百味，溈山、雪
J29nB225_p0169b16║老恍若在焉！廚以北則槽廠，執事躋蹡，俾蹋其碓者
J29nB225_p0169b17║踐六祖芳規，轉其磨者識演師家法，抑亦參同汲引
J29nB225_p0169b18║之方便也。廚以南曰葡萄棚，縱橫丈餘，延青躲翠，篩
J29nB225_p0169b19║月梳風。其種有二，皆西涼人所供，一色紫若瓊玉然，
J29nB225_p0169b20║一色白如水晶狀，藟藟垂垂，交光相映。棚西者曰文
J29nB225_p0169b21║杏、曰環桃，桃之北曰青華棗，各十餘株，四月采杏，五
J29nB225_p0169b22║月收桃，八月剝棗，可薦齋缽。棗之前即短垣，垣以外
J29nB225_p0169b23║即方塘，鳧鷖鸂鷘游泳於此。葡萄後有小橋曰西度，
J29nB225_p0169b24║前亦有橋曰繩武。過繩武橋南，橫列黃梅六、七，皆磬
J29nB225_p0169b25║口蠟丸璀璨豁目。黃梅之南曰來禽、又南曰棕欄、又
J29nB225_p0169b26║南曰木瓜、又南曰冰桃。是桃七月始熟，其文如冰裂，
J29nB225_p0169b27║其脆如縹葉梨，其香如頻婆果，其味如石蜜，誠為嘉
J29nB225_p0169b28║果中之尤者。桃之東曰舜華，並舜華而叢立者曰天
J29nB225_p0169b29║竺。天竺之東曰金枝李、又東曰枇杷、又東曰頻婆果、
J29nB225_p0169b30║又東曰芳梨。南向於頻果、芳梨之兩間者曰翠屏。翠
J29nB225_p0169c01║屏之前磊石為臺，上置淺盆晶瑩如玉，中植金雀數
J29nB225_p0169c02║十，高一、二寸，其槎枒蒼古，各抱參天摩雲、架壑凌巖
J29nB225_p0169c03║之勢，擬之王摩詰輞川之漆園稱媲美焉！臺西之地
J29nB225_p0169c04║及樹隙之間、矮牆之下間以雜花，而秉質賦性各不
J29nB225_p0169c05║相類。有枝幹綿長而倚附者曰木香、曰黃粉團、曰十
J29nB225_p0169c06║姊妹、曰銀紅月季、曰寶相、曰茶靡。蔓生而牽沿者曰
J29nB225_p0169c07║紫藤、曰錦帶、曰素馨、曰蘡薁、曰忍冬、曰牽牛、曰鐵線
J29nB225_p0169c08║蓮、曰金絲荷。續根而生者曰山丹、曰百合、曰石竹、曰
J29nB225_p0169c09║剪秋羅、曰慶佛蘭、曰翠雲、曰鴛鴦菊、曰長春、曰蜀葵、
J29nB225_p0169c10║曰地涌金蓮、曰芭蕉、曰芙蓉、曰宜男、曰金鐙、曰旋復
J29nB225_p0169c11║子。種而生者曰罌栗、曰鳳僊、曰漢宮秋、曰雞冠、曰秋
J29nB225_p0169c12║葵、曰夜落金錢、曰蘇蓼、曰決明、曰天仙子。他如雪蘭、
J29nB225_p0169c13║紫蕙吐秀抽英，月桂、瑞香搖芬曳馥，則超軼雜花之
J29nB225_p0169c14║上矣！桂香殿之南曰牡丹亭、曰芍藥闌，牡丹則有蓮
J29nB225_p0169c15║香白、舞青猊、玉樓春，芍藥則有金帶圍、御衣黃、寶莊
J29nB225_p0169c16║成、曉天霞、菩薩面。春夏之交爛熳若雲、鮮潔若玉，誠
J29nB225_p0169c17║花中之富貴者也。兼以羅漢松拱把而上，纓絡柏垂
J29nB225_p0169c18║蔭而下，如龍鳳之飛翔、繒縠之籠罩，眾卉敷榮，四時
J29nB225_p0169c19║煙藹，芳淑雅播，洞開心目。明教大師云：「游人醉不去，
J29nB225_p0169c20║幽鳥語無時。」殆為此中寫照。▆且也冠山為案、汝水
J29nB225_p0169c21║為帷，招黃鶴、望白雲，又焉往而不自得邪？鑑衢以南
J29nB225_p0169c22║極目相望，悉為蔬畦藥圃，亦植卉水，其間若菊、若蓮、
J29nB225_p0169c23║若櫻桃、若椒、若拘那、若金絲桃、若薝蔔、若茉莉，分儔
J29nB225_p0169c24║而列於怪石之前、琅玕之外、碧沼之中，使吸風飲露、
J29nB225_p0169c25║沐雨宿雲各得其宜。古云：「養花如養賢。」不其然乎？師
J29nB225_p0169c26║年近七十猶躬為翦鉏灌溉無倦，凡有諮請則應以
J29nB225_p0169c27║全機，或撼樹、或舉鉏、或築地、或拋瓦礫、或放下桔槔、
J29nB225_p0169c28║或掀翻灌器，稍有遲疑即震聲喝出，總之大用見前
J29nB225_p0169c29║不存軌則，豈裨販者流而能窺其門限哉？居之北鄰
J29nB225_p0169c30║曰壽蓮、又北曰定慧、又北曰曇華，自雲止抵曇華未
J29nB225_p0170a01║逾百步，而精舍有六，較石門之一牛鳴地兩禪林，不
J29nB225_p0170a02║亦倍增其勝與？
J29nB225_p0170a03║潭州準提菴故大師昱公行業記
J29nB225_p0170a04║己巳之二月一日，迪功郎七玉楊公以鶴磯大師行
J29nB225_p0170a05║實屬余為記。余初固辭，既而思之，昔余之先子文貞
J29nB225_p0170a06║先生及先妣周安人入《楚會通志》，賴楊公贊勷之力
J29nB225_p0170a07║也，欲圖一言相報而未能，今既以勝事見託，則何可
J29nB225_p0170a08║辭乎？且大師與余友善，余又深知其操履，是亦不可
J29nB225_p0170a09║辭也。謹按其行實而論次之。大師諱德昱，字季靈，號
J29nB225_p0170a10║曰鶴磯，楚江夏之民籍，姓楊氏，家世業儒。生之夕，其
J29nB225_p0170a11║母氏夢神人擲寶笈於懷，既寤，大師生矣！兒時不好
J29nB225_p0170a12║玩弄而寡言笑，人多異之。七歲就外傅，天資敏妙，誦
J29nB225_p0170a13║過即解。嘗應童子試，未進，乃歎曰：「虛名何益乎身心？」
J29nB225_p0170a14║遂不復治舉子業。每探討聖賢典籍，深契古人。以親
J29nB225_p0170a15║老弟幼，教讀里中，圖薄俸以養。一日偶過山菴，聞誦
J29nB225_p0170a16║《心經》起疑。每課餘即靜坐觀心，雖客至喧呼而寂若
J29nB225_p0170a17║不聞，久之乃大叫曰：「者回識得女也。」人皆莫測。父病，
J29nB225_p0170a18║大師日侍湯藥，且跪白其父曰：「認定本來面目，其疾
J29nB225_p0170a19║自可遺矣！」及父終，飲食不進者數日，號哭之聲震動
J29nB225_p0170a20║閭里。及葬，廬守三年，恆持誦《心經》為資冥福。歲戊子，
J29nB225_p0170a21║值按指和尚住夾山之興龍，大師往參焉！一見服膺
J29nB225_p0170a22║即求剃落。指命請於其母，母然之，遂祝髮。是年納戒，
J29nB225_p0170a23║復去菴一舍，築其室以奉母。大師既蒙指和尚開發，
J29nB225_p0170a24║則晝夜精勤稍有相應。一日殿上經行，忽觸香爐有
J29nB225_p0170a25║省，急往白指。指曰：「畢竟作麼生？」大師曰：「香爐是銅鑄
J29nB225_p0170a26║底。」指曰：「放女三十棒。」大師聞已，則從前礙膺豁然冰
J29nB225_p0170a27║釋，於是抽機迅捷一眾咸服（其機緣備載指和尚錄中）。然大師賦
J29nB225_p0170a28║性閒曠不事夤緣，語多規人，人皆敬畏。能屬文，下筆
J29nB225_p0170a29║千言，格力優贍。尤精於詩，善草書法，一時尊宿大儒
J29nB225_p0170a30║咸奇之，爭與之游，其往來贈荅，登臨寄託，輯而成帙。
J29nB225_p0170b01║及母喪，哀慟逾於前。嘗語人曰：「生我者母也，成我者
J29nB225_p0170b02║母也，今失所天矣！不復睹矣！」免喪之日決意遠引，盡
J29nB225_p0170b03║將吳水越山精藍名剎收置足底矣！既而倦游仍返
J29nB225_p0170b04║江夏，緇素舊識共相稱慶得未曾有。大師亦樂聚湖
J29nB225_p0170b05║山品題今古，每有議論則是是非非合乎先聖之法，
J29nB225_p0170b06║較今之以人為取舍者誠霄壤矣！壬戌秋，忽動衡湘
J29nB225_p0170b07║岳麓之念，眾堅留不可，遂浩然往焉！至潭州，會其同
J29nB225_p0170b08║學之弟曰弘一者，延寓準提菴，歸之者如市。大師以
J29nB225_p0170b09║真實為人，不引枝蔓，而獲其益者良多矣！癸亥之元
J29nB225_p0170b10║日乃謂弘一曰：「諸佛為一大事故出見於世，其來也
J29nB225_p0170b11║必有因，其去也必有緣，吾亦然耳！」遂以五月之壬子
J29nB225_p0170b12║期焉！眾不喻旨，弘一切記之。由是愈加策勵，不倦言
J29nB225_p0170b13║辭。至五月之九日謂其弘一曰：「余初以衡湘岳麓之
J29nB225_p0170b14║山水奇秀冀一游耳！及至此則淹留未果，女可買舟
J29nB225_p0170b15║盡其游覽。」時弘一以壬子之期至，率眾力止之，遂寢
J29nB225_p0170b16║其行。明日以縕袍紙被及書籍筆墨諸物悉散大眾。
J29nB225_p0170b17║又明日，晨起盥漱畢，陞座告眾曰：「吾其行矣！」眾請留
J29nB225_p0170b18║偈，大師勉之曰：「勿事虛聲，幸為實踐。」言已即坐終。遠
J29nB225_p0170b19║近風聞，觀者如堵。留三日，其形貌完潔如昔，歸塔之
J29nB225_p0170b20║日送者不可數計。大師生明天啟之丙寅年閏六月
J29nB225_p0170b21║十五日子時，終於康熙癸亥年五月十一日辰時，世
J29nB225_p0170b22║壽五十八，僧臘三十六。塔於潭州黃道門外，亦弘一
J29nB225_p0170b23║之營為也。弘一卓識明智，能守其先範者也。嗚呼！世
J29nB225_p0170b24║所謂經大傳遠者，孝與善耳！若大師之奉親可謂純
J29nB225_p0170b25║孝也、大師之臨眾可謂誠善也，卒可傳矣！況又預定
J29nB225_p0170b26║其期於半載之前，是於吾大聖人之道明且至矣！雖
J29nB225_p0170b27║古高名僧未過也。惜乎不死江夏而死潭州，豈潭州
J29nB225_p0170b28║之人信感如是邪？抑亦江夏之風不若彼地之淳也
J29nB225_p0170b29║邪？余固疑之，並記之。
J29nB225_p0170b30║開聖老人傳論
J29nB225_p0170c01║蓋聞益州迺七佛之區，峨嵋實普賢化境。釋尊苦行，
J29nB225_p0170c02║證道雪山；迦葉傳衣，入定雞足。是知因地育人，緣人
J29nB225_p0170c03║彰地，僧龍義虎恆產其間，達士高流每生於是。傳正
J29nB225_p0170c04║法眼藏者，始而寶峰、五祖，繼而昭覺、臥龍，五宗之哲
J29nB225_p0170c05║胤挺生，三學之沙門傑出。以其地淳俗樸，務實忘名，
J29nB225_p0170c06║故我涌泉老人亦示見受生於茲國也。老人諱完壁，
J29nB225_p0170c07║字磚鏡，號曰山暉，夔州新寧人。本姓侯，母徐氏。生有
J29nB225_p0170c08║異兆，十月即不食乳。一日隨父游嵩呼伽藍，便懷出
J29nB225_p0170c09║塵之志。後因寇陷其城，無藉者誣父從寇，有司繫父
J29nB225_p0170c10║於獄，老人鬻身而贖之。及還金歸里，即求出家，禮石
J29nB225_p0170c11║蒲大士為師，是日鐘鼓自鳴，人爭稱奇。先有胡憲卿
J29nB225_p0170c12║者，夢趙大州躬謁指月，次往探之，迺老人脫白於此
J29nB225_p0170c13║爾！卿以其事白月，月私擬為符瑞，命充行者。因於張
J29nB225_p0170c14║沒量語下知歸，復於請益時火爐頭了徹，後因南泉
J29nB225_p0170c15║公案復起疑情，頓忘寢食，立誓取悟，策勵朝夕。忽於
J29nB225_p0170c16║拙和尚因雪上堂語中渙然冰泮，由是機辨縱橫，一
J29nB225_p0170c17║眾虔服。是年納戒，職司衣缽。至閱《法華》則獲三昧中
J29nB225_p0170c18║王，論《圓通》則入楞嚴大定，及悟一切事究竟堅固之
J29nB225_p0170c19║旨，故緇素稱為天縱之才，萬峰贈以磚鏡之字。寇圍
J29nB225_p0170c20║廣福，孑爾奉師，民免塗毒，寇能反正，佛法大闡，兵眾
J29nB225_p0170c21║知皈，雖拙和尚德化之功，實老人輔贊之力。及拙終
J29nB225_p0170c22║金城煢然盡事，藏靈櫬於胡氏精藍，奉齒骨而朝夕
J29nB225_p0170c23║敬禮，編錄法言（哀集拙和尚語曰《棲靈錄》，始刻聖恩，再繙報本，今附藏流通矣！），勤行
J29nB225_p0170c24║道業，既脫營絆，往覲萬峰。留信衣而無難，肝腸似雪；
J29nB225_p0170c25║冒白刃而不渝，氣宇如王。笑抑渠魁，改顏加敬。復羈
J29nB225_p0170c26║五載，方脫兇殘，跋涉間關，直抵平越。紳士嚮慕道風
J29nB225_p0170c27║敦請開法，而同門嫉之謂信衣失據，遂走萬峰請衣
J29nB225_p0170c28║釋疑，豈峰一時偏惑？以致怫然東下，始謁弘覺，再造
J29nB225_p0170c29║古南。值報恩賢老人，平素知名，一見契合，命掌記室，
J29nB225_p0170c30║嘗令秉拂。高賢宿德難詰紛紜，老人入室操戈從容
J29nB225_p0171a01║就對，大洽人心高縣祖印。時楊總戎、涂大參等迎歸
J29nB225_p0171a02║㠟峨，大展鑪錘。護國萬壽之慈風，智愚同扇；聖恩長
J29nB225_p0171a03║松之化雨，慧蠢均霑。豺狐聲消，師音獨響。王公大人
J29nB225_p0171a04║企慕玄德，皆躬臨參禮傾珍供養。黔南殊俗之地，頃
J29nB225_p0171a05║遭會集天人，大開選佛之場，廣敷師子之座。華鯨時
J29nB225_p0171a06║吼，畫鼉疾轟，旛蓋翔空，香雲蔽日。禪流濟濟而諮請，
J29nB225_p0171a07║法演一乘；國士源源而問酬，理融三教。誠達磨之來
J29nB225_p0171a08║嵩少，大鑒之於曹谿，自建置以來未有如今日之休
J29nB225_p0171a09║美也。越數年，西蜀道平，心懷父老，爰俶裝涉險再上
J29nB225_p0171a10║夔州。寂無人煙，空增悲戚，泣之以血，記之以詩，悵返
J29nB225_p0171a11║長松，復游吳越，所經之地輒請開鑪，所過之坊咸留
J29nB225_p0171a12║宣化。始而雙塔，終而涌泉，九坐名藍，念年倡道。儒林
J29nB225_p0171a13║莫不歎服，緇侶恆被宏慈。鄉人野老詠仁澤於無窮，
J29nB225_p0171a14║灶婦販夫歌惠風於不朽。若非輕生重道強識洽聞，
J29nB225_p0171a15║操比松筠志凌金石，則曷能臻此哉？且示疾之日進
J29nB225_p0171a16║止如常，歸真之時言笑自若。龕留寢室每覺異香，遠
J29nB225_p0171a17║近人言非敢夸誕。昔生公說法頑石點頭，四祖還山
J29nB225_p0171a18║井泉涌沸，在泉石之無識，尚能顯闡真如，況薀上親
J29nB225_p0171a19║侍多年耳提面命，寧緘默無言而取譏泉石也邪？是
J29nB225_p0171a20║以不揣庸劣，輒申斯傳以備采拾，庶知西聖之道代
J29nB225_p0171a21║不乏人，而人天寶炬常垂光於後世者矣！贊曰：
J29nB225_p0171a22║大哉益州，降靈之區，地淳人樸，水錦山嵞。始生馬祖，
J29nB225_p0171a23║虎視龍趨，蹋殺天下，讖應言符。維我老人，亦生是域，
J29nB225_p0171a24║純孝宏慈，博聞洽識。法社規模，叢林埏埴，學富五乘，
J29nB225_p0171a25║功侔十力。時值國難，寇賊蜂起，獨奉其師，身冒弓矢。
J29nB225_p0171a26║百折不渝，顛危頻履，德化渠魁，咸聆諈委。儒林先達，
J29nB225_p0171a27║恆生敬畏，椹服黃冠，窘詞讋氣。道出平常，禪祛五味，
J29nB225_p0171a28║玄辨清機，波騰海沸。報齡既盡，歸真西極，日月失光，
J29nB225_p0171a29║山川掩色。上雖愚庸，寧甘緘默，願擬剎塵，親承教敕。
J29nB225_p0171a30║古雍觀音山大慈禪院故和尚本源明公行狀
J29nB225_p0171b01║師諱照明，字本源，西蜀忠州王氏子，母夫人黃。生而
J29nB225_p0171b02║穎異，不類常童。幼習治世聖人之書，粗明其理，每以
J29nB225_p0171b03║《中庸》持身，不樂仕進。年二十七，念身世無常疾如電
J29nB225_p0171b04║影，因絕去茹葷，乞受歸戒。至三十九，披剃於本州之
J29nB225_p0171b05║栖霞寺，勤策道業，日有定課，尤頂禮觀音聖號。值蜀
J29nB225_p0171b06║亂，游黔南湄甕之間，雖流離四方，行業猶不少輟。歲
J29nB225_p0171b07║辛卯，愚公老人道王一時，居平越之龍門，遂往參焉！
J29nB225_p0171b08║得具足戒，精覽《梵網》諸部，已越彼時眾矣！閱五年，嘗
J29nB225_p0171b09║教誡於黃甕諸剎，兼進教外玄宗之理。去而謁黔蜀
J29nB225_p0171b10║宗匠，及盡奧旨，而禪律兩源深入無際。暨仍歸長松，
J29nB225_p0171b11║見愚老人。老人知其所造，因付偈曰：「高藍山閣夜郎
J29nB225_p0171b12║村，雲水時來扣石門，接得道人真律虎，此宗惟許汝
J29nB225_p0171b13║重言。」遂辭還湄水，晦跡韜光，獨居行道。嘗有《贊》贊愚
J29nB225_p0171b14║老人曰：「稽首吾師，滿月身相，內天外人，衷和表暢。手
J29nB225_p0171b15║中龜毛，椅邊藜杖，天魔魂消，佛祖膽喪。眾生快睹，大
J29nB225_p0171b16║光明藏。」和尚既得真智，故出言類皆如此。既而古雍
J29nB225_p0171b17║道俗慕尚道風，堅請出世樹長松宗旨，尚欣然出主
J29nB225_p0171b18║觀音山大慈梵剎，於是法會盛集，願學律者過半矣！
J29nB225_p0171b19║今秋示微恙，集眾說偈曰：「四大本不生，四大本不死，
J29nB225_p0171b20║如如自金剛，萬劫無終始。堂堂大路頭，去來如彈指，
J29nB225_p0171b21║化緣既已盡，縱橫自在是。」偈畢端坐而逝，時癸卯年
J29nB225_p0171b22║之九月初十日也。會其監院解公以余深知和尚出
J29nB225_p0171b23║處，託余為狀。余思時當象季而裨販之徒眾矣！如尚
J29nB225_p0171b24║之行道勤懇操守清約，雖悟拈華之旨，而終以毗尼
J29nB225_p0171b25║誨人，則可謂深達佛祖救弊之權變矣！其狀，余何敢
J29nB225_p0171b26║辭？因述其始末，以俟諸脩僧史者之捃拾也。謹狀。
J29nB225_p0171b27║先大人文貞先生行狀
J29nB225_p0171b28║大人諱華圉，字仲叔，號淮仙，明楚昭王七世孫。王父
J29nB225_p0171b29║輔國中尉，諱英照。王母淑人周氏，生三子三女，長華
J29nB225_p0171b30║霾、次即大人、次華𡒯。女，長適謝、次適劉、次適許，皆楚
J29nB225_p0171c01║著姓。王母初娠大人時，多異兆，及生，相度不凡，王父
J29nB225_p0171c02║以為光大吾門，微是其誰與？六歲就外傅，大人即以
J29nB225_p0171c03║大學二字問師：「此何等學也？」師固疑之。十四歲，四書
J29nB225_p0171c04║六籍頗通曉，百氏之學亦間常取覽，以故人以為有
J29nB225_p0171c05║淮南之風。王父命試，大人從容對曰：「夫試者，取仕之
J29nB225_p0171c06║塗也。聞古之取仕以行其道，今之取仕以利其身，若
J29nB225_p0171c07║夫棄道取利，非大學之本。我將取道以慰大人，試則
J29nB225_p0171c08║我不樂為也，況天潢一派何藉是以榮身顯親哉？」王
J29nB225_p0171c09║父加歎不已。二十歲始留心新建之學，故常取其書
J29nB225_p0171c10║讀之。及見周程之集、朱陸之書，三月不釋手。一日對
J29nB225_p0171c11║友人小酌曰：「我初不知新建從何入手，今日方知渠
J29nB225_p0171c12║從宋儒格則中來。」因是溯源而上，自荀孟至周孔，又
J29nB225_p0171c13║覺從洞庭放舟溟渤矣！故大人立身涉世，孝友恭誠，
J29nB225_p0171c14║無不倣諸賢所為。且性嗜詩、書、子、史及佛、老二氏，未
J29nB225_p0171c15║三十歲，三教之學澈見淵源，猶恨尚混糟粕不能得
J29nB225_p0171c16║精醇也。維時四方名人墨士莫不聿來具集，如竟陵
J29nB225_p0171c17║兩先生、公安三先生，並仕於楚土者皆交於大人。大
J29nB225_p0171c18║人又聞長姑夫謝又玄先生言：「禪理可副吾儒。」遂又
J29nB225_p0171c19║交於禪宗諸師，如問石、字水、天如諸禪師，皆以莫逆
J29nB225_p0171c20║稱。間或論道淵微無不言簡理精，即諸師亦圖常撫
J29nB225_p0171c21║案稱快矣！大人尤喜著述，如當日傳者，曰《匯書》、曰《祖
J29nB225_p0171c22║紀》、曰《宋元詩選》、曰《自嬉集》、曰《達心齋草》、曰《秉簡齋草》、
J29nB225_p0171c23║曰《梅湖集》、曰《桃谿集》。惜其版毀賊火，世不多見，而有
J29nB225_p0171c24║識者莫不痛焉！大人平生所學，末後著為一書，曰《聖
J29nB225_p0171c25║學寶鑒》。蓋自先王經籍以來至於昭代其間，或論聖
J29nB225_p0171c26║賢、或發揚忠奸，凡五十萬言。書成，以示賀對揚先生，
J29nB225_p0171c27║先生歎曰：「可與卓吾子藏書相表裏。」奈何天不永其
J29nB225_p0171c28║傳，亦隨赤火蕩盡，使小子空得其名，不得習讀於苫
J29nB225_p0171c29║廬中也。大人娶周安人，即外祖周方霖先生長女。德
J29nB225_p0171c30║性幽閒，治家有道，奉姑臨下，以賢孝稱。生六子三女，
J29nB225_p0172a01║今所存者，鋐、釷及九妹而已，餘皆不壽。初，先妣以早
J29nB225_p0172a02║年所生不存，屢勸大人取妾，大人喻之曰：「汝非無出，
J29nB225_p0172a03║是我福薄不能載也。兒女遲早，信乎天定，烏用妾為？」
J29nB225_p0172a04║實大人清淨無欲之學備見於此矣！至丁卯，果生鋐。
J29nB225_p0172a05║庚午生騏，不壽。壬申生正內，許字賀對揚先生胥，劉
J29nB225_p0172a06║志公長子。甲戌生釷。丙子生騕，不壽。己卯生裏，今字
J29nB225_p0172a07║漢陽諸生汪紹遠。遠字石筠，亦吾門宅相也。大人有
J29nB225_p0172a08║僕名祚，以嫁女去荊州乞假一月，大人曰：「汝年老無
J29nB225_p0172a09║子，其所恃者女耳！既遠字別土，則汝失望矣！當全汝
J29nB225_p0172a10║天倫，此後不須服役於吾也。」因出原契付之，祚叩謝
J29nB225_p0172a11║悲泣，戀戀數日始去。此又大人遇下之德，他人或所
J29nB225_p0172a12║不逮與。一夜，童僕於後園獲一人，正喧鬧不已，大人
J29nB225_p0172a13║起而視之，童僕以為賊。大人佯曰：「是人中酒，誤入園
J29nB225_p0172a14║中，何須怪也？」復慰其人曰：「汝勿懼，吾當全汝。」因命置
J29nB225_p0172a15║閒房，次早贈以錢物使之去。大人無聖學之功，能如
J29nB225_p0172a16║是邪？癸未三月，偶夢游異蹟，見石壁遺韻云：「飛泉如
J29nB225_p0172a17║白鶴，隱見度平林，暗壁流花瓣，漁郎何處尋？」隨告親
J29nB225_p0172a18║友曰：「時危矣！去之可也。」親友疑信相半，大人仰天歎
J29nB225_p0172a19║曰：「迷人如此矣！」即攜老僕數人匿桃谿，置田畝而學
J29nB225_p0172a20║耕，侶漁樵而占韻，逍遙自若，動靜罔規。未兩月，城為
J29nB225_p0172a21║獻賊所陷，黑白被戮，殆不可言狀。先妣偕媳及許字
J29nB225_p0172a22║劉氏之女一時死難，此鋐、釷終天莫雪之恨也。惟大
J29nB225_p0172a23║人有先知之明安然履吉。於是易名陶范公，字蠡仲，
J29nB225_p0172a24║別號五湖長，人莫之測。大人豈不能盡室而行邪？蓋
J29nB225_p0172a25║國家近三百年太平之象，烏知有異常一變？先妣不
J29nB225_p0172a26║行，是先妣之見不及大人遠矣！鋐、釷賴祖宗之靈大
J29nB225_p0172a27║人之德，幸免而得生還，見大人於桃谿之上，誠邀天
J29nB225_p0172a28║之庇也。大人悲喜之容幾見於顏面。嗚呼！實終古未
J29nB225_p0172a29║有之禍也。越二年，李逆潰兵肆掠，原野震驚。大人整
J29nB225_p0172a30║容顯鋐、釷而囑曰：「今日之事不可輕忽，吾兒慎諸，倘
J29nB225_p0172b01║能矢志精脩，方名報吾恩德。繼禋祀者汝妹也。記之。」
J29nB225_p0172b02║言畢，長嘯而逝。大人生於壬寅四月五日申時，卒於
J29nB225_p0172b03║乙酉閏六月三日卯時，享年四十有四。諡文貞先生。
J29nB225_p0172b04║柩停桃谿八斗山二十二年。今乃於丙午十二月望
J29nB225_p0172b05║日，扶柩歸葬於長樂村靈▆祖塋之側。嗚呼！鋐、釷不
J29nB225_p0172b06║幸，生遭季世流離兵戈，雖▆衣冠於滇土，然未能少
J29nB225_p0172b07║展忱痛。總之，間關修阻且▆故也。大人前有遺命不
J29nB225_p0172b08║敢相違，因祝髮永昌郡之山寺，惟恨不能曲盡先佛
J29nB225_p0172b09║之道，有負大人多矣！幸不隨狗馬填溝壑中，二十餘
J29nB225_p0172b10║年又得東歸故國，扶柩祔於祖塋，則泣血之怨或可
J29nB225_p0172b11║少抽於萬一也。但鋐、釷連年奔走筆墨未閒，敢以蟭
J29nB225_p0172b12║螟之舌而贊太空，使先大人不朽邪？不過聊述其見
J29nB225_p0172b13║聞者，以俟諸大君子手筆，表而出之，以慰貞魂，庶不
J29nB225_p0172b14║負先大人苦志聖學，則感佩亦非止鋐、釷終身矣！先
J29nB225_p0172b15║大人寧不瞑目哉？不孝出家男薀上泣血稽顙。謹狀。
J29nB225_p0172b16║書不聞道人卷首
J29nB225_p0172b17║吾友聞公，蜀國英才，金川世裔。垂髮時與吾為莫逆
J29nB225_p0172b18║交，潛心墳典，苦志空宗，祖道禪源深有所契。每勸余
J29nB225_p0172b19║究二楞奧旨，余以事冗故不果志。後因風塵不偶，公
J29nB225_p0172b20║從軍緬甸，余留永昌，此己亥事也。於是四年，中外隔
J29nB225_p0172b21║越，魚鴻絕往，自期會無由矣！壬寅夏，余自迤西來會
J29nB225_p0172b22║城，公亦隨師旋中土邂逅慈雲公，具僧相矣！悲欣交
J29nB225_p0172b23║并感再世之奇逢，促膝談心述歷年之涉獵，亦世之
J29nB225_p0172b24║希有事也。既而公任嵩山監院，接納四來，輔弼叢林，
J29nB225_p0172b25║不忝楊岐。余因封先大人柩東歸故國，自此又數年，
J29nB225_p0172b26║惟有臨風對月徒興故人之思耳！不意公之為人直
J29nB225_p0172b27║戇不事諂諛，以致慍於群小，遂一杖東行。時弘覺主
J29nB225_p0172b28║人慕其才品，專人往聘，再辭不能，因充第一座，而又
J29nB225_p0172b29║多方贊護，真不啻妙喜之於湛堂。余既以福海老人
J29nB225_p0172b30║命，奉列祖真儀來滇，始知公為人妒，屢欲與雪之，公
J29nB225_p0172c01║拒辭曰：「天地間人事物理固難齊也，方今君子道消
J29nB225_p0172c02║小人道長，若與之物議，是自喪其德。」故余嘗有詩贈
J29nB225_p0172c03║之，其略曰：「甘苦一朝叢席下，死生百折鑪錘邊。」其概
J29nB225_p0172c04║見矣。今年春，公主弘覺席，聞余東歸乃作詩送余曰：
J29nB225_p0172c05║「君言歸去我生愁，恨不相將朝夕游」云云，又足見眷
J29nB225_p0172c06║戀之真摯也。余來曲靖會故人，堅留休夏。未幾，公又
J29nB225_p0172c07║飄然卸弘覺而來相與，屏絕一切惟作游戲三昧，或
J29nB225_p0172c08║歌詠自若、或言笑無忌、或酣臥街頭，觀市廛紛擾若
J29nB225_p0172c09║此，真時流之所難測，然非於佛魔場取舍兩忘而孰
J29nB225_p0172c10║能及此哉？試觀公之根器、公之肺肝、公之行履，俱超
J29nB225_p0172c11║然物表迥脫塵埃，龍光可謂善知人者也。然公又豈
J29nB225_p0172c12║假余言而彰之邪？蓋序其二十年交游之深情，與夫
J29nB225_p0172c13║眾耳目之所共見聞者耳！至於蹈佛祖之閫域，行羅
J29nB225_p0172c14║睺之密行，盡人物之性情，又非筆墨所能罄書矣！
J29nB225_p0172c15║書明教和尚仁孝章語示哲禪
J29nB225_p0172c16║秋霖初霽，晏坐鶉齋，砌蛩啾唧無休，籬菊淒然有慨。
J29nB225_p0172c17║緩急擣西鄰之砧韻，斷續來遠岫之白雲，當此寧無
J29nB225_p0172c18║風木餘恨之悲乎？於是披衣曳履散步空庭，擬將此
J29nB225_p0172c19║語問天，祇徒增人喟歎。憑闌惆悵，頫首深思，孰能一
J29nB225_p0172c20║言為我慰哉？既而復從几案寄意管城，錄先德之名
J29nB225_p0172c21║言，申胸中之鄙積，示我禪人，爾其勉者。嗚呼！吾之字
J29nB225_p0172c22║不足道也，先德之名言尟可得而聞也。
J29nB225_p0172c23║書劉千里居士入道因緣後
J29nB225_p0172c24║鑪鞴精工，天資稟異，故鍼芥相投，水乳相合。至於發
J29nB225_p0172c25║大機、顯大用，誠末世之光明幢也，豈獨刮目於平陽
J29nB225_p0172c26║大雄哉？
J29nB225_p0172c27║書徐侶蒼冊首
J29nB225_p0172c28║徐侶蒼，蘄之著姓者，受業於吾友舒子小康、漸鴻兩
J29nB225_p0172c29║君，端人之徒也。沖齡明敏，性孝弟，能持中，不苟就取，
J29nB225_p0172c30║深究老氏之道，尤嫺孫子、黃石之學，蓋計然、子房流
J29nB225_p0173a01║亞與！今日能善其身，他日則兼善天下矣！若中鋒鐵
J29nB225_p0173a02║筆，金石奐采，墨瀋煙雲，綃縠儲秀，是借以養親資身
J29nB225_p0173a03║者耳！豈侶蒼之學之志哉？故直書之以告夫諸同好
J29nB225_p0173a04║者。
J29nB225_p0173a05║尊者贊跋
J29nB225_p0173a06║余既贊尊者像已，欲匈善書者書之。思未竟，而愚如
J29nB225_p0173a07║楊居士至，余默訝曰：「豈事之濟與？」乃出贊質之。士讀
J29nB225_p0173a08║已，欣為握管。而煙流雲浥光怪陸離，其古奧者如鍾
J29nB225_p0173a09║鼎，奇峭者如岡巒。圓轉若明珠走盤，新豔似芙蓉出
J29nB225_p0173a10║水。飄揚綽約，宛若仙子凌虛；莊重端嚴，直如寶王說
J29nB225_p0173a11║法。甚矣哉！較之黃慎軒、蔣美若當並駕焉！若董玄宰
J29nB225_p0173a12║固宜遜之耳！何則？董柔媚而偏鋒也。嗚呼！善人非親
J29nB225_p0173a13║而善人同之。余欲舉其勝事，而楊子克成之，蓋其頫
J29nB225_p0173a14║自相應也。敬願鬼神呵護，使是冊常歷人間，以至慈
J29nB225_p0173a15║氏下生，則龍華之勝緣又自今日始矣！故跋之以為
J29nB225_p0173a16║後日驗。
J29nB225_p0173a17║壽說，示嵩山副寺
J29nB225_p0173a18║世之稱壽，惟鶴算龜齡長生不老而已。然長生不老
J29nB225_p0173a19║與夫鶴算龜齡，猶是有盡之壽，惟是忠孝誠信，言為
J29nB225_p0173a20║百世師、行為天下法，則千秋萬世名垂不朽，始可謂
J29nB225_p0173a21║之壽矣！然則何能與之相應邪？有家國者自有成規，
J29nB225_p0173a22║姑置勿論。至若出家者，首則弘道、次則輔弼、又次則
J29nB225_p0173a23║悲愍一切，三者如鼎之足缺一不可，然亦不離乎忠
J29nB225_p0173a24║孝誠信也。蓋弘道者，必也精研奧典，深究離微，然後
J29nB225_p0173a25║出世為人，廣佛法、化內外，以致接納無虛，辨賢愚、明
J29nB225_p0173a26║賞罰，臨眾妙密，不倦言辭，求衲子於老參之中、置不
J29nB225_p0173a27║肖於三千里外，門庭昌大、叢林遠久，得不稱為壽與？
J29nB225_p0173a28║輔弼者，師資道合則盡其心力。事上也，忠誠順敬不
J29nB225_p0173a29║事阿諛，薦賢去佞不避斧鋮，倘一言之匿愛與一事
J29nB225_p0173a30║之偏執，則委曲挽回庶無缺限；使下也，寬容和悅，聲
J29nB225_p0173b01║色不持，勸賞黜陟，怨親不擇，行之不軌、言之不當則
J29nB225_p0173b02║再三慰諭，使感而服之，眾心悅豫，名播諸方，後世則
J29nB225_p0173b03║之，得不稱為壽與？悲愍一切者，敬老憐幼，矜孤恤寡，
J29nB225_p0173b04║乃至一切血氣之屬，凡有楚痛，當展轉救護令脫苦
J29nB225_p0173b05║難，力行之外更勸人行，久之則慈風永扇，三有霑濡，
J29nB225_p0173b06║得不稱為壽與？禪人住此有年矣！始奉藥石，繼充衣
J29nB225_p0173b07║缽，今為嵩山副寺，凡所動止不失其儀，疏通上下井
J29nB225_p0173b08║井有條，若之名似可附輔弼之側矣！茲因初度故書
J29nB225_p0173b09║此與之。但如前所說，若亦有可行者，有不可行者；有
J29nB225_p0173b10║能為者，有不能為者。不能為者當竭力為之，不能行
J29nB225_p0173b11║者當努力行之，誠千古不磨之壽也，豈世之謂鶴算
J29nB225_p0173b12║龜齡與夫長生不老而可比倫哉？若其勉諸！
J29nB225_p0173b13║字說
J29nB225_p0173b14║攝者，總持也。節者，符信也。又攝者，兼也、佐也。節者，操
J29nB225_p0173b15║也、制也。大凡學者，能操制自能總持，能兼佐自能與
J29nB225_p0173b16║諸賢聖而合符信也。而乃今知之乎？吾期汝總持諸
J29nB225_p0173b17║佛妙門，毗贊法化，清操偉制，以待時節因緣建法幢
J29nB225_p0173b18║而導利眾生，而其勉之可也。聖節當字攝生。
J29nB225_p0173b19║志量汪洋曰度；兩相扶合而不差曰符。度者，法也、則
J29nB225_p0173b20║也；符者，輔信也、驗證也。若欲與諸聖合而不差，必具
J29nB225_p0173b21║汪洋志量，而以輔信為本。倘到不疑之地，吾為汝驗
J29nB225_p0173b22║之證之，或可為後昆法則矣！聖符宜字度生。
J29nB225_p0173b23║汝名寂念，念不必寂，克之攝之無不中，則所謂不怕
J29nB225_p0173b24║念起，惟恐覺遲。欲得念念中則，莫若慎之於未萌。苟
J29nB225_p0173b25║能慎之於未萌，則二六時中自然清淨，自無雜念紛
J29nB225_p0173b26║擾矣！老子云：「治之於未亂，而當力行之。」
J29nB225_p0173b27║遯乃退己讓人，隱名避世；雪乃純一不染，能淨紛穢。
J29nB225_p0173b28║大凡能退讓則性純謹、能隱避則紛穢淨，此老氏之
J29nB225_p0173b29║不爭，吾佛之慈忍也。梅禪問字於余，因以「遯雪」字之，
J29nB225_p0173b30║取其慈讓純淨而返聞妙香於自性之義耳！禪人勉
J29nB225_p0173c01║乎哉！
J29nB225_p0173c02║涌泉老人哀詞（并序）
J29nB225_p0173c03║戊辰四月之丁巳日，維素禪人自姑蘇持涌泉老人
J29nB225_p0173c04║訃至。讀已，舉身投地迷悶半晌。欲哭，則近乎俗態；欲
J29nB225_p0173c05║不哭，忍見其法海舟沈人天眼滅寧無哀戚乎？爰設
J29nB225_p0173c06║供挂真，作詞而哀之。詞曰：
J29nB225_p0173c07║慧日沈兮法流竭佛，火光寒兮人天震讋。金容掩彩
J29nB225_p0173c08║兮趨入泥洹，浸假不仁兮奪我寶筏。憶昔初覲長松
J29nB225_p0173c09║兮得侍巾缾，再省壽寧福海兮解衣磅礡。睹其至化
J29nB225_p0173c10║無方兮如春在花，神機莫測兮若湯沃雪。復三際之
J29nB225_p0173c11║精藍兮魔怨摧頹，分天童之法座兮佛祖敬悅。授七
J29nB225_p0173c12║百年之神器兮起欲墜之綱宗，唱十三會之法言兮
J29nB225_p0173c13║樹中興之豐碣。嗚呼！十六載兮魚雁稀，三千里兮音
J29nB225_p0173c14║容隔。一朝訃至兮哭不成聲，寸心如焚兮淚眼流血。
J29nB225_p0173c15║鬼神無知兮殲我哲人，七眾失依兮五內崩裂。謹炷
J29nB225_p0173c16║香於爐兮冀老人其來，再拜瞻法真兮惟敬躅芳則
J29nB225_p0173c17║佛事
J29nB225_p0173c18║體性。張公下火。「溫良儉讓，孝友恭誠，敦厚道於朱紫
J29nB225_p0173c19║叢中，抱純樸於金玉隊裏，立身以德，教子多方，此公
J29nB225_p0173c20║之脩身齊家，誠可謂千古法則也矣！一朝卸世，少長
J29nB225_p0173c21║皆傷，斯時香薪堆積，如何助他火光三昧？」擲下火苣
J29nB225_p0173c22║云：「烈燄光中趨步入，永證金剛不壞身。」
J29nB225_p0173c23║為碧水老僧封龕。「生本不生，滅亦非滅，幻盡覺圓，火
J29nB225_p0173c24║風消歇。離相離名，維恍維惚，葉落歸根，濟己舍筏。佛
J29nB225_p0173c25║性業緣，鏡花水月，咨爾亡僧，永保勿忽。」
J29nB225_p0173c26║起龕。「碧水老僧樊氏子，出家本為超生死，八十八載
J29nB225_p0173c27║掉頭過，依舊不離生死裏。雖然，有箇不涉生死的碧
J29nB225_p0173c28║水，汝等諸人還知麼？若也不知，且請大眾著力。」
J29nB225_p0173c29║下火。「識得去從何處，便知來向那方，翛然來去無繫，
J29nB225_p0173c30║一朵白蓮火中。」
J29nB225_p0174a01║為按指和尚起骨。「大樹云摧，哲人云亡，此道寥寥，胡
J29nB225_p0174a02║為不傷？者位尊師，自降生成道，以至接物利生，最初
J29nB225_p0174a03║末後，令望清徽，茲不具述。即今靈骨歸山，如何是轉
J29nB225_p0174a04║身一句？」遂以杖招云：「歸去來，歸去來，南山當面勢崔
J29nB225_p0174a05║嵬，贏得四時風景別，清風滿袖月盈懷。」
J29nB225_p0174a06║入塔。「支撐法社賴高賢，豈料高賢倏棄捐？幸有一夔
J29nB225_p0174a07║能纘緒，揭開千日照中天。恭惟按翁和尚誕生西楚，
J29nB225_p0174a08║託質星沙，髫齔時敬禮浮屠，及成童樂聞至理，事母
J29nB225_p0174a09║以孝稱，矢心不婚宦。破家散產於有明崇禎之年，蹴
J29nB225_p0174a10║象蹋師於西峰師吼之室。淨桶邊解衣時，明洞山過
J29nB225_p0174a11║水逢渠；孤崖處一機下，契高峰舊時行履。前後際斷，
J29nB225_p0174a12║能所頓忘，三居精舍佛祖吞聲，一旦丘林煙霞樂志，
J29nB225_p0174a13║此按和尚生平之行略也。報緣既盡，攃手歸真，故我
J29nB225_p0174a14║鶴磯大士於闍維後，集三會法語剞劂流通，誠千古
J29nB225_p0174a15║恆明之慧燈也。繼而泛湖湘、躡霜露告諸檀那，又得
J29nB225_p0174a16║越塵、弘一贊勷其事，解生孫公、子英陳公及諸護法
J29nB225_p0174a17║施財施地建此方墳，抑又百世不磨之光明幢也。庶
J29nB225_p0174a18║按和尚端居此地坐斷十方，天人敬仰即不無，且如
J29nB225_p0174a19║何是佛祖標幟一句？」驀指塔云：「會麼？層落落、影團團，
J29nB225_p0174a20║千古萬古與人看。」
J29nB225_p0174a21║為朱汝南居士起棺。「霜▆摵摵向林楓，搖落枝頭萬
J29nB225_p0174a22║點紅，此境分明親薦得，不勞彈指碎虛空。汝南居士
J29nB225_p0174a23║生居帝胄，潛心道德之鄉；長歷兵戈，立身忠孝之域。
J29nB225_p0174a24║家國破亡之後遯跡湖山，得失拋卻以來惟道自樂。
J29nB225_p0174a25║年來學富身貧廛居大隱，雖疾病相侵呻吟伏枕，總
J29nB225_p0174a26║歸定業了不關懷。及啟手足之時，絕無霑滯翛然長
J29nB225_p0174a27║往，此三十餘年學禪訪道之效驗也。如今旛蓋排空
J29nB225_p0174a28║親朋載道，畢竟如何是受用一句？」良久云：「蹋得故鄉
J29nB225_p0174a29║田地穩，頭頭物物露全機。」
J29nB225_p0174a30║龍光禪師雞肋集終　　（板存嘉興府楞嚴寺經房）