J29nB226_p0175a01║頌古鉤鉅
J29nB226_p0175a02║
J29nB226_p0175a03║鄂州　龍光薀上達夫頌　參同薀宏寬夫著語
J29nB226_p0175a04║世尊陞座（世尊一日陞座，文殊白椎云：「諦觀法王法，法王法如是。」世尊便下座。）
J29nB226_p0175a05║陽春欲奏寶雲低，（全機獨露，我立地待汝搆去一子親得。）拍版門椎且
J29nB226_p0175a06║共攜。（當家種草，三臺須是大家催；扶犁曳耙，須還此老。）此日華筵堪慶賞，（四美
J29nB226_p0175a07║具，二難並，更嫌何處不風流。）如何百萬醉如泥？（知恩者少，只為分明極。眾中莫有拔
J29nB226_p0175a08║劍相救者麼？一隊無孔鐵錘。）
J29nB226_p0175a09║達磨廓然（梁武帝問達磨大師：「如何是聖諦第一義？」磨云：「廓然無聖。」帝云：「對朕者誰？」磨云：
J29nB226_p0175a10║「不識。」帝不契，遂渡江至少林，面壁九年。）
J29nB226_p0175a11║聖諦之一，（親切道將來，切忌向老胡模子上脫出。）光逾千日。（依然刺腦入膠盆，和
J29nB226_p0175a12║泥合水了也，別時向你道。）烜赫兮覿面無私，（果然驚群動眾，覷著則瞎，觸著則死。）平
J29nB226_p0175a13║實兮何嘗祕密。（向汝道甚麼山門騎佛殿，穿過髑髏去也。）身同不繫之舟，
J29nB226_p0175a14║（柳絮隨風，自西自東點。）行藏了無礙窒。（一任南洲北洲，咄！照顧𨍏轢鑽。）江上清
J29nB226_p0175a15║風蕭瑟，（徹骨徹髓，還覺寒毛卓豎麼？）砌下寒蛩啾唧。（七穴八穿微風吹，幽松靜
J29nB226_p0175a16║聽聲愈雅。）雪深之夜真子來，（千古萬古殃累人，未有了日在。）老胡一朝能
J29nB226_p0175a17║事畢。（草賊大敗，放不下擔取去，情知你計窮力竭。）。
J29nB226_p0175a18║東印請祖（東印土國王請二十七祖般若多羅齋，王問曰：「何不看經？」祖曰：「貧道入息不居
J29nB226_p0175a19║陰界，出息不涉眾緣，常轉如是經百千萬億卷。」）
J29nB226_p0175a20║昨夜誰吹塞上笳？（分明聽取，繁興大用，舉必全真。）庭華搖落趁飛霞，
J29nB226_p0175a21║（無邊春色，滿皇都拾得麼？狼藉，狼藉。）瓣紅流出桃谿口，（一場漏逗，隨波逐浪去也。劄。）
J29nB226_p0175a22║香泥塗來燕子家。（豈祇烏衣國哉？盡大地均霑恩澤。）回首庭前玉樹，
J29nB226_p0175a23║（枝枝橕著月，春青、夏赤、秋白、冬黑，莫眼花。）森然精瑩無瑕，（隨色摩尼，一任瞻仰取足。）黔
J29nB226_p0175a24║雷功用布三車，（水到渠成，逢人但恁麼舉。）四序推遷憑轉轂，（中心樹子，
J29nB226_p0175a25║還曾動著也未？千聖莫能窺。）陽春有腳遍天涯。（須彌南畔，卷盡五千四十八，向下文
J29nB226_p0175a26║繁。咄！）
J29nB226_p0175a27║世尊指地（世尊與眾行次，以手指地云：「此處宜建梵剎。」帝釋將一莖草插於地上云：「建梵
J29nB226_p0175a28║剎已竟。」世尊微笑。）
J29nB226_p0175a29║合取瞿曇雌黃口，（吞聲有分，赤眼撞著火柴頭。）袖卻帝釋白拈手。
J29nB226_p0175a30║（自家招得口含霜，氣交噎，一場懡㦬。）赤須鬍也鬍須赤，（一並收下，今日不得閒打你。）
J29nB226_p0175b01║者裏不勞重獻醜。（抹殺無見頂相，千聖卒難措詞。）草屋八九間，（擁萬卷圖
J29nB226_p0175b02║書，坐一林風月，尊貴生。）方宅十餘畝。（南有松，北有竹，東西一路，馬驟車馳，只是不得蹋著
J29nB226_p0175b03║身後底。）隨機展演白超方，（朝眼青，暮眼白，直下來也。汝等諸人，大須好看。）更嫌
J29nB226_p0175b04║何處不豐厚。（七事隨身，垂拱八荒也得，塞北安南也得。還知麼？適來不合多口。）
J29nB226_p0175b05║清源米價（僧問清源：「如何是佛法大意？」源云：「廬陵米作麼價？」）
J29nB226_p0175b06║清源舌頭無骨，（不怕爛卻，看長老眉毛在麼？不如緘口過殘春。）須知大辨如
J29nB226_p0175b07║訥。（水銀墮地，薦取格兮提撕。）若是滯句泥言，（擬著思惟，白雲萬里，何不直下領略。）敢
J29nB226_p0175b08║保鑽他鬼窟。（為得諸人徹困，還有知恩報恩底麼？也是按牛頭喫草。）？
J29nB226_p0175b09║馬祖白黑（僧問馬大師：「離四句、絕百非，請師直指某甲西來意。」馬師云：「我今日勞倦，不能
J29nB226_p0175b10║為汝說，問取智藏去。」僧問藏，藏云：「何不問和尚？」僧云：「和尚教來問。」藏云：「我今日頭痛，不能為汝
J29nB226_p0175b11║說，問取著兄去。」僧問海，海云：「我到者裏卻不會。」僧舉似馬師，師云：「藏頭白，海頭黑。」）
J29nB226_p0175b12║尋常機柄，（撥開向上一竅，千聖齊立下風，也好與驀頭一蹋。）剿絕凡聖。（爭奈山僧
J29nB226_p0175b13║何？放一線道普。）折股知醫，（曾患幾場熱病來麼？自救不了。）更問阿誰？（事無一向，也要
J29nB226_p0175b14║大家知。）兩頭三面兮，索鹽奉馬。（特殺痛快，真不失為父子一堂。）奔南走
J29nB226_p0175b15║北兮，自昧全機。（幾曾屈著？奈者僧皮下無血。）悲兮悲兮四天下（屈判
J29nB226_p0175b16║者多，明刑者少。）誰向者僧痛處錐？（賴有龍光，驀顧左右云：「要識他父子落處麼？」擲下拂
J29nB226_p0175b17║子便起。）
J29nB226_p0175b18║藥山陞座（藥山久不陞堂，院主白曰：「大眾久思示誨，請和尚為眾說法。」山令打鐘，眾方集，
J29nB226_p0175b19║山陞座良久，便下座歸方丈。主隨後問：「和尚邇來許為眾說法，云何不垂一言？」山云：「經有經師，
J29nB226_p0175b20║論有論師，爭怪得老僧？」）
J29nB226_p0175b21║紀律分明王者師，（六纛飄颻，軍威整肅，看取令行時。）何須更論武威
J29nB226_p0175b22║時？（破敵衝鋒，臨時機變，豈似照孔著楔之流哉？）私門禍出亡廉謹，（雖是折籬放犬，
J29nB226_p0175b23║亦是洩漏春光，空觸下一天星斗。）打瓦鑽龜益可悲。（一聲佛陀，一聲達磨，一聲碗揵
J29nB226_p0175b24║丘，倚門傍戶底漢三十棒，且待別時。）
J29nB226_p0175b25║百丈野狐（百丈上堂，常有一老人聽法，隨眾散去。一日不去，丈乃問：「立者何人？」老人云：「某
J29nB226_p0175b26║甲於過去迦葉佛時曾住此山，有學人問：『大脩行底人還落因果也無？』對他道：『不落因果。』墮野
J29nB226_p0175b27║狐身五百生。今請和尚代一轉語。」丈云：「下床因果。」老人於言下大悟云云。）
J29nB226_p0175b28║士之生（湛兮似或存。咄！），斧在口，（吾不知其誰之子，縮卻舌頭。）一字沈泥即
J29nB226_p0175b29║過咎。（滿口含霜，驢事馬事，一任擔枷過狀。）五百生為野狐身，（孟八郎自己招得，誰
J29nB226_p0175b30║教你坐在黑山鬼窟裏？）今朝賴遇雷霆手。（如麟無角，似虎有角，看取令行時。）震
J29nB226_p0175c01║靈丸，（千聖不識。）君知不？（問著十人九箇啞。）其力也，起死回生；（風行草偃，
J29nB226_p0175c02║一番新雨過，翠色滿林梢。）其功也，永垂不朽。（偶爾成文，真足俊偉一時，矞皇後世。）青
J29nB226_p0175c03║囊繼起吐舌兒，（鍼芥相投，不失為當家種草。）迎風一掌何其赳？（俊哉！
J29nB226_p0175c04║大丈夫捋虎須，不為分外。倒岳傾湫，隨後來也，便打。）
J29nB226_p0175c05║南泉斬貓（南泉一日東西兩堂爭貓兒，南泉見，遂提起云：「道得即不斬。」眾無對，泉斬貓兒
J29nB226_p0175c06║為兩段。趙州自外歸，泉舉前話，州便脫草鞋於頭上戴出，泉云：「子若在，恰救得貓兒。」）
J29nB226_p0175c07║天王車駕御玄黃，（諸侯避道，萬騎爭歌楊柳春。），烏合之流魂已亡。
J29nB226_p0175c08║（蚩尤膽裂，脫得去始稱好手。）滾滾髑髏彌四野，（我國宴然，從教熱燄熾長空收。）滔
J29nB226_p0175c09║滔鮮血濺沙場。（山川失色，日光寒兮草短。）功超百代，（長如白練，飛北口所宣）
J29nB226_p0175c10║德並成湯，（萬古頌徹，猷花根本豔）皇皇露布兮以宣風化，（罪不重科，
J29nB226_p0175c11║頻呼小玉元無事，舉伊尹。）堂堂振笏兮燮理陰陽（一等是濟困扶危心術，下水見
J29nB226_p0175c12║▆人全▆獨露）歌聖德，（大似毀，亦似贊。）祝無疆（口如蜜，心如毒，總不是好心。）方將
J29nB226_p0175c13║萬舞協宮商。（祕魔叉，道吾劍，演祖巴歌，一時拈出。）一任雷霆施號令，（移山
J29nB226_p0175c14║倒岳，繁興無盡諸身▆。）滿天星斗煥文章。（▆虎▆龍且拈過邊，來日不得普請。）
J29nB226_p0175c15║臺山婆子（臺山路上有一婆子，凡有僧問：「臺山路向甚麼處去？」婆云：「驀直去。」僧才行，婆云：
J29nB226_p0175c16║「好箇阿師，又恁麼去也。」僧舉似趙州，州云：「待與勘過。」州亦如前問。至來日，上堂云：「我為汝勘破
J29nB226_p0175c17║婆子了也。」）
J29nB226_p0175c18║從來慣說老婆禪，（道破今時法弊，合取好惹禍來也。）撞著老婆沒奈
J29nB226_p0175c19║何。（何如爛泥裏有刺，教伊不得亂統。）誇經賣紀趙州老，（咄呀如劍樹，目似磉盤，賺
J29nB226_p0175c20║殺一船人。）渾身輥入葛藤窩。（為眾竭力，不辭和泥合水。）勘破了，（無風匝匝之波。）
J29nB226_p0175c21║臭老婆，（驀面便掌。）將謂機關有幾多。（無盡莊嚴，切忌一狀領過。從始至終，從本
J29nB226_p0175c22║至末，巧曆不能得。）
J29nB226_p0175c23║雲門兩病（雲門大師云：「光不透脫，有兩般病：一切處不明，面前有物，是一；透得一切法空，
J29nB226_p0175c24║隱隱地似有箇物相似，亦是光不透脫。又法身亦有兩般病：得到法身，為法執不忘，己見猶存，
J29nB226_p0175c25║節在法身邊，是一；直饒透得，放過即不可，仔細檢點將來有甚麼氣息，亦是病。」）
J29nB226_p0175c26║幻化空身與法身，（金明頭上風車子，▆下▆相隨來也。）眾生顛倒昧天
J29nB226_p0175c27║真，（瞿曇種草，太殺減人身價，誰不大丈夫。）靈龜曳尾添狼藉，（七花八裂，也要大家
J29nB226_p0175c28║知。）皓月揚暉影汩淪。（普▆卓不立階下底，一場懡㦬。）谿口雲橫歸鳥
J29nB226_p0175c29║遲，（者是監院房，那是典座房。咄！）千峰雪盡嘯猿頻，（虛空笑點頭，黃河頭上瀉將過
J29nB226_p0175c30║來。）一聲樵唱夕陽裏，（祇許老胡知，高聲道來百雜碎。）君向瀟湘我向
J29nB226_p0176a01║秦。（切忌分身兩處，高揖釋迦，不拜彌勒底，且向者邊立。）
J29nB226_p0176a02║地藏種田（地藏問脩山主：「甚處來？」脩云：「南方來。」藏云：「南方近日佛法如何？」脩云：「商量浩浩。」
J29nB226_p0176a03║地藏云：「爭如我者裏種田博飯喫？」脩云：「爭奈三界何？」藏云：「你喚甚麼作三界？」）
J29nB226_p0176a04║南方遍歷幾多秋，（六十小劫住住，誰教你東走西走？）草鞋蹋破價難
J29nB226_p0176a05║酬。（天台山唱來底，逢賤即貴，遇貴即賤。）浩浩商量鑽鬼窟，（理無曲斷，捺令而行，七十
J29nB226_p0176a06║二棒翻為一百五十。）種田博飯亦常流。（土曠人稀，釣魚船上謝三郎，鹿鹿不少。）爭
J29nB226_p0176a07║似龍光沒意思，（放教冷地看，欲隱彌露。）飢來喫飯倦來睡。（正恁麼時，
J29nB226_p0176a08║如何炷香消受？一樓山向下看取。）昨宵明月破窗來，（失又恁麼去也，縮卻舌頭，識法
J29nB226_p0176a09║者懼。）照我榻前一片地。（不消一拶，從教千古萬古。）
J29nB226_p0176a10║臨濟瞎驢（臨濟將示滅，屬三聖：「吾遷化後，不得滅卻吾正法眼藏。」聖云：「爭敢滅卻和尚正
J29nB226_p0176a11║法眼藏？」濟云：「忽有人問，汝作麼生對？」聖便喝，濟云：「誰知吾正法眼藏向者瞎驢邊滅卻？」）
J29nB226_p0176a12║末後重徵能不能，（著甚死急？放不下，擔取去。）依依顧命鄭州僧。（訶佛
J29nB226_p0176a13║罵祖在甚麼處？好不大丈夫！）正法眼向瞎驢滅，（擔枷過狀，此處無銀三兩。）敵國
J29nB226_p0176a14║家私徹底傾。（乞兒破席袋，何曾放得下？）扶搖羊角，（撥轉風頭疾。）長夜光
J29nB226_p0176a15║鐙，（黃鶴樓前鸚鵡洲。）破千年暗，（覆盆下作麼生？）奮六月鵬。（御樓前驗取。）三
J29nB226_p0176a16║段不同休卜度，（千手大悲，卒難摸索。收下了。）密移一步看飛騰。（十八
J29nB226_p0176a17║變，朝遊衡廬，暮返天台底，我早斫卻汝脛。）
J29nB226_p0176a18║廓侍過茶（廓侍者問德山：「從上諸聖向甚麼處去也？」山云：「作麼？作麼？」廓云：「敕點飛龍馬，跛
J29nB226_p0176a19║鱉出頭來。」山休去。來日，山浴出，廓過茶與山，山撫廓背一下，廓云：「者老漢方始瞥地。」山又休去。）
J29nB226_p0176a20║為甚德山兩度休？（白拈驍似賊，深險過如坑。）賺人原不在多謀。（放出
J29nB226_p0176a21║者老漢，坐斷諸方。）全明全暗剎那頃，（無風匝匝之波。）虎尾虎頭一並
J29nB226_p0176a22║收。（不勞彈指，還我話頭來。）堂屋裏，販揚州。（領你若眼目定動，打折你驢腰。）頭長
J29nB226_p0176a23║三尺兮突出難辨，（山僧從來不眼花，虎以蛇申。）卷簾放燕兮別是
J29nB226_p0176a24║風流。（唬過石橋西去，也不得辜負罘恩。）
J29nB226_p0176a25║仰山插鍬（溈山問仰山：「甚處來？」仰云：「田中來。」山云：「田中多少人？」仰插下鍬子，又手而立。山
J29nB226_p0176a26║云：「南山大有人刈茅。」仰拈鍬子便行。）
J29nB226_p0176a27║問彼田中多少人，（相次到你頭上，前三三，後三三。）插鍬叉手陳端的。
J29nB226_p0176a28║（依舊無言可對，情知你慣用此機，有張本底草賊。）別資一路向南山，（鐵蛇橫古路，撥
J29nB226_p0176a29║轉風頭，大須仔細。）金印酬他汗馬勣。（消得恁麼，消得恁麼。）
J29nB226_p0176a30║麻谷振錫（麻谷持錫到章敬，繞禪床三匝，振錫一下，卓然而立。敬云：「是！是！」谷又到南泉院
J29nB226_p0176b01║禪床三匝，振錫一下，卓然而立。泉云：「不是！不是！」谷云：「章敬道是，和尚為甚麼道不是？」泉云：「章敬
J29nB226_p0176b02║即是，是汝不是。此是風力所轉，終成敗壞。」）
J29nB226_p0176b03║繞床三匝，（未跨門時好與一頓。）卓然而立，（道甚麼孟春猶寒。）全是全非，
J29nB226_p0176b04║（直似杜撰巡官之屈判。）同出同入。（夫豈明刑執法之允詳。）[○@牛]兮蘆管吹灰，
J29nB226_p0176b05║（動也動也，遍界不能藏。）[○@佛]兮稱錘捏汁。（坐斷舌頭，擬欲進前，伏尸萬里。）二諦分
J29nB226_p0176b06║明示正偏，（葛藤拈放一邊，朗州山，澧州水。）六度圓成非品級。（是何心行，朝打
J29nB226_p0176b07║三千，暮打八百。）而今年久事多乖，（魯魚帝虎之流，何處不有。）且看鮫人覿
J29nB226_p0176b08║面泣。（拋出大家，看一子親得。）
J29nB226_p0176b09║法眼毫釐（法眼問脩山主：「毫釐有差，天地懸隔，汝作麼生會？」脩云：「毫釐有差，天地懸隔。」眼
J29nB226_p0176b10║云：「恁麼又爭得？」脩云：「某甲只如此，和尚又如何？」眼云：「毫釐有差，天地懸隔。」脩便禮拜。）
J29nB226_p0176b11║全體問時全體酬，（雨彩一賽志公尺，高而無上。）更嫌何處不風流？
J29nB226_p0176b12║（東南西北一家風，廣而無涯。）饒君把定乾坤眼，（早是不著便，那堪土上更加泥？華劈
J29nB226_p0176b13║了也。）也是平常第二頭。（水洩不通，作家宗師，天然有在。）
J29nB226_p0176b14║趙州狗子。（僧問趙州：「狗子還有佛性也無？」州云：「有。」僧云：「既有，為甚麼卻撞入者箇皮袋？」州
J29nB226_p0176b15║云：「為他知而故犯。」又僧問：「狗子還有佛性也無？」州云：「無。」僧云：「一切眾生皆有佛性，狗子為甚麼
J29nB226_p0176b16║卻無？」州云：「為伊有業識在。」）
J29nB226_p0176b17║解語由無舌，（惜取眉毛，不顧傍觀者哂。）一任縱橫道。（口巴巴底，為他閒事長無
J29nB226_p0176b18║明。）雪擁屠蘇寒鴉噪，（凍折你版齒，幾箇解知恩？）金篆香消錦鯉沈。
J29nB226_p0176b19║（是甚麼時節？普賢失其境界。）咿唔時聽鶤雞報，（俊哉！撞斷眉毛也未？）雲水流，
J29nB226_p0176b20║容相告，（向道甚麼？推倒禪床猶較些子。）圓明雙眼休顛倒。（我行荒草裏，汝又入
J29nB226_p0176b21║深村。）稱在星兮不在盤，（擒折了也，還我稱錘來。）更須藥病一齊埽。
J29nB226_p0176b22║（切忌坐在潔白地上，他時日後山僧救你不得。寐語，寐語。）
J29nB226_p0176b23║雲門須彌（僧問雲門：「不起一念，還有過也無？」門云：「須彌山。」）
J29nB226_p0176b24║說食從來不飽人，（按牛頭喫草，終不向二乘人說。）者僧何事假惺惺？
J29nB226_p0176b25║（舉世皆然，長連床上學得底，逢人便統。）一回飲水一回噎，（隨邪逐惡，有甚麼限？滿口
J29nB226_p0176b26║含霜。）大抵陳年病未寧。（蒼天中別有冤苦，也帶殼迷封。）韶陽老，惜伶俜，
J29nB226_p0176b27║（忽值大醫王剖心露腸，須是此老。）度將折箸攪滄溟。（鴆血砒霜，一時拈出。）須彌
J29nB226_p0176b28║山也玲瓏甚，（七花八裂，掇出來也，還覺通身輕快麼？）年來占斷萬峰青。
J29nB226_p0176b29║（一任鳥啼花落，日往月來，切莫錯會。）
J29nB226_p0176b30║地藏親切（地藏問法眼：「上座何往？」法眼云：「迤邐行腳。」藏云：「行腳事作麼生？」眼云：「不知。」藏云：
J29nB226_p0176c01║「不知最親切。」眼豁然大悟。）
J29nB226_p0176c02║遨遊江北與江南，（虛消歲月，此中還穩當也未？）蹋破芒鞋好罷參。
J29nB226_p0176c03║（婆著腳指頭那，胸中礙膺一時消。）就裏金鎚輕擲下，（通身慶快者，聞家具不碎卻，更
J29nB226_p0176c04║待何時？）諸方公案不須談。（想是口門窄，不得攃上眯人眼。）豪吟竹徑隨
J29nB226_p0176c05║消受，（也不意到得者裏，打起黃鶯兒。）倦臥松陰任放憨。（秦地不收，漢地不管，山果
J29nB226_p0176c06║瑣碎罹其前。）殘月曉風楊柳岸，（也勝秋露滴芙蕖，描也描不成，畫也畫不就。）前
J29nB226_p0176c07║三三與後三三。（放去從容，收來自在，一切聖凡，不敢正眼覷著。）
J29nB226_p0176c08║雲巖埽地（雲巖埽地次，道吾云：「太區區生。」巖云：「須知有不區區者。」吾云：「▆▆▆有第二月
J29nB226_p0176c09║也。」巖提起埽帚云：「者箇是第幾月？」吾便休去。）
J29nB226_p0176c10║伯氏吹壎仲氏篪，（昆侖起舞，醉後郎當愁殺人。）太平有象樂怡怡。
J29nB226_p0176c11║（千場隊舞繡麒麟，玉郎衫袖闊，鄭老帽簷高。）偏中歸正明功用，（兒孫得力，室內不知，
J29nB226_p0176c12║虎尾虎頭一並收。）不忝藥山克肖兒。（肯諾不得全退己，讓人一箭落雙雕。）
J29nB226_p0176c13║巖頭拜喝（巖頭到德山，跨門便問：「是凡？是聖？」山便喝，頭禮拜。洞山聞云：「若不是奯公，大難
J29nB226_p0176c14║承當。」頭云：「洞山老漢不識好惡，我當時一手抬、一手捺。」）
J29nB226_p0176c15║枉山老，（低聲低聲，鬧市裏▆草頭，七縱八橫來也。）何徑庭。（推不前，約不後，豈是法爾如然？）
J29nB226_p0176c16║按下千丈雲頭，（劄！雷公浩太，雨點全無。）度出一聲清磬。（聾人爭得聞？天
J29nB226_p0176c17║不蓋，地不載。）大唐天子臨朝，（珠回玉轉，象蹋師呻。）枯木老僧出定。（眉橫
J29nB226_p0176c18║鼻直，長長看不盡。）橫看成嶺側成峰，（得恁麼丰采，直得無盡莊嚴。）七又宜
J29nB226_p0176c19║兮八又稱。（遍界沒遮闌，借白雲為蓋，流水作琴，知麼？）
J29nB226_p0176c20║魯祖面壁（魯祖見僧來便面壁，南泉聞云：「我尋常向他道：『空劫已前承當，佛未出世時會
J29nB226_p0176c21║取，尚不得一箇半箇。他恁麼，驢年去。』」）
J29nB226_p0176c22║虎以蛇申，（好菩薩人中來，汝也不妨靈利。）豹以蝟止。（好菩薩，羊中來，百城煙水渺無
J29nB226_p0176c23║蹤。）三緘其口兮超然，（吐辭若雷，一微塵裏轉大法輪。）一線旁通兮已
J29nB226_p0176c24║矣。（攃下縵天網子，著甚死急。）龜喪命由殼靈，（拈卻自己分上底，且安放華藏界中。）樹
J29nB226_p0176c25║保年以材鄙。（幸哉值君子，聲色不持。）園林風度兮臺榭飄香，（填溝
J29nB226_p0176c26║塞壑，松林月冷霜咸遠。）長空雲淨兮寒潭清泚。（物外塵勞，一闊坐斷。大眾要覓
J29nB226_p0176c27║龍光起止麼？迎之不見其首，隨之不得其後。咄！）
J29nB226_p0176c28║雪峰看蛇（雪峰示眾云：「南山有一條鱉鼻蛇，汝等諸人切須好看。」長慶云：「今日堂中大有
J29nB226_p0176c29║人喪身失命。」僧舉似玄沙，沙云：「須是稜兄始得。然雖如此，我即不恁麼。」僧云：「和尚作麼生？」沙云：
J29nB226_p0176c30║「用南山作麼？」雲門以拄杖撩向峰面前作拍勢。）
J29nB226_p0177a01║柔能克剛，（春至百花開，因時值宜。）智能服勇，（平地上打箇𨁝跳，靜處薩婆訶。）直
J29nB226_p0177a02║下翻身全大用。（露捩轉了也，空手把鉏頭。）雲門手裏返魂香，（不勞拈出，
J29nB226_p0177a03║近日功令森嚴，不許搶行奪市。）死蛇不妨活處弄。（舉者先犯，向須左之右之。）活處
J29nB226_p0177a04║弄，（傷鋒犯手。）田雞不跳草不動。（因汝置得，莫眼花蝴蜨生枯椿。）誰羨彼六
J29nB226_p0177a05║出六奇，（終不向他腳下重書草本，張韓流亞。）不尚渠七擒七縱。（含元殿裏不問
J29nB226_p0177a06║長安，還我金剛王來。）今朝且舉問諸人，（雪上加霜，遍教上樹去。）幾箇惺惺
J29nB226_p0177a07║識癢痛？（土曠人稀，何必徹困如此。）
J29nB226_p0177a08║鹽官犀扇（鹽官一日喚侍者：「與我過犀牛扇子來。」者云：「扇子破也。」官云：「扇子既破，還我犀
J29nB226_p0177a09║牛兒來。」者無對。投子云：「不辭將出，恐頭角不全。」石霜云：「若還和尚則無也。」資福畫一圓相，於中
J29nB226_p0177a10║書一牛字。保福云：「和尚年尊，別請人好。」）
J29nB226_p0177a11║犀牛兒，索一箇，（腦後金錘，如麟無角，似虎有角，舉處甚分明。）成群爭向窗
J29nB226_p0177a12║櫺過。（方以類聚，龜負出來，喪性命於赤字。）繩頭在我謾咆哮，（看取令行時，三玄戈
J29nB226_p0177a13║甲，萬里神光。）且去磨房輪日磨。（令不虛行，只饒臨濟德山，到此吞聲有分。）
J29nB226_p0177a14║仰山指雪（仰山指雪師子云：「還有過得此色者麼？」雲門云：「當時便與推倒。」雪竇云：「只解推
J29nB226_p0177a15║倒，不解扶起。」）
J29nB226_p0177a16║過得此色，（用過作甚麼？可青可黃。）無可不可。（雲門是你同參，處處全真，爭奈腳下
J29nB226_p0177a17║泥深三尺。）今日冷似昨日，（凍殺也未？臘盡看春回。）事妥何如意妥？（一句
J29nB226_p0177a18║截流，萬機寢削。）門前大道絕人蹤，（知者能有幾？不得蹋著。）屋裏揚州看
J29nB226_p0177a19║婀娜。（自古至今，罕有人恁麼賺殺人。）報君知，（言猶在耳。）休顛簸。（大小龍光，卻來泥裏
J29nB226_p0177a20║洗土塊。）擊著便休，（只恐輪錘不到。）何勞瑣瑣？（向你道甚麼？）東風解凍
J29nB226_p0177a21║兮，斗柄指寅；（三尺杖子攪黃河，白雲重重，紅日杲杲。）孟春猶寒兮，烏龜
J29nB226_p0177a22║向火。（牛頭沒，馬面回，兩頭三面，惱亂春風卒未休。）
J29nB226_p0177a23║法眼指簾（法眼以手指簾，時有二僧同去卷簾，法眼云：「一得一失。」）
J29nB226_p0177a24║龍蛇相半，（緇素自分明，看過了打。）凡聖一宦。（棒頭喝下，總按過收下了也。）樞
J29nB226_p0177a25║機未動，（放一線道，許你有箇轉身處。）作者前知。（汝但舉心，塵勞先起。）鳧鶴也
J29nB226_p0177a26║寧嫌長短，（自領出去，逢人但恁麼舉。）鵬鳩也各自委蛇。（不勞蛇足，留眼看山
J29nB226_p0177a27║寒翠中。）無柰虛空釘橛，（疑住許多人，智者知疏。）袖中掇出須彌。（一等
J29nB226_p0177a28║是箇毒氣，碎也碎也。）巨靈神力任撼，（退後著，無你做手腳分。）摩醯正眼從
J29nB226_p0177a29║窺。（且過者邊立，三生六十劫，夢見也未？）五九嚴威銷盡，（明朝更有新條在，那裏得者消
J29nB226_p0177a30║息？）春風又上寒枝。（露也露也，是處百花香，觸著磕著，通身紅襴。）
J29nB226_p0177b01║護國三懡（僧問護國：「鶴立枯松時如何？」國云：「地下底一場懡㦬。」僧云：「滴水滴凍時如何？」國
J29nB226_p0177b02║云：「日出後一場懡㦬。」僧云：「會昌沙汰時，護法善神向甚麼處去也？」國云：「三門頭兩箇一場懡㦬。」）
J29nB226_p0177b03║一顆無文如斗印，（點畫甚分明，師形象鈕。）年來洗刷甚精奇，（費許
J29nB226_p0177b04║多氣力，作麼本無塵垢？）今朝不惜輕拈出，（因時值宜，逢貴即賤，遇賤即貴。）印破
J29nB226_p0177b05║虛空水與泥。（總不恁麼時，又如何印破了也？還知二老落處麼？）
J29nB226_p0177b06║風穴鐵牛（風穴在郢州衙內，上堂云：「祖師心印，狀似鐵牛之機，去即印住，住即印破。只如
J29nB226_p0177b07║不去不住，印即是？不印即是？」時有盧陂長老出問：「某甲有鐵牛之機，請師不搭印。」穴云：「慣釣鰻
J29nB226_p0177b08║鯢澂巨浸，卻嗟龜步輾沙泥。」陂佇思，穴喝云：「長老何不進語？」陂擬議，穴打一拂子云：「還記得話
J29nB226_p0177b09║頭麼？試舉看。」陂擬開口，穴又打一拂子，牧主云：「佛法與王法一般。」穴云：「見箇甚麼？」牧云：「當斷不
J29nB226_p0177b10║斷，反招其亂。」穴便下座。）
J29nB226_p0177b11║郢州衙內，（此處最吉祥，何異菩提樹下。）禍出私門。（口含霜，是汝招得，靜處薩婆訶。）
J29nB226_p0177b12║三令既申神鬼泣，（舉處全真，精明神武，千聖齊立下風。）萬騎倒戈日月
J29nB226_p0177b13║昏（把斷要津脫得去，方稱好手。）風馳雨驟，（疾霜寒，十四州。）電走雷奔。（足蹋風火
J29nB226_p0177b14║輪，手揮金剛杵。）抑揚縱奪，（誰敢嬰其鋒，左之右之。）朕跡不存（利劍斫虛空，水中書
J29nB226_p0177b15║字。）塞北安南收拾下，（風行草偃，且待須臾，自能證知。）軍威嚴肅看旂
J29nB226_p0177b16║旛。（繁興無盡諸身雲，花枝搖曳春風裏。還見風穴麼？）
J29nB226_p0177b17║大惰劫火（僧問大惰：「劫火洞然，大千俱壞，未審者箇壞不壞？」惰云：「壞。」僧云：「恁麼則隨他去
J29nB226_p0177b18║也。」惰云：「隨他去。」僧又問龍濟，濟云：「不壞。」僧云：「為甚不壞？」濟云：「為同大千。」）
J29nB226_p0177b19║壞不壞？（兩口無一舌，錯下名言。）脫體無依絕蔕芥。（去住隨宜，消搖自適。）就
J29nB226_p0177b20║路歸家猶涉程，（徐行蹋斷流水聲底，且過者邊立。）泥他言句愈澎湃。
J29nB226_p0177b21║（三生六十劫，何能剿絕？）。會不會？（第二棒打人不痛。）直下分明休自昧。（下坡
J29nB226_p0177b22║不走，快便難逢。）一片白雲谷口橫，（百匝千重，迎之不見其首。）數聲清磬是
J29nB226_p0177b23║非外。（七花八裂，夜來何處火？燒出古人墳。）
J29nB226_p0177b24║雲門露柱（雲門垂語云：「古佛與露柱相交，是第幾機？」眾無語。自代云：「南山起雲，北山下雨。」）
J29nB226_p0177b25║四棱著地，（功不浪施，黃河頭上瀉將過來。）言詮理備。（擁萬卷圖書，坐一林風月。）自
J29nB226_p0177b26║賣身也，舍己從人；（訝郎當作甚麼？賺殺一船人。）乘悲願也，轉功就
J29nB226_p0177b27║位。（能放亦能收，將勤補拙。）玉產荊山兮，絕瑕絕玼；（冷地裏有人覷破，終不和
J29nB226_p0177b28║沙賣與人。）名題鴈塔兮，出類拔萃。（驀鼻曳將回，且問你：「長安近日有何消息？」）古
J29nB226_p0177b29║佛露柱兩無依，（謝荅話：「長長看不盡。」）相逢狹路難回避。（闌願便掌。）
J29nB226_p0177b30║仰山心境（仰山問僧：「甚處人？」僧云：「幽州。」山云：「汝思彼中麼？」僧云：「常思。」山云：「能思是心、所思
J29nB226_p0177c01║是境，彼中山河大地、樓臺殿閣、人畜等物，返思思底心還有許多般麼？」僧云：「某甲到者裏總不
J29nB226_p0177c02║見有。」山云：「信位即是，人位未是。」僧云：「和尚莫別有指示。」山云：「別有別無即不中，據汝見處只得
J29nB226_p0177c03║一玄。得坐披衣，向後自看。」）
J29nB226_p0177c04║驪龍玩珠，（一回出手，一回奇特殺新鮮。）塞鴈呼奴。（唱出故園春，歸去來，歸去來。）
J29nB226_p0177c05║神情落落，（果然氣宇如王。），步武于于（師行象蹤，蹋殺天下人。）分野色於
J29nB226_p0177c06║橋畔，（含元殿裏不問長安，莫被境瞞好），折瓊玉於天衢。（一日看遍上林花，未到者
J29nB226_p0177c07║不妨奇特。）鉗口結舌兮胸中礙膺，（情知向黑山鬼窟裏吐氣猶難。）訶佛罵
J29nB226_p0177c08║祖兮肘下靈符。（家無白澤圖山鬼伎倆，露柱鐙籠笑點頭）。
J29nB226_p0177c09║三聖金鱗（三聖問雪峰：「透網金鱗，未審以何為食？」峰云：「待汝出網來向汝道。」聖云：「一千五
J29nB226_p0177c10║百人善知識，話頭也不識。」峰云：「老僧住持事繁。」）
J29nB226_p0177c11║透網金鱗，（五百年一間生，霜露果熟。）洋洋自得。（東南西北一家風，隨處乾坤。）。一
J29nB226_p0177c12║任遨遊溟海北，（委蛇委蛇，霽月光風。）菰米菠蔆信意餐（家常茶飯，光明
J29nB226_p0177c13║生齒牙。）何須仰面求人食，（特來者裏捋虎須，黃檗樹下有甚蜜果？）蝦蟆臠，
J29nB226_p0177c14║驀口塞，（大人作略不怕噎殺，者廝看取轉身吐氣。）破浪翻身在頃刻。（陶家在蟄
J29nB226_p0177c15║之投，放一線道。）燒尾霹靂相繼來，（撥轉風頭，雷聲浩大，雨點全無。）龍門萬仞
J29nB226_p0177c16║看輕陟。（善始善終，頭正尾正。）甘願從此遍乾坤，（翠色滿林梢，見者清涼。）三
J29nB226_p0177c17║草二木咸被德。（爭如高臥白雲，目視霄漢，從渠露香和月落紛紛。）
J29nB226_p0177c18║風穴一塵（風穴垂語云：「若立一塵，家國興盛；不立一塵，家國喪亡。」）
J29nB226_p0177c19║道人念不挂滄桑，（韻高一世，鑒明則塵垢不止。）說甚興盛與喪亡？
J29nB226_p0177c20║（眾空四海，平生活討無窖子。）春筍蕨芽隨分足，（消得恁麼幅巾椹衣面，驂風驂確。）
J29nB226_p0177c21║緩揮白羽聽松篁。（坐一林風月，擁萬卷圖書，飲哉弄雲，命酌相娛擇，且道與之較多少？）
J29nB226_p0177c22║洛浦伏膺（洛浦參夾山，不禮拜，當面而立。山云：「雞栖鳳巢，非其同類。出去！」浦云：「自遠趨風，
J29nB226_p0177c23║乞師一接。」山云：「目前無闍黎，此間無老僧。」浦便喝。山云：「住！住！且莫草草匆匆。雲月是同，谿山各
J29nB226_p0177c24║異。截斷天下人舌頭即不無，爭教無舌人解語？」浦無語，山便打。浦從此伏膺。）
J29nB226_p0177c25║聖箭一隻出濟北，（全火抵候，只恐未到，金剛百煉。）寒威凜凜褫人魂。
J29nB226_p0177c26║（拗折了也，爝火螢光。）無端誤入伏龍計，（欺敵者亡，全身在裏許。）撲落機前
J29nB226_p0177c27║驚杜門。（聖箭何在？從來疑著者漢。）將錯就錯兮深入虎穴，（險見機而作，第
J29nB226_p0177c28║二番敗闕。）以楔出楔兮碎卻重藩。（放去收來，末後太險。）離鉤言，離鉤
J29nB226_p0177c29║言，（速道速道，一味葫蘆提。）模子脫來是幾番？（中九下七，惑亂許多人。）當日
J29nB226_p0177c30║華亭猶此日，（草本直頭拈出，誰敢論疏親。）瓣香盂水可酬恩。（笑中打箇
J29nB226_p0178a01║筋斗，三十年後此話大行，一干親得。）
J29nB226_p0178a02║馬師不安（馬大師不安，院主問：「和尚近日尊候如何？」大師云：「日面佛，月面佛。」）
J29nB226_p0178a03║宏才詡詡，（至理一言，轉凡成聖。還有領話底麼？）暉今曜古。（黃金失色，盡大地草木叢
J29nB226_p0178a04║林，悉皆起舞。）有象兮以明鑑，（拋出大家知，總不恁麼來時如何？破也，破也。）無私
J29nB226_p0178a05║兮惟德輔。（不勞贊歎，從教大地山河語。）君不見，（聽取葛藤，咄！）師子吼時
J29nB226_p0178a06║百獸潛，（萬里無雲，纖塵不立。）聖人作而萬物睹。（瞻之仰之，無不欣樂。誠哉！）
J29nB226_p0178a07║溈山業識（溈山問仰山：「忽有人問：『一切眾生但有業識茫茫，無本可據。』子作麼生驗？」仰云：
J29nB226_p0178a08║「若有僧來，即召云：『某甲。』僧回首，乃云：『是甚麼？』待伊擬議，向道：『非惟業識茫茫，亦乃無本可據。』」溈
J29nB226_p0178a09║云：「善哉！」）。
J29nB226_p0178a10║高縣秦鏡驗當人，（瓦礫不勞，拈出兩重公案。）業識茫茫無本據（忒殺
J29nB226_p0178a11║滅人身價，朝眼青，莫眼白，眾生顛倒，迷己逐物。）百丈雲菴是一流，（黨理不黨情，有牽伴
J29nB226_p0178a12║底癩兒。）三臺舞罷拖鐵鋸。（大似毀，亦似贊，分付不著人，貓兒尾上繫榴椎。）
J29nB226_p0178a13║臨濟真人（臨濟示眾云：「有一無位真人，常在汝等面門出入，初心未證據者看看。」時有僧
J29nB226_p0178a14║問：「如何是無位真人？」濟下禪床擒住。僧擬議，濟拓開云：「無位真人是甚乾屎橛？」）
J29nB226_p0178a15║至理皇皇，（句後聲前子細看。）大還熠熠。（豈是一日煉就功包天地鑪。）轉凡
J29nB226_p0178a16║成聖兮片言，（領取鉤頭意。咄！）起死回生兮一粒。（莫認定盤星。隨後便掌。）
J29nB226_p0178a17║靈山曾放眉間光，（閃得好，一室嚴冷，如虎方吼。）百萬人天覷不及。
J29nB226_p0178a18║（瞎！無位真人走入魚行酒肆去也。）累彼逸多問曼殊，（漏洩春光打葛藤，須還此老）
J29nB226_p0178a19║良久，云：「者一句卻不向汝道。」（不得塗污人面孔，特殺道了也縮卻舌頭。）
J29nB226_p0178a20║趙州洗缽（僧問趙州：「學人乍入叢林，乞師指示。」州云：「喫粥也未？」僧云：「喫了。」州云：「洗缽盂去。」）
J29nB226_p0178a21║蕭蕭清磬出疏，林（穿過髑髏了也，祖師無秘語。）解帶峰頭獨箇吟。
J29nB226_p0178a22║（萬象昭回，碧一天而電收。）底事不勞重注腳，（矢上加尖，忉怛雪白必汙，花馨必委。）缽
J29nB226_p0178a23║盂裝柄冷雲侵。（後代兒孫豎毛呵手，吾不知此生之焉及，聊浮沈任運以倘佯拶。）
J29nB226_p0178a24║雲門白黑（雲門問乾峰：「請師荅話。」峰云：「到老僧也未？」門云：「恁麼則某甲在遲也。」峰云：「恁麼
J29nB226_p0178a25║那？恁麼那？」門云：「將謂侯白，更有侯黑。」）
J29nB226_p0178a26║霜天皓月，（層落落，影團團，纖塵不立。）靜夜鐘聲。（聞麼只得耳聾，三日脫體風流。）照
J29nB226_p0178a27║寒潭而光光相映，（萬象森羅盡失蹤，如無邊春透塵透海。）傳空谷而隱
J29nB226_p0178a28║隱鯨鳴。（滿眼滿耳，更疑何處不是。）鼓曾皙之寶瑟，（落草了也，千古動悲風。）吹
J29nB226_p0178a29║子晉之鸞笙。（大好一場曲調，七正之節，六合之和。）發奇音也，蕭郎退步；
J29nB226_p0178a30║（山河大地悉皆起舞。）撝妙指也，伯牙吞聲（山僧手舞足蹈，蓋師矌之清角▆也。）
J29nB226_p0178b01║洛浦臨終（洛浦臨終，示眾云：「今有一事問汝諸人：『者箇若是，即頭上安頭；若不是，即斬頭
J29nB226_p0178b02║覓活。』」首座云：「青山常舉足，白日不挑鐙。」浦云：「是甚麼時節作者箇說話？」時彥從上座出云：「去此
J29nB226_p0178b03║二塗，請師不問。」浦云：「未在，更道。」從云：「某甲道不盡。」浦云：「我不管你道盡道不盡。」從云：「某甲無侍
J29nB226_p0178b04║者祇對和尚。」至晚，喚從上座：「你今日祇對甚有來由，合體得先師道：『目前無法，意在目前。不是
J29nB226_p0178b05║目前法，非耳目之所到。』那句是賓？那句是主？若檢得出，分付缽袋子。」從云：「不會。」浦云：「汝合會。」從
J29nB226_p0178b06║云：「實不會。」浦喝云：「苦哉！苦哉！」僧問：「和尚尊意如何？」浦云：「慈舟不櫂清波上，劍峽徒勞放木鵝。」）
J29nB226_p0178b07║峨嵋山月半輪秋，（不露影，土曠人稀，大地黑漫漫。）影入平羌江水流。
J29nB226_p0178b08║（為甚麼把不住？全無一點氣息。）夜發清谿向三峽，（直得火星迸散盡，大地吐氣猶難。）
J29nB226_p0178b09║思君不見下渝州。（一把柳絲收不得，和煙搭在玉闌干，何曾放下？）
J29nB226_p0178b10║南陽淨缾（僧問南陽忠國師：「如何是本身盧舍那？」忠云：「與老僧過淨缾來。」僧移淨缾至，忠
J29nB226_p0178b11║云：「安舊處著。」僧安畢，理前問，忠云：「古佛過去久矣。」）
J29nB226_p0178b12║脫略形骸，（從不向鬼家作活，萬有不能羈。）不假安排。（與長即長，與短即短，寂滅難思
J29nB226_p0178b13║議。）清風兩袖，（眼底俗塵消過也。）明月一齋。（鶯花無語，雞犬自恬。）凝眸千
J29nB226_p0178b14║里，（擬著思惟，遠之遠矣，好與驀頭一蹋。）回首天涯。（落七落八了也，石火電光，猶遲八刻。）郎
J29nB226_p0178b15║當孟八，（理無曲斷，正好脫下衲衣，痛與一頓。）直下活薶。（者伎死漢，薶卻千箇萬箇，有甚
J29nB226_p0178b16║麼過？直是辜負他忠國師。莫有全身擔荷底麼？蒼天，蒼天。）
J29nB226_p0178b17║羅山起滅（羅山問巖頭：「起滅不停時如何？」頭咄云：「是誰起滅？」）
J29nB226_p0178b18║咄！者草裏漢，（晴空霹靂，盡大地山川草木悉為三段。）還要棒喫麼？（據令而行，
J29nB226_p0178b19║車馳馬驟，天下衲僧沒奈何。）脫下貼肉衫子，（只恐脫不下，脫得下，一切聖凡沒奈伊何。）
J29nB226_p0178b20║躍過透頂洪波。（全身沒卻，一蓑煙雨下滄洲。）呵！（千古英風，合當辨的。）須知談
J29nB226_p0178b21║笑定干戈。（東西十萬，南北八千，疾不勞彈指。）
J29nB226_p0178b22║興陽妙翅（僧問興陽剖和尚：「娑竭出海乾坤靜，覿面相呈事若何？」陽云：「妙翅鳥王當宇宙，
J29nB226_p0178b23║箇中誰是出頭人？」僧云：「忽遇出頭時又作麼生？」陽云：「水鶻捉鳩君不覺，御樓前驗始知真。」僧云：
J29nB226_p0178b24║「恁麼則叉手當胸，退身三步。」陽云：「須彌座下烏龜子，莫待重教點額痕。」）
J29nB226_p0178b25║總群僚，（道參文殊，德侔慈氏。）持萬姓，（建功立德，肩摩▆五天。）號詔明威，（好事
J29nB226_p0178b26║大家知，亦得仁矣。）擊鼓宣令。（道甚麼？莫是半偈義麼？合取口。）何勞中轂一推，
J29nB226_p0178b27║（人天眾前不得寐語，此猶是功勳邊事。）豈用阿衡三聘？（空劫已前不勞彈指，猶未是轉
J29nB226_p0178b28║位就功。）神武不殺兮自然德服遐荒，（須彌南畔卷盡五千四十八，猶未是
J29nB226_p0178b29║功位齊施。）兆民是賴兮端的一人有慶。（無為而化，垂拱而治，八荒猶未是功
J29nB226_p0178b30║位俱隱。錯錯。）
J29nB226_p0178c01║覺經四節（《圓覺經》云：「居一切時不起妄念，於諸妄心亦不息滅，住妄想境不加了知，於無
J29nB226_p0178c02║了知不辨真實。」）
J29nB226_p0178c03║哆哆啝啝，（道甚麼憐兒不覺醒。）忉忉怛怛。（特殺老婆心，是何言歟！）冰刃徐
J29nB226_p0178c04║行，（一條拄杖兩人扶。）屠門大嚼（特地一場愁，養子之緣。）聖凡情盡了無
J29nB226_p0178c05║依，（鴟吻相對，終日無言，教誰領話。）渾沌之竅不勞鑿。（事無一向，爭奈腦後金錘何。）
J29nB226_p0178c06║不勞鑿，（望空啟告。）大用臨機看殺活。（賴有末後句，一句截流，萬機寢削。咄！）
J29nB226_p0178c07║德山學畢（德山圓明大師示眾云：「及盡去也，直得三世諸佛口挂壁上，猶有一人呵呵大
J29nB226_p0178c08║笑。若識此人，參學事畢。」）
J29nB226_p0178c09║休！（惜取眉毛，白雲影裏招手。）著甚來由？（罪過罪過，昨日寒風起，今朝刮地霜。）傷鋒犯
J29nB226_p0178c10║手，（時節不相饒，不為分外。）以玉博鋀。（日中弄影，換手椎胸，渾身草裏輥。）永夜迢
J29nB226_p0178c11║迢龍睡穩，（乾坤一草廬，朝眼青，暮眼白。）徒勞犗餌在鉤頭。（不▆一摑，還知
J29nB226_p0178c12║德山老漢失利麼？幽州猶自可，最苦是江南。）
J29nB226_p0178c13║趙州柏樹（僧問趙州：「如何是祖師西來意？」州云：「庭前柏樹子。」）
J29nB226_p0178c14║根盤大地，（古塚露枯骨，東西十萬，南北八千。）榦聳雲霄。（不露頂，突出難辨，大地沒
J29nB226_p0178c15║遮闌。）枝橫虯蠼，（春山含翠，春水碧漪。）葉舞蕭韶。（雨滴空庭，砧敲寒夜。）天人之
J29nB226_p0178c16║幟，（一任瞻之仰之。）釋梵之標。（切忌一狀領過。）。潑天潮，潑天潮，（不是等閒看取，
J29nB226_p0178c17║傾湫倒岳。）協和萬竅韻刁調。（苔滑非闌雨，松鳴不敢風，分明聽取。）殷殷聲撼
J29nB226_p0178c18║兮半天風雨，（塞卻汝耳，千聖不能窺測。）團團月映兮遍地星杓（穿過
J29nB226_p0178c19║髑髏，花說無邊，春月落後，一場懡㦬。）
J29nB226_p0178c20║摩經不二（維摩詰問文殊師利：「何等是菩薩入不二法門？」文殊云：「如我意者，於一切法，無
J29nB226_p0178c21║言無說，無示無識，離諸問荅，是為入不二法門。」於是文殊師利問維摩詰：「我等各自說己，仁者
J29nB226_p0178c22║當說，何等是為菩薩入不二法門？」）
J29nB226_p0178c23║成群作隊不相應，（戴角擎頭，奔百川而地喘。）問疾毗邪舌浪騰。（傾湫
J29nB226_p0178c24║倒岳，坐中金玉鏘然。）義海蹋翻須到底，（山斷疑無路，溪回別有村失。）見山行
J29nB226_p0178c25║盡更還登。（又一層進步猶難，甚麼處見文殊？㘞！）微雨怯塵兮千峰積翠，
J29nB226_p0178c26║（撞斷眉毛露，拶出虛空髓。）春風送暖兮萬壑消冰。（七花八裂，流水一溪聲未已。）
J29nB226_p0178c27║默然也，（其聲若雷。）自繩繩，（狼藉不少。）而今滿地看葛藤。（土曠人稀，截斷
J29nB226_p0178c28║天下人舌頭。咦！）
J29nB226_p0178c29║洞山供真（洞山供雲巖真次，遂舉前邈真話。有僧問雲巖道：「只者是。意旨如何？」山云：「我當
J29nB226_p0178c30║時幾錯會先師意。」僧云：「未審巖還知有也無？」山云：「若不知有，爭解恁麼道？若知有，爭肯恁麼道？」）
J29nB226_p0179a01║爭解恁麼道，（兩重公案，笑殺人，笑殺人。）換卻頭兮轉卻腦。（▆長▆一點不
J29nB226_p0179a02║得，一手抬，一手捺。）爭肯恁麼道，（第二棒打人不痛，疑住許多人。）苔荒三徑迷
J29nB226_p0179a03║秋草。（頭上漫漫，腳下漫漫，露香和月滴芙蕖。）機梭綿密示箴規，（渾侖擘不破，洎
J29nB226_p0179a04║合打破蔡州。）兼帶縱橫明白皁。（▆▆阿勞癩馬繫枯樁。）月圓當戶兮
J29nB226_p0179a05║夜色朣朣，（放一線道，可謂是箇時節。）日出連山兮晴空杲杲。（東西南北
J29nB226_p0179a06║一家風，明珠在掌。）
J29nB226_p0179a07║雪峰甚麼？（雪峰住菴時，有兩僧來禮拜，峰見來，以手拓菴門，放身出云：「是甚麼？」僧亦云：「是
J29nB226_p0179a08║甚麼？」峰低頭歸菴。僧後到巖頭，頭問：「甚麼處來？」僧云：「嶺南來。」頭云：「曾到雪峰麼？」僧云：「曾到。」頭云：
J29nB226_p0179a09║「有何言句？」僧舉前話，頭云：「他道甚麼？」僧云：「他無語，低頭歸菴。」頭云：「噫！我當初悔不向他道末後
J29nB226_p0179a10║句，若向他道，天下人不奈雪老何。」僧至夏末，再舉前話請益，頭云：「何不早問？」僧云：「未敢輕易。」頭
J29nB226_p0179a11║云：「雪峰與我同條生，不與我同條死，要識末後句，只者是。」）
J29nB226_p0179a12║同生同死，（刺腦入膠盆，合當辨的。）供狀一紙。（醉後郎當，口含霜，氣交噎。）力挽
J29nB226_p0179a13║九牛之車，（花劈了也，如我按指，海印發光。）幟豎三軍之壘。（點紅旂閃灼，戰士臥
J29nB226_p0179a14║龍沙。）下重圍也象犀，（黃頭碧眼，虎驟龍驤。）卻勁敵也虎兕。（七縱八橫，七花
J29nB226_p0179a15║八裂。）末後句，（高聲道將來。）只者是，（龍頭蛇尾，將謂有多少奇特。）三十山藤
J29nB226_p0179a16║合到你。（說甚三十拄杖未到，折在朝打三千，暮打八百，不為分外。何故？不合將屠龍手去弄死蛇。）
J29nB226_p0179a17║法眼船陸（法眼問覺上座：「船來陸來？」覺云：「船來。」眼云：「船在甚麼處？」覺云：「船在河裏。」覺退後，
J29nB226_p0179a18║眼問旁僧：「你道適來者僧具眼不具眼？」）
J29nB226_p0179a19║不勞彈指，（土上更加泥，落七落八了也。）樓閣門開。（已在言前，你擬挨身而入，便夾
J29nB226_p0179a20║折汝脛。）歷四時，而成歲。（不煩贊歎，此是黔雷功用。）得酒趣，持空桮。（但識
J29nB226_p0179a21║琴巾旨，何須絃上音。）萬頃煙波無限意，（只許老胡知，郎當衫袖。）笛聲柳岸
J29nB226_p0179a22║韻悠哉。（領須知遠煙浪，別有釣魚人。）
J29nB226_p0179a23║曹山法身（曹山問德上座：「佛真法身猶若虛空，應物見形如水中月，作麼生說箇應底道
J29nB226_p0179a24║理？」德云：「如驢覷井。」山云：「道則特殺道，只道得八成。」德云：「和尚又作麼生？」山云：「如井覷驢。」）
J29nB226_p0179a25║空可空，（疑則別參，碎也碎也。）月可月。（圓時一任圓，尖時一任尖，山僧從來不眼花。）寥
J29nB226_p0179a26║廓無方，（盡思共度量，亦復不能知。咄！不勞彈指。）明察毫髮。（照破髑髏，還見輿薪麼？錯
J29nB226_p0179a27║下名言。）一曲無絃琴，（不落今時，寶王殿上絕知音。）清音非指發。（龍吟霧起，
J29nB226_p0179a28║虎嘯風生。）而今買石得雲饒，（小出大遇，還我元本契書來。）縹緲青山看
J29nB226_p0179a29║出沒。（高著眼，紅霞穿碧落，白日繞須彌。）
J29nB226_p0179a30║黃檗噇糟（黃檗示眾云：「汝等諸人盡是噇酒糟漢，恁麼行腳，何處有今日？還知大唐國裏
J29nB226_p0179b01║無禰師麼？」時有僧出云：「只如諸方匡徒領眾，又作麼生？」檗云：「不道無禪，只是無師。」）
J29nB226_p0179b02║老胡不到支那國，（早是葛藤滿地，掬水月在手。）那箇男兒不丈夫？
J29nB226_p0179b03║（隨緣放曠，也勝秋露滴芙蓉。）及至少林分皮髓，（轉見不堪，平地骨堆，攃土眯人眼。）
J29nB226_p0179b04║而令大地盡支吾。（影響之流，源清流濁，根茂枝枯。）柯亭之竹、（試點出來看，如
J29nB226_p0179b05║虎之缺。）嶧山之梧，（猶欠一斲在，如馬之馵。）一樹之果、（初三、十一、中九、下七。）一
J29nB226_p0179b06║本之蘆。（不得一句言訖。）黃檗老，（下坡不走，快便難逢。）何其迂，（言中有響。）平空
J29nB226_p0179b07║裝柄向缽盂，（殺人刀、活人劍，醍醐鴆血一時拈出，具眼衲僧仔細檢點。）
J29nB226_p0179b08║雲巖大悲（雲巖問道吾：「大悲菩薩用許多手眼作甚麼？」吾云：「如人夜半背手摸枕子。」巖云：
J29nB226_p0179b09║「我會也。」吾云：「汝作麼生會？」巖云：「遍身是手眼。」吾云：「道即太殺道，只道得八成。」巖云：「師兄作麼生？」
J29nB226_p0179b10║吾云：「通身是手眼。」）
J29nB226_p0179b11║背手枕子，（金銀刮財，腦後輪推。）七穿八穴。（萬象齊合掌。㘞！）其誰之子
J29nB226_p0179b12║象帝先，（莫亂指注，從來共住不知名。）馮虛御風如電掣。（按下雲頭，有則公案
J29nB226_p0179b13║與伊酌議。）遍身是又說通身，（兩口無一舌，有甚共語分。）舉似人前笑殺
J29nB226_p0179b14║人。（口合也未，更笑三十年。）但使塵中能作主，（第二番指注，一任烏啼花落，日往月
J29nB226_p0179b15║來。）須知化外自來賓。（總與按過，飯罷濃煎茶喫了，池邊坐石數游魚。）
J29nB226_p0179b16║雪峰飯頭（雪峰在德山作飯頭，一日飯遲，山托缽至法堂，峰云：「者老漢！鐘未鳴、鼓未響，托
J29nB226_p0179b17║缽向甚麼處去？」山便歸方丈。峰舉似巖頭，頭云：「大小德山不會末後句。」山聞，令侍者喚巖頭問：
J29nB226_p0179b18║「汝不肯老僧那？」頭密啟其意，山乃休去。至明日陞堂，果與尋常不同，頭撫掌笑曰：「且喜老漢會
J29nB226_p0179b19║末後句，他後天下人不奈伊何。雖然，也只得三年活。」）
J29nB226_p0179b20║末後句，（是甚熱碗鳴聲。）眾生苦（蒼天蒼天，更有苦眾生。）成群作隊花斑
J29nB226_p0179b21║虎。（大似毀，亦似贊，今日大有人喪身失命。）一朝失足陷阱中，（赤眼撞著火柴頭，威
J29nB226_p0179b22║猛何在？吾深為汝惜。）五五依然二十五。（老吏斷獄款案甚分明，你道德山父子還甘麼？）
J29nB226_p0179b23║密師白兔（密師伯與洞山行次，見白兔子面前走過，密云：「俊哉！」山云：「作麼生？」密云：「如白衣
J29nB226_p0179b24║拜相。」山云：「老老大大作者箇語話。」密云：「你又作麼生？」山云：「積代簪纓，暫時落薄。」）
J29nB226_p0179b25║中流失船，（看汝作略，切忌腳慌手亂。）一壺千金。（何如？情知你放不下。鈍漢，倚門靠戶，
J29nB226_p0179b26║有甚了期？）梭蟄陶宅，（脫珍著垢，蝦蟆蚯蚓，一任卜度。）豈慕蹄涔？（他家自有通天作用。）
J29nB226_p0179b27║止宿草菴惟客作，（飢逢王膳，駕與蒼龍不解騎。）天街獨步每長吟。
J29nB226_p0179b28║（瀟灑出塵，月下披雲嘯一聲。）他鄉零碎連宵雨，（特地一場愁，棲遲偃仰。）滴破
J29nB226_p0179b29║思歸客子心。（覓之不可得，我正要滴破了的，向上體取。）
J29nB226_p0179b30║嚴陽一物（嚴陽尊者問趙州：「一物不將來時如何？」州云：「放下著。」嚴云：「一物不將來，放下箇
J29nB226_p0179c01║甚麼？」州云：「恁麼則擔取去。」）
J29nB226_p0179c02║下坡不走更一推，（腦後金錘，黃河頭上瀉將過來。）直使鐵山當下摧。
J29nB226_p0179c03║（冰消瓦解，拈卻眼上眉毛。）百尺竿頭進步客，（誰是其人？掩卷高眠。客去一聲，殿角風甌。）
J29nB226_p0179c04║肯從爐畔撥寒灰？（相打饒你潑水，相罵饒你接觜，只是不得動著，是甚麼破沙盆？）
J29nB226_p0179c05║剛經輕賤（《金剛經》云：「若為人輕賤，是人先世罪業應墮惡道，以今世人輕賤故，先世罪業
J29nB226_p0179c06║則為消滅。」）
J29nB226_p0179c07║膠柱調絃，（阿誰恁麼？恰好痛與一頓。）情生智隔。（過也！過也！且拋在紅燄爐中看。）你
J29nB226_p0179c08║若無心我便休，（千差坐斷，凡聖不立。俊哉！五湖煙景有誰爭？）鴟吻咬著佛
J29nB226_p0179c09║殿脊。（一千年覓起處不得，好箇消息。）報君知，（蹋薩阿勞。）休蹙額，（阿誰打你鷂子死？無
J29nB226_p0179c10║智疑悔，則為永失。）乞兒拾得輪王冊。（眼目定動，拈卻大地山河來向女道，洎合錯下
J29nB226_p0179c11║註腳。）
J29nB226_p0179c12║青林死蛇（僧問青林：「學人徑往時如何？」林云：「死蛇當大路，勸子莫當頭。」僧云：「當頭時如何？」
J29nB226_p0179c13║林云：「喪子命根。」僧云：「不當頭時如何？」林云：「亦無回避處。」僧云：「正恁麼時如何？」林云：「失卻也。」僧云：
J29nB226_p0179c14║「末審向甚麼處去也？」林云：「草深無覓處。」僧云：「和尚也須隄防始得。」林附掌云：「一等是箇毒氣。」）
J29nB226_p0179c15║掇出膠盆子，（秦庭寶鏡，萬象森羅齊舉首。）眼目休定動。（阿誰領話？猶向影響
J29nB226_p0179c16║中頭出頭沒。）全體在其中，（咄！掀翻了也，汝還求出麼？瞎漢用出作甚麼？）猶自相
J29nB226_p0179c17║鼓弄。（也須有箇分曉，始得捏卻鼻頭，汝試𨁝跳看。）竹實收來好攃揚，（可惜許費
J29nB226_p0179c18║卻多少鹽醬。）者僧恐是丹山鳳。（切忌認奴作郎，錯錯使碎自己心。）
J29nB226_p0179c19║鐵磨牸牛（劉鐵磨到溈山，山云：「老牸牛！汝來也。」磨云：「來日臺山大會齋，和尚還去麼？」山放
J29nB226_p0179c20║身臥，磨便出去。）
J29nB226_p0179c21║收放雙雙看作家，（穿卻時流鼻孔，白練套，紅錦索。）秋江孤鶩共落霞。
J29nB226_p0179c22║（換卻諸人眼睛，者裏一色不立，說甚麼南山雲，北山雨。）座中一望情無限，（塞卻衲子
J29nB226_p0179c23║咽喉，牛頭出，馬面回，無可不可。）霜葉紅於二月花。（碎卻聖凡頂𩕳，大阿鋒，金剛劍，萬里
J29nB226_p0179c24║神光，能放亦能收。㘞！）
J29nB226_p0179c25║乾峰一畫（僧問乾峰：「十方薄伽梵，一路涅槃門，未審路頭在甚麼處？」峰以拄杖畫一畫，云：
J29nB226_p0179c26║「在者裏。」僧舉問雲門，門云：「扇子𨁝跳上三十三天，築著帝釋鼻孔，東海鯉魚打一棒，雨似盆傾。
J29nB226_p0179c27║會麼？會麼？」）
J29nB226_p0179c28║乾峰嚼飯喂嬰兒，（山花開似錦，澗水湛如藍。高著眼。）雲門把手更與
J29nB226_p0179c29║杖。（始隨芳草去，又逐落花回。高著眼。）人言郭象注莊子，（林花埽更落，徑草蹋還生。
J29nB226_p0179c30║高著眼。）誰知莊子注郭象。（曲徑通幽處，禪房花木深。高著眼。）
J29nB226_p0180a01║米胡悟不？（米胡令僧問仰山：「今時人還假悟不？」山云：「悟即不無，爭奈落第二頭何？」僧回舉
J29nB226_p0180a02║似胡，胡深肯之。）
J29nB226_p0180a03║悟即不無落二頭，（功令森嚴，不得搶行奪市。）仰山機用越常流。（非驢
J29nB226_p0180a04║所堪，消得龍王多少風。）遙天碧落雙行篆，（又恁麼去也，驀鼻曳將回。）夾岸蘆
J29nB226_p0180a05║花一色秋。（朕跡不存，江水流日夜。）戰國謀臣多固寵，（尊王賤霸，私竊名位
J29nB226_p0180a06║者，悉化為冷風飛塵。）羲皇上士賤封侯。（清泉可以濯足，塊石可以枕頭。）松風水
J29nB226_p0180a07║月隨清儉，（長長看不盡，一色不立。）洗耳溪邊謾飲牛。（誠哉是言也，山僧何
J29nB226_p0180a08║敢措辭。）
J29nB226_p0180a09║趙州問死（趙州問投子：「大死底人卻活時如何？」子云：「不許夜行，投明須到。」）
J29nB226_p0180a10║不許夜行投曉到，（就身打劫，借婆被子拜婆年。）落他岐路涉言詮。
J29nB226_p0180a11║（并卻咽喉脣吻，笑倒露柱鐙籠。）晝長人靜無餘事，（歸去來辭，高聲讀一遍。）高枕
J29nB226_p0180a12║北窗一覺眠。（青山入座忘言，江月照，松風吹。）
J29nB226_p0180a13║子昭承嗣（子昭首座問法眼：「和尚開堂，承嗣何人？」眼云：「地藏。」昭云：「太孤負長慶先師。」眼云：
J29nB226_p0180a14║「某甲不會長慶一轉語。」昭云：「何不問？」眼云：「萬象之中獨露身，意作麼生？」昭乃豎起拂子。眼云：「此
J29nB226_p0180a15║是長慶處學得底，首座分上作麼生？」昭無語。眼云：「只如萬象之中獨露身，是撥萬象？不撥萬象？」
J29nB226_p0180a16║昭云：「不撥。」眼云：「兩箇參隨左右皆云：『撥萬象。』」眼云：「萬象之中獨露身聻？」○子昭，《僧寶傳》作子方。）
J29nB226_p0180a17║欺敵者亡，（胔修羅方瞋，諸天正樂。）料事者敗。（何其不知量也，若殆為人菑夫。）道
J29nB226_p0180a18║殊半滿，（惟證乃知，我終不向二乘人說。）機分纖介。（者箇事如金鍼撥翳。咄！葛藤。）看
J29nB226_p0180a19║他酬對亦輕便，（長連床上學來底，有甚麼用？）及徵姓字全不解。（不消
J29nB226_p0180a20║一拶，倒戈卸甲了也。）按過也，重懲戒。（雪上加霜，前箭猶輕後箭深。）返景深林
J29nB226_p0180a21║明月來，（撥開向上一竅，千聖齊立下風。）天然一幅輞川畫。（眼見如盲，口說如啞。）
J29nB226_p0180a22║首山新婦（僧問首山：「如何是佛？」山云：「新婦騎驢阿家牽。」）
J29nB226_p0180a23║虢國夫人承主恩，（露生在帝王家，言說不能盡。）平明騎馬入宮門。
J29nB226_p0180a24║（露那復有尊貴，贊歎不能窮。）卻嫌脂粉汙顏色，（露自應著珠玉，描也描不成。）澹
J29nB226_p0180a25║埽蛾眉朝至尊。（露顧鑒何驚異，畫也畫不就。還會麼？打鼓普請看。）
J29nB226_p0180a26║九峰頭尾（僧問九峰：「如何是頭？」峰云：「開眼不覺曉。」僧云：「如何是尾？」峰云：「不坐萬年床。」僧云：
J29nB226_p0180a27║「有頭無尾時如何？」峰云：「終是不貴。」僧云：「有尾無頭時如何？」峰云：「雖飽無力。」僧云：「直得頭尾相稱
J29nB226_p0180a28║時如何？」峰云：「兒孫得力，室內不知。」）
J29nB226_p0180a29║青鐙黃卷，（拈了也，更參三十年。）三墳五典。（及盡也未？不可坐在死水裏，沒頭浸殺。）
J29nB226_p0180a30║功成百鍊之鑪，（利器試撝虛，空看百雜碎。）妙出千錢之選。（山形拄杖子，鋸
J29nB226_p0180b01║解稱錘。）鳥跡龜文，（蹋薩阿勞，半秦書，半漢字。）龍章鳳篆。（印破面門了也，全明全暗。）
J29nB226_p0180b02║了無向背，（八字打開，橫成嶺，側成峰。）隨機展演。（總不恁麼時，如何左之右之。）烜
J29nB226_p0180b03║赫陽鳥蜀犬哮，（也怪他不得左顧千生。）桂輪孤朗吳牛喘。（對冰蟲不
J29nB226_p0180b04║可語，夏日右顧萬劫。）廓落太空兮無欠無餘，（十分月滿，萬國春同。）光逾牟
J29nB226_p0180b05║尼兮隨隱隨顯。（黑月則隱，白月則見，少賣弄。）
J29nB226_p0180b06║嚴經智慧（《華嚴經》云：「我今普見一切眾生，具有如來智慧德相，但以妄想執著而不證得。」）
J29nB226_p0180b07║乾一兌二，（全機恁麼來，索鹽奉馬。）離三震四。（更聽葛藤，遍界不能藏。）西伯
J29nB226_p0180b08║加之象明，（演出一代時教。）仲尼以之辭繫。（是甚缽羅孃。）理極言詮，
J29nB226_p0180b09║（兩口無一舌，添足畫蛇。）道隆德替。（不勞贊歎，非心所測。）變化升沈看微細，
J29nB226_p0180b10║（千聖莫能窺測，十地望巖震驚。）薦取庖羲未畫時，（舌頭不出口，擬欲翻款結案。）眾
J29nB226_p0180b11║生眉目何乖戾。（早晨喫白粥，到晚仍覺飢，還識箸底鬼麼？）
J29nB226_p0180b12║夾山撝劍（僧問夾山：「撥塵見佛時如何？」山云：「直須撝劍。若不撝劍，漁父棲巢。」僧又問石霜，
J29nB226_p0180b13║霜云：「渠無國土，何處逢渠？」僧回舉似夾山。山上堂云：「門庭施設，不如老僧；入理深談，猶較石霜
J29nB226_p0180b14║百步。」）
J29nB226_p0180b15║手提一劍靜風煙，（我國宴然，苕帚柄時流公榦。）佇看勳名勒燕然。
J29nB226_p0180b16║（落得一場好笑，虛聲滿大唐。）野老不知黃屋貴，（眼空一世，朝蹋萬峰青，暮看孤輪白。）
J29nB226_p0180b17║日高三丈正安眠。（萬有不能羈臥，藤蘿下塊石枕頭，俊哉！堪與石霜為伍。咄！）
J29nB226_p0180b18║南泉白羖（南泉示眾云：「三世諸佛不知有，貍奴白羖卻知有。」）
J29nB226_p0180b19║巍巍堂堂，（不坐空王殿，胡張三，黑李四。）剿剿絕絕。（和泥合水了也，何曾得剿絕？）
J29nB226_p0180b20║心佛眾生，（一並抹卻驢事馬事，乾屎橛，氣炙諸方。）三無差別。（試點出看，白雲萬里。）
J29nB226_p0180b21║灼然道著頭角生，（三生六十劫，口是禍門。）平空摹擬驢腰折。（今日
J29nB226_p0180b22║不得閒，打你影響之流。）春風括底沒遮闌，（牛頭沒，馬面回，作家作家收。）深院
J29nB226_p0180b23║梨花飛玉屑。（露也露也，帶累許多人，眼見如盲，口說如啞。）
J29nB226_p0180b24║進山問性（進山主問脩山主云：「明知生不生性，為甚麼為生之所留？」脩云：「筍畢竟成竹去，
J29nB226_p0180b25║如今作篾使還得麼？」進云：「汝向後自悟去在。」脩云：「某甲只如此，上座意旨如何？」進云：「者箇是監
J29nB226_p0180b26║院房，那箇是典座房。」脩便禮拜。）
J29nB226_p0180b27║大道寥廓，（迎之不見其首，隨之莫得其後。）鳶飛魚躍。（渠儂得自由，願觀盛作。）舀
J29nB226_p0180b28║水還他長柄杓，（拋出大家知，大唐打鼓新羅舞。）借箸畫成定亂謀。（不費
J29nB226_p0180b29║些子氣力，放去收來，天然自在。）圯橋祕授黃公學，（果然是撥亂反正，經濟箭不虛發。）
J29nB226_p0180b30║學黃公，（五百年一間生己在言外。）赤幡之下起清風。（孤峰頂上點頭，白雲影裏
J29nB226_p0180c01║招手。咄！鷂子過新羅。）
J29nB226_p0180c02║翠嵒眉毛（翠嵒夏末示眾云：「一夏以來為兄弟說話，看翠嵒眉毛在麼？」保福云：「作賊人心
J29nB226_p0180c03║虛。」長慶云：「生也。」雲門云：「關。」）
J29nB226_p0180c04║一夏來，（可謂不虛度，九旬禁足，百日安居。）空悵悵，（依然放不下，為眾竭力。）撮將
J29nB226_p0180c05║沙土當場颺。（日中弄影，醜拙自家呈。）只消一字也撥轉風頭，（須是
J29nB226_p0180c06║者老漢，始得百雜碎。）何勞再三也加尖矢上。（也不得袖手傍觀，多口阿師。）普
J29nB226_p0180c07║州人，（捉敗了也。）休輕放，（別有明條。）者裏來與一坑葬（不得汙卻者片地，好
J29nB226_p0180c08║貶向無生國裏。）筠袁虔吉也頭上插筆，（大蟲戴紙帽，看過了打。）嘉眉果
J29nB226_p0180c09║閬也懷中有狀。（猢猻喫毛蟲上來，所供是實。）
J29nB226_p0180c10║中邑獼猴（仰山問中邑：「如何是佛性義？」邑云：「我與你說箇譬喻。如室有六窗，中安一獼猴，
J29nB226_p0180c11║外有人喚云：『猩猩！』獼猴即應。如是六窗俱喚俱應。」仰云：「只如獼猴睡時又作麼生？」邑乃下禪床
J29nB226_p0180c12║把住云：「猩猩！我與你相見。」）
J29nB226_p0180c13║佛性獼猴應六窗，（兩兩三三舊路行，合當辨的。）說來譬喻我心降。
J29nB226_p0180c14║（無孔笛，撞著氈，扣版頓，鳥棲蘆。）轉身一拶重相見，（平地上打箇𨁝跳，各自守封疆。）浩
J29nB226_p0180c15║浩虛聲落朗江。（一人傳虛，萬人傳實，以耳為目底，敢保驢年夢見。）
J29nB226_p0180c16║曹山孝滿（僧問曹山：「靈衣不挂時如何？」山云：「曹山今日孝滿。」僧云：「孝滿後如何？」山云：「曹山
J29nB226_p0180c17║愛顛酒。」）
J29nB226_p0180c18║曾經百戰克樓蘭，（一一具陳上來，大功不立賞。）醉後琵琶馬上彈。
J29nB226_p0180c19║（好箇曲調，如泣如訴，如怨如慕。）回首月中人弄影，（妄想作麼演，若迷頭，心自狂。）劍
J29nB226_p0180c20║搖隴上電光寒。（順流與百生樹相觸。）烽火息，內外安，（堯封禹甸，四海歌謠。）
J29nB226_p0180c21║功宴麒麟帶笑看。（鐵券彤弓，髑髏博得底。）十載邊臣今已老，（何不
J29nB226_p0180c22║急流勇退，喪車背後拋藥袋。）拌教歸去步跚跚。（恰好陶陶入醉鄉，功成名遂身退。）
J29nB226_p0180c23║法眼質名（僧問法眼：「承教有言：『從無住本立一切法。』如何是無住本？」眼云：「形興未質，名起
J29nB226_p0180c24║未名。」）
J29nB226_p0180c25║拂蹤跡，（靈龜曳尾，特地一場愁。）泯消息。（皁上繡烏雞，吐氣猶難。）旋乾轉坤，
J29nB226_p0180c26║（盡汝神通來，中心樹子曾動著麼。）騎聲駕色。（擎頭戴角草裏輥。）持造化以權
J29nB226_p0180c27║衡，（難逃至化，無心秤子手中提。）捉象兔以全力。（至道無難，惟嫌揀擇。）碎聖凡
J29nB226_p0180c28║之窠巢，（我不在此住。）埽天人之軌則。（用埽作甚麼？一色不立。）千山寒
J29nB226_p0180c29║色也疑住普賢，（徹骨徹髓，獨向短松青處眠，疑則別參。）一亙晴空也笑
J29nB226_p0180c30║殺彌勒。（也好笑，笑須三十年，不合走入水，羖牛隊裏有甚麼限？刺腦入膠盆。）
J29nB226_p0181a01║瑞嵒常理（瑞巖問巖頭：「如何是本常理？」頭云：「動也。」巖云：「動時如何？」頭云：「不見本常理。」巖佇
J29nB226_p0181a02║思，頭云：「肯即未脫恨塵，不肯即永沈生死。」）
J29nB226_p0181a03║渾沌不鑿，（尊貴生，早箇七穿八穴了也。）聖賢不覺。（懷六合於胸中，鏡萬有於方寸，
J29nB226_p0181a04║立不教，坐不議。）大工之下無完璞，（百雜碎，智勞至人，形患大聖。）心境雙忘
J29nB226_p0181a05║猶滯忘，（到此也須洗卻，山僧從不作野狐見解。）更須忘盡方卓犖。（也不意到
J29nB226_p0181a06║得，只饒動若行雲，止猶谷神，未在未在。）
J29nB226_p0181a07║首山三句（首山示眾云：「第一句薦得，與佛祖為師；第二句薦得，與人天為師；第三句薦得，
J29nB226_p0181a08║自救不了。」僧云：「和尚是第幾句薦得？」山云：「月落三更穿市過。」）
J29nB226_p0181a09║月落三更穿市過，（一隊無孔鐵錘，盡大地人提不起、放不下。）輕搖玉珮聲
J29nB226_p0181a10║瑣瑣。（漏泄春光，委蛇委蛇，自公退食。）者僧舞袖何郎當，（孟八郎支離攘臂。）夜
J29nB226_p0181a11║半歸來炭裏坐。（漆桶討甚麼碗？且看龍光作用。）照乘珠，奉一顆，（可惜許，不
J29nB226_p0181a12║是其人。）擬心向右卻居左。（盡大地眼迷心悸，無所措手描。）光分五色兮
J29nB226_p0181a13║捏目生花，（聖僧適來道甚麼？蒼蒼者天。）燭破幽暗兮無可不可。（恁麼
J29nB226_p0181a14║那，我等諸宮殿光明未曾有。咄！切忌錯商量。）
J29nB226_p0181a15║仰山隨分（僧問仰山：「和尚還識字不？」山云：「隨分。」僧乃右旋一匝，云：「是甚麼字？」山於地上書
J29nB226_p0181a16║箇十字。僧左旋一匝，云：「是甚麼字？」山改十字作卍字。僧畫一圓相，以兩手拓如修羅掌日月勢，
J29nB226_p0181a17║云：「是甚麼字？」山乃畫圓相圍卻卍字。僧乃作摟至勢，山云：「如是，如是，汝善護持。」）
J29nB226_p0181a18║繡出威音面貌，（關鍼鋒線縷，日就月將，不把金鍼度與人。）描成至聖儀容。
J29nB226_p0181a19║（五彩相宣，千花猶發，僧繇閣筆有分。）剎剎塵塵無間，（從始至終，從本至末，如彈指頃，且待
J29nB226_p0181a20║須臾。）熾然獨露真宗。（中人未分於存亡，下士撫掌而弗顧。）霜天皓月，（鑑老僧不
J29nB226_p0181a21║在明白裏。）後夜疏鐘。（耳聽終難會，分明薦取。）影見千江兮，光光相映；
J29nB226_p0181a22║（將回紫金山，隨機赴感。）音傳萬壑兮，哳哳猶龍。（寒松瑟瑟哀霜風，還見麼？騎佛
J29nB226_p0181a23║殿出山門去也。）
J29nB226_p0181a24║雲門胡餅（僧問雲門：「如何是超佛越祖之談？」雲門云：「胡餅。」）
J29nB226_p0181a25║超佛超祖是何談？（長老合道得，請道道看。）大藏雄文詮不及。（也只
J29nB226_p0181a26║道得八成。參同門下，不消咳嗽一聲。）看取雲門用白拈，（放出者沒面目，老漢捉敗了也。）
J29nB226_p0181a27║一枚胡餅三升汁。（雷聲浩大，雨點全無，雲門是你同參。）
J29nB226_p0181a28║長沙進步（長沙令僧問會：「和尚未見南泉時如何？」會良久，僧云：「見後如何？」會云：「不可別有
J29nB226_p0181a29║也。」僧回舉似沙，沙云：「百尺竿頭坐底人，雖然得人未為真。百尺竿頭須進步，十方世界是全身。」
J29nB226_p0181a30║僧云：「百尺竿頭如何進步？」沙云：「朗州山，澧州水。」僧云：「不會。」沙云：「四海五湖王化裏。」）
J29nB226_p0181b01║祖翁田地肯干休，（失卻了也，鷂子過新羅。）看取南泉棬下牛。（鼻孔
J29nB226_p0181b02║沒半邊，推不向前，約不退後。）蹋遍洪荒無寸土，（何曾蹋著腳下底是甚麼。）春回
J29nB226_p0181b03║大地任優游。（不得犯人苗稼，露地可眠。）王化裏，（無地不三陽，十字街頭，孤峰頂上。）
J29nB226_p0181b04║五湖悠，（攜兩袖清風，釣一輪明月。）朗山澧水自風流。（湘之南，潭之北，一聲長嘯
J29nB226_p0181b05║海天秋。）
J29nB226_p0181b06║龍牙過版（龍牙問翠微：「如何是祖師西來意？」微云：「與我過禪版來。」牙取禪版與微，微接得
J29nB226_p0181b07║便打，牙云：「打即任打，要且無祖師西來意。」又問臨濟：「如何是祖師西來意？」濟云：「與我將蒲團來。」
J29nB226_p0181b08║牙取蒲團與濟，濟接得便打，牙云：「打即任打，要且無祖師意。」牙後住院，僧問：「和尚當年問翠微、
J29nB226_p0181b09║臨濟祖意，二尊宿明也未？」牙云：「明即明矣，要且無祖師意。」）
J29nB226_p0181b10║西來祖意豈寥寥，（打水礙盆，只得分疏不下。）禪版蒲團興自饒。（無孔
J29nB226_p0181b11║笛氈拍版，一模脫出三箇。）不是當人強解事，（說得龍牙欲笑，猴愁摟搜頭。）柰何
J29nB226_p0181b12║兩手赤條條。（說得龍牙欲哭，狗走抖搜口。）按過險崖句，（說甚麼猶是小技。）
J29nB226_p0181b13║蹋翻江海潮。（不得驚群動眾。㘞！）大都種草天然別，（誠哉是言也，山僧從
J29nB226_p0181b14║不壓良為賤。）豈是臨機句不超。（說得龍牙笑不得、哭不得，滿口含霜。）今日聖
J29nB226_p0181b15║朝頒赦詔，（幸值隆渥，哭也得、笑也得，亦任亦任。）當年死款自供招。（何曾屈著？
J29nB226_p0181b16║拄杖不在，苕帚柄聊與三十。虎尾虎頭一並收。）
J29nB226_p0181b17║玄沙到縣（玄沙到蒲田縣，百戲迎之。次日，問小塘長老：「昨日許多喧鬧向甚麼處去也？」小
J29nB226_p0181b18║塘提起袈裟角，沙云：「▆▆沒交涉。」）
J29nB226_p0181b19║問既有則，（相唾饒你潑水，有半斤方稱八兩。）荅亦奇特。（相罵饒你接觜，有十尺方
J29nB226_p0181b20║量一丈。）等閒拈出自新鮮，（滯貨埽地，長裙溺臊氣。賊！賊！）。如來藏裏親
J29nB226_p0181b21║收得。（只者箇更別有，我王庫內無如是刀。）玄沙老，（山僧在者裏道甚麼？）慣作賊。（惟汝
J29nB226_p0181b22║能知。）我早侯白，（妄自承當，任大也須從地起。）伊更侯黑。（莫濫許人，更高爭柰有天
J29nB226_p0181b23║何？）沒交涉，人醉玉樓；（填溝塞壑，蒼天中更添冤苦。）𩕐挑也，馬嘶金
J29nB226_p0181b24║勒。（繩頭在山僧手裏，八棒對十三，也不得放過。便打。）
J29nB226_p0181b25║雲門聲色（雲門示眾云：「聞聲悟道，見色明心。觀世音菩薩將錢買胡餅，放下手卻是饅頭。」）
J29nB226_p0181b26║八角磨盤空裏磨，（昆侖起舞，彈指堪悲舜若多。）一回羅又一回羅。
J29nB226_p0181b27║（颺下了也，費許多氣力作麼？）做得饃饃天來大，（闌裏白拈，巧偷幾人，得恁麼血刃堂
J29nB226_p0181b28║堂師子乳。）雙手遞與趙哥哥。（分付不著人，一把柳絲收不得，和煙搭在玉闌干。）
J29nB226_p0181b29║道吾看病（溈山問道吾：「甚麼處來？」吾云：「看病來。」山云：「有幾人病？」吾云：「有病者、不病者。」山云：
J29nB226_p0181b30║「不病者莫是智頭陀麼？」吾云：「病與不病總不干他事。速道！速道！」山云：「道得也沒交涉。」）
J29nB226_p0181c01║青囊焚卻久矣，（有甚共語，分後代兒孫豎毛呵手。）口訣授與神農。（低聲
J29nB226_p0181c02║低聲，莫來者裏望空啟告。）震靈丸不勞在握，（早是不堪耶，更刺腦入膠盆。）養生
J29nB226_p0181c03║篇豈挂於胸。（下存點墨，冰拈雪老不勝衣。）不象而沖，（春色華萬卉，廓爾無朕。）
J29nB226_p0181c04║不受而容（耳得之為聲，目遇之成色。）坐卻真妄之本，（一千年覓起處不得。）埽
J29nB226_p0181c05║除魔外之蹤。（佛祖亦難著足，末後去險。）誰管他七花八裂，（驢事馬事，山僧
J29nB226_p0181c06║不打者鼓笛。）更說甚百匝千重。（朗大明於冥室，奏玄響於無聞，不勞彈指。）
J29nB226_p0181c07║俱胝一指（俱𦙆和尚凡有所問，只豎一指。）
J29nB226_p0181c08║天龍模子脫來底，（金剛鑄就，眾寶所成。）逢人問著即拈出。（須彌山寒
J29nB226_p0181c09║卻天下人咽喉。）陳年爛月用不窮，（骨底骨董，曠大劫來以至今日。）天上天下
J29nB226_p0181c10║無倫匹。（絕勝兜羅綿，古今牓樣。）初三十一，（日日是好日，虎以蛇申。）中九下
J29nB226_p0181c11║七。（恁麼則某甲在遲也，豹以蝟止。）三十年來如一日，（如是如是，大冶精金應無變色。）
J29nB226_p0181c12║諸方各自有生涯。（說者一隊弄泥團漢，有甚麼限塗堊丹臒。）鹽鐵判官撝
J29nB226_p0181c13║不聿，（東指西畫，胡搽亂抹，惑亂世人，未有了日在。）驀召大眾，（討甚麼碗乞兒索舊債。）
J29nB226_p0181c14║眾舉首，（是甚麼相隨來也。）乃云：「失。」（賴有者一句鐵橛，一切聖凡搖撼不動。咄！）
J29nB226_p0181c15║國師塔樣（肅宗帝問忠國師：「百年後所須何物？」師云：「與老僧作箇無縫塔。」帝云：「請師塔樣。」
J29nB226_p0181c16║師良久，云：「會麼？」帝云：「不會。」師云：「吾有付法弟子耽源卻諳此事。」後帝詔耽源問：「此意如何？」源云：
J29nB226_p0181c17║「湘之南，潭之北，中有黃金充一國，無影樹下合同船，琉璃殿上無知識。」）
J29nB226_p0181c18║無縫塔，（威儀可觀，即使阿育王神通亦難施設。）影斒斒，（中有全身，無安舍利。）勢凌
J29nB226_p0181c19║霄漢絕躋攀。（楞伽山瞻仰有分。）谿山揜映光一帶，（觸著通身輕快，步步
J29nB226_p0181c20║相隨。）雲水含暉月幾灣。（處處全真，絕勝涼風灑擎腕。）珠回玉轉，（妙德空生
J29nB226_p0181c21║也贊歎不及，團團無影相。）霧擁雲環，（不露頂，花簇錦攢。）青蒼間錯許多般。
J29nB226_p0181c22║（風柯月渚，煙靄雲林。）三拜得髓兮，達磨眼碧。（合尖了也，於中無影相，▆鏡相照。）
J29nB226_p0181c23║夜半傳衣兮，弘忍毛斑。（霜露果熟，放一線道，可謂權實雙顯。）
J29nB226_p0181c24║臨濟大悟。（臨濟問黃檗：「如何是佛法的的大意？」檗便打，如是三度乃辭。檗見大愚，愚問：「甚
J29nB226_p0181c25║處來？」濟云：「黃檗來。」愚云：「黃檗有何言句？」濟云：「某甲三問佛法的的大意，三度喫棒，不知有過無
J29nB226_p0181c26║過？」愚云：「黃檗恁麼老婆，為你得徹困，更來問有過無過？」濟於言下大悟云云。）
J29nB226_p0181c27║等閒掉得，（是甚麼乞兒，遇餿飯滑頭。）虎驟龍奔，（泥豬癩狗，三腳蝦蟆跳上天。）黃
J29nB226_p0181c28║檗之子，（眼睛突出，舌頭落地，白拈驍似賊。）百丈之孫（親受記莂，江漢以濯之。）三
J29nB226_p0181c29║遭痛棒蒿枝拂，（頑皮癩肉，笑中打箇筋斗。）一掌闌腮赤日昏。（孟八郎自
J29nB226_p0181c30║領出去，不得惑亂諸方。）建洪業，起家門，（冰消瓦解，十方無壁，落鬼窟裏，頭出頭沒。）滹
J29nB226_p0182a01║沱號令遍乾坤。（未敢相許，一馬生三寅，土曠人稀，覓一箇下茶底也無。）
J29nB226_p0182a02║疏山有無（疏山到溈山，便問：「承師有言：『有句無句，如藤倚樹。』忽然樹倒藤枯，句歸何處？」溈
J29nB226_p0182a03║山呵呵大笑。疏山云：「某甲四千里賣布單來，和尚何得相弄？」溈喚侍者：「取錢還者上座。」遂囑云：
J29nB226_p0182a04║「向後有獨眼龍為子點破去在。」後到明昭，舉前話，昭云：「溈山可謂頭正尾正，只是不遇知音。」疏
J29nB226_p0182a05║復問：「樹倒藤枯，句歸何處？」昭云：「更使溈山笑轉新。」疏於言下有省，乃云：「溈山元來笑裏有刀。」）
J29nB226_p0182a06║四千里路到溈山，（未出門時，腳跟下好與三十，到即不點。）一笑還同風
J29nB226_p0182a07║過樹。（甚麼處去來？可惜明月珠，翻為路傍土。）不是明昭雪此冤，（縱橫十字，輕將
J29nB226_p0182a08║無孔笛，吹出鳳游雲，點即不到。）至今有口堪誰訴？（舌拄上齶，棒打石人頭，也須還我草
J29nB226_p0182a09║鞋錢來。和聲便打。）
J29nB226_p0182a10║嚴經不見（《楞嚴經》云：「吾不見時，何不見吾不見之處？若見不見，自然非彼不見之相。若不
J29nB226_p0182a11║見吾不見之地，自然非物，云何非汝？」）
J29nB226_p0182a12║大哉世尊，（帝釋引前，梵王隨後，百寶光從肉髻中涌出也。）演斯妙旨。（萬重雲散月初
J29nB226_p0182a13║來，其出如綸。）白雲淨太空，（須眉可鑒，萬象森羅齊稽首。）清光涵萬里。（東南
J29nB226_p0182a14║西北一家風，見者清涼。）默默各相契，（滿口道不出。）皇皇不相委。（擬向即乖，
J29nB226_p0182a15║擬著思惟，白雲萬里。）揭開化外一枝春，（古澗寒泉涌，青松雪後蒼。）鷓鴣啼在
J29nB226_p0182a16║深花裏。（普天匝地，不墮悄然機，月落咸池意轉殷，頓令聽者寒心骨。）
J29nB226_p0182a17║洞山無草（洞山示眾云：「秋初夏末，兄弟或東或西，直須向萬里無寸草處去。」又云：「只如萬
J29nB226_p0182a18║里無寸草處作麼生去？」石霜云：「出門便是草。」太陽云：「直道不出門，亦是草漫漫地。」）
J29nB226_p0182a19║江南客，（如麻似粟，擔囊負笈競頭走。）腳頭腳底自明白。（全身沒卻，蹋破多少
J29nB226_p0182a20║草鞋，何似生拖泥帶水。）庭上高縣秦帝鏡，（十日並照，打破來與汝相見，破也破也。）
J29nB226_p0182a21║杖頭斜挂志公尺。（明珠在掌，好拋向大洋海中。）懌懌，（幸值升平，不堪持贈。）隨
J29nB226_p0182a22║朝夕。（飢來喫飯，困來打眠，瑣末不相關。）斸盡南山百畝筇，（言中有響，眼觀東南，
J29nB226_p0182a23║意在西北。）終日閒閒釣秋碧。（離鉤三寸，作麼生特地一場愁？一輪明月，兩袖清風，自有
J29nB226_p0182a24║知音暗點頭。）
J29nB226_p0182a25║仰山謹白。（仰山夢往彌勒所居第二座，尊者白云：「今日當第二座說法。」山乃起，白椎云：「摩
J29nB226_p0182a26║訶衍法，離四句，絕百非。謹白。」）
J29nB226_p0182a27║至誠之道可前知，（惡水驀頭澆，禍事禍事。）睹史陀天事正宜。（平空
J29nB226_p0182a28║寐語，山僧不作者去就。）一椎撲碎如來藏，（千椎萬椎堪作甚麼？者裏一字也無。）片
J29nB226_p0182a29║語舒開列聖眉。（空拳誑小兒，豈是梵音清遠，令人樂聞？）是瞿曇種，（且過者邊
J29nB226_p0182a30║立，到即不點。）是師子兒，（野干之屬退去。）善能哮吼，（蝦蟆鳴，風吹石臼。）善露
J29nB226_p0182b01║風規。（描你老面皮厚多少？）五天德播由今日，（一人傳虛，萬人傳實。）四海衲
J29nB226_p0182b02║僧雷電馳。（賺殺一船人，迤邐行腳。）離四句，絕百非，（欲隱彌露，已是滿口含霜。）
J29nB226_p0182b03║千聖何能措一辭？（全火抵候，傾出一栲栳。山僧恁麼，也是向癡人前說夢。）
J29nB226_p0182b04║南泉牡丹（南泉因陸亙大夫云：「肇法師也甚奇怪，解道天地同根，萬物一體。」泉指庭前牡
J29nB226_p0182b05║丹云：「大夫！時人見此一株花，如夢相似。」）
J29nB226_p0182b06║寂寥游泳古初先，（彼且惡乎待哉？青猿前導，白鹿後隨。）凡聖悠悠本自
J29nB226_p0182b07║然。（龍吟霧起，虎嘯風生，四海一家風。）僧肇不因添注腳，（始作俑者，其無後乎？）大
J29nB226_p0182b08║夫重舉問南泉。（開口便錯，機未發時薦取，不合添足畫蛇。）姚黃魏紫輕盈
J29nB226_p0182b09║甚，（點出許多般，引得黃鸝上柳條。）朱檻碧楹氣質妍。（土上更加泥，再三再四。）一
J29nB226_p0182b10║手指來成滯鈍，（忒殺老婆心，假寐作麼？）只今四海浪流傳。（一任卜度，
J29nB226_p0182b11║若蒙霧而望遠，孰能知其埏埴哉？）
J29nB226_p0182b12║雲門一寶（雲門大師云：「乾坤之內，宇宙之間，中有一寶，祕在形山。拈鐙籠向佛殿裏，將三
J29nB226_p0182b13║門來鐙籠上。」）
J29nB226_p0182b14║臨刑猶祈七日假，（何自苦如此？咄！男子牽牽纏纏，有甚麼限？）。拈出葛藤絆
J29nB226_p0182b15║殺人。（斬王老夜燒錢，兩口無一舌。）寶祕形山光逾日，（鈍置殺人，使盡自己心，滿
J29nB226_p0182b16║口冰霜。）頭迎白刃贅離身。（能事已畢，虛空書卍字。）鐙籠佛殿合泥
J29nB226_p0182b17║水，（憐人不覺自醜，攃土眯人眼。）門上鐙籠轉涉津。（朗州山，澧州水，刺腦入膠盆。）
J29nB226_p0182b18║昨夜一方清漢月，（轉見葛藤直上覷。）天明依舊下西鄰。（猶較些子，
J29nB226_p0182b19║據令而行，也須喫棒。何故聻？不合向諸人眼裏攃沙攃土。）
J29nB226_p0182b20║魯祖不會。（魯祖問南泉：「摩尼珠人不識，如來藏裏親收得。如何是藏？」泉云：「王老師與汝往
J29nB226_p0182b21║來者是。」祖云：「不往來者。」泉云：「亦是藏。」祖云：「如何是珠？」泉召云：「師祖。」祖應諾。泉云：「去！你不會我語。」）
J29nB226_p0182b22║補袞才，（咳唾落九天，有美若人。）調羹手。（撥亂反正，緯地經天，山形拄杖子。）木李
J29nB226_p0182b23║投，（吞卻三箇四箇，白月則見，黑月則隱。）報瓊玖。（吐卻七箇八箇，小出大遇。）欲識歲寒
J29nB226_p0182b24║心，（珊瑚枝枝撐著月，同道方知。）看取始終口。（語勢連環，意實孤誕，傾出一栲栳。）金
J29nB226_p0182b25║剛鑽之愈堅，（湘之南，潭之北，提水放火。）輪椎摧之不朽。（盡汝神通來，錯過了
J29nB226_p0182b26║也。）內於衣，（夜行有彼袖，神光罕逢穿耳客。）縣於肘，（河清海宴，從教天下樂欣欣。）待
J29nB226_p0182b27║遇其人方與剖。（誰是其人，切忌違時失候，倚闌惆悵望江南。）
J29nB226_p0182b28║洞山不安（洞山不安，僧問：「和尚病，還有不病者麼？」山云：「有。」僧云：「不病者還看和尚不？」山云：
J29nB226_p0182b29║「老僧看他有分。」僧云：「和尚看他時如何？」山云：「則不見有病。」）
J29nB226_p0182b30║我笑七佛師，（冷地裏有人覷破，黃河從源頭濁了也。）問疾毗邪離。（問事得事，
J29nB226_p0182c01║惹職來也。一室嚴冷天魔哭。）以致飆風生，（徹骨徹髓，子不聞調調之刁刁乎？）吹落
J29nB226_p0182c02║天一涯。（零落無方所，摘陽花，摘楊花。）恰值洞山拾得歸，（賴遇者老漢及盡也
J29nB226_p0182c03║未？）授之大覺無遺移。（當家種草，此道南行，天神呵護，一子親得。）得往得來
J29nB226_p0182c04║得自由，（南岳天台，西天此土，是甚麼境界？放出大覺老。）看他看我看維持。（萬里
J29nB226_p0182c05║絕同侶，也好箇心行，只不合大方小授。）只恁麼，（捏聚大千，三災彌綸，而行業湛然。）飯愚
J29nB226_p0182c06║癡。（和心嘔出，打鼓為三軍。）古佛家風洩漏盡，（鍼劄不入，盡大地人眼荅癡底。）令
J29nB226_p0182c07║人千載仰須眉。（負恩者多，知恩者少。鴛鴦枕上兩行淚，半是思君半恨君。）
J29nB226_p0182c08║臨濟一畫（臨濟問院主：「甚處來？」主云：「縣中糶黃米來。」濟云：「糶得盡麼？」主云：「糶得盡。」濟以拄
J29nB226_p0182c09║杖一畫，云：「還糶得者箇麼？」主便喝，濟便打。次典座至，舉前話，座云：「院主不會和尚意。」濟云：「你又
J29nB226_p0182c10║作麼生？」座便禮拜，濟亦打。）
J29nB226_p0182c11║烏藤七尺輕拈出，（作賊不須本，慣用白拈手段，何不袖卻？）凡聖齊教落
J29nB226_p0182c12║下風。（惡賴一口吞盡，也是古廟裏師子。）縱奪抑揚明至化，（電卷星馳，勢心勞力。）
J29nB226_p0182c13║主賓玄要顯崇隆。（不消咳嗽一聲，從頭按過。）持治亂，（願聞其政，三歲孩兒抱花
J29nB226_p0182c14║鼓。）判鴻濛。（莫來闌我毬門路，威音王以前又作麼生？）紛紛寰宇走英雄。（臭肉
J29nB226_p0182c15║來蠅，一盲引眾盲。）令行不是徒施設，（草箭子，山僧拗折拄杖。）祇要重論
J29nB226_p0182c16║蓋代功。（截卻舌頭，龜毛兔角，空自口喃喃地望空啟告。）
J29nB226_p0182c17║九峰不肯。（九峰在石霜作侍者，霜遷化後，眾欲請堂中首座接續住持，峰不肯，乃云：「待某
J29nB226_p0182c18║甲問過，若會先師意，如先師侍奉。」遂問：「先師道：『休去，歇去，一念萬年去，寒灰枯木去，一條白練
J29nB226_p0182c19║去。』且道明甚麼邊事？」座云：「明一色邊事。」峰云：「恁麼則未會先師意在。」座云：「你不肯我那？裝香來。」
J29nB226_p0182c20║座乃焚香云：「我若不會先師意，香煙起處脫去不得。」言訖便坐脫。峰乃撫其背云：「坐脫立亡則
J29nB226_p0182c21║不無，先師意未夢見在。」）
J29nB226_p0182c22║廣大門風，（佛眼覷不及，曠劫莊嚴，虛空偪塞。）威嚴特殺。（射殺陽烏，如大猛火聚。）
J29nB226_p0182c23║頂上一錐，（▆逼教跳，嵒云：「令不虛行。」）冰消瓦解。（首眾眼目何在？赤眼撞著火柴頭。）
J29nB226_p0182c24║長連床上枉施功，（摸頭不著腦，鬼窟長年打坐，可惜許。）五穀不熟不如
J29nB226_p0182c25║稗。（禍不單行，千古萬古勞人脣齒。）良驥出櫪即超驤，（驚帆八千，俊鷹快鷂趁不及。）
J29nB226_p0182c26║成都市上空占卦。（劍去久矣，三汲浪高魚化龍，癡人猶戽夜塘水。）
J29nB226_p0182c27║光帝襆頭（同光帝謂興化曰：「寡人收得中原一寶，只是無人酬價。」化云：「借陛下寶看。」帝以
J29nB226_p0182c28║兩手引襆頭角，化云：「君王之寶，誰敢酬價？」）
J29nB226_p0182c29║君王之寶價誰酬？（拋出大家看。）凜凜威風十四州。（光射十虛，迅雷
J29nB226_p0182c30║不及掩耳。）百戰功成歸此日，（清風明月，頭上卷輪冠，足下無憂履。）一回托出
J29nB226_p0183a01║倍風流。（果然異乎尋常，非清風，非明月。）渾如雙劍凌空舞，（作家作家，一人執壺，
J29nB226_p0183a02║一人犯琖，引滿更勸酬。）萬姓歡呼欣快睹。（千載適一遇，瞻仰取足，勿令後悔。）遺
J29nB226_p0183a03║下一天星斗寒，（亙古亙今，取之不窮，用之不竭，如意珠。）佛之心兮禪之
J29nB226_p0183a04║祖。（賴有龍光授記莂，說甚麼靈山一會。）
J29nB226_p0183a05║洞山常切（僧問洞山：「三身中那身不墮諸數？」山云：「吾常於此切。」）
J29nB226_p0183a06║爭不足，（齧鏃功前，戲放一線道。）讓有餘，（不是好心，兩頭截斷無依倚。）春風滿
J29nB226_p0183a07║面香徐徐。（百卉承恩在處開，時節不相饒領。）夜來送客忘扃戶，（更上一層
J29nB226_p0183a08║樓，垂下夜明簾子。）饒得朣朣月一廬。（團圞無少賸，水流東澗歸西澗，雲起南巒下北
J29nB226_p0183a09║巒，高著眼。）
J29nB226_p0183a10║雲門缽桶。（僧問雲門：「如何是塵塵三昧？」門云：「缽裏飯，桶裏水。」）
J29nB226_p0183a11║缽裏飯，（馨香彌上國，合盤托出了也，不得咬著。）桶裏水，（波浪涌千尋，驀頭瀉過來也險。）
J29nB226_p0183a12║大用堂堂不存軌。（拈放一邊，棒打石人頭，誰能近傍？）釋迦彌勒是他
J29nB226_p0183a13║奴，（撞著露柱，貍奴白羖放毫光。）且道他為誰之子？（從來共住不知名，渠無國土描。）
J29nB226_p0183a14║卷輪冠，（一回拈出一回新，放光動地。）無憂履，（蹋遍洪荒，萬里山河道坦平。）靈利
J29nB226_p0183a15║衲僧兮掉得便行，（減卻多少身價，自家寶藏裏底尚用不盡，奚用外覓？）鳳翥龍
J29nB226_p0183a16║驤兮豹變鵲起。（何曾有恁麼事？好肉剜創。彈指一下，云：「急急如律令。」）
J29nB226_p0183a17║琅邪山河（僧問琅邪覺和尚：「清淨本然，云何忽生山河大地？」覺云：「清淨本然，云何忽生山
J29nB226_p0183a18║河大地？」）
J29nB226_p0183a19║毒以毒攻，（明珠在掌，帝釋庭前放赦書。）楔以楔出。（金剛杵打鐵山摧。大用見前，不
J29nB226_p0183a20║存軌則。）滁州甘露門，（舉處分明，綿綿不漏。）來自西河窟，（透頂透底，器器相傳。
J29nB226_p0183a21║看取弄潮人溯源而上，自滹沱以至曹谿，又何如哉？葛藤且說到者裏。）
J29nB226_p0183a22║
J29nB226_p0183a23║
J29nB226_p0183a24║頌古鉤鉅（終）
J29nB226_p0183a25║自跋
J29nB226_p0183a26║頌古鉤鉅，乃余學步於天童覺和尚者，偶以藏之
J29nB226_p0183a27║不密，為參同伯兄搜出，且蒙大展斧斤，開關擊節，
J29nB226_p0183a28║真乃瓦礫之於前，而珠玉布其後者也。或請付梓，
J29nB226_p0183a29║余謂之曰：「惟我參同和尚德重道隆，握刮翳金鎞，
J29nB226_p0183a30║列秦庭寶鏡，縱橫施設，種種垂慈，揭日月之重光，
J29nB226_p0183b01║作將來之津濟，其刻宜矣。顧薀上何人，敢以瑣屑
J29nB226_p0183b02║之言而災梨棗，使見聞者作嘔也邪？」請者不能止，
J29nB226_p0183b03║姑從之，而書其由於卷末云。
J29nB226_p0183b04║除饉薀上跋於涌泉之清足堂
J29nB226_p0183b05║
J29nB226_p0183b06║
J29nB226_p0183b07║
J29nB226_p0183b08║
J29nB226_p0183b09║
J29nB226_p0183b10║（板存嘉興府楞嚴寺經房）