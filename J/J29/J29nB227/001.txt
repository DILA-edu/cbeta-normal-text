J29nB227_p0185a01║集文字禪序
J29nB227_p0185a02║往聞有韻士，拾道上廢瓷敗斝，礱合而為瓶、盂、
J29nB227_p0185a03║碗、琖及茶具、酒尊之屬，極天劃神鏤之巧，如詩
J29nB227_p0185a04║家之集唐一派。集唐始王文公，自剪綃而下，至
J29nB227_p0185a05║孫典籍、陳山人、童廷瑞輩，皆有專集。凡拈一題、
J29nB227_p0185a06║命一意，獵唐人之精華，組織成篇，如出一手。蓋
J29nB227_p0185a07║言者心之聲也，心地虛明，靈變不測，適與境會，
J29nB227_p0185a08║無不吻合，豈有所期而然邪？余友達夫，為明高
J29nB227_p0185a09║皇帝裔，托跡龍湖，歷滇、黔、吳、越，蠻煙瘴雨、天風
J29nB227_p0185a10║海濤之鄉，學道有年。歸而築室城東，蒔花種竹，
J29nB227_p0185a11║與兄寬夫彈琴吟詠。意之所發，集《石門文字禪》
J29nB227_p0185a12║詩為一帙。覺範為博大秀傑宗師，嘗謂禪者精
J29nB227_p0185a13║於道，身世兩忘，未嘗從事於翰墨。然禪兼眾妙，
J29nB227_p0185a14║若雪鴻戾天，仰不可及。有所題詠，纚纚千言，是
J29nB227_p0185a15║非離文字語言亦非即文字語言以求道者也。
J29nB227_p0185a16║故其詩備眾體，儗之三唐，其杜少陵之大家也
J29nB227_p0185a17║哉！今達公所集諸體，取諸腹笥，不待撿閱，殆與
J29nB227_p0185a18║洪覺範千古同心，非得之焦團靜悟，未易及此。
J29nB227_p0185a19║昔少陵江頭野哭，不忘故國之亂離，往往托物
J29nB227_p0185a20║連類，以發抒其至性。宋文山居不得已之地，取
J29nB227_p0185a21║其詩而集之，讀者不知為杜為文，實非有所以
J29nB227_p0185a22║期之而然也。余讀達公之詩，傷達公之遇，因思
J29nB227_p0185a23║韻士之補綴，極天劃神鏤之巧者，不過如是。而
J29nB227_p0185a24║追念舊事，感憤欷歔。又言外之意，知獨不以語
J29nB227_p0185a25║言文字求白於世者。
J29nB227_p0185a26║康熙丁卯孟秋月朔日，永寧弟舒峻極拜題。
J29nB227_p0185a27║
J29nB227_p0185b01║集文字禪序
J29nB227_p0185b02║我夫子以生民未有之聖，兢兢焉取六經而刪
J29nB227_p0185b03║定筆削之，日述而不作，竊比於我老彭。噫！何德
J29nB227_p0185b04║之盛而辭之謙也。今我達公者，系出帝胄，少負
J29nB227_p0185b05║穎異，及國破家亡，晦跡緇侶，閱歷艱險，固已老
J29nB227_p0185b06║其才矣。矧又面壁有得，證無上三昧，傳正法眼
J29nB227_p0185b07║藏，以慧心而發辯才，即高踞詞壇，為騷人領袖，
J29nB227_p0185b08║亦其餘事。而每每唱和，輒取文字禪而一一集
J29nB227_p0185b09║之者，何哉？蓋亦我夫子述而不作之意也。夫文
J29nB227_p0185b10║字禪何昉乎？自偏見枯寂之徒出，執不立文字
J29nB227_p0185b11║一語，以為西來大旨，盡此而已。不知大得手人，
J29nB227_p0185b12║圓通無礙，時而斂襟正究，時而嬉笑怒罵，時而
J29nB227_p0185b13║機鋒殺活，時而揮毫落紙，何文之非禪？何禪之
J29nB227_p0185b14║非文？不可離文以為禪，即不可離禪以為文，此
J29nB227_p0185b15║石門老人文字禪之所由作也。嗟乎！石門當日
J29nB227_p0185b16║因境會心，或有寄託、或有感觸、或有贈荅，不過
J29nB227_p0185b17║一時之情發為吟詠，以快心悅志，何嘗冀後人
J29nB227_p0185b18║之集之邪？達公則以石門之情無非己之情，凡
J29nB227_p0185b19║己之所欲言，皆石門之所已言，又何必當作者
J29nB227_p0185b20║之名哉？雖然，難言之矣！蓋作者一章有一章之
J29nB227_p0185b21║意，而集者於數章之內偶抽一語以成篇，安能
J29nB227_p0185b22║必其機杼一家、轉換合拍也哉？我達公則無慮
J29nB227_p0185b23║此矣！情之所觸，信手拈來，無非玅義，絕去紐合
J29nB227_p0185b24║牽強之痕，止見艸蛇灰線之巧，非拈一莖艸作
J29nB227_p0185b25║丈六金身、以丈六金身作一莖艸者，不能臻此。
J29nB227_p0185b26║噫！徑山為雲峰後身，達公非石門之再來乎？夫
J29nB227_p0185b27║六經經夫子之刪定筆削而為夫子之書，則文
J29nB227_p0185c01║字禪得達公之拈弄集合，即為達公之詩也，亦
J29nB227_p0185c02║無不可，又何必諄諄然辯之曰：某為作、某為集
J29nB227_p0185c03║也邪？知是意者，可以讀文字禪、可以讀集文字
J29nB227_p0185c04║禪。時
J29nB227_p0185c05║康熙乙丑菊月中旬，鄂東弟杜國柱石安敬題
J29nB227_p0185c06║於倚春園之別舍。
J29nB227_p0185c07║
J29nB227_p0185c08║
J29nB227_p0185c09║
J29nB227_p0185c10║
J29nB227_p0185c11║
J29nB227_p0185c12║
J29nB227_p0185c13║
J29nB227_p0185c14║
J29nB227_p0185c15║
J29nB227_p0185c16║
J29nB227_p0185c17║
J29nB227_p0185c18║
J29nB227_p0185c19║
J29nB227_p0185c20║
J29nB227_p0185c21║
J29nB227_p0185c22║
J29nB227_p0185c23║
J29nB227_p0185c24║
J29nB227_p0185c25║
J29nB227_p0185c26║
J29nB227_p0185c27║
J29nB227_p0186a01║集文字禪
J29nB227_p0186a02║
J29nB227_p0186a03║鄂州僧薀上達夫著
J29nB227_p0186a04║永寧舒峻極漸鴻校
J29nB227_p0186a05║江夏杜國柱石安楊璿七玉閱
J29nB227_p0186a06║乙丑元日，雪霽春和，人閒庭靜。同伯兄參
J29nB227_p0186a07║同和尚、方瑤徐子，煮茶看梅，拈韻以紀。
J29nB227_p0186a08║（舒云：錢塘沈行有梅花雪詩各百首，皆集唐句，語多叢雜，似不及此。○杜云：此乃集千狐
J29nB227_p0186a09║之腋以成裘，但見其貴重華美，不復見有鍼線紐合之痕。）
J29nB227_p0186a10║春隨喜色生晴野，但覺嵐光翠如潑。犀顱道人
J29nB227_p0186a11║相笑迎，瘦策扶衰意超豁。篆畦半破煙舒徐，頎
J29nB227_p0186a12║然綠髮映華裾。談笑先看押難韻，筆端五色圖
J29nB227_p0186a13║空虛。嗟余百念已灰冷，快當火急追清景。紫藤
J29nB227_p0186a14║瘦倚背西風，心波不興類古井。水光山色供盤
J29nB227_p0186a15║餐，方衣童首住江村。蔬畦日涉已成趣，幽鳥自
J29nB227_p0186a16║啼華不言。時更事往空流水，翰墨風流聊戲耳。
J29nB227_p0186a17║（楊云：得騷經怨而不怒之旨，便見真詮。）朝來爽氣西山高，睡足明
J29nB227_p0186a18║窗臨棐几。蒼杉拂雲煙翠深，解令寒谷生和珍。
J29nB227_p0186a19║欲驅清景入秀句，且醉山中浩蕩春。
J29nB227_p0186a20║（楊云：揮灑淋漓。）
J29nB227_p0186a21║幽尋忽覺暗香吐，（舒云：一起便合看，梅空香欲來。）曦光煙翠橫
J29nB227_p0186a22║深塢。方忻杖履日追隨，安用聲名照千古？傾坐
J29nB227_p0186a23║高談象帝先，壞衣縣鶉無一錢。飯餘便寢百無
J29nB227_p0186a24║事，屋頭枯木自安禪。屈宋宗枝君得髓，山日松
J29nB227_p0186a25║風吹凍耳。那應夢筆生春虹？須臾沓幅亂書几。
J29nB227_p0186a26║韻如春水初舍風，水光綠靜山青蔥。澗草有香
J29nB227_p0186a27║空錯莫，此山分得僧中龍。一桮春露容同啜，和
J29nB227_p0186b01║氣坐令寒妥貼。山色谿光潑眼明，窗風為我翻
J29nB227_p0186b02║書葉。向時衣裓識天香，臥看天雨雲飛翔（舒云：雨華
J29nB227_p0186b03║佛境）。西山卷簾入欄楯，為君戲語敵山光。
J29nB227_p0186b04║（楊云：真摯。）
J29nB227_p0186b05║虛舟閱世鴟夷子，坐令玉色煙巒裏。萬頃蒼然
J29nB227_p0186b06║几案閒，要看松風迎笑齒。理毫聊為試冰華，初
J29nB227_p0186b07║如積水窺落霞。平生千偈風雨快，金谷賓朋怪
J29nB227_p0186b08║咄嗟。一川秀發浩零亂，野鶴精神照水段。嗟余
J29nB227_p0186b09║索寞臥空山，矯首無言對河漢。如雲往事去無
J29nB227_p0186b10║痕，一味但覺山林尊。（舒云：為住山人生色。）憑欄小立與僧
J29nB227_p0186b11║語，萬象囷敦天不言。道人天姿心匠玅，高誼映
J29nB227_p0186b12║人珠自照。不勞巧手寫丹青，煙雨楂芽出談笑。
J29nB227_p0186b13║窗寒霧暗日生東，曉煙幻出千萬峰。兩鬢西風
J29nB227_p0186b14║心一寸，此意與天相始終。
J29nB227_p0186b15║（舒云：是何等胸次！○楊云：心手相應，渾忘色相矣。）
J29nB227_p0186b16║本色住山何所有？數峰入座爭翔舞。引手匊雲
J29nB227_p0186b17║跳明珠，潑眼睛窗發茶乳。一番佳氣生巖叢，箇
J29nB227_p0186b18║中我曾如嬾融。滴階寒響雪消後，無數巖花落
J29nB227_p0186b19║醉紅。南山爽氣增十倍，世相難逃朝夕改。憑欄
J29nB227_p0186b20║眼界得天多，相看顏色年年在。此心炯如月臨
J29nB227_p0186b21║泉，銀髮齊眉衲半肩。枕臂曉猿三叫絕，滿目西
J29nB227_p0186b22║風只自憐。生計居然成脫略，交道今嗟張紙薄。
J29nB227_p0186b23║但忻所至有青山，山容光澤鳥聲樂。故應玅語
J29nB227_p0186b24║嚼芳鮮，餘韻發越鳴朱絃。梅塢雪消香錯莫，且
J29nB227_p0186b25║作山中勝事傳。（舒云：確是末章結語。）
J29nB227_p0186b26║（楊云：四集讀竟，不知為集者，是我用古人，非為古用？且點綴生波處，一字不泛，而肌骨自
J29nB227_p0186b27║足，真境諧聲。）
J29nB227_p0186c01║元日立春
J29nB227_p0186c02║雪後新年晴復陰，開軒隨分有山林。清晨倚檻
J29nB227_p0186c03║臨黃卷，碧縷橫斜試水沈。嫩日柔風春恰曉，白
J29nB227_p0186c04║灰紅火地爐深。詩成笑答千巖響，且枕焦桐混
J29nB227_p0186c05║世吟。
J29nB227_p0186c06║（杜云：集古風易，集律詩難，似此一氣呵成，真是天衣無縫。）
J29nB227_p0186c07║贈徐方瑤山人
J29nB227_p0186c08║醉看湘山二十春，醉歸穿市月隨人。卻將揮翰
J29nB227_p0186c09║風雷手，來寫山林夢幻身。
J29nB227_p0186c10║（舒云：為方瑤寫行樂，不是方瑤為人寫行樂也。）
J29nB227_p0186c11║參同梅花六七種，共廿餘株，雪後盛開。友
J29nB227_p0186c12║人夏功敘、周景詩自安陸來班荊，樹下
J29nB227_p0186c13║煮茗縱譚，渾忘賓主，更期作十日觀，詩
J29nB227_p0186c14║以誌之。
J29nB227_p0186c15║天容道骨軒仙風，照人秀色煙茸茸。竹外一枝
J29nB227_p0186c16║斜更好，坐令衰老忘龍鍾。（舒云：道人與梅花生面俱開。）青碧
J29nB227_p0186c17║連天雪晴後，一任春山穿戶牖。歲月去人江浪
J29nB227_p0186c18║翻，白首不知舟壑走。（杜云：觀花著此語，即山樞衣裳鐘鼓意也。可謂逸不
J29nB227_p0186c19║忘規，誰云殺風景邪？）淺白深紅次第開，獨自憑欄日幾回。
J29nB227_p0186c20║青眼逢迎喜詩客，芒鞋閒穿聚落來。軒然辯論
J29nB227_p0186c21║雜今古，山水懷雲輕百補。杖履相從年可忘，回
J29nB227_p0186c22║頭城市分塵土。地迥眼新人不囂，金鴨香清碧
J29nB227_p0186c23║縷飄。老來漸覺朋儕少，一見便令人意消。遙知
J29nB227_p0186c24║百事俱衰落，醉中逃禪亦不惡。何當乘興更一
J29nB227_p0186c25║游，莫使餘香散簾幕。
J29nB227_p0186c26║（楊云：爽豁。）
J29nB227_p0186c27║徐方瑤琴銘
J29nB227_p0187a01║玅語敵山色，聲光潑雲嶠。風松中宮徵，乘月答
J29nB227_p0187a02║清嘯。
J29nB227_p0187a03║（舒云：竹風松籟，悠然入耳。○杜云：琴得此銘，可以不朽。○楊云：清婉可誦。）
J29nB227_p0187a04║倚春園主人
J29nB227_p0187a05║雙林動曦光，千峰出雲雨。酒酣巾幘墮，一笑小
J29nB227_p0187a06║天宇。
J29nB227_p0187a07║（舒云：藥山披雲一笑，千古同調。）
J29nB227_p0187a08║幕翠軒隔院梅花
J29nB227_p0187a09║橫斜初見過牆枝，酒入香腮笑未知。數筆瀟湘
J29nB227_p0187a10║春自曉，都將裁刻入新詩。
J29nB227_p0187a11║（楊云：水晶入水，不見其形。）
J29nB227_p0187a12║晚歸
J29nB227_p0187a13║山頭落日微紅，歸去殷床鐘歇。浪寒竹色侵簾，
J29nB227_p0187a14║輝映夜窗明月。
J29nB227_p0187a15║春日閒居
J29nB227_p0187a16║（舒云：九首渾淪一氣，而無追琢斧鑿之痕，集句不易到此。）
J29nB227_p0187a17║一幅紗巾九節笻，滿懷疏快與誰同？塵清霧斂
J29nB227_p0187a18║閒身在，兩葉風枝小徑通。蔽日綠陰鳴好鳥，憑
J29nB227_p0187a19║欄詩眼送飛鴻。過牆山潑軒窗翠，瘦坐孤行兩
J29nB227_p0187a20║頰紅。
J29nB227_p0187a21║（楊云：是閒居。）
J29nB227_p0187a22║雙花含雪吐明鮮，老去消磨無雜緣。（楊云：閒字骨髓。）十
J29nB227_p0187a23║里松風長不老，三吳雲水固悠然。（杜云：天然洽對。）笑拈
J29nB227_p0187a24║倚壁過頭杖，解說定林文字禪。簾卷煙光搖戶
J29nB227_p0187a25║牖，地爐深暖枕肱眠。
J29nB227_p0187a26║門外雲濤欲際天，齒牙嶽色嚼芳鮮。解將疏影
J29nB227_p0187a27║橫斜句，秀對白鷗春水前。（舒云：亦是看梅佳句。）村巷沙光
J29nB227_p0187b01║潑殘日，寶津晴瓦隔霏煙。心情老去俱消盡，入
J29nB227_p0187b02║骨真香不可傳。
J29nB227_p0187b03║小軒開處近山房，空翠偏宜壞衲荒。行樂風光
J29nB227_p0187b04║清夢曉，煙霞影裏澹心長。一區形勝發天藏，半
J29nB227_p0187b05║印香消倚夕陽。滿院青春人不管，草深門徑未
J29nB227_p0187b06║相妨。
J29nB227_p0187b07║（楊云：正是春日閒居。）
J29nB227_p0187b08║不憂風雨擾閒眠，火烈殘香發篆煙。窗戶青紅
J29nB227_p0187b09║照林麓，江山信美似斜川。春生殿閣玲瓏外，庭
J29nB227_p0187b10║種連蕉怪石前。行樂莫嫌詩酒涴，從教人作畫
J29nB227_p0187b11║圖傳。
J29nB227_p0187b12║（舒云：蜆子、酒仙，政黃牛端、師子俱在箇中。）
J29nB227_p0187b13║門掩青山相並居，先忻秀色上眉須。乘閒且覓
J29nB227_p0187b14║幾場笑，擁毳同看聊自娛。巖壑形骸雖可畫，莫
J29nB227_p0187b15║年生計未全疏。偶然弄筆成詩句，落盡花房小
J29nB227_p0187b16║雨餘。
J29nB227_p0187b17║晏居端若寄虛舟，欲趁春光爛熳游。幽境自能
J29nB227_p0187b18║情外見，（舒云：誰能解此？）翠寒空覺此生浮。蒼顏華首供
J29nB227_p0187b19║衰莫，斷梗閒蹤任去留。我輩自追方外樂，為君
J29nB227_p0187b20║一笑散沙鷗。
J29nB227_p0187b21║（舒云：自負不小。）
J29nB227_p0187b22║水花院落春風晚，最愛晴湖漲柳橋。放意高譚
J29nB227_p0187b23║飲文字，細泉幽澗響寒蜩。地偏心遠過從寡，燕
J29nB227_p0187b24║寢香凝碧未消。聊復澹然成獨坐，莫林翔集看
J29nB227_p0187b25║雅嬌。
J29nB227_p0187b26║寒綃蒙首涕慵收，窗下香殘碧縷浮。閒拾墮薪
J29nB227_p0187b27║成淺立，飯餘春露啜深甌。（舒云：向居東山，霜黃葉落，與春風和暢時，
J29nB227_p0187c01║每每如此。）殘經半掩世情斷，彌勒同龕古寺幽。誰遣
J29nB227_p0187c02║松聲環坐榻，開軒相對亦風流。
J29nB227_p0187c03║又五言
J29nB227_p0187c04║風物麗煙光，巖花造次香。衰遲嗟我老，寂寞為
J29nB227_p0187c05║誰芳？春色已如許，我生無寸長。（楊云：閒字三昧。）藉渠一
J29nB227_p0187c06║笑起，步履響修廊。
J29nB227_p0187c07║（舒云：瘦硬可誦。）
J29nB227_p0187c08║梅花只落盡，玉樹相明鮮。曲篆風窗外，白鷗春
J29nB227_p0187c09║水前。幽光弄紺碧，空翠插晴煙。屋角寒藤入，西
J29nB227_p0187c10║山秀色連。
J29nB227_p0187c11║（杜云：對極工整，如出一時，似成一手。）
J29nB227_p0187c12║墟落孤煙起，嵐光忽滿襟。（楊云：閒字神出。）落花和月賞，
J29nB227_p0187c13║山好為誰深？（舒云：不是悟道久住山人，不能道此五字。）瘦策自扶老，
J29nB227_p0187c14║幽歡常會心。開扉發清嘯，風彩動雲岑。
J29nB227_p0187c15║軒下亦何有？惟聞繞砌泉。故山煙雨裏，垂柳晚
J29nB227_p0187c16║風前。（舒云：居然王孟。）詩眼不知夜，篝燈臨網牋。月巖與
J29nB227_p0187c17║雲壑，相從可忘年。
J29nB227_p0187c18║（楊云：合讀諸閒居集句，玅在探取閒字之神，且不離春日閒居題旨，此所謂雖也。）
J29nB227_p0187c19║致爽亭主人
J29nB227_p0187c20║萬壑松風一軒月，莫雲滅盡水吞空。（楊云：如畫。）披襟
J29nB227_p0187c21║散坐青林下，領略半窗蕭寺鐘。
J29nB227_p0187c22║南軒
J29nB227_p0187c23║暖風時復破春寒，飛鳥行吟仰面看。四注小亭
J29nB227_p0187c24║清入畫，潑雲秀色墮欄干。
J29nB227_p0187c25║山桃噴火柳垂絲，笑裏風姿件件宜。清晚閒題
J29nB227_p0187c26║記新竹，小禽飛去動危枝。
J29nB227_p0187c27║映門楊柳未全遮，帶雨春湖脈脈斜。幽鳥等閒
J29nB227_p0188a01║回睡眼，一聲臨晚到山家。
J29nB227_p0188a02║示升禪人居山
J29nB227_p0188a03║且牽黃衲蒙頭，睡起憑高遠睇。自然知見含香，
J29nB227_p0188a04║安用翻瀾千偈。
J29nB227_p0188a05║（舒云：深情急響。）
J29nB227_p0188a06║東湖隱士
J29nB227_p0188a07║畢竟閒居好，而無迎送煩。清譚落玉麈，霜足擁
J29nB227_p0188a08║花軒。優入聖賢域，閒看窈窕門。一鉤窺隙月，相
J29nB227_p0188a09║對兩忘言。
J29nB227_p0188a10║（舒云：全首為隱士寫照。）
J29nB227_p0188a11║一堂聊寄傲，籬外有青山。落日耕釣罷，意消風
J29nB227_p0188a12║物閒。桮盤燈火裏，笑語雲煙間。所趣在幽獨，清
J29nB227_p0188a13║游每見刪。
J29nB227_p0188a14║春日同徐方瑤過憑綠軒看竹
J29nB227_p0188a15║君不見：楚竹虛心勁如鐵，清秀摩雲洞冰雪。閒
J29nB227_p0188a16║披白帢登此堂，洗盡宿雲寒皎潔。人生異趣各
J29nB227_p0188a17║有謀，（舒云：轉語俱生成。）矧余於世百無求。日烘花底光
J29nB227_p0188a18║似潑，飽食熟睡且隨流。行藏初不較用舍，春色
J29nB227_p0188a19║驚回阿練若。（舒云：有次第。）引步探幽聊自適，賞音乃
J29nB227_p0188a20║有如公者。煩君清哦當少休，高論自破千人浮。
J29nB227_p0188a21║碧砌飛花深一寸，馭風騎氣無何游。日莫無雲
J29nB227_p0188a22║天似埽，異事相傳爭絕倒。倚欄紅雨春風顛，白
J29nB227_p0188a23║猿啼處孤松老。凝佇殘陽眼力微，枝上春禽已
J29nB227_p0188a24║倦飛。散髮巖阿聊一快，但覺重攜春色歸。
J29nB227_p0188a25║（舒云：非石門詩爛熟胸中，不能下筆如決溜放舟一往無滯。○楊云：彼蒼蒼者，正色邪？自
J29nB227_p0188a26║下方視之，遠不可擬議。此詩亦然。）
J29nB227_p0188a27║浩菴
J29nB227_p0188b01║萬事付穨然，妄盡方自釋。把卷味長哦，窗風鳴
J29nB227_p0188b02║摵摵。煙雲有奇態，轉顧成陳跡。斷絃掩流水，波
J29nB227_p0188b03║影登几席。衣裾空翠浮，聚落一水隔。忽覺華氣
J29nB227_p0188b04║生，重拂林下石。坐令千巖秋，豈惟有詩癖。蒼茫
J29nB227_p0188b05║嫩日斜，寒光下注射。滿庭浩風露，一水連青碧。
J29nB227_p0188b06║念此歲月往，白髮日夜益。林光潑流泉，追逐扶
J29nB227_p0188b07║瘦策。佳處輒留連，夢境聊戲劇。呵手拗梅花，且
J29nB227_p0188b08║復適吾適。
J29nB227_p0188b09║（杜云：會心處正不在遠。○楊云：得陶之韻。）
J29nB227_p0188b10║如春軒
J29nB227_p0188b11║精廬開橫塘，曲折見流水。袖手望空青，山亦為
J29nB227_p0188b12║余喜。但有林壑幽，欣然開笑齒。是時春正深，蒼
J29nB227_p0188b13║杉三十里。眷此山水清，小軒試憑几。俯仰憶前
J29nB227_p0188b14║事，歲月乃如此。陰晴故多態，風日正清美。曉堂
J29nB227_p0188b15║人未埽，蹇傲成縱倚。雨餘步林幽，泥軟脫芒履。
J29nB227_p0188b16║柳衙行未窮，撲摝沙禽起。興罷復何求，捫蝨口
J29nB227_p0188b17║如耳。
J29nB227_p0188b18║（舒云：精廬佳景，宛然在目，使人神游其中。又云：恬吟密詠，似輞川石門精舍、孟襄陽終南
J29nB227_p0188b19║翠微寺諸詩。○杜云：波浪層折，如剝蕉心，絕無牽強之痕。○楊云：止見其意到辭到，不見
J29nB227_p0188b20║其摭取之文。）
J29nB227_p0188b21║覽秀亭
J29nB227_p0188b22║萬疊橫空青，孤煙起墟里。偶逢林下人，舉手弄
J29nB227_p0188b23║雲水。
J29nB227_p0188b24║（舒云：亦似輞川南垞、鹿柴諸詠。）
J29nB227_p0188b25║龍華院睹浮石老和尚像兼贈主人
J29nB227_p0188b26║汝江軟碧搖寒空，無際山嵐分外濃。江月松風
J29nB227_p0188b27║藏不得，（舒云：月圓當戶贊，不及此七字。）林蹊花木自纖穠。凍雲
J29nB227_p0188c01║未放僧窗曉，冰雪親瞻道德容。欲買鄰菴山數
J29nB227_p0188c02║朵，伴公他日聽樓鐘。
J29nB227_p0188c03║贈蔣鍾山
J29nB227_p0188c04║主人飽譚笑，落筆翻龍蛇。清甚空階雨，氣如春
J29nB227_p0188c05║在花。華裾宜綠鬢，絳帳張紅霞。雁過回詩眼，但
J29nB227_p0188c06║知寒日斜。
J29nB227_p0188c07║（杜云：可作鍾山行樂贊。）
J29nB227_p0188c08║寄湘陰潭水宗人
J29nB227_p0188c09║叢蕉出屋小亭幽，醉看湘山不轉頭。一掬幽懷
J29nB227_p0188c10║收拾得，謾橫詩眼付冥搜。
J29nB227_p0188c11║讀杜石安到隨草賦贈
J29nB227_p0188c12║藉甚但傳詩句工，炷香一讀萬緣空。朱顏長覺
J29nB227_p0188c13║清光溢，意氣都消白眼中。已把功名比雞肋，便
J29nB227_p0188c14║能落筆敏驚鴻。知君晏坐忘機地，春滿茶鐺活
J29nB227_p0188c15║火紅。
J29nB227_p0188c16║（杜云：是醍醐，是毒藥，余不敢嘗。）
J29nB227_p0188c17║郊行
J29nB227_p0188c18║一谿花照碧天晴，野逕無人獨自行。但愛松風
J29nB227_p0188c19║吹醉耳，朦朧何處鷓鴣鳴？
J29nB227_p0188c20║熟路沿溪過石橋，紅愁綠醉思迢迢。雨餘獨憑
J29nB227_p0188c21║煙雲上，翠浪柔風自織綃。
J29nB227_p0188c22║（楊云：純以神行，不由人思。）
J29nB227_p0188c23║題畫
J29nB227_p0188c24║鳧鷗水暖聚圓沙，竹屋柴門三四家。月出東南
J29nB227_p0188c25║人獨倚，隔籬紅杏一枝斜。
J29nB227_p0188c26║（舒云：如在畫中，如在詩中。杜云：是集是作，不可復辯。）
J29nB227_p0188c27║宜晚亭
J29nB227_p0189a01║數筆江村供晚望，坐中譚笑盡吳音。鷓鴣啼竹
J29nB227_p0189a02║聲相應，院落殘紅一寸深。
J29nB227_p0189a03║東郭、楊愚如跨雙峰而園，名曰倚春。爛翠
J29nB227_p0189a04║重重，一抹萬疊。矮牆曲徑，緣沼紅亭。竹
J29nB227_p0189a05║色上衣裾，松濤迎笑齒。茶乳浮窗，篆煙
J29nB227_p0189a06║橫坐。花氣鳥言，時臨几席。主人日作草
J29nB227_p0189a07║書數紙，彈素絃一曲以自娛。固非有道
J29nB227_p0189a08║之士，安知此哉！因集一律以贈。
J29nB227_p0189a09║（舒云：竟是一篇小記，如此搆題，亦不易得，是廬山諸道人作。○杜云：不數語而倚春之景
J29nB227_p0189a10║和盤拓出，歷歷如畫，豈葛藤漢所能望其肩背？）
J29nB227_p0189a11║沃野獻新綠，微雲生晚陰。小軒寄幽致，危榭每
J29nB227_p0189a12║登臨。逸筆作波險，廣陵誰賞音。心期營一笑，萬
J29nB227_p0189a13║籟轉笙琴。
J29nB227_p0189a14║（舒云：題已曲曲寫圖，寫出詩只寫大意，更覺大方。）
J29nB227_p0189a15║一笑軒
J29nB227_p0189a16║居近池塘春意在，檻前修竹翠於蔥。夕陽猶帶
J29nB227_p0189a17║殊山雨，燕子初飛簾幕風。欲作新詩成瘦坐，忽
J29nB227_p0189a18║驚窗戶溼青紅。劇譚要使君頤脫，便覺身藏語
J29nB227_p0189a19║笑中。
J29nB227_p0189a20║（杜云：末句映帶軒名，巧而且渾，豈覺範老人預為集之者地乎？不然，何天造地設乃耳？）
J29nB227_p0189a21║繩武至自吳門
J29nB227_p0189a22║雪泥濺衣裙，雲山獨見尋。枯衰酸凍色，溫軟聞
J29nB227_p0189a23║吳音。縣瀑激窗牖，春風埽夕陰。嗟余人世外，老
J29nB227_p0189a24║去一菴深。
J29nB227_p0189a25║聽宛田道人彈琴
J29nB227_p0189a26║人間萬事一笑空，玅語屑玉霏無窮。紫燕飛翻
J29nB227_p0189a27║初弄撥，蕭然自有清散風。松聲盤空上煙翠，誰
J29nB227_p0189b01║令空階走環珮？日高飛絮滿重城，但餘猿鶴哀
J29nB227_p0189b02║吟聲。
J29nB227_p0189b03║（舒云：疏越之音，希聲在耳。）
J29nB227_p0189b04║閒行
J29nB227_p0189b05║楊柳護橋春欲暗，隔溪修竹露人家。聊將愁裏
J29nB227_p0189b06║十分興，蹋盡山樊糝徑花。
J29nB227_p0189b07║（舒云：諸絕句，覺石門集中春詞、晚春諸什反遜。○杜云：即自作，亦未有起承轉合如斯之
J29nB227_p0189b08║玅者也。）
J29nB227_p0189b09║贈清軒主人
J29nB227_p0189b10║開軒清似冰壺水，想見高情照物華，斷岸平橫
J29nB227_p0189b11║千雉堞，浸門春水一池蛙。（舒云：臥游於此。）人如巢許逃
J29nB227_p0189b12║名跡，香識山樊稱意花。茗碗閒窗不厭過，笑譚
J29nB227_p0189b13║相對興無涯。
J29nB227_p0189b14║二月二十七日二首
J29nB227_p0189b15║風掠松窗料峭寒，欲憑詩苦洗辛酸。收藏畫裏
J29nB227_p0189b16║三玄老，拾得風前一笑懽。草樹分明天遠大，雲
J29nB227_p0189b17║泉歸晚鬢凋殘。（舒云：無限感慨出於毫端。）攀翻涴衲黃塵事，
J29nB227_p0189b18║樓外遙山晝臥看。
J29nB227_p0189b19║漱霧跳珠響澗泉，滿庭風露竹娟娟。待邀山凡
J29nB227_p0189b20║三人共，自炷臨軒一穗煙。播穀風光寒食近，採
J29nB227_p0189b21║茶時節雨餘天。閒尋陳跡消磨日，更學詩中文
J29nB227_p0189b22║字禪。
J29nB227_p0189b23║（楊云：人生得此消受，何啻百年？千古玅義，如出一手。○杜云：打成一片，無飣餖之跡，非所
J29nB227_p0189b24║謂攪長河為酥酪者乎？）
J29nB227_p0189b25║正覺寺藏閣同友人分韻
J29nB227_p0189b26║故因此境幽難畫，燕子空忙春自閒。籬外霜筠
J29nB227_p0189b27║森束玉，午陰修徑接深關。那知古寺僧房下，隨
J29nB227_p0189c01║意闊林指顧間。欲去未成還執手，爭研詩句麗
J29nB227_p0189c02║江山。
J29nB227_p0189c03║過從善如來菴贈碧岩皖堂兩大士
J29nB227_p0189c04║曉痕翠浪行將遍，到處雲山供勝游。萬境沈沈
J29nB227_p0189c05║天籟息，與君一笑似三秋。
J29nB227_p0189c06║天氣清和得所宜，風甌雨歇對聞時。是身已悟
J29nB227_p0189c07║浮漚久，嬾賦山林必有詞。
J29nB227_p0189c08║幽居端與法為林，蒲坐葉飄鍼正紝。陌上殘紅
J29nB227_p0189c09║空自好，不將行樂負初心。
J29nB227_p0189c10║後堂分得竹千竿，一枕窗風午簟寒。肝膽秋光
J29nB227_p0189c11║磨洞徹，蛻塵標韻矯翔鸞。
J29nB227_p0189c12║峰連小閣宜春望，花發水流聞杜鵑。林下自知
J29nB227_p0189c13║無一事，未應虛費買山錢。
J29nB227_p0189c14║落花起舞鳥能歌，賸得清閒可奈何。起步西園
J29nB227_p0189c15║聊倚杖，路穿空翠夕陽多。
J29nB227_p0189c16║（舒云：令人脩然自遠。）
J29nB227_p0189c17║日腳明邊白鳥橫，夜晴風細月華清。寶書半摺
J29nB227_p0189c18║山房寂，添得蒼崖響答聲。
J29nB227_p0189c19║示虛白
J29nB227_p0189c20║瓦枕藤床初破睡，摩挲香滑寫琅矸。輞川草樹
J29nB227_p0189c21║入圖畫，付與後來能者看。
J29nB227_p0189c22║雲林一塢正寥寥，笑看柔風拂柳條。隔屋茶煙
J29nB227_p0189c23║度修竹，何辭日日作詩招。
J29nB227_p0189c24║送臨同參住山
J29nB227_p0189c25║作伴經游已遍，蒙頭破衲同歸。鍊盡人間機巧，
J29nB227_p0189c26║一藤深鎖煙霏。
J29nB227_p0189c27║竹琴
J29nB227_p0190a01║手倦拋書枕臥，夢回窗月窺人。澹泊既諧真性，
J29nB227_p0190a02║白頭相視如新。
J29nB227_p0190a03║（舒云：是竹琴移動不得玅。）
J29nB227_p0190a04║新霽過憑綠軒看牡丹步韻
J29nB227_p0190a05║獨自來游微兩後，忘懷一笑餞年華。且忻春色
J29nB227_p0190a06║濃如酒，更愛君詩麗似花。（舒云：厂對。）水面紅雲欲崩
J29nB227_p0190a07║壞，露叢幽蕊生奇葩。素娥月下逢姑射，要看儒
J29nB227_p0190a08║林萬口誇。
J29nB227_p0190a09║（杜云：如斯工整，非煉五色石手段不可。）
J29nB227_p0190a10║山中人
J29nB227_p0190a11║家住寒雲縹緲間，別開一徑入松關。平生嗜好
J29nB227_p0190a12║如漫叟，盡日青藜共往還。
J29nB227_p0190a13║地僻且為三徑樂，夢悠誰復美王公。都無伎倆
J29nB227_p0190a14║酬閒寂，留眼看山寒翠中。
J29nB227_p0190a15║（舒云：寫得山中人高致。）
J29nB227_p0190a16║新夏即事
J29nB227_p0190a17║園林雨足鳴池蛙，院落日長蜂趁衙。（舒云：起二語似空同
J29nB227_p0190a18║拗體。）尚有笑譚消白晝，偶尋鄰叟問桑麻。稻畦綠
J29nB227_p0190a19║錦無邊幅，白瓦青旗一兩家。歸晚斷橋逢野水，
J29nB227_p0190a20║軟風細漲玉橫斜。
J29nB227_p0190a21║同允子納涼松下
J29nB227_p0190a22║四五疊峰深處，淺紅數筆殘陽。（舒云：如晝。）晏坐時來
J29nB227_p0190a23║有籟，立譚愛子清狂。
J29nB227_p0190a24║（舒云：逸趣）
J29nB227_p0190a25║六月三日為先大人文貞先生四十週忌
J29nB227_p0190a26║辰挂真侍膳二首
J29nB227_p0190a27║（舒云：讀之黯然，憶先子四十獨居黃山時，罪深何悔矣！）。
J29nB227_p0190b01║平昔高風此一時，江山約束入宏規。嘯聲散落
J29nB227_p0190b02║千巖響，苦語偏多別後思。誰見清機橫麈尾，空
J29nB227_p0190b03║餘淚眼看風枝。爐香常伴青燈曉，瘦搭詩肩古
J29nB227_p0190b04║佛儀。
J29nB227_p0190b05║姓名自可磨千古，人見空餘四十年，浮世萬途
J29nB227_p0190b06║成底事？壁間遺像尚依然。機輪玅轉風雷舌，已
J29nB227_p0190b07║盡聖凡情量纏，慚媿兒孫家法在，浪持短綆汲
J29nB227_p0190b08║深淵。
J29nB227_p0190b09║（杜云：以他人之成言，寫自己之孝思，而感慨鬱結盤旋滿紙，我亦幾忘其為集矣。○楊云：
J29nB227_p0190b10║聚千萬魂魄成大法身，何其圓通至此！）。
J29nB227_p0190b11║偶成
J29nB227_p0190b12║疏牖自分山翠，蕭條古木清秋。掩卷高眠客去，
J29nB227_p0190b13║一聲殿角風甌。
J29nB227_p0190b14║（舒云：寓意深遠。）
J29nB227_p0190b15║臥聽石間流水，偶爾會意忻然。起望微雲生處，
J29nB227_p0190b16║斷崖落照孤煙。
J29nB227_p0190b17║（舒云：與悠然見南山同旨。）
J29nB227_p0190b18║子雲宗人六秩
J29nB227_p0190b19║秋容漱毛骨，世已驚殊異；江山孕秀靈，草木發
J29nB227_p0190b20║奇瑞。笑看煙縷橫，賓從時畢至；開軒萬象分，領
J29nB227_p0190b21║略四時事。（舒云：似杜句。）但覺天宇迥，面面可人意；浮
J29nB227_p0190b22║蟻皺紅鱗，願酬太平醉。聖凡皆幻影，聊為翰墨
J29nB227_p0190b23║戲；誰令種姓香？詩眼愛空翠。胸次竟何有？玅語
J29nB227_p0190b24║發溫粹；身世逐雲輕，自住三摩地。
J29nB227_p0190b25║弔黃季拙居士
J29nB227_p0190b26║夢幻諸緣寂，相看一笑休。德高名往就，句冷更
J29nB227_p0190b27║含秋。煙翠連窗暗，殘缸替客愁。洞然無向背，（舒云：
J29nB227_p0190c01║未易到此。）來往亦風流。
J29nB227_p0190c02║（舒云：季拙，余曾訂交，後晤於參同，容貌黃瘦，亦不復識我矣，傷哉！）。
J29nB227_p0190c03║九日同諸友東嶺登高
J29nB227_p0190c04║萬事付鳥跡，脫身索寞濱；日月不能老，漏洩是
J29nB227_p0190c05║今辰。（舒云：是道語。）登高發清嘯，風物更撩人；白雲入
J29nB227_p0190c06║瞻顧，雲開蒼翠新。藉草坐松影，桮面吹紅鱗；齒
J29nB227_p0190c07║牙生風雷，六藝飲全醇。詩工出奇麗，秀色摩清
J29nB227_p0190c08║春；亦復把霜蕊，湛然觀道真。天風吹笑語，璧月
J29nB227_p0190c09║上重閣。
J29nB227_p0190c10║弔汝南宗姪
J29nB227_p0190c11║江城風雨吹黃葉，（舒云：一起便覺悽惻。）爽氣洗開倍明微，
J29nB227_p0190c12║萬疊煙霏空翠堆，當眼風枝心欲折。南窗夢斷
J29nB227_p0190c13║意索寞，薝蔔花香已零落，澹雲缺月兩微茫，得
J29nB227_p0190c14║失是非都放卻。翛然生計似龐公，從來孟陶風
J29nB227_p0190c15║味同，若為化作翩翩蜨，無復搜詩慘淡中，（舒云：翻案
J29nB227_p0190c16║語佳甚。）秋水精神出眉目，已覺夜林無觸鹿，蒼山
J29nB227_p0190c17║牢落下殘陽，聊與白雲相伴宿。
J29nB227_p0190c18║輓蔣鍾山居士
J29nB227_p0190c19║萬事收藏微笑裏，臥聽松風難比擬，開軒雲破
J29nB227_p0190c20║露寒層，黃葉紛紛墜秋水。（舒云：極有情致語，寫入輓章，不勝慘惻。）
J29nB227_p0190c21║夕光山翠上窗扉，新交未數故人稀，富貴豈終
J29nB227_p0190c22║憑鐵研？世味真如嚼蠟微。霜蹏蹔蹶堪一笑，聲
J29nB227_p0190c23║利光中忙趣少，夢裏浮華已嬾爭，醉魂但覺壬
J29nB227_p0190c24║巖曉。文章五色體自然，玅語已復臨芳鮮，而今
J29nB227_p0190c25║骨冷撼不應，誰家恩怨餘妒憐？
J29nB227_p0190c26║冬日晨起，主淨業盟，已而聽理焦桐，乃扶
J29nB227_p0190c27║杖問鳥。值友人見示集詩三章。客去，慈
J29nB227_p0191a01║子拂牋請錄，因序之。十一月十二日，兩
J29nB227_p0191a02║童子誓進西土業，余嘉其志，為之主盟。
J29nB227_p0191a03║梵放哀聲，響接林木，嵐氣勃鬱，池光晻
J29nB227_p0191a04║暖，他日生蕅花中無疑矣。示以詩曰：
J29nB227_p0191a05║行道疾如轉馬，此生何殊夢游？歲月卻還驚浪，
J29nB227_p0191a06║閻浮等是一漚。
J29nB227_p0191a07║（舒云：警勵。）
J29nB227_p0191a08║少焉，暖日臨窗，枕書而臥，聽彈楚明光曲。
J29nB227_p0191a09║其聲和暢，神變不一，時而凄婉，時而怒
J29nB227_p0191a10║號，時而意到聲消，如疏鐘靜夜；時而繁
J29nB227_p0191a11║聲雜沓，若飛瀑縣巖。顧其出入去來，似
J29nB227_p0191a12║有神悟，豈筆墨所能形容哉！詩曰：
J29nB227_p0191a13║閒裏雖無白業，倚蒲卻看爐煙。睡起一桮春露，
J29nB227_p0191a14║坐中金玉鎗然。
J29nB227_p0191a15║（舒云：興會所至，如白雲澹泞虛空。）
J29nB227_p0191a16║曲終，步鑑衢外，流目長吟，幽鳥關闢，若為
J29nB227_p0191a17║酬倡。有客持詩相示，展而讀之三復，已
J29nB227_p0191a18║而和之。詩曰：
J29nB227_p0191a19║風月冥搜秀句，冷齋忽變春溫，玅語欲澆舌本，
J29nB227_p0191a20║為君折意消魂。
J29nB227_p0191a21║（舒云：三詩清脫，調亦別。）
J29nB227_p0191a22║除日
J29nB227_p0191a23║沙村返照澹餘暉，老去情枯道自肥。滿眼閒愁
J29nB227_p0191a24║圖不得，萬竿寒玉碧成圍。暗驚歲月行飄忽，已
J29nB227_p0191a25║覺雲山負衲衣。一笑且從吾所適，蕩除五十二
J29nB227_p0191a26║年非。
J29nB227_p0191a27║（舒云：真切見道語，非悟後不能有此。）