J29nB229_p0239b01║法瀾澂禪師語錄卷下
J29nB229_p0239b02║嗣法門人清杲編次
J29nB229_p0239b03║荊州菩提場語錄
J29nB229_p0239b04║康熙十四年十二月，闔郡護法諸山耆宿，送法衣錦
J29nB229_p0239b05║帳祝壽，請就菩提場開堂。師拈法衣曰：「黃梅夜半傳
J29nB229_p0239b06║來此，大庾嶺頭又相逢。鍼去線來成一片，蓋覆人天
J29nB229_p0239b07║不露蹤。」
J29nB229_p0239b08║上堂。指法座：「菩提座，最崚嶒，是誰敢蹋上頭行？欲登
J29nB229_p0239b09║菩提座，須是菩提人。」喝一喝，便陞。
J29nB229_p0239b10║拈香。「此一瓣香，根盤大地，蔭覆蒼生。爇向爐中，祝延
J29nB229_p0239b11║今上皇帝聖躬萬歲。恭願人人歌舜日，處處樂堯年。
J29nB229_p0239b12║此一瓣香，得之者價重連城，聞之者毛孔生香。奉為
J29nB229_p0239b13║闔國文武官僚，伏願君愛如掌珠，民親若特怙。此一
J29nB229_p0239b14║瓣香，塞太虛而無相，包群品而有形。奉為現住真州
J29nB229_p0239b15║地藏禪寺沙翁海老和尚，用酬法乳之恩。伏願垂正
J29nB229_p0239b16║眼於末世，樹弘範於萬年。」就座。垂語。「弘揚大法人皆
J29nB229_p0239b17║會，舌覆三千道不難。還有道得恰好者麼？」僧出，問：「和
J29nB229_p0239b18║尚千秋，四眾臨筵。如何是慶祝一句？」師拈拄杖，曰：「與
J29nB229_p0239b19║他增箇光彩。」進曰：「恁麼則紅日當空照。」師曰：「縱橫豈
J29nB229_p0239b20║有私？」問：「十方如來無量壽，菩提堂上又如何？」師曰：「識
J29nB229_p0239b21║得主中主，人人壽量同。」乃曰：「河沙世界，當體無外。日
J29nB229_p0239b22║月奔忙，其中光彩。法法全彰，物物無礙。有時拈起波
J29nB229_p0239b23║羅華，驚起頭陀笑滿腮。普眼菩薩長垂手，樓閣門前
J29nB229_p0239b24║善財來。分明有箇賓主句，得遇知音口不開。既是得
J29nB229_p0239b25║遇知音，因甚口不開？」喝一喝。
J29nB229_p0239b26║上堂。僧問：「道本無形，法有當機。且當機一句如何道？」
J29nB229_p0239b27║師曰：「爾我相對面。」進曰：「世尊未出母胎，說法已畢。和
J29nB229_p0239b28║尚今日因甚又如此叨呾？」師曰：「劍為不平離寶匣，藥
J29nB229_p0239b29║因救病出金瓶。」進曰：「一條拄杖活如龍，觸天觸地展
J29nB229_p0239b30║家風。」師曰：「汝切忌被他觸破骷髏。」進曰：「佛與眾生既
J29nB229_p0239c01║同一箇鼻孔，因甚又有優劣？」師曰：「夢裏多少欣歡事，
J29nB229_p0239c02║覺後不知何處消？」乃拈拄杖，曰：「拄杖子，現神通，情與
J29nB229_p0239c03║無情顯現中。上穿三世諸佛鼻孔，下豁一切眾生心
J29nB229_p0239c04║胸。有時在十字街頭和泥合水，有時在孤峰頂上嘯
J29nB229_p0239c05║月吟風。赤條條，八面玲瓏；光灼灼，氣宇吞虹。」復卓一
J29nB229_p0239c06║下，曰：「幾度伴歸明月夜，今朝扶過斷橋東。」
J29nB229_p0239c07║復舉：「神秀禪師曰：『身是菩提樹，心如明鏡臺。時時勤
J29nB229_p0239c08║拂拭，勿使惹塵埃。』六祖曰：『菩提本無樹，明鏡亦非臺。
J29nB229_p0239c09║本來無一物，何處惹塵埃。』」師曰：「二大老，一箇抱贓叫
J29nB229_p0239c10║屈，一箇認奴作郎。撿點將來，俱未見菩提端的。今日
J29nB229_p0239c11║菩提，聊成一偈，舉似諸人。」遂卓拄杖曰：「箇是菩提樹，
J29nB229_p0239c12║灼然明鏡臺。照徹當人面，何處是塵埃。」
J29nB229_p0239c13║久雨祈晴，上堂。鍾鼓齊鳴，眾集。師登法座曰：「住。」便歸
J29nB229_p0239c14║方丈。
J29nB229_p0239c15║臘八上堂。僧問：「三界眾生皆是凡夫，未審和尚是聖
J29nB229_p0239c16║是凡？」師拈拄杖曰：「識得拄杖子麼？」僧無語，師連打數
J29nB229_p0239c17║下曰：「汝道是聖是凡？」乃曰：「報曉明星逐夜忙，瞿曇忽
J29nB229_p0239c18║睹面皮黃，慚愧通身無著處，贏得人間稱覺皇。」豎拂
J29nB229_p0239c19║子曰：「明星現也，切忌癡獃妄想。」
J29nB229_p0239c20║復舉：「雲門曰：『無量劫來穿衣，不曾挂著一縷。無量劫
J29nB229_p0239c21║來喫飯，不曾咬著一米。』今日菩提場中，傳此千佛大
J29nB229_p0239c22║戒，披衣持盔，營辦香齋。若言咬著披著，未知落處。若
J29nB229_p0239c23║言不曾咬著披著，亦未知落處。畢竟如何？」良久曰：「雲
J29nB229_p0239c24║散水清孤月朗，到頭終不背塵寰。」
J29nB229_p0239c25║上堂。僧問：「出林還又入林中，重整披緇舊梵宮，今日
J29nB229_p0239c26║菩提瑞氣靄，多因臘德起香風。只如昔年披剃、今日
J29nB229_p0239c27║開堂，還是天然有種？還是特地傳來？」師曰：「拄杖撐開
J29nB229_p0239c28║新日月，芒鞋蹋破舊乾坤。」乃曰：「衲僧垂手貴乎作家，
J29nB229_p0239c29║石鞏架箭、秘魔擎叉、雲門拈餅、趙州喫茶、禾山打鼓、
J29nB229_p0239c30║雪峰弄蛇，今日菩提無別指，廓開門戶任還家，天然
J29nB229_p0240a01║一路頭頭見，豈必拈華與笑華？」
J29nB229_p0240a02║復舉：「龐居士曰：『難難難，十石油麻樹上攤。』龐婆曰：『易
J29nB229_p0240a03║易易，百艸頭邊祖師意。』靈昭女曰：『也不難，也不易，饑
J29nB229_p0240a04║來喫飯倦來睡。』」師曰：「三人證龜成鱉則不無，若是衲
J29nB229_p0240a05║僧向上事，猶未夢見。如何是衲僧向上事？」拈拄杖曰：
J29nB229_p0240a06║「手握莫邪全正令，太平寰宇斬癡頑。」
J29nB229_p0240a07║余赫尹三筆帖式請上堂。卓拄杖曰：「即此意，任縱橫，
J29nB229_p0240a08║一點靈光徹古今，萬象得而增彩色，幾箇知恩解報
J29nB229_p0240a09║恩？莫不是勇猛精進，為法忘身？莫不是努力進前，戰
J29nB229_p0240a10║退魔軍？得勝回朝狼煙息，大家團圞話無生。」
J29nB229_p0240a11║誕日，上堂。拈拄杖，曰：「即此含法界，即此絕形名。凡聖
J29nB229_p0240a12║空中華，佛國若微塵。有問年多少？孤光籠古今。妙哉
J29nB229_p0240a13║親一見，人人合本真。」復卓一下，曰：「三玄、三要、四賓主、
J29nB229_p0240a14║五位君臣、九十六種圓相、一大藏所說語言文字，猶
J29nB229_p0240a15║如胡餅。觀音菩薩將錢買來，放下手時，原來是箇饅
J29nB229_p0240a16║頭。會麼？」喝一喝。
J29nB229_p0240a17║結制，上堂。僧問：「嫩桂一枝，荊南永茂。永茂且置，如何
J29nB229_p0240a18║是一動一靜？」師曰：「除卻動靜向汝道。」進曰：「如何是一
J29nB229_p0240a19║靜？」師曰：「鬧浩浩。」進曰：「如何是一動？」師曰：「寂悄悄。」進曰：
J29nB229_p0240a20║「動靜俱無又作麼生？」師曰：「死水不藏龍。」▆▆：「有水皆
J29nB229_p0240a21║含月，無山不帶雲。」師曰：「切莫錯認定盤星。」問：「擎卻孃
J29nB229_p0240a22║生鼻孔，方知劫外春風。識得菩提一路，分明覿面相
J29nB229_p0240a23║逢。如何是覿面相逢底事？」師拈拄杖，曰：「者裏是甚麼
J29nB229_p0240a24║所在？」進曰：「天華散彩去也。」師曰：「莫眼華。」乃曰：「偶爾禪
J29nB229_p0240a25║衲聚首，喜與聖凡同遊。菩提無可施設，只得將無作
J29nB229_p0240a26║有。禪堂寮舍聊備，二時粥飯應手。但能開得大口，吞
J29nB229_p0240a27║卻四大部洲。只如情與無情，又向甚麼安身立命？」良
J29nB229_p0240a28║久，曰：「平生肝膽向人傾，箇中那有元字腳？」
J29nB229_p0240a29║西堂三旬，請上堂。僧問：「千年公案，今日重新。如何是
J29nB229_p0240a30║慶生句？」師曰：「青天白日。」進曰：「如何是父母未生前面
J29nB229_p0240b01║目？」師卓拄杖曰：「是箇甚麼？」進曰：「如何是已生面目？」師
J29nB229_p0240b02║打曰：「向者裏會取。」問：「風雲聚會，華雨繽紛。七珍八寶，
J29nB229_p0240b03║請師拈出。」師曰：「一二三。」進曰：「大眾如何受用？」師曰：「三
J29nB229_p0240b04║二一。」問：「賓主酬唱即不問，如何是與虛空同壽？」師曰：
J29nB229_p0240b05║「無古無今。」進曰：「北海慶祝又如何？」師曰：「有始有終。」乃
J29nB229_p0240b06║曰：「瞿曇初生便言：『天上天下，唯吾獨尊。』血腥猶在，淨
J29nB229_p0240b07║梵王宮。一十九載，無窮快樂，習染成風。雪山夜睹，三
J29nB229_p0240b08║十成道，志滿寰宇。掀翻海嶽。說法四十九年，不曾談
J29nB229_p0240b09║著一字。末後拈華，飲光默契。雖是世出世間大丈夫
J29nB229_p0240b10║所為，奈何公案不了，今日未免帶累。」卓拄杖曰：「世間
J29nB229_p0240b11║有道歸王化，幾箇男兒酬聖明。」
J29nB229_p0240b12║復舉：「老子謂孔子曰：『使道而可獻，則人莫不獻之於
J29nB229_p0240b13║其君。使道而可進，則人莫不進之於其親。使道而可
J29nB229_p0240b14║以告人，則人莫不告其兄弟。使道而可以與人，則人
J29nB229_p0240b15║莫不與其子孫。』地藏海和尚曰：『老聃之言陋矣。地藏
J29nB229_p0240b16║今日要獻可以獻，要進可以進，要告人可以告人，要
J29nB229_p0240b17║與人可以與人。不費纖力，安用躊躇。』遂展兩手曰：『吾
J29nB229_p0240b18║無隱乎爾。』」師曰：「我和尚雖有廣大慈悲，人天普施，爭
J29nB229_p0240b19║奈罕遇其人。菩提今日兩手分付，還有承當者麼？」喝
J29nB229_p0240b20║一喝。
J29nB229_p0240b21║彌陀誕日，說戒見聞，請上堂。僧問：「戒定慧即不問，如
J29nB229_p0240b22║何是彌陀降生意旨？」師曰：「一聲喚醒癡憨夢，淨土蓮
J29nB229_p0240b23║華當處開。」進曰：「戒壇嚴淨，戒德冰霜，還有祥瑞麼？」師
J29nB229_p0240b24║曰：「禮佛三時未是苦，盔盂兩度觜唇勞。」乃曰：「持戒比
J29nB229_p0240b25║丘絕貪瞋，又得彌陀喚一聲。渾身都在塵剎裏，覓箇
J29nB229_p0240b26║知音徹底傾。且道喚來傾箇甚麼？」豎拂子曰：「即此見
J29nB229_p0240b27║聞非見聞，無餘聲色可呈君。」
J29nB229_p0240b28║尼上機禪師六旬，請上堂。拈拄杖，曰：「果然一見意宛
J29nB229_p0240b29║然，妙有神機格外傳。塵點劫來原不二，河沙壽算喻
J29nB229_p0240b30║難宣。三玄三要明斯旨，十智同真面目全。溷法界而
J29nB229_p0240c01║無相，和四生而不遷。」復卓拄杖，曰：「喚作拄杖子則觸，
J29nB229_p0240c02║不喚作拄杖子則背。不觸不背，畢竟喚作甚麼？」喝一
J29nB229_p0240c03║喝，曰：「今日天晴。」
J29nB229_p0240c04║復舉：「達磨祖師命門人曰：『時將至矣，汝等盍各言所
J29nB229_p0240c05║得乎？』時有道副對曰：『如我所見，不執文字，不離文字，
J29nB229_p0240c06║而為道用。』祖曰：『汝得吾皮。』尼總持曰：『我今所解，如慶
J29nB229_p0240c07║喜見阿閦佛國，一見更不再見。』祖曰：『汝得吾肉。』道育
J29nB229_p0240c08║曰：『四大本空，五陰非有，而我見處，無一法可得。』祖曰：
J29nB229_p0240c09║『汝得吾骨。最後慧可禮拜，依位而立。』祖曰：『汝得吾髓。』」
J29nB229_p0240c10║師曰：「皮肉骨髓之分，大似諒才補職。只如二祖禮拜，
J29nB229_p0240c11║依位而立，意作麼生？」卓拄杖曰：「會麼？不是弄潮人，徒
J29nB229_p0240c12║勞遭點額。」
J29nB229_p0240c13║解制，上堂。「十字街頭結箇制，東西南北任來去，猛然
J29nB229_p0240c14║解開布袋頭，跳出陳年舊窠臼。跳得出，跳不出，彌勒
J29nB229_p0240c15║世尊手有力，用盡神通緊挈住，任汝計校百千般，畢
J29nB229_p0240c16║竟何能跳得出？殊不知，跳得出也在裏許，跳不出也
J29nB229_p0240c17║在裏許。」
J29nB229_p0240c18║上機同朱鳳樓、李馥之、常華宇、李元卿、詹東樓等送
J29nB229_p0240c19║千佛衣法被，請上堂。僧問：「直指單傳即不問，雪裏梅
J29nB229_p0240c20║開意若何？」師曰：「時節到來藏不住。」進曰：「河沙世界千
J29nB229_p0240c21║佛繞，大地山河一障屏。」師曰：「簫笛箜篌音韻殊。」進曰：
J29nB229_p0240c22║「光映珠簾千戶月，風生法院一聲鐘。」師曰：「好言語。」乃
J29nB229_p0240c23║曰：「瞻之在前，忽焉在後。體無證而不顯，妙有神而乃
J29nB229_p0240c24║傳。寒潭月影，靜夜鐘聲。隨扣擊以無虧，觸波瀾而不
J29nB229_p0240c25║散。有時拈起毘盧印，贏得面南看北斗。威音那畔為
J29nB229_p0240c26║屏障，倒著袈裟四部洲。十聖三賢諸品流，都在光中
J29nB229_p0240c27║頭出現。」卓拄杖，曰：「會麼？」
J29nB229_p0240c28║荊州報恩禪寺語錄
J29nB229_p0240c29║本省提臺徐公建報恩寺，上堂。「若人欲識佛境界，當
J29nB229_p0240c30║淨其意如虛空。遠離妄想及諸取，令心所向皆無礙。
J29nB229_p0241a01║汝等還識令心所向皆無礙麼？即今天清地寧，時康
J29nB229_p0241a02║道泰，四海樂無虞，普天承至化。大將軍建寺，報君親，
J29nB229_p0241a03║報佛祖，并資法界含靈，無恩不報，無德不酬。如此可
J29nB229_p0241a04║謂令心所向皆無礙。我林下衲僧又如何？」揮拂子曰：
J29nB229_p0241a05║「人人軒豁頂門眼，四海熙熙樂太平。」
J29nB229_p0241a06║師六旬，上堂。「天地永久，日月恒明。虛空常在，誰死誰
J29nB229_p0241a07║生？世間甲子數一遍，又到明年是丙寅。」
J29nB229_p0241a08║上堂。「百艸思抽箭，梅華先送香，相逢道新喜，春光日
J29nB229_p0241a09║浙長。鳳楚華甲滿，祈禱壽無疆，但願道心如今日，管
J29nB229_p0241a10║教事事出情常。」
J29nB229_p0241a11║機緣
J29nB229_p0241a12║問僧：「人人有箇影子，因甚蹋不著？」僧曰：「步步蹋著。」師
J29nB229_p0241a13║曰：「蹋著則喪身失命。」僧喝，師便打。
J29nB229_p0241a14║僧問：「瞻之在前，忽焉在後時如何？」師豎起竹篦曰：「不
J29nB229_p0241a15║得喚作前後，速道！速道！」僧擬議，師打出。
J29nB229_p0241a16║僧問：「如何是不生不滅底意旨？」師曰：「森羅萬象，四聖
J29nB229_p0241a17║六凡。」僧擬對，師打退。又一僧禮拜歸位，師曰：「道得分
J29nB229_p0241a18║明。」又一僧亦禮拜歸位，師曰：「你未夢見。」
J29nB229_p0241a19║問僧：「汝號甚麼？」僧曰：「雙融。」師曰：「一不成單，二不成雙，
J29nB229_p0241a20║作麼生融？」僧無語，師便喝。
J29nB229_p0241a21║僧問：「四大分張，死了燒了，那裏是安身立命處？」師展
J29nB229_p0241a22║兩手曰：「一坑埋卻。」
J29nB229_p0241a23║僧號見聞，師曰：「未見未聞時如何？」僧喝，師便打。
J29nB229_p0241a24║僧問：「父母未生前，如何是本來面目？」師曰：「你問我荅，
J29nB229_p0241a25║會麼？」
J29nB229_p0241a26║僧問：「如何是眉毛眼上橫？」師擘面掌曰：「你向別處看。」
J29nB229_p0241a27║僧罔措，師便歸方丈。
J29nB229_p0241a28║普請搬柴，師至柴處，問直歲：「那箇是底？」歲曰：「睡倒底
J29nB229_p0241a29║是。」師曰：「何不豎起？」歲無語，師肩柴便行。
J29nB229_p0241a30║問侍僧：「山僧今日落堂，有幾人道得恰好？」僧曰：「學人
J29nB229_p0241b01║不知。」師曰：「有眼有耳，因甚不知？」僧曰：「道破不堪。」師曰：
J29nB229_p0241b02║「汝試道看。」僧禮拜，師打曰：「汝向者裏躲跟。」
J29nB229_p0241b03║僧問：「如何是西來大意？」師拈拄杖，僧喝，師便打。
J29nB229_p0241b04║問僧：「從上諸祖所傳箇甚麼？」僧曰：「只知明心見性，不
J29nB229_p0241b05║知何物可傳。」師喝，僧忽有省。
J29nB229_p0241b06║師住度門，僧問：「久響楞伽峰，今借翻箇觔斗。」師豎扇
J29nB229_p0241b07║曰：「翻看。」僧罔措，師曰：「楞伽峰今日失利。」
J29nB229_p0241b08║王中丞、秦翰林訪師。王問：「和尚還有夢麼？」師曰：「有。」王
J29nB229_p0241b09║曰：「和尚夢如何？」師一喝，曰：「公夢見麼？」王曰：「水月空華
J29nB229_p0241b10║而已。」師謂秦曰：「公如何？」秦曰：「也無水月，也無空華。」師
J29nB229_p0241b11║曰：「畢竟如何？」秦一喝。師曰：「好箇消息。」秦悚然。師曰：「馬
J29nB229_p0241b12║祖以前，不知將甚麼拓出？」秦曰：「馬祖以前，不知將甚
J29nB229_p0241b13║麼拓出？」師呵呵大笑。
J29nB229_p0241b14║入室
J29nB229_p0241b15║僧進，師曰：「速道！速道！」僧曰：「明明相見。」師曰：「明明相見
J29nB229_p0241b16║箇甚麼？」僧頓足一下。師曰：「腳忙手亂。」僧曰：「從來不隨
J29nB229_p0241b17║人。」師曰：「如何是立定處？」僧擬議，師打出。
J29nB229_p0241b18║僧進，師曰：「親切道將來。」僧曰：「覿面即不見。」師曰：「因甚
J29nB229_p0241b19║不見？」進曰：「動靜始分明。」師曰：「分明處道將來。」僧曰：「處
J29nB229_p0241b20║處綠楊堪繫馬，家家有路透長安。」師曰：「走煞闍黎。」
J29nB229_p0241b21║拂機進，師曰：「現成公案，速道！」拂曰：「不落二三。」師曰：「一
J29nB229_p0241b22║又如何？」拂曰：「一任縱橫。」師曰：「汝試縱橫看。」拂喝一喝，
J29nB229_p0241b23║便出。
J29nB229_p0241b24║僧進，師便喝。僧曰：「霹靂虛空無影相。」師曰：「汝不知者
J29nB229_p0241b25║一喝落處。」僧便喝。師曰：「看者一員戰將，今日敗露了
J29nB229_p0241b26║也。」僧又喝，師和聲打出。
J29nB229_p0241b27║問僧：「現成公案，道！道！」僧曰：「今日打七已畢。」師曰：「你底
J29nB229_p0241b28║事作麼生？」僧曰：「覿面消息不發引。」師曰：「覿面消息且
J29nB229_p0241b29║置，你因甚麼不發引？」僧擬對，師打出。
J29nB229_p0241b30║請益進，師曰：「今日不放過你。」僧曰：「昨日已道過。」師曰：
J29nB229_p0241c01║「今日事作麼生？」僧禮拜，師曰：「算不得。」
J29nB229_p0241c02║僧進，以坐具打圓相，復頓足一下。師曰：「亂跳。」僧曰：「識
J29nB229_p0241c03║得孃生面，拈來不覆藏。」師拈拄杖曰：「者箇聻？」僧禮拜。
J29nB229_p0241c04║師曰：「卻被拄杖子吞了。」
J29nB229_p0241c05║問僧：「親切處道將來。」僧曰：「能為萬象主，不逐四時凋。」
J29nB229_p0241c06║師曰：「即今事作麼生？」僧喝，師打出。
J29nB229_p0241c07║僧問：「菩提本無樹，明鏡亦非臺。」豎拳曰：「者箇是甚麼？」
J29nB229_p0241c08║師便打。僧曰：「本來無一物，何處惹塵埃？」師直打出，復
J29nB229_p0241c09║呵呵大笑，以手招僧曰：「汝來！汝來！本來無一物，何事
J29nB229_p0241c10║惹塵埃？」
J29nB229_p0241c11║偈頌
J29nB229_p0241c12║示張樂成
J29nB229_p0241c13║誰信塵中爾獨能，合歡聚首笑相親，只為迦葉傳來
J29nB229_p0241c14║久，也效龐公現此身。
J29nB229_p0241c15║示焦守府
J29nB229_p0241c16║日用尋常覿面時，頭頭無礙是心歸，若能觸目全身
J29nB229_p0241c17║現，玅舞場中任指揮。
J29nB229_p0241c18║示雪嶽耆宿
J29nB229_p0241c19║尋聲逐色波中月，默照猶然夢裏猜，當下若能親一
J29nB229_p0241c20║見，通身毛孔吼如雷。
J29nB229_p0241c21║示善信監院
J29nB229_p0241c22║出入道難測，胸中別有知，歷年芒履破，只為到家時。
J29nB229_p0241c23║示了悟塔主
J29nB229_p0241c24║了然悟得其中旨，佛也眾生無處安，塔戶夜開千丈
J29nB229_p0241c25║月，全身倚在玉闌干。
J29nB229_p0241c26║示惟恒禪人
J29nB229_p0241c27║惟有恒心悟是佛，不知餘外用工夫，但能觸物空雙
J29nB229_p0241c28║眼，月滿清光何處無。
J29nB229_p0241c29║世尊拈華
J29nB229_p0241c30║拈華有意誰堪見，舉目當陽覓轉殊，百萬人天安不
J29nB229_p0242a01║會，勞他迦葉一胡盧。
J29nB229_p0242a02║南泉斬貓
J29nB229_p0242a03║善言善語話不休，一刀兩段絕支吾，艸鞋幸有安頭
J29nB229_p0242a04║上，贏得孤光照畫圖。
J29nB229_p0242a05║靈雲桃華
J29nB229_p0242a06║桃華偶爾露天真，觸碎靈雲腦後門，夢醒豈因枝上
J29nB229_p0242a07║月，等閒收拾有誰論。
J29nB229_p0242a08║百丈耳聾
J29nB229_p0242a09║等閒豎拂意何濃，一喝直教三日聾，徹底家私都蕩
J29nB229_p0242a10║盡，西江從此立宗風。
J29nB229_p0242a11║萬物一體
J29nB229_p0242a12║粉碎虛空見萬物，萬物粉碎見虛空，瞥然寂寂全身
J29nB229_p0242a13║泯，月在波中顯正宗。
J29nB229_p0242a14║女子出定
J29nB229_p0242a15║罔明女子與瞿曇，依俙相似雪波瀾，有時紅日當空
J29nB229_p0242a16║照，雪月波華何處看。
J29nB229_p0242a17║臨濟棒
J29nB229_p0242a18║誰謂有三頓，一棒絕言詮，大法無今古，滅卻瞎驢邊。
J29nB229_p0242a19║如意
J29nB229_p0242a20║觸案全身現，拈來徹體彰，虛空通逼塞，何處有封疆？
J29nB229_p0242a21║佛事
J29nB229_p0242a22║為得戒澤和尚入塔以拄杖畫地曰：「長江水，天上月，
J29nB229_p0242a23║辯得分明，有何交涉？爭似我師願力深，縱橫無礙法
J29nB229_p0242a24║常說。問甚釋迦，待甚彌勒，度盡眾生方休歇。」舉靈骨
J29nB229_p0242a25║曰：「今朝聊示與人看，無縫塔中光皎潔。」
J29nB229_p0242a26║為無染禪師舉火「者箇皮囊，人人脫不得，看破今朝，
J29nB229_p0242a27║如湯消雪，烈燄爐中撒手歸，三三兩兩天機洩。」
J29nB229_p0242a28║為淨明禪師起龕「死而為陰，生而為陽，不生不死，當
J29nB229_p0242a29║處家鄉。還知當處家鄉麼？到頭終不藉舟航。」
J29nB229_p0242a30║舉火「妙淨明心，體寂恒常。更無一物，火內清涼。欲識
J29nB229_p0242b01║當人真面目，灰飛煙滅露堂堂。」
J29nB229_p0242b02║入塔「日出東方來，日落西方去。來則光含萬物，去則
J29nB229_p0242b03║藏身無蹟。任君蹋遍閻浮提，終當消歸者一步。者一
J29nB229_p0242b04║步且置，如何是淨公藏身無蹟處？」以拂子指塔戶曰：
J29nB229_p0242b05║「通身無縫罅，盡日白雲間。」
J29nB229_p0242b06║為鐵女寺隱覺禪師舉火「昔日如此來，今朝如此去。
J29nB229_p0242b07║識得本來面，生死任游戲。且道如何是本來面？烈焰
J29nB229_p0242b08║光中親證得，三世如來脫垢衣。」
J29nB229_p0242b09║為行腳僧舉火「蹋遍乾坤，為甚腳跟不點地？通身放
J29nB229_p0242b10║下，方知處處是家鄉。」擲火炬，曰：「勝熱婆羅今覿面，眉
J29nB229_p0242b11║毛鼻孔碧稜稜。」
J29nB229_p0242b12║為映蓮禪師舉火「精進勇猛日行持，蓮經七軸終朝
J29nB229_p0242b13║誦，臨行不必再叮嚀，烈燄之中飛彩鳳。」
J29nB229_p0242b14║為盡虛舉火「盡虛無內外，四大總無依。欲識當人面，
J29nB229_p0242b15║大海火星飛。」
J29nB229_p0242b16║為體宗起龕「蹋遍乾坤，徒沾泥水。覽盡名山，眼中熱
J29nB229_p0242b17║鬧。殊不知袈裟下事，別有生涯體。上座臨末稍頭，還
J29nB229_p0242b18║知落處麼？」以拄杖指龕曰：「驀直去。」
J29nB229_p0242b19║舉火「一二三四五六七，七六五四三二一，要知此箇
J29nB229_p0242b20║循環事，河沙諸佛也難覓。既不能覓，流轉三界是箇
J29nB229_p0242b21║甚麼？但能識取本源頭，說甚心空及第歸。」
J29nB229_p0242b22║為尼元正起龕「秋月皎，秋風涼，驚起客途思故鄉。堂
J29nB229_p0242b23║堂大道眼前路，秋水茫茫須自行。」
J29nB229_p0242b24║舉火「龍女十八變，明珠解放光。會得歸元處，覿體絕
J29nB229_p0242b25║承當。」擲火炬曰：「何妨雪上更加霜。」
J29nB229_p0242b26║為慧菴禪師入塔「法身無相，塔戶何能關得住。般若
J29nB229_p0242b27║無知，虛空權借作皮囊。黃金骨鎖不二門，一念萬年
J29nB229_p0242b28║向此住。」
J29nB229_p0242b29║為藻雪禪師舉火「紅爐燄裏飛點雪，面目儼然如何
J29nB229_p0242b30║說。沙界雖寬著不下，太虛無邊猶嫌窄。真人無位入
J29nB229_p0242c01║長安，亙古亙今無休歇。無休歇，火內蟭蟟吞皓月。」擲
J29nB229_p0242c02║下火炬。
J29nB229_p0242c03║為純真禪師起龕「相逢一笑已親承，覓心無處露本
J29nB229_p0242c04║真。大道從來無言說，更將何物舉似君。雖然百尺竿
J29nB229_p0242c05║頭急進步，到家不必問途程。」
J29nB229_p0242c06║入塔「含蓋乾坤體中玄，威音那畔有誰傳？會得祖師
J29nB229_p0242c07║端的旨，劫火洞然也閒閒。」以拄杖指塔戶曰：「陰陽不
J29nB229_p0242c08║到處，一片白雲眠。」
J29nB229_p0242c09║為王濟之舉火「三十餘年牢把著，白雲影裏鐵舟浮。
J29nB229_p0242c10║虛空嚼碎有滋味，大地看來一舌頭。此是我王公家
J29nB229_p0242c11║嘗茶飯，只如今日劫火發時，如何迴避？真金入火後，
J29nB229_p0242c12║百煉見光煇。」
J29nB229_p0242c13║為喬玉秀舉火「畫餅難充饑，畫蛇易添足。一輪今古
J29nB229_p0242c14║月，誰道有圓缺。喬公喬公莫沉吟，識取火後鬚眉赤。」
J29nB229_p0242c15║便燒。
J29nB229_p0242c16║為清玉舉火「是玉須剖出，荊山不用尋。明明親切句，
J29nB229_p0242c17║六月火一盆。」
J29nB229_p0242c18║為玄暢舉火「綿綿細雨長空淚，陣陣霜風萬木悲。此
J29nB229_p0242c19║去黃泉無旅店，途程杳杳意何歸？只如無所從來，亦
J29nB229_p0242c20║無所去，又作麼生？」舉火炬曰：「識取紅爐片雪飛。」
J29nB229_p0242c21║為詹東樓起棺「諸佛出身處，東山水上行。葉落歸根
J29nB229_p0242c22║時，遍地是黃金。東樓，東樓，不必別追尋，條條都是到
J29nB229_p0242c23║家程。」
J29nB229_p0242c24║為惟覺舉火「大道無難，惟在一覺。既已覺矣，萬象銷
J29nB229_p0242c25║鎔。且道銷鎔後如何？莫隨知解轉，看取令行時。」
J29nB229_p0242c26║為赫母舉火「金棺涌出玉玲瓏，包裹乾坤造化中。其
J29nB229_p0242c27║間更有微玅事，情與無情一道同。赫母今朝歸去路，
J29nB229_p0242c28║欻然火起烜天紅。」
J29nB229_p0242c29║為朱清寧起棺「聖凡歸元處，別是一乾坤。去來無異
J29nB229_p0242c30║路，玅用有多門。棺內休瞠眼，歸家罷問程。」
J29nB229_p0243a01║為悟玄舉火「列燄貫空情識斷，眼光無處著塵埃，煆
J29nB229_p0243a02║成不壞金剛體，任運消遙歸去來。」
J29nB229_p0243a03║為董福寰掩棺「者老居士一向鉗錘在手，必要結就
J29nB229_p0243a04║羅紋。今日通身放下，方知四大本空。木直裰兒今著
J29nB229_p0243a05║上，錦上鋪華又一層。」
J29nB229_p0243a06║為閻氏舉火「箇裏原無二，方便現剎塵。面目分明在，
J29nB229_p0243a07║識取本來人。幽閨深閣留不住，一朵紅雲送爾行。火
J29nB229_p0243a08║內翻身真是好，銀山鐵壁都靠倒。」
J29nB229_p0243a09║法瀾澂禪師塔記（附）
J29nB229_p0243a10║師諱原澂，號法瀾，荊州枝江陳氏子。幼而英敏，迥異
J29nB229_p0243a11║諸兒。每念生死無常，雖豪傑不能免，若非學出世法，
J29nB229_p0243a12║終沉苦海，如是集憂。至年二十，詣菩提場，禮夙成禪
J29nB229_p0243a13║師，祝髮為僧。二十五，於大澤法師處受具。三十三，參
J29nB229_p0243a14║天王沙翁海和尚，俾職監院，又任堂司，後升第一座。
J29nB229_p0243a15║一日，海豎拂子曰：「汝向者裏會得，百味具足。」師言下
J29nB229_p0243a16║契悟，海特以信拂授之。出世住天王度門，轉菩提。本
J29nB229_p0243a17║省提督軍門徐公治都，建報恩寺，延師開山，為第一
J29nB229_p0243a18║代。師四坐道場，因緣輻輳。報恩將欲畢工，忽示微疾。
J29nB229_p0243a19║凡問疾至者，師不以寒㬈敘述，直拈箇事，覿面激揚，
J29nB229_p0243a20║舒卷自如，毫無顧念。至夜分，泊然而逝，實康熙二十
J29nB229_p0243a21║八年三月初七日也。師生明天啟六年丙寅十二月
J29nB229_p0243a22║初十日，世壽六十四，僧夏四十四。門弟子建塔於報
J29nB229_p0243a23║恩寺之左。今書大概，以識歲月云爾。門人清杲記
J29nB229_p0243a24║
J29nB229_p0243a25║
J29nB229_p0243a26║　（弟子徐清寅、黃永昌、陳國鼎、智海、清能、清泰、
J29nB229_p0243a27║　本真、宗永等敬刻，板存嘉興府楞嚴寺，誾
J29nB229_p0243a28║　大藏流行。
J29nB229_p0243a29║　康熙二十八年己巳閏三月，上浣　　謹識。）
J29nB229_p0243a30║法瀾澂禪師語錄卷下終