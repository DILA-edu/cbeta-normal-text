J29nB230_p0250a01║水鑑海和尚六會錄卷二
J29nB230_p0250a02║嗣法門人原上等編
J29nB230_p0250a03║荊州天王禪寺語錄
J29nB230_p0250a04║順治辛丑五月，重開天王寺。斬艸。「蔓艸荒煙幾百春，
J29nB230_p0250a05║葛藤那復累諸人？今朝斬斷疑根盡，獻餅天王話轉
J29nB230_p0250a06║新。」
J29nB230_p0250a07║建佛殿，上堂。拈香。「此一瓣香，千二百年灰冷，而今忽
J29nB230_p0250a08║爾光生，奉為本寺開山二宗之祖、一代之師道悟和
J29nB230_p0250a09║尚，并及本寺剃度獻餅崇信禪師。此一瓣香已在鐵
J29nB230_p0250a10║佛拈出，天下共見共聞，今日重新舉起，再令炙地熏
J29nB230_p0250a11║天，奉為臨濟三十二世漢陽棲賢獨冠敬和尚。」僧問：
J29nB230_p0250a12║「荊棘林、艸木丘，一朝忽起崔嵬殿閣，為復是神通？為
J29nB230_p0250a13║復是玅用？」師曰：「玅用神通掌握中。」乃曰：「千年祖席埋
J29nB230_p0250a14║雲冷，一旦中興氣象新，虎穴狐窩俱掀卻，石頭瓦磈
J29nB230_p0250a15║盡翻身。拈華老衲從今現，微笑頭陀再悟真，自此一
J29nB230_p0250a16║番功業立，普天匝地盡回春。汝等還見回春氣象麼？
J29nB230_p0250a17║寶殿凌空法界迥，散華天女繞雲行。」
J29nB230_p0250a18║建梵天閣，上堂。「高閣巍巍插梵天，盡塵沙界唯一望。
J29nB230_p0250a19║自然瀟灑絕諸塵，誰不心空得高曠？匪獨此時法門
J29nB230_p0250a20║興，況乃當來作榜樣。作榜樣，須是諸人登一回，方能
J29nB230_p0250a21║物物無遮障。」
J29nB230_p0250a22║建東西禪堂，上堂。「達磨不來東土，二祖不往西天。人
J29nB230_p0250a23║人鼻孔撩天，箇箇眉毛拖地。碞居穴處，無為而樂。不
J29nB230_p0250a24║知有玄路可尋、奇特可慕。及至有馬祖禪堂、百丈清
J29nB230_p0250a25║規之後，負笈擔囊，參詢南北，高堂廣廈，隨處安寢，而
J29nB230_p0250a26║鼻孔眉毛，反摸𢱢不著。何故？所謂作此堂者，有損有
J29nB230_p0250a27║益。居此堂者，有利有害。雖然，要會賓主句，分明問兩
J29nB230_p0250a28║堂。」
J29nB230_p0250a29║結制，上堂。僧問：「法幢復啟，祖令當行。欲定干戈，誰是
J29nB230_p0250a30║其人？」師便打。進曰：「王令已行天下遍，將軍塞外絕煙
J29nB230_p0250b01║塵。」師曰：「且喜太平。」乃曰：「宗乘一唱，三藏絕詮。祖令全
J29nB230_p0250b02║提，乾坤失色。若是精金美玉，臨爐豈避猛火？苟類敗
J29nB230_p0250b03║種焦牙，望風自然遠走。天王今日把住牢關，看汝諸
J29nB230_p0250b04║人向甚麼處出氣？」良久曰：「當下劃然開隻眼，何須立
J29nB230_p0250b05║地覓根由？」
J29nB230_p0250b06║建天王殿，上堂。「一莖艸上現瓊樓，端的一回白汗流，
J29nB230_p0250b07║安住四王身不動，護持國土振宗猷。」
J29nB230_p0250b08║上堂。「人平不語，水平不流。世尊四十九年橫說豎說，
J29nB230_p0250b09║是為人平不平；禹疏九河，流通天下，是為水平不平。
J29nB230_p0250b10║蹋破鐵鞋無覓處，得來全不費工夫。雪峰三登投子、
J29nB230_p0250b11║九上洞山，趙州八十行腳，是有覓處？無覓處？長慶坐
J29nB230_p0250b12║破七箇蒲團，靈雲三十年見桃華，是費工夫？不費工
J29nB230_p0250b13║夫？馬諭豈能窮萬物？羊亡徒自泣多岐。」
J29nB230_p0250b14║上堂。「仲尼曰：『文王既沒，文不在茲乎？天之將喪斯文
J29nB230_p0250b15║也，後死者不得與於斯文也。』釋迦曰：『吾有正法眼藏、
J29nB230_p0250b16║涅槃玅心，不立文字，付與摩訶迦葉。』然則天下無二
J29nB230_p0250b17║道、聖人無兩心，因甚一人傷感其文而不行、一人不
J29nB230_p0250b18║立文字而傳道？要識二老麼？若將文字諭高下，敢保
J29nB230_p0250b19║驢年未徹頭。」
J29nB230_p0250b20║上堂。「一拳拳倒黃鶴樓，一趯趯翻鸚鵡洲，有意氣時
J29nB230_p0250b21║添意氣，不風流處也風流。此是我白雲端祖頌臨濟
J29nB230_p0250b22║三頓棒底頌子，叢林美傳以為照膽神珠。天王也有
J29nB230_p0250b23║一頌，雖不敢并駕而驅，然亦似東施之捧心，一並舉
J29nB230_p0250b24║似。無端發問三遭打，打斷驢腰心不孤，不因柳毅傳
J29nB230_p0250b25║書信，何能得到洞庭湖？」
J29nB230_p0250b26║上堂。舉：「雲門曰：『終日喫飯，不曾咬著米；終年穿衣，不
J29nB230_p0250b27║曾挂著縷。』」師曰：「雲門如此提唱，未免令人棄水覓波，
J29nB230_p0250b28║馳求別有。今日天王要且不然，終日喫飯，滿口是米；
J29nB230_p0250b29║終年穿衣，通身是縷。諸人直下諳端倪，飽食豐衣無
J29nB230_p0250b30║盡已。無盡已，都盧本是自家底。」喝一喝。
J29nB230_p0250c01║佛成道日，上堂。「午夜明星誰解看？眼睛瞎卻老瞿曇，
J29nB230_p0250c02║至今狼藉難收拾，幾度風前自不甘。何也？箇段光明，
J29nB230_p0250c03║自古橫三豎四，何須特地奇哉？便乃透七穿八，致令
J29nB230_p0250c04║承虛接響，狐群滿地，抑見賣狗縣羊，魔黨多方。者樣
J29nB230_p0250c05║沒意興漢，今日思想將來，若一味毀辱伊，園林不看
J29nB230_p0250c06║寒梅放，宇宙爭知春又回？若一味慶贊伊，話頭一落
J29nB230_p0250c07║人間也，引得時流亂畫描。且道畢竟如何？珊瑚枕上
J29nB230_p0250c08║兩行淚，半是思君半恨君。」
J29nB230_p0250c09║除夕，上堂。「萬里未歸人，漫自欣欣喜，旅泊幾何長？況
J29nB230_p0250c10║復值歲底。百年一幻身，韶光如流水，勸君早思惟，莫
J29nB230_p0250c11║待臨時悔。且道悔箇甚麼？空在閻浮走一回，未曾蹋
J29nB230_p0250c12║著自家底。」顧左右，曰：「眾中若有箇傍不甘底出來道：
J29nB230_p0250c13║『和尚，和尚，休寐語。我衲僧家尋常處處是生涯、頭頭
J29nB230_p0250c14║成活計，饒他臘月三十日到來，分文不欠於人，任我
J29nB230_p0250c15║手舞足蹈，樂而無已。』有麼？有麼？若無，直須薦取。」
J29nB230_p0250c16║元旦，上堂。「萬戶千門齊夢覺，普天匝地一時新。要知
J29nB230_p0250c17║此箇真消息，寒盡梅華報早春。」
J29nB230_p0250c18║春日，上堂。「臘盡春回，林間宿鳥先投語；風和凍解，澗
J29nB230_p0250c19║底新濤早遞琴。梅破隴頭，清香襲襲；柳舒隄畔，翠色
J29nB230_p0250c20║依依。時節至，理自彰，萬景煥而爽目。一機契，以快腸，
J29nB230_p0250c21║灼然寶藏知誰委？笑傲風前我獨狂。因甚如此？不見
J29nB230_p0250c22║道：會萬物為自己者，其唯聖人乎？」
J29nB230_p0250c23║上元，解制，上堂。僧問：「垂鉤四海，為釣獰龍；格外提持，
J29nB230_p0250c24║為尋知己。和尚今日還有知己者麼？」師卓拄杖，曰：「唯
J29nB230_p0250c25║有七尺青笻子。」進曰：「只如祖禰不了，殃及兒孫，又作
J29nB230_p0250c26║麼生？」師打，曰：「敲碎闍黎鐵面門。」問：「蹋破鐵鞋無覓處，
J29nB230_p0250c27║得來全不費工夫。今日解制，未審諸人得箇甚麼？」師
J29nB230_p0250c28║曰：「金剛腦後三斤鐵。」進曰：「恩知有據當陽語，荅報無
J29nB230_p0250c29║由瞥地情。」師曰：「速禮三拜。」問：「世尊付金襴袈裟外，別
J29nB230_p0250c30║傳箇甚麼？」師打，曰：「灼然，灼然。」進曰：「謝師荅話。」師曰：「好
J29nB230_p0251a01║看門前倒剎竿。」乃曰：「火樹銀華，慶賀上元良夜；游郎
J29nB230_p0251a02║舞女，樂賞太平芳辰。彩縣繡閣，簾挂華堂，鑼鼓處處
J29nB230_p0251a03║喧天，簫管家家匝地。無端笑倒然燈古佛，忙然走殺
J29nB230_p0251a04║賜福天官。道人雖是不情常，無事倚闌觀自在。相逢
J29nB230_p0251a05║止好話般般，叵耐芒鞋似虎快。然則九十日中，揚旂
J29nB230_p0251a06║布陣，精戰幾回，不顧血散魂飛，皮穿骨露。今日功圓
J29nB230_p0251a07║勞賞，聽歸朝野，又如何道？不經汗馬苦邊庭，爭見勛
J29nB230_p0251a08║高人蓋代？」
J29nB230_p0251a09║復舉：「應菴華和尚住莞山淨明，示眾曰：『三十三州七
J29nB230_p0251a10║十僧，驢腮馬額得人憎。諸方若具羅龍手，今日無因
J29nB230_p0251a11║到淨明。』後雪嵒欽和尚曰：『應菴老祖開了者般大口，
J29nB230_p0251a12║至今合不得。報恩道：「八十餘人十七州，相看盡是惡
J29nB230_p0251a13║冤讎。諸方有道不肯學，來共山僧作對頭。」到者裏，有
J29nB230_p0251a14║口卻無開處。』」師曰：「二遠祖風規各露，千載煥然。山僧
J29nB230_p0251a15║者裏亦有一偈，一并舉似：天王高踞古荊州，兩次爐
J29nB230_p0251a16║開喜聚頭。今日牢關放一線，驢兒馬子任風流。」
J29nB230_p0251a17║徑山容師翁忌，上堂。「子規啼血染華枝，記得去年此
J29nB230_p0251a18║日時。流水白雲常在望，恩光何處不逢伊。」
J29nB230_p0251a19║上堂。舉：「僧問鹽官安國師：『如何是本身盧舍那？』官曰：
J29nB230_p0251a20║『與老僧過淨瓶來。』僧將淨瓶至，官曰：『卻安舊處著。』僧
J29nB230_p0251a21║送至本處，復來請問。官曰：『古佛過去久矣。』」師曰：「國師
J29nB230_p0251a22║覿面提持，儼若細雨灑衣看不見，閒華落地聽無聲。
J29nB230_p0251a23║者僧臨機錯過，不知掬水月在手，弄華香滿衣。今日
J29nB230_p0251a24║或有人問天王：『如何是本身盧舍那？』劈脊便棒。」
J29nB230_p0251a25║上堂。「禾黍不陽豔，競栽桃李春。翻令力耕者，半作賣
J29nB230_p0251a26║華人。若如此去，妄以別峰相見，尤是操手不堅。若不
J29nB230_p0251a27║如此，可惜三尺龍鬚，喚作尋常破布。雖然，白雲乍可
J29nB230_p0251a28║來青嶂，明月難教下碧天。」
J29nB230_p0251a29║結夏，上堂。「江陵郭外，古寺天王，肇自悟祖，元和大唐，
J29nB230_p0251a30║殿閣高廣，廊廡脩長，古槐龍竹插庭中而瑞影重疊，
J29nB230_p0251b01║翠柳喬松護徑外而景色深蒼，氣吞荊楚，狀壓瀟湘，
J29nB230_p0251b02║宗風播而驅魔遠，慧日曜而曉夜長，是以流芳百世，
J29nB230_p0251b03║千古弘揚。惜乎遭於兵燹，灰然盡已消亡，瓦礫遍而
J29nB230_p0251b04║生荊棘，鐘聲斷而臥虎狼，四眾無依仰，人天失所望。
J29nB230_p0251b05║幸爾時復至，其理燦然彰，駐錫剛三載，已構幾雲堂，
J29nB230_p0251b06║可以棲雲水，可以作寶坊，冬結死生制，夏設禁足方。
J29nB230_p0251b07║勸諸人，歇心狂，漫將艸鞋繫，且自挂缽囊，安居平等
J29nB230_p0251b08║智，同憩圓覺場。務豈養牙爪？庶亦操鋒鋩，期待九夏
J29nB230_p0251b09║滿，為汝別商量。」乃以拂子揮一揮，曰：「眾中若有箇漢
J29nB230_p0251b10║出來道：『和尚既為臨濟兒孫，應用驅耕奪食之手，況
J29nB230_p0251b11║乃結夏安居，慈禪敦請陞座，安可與人打葛藤乎？』山
J29nB230_p0251b12║僧不覺莞爾一笑。何也？衣裏寶珠人盡有，輕輕一點
J29nB230_p0251b13║自煇光。」
J29nB230_p0251b14║上堂。「隱宗隱覺二禪德，三請殷殷為法說，一祈己躬
J29nB230_p0251b15║壽綿延，一祈雙親超樂國。天王計較無言申，聊借焦
J29nB230_p0251b16║桐通玅語。」乃作撫琴勢，曰：「佛殿山門相鬥額，合談此
J29nB230_p0251b17║事人莫測，德山祖師特地來，與伊各各棒三十。無量
J29nB230_p0251b18║劫來原無死，生亦何求壽何竭？葉落千林蒼翠深，雲
J29nB230_p0251b19║開萬里光皎潔。」喝一喝，曰：「看！看！佛殿山門、德山祖師
J29nB230_p0251b20║被天王一喝，各各俱向高山流水琴聲韻裏去也。諸
J29nB230_p0251b21║人且道：天王撫琴意作麼生？不因吾指引，安見天邊
J29nB230_p0251b22║月？」
J29nB230_p0251b23║上堂。舉：「僧問雲門：『如何是超佛越祖之談？』門曰：『胡餅。』」
J29nB230_p0251b24║師曰：「雲門雖是信乎拈來著著皆親，要且令人帶齒
J29nB230_p0251b25║黏牙。今日若有人問天王：『如何是超佛越祖之談？』但
J29nB230_p0251b26║向他道：『箇箇頂𩕳七華八裂。』委悉麼？」拈拄杖一齊打
J29nB230_p0251b27║散。
J29nB230_p0251b28║解夏，上堂。「金風初拂，火雲漸消，解開布袋，任爾逍遙。
J29nB230_p0251b29║蹋遍三千世界，詎知大地無寸土？看盡五湖風景，誰
J29nB230_p0251b30║識總添妄情生？玅道匪從外得，靈機本自現成，火不
J29nB230_p0251c01║待日而熱，風不待月而涼。如此會得，不須續鳧截鶴，
J29nB230_p0251c02║安用棄水覓波？如此不會，十世古今始終不離於當
J29nB230_p0251c03║念，無邊剎海自他不隔於毫端。汝等今日去即是？不
J29nB230_p0251c04║去即是？眼裏有筋定得價，皮邊無血一生貧。」
J29nB230_p0251c05║誕日，上堂。「慚愧吾儂道業荒，一年一度引人忙，陞堂
J29nB230_p0251c06║代鼓無言說，聊借龜毛為敷揚。」豎拂子，曰：「見麼？」擊香
J29nB230_p0251c07║几，曰：「聞麼？聞見洞然開笑面，一人有慶萬人歡。」
J29nB230_p0251c08║結制，上堂。舉：「倚遇禪師曰：『法昌今日開爐，行腳僧無
J29nB230_p0251c09║一箇，唯有十八高人，緘口圍爐打坐。』」師曰：「大小法昌
J29nB230_p0251c10║家風嚴冷，十八高人鍛出骨髓。茲者天王開爐，不須
J29nB230_p0251c11║木人向火。幸有衲僧數輩，只是不得妝模作樣，胡思
J29nB230_p0251c12║亂想。但饑來喫飯，倦來打眠，隨緣歲月，任運無為。正
J29nB230_p0251c13║值太平時節，不須特地干戈。苟或不會，且去鑽龜打
J29nB230_p0251c14║瓦。」
J29nB230_p0251c15║上堂。舉：「古德曰：『山居何所有？嶺上多白雲。只可自怡
J29nB230_p0251c16║悅，不堪持贈君。』」師曰：「古德雖是徹底風流，檢點不無
J29nB230_p0251c17║慳吝。茲者天王迥居村落，水闊山遙。禪人特來虔辦
J29nB230_p0251c18║香齋，禮請說法，豈可徒然孤負？未免聊述偈言：村居
J29nB230_p0251c19║何所有？門前水一河。自己用不盡，人來贈一波。且道
J29nB230_p0251c20║與古德相去多少？」
J29nB230_p0251c21║解制，上堂。「衲僧巴鼻，本自圓成，百日之功，徒勞苦辛。
J29nB230_p0251c22║今日天王布袋解開，是鳳者任爾翀霄，是龍者隨汝
J29nB230_p0251c23║歸海，逍遙乎笑傲風塵，彷徨乎橫吞巨浪，興滴水之
J29nB230_p0251c24║波瀰漫宇宙，傾無價之珠光吞日月，使大地群生一
J29nB230_p0251c25║箇箇飽餐富足。眾中還有其人麼？有，則出來為汝證
J29nB230_p0251c26║據；若無，莫道天王不為汝道破。刀山劍樹難回互，鑊
J29nB230_p0251c27║湯爐炭莫思惟。」
J29nB230_p0251c28║觀音寺淡夫薦師，請上堂。僧問：「百艸頭上無邊身，剎
J29nB230_p0251c29║剎塵塵盡本真，更有一般奇特處，蕅絲牽動鐵崑崙。
J29nB230_p0251c30║若怕上座今日五七，還來受薦麼？」師曰：「沙市街頭千
J29nB230_p0252a01║尺井，觀音寺裏兩函經。」進曰：「淨智玅圓，本無變異，那
J29nB230_p0252a02║箇是亡靈無生面目？」師曰：「昨夜落華雨，今朝流水香。」
J29nB230_p0252a03║進曰：「如此則超度了也。」師曰：「消得龍王多少風？」乃曰：
J29nB230_p0252a04║「五七三十五，行人未到家，秋風吹杖笠，玉露冷袈裟。
J29nB230_p0252a05║舉望鄉關遠，回頭日已斜，迢迢何處去？萬里寄寒鴉。
J29nB230_p0252a06║魂兮歸來，四方雖極樂，爭及此榮華？」舉拂子，曰：「無生
J29nB230_p0252a07║玅體縣如鏡，萬古千秋不覆遮。」
J29nB230_p0252a08║上堂。「秋山虛碧，秋水淼茫，秋月清皎，秋風颯涼。北牖
J29nB230_p0252a09║開兮天自爽，南簾捲動晚荷香，真機獨露無回互，面
J29nB230_p0252a10║目全彰絕覆藏。諸人如此會去，三世諸佛無處安名，
J29nB230_p0252a11║歷代祖師何勞啟口？視死生如晝夜，以三界作蘧廬，
J29nB230_p0252a12║優游乎去來何礙？瀟灑焉喜怒不遷。於中運用神通，
J29nB230_p0252a13║垂機格外，一念頃入無量香水海、無量四天下，其中
J29nB230_p0252a14║所有眾生，若僧、若俗，若男、若女，若龍、若仙，若畜生、若
J29nB230_p0252a15║餓鬼，若有形、無形，有想、無想，乃至情與無情，一時化
J29nB230_p0252a16║度，各各坐寶蓮華成等正覺。雖然，猶未是衲僧分上
J29nB230_p0252a17║事。蓋為衲僧分上，無動、無靜，無凡、無聖，無大、無小，無
J29nB230_p0252a18║欠、無賸，無生、無滅，無垢、無淨，是故號為金剛種智、般
J29nB230_p0252a19║若真空。茲者檀信諷此尊經一藏，特請表揚，遂此畫
J29nB230_p0252a20║蛇添足。還信得及麼？金剛不壞無今古，體遍河沙無
J29nB230_p0252a21║量功，求者如同山谷響，扣聲洪亦應聲洪。」
J29nB230_p0252a22║地藏回，上堂。僧問：「上有天王，下有地藏，兩座道場，或
J29nB230_p0252a23║上或下，今日歸來有何法說？」師曰：「虎渡綠楊藏睡眼，
J29nB230_p0252a24║龍洲芳艸隱昂頭。」進曰：「如此則坐致太平，共樂無為。」
J29nB230_p0252a25║師曰：「知恩誰是報恩人？」乃曰：「自出荊南已四年，歸來
J29nB230_p0252a26║景物尚依然，庭前柏樹垂青翠，屋後楊枝帶綠煙。海
J29nB230_p0252a27║會聖凡仍踊躍，雲臻禪子復蹁躚，報君兩耳分明聽，
J29nB230_p0252a28║大道由來不變遷。雖然，日往月來，韶光若箭，相見人
J29nB230_p0252a29║人朱顏凋謝，又如何說箇不變遷底事？」揮拂子，曰：「須
J29nB230_p0252a30║知別有孃生面，一度回光轉現前。」
J29nB230_p0252b01║四十誕日，上堂。僧問：「麟繞其室，聖德垂於千古；龍吐
J29nB230_p0252b02║其水，佛教演及千秋。聖德佛教且不問，如何是本來
J29nB230_p0252b03║面目？」師曰：「有眼無耳朵，六月火邊坐。」進曰：「識得箇中
J29nB230_p0252b04║消息子，拈來端祝法中王。」師曰：「箇中消息試拈出看。」
J29nB230_p0252b05║進曰：「昨夜南宮結瑞彩，今朝北極降生辰。」師曰：「不是
J29nB230_p0252b06║箇中事。」乃曰：「去年三十九，今年又四旬，世事如何急？
J29nB230_p0252b07║光陰不暫停。今春買得棹，真州扺四明，育王曾兩宿，
J29nB230_p0252b08║太白只一行。仰觀鎖翠額，改作景倩亭，不思構亭者，
J29nB230_p0252b09║念與斯山存。今人何故為？抑人矜己能，良心安可在？
J29nB230_p0252b10║況復義與仁。遂爾乃返棹，福嚴埽祖塋，三月歸真州，
J29nB230_p0252b11║天王又相迎。五月仍長發，八月始至荊，今又十月二，
J29nB230_p0252b12║諸賢慶賤辰。賤辰不可慶，無滅亦無生，相期諸道者，
J29nB230_p0252b13║證取不壞身。如何是不壞身？等閒一鴈凌空語，聞著
J29nB230_p0252b14║人人兩耳清。」
J29nB230_p0252b15║結制，上堂。「爐韛重開，自有斬新氣象；鉗錘再握，豈無
J29nB230_p0252b16║可鑿之材？碧潭明月，再三撈摝；赤肉團邊，直須薦取。
J29nB230_p0252b17║不可朝三暮四，爐韛之所多鈍鐵；央央庠庠，良醫之
J29nB230_p0252b18║門足病夫。或仍佇思，白雲萬里。」
J29nB230_p0252b19║臘八，上堂。「冷坐六年人不知，明星一見果希奇。通身
J29nB230_p0252b20║慶快無窮樂，雪裏梅華只一枝。」
J29nB230_p0252b21║除夕，立春，上堂。僧問：「隆冬未盡臘梅寒，年到二十驚
J29nB230_p0252b22║歲殘。爆竹一聲催臘去，迎春童子笑欣歡。如何是除
J29nB230_p0252b23║夕底佛法？」師曰：「老鼠入牛角。」進曰：「具眼頂門都裂碎，
J29nB230_p0252b24║風光到此有誰爭？」師曰：「看取轉身時。」乃曰：「一歲今朝
J29nB230_p0252b25║始便休，幸逢春日又開眸。村東老父敲畫鼓，舍北兒
J29nB230_p0252b26║童輥木毬。相喚相呼同翫賞，自歌自舞樂優游。人生
J29nB230_p0252b27║幾度逢斯景，未得心開空白頭。現前還有心開底麼？
J29nB230_p0252b28║有則出來呈見解，不風流處也風流。」
J29nB230_p0252b29║元旦，上堂。「元正啟祚，萬物咸新，普天之下，共樂芳辰。
J29nB230_p0252b30║露柱稽首，祝堯風而永扇；燈籠下拜，願舜日以長明。
J29nB230_p0252c01║干戈休靜，人人鼓腹以謳歌；是非殄滅，家家百慶而
J29nB230_p0252c02║千祥。林下衲僧，隨緣樂道，飯蔬飲水，聊延歲月。有時
J29nB230_p0252c03║浩歌一聲，引山青而水綠；有時密移一步，動風行而
J29nB230_p0252c04║艸偃。非世亂所能致，蓋太平而使然。委悉麼？但得胸
J29nB230_p0252c05║頭除妄想，自然得見好豐年。」
J29nB230_p0252c06║解制，上堂。「喝下承當未足親，棒頭取證可憐生，青天
J29nB230_p0252c07║白日開雙眼，又向旁人覓路行。所以玄沙不出嶺，道
J29nB230_p0252c08║風一種別然清，於今若解知端的，免教走北又南行。」
J29nB230_p0252c09║檀越送彌勒佛入寺，上堂。「兜率天宮不肯住，無端乃
J29nB230_p0252c10║爾下生來，為他濁世沉淪者，布袋解開人不回。孰謂
J29nB230_p0252c11║眾生容易度？卻教憨坐玉樓臺，今日喜逢同一會，是
J29nB230_p0252c12║生是佛笑顏開。何故？塵勞火宅焚無已，誰信龍華有
J29nB230_p0252c13║快哉？」
J29nB230_p0252c14║浴佛，尼領信女請上堂。「尊貴天生自不同，丰神纔出
J29nB230_p0252c15║獨稱雄。周行七步乾坤窄，一顧四方眼界空。浩蕩胸
J29nB230_p0252c16║襟忘世表，超然氣骨振寰中，至今處處難回避，惡水
J29nB230_p0252c17║年年淋一通。殊不知，佛真法身猶若虛空，應物現形
J29nB230_p0252c18║如水中月。汝等盡大地人，至四月八日浴佛，不知何
J29nB230_p0252c19║佛而可浴乎？須自腳跟拶破、面門迸開，露真機於腦
J29nB230_p0252c20║後、展大用於目前，方乃驗俱胝不下笠子，指趙州驀
J29nB230_p0252c21║直臺山，千古風概靄然，一朝舉起慶甚。」良久曰：「拂拂
J29nB230_p0252c22║熏風來殿閣，骨毛寒徹醉心開。歸恩無限天人供，白
J29nB230_p0252c23║日從教起法雷。」喝一喝。
J29nB230_p0252c24║新鐘上架，上堂。「火內翻身見好手，紅爐突出始稱雄。
J29nB230_p0252c25║五回歷盡鉗錘力，今日功成便不同。所以挺出人前，
J29nB230_p0252c26║範模宏大，號令叢林，規繩雍肅。朝扣焉，上徹天宮，群
J29nB230_p0252c27║仙天眾悟圓通而齊成正覺；暮擊焉，下通地府，山君
J29nB230_p0252c28║水王消鬥爭而早得解脫。況無主孤魂、有心眾生，一
J29nB230_p0252c29║聆清音，頓悟真常。然則耳聽終難會，眼聞始得親。」
J29nB230_p0252c30║馮總鎮北歸，請上堂。「秋風颯颯，梧葉飄飄，祖師面目，
J29nB230_p0253a01║廓爾昭昭。如此會得，秋空皓月光燭皎，照了今時及
J29nB230_p0253a02║古時；如此不會，夜靜坐來身未暖，一聲鴻鴈海門開。
J29nB230_p0253a03║所以，靈機撥動，珠回玉轉，處處故園春色，奚論終條
J29nB230_p0253a04║及蓬島？在在家鄉田地，何分楚國并幽州？來也，澤及
J29nB230_p0253a05║荊南施雨露；歸也，風生涿鹿菊華黃。只如奉旨榮歸
J29nB230_p0253a06║又作麼生？皇恩真浩蕩，聽唱凱歌回。」
J29nB230_p0253a07║臘八，大意剃度，上堂。「西來大意，乃釋迦悟明星而起；
J29nB230_p0253a08║圓顱之僧，實陳如剃鬚髮為初。是以西天四七、東土
J29nB230_p0253a09║二三所傳者，傳此意也；衡嶽、匡廬、天台、五臺所居者，
J29nB230_p0253a10║居此僧也。便乃處處得舟而登岸，人人假路以還家，
J29nB230_p0253a11║塵勞無縛，生死門開。奇哉！眾生俱有佛性，只因妄想
J29nB230_p0253a12║不能得證。」良久，曰：「剷卻門前艸，天然特地來。」
J29nB230_p0253a13║到棲賢，上堂。「若據此事，非聲非色，無相無名，天地莫
J29nB230_p0253a14║能合其德，日月莫能諭其明，江山不能齊其壽，聖凡
J29nB230_p0253a15║不得同其侶，造物豈能遷運？鬼神莫測端倪。洋洋乎
J29nB230_p0253a16║大而充塞十虛，芒芒焉小而入一微塵。且夫明明歷
J29nB230_p0253a17║歷，迥脫古今，惜乎今日宗風變異，人事更常，不但無
J29nB230_p0253a18║由發明此事，而此事漸而惛懵矣。何也？蓋為師者全
J29nB230_p0253a19║不諳從上風規，一味麤心浮息，只貴門庭熱鬧，不顧
J29nB230_p0253a20║大法陵遲；為學者亦不具擇法擇師之眼，唯趨勢趨
J29nB230_p0253a21║時而入，俱以佛法禮樂擿之度外。如此，寧不悲哉？是
J29nB230_p0253a22║故何由發明此事也？今幸諸人入此寶山，須將平日
J29nB230_p0253a23║氣息拋向漢陽江裏，更入紅爐重新煆煉，儻得一回
J29nB230_p0253a24║心光發露，似乎藏天下於天下。然昔有何隱藏？雖然，
J29nB230_p0253a25║鵬鳥鯤魚可變化，井蛙穴鼠不堪為。」
J29nB230_p0253a26║到度門，法嗣法瀾澂請上堂。「心宗肇出，有祖以來，東
J29nB230_p0253a27║山之道，北宗大起，聲光赫赫，遍滿寰宇，道業巍巍，充
J29nB230_p0253a28║塞人間。惜乎法鼓停聲，祖燈掩燄，致使萬壽山常年
J29nB230_p0253a29║煙鎖，楞伽峰終日雲籠，大通塔七零八落，張說碑苔
J29nB230_p0253a30║裏艸封，祖道不振，人天攢眉。今幸本山勤舊、玉泉諸
J29nB230_p0253b01║禪迎我首座澂公尸祝斯山，整頓舊日風規，提持現
J29nB230_p0253b02║前法令。天王到來，何以贊助？卓拄杖，曰：法鼓再撾聲
J29nB230_p0253b03║韻遠，禪燈重朗照無私。」
J29nB230_p0253b04║護國守元和尚生，請師至護國，上堂。是日三宗和尚
J29nB230_p0253b05║十二員并提臺諸官共集。師曰：「魯班門下弄斧，方是
J29nB230_p0253b06║好手；大海岸頭賣水，始見作家。若是久戰沙場，不遇
J29nB230_p0253b07║名兵宿將，終是功名不就。今日有久戰沙場底麼？」僧
J29nB230_p0253b08║出問：「打鼓弄琵琶，相逢一會家。如何是一會家？」師曰：
J29nB230_p0253b09║「天無私蓋。」進曰：「經律論師善說法，何如棒打石人頭？」
J29nB230_p0253b10║師曰：「休將閒學解，埋沒祖師心。」乃曰：「今日是我護國
J29nB230_p0253b11║禪師四十生辰，特請天王登此華座。既登座已，說箇
J29nB230_p0253b12║甚麼即得？若以三墳、五典、八索、九丘，此是儒家功幹，
J29nB230_p0253b13║奚事余言？若以五時、八教、三經、兩論，此是講主茶飯，
J29nB230_p0253b14║現有三法師在，又奚事余言？記得我臨濟先祖有則
J29nB230_p0253b15║三玄三要公案，今日拈來酬唱一回。願我禪師與此
J29nB230_p0253b16║大法并駕千秋，又使祖綱不致寂寥。臨濟一日上堂
J29nB230_p0253b17║曰：『大凡演唱宗乘，一句語須具三玄門，一玄門須具
J29nB230_p0253b18║三要，有權有實、有照有用，汝等諸人作麼生會？』便下
J29nB230_p0253b19║座。數百年來拈提雖有其人，似乃太生穿鑿，不知祖
J29nB230_p0253b20║師垂手頭頭指點、處處顯見，殺活臨機沉吟錯過。若
J29nB230_p0253b21║以配合尖新、攢湊相似以為祖宗命脈，然亦何益於
J29nB230_p0253b22║祖宗命脈哉？而學者不知拈來信手、指點由誰，浩浩
J29nB230_p0253b23║淵淵總歸一致，反以棄實就名、展轉沿襲以為本分，
J29nB230_p0253b24║然亦何益於本分哉？今日要見三玄麼？覿體全提任
J29nB230_p0253b25║殺活，臨機那得有途程？要見三要麼？手握金鞭問歸
J29nB230_p0253b26║客，夜深誰共御街行？要見權實照用麼？閒把一枝無
J29nB230_p0253b27║孔笛，臨風吹出孰知音？要見臨濟麼？寶劍揮時天地
J29nB230_p0253b28║靜，剛刀纔舉斗牛寒。然則汝等諸人又作麼生會？」喝
J29nB230_p0253b29║一喝，下座。
J29nB230_p0253b30║上堂。「德山入門棒，臨濟入門喝。如此立門庭，知君也
J29nB230_p0253c01║大錯。爭似我天王，一切都不作。東廊來者東廊行，西
J29nB230_p0253c02║廊入者西廊坐。菜是淡黃虀，粥是渾纓絡。噇飽憨憨
J29nB230_p0253c03║眠，不知紅日過。如此意分明，如此誠灑落。識得自家
J29nB230_p0253c04║底，不須妄穿鑿。」拈拄杖，喝一喝，曰：「若也都不會，又去
J29nB230_p0253c05║走驢腳。」
J29nB230_p0253c06║上堂。「喚作竹篦則觸，不喚作竹篦則背。不得有語，不
J29nB230_p0253c07║得無語。速道！速道！古人如此，大似逼死蛇作活龍。天
J29nB230_p0253c08║王今日看來，也不消得。」遂舉拄杖曰：「喚作拄杖也得，
J29nB230_p0253c09║不喚作拄杖也得。喚作山河大地也得，不喚作山河
J29nB230_p0253c10║大地也得。喚作諸人鼻孔也得，不喚作諸人鼻孔也
J29nB230_p0253c11║得。不見道，此事如珠在盤，不滯一隅。」
J29nB230_p0253c12║誕日，金粟回，上堂。「古今無二道，聖凡總一揆。生滅空
J29nB230_p0253c13║中華，去來水中月。生佛未形前，試看何面目？所以寓
J29nB230_p0253c14║叟今日生，驢腮馬額得人憎；寓叟今日死，泥牛入海
J29nB230_p0253c15║何消息？生生死死句中玄，去去來來玄中旨。十年未
J29nB230_p0253c16║蹋來時路，三徑蕭蕭苔蘚布。今朝善士結勝因，華開
J29nB230_p0253c17║十月正陽春。年年記得今日事，諸佛如來實降生。」
J29nB230_p0253c18║大心剃度，請上堂。舉：「達磨祖師曰：『吾本來茲上，傳法
J29nB230_p0253c19║救迷情。一華開五葉，結果自然成。』」師曰：「養子之緣，故
J29nB230_p0253c20║當如斯。天王也有一偈舉似諸人：吾本來茲土，說法
J29nB230_p0253c21║覓知音。子期無處見，空彈世上琴。琴，琴！何幸鶴澤畔，
J29nB230_p0253c22║相逢一大心。」
J29nB230_p0253c23║天王寺立二碑，兼碑文入荊州志，上堂。「達磨西來意，
J29nB230_p0253c24║無碑可載傳。唯憑心地印，千古播人寰。雖然，神禹篆
J29nB230_p0253c25║文岣嶁，秦皇刻石泰山，羊祜、杜預沉碑襄水，各紀其
J29nB230_p0253c26║德，垂之後世。唯吾祖至真之道，天地虛空為碑，日月
J29nB230_p0253c27║星辰為文，炳然常燿，文彩全彰。欲紀其道，正如空中
J29nB230_p0253c28║鐫鳥蹟，水裏繪魚蹤。何則？蓋所紀者名，名者實之賓，
J29nB230_p0253c29║於事即得，於理未可，然事即理也。天王道悟禪師之
J29nB230_p0253c30║碑，唐荊南節度使丘公手撰，載於皇藏。悟嗣馬祖，傳
J29nB230_p0254a01║其法，有龍潭崇信、雲門法眼，為世系嫡血。後有無識
J29nB230_p0254a02║者，混爭為祖，萬口喁喁，竟不能得者。賴有此碑，今寺
J29nB230_p0254a03║鼎興，重樹豐碑，鄭工部顯雲居為文，仍附大藏；胡驛
J29nB230_p0254a04║憲修入郡乘。千載之下，宗派分明，疑情永息。」卓拄杖
J29nB230_p0254a05║曰：「一言截斷千差路，不是曹娥讀夜碑。」
J29nB230_p0254a06║上堂。「流泉是命，湛寂是身。千波競起，是文殊境界；一
J29nB230_p0254a07║亙晴空，是普賢床榻。古德只解扶起，不解放倒。」拈拄
J29nB230_p0254a08║杖曰：「一拳拳倒黃鶴樓，一趯趯翻鸚鵡洲。文殊普賢
J29nB230_p0254a09║無處覓，釋迦彌勒是他奴。荊江千里飛帆急，巫峽猿
J29nB230_p0254a10║啼過客愁。汝道孔明因甚在廟裏彈指？」
J29nB230_p0254a11║還燈敏薦親，請上堂。「昔那吒太子析肉還母、析骨還
J29nB230_p0254a12║父，然後現本身、運大神通為父母說法。既肉還母、骨
J29nB230_p0254a13║還父，又將甚麼為身？還會麼？肉還母、骨還父，此身歷
J29nB230_p0254a14║歷如杲日，所說法時無別法，但明本身萬事畢，報父
J29nB230_p0254a15║酬母勿外求，頂天立地全渠力。」
J29nB230_p0254a16║薦亡，請上堂。「固山婦死求吾薦，本自無生誰得知？楚
J29nB230_p0254a17║水東流情不斷，吳山西顧紫雲低。華開榴火明明見，
J29nB230_p0254a18║果結桃仁處處垂。堪笑莊周蝴蜨夢，到頭難免自狐
J29nB230_p0254a19║疑。不狐疑，婦是江南采藥女，今去茅山尋練師。」
J29nB230_p0254a20║天王寺遺蹟古鐵入荊州志，上堂。「浩浩天地間，守護
J29nB230_p0254a21║有靈物。天王建於唐，節使捐資闢。不意宋季時，武穆
J29nB230_p0254a22║貯火藥。繇是燬於火，靡有孑遺立。獨有不磨心，塊鐵
J29nB230_p0254a23║留遺蹟。何物乃鎔成，人竊不能舉。動即起晦冥，撫摩
J29nB230_p0254a24║擊雷雨。臥在宿莽中，寒煙為伴侶。經今七百年，我來
J29nB230_p0254a25║覓寺址。挽八殿庭中，朱闌莊飾爾。荊南巡憲公，采入
J29nB230_p0254a26║郡乘內。以補備遺篇，相傳不朽事。還識不朽事麼？七
J29nB230_p0254a27║百年來顯異蹟，守護法席見重興。」
J29nB230_p0254a28║
J29nB230_p0254a29║
J29nB230_p0254a30║水鑑海和尚六會錄卷二