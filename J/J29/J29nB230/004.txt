J29nB230_p0258b01║水鑑海和尚六會錄卷四
J29nB230_p0258b02║嗣法門人原璨等編
J29nB230_p0258b03║嘉興金粟山廣慧禪寺語錄
J29nB230_p0258b04║康熙十五年丙辰，浙江方伯李士楨請師住嘉興金
J29nB230_p0258b05║粟，檄嘉興太守盧崇興、海鹽令公張素仁，同搢紳查
J29nB230_p0258b06║培繼、張惟赤、彭孫遹、徐升貞、朱景肅、鄭亮、張協、吳甫，
J29nB230_p0258b07║及張幼節、蔡行馨、張㬶等專員，齎啟至楞嚴寺敦請。
J29nB230_p0258b08║師受請，上堂：「五剎住持無可補，廿年說法愧人天。何
J29nB230_p0258b09║堪今又官差至，拽向鹽官起法筵。祖翁田地如荒廢，
J29nB230_p0258b10║敢不摳衣力向前。自顧樗才難附望，諸公何事苦相
J29nB230_p0258b11║延。」顧左右良久，曰：「業緣既爾難迴避，雨笠煙簑又上
J29nB230_p0258b12║肩。」
J29nB230_p0258b13║十二月十八日，進寺。
J29nB230_p0258b14║三門。「天王賜與華屋，要因門而入。今至門矣，且如何
J29nB230_p0258b15║入？樓閣門開無界限，天宮帝闕好徘徊。」
J29nB230_p0258b16║韋馱。「北俱盧洲佛不化，君唯擁護在三洲。堅持寶杵
J29nB230_p0258b17║魔軍伏，法社從今展大猷。」
J29nB230_p0258b18║伽藍。「精藍千古嘉聲舊，力護殷勤志已深。今日從新
J29nB230_p0258b19║三囑託，祇園金粟一般心。」
J29nB230_p0258b20║祖師。「西天東土，四七二三，數到於今六十九。不知誰
J29nB230_p0258b21║憶老瞿曇，光明炯炯再和南。」
J29nB230_p0258b22║佛殿。「金粟如來，充滿十虛。進也頭頭磕著，退也步步
J29nB230_p0258b23║蹋翻。今日和南雖特地，一番舉起見光煇。」
J29nB230_p0258b24║祖堂。「淵源有自，一脈流長，皇哉吾祖，曷盡聯芳。雖然，
J29nB230_p0258b25║撒手到家人盡識，更無一物獻尊堂。」
J29nB230_p0258b26║據室。「龍宮虎穴，幸爾親登；虎子龍孫，不須更問。會麼？
J29nB230_p0258b27║攫霧挐雲須猛利，興雲布雨不尋常。」
J29nB230_p0258b28║拈啟。「言言珠玉，句句真機。東魯微言載不得，西來大
J29nB230_p0258b29║意莫能該。是箇甚麼？」復舉起，曰：「總不被蓋囊藏。」
J29nB230_p0258b30║法座。「向上一路，千聖同登。擬若如何，白雲萬里。今日
J29nB230_p0258c01║試看山僧，縱觀瀉出飛禽蹟，徐行蹋斷流水聲。」
J29nB230_p0258c02║拈香。「此一瓣香，散之則彌於六合，斂之則入於芥城，
J29nB230_p0258c03║至尊至賢，為瑞為祥，爇向爐中，祝延
J29nB230_p0258c04║今上皇帝聖躬萬壽，恭願八方奏凱歸王化，萬姓歌
J29nB230_p0258c05║謠樂太平。此一瓣香，覆載天地，刻雕眾形，從古迨今，
J29nB230_p0258c06║曾無有異，奉為在朝文武、請主、藩臺、郡伯、縣君、搢紳
J29nB230_p0258c07║等，伏願永作王庭柱石，恒為法苑干城。此一瓣香，持
J29nB230_p0258c08║綸把釣二十餘年，幾思息影於空山，誰知欲隱更彌
J29nB230_p0258c09║露，此是第六回拈出，奉為傳臨濟正脈三十二世重
J29nB230_p0258c10║闢興陽溳翁敬先師，伏願寂光從定起，再出作津梁。」
J29nB230_p0258c11║僧問：「法筵大啟，龍象交參。第一義諦即不問，入院陞
J29nB230_p0258c12║堂事若何？」師曰：「鐵笛一聲角嶺落，乾坤千古夢驚回。」
J29nB230_p0258c13║進曰：「如此則如龍得水，似虎逢山去也。」師曰：「山僧功
J29nB230_p0258c14║不浪施。」問：「紛紛瑞雪滿瑤臺，幾度呼童埽不開。只如
J29nB230_p0258c15║埽開後如何？」師曰：「康僧橋上望。」進曰：「今日大清國內
J29nB230_p0258c16║古佛出世，人天大眾盡得沾恩。」師曰：「伶俐衲僧。」問：「楚
J29nB230_p0258c17║雲一片度江陵，千里迢迢赴祖庭。金粟天王同一脈，
J29nB230_p0258c18║就中消息請師陳。」師曰：「獨桑鼓擊韻如雷。」進曰：「幾聲
J29nB230_p0258c19║清韻人天聳，九十九峰齊點頭。」師曰：「高山流水，幸遇
J29nB230_p0258c20║知音。」乃曰：「黃面出世，碧眼西來。千言萬語，不為別事。
J29nB230_p0258c21║所以道，我此法印為欲利益世間，故說在所遊方，勿
J29nB230_p0258c22║妄宣傳。今日大清國內浙江海鹽金粟山沙門慧海
J29nB230_p0258c23║入院陞堂，端為上祝
J29nB230_p0258c24║皇圖鞏固、帝道遐昌，下願一切眾生成等正覺、超諸
J29nB230_p0258c25║解脫。雖然，如何是我此法印勿妄宣傳？」卓拄杖，曰：「倚
J29nB230_p0258c26║闌不覺成癡兀，又得黃鸝喚一聲。」起座，曰：「金粟名山
J29nB230_p0258c27║肇建於康僧赤烏之年，廣慧法席弘開於天啟，密雲
J29nB230_p0258c28║師祖、費師翁說法茲山，十周寒暑。諸伯父繩繩繼武，
J29nB230_p0258c29║芳躅九員，遂爾四方知名，天下祖席。惜乎年來斯風
J29nB230_p0258c30║寂莫，法幢凋零。山僧庶事不才，謬承諸公大命，委以
J29nB230_p0259a01║尸視傳燈。今日看來，何似鼠尾續貂？然而諸公不忘
J29nB230_p0259a02║付託，始終擁護。金粟興隆，不卜可知。」
J29nB230_p0259a03║埽三塔，上堂。「雞足山中成滯貨，何如一穴藏家珍？金
J29nB230_p0259a04║剛舍利非吾事，今日親瞻不壞身。全身坐斷無今古，
J29nB230_p0259a05║綠水青山不老春。且道三即一，一即三，摩醯三隻眼，
J29nB230_p0259a06║千古意分明。」（密和尚法衣塔、費和尚舍利冏塔、車和尚全身塔同在一室。）
J29nB230_p0259a07║元旦上堂。「新年新月，新日新時，新長老披新法衣，所
J29nB230_p0259a08║說新法。如何是新法？相逢三盞酒，醉得眼瞇[目*麻]。」
J29nB230_p0259a09║上堂。「今朝是人日，佛法無固必。打鼓高陞堂，隨分說
J29nB230_p0259a10║幾句。諸人休自眼𥉌眵，一天紅日頂門出。」
J29nB230_p0259a11║上堂。「二月晴，黃鸝鳴，瞌睡重，總不聞。咄！醒醒！」
J29nB230_p0259a12║上堂。「二月春將半，桃華開爛熳。禪和眼皮寬，覷著都
J29nB230_p0259a13║不辨。獨有靈雲老，喚作看華漢。古今誰似伊？一見不
J29nB230_p0259a14║再見。咄！今日華枝插滿頭，誰羨秦時鍍鑠鑽？」
J29nB230_p0259a15║上堂。「有句無句，如藤倚樹。樹倒藤枯，句歸何處？」拍膝
J29nB230_p0259a16║一下，曰：「雲在嶺頭閒不徹，水流澗底太忙生。」
J29nB230_p0259a17║上堂。「德山見人便棒，亂世姦雄；臨濟見人便喝，太平
J29nB230_p0259a18║艸賊。其餘小技不足為道，只如金粟意作麼生？手提
J29nB230_p0259a19║三尺劍，為斬不平人。」
J29nB230_p0259a20║上堂。舉：「真淨曰：『頭陀石被莓苔裏，擲筆峰遭薜荔纏。
J29nB230_p0259a21║羅漢院一年度三箇行者，歸宗寺裏參退喫茶。』」師曰：
J29nB230_p0259a22║「真淨翁舌頭拖地了也。金粟又不然，角里山前柏參
J29nB230_p0259a23║天，秦駐峰上雲靉靆。擊碎犀牛扇，捶破鹽官鼓。金粟
J29nB230_p0259a24║寺裏上堂，無法可說。」
J29nB230_p0259a25║上堂。「今朝恰是三月三，桃華李華舒新顏，多少行人
J29nB230_p0259a26║覓不見，只在枝頭看轉難。既不在枝頭看，在甚處看？」
J29nB230_p0259a27║拍香几大笑，曰：「知麼？迦葉微笑，山僧大笑。然看華有
J29nB230_p0259a28║如此之樂，汝等為甚不知？」
J29nB230_p0259a29║上堂。舉：「五祖曰：『如何是禪？閻浮樹在海南邊。近則不
J29nB230_p0259a30║離方寸，遠則十萬八千。畢竟如何？禪禪。』」師曰：「金粟也
J29nB230_p0259b01║有道處。如何是禪？鼻孔眉毛在眼前。幾度覓時都不
J29nB230_p0259b02║見，空使少林坐九年。畢竟如何？禪禪。」
J29nB230_p0259b03║上堂。「一華拈出，笑倒傍觀。那堪別有所傳，只得倒卻
J29nB230_p0259b04║門前剎竿。缺齒老胡，聽事不真。將謂實有此事，十萬
J29nB230_p0259b05║里迢迢西來。不知一言不契，默爾淒淒渡大江。自後
J29nB230_p0259b06║分皮分髓付兒孫，究竟覓心不可得。磨磚作鏡，駕車
J29nB230_p0259b07║打牛，引他不著。一喝三日，耳聾三度。六十大棒，虛空
J29nB230_p0259b08║釘橛。乃至門庭高豎，七事隨身，手忙腳亂。金剛圈，栗
J29nB230_p0259b09║棘蓬，新婦騎驢阿家牽，描畫不就。樹倒藤枯，句歸何
J29nB230_p0259b10║處？不覺呵呵大笑。且道笑箇甚麼？三千劍客歸何處？
J29nB230_p0259b11║空留明月照黃昏。」
J29nB230_p0259b12║楊進士同弟為父明樓公忌，請上堂。「恩重丘山情未
J29nB230_p0259b13║已，須憑法雨薦親爺，生曾三十年持素，感發二郎文
J29nB230_p0259b14║武車。一點靈光常不昧，幾年香火屬誰家？於今親受
J29nB230_p0259b15║法王記，去也來兮眼不華。且道明樓即今在甚麼處？
J29nB230_p0259b16║佛祖位中留不住，夜來依舊宿蘆華。」
J29nB230_p0259b17║師揚州回，上堂。「依俙越國去年事，彷彿揚州今日來。
J29nB230_p0259b18║桃李春風開欲遍，扁舟直過姑蘇臺。有景眼前說不
J29nB230_p0259b19║盡，笙歌叢裏醉扶回。勸諸人，好歸來。自是不歸歸便
J29nB230_p0259b20║得，五湖煙景自悠哉。」
J29nB230_p0259b21║復舉：「雪峰曰：『望州亭與汝相見了也，烏石嶺與汝相
J29nB230_p0259b22║見了也，僧堂前與汝相見了也。』」師曰：「雪峰雖是直捷
J29nB230_p0259b23║提持，要且只在門頭戶口說話。金粟今日歸來，相逢
J29nB230_p0259b24║把手，笑語一堂，不用格外指點，自然春風滿面。汝等
J29nB230_p0259b25║還識金粟與汝相見處麼？」卓拄杖，下座。
J29nB230_p0259b26║上堂。「浙東山，浙西水，四海五湖王化裏，今朝法令行
J29nB230_p0259b27║吳越，蕩蕩春風闔國起。問諸人，委不委？相逢出手展
J29nB230_p0259b28║當陽，法幢建立非小爾。眾中還有出手者麼？若無，金
J29nB230_p0259b29║粟先出手去也。」拈棒一齊打散。
J29nB230_p0259b30║徑山容和尚忌，上堂。「師翁老和尚，本山第三祖，坐斷
J29nB230_p0259c01║金粟峰，十年忘寒暑。一棒起宗風，人天徹骨髓，歸真
J29nB230_p0259c02║語谿頭，忽然十七歲。不肖海法孫，忝住金粟席，瞻師
J29nB230_p0259c03║遺澤，拜師影堂，追之無已。茲逢遠忌，點甌茶，爇爐香，
J29nB230_p0259c04║匍匐真前，稽首頓首。汝等還見老和尚麼？」揮拂子，曰：
J29nB230_p0259c05║「長恨春歸無覓處，不知轉入此中來。」
J29nB230_p0259c06║送春，上堂。「幾番刻骨為青春，纔接春來又送春，今日
J29nB230_p0259c07║留春春不住，殘紅滿地染泥塵。」拋下拂子，曰：「須知大
J29nB230_p0259c08║地凋殘後，別有靈苗一段春。」
J29nB230_p0259c09║佛誕，上堂。僧問：「綠樹鶯聲似曲，雕梁燕語如簧。此景
J29nB230_p0259c10║此時即不問，世尊降誕事如何？」師曰：「須彌山上擊金
J29nB230_p0259c11║鐘。」進曰：「雲門道：『一棒打殺與狗子喫。』具甚麼眼目？」師
J29nB230_p0259c12║曰：「眼裏著不得沙。」進曰：「某甲即不然。」師曰：「汝道看。」進
J29nB230_p0259c13║曰：「家家門前赫日月，太平不用將軍威。」師曰：「汝聽得
J29nB230_p0259c14║須彌山上金鐘響麼？」僧罔知，師打曰：「太平寰宇斬癡
J29nB230_p0259c15║頑。」乃喝一喝，曰：「釋迦老子生也，便道：大地無寸土，鑊
J29nB230_p0259c16║湯無冷處。天上天下，唯吾獨尊。」復喝一喝，曰：「雲門大
J29nB230_p0259c17║師來也，便道：太平原是將軍定，那許將軍見太平？一
J29nB230_p0259c18║棒打殺與狗子喫，貴圖天下太平。」又喝一喝，曰：「主山
J29nB230_p0259c19║前來也。」便道：「世尊，你降生則已，何必矜誇？既大地無
J29nB230_p0259c20║寸土，人人皆是佛。雲門，你雖謂正令提持，奈何棒頭
J29nB230_p0259c21║短了，打他不著。今日因齋，不如大家慶贊。且如何慶
J29nB230_p0259c22║贊？」復喝一喝，曰：「誰人知此意？令我憶瞿曇。」
J29nB230_p0259c23║拓缽至海鹽，闔邑士紳請於天寧寺上堂。僧問：「凡聖
J29nB230_p0259c24║交參即不問，德山拓缽事如何？」師曰：「山僧今日恰上
J29nB230_p0259c25║堂。」進曰：「昔日德山，今朝和尚。」師曰：「兩重公案。」僧喝，師
J29nB230_p0259c26║曰：「是甚驢鳴馬嘶？」問：「千年祖剎，八字打開，向上一路
J29nB230_p0259c27║如何進步？」師曰：「七層塔上風鈴子，吹起天風聲韻高。」
J29nB230_p0259c28║進曰：「街頭高叫賣新鮮，不遇知音不與言。」師曰：「今日
J29nB230_p0259c29║遇著箇石敢當。」乃曰：「法鼓停聲久不鳴，今朝擊動吼
J29nB230_p0259c30║鹽城，西齋老子呵呵笑，地轉天翻何幸生？蓋楚石琦
J29nB230_p0260a01║公建大法幢於此，五應聖詔，聲揚闔國，復退老於西
J29nB230_p0260a02║齋，光潛白下，至今三百餘年，嗣響無人，祖燈晦燄，致
J29nB230_p0260a03║使人天失路，渡海無舟。況鹽官之地，人文風雅，信向
J29nB230_p0260a04║猶多，茲者山僧特入其境，一缽千家，乞諸高戶，幸有
J29nB230_p0260a05║一班緇素不忘楚石遺風，欲令祖燈挑剔，斯響振揚，
J29nB230_p0260a06║至意殷殷，三請說法，山僧見斯誠懇，欣然登座。汝等
J29nB230_p0260a07║要識楚石禪師面目麼？樓閣萬家火宅裏，熏風來拂
J29nB230_p0260a08║盡清涼。要識祖燈常煥麼？任從宇宙雙丸沒，一點靈
J29nB230_p0260a09║光無變更。要識斯響不絕麼？天籟喚時猶不覺，更加
J29nB230_p0260a10║潮打石頭城。雖然，汝等不得孤負西齋老子，亦不得
J29nB230_p0260a11║孤負金粟山僧。」
J29nB230_p0260a12║查給諫培繼薦母陳氏夫人，請上堂。「人之生於世也，
J29nB230_p0260a13║所▆▆福祿壽，今太夫人有子，始以令尹乃遷諫官
J29nB230_p0260a14║御史，歷任三▆載，太夫人可謂食祿厚且久也。人生
J29nB230_p0260a15║七十，古尚稱稀，今太夫人享年八十有一，康而又寧，
J29nB230_p0260a16║太夫人可謂得壽高且安也。給諫公於聖天子前乞
J29nB230_p0260a17║假歸寧，兩載以來承歡膝下，給諫公以盡孝思之心，
J29nB230_p0260a18║太夫人亦免倚閭之望，今以微疾而終，給諫公親受
J29nB230_p0260a19║遺訓，況森森蘭桂，一門送老，太夫人可謂受福嚴且
J29nB230_p0260a20║真也。夫人生恩重，以親為大，今給諫公雖抱終天之
J29nB230_p0260a21║恨，然視太夫人得此嵩高之壽，又視自己為清白之
J29nB230_p0260a22║官，視今天下滔滔者亦可以少慼矣。山僧承給諫公
J29nB230_p0260a23║與諸縉紳當事敦延主席金粟，今持缽來鹽，值太夫
J29nB230_p0260a24║人啟手足時親為弔慰，見棺槨之美、喪禮之肅，特拈
J29nB230_p0260a25║西來大意於方廣座上一為發揚，以資太夫人逍遙
J29nB230_p0260a26║樂國，得證無量佛身。還識太夫人所證底無量佛身
J29nB230_p0260a27║麼？萬古青山常對面，幾回雲去又雲來。」
J29nB230_p0260a28║張中翰薦父都諫惟赤，請上堂。「玅性圓明，離諸名相。
J29nB230_p0260a29║諸佛菩薩所說三藏十二部契經乃名相也，歷代祖
J29nB230_p0260a30║師所立一千七百則公案乃名相也，三教諸子之書、
J29nB230_p0260b01║百王誥誓之說亦是名相，天下富貴功名、田園屋宅、
J29nB230_p0260b02║父子夫婦亦是名相，以至吾人六尺之軀，外而手足
J29nB230_p0260b03║皮毛、內而五臟六腑，總▆名相，而玅性圓明何處安
J29nB230_p0260b04║立？雖則如此，殊不知名相之中亦顯玅性。即我張公
J29nB230_p0260b05║以進士起漕郎，歷掌三科，有功國家、澤及生民，今且
J29nB230_p0260b06║不論。至如轉我荊南兵憲，未及三月奉裁其缺，老幼
J29nB230_p0260b07║哀泣如失所天，苟非我公玅性圓明之所施為，又安
J29nB230_p0260b08║能有此？然則吾人六尺之軀，若無玅性，何以支撐？富
J29nB230_p0260b09║貴功名、田園屋宅、父子夫婦，若無玅性，何以樹立？諸
J29nB230_p0260b10║子之書、百王之說乃至契經公案，若無玅性發揚，何
J29nB230_p0260b11║以開覺斯民？雖則玅性不雜於名相，而名相之中大
J29nB230_p0260b12║顯乎玅性矣。今日要見張公面目，玅性圓明也不難。」
J29nB230_p0260b13║遂以拂子向空點一點，曰：「見麼？如此見得，面目宛然
J29nB230_p0260b14║絲不挂，何須別處覓遺形？若也不見，人間富貴離名
J29nB230_p0260b15║相，天上玉樓玅性成。」
J29nB230_p0260b16║上堂。「金粟無法說，諸人何所求？達磨一隻履，投子一
J29nB230_p0260b17║瓶油，收來作一擔，隨處樂優游。可以興雲雨，可以作
J29nB230_p0260b18║慈舟，不似禿笤帚，靠在屋角頭。休！休！何處見風流？」
J29nB230_p0260b19║拓缽回，上堂。舉：「南禪師出城歸頌曰：『去時一谿流水
J29nB230_p0260b20║送，回來滿谷白雲迎。一身去住非去住，二物無情似
J29nB230_p0260b21║有情。』應菴和尚曰：『南禪師好則好，只是愛便宜。山僧
J29nB230_p0260b22║退請歸來，也有一頌舉似大眾：去時冒雨連宵去，回
J29nB230_p0260b23║來帶水又拖泥。自怪一身無定力，尋常多被業風吹。』」
J29nB230_p0260b24║師曰：「二老如此說話，可謂述盡衷腸。金粟八十餘日，
J29nB230_p0260b25║歷盡三縣五鎮，今日載歸，滿船明月，亦成一頌，聊效
J29nB230_p0260b26║嫫母：去時拂面熏風裏，回來高柳又鳴秋。自謂年來
J29nB230_p0260b27║無法說，缽盂開口笑吾儔。」
J29nB230_p0260b28║天童悟和尚忌，上堂。「年年七月七，老祖是祥辰，老祖
J29nB230_p0260b29║真面目，斯夕看巧雲。巧雲不易見，一年一度生，布之
J29nB230_p0260b30║為雨露，若箇不沾恩？只如知恩報恩又如何道？將此
J29nB230_p0260c01║一條楖栗棒，敲風打雨起家門。」
J29nB230_p0260c02║上堂。舉：「密菴和尚因應菴和尚問：『如何是正法眼藏？』
J29nB230_p0260c03║密曰：『破沙盆。』」師頌曰：「正法何曾有眼睛？囤圇道箇破
J29nB230_p0260c04║沙盆。掀天動地難收拾，攪得三千海嶽昏。咄！易收拾，
J29nB230_p0260c05║拋向糞堆伴瓦礫，免教千載累兒孫。」
J29nB230_p0260c06║中秋，上堂。「靈山指，曹谿話，孤光炯炯照天下。何事男
J29nB230_p0260c07║兒摸壁行？千秋孤負月華明。」
J29nB230_p0260c08║興陽敬和尚忌，上堂。「奪得徑山箭，首射吳興人，後而
J29nB230_p0260c09║入漢陽，弓矢一時傾。棲賢刱闢，興陽中興，六坐道場，
J29nB230_p0260c10║念上成金。六十唱滅清川上，黃鶴樓中聽笛音，至今
J29nB230_p0260c11║五載無消息，只見風清與月明。」
J29nB230_p0260c12║結制，上堂。「金粟開，大爐韛，柴炭一星不用，通身一箇
J29nB230_p0260c13║舊話頭，抖摟虛空無處避，腳前腳後看來源，法法頭
J29nB230_p0260c14║頭歸本位，忽然碓觜盡開華，請君歸堂且喫茶。華開
J29nB230_p0260c15║也未？不然，直待來年正月半，放出春風弄爪牙。」
J29nB230_p0260c16║上堂。「西風忽爾來，庭際集深雪。凜凜寒氣生，人人凍
J29nB230_p0260c17║徹骨。翻思立雪人，乃見大英烈。所以求道真，方得少
J29nB230_p0260c18║林訣。訣訣，天下盡流芳，一華開五葉。」
J29nB230_p0260c19║上堂。舉：「雲門曰：『佛法也大有，只是舌頭短。』」師曰：「雲門
J29nB230_p0260c20║那有佛法？若有，因甚說不出？金粟舌頭，遍覆三千界。」
J29nB230_p0260c21║適殿上烏鵲叫，師曰：「汝見金粟舌頭說法麼？然則汝
J29nB230_p0260c22║道所說底是大乘法、小乘法、宗乘法、教乘法、金鎖法、
J29nB230_p0260c23║玄關法？汝若不知，問取烏鵲去。」
J29nB230_p0260c24║上堂。「太陽門下，日日三秋。明月堂前，時時九夏。因甚
J29nB230_p0260c25║昨日西風起，飄飄雪滿階。今朝日頭出，依舊洗空階。
J29nB230_p0260c26║雖然，不得被他換卻眼睛。」
J29nB230_p0260c27║上堂。「北冥有魚，其名為鯤，鯤之大不知其幾千里也；
J29nB230_p0260c28║化而為鳥，其名為鵬，鵬之背不知其幾千里也。金粟
J29nB230_p0260c29║有拄杖子，其名為棒，棒之大不知其幾千里也；化而
J29nB230_p0260c30║為鱗，其名為龍，龍之角不知其幾千里也。𨁝跳上三
J29nB230_p0261a01║十三天，築著帝釋鼻孔，東海鯉魚打一棒，雨似盆傾。
J29nB230_p0261a02║還會麼？不遇張良手，空說腹內兵。」
J29nB230_p0261a03║解制，上堂。僧問：「昔也結時，滴水滴凍；今也解時，華嘯
J29nB230_p0261a04║華開。春風滿面送行腳，一笠天涯何處留？」師曰：「萬里
J29nB230_p0261a05║一條鐵，大地無寸土。」進曰：「牡丹華下臥貓兒，千里萬
J29nB230_p0261a06║里無尋處。」師曰：「南北東西有路通。」乃曰：「結也無所結，
J29nB230_p0261a07║萬里一條鐵；解也無所解，大地無寸土。牡丹華下臥
J29nB230_p0261a08║貓兒，殷勤送上長安路。」
J29nB230_p0261a09║上堂。「天清地寧，時康道泰。三月春光景物賒，行人翫
J29nB230_p0261a10║賞通身快。普門大士申開手，摘得桃華觀自在。忽然
J29nB230_p0261a11║一陣東風雨，狼藉枝頭生感慨。會麼？不是東風華不
J29nB230_p0261a12║開，華開風打和香靄。」
J29nB230_p0261a13║上堂。「金粟禪，大海邊，浩無涯，歸百川。偃鼠飲，豈足言？
J29nB230_p0261a14║以蠡測，枉徒然。試觀變化鯤鵬日，水擊三千翼負天。
J29nB230_p0261a15║雖然，若搶榆枋而返者，奚足為道？」
J29nB230_p0261a16║上堂。「即心是佛，石中有玉。非心非佛，沙裏無油。不是
J29nB230_p0261a17║心，不是佛，陽春雪曲，和者猶稀。金粟者裏也無佛，也
J29nB230_p0261a18║無心，落落閒閒絕古今。無事康僧橋上立，菜華一片
J29nB230_p0261a19║似黃金。」
J29nB230_p0261a20║上堂。「但參活句，莫參死句。如何是祖師西來意？庭前
J29nB230_p0261a21║柏樹子是死句。如何是佛？三腳驢子弄蹄行是死句。
J29nB230_p0261a22║如何是活句？茫茫宇宙人無數，那箇男兒是丈夫？」
J29nB230_p0261a23║上堂。「千說萬說，不如不說。因甚不說？誰家灶裏火無
J29nB230_p0261a24║煙？」
J29nB230_p0261a25║上堂。舉：「僧問雲門：『如何是諸佛出身處？』門曰：『東山水
J29nB230_p0261a26║上行。』佛果曰：『天寧則不然。如何是諸佛出身處？熏風
J29nB230_p0261a27║自南來，殿閣生微涼。』」師曰：「金粟又不然。如何是諸佛
J29nB230_p0261a28║出身處？山華開似錦，澗水湛如藍。」
J29nB230_p0261a29║楊文學為室小祥，請上堂。「去年今日事堪哀，千手大
J29nB230_p0261a30║悲挽不回，今年此日腸仍斷，伊人一去不歸來。歸來，
J29nB230_p0261b01║歸來，啼鳥落華春夢斷，圓音一點笑顏開。」
J29nB230_p0261b02║上堂。「春山青，春水綠。達磨齒，雲門足。何處討風流，平
J29nB230_p0261b03║空遭委曲。至今不關風，步步沒行路。」攛下拄杖曰：「汝
J29nB230_p0261b04║等還見祖師舌頭麼？」
J29nB230_p0261b05║上堂。「萬法是心光，諸緣唯性曉。本無迷悟人，只要今
J29nB230_p0261b06║日了。既無迷悟人，又了箇甚麼？南泉斬貓，歸宗斬蛇，
J29nB230_p0261b07║汝道是何意旨？」眾無對。師曰：「了。」
J29nB230_p0261b08║上堂。「丹霞燒木佛，院主眉鬚墮。直下如委悉，招殃豈
J29nB230_p0261b09║是錯？錯！錯！眉鬚偶爾墮，通身俱踊躍。」
J29nB230_p0261b10║上堂。「今朝四月八，沐佛是生日。供養好？燒卻好？」良久
J29nB230_p0261b11║曰：「昨宵一夜黃梅雨，洗出古人自在心。」
J29nB230_p0261b12║上堂。「入得金粟門，過得祖師關。如何是祖師關？趙州
J29nB230_p0261b13║勘婆子，鼻孔被人穿。汝道趙州穿婆子底，婆子穿趙
J29nB230_p0261b14║州底？」有僧出眾一喝，師曰：「又穿卻一箇。」
J29nB230_p0261b15║上堂。「砍卻德山手，有棒打不得。截斷臨濟舌，有口喝
J29nB230_p0261b16║不得。擎叉舞笏輥木毬，總是小兒閒伎倆。現成公案
J29nB230_p0261b17║不須拈，誌公原是閒和尚。」
J29nB230_p0261b18║上堂。「今朝五月五，家家縣艾虎。所畏疫鬼侵，故喫雄
J29nB230_p0261b19║黃酒。禪和無錢買，妖怪盡來擾。金粟為汝驅邪去也。」
J29nB230_p0261b20║卓拄杖曰：「急急如律令，毒氣化烏有。汝道拄杖子有
J29nB230_p0261b21║多少神通，便能如此？」復卓一下曰：「一一超佛祖。」
J29nB230_p0261b22║上堂。「今朝六月六，無人不汗出。一身白汗流，清風下
J29nB230_p0261b23║載足。諸人果如斯，不負到金粟。」
J29nB230_p0261b24║上堂。「今朝中元節，薦拔事忙迫。大鬼小鬼來，各與一
J29nB230_p0261b25║分食。明年此日仍復臨，去去來來無休歇。不如直下
J29nB230_p0261b26║息心馳，不作鬼兮不作佛。又作箇甚麼？十字街頭石
J29nB230_p0261b27║敢當，歲歲朝朝閒不徹。」
J29nB230_p0261b28║元旦雪中上堂。「新年佛法如何說？世界平鋪玉屑多，
J29nB230_p0261b29║慶兆豐年民有賴，瑞圖王室太平歌。明明一色江山
J29nB230_p0261b30║遍，滾滾長空涌碧波，西舍東鄰張李老，醉來拍手笑
J29nB230_p0261c01║呵呵。且道笑箇甚麼？去年鼻孔大垂下，今歲眉毛依
J29nB230_p0261c02║舊橫，誰識千年桃核裏？相看原是舊時人。」
J29nB230_p0261c03║上堂。「山僧二十餘年坐此曲彔床，橫說豎說，有一句
J29nB230_p0261c04║話未曾說著。而今年老心孤，藏蓄不得，稱時說出，布
J29nB230_p0261c05║施諸人。只是諸人不得作尋常觀，可以移風易俗，可
J29nB230_p0261c06║以入聖超凡，可以火宅駕車，可以華街柳巷。要見者
J29nB230_p0261c07║一句麼？無底籃兒滿盛歸。」
J29nB230_p0261c08║祈雨，上堂。「去年祈雨難為說，青天兩月無霹靂；今年
J29nB230_p0261c09║祈雨倍如斯，長空三月望雲霓。鼓鑼捶破無處討，禪
J29nB230_p0261c10║和箇箇執楊枝；赤日炎威未足畏，傾秋倒嶽思來時。
J29nB230_p0261c11║行雨龍王休瞌睡，當頭一棒雨淋灕。看看，行雨龍王
J29nB230_p0261c12║發惡去也，汝等各自顧取袈裟角。」
J29nB230_p0261c13║退院，上堂。「道本無形，遇緣而應，來也艸披春色，去也
J29nB230_p0261c14║月印秋江。來來實不來，跨下不曾離卻揚州鶴；去去
J29nB230_p0261c15║實不去，大地都是一金粟。只如腳下雲生，臨行增感，
J29nB230_p0261c16║又如何道？釣盡煙波蓑笠冷，錦鱗未遇用功難，金山
J29nB230_p0261c17║有話無人會，收拾絲綸過別灘。」
J29nB230_p0261c18║
J29nB230_p0261c19║
J29nB230_p0261c20║水鑑海和尚六會錄卷四