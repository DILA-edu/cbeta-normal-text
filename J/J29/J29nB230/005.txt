J29nB230_p0262a01║水鑑海和尚六會錄卷五
J29nB230_p0262a02║嗣法門人原明等編
J29nB230_p0262a03║機緣
J29nB230_p0262a04║問：「如何是應時及節句？」師曰：「深苑華閒飛蛺蜨，長隄
J29nB230_p0262a05║柳翠囀黃鸝。」曰：「就此借路還家得麼？」師掌曰：「認取路
J29nB230_p0262a06║頭。」
J29nB230_p0262a07║問：「眼光落地時，向甚麼處去？」師擊露柱曰：「向此去。」
J29nB230_p0262a08║問：「如何是天王境？」師曰：「夜深靜聽江濤吼。」曰：「如何是
J29nB230_p0262a09║境中人？」師曰：「日午鼾眠鷗夢清。」
J29nB230_p0262a10║問：「如何是賓中賓？」師曰：「竹杖芒鞋煙水杳。」「如何是賓
J29nB230_p0262a11║中主？」師曰：「到處逢人解撒沙。」「如何是主中賓？」師曰：「為
J29nB230_p0262a12║憐三歲子，不惜兩莖眉。」「如何是主中主？」師曰：「橫按太
J29nB230_p0262a13║阿無賸法，大坐當軒孰敢窺。」
J29nB230_p0262a14║師與孟太守、葉司李茶次，守曰：「人人俱有佛性，因何
J29nB230_p0262a15║不見？」師拈起龍眼曰：「見麼？」守曰：「者是日用尋常底。」司
J29nB230_p0262a16║李曰：「且喜堂翁今日瞥地。」師曰：「貧道被二位看破。」
J29nB230_p0262a17║周中丞巡撫偏沅，訪師天王，問：「如何是金剛不壞身？」
J29nB230_p0262a18║師豎拂子。周曰：「請師直指。」師曰：「此法沅州千里餘。」
J29nB230_p0262a19║問僧：「汝試放箇光看。」僧打一圓相，師曰：「漆桶上又加
J29nB230_p0262a20║了一道箍。」僧罔知，師呵呵大笑。
J29nB230_p0262a21║問：「本來面目，不假參求，還有方便麼？」師曰：「有。」曰：「請方
J29nB230_p0262a22║便看。」師展兩手曰：「攜去。」
J29nB230_p0262a23║問：「風吹柳絮毛毬走，雨打梨華蛺蜨飛。明甚麼邊事？」
J29nB230_p0262a24║師曰：「換卻汝眼睛，穿卻汝鼻孔。」
J29nB230_p0262a25║問：「如何是學人本來面目？」師曰：「此去荊城三里許。」曰：
J29nB230_p0262a26║「不會其中意。」師曰：「到者方知。」
J29nB230_p0262a27║問：「荊州古戰場，何日干戈息？」師曰：「但自歇心狂，四海
J29nB230_p0262a28║清如鏡。」曰：「野老不知堯舜力，鼕鼕打鼓祭江神去也。」
J29nB230_p0262a29║師曰：「非汝境界。」
J29nB230_p0262a30║問：「天王也恁麼道，龍潭也恁麼道，未審道箇甚麼？」師
J29nB230_p0262b01║曰：「山色湖光開法眼，鳥啼華嘯見雲門。」
J29nB230_p0262b02║問：「如何是地藏境？」師曰：「千竿脩竹插雲漢，百鳥投棲
J29nB230_p0262b03║自遠來。」「如何是境中人？」師曰：「灰頭土面無堪用，要在
J29nB230_p0262b04║人間稱獨尊。」「如何是人中意？」師曰：「等閒拈出烏梅子，
J29nB230_p0262b05║換卻諸人活眼睛。」
J29nB230_p0262b06║問僧：「仙府那裏？」僧曰：「鳳陽。」師曰：「汝解打畫鼓麼？」僧彈
J29nB230_p0262b07║指一下。師曰：「未是作家。」僧曰：「請師打看。」師劈頭一棒。
J29nB230_p0262b08║僧喝，師又打。
J29nB230_p0262b09║問僧：「現成公案，道！道！」僧曰：「雨過蒼苔溼。」師曰：「引不著。」
J29nB230_p0262b10║僧喝，師曰：「喝不著。」僧又喝，師曰：「放汝三十。」
J29nB230_p0262b11║問：「明明無悟，有法即迷。只如不存一法時如何？」師曰：
J29nB230_p0262b12║「綠竹常敲紅杏雨，青山不礙白雲飛。」
J29nB230_p0262b13║住棲賢十問
J29nB230_p0262b14║黃鶴樓，晴川樓，常年覿面，因甚默默無言？
J29nB230_p0262b15║漢陽江徹底澂清，因甚鬚眉照不見？
J29nB230_p0262b16║楚王城畔，汝水東流，且道是何宗派？
J29nB230_p0262b17║漢口夏口，千古長流，試問憑何不竭？
J29nB230_p0262b18║是法平等，何故大別山者樣高？漢陽江者樣深？
J29nB230_p0262b19║鐵門關原無鎖鑰，何故往往立在者邊？
J29nB230_p0262b20║古鏡未磨時如何？此去漢陽不遠。磨後如何？黃鶴樓
J29nB230_p0262b21║前鸚鵡洲。只如漢陽與鸚鵡洲相去多少？
J29nB230_p0262b22║漢鎮街頭，來千去萬。因甚道土曠人稀，相逢者少？
J29nB230_p0262b23║棲賢寺裏，鐘鳴鼓響；梅子山前，牧唱樵歌。試問是第
J29nB230_p0262b24║幾機？
J29nB230_p0262b25║琴堂絕響，因世無知音。今日重理朱絃，獨望子期再
J29nB230_p0262b26║至。只如不落宮商一曲，向甚處著耳？
J29nB230_p0262b27║己未冬，師寓荊州，見大兵回京，過虎渡四問（附自荅）。
J29nB230_p0262b28║既是虎渡，因甚渡馬？荅：慈恩施一切，方便有多途。
J29nB230_p0262b29║狼煙未息，因甚班師回朝？荅：四海五湖王化裏，行
J29nB230_p0262b30║人莫與路為讎。
J29nB230_p0262c01║得到長安即便休，只如黃河凍阻，如何得至京師？
J29nB230_p0262c02║荅：舉頭臨北闕，信步是家山。
J29nB230_p0262c03║從前汗馬無人問，只要重論蓋代功。今日特贈一顆
J29nB230_p0262c04║空王印，有功者領取印去。荅：夢醒眼前都是笑，那
J29nB230_p0262c05║堪黃葉作金錢。
J29nB230_p0262c06║三月三問：山僧昨夜得一夢，夢見靈官與真武慶生，
J29nB230_p0262c07║官以兩手捧一盤，而頭俯伏於地曰：「世間所有者小，
J29nB230_p0262c08║卒不敢獻上。頃獲一寶，且不論其價，尚人所不識。顯
J29nB230_p0262c09║申鄙悃，敢祝千秋。」聲未盡，忽被迅雷驚醒。試問靈官
J29nB230_p0262c10║所獻是甚麼寶？世間無有，人所不識。荅：春風迎竹
J29nB230_p0262c11║戶，夜雨滴華心。
J29nB230_p0262c12║佛事
J29nB230_p0262c13║達磨祖師開光。「梁皇殿上道不識，明明一語不覆藏。
J29nB230_p0262c14║少室峰前分皮髓，全機顯露在當陽。自此光明照不
J29nB230_p0262c15║夜，人間天上更燭煌。然則既有此莫大光明，今日何
J29nB230_p0262c16║須向眼裏攃沙？」執筆曰：「要假兒孫腳下行，點開灼破
J29nB230_p0262c17║四天下。」
J29nB230_p0262c18║承天寺得一請開關。「格外玄關原無封鎖，箇中消息
J29nB230_p0262c19║本自現成，散之包太虛而機用全彰，斂之入芥城則
J29nB230_p0262c20║鋒鋩不露，今日行滿功圓，天王為伊掀翻窠臼。」遂擊
J29nB230_p0262c21║關曰：「珍重當年無縫鎖，而今廓落總無門。」
J29nB230_p0262c22║埽楚石琦禪師塔。「天恩三被，五剎振起。寂照家聲，唯
J29nB230_p0262c23║師光大。白雲冉冉兮，作師塔幢之華蓋。流水潺潺兮，
J29nB230_p0262c24║為師凡案之素琴。白雲不可盡，流水亦無窮。師之靈
J29nB230_p0262c25║塔，永鎮寰中。」
J29nB230_p0262c26║埽鹽官安國師塔。「海昌一席，師為肇闢，支撐大廈，鎮
J29nB230_p0262c27║壓海隅。況乃五湖衲子競頭爭，大中天子親記室，發
J29nB230_p0262c28║大機、展大用，犀牛扇子千古風清，虛空法鼓聒人耳
J29nB230_p0262c29║目。馬祖八十四員善知識，誰道唯有歸宗較些子？且
J29nB230_p0262c30║今德業巍然，塔幢聳立，瞻依禮拜，面目猶在。汝等要
J29nB230_p0263a01║見國師麼？赤日行天遠，清風匝地生。」
J29nB230_p0263a02║埽天童悟和尚塔。「撥開雲路上玲瓏，澗水谿華觸祖
J29nB230_p0263a03║翁，崛起當年河北令，千支萬派出天童。」
J29nB230_p0263a04║埽福嚴容和尚舍利塔。「白玉齒，闢謬見而去妄；紅蓮
J29nB230_p0263a05║舌，誅邪解以歸真。冷面熱腸，逢人剖露，三十餘年扶
J29nB230_p0263a06║豎宗門，旂鼓一代，至今舍利分煇，光明烜赫。慧海三
J29nB230_p0263a07║次塔前擬取一分天然玅供以獻師翁，竟不能得也。」
J29nB230_p0263a08║舉首望空，曰：「今日有也，有也。天雨寶華陳玉饌，風搖
J29nB230_p0263a09║古柏奏琴來。」
J29nB230_p0263a10║埽興陽敬和尚塔。「十三代祖庭誰再闢？先師赤手力
J29nB230_p0263a11║能支。豈因偶爾尋常出？光被林泉大業垂。雖已藏身
J29nB230_p0263a12║歸寂莫，華香鳥語正施為。試道先師今日還來受供
J29nB230_p0263a13║麼？若道來則孤負先師，不來則孤負慧海。如何說箇
J29nB230_p0263a14║彼此不相孤負句？青山朵朵開顏笑，靈塔年年踞翠
J29nB230_p0263a15║微。」
J29nB230_p0263a16║埽天王悟和尚塔。「師之最初塔幢，節使丘公銘之，載
J29nB230_p0263a17║於皇藏，天下流傳，迨今千有餘年。但荊州自古戰場，
J29nB230_p0263a18║塔幢淪沒，不知何時。有謂南宋岳飛征楊么，堆火砲，
J29nB230_p0263a19║寺遂遭燬，塔隨而滅。茲寺重興，塔亦鼎建，寺碑塔記，
J29nB230_p0263a20║今入荊志。獨師法裔久斬，全賴後來主是席者堅而
J29nB230_p0263a21║持護，即見雲門、法眼二宗，發祥有自。雖然，昔日塔幢
J29nB230_p0263a22║原未滅，清明祭埽柳青青。」
J29nB230_p0263a23║為明教剃度。「如來昔日在靈山，手握金刀髮自刪。此
J29nB230_p0263a24║際吾為汝剃落，出家別是一人寰。勤力學，莫虛閒，先
J29nB230_p0263a25║聖後聖總兒男。」
J29nB230_p0263a26║為行童剃度。「賈島昔年曾反俗，汝何又要入門來？塵
J29nB230_p0263a27║埃斷處髮鬚斷，了悟凡胎即聖胎。」
J29nB230_p0263a28║為含石起龕。「當時恁麼來，面門撲撲覺華開；於今恁
J29nB230_p0263a29║麼去，腳底雲山俱蹋碎。一朝驀爾歸家搖手，正謂適
J29nB230_p0263a30║來夫子時也、適去夫子順也，而又安得言之死乎？生
J29nB230_p0263b01║乎？雖然，常樂地中留不住，輕然移步往他方。」
J29nB230_p0263b02║舉火。「炯炯光明不覆遮，乾坤洞燭絕千差。好著眼，漫
J29nB230_p0263b03║生華，就中消息露些些。直下如此會得，石中有璧豈
J29nB230_p0263b04║能含，精潤頭頭皆受用。其或未然，一句分明親切語，
J29nB230_p0263b05║殷勤付與丙丁公。」
J29nB230_p0263b06║為華嚴菴雲石路祭起龕。「嗚呼！子之為人兮朴且剛，
J29nB230_p0263b07║子之處世兮淡以常，子之染衣兮潔而淨，子之斷髮
J29nB230_p0263b08║兮志猶皇。柰塵緒縛而無計脫兮，日逐以奔忙。其幾
J29nB230_p0263b09║幾覺悟浮生之不遠兮，欲修以未遑。詎料忽焉殂落
J29nB230_p0263b10║兮，偃然見此郎當。嗚呼！死生如大夢兮，誰能豫覺？臨
J29nB230_p0263b11║行灑灑，脫此皮囊。吾今指汝去路兮，萬水千山不隔
J29nB230_p0263b12║毫芒。者邊那邊常光不減其赫然兮，又何悲以何傷？
J29nB230_p0263b13║影落落，聲揚揚，家山行到好風光。」
J29nB230_p0263b14║舉火。「任爾英雄與傑士，到頭難免換皮囊。今朝劫火
J29nB230_p0263b15║洞然發，觸著通身放寶光。好記取，快承當，千古萬古
J29nB230_p0263b16║莫相忘。」
J29nB230_p0263b17║為恒作頭舉火。「魯班門下已經弄鑿拈斧，天王寺中
J29nB230_p0263b18║曾來挂搭披衣，昨夜笑而復舞手，今朝偃而亦攢眉，
J29nB230_p0263b19║世緣既爾謝，宜合悟真機。雲冉冉，艸菲菲，江北江南
J29nB230_p0263b20║皆寶所，稱時贏得莫空歸（其人卒死）。」
J29nB230_p0263b21║為河南李應柱起棺。「人人本有靈光，寧容更加半點？
J29nB230_p0263b22║處處無窮受用，何妨再進一步？踢破生死關，截斷凡
J29nB230_p0263b23║聖路，此界他方、人間天上，任爾施為，何分僧俗？若也
J29nB230_p0263b24║會得，棺材瞠眼原非玅，信步超方須自行。」
J29nB230_p0263b25║舉火。「一生一死大須難，結角羅紋火內看。欲問李君
J29nB230_p0263b26║何處去，翩然端直到河南。」
J29nB230_p0263b27║為五臺菴澂源起龕。「撒手長安古路頭，因緣大事一
J29nB230_p0263b28║時休，臨行句子分明薦，一帶青青艸色浮。」
J29nB230_p0263b29║舉火。「覺海真空，澂源湛寂。覿面全提，原無隱諱。桃紅
J29nB230_p0263b30║陌上兮歷歷無生之旨，柳綠谿頭兮明明不滅之機。
J29nB230_p0263c01║直下豁然親領會，全身末後看光煇。」
J29nB230_p0263c02║為余學士起棺。「嚴風凜凜，碧落煇煇，大道淵源，廓露
J29nB230_p0263c03║全機。悟之在人兮，頭頭是路；迷之滯蹟兮，處處無依。
J29nB230_p0263c04║茫茫執而不反兮，漂漂乎何止？明明茲以揭示兮，汲
J29nB230_p0263c05║汲乎無違。朝聞夕死兮，榮而有幸；啟手啟足兮，信然
J29nB230_p0263c06║全歸。」擊棺，曰：「臥在此中原不玅，密移一步看龍飛。」
J29nB230_p0263c07║為錢明覺封龕。「萬法本閒華鳥靜，唯人自鬧往來忙。
J29nB230_p0263c08║而今收拾歸家去，一髮一絲都掩藏。」
J29nB230_p0263c09║起龕。「行人萬里送春歸，一路華飛點翠衣。急急向前
J29nB230_p0263c10║消息好，莫教遲鈍上頭機。」
J29nB230_p0263c11║舉火。「佛號大覺，汝名明覺，先覺後覺，其揆一也。於今
J29nB230_p0263c12║指汝歸何處？火燄堆中是道場。」
J29nB230_p0263c13║為亡僧舉火。「北地生，南方死。一靈性，了無依。」舉火炬
J29nB230_p0263c14║曰：「承此火光三昧力，了然證取潑天機。」
J29nB230_p0263c15║為觀指起龕。「蘄州是汝生長處，揚州是汝遊行處，真
J29nB230_p0263c16║州是汝回首處，且道那裏是汝常樂處？前途更有最
J29nB230_p0263c17║高峰，殷勤行到自怡悅。」
J29nB230_p0263c18║舉火。「為最上乘人說最上乘法，觀指其為最上乘歟？
J29nB230_p0263c19║況與我謹一江之隔，亦乃為鄉人也，安得不互相發
J29nB230_p0263c20║明末後大事？觀指汝精勤持誦為最上乘歟？淨守毗
J29nB230_p0263c21║尼為最上乘歟？乃至造像刻經、飯僧修供為最上乘
J29nB230_p0263c22║歟？若最上乘者，生不知來處，死不知去處，實人生至
J29nB230_p0263c23║大之事。今既撒手，宜當體悉。」舉火炬曰：「觀指本來面
J29nB230_p0263c24║目，覿體靈光，我今為汝真實指點，終不虛也。」
J29nB230_p0263c25║為了然煆骨。「盤走珠兮珠走盤，信手拈來顆顆圓，非
J29nB230_p0263c26║獨汝今能證了，十方諸佛體皆然。體皆然，體皆然，火
J29nB230_p0263c27║燄光中生白蓮。」
J29nB230_p0263c28║為王吏科起棺。「富貴功名當等閒，難留生死片時間。
J29nB230_p0263c29║兒嬌室內腸幾折，父老堂中淚欲潸。四十一年真作
J29nB230_p0263c30║夢，百千萬劫返家山。而今琴劍誠無用，望斷秋風人
J29nB230_p0264a01║不還。雖然，一色杏華紅十里，狀元歸去馬如飛。」
J29nB230_p0264a02║下壙。「到家田地不多爭，七尺深深埋白雲。莫謂今朝
J29nB230_p0264a03║空手去，文章千古一匡墳。」
J29nB230_p0264a04║為亡僧舉火。「生前多為別人忙，死後枯形實可傷，一
J29nB230_p0264a05║副皮囊值甚物？煙消火滅看郎當。雖然，山僧更為點
J29nB230_p0264a06║出金剛不壞身，令汝往來自在。」舉火炬，曰：「箇裏無私
J29nB230_p0264a07║全正令，衲僧鼻孔好流通。」
J29nB230_p0264a08║為五臺菴指印封缸。「如我按指，海印發光。汝暫舉心，
J29nB230_p0264a09║塵勞先起。只如指禪，建五臺梵剎於八省通衢之地，
J29nB230_p0264a10║開古林戒壇於衰殘落莫之秋，是塵勞先起耶？海印
J29nB230_p0264a11║發光耶？今日總歸瓦棺內，任從佛眼覷無門。」
J29nB230_p0264a12║為尼大智舉火。「般若大智如大火聚，近之則通身燎
J29nB230_p0264a13║卻，豈容立地而思？智禪智禪知不知？曇華一朵插頭
J29nB230_p0264a14║時。」
J29nB230_p0264a15║為慧鎧慈念入塔。「六角亭內，無縫塔中，安身穩便，受
J29nB230_p0264a16║用何窮？慧鎧卸兮干戈靜，慈念息兮睡正濃，春山萬
J29nB230_p0264a17║里雙眸碧，華鳥一聲塔戶封。」
J29nB230_p0264a18║為念真入塔。「一念純真，未是到家消息；吳山越水，任
J29nB230_p0264a19║爾腳下遊行。蹋破芒鞋歸去後，玲瓏塔裏好安身。」
J29nB230_p0264a20║為憨石珂禪師舉火。「蘇州有底真州賣，拓出滿盤不
J29nB230_p0264a21║吝生，今日盡情都撒下，一天雪月釣舟橫。雖然，老僧
J29nB230_p0264a22║為汝轉末後法輪去也。」遂擲火炬。
J29nB230_p0264a23║為宗一舉火。「腰包頂笠南詢久，果未成時華未開，回
J29nB230_p0264a24║首可憐無限意，桂華包裏坐蓮臺。宗禪宗禪胡為哉？
J29nB230_p0264a25║此際不須多指示，火光堆裏絕塵埃。」
J29nB230_p0264a26║入塔。「九日登高，諸方舊例；重陽入塔，金粟新條。黃華
J29nB230_p0264a27║滿目兮，無窮富貴；西風透體兮，不盡風流。湘北潭南
J29nB230_p0264a28║休更覓，家山穩坐樂悠悠。」
J29nB230_p0264a29║為雲澤侍者舉火。「麟角鳳毛世所艱，銀墻鐵壁腳頭
J29nB230_p0264a30║寬，歸根落葉頂𩕳句，一吸神鼇滄海乾。」攛火炬，曰：「從
J29nB230_p0264b01║教遍地起波瀾。」
J29nB230_p0264b02║為禹峰禪師舉火。「破家散宅走西東，覓得驪珠皮袋
J29nB230_p0264b03║中，三載挂瓢胥浦上，一朝脫化向秋空。生緣自謂蘇
J29nB230_p0264b04║州有，宗派沿流太白峰，火燄道場須聽法，眉毛鼻孔
J29nB230_p0264b05║盡通紅。要見眉毛鼻孔麼？」舉火便燒。
J29nB230_p0264b06║為趙州菴老僧起龕。「住住住，逢人請喫趙州茶。去去
J29nB230_p0264b07║去，八十行腳非容易。蹋破芒鞋無覓處，得來只在腳
J29nB230_p0264b08║尖頭。」
J29nB230_p0264b09║為化石入塔。「點鐵化為金玉易，勸人除卻是非難。尋
J29nB230_p0264b10║常一種平懷事，放下千般永日閒。雖然黃金鑄就西
J29nB230_p0264b11║施骨，賽過人間白玉顏。」
J29nB230_p0264b12║師野游拾白骨舉火。「骷髏骷髏，一臥荒郊不計秋。而
J29nB230_p0264b13║今指汝歸家路，麥浪堆中翠色浮。」
J29nB230_p0264b14║為淨菴舉火。「來時淨灑灑，去時赤條條。來去兩頭路，
J29nB230_p0264b15║天台有石橋。去去去，西風黃葉飄。莫沉吟，火後一莖
J29nB230_p0264b16║毛。」
J29nB230_p0264b17║為尼上機本封缸。「臨濟爺爺半勺水，末山孃孃不得
J29nB230_p0264b18║用。而今掩上虛空門，千眼大悲覷不見。」
J29nB230_p0264b19║為萬巖立舉火。「一去一來原不動，萬巖立處體全彰，
J29nB230_p0264b20║皮囊休謂無交閣，火內華開朵朵香。」
J29nB230_p0264b21║為法瀾澂禪師舉火。舉火炬，曰：「看！看！此是我首座澂
J29nB230_p0264b22║公本地光明，四坐道場以之接物利生，六十四年以
J29nB230_p0264b23║之撐持門戶。因緣湊合，平地忽起瓊樓玉殿；鉗錘玅
J29nB230_p0264b24║密，座中每見鐵額銅頭。今朝能事既畢，何妨鬧裏抽
J29nB230_p0264b25║身？唯此末後句子，仍借老僧些力。」攛火炬，曰：「爇卻須
J29nB230_p0264b26║彌頂，何處不稱尊？」
J29nB230_p0264b27║（浙江藩臺李公士楨、嘉興太守盧公崇興捐梓。
J29nB230_p0264b28║水鑑海和▆▆▆▆十卷，送楞嚴寺經坊，隨
J29nB230_p0264b29║大藏流行。伏願人人開法眼，箇箇悟心宗。
J29nB230_p0264b30║康熙丙辰冬月吉旦，旌德周漢臣書，劉御臣刻。）
J29nB230_p0264b31║水鑑海和尚六會錄卷五