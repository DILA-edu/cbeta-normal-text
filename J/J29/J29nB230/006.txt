J29nB230_p0264c01║水鑑海和尚六會錄卷六
J29nB230_p0264c02║嗣法門人原青等編
J29nB230_p0264c03║偈
J29nB230_p0264c04║寄武昌黃明震參軍
J29nB230_p0264c05║鄂城原是楚王宮深隱還如在萬峰樹色鳥聲清耳
J29nB230_p0264c06║目廓然何事不從容
J29nB230_p0264c07║寄楊明克學使
J29nB230_p0264c08║名遂功成身退易了生脫死實為難君今若肯言前
J29nB230_p0264c09║薦十月霜風撲面寒
J29nB230_p0264c10║陸鶴田糧憲武昌脫難攜詩過棲賢話舊次韻
J29nB230_p0264c11║無限恩光開日下裁詩訪我渡晴川維摩此際多情
J29nB230_p0264c12║況相見雄談意快然
J29nB230_p0264c13║重陽壽吳斌菴太守
J29nB230_p0264c14║鶴算年華豈足定須彌為壽亦何長聊申底意分明
J29nB230_p0264c15║祝叢菊先舒九日香
J29nB230_p0264c16║送李毅可中丞巡撫粵東（士楨）
J29nB230_p0264c17║吾祖曹谿恩澤地撫軍蒞任起波瀾兒孫奮發源頭
J29nB230_p0264c18║活法社從斯見大觀
J29nB230_p0264c19║寄徐松濤侍御
J29nB230_p0264c20║翛然樂志住山林誰謂藏聲意不深春鳥自歌華自
J29nB230_p0264c21║笑此中端的祖師心
J29nB230_p0264c22║送楊稚稚中丞巡撫貴州（雍建）
J29nB230_p0264c23║何因把手天王室磊落胸襟海內人須信文章能化
J29nB230_p0264c24║俗黔中風雅自茲新
J29nB230_p0264c25║送胡念蒿副憲修荊志（在恪）
J29nB230_p0264c26║荒落百年零碎錦因君攢簇見風華況逢　昭代多
J29nB230_p0264c27║才物蘭芷江蘺發異葩
J29nB230_p0264c28║禮父母墳廬
J29nB230_p0264c29║瞻親何處見芳顏滿目山華帶露寒天地無心應不
J29nB230_p0264c30║老千年墓木拱雲端
J29nB230_p0265a01║禮虎丘隆祖塔
J29nB230_p0265a02║瞌睡虎聲未足畏豈知紹得正宗傳至今赫葉撐天
J29nB230_p0265a03║地臨濟家私曷盡宣
J29nB230_p0265a04║送宋容菴太史
J29nB230_p0265a05║楊林渡口老禪翁八載如何信不通想是於今手腳
J29nB230_p0265a06║利高提祖令起宗風
J29nB230_p0265a07║荅徐司李檗菴
J29nB230_p0265a08║長廊蔓艸都拈卻眼目明明灼古今若有一絲依倚
J29nB230_p0265a09║處觸途還自費沉吟
J29nB230_p0265a10║贈劉荊州淡菴
J29nB230_p0265a11║現身說法能方便信是當年記莂來力任金湯禪苑
J29nB230_p0265a12║固山林艸木賴滋培
J29nB230_p0265a13║寄王報菴解元
J29nB230_p0265a14║聖人鼻孔原無別及第心空唯自能坐斷凡情塵劫
J29nB230_p0265a15║遠聲名依舊振傳燈
J29nB230_p0265a16║寄樂仙子孝廉
J29nB230_p0265a17║儒釋從來無二途心源一點湛涵秋文章戛玉仙郎
J29nB230_p0265a18║手顯煥聲光待價酬
J29nB230_p0265a19║贈陳含煇孝廉
J29nB230_p0265a20║翰苑文章原厚道鏗鏘佩玉集賢聲不因老衲蒲團
J29nB230_p0265a21║破爭得人龍世上生
J29nB230_p0265a22║寄王引先學士
J29nB230_p0265a23║山谷昔年論無隱聞著木稚始浩談今日王君誠敏
J29nB230_p0265a24║雋踢翻舊案見同參
J29nB230_p0265a25║荅徐君階別駕
J29nB230_p0265a26║憶昔一瓢挂廣慧蒙公舊誼集禪林昨因書惠鑾江
J29nB230_p0265a27║上論及金山情見深
J29nB230_p0265a28║贈秦中自章上座
J29nB230_p0265a29║三次南來為此書祖翁心事爾能知今朝與汝酬勞
J29nB230_p0265a30║處頭上曇華插一枝
J29nB230_p0265b01║重闢天王開基
J29nB230_p0265b02║勝蹟天王唐代寺荒煙只見艸萊青施功全賴巨靈
J29nB230_p0265b03║手擘出傳鐙舊祖庭
J29nB230_p0265b04║斬艸
J29nB230_p0265b05║誰把葛藤鋪滿地掀翻舊案見新條渚宮春色華香
J29nB230_p0265b06║遠刪出靈枝好插標
J29nB230_p0265b07║上梁
J29nB230_p0265b08║法幢高插雲霄外采木南山作棟梁知爾魯班遠降
J29nB230_p0265b09║意斧痕鑿出燿金光
J29nB230_p0265b10║落成
J29nB230_p0265b11║畫棟鋪雲曉色新華堂帶雨翠粼粼青松綠竹閒栽
J29nB230_p0265b12║遍鳳舞龍翔勝舊春
J29nB230_p0265b13║挂笠吟（有序）
J29nB230_p0265b14║余挂笠荊南十又一年所覓天王遺址一朝從艸
J29nB230_p0265b15║萊中而得驅狼逐豹庀木興工殿閣廊廡粗以構
J29nB230_p0265b16║就碑版銘記與夫所宜之物亦乃備焉原以先天
J29nB230_p0265b17║童先徑山未了之案今余繼之其帶曉披星悍勞
J29nB230_p0265b18║忍苦不憚艱辛力任實乃報二先人之大慈恩也
J29nB230_p0265b19║信菴哲子景仰崇信脫白天王領造洪鐘五火方
J29nB230_p0265b20║就心亦良苦特成五詩以發緒言蓋見挂笠之事
J29nB230_p0265b21║如此。
J29nB230_p0265b22║和泥合水出胞胎勢壓諸方吼法雷繼起天王兩派
J29nB230_p0265b23║脈兒孫常憶信公來
J29nB230_p0265b24║鉗錘幾歷出頭來贏得清音遍九垓通報五湖學道
J29nB230_p0265b25║者聞時須覺眼雙開
J29nB230_p0265b26║風流徹體顯圓音一點無塵表素心天上人間誰可
J29nB230_p0265b27║似清機撥著動沉吟
J29nB230_p0265b28║祖席重光振楚荊五湖從此得清聞徑山嚴統炳然
J29nB230_p0265b29║著南嶽青原廓爾分
J29nB230_p0265b30║十載殷勤絕曉昏祖庭恢復　聖朝恩而今功業稍
J29nB230_p0265c01║稍備護惜全然賴後昆
J29nB230_p0265c02║挂鐘
J29nB230_p0265c03║不受紅爐幾鍛煉何能全體有光煇於今要作出頭
J29nB230_p0265c04║漢再上一重發大機
J29nB230_p0265c05║登沙市塔
J29nB230_p0265c06║覽勝閒登塔戶開楚天寥廓獨徘徊風煙萬頃含孤
J29nB230_p0265c07║照幾片飛帆蜀道來
J29nB230_p0265c08║登漢陰山
J29nB230_p0265c09║曾聞抱甕息機心恥辱大賢賜也深芳艸落華春再
J29nB230_p0265c10║至行人舉眼漫沉吟
J29nB230_p0265c11║登大別山
J29nB230_p0265c12║漢陽樹色為誰栽春雨春風一杖開煙火萬家忙不
J29nB230_p0265c13║徹幾人回首問心來
J29nB230_p0265c14║登黃鶴樓
J29nB230_p0265c15║江上危樓接太清等閒登眺小天人只知身在白雲
J29nB230_p0265c16║外不識世間有垢塵
J29nB230_p0265c17║鬼谷洞
J29nB230_p0265c18║天然一種難描貌想是洪濛先有渠喜爾真人居甚
J29nB230_p0265c19║樂名高何必帶金魚
J29nB230_p0265c20║青谿
J29nB230_p0265c21║張儀蘇秦曾問道因他鬼谷悟真人至今谿水流無
J29nB230_p0265c22║異不見仙翁寂莫身
J29nB230_p0265c23║蒙惠二泉
J29nB230_p0265c24║靈源浩浩來何處涌起雙泉地脈通喜有陸公祠在
J29nB230_p0265c25║畔憩遊能破寂寥風
J29nB230_p0265c26║寄王孝廉嚴明經伯仲修郡乘
J29nB230_p0265c27║尼父春秋如日烈馬遷史記若霜寒即今荊國人文
J29nB230_p0265c28║物盡在三公潑墨觀
J29nB230_p0265c29║歸山吟（有序）
J29nB230_p0265c30║余住維揚地藏之四年歲維乙巳天王禪人以余
J29nB230_p0266a01║年值不惑敦迎還荊明年春王二月▆之巨石於
J29nB230_p0266a02║寺西天王山前樹立塔幢藏余朽骨方形七級高
J29nB230_p0266a03║一十二尺廣七尺四角金剛前列獅象左右雕以
J29nB230_p0266a04║羽族華芳之屬又造脅山殿覆之余念德涼難以
J29nB230_p0266a05║克當諸禪人乃進曰天王道場傾廢千年而師一
J29nB230_p0266a06║旦重新且荊自宋元明以來久不知禪今乃有歸
J29nB230_p0266a07║亦師開闢其地與道實師為中興之祖茲奉以壽
J29nB230_p0266a08║藏師何讓焉余曰臭皮囊終不免歸山僅借此作
J29nB230_p0266a09║歸山計漫吟十首以示諸子。
J29nB230_p0266a10║把釣江湖意已休歸來高臥此山頭皮囊漫謂無交
J29nB230_p0266a11║涉付與窣波正首丘
J29nB230_p0266a12║大事關頭無壯時舟藏於壑力能迻從教造物隨分
J29nB230_p0266a13║化運去運來聽所之
J29nB230_p0266a14║知見紛紛莫妄求死生須是見根由箇中通暢原無
J29nB230_p0266a15║我夢裏那容蜨化周
J29nB230_p0266a16║南陽塔樣問耽源潭北湘南起話端爭似天王親指
J29nB230_p0266a17║出高標丈二任人看
J29nB230_p0266a18║劈破洪濛布赤金一龕風雨莫能侵繞簷星月難描
J29nB230_p0266a19║貌夜靜軒前寒影深
J29nB230_p0266a20║死後何須擇地安乾坤總是一邙山鏡華水月身如
J29nB230_p0266a21║幻累爾殷勤作此關
J29nB230_p0266a22║一二三文道路深疏山舌底費沉吟天王此日曾無
J29nB230_p0266a23║隱匠作依工百二金
J29nB230_p0266a24║丈夫氣宇蓋乾坤古也今兮總一門可問於今誰是
J29nB230_p0266a25║主不須死後大招魂
J29nB230_p0266a26║收拾傀儡歸去來莫教催迫始心回秦山晉嶺垂千
J29nB230_p0266a27║古帝寢王陵安在哉
J29nB230_p0266a28║八角磨盤面面通皇皇如此立吾宗等閒識取歸山
J29nB230_p0266a29║去華落華開卒未窮
J29nB230_p0266a30║示汝開喪子
J29nB230_p0266b01║子夏哭兒失所目樂天喪子割其腸只知恩愛情難
J29nB230_p0266b02║遣不識人生夢一場
J29nB230_p0266b03║寄黃明震參軍
J29nB230_p0266b04║鄂渚黃龍機祖庭賴君寶杵護全型撫軍近日添新
J29nB230_p0266b05║構好起沙翁逸老亭
J29nB230_p0266b06║歸富川祭埽先塋
J29nB230_p0266b07║當年何事出鄉關今日思惟實汗顏杯茗不堪為大
J29nB230_p0266b08║供風光贏得衲衣還
J29nB230_p0266b09║寓涌泉興曠寺因人事繁作
J29nB230_p0266b10║野外人歸興曠寺憧憧夾道往來忙於今要見沙翁
J29nB230_p0266b11║面還是從前謝十郎
J29nB230_p0266b12║金粟即事八首
J29nB230_p0266b13║千僧井
J29nB230_p0266b14║古井龍蟠地脈香千僧共飲見源長豈知一滴曹谿
J29nB230_p0266b15║水金粟流通浩淼茫
J29nB230_p0266b16║娑羅樹
J29nB230_p0266b17║娑羅古樹植何年葉葉枝枝翠色鮮只為昔時受記
J29nB230_p0266b18║莂今來此地蔭人天
J29nB230_p0266b19║獨桑鼓
J29nB230_p0266b20║頑皮枯木響何來獨樹無心聲似雷幾度敲時誰入
J29nB230_p0266b21║耳忽然聞得笑顏開
J29nB230_p0266b22║康僧橋
J29nB230_p0266b23║何事當年欲度人長虹橫跨接通津看他兩岸尋源
J29nB230_p0266b24║者不過此橋路不親
J29nB230_p0266b25║金粟山
J29nB230_p0266b26║九十九峰此最尊千山腳下是兒孫撐天誰識通身
J29nB230_p0266b27║眼指點遊人立腳跟
J29nB230_p0266b28║禮密祖象
J29nB230_p0266b29║金殿玉容親侍奉何緣今日得歸家添香換水陳時
J29nB230_p0266b30║食那盡兒孫孝一些
J29nB230_p0266c01║禮貴祖舍利塔
J29nB230_p0266c02║殷勤稽首見師翁舍利光中一點通我住此山承雨
J29nB230_p0266c03║露千年香火媿難弘
J29nB230_p0266c04║募修大殿
J29nB230_p0266c05║赤烏之殿日頹傾風雨如來打面門一笠於今通蓋
J29nB230_p0266c06║覆黃金殿上獨稱尊
J29nB230_p0266c07║黃龍徹源泉
J29nB230_p0266c08║萬波浩淼嶺南出一派流長濟北來大徹源頭渾不
J29nB230_p0266c09║喝運回濁世洗塵埃
J29nB230_p0266c10║法瀾澂維那
J29nB230_p0266c11║且喜維那大事明滹沱從此起嘉聲晴天霹靂虛空
J29nB230_p0266c12║碎百億山河徹底傾
J29nB230_p0266c13║憨石珂侍者
J29nB230_p0266c14║只因一箇孃生鼻涉盡吳山楚水邊誰識牽回在眼
J29nB230_p0266c15║下於今又被柳條穿
J29nB230_p0266c16║本懷上書記
J29nB230_p0266c17║侍我巾瓶十二秋此行歸去樂優游天龍推爾方登
J29nB230_p0266c18║座切莫無因強出頭
J29nB230_p0266c19║信菴哲監院
J29nB230_p0266c20║向上關頭絕見知滿身霜雪羨楊岐吾從今也超其
J29nB230_p0266c21║作千古芳聲始共垂
J29nB230_p0266c22║芝菴明監院
J29nB230_p0266c23║監院於今頭角生觸翻大地樂昇平年來識得楊岐
J29nB230_p0266c24║旨遍地兒孫腳下行
J29nB230_p0266c25║半峰青維那
J29nB230_p0266c26║天王機捷如雷走舉起承當已是遲青子親從窺透
J29nB230_p0266c27║去大千收放更繇誰
J29nB230_p0266c28║還燈敏知藏
J29nB230_p0266c29║一笑親承大法旨流芳百世愈光煇今朝付爾千斤
J29nB230_p0266c30║擔十字街頭接上機
J29nB230_p0267a01║弘濟源都監
J29nB230_p0267a02║弘揚濟北綱宗旨曾扣天王發大機今日一肩擔荷
J29nB230_p0267a03║去從教祖席顯光煇
J29nB230_p0267a04║高月宗知客
J29nB230_p0267a05║一自黃梅傳法後都教千古妄流通天王今日無餘
J29nB230_p0267a06║指高月當軒照正宗
J29nB230_p0267a07║佛照寬知藏
J29nB230_p0267a08║一枝親出天王室葉葉枝枝垂久昌自此可能成大
J29nB230_p0267a09║樹人天覆陰作清涼
J29nB230_p0267a10║善菴真監院
J29nB230_p0267a11║楚國無寶以善為何如真寶絕支離華香滿鼻吾無
J29nB230_p0267a12║隱聲色堆頭露一絲
J29nB230_p0267a13║傳一福知藏
J29nB230_p0267a14║傳得一來事事真重陽喜看菊花新應知先祖當年
J29nB230_p0267a15║記得髓今朝見可人
J29nB230_p0267a16║若果禪知藏
J29nB230_p0267a17║若果禪門出隻手毅然扶起舊沙盆男兒立志應如
J29nB230_p0267a18║是不負相傳此日恩
J29nB230_p0267a19║上機本尼
J29nB230_p0267a20║百千三昧何為本彈指門開非上機喜汝眼睛端正
J29nB230_p0267a21║處青州衫喚破羅衣
J29nB230_p0267a22║楊燿祖原濟進士
J29nB230_p0267a23║列祖相傳者根杖贈君朝暮好揩摩通天徹地光明
J29nB230_p0267a24║現驗盡諸方佛與魔
J29nB230_p0267a25║赴金粟以地藏委楚璨住持
J29nB230_p0267a26║十載真州闡化機法幢興建頗光煇而今珍重毋狼
J29nB230_p0267a27║藉方見克家有指揮
J29nB230_p0267a28║寄雲貴王制臺在茲（繼文）
J29nB230_p0267a29║百華叢裏透芳芬三教總持南國聞計得晴川握別
J29nB230_p0267a30║語一絲慧命望於君
J29nB230_p0267b01║送月輪淨
J29nB230_p0267b02║滿目風光誰領會飛華都是上林春眼睛刺破渾閒
J29nB230_p0267b03║事水月冰輪照舊人
J29nB230_p0267b04║示曉雲證
J29nB230_p0267b05║歷歷明明較不多祖師面目絕淆訛華亭兩隻手推
J29nB230_p0267b06║棹大仰一張鐮刈禾
J29nB230_p0267b07║示古松正
J29nB230_p0267b08║江上清風取不禁山間明月用無窮箇中會得全提
J29nB230_p0267b09║語物物拈來信可通
J29nB230_p0267b10║題走馬燈四首
J29nB230_p0267b11║走斷腳筋有甚用何如直下把心休君不見古荊州
J29nB230_p0267b12║無限英雄圖勝事至今遍地是骷髏
J29nB230_p0267b13║霸業繇來振一時威風凜凜孰能窺山盡處好思惟
J29nB230_p0267b14║莘城郊野閒華艸千載空教春鳥悲
J29nB230_p0267b15║一段光明自不知乘他恩力馬驅馳回頭看是阿誰
J29nB230_p0267b16║莫待黑風鼓蕩後漫漫大地悔無期
J29nB230_p0267b17║南征北討何年了你若休時我便休黃金甲紫驊騮
J29nB230_p0267b18║拋向他方歌舜日任從三顧不回頭
J29nB230_p0267b19║寄黃龍青
J29nB230_p0267b20║男兒立志要雄健寂莫身心道愈明但辦老黃龍日
J29nB230_p0267b21║住傳鐙錄上好標名
J29nB230_p0267b22║示別菴極
J29nB230_p0267b23║卓然孤立乾坤外風雨無侵別一菴居得年來生意
J29nB230_p0267b24║好門前佇看放優曇
J29nB230_p0267b25║示玄旨智
J29nB230_p0267b26║清淨智光都照了河沙諸佛一龕中汝曹休外求玄
J29nB230_p0267b27║旨叉手鞠躬玅用通
J29nB230_p0267b28║示惺徹鎧
J29nB230_p0267b29║惺徹當年一段事通身鎧甲戰叢林於今幸遇太平
J29nB230_p0267b30║日歸馬華山月下吟
J29nB230_p0267c01║春寰八旬
J29nB230_p0267c02║八十翁翁非小子繡毬輥起半天飛豈知造物為兒
J29nB230_p0267c03║戲寶掌千年不肯歸
J29nB230_p0267c04║寄度門寺法瀾澂首座十首
J29nB230_p0267c05║命爾揚州住地藏如何不肯便承當腰包頂笠度門
J29nB230_p0267c06║去火種刀耕艸木香
J29nB230_p0267c07║南能北秀出東山道大名傳天地間今日宗風真一
J29nB230_p0267c08║變閒神野鬼鬧禪關
J29nB230_p0267c09║兩京法主三帝師肩輿上殿聖迎時跏趺坐見君王
J29nB230_p0267c10║重也看於今克盛兒（神秀禪師住度門為兩京法主三帝國師跏趺觀君肩輿上殿）
J29nB230_p0267c11║大通諡號大通人明鏡臺縣絕點塵宇宙至今空浩
J29nB230_p0267c12║浩度門唯有一枝春
J29nB230_p0267c13║楞伽孤峻峰尤在萬古法場不易磨張說手書碑自
J29nB230_p0267c14║見論師竊比大山河
J29nB230_p0267c15║依法住持不寂莫首山風穴亦單丁正宗家計渾然
J29nB230_p0267c16║別一任庭前艸色青
J29nB230_p0267c17║少林壁坐九青黃接得神光一箇郎恩大已酬歸故
J29nB230_p0267c18║國至今雙桂潑秋香
J29nB230_p0267c19║澗水谿華活祖意嶺松嵒柏實伽陀分明指點無人
J29nB230_p0267c20║會又引闍黎費力多
J29nB230_p0267c21║道流居得最高峰俯仰群山眼界空正令提持施棒
J29nB230_p0267c22║喝克吾宗者豈無從
J29nB230_p0267c23║十載投身爐韛中鍛成一物號靈鋒人來欲問眉間
J29nB230_p0267c24║事看取梵天血濺紅
J29nB230_p0267c25║送符雲臺
J29nB230_p0267c26║肘後靈符親佩得用時著著出全身天台五百神通
J29nB230_p0267c27║者不及雲臺灑落人
J29nB230_p0267c28║送浪隱潮
J29nB230_p0267c29║浪裏隱居六十秋潮音風送月當樓聽來兩耳非凡
J29nB230_p0267c30║境廓悟從前笑不休
J29nB230_p0268a01║贈魏大翁副戎
J29nB230_p0268a02║將軍劍氣翀牛斗戰得心源徹底掀七百一千陳案
J29nB230_p0268a03║牘看來只是舊鄉談
J29nB230_p0268a04║天王法派
J29nB230_p0268a05║慧海原清淨臨波鑑宛然一燈繼古道祖脈自綿延
J29nB230_p0268a06║梅華十詠（次古韻古題）
J29nB230_p0268a07║尋梅
J29nB230_p0268a08║為憶南枝暢玉神摳衣帶霧夢魂真行吟信步白雲
J29nB230_p0268a09║裏悵望平欺紅粉人凍蕊飄香依壑樹疏林凝碧隔
J29nB230_p0268a10║風塵感思臥雪殷勤者令我空山惜遠春
J29nB230_p0268a11║臘梅
J29nB230_p0268a12║占斷群芳最有神一回霜傲一回真半窗疏影黃昏
J29nB230_p0268a13║月滿樹輕妝金襲人孰共寒姿情淡淡孤陳瘦骨絕
J29nB230_p0268a14║塵塵清香幾度隨風去贏得西湖兩岸春
J29nB230_p0268a15║早梅
J29nB230_p0268a16║嚴風幾歷轉精神剛得陽和態自真雪色欲迷爭蕊
J29nB230_p0268a17║鵲暗香多醉翫華人羅浮夢破山山月姑射煙含樹
J29nB230_p0268a18║樹塵堪惜當年何遜子肯將情戀廣陵春
J29nB230_p0268a19║全放梅
J29nB230_p0268a20║傲骨藏聲似有神披霜帶月自幽真不齊群卉棲凡
J29nB230_p0268a21║鳥全放瓊葩醒夢人老幹參差蒼翠迥玉條長短弗
J29nB230_p0268a22║侵塵沉吟難盡其中意聊洩枝頭一點春
J29nB230_p0268a23║茅舍梅
J29nB230_p0268a24║寂寥茅舍冷精神幸有冰華可愍真香動石邊浮細
J29nB230_p0268a25║艸影流谿畔趁漁人歲寒豈畏三更月枯淡難生世
J29nB230_p0268a26║外塵獨恨翠禽偷瓣去五湖盡作玉壺春
J29nB230_p0268a27║庭梅
J29nB230_p0268a28║不棲嵒壑隱芳神唯占丹庭樹樹真入枕香魂驚化
J29nB230_p0268a29║蜨隔簾明月動愁人瑤琴白晝多幽興玉磬清宵徹
J29nB230_p0268a30║遠塵只為憑闌惜雅態青衫染得十分春
J29nB230_p0268b01║西湖梅
J29nB230_p0268b02║高樓獨上望華神兩岸寒芳碧水真雪散渾忘三竺
J29nB230_p0268b03║寺風生愁殺六橋人戍歌處處關山月細雨霏霏灑
J29nB230_p0268b04║玉麈漫謂江南消息杳蘇隄香冷幾回春
J29nB230_p0268b05║山中梅
J29nB230_p0268b06║冰肌簇簇太多神不待輕妝趣自真冉冉光迷南嶺
J29nB230_p0268b07║客沉沉香拂北窗人唯堪幽谷生平老豈染雲間半
J29nB230_p0268b08║點塵分付狂蜂與蛺蜨漫來枝上弄仙春
J29nB230_p0268b09║玉笛梅
J29nB230_p0268b10║笛聲何處卻多神飄遞江南韻自真幾點疏華雲外
J29nB230_p0268b11║鷺一腔煙粉鏡中人玉樓夢斷關山遠竹榻魂飛散
J29nB230_p0268b12║入塵莫是武昌三弄者蕭然五月落寒春
J29nB230_p0268b13║觀梅
J29nB230_p0268b14║孤標獨占百華神幾度觀來幾度真片片白雲清夢
J29nB230_p0268b15║眼層層翠浪動詩人胸中浩蕩裁新句筆下風流破
J29nB230_p0268b16║玉麈不是鐵心冰徹骨爭知別有一般春
J29nB230_p0268b17║觀天王寺遺址（有鐵臥坡下傳為寺毀鐘鎔人屢竊卒雷雨驚退）
J29nB230_p0268b18║劫火焚時鐘獨鳴私心擬取自雷驚江干常對清波
J29nB230_p0268b19║涌殿閣空餘春艸生千載淵源分兩派一朝勝業付
J29nB230_p0268b20║全傾於今要見當年事覆雨翻雲功不輕
J29nB230_p0268b21║黃龍興復次富川定生大師韻
J29nB230_p0268b22║祖席飄零賸古臺誅茅斬艸賺吾來唯憐楚國宗風
J29nB230_p0268b23║暮翻念黃龍法道灰有水有山堪卓錫無聲無望好
J29nB230_p0268b24║徘徊於今衲被蒙頭坐日見長江捲雪堆
J29nB230_p0268b25║黃龍落成為逸老計次福昌禪師韻
J29nB230_p0268b26║闢開三要及三玄宇內聞聲別有天已構一椽念祖
J29nB230_p0268b27║德未施大手話難圓荊湖春雨青林茂鄂渚秋風黃
J29nB230_p0268b28║菊鮮法道濫觴無此日誰能相共整危顛
J29nB230_p0268b29║遊玉泉寺
J29nB230_p0268b30║十載相思旅夢牽攜笻來此了前緣凌空鐵塔青天
J29nB230_p0268c01║破沁谷玉泉白石穿橋斷雲邊忘故蹟碑殘艸裏憶
J29nB230_p0268c02║先年皓公諸祖今何在擁目堆藍起暮煙
J29nB230_p0268c03║與查王望諫議乞師翁金粟舍利塔上之銘
J29nB230_p0268c04║雨歇金山翠欲流光明塔上望垂眸筆尖錦繡千峰
J29nB230_p0268c05║起舌底煙雲萬壑收撥動祖燈煇佛日點開法眼照
J29nB230_p0268c06║閻浮查公何似張公後一銘相傳價莫酬
J29nB230_p0268c07║遊陸鶴田侍御雲峰華園次韻
J29nB230_p0268c08║雲峰峻拔世稱稀百畝芳園樹色肥竹石無心鳥自
J29nB230_p0268c09║語山林有意客相依曠觀那惜支笻杖徑轉仍隨蹋
J29nB230_p0268c10║蘚衣未至不知天地大主賓談暢到斜暉
J29nB230_p0268c11║慈菴署中靈芝忽生阿弟阿郎時赴秋闈題贈
J29nB230_p0268c12║艸木何知忽爾萌天將人傑地靈生干城社稷先呈
J29nB230_p0268c13║瑞折桂蟾宮早得禎光透一庭明月夜風高闔國令
J29nB230_p0268c14║名聲豈同百卉尋常出福佑王家樂太平
J29nB230_p0268c15║為新安許繼先六旬
J29nB230_p0268c16║南明燦燦物華新甲子欣逢又一巡白髮數莖添歲
J29nB230_p0268c17║月冰心一片質天人雲生黃海千山紫鶴跨揚州萬
J29nB230_p0268c18║戶春陸地神仙應不老區區何必問靈椿
J29nB230_p0268c19║贈奇兵營吳介臣參戎
J29nB230_p0268c20║江漢滔滔久不驚多為令德鎮波清埽雲晴灑囊中
J29nB230_p0268c21║甲留月夜談腹內兵才大可兼文武用功高自古割
J29nB230_p0268c22║城旌何因把手鑾江上話到無生一笑傾
J29nB230_p0268c23║為吳封翁七旬
J29nB230_p0268c24║生居華屋德尤尊況復康寧七十春膝下烏衣觀子
J29nB230_p0268c25║弟庭前喜氣集嘉賓榴華吐火呈圖壽紫燕巢梁瑞
J29nB230_p0268c26║象新把盞進君千歲酒神仙原是太平人
J29nB230_p0268c27║喜張中宿登堂道話
J29nB230_p0268c28║高臥東軒野興濃更逢仙客話從容雲山千里詩筒
J29nB230_p0268c29║滿旅月一輪形影空情念淡時羞世焰道心貞處看
J29nB230_p0268c30║寒松任他江漢滔滔者不到龍門不化龍
J29nB230_p0269a01║題東明孝節
J29nB230_p0269a02║貞節繇來世所艱思親況復割身殘清風夜夜吹英
J29nB230_p0269a03║烈明月年年照血瘢孤子尚能修往事一肩那惜上
J29nB230_p0269a04║擔棺區區幻路休云報至理渾融孝可觀
J29nB230_p0269a05║松滋令王翠微攜詩見訪次韻
J29nB230_p0269a06║荊山璞價重諸方幾笑空懷獻武王自琢自磨還自
J29nB230_p0269a07║用誰餘誰欠復誰裝華前坐覺鳥聲碎雨後行看苔
J29nB230_p0269a08║蘚香底事分明人不會喜君今日到雲堂
J29nB230_p0269a09║登靈山五松亭
J29nB230_p0269a10║操幹不隨群卉質肯來虛谷避秦封翠寒幾代空明
J29nB230_p0269a11║月勢老千秋欲化龍拂石難尋碑斷字驅雲尚想舊
J29nB230_p0269a12║遺蹤偶因登眺情無極遠近漁歌雜晚鐘
J29nB230_p0269a13║再登虎丘
J29nB230_p0269a14║昔年此地曠襟懷山水佳招今復來萬里晴煙空目
J29nB230_p0269a15║擊三吳野色自雲開乾坤變態悲塵世日月蹉跎憐
J29nB230_p0269a16║濁杯話落劍池光湛碧千僧石上鳥飛回
J29nB230_p0269a17║晚登金山
J29nB230_p0269a18║夕陽徙倚金山寺淼淼江波繞畫臺漁火千家連月
J29nB230_p0269a19║起飛帆幾片帶潮來疏鐘歷落黿鼉窟古殿搖空星
J29nB230_p0269a20║斗開鐵甕城頭吹畫角無邊風景被相催
J29nB230_p0269a21║徑山禮大慧祖塔
J29nB230_p0269a22║青嶂崔嵬迥碧天塔幢高踞一燈縣五峰列翠堪為
J29nB230_p0269a23║供雙徑飛濤可喻絃樓閣三千凌漢外松衫百萬繞
J29nB230_p0269a24║雲巔我來稽首南臺下宋代宗風尚儼然
J29nB230_p0269a25║送禪人讀楞嚴經
J29nB230_p0269a26║東風拂拂柳精神靜讀經文可愍真七處徵心波底
J29nB230_p0269a27║月八還顯見鏡中人浮生已覺身無住幻態須知妄
J29nB230_p0269a28║有因欲趨菩提塵外路梅華枝上月三更
J29nB230_p0269a29║端祖白雲寺舊基（郎函山）
J29nB230_p0269a30║石老松枯雲不棲長江空對鳥空啼一雙游鹿蒼嵒
J29nB230_p0269b01║下幾片青山落日低寺野無人秋艸沒碑殘有恨蟻
J29nB230_p0269b02║營泥何堪勝地遺荒塚感慨當年全盛時
J29nB230_p0269b03║本懷上書記回蜀作此勉之
J29nB230_p0269b04║向上無一事永字有八法如此著手書不記年與月
J29nB230_p0269b05║忽然筆生華字字皆龍蛇黃龍與妙喜叢林兩作家
J29nB230_p0269b06║處處居記室頭頭撒土沙三關及竹篦如此作生涯
J29nB230_p0269b07║傷風犯手者抱首叫阿爺道流須志強一回便承當
J29nB230_p0269b08║昔依我晴川今從我天王形影十二載也受其風霜
J29nB230_p0269b09║羽毛雖未展爪牙聊已彰云云西蜀去我未許束裝
J29nB230_p0269b10║記得昔人曾有語馬祖還鄉道不香
J29nB230_p0269b11║雲澤號
J29nB230_p0269b12║吾楚有七澤雲澤居其一方有九百里夢澤連肘腋
J29nB230_p0269b13║浩淼天地間波濤萬層出況復天上雲能澤枯艸木
J29nB230_p0269b14║今為爾作號應合如此義
J29nB230_p0269b15║
J29nB230_p0269b16║
J29nB230_p0269b17║
J29nB230_p0269b18║
J29nB230_p0269b19║
J29nB230_p0269b20║水鑑海和尚六會錄卷六