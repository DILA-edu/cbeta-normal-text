J29nB230_p0273a01║水鑑海和尚六會錄卷八
J29nB230_p0273a02║嗣法門人原源等編
J29nB230_p0273a03║題跋
J29nB230_p0273a04║題澹菴莊翰林觀音畫象
J29nB230_p0273a05║圓通秀謂黃山谷曰：「汝以豔語動天下人淫心，不止
J29nB230_p0273a06║馬腹，正恐生泥犁耳。」山谷繇此而懼。茲澹菴以翰林
J29nB230_p0273a07║之學，不施於無用之處，顓畫觀音大士法象一藏，使
J29nB230_p0273a08║天下人瞻之仰之，寧非山谷懼而改作耶？雖然，大士
J29nB230_p0273a09║無相，隨類現身，眾生沒在諸苦，睹此有以拯拔，此又
J29nB230_p0273a10║澹菴濟世之一端也，有心者其宜審之。
J29nB230_p0273a11║題玄宰董宗伯所書金剛經
J29nB230_p0273a12║士大夫崇信吾教，委身虛懷，問道歸心，如裴休相國
J29nB230_p0273a13║之於黃檗，白居易侍郎之於佛光，陸亙大夫之於南
J29nB230_p0273a14║泉，陳操尚書之於睦州，黃庭堅太史之於黃龍，張九
J29nB230_p0273a15║成侍郎之於徑山，往往皆博達偉人，一時浩歸吾教，
J29nB230_p0273a16║所謂儒門澹薄，收拾不住也。至明毅廟時，崇信之心
J29nB230_p0273a17║猶然未衰，宗伯書經所繇來也。宗伯書經多種，此經
J29nB230_p0273a18║係是江陵吳弘功宰江都時所贈，可見吳公亦是好
J29nB230_p0273a19║道士大夫也。是故宗伯書經以贈，而吳公攜歸，又摹
J29nB230_p0273a20║石於沙市觀音寺。闖賊陷荊，一埽劫灰，無可留者，而
J29nB230_p0273a21║此經獨存，可謂金剛不壞矣。然則此乃宗伯之金剛，
J29nB230_p0273a22║若是如來親談之金剛，豈止經此一劫而已哉！
J29nB230_p0273a23║題天童悟和尚登金山詩
J29nB230_p0273a24║臨濟之道，盛而復衰，興而復廢。其在明季，如一縷之
J29nB230_p0273a25║繫鼎、九卵之纍棋，危之甚矣。其持危輓廢，後五百世
J29nB230_p0273a26║起而復振者，則吾天童和尚也。夫聖人降世，為拯沉
J29nB230_p0273a27║淪，雖起寒微，穎脫非凡。不事翰墨，而動筆皆是艸聖；
J29nB230_p0273a28║不精詩書，而開口便成章法。和尚萬曆丁未春自燕
J29nB230_p0273a29║還南，是時尚未受囑，氣宇已自不群。偶登金山，輒成
J29nB230_p0273a30║是句，不獨自出手眼，尤且玉韻驚人。其繪文琢句者，
J29nB230_p0273b01║曷能有此哉？吳人勒石，已供游客。後孤雲鑑禪師重
J29nB230_p0273b02║樹豐碑，并自手書垂鎮金山，又以騷人采入詩林，合
J29nB230_p0273b03║成風雅。然則讀之者，幸毋作文字詩句觀，當眼豁心
J29nB230_p0273b04║開可也。
J29nB230_p0273b05║跋夔州郡守夢得破山明和尚偈
J29nB230_p0273b06║丙午春，夔州郡守夢破山和尚與一扇，展讀其偈曰：
J29nB230_p0273b07║「屣聲滑滑響蒼苔，老去尋山亦快哉。回首五雲堪一
J29nB230_p0273b08║笑，淡然瀟灑出塵埃。」覺即遣候，和尚已化去矣。郡守
J29nB230_p0273b09║以此為辭世之偈，乃梓而遍示之。且和尚自出金粟
J29nB230_p0273b10║悟和尚之門，聲名洋溢乎東南。逮歸蠶叢，道價益盛。
J29nB230_p0273b11║然其筆其舌，玅有入神，尟有不發揚其道者。即發揚
J29nB230_p0273b12║之處，不帶濂涎，逆行順行，自由自在，實乃大乘菩薩
J29nB230_p0273b13║游戲國土，開覺眾生者也。今視此「回首五雲堪一笑，
J29nB230_p0273b14║淡然瀟灑出塵埃」之句，似有羈絆脫去，覺非菩薩涉
J29nB230_p0273b15║世無礙。雖則夢幻之語，竊恐傳夫後世，以郡守之妄，
J29nB230_p0273b16║誤和尚為二乘之人也。況辭世之偈，關乎人天眼目，
J29nB230_p0273b17║繇是不慧振筆跋之。
J29nB230_p0273b18║題玅明子折疑論
J29nB230_p0273b19║天下無二道，聖人無兩心。既無二道兩心，則何分華
J29nB230_p0273b20║夷三教？譬夫人之一身，有肝膽焉，有腸肺焉，名雖有
J29nB230_p0273b21║異，實共一命也。儒者，顯者也；釋者，隱者也。顯以治國，
J29nB230_p0273b22║隱以學道，有其道矣。君王不得為臣，諸侯不得為友，
J29nB230_p0273b23║非有慢也，無苟榮也。遂爾高風獨立，或為人天師表，
J29nB230_p0273b24║或作鬼神恃怙，則巍煥無為，道在無所不在。俗夫不
J29nB230_p0273b25║知，以己之學方人之見，謂曰鐵硯磨穿、故紙鑽破，尚
J29nB230_p0273b26║不能通心達理，彼殊方異教，廣大深遠，望重若是，猛
J29nB230_p0273b27║有疑焉。玅明子，學佛之徒也，終不以己之道博論雄
J29nB230_p0273b28║談，唯其疑之所請，明而折之，宛若庖丁解牛，恢恢乎
J29nB230_p0273b29║游刃其有餘地。俗夫曲辯不得，亦醒久坐甕中，不知
J29nB230_p0273b30║乾坤許大，且赧然媿畏矣。然斯論也，折其疑矣。余則
J29nB230_p0273c01║不然，請其更疑大疑。所謂大疑必有大悟，大悟必有
J29nB230_p0273c02║大明，大明方識天下無二道，聖人無兩心，始不疑吾
J29nB230_p0273c03║聖人之道有異也。
J29nB230_p0273c04║題孔子世譜
J29nB230_p0273c05║莊生譏孔子行仁義道德，猶如駢拇枝指，附贅縣疣，
J29nB230_p0273c06║亦若行舟於陸，推車於水。又曰：「先王仁義道德，正如
J29nB230_p0273c07║芻狗，陳而無用。」悲夫！蒙莊可謂夏蟲不知春秋者也。
J29nB230_p0273c08║夫春秋之世，周室微而道德廢，仁義亡而霸業興，亂
J29nB230_p0273c09║臣賊子出焉。宣尼蒿目而憂，憮然而起，周流列國，轍
J29nB230_p0273c10║環天下，約人以禮樂，曉人以信忠，識之以義趨，規之
J29nB230_p0273c11║以仁行，作《春秋》，修《周易》，名分無紊，道德有隆，孰謂駢
J29nB230_p0273c12║拇乎？孰謂枝指乎？所以天不生孔子，萬古如長夜，又
J29nB230_p0273c13║豈與蒙莊獨善其身同日而語哉！今宣尼之裔，枝葉
J29nB230_p0273c14║繁茂，門戶赫然，亦皆宣尼之德澤，乃繼微子之宗系，
J29nB230_p0273c15║與世豈不煌哉！茲因徵及，輒以荒言敬書其譜，後識
J29nB230_p0273c16║者勿以余為多辯焉。
J29nB230_p0273c17║題列仙傳
J29nB230_p0273c18║今天下論仙者，首以老耳，次即莊周，其餘失其真矣。
J29nB230_p0273c19║何則？往往以身為不老，修之延年，翀舉升天，亦為玅
J29nB230_p0273c20║術。殊不知饒經八萬劫，終是落空亡。又不知吾有大
J29nB230_p0273c21║患，為吾有身。是故修者不識其本，致使門庭至今落
J29nB230_p0273c22║莫。
J29nB230_p0273c23║題天王寺遺蹟古鐵（約四五千斤，或云寺毀鐘鎔，或云象鎔。）
J29nB230_p0273c24║物有所待，理有時而彰，其天王寺古鐵乎？寺刱於唐
J29nB230_p0273c25║道悟禪師所闢，荊南節度使丘公親臨訪道，見路隘
J29nB230_p0273c26║車馬，發怒，拋悟在水，因感空中有聲曰：「我是天王神！
J29nB230_p0273c27║我是天王神！」節使設拜懺悔，遂建寺供悟，號曰天王
J29nB230_p0273c28║悟。元和戊戌夏示寂，節使為撰塔銘，現載皇藏。當是
J29nB230_p0273c29║時，道場必乃雄傑。至宋，以武穆岳公征湖南，貯火砲
J29nB230_p0273c30║廢盡，獨一巨鐵暴露坡下。是鐵也，遠不具論，即明時
J29nB230_p0274a01║居民有近傍撫摩者，旋即頭疼腦熱，焚香禱之即愈。
J29nB230_p0274a02║又有冶人竊為所胥，將掘之，時天際巨雷哼哼，更復
J29nB230_p0274a03║電火閃閃，冶人由此驚退。清總鎮鄭公取鑄西瓜砲，
J29nB230_p0274a04║發卒將近其地，仍晦冥，忽作風沙陡起，卒又驚退。然
J29nB230_p0274a05║則世間有用之物防守不堅，人且賊之，況數百年無
J29nB230_p0274a06║主之鐵、有用之物幾不被人竊去，尚乃存之，其天王
J29nB230_p0274a07║神護歟？古鐵自護歟？不然，未有不廢傾者也。順治戊
J29nB230_p0274a08║戌夏，余始至荊，開法鐵佛。己亥春，親訪其處，撥艸視
J29nB230_p0274a09║鐵，其蹴蹴然似有愁慼之態，余喟然曰：「吾有願而來，
J29nB230_p0274a10║卿有靈，能助我乎？」至辛丑夏，方於此誅茅，未幾，領眾
J29nB230_p0274a11║臨其處，眾拒不可動，恐致禍，余叱曰：「物見主，眼卓豎，
J29nB230_p0274a12║何禍哉？」遂拽入寺內，書一額曰天王古蹟，命匠以金
J29nB230_p0274a13║剛鑽鐫之，往來觀覽者如市，其精精然覺有喜容，是
J29nB230_p0274a14║時道場已建一閣一殿矣。嗚呼！寧非物有所待，理有
J29nB230_p0274a15║時而彰也哉？是以書之，告夫來者。（此鐵康熙丙寅巡憲祖公載入荊志）
J29nB230_p0274a16║題黃龍寺石龍
J29nB230_p0274a17║曩閱楚會檮杌，載靈山寺右有石龍，鱗甲飛動，乘虛
J29nB230_p0274a18║欲來。余初未信，至戊申夏，重闢黃龍寺，都人謂余言
J29nB230_p0274a19║曰：「此後山有石龍焉。」領余親視，余曰：「此好事者所雕
J29nB230_p0274a20║琢耳。」後因掘土數尺，仍復得之，鱗甲完美，精潤有色，
J29nB230_p0274a21║擊之鏗然有聲，始信好事者不能如此為之，乃山之
J29nB230_p0274a22║靈也，造物之靈也。夫造物之工，能使物之為青為黃、
J29nB230_p0274a23║為赤為白，或使升降飛騰，或使興雲布雨，攪天池，涌
J29nB230_p0274a24║地闕，傾山覆海，變變化化，無有窮盡，況復能使頑石
J29nB230_p0274a25║為乎？人在塵埃之中，汩汩芒芒，竟不知萬物之所以
J29nB230_p0274a26║自心之舉動，且亦何能號稱萬物之靈哉？悲夫！黃龍
J29nB230_p0274a27║與靈山相去僅一牛吼地，而有石龍，即此龍矣。龍左
J29nB230_p0274a28║有石壁，正當所建法堂之後，余命門人明震擘窠書
J29nB230_p0274a29║黃龍道場四大字鐫之，更勒黃龍寺重建始末，與石
J29nB230_p0274a30║龍并稱勝概，所謂德不孤必有鄰也。
J29nB230_p0274b01║題真如寺募冊（亦名碧雲）
J29nB230_p0274b02║鹽之城西四十里，有寺曰真如，在崇山峻嶺、茂林脩
J29nB230_p0274b03║竹間。傳聞建立於吳晉時，為浙西一大名剎。奈歲月
J29nB230_p0274b04║侵久，風雨飄颻。瓊樓玉殿，鄰於瓦礫；金容象好，盡被
J29nB230_p0274b05║雲封。嗟乎！山之不靈，有若斯耶？茲智上人向余乞言，
J29nB230_p0274b06║以勸鹽之樂善君子，一解錦囊，以襄厥事，即名山佛
J29nB230_p0274b07║國，頓見光煇矣。其泥多佛大之說，又何須區區而再
J29nB230_p0274b08║告焉？丁巳午日，金粟寓叟題於天寧寺之千佛閣。
J29nB230_p0274b09║尺牘
J29nB230_p0274b10║復方司李雪岷（諱象璜）
J29nB230_p0274b11║別來未幾，青黃兩度，俛仰光儀，心焉如擣。唯台臺灑
J29nB230_p0274b12║灑，襟懷蕩蕩，施設治政之間有若庖丁解牛，公堂說
J29nB230_p0274b13║法無待清獻聞雷。苟非睿明洞開，曷能臻此超遙容
J29nB230_p0274b14║與哉？李君垂也，好道之人，承指乃參貧道。貧道不引
J29nB230_p0274b15║枝蔓，唯以本分提持，且未見其虛往實歸，臨別漣然，
J29nB230_p0274b16║蓋道情之感極，非世情之使然也。茲讀手翰，台臺何
J29nB230_p0274b17║溢美誇許之若是耶？日者又蒙賜以慧日慈雲之扁，
J29nB230_p0274b18║兼率耿太守贈以荊南祖庭之額，久廢天王，茲者復
J29nB230_p0274b19║興，實借光多矣。況未寸函申謝，何以辱教殷殷，更欲
J29nB230_p0274b20║闡明斯道，惠及來學。第涼德不慧之山僧，無能副台
J29nB230_p0274b21║臺之盛念矣。然道有時而弘，唱愈高，和愈勝，茲時貧
J29nB230_p0274b22║道何能使道而弘哉。臨書引領，統惟垂諒。
J29nB230_p0274b23║與黃檗和尚
J29nB230_p0274b24║太白一鐙，光明天下，分煇續焰，徹古通今，內聖外王，
J29nB230_p0274b25║咸為隆重，其最著者，唯吾徑山容老人也。老人目擊
J29nB230_p0274b26║時衰世變，法門混淆日久，邪宗僭竊之輩由此而興，
J29nB230_p0274b27║遂爾別集述而嚴統作，蓋為見諸行事深切著明，非
J29nB230_p0274b28║謂空文而載，雖人以此罪老人，然人亦以此知老人
J29nB230_p0274b29║也。老人化去未經十祀，座下法門豪傑如金粟、元東、
J29nB230_p0274b30║明鑑、資福、廣龍、華宗相繼而往，某以老人靈塔猶恐
J29nB230_p0274c01║不安，竊常疑之，不然，天奪何致此耶？唯吾黃檗和尚
J29nB230_p0274c02║道振七閩，風聞楚越，克紹祖山，特非偶爾，幸加留意
J29nB230_p0274c03║老人靈塔，或龍虎沙水之不吉，或入塔安位之期未
J29nB230_p0274c04║良，協同堪輿，細而察之，儻得老人寂光神安，蔭覆吾
J29nB230_p0274c05║昆，則法門大幸事也。某頃來晴川，得值鱗便，肅此荒
J29nB230_p0274c06║函，達於左右，伏冀鑒我微忱，則先老人光明廣大，千
J29nB230_p0274c07║秋烜赫，相傳而無盡也。天王中興碑記傳以教覽，臨
J29nB230_p0274c08║楮依依，曷勝神往！
J29nB230_p0274c09║復鄭內翰掌山
J29nB230_p0274c10║酷暑炎蒸，人人勢畏，千竿竹、十畝蓮，何可得也！然且
J29nB230_p0274c11║伐木鳥鳴之時，未嘗不懷掌山之美人。咫尺天各一
J29nB230_p0274c12║方，無能聚晤，況其欲發歸舸，遠去兩浙、七閩之間，又
J29nB230_p0274c13║當何如也！天下無變遷者，道而已矣；天下無間然者，
J29nB230_p0274c14║道而已矣。然道既無變遷，亦無間然；余與掌山之交，
J29nB230_p0274c15║烏有變遷、間然哉！蓋余與掌山之交者，道而已矣；苟
J29nB230_p0274c16║不以道為交，世之態、人之情得不變遷、間然乎？是以
J29nB230_p0274c17║肝膽楚越也。況掌山胸藏武庫，足滿天下，老衲名人
J29nB230_p0274c18║靡不從游，而稱當世大儒者乎！竊聞仁者贈人以言，
J29nB230_p0274c19║茲掌山遠還，特以言贈。苟如此鑒諸，則知交之深，而
J29nB230_p0274c20║余亦有榮望焉。
J29nB230_p0274c21║與徐司李檗菴
J29nB230_p0274c22║壬寅棹過蘄春，聞大令名，迄今六載，不能忘於心也。
J29nB230_p0274c23║所謂不能忘者，以門下眼內空天下，腹中小乾坤，而
J29nB230_p0274c24║於吾道大有得手。佛祖機緣，亦嘗會悟，物格格物，一
J29nB230_p0274c25║貫徑山。木稚無隱，廓然匡阜，子韶山谷，豈讓昔賢？殺
J29nB230_p0274c26║也活也，自山手腳，佛也祖也，當頭按過。果如是乎？吾
J29nB230_p0274c27║當賀之。鹿野觀察昨至天王，言及門下僑寓渚宮，是
J29nB230_p0274c28║勒荒函，先以通候。儻不我棄，驅馬來山，再有長論。
J29nB230_p0274c29║又
J29nB230_p0274c30║昨承惠顧，兼以垂問：十年已前，此地芒煙蔓艸；十年
J29nB230_p0275a01║已後，此地峻宇長廊。不知天王眼目在荒煙蔓艸中？
J29nB230_p0275a02║在峻宇長廊中？貧道就而荅之：蔓艸一堆柴，長廊幾
J29nB230_p0275a03║擔土。竊恐門下不能直下釋然領略，今再申之。然天
J29nB230_p0275a04║王眼目不在荒煙蔓艸、峻宇長廊中，若在峻宇長廊
J29nB230_p0275a05║中，眼目即同土木；若在荒煙蔓艸中，眼目則是無情。
J29nB230_p0275a06║既不在此二處，便請下一轉語，若點得出，贈以一條
J29nB230_p0275a07║撐天柱地拄杖子。
J29nB230_p0275a08║復吳別駕允菴（諱斌，來書請詳悉天王之訛。）
J29nB230_p0275a09║手翰所云：應酬之外，默坐公堂，恍惚之中，覺有物焉。
J29nB230_p0275a10║獨恨塵勞關鎖，不能猛然解脫。左右既知恍惚之中
J29nB230_p0275a11║有物存焉，試看應機酬酢之時，是此物歟？喜怒哀樂
J29nB230_p0275a12║之時，是此物歟？折旋俯仰之時，是此物歟？若以總是
J29nB230_p0275a13║此物，更欲離關鎖求解脫，得無重增其慮乎？況以應
J29nB230_p0275a14║對究心之外，欲明天王混淆之由，請詳直書。苟非靈
J29nB230_p0275a15║山委託，有願而來，何能致此思惟哉？天王道悟，法嗣
J29nB230_p0275a16║馬祖，所出龍潭崇信，信出德山宣鑑，鑑出雪峰義存、
J29nB230_p0275a17║巖頭全藏。其雲門、法眼二宗，實乃天王之系也。有宋
J29nB230_p0275a18║景德年間，吳僧道原修集《傳燈》，未識從上碑版，謬收
J29nB230_p0275a19║龍潭系於天皇之下，雲門、法眼相隨而去。是故混淆
J29nB230_p0275a20║之山，始於道原也。百世之下，競起而爭，亦始於《傳燈》
J29nB230_p0275a21║也。張無盡公竊常疑之，雪峰迅捷，當出馬祖。後得達
J29nB230_p0275a22║觀穎公所獲節度使丘玄素所撰天王塔銘，始知雪
J29nB230_p0275a23║峰為馬祖五世孫。無盡眼目，擇法驗人，果不誤矣。諸
J29nB230_p0275a24║家辯論，代有其人，奈何久假，一期難歸。吾天童悟和
J29nB230_p0275a25║尚，欲作一書，正其訛謬，多因修葺，以寢厥心。吾徑山
J29nB230_p0275a26║容和尚，善繼善述，遂著《五燈嚴統》，刪去妄竊，以定正
J29nB230_p0275a27║宗，話行海外，案垂千古。吾嘗謂人解曰：其所辯而爭
J29nB230_p0275a28║者，宗派也。雲門法眼，久無人矣，彼何固執焉？然辯而
J29nB230_p0275a29║不能清者，已有《景德傳燈》一訛書矣。其不辯而自清
J29nB230_p0275a30║者，已有唐之侍郎歸登所製南嶽讓碑，列法孫天王
J29nB230_p0275b01║道悟。圭峰荅相國裴公宗趣，狀馬祖之嗣，首曰江陵
J29nB230_p0275b02║道悟。權德輿所撰馬祖塔銘，弟子十一人，道悟在焉。
J29nB230_p0275b03║《歷代帝王稽古略》，引載天王，詳而且明。宋有《佛國續
J29nB230_p0275b04║燈》，敘明雪竇重顯，為馬祖九世孫。呂夏卿銘雪竇顯
J29nB230_p0275b05║之塔，亦係馬祖九世孫。覺範《林間錄》，辯明天王。拱辰
J29nB230_p0275b06║《祖源通要》，乃載天王於馬祖之下。大川《五燈會元》，辯
J29nB230_p0275b07║清天王。晦巖《人天眼目》五家宗派序，亦博論天王。雲
J29nB230_p0275b08║壑《心燈》，并續天王。元有念常《佛祖通載》，紀入天王碑
J29nB230_p0275b09║銘，現載北藏我字函中。明有少林聯芳碑記，原載天
J29nB230_p0275b10║王於馬祖之派；汝稷《指月錄》，亦載天王；黎眉《教外別
J29nB230_p0275b11║傳》，天王系於馬祖之統；天童《直說》，明析天王；虎嵒《禪
J29nB230_p0275b12║燈世譜》，編正天王；吳侗氏之《定祖圖》，亦收天王歸於
J29nB230_p0275b13║馬祖之譜；大興善寺一華五葉之圖，雲門法眼詳發
J29nB230_p0275b14║於天王；王谷《正名錄》，備悉天王之由。且二十種書，朝
J29nB230_p0275b15║歷五代，各各清正，巳為定典，有入龍藏，有行山野，況
J29nB230_p0275b16║復清有《嚴統》，炳如日星。天王新樹豐碑，高一十五尺，
J29nB230_p0275b17║一為工部鄭公之記，一為雲居顯公之文，紀載其事，
J29nB230_p0275b18║俱為不磨，所以不辯而自清也。法門明眼，得一展筆，
J29nB230_p0275b19║豈肯糢糊放過？況左右王事鞅掌，間一詢及，無盡夏
J29nB230_p0275b20║卿之身再現，所謂有願而來，委託其事者也。或謂傳
J29nB230_p0275b21║史無玄素之名，殊不知宋儒避國諱，改為元素。歐陽
J29nB230_p0275b22║修貶彝陵令，嘗集神女廟詩，李吉甫一首，丘元素一
J29nB230_p0275b23║首，貞元十四年石刻黃牛峽下，夔州巫山界石刻亦
J29nB230_p0275b24║然，遂謂無此人，何讀書之不多，而博究之未通也？茲
J29nB230_p0275b25║因來索，潦艸布復，臨風懷想，不勝依依。
J29nB230_p0275b26║復黃明震參軍
J29nB230_p0275b27║兩接手翰，知足下遯蹟鄂渚，道履清嘉，為喜為慰。但
J29nB230_p0275b28║其中囊橐蕭然，切勿以此為慮。財者，世間之害也，多
J29nB230_p0275b29║少英雄向此中薶卻，所以龐公盡沉湘江以快其身。
J29nB230_p0275b30║此時足下非人所使其貧，蓋天所助其道矣。昔者所
J29nB230_p0275c01║送一偈，弗可以此作付法會、弗可以此作開示會，於
J29nB230_p0275c02║其中間弗可以此甚無謂也、弗可以此孤負山僧也。
J29nB230_p0275c03║是以艸率數行，少申奉復，統惟照察，餘不多及。
J29nB230_p0275c04║復荊州諸護法
J29nB230_p0275c05║時接雲翰，讀之反覆，深知公等唯以天王法席不可
J29nB230_p0275c06║久虛，荊南化導不可無人，懃懃懇懇為懷為念，是以
J29nB230_p0275c07║尊法重人千里遠招，此非昔時記莂之深，而安能有
J29nB230_p0275c08║如是哉？山僧已擬今春買棹，朝暮還荊，不意地藏重
J29nB230_p0275c09║建，殿閣堂廊相繼維新，雖巨商自為擔荷，獨功浩一
J29nB230_p0275c10║時難竣，此際不無之躊躇，遂有方於台命也。至若天
J29nB230_p0275c11║王祖席，諒以垂護如初，又不在山僧之喋喋矣。臨書
J29nB230_p0275c12║引領，不盡所懷。
J29nB230_p0275c13║復棲賢大師
J29nB230_p0275c14║吾門有十科，有善說法者、解空者、神通者、多聞等者，
J29nB230_p0275c15║所謂十大弟子各有一能，要求兼而全者，莫如吾佛，
J29nB230_p0275c16║故號曰能仁。儒門亦有四科，有德行者、言語者、政事
J29nB230_p0275c17║者、文學者，亦謂十大弟子各長一端，要求兼而全者，
J29nB230_p0275c18║莫如尼山，故號曰至聖。又如人之子弟，有起家者、刱
J29nB230_p0275c19║業者、守成者、蕩廢者，要求繼志述事，纘緒鴻業，為八
J29nB230_p0275c20║百年天下之基者，莫如周之武王。嗚呼！吾法道、吾祖
J29nB230_p0275c21║庭，亦未嘗不望如武王之為人之興隆也。棲賢法席，
J29nB230_p0275c22║先人興建唱道之區，亦天童徑山法流燈照之所，我
J29nB230_p0275c23║肯忘於祖宗之地廢同腐艸，坐視而不念及之耶？即
J29nB230_p0275c24║吾弟值此落莫不寧之秋，雖不能興修振舉，且有志
J29nB230_p0275c25║不令蕩廢，而能守成之，此為弟子者一能矣。若僕者，
J29nB230_p0275c26║退鼓久打，年來已完地藏樓臺殿閣之功，亦覓得恒
J29nB230_p0275c27║產幾畝，免令晚年終朝乞食，有時鼾鼾睡到日三竿，
J29nB230_p0275c28║試問兒童是何時？此我勇退之一能也。然吾弟當體
J29nB230_p0275c29║先人志，堅意住守，庶忠臣孝子之名允矣。但不知何
J29nB230_p0275c30║時入楚登祖堂，與諸弟一共話也。悵悵！
J29nB230_p0276a01║復陸侍御鶴田（諱光旭）
J29nB230_p0276a02║門下所舉　世祖皇帝被圓照一拳，甚有悟處，乃判
J29nB230_p0276a03║曰：正是一拳擊碎五鳳樓。門下可謂知言也。即今當
J29nB230_p0276a04║湖有一戲珠樓，貧道思欲一拳擊碎，第未知此樓還
J29nB230_p0276a05║受此拳否？雖則臨河不可賣水，然亦可使波濤蕩漾，
J29nB230_p0276a06║平興三尺，則五鳳戲珠，能不突出天外哉？而圓照金
J29nB230_p0276a07║粟，又豈不為執鞭之人哉？呵呵！區區寱語，奚足舉似？
J29nB230_p0276a08║又
J29nB230_p0276a09║聞湖珠樓久之，今為親面，果然八面玲瓏，清風襲人。
J29nB230_p0276a10║貧道欲彩插當頭，華鋪錦上，所以一拳拳碎此珠樓，
J29nB230_p0276a11║一趯趯翻當湖水，大家出手展家風，雲峰雲峰何以
J29nB230_p0276a12║已？門下又云：借貧道四大作珠樓，一拳何處下手？貧
J29nB230_p0276a13║道四大是珠樓，皮袋一靈光不收，拳短打人都不著，
J29nB230_p0276a14║不如自打見風流。堪笑了元枝外節，輸人玉帶當機
J29nB230_p0276a15║籌。雖然，古德有曰：盡大地無寸土。不知此樓安立何
J29nB230_p0276a16║處？者裏不會，貧道一拳盡大地都要打碎，又況此樓
J29nB230_p0276a17║不在大地中而受此拳耶？今問門下：四大本空，如何
J29nB230_p0276a18║作得珠樓？者裏道得十成，也贈一領雲山衲衣。其若
J29nB230_p0276a19║沉吟，將門下雲峰華園輸我退寓。
J29nB230_p0276a20║復楊進士慈菴（諱燿祖，時在金陵醫王。）
J29nB230_p0276a21║來諭左右底生死大事，總要貧道了卻，今說箇喻子，
J29nB230_p0276a22║以明斯事。譬如貧道是箇楊太醫，左右是箇簡親王，
J29nB230_p0276a23║王有病命醫，太醫無有不竭其力、用其心者，唯王但
J29nB230_p0276a24║覓方之多、藥之廣，又不恒服，亦不善服，又不忌口，亦
J29nB230_p0276a25║不忌身，或見少效，又去食東家湯、西家散，是以藥亦
J29nB230_p0276a26║雜，病亦亂，如此欲求病瘳身安，不亦難乎？且總歸之
J29nB230_p0276a27║太醫手段不高。嗟乎！太醫亦無可奈何。今願王乃識
J29nB230_p0276a28║醫者意也。須知有病自家醫，勿求方多藥廣，不須一
J29nB230_p0276a29║粒可以回生，是以真實告之曰：參則真參，悟須實悟。
J29nB230_p0276a30║又
J29nB230_p0276b01║來教云：舉筆落文字，開口成雙橛。既舉筆開口都不
J29nB230_p0276b02║是，又去支離講解耶？先德有言：依他作解，障自悟門。
J29nB230_p0276b03║今之直下不能脫手者，過在胸中有如許集物。譬如
J29nB230_p0276b04║古鏡不明，乃因面上有垢，若去其垢，鏡自明矣。況又
J29nB230_p0276b05║集其塵垢，欲求其明，豈可得乎？左右察之，以為何如？
J29nB230_p0276b06║與查都諫王望（諱培繼）
J29nB230_p0276b07║恭惟台臺足下，儒門柱石，釋氏金湯，具清白眼而持
J29nB230_p0276b08║世，開佛祖胸以護僧，德澤萬品，東南一人，此諸方所
J29nB230_p0276b09║仰重，非不肖海之私言也。茲維先師翁費隱容和尚
J29nB230_p0276b10║示寂，辛丑春火浴後，舍利無算，齒牙俱不壞。諸弟子
J29nB230_p0276b11║分布舍利，閩楚浙四山建塔，金粟即其一也。金粟舍
J29nB230_p0276b12║利塔上，一十七年無銘，而舍利光明闇然不彰。今海
J29nB230_p0276b13║不揣顓愚，謹撰行狀一冊，懇求台臺董狐之手，布施
J29nB230_p0276b14║一銘。放出舍利光明，照天照地，垂鎮金山，千秋瞻仰。
J29nB230_p0276b15║伏冀大悲不吝，欣然賜允。祖庭幸甚！不肖幸甚！
J29nB230_p0276b16║與許司馬伯仲
J29nB230_p0276b17║昔韓昌黎為絳州刺史馬彙作行狀曰：司徒公之薨
J29nB230_p0276b18║也，刺史刺臂血書佛經，期以報德。又曰：居喪有過人
J29nB230_p0276b19║行，是以掇其大者書之。然則吾人一身，絲毫不可相
J29nB230_p0276b20║犯，況其欲刺而出血耶？蓋誠明之性，發於至極之用，
J29nB230_p0276b21║故無所吝惜也。賢伯仲連月為終天莫報之德，界天
J29nB230_p0276b22║罔極之恩，悴形勞神，不無苦矣。雖是人子本分，哀情
J29nB230_p0276b23║似亦過之，益見誠明之性，發於至極之用也。雖未刺
J29nB230_p0276b24║血書經，七七日內，經聲琅琅，梵唄鏗鏗，投誠運悲，聖
J29nB230_p0276b25║真感格，令先君藉此以逍遙樂國，如此寧不勝其刺
J29nB230_p0276b26║血書經者？蓋在一誠而感，不在形蹟異同為孝。賢伯
J29nB230_p0276b27║仲誠明之行，可謂達孝矣。山僧貧道，不能光大孝幕，
J29nB230_p0276b28║唯其言而闡揚之，伏冀照察不宣。
J29nB230_p0276b29║與海寧邑候許酉山（諱三禮）
J29nB230_p0276b30║昨在貴署所論無極等說，蓋素聞左右振鐸海昌，弘
J29nB230_p0276c01║宣聖學。茲以楊子丕顯，因而良晤。不意一言挫服，遂
J29nB230_p0276c02║欲歸余為師。余則何以當師哉？唯芻蕘不禁，總恃哲
J29nB230_p0276c03║人無我，君子同風。所論更有未盡者，今筆之簡端，再
J29nB230_p0276c04║陳青覽。聖人曰：天命之謂性。此天者，謂何天耶？若蒼
J29nB230_p0276c05║蒼之天，虛無浩杳，芒乎無知，何能賦吾人之性？殊不
J29nB230_p0276c06║知此天者，乃吾人之本源，無極之正體也。一貫之宗，
J29nB230_p0276c07║不出於此；無隱之道，豈外是乎？然吾人終日戴此天、
J29nB230_p0276c08║履此地，施為種種，弄巧百端，竟不知此天，寧不惜哉？
J29nB230_p0276c09║所以立吾人之性，號召萬物，主盟乾坤，而靈靈蕩蕩，
J29nB230_p0276c10║無有盡藏。至如率性之謂道，修道之謂教，乃是太極
J29nB230_p0276c11║邊事，亦是粗蹟，茲故不論。又左右云：人之視聽異於
J29nB230_p0276c12║禽獸者，以其非理勿視、非理勿聽，而禽獸雖有視聽，
J29nB230_p0276c13║則不知其視聽之所以左右，可謂見道之淵源，察物
J29nB230_p0276c14║之真情者矣。然人之視聽非止異於此，人之眼見色
J29nB230_p0276c15║能分青黃赤白黑，耳聽聲能辨宮商角徵羽，而頭頭
J29nB230_p0276c16║洞徹、物物了明，然則禽獸何能爾焉？既是頭頭物物
J29nB230_p0276c17║有如此明白，是乃伊誰之力？又伊誰使之而靈通變
J29nB230_p0276c18║化耶？陽明不曰：吾人有良知，吾人有良能。分色之深
J29nB230_p0276c19║淺，辨音之清濁，詎非此良知良能乎？若協於一體、布
J29nB230_p0276c20║於四肢，八面玲瓏，千手難敵矣。且禽獸之視聽在無
J29nB230_p0276c21║極之初，未嘗不與人同，奈何展轉蒙昧，是乃異於人
J29nB230_p0276c22║也。又明德之體任亙萬古今，而本體光明閃灼，毫無
J29nB230_p0276c23║變異，雖吾人為物欲所染，用明而明，一旦光明洞燭，
J29nB230_p0276c24║究竟與明德本體全無有損益。蓋明德之體活活鱍
J29nB230_p0276c25║鱍，散之則為萬事，斂之則一物不存，是何物而能損
J29nB230_p0276c26║溢此明德哉？
J29nB230_p0276c27║
J29nB230_p0276c28║
J29nB230_p0276c29║
J29nB230_p0276c30║水鑑海和尚六會錄卷八