J29nB230_p0277a01║水鑑海和尚六會錄卷九
J29nB230_p0277a02║嗣法門人原宗等編
J29nB230_p0277a03║行狀
J29nB230_p0277a04║金粟費隱容和尚行狀
J29nB230_p0277a05║師諱通容，號費隱，閩之福清何氏子。生而挺異，舉止
J29nB230_p0277a06║不凡。六歲入鄉校，授讀魯論諸書，輒自口中喃喃若
J29nB230_p0277a07║梵聲，識者知其為出世器。十四歲，二親繼喪，師哀悼
J29nB230_p0277a08║無已，遂詣三寶寺禮慧山祝髮，躬親眾務者三年。十
J29nB230_p0277a09║六歲，與友人青林共住，朝暮盤桓此事。一日，登鼓山
J29nB230_p0277a10║喝水嵒，口占曰：「嵒上艸色肥，嵒下水流急，策杖上嵒
J29nB230_p0277a11║巔，山空人獨立。」頻伽在㲉，音自不同；虎生三日，氣已
J29nB230_p0277a12║吞牛矣。十九歲，每與青林共話，生機迥別。林對眾曰：
J29nB230_p0277a13║「此公譬如畫龍，若一點睛即當飛去。」是時師乃起參
J29nB230_p0277a14║方志。首謁壽昌無明禪師，舉所參無字請決，明曰：「任
J29nB230_p0277a15║汝恁麼看。」於是力參無字。旬餘，值明陞座，見一僧出
J29nB230_p0277a16║眾對機，愈益奮勵，不遑寢食。忽一日，身世俱空，話頭
J29nB230_p0277a17║脫落，排闥入方丈，曰：「今日看破和尚家風了也。」明曰：
J29nB230_p0277a18║「汝有甚見處？」師即喝。次參博山無異禪師，取道天龍，
J29nB230_p0277a19║適異時寓天龍，師見便問：「步來？車來？」異曰：「汝管我作
J29nB230_p0277a20║麼？」師曰：「不涉途路，要和尚道。」異不理，師又問：「至道無
J29nB230_p0277a21║難，唯嫌揀擇，是如何？」異曰：「我行路辛苦，不能為汝道。」
J29nB230_p0277a22║師曰：「和尚今日被蕅絲牽倒了也。」又問：「師唱誰家曲？
J29nB230_p0277a23║宗風嗣阿誰？」異曰：「汝那裏學者虛頭來？」師將異連座
J29nB230_p0277a24║一推，幾倒。異徵師所自，師述見壽昌因緣，異曰：「一箇
J29nB230_p0277a25║棺材，兩箇死漢。」師乞指示，異教看話頭，隨至博山。未
J29nB230_p0277a26║幾，謁湛然禪師於雲門。湛曰：「汝那裏來？」師豎扇。湛曰：
J29nB230_p0277a27║「德山因甚不會末後句？」師便喝。湛曰：「莫掠虛好。」師曰：
J29nB230_p0277a28║「今日親見和尚。」於是往來雲門，多歷年所。復至匡廬，
J29nB230_p0277a29║見愍山大師。問：「古人道，離心意識參，絕凡聖路學。意
J29nB230_p0277a30║旨如何？」憨曰：「待汝離卻心意識，向汝道。」師一喝。憨曰：
J29nB230_p0277b01║「者箇後生弄觜。」師曰：「要且無人證明。」便出作偈見志
J29nB230_p0277b02║曰：「吾年二十五，氣海吞佛祖。不過古人關，豈蹋今時
J29nB230_p0277b03║路。」有僧定林，於眾前稱師推倒無異，喝散憨山。師應
J29nB230_p0277b04║聲曰：「天下衲僧作一擔擔。」眾皆譁然。十餘年雖遊歷
J29nB230_p0277b05║洞宗諸老之門，實本分上不甚相應。每趺坐自傷，不
J29nB230_p0277b06║覺泣下。偶僧持密雲悟和尚龍池語錄至，師展卷曰：
J29nB230_p0277b07║「者老漢大有過人處，必能為我了事。」一日，聞悟赴天
J29nB230_p0277b08║台，憩吼山。師冒雨往見。問：「覿面相提事如何？」悟劈頭
J29nB230_p0277b09║便打。師曰：「錯。」悟又打。師盡力一喝。悟祇打，師祇喝。至
J29nB230_p0277b10║第七打，師頭顱幾裂。所有伎倆知解，泮然冰釋。正如
J29nB230_p0277b11║癡如兀，廓然始覺。師將悟拄杖打悟三下，便行。悟曰：
J29nB230_p0277b12║「且來，且來。」師不顧。悟隨步奪回，打師一下。師曰：「看破
J29nB230_p0277b13║了也。」是年乃熹宗天啟二年，師三十歲也。次年，掩關
J29nB230_p0277b14║姚江陳賢嶺。自覺日用知見，如布袋盛維，一一露出。
J29nB230_p0277b15║感悟和尚法乳之恩，乃修通法嗣書，復出關往見。悟
J29nB230_p0277b16║問：「熏風自南來，殿閣生微涼。汝作麼生會？」師曰：「水向
J29nB230_p0277b17║石邊流出冷，風從華裏過來香。」悟曰：「離此又作麼生？」
J29nB230_p0277b18║師曰：「放和尚三十棒。」悟曰：「除卻棒又作麼生？」師便喝。
J29nB230_p0277b19║悟曰：「喝後聻？」師曰：「更要重說偈言？」悟休去。師歸閩，上
J29nB230_p0277b20║博山無異禪師書曰：夫人出世，主張宗門，須是超方
J29nB230_p0277b21║眼目，故撥火明道、開田說法，乃至钁頭下、亂艸邊皆
J29nB230_p0277b22║有舉揚此道者，豈例授以死工夫為然哉？竊為單傳
J29nB230_p0277b23║之道貴在直指，宋元以還幾死繩墨，不是河南提唱
J29nB230_p0277b24║公案，便是江西死看話頭，而臨時指點、當機契證竟
J29nB230_p0277b25║無聞焉。師得祖師活意，眼目精明、機用超卓，反觀從
J29nB230_p0277b26║前所遊爐𩏕咸成死法，故無論是聖是凡，當頭一拶
J29nB230_p0277b27║令伊別有生機。三十三歲至茶洋山構菴棲止，山最
J29nB230_p0277b28║幽僻，時聞山魈虎狼之聲，一住三載。時悟和尚住金
J29nB230_p0277b29║粟，湖海畢集，召師激勵學者，且曰：「可來了此未完公
J29nB230_p0277b30║案。」師復曰：「大丈夫兒豈因一幅紙波波挈挈不自休
J29nB230_p0277c01║息乎？」乃迻鼓山編茅。又三載，悟再召，師至，立為西堂。
J29nB230_p0277c02║庚午，隨悟赴黃檗，悟上堂曰：「隻葉扁舟泛海中，乘風
J29nB230_p0277c03║來到福城東，洪波浩淼無餘事，只作拋綸擲釣翁。還
J29nB230_p0277c04║有衝浪金鱗麼？出來相見。」師以坐具覆頂，曰：「會麼？」悟
J29nB230_p0277c05║打，曰：「一釣便上。」師一喝，歸眾。是秋七月望日，悟陞座，
J29nB230_p0277c06║特以源流衣拂付師焉。癸酉，福清紳衿以黃檗請師
J29nB230_p0277c07║開法，師即一香拈供悟和尚。時悟以師為傑出臨濟，
J29nB230_p0277c08║而師亦以法門為大任，當陽直指，不開歧路，截斷廉
J29nB230_p0277c09║纖，唯以衲僧本分舉揚，師之弘法名振從此始。丙子，
J29nB230_p0277c10║遷建寧之蓮峰。丁丑，省覲悟和尚于天童，悟撾鼓陞
J29nB230_p0277c11║堂，舉師首眾說法。戊寅，嘉禾太守、鹽官邑令，及杭、嘉
J29nB230_p0277c12║兩郡搢紳延師補金粟。粟乃康居會公開山，刱始于
J29nB230_p0277c13║吳赤烏二年，歲久侵廢，基址半屬民業。悟和尚購贖
J29nB230_p0277c14║回寺，大建禪林，為說法初祖。悟應天童命，石車乘禪
J29nB230_p0277c15║師主之，緝其未備，乘住七年，未竟業而化，師住十年，
J29nB230_p0277c16║乃大成之。是以金粟奉塔者唯三，祠象者亦唯三，蓋
J29nB230_p0277c17║以三和尚所成之席，後雖有數代住持，不過現成說
J29nB230_p0277c18║法，瓊樓玉殿，金田香界，自三和尚備之，號曰全盛叢
J29nB230_p0277c19║林。師十坐道場，弘法暢懷，得人俊傑，無如此山。後續
J29nB230_p0277c20║怵傳燈分化諸方者，咸從此金粟出。一日，見朝宗忍
J29nB230_p0277c21║禪師，以世諦聰明，著書議論佛祖公案，師作闢謬諭
J29nB230_p0277c22║之，深錐痛拶，不啻師資明訓，終不以謬見棄之。蓋師
J29nB230_p0277c23║婆心救世，不使人一錯永錯，多方援引究明而後已，
J29nB230_p0277c24║故有《判說》、《勘語》諸書以駁諸方。師嘗曰：「吾豈好辯哉？
J29nB230_p0277c25║蓋持正法門不得已耳。」壬午秋，悟和尚訃至，師挂真
J29nB230_p0277c26║舉哀，如喪所生，上通玄治喪，燒遺拂，磨圖章，以杜代
J29nB230_p0277c27║付之弊。舉林野奇禪師繼席通玄，陽羨諸紳請住龍
J29nB230_p0277c28║池，師舉萬如微禪師應之。丙戌，四明韋郡伯、鄞定兩
J29nB230_p0277c29║令公，同郡之薦紳請住天童。時明州亢旱，迨師至，甘
J29nB230_p0277c30║霖大沛，俱謂師道力所致，即日登座，龍象圍繞，食堂
J29nB230_p0278a01║盈萬指。縣悟和尚象于法堂，每晨率眾敬禮，孝思悽
J29nB230_p0278a02║愴，飲水知源，遂鼎新悟和尚塔，幢樹塔銘、道行二碑，
J29nB230_p0278a03║墓木既植，香火嵷[山/(隆-一)]。小天童諸祖之塔歲久剝蝕，鞠
J29nB230_p0278a04║為茂艸，護塔之廬、贍僧之田久被侵沒，師不勝其憂，
J29nB230_p0278a05║乃感督臺張公毅然恢復，師將諸祖之塔次第修營，
J29nB230_p0278a06║并廣緝叢林未備，大復本山舊產。今說法天童，食堂
J29nB230_p0278a07║受享者，莫不感師之力焉。師不獨振起天童法道，且
J29nB230_p0278a08║功布太白者多矣。己丑，拂衣出山，語谿檀護請住福
J29nB230_p0278a09║嚴，雲間當事延開法超果，兩地交迎，師先應超果之
J29nB230_p0278a10║期，登堂說法，天雨寶華。且雲間古稱樂善好道，鄉先
J29nB230_p0278a11║生日與郡之官僚入室請益，師大開武庫，隨求而應。
J29nB230_p0278a12║期滿，楖栗橫肩，至虎丘埽隆祖塔，暮春入福嚴院。福
J29nB230_p0278a13║嚴乃真歇了公道場，而琳宮貝殿鄰于瓦礫山林，有
J29nB230_p0278a14║待師來復興。未幾，蘇杭當事與諸搢紳請師居禹航
J29nB230_p0278a15║之徑山，時法席久虛，老屋敗椽，師高登猊座，浩歸湖
J29nB230_p0278a16║海。室中垂五問：水既無筋，因甚長流不斷？佛祖公案
J29nB230_p0278a17║猶空中紙鷂，向何處收取線索？鵬摶峰與晏坐峰相
J29nB230_p0278a18║交，且道說箇甚麼？風扇大野，畢竟作何形色？望江亭
J29nB230_p0278a19║上，垂機誰是知音？酬語紛紛，契機寥寥。師念茲山為
J29nB230_p0278a20║列祖道場，無堂祠奉，乃于大雄殿之右闢址建堂曰
J29nB230_p0278a21║列祖，以祀本山說法八十一代之祖；又于殿之左建
J29nB230_p0278a22║堂曰名宿，以奉諸方流寓觀光者；又于不動軒後建
J29nB230_p0278a23║方丈五楹。住五年，百廢具舉，每見諸方有乖法門者，
J29nB230_p0278a24║痛與彈斥，不避怨嫌。先是洞宗有僧遠門者，集《五燈
J29nB230_p0278a25║續略》，私心自用，變換祖燈，將已定前之南嶽抑之於
J29nB230_p0278a26║後，將後之青原抬之於前，馬祖之天王、石頭之天皇，
J29nB230_p0278a27║不本皇藏碑文，乃復矯亂，更私撰人名，假設機緣，以
J29nB230_p0278a28║續洞下久斷之宗，誠子虛大人、烏有先生。師直筆，偽
J29nB230_p0278a29║者削之，錯者正之，間有崛起遙嗣者，列之未詳，乃成
J29nB230_p0278a30║書曰《五燈嚴統》。嚴者，嚴其承虛接響；統者，統歸本宗
J29nB230_p0278b01║正脈。洞宗因而失恃，群然吠起，師喟然曰：「我以清理
J29nB230_p0278b02║祖燈撥亂反正，其知我罪我，我乃何辭焉？」且黃檗琦
J29nB230_p0278b03║公應扶桑君請，君見《嚴統》，不勝欣然，乃命刊刻以布
J29nB230_p0278b04║諸國。嗚呼！慧命斯寄，祖燈賴傳，人天眼正，應自不昧。
J29nB230_p0278b05║自此天上人間、龍宮海藏，展轉流通，何有盡日？況此
J29nB230_p0278b06║法道濫觴之時、亂統滿地之際，天不生師以整頓之，
J29nB230_p0278b07║則禪燈錯亂、人天眼瞎，又奚止萬古如長夜哉？壬辰，
J29nB230_p0278b08║師六十大誕，緇素慶祝者無室以容，雲間曹侍郎勳
J29nB230_p0278b09║作文稱壽，毘陵楊殿元廷鑑有「五峰今日高天下，萬
J29nB230_p0278b10║指都教拜下風」之句為賀。師晚年每以法門混亂為
J29nB230_p0278b11║懷，冒越者既久假而不歸，旁觀者亦從流而同醉。自
J29nB230_p0278b12║《嚴統》之書出，皆相顧瞻喪，至無措足地。若果能擔當
J29nB230_p0278b13║法道，具丈夫剛骨者，自必面稟有師，況無根瑞草，智
J29nB230_p0278b14║者不貴。威音以後無師者盡屬天然外道，而拈華一
J29nB230_p0278b15║脈、正宗嫡派何有乎？是以師亟亟提持，著書救正，使
J29nB230_p0278b16║知宗門珍重，源流靡假，師承有據，師一假苦心而不
J29nB230_p0278b17║避怨嫌者如此。昔者禹抑洪水，天下蒼生安；孔子作
J29nB230_p0278b18║春秋，亂臣賊子懼。師述嚴統，清禪海以無淆，正人心
J29nB230_p0278b19║而不死，千古耿光，魔外恐懼，師侔二聖，不亦可乎？甲
J29nB230_p0278b20║午，師曳杖辭五峰，至金閶，琴川諸紳請退居虞山之
J29nB230_p0278b21║維摩。丙申，鹽城賈邑宰迎赴永寧，淮之人士勤懇問
J29nB230_p0278b22║道無虛日，吳門沈太史子美、華亭沈祭酒繹堂，暨諸
J29nB230_p0278b23║紳削牘走淮，延師主堯峰。繇是返棹，過秦郵、昭陽間，
J29nB230_p0278b24║叩道瞻依者接踵。及扺邗關，淨慧木陳忞禪師候於
J29nB230_p0278b25║道左，遂假僧舍少憩，忞請過淨慧，師卻還虞嶺，薦紳
J29nB230_p0278b26║顧松交、姚文初、趙明遠、沈匡來等送師入堯峰，帆影
J29nB230_p0278b27║交映，緇素喧闐，水陸之路為之不通，師拈棒陞座，百
J29nB230_p0278b28║萬人天，儼若靈山未散。冬起禪期，五堂安眾，舉東西
J29nB230_p0278b29║二堂秉拂說法，師老而愈健，鉗錘衲子朝夕更勤，法
J29nB230_p0278b30║席之盛冠於今昔。丁酉，語水使符請再居福嚴，師允
J29nB230_p0278c01║之，入院購木，以興叢席。福嚴自唐、宋以來，壯麗著稱。
J29nB230_p0278c02║明熹宗時，遭舞馬之變，迄師至，而飛樓涌殿，萬礎千
J29nB230_p0278c03║楹，不四歲而厥功告成矣。辛丑，師為法求人，精勤不
J29nB230_p0278c04║倦，唯以提宗接物為任。春，示微疾，門人勸進藥餌，師
J29nB230_p0278c05║笑卻之，手書遺囑，顧視微笑而逝。闍維，煙光所至，舍
J29nB230_p0278c06║利如雨，頂骨齒牙俱不壞，五色燦然，光燿奪目。門人
J29nB230_p0278c07║思所善後，開覺將來，無傷先志，各起建塔。蓋師遺囑
J29nB230_p0278c08║有曰：「老僧死後，即從火化，火滅灰飛，吾之後事完矣。
J29nB230_p0278c09║亦不得造塔，免占人間地，免累世間財。行狀不須修，
J29nB230_p0278c10║塔銘不須請，更不可喧動人耳目。況生如寄，死如歸，
J29nB230_p0278c11║喧動何益乎？」此師末後所說法要也。雖師埽除名相，
J29nB230_p0278c12║揭空諸有，而光明照燿，何處遮蓋？世或以造塔、請銘
J29nB230_p0278c13║相違師意，殊不知師在高高峰頂立，我輩在深深海
J29nB230_p0278c14║底行，諸見圓融，何往不是？如是，則舍利分煇，塔幢各
J29nB230_p0278c15║建，閩之有黃檗，楚之有興陽，語谿之有福嚴，鹽官之
J29nB230_p0278c16║有金粟，四山窣堵，千載瞻依。夫舍利之由來，始自西
J29nB230_p0278c17║乾釋迦舍利，動至八斛四斗；東上馬祖舍利，乃至千
J29nB230_p0278c18║萬；永明壽，身如鱗砌。隆慶間，四十里內，焰所至處，舍
J29nB230_p0278c19║利如雨。先聖既往，後賢罕聞。蓋舍利者，道德之所在，
J29nB230_p0278c20║一真寂滅之所藏，匪獨堅剛而不壞，尤且神化以無
J29nB230_p0278c21║方。是秋，興陽敬和尚執喪而回，哀禮火場，復於灰土
J29nB230_p0278c22║中涌起舍利一十四顆，持歸立塔。興陽豈謂曰：精血
J29nB230_p0278c23║之凝，有若如此之靈耶？況師生平以法為任，稍見詭
J29nB230_p0278c24║道，隨筆辯之，辯之不已，旋乃闢之。是是非非，苟或議
J29nB230_p0278c25║論不當，三寸舌根幾同灰燼，又曷能有此五色燦然，
J29nB230_p0278c26║光明照燿，堅固不朽哉？是則師為釋迦、馬祖諸師一
J29nB230_p0278c27║出，異身說法，此一明驗矣。師生萬曆癸巳五月二十
J29nB230_p0278c28║四日，寂於順治辛丑三月二十九日，春秋六十九，僧
J29nB230_p0278c29║臘五十六。開法自黃檗、蓮峰、法通、金粟、天童、超果、徑
J29nB230_p0278c30║山、維摩、堯峰、福嚴十坐道場，說法二十九年，宗風洋
J29nB230_p0279a01║溢，海宇欽崇。付法弟子隱元琦等六十四人，嗣法孫
J29nB230_p0279a02║唱師道，各占山頭，以及曾玄繩振，未易數也。至於親
J29nB230_p0279a03║承爐𩏕，得旨而歸，齎函請益，聊闚鞭影，王臣國士，宿
J29nB230_p0279a04║衲名儒，亦未之或知。師鉗錘玅密，陟其門者，無不虛
J29nB230_p0279a05║往實歸。師為人坦率，日用施設，無不平常。故師之子
J29nB230_p0279a06║隱元琦，扶桑國王迎往，稽首稱師，虔懇問道，直尊為
J29nB230_p0279a07║彼國初祖。師之孫憨璞聰，　本朝首膺明覺禪師之
J29nB230_p0279a08║號，詔入大內，賜紫說法，師聞而一笑，無介於懷。雖法
J29nB230_p0279a09║眼照空，寵辱不驚，不足為子孫榮，然非師之道德所
J29nB230_p0279a10║鍾，而能臻此者歟？師浮雲世事，敝屣行蹤，天童故產
J29nB230_p0279a11║既復、法席重興，芒鞋挂壁，撩起即行，不作蚖蛇戀穴
J29nB230_p0279a12║態，亦不為子孫計，真如應菴祖之為人也。師說法數
J29nB230_p0279a13║萬言，不假雕琢，自然錦繡，排山倒海，波浪千層，真如
J29nB230_p0279a14║佛果祖之嘉錄也。師直心無偽，直行真實，無論親疏，
J29nB230_p0279a15║當頭生按。是則極慈悲，又極惡辣，眼光炯炯，灼破天
J29nB230_p0279a16║下，舌底津津，埽蕩邪宗。大矣哉！臨濟功臣，天童真子，
J29nB230_p0279a17║一切群生之恃怙也。師自頭顱裂碎，法眼豁開，萬別
J29nB230_p0279a18║千差，如日處晝。故礙膺既去，親切拈來，十坐道場，一
J29nB230_p0279a19║棒指出，學者臨機，無不脫穎。慧海謁師于雙徑，師問：
J29nB230_p0279a20║「那裏來？」海即喝。師曰：「放汝三十棒。」海又喝，遂依席下
J29nB230_p0279a21║起名受具。繼而幾番相見，劈面火蛇，毛骨俱寒，他可
J29nB230_p0279a22║知矣。師趨寂後，有雲石僧從天台來，遇師於中途，孑
J29nB230_p0279a23║身而往。石問曰：「何往？」師曰：「天台去。」石隨師二十餘步，
J29nB230_p0279a24║曰：「某甲同往。」師推開，曰：「汝自去，孤雲在後來。」僧拜別。
J29nB230_p0279a25║及扺杭，知師於三月廿九長逝矣，又知孤公未幾化
J29nB230_p0279a26║去矣。嗚呼！雲石者，何異宋雲遇少林於蔥嶺也？唯師
J29nB230_p0279a27║雷霆一世，號令諸祖，明明聖真降蹟，事豈偶然哉？至
J29nB230_p0279a28║若赤心扶祖道，厚德澤天人，豐功光泉石，懿行著叢
J29nB230_p0279a29║林，又鳥能備述？維是金粟舍利塔上一十七年無銘，
J29nB230_p0279a30║寧無慨焉？茲海忝繼其席，實難辭責，僅以夏蟲之見，
J29nB230_p0279b01║狀師之行，以請明眼筆下生光，放出師之面目，昭著
J29nB230_p0279b02║斯山，為萬世寂滅光明之幢，是一切眾生之大幸也。
J29nB230_p0279b03║謹狀。
J29nB230_p0279b04║傳
J29nB230_p0279b05║興陽獨冠敬和尚傳
J29nB230_p0279b06║師諱行敬，號獨冠，雲夢人，姓楊氏，德安望族也。師甫
J29nB230_p0279b07║離襁褓，唯喜靜坐。十三歲，從本邑空如剃落。一夕，夢
J29nB230_p0279b08║觀音大士換骨至齒牙間，負痛而覺。至是不尚持誦，
J29nB230_p0279b09║獨喜禪寂。偶得天奇語錄，閱至「阿孃牆內喚哪哪，途
J29nB230_p0279b10║路師僧會也麼？拶破者些關捩子，孃孃依舊是婆婆。」
J29nB230_p0279b11║不覺拊几曰：「有是哉！」遂荷笠南遊，首謁密雲悟和尚
J29nB230_p0279b12║於太白山中。時悟中興臨濟之道，大振東南，萬指環
J29nB230_p0279b13║繞。師見即問：「不著佛求，不著法求，不著僧求。學人大
J29nB230_p0279b14║事不明，當何所求？」悟劈頭便棒。師曰：「學人到者裏因
J29nB230_p0279b15║甚不會？」悟曰：「不會正是汝好消息。」繇是太白峰頭、玲
J29nB230_p0279b16║瓏嵒畔，搬柴曳石，看斯一棒，三年靡間。偶過雲門，得
J29nB230_p0279b17║管帶輕安，然與本參話頭不能洞明，乃再上天童。悟
J29nB230_p0279b18║見曰：「者小老穿與麼大鞋。」師翹一足曰：「者是大是小？」
J29nB230_p0279b19║悟打一棒曰：「汝道是大是小？」師擬對，悟連棒打出。復
J29nB230_p0279b20║依數載，隨悟上天台，而悟旋示寂。師放聲大哭曰：「將
J29nB230_p0279b21║謂到通玄發明此事，誰知薄福至此。然既此山失望，
J29nB230_p0279b22║必當擇木而棲。」會金粟費隱容和尚執喪至通玄，師
J29nB230_p0279b23║見心喜。且容道重諸方，師自謂曰：「此天賜我矣。」乃造
J29nB230_p0279b24║金粟問：「遠趨函丈，乞師指示。」容以手指曰：「我指示汝。」
J29nB230_p0279b25║師當下豁然，如人放下百二十斤擔子，連聲曰：「如此
J29nB230_p0279b26║則恩大難酬。」容劈頭棒曰：「作與麼會？」俾司客。容問：「龍
J29nB230_p0279b27║生金鳳子，翀破碧琉璃，意旨如何？」師作舞而出。已而
J29nB230_p0279b28║師資水乳，一問一荅，日增閫奧。容升天童，師侍往，仍
J29nB230_p0279b29║司客。容問：「描也描不成，畫也畫不就，意旨如何？」師曰：
J29nB230_p0279b30║「合取兩片皮。」容曰：「汝分上又作麼生？」師便喝。容復問
J29nB230_p0279c01║眾，眾荅不契。容曰：「何不看敬知客下語。」容復遷超果、
J29nB230_p0279c02║福嚴，師皆隨行。後赴徑山，師亦荷橐從之，復命典客。
J29nB230_p0279c03║蓋師為人謙恭，動止不妄，是以容凡遇大賓至，乃命
J29nB230_p0279c04║師典之。且典之有方，風雅悅人，老知客之名聲播叢
J29nB230_p0279c05║林。癸巳，師四十一歲，容問：「風不來，樹不動，田雞不跳
J29nB230_p0279c06║艸不動，意旨如何？」師曰：「龍吟霧起，虎嘯風生。」容曰：「端
J29nB230_p0279c07║的作麼生？」師曰：「請和尚珍重。」容曰：「我別汝後語。」師曰：
J29nB230_p0279c08║「端的作麼生？」容曰：「相隨來也。」師曰：「如此禮拜和尚去
J29nB230_p0279c09║也。」遂命監徑山院事。秋，容特以信拂一枝授師，傳臨
J29nB230_p0279c10║濟法道焉。乙未，同門天水廣公以吳興靈山延師唱
J29nB230_p0279c11║道，遂一香燒供金粟容和尚，以酬法乳。丁酉，漢陽人
J29nB230_p0279c12║士以棲賢來聘，師念鄉關久別，無因而返，藉此以唱
J29nB230_p0279c13║還鄉曲調，欣然就道，弘開大冶，煆煉人才，翦除機誡，
J29nB230_p0279c14║純用真實，一時四方學者聞風而集，至室無以容，遂
J29nB230_p0279c15║有棲賢重建締構之役。創舉將竟，而興陽使符又至。
J29nB230_p0279c16║蓋唐宋宗風之盛大播郢州，故郢之祖庭頗多，而鉅
J29nB230_p0279c17║觀者則興陽、太陽、芭蕉。然山以人名，太陽以玄，芭蕉
J29nB230_p0279c18║以清，興陽以名者則不一。道欽開山，四宗弘道，賢髼
J29nB230_p0279c19║頭傳大溈哲公之道開席興陽，妙喜遊興陽，尚及見
J29nB230_p0279c20║賢之肉身在，十三代祖之遺風，興陽法席可想見矣。
J29nB230_p0279c21║況郢之諺曰：「興陽佛殿太陽池，芭蕉寺裏比目魚。」惜
J29nB230_p0279c22║元明以來令行吳越，郢陽不獨宗風絕唱，亦抑祖席
J29nB230_p0279c23║頓薶荒草矣。師愴然受請，蕭然入院，破屋殘僧，白雲
J29nB230_p0279c24║滿目。無何，秦中嚴公玉環提督豫章，假道漢上，晤師
J29nB230_p0279c25║于棲賢，宛如夙契。師遂以興陽委之，乃邀師過建昌
J29nB230_p0279c26║以就厥事。由是興陽摩雲蕩日之殿、照壑蟠嵒之樓，
J29nB230_p0279c27║禪堂、廚庫、法席輪奐得以傑構。然則興陽不建，嚴公
J29nB230_p0279c28║不來，師亦不至，師之與嚴公殆非偶然哉。未幾，雲杜
J29nB230_p0279c29║之纂峰、沔水之廣長、鄂諸之嵒頭，歲後請牘至，師許
J29nB230_p0279c30║之。住纂峰者一月，住廣長者一期，而嵒頭則優遊往
J29nB230_p0280a01║來荊門、玉泉、灃浦、夾山。顓使又迎，師卻不應，乃上衡
J29nB230_p0280a02║山埽讓祖最勝輪之塔。福嚴住持佛頂，屬師及門，請
J29nB230_p0280a03║開法福嚴。師以興陽稍未卒業，不允，僅一登福嚴之
J29nB230_p0280a04║座說法，以結諸山法喜之緣。送容和尚木主入傳法
J29nB230_p0280a05║院祖堂，撥棹過荊南，觀慧海所闢天王之席。海率荊
J29nB230_p0280a06║人士請上堂說法，復歸棲賢。師二十餘年津梁不倦，
J29nB230_p0280a07║六坐道場，隨時拈出。上堂：「法身無相，春色滿園關不
J29nB230_p0280a08║住；般若無知，一枝紅杏出牆來。善財童子參見五十
J29nB230_p0280a09║三員善知識，末後向樓閣門前了手。富嫌千口少，南
J29nB230_p0280a10║嶽思和尚一口吞盡三世諸佛，何處更有眾生可度？
J29nB230_p0280a11║貧恨一身多，且道漢鎮街頭袁德謙來此棲賢會裏
J29nB230_p0280a12║飯僧，是有所謂也？無所謂也？有所求也？無所求也？」擊
J29nB230_p0280a13║拂子曰：「落梅濺石青丸碎，臥柳臨波翠帶長。」上堂：「百
J29nB230_p0280a14║步穿楊箭，中者知分曉；當陽陷虎機，識者豈能瞞？好
J29nB230_p0280a15║手手中呈好手，敵勝驚群；紅心心裏中紅心，通身慶
J29nB230_p0280a16║快。知音漢舉起便行，瞌睡人夢中說夢。山僧今日插
J29nB230_p0280a17║標布彩去也，還有搶旂奪鼓者麼？一鏃破三關，分明
J29nB230_p0280a18║箭後路。」上堂：「若是一見便了，未為好手。法場久戰，方
J29nB230_p0280a19║見作家。作家相見也，開口不在舌頭上；法場久戰也，
J29nB230_p0280a20║干戈林裏太平時。得到恁麼田地，用之則行，舒卷立
J29nB230_p0280a21║方外乾坤，縱橫挂壺中日月；舍之則藏，榾柮火中煨
J29nB230_p0280a22║芋熟，天子三召而不出。必須恁麼人，方能恁麼事。現
J29nB230_p0280a23║前還有恁麼人麼？喚來與祖師洗腳。」解制，上堂：「有時
J29nB230_p0280a24║把住，佛祖攢眉；有時放行，聖凡得路。今日闌圈既開，
J29nB230_p0280a25║放出牛兒馬兒，騰蹋春風，桃華浪裏翻身，百艸頭邊
J29nB230_p0280a26║游戲。三級浪高，只貴金鱗燒尾；一聲霹靂，從他攫霧
J29nB230_p0280a27║挐雲。手親眼快，平步青霄，滯殼迷封，暴腮點額。眾中
J29nB230_p0280a28║還有要風雷相送底麼？」拈棒一齊打散。武昌王司李
J29nB230_p0280a29║至，上堂。「惱後圓光，萬別千差俱照徹；驀頭風雨，從教
J29nB230_p0280a30║遍界骨毛寒。拋卻家珍，掀翻舊案，縣嵒撒手，自肯承
J29nB230_p0280b01║當，絕後再甦，欺君不得。」拍禪床，曰：「隔江招手橫趨去，
J29nB230_p0280b02║爭似今朝見面親？」僧問：「楚江河路既通，因甚斷頭船
J29nB230_p0280b03║子不到？」師曰：「無你棲泊處。」問：「驀地相逢，三頭六臂，正
J29nB230_p0280b04║恁麼時，金不博金一句又作麼生？」師曰：「放汝三十棒。」
J29nB230_p0280b05║曰：「不假鉗錘力，分明覿面呈。」師曰：「本分事作麼生？」僧
J29nB230_p0280b06║擬議，師曰：「販私鹽漢。」喝出。師之絕情離識，真實相為
J29nB230_p0280b07║者若此。且楚之宗風久歇，得師振起，黃鶴樓前、鸚鵡
J29nB230_p0280b08║洲邊，古鏡重磨，漢陽覿面，孰謂柔弱如此，屬為瞌睡
J29nB230_p0280b09║虎哉？康熙壬子秋，師在棲賢示微疾，謂侍僧曰：「我欲
J29nB230_p0280b10║歸興陽。」僧不察師意，然居起如常。一日，索筆書偈，泊
J29nB230_p0280b11║然而化，蓋八月三十日也。師生萬曆癸丑五月二十
J29nB230_p0280b12║二日，世壽六十，僧夏四十七。門人奉全身歸興陽，塔
J29nB230_p0280b13║於寺之東北嶺。
J29nB230_p0280b14║寓叟自傳
J29nB230_p0280b15║寓叟者，楚興國涌泉人也。姓謝，名慧海，字水鑑，別號
J29nB230_p0280b16║沙翁，蓋與玄沙備公同族。又慕其為人，曰：「釣魚船上
J29nB230_p0280b17║謝三郎，佛祖位中留不住。」景而屬號。晚年居跡不定，
J29nB230_p0280b18║又稱寓叟。二十披緇，遊落北講，經論究研，頗為敷說。
J29nB230_p0280b19║自謂死生事大，語言文字無濟於事，遂看本來面目
J29nB230_p0280b20║話。搆思不得，無可奈何。一日飯後，劃然廓悟，乃謁徑
J29nB230_p0280b21║山容和尚，深蒙提獎。復謁金車琇、禹門微、虎嵒忞諸
J29nB230_p0280b22║尊宿，賞為不羈。後於吳興稟法靈山敬和尚焉。自此
J29nB230_p0280b23║以後廿年說法、六坐道場。六坐者，荊南天王鐵佛、維
J29nB230_p0280b24║揚地藏、鄂渚黃龍、漢南棲賢、嘉禾金粟，而深竭力者，
J29nB230_p0280b25║天王也。天王乃悟公開法之場、大寂傳燈之地，雲門、
J29nB230_p0280b26║法眼兩宗源流所出。惜以武穆岳公征湖南而廢，荒
J29nB230_p0280b27║煙蔓艸，事待其人。寓叟不揣非才，力為恢復，以成法
J29nB230_p0280b28║席。又搜藏譜，以定兩宗之訛，使盲瞽之徒妄竊祖宗，
J29nB230_p0280b29║為自媿也。若黃龍再闢、地藏重興，此尋常刱建，不足
J29nB230_p0280b30║為道。晚年乃為虎林大方伯之舉、太守縣君之迎，承
J29nB230_p0280c01║乏金粟，俎豆三秋，今寓吳門，將之楚而終老焉。或曰：
J29nB230_p0280c02║「師年六九正可弘道，何必拘拘投老楚山而棄祖庭
J29nB230_p0280c03║為自適者，何耶？」曰：「吾子世見未足與語，殊不知世界
J29nB230_p0280c04║空華、人命危脆，住即夢遊、行同幻化，且四大色身尚
J29nB230_p0280c05║為吾一寓，父母妻拏、功名富貴未有不為吾一寓者，
J29nB230_p0280c06║又況說法匡徒、支撐祖剎而有長轍遠定不為吾一
J29nB230_p0280c07║寓也哉？士大夫從吾遊者，往往談道之餘復論莊老，
J29nB230_p0280c08║至快言不禁手舞足蹈，識者謂沛然胸襟、不識者謂
J29nB230_p0280c09║肆口接輿，然居跡不定，每每因之。今歸楚隱，世途不
J29nB230_p0280c10║接，優游寓居，歲月遷流，以待填於溝壑矣。」或曰：「菜葉
J29nB230_p0280c11║流出，樵子尋來，師以何拒？」曰：「山僧不管人間事，一任
J29nB230_p0280c12║尋蹤到白雲。」
J29nB230_p0280c13║
J29nB230_p0280c14║
J29nB230_p0280c15║
J29nB230_p0280c16║
J29nB230_p0280c17║
J29nB230_p0280c18║
J29nB230_p0280c19║
J29nB230_p0280c20║水鑑海和尚六會錄卷九