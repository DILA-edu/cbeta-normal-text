J29nB230_p0281a01║水鑑海和尚六會錄卷十
J29nB230_p0281a02║嗣法門人原寬等編
J29nB230_p0281a03║記
J29nB230_p0281a04║查給諫夢記
J29nB230_p0281a05║蓋聞人生於世一大夢也何夢中又有夢焉夫夢者
J29nB230_p0281a06║幻化不實之謂何遇而靈驗往往先知豈弘闡祖道
J29nB230_p0281a07║事屬非常山川召呼神龍有以曉人耶是以安樂公
J29nB230_p0281a08║報瑤田之夢即菴於雲居止一粥之緣潭龍王奉金
J29nB230_p0281a09║匙之食元叟於徑山有一十八載之住祖庭待人振
J29nB230_p0281a10║起先業爰自豫有定數豈與尋常泛泛住持者之來
J29nB230_p0281a11║哉丙辰秋武林方伯李公以金粟之席數年住持不
J29nB230_p0281a12║得其人頹然傾廢舉余輓回說法即傳檄嘉興尹海
J29nB230_p0281a13║鹽令敦延海鹽給諫查公王望一夜夢於萬頃波中
J29nB230_p0281a14║涌出一圓古鏡約有數萬斤初起似有黑氣漸而升
J29nB230_p0281a15║高光明照耀天地一色而空中有神呼公出手扶持
J29nB230_p0281a16║公竭力支撐忽而覺司門者乃傳府主有函至發讀
J29nB230_p0281a17║則知請余公曰異哉疇昔之夢乃師字也繇是遍告
J29nB230_p0281a18║當事與諸同人曰吾素倔強獨知之有儒至如諸方
J29nB230_p0281a19║尊宿從未接見今金粟之請水師也吾非改前轍從
J29nB230_p0281a20║事其道吾視吾夢蓋與水師有一段因緣遂躍然而
J29nB230_p0281a21║起率諸紳迎余入院第金粟荒涼之甚僧規殆盡居
J29nB230_p0281a22║民承閒侵擾及余至一番整理方復舊觀雖怨誹繼
J29nB230_p0281a23║起賴公之杵可伏住三秋辭退公仍迎余出院復謂
J29nB230_p0281a24║余言曰吾昔夢可足徵矣師以前革弊之故招細人
J29nB230_p0281a25║萋菲豈古鏡初升黑氣之障乎吾力維持豈神呼出
J29nB230_p0281a26║手扶持乎此二事不足為奇所奇者數萬斤之古鏡
J29nB230_p0281a27║而能飛騰上升吾謂師非凡器也且愈升而愈明吾
J29nB230_p0281a28║謂師至高明而道中庸也是以丐師一言為吾記之
J29nB230_p0281a29║余曰某固陋無似之夫何敢當為應夢之人或神龍
J29nB230_p0281a30║使公知儒釋為不二大道如虛空虛空豈有分別隔
J29nB230_p0281b01║礙哉公唯唯遂為記。
J29nB230_p0281b02║儀真地藏禪寺重興記
J29nB230_p0281b03║地藏寺重興落成矣請記於諸名公諸公咸謂余知
J29nB230_p0281b04║文義識道理當自記庶鬼神呵護使事傳而不朽余
J29nB230_p0281b05║應之曰嗚呼天下豈有不朽之事哉同泰之宮非不
J29nB230_p0281b06║固矣至今化為烽燧永寧之塔非不堅矣亦乃遷於
J29nB230_p0281b07║谷王且蒙莊有曰藏舟於壑藏山於澤謂之固矣然
J29nB230_p0281b08║而夜半有力者負之而走昧者不知也蓋世人不知
J29nB230_p0281b09║造物之機達生之理徒守形蹟之久長不亦謬而且
J29nB230_p0281b10║惑乎故吾聖人於無常幻化之中指出真常不滅之
J29nB230_p0281b11║道使人人知白雲有變青山不老春夢喚回覺性恒
J29nB230_p0281b12║在然而欲資明斯道必乃藉其勝場勝場不立曷以
J29nB230_p0281b13║闡之譬如人之心性寄於一身離身無以見乎心性
J29nB230_p0281b14║夫心性者道也人身者場也繇此觀之無場不能顯
J29nB230_p0281b15║發乎斯道是以天下寺廟乃聖人出世開道之勝場
J29nB230_p0281b16║也歷代王臣賢士莫不竭其力為金湯焉至如兇頑
J29nB230_p0281b17║不肖之人望其塔廟聞其梵聲莫不敬信之心生焉
J29nB230_p0281b18║為其聖人窮精極神開覺斯民者如此而人傾誠荷
J29nB230_p0281b19║感知有由來亦如此也儀真地藏寺考邑志刱立於
J29nB230_p0281b20║宋建炎間淮海肇禪師至明洪武十三年敕建為地
J29nB230_p0281b21║藏禪寺賜主僧號曰文彬歲以崑山衛糧屬寺所需
J29nB230_p0281b22║至成祖遷北平厥糧寢僧徒散寺乃漸廢嘉靖二十
J29nB230_p0281b23║八年後軍王公汝立重修天啟二年中翰汪公鑣又
J29nB230_p0281b24║修迨　國朝順治七年操江李公棲凰再修然興修
J29nB230_p0281b25║至再多是補偏葺壞而已康熙壬寅寺僧松石見寺
J29nB230_p0281b26║漸至剝蝕不勝興嗟遂持李公幣牘走楚力延於余
J29nB230_p0281b27║謂余重闢荊南天王有合叢林規度且四朝湮沒之
J29nB230_p0281b28║天王又在狼窩虎穴之中訃日而就故殷殷懇請余
J29nB230_p0281b29║憐其誠慨然而來至乙巳因事仍返轍江陵庚戌念
J29nB230_p0281b30║功業未成再鼓鑾江之棹辛亥乃得新安許君繼先
J29nB230_p0281c01║毅然荷任重建萬佛大閣并嚴飾毘盧大悲萬佛等
J29nB230_p0281c02║象而供具悉備幢幡飄颻樓閣門開光射諸天矣然
J29nB230_p0281c03║寺繼此而振興實許君引導之力明年王君春宇重
J29nB230_p0281c04║修大雄殿劉君燿宇重建地藏殿又明年參戎吳公
J29nB230_p0281c05║介臣鳩鹺使王公興周運副何公調之暨劉德鎮等
J29nB230_p0281c06║重修山門仍新金剛之象而應供之堂香積之廚久
J29nB230_p0281c07║廢余撒其址而新之以為叢林輔翼一時叢林煇映
J29nB230_p0281c08║不減洪武敕建無恙時且此寺建自宋及今幾五百
J29nB230_p0281c09║餘年禪燈不照斯道罔聞甲乙相傳十方靡屬嗟乎
J29nB230_p0281c10║如此寧不徒有其場孤負山靈哉今余承乏茲山建
J29nB230_p0281c11║立滹沱宗旨遂拈棒喝聊作指南況賢宰官士大夫
J29nB230_p0281c12║輩有外護干城者有登堂倡和厥道者咸是一時氣
J29nB230_p0281c13║運浸昌非敢曰人能弘道且古有曰盛乃衰之兆也
J29nB230_p0281c14║余甚懼之唯望後來主是席者力而輓之庶聖人說
J29nB230_p0281c15║法有場而斯民之覺性亦乃恒明則余與修建諸公
J29nB230_p0281c16║之心均不朽矣。
J29nB230_p0281c17║序
J29nB230_p0281c18║壽慈菴楊進士五十序
J29nB230_p0281c19║天下有大壽歷而千古繩然相繼不曰道則曰德道
J29nB230_p0281c20║之於世不磨堯舜至今尚在德之於世不易周孔萬
J29nB230_p0281c21║古恒聞苟不以道德為壽縱身延千年滅而無聞亦
J29nB230_p0281c22║為夭矣何名為壽乎夫道德也者豈易言哉請試論
J29nB230_p0281c23║之本出乎無言無言豈謂無言焉出乎機入乎機而
J29nB230_p0281c24║無蹟也亦無始也是以劫窮世盡渠乃不知蓋渠無
J29nB230_p0281c25║國土亦無聲臭風寒暑溼之不及喜怒哀樂之不聞
J29nB230_p0281c26║況能覆載天地刻雕眾形長於上古澤及萬世而造
J29nB230_p0281c27║於吾人者又何終窮哉然而朝菌不知晦朔蟪蛄不
J29nB230_p0281c28║知春秋唯至聖者知之慈菴楊君今歲桂月五旬大
J29nB230_p0281c29║壽繇是進之以道德之說為君祝唯道德之於君者
J29nB230_p0281c30║君得之矣君何以為得焉曰問之沙翁沙翁曰當問
J29nB230_p0282a01║自己自己不知問之蒲團蒲團不知問之踊猛踊猛
J29nB230_p0282a02║不知問之豁然豁然曰在是矣其是以為壽者又何
J29nB230_p0282a03║有終古者哉。
J29nB230_p0282a04║慈報錄自序
J29nB230_p0282a05║傳曰武王周公其達孝矣乎夫孝者善繼人之志善
J29nB230_p0282a06║述人之事者也且武王克商光有天下身服顯名丕
J29nB230_p0282a07║振先德周公輔相三王纘成大業其事君事親之孝
J29nB230_p0282a08║百王千聖莫之與京尚未揄揚舉及獨乃暴出繼志
J29nB230_p0282a09║述事一語可見世間支延道德端在繼往開來使前
J29nB230_p0282a10║人有志有事俱不泯滅仲尼之言不亦深長之思哉
J29nB230_p0282a11║余生顓愚又復固陋父母劬勞師長雨露欲一展報
J29nB230_p0282a12║愧未能也然先人有志不逮之事則未嘗泯滅於懷
J29nB230_p0282a13║由是戊戌挂笠荊南之鐵佛窮搜天王之舊址披茸
J29nB230_p0282a14║驅虎興復區宇象設尊嚴碑版樹立戊申鄂渚復獲
J29nB230_p0282a15║黃龍遺址翦除宿莽刱還舊業其搰然以竭力乃聊
J29nB230_p0282a16║報先人之宿志兼以五坐名坊慇懃行道二十餘年
J29nB230_p0282a17║以資吾親蓋是不忘所自奚敢稱曰善繼善述之人
J29nB230_p0282a18║因之剞劂殘槁遂命名曰慈報嗚呼慈恩浩淼烏能
J29nB230_p0282a19║報哉。
J29nB230_p0282a20║告文
J29nB230_p0282a21║告龍潭崇信禪師文
J29nB230_p0282a22║維師靈根夙秉自俗乃能獻餅於悟祖慧性天開從
J29nB230_p0282a23║幼即得薙髮於天王機鋒迅捷接周金剛止用一枚
J29nB230_p0282a24║紙燭德業悠長祥發雲眼乃見兩派宗風孤峰頂上
J29nB230_p0282a25║拄杖撐天象骨嵒前聖箭括地自有宗門以來法▆
J29nB230_p0282a26║烜赫未有盛於師者師則造於宗門實功大而且博
J29nB230_p0282a27║也獨以吳僧道原於宋景德間修集傳燈錄將師嗣
J29nB230_p0282a28║法之師天王道悟派而不載誤移師載於天皇道悟
J29nB230_p0282a29║派下雲門法眼牽而去自此飛訛一下千載混淆後
J29nB230_p0282a30║雖有明眼幾清幾理竟不能復正本宗遂成疑案青
J29nB230_p0282b01║原下以景德傳燈雪峰廣錄式憑而爭師豈忍聽其
J29nB230_p0282b02║攪亂不明以曉之也況非鄉鄰之事混師源頭紊師
J29nB230_p0282b03║世系實師急務今以其事詳而言之師察而聽焉唐
J29nB230_p0282b04║侍郎歸登撰南嶽讓碑載法孫天王道悟圭峰荅裴
J29nB230_p0282b05║相國宗趣狀馬祖法嗣首曰江陵道悟權德輿撰馬
J29nB230_p0282b06║祖塔銘法嗣天王道悟在焉正議大夫戶部侍郎荊
J29nB230_p0282b07║南節度使丘玄素撰天王道悟碑載師為嗣法門人
J29nB230_p0282b08║崇信即龍潭也四公撰文所載如此明確誰謂無天
J29nB230_p0282b09║王又誰謂師非天王之嗣乎況南嶽為師之祖馬祖
J29nB230_p0282b10║為師之翁天王為師之父又值師未寂前之事師豈
J29nB230_p0282b11║不知之耶又協律郎符載撰天皇道悟碑列法嗣三
J29nB230_p0282b12║人曰慧真文賁幽閒道原傳燈將此天皇嫡血三人
J29nB230_p0282b13║削去不載反收師為天皇之嗣可乎宋尚書員外郎
J29nB230_p0282b14║呂夏卿撰雪竇顯塔銘敘顯為大寂九世孫顯望雲
J29nB230_p0282b15║門為四世雲門望師為三世師望馬祖為二世是則
J29nB230_p0282b16║顯為南嶽下法裔明矣佛國白續燈錄亦載顯為馬
J29nB230_p0282b17║祖九世孫祖源通要所載亦如之至如張無盡達觀
J29nB230_p0282b18║穎洪覺範大川濟之辯清定祖圖聯芳碑之確載天
J29nB230_p0282b19║童直說之詳明徑山嚴統之覈定此雖師寂後之事
J29nB230_p0282b20║然師靈明昭格又豈不知之耶既知之豈容如此之
J29nB230_p0282b21║悖妄耶位中禹門輩徒以一傳燈訛載之書雪峰泛
J29nB230_p0282b22║論訪道之語為辯蓋雪峰荅閩王一段因緣云吾所
J29nB230_p0282b23║明此道不獨於德山且三登投子九上洞山故曰自
J29nB230_p0282b24║從先德山石頭已來洞山為石頭之裔因言及之雪
J29nB230_p0282b25║峰未嘗敘述從上嗣法來源何得據是為爭端據是
J29nB230_p0282b26║可憑以上碑銘諸家之書獨不可憑乎欲得傳燈可
J29nB230_p0282b27║憑須將諸家之書盡情抹殺然後可以證傳燈為不
J29nB230_p0282b28║謬矣萬口喁喁呶呶所說而無已今則於天王祖庭
J29nB230_p0282b29║設位告師師須從定而起明以示之使惑夫無疑永
J29nB230_p0282b30║息此爭端亦使師之世系得以撥亂而反正於天王
J29nB230_p0282c01║宗派維師俯察賜之鑒焉尚饗。
J29nB230_p0282c02║祭文
J29nB230_p0282c03║祭雲澤旵侍者文
J29nB230_p0282c04║康熙十七年十月朔五日旵歿三朝金粟寓叟謹治
J29nB230_p0282c05║以時羞之奠告汝旵侍者之靈嗚呼汝從吾於儀之
J29nB230_p0282c06║地藏年僅十七歲學而穎異朝夕克勤過人之資期
J29nB230_p0282c07║汝成立而復從吾住鹽之金粟汝年已二十四歲學
J29nB230_p0282c08║日益精志日益立稠人廣眾咸以悅心上林新篁不
J29nB230_p0282c09║同散木況陸沉下版冰檗備嘗吾不獨以侍者參得
J29nB230_p0282c10║禪向人告亦常謂眾而言曰旵侍者如此行去他日
J29nB230_p0282c11║福緣未易量也孰意難料遂爾云亡嗚呼秀而不實
J29nB230_p0282c12║者有矣夫且顏氏子四八面歿尚稱短命今汝又折
J29nB230_p0282c13║八齡其造物者之相奪使汝不能成器乎今吾屬望
J29nB230_p0282c14║已矣也然汝昔之所學恐在半途今吾指汝到家維
J29nB230_p0282c15║汝有靈鑒徹斯事始謂吾不負汝也通身無縫罅大
J29nB230_p0282c16║塊是文章在世即世隨處優游亦始謂汝不負吾也
J29nB230_p0282c17║嗚呼維汝有靈其知我言耶其不知我言耶尚饗。
J29nB230_p0282c18║祭福嚴則峰爚和尚文
J29nB230_p0282c19║嗚呼兄今即世耶吾獨深悲而哀慟也人生於世必
J29nB230_p0282c20║有大用而出其有大用於世不能泯滅吾又何用深
J29nB230_p0282c21║悲而哀慟之哉孔子見周衰修六經興仁義輓回王
J29nB230_p0282c22║化特使賊亂而懼吾宗門至明季時衰之極矣天生
J29nB230_p0282c23║吾天童一條白棒振興斯道吾徑山繼起而出別集
J29nB230_p0282c24║嚴統作於濫觴之時以懼賊亂之夫吾東蓮有願而
J29nB230_p0282c25║來荷擔斯任纂修續燈徵文四方功未卒業遽然而
J29nB230_p0282c26║寂吾哭之曰著書未竟先云逝零落文章誰解收天
J29nB230_p0282c27║地有心扶正化禪燈重朗照無休吾裁書力催則兄
J29nB230_p0282c28║東去以結此案復送之以詩古德云遙矣遐心孰與
J29nB230_p0282c29║謀一肩能荷業千載得神遊矯矯雲邊鶴蕭蕭澤國
J29nB230_p0282c30║鷗本來同鼻孔珍重別薰▆則兄咨嗟挈笠而往重
J29nB230_p0283a01║加校閱筆削成書方授梓工幸天龍加護斯功告竣
J29nB230_p0283a02║又移幢於福嚴祖席去夏惠書以報更訂吾補處福
J29nB230_p0283a03║嚴吾覆之以老不能且幾何時唱道東南昨還燈來
J29nB230_p0283a04║荊出兄之計吾不遑安處乃設位告之一絲慧命續
J29nB230_p0283a05║燈存兩世手編百世尊媿我來先去復後此生欲語
J29nB230_p0283a06║向誰論夫兄所修之書乃載佛祖所傳之慧命佛祖
J29nB230_p0283a07║所傳之慧命乃天地日月古今群生之慧命佛祖天
J29nB230_p0283a08║地群生之慧命千古豈有息聊既佛祖天地群生慧
J29nB230_p0283a09║命千古不息兄之面目昭然千古又豈有息乎兄之
J29nB230_p0283a10║面目千古不息即吾又何用深悲而哀慟哉況立巨
J29nB230_p0283a11║功建勝業於吾法門也是以特鳩武漢同人并諸子
J29nB230_p0283a12║姪祭兄歸楚行靈於晴川江上幸望錦帆浪裏浩浩
J29nB230_p0283a13║慈風惠然首肯而來尚饗。
J29nB230_p0283a14║碑文
J29nB230_p0283a15║先父母二碑文
J29nB230_p0283a16║原夫汪洋之海必有其源覆天之木豈無其根聖人
J29nB230_p0283a17║降蹟賢士挺生寧曰無父母而遺其本也既不遺其
J29nB230_p0283a18║本必報之達之也養不足以報父母而聖人以德報
J29nB230_p0283a19║之德不足以達父母而聖人以道達之海也材媿散
J29nB230_p0283a20║木學屬支離吾父母難為報也所以壬寅秋仲命駕
J29nB230_p0283a21║江陵拜祭斯山今復重來勒此二石一奉吾父於月
J29nB230_p0283a22║墳之右一奉吾母於黃陸公山之前吾父名應台吾
J29nB230_p0283a23║母張氏吾父母所生七女三子長子夭亡次子亦亡
J29nB230_p0283a24║海忝季子又呼十郎念雙親既喪兼世又遷功名塵
J29nB230_p0283a25║垢何能羈我遂發悲心拜辭家廟祝髮披緇走求聖
J29nB230_p0283a26║人之道於四方百種磨礱而契證故不敢遺其本往
J29nB230_p0283a27║來江漢以斯至道達於吾父母也或曰父母遺體髮
J29nB230_p0283a28║膚不敢毀傷師雖明道髮膚已毀嗚呼斯人見其蹟
J29nB230_p0283a29║未見其理蹟也者末也理也者本也吾將以本達吾
J29nB230_p0283a30║父母可謂至也況泰伯斷髮文身千古稱曰至德矣
J29nB230_p0283b01║乎。
J29nB230_p0283b02║又
J29nB230_p0283b03║生事死葬祭之之禮乃人子之首行亦天下之孝本
J29nB230_p0283b04║也或曰此閭夫閭婦之行何足盡才人豪士之道也
J29nB230_p0283b05║才人豪士必任一官乃效一職高車駟馬光炫門庭
J29nB230_p0283b06║為其孝矣或曰此形名聲勢之行亦何足盡聖人君
J29nB230_p0283b07║子之道也聖人君子必見其道明其德或經濟天下
J29nB230_p0283b08║或輔相邦國堯舜禹湯周公孔子乃其人也堯舜禹
J29nB230_p0283b09║湯以道治天下其親乃不顯乎周公孔子以德輔天
J29nB230_p0283b10║下其親乃不揚乎是以古今有異教道不同欲人為
J29nB230_p0283b11║善之心則其一也海雖不敏教人務本趨善以報吾
J29nB230_p0283b12║親雖曰親之不顯天下孝道之理盡也吾何晦焉謹
J29nB230_p0283b13║稽首拜手而為之記。
J29nB230_p0283b14║天王寺碑文
J29nB230_p0283b15║粵稽皇藏佛祖通載乃載荊州天王道悟禪師碑記
J29nB230_p0283b16║悟嗣馬祖所出一人即龍潭崇信雲門法眼二宗皆
J29nB230_p0283b17║其世系唐元和戊戌夏悟示寂再考唐宋元明林間
J29nB230_p0283b18║錄稽古略等書記載天王寺者二十餘家名傳海宇
J29nB230_p0283b19║寺實無存蓋因南宋岳武穆征湖南而廢有鐘化一
J29nB230_p0283b20║鐵暴荒址中人屢竊鐵顯靈自護明惠王於此燒造
J29nB230_p0283b21║琉璃故東北隅隄址稍缺陷　清順治戊戌夏余始
J29nB230_p0283b22║至荊搜求遺蹟見七百年無主之鐵尚存當年節使
J29nB230_p0283b23║拋水乃在江邊又訪周圍十里社祠二十處俱名天
J29nB230_p0283b24║王堂土地基址圍隄當日道場用價購贖創建殿宇
J29nB230_p0283b25║莊飾聖像歷四十年祖庭備觀且荊州自古用武之
J29nB230_p0283b26║地寺住衝繁之鄉所以興建為艱荊州志謂天王寺
J29nB230_p0283b27║創於唐毀於宋重建於清順治間水鑑禪師余深媿
J29nB230_p0283b28║福緣不逮今所建立者僅存典型獨望後賢光起祖
J29nB230_p0283b29║席於無窮是則天王一燈端有幸焉是記。
J29nB230_p0283b30║附
J29nB230_p0283c01║天王沙翁和尚紀略
J29nB230_p0283c02║沙翁和尚鄂之富川涌泉謝氏子也名慧海字水鑑
J29nB230_p0283c03║其稱沙翁者因與玄沙備公同族又慕其為人私淑
J29nB230_p0283c04║別號晚年居跡不定又稱寓叟生明天啟丙寅十月
J29nB230_p0283c05║十二午刻至清順治丙戌年二十詣蘄春報恩寺禮
J29nB230_p0283c06║體融大德祝髮初遊講肆每痛念生死自謂語言文
J29nB230_p0283c07║字無濟於事一日飯後叉手立於中堂看本來面目
J29nB230_p0283c08║話劃然大悟說偈曰面目全彰不覆藏幾回叉手問
J29nB230_p0283c09║中堂於今見也非他見慶快平生百骨涼謁徑山費
J29nB230_p0283c10║隱容和尚容問那裏來師便喝容曰放汝三十棒師
J29nB230_p0283c11║又喝遂依席下受具次謁玉林琇萬如微木陳忞諸
J29nB230_p0283c12║名宿賞為不羈復謁湖州靈山獨冠敬和尚敬問如
J29nB230_p0283c13║何是現成一句師曰三要印開朱點窄未容擬議主
J29nB230_p0283c14║賓分如何是投機一句師曰千峰勢到嶽邊止萬派
J29nB230_p0283c15║聲歸海上消如何是轉身一句師曰輕輕躡足龍門
J29nB230_p0283c16║過惹得清風動地生敬書臨濟正宗源流付之順治
J29nB230_p0283c17║戊戌師年三十二應荊人鐵佛請至荊遍搜天王遺
J29nB230_p0283c18║址於荒榛虎狼中覓得恢復道場興工時正值旱魃
J29nB230_p0283c19║木不能進忽水涌木至又七犬從西而來四人由東
J29nB230_p0283c20║而至四偉人雜於稠人中指點土木工竣不知所往
J29nB230_p0283c21║咸謂天王助力於時靈異頗多師囑不可記康熙元
J29nB230_p0283c22║年壬寅江南操江李公棲凰請住真州地藏寺乙巳
J29nB230_p0283c23║值師四十生迎回天王戊申重闢鄂州黃龍庚戌繼
J29nB230_p0283c24║席漢陽棲賢冬復跨揚州之鶴重建地藏且明太祖
J29nB230_p0283c25║敕建之寺規模宏大萬佛閣大雄殿地藏殿等無不
J29nB230_p0283c26║刱備丙辰浙江方伯李公士楨請住嘉興金粟下檄
J29nB230_p0283c27║太守縣君相迎蓋金粟乃天童密雲悟和尚中興祖
J29nB230_p0283c28║席至師說法為第十代師既承乏俎豆三秋如搢紳
J29nB230_p0283c29║查公培繼張公惟赤陸公光旭輩聞師提唱無不服
J29nB230_p0283c30║膺庚申再住棲賢癸亥退居黃龍甲子仍迎歸天王
J29nB230_p0284a01║然天王自甲寅後駐劄大兵綠竹青松靈宮貝殿幾
J29nB230_p0284a02║又廢弛師不忍坐視重為葺修又覓秦南把茅遠重
J29nB230_p0284a03║梓嚴統以明徑山老人清正五燈公案丙寅於渚宮
J29nB230_p0284a04║構幻寓山房內軒曰憨夢亭息影師三十年間六坐
J29nB230_p0284a05║道場開鑿人天垂手不倦況隨身一缽清風兩袖到
J29nB230_p0284a06║處雲涌光大祖席師真可謂承願再來繼述其事於
J29nB230_p0284a07║法門豈小補之哉今略紀歲月勒於天王碑陰以貽
J29nB230_p0284a08║將來識天王中興所自師有語錄十卷方伯李公太
J29nB230_p0284a09║守盧公送入嘉興楞嚴寺般若堂偕大藏流通散錄
J29nB230_p0284a10║別集隨處行世門人原頂述。
J29nB230_p0284a11║荊州天王禪寺中興碑記（康熙元年撰文二十三年立石）
J29nB230_p0284a12║失荷單傳正印為佛祖後裔者其大節有二一曰烹
J29nB230_p0284a13║鍛人才二曰光復祖席人才不鍛慧命斷絕雖有名
J29nB230_p0284a14║山巨剎不旋踵而坵墟矣祖席不復古蹟荒湮不唯
J29nB230_p0284a15║失前人基業雖有人才亦闡化無地矣二者不可偏
J29nB230_p0284a16║廢也然欲恢張祖席又當揆其所繫之大小而緩急
J29nB230_p0284a17║興廢所係者小則可興可廢可緩可急贅疣視之亦
J29nB230_p0284a18║得也若其剎為佛祖所必賴法道所必爭宗派源流
J29nB230_p0284a19║所必待剖判者而荒煙宿莽任其蕪沒不一為大呼
J29nB230_p0284a20║攘臂奮身恢復曷以號克家兒孫也哉則今荊天王
J29nB230_p0284a21║禪寺是矣夫中興天王寺者沙翁海禪師也今且言
J29nB230_p0284a22║開山之祖名道悟渚宮人謁馬祖洞明大法住荊州
J29nB230_p0284a23║天王寺法嗣一人即龍潭信也厥初道場鞠為茂艸
J29nB230_p0284a24║獨寺門一巨鐵神鬼護擁有竊掘者輒雷電晦冥屹
J29nB230_p0284a25║不可動踞寺三里為鐵佛寺即天王退居也順治戊
J29nB230_p0284a26║戌沙翁挂笠晴川荊南道俗齎幣牘以鐵佛請沙翁
J29nB230_p0284a27║念祖蹟陵遲慨然而往辛丑始得天王古址第寺基
J29nB230_p0284a28║沿為民業捐缽購贖不辭茶苦建大雄殿奉天人師
J29nB230_p0284a29║殿後樹梵天閣上祀圓通大士下設說法之堂左右
J29nB230_p0284a30║為方丈以居主法者前建四天王殿中安慈氏後列
J29nB230_p0284b01║韋天復構東西禪堂用棲僧眾而祖席規模則巍然
J29nB230_p0284b02║傑出矣非沙翁以英妙之年具開闢之力孰能於荒
J29nB230_p0284b03║煙蔓艸中劈出釋梵龍宮哉然此尤未為沙翁奇也
J29nB230_p0284b04║所奇者徑山費隱容老人為五燈列祖慧命防閑僭
J29nB230_p0284b05║亂編輯嚴統以定宗支所首辨者則天王天皇兩派
J29nB230_p0284b06║淆訛也使無人焉親履其地窮其源則揣盤摸象鬥
J29nB230_p0284b07║爭繁興曷有底止今沙翁為老人的骨之孫而所興
J29nB230_p0284b08║者適江陵之祖窟灼然見天王之嗣馬祖龍潭之嗣
J29nB230_p0284b09║天王與天皇之嗣石頭慧真等之嗣天皇天然證據
J29nB230_p0284b10║斬盡狐疑老人心血洞達於千萬世矣而所爭者以
J29nB230_p0284b11║道原傳燈之訛書謂龍潭出自天皇易丘玄素符載
J29nB230_p0284b12║二碑呂夏卿張無盡等數十家定典雖董狐再起孰
J29nB230_p0284b13║得而顛倒哉夫興一叢林復一祖剎亦等閒事耳獨
J29nB230_p0284b14║此天王者佛祖法道於此攸關宗派源流於此剖判
J29nB230_p0284b15║又徑山老人袞越心事於此待明而沙翁以一手擎
J29nB230_p0284b16║出厥功顧不偉歟余言及此者特以天王之中興頓
J29nB230_p0284b17║釋法門之疑案千百載下庶以沙翁為中興之祖云。
J29nB230_p0284b18║前住南康雲居現住黃梅四祖晦山戒顯撰文
J29nB230_p0284b19║賜進士第正議大夫刑部左侍郎張可前篆額
J29nB230_p0284b20║賜進士第都察院江西道監察御史洪之傑書丹
J29nB230_p0284b21║荊州天王禪寺中興碑記（康熙二年撰文立石二十三年入志）
J29nB230_p0284b22║唐貞元元和間真僧輩出而佛理宗乘於時丕盛奠
J29nB230_p0284b23║在荊南則天王天皇二禪師其炳炳矣二師生同時
J29nB230_p0284b24║住同地而一嗣南嶽一嗣青原其功行亦正相等是
J29nB230_p0284b25║則當日卓錫之場即為後世傳衣之地固當亙累劫
J29nB230_p0284b26║而並存然數百年來天皇猶有寺也而天王遺蹟已
J29nB230_p0284b27║付之斷煙殘照其荒落也不知其幾年矣夫天王道
J29nB230_p0284b28║悟師本渚宮人也嘗謁馬祖時祖囑曰汝若住持莫
J29nB230_p0284b29║離舊處師便返荊州結廬踞郭不遠後節度使丘玄
J29nB230_p0284b30║素刱寺居之額曰天王即師他日示寂地也稽之往
J29nB230_p0284c01║牒碑志猶存獨寺既不可考即荊郡乘乃不多及亦
J29nB230_p0284c02║為何哉蓋嘗考之後周時詔廢浮圖凡天下寺塔悉
J29nB230_p0284c03║就毀滅唯天皇寺以有張僧繇所繪先聖象存焉遂
J29nB230_p0284c04║得獨免豈天王寺之廢適在是時耶獨怪天王之裔
J29nB230_p0284c05║數傳而為雲門法眼二宗宗系號稱最盛兒孫遍天
J29nB230_p0284c06║下而祖父發祥之地莫有過而問者不大可悼歎乎
J29nB230_p0284c07║順治戊戌有水鑑海大禪師住錫於荊深慨夫法腐
J29nB230_p0284c08║之傾頹致衣珠之迷失而悲愍獨切焉因為搜之得
J29nB230_p0284c09║荒基一片於榛莽中尚餘塔坵鐘鐵且此地周圍十
J29nB230_p0284c10║里許社名天王堂是則當日天王道場端在是矣因
J29nB230_p0284c11║以大願力共此都人士經營之無何如殿閣門廡煥
J29nB230_p0284c12║然大備舉數百年久湮勝蹟而一旦勃焉重興非甚
J29nB230_p0284c13║盛舉哉越甲辰余以確事至荊間一遊覽不勝贊歎
J29nB230_p0284c14║寺僧明哲因以其碑記請焉余雖譾劣無文然竊幸
J29nB230_p0284c15║天王有靈遺蹟復炳使至止斯地者得從瞻依禮拜
J29nB230_p0284c16║其下想見當日馬祖所謂識取自心本來是佛之指
J29nB230_p0284c17║是則天王一燈常明斯世實維鑑公大禪師斯舉是
J29nB230_p0284c18║賴焉遂為斯文昭以誌之若曰名人之文可垂不朽
J29nB230_p0284c19║欲以補郡乘所未備而遠與僧繇之繪事同功則請
J29nB230_p0284c20║以俟後之君子可也因為之記。
J29nB230_p0284c21║賜進士出身文林郎奉
J29nB230_p0284c22║敕提督湖廣荊州等處地方抽分兼管河道工部屯
J29nB230_p0284c23║田清吏司主事前翰林院庶吉士鄭日奎撰文
J29nB230_p0284c24║欽差整飾辰常靖州等處兵備分巡湖北道湖廣布
J29nB230_p0284c25║政司參議兼按察司副使陳士本篆額
J29nB230_p0284c26║欽差撫治荊岳整飾施歸等處湖廣按察司分巡上
J29nB230_p0284c27║荊南兵備道王輔運書丹
J29nB230_p0284c28║（浙江藩臺李公士楨嘉興太守盧公崇興捐梓
J29nB230_p0284c29║水鑑海和尚六會錄十卷送楞嚴寺經坊隨
J29nB230_p0284c30║大藏流行伏願傳燈無盡祖道昌隆
J29nB230_p0284c31║康熙丙辰冬月吉旦旌德湯搢之書李子受刻）
J29nB230_p0284c32║水鑑海和尚六會錄卷十終