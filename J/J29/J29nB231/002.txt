J29nB231_p0290c01║天王水鑑海和尚五會錄卷第二
J29nB231_p0290c02║嗣法門人原澄等編
J29nB231_p0290c03║住揚州儀真地藏禪寺語錄
J29nB231_p0290c04║康熙元年壬寅八月，本寺監院齎縉紳啟入楚請師，
J29nB231_p0290c05║十二月十二日進寺。
J29nB231_p0290c06║三門。曰：「不須彈指門自開，幾重樓閣任徘徊。腳頭腳
J29nB231_p0290c07║底無勞說，相見依然笑滿腮。」
J29nB231_p0290c08║地藏殿。曰：「度盡眾生方作佛，不知生佛總虛名。寶珠
J29nB231_p0290c09║在掌分明照，萬里無雲點太清。」
J29nB231_p0290c10║佛殿。曰：「釋迦已過去，彌勒未曾來。即今誰是主？」隨喝
J29nB231_p0290c11║一喝曰：「當陽正眼開。」
J29nB231_p0290c12║祖師殿。曰：「九載少林空面壁，再參一喝耳雙聾。從斯
J29nB231_p0290c13║遍界腥風起，殃及兒孫事不窮。」
J29nB231_p0290c14║方丈。曰：「不學毗耶杜副口，豈同摩竭掩雙扉？今朝高
J29nB231_p0290c15║布漫天网，直打翀霄彩鳳歸。」
J29nB231_p0290c16║上堂。師至法座前，拈公啟示眾曰：「仲尼眼目、達磨骨
J29nB231_p0290c17║髓，盡在者裏玉振金聲。其或不會，更為宣過。」宣畢，指
J29nB231_p0290c18║法座曰：「寶華王座已為諸人露頭露面了也。若也未
J29nB231_p0290c19║見，試看上面攃土攃沙。」便陞。拈香白椎罷，師曰：「五載
J29nB231_p0290c20║荊南下直鉤，餌香拋盡意無休。如今移釣依胥浦，莫
J29nB231_p0290c21║有鯤鯨破浪游？有則出來上釣看。」僧問：「中興天王，道
J29nB231_p0290c22║風已振寰宇；再住地藏，爐韛重開吳地。如何是奪人
J29nB231_p0290c23║不奪境？」師曰：「高空有月千門掩。」「如何是奪境不奪人？」
J29nB231_p0290c24║師曰：「古路無塵獨自行。」「如何是人境兩俱奪？」師曰：「把
J29nB231_p0290c25║斷勞關無湊處。」「如何是人境俱不奪？」師曰：「放開線道
J29nB231_p0290c26║任君行。」僧曰：「料揀已蒙師指示，開堂祝國又如何？」師
J29nB231_p0290c27║曰：「四塞八蠻歌舜日，十洲三島樂堯年。」乃曰：「見到行
J29nB231_p0290c28║俱到，宗通說亦通。揭示人天眼，剖開佛祖胸。霜月清
J29nB231_p0290c29║皎兮物物照徹，太虛寥廓兮事事包容。任運可游戲，
J29nB231_p0290c30║隨處立宗風。是以真州闡玄化於真歇，即斯鑾江繫
J29nB231_p0291a01║小艇於中峰。遺風煥然尚在，景概靄爾如同。而山僧
J29nB231_p0291a02║腐物，津梁欲謝，泉石久思。何以古剎而見召，弘暢濟
J29nB231_p0291a03║北之真宗？實乃捉牛以拽耙，確然回避無所從。」乃揮
J29nB231_p0291a04║拂子曰：「既爾此時無避處，且拈白拂指虛空。」復豎起
J29nB231_p0291a05║曰：「會麼？等閒豁徹無他事，處處開眸見祖翁。」
J29nB231_p0291a06║李學使至，上堂。僧問：「談玄說玅，鼓粥飯氣，晏寂身心，
J29nB231_p0291a07║鬼家活計。諸方作略即不問，地藏家風事若何？」師打，
J29nB231_p0291a08║曰：「棒打石人頭。」進曰：「人歸大國方知貴，月到蒼梧氣
J29nB231_p0291a09║象新。」師曰：「更買艸鞋。」乃舉：「老子謂孔子曰：『使道而可
J29nB231_p0291a10║獻，則人莫不獻之於其君；使道而可進，則人莫不進
J29nB231_p0291a11║之於其親；使道而可以告人，則人莫不告其兄弟；使
J29nB231_p0291a12║道而可以與人，則人莫不與其子孫。』」師曰：「老聃之言
J29nB231_p0291a13║陋矣。今日地藏信手拈來，要獻可以獻、要進可以進、
J29nB231_p0291a14║要告人可以告人、要與人可以與人，不費纖力，安用
J29nB231_p0291a15║躊躇？」遂展兩手，曰：「吾無隱乎爾。」
J29nB231_p0291a16║上堂。舉：「太平佛鑑和尚曰：『桃華紅，李華白，誰道融融
J29nB231_p0291a17║只一色？燕子語，黃鸝鳴，誰道關關祇一聲？』」師曰：「大小
J29nB231_p0291a18║太平，將謂起死回生，不知彊分節目。今日地藏收歸
J29nB231_p0291a19║一處，勿令揀擇。桃華紅，李華白，枝頭消息都漏洩。燕
J29nB231_p0291a20║子語，黃鸝鳴，就裏生涯覿面呈。但見皇風成一片，不
J29nB231_p0291a21║知何處是封城？」
J29nB231_p0291a22║上堂。「人平不語，水平不流。世尊四十九年橫說豎說，
J29nB231_p0291a23║還是為人平不平？禹疏九河，流通天下，還是為水平
J29nB231_p0291a24║不平？蹋破鐵鞋無覓處，得來全不費工夫。雪峰三登
J29nB231_p0291a25║投子、九上洞山，趙州八十行腳，還是有覓處、無覓處？
J29nB231_p0291a26║長慶坐破七箇蒲團，靈雲三十年見桃華，還是費工
J29nB231_p0291a27║夫、不費工夫？馬諭豈能窮萬物？羊亡徒自泣多岐。」
J29nB231_p0291a28║上堂。「仲尼曰：『文王既沒，文不在茲乎？天之將喪斯文
J29nB231_p0291a29║也，後死者不得與於斯文也。』世尊曰：『吾有正法眼藏、
J29nB231_p0291a30║涅槃玅心，不立文字付與摩訶迦葉。』然則天下無二
J29nB231_p0291b01║道、聖人無兩心，因甚一人傷感其文而不行、一人不
J29nB231_p0291b02║立文字而傳道？要識二老麼？若將文字論高下，敢保
J29nB231_p0291b03║驢年未徹頭。」
J29nB231_p0291b04║上堂。僧問：「言前薦得，落在今時；句後承當，迷頭認影。
J29nB231_p0291b05║如何是空劫已前自己？」師曰：「雨過落華紅滿地。」進曰：
J29nB231_p0291b06║「不見一法始是半提，如何是全提底意旨？」師曰：「行人
J29nB231_p0291b07║猶自不知春。」進曰：「二邊俱不立，中道不須安，畢竟在
J29nB231_p0291b08║甚麼處相見？」師便打。進曰：「棒喝交馳行格外，分明箇
J29nB231_p0291b09║事作家知。」師曰：「腦後圓光知幾重？」乃曰：「正法眼藏，亙
J29nB231_p0291b10║古亙今無向背；涅槃玅心，無生無滅絕行藏。不許當
J29nB231_p0291b11║機領略，那容覿面承當？殺活縱橫，誰敢近視？與麼時
J29nB231_p0291b12║節，世尊拈華，未為手親；迦葉微笑，豈稱眼快？臨濟喝、
J29nB231_p0291b13║德山棒，不勞拈出。秘摩叉、道吾笏，何須提起？柏樹子、
J29nB231_p0291b14║木樨香，空誑小兒曹；子胡狗、雪峰蛇，徒自弄精魂。其
J29nB231_p0291b15║餘十智、九帶、五位、三關，不須齒及。何也？本來不借修
J29nB231_p0291b16║因得，那用多方去指陳？」復說偈曰：「萬竹陰陰愛日長，
J29nB231_p0291b17║熏風吹入卻清涼，偶來一句閒閒話，喚醒幾多瞌睡
J29nB231_p0291b18║郎。」
J29nB231_p0291b19║地藏誕，啟建無遮大會，上堂。「濁世沉迷沒了時，未曾
J29nB231_p0291b20║回首暫思惟，所以累我地藏菩薩千生百劫不能得
J29nB231_p0291b21║證菩提，刀山劍樹時時長，爐炭鑊湯日日新，又累我
J29nB231_p0291b22║地藏菩薩歷古摩今不能成就佛道。今日海沙翁見
J29nB231_p0291b23║義而為、觀機而作，將十方世界眾生一時度盡，遍十
J29nB231_p0291b24║八重地獄徹底掀空，亦令地藏菩薩取證菩提、圓成
J29nB231_p0291b25║佛道。」遂拈拄杖，左邊卓一下，曰：「要見眾生地獄麼？等
J29nB231_p0291b26║閒一陣西風過，無限枝頭盡落華。」右邊卓一下，曰：「要
J29nB231_p0291b27║見菩提佛道麼？新秋夜月光輝皎，南北峰頭一樣明。
J29nB231_p0291b28║且道因何致此？」復中間卓一下，曰：「紅粉易成端正女，
J29nB231_p0291b29║無錢難作好兒郎。」
J29nB231_p0291b30║佛誕，上堂。僧問：「隨緣赴感即不問，慶賀迦文事若何？」
J29nB231_p0291c01║師曰：「九龍吐水浴金軀。」進曰：「若然者，乾坤添瑞色，日
J29nB231_p0291c02║月轉光輝。」師曰：「七蓮涌地承雙足。」進曰：「果爾法化光
J29nB231_p0291c03║天德。」師曰：「香煙縹緲結成雲。」乃曰：「普天於此日，慶賀
J29nB231_p0291c04║釋迦尊。獨有韶陽老，要打與狗吞。且道慶賀底是？要
J29nB231_p0291c05║打底是？相逢不下馬，各自奔前程。」
J29nB231_p0291c06║復舉：「古地藏和尚問法眼禪師曰：『上座尋常說，三界
J29nB231_p0291c07║唯心，萬法唯識。』乃指庭下片石曰：『且道此石在心內？
J29nB231_p0291c08║在心外？』眼曰：『在心內。』藏曰：『行腳人著甚麼來由，安片
J29nB231_p0291c09║石在心頭？』眼窘無以對，即放包，依席下求決擇。」師曰：
J29nB231_p0291c10║「古人一語，非獨玄黃有辨，亦且逼塞虛空，致令理窮
J29nB231_p0291c11║詞盡，湊泊無門。奮然一擊，虛空粉碎，方知一切現成。
J29nB231_p0291c12║所以法眼一宗，流通天下。原夫者片石，功豈小小哉！
J29nB231_p0291c13║今日地藏庭下也有片石，敢問諸人在心內？在心外？
J29nB231_p0291c14║若在心內，心內豈容片石？若在心外，與心無干。且道
J29nB231_p0291c15║畢竟如何？」復說頌曰：「心內心外不可著，不可著處沒
J29nB231_p0291c16║來由。偶然借得偷天子，佛與眾生一并收。」
J29nB231_p0291c17║地藏誕，上堂。「九子峰頭示現身，三途海內度迷津，志
J29nB231_p0291c18║將諸有都窮盡，方作泥洹灑落人。如此可謂地藏菩
J29nB231_p0291c19║薩悲心致切，願行瀰深。今日撿點，勤勞虛設。殊不知
J29nB231_p0291c20║盡大地是箇地獄，又有何天堂而可往？遍十方是箇
J29nB231_p0291c21║天堂，又有何地獄而可出？若也會得，天堂地獄原無
J29nB231_p0291c22║異，佛與眾生共一家；若也不會，今日寶珠光一放，照
J29nB231_p0291c23║了鐵圍萬國幽。」
J29nB231_p0291c24║再住荊州天王禪寺語錄
J29nB231_p0291c25║上堂。僧問：「上有天王，下有地藏，兩座道場，或上或下，
J29nB231_p0291c26║今日歸來有何法說？」師曰：「虎渡綠楊藏睡眼，龍洲芳
J29nB231_p0291c27║艸隱昂頭。」進曰：「如此則坐致太平，共樂無為。」師曰：「知
J29nB231_p0291c28║恩誰是報恩人？」乃曰：「自出荊南已四年，歸來景物尚
J29nB231_p0291c29║依然，庭前柏樹垂青翠，屋後楊枝帶綠煙。海會聖凡
J29nB231_p0291c30║仍踊躍，雲臻禪子復蹁躚，報君兩耳分明聽，大道由
J29nB231_p0292a01║來不變遷。雖然，日往月來，韶光若箭，相見人人朱顏
J29nB231_p0292a02║凋謝，又如何說箇不變遷底事？」揮拂子，曰：「須知別有
J29nB231_p0292a03║孃生面，一度回光轉現前。」
J29nB231_p0292a04║建東西禪堂，上堂。「達磨不來東土，二祖不往西天，人
J29nB231_p0292a05║人鼻孔撩天，箇箇眉毛拖地，嵒居穴處無為而樂，不
J29nB231_p0292a06║知有玄路可尋、奇特可慕。及至有馬祖禪堂、百丈清
J29nB231_p0292a07║規之後，負笈擔囊參詢南北，高堂廣廈隨處安寢，而
J29nB231_p0292a08║鼻孔眉毛反摸𢱢不著。何故？所謂作此堂者有損有
J29nB231_p0292a09║益，居此堂者有利有害。雖然，欲會賓主句，分明問兩
J29nB231_p0292a10║堂。」
J29nB231_p0292a11║師四十大誕，闔郡弟子請上堂。僧問：「麟繞其室，聖德
J29nB231_p0292a12║垂於萬古；龍吐其水，佛教演及千秋。聖德佛教且不
J29nB231_p0292a13║問，如何是本來面目？」師曰：「有眼無耳朵，六月火邊坐。」
J29nB231_p0292a14║乃曰：「去年三十九，今年又四旬，世事何如急？光陰不
J29nB231_p0292a15║饒人。今春買得櫂，真州抵四明，育王曾兩宿，太白只
J29nB231_p0292a16║一行。仰觀鎖翠額，改作景倩亭，不思構亭者，念與斯
J29nB231_p0292a17║山存。今人何故為？抑人矜己能，良心安可在？況復義
J29nB231_p0292a18║與仁。遂爾乃返櫂，福嚴埽祖塋，三月得歸寺，天王又
J29nB231_p0292a19║相迎。五月仍長發，七月始至荊，今又十月二，諸賢慶
J29nB231_p0292a20║賤辰。賤辰不可慶，無滅亦無生，相期諸道者，證取不
J29nB231_p0292a21║壞身。如何是不壞身？等閒一鴈凌空語，聞著人人耳
J29nB231_p0292a22║內清。」
J29nB231_p0292a23║結制，上堂。「爐韛重開，自有斬新氣象；鉗錘再握，豈無
J29nB231_p0292a24║可鑿之材？碧潭明月，再三撈摝；赤肉團邊，直須薦取。
J29nB231_p0292a25║不可朝三暮四，爐韛之所多鈍鐵；央央庠庠，良醫之
J29nB231_p0292a26║門足病夫。或仍佇思，鄉關萬里。」
J29nB231_p0292a27║說戒，上堂。「衲僧境界不尋常，舉足下足解脫場，左之
J29nB231_p0292a28║右之成玅用，橫也豎也自風光。脫羅籠兮出窠臼，轉
J29nB231_p0292a29║天關兮移地軸，衝天意氣格外機，舒卷提持盡殺活。
J29nB231_p0292a30║誰肯束身持禁戒？行也坐也不自在，三領袈裟搭上
J29nB231_p0292b01║肩，幾聲咒語胸頭蓋。者樣爭號活圓通？明明埋於有
J29nB231_p0292b02║相界。眾中還有無相行持圓通道眼底麼？若無，天王
J29nB231_p0292b03║落第二門頭去也。」遂招眾傳戒。
J29nB231_p0292b04║佛成道，上堂。「冷坐六年人不知，明星一見果希奇。通
J29nB231_p0292b05║身慶快無窮樂，雪裏梅華只一枝。」
J29nB231_p0292b06║除夕，立春，上堂。「一歲今朝始便休，幸逢春日又開眸。
J29nB231_p0292b07║村東老父敲畫鼓，舍北兒童輥木毬。相喚相呼同翫
J29nB231_p0292b08║賞，自歌自舞樂優游。人生幾度遇斯景，未得心開空
J29nB231_p0292b09║白頭。現前還有心間底麼？有則出來呈見解，大家攜
J29nB231_p0292b10║手上高樓。」
J29nB231_p0292b11║元旦，上堂。「元正啟祚，萬物咸新，普天之下，共樂芳辰。
J29nB231_p0292b12║露柱稽首，祝堯風而永扇；燈籠下拜，願舜日以長明。
J29nB231_p0292b13║干戈休靜，人人鼓腹以謳歌；是非殄滅，家家百慶而
J29nB231_p0292b14║千祥。林下衲僧，隨緣樂道，飯蔬飲水，聊延歲月。有時
J29nB231_p0292b15║浩歌一聲，引山青而水綠；有時密移一步，動風行而
J29nB231_p0292b16║艸偃。非世亂所能致，蓋太平而使然。還委悉麼？但得
J29nB231_p0292b17║胸頭除妄想，自然得見好豐年。」
J29nB231_p0292b18║解制，上堂。「喝下承當未足親，棒頭取證可憐生，青天
J29nB231_p0292b19║白日開雙眼，又向傍人覓路行。所以玄沙不出嶺，道
J29nB231_p0292b20║風　種別然清，於今若解知端的，免教走北又南詢。」
J29nB231_p0292b21║上堂。「禾黍不陽豔，競栽桃李春，翻令力耕者，半作賣
J29nB231_p0292b22║華人。若恁麼去，妄以別峰相見，尤是操守不堅；若不
J29nB231_p0292b23║恁麼，可惜三尺龍鬚，喚作尋常破布。雖然，白雲乍可
J29nB231_p0292b24║來青嶂，明月難教下碧天。」
J29nB231_p0292b25║建天王殿，上堂。「一莖艸上現瓊樓，端的一回白汗流，
J29nB231_p0292b26║安處四王身不動，護持國土振宗猷。」
J29nB231_p0292b27║檀越送彌勒佛上座，上堂。「兜率天宮不肯住，無端乃
J29nB231_p0292b28║爾下生來，為他濁世沉淪者，布袋解開人不回。孰謂
J29nB231_p0292b29║眾生容易度？卻教憨坐玉樓臺，今日喜逢同一會，是
J29nB231_p0292b30║生是佛笑顏開。何故？塵勞火宅焚無已，誰信龍華有
J29nB231_p0292c01║快哉？」
J29nB231_p0292c02║上堂。「釋迦老子道：『一切眾生生死相續，皆由不知常
J29nB231_p0292c03║住真心、性淨明體。』汝等今日還知常住真心、性淨明
J29nB231_p0292c04║體麼？曉來枕上鶯聲碎，蝦蟆蚯蚓一時鳴。」
J29nB231_p0292c05║浴佛，尼領信女請上堂。「尊貴天生自不同，丰神纔出
J29nB231_p0292c06║獨稱雄。周行七步乾坤窄，一顧四方眼界空。浩蕩胸
J29nB231_p0292c07║襟忘世表，超然氣骨振寰中。至今處處難回避，惡水
J29nB231_p0292c08║年年淋一通。殊不知，佛真法身猶若虛空，應物現形
J29nB231_p0292c09║如水中月。汝等盡大地人，至四月八日浴佛，不知何
J29nB231_p0292c10║佛而可浴乎？須自腳跟拶破，面門迸開，露真機於腦
J29nB231_p0292c11║後，展大用於目前，方乃驗俱胝不下笠子，指趙州驀
J29nB231_p0292c12║直臺山，千古風概靄然，一朝舉起慶甚。」良久曰：「拂拂
J29nB231_p0292c13║熏風來殿閣，骨毛寒徹醉心開。歸思無限天人供，白
J29nB231_p0292c14║日從教起法雷。」喝一喝。
J29nB231_p0292c15║鑄鐘，上堂。「火內翻身見好手，紅爐跳出始稱雄，幾回
J29nB231_p0292c16║費盡鉗錘力，今日功成便不同。所以挺出人前，範模
J29nB231_p0292c17║宏大，號令叢林，繩規雍肅。朝扣焉，上徹天宮，群仙天
J29nB231_p0292c18║眾悟圓通而齊成正覺；暮擊焉，下通地府，山君水王
J29nB231_p0292c19║消鬥爭而早得解脫。況無主孤魂、有心眾生，一聆清
J29nB231_p0292c20║音，頓悟真常。然則耳聽終不會，眼聞始得親。」
J29nB231_p0292c21║馮總戎北歸，請上堂。「秋風颯颯，梧葉飄飄，祖師面目，
J29nB231_p0292c22║廓爾昭昭。如此會得，秋空皓月光輝皎，照了今時及
J29nB231_p0292c23║往時；如此不會，夜靜坐來身未暖，一聲鴻鴈海門開。
J29nB231_p0292c24║所以，靈機撥動，珠回玉轉，處處故園春色，奚論終條
J29nB231_p0292c25║及蓬島；在在家鄉田地，何分楚國并幽州？來也，澤及
J29nB231_p0292c26║荊南霑雨露；歸也，風生涿鹿菊華黃。祇如奉旨榮歸
J29nB231_p0292c27║又作麼生？皇恩真浩蕩，聽唱凱歌回。」
J29nB231_p0292c28║上堂。舉：「世尊初生，雲門曰：『我當時見得，一棒打殺與
J29nB231_p0292c29║狗子喫，貴圖天下太平。』」師曰：「雲門正令提持，無容餘
J29nB231_p0292c30║地，可謂將此身心為報佛恩。嗚呼！視此秋晚之時，宗
J29nB231_p0293a01║徒亂作，望世尊大法，以雲門忠義之心出手匡扶，又
J29nB231_p0293a02║奚可得哉？」復說頌曰：「指天指地振家聲，獨自稱尊示
J29nB231_p0293a03║好音。打殺雲門雖手辣，誰知報國見丹心。」
J29nB231_p0293a04║上堂。「德山入門棒，臨濟入門喝。如此立門庭，知君也
J29nB231_p0293a05║大錯。爭似我天王，一切都不作。東廊來者東廊行，西
J29nB231_p0293a06║廊入者西廊坐。菜是淡黃虀，粥是渾纓絡。噇飽憨憨
J29nB231_p0293a07║眠，不知紅日過。如此意分明，如此誠灑落。識得自家
J29nB231_p0293a08║底，不須妄穿鑿。」拈拄杖，喝一喝，曰：「若也都不會，又去
J29nB231_p0293a09║走驢腳。」
J29nB231_p0293a10║佛成道，大意剃度，上堂。「西來大意，乃釋迦悟明星而
J29nB231_p0293a11║起；圓顱之僧，實陳如剃鬚髮為初。是以西天四七、東
J29nB231_p0293a12║土二三所傳者，傳此意也；衡嶽、匡廬、天台、五臺所居
J29nB231_p0293a13║者，居此僧也。便乃處處得舟而登岸，人人假路以還
J29nB231_p0293a14║家，塵勞無縛，生死門開。奇哉！眾生俱有佛性，只因妄
J29nB231_p0293a15║想不能得證。」良久，曰：「剷卻門前艸，天然特地來。」
J29nB231_p0293a16║到棲賢，上堂。「若據此事，非黃非黑，無相無名，天地莫
J29nB231_p0293a17║能配其德，日月莫能諭其明，江山莫能齊其壽，聖凡
J29nB231_p0293a18║不得作其侶。造物豈能遷運？鬼神莫測端倪，洋洋乎
J29nB231_p0293a19║大而充塞十虛，芒芒焉小而入一微塵。且夫明明歷
J29nB231_p0293a20║歷，迥脫古今，惜乎今日宗風變異，人事更常，不但無
J29nB231_p0293a21║由發明此事，而此事漸而惛懵矣。何也？蓋為今日為
J29nB231_p0293a22║師者全不諳從上風規，一味麤心浮息，只貴門庭熱
J29nB231_p0293a23║鬧，不顧大法凌夷；為學者亦不具擇法擇師之眼，唯
J29nB231_p0293a24║趨勢趨時而入，俱以佛法禮樂擲之度外。如此，寧不
J29nB231_p0293a25║悲哉？是故何由發明此事也？今幸諸人入此寶山，須
J29nB231_p0293a26║將平日氣息拋向漢陽江裏，更入紅爐重新煆煉，儻
J29nB231_p0293a27║得一回心光發露，似乎藏天下於天下。然昔有何隱
J29nB231_p0293a28║藏？雖然，鵬鳥鶤魚可變化，井蛙穴鼠不堪為。」
J29nB231_p0293a29║
J29nB231_p0293a30║天王水鑑海和尚五會錄卷第二