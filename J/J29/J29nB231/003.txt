J29nB231_p0293b01║天王水鑑海和尚五會錄卷第三
J29nB231_p0293b02║嗣法門人原澄等編
J29nB231_p0293b03║住鄂州黃龍禪寺語錄
J29nB231_p0293b04║康熙七年五月重開黃龍寺，七月初六日進寺。
J29nB231_p0293b05║三門基。曰：「盡大地是箇解脫門，汝諸人因甚把手牽
J29nB231_p0293b06║不入？」以拄杖畫一畫，曰：「腳下從今紅線斷，十方無礙
J29nB231_p0293b07║任君行。」
J29nB231_p0293b08║佛殿基。曰：「乾坤作殿還猶小，日月為燈未足明，爭似
J29nB231_p0293b09║黃龍者座殿，無量劫上已圓成。還識殿裏底麼？」喝一
J29nB231_p0293b10║喝。
J29nB231_p0293b11║方丈。曰：「問佛荅佛，問祖荅祖，此是諸方死語，安能活
J29nB231_p0293b12║人？玄要料揀，照用主賓，并及五家宗旨，說得尖新，亦
J29nB231_p0293b13║是諸方套頭，何能致使學者機用通變？海沙翁今日
J29nB231_p0293b14║雖則息影斯山，退居此室，見義寧無勇為？」拊案一下
J29nB231_p0293b15║曰：「要識活祖師意麼？移取黃鶴樓來向汝道。」
J29nB231_p0293b16║上堂。指法座曰：「仰之彌高，鑽之彌堅，且道是箇甚麼
J29nB231_p0293b17║物？看取上面注腳。」便陞，拈香曰：「此一瓣香，山嶽高而
J29nB231_p0293b18║難並，水源長以莫京，奉為
J29nB231_p0293b19║北闕之至尊，祝南山之萬壽，伏願八方奏凱歸王化，
J29nB231_p0293b20║萬姓謳歌樂太平。此一瓣香，至高明時無聲臭，極廣
J29nB231_p0293b21║大處見精微，奉為滿朝文武、本省眾官，伏願金城永
J29nB231_p0293b22║護龍象窟，湯池常繞梵王宮。」乃就座。白椎畢。僧問：「黃
J29nB231_p0293b23║龍古道場，洞賓皈依處，今日幸復開，面目依舊出。如
J29nB231_p0293b24║何是常然不動面目？」師曰：「楚王城畔，汝水東流。」進曰：
J29nB231_p0293b25║「一朝舉起從前事，嘉聲傳布五湖聞。」師曰：「黃鶴樓頭
J29nB231_p0293b26║吹鐵笛，等閒聞得也驚人。」僧再進語，師以拄杖約退
J29nB231_p0293b27║曰：「住住，縱饒雲興百問、瓶瀉千酬，究竟與當人分上
J29nB231_p0293b28║總無交涉。若是箇漢，不妨回光自照，心眼洞開，隨處
J29nB231_p0293b29║垂手以興祖道，瓦礫變作瓊樓玉殿，茂艸盡成佛面
J29nB231_p0293b30║金身，不唯祖庭光復，亦乃宗風丕振。眾中還有恁麼
J29nB231_p0293c01║人共相唱和麼？」
J29nB231_p0293c02║復舉：「先黃龍住此山日，上堂，有呂嵒真人出眾問：『一
J29nB231_p0293c03║粒粟中藏世界，半升鐺內煮山川。且道此意如何？』龍
J29nB231_p0293c04║指曰：『者守屍鬼。』嵒曰：『爭奈囊有常生不死藥。』龍曰：『饒
J29nB231_p0293c05║經八萬劫，終是落空亡。』嵒溥訝，飛劍脅之，劍不能入，
J29nB231_p0293c06║遂再拜求指歸。龍詰曰：『半升鐺內煮山川即不問，如
J29nB231_p0293c07║何是一粒粟中藏世界？』嵒於言下契悟，作偈曰：『棄卻
J29nB231_p0293c08║瓢囊摵碎琴，於今不戀汞中金。自從一見黃龍後，始
J29nB231_p0293c09║覺從前錯用心。』」師曰：「黃龍機乃天王悟六世之孫，泝
J29nB231_p0293c10║流而上南嶽讓為八世之祖，源遠流長，所以靈丹一
J29nB231_p0293c11║點，起死回生。呂公亦是箇豪傑之士，三舉不第，便乃
J29nB231_p0293c12║遨遊黃鶴岳陽樓上，自謂丹田有寶休尋道，對境無
J29nB231_p0293c13║心莫問禪。及至黃龍詰之，窘無以對，再拜稽首，方得
J29nB231_p0293c14║心開。黃龍囑令加護，遂爾名振傳燈。還會麼？粟中世
J29nB231_p0293c15║界須親見，鐺內山川莫浪猜。」
J29nB231_p0293c16║寒食，上堂。「割股奉君介子德，遺功不賞晉文昏，更加
J29nB231_p0293c17║猛火焚渠死，千古聞聲也斷魂。大眾！且道：介公即今
J29nB231_p0293c18║在甚麼處？」良久，曰：「覓則知君不可見，山僧指點杏華
J29nB231_p0293c19║村。」
J29nB231_p0293c20║結制，上堂：「一棒一喝，著甚死急？一語一默，轉求轉遠。
J29nB231_p0293c21║不見道：靈光耿耿，智體如如，今古洞然，聖凡靡間。若
J29nB231_p0293c22║以三月安居、九旬禁足，正如蠶蟲作繭，自纏自縛。」拈
J29nB231_p0293c23║拄杖曰：「不必區區撈水月，誰家灶裏火無煙？」
J29nB231_p0293c24║端午，上堂。「今朝五月五，上江下江搥鑼鼓。謂是龍舟
J29nB231_p0293c25║尋屈原，謂是投江祭角黍。三閭忠言而不用，懷沙作
J29nB231_p0293c26║賦何其苦？大招小招而不回，汨羅江上清風起。人生
J29nB231_p0293c27║得失夢中看，勞勞天問何所有？不如收拾歸去來，免
J29nB231_p0293c28║教狼藉在千古。」喝一喝。
J29nB231_p0293c29║中元，上堂。「慎終追遠，世人皆然，禪和尤且不然。若識
J29nB231_p0293c30║得自己面目，方識得父母面目；識得父母面目，方識
J29nB231_p0294a01║得一切親姻面目。所謂本來真父母，歷劫不曾離，豈
J29nB231_p0294a02║可以黃錢白紙、腥膻俎豆而為慎終追遠哉？要識真
J29nB231_p0294a03║父母麼？瞻之在前，忽焉在後。」
J29nB231_p0294a04║中秋，上堂。「皎皎桂輪天際寬，照我松窗肝膽寒，抖擻
J29nB231_p0294a05║起來行一遍，腳頭腳尾不相瞞。」
J29nB231_p0294a06║上堂。「一拳拳倒黃鶴樓，一踢踢翻鸚鵡洲，有意氣時
J29nB231_p0294a07║添意氣，不風流處也風流。此是我白雲端祖頌臨濟
J29nB231_p0294a08║三頓棒底頌子，叢林美傳以為照膽神珠。沙翁也有
J29nB231_p0294a09║一頌，雖不敢並駕而驅，然亦似東施之捧心，一并舉
J29nB231_p0294a10║似。無端發問三遭打，打斷驢腰心不孤，不因柳毅傳
J29nB231_p0294a11║書信，何能得到洞庭湖？」
J29nB231_p0294a12║重陽，上堂。「九日登高，俗氣不除，龍山落帽，潦倒風顛。
J29nB231_p0294a13║爭如者裏眼眼相觀，坐對空庭？何故？明年此會知誰
J29nB231_p0294a14║健？好把茱萸子細看。」
J29nB231_p0294a15║上堂。「有時頭戴寶冠、身穿纓絡，十人見之十人驚怖；
J29nB231_p0294a16║有時腳穿艸鞋、身服獘垢，千人見之千人歡喜。情知
J29nB231_p0294a17║眾生要小法，不識法王有大乘。」擊禪床，曰：「人！人！」
J29nB231_p0294a18║建法堂，上堂。「祖庭秋冷無人問，法道顛危孰可扶？高
J29nB231_p0294a19║閣高樓成現用，法堂法鼓是誰圖？男兒浩氣自埋沒，
J29nB231_p0294a20║先哲恩光亦太孤，遺業若還無志復，噇茶噇飯滿江
J29nB231_p0294a21║湖。不是黃龍多饒舌，為言爾輩莫心麤，法堂今日高
J29nB231_p0294a22║豎起，任從東壁挂胡蘆。」
J29nB231_p0294a23║到棲賢，上堂。僧問：「向上一機，請師指示。」師曰：「柳舒青
J29nB231_p0294a24║眼南隄翠，梅破銀腮北塢香。」進曰：「春至百花香滿地，
J29nB231_p0294a25║師王座上語無私。」師曰：「汝因甚不會？」進曰：「今日始從
J29nB231_p0294a26║親薦得，乾坤無法可追尋。」師曰：「四野黃華開似錦，一
J29nB231_p0294a27║湖春水湛如藍。」乃曰：「漢上彭善信，積經保身康，迎我
J29nB231_p0294a28║登此座，更乃為發揚。湖光山色兮露頭露面，柳綠桃
J29nB231_p0294a29║紅兮絕蓋絕藏。耳聞眼見兮自家受用，瞬目揚眉兮
J29nB231_p0294a30║何用商量？會得如來真實義，行行蹋著是舟航。」
J29nB231_p0294b01║到度門，上堂。「心宗肇出，有祖以來，東山之道，北宗大
J29nB231_p0294b02║起，聲光赫赫，遍滿寰宇，道業巍巍，充塞人間。惜乎法
J29nB231_p0294b03║鼓停聲，祖燈掩燄，致使萬壽山常年煙鎖，楞伽峰終
J29nB231_p0294b04║日雲籠，大通塔七零八落，張說碑苔裏艸封，祖道不
J29nB231_p0294b05║振，人天攢眉。幸有本寺勤舊、玉泉諸禪，迎我首座澄
J29nB231_p0294b06║公住持斯山，整頓舊日風規，提持現前法令。沙翁到
J29nB231_p0294b07║來，何以贊助？」卓拄杖，曰：「法鼓再撾聲韻遠，禪燈重朗
J29nB231_p0294b08║照無私。」
J29nB231_p0294b09║護國和尚四十大生，迎師至寺，上堂。師曰：「魯班門下
J29nB231_p0294b10║弄斧，方是好手。大海岸頭賣水，始見作家。若是久戰
J29nB231_p0294b11║沙場，不遇名兵宿將，終是功名不就。今日還有久戰
J29nB231_p0294b12║沙場底麼？」僧出問：「打鼓弄琵琶，相逢一會家。三宗今
J29nB231_p0294b13║聚首，喜氣甚堪誇。喜氣且不問，如何是一會家？」師曰：
J29nB231_p0294b14║「天無私蓋。」進曰：「禪非見聞，非見聞不顯。經非語言，非
J29nB231_p0294b15║語言不轉。律非威儀，非威儀不彰。離此三事，請師再
J29nB231_p0294b16║示。」師曰：「莫將閒學解，埋沒祖師心。」乃曰：「今日是我護
J29nB231_p0294b17║國禪師四十大誕之辰，特請天王登此華座。既登座
J29nB231_p0294b18║已，說箇甚麼即得？若以三墳、五典、八索、九丘，此是儒
J29nB231_p0294b19║家工幹，奚用余言？若以五時、八教、三經、兩論，此是講
J29nB231_p0294b20║主茶飯，現有三法師在，又奚用余言？記得我臨濟先
J29nB231_p0294b21║祖有則三玄三要公案，今日拈來酬唱一回，願我禪
J29nB231_p0294b22║師與此大法并駕千秋，又使祖綱不致寂寥。臨濟一
J29nB231_p0294b23║日上堂曰：『大凡演唱宗乘，一句語須具三玄門，一玄
J29nB231_p0294b24║門須具三要，有權有實，有照有用。汝等諸人作麼生
J29nB231_p0294b25║會？』便下座。數百年來，拈提雖有其人，似乃太生穿鑿。
J29nB231_p0294b26║不知祖師垂手，頭頭指點，處處顯現，殺活臨機，沉吟
J29nB231_p0294b27║錯過。若以配合尖新，攢湊恰好，以為祖宗命脈，然亦
J29nB231_p0294b28║何益於祖宗哉？而學者不知拈來信手，指點由誰，浩
J29nB231_p0294b29║浩淵淵，總歸一致，反以棄實就名，展轉沿襲，以為本
J29nB231_p0294b30║分，然亦何益於本分哉？今日要見三玄麼？覿體全提
J29nB231_p0294c01║任殺活，臨機那得有途程？要見三要麼？手握金鞭問
J29nB231_p0294c02║歸客，夜深誰共御街行？要見權實照用麼？閒把一枝
J29nB231_p0294c03║無孔笛，臨風吹出孰知音？要見臨濟麼？寶劍揮時天
J29nB231_p0294c04║地靜，剛刀纔舉斗牛寒。然則汝等諸人又作麼生會？」
J29nB231_p0294c05║復說頌曰：「大法誰傳老達磨？門庭赫赫續滹沱。三玄
J29nB231_p0294c06║三要明宗旨，一舉臨時會也麼？擬議還他雲萬里，更
J29nB231_p0294c07║加穿鑿又如何？今朝捧出祝君壽，萬載千秋不較多。
J29nB231_p0294c08║伏惟本寺堂頭諸山和尚包荒。」下座。
J29nB231_p0294c09║住漢陽棲賢禪寺語錄
J29nB231_p0294c10║康熙九年閏二月十二日進寺。
J29nB231_p0294c11║三門。曰：「門內有君子，門外君子至。且道門內是甚麼
J29nB231_p0294c12║君子？入門即見。」
J29nB231_p0294c13║彌勒殿。曰：「天上之彌勒，地下之彌勒，驀爾忽相逢，一
J29nB231_p0294c14║笑生歡悅。」
J29nB231_p0294c15║佛殿。曰：「佛者覺義，覺者何義？新婦騎驢阿家牽，千古
J29nB231_p0294c16║萬古妄流傳。」以拄杖畫一畫曰：「坤六斷，乾三連。」
J29nB231_p0294c17║伽藍堂。曰：「君等力護精藍，蓋是親受如來之囑託，茲
J29nB231_p0294c18║者焚香祈禱，不希望君等內而布金、外而降魔，惟願
J29nB231_p0294c19║禪和子無毛無病、水足艸足。何也？安閒樂道無饑迫，
J29nB231_p0294c20║任我屋裏販揚州。」
J29nB231_p0294c21║祖師堂。曰：「七佛以前，未列世系。拈華以後，六十九傳。
J29nB231_p0294c22║你即我，我即你，相逢不必重說偈言。」
J29nB231_p0294c23║方丈。曰：「汝認得我真，我認得汝真，合當覿面呈伎倆。
J29nB231_p0294c24║汝有半斤，我還汝八兩，何須背後亂商量？若能如此
J29nB231_p0294c25║諦信，敢保彼此事辦。」
J29nB231_p0294c26║上堂。指法座，曰：「此大寶華王座，猶若楞伽之山，未具
J29nB231_p0294c27║大慧者登躋，豈免戰身而赧顏？試看海沙翁今日自
J29nB231_p0294c28║由自在，一回直蹋上頭關。」便陞。拈香，曰：「此一瓣香，語
J29nB231_p0294c29║大則天下莫能載焉，語小則天下莫能破焉。奉為
J29nB231_p0294c30║今上皇帝聖躬萬壽，伏願帝業千秋，垂衣裳而天下
J29nB231_p0295a01║治。此一瓣香，名不得、狀不得，千聖萬靈全承渠力，奉
J29nB231_p0295a02║為滿朝文武、天下官僚，伏願主盟斯道以至公之心，
J29nB231_p0295a03║自誠意者用不欺之力。此一瓣香，任重而道遠，上之
J29nB231_p0295a04║荊、下之揚，釣竿砍盡重栽竹，不計工程得便休。今既
J29nB231_p0295a05║移壇來此，未免重添注腳，奉為興陽老師。」問：「扶豎門
J29nB231_p0295a06║庭，必藉超群英傑；流通法眼，還他過量大人。打鳳羅
J29nB231_p0295a07║龍即不問，大振宗猷事若何？」師曰：「傾盡此時心。」進曰：
J29nB231_p0295a08║「恁麼則此日一言金石重，江南江北大家知。」師曰：「正
J29nB231_p0295a09║在斯時。」進曰：「但願春風齊著力，一時吹入此中來。」師
J29nB231_p0295a10║曰：「各與一頓。」乃曰：「楚王城畔，汝水東去；黃鶴樓前，湘
J29nB231_p0295a11║水西來。大別山頭，華光冉冉；黃鵠磯上，煙雨濛濛。歷
J29nB231_p0295a12║歷晴川，漢陽樹色；淒淒芳艸，鸚鵡洲前。更乃玉笛江
J29nB231_p0295a13║城，梅華五月，古鏡未磨，漢陽不遠。汝諸人且道：是此
J29nB231_p0295a14║地境耶？西來意耶？達磨大師從南天竺國逾海越漠，
J29nB231_p0295a15║來我東震旦國，接引大乘根器，還是妄想心耶？真實
J29nB231_p0295a16║心耶？」良久，曰：「大法洞明真鐵漢，小根魔子漫承當。」下
J29nB231_p0295a17║座。
J29nB231_p0295a18║督府大將軍至寺，漢陽太守陪伴，上堂。「春山蒼蒼，春
J29nB231_p0295a19║水茫茫。春鳥啼深樹，春人走高岡。處處善財路，門門
J29nB231_p0295a20║古佛鄉。靈雲忽開眼，覷見是桃華。趙州偶伸手，摘得
J29nB231_p0295a21║是楊華。唯有釋迦不知時，拈來金色波羅華。非獨飲
J29nB231_p0295a22║光發一笑，至今狼藉在天涯。」喝一喝，曰：「住！住！今日檀
J29nB231_p0295a23║越入山，宜說大乘之法。」乃展拂子，曰：「將軍自有過人
J29nB231_p0295a24║志，太守風流出當家。高山流水知音在，不用重畫有
J29nB231_p0295a25║足蛇。」
J29nB231_p0295a26║佛誕，結夏，上堂。「雲從龍，風從虎，今日棲賢寺裏結夏
J29nB231_p0295a27║安居，十方雲水一一來此，拗折拄杖挂缽盂，按下雲
J29nB231_p0295a28║頭忘賓主，所參莫參黃楊禪，所學莫學蜂鑽紙，直須
J29nB231_p0295a29║肝膽俱裂碎，都教通身汗如雨，大地山河一口吞，那
J29nB231_p0295a30║有佛時那有祖，任饒釋迦出頭來，一棒打殺與餵狗。
J29nB231_p0295b01║且道憑箇甚麼意氣？天上天下唯我獨尊。」
J29nB231_p0295b02║上堂。「道之不行也，我知之矣；道之不明也，我知之矣。
J29nB231_p0295b03║一句廓然無聖話，九年面壁待誰來？馬師鹽醬知多
J29nB231_p0295b04║味，百丈鼻頭痛不衰。南方來，北方來，腳下寸絲都不
J29nB231_p0295b05║繫，芒鞋從此曬高臺。」良久，曰：「吾有知乎哉？不知也。」
J29nB231_p0295b06║端午，上堂。「禪之與道，是甚麼破艸鞋？佛之與祖，是甚
J29nB231_p0295b07║麼爛冬瓜？西天東土，路程迢遠，鄉語不同，那管他狗
J29nB231_p0295b08║子有佛性、無佛性？罔明出得定、文殊出不得定？今早
J29nB231_p0295b09║檀越送得粽子，人各喫了幾箇，晴川樓、黃鶴樓，看他
J29nB231_p0295b10║龍舟鬥上底鬥上、鬥下底鬥下，忽然贏得一頭，胸中
J29nB231_p0295b11║不覺十分欣快。何故？雖然舊閣閒田地，一度贏來方
J29nB231_p0295b12║始休。諸人還贏得一頭也未？若也未得，有寒暑兮促
J29nB231_p0295b13║君壽，有鬼神兮妒君福。」
J29nB231_p0295b14║解夏，上堂。「秋風一陣兩陣來，秋雲三片四片起，風雲
J29nB231_p0295b15║若能通變化，等閒出山作甘雨。」
J29nB231_p0295b16║上堂。「禪禪，達磨離梁無度船，折蘆過江古今宣，黃梅
J29nB231_p0295b17║夜半傳衣缽，南嶽菴前磨㼾磚。禪禪，大愚肋下築三
J29nB231_p0295b18║拳，歸來依舊撒風顛，鎮州蘿蔔如天大，趙州親見老
J29nB231_p0295b19║南泉。禪禪，楊岐三腳驢，白雲把磨牽，誌公不是閒和
J29nB231_p0295b20║尚，拄杖頭邊翦尺縣，惹得至今天下說心說性如來
J29nB231_p0295b21║禪，打風打雨祖師禪，波波叮囑老婆禪，牽緣不斷葛
J29nB231_p0295b22║藤禪，休去窗前習學文字禪，須來堂中兀坐枯木禪，
J29nB231_p0295b23║如此倔強杜蠻禪，更來胡作歪廝禪。可笑如今傳法
J29nB231_p0295b24║者，眼前皆是拍盲禪。」
J29nB231_p0295b25║中秋，唐小江斷七，孝子國珍請上堂。「有商量處沒商
J29nB231_p0295b26║量，八月中秋看夜光，皎皎一輪無隱蓋，死生何用著
J29nB231_p0295b27║悲傷？不悲傷，雲在青天月在江。如此，則小江不曾死
J29nB231_p0295b28║也。汝等還知不死面目麼？若也沉吟恍惚，沙翁重為
J29nB231_p0295b29║指南。西嶽華山之峭峻，乃小江之頭也；東嶽泰山之
J29nB231_p0295b30║脩長，乃小江之足也；南嶽衡山、北嶽恆山之左右相
J29nB231_p0295c01║互，乃小江之手也；洞庭、青艸、鄱陽、丹陽、太湖之淵深，
J29nB231_p0295c02║乃小江之五臟也；漢江浩浩不舍晝夜，熾然說無間
J29nB231_p0295c03║歇，乃小江之舌也。如此，則小江面目現在，手足炳然，
J29nB231_p0295c04║且何用悲傷也？然此略而言之，若廣談，須彌山之高
J29nB231_p0295c05║聳，得非汝小江之身乎？兩輪日月之光明，得非汝小
J29nB231_p0295c06║江之眼目乎？九曜七星之靈通，得非汝小江之毛孔
J29nB231_p0295c07║乎？四大海水之浩淼，得非汝小江涎液與大小便乎？
J29nB231_p0295c08║四大部洲、山川林藪之重疊，得非汝小江之衣裓乎？
J29nB231_p0295c09║三世諸佛、歷代祖師又不在汝小江衣裓中說法利
J29nB231_p0295c10║生乎？文殊、普賢、觀音、地藏又不在汝小江腹中住大
J29nB231_p0295c11║名山、起大樓閣、建大道場乎？即汝孝子順孫又不在
J29nB231_p0295c12║汝小江腹中立業興家、光紹門庭乎？既爾如此，則不
J29nB231_p0295c13║曾遠離，又何用悲傷也？況乃小江證此無生無滅之
J29nB231_p0295c14║性、充塞虛空之身，亦宜其慶也。如此會得，豈獨汝小
J29nB231_p0295c15║江一人而已哉？盡天下人，生乃無生、死乃無死，一體
J29nB231_p0295c16║渾融，往來自在。」良久，曰：「紅輪必定沉西去，亡靈那得
J29nB231_p0295c17║不歸來？」
J29nB231_p0295c18║送雲禪人之揚州地藏，上堂。「吾子西辭黃鶴樓，霜天
J29nB231_p0295c19║十月下揚州，漢地收來秦地管，權將驢子送揚州。腰
J29nB231_p0295c20║纏亦無十萬貫，跨鶴蕭蕭下揚州，搭上鹽舟如馬快，
J29nB231_p0295c21║不問斷頭船子下揚州，但成大樹作蔭涼，休言有錢
J29nB231_p0295c22║到處是揚州。禪客雲來如問訊，也來施為屋裏販揚
J29nB231_p0295c23║州，若得斯風行天下，沙翁開眼坐地看揚州。雖然，芒
J29nB231_p0295c24║鞋竹杖春三月，夢裏頻添野興賒，莫道荊州天王不
J29nB231_p0295c25║到揚州出現。」
J29nB231_p0295c26║劉原聖、原賢請上堂。「聖賢之道，迥出情常。非其人不
J29nB231_p0295c27║與言，非其人不與傳。今日言矣傳矣，且道如何是聖
J29nB231_p0295c28║賢之道？」擲下拂子曰：「鴛鴦繡出從君看，更把金鍼度
J29nB231_p0295c29║與人。」
J29nB231_p0296a01║兵部進士山右楊耀祖同弟文學烈，為太翁明樓忌
J29nB231_p0296a02║辰，請上堂。「恩重丘山情未已，須憑法雨薦親爺。生曾
J29nB231_p0296a03║三十年持素，感發二郎文武車。一點靈心常不昧，幾
J29nB231_p0296a04║年香火屬誰家？如今親受法王記，去也來兮眼不花。
J29nB231_p0296a05║且道太翁即今在甚麼處？」揮拂子，曰：「佛祖位中留不
J29nB231_p0296a06║住，夜來依舊宿蘆華。」
J29nB231_p0296a07║儀真衛守楊丕顯為太翁誥封，請上堂。「皇恩浩大重
J29nB231_p0296a08║如山，誥贈將軍豈等閒？不是一人承雨露，何能滿戶
J29nB231_p0296a09║集歡顏？春風細柳花應放，黃閣絲綸旨幸頒。誰謂昊
J29nB231_p0296a10║天難可極？綠袍金帶繫腰間。雖然，且道太翁今日還
J29nB231_p0296a11║來受贈麼？雨霽園林華灼灼，風清春樹鳥關開。」
J29nB231_p0296a12║王治醇為父忌辰，請上堂。「生身父氏歸何地？杲日中
J29nB231_p0296a13║天氣象新；會得明明塵不歷，鋒刀何處喪渠身？年年
J29nB231_p0296a14║正月十七日，處處隄邊柳正春；孝子徒勞燒白紙，爭
J29nB231_p0296a15║如就裏見雙親？」卓拄杖，曰：「還見雙親面目麼？」復喝，一
J29nB231_p0296a16║一喝，下座（其父正月十七日死於賊）。
J29nB231_p0296a17║
J29nB231_p0296a18║
J29nB231_p0296a19║
J29nB231_p0296a20║天王水鑑海和尚五會錄卷第三