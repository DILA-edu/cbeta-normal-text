J29nB231_p0296b01║天王水鑑海和尚五會錄卷第四
J29nB231_p0296b02║嗣法門人原澄等編
J29nB231_p0296b03║示眾
J29nB231_p0296b04║夏日，示眾。「參禪圖了生死，非圖名色也。近見學者抱
J29nB231_p0296b05║魚目作明珠，藏燕石為至寶，不但惜而不舍，兼亦傲
J29nB231_p0296b06║然自是。如此病正在膏肓，雖有蓋國之明醫而不能
J29nB231_p0296b07║瘳矣。所以天王三開爐韛，百番垂手，不見有一箇半
J29nB231_p0296b08║箇大悟大徹者，實可捫心浩歎也。茲者春光忽謝，夏
J29nB231_p0296b09║景初臨，燕語高梁，荷香遠沼，梅風拂而滿院清，麥氣
J29nB231_p0296b10║逼而通身爽，特與諸人露箇消息。」良久，曰：「全身脫落
J29nB231_p0296b11║無他事，眼裏耳裏不是塵。」
J29nB231_p0296b12║復舉：「大愚芝和尚曰：『大家聚首喫一莖虀，若喚作一
J29nB231_p0296b13║莖虀，入地獄如箭射。』」師曰：「全提向上，密顯箇中，處處
J29nB231_p0296b14║現成，頭頭受用，此從上老宿設機垂手之婆心也。然
J29nB231_p0296b15║則不喚作一莖虀，喚作甚麼？憶惜江南三月裏，鷓鴣
J29nB231_p0296b16║啼處百華香。」
J29nB231_p0296b17║示眾。「竹戶曉開山色靜，柴床午夢覺身輕，家風一種
J29nB231_p0296b18║無人會，添得黃鸝三五聲。」
J29nB231_p0296b19║示眾。「禪不在參，道不在學，一任高眠，乾坤寥廓。」復曰：
J29nB231_p0296b20║「黃鸝啼破綠楊煙，無限春光如玉削。」
J29nB231_p0296b21║示眾。「今之學者，認箇昭昭靈靈守屍之鬼，以當平生，
J29nB231_p0296b22║便了生死。嗟夫！殊不知鄭州出曹門，遠之遠矣。若是
J29nB231_p0296b23║英靈漢子，氣宇如王，將山河大地、萬象森羅、情與無
J29nB231_p0296b24║情、聖凡迷悟一齊收來，捏作一團，然後撒開，山河大
J29nB231_p0296b25║地還他山河大地、萬象森羅還他萬象森羅，乃至情
J29nB231_p0296b26║與無情、聖凡迷悟各各還其本位。雖則如此，天王看
J29nB231_p0296b27║來猶未稱作略。且道天王又作麼生？神光透徹威音
J29nB231_p0296b28║外，笑看空生坐石嵒。」
J29nB231_p0296b29║重陽，示眾。「風颯颯，雨瀟瀟，東籬菊綻正香飄。山堂盡
J29nB231_p0296b30║日無思算，唯與故人守寂寥。且道那箇是故人？」拍膝
J29nB231_p0296c01║一下，曰：「參。」
J29nB231_p0296c02║示眾。「喚作竹篦則觸，不喚作竹篦則背。不得有語，不
J29nB231_p0296c03║得無語。速道，速道。古人如此道，大似逼死蛇作活龍。
J29nB231_p0296c04║天王今日看來，也不消得。」遂舉竹篦曰：「喚作竹篦也
J29nB231_p0296c05║得，不喚作竹篦也得。喚作山河大地也得，不喚作山
J29nB231_p0296c06║河大地也得。喚作諸人鼻孔也得，不喚作諸人鼻孔
J29nB231_p0296c07║也得。不見道：此事如珠在盤，不滯一隅。」
J29nB231_p0296c08║示眾。「如來藏裏說不著，祖師機下亦顢頇。一把柳絲
J29nB231_p0296c09║收不得，和煙搭在玉闌干。且道是祖意？是教意？」復曰：
J29nB231_p0296c10║「參！」
J29nB231_p0296c11║示眾。「日可冷，月可熱，眾魔不能壞真說。如何是真說？
J29nB231_p0296c12║莫是早辰喫薄粥，於今又覺饑？莫是閒持經卷倚松
J29nB231_p0296c13║立，笑問客從何處來？雖然，南泉刀下斬貓兒，趙州頭
J29nB231_p0296c14║上戴艸履，汝等魔民魔子還可壞否？」
J29nB231_p0296c15║示眾。「不是心，不是佛，不是物，是箇甚麼？芍藥華開菩
J29nB231_p0296c16║薩面，棕櫚葉散夜叉頭。」
J29nB231_p0296c17║地藏寺千佛閣、大雄殿、地藏殿落成，示眾。「欲識佛性
J29nB231_p0296c18║義，當觀時節因緣。時節若至，偶爾成文；時節未至，徒
J29nB231_p0296c19║勞施設。如世尊為箇生死大事，時節未至，乃上雪山，
J29nB231_p0296c20║六年苦行，鵲巢頂、蘆穿膝，尋覓不見，乃不堪其憂；一
J29nB231_p0296c21║朝時至，向毛頭星上悟得智慧德相，人人本具。又如
J29nB231_p0296c22║雪峰為箇胸中不穩，時節未至，三登投子、九上洞山，
J29nB231_p0296c23║搆之不得，無可奈何；一朝時至，被嵒頭一拶，向鼇山
J29nB231_p0296c24║店裏成道。又如靈雲為箇孃生鼻孔，時節未至，三十
J29nB231_p0296c25║年來東求西乞，了無下手，空費艸鞋；一朝時至，向桃
J29nB231_p0296c26║華枝上識得根原，更不別疑。然則從上大聖大賢之
J29nB231_p0296c27║人，欲作世、出世間之事，靡不遇因緣時節而成。即如
J29nB231_p0296c28║山僧為箇千佛大閣，時節未至，十二年中耿耿於懷，
J29nB231_p0296c29║心心無間，致使入楚來吳，風波江上，不辭三千里行
J29nB231_p0296c30║路難之往返。茲者一旦成就，如釋重擔、如病得汗，通
J29nB231_p0297a01║身輕安，不勝爽快。此時山僧歡喜、主山神亦歡喜、諸
J29nB231_p0297a02║人亦歡喜，又豈非因緣時節一遇而然哉？然則不獨
J29nB231_p0297a03║一閣成就，即大雄殿、地藏殿一時告竣，燦然霞映，正
J29nB231_p0297a04║是一句中具三玄、一玄門具三要，有權、有實，有照、有
J29nB231_p0297a05║用。諸人還識權、實、照、用麼？地藏佛殿常相對，樓閣門
J29nB231_p0297a06║前問善財。」
J29nB231_p0297a07║機緣
J29nB231_p0297a08║問：「如何是應時及節句？」師曰：「深苑華閒飛蛺蝶，長隄
J29nB231_p0297a09║柳翠囀黃鸝。」曰：「就此借路，還家得麼？」師掌曰：「看取路
J29nB231_p0297a10║頭。」
J29nB231_p0297a11║問：「如何是賓中賓？」師曰：「竹杖芒鞋煙水杳。」「如何是賓
J29nB231_p0297a12║中主？」師曰：「到處逢人解撒沙。」「如何是主中賓？」師曰：「為
J29nB231_p0297a13║憐三歲子，不惜兩莖眉。」「如何是主中主？」師曰：「橫按太
J29nB231_p0297a14║阿無剩法，大坐當軒孰敢窺。」
J29nB231_p0297a15║問：「如何是天王境？」師曰：「夜深靜聽江濤吼。」「如何是境
J29nB231_p0297a16║中人？」師曰：「日午鼾眠鷗夢清。」
J29nB231_p0297a17║孟太守問：「人人俱有佛性，因甚不見？」師拈起龍眼曰：
J29nB231_p0297a18║「要見便見。」守曰：「者是平常日用的。」葉司李在傍曰：「且
J29nB231_p0297a19║喜堂翁今日瞥地。」師曰：「貧道卻被二位看破。」
J29nB231_p0297a20║三月三，垂問。「山僧昨夜得一夢，夢見靈官與真武慶
J29nB231_p0297a21║生，官以兩手捧一盤，而頭俯伏於地曰：『世間所有者
J29nB231_p0297a22║小，卒不敢獻上。頃獲一寶，且不論其價，尚人所不識。
J29nB231_p0297a23║顓申鄙悃，敢祝千秋。』聲未盡，忽被迅雷驚醒。試問靈
J29nB231_p0297a24║官所獻是甚麼寶？世間無有，人所不識？」自代曰：「春風
J29nB231_p0297a25║迎竹戶，夜雨滴華心。」
J29nB231_p0297a26║問：「要緊處乞師一言。」師曰：「穿衣喫飯，屙屎放尿。」
J29nB231_p0297a27║問僧：「汝試放箇光看。」僧打一圓相，師曰：「漆桶上又加
J29nB231_p0297a28║了一道箍。」僧無語，師呵呵大笑。
J29nB231_p0297a29║問：「眼光落地時，向甚麼處去？」師擊露柱曰：「向此去。」
J29nB231_p0297a30║問：「風吹柳絮毛毬走，雨打梨華蛺蝶飛。未審明甚麼
J29nB231_p0297b01║邊事？」師曰：「換卻汝眼睛，穿卻汝鼻孔。」曰：「不會。」師曰：「漆
J29nB231_p0297b02║桶不快。」
J29nB231_p0297b03║問：「天王也恁麼道，龍潭也恁麼道，未審道箇甚麼？」師
J29nB231_p0297b04║曰：「山色湖光開法眼，鳥啼華笑見雲門。」
J29nB231_p0297b05║問：「荊州古戰場，何日干戈息？」師打一拂子曰：「但自歇
J29nB231_p0297b06║心狂，四海清如鏡。」曰：「野老不知堯舜力，鼕鼕打鼓祭
J29nB231_p0297b07║江神去也。」師復打曰：「非汝境界。」
J29nB231_p0297b08║問：「如何是地藏境？」師曰：「千竿脩竹插雲漢，百鳥投棲
J29nB231_p0297b09║自遠來。」「如何是境中人？」師曰：「灰頭土面無堪用，要拄
J29nB231_p0297b10║人間稱獨尊。」「如何是人中意？」師曰：「等閒拈出烏梅子，
J29nB231_p0297b11║換卻諸人眼裏睛。」
J29nB231_p0297b12║問：「一葉落，天下秋，不風流處也。風流時如何？」師曰：「汝
J29nB231_p0297b13║作麼生風流？」曰：「坐看空庭黃葉舞，穿衣喫飯不知名。」
J29nB231_p0297b14║師曰：「苦哉佛陀耶！」
J29nB231_p0297b15║問僧：「現成公案，道，道。」曰：「雨過蒼苔溼。」師曰：「引不著。」僧
J29nB231_p0297b16║喝，師曰：「喝不著。」僧又喝，師曰：「放汝三十。」
J29nB231_p0297b17║佛事
J29nB231_p0297b18║為達磨開光「梁皇殿上道不識，明明一語不覆藏，少
J29nB231_p0297b19║室峰前分皮髓，全機顯露在當陽。自此光明照不夜，
J29nB231_p0297b20║人間天上更輝煌，燈燈續燄傳千古，赫赫流芳播萬
J29nB231_p0297b21║方。然則既有如此莫大光明，今日何須不肖遠孫始
J29nB231_p0297b22║可為其開光？雖然，要假兒孫腳下行，點開灼破四天
J29nB231_p0297b23║下。」
J29nB231_p0297b24║為沙彌剃度「賈島昔年曾反俗，汝何又要入門來。塵
J29nB231_p0297b25║埃斷處髮鬚斷，了悟凡胎即聖胎。」
J29nB231_p0297b26║為含石起龕「當時恁麼來，面目撲撲覺華開；於今恁
J29nB231_p0297b27║麼去，腳底雲山俱蹋碎。一朝驀爾歸家搖手，正謂適
J29nB231_p0297b28║來夫子時也，適去夫子順也，而又安得言之死乎生
J29nB231_p0297b29║乎？且道臨行又作麼生？常樂地中留不住，輕然移步
J29nB231_p0297b30║往他方。」
J29nB231_p0297c01║舉火「炯炯光明不覆遮，乾坤洞燭絕千差。好著眼，漫
J29nB231_p0297c02║生華，就中消息露些些。直下與麼會去，石中有璧豈
J29nB231_p0297c03║能含，精潤頭頭皆受用。其或未然……」攛火炬曰：「一句分
J29nB231_p0297c04║明親切語，殷勤付與丙丁公。」
J29nB231_p0297c05║師野游，見白骨數具，乃拾而焚之，舉火曰：「骷髏骷髏，
J29nB231_p0297c06║一臥荒郊不計秋。於今指汝歸家路，麥浪堆中翠色
J29nB231_p0297c07║浮。」
J29nB231_p0297c08║為雲石起龕兼請祭「嗚呼！子之為人兮朴且剛，子之
J29nB231_p0297c09║處世兮澹以常，子之染衣兮潔而淨，子之斷髮兮志
J29nB231_p0297c10║猶皇。奈塵緒縛而無計脫兮，日逐奔忙其幾幾。覺悟
J29nB231_p0297c11║蒼生之不遠兮，欲修以未遑。詎料忽焉殂落兮，令人
J29nB231_p0297c12║淚出痛腸。嗚呼！榻冷窗寒兮，信吹黃粱。吾今告汝真
J29nB231_p0297c13║言兮，確實還鄉。者邊那邊，常光不減其赫然兮，又何
J29nB231_p0297c14║悲以何傷？影落落，聲揚揚，家山行到見空王。」拽杖引
J29nB231_p0297c15║之。
J29nB231_p0297c16║舉火「任爾英雄與傑士，到頭難免換皮囊。今朝劫火
J29nB231_p0297c17║洞然發，觸著通身放寶光。好計取，快承當，千古萬古
J29nB231_p0297c18║永莫忘。」
J29nB231_p0297c19║為恆作頭舉火「魯班門下，已經弄鑿拈斧；天王寺中，
J29nB231_p0297c20║曾來挂搭披衣。昨夜笑而復舞手，今朝偃而亦攢眉，
J29nB231_p0297c21║世緣既已謝，宣合悟真機。雲冉冉，艸菲菲，江北江南
J29nB231_p0297c22║皆寶所，乘時贏得莫空歸（其人卒死）。」
J29nB231_p0297c23║為河南居士起棺「人人本有靈光，寧容更加半點？處
J29nB231_p0297c24║處無窮受用，何妨再進一步？踢破生死關，截斷凡聖
J29nB231_p0297c25║路，此界他方，人間天上，一任橫行，何分僧俗？若也會
J29nB231_p0297c26║得，棺材瞠眼原非玅，信步超方須自行。」
J29nB231_p0297c27║舉火「一生一死大須難，結角羅紋火內看。欲問亡靈
J29nB231_p0297c28║何處去，翩然端直到河南。」
J29nB231_p0297c29║為亡僧舉火「生前多為別人忙，死後枯形實可傷。一
J29nB231_p0297c30║副皮囊直甚物，煙消火滅看郎當。雖然，山僧更為點
J29nB231_p0298a01║出金剛不壞眼睛，令汝照天照地。」擲下火炬，曰：「一朵
J29nB231_p0298a02║曇華火內香。」
J29nB231_p0298a03║為澄源起龕「撒手長安古路頭，因緣大事一時休，臨
J29nB231_p0298a04║行句子分明薦，一帶青青艸色浮。」
J29nB231_p0298a05║舉火「覺海真空，澄源湛寂，覿面全提，原無隱諱。桃紅
J29nB231_p0298a06║陌上兮，歷歷無生之旨；柳綠谿頭兮，明明不滅之機。
J29nB231_p0298a07║直下豁然親領會，全身末後看光輝。」便燒。
J29nB231_p0298a08║為余學士起棺「嚴風凜凜，碧落輝輝，大道淵源，廓露
J29nB231_p0298a09║全機。悟之在人兮，頭頭是路；迷之滯蹟兮，處處無依。
J29nB231_p0298a10║茫茫執而不反兮，漂漂乎何止？明明茲以揭示兮，沒
J29nB231_p0298a11║沒乎無違。朝聞夕死兮，榮而有幸；啟手啟足兮，信然
J29nB231_p0298a12║全歸。」以拄杖擊棺，曰：「臥在此中原不玅，密移一步看
J29nB231_p0298a13║龍飛。」
J29nB231_p0298a14║為明覺封龕「萬法本閒華鳥靜，唯人自鬧往來忙。而
J29nB231_p0298a15║今收拾歸家去，一髮一絲都掩藏。」
J29nB231_p0298a16║起龕「行人萬里送春歸，一路華飛點翠衣。急急向前
J29nB231_p0298a17║消息好，莫教遲鈍上頭機。」
J29nB231_p0298a18║舉火「佛號大覺，汝名明覺，先覺後覺，其揆一也。於今
J29nB231_p0298a19║指汝歸何處？火燄堆中是道場。」
J29nB231_p0298a20║為亡僧舉火「北地生，南方死。一靈性，了無依。」舉火炬
J29nB231_p0298a21║曰：「承此火光三昧力，了然證取潑天機。」
J29nB231_p0298a22║為觀指起龕「蘄州是汝生長處，揚州是汝游行處，真
J29nB231_p0298a23║州是汝回首處，且道那裏是汝常樂處？前頭更有最
J29nB231_p0298a24║高峰，殷勤行到自怡悅。」
J29nB231_p0298a25║舉火「為最上乘人說最上乘法。觀指其為最上乘者，
J29nB231_p0298a26║況與我僅一江之隔，亦乃為鄉人也，安得不互相發
J29nB231_p0298a27║明末後大事。觀指！汝勤求禮拜為最上乘歟？顓心持
J29nB231_p0298a28║誦為最上乘歟？堅守毗尼為最上乘歟？乃至造象印
J29nB231_p0298a29║經種種功德亦為最上乘歟？若最上乘者，生不知來
J29nB231_p0298a30║處，死不知去處，實人生至大之事。今既撒手，宜當體
J29nB231_p0298b01║悉。」舉火炬曰：「觀指！本來面目，覿體靈光，我今為汝真
J29nB231_p0298b02║實指點，終不虛也。」
J29nB231_p0298b03║為了然煆骨「盤走珠兮珠走盤，信手拈來顆顆圓。非
J29nB231_p0298b04║但汝今獨解了，十方諸佛體皆然。體皆然，體皆然，火
J29nB231_p0298b05║燄光中生白蓮。」
J29nB231_p0298b06║為王吏科起棺「富貴功名當等閒，難留生死片時間。
J29nB231_p0298b07║兒嬌室內腸幾折，父老堂中淚欲潸。四十一年真作
J29nB231_p0298b08║夢，百千萬劫到家山。而今琴劍誠無用，望斷秋風人
J29nB231_p0298b09║不還。雖然，一色杏華紅十里，狀元歸去馬如飛。」
J29nB231_p0298b10║下壙「到家田地不多爭，七尺深深埋白雲。莫謂今朝
J29nB231_p0298b11║空手去，文章千古一匡墳。」
J29nB231_p0298b12║為指印封缸「如我按指，海印發光。汝暫舉心，塵勞先
J29nB231_p0298b13║起。只如指禪，建五臺梵剎於八省通衢之地，開古林
J29nB231_p0298b14║戒壇於衰殘落莫之秋，是塵勞先起耶？海印發光耶？
J29nB231_p0298b15║今日總歸瓦棺內，任從佛眼覷無門。」
J29nB231_p0298b16║為大智舉火「般若大智，如大火聚，近之通身燎卻，豈
J29nB231_p0298b17║容立地而思？智禪智禪知不知？曇華一朵插頭時。」
J29nB231_p0298b18║
J29nB231_p0298b19║
J29nB231_p0298b20║天王水鑑海和尚五會錄卷第四