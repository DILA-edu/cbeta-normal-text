J29nB231_p0298c01║天王水鑑海和尚五會錄卷第五
J29nB231_p0298c02║嗣法門人原澄等編
J29nB231_p0298c03║贊
J29nB231_p0298c04║金陵長干舍利寶塔（有序）
J29nB231_p0298c05║舍利者何？謂佛之真身也。寶塔者何？謂吳大帝所
J29nB231_p0298c06║造，函此真身也。大帝初未信吾教，適遇康僧會曰：
J29nB231_p0298c07║「卿教何驗？」會曰：「吾佛舍利，禱之即來。」遂命禱之，三
J29nB231_p0298c08║七日中不應。會曰：「佛以慈悲為心，苟不應，則使此
J29nB231_p0298c09║方眾生斷滅佛種矣。」於是痛舉佛號三稱，即聽瓶
J29nB231_p0298c10║中鏗然有聲，啟之，舍利宛在瓶中矣。大帝與群臣
J29nB231_p0298c11║聚觀，歎曰：「希世之瑞也。」會曰：「舍利威神，世間無能
J29nB231_p0298c12║壞者。」大帝不信，命力士擊之，錘砧俱碎，而舍利光
J29nB231_p0298c13║明自若。由是虔造琉璃寶塔函之，特使人天瞻禮。
J29nB231_p0298c14║蓋佛以清淨熏修，百劫無異，成此金剛，種性堅固，
J29nB231_p0298c15║無以比論，常住世間，饒益眾生，況有求即應，禱之
J29nB231_p0298c16║來哉！海獲瞻此寶相，寧不製以伽陀贊之。贊曰：
J29nB231_p0298c17║琉璃寶塔插長干，內外光明燿日寒。未信大雄身不
J29nB231_p0298c18║壞，卻從力士亂捶鑽。修成智種無人見，煉就金剛任
J29nB231_p0298c19║爾看。千聖萬靈同稽首，贊之莫極一毫端。
J29nB231_p0298c20║明州鄮山阿育王舍利寶塔（有序）
J29nB231_p0298c21║佛於曠大劫中，修持金剛三昧，至般涅槃，得舍利
J29nB231_p0298c22║八斛，分為三分，天上、人間、龍宮，各起塔供養，而人
J29nB231_p0298c23║間八國分之。阿闍世王得其一分，有八萬四千顆。
J29nB231_p0298c24║至阿育王，能役鬼神，碎七寶末，起八萬四千塔，遍
J29nB231_p0298c25║散四洲。晉太康中，有劉薩訶者，身陷地獄，將無出
J29nB231_p0298c26║期，乃聽梵僧指求舍利，遂於鄮山哀懇三日，寶塔
J29nB231_p0298c27║從地涌出，光明騰燿，色青如石，高尺四寸，廣七寸，
J29nB231_p0298c28║露盤五層，四角挺然，中縣金鍾，舍利綴於鍾下，四
J29nB231_p0298c29║繞俱是諸佛菩薩、金剛聖僧、八部等象，精巧殊特，
J29nB231_p0298c30║非人能造。海乙巳春，親禮真身，諦觀舍利，大如芡
J29nB231_p0299a01║實，其光五色蕩漾，不可迫視。再觀，如珠旋轉。乃問
J29nB231_p0299a02║從者：「書記何若？」曰：「黃色，大如菉豆。」又問侍者，曰：「綠
J29nB231_p0299a03║色，大如黍米。」又問行者，曰：「無見。」曰：「再觀。」曰：「總無見。」
J29nB231_p0299a04║嗚呼！舍利一也，何見有不同？是知眾生業力熏烝，
J29nB231_p0299a05║遮障輕重，此一驗也。佛以微玅功德，應現世間，隨
J29nB231_p0299a06║機說法，直指人人常光。若也依俙不會，豈不孤負
J29nB231_p0299a07║大雄，而又自昧本有哉？於是稽首而說贊曰：
J29nB231_p0299a08║金僊隨類放光明，驗盡眾生業重輕，世上若無佛慧
J29nB231_p0299a09║照，直教大地作幽冥。
J29nB231_p0299a10║釋迦佛
J29nB231_p0299a11║不出龍樓憔悴後，何能遍界示金身？諸魔漫自生瞋
J29nB231_p0299a12║惱，天上人間只一人。
J29nB231_p0299a13║文殊
J29nB231_p0299a14║浩浩淵淵心未灰，青獅騎著上高臺。南方佛法如何
J29nB231_p0299a15║說，贏得玻璃茗一杯。
J29nB231_p0299a16║觀音
J29nB231_p0299a17║補陀嵒下白華香，歷歷聲聞不覆藏，試問家家觀自
J29nB231_p0299a18║在，如何又向客途忙？
J29nB231_p0299a19║初祖
J29nB231_p0299a20║百萬程途入此邦，擬將大法授梁王。不知反致身無
J29nB231_p0299a21║著，一葦蕭蕭又渡江。咦！不是熊山空脫去，幾乎流落
J29nB231_p0299a22║在他鄉。
J29nB231_p0299a23║六祖
J29nB231_p0299a24║腰石黃梅蹋碓夫，如何作得祖規模。至今面目難藏
J29nB231_p0299a25║掩，多少人來描畫圖。咄，休畫圖，曹谿月滿一天孤。
J29nB231_p0299a26║天王悟
J29nB231_p0299a27║馬祖八十四人，師為傑出。歸隱渚宮，啟大爐韛。崇信
J29nB231_p0299a28║獻餅，乃嗣其緒。遂出兩宗，震動天地。有僧道原，混師
J29nB231_p0299a29║苗裔。天下競爭，徒勞心力。況師道大，如光如日。節使
J29nB231_p0299a30║拋水，衣都不溼。千古洪名，欽僧史藉。獨師道場，鞠為
J29nB231_p0299b01║荊棘。愧余繼之，乃舉百廢。
J29nB231_p0299b02║臨濟
J29nB231_p0299b03║四大本無誰喫棒，尚言拂著似蒿枝。宗風從此傳天
J29nB231_p0299b04║下，都是滹沱百世師。
J29nB231_p0299b05║天童悟和尚
J29nB231_p0299b06║道震太白兮，開天下衲僧之眼目；德播金粟兮，破四
J29nB231_p0299b07║方君子之執著；燈續龍池兮，起後代兒孫之殃禍；寂
J29nB231_p0299b08║歸通玄兮，動遠近山林之訝。噁！不肖於今奚所之？焚
J29nB231_p0299b09║香稽首空王座。
J29nB231_p0299b10║徑山容和尚
J29nB231_p0299b11║聖賢既作，天秉人龍，恢弘祖道，力輓頹風。蕩混淆於
J29nB231_p0299b12║法亂之秋，嚴統尚在；誅邪解於濫觴之際，別集猶存。
J29nB231_p0299b13║況師之德業洪遠，所以是帝是王，問道其子其孫。末
J29nB231_p0299b14║後光明兮，通身舍利砌如鱗；四山留塔兮，巍巍千古
J29nB231_p0299b15║鎮人寰（四山：黃檗、福嚴、金栗、興陽）。
J29nB231_p0299b16║沙翁自贊（本懷上請師別號沙翁）
J29nB231_p0299b17║者富川子，行年四十，一無所能，三坐道場，說法十年。
J29nB231_p0299b18║往往垂鉤，釣金鱗而不遇；處處張弓，射聖人以難逢。
J29nB231_p0299b19║非餌香之不玅，蓋水清而無魚。於今持汝西川去，達
J29nB231_p0299b20║本懷時方許渠。
J29nB231_p0299b21║又（禪人請）
J29nB231_p0299b22║謂伊有所長兮，見之也只鼻直而眼橫。謂伊無所長
J29nB231_p0299b23║兮，聞者何故膽戰而心驚？白棒一條，整頓臨濟濫觴
J29nB231_p0299b24║一時之法道；赤手兩片，中興天王湮沒千載之祖庭。
J29nB231_p0299b25║於今歸隱無方去，且在人間作馬牛。欲識勞生功業
J29nB231_p0299b26║處，荊州鄂州與揚州。
J29nB231_p0299b27║又
J29nB231_p0299b28║覓之不可見，猛然在目前。離卻意，忘卻言，謝郎原在
J29nB231_p0299b29║釣魚船（師俗姓謝）。
J29nB231_p0299b30║又
J29nB231_p0299c01║咄哉者漢，不合時宜，呵叱學者，痛排邪師，謂今天下
J29nB231_p0299c02║所學者無乃糟魄，所說者總屬支離。或人曰：既今天
J29nB231_p0299c03║下所學所說一皆如此，而汝之道非止不師汝，將恐
J29nB231_p0299c04║削汝蹟，伐汝樹，且汝之言總是招怨惹非。沙翁聞而
J29nB231_p0299c05║喟然曰：有是哉！吾果不知時。
J29nB231_p0299c06║又
J29nB231_p0299c07║戒秉雙徑，法續棲賢，眼空似海，膽大如天。熱罵古佛，
J29nB231_p0299c08║痛打飛僊，而今休也，收拾爐鉗。浩歌歸來兮林下，短
J29nB231_p0299c09║笛橫吹兮水邊，生涯無多兮自足，曲股枕頭兮幽然。
J29nB231_p0299c10║又
J29nB231_p0299c11║四大為身俱是假，更來紙上託形模。也須認取渠真
J29nB231_p0299c12║面，禮拜燒香意不孤。
J29nB231_p0299c13║又
J29nB231_p0299c14║黃龍長老，天王和尚，聞名富貴，見面郎當。有時高譚
J29nB231_p0299c15║闊論，疑他是戰國蘇張；有時信筆而揮，猜伊是張顛
J29nB231_p0299c16║素狂。日午長申兩腳眠，夜深翦燭讀騷莊。雖然自在
J29nB231_p0299c17║還由己，爭奈侍僧瞌睡慌。
J29nB231_p0299c18║又
J29nB231_p0299c19║二十薙染，三十開法。四坐名坊，奔上走下。仲宣樓上
J29nB231_p0299c20║作賦賦難佳，黃鶴樓中題詩無好說。更來騎鶴去揚
J29nB231_p0299c21║州，腰間銅錢無一百。
J29nB231_p0299c22║又
J29nB231_p0299c23║衰殘髮已半垂霜，那用描來挂法堂？看遍人間無此
J29nB231_p0299c24║漢，息心未得氣昂昂。
J29nB231_p0299c25║又
J29nB231_p0299c26║放憨放癡，妝啞妝聾。身披紫服，手握青笻。時而山上，
J29nB231_p0299c27║時而水中。問渠何以，欲釣獰龍。咦！夜靜水寒魚不食，
J29nB231_p0299c28║滿船明月載還空。
J29nB231_p0299c29║又
J29nB231_p0299c30║富川樓上思歸切，九頂山頭望杳然。幾度攜囊還挈
J29nB231_p0300a01║杖，業緣羈絆不能旋。於今衰朽脛無力，難得波波光
J29nB231_p0300a02║祖筵。放我故園松菊下，敲風打雨樂餘年。
J29nB231_p0300a03║又
J29nB231_p0300a04║肝腸一副，曾無遮蓋。每與學者曰：而汝參禪，須是涅
J29nB231_p0300a05║槃堂裏用得，不可圖他舌便口滑，知解文章，妄擬玄
J29nB231_p0300a06║旨。而今非汝為然，即乃匡徒領眾者，要求親識鼻孔，
J29nB231_p0300a07║洞達宗乘，不可多得。苟住一剎，機巧多般，以支口體。
J29nB231_p0300a08║故沙翁年來無意於斯，獨將白眼看人忙，豈謂無法
J29nB231_p0300a09║與人，增吾為罪人哉？更復組之繪之，為軌為則，而汝
J29nB231_p0300a10║焚香稽首，而我寧無愧於中乎？
J29nB231_p0300a11║又
J29nB231_p0300a12║村僧村僧，問伊何能？業如山重，福似羽輕。不知律儀，
J29nB231_p0300a13║嬾打葛藤。開口見膽，楂滓不存。村僧村僧，者樣行狀，
J29nB231_p0300a14║那好載上傳燈？
J29nB231_p0300a15║又
J29nB231_p0300a16║自從飯後通消息，處處逢渠無暫時。雙徑報恩住不
J29nB231_p0300a17║歇，更來持缽入龍池。道峰金粟曾留榻，末後靈山也
J29nB231_p0300a18║太癡。有便宣，沒便宣，觀他天上月輪孤，失卻手中橈
J29nB231_p0300a19║一枝。
J29nB231_p0300a20║騎牛老君
J29nB231_p0300a21║老聃道不行，騎牛入函谷。苟非遇關尹，道德何所屬。
J29nB231_p0300a22║雖死在方外，未免秦失哭。咄猶龍，一語聲難卒。
J29nB231_p0300a23║鍾馗進士
J29nB231_p0300a24║明皇晝夢爾為鬼，藍袍著身劍手舉。欲除天下虛耗
J29nB231_p0300a25║孽，致使人人無恙苦。為鬼尚然有此心，為士如何反
J29nB231_p0300a26║害人。
J29nB231_p0300a27║天真秀才
J29nB231_p0300a28║凡人立於天下者，形也；形之能舉動者，真也。真兮真
J29nB231_p0300a29║兮，其誰與并兮！萬物壞兮，渠不朽兮！
J29nB231_p0300a30║東坡居士
J29nB231_p0300b01║山色谿聲，蘇子之面目常在。玉帶鎮金山，坡老之法
J29nB231_p0300b02║施猶存。若黃州惠州瓊州，乃其塵垢，不足為道。況其
J29nB231_p0300b03║行為天下法，言為百世師。苟非祖位重來，開覺生民
J29nB231_p0300b04║者，安得有斯人為一遇哉。（坡為五祖戒禪師後身。）
J29nB231_p0300b05║莊子
J29nB231_p0300b06║謂汝以有心兮，既見詔而何不遊梁。謂汝以無心兮，
J29nB231_p0300b07║何囂囂然著書以詆侮賢良。豈物之不齊而有言兮，
J29nB231_p0300b08║以斯道諭一馬而全彰。莫庖之技進而無全牛兮，乃
J29nB231_p0300b09║心浩浩而口洋洋。即子之言以為贊兮，大覺莊周萬
J29nB231_p0300b10║世一遇其猶旦暮者也。
J29nB231_p0300b11║詩偈
J29nB231_p0300b12║登大別山
J29nB231_p0300b13║漢陽樹色為誰栽，春雨春風一杖開。煙火萬家忙不
J29nB231_p0300b14║徹，幾人撒手問心來。
J29nB231_p0300b15║登漢陰山
J29nB231_p0300b16║曾聞抱甕息機心，恥辱大賢賜也深，芳艸落華春再
J29nB231_p0300b17║至，行人舉眼漫沉吟。
J29nB231_p0300b18║登晴川樓
J29nB231_p0300b19║西望瀟湘意未休，乾坤萬里一登樓。襄王雲夢清思
J29nB231_p0300b20║斷，神女於今待孰游。
J29nB231_p0300b21║登黃鶴樓
J29nB231_p0300b22║重構危樓接太清，等閒登眺小天人。只知身在白雲
J29nB231_p0300b23║上，不識世間有垢塵。
J29nB231_p0300b24║游玉泉寺
J29nB231_p0300b25║十載相思夢亦牽，偷閒驅馬到蕭然，陵空鐵塔青天
J29nB231_p0300b26║破，沁谷玉泉白石穿。橋斷雲邊忘故蹟，碑殘艸裏憶
J29nB231_p0300b27║先年，皓公諸祖今何在？擁目堆藍起暮煙。
J29nB231_p0300b28║鬼谷洞
J29nB231_p0300b29║天然一種難描貌，想是洪濛先有渠。喜爾真人居甚
J29nB231_p0300b30║樂，名高何必帶金魚。
J29nB231_p0300c01║青谿
J29nB231_p0300c02║張儀蘇秦曾問道，因他鬼谷悟真人，至今谿水流無
J29nB231_p0300c03║異，不見僊翁寂莫身。
J29nB231_p0300c04║登仲宣樓
J29nB231_p0300c05║何事憂心不放開，登樓作賦亦悲哀。才高爭若眼空
J29nB231_p0300c06║者，一望章華成劫灰。
J29nB231_p0300c07║登沙市寶塔
J29nB231_p0300c08║覽勝閒登塔戶開，楚天寥闊獨徘徊。風煙萬頃含孤
J29nB231_p0300c09║照，無限游人空手回。
J29nB231_p0300c10║初至荊游天王寺遺址（有鐘被火化為塊鐵，人屢竊，卒雷雨驚退。）
J29nB231_p0300c11║劫火焚時鐘獨鳴，私心敢用自雷驚？江干常對清波
J29nB231_p0300c12║涌，殿閣空餘春艸生。千古淵源分兩脈，一朝勝事付
J29nB231_p0300c13║全傾；蕭蕭轉盼荒煙晚，諸子扶歸竹杖輕。
J29nB231_p0300c14║梅華十詠（次古韻古題）
J29nB231_p0300c15║尋梅
J29nB231_p0300c16║為憶南枝暢玉神，摳衣帶霧夢魂真。行吟信步白雲
J29nB231_p0300c17║裏，悵望平欺紅粉人。凍蕊飄香依壑樹，疏林凝碧隔
J29nB231_p0300c18║風塵。感思臥雪殷勤者，令我空山惜遠春。
J29nB231_p0300c19║臘梅
J29nB231_p0300c20║占斷群芳最有神，一回霜傲一回真。半窗疏影黃昏
J29nB231_p0300c21║月，滿樹輕妝金襲人。孰共寒姿情澹澹，孤陳瘦骨絕
J29nB231_p0300c22║塵塵。清香幾度隨風去，贏得西湖兩岸春。
J29nB231_p0300c23║早梅
J29nB231_p0300c24║嚴風幾歷轉精神，剛得陽和態自真。雪色欲迷尋艷
J29nB231_p0300c25║鶴，暗香多醉翫華人。羅浮夢破山山月，姑射煙含樹
J29nB231_p0300c26║樹塵。堪惜當年何遜子，肯將情戀廣陵春。
J29nB231_p0300c27║全放梅
J29nB231_p0300c28║傲骨藏聲似有神，被霜帶月自幽真。不齊群卉棲凡
J29nB231_p0300c29║鳥，全放瓊華醒夢人。老幹參差蒼翠迥，玉條長短豈
J29nB231_p0300c30║侵塵。沉吟難盡其中意，聊洩枝頭一點春。
J29nB231_p0301a01║茅舍梅
J29nB231_p0301a02║寂寥茅舍冷精神，幸有冰華可慰真，香動石邊浮細
J29nB231_p0301a03║艸，影流谿畔逐漁人。歲寒豈畏三更月？枯淡難生世
J29nB231_p0301a04║外塵，獨恨翠禽偷瓣去，五湖盡作碧壺春。
J29nB231_p0301a05║庭梅
J29nB231_p0301a06║不棲嵒壑隱芳神，唯占丹庭樹樹真。入枕香魂驚化
J29nB231_p0301a07║蝶，隔簾明月動愁人。瑤琴白晝多幽興，玉磬清宵徹
J29nB231_p0301a08║遠塵。只為憑闌惜雅態，青衫染得十分春。
J29nB231_p0301a09║西湖梅
J29nB231_p0301a10║高樓獨上望華神，兩岸寒芳碧水真。雪散渾忘三竺
J29nB231_p0301a11║寺，風生愁殺六橋人。戍歌處處關山月，細雨霏霏灑
J29nB231_p0301a12║玉麈。漫謂江南消息杳，蘇隄香冷幾回春。
J29nB231_p0301a13║山中梅
J29nB231_p0301a14║冰肌裊裊太多神，不待輕妝趣自真。冉冉光迷南嶺
J29nB231_p0301a15║客，沉沉香拂北窗人。唯堪幽谷生平老，豈染雲間半
J29nB231_p0301a16║點塵。分付狂蜂與蛺蝶，漫來枝上弄僊春。
J29nB231_p0301a17║玉笛梅
J29nB231_p0301a18║笛聲何處卻多神，飄遞江南韻自真。幾點疏華雲外
J29nB231_p0301a19║鷺，一腔煙粉鏡中人。玉樓夢斷關山遠，竹榻魂飛散
J29nB231_p0301a20║入塵。莫是武昌三弄者，蕭然五月落寒春。
J29nB231_p0301a21║觀梅
J29nB231_p0301a22║孤標獨占百華神，幾度觀來幾度真。片片白雲清夢
J29nB231_p0301a23║眼，層層翠浪動詩人。胸中浩蕩吐新句，筆下風流破
J29nB231_p0301a24║玉麈。不是鐵心寒徹底，爭知別有一般春。
J29nB231_p0301a25║天王偶成
J29nB231_p0301a26║畫棟鋪雲曉色新，華堂帶雨翠粼粼。青松綠竹閒栽
J29nB231_p0301a27║遍，鳳舞龍翔勝舊春。
J29nB231_p0301a28║挂笠吟（有序）
J29nB231_p0301a29║余挂笠荊南十又一年，所覓天王遺址，一朝從艸
J29nB231_p0301a30║萊中而得，驅狼逐豹，庀木興工，殿閣廊廡粗以構
J29nB231_p0301b01║就，碑版銘記與夫所宣之物亦乃備焉。原以先天
J29nB231_p0301b02║童、先徑山未了之案，余乃繼之，其帶曉披星，悍勞
J29nB231_p0301b03║忍苦，雖是為人所當為，實乃為報二先人之大慈
J29nB231_p0301b04║恩也。信菴禪人領造洪鐘，五火方就，心亦良苦，特
J29nB231_p0301b05║成五詩以發緒言，蓋見挂笠之事如此。
J29nB231_p0301b06║鉗錘幾歷出頭來，贏得清音遍九垓。通報五湖學道
J29nB231_p0301b07║者，聞時須覺眼雙開。
J29nB231_p0301b08║風流徹體顯圓音，一點無塵表素心。天上人間誰箇
J29nB231_p0301b09║似，清機撥著動沉吟。
J29nB231_p0301b10║拖泥帶水出胞胎，勢壓諸方吼法雷。繼起五宗兩祖
J29nB231_p0301b11║脈，兒孫常憶信公來。
J29nB231_p0301b12║祖席重光振楚荊，五湖唯有一清聞。徑山嚴統炳然
J29nB231_p0301b13║著，南嶽青原廓爾分。
J29nB231_p0301b14║十載殷勤絕曉昏，祖庭恢復報師恩。而今功業稍稍
J29nB231_p0301b15║備，護惜全然賴後昆。
J29nB231_p0301b16║挂鐘
J29nB231_p0301b17║不受紅爐幾鍛煉，何能全體有光輝。於今要作出頭
J29nB231_p0301b18║漢，再上一重發大機。
J29nB231_p0301b19║天童埽悟和尚塔
J29nB231_p0301b20║撥開雲路上玲瓏，澗水谿華觸祖翁。撅起當年河北
J29nB231_p0301b21║令，千枝萬派出天童。
J29nB231_p0301b22║壬寅秋歸鄂州富川祭埽先塋有感
J29nB231_p0301b23║當年何事出鄉關，今日思惟實汗顏。杯茗不堪為大
J29nB231_p0301b24║供，簪纓換得衲衣還。
J29nB231_p0301b25║歸富川寓興曠寺因人事繁作
J29nB231_p0301b26║野外人歸興曠寺，憧憧夾道往來忙。諸賢要見沙翁
J29nB231_p0301b27║面，還是從前謝十郎。
J29nB231_p0301b28║歸山吟（有序）
J29nB231_p0301b29║余住維揚地藏之四年，歲維乙巳，天王禪人以余
J29nB231_p0301b30║年值不惑，敦迎還荊。明年春王二月，謀之巨石，於
J29nB231_p0301c01║寺西天王山前樹立塔幢，藏余朽骨，方形七級，高
J29nB231_p0301c02║一十二尺，廣七尺，四角金剛，前列獅像，左右雕以
J29nB231_p0301c03║羽族華芳之屬，又造脅山殿覆之。余念德涼難以
J29nB231_p0301c04║克當諸禪人，乃進曰：「天王道場傾廢千年，而師一
J29nB231_p0301c05║旦重新。又荊自宋、元、明以來，久不知禪，今乃有歸，
J29nB231_p0301c06║亦師開闢其地，其人實師為中興之祖，茲奉以壽
J29nB231_p0301c07║藏，師何讓焉？」余曰：「臭皮囊終不免歸山，僅借此作
J29nB231_p0301c08║歸山計。」漫吟十首，識者無誚焉。
J29nB231_p0301c09║把釣江湖意已休，歸來高臥此山頭。皮囊漫謂無交
J29nB231_p0301c10║涉，付與窣波正首丘。
J29nB231_p0301c11║大事關頭無壯時，舟藏於壑力能移。從教造物隨分
J29nB231_p0301c12║化，運去運來聽所之。
J29nB231_p0301c13║知見紛紛莫妄求，死生須是見根由。箇中通暢原無
J29nB231_p0301c14║我，夢裏那容蝶化周。
J29nB231_p0301c15║南陽塔樣問耽源，潭北湘南起話端。爭似天王親指
J29nB231_p0301c16║出，高標丈二任人看。
J29nB231_p0301c17║劈破洪濛布赤金，一龕風雨莫能侵。繞簷星月難描
J29nB231_p0301c18║貌，夜靜軒前寒影深。
J29nB231_p0301c19║死後何須擇地安，乾坤總是一邙山。鏡華水月身如
J29nB231_p0301c20║幻，累爾殷勤作此關。
J29nB231_p0301c21║一二三文道路深，疏山舌底費沉吟。天王此日曾無
J29nB231_p0301c22║隱，匠作依工百二金。
J29nB231_p0301c23║丈夫氣宇蓋乾坤，古也今兮總一門。可問於今誰是
J29nB231_p0301c24║主，不須死後大招魂。
J29nB231_p0301c25║收拾傀儡歸去來，莫教催迫始心回。秦山晉嶺垂千
J29nB231_p0301c26║古，帝主王候安在哉。
J29nB231_p0301c27║八角磨盤四面通，皇皇如此立吾宗。等閒識取歸山
J29nB231_p0301c28║去，華落華開樂未窮。
J29nB231_p0301c29║復蘭齋次韻
J29nB231_p0301c30║春齋落落擬僊官，一枕皇風獨自安，對月無心翻貝
J29nB231_p0302a01║葉，看華有意種幽蘭。興亡試問誰相委？榮辱何妨爾
J29nB231_p0302a02║挂冠？芳艸空庭垂舊綠，清香衣染十分歡。
J29nB231_p0302a03║同蔚然游紫雲臺次韻
J29nB231_p0302a04║紫雲飛盡艸披離，恍惚窅冥誰是師？白骨橫眠生短
J29nB231_p0302a05║歎，殘碑斜倚發長悲。風塵歷歷磨千古，江海蕭蕭鎮
J29nB231_p0302a06║一時；憶我登臨雙目冷，幸同朱履蹋華枝。
J29nB231_p0302a07║送晦山禪師住靈隱寺
J29nB231_p0302a08║歐峰破額住持久，今又幡然入冷泉，祖父田園既紹
J29nB231_p0302a09║得，且栽松竹引風煙。
J29nB231_p0302a10║寄宋容菴太史
J29nB231_p0302a11║楊林渡口老禪翁，八載如何信不通？想是於今手腳
J29nB231_p0302a12║利，高提祖印起宗風。
J29nB231_p0302a13║歲暮寄孫孝穆
J29nB231_p0302a14║臘梅西舍放幽香，折得一枝無隱藏。寄與白沙孫學
J29nB231_p0302a15║士，嗅來滋味豈情常。
J29nB231_p0302a16║次韻荅聖鐸禪師（聖自蜀還南，有纂續古尊宿志。）
J29nB231_p0302a17║同氣連枝共一聲，玲瓏流出派原清。心通先哲誰能
J29nB231_p0302a18║似，道振時賢孰可爭。掩土為親離越國，還鄉再過蜀
J29nB231_p0302a19║王城。他年纂就禪宗史，四海駸駸有令名。
J29nB231_p0302a20║寄武昌黃明震
J29nB231_p0302a21║鄂城原是楚王宮，深隱還如在萬峰。樹色鳥聲清耳
J29nB231_p0302a22║目，廓然何事不從容。
J29nB231_p0302a23║寄解元王報菴兼嚴方山小莊修郡乘
J29nB231_p0302a24║尼父春秋如日烈，馬遷史記若霜寒。即今荊國人文
J29nB231_p0302a25║物，盡在三公潑墨觀。
J29nB231_p0302a26║次韻荅德山枕石禪師
J29nB231_p0302a27║何堪指我應前身？深愧當年崔氏人。翻憶武陵春色
J29nB231_p0302a28║好，望來猶覺倍精神。（天王悟，俗姓崔。）
J29nB231_p0302a29║寄明克學使
J29nB231_p0302a30║名遂功成身退易，超生脫死實為難。君今若肯言前
J29nB231_p0302b01║薦，十月霜風撲面寒。
J29nB231_p0302b02║為汝開喪子
J29nB231_p0302b03║子夏哭兒失所目，樂天喪子割其腸。只知恩愛情難
J29nB231_p0302b04║遣，不識人生夢一場。
J29nB231_p0302b05║黃龍興復次定生上人韻
J29nB231_p0302b06║祖席飄零剩古臺，誅茅斬艸賺吾來，因憐楚國宗風
J29nB231_p0302b07║暮，翻念黃龍法道灰。有水有山堪卓錫，無聲無望好
J29nB231_p0302b08║徘徊，於今衲被蒙頭坐，日對長江捲雪堆。
J29nB231_p0302b09║黃龍落成為逸老之意次福昌禪師韻
J29nB231_p0302b10║闢開三要及三玄，宇內聞聲別有天。已構一椽念祖
J29nB231_p0302b11║德，未施大手話難圓。荊湖春雨青林茂，鄂渚秋風黃
J29nB231_p0302b12║菊鮮。法道濫觴無此日，誰能相共整危顛。
J29nB231_p0302b13║黃龍徹源泉
J29nB231_p0302b14║萬波浩渺嶺南出，一派流長濟北來。大徹源頭渾不
J29nB231_p0302b15║竭，運回濁世洗塵埃。
J29nB231_p0302b16║為黃明震（有序）
J29nB231_p0302b17║子瞻為五祖戒後身，其天慧穎脫，爽然見於文字。
J29nB231_p0302b18║茲明震黃公自夢端和尚後身，余以其及門問道
J29nB231_p0302b19║十有二年，往往發言大有由來，再來之人迥然不
J29nB231_p0302b20║同塵俗，特與是句印其自覺而覺於民也。
J29nB231_p0302b21║大覺方知先世因，身前身後一天真。臨機廓徹當軒
J29nB231_p0302b22║句，好去指歸岐路人。
J29nB231_p0302b23║本懷上書記回蜀作此勉之
J29nB231_p0302b24║向上無一事，永字有八法，如此著手書，不計年與月。
J29nB231_p0302b25║忽然筆生華，字字皆龍蛇，黃龍與玅喜，叢林兩作家。
J29nB231_p0302b26║處處居記室，頭頭撒土沙，三關及竹篦，如此作生涯。
J29nB231_p0302b27║傷風犯手者，抱首叫阿爺，道流須志強，一回便承當。
J29nB231_p0302b28║昔依我晴川，今從我天王，形影十二年，也受其風霜。
J29nB231_p0302b29║羽毛雖未展，爪牙聊已彰，云云西蜀去，我未許束裝。
J29nB231_p0302b30║記得昔人曾有語，馬祖還鄉道不香。
J29nB231_p0302c01║寄度門寺法瀾澄首座十首
J29nB231_p0302c02║命爾揚州住地藏，如何不肯便承當？腰包頂笠度門
J29nB231_p0302c03║去，火種刀耕艸木香。
J29nB231_p0302c04║南能北秀出東山，道大名傳天地間。今日宗風真一
J29nB231_p0302c05║變，閒神野鬼鬧禪關。
J29nB231_p0302c06║兩京法主三帝師，肩輿上殿聖迎時，跏趺坐見君王
J29nB231_p0302c07║重，也看於今克盛兒。（神秀禪師住度門，為兩京法主、三帝國師，趺坐覲君，肩輿上殿。）
J29nB231_p0302c08║大通諡號大通人，明鏡臺縣絕點塵。宇宙至今空浩
J29nB231_p0302c09║浩，度門唯有一枝春。
J29nB231_p0302c10║楞伽孤峻峰猶在，萬古法場不易磨，張說手書碑自
J29nB231_p0302c11║見，論師竊比大山河。
J29nB231_p0302c12║依法住持不寂莫，首山風穴亦單丁，正宗家計渾然
J29nB231_p0302c13║別，一任庭前艸色青。
J29nB231_p0302c14║少林壁坐九青黃，接得神光一箇郎。恩大已酬歸故
J29nB231_p0302c15║國，至今雙桂潑秋香。
J29nB231_p0302c16║澗水山華活祖意，嶺松嵒柏實伽陀，分明指點無人
J29nB231_p0302c17║會，又引闍黎費力多。
J29nB231_p0302c18║道流住得最高峰，俯仰群山眼界空。正令提持施棒
J29nB231_p0302c19║喝，克吾宗者豈無從。
J29nB231_p0302c20║十載投身爐韛中，鍛成一物號靈鋒。人來欲問眉間
J29nB231_p0302c21║事，血濺梵天滴滴紅。
J29nB231_p0302c22║天王法派
J29nB231_p0302c23║慧海原清淨，臨波鑑宛然。一燈繼古道，祖脈自綿延。
J29nB231_p0302c24║寄懷金龍寺楚菴璨
J29nB231_p0302c25║黃葉飄飄落滿階，馳懷未已思悠哉。不知近日成何
J29nB231_p0302c26║事，唯見松梢片月來。
J29nB231_p0302c27║為中旭通
J29nB231_p0302c28║宗亦通兮說亦通，大千收在一塵中。有時展出人天
J29nB231_p0302c29║看，旭日高縣宇宙紅。
J29nB231_p0302c30║送劉振公
J29nB231_p0303a01║聲名振起傳燈錄，公道誰家無此心？自古聖賢樹玅
J29nB231_p0303a02║用，直將大地作黃金。
J29nB231_p0303a03║為旵侍者
J29nB231_p0303a04║漫言學富可當事，須信多聞亦枉然。盡日眼開無別
J29nB231_p0303a05║物，布毛吹起笑從前。
J29nB231_p0303a06║為慶侍者
J29nB231_p0303a07║莫謂春秋方二十，虎生三日氣吞牛。大鵬九萬扶搖
J29nB231_p0303a08║上，豈是搶榆小鷽鳩。
J29nB231_p0303a09║
J29nB231_p0303a10║天王水鑑海和尚五會錄卷第五