J29nB231_p0303b01║天王水鑑海和尚五會錄卷第六
J29nB231_p0303b02║嗣法門人原澄等編
J29nB231_p0303b03║尺牘
J29nB231_p0303b04║復雪岷方司李（諱象璜）
J29nB231_p0303b05║別來未幾，青黃兩度，俛仰光儀，心焉如擣。唯台臺灑
J29nB231_p0303b06║灑襟懷蕩蕩，施設治政之間，有若庖丁解牛，公堂說
J29nB231_p0303b07║法，無待清獻聞雷。苟非睿明洞開，曷能臻此超遙容
J29nB231_p0303b08║與哉？李君學士，好道之人，承指乃參貧道。貧道不引
J29nB231_p0303b09║枝蔓，唯以本分提持，且未見其虛往實歸，臨別漣然，
J29nB231_p0303b10║蓋道情非世情也。茲讀手翰，台臺何溢美誇許之若
J29nB231_p0303b11║是耶？日者又蒙賜以慧日慈雲之扁，兼率耿太守贈
J29nB231_p0303b12║以荊南祖庭之額，久廢天王，茲者興復，實借光多矣。
J29nB231_p0303b13║況未寸函申謝，何以辱教殷殷？更欲闡明斯道，惠及
J29nB231_p0303b14║來學，第涼德不慧之山僧，無能副台臺之盛念矣。然
J29nB231_p0303b15║道有時而弘，唱逾高，和逾勝，茲時貧道何能使道而
J29nB231_p0303b16║弘哉？臨書引領，統惟垂諒。
J29nB231_p0303b17║與黃檗和尚
J29nB231_p0303b18║太白一燈，光明天下，分輝續燄，徹古通今，內聖外王，
J29nB231_p0303b19║咸為隆重，其最著者，唯吾徑山容老人也。老人目擊
J29nB231_p0303b20║時衰世變，法門混淆日久，邪宗僭竊之輩猶此而興，
J29nB231_p0303b21║遂爾別集述而《嚴統》作，蓋為見諸行事深切著明，非
J29nB231_p0303b22║謂空文而載。雖人以此罪老人，然人亦以此知老人
J29nB231_p0303b23║也。老人化去未經十祀，座下法門豪傑如金粟、元東、
J29nB231_p0303b24║明鑑、資福、廣龍、華宗相續而往，某以老人靈塔猶恐
J29nB231_p0303b25║未安，竊常疑之，不然，天奪何致此耶？唯吾黃檗和尚
J29nB231_p0303b26║道振七閩，風聞楚越，克紹祖山，特非偶爾，幸加留意
J29nB231_p0303b27║老人靈塔，或龍虎沙水之不吉，或入塔安位之期未
J29nB231_p0303b28║良，協同堪輿，細而察之，儻得老人寂光神安，蔭覆吾
J29nB231_p0303b29║昆，則法門大幸事也。某頃來晴川，得值鱗便，肅此荒
J29nB231_p0303b30║函，達於左右，伏冀鑒我微忱，則先老人光明廣大，千
J29nB231_p0303c01║秋烜赫，亦相傳而無盡也。天王中興碑記，傳以教覽，
J29nB231_p0303c02║臨楮依依，曷勝神來！
J29nB231_p0303c03║與容菴宋吏部（諱學洙）
J29nB231_p0303c04║渚宮一別，迄今八載，不唯光儀間闊，亦且鴈斷衡陽，
J29nB231_p0303c05║咫尺之間，竟同河漢，豈倡和因緣、法門機會而有時
J29nB231_p0303c06║節乎？門下年來眼空無物，唯道是持。佛祖公案，竊聞
J29nB231_p0303c07║有會出言，往往驚人視聽。然欲與從上宰官居士受
J29nB231_p0303c08║法有師，名留燈錄，榜樣後來，道垂千古，須是一真不
J29nB231_p0303c09║立，萬法圓融，方與古人把臂共行。且今法道濫觴，亂
J29nB231_p0303c10║統滿地，唯門下高明，故興言及此。知不我誕，法門幸
J29nB231_p0303c11║甚！吾宗幸甚！
J29nB231_p0303c12║復掌山鄭內翰
J29nB231_p0303c13║酷暑炎烝，人人勢畏，千竿竹、十畝蓮，何能得也？然且
J29nB231_p0303c14║伐木鳥鳴之時，未嘗不懷掌山之美人，咫尺天各一
J29nB231_p0303c15║方，無能聚晤，況其欲發歸舸，遠去兩浙、七閩之間，又
J29nB231_p0303c16║當何如也？天下無變遷者，道而已矣；天下無間然者，
J29nB231_p0303c17║道而已矣。然道既無變遷，亦無間然，予與掌山之交，
J29nB231_p0303c18║烏有變遷間然哉？蓋予與掌山之交者，道而已矣，苟
J29nB231_p0303c19║不以道為交，世之態、人之情，得不變遷間然乎？是以
J29nB231_p0303c20║肝膽楚、越矣。況掌山胸藏武庫，足滿天下，老衲名人，
J29nB231_p0303c21║靡不從游，而稱當世大儒者乎？竊聞仁者贈人以言，
J29nB231_p0303c22║茲掌山遠還，特以言贈，苟如此鑒諸，則交之深矣，而
J29nB231_p0303c23║予亦有榮望焉。
J29nB231_p0303c24║與檗菴徐司李（諱行）
J29nB231_p0303c25║壬寅秋，櫂過蘄春，聞大令名，迄今六載，不能忘於心
J29nB231_p0303c26║也。所謂不能忘者，以門下眼內空天下，腹中小乾坤，
J29nB231_p0303c27║而於吾道大有得手。佛祖機緣，亦嘗會悟，物格格物，
J29nB231_p0303c28║一貫徑山。木樨無隱，廓然匡阜，子韶山谷，豈讓昔賢？
J29nB231_p0303c29║殺也活也，自由手腳，佛也祖也，當頭按過。果如是乎？
J29nB231_p0303c30║吾當賀之。鹿野觀察，昨至天王，言及門下，僑寓渚宮，
J29nB231_p0304a01║是勒荒函，先以通候。儻不我棄，驅馬來山，再有長論。
J29nB231_p0304a02║又
J29nB231_p0304a03║昨承惠顧，兼以垂問：十年已前，此地荒煙蔓艸；十年
J29nB231_p0304a04║已後，此地峻宇長廊。不知天王眼目在荒煙蔓艸中？
J29nB231_p0304a05║在峻宇長廊中？貧道就而荅之：蔓艸一堆柴，長廊幾
J29nB231_p0304a06║擔土。竊恐門下不能直下釋然領略，今再申之。然天
J29nB231_p0304a07║王眼目不在荒煙蔓艸、峻宇長廊中，若在峻宇長廊
J29nB231_p0304a08║中，眼目即同土木；若在荒煙蔓艸中，眼目則是無情。
J29nB231_p0304a09║既不在此二處，便請下一轉語，若點得出，贈以一條
J29nB231_p0304a10║撐天柱地拄杖子。
J29nB231_p0304a11║復允菴吳別駕（諱斌，來書請詳悉天王之訛。）
J29nB231_p0304a12║手翰所云：應酬之外，默坐公堂，恍惚之中，覺有物焉，
J29nB231_p0304a13║獨恨塵勞關鎖，不能猛然解脫。左右既知恍惚之中
J29nB231_p0304a14║有物而存，試看應機酬酢之時是此物歟？喜怒哀樂
J29nB231_p0304a15║之時是此物歟？折旋俯仰之時是此物歟？若以總是
J29nB231_p0304a16║此物，更欲離關鎖求解脫，得無重增其慮乎？況以應
J29nB231_p0304a17║對究心之外，欲明天王混淆之由，請詳直書。苟非靈
J29nB231_p0304a18║山委託，有願而來，何能致此思惟哉？天王道悟，法嗣
J29nB231_p0304a19║馬祖，所出龍潭崇信，信出德山宣鑑，鑑出雪峰義存、
J29nB231_p0304a20║巖頭全歲。其雲門、法眼兩宗，實乃天王之系也。有宋
J29nB231_p0304a21║景德年間，吳僧道原修集《傳燈》，未識從上碑版，謬收
J29nB231_p0304a22║龍潭系於天皇之下，雲門、法眼相隨而去。是故混淆
J29nB231_p0304a23║之由，始於道原也。百世之下，競起而爭，亦始於《傳燈》
J29nB231_p0304a24║也。張無盡公竊常疑之，雪峰迅捷，當出馬祖。後得達
J29nB231_p0304a25║觀穎公所獲節使丘玄素所撰天王塔銘，始知雪峰
J29nB231_p0304a26║為馬祖五世孫。無盡眼目，擇法驗人，果不誤矣。諸家
J29nB231_p0304a27║辯論，代有其人，奈何久假，一期難歸。吾天童悟和尚，
J29nB231_p0304a28║思作一書，正其訛謬，多因修葺，以寢厥心。吾徑山容
J29nB231_p0304a29║和尚，善繼善述，遂著《五燈嚴統》，刪去妄竊，以定正宗，
J29nB231_p0304a30║話行海外，案垂千古。吾常謂人解曰：其所辯而爭者，
J29nB231_p0304b01║宗派也。雲門、法眼，久無人矣，伊何固執焉？然辯而不
J29nB231_p0304b02║能清者，已有《景德傳燈》一訛書矣。其不辯而自清者，
J29nB231_p0304b03║已有唐之侍郎歸登所製南嶽讓碑，列法孫天王道
J29nB231_p0304b04║悟。圭峰荅相國裴公宗趣，狀馬祖之嗣，首曰江陵道
J29nB231_p0304b05║悟。權德輿氏所撰馬祖塔銘，弟子十一人，道悟在焉。
J29nB231_p0304b06║《歷代帝王稽古略》引載天王之事，詳而且明。宋有佛
J29nB231_p0304b07║國《續燈》，敘明雪竇重顯為馬祖九世孫。呂夏卿銘雪
J29nB231_p0304b08║竇顯公之塔，亦係馬祖九世孫。覺範《林間錄》辯明天
J29nB231_p0304b09║王，拱辰《祖源通要》乃載天王於馬祖之下。大川《五燈
J29nB231_p0304b10║會元》辯清天王，晦巖《人天眼目》五家宗派序亦博論
J29nB231_p0304b11║天王，雲壑《心燈》并續天王。元有念常《佛祖通載》，紀入
J29nB231_p0304b12║天王碑銘。明有少林聯芳碑記，原載天王於馬祖之
J29nB231_p0304b13║派；汝稷《指月錄》，分清天王；黎眉《教外別傳》，天王系於
J29nB231_p0304b14║馬祖之統；天童《直說》，明析天王；虎嵒《禪燈世譜》，編證
J29nB231_p0304b15║天王；吳侗氏之《定祖圖》，亦收天王歸於馬祖之譜；大
J29nB231_p0304b16║興善寺一華五葉之圖，雲門、法眼祥發於天王；王谷
J29nB231_p0304b17║正名之錄，備悉天王之由。且二十種書，朝歷五代，各
J29nB231_p0304b18║各清正，已為定典，有入龍藏，有行山野，況復清有《嚴
J29nB231_p0304b19║統》，炳如日星。天王新樹豐碑，高一十五尺，一為工部
J29nB231_p0304b20║鄭公之記，一為雲居顯公之文，紀載其事，俱為不磨，
J29nB231_p0304b21║所以不辯而自清也。法門明眼，得一展筆，豈肯糢糊
J29nB231_p0304b22║放過？況於左右王事鞅掌，間一詢及，無盡夏卿之身
J29nB231_p0304b23║再現，所謂有願而來，委託其事者也。或謂傳史無玄
J29nB231_p0304b24║素之名，殊不知宋儒避國諱，改為元素。歐陽修貶夷
J29nB231_p0304b25║陵令，嘗集神女廟詩，李吉甫一首，丘元素一首，貞元
J29nB231_p0304b26║十四年石刻黃牛峽下，夔州巫山界石刻亦然，遂謂
J29nB231_p0304b27║無此人，何讀書之不多，而博究之未通也？茲因來索，
J29nB231_p0304b28║潦草佈復，臨書懷想，不勝依依。
J29nB231_p0304b29║與友人恆和大師
J29nB231_p0304b30║不奉教言，忽忽春光十七度；每懷道範，行行明月上
J29nB231_p0304c01║三更。是以南北殊途，鴻音杳絕，想顛毛各已霜白，形
J29nB231_p0304c02║影俱非昔時。嗚呼！感念之私，寧無集於中乎？幾欲追
J29nB231_p0304c03║隨杖履，奈何業繫天王，屢從雲水覓師，行止竟無準
J29nB231_p0304c04║音。前住維揚，得聆卓錫商城；又在江陵，傳聞杯渡樊
J29nB231_p0304c05║口；昨來漢上，始知新創鹿野苑，與諸子吟風嘯月，高
J29nB231_p0304c06║枕羲皇之上，為之平生興況。獨不慧勞勞歲月，上而
J29nB231_p0304c07║荊、下而揚，作馬、為牛，且無寧晷。茲欲構一退居，或吳、
J29nB231_p0304c08║或楚，落成之日，奉迎象駕，共延天年，亦得把臂快談
J29nB231_p0304c09║長林豐艸之下，為吾生樂事，更何為哉？裁此奉達，統
J29nB231_p0304c10║惟察之。萬水千山，唯神來耳。
J29nB231_p0304c11║復明震黃居士
J29nB231_p0304c12║兩接手教，知居士遯蹟鄂渚，道履清嘉，為喜為慰。但
J29nB231_p0304c13║其中囊囊蕭然，切勿以此為慮耳。財者，世間之害也，
J29nB231_p0304c14║多少英雄向此中埋卻，所以龐公盡沉湘江以快其
J29nB231_p0304c15║身。此時居士非人所使其貧，蓋天所助其道矣。昔者
J29nB231_p0304c16║所送一偈，弗可以此作付法會、弗可以此作開示會，
J29nB231_p0304c17║於其中間弗可以此甚無謂也、弗可以此孤負山僧
J29nB231_p0304c18║也。是以草率數行，少申奉復。茲時山僧沉痾一枕，諸
J29nB231_p0304c19║緣屏謝，并以附聞，餘不多及。
J29nB231_p0304c20║復荊州諸護法宰官
J29nB231_p0304c21║時接雲翰，讀之反復，深知公等唯以天王法席不可
J29nB231_p0304c22║▆虛，荊南化道不可無人，懃懃懇懇為懷為念，是以
J29nB231_p0304c23║尊法重人千里遠招，此非昔時記莂之深，而安能有
J29nB231_p0304c24║如是哉？山僧已擬今春買櫂，朝暮還荊，不意地藏重
J29nB231_p0304c25║建，殿閣堂寮相繼維新，雖巨商自為擔荷，獨功浩一
J29nB231_p0304c26║時難竣，此際不無之躊躇，遂有方於台命也。至若天
J29nB231_p0304c27║王祖席，諒以垂護如初，又不在山僧之喋喋矣。臨書
J29nB231_p0304c28║依依，不盡所懷。
J29nB231_p0304c29║復松濤徐侍御（諱養心）
J29nB231_p0304c30║韓退之之排佛，一時妄耳，後歸心吾門，實乃悔過其
J29nB231_p0305a01║愆矣。往往後學竊比排佛之說，毀吾聖人之教，正如
J29nB231_p0305a02║吹光割水，何傷吾道？大儒明察，小儒輕率，左右諒之。
J29nB231_p0305a03║題跋
J29nB231_p0305a04║題玄宰董宗伯所書金剛經
J29nB231_p0305a05║士大夫崇信吾教，委身虛懷，問道歸心，如裴休相國
J29nB231_p0305a06║之於黃檗，白居易侍郎之於佛光，陸亙大夫之於南
J29nB231_p0305a07║泉，陳操尚書之於睦州，黃庭堅太史之於黃龍，張九
J29nB231_p0305a08║成侍郎之於徑山，往往皆博達偉人，一時浩歸吾教，
J29nB231_p0305a09║所謂儒門澹薄，收拾不住也。至明毅廟時，崇信之心
J29nB231_p0305a10║猶然未衰，宗伯書經所由來也。宗伯書經多種，此經
J29nB231_p0305a11║係是江陵吳弘功宰江都時所贈，可見吳公亦是好
J29nB231_p0305a12║道士大夫也。是故宗伯書經以贈，而吳公攜歸，又摹
J29nB231_p0305a13║石於沙市觀音寺。闖賊陷荊，一埽劫灰，無可留者，而
J29nB231_p0305a14║此經獨存，可謂金剛不壞矣。然則此乃宗伯之金剛，
J29nB231_p0305a15║若是如來親談之金剛，豈止經此一劫而已哉！
J29nB231_p0305a16║題天童悟和尚登金山詩
J29nB231_p0305a17║臨濟之道，盛而復衰，興而復廢。其在明季，如一縷之
J29nB231_p0305a18║繫鼎，九卵之纍棋，危之甚矣。其持危輓廢，後五百世
J29nB231_p0305a19║起而振者，則吾天童和尚也。夫聖人降世，為拯沉淪，
J29nB231_p0305a20║雖起寒微，穎脫非凡。不事翰墨，而動筆皆是草聖；不
J29nB231_p0305a21║精詩書，而開口便成章法。和尚萬曆丁未春，自燕還
J29nB231_p0305a22║南，是時尚未受囑，氣宇已自不群。偶登金山，輒成是
J29nB231_p0305a23║句，不獨自出手眼，猶且玉韻驚人。其繪文琢句者，曷
J29nB231_p0305a24║能有此哉？吳人勒石，已供游客。後孤雲鑑禪師重樹
J29nB231_p0305a25║豐碑，并自手書，垂鎮金山。又以騷人采入詩林，合成
J29nB231_p0305a26║風雅。然則讀之者，幸毋作文字詩句觀，當眼豁心開
J29nB231_p0305a27║可也。
J29nB231_p0305a28║跋夔州郡守夢得破山明和尚偈
J29nB231_p0305a29║丙午春，夔州郡守夢破山和尚與一扇，展讀其偈曰：
J29nB231_p0305a30║「屣聲滑滑嚮蒼苔，老去尋山亦快哉。回首五雲堪一
J29nB231_p0305b01║笑，澹然瀟灑出塵埃。」覺即遣候，和尚已化去矣。郡守
J29nB231_p0305b02║以此為辭世之偈，乃梓而遍示之。且和尚自出天童
J29nB231_p0305b03║之門，聲名洋溢乎東南，逮歸蠶叢，道價益盛。然其筆
J29nB231_p0305b04║其舌，玅有入神，尟有不發揚其道者。即發揚之處，不
J29nB231_p0305b05║帶濂涎，逆行順行，自由自在，實乃大乘菩薩游戲國
J29nB231_p0305b06║土，開覺眾生者也。今視此「回首五雲堪一笑，澹然瀟
J29nB231_p0305b07║灑出塵埃」之句，似有羈絆脫去，覺非菩薩涉世無礙。
J29nB231_p0305b08║雖則夢幻之語，竊恐傳夫後世，以郡守之妄，誣和尚
J29nB231_p0305b09║為二乘之人也。況辭世之偈，關乎人天眼目，由是不
J29nB231_p0305b10║慧振筆跋之。
J29nB231_p0305b11║題玅明子折疑論
J29nB231_p0305b12║天下無二道，聖人無兩心。既無二道兩心，則何分華
J29nB231_p0305b13║夷三教？譬夫人之一身，有肝膽焉，有腸肺焉，名雖有
J29nB231_p0305b14║異，實共一命也。儒者，顯者也；釋者，隱者也。顯以治國，
J29nB231_p0305b15║隱以學道，有其道矣。君王不得為臣，諸候不得為友，
J29nB231_p0305b16║非有慢也，無苟榮也。遂爾高風獨立，或為人天師表，
J29nB231_p0305b17║或作鬼神恃怙，則巍煥無為，道在無所不在。俗夫不
J29nB231_p0305b18║知，以己之學方人之見，謂曰鐵硯磨穿，故紙鑽破，尚
J29nB231_p0305b19║不能通心達理。彼殊方異教，廣大深遠，望重若是，猛
J29nB231_p0305b20║有疑焉。玅明子，學佛之徒也，終不以己之道博論雄
J29nB231_p0305b21║談，唯其疑之所請，明而折之，宛若庖丁解牛，恢恢乎
J29nB231_p0305b22║游刃其有餘地。俗夫曲辯不得，亦醒久坐甕中，不知
J29nB231_p0305b23║乾坤許大，且赧然愧畏矣。然斯論也，折其疑已。予則
J29nB231_p0305b24║不然，請其更疑大疑。所謂大疑必有大悟，大悟必有
J29nB231_p0305b25║大明，大明方識天下無二道、聖人無兩心，更不疑吾
J29nB231_p0305b26║聖人之道有異也。
J29nB231_p0305b27║題孔子世譜
J29nB231_p0305b28║莊生譏孔子行仁義道德，猶如駢拇枝指，附贅縣疣，
J29nB231_p0305b29║亦若行舟於陸，推車於水。又曰：先王仁義道德，正如
J29nB231_p0305b30║芻狗，陳而無用。悲夫！蒙莊可謂夏蟲不知春秋者也。
J29nB231_p0305c01║夫春秋之世，周室微而道德廢，仁義亡而霸業興，亂
J29nB231_p0305c02║臣賊子出焉。宣尼蒿目而憂，憮然而起，周流列國，轍
J29nB231_p0305c03║環天下，約人以禮樂，曉人以信忠，識之以義趨，規之
J29nB231_p0305c04║以仁行，作《春秋》，修《周易》，名分無紊，道德有隆，孰謂駢
J29nB231_p0305c05║拇乎？孰謂枝指乎？所以天不生孔子，萬古如長夜，又
J29nB231_p0305c06║豈與蒙莊獨善其身同日而語哉！今宣尼之裔，枝葉
J29nB231_p0305c07║繁茂，門戶赫然，亦皆宣尼之德澤，乃繼微子之宗系，
J29nB231_p0305c08║與世豈不煌哉！茲因徵及，輒以荒言敬書其譜，後識
J29nB231_p0305c09║者勿以余為多辯焉。
J29nB231_p0305c10║題列僊傳
J29nB231_p0305c11║天下論僊者，首以老耳，次即莊周，其後失其真矣。何
J29nB231_p0305c12║則？往往以身為不老，修之延年，翀舉升天，亦為玅術。
J29nB231_p0305c13║殊不知饒經八萬劫，終是落空亡。又不知吾有大患，
J29nB231_p0305c14║為其有身。是故修者不識其本，致使門庭至今落莫。
J29nB231_p0305c15║題天王寺古鐵（傳為佛軀所化，或鐘所鎔，約四五千斤。）
J29nB231_p0305c16║物有所待，理有時而彰，其天王寺古鐵乎？寺刱於唐，
J29nB231_p0305c17║道悟禪師所闢，荊南節度使親臨訪道，見路隘車馬，
J29nB231_p0305c18║節使發怒，因感空中有聲曰：「我是天王神。」節使設拜
J29nB231_p0305c19║懺悔，遂建寺，號曰天王悟。元和戊戌夏示寂，節使為
J29nB231_p0305c20║撰塔銘。當是時，道場必乃雄傑。至宋，以祝融廢盡，瓦
J29nB231_p0305c21║礫無存，獨一巨鐵暴露坡下。是鐵也，遠不具論，即明
J29nB231_p0305c22║時，居民有近傍撫摩者，旋即頭疼惱熱，焚香禱之即
J29nB231_p0305c23║愈。又有冶人竊為所胥，將掘之，時天際巨雷哼哼，更
J29nB231_p0305c24║復電光閃閃，冶人由此驚退。荊總戎鄭公欲取鑄西
J29nB231_p0305c25║瓜之炮，發卒五十，將舉之，時仍晦冥，忽作風沙陡起，
J29nB231_p0305c26║卒乃驚退。然則世間有用之物，防守不堅，人且賊之，
J29nB231_p0305c27║況數百年無主之鐵、有用之物，幾不被人竊去，尚乃
J29nB231_p0305c28║存之，其天王神護歟？古鐵自護歟？不然，未有不廢傾
J29nB231_p0305c29║者也。順治戊戌夏，予始至荊，開法鐵佛。己亥上元解
J29nB231_p0305c30║制，攜職事十餘輩親訪其處，撥艸視鐵，其蹴蹴然似
J29nB231_p0306a01║有愁戚之態，予乃喟然曰：「吾亦有願而來，卿有靈，能
J29nB231_p0306a02║助我乎？」至辛丑五月，方於此誅茅，除日薄暮，鳴鼓三
J29nB231_p0306a03║擊，予領眾至其處，眾拒曰：「不可輕動，恐致禍。」予叱曰：
J29nB231_p0306a04║「物見主，眼卓豎，何禍哉？」遂拽起上坡，距三門不遠，予
J29nB231_p0306a05║拙筆書一額曰天王古蹟，更書一佛字於上，命匠以
J29nB231_p0306a06║金剛鑽鐫之，往來觀覽者如市，其精精然覺有喜容，
J29nB231_p0306a07║是時道場已建一閣一殿矣。嗚呼！寧非物有所待，理
J29nB231_p0306a08║有時而彰也哉？是以書之，告夫來者。
J29nB231_p0306a09║題黃龍寺石龍
J29nB231_p0306a10║曩閱楚會檮杌，載靈山寺右有石龍，鱗甲飛動，乘虛
J29nB231_p0306a11║欲來。予初未信，至戊申夏，重闢黃龍寺，都人謂予言
J29nB231_p0306a12║曰：「此後山有石龍焉。」領予親視，予曰：「此好事者所雕
J29nB231_p0306a13║琢耳。」後因掘土數尺，仍復獲之，鱗甲完美，精潤有色，
J29nB231_p0306a14║擊之鏗然有聲，始信好事者不能如此為之，乃山之
J29nB231_p0306a15║靈也，造物之靈也。夫造物之工，能使物之為青為黃、
J29nB231_p0306a16║為赤為白，或使升降飛騰，或使興雲布雨，攪天池，涌
J29nB231_p0306a17║地闕，傾山覆海，變變化化，無有窮盡，況復能使頑石
J29nB231_p0306a18║為乎？人在塵埃之中，汩汩芒芒，竟不知萬物之所以
J29nB231_p0306a19║自心之變動，且亦曷能號稱萬物之靈哉？悲夫！黃龍
J29nB231_p0306a20║與靈山相去僅一牛吼地，而有石龍，即此龍矣。龍左
J29nB231_p0306a21║有石壁，正當所建法堂之後，予命門人明震擘窠書
J29nB231_p0306a22║黃龍道場四大字鐫之，更勒黃龍寺始末，與石龍并
J29nB231_p0306a23║稱勝概，所謂德不孤必有鄰也。
J29nB231_p0306a24║序
J29nB231_p0306a25║慈報錄序
J29nB231_p0306a26║傳曰：武王、周公，其達孝矣乎。夫孝者，善繼人之志，善
J29nB231_p0306a27║述人之事者也。且武王克商，光有天下，身服顯名，丕
J29nB231_p0306a28║振先德。周公輔相三王，纘成大業，其事君事親之孝，
J29nB231_p0306a29║百王千聖莫之與京，尚未揄揚舉及，獨乃暴出繼志
J29nB231_p0306a30║述事一語，可見世間支延道德，端在繼往開來，使前
J29nB231_p0306b01║人有志有事俱不泯滅。仲尼之言，不亦深長之思哉。
J29nB231_p0306b02║予生顓愚，又復固陋，父母劬勞，師長雨露，欲一展報，
J29nB231_p0306b03║愧未能也。然先人有志不逮之事，則未嘗泯滅于懷。
J29nB231_p0306b04║由是戊戌挂笠荊南之鐵佛，窮蒐天王之舊址，披茸
J29nB231_p0306b05║驅虎，興復區宇，象設尊嚴，碑版樹立。戊申，鄂渚復獲
J29nB231_p0306b06║黃龍道場，翦除宿莽，刱還舊業。其搰然以竭力，乃聊
J29nB231_p0306b07║報先人之宿志，兼以五坐名坊，慇懃行道一十五年，
J29nB231_p0306b08║以資吾親。蓋是不忘所自，奚敢稱曰善繼善述之人。
J29nB231_p0306b09║因之剞劂殘槁，遂命名曰慈報。嗚呼，慈恩浩渺，烏能
J29nB231_p0306b10║報哉。
J29nB231_p0306b11║碑
J29nB231_p0306b12║先父母二碑
J29nB231_p0306b13║原夫汪洋之海，必有其源；覆天之木，豈無其根？聖人
J29nB231_p0306b14║降蹟，賢士挺生，寧曰無父母而遺其本也？既不遺其
J29nB231_p0306b15║本，必報之達之也。養不足以報父母，而聖人以德報
J29nB231_p0306b16║之；德不足以達父母，而聖人以道達之。道也者，非世
J29nB231_p0306b17║之所謂道也，離情謂，越死生，通萬化，徹古今，天下之
J29nB231_p0306b18║至道者也。德也者，非世之所謂德也，廣萬善，含仁心，
J29nB231_p0306b19║導品物，出沉淪，天下之至德者也。某材愧散木，吾父
J29nB231_p0306b20║母難為報也，所以壬寅秋仲，命駕江陵，拜祭斯山。今
J29nB231_p0306b21║復重來，勒此二石，一奉吾父於月墳之右，一奉吾母
J29nB231_p0306b22║於黃陸公山之前。吾父名應台，故於崇禎甲戌九月，
J29nB231_p0306b23║逮某壬辰自天中旋歸，禮葬吾母張氏，故於甲申九
J29nB231_p0306b24║月，即某彼時就葬吾父母。所生七女三子，長子夭亡，
J29nB231_p0306b25║次子亦亡，某其第十子也。念雙親既喪，兼世又遷，功
J29nB231_p0306b26║名塵垢，何能羈我？遂拜辭家廟，祝髮披緇，走求聖人
J29nB231_p0306b27║之道於四方，百種磨礱而契證，故不敢遺其本，往來
J29nB231_p0306b28║江漢，以斯至道達於吾父母也。或曰：父母遺體，髮膚
J29nB231_p0306b29║不敢毀傷，師雖明道，髮膚已毀。嗚呼！斯人見其蹟，未
J29nB231_p0306b30║見其理也。蹟也者，末也；理也者，本也。吾將以本達吾
J29nB231_p0306c01║父母，可謂至也。況太伯斷髮文身，千古稱曰至德矣
J29nB231_p0306c02║乎！
J29nB231_p0306c03║又
J29nB231_p0306c04║生事死葬，祭之之禮，乃人子之首行，亦天下之孝本
J29nB231_p0306c05║也。或曰：此閭夫閭婦之行，何足盡才人豪士之道也？
J29nB231_p0306c06║才人豪士，必任一官，乃效一職，高車駟馬，光炫門庭，
J29nB231_p0306c07║為其孝矣。或曰：此形名聲勢之行，亦何足盡聖人君
J29nB231_p0306c08║子之道也？聖人君子，必見其道，明其德，或經濟天下，
J29nB231_p0306c09║或輔相邦國，堯、舜、禹、湯、周公、孔子，乃其人也。堯、舜、禹、
J29nB231_p0306c10║湯以道治天下，其親乃不顯乎？周公、孔子以德輔天
J29nB231_p0306c11║下，其親乃不揚乎？是以古今有異，教道不同，欲人為
J29nB231_p0306c12║善之心，則其一也。某雖不敏，教人務本趨善，以報吾
J29nB231_p0306c13║親，雖曰親之不顯，天下孝道之理盡也，吾何晦焉？謹
J29nB231_p0306c14║稽首拜手而為之記。
J29nB231_p0306c15║
J29nB231_p0306c16║
J29nB231_p0306c17║（版存嘉興府楞嚴寺經坊流通。
J29nB231_p0306c18║康熙十一年重陽日謹識）
J29nB231_p0306c19║
J29nB231_p0306c20║天王水鑑海和尚五會錄卷第六
J29nB231_p0306c21║
J29nB231_p0306c22║
J29nB231_p0306c23║
J29nB231_p0306c24║
J29nB231_p0306c25║
J29nB231_p0306c26║
J29nB231_p0306c27║
J29nB231_p0306c28║
J29nB231_p0306c29║
J29nB231_p0306c30║
J29nB231_p0307a01║天王和尚行錄
J29nB231_p0307a02║師諱慧海，字水鑑，號沙翁，武昌興國謝氏子。生明天
J29nB231_p0307a03║啟六年丙寅。至清乙酉，年二十，不甘處家，詣報恩寺
J29nB231_p0307a04║祝髮，即北游教席。庚寅，以生死大事南還。一日飯後，
J29nB231_p0307a05║看本來面目，劃然大悟。說偈曰：「面目全彰不覆藏，幾
J29nB231_p0307a06║回叉手問中堂。於今見也非他見，慶快平生百骨涼。」
J29nB231_p0307a07║謁徑山費隱容和尚，尚曰：「那裏來？」師便喝。尚曰：「放汝
J29nB231_p0307a08║三十。」師又喝。遂起名受具。復訪吳興獨冠敬禪師，乃
J29nB231_p0307a09║印法焉。順治戊戌夏，至荊開法鐵佛。辛丑，中興天王。
J29nB231_p0307a10║壬寅，應維揚地藏請。乙巳，再住天王。戊申，重建鄂州
J29nB231_p0307a11║黃龍。庚戌，赴漢陽棲賢。冬，仍東下重建地藏。師五坐
J29nB231_p0307a12║道場，四處開闢。其道在天下，言落江湖，不能盡紀。謹
J29nB231_p0307a13║錄所行歲月，勒於天王壽塔之陰，庶有考云。明淵書。
J29nB231_p0307a14║天王和尚四十大壽兼送返錫荊南序
J29nB231_p0307a15║佛法猶日也，日無地不照；又猶水也，水無地不流。而
J29nB231_p0307a16║俗眼不知，指土木形骸而謂之佛，是何異於鑿牖見
J29nB231_p0307a17║光而曰日顓在是，掘地沒泉而曰水顓在是，豈理也
J29nB231_p0307a18║哉？夫佛法不生不滅，不增不減，不限南北，不分遠近，
J29nB231_p0307a19║是以聖聖相承、燈燈相續，或舉毫端而建寶王剎，或
J29nB231_p0307a20║坐微塵而轉大法輪，或一拳捶碎虛空，或一腳踢倒
J29nB231_p0307a21║須彌，中間別有神通游戲，於法自在，又豈有彼此去
J29nB231_p0307a22║來相於其間耶？天王大和尚玅齡悟道，信乎不凡，諸
J29nB231_p0307a23║方尊宿無不稱為英傑。昔者開法荊南，重闢天王，荊
J29nB231_p0307a24║人聞說法者，莫不皈依。茲以松石之請，遂結伽於真
J29nB231_p0307a25║州地藏禪寺，儀人聞說法者，亦莫不皈依僧。夫荊也，
J29nB231_p0307a26║特以寺古傾頹，殿閣廊廡得賴結構，況寺建於唐，從
J29nB231_p0307a27║未一開法席，而師單刀直入，痛棒熱喝，雷驚電掣，不
J29nB231_p0307a28║知喚醒聾聵多少，其為開宗第一，又何疑焉？儀人方
J29nB231_p0307a29║戀慕不衰，而荊人迎請復至再至三，儀人曰：「我師也。」
J29nB231_p0307a30║荊人曰：「我師也。」二州之人爭相戀慕，亦足以見師之
J29nB231_p0307b01║教化所至也。然而佛法猶日也，猶水也，日無地不照，
J29nB231_p0307b02║水無地不流，而佛法之所通，又豈限南北、分遠近乎
J29nB231_p0307b03║哉？師迫於荊人之請，今將杯渡而南矣，儀人留之不
J29nB231_p0307b04║得，而戀慕之情又無由申，值師今年大壽，故假塵言
J29nB231_p0307b05║以祝之，亦惟願佛法無地不照，無地不流，而人之慕
J29nB231_p0307b06║師者，慎勿鑿牖見光而曰日顓在是，掘地沒泉而曰
J29nB231_p0307b07║水顓在是也，則庶幾矣。是為序。乙巳夏四月，
J29nB231_p0307b08║賜進士第、奉憲大夫、　欽差河南通省管河水利兵
J29nB231_p0307b09║備道、提刑按察司僉事兼參議、前工部都水清吏
J29nB231_p0307b10║司主政、提督通惠河道盛治頓首拜撰。
J29nB231_p0307b11║荊州天王禪寺中興碑記
J29nB231_p0307b12║唐貞元、元和間，真僧輩出，而佛理宗乘於時丕盛。其
J29nB231_p0307b13║在荊南，則天王、天皇二禪師其炳炳矣。二師生同時，
J29nB231_p0307b14║住同地，而一嗣南嶽，一嗣青原，其功行亦正相等。是
J29nB231_p0307b15║則當日卓錫之場，即為後世傳衣之地，固當亙累劫
J29nB231_p0307b16║而並存。然數百年來，天皇猶有寺也，而天王遺蹟已
J29nB231_p0307b17║付之斷煙殘照，其荒落也不知幾年矣。夫天王道悟
J29nB231_p0307b18║師，本渚宮人也。嘗謁馬祖，時祖囑曰：「汝若住持，莫離
J29nB231_p0307b19║舊處。」師便返荊結廬，距郭不遠。後節度使丘玄素遂
J29nB231_p0307b20║於府西刱寺居之，額曰天王，即師他日示寂地也。稽
J29nB231_p0307b21║之往牒，碑志猶存，獨寺既不可考，即荊郡乘乃不多
J29nB231_p0307b22║及，亦為何哉？蓋嘗考之，後周時詔廢浮圖，凡天下寺
J29nB231_p0307b23║塔悉就毀滅，獨天皇寺以有張僧繇所繪先聖象存
J29nB231_p0307b24║焉，遂得獨免。豈天王寺之廢適在是時耶？獨怪天王
J29nB231_p0307b25║之裔數傳而為雲門、法眼二宗，宗系號稱最盛，兒孫
J29nB231_p0307b26║遍天下，而祖父發祥之處莫有過而問者，不大可悼
J29nB231_p0307b27║歎乎？順治戊戌，有水鑑海大禪師住錫於荊，深慨夫
J29nB231_p0307b28║法席之傾頹，致衣珠之迷失，而悲愍獨切焉。因為蒐
J29nB231_p0307b29║之，得荒基一片於榛莽中，尚餘塔址鐘鐵，且此地周
J29nB231_p0307b30║圍十里許，社名天王堂，是則當日天王道場端在是
J29nB231_p0307c01║矣。因以大願力，共此都人士經營之。無何，而殿閣門
J29nB231_p0307c02║廡煥然大備，舉數百年久湮勝蹟而一旦勃焉重興，
J29nB231_p0307c03║非甚盛舉哉？越甲辰，余以榷事至荊，間一游覽，不勝
J29nB231_p0307c04║贊歎，寺僧明哲因以其碑記請焉。余雖譾劣無文，然
J29nB231_p0307c05║竊幸天王有靈，遺蹟復炳，使至止斯地者得從瞻依
J29nB231_p0307c06║禮拜其下，想見當日馬祖所謂識取自心本來是佛
J29nB231_p0307c07║之指，是則天王一燈常明斯世，實維鑑公大禪師斯
J29nB231_p0307c08║舉是賴焉。遂為斯文，昭以誌之。若曰名人之文可垂
J29nB231_p0307c09║不朽，欲以補郡乘所未備，而遠與僧繇之繪事同功，
J29nB231_p0307c10║則請以俟後之君子可也。因為之記。
J29nB231_p0307c11║賜進士出身、文林郎、奉
J29nB231_p0307c12║敕提督湖廣荊州等處地方抽分兼管河道、工部屯
J29nB231_p0307c13║田清吏司主事、前翰林院庶吉士豫章鄭日奎撰
J29nB231_p0307c14║文。
J29nB231_p0307c15║欽差整飾辰常靖州等處地方兵備兼管水利、分巡
J29nB231_p0307c16║湖北道、湖廣布政司參議兼按察司副使陳士本
J29nB231_p0307c17║篆額。
J29nB231_p0307c18║欽差撫治荊岳整飾施歸等處湖廣按察司分巡上
J29nB231_p0307c19║荊南兵備道王輔運書丹。
J29nB231_p0307c20║大清康熙三年甲辰秋，委官趙慶鴻、監寺明哲勒石。
J29nB231_p0307c21║荊州天王禪寺中興碑記
J29nB231_p0307c22║夫荷單傳正印為佛祖後裔者，其大節有二：一曰烹
J29nB231_p0307c23║鍛人才，二曰光復祖席。人才不鍛，慧命斷絕，雖有名
J29nB231_p0307c24║山巨剎，不旋踵而坵墟矣。祖席不復，古蹟荒湮，不唯
J29nB231_p0307c25║失前人基業，雖有人才亦闡化無地矣。二者不可偏
J29nB231_p0307c26║廢也。然欲恢張祖席，又當▆其所繫之大小，而緩急
J29nB231_p0307c27║興廢唯所設施。所係者小，則可興可廢、可緩可急，贅
J29nB231_p0307c28║疣視之亦得也。若其剎為佛祖所必賴、法道之所必
J29nB231_p0307c29║爭、宗派源流所必待剖判者，而荒煙宿莽任其蕪沒，
J29nB231_p0307c30║不一為大呼攘臂、奮身恢復，曷以號克家兒孫也哉？
J29nB231_p0308a01║則今荊天王禪寺是矣。夫中興天王禪寺者，沙翁海
J29nB231_p0308a02║禪師也。今且言其開山之祖名道悟，渚宮人，謁馬祖
J29nB231_p0308a03║洞明大法，住荊州天王寺，法嗣一人即龍潭信也。厥
J29nB231_p0308a04║初道場必爾完整，歲久浸廢，鞠為茂艸，獨寺門一巨
J29nB231_p0308a05║鐵為天王舊物，神鬼護擁，有竊掘者，輒雷電晦冥，屹
J29nB231_p0308a06║不可動。距寺三里許為鐵佛寺，即天王退居也。會沙
J29nB231_p0308a07║翁挂錫晴川，荊南道俗走幣牘以鐵佛請，沙翁念祖
J29nB231_p0308a08║蹟陵夷，慨然荷笠而往。開法四載，大啟禪風，為建禪
J29nB231_p0308a09║堂、方丈及各寮二十餘楹。辛丑夏，復訪天王古址，重
J29nB231_p0308a10║闢道場。第寺基久為民業，特捐衣盂，充價購贖。遂不
J29nB231_p0308a11║辭荼苦，鳩工度材，建拈華殿，奉天人師。殿後豎梵天
J29nB231_p0308a12║危閣，前則建四王寶殿，左右為廊廡三十餘楹，用棲
J29nB231_p0308a13║僧眾。而祖席規模，則巍然傑出。非沙翁以英玅之年，
J29nB231_p0308a14║具開闢之力，孰能一剎兩剎，咄嗟指顧，陡見興復也
J29nB231_p0308a15║哉？然此尤未足為沙翁奇也。所奇者，徑山費隱容老
J29nB231_p0308a16║人，為五燈列祖慧命，防閑僭亂，編輯《嚴統》，以定宗支。
J29nB231_p0308a17║所首辯者，則天王、天皇兩派之淆訛也。使無人焉，親
J29nB231_p0308a18║履其地，窮其源，則揣盤摸象，鬥爭繁興，曷有底止？今
J29nB231_p0308a19║沙翁為老人的骨之孫，而所興者，適江陵之祖窟，灼
J29nB231_p0308a20║然見天王之嗣馬祖，龍潭之嗣天王，與天皇之嗣石
J29nB231_p0308a21║頭，幽閒等之嗣天皇，天然證據，斬盡狐疑，老人心血
J29nB231_p0308a22║洞達於千萬世矣。而所爭者，欲以道原一人之訛書，
J29nB231_p0308a23║謂龍潭信出自天皇，易丘玄素、符載二碑，及張無盡、
J29nB231_p0308a24║呂夏卿、洪覺範等數十家之定典，雖董狐再起，孰得
J29nB231_p0308a25║而顛倒哉？夫興一叢林，復一祖剎，亦等閒事耳。獨此
J29nB231_p0308a26║天王者，佛祖法道於此攸關，宗派源流於此剖判，又
J29nB231_p0308a27║徑山老人袞鉞心事於此待明，而沙翁以一手擎出，
J29nB231_p0308a28║厥功顧不偉歟？余言及此者，特以天王之中興，頓釋
J29nB231_p0308a29║法門之疑案，千百載下，庶以沙翁為中興之祖云。
J29nB231_p0308a30║康熙元年仲夏前住雲居現住四祖晦山戒顯撰