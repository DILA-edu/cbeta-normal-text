J29nB232_p0309a01║天王水鑑海和尚住金粟語錄目錄
J29nB232_p0309a02║卷一
J29nB232_p0309a03║上堂
J29nB232_p0309a04║卷二
J29nB232_p0309a05║行狀
J29nB232_p0309a06║傳
J29nB232_p0309a07║卷三
J29nB232_p0309a08║記
J29nB232_p0309a09║尺牘
J29nB232_p0309a10║象贊
J29nB232_p0309a11║雜著
J29nB232_p0309a12║雜偈
J29nB232_p0309a13║佛事
J29nB232_p0309a14║
J29nB232_p0309a15║
J29nB232_p0309a16║
J29nB232_p0309a17║
J29nB232_p0309a18║
J29nB232_p0309a19║
J29nB232_p0309a20║
J29nB232_p0309a21║
J29nB232_p0309a22║
J29nB232_p0309a23║
J29nB232_p0309a24║
J29nB232_p0309a25║
J29nB232_p0309a26║
J29nB232_p0309a27║
J29nB232_p0309a28║
J29nB232_p0309a29║
J29nB232_p0309a30║
J29nB232_p0309b01║天王水鑑海和尚住金粟語錄卷一
J29nB232_p0309b02║嗣法門人原澂原上等編
J29nB232_p0309b03║上堂
J29nB232_p0309b04║康熙十五年十一月武林方伯李士楨請師住嘉興
J29nB232_p0309b05║金粟廣慧禪寺屬嘉興郡守盧崇興海鹽邑公張素
J29nB232_p0309b06║仁紳衿查培繼張惟赤彭孫遹吳甫及鄭亮張協張
J29nB232_p0309b07║㬶徐升貞蔡行馨張幼節等齎啟至楞嚴寺敦請師
J29nB232_p0309b08║受請上堂五剎住持無可補廿年說法媿人天何堪
J29nB232_p0309b09║今又官差至拽向鹽官起法筵祖翁田地如荒廢敢
J29nB232_p0309b10║不摳衣力向前自顧樗才難附望諸公何事苦相延
J29nB232_p0309b11║乃顧左右良久曰業緣既爾難回避雨笠煙蓑又上
J29nB232_p0309b12║肩。
J29nB232_p0309b13║入寺。
J29nB232_p0309b14║山門八字打開向上機圓即佛即心不須舉步祇如
J29nB232_p0309b15║門內一句又作麼生重重樓閣裏盡日望人還。
J29nB232_p0309b16║韋馱北俱盧洲佛不化君唯擁護在三洲堅持寶杵
J29nB232_p0309b17║魔軍伏法社從今展大猷。
J29nB232_p0309b18║伽藍精藍千古嘉聲舊力護慇懃志已深今日從新
J29nB232_p0309b19║三囑託祇園金粟一般心。
J29nB232_p0309b20║祖師西天東土四七二三數到如今六十九不知誰
J29nB232_p0309b21║憶老瞿曇光明炯炯再和南。
J29nB232_p0309b22║佛殿金粟如來充滿十虛進也頭頭磕著退也步步
J29nB232_p0309b23║蹋翻今日和南雖特地一番舉起見光煇。
J29nB232_p0309b24║祖堂淵源有自一脈流長皇哉吾祖曷盡聯芳雖然
J29nB232_p0309b25║攃手到家人盡識更無一物獻尊堂。
J29nB232_p0309b26║據室龍宮虎穴幸爾親登虎子龍孫不須更問會麼
J29nB232_p0309b27║攫霧挐雲須猛利興雲布雨不尋常。
J29nB232_p0309b28║拈啟言言珠玉句句真機東魯微言載不得西來大
J29nB232_p0309b29║意莫能該且道是箇甚麼復舉起曰吾無隱乎爾。
J29nB232_p0309b30║法座向上一路千聖同登擬若如何白雲萬里今日
J29nB232_p0309c01║試看山僧縱觀寫出飛禽蹟徐行蹋斷流水聲。
J29nB232_p0309c02║拈香此一瓣香散之則彌於六合斂之則入於芥城
J29nB232_p0309c03║至尊至貴為瑞為祥爇向爐中端為祝延
J29nB232_p0309c04║今上皇帝聖躬萬壽恭願八方奏凱歸王化萬姓謳
J29nB232_p0309c05║歌樂太平此一瓣香覆載天地刻雕眾形從古迨今
J29nB232_p0309c06║曾無有異奉為闔朝文武請主藩臺郡伯縣君縉紳
J29nB232_p0309c07║等伏願永作王庭柱石恆為法苑干城此一瓣香持
J29nB232_p0309c08║綸把釣二十餘年五回拈出已酬恩如今欲隱更彌
J29nB232_p0309c09║露奉為傳楊岐正脈二十五世重闢興陽溳翁先師
J29nB232_p0309c10║棲賢獨冠敬和尚伏願寂光從定起再出作津梁僧
J29nB232_p0309c11║問法筵大啟龍象交參第一義諦即不問如何是入
J29nB232_p0309c12║院陞堂句師曰鐵笛一聲用嶺落乾坤千古夢驚回
J29nB232_p0309c13║進曰如此則如龍得水似虎逢山去也師曰山僧功
J29nB232_p0309c14║不浪施問紛紛瑞雪滿瑤臺幾度呼童埽不開且道
J29nB232_p0309c15║埽開後如何師曰康僧橋上望進曰今日大清國內
J29nB232_p0309c16║古佛出世人天大眾盡得沾恩師曰伶俐衲僧問楚
J29nB232_p0309c17║雲一片度江陵千里迢迢赴祖庭金粟天王同一脈
J29nB232_p0309c18║就中消息請師呈師曰獨桑鼓打韻如雷進曰幾聲
J29nB232_p0309c19║清韻人天聳九十九峰齊點頭師曰高山流水幸遇
J29nB232_p0309c20║知音乃曰黃面出世碧眼西來千言萬語不為別事
J29nB232_p0309c21║所以道我此法印為欲利益世間故說在所遊方勿
J29nB232_p0309c22║妄宣傳今日大清國內浙江海鹽金粟山沙門慧海
J29nB232_p0309c23║入院陞堂端為上祝
J29nB232_p0309c24║皇圖鞏固帝道遐昌下願一切眾生成等正覺超諸
J29nB232_p0309c25║解脫雖然如何是我此法印勿妄宣傳卓拄柱曰倚
J29nB232_p0309c26║闌不覺成癡兀又得黃鸝喚一聲起座曰金粟名山
J29nB232_p0309c27║肇建於康僧赤烏之年廣慧法席弘開於天啟密雲
J29nB232_p0309c28║師祖費師翁說法茲山十周寒暑諸伯父繩繩繼武
J29nB232_p0309c29║芳躅九員遂爾四方知名天下祖席惜乎年來斯風
J29nB232_p0309c30║寂莫法幢凋零山僧庶事不才謬承諸公大命委以
J29nB232_p0310a01║尸祝傳燈今日看來何以鼠尾續貂然而諸公不忘
J29nB232_p0310a02║付託始終擁護金粟興隆不卜可知下座。
J29nB232_p0310a03║當晚小參楊岐乍住屋壁疏滿床盡散雪珍珠縮卻
J29nB232_p0310a04║項暗嗟吁翻憶古人樹下居楊岐老子初住破院為
J29nB232_p0310a05║寒所迫不甚淒涼雖然滿床珍珠攃向人前栗棘蓬
J29nB232_p0310a06║金剛圈當陽拋出嘉聲千古兒孫遍地若非此番寒
J29nB232_p0310a07║徹骨焉有梅華撲鼻香茲者山僧初住金粟不唯屋
J29nB232_p0310a08║壁蕭疏牆垣傾倒亦且儲無隔宿之糧灶無溫水之
J29nB232_p0310a09║薪看來淒涼尤甚聊成一偈一并舉似乍居金粟遇
J29nB232_p0310a10║隆冬寒雪飄飄糧亦空伸腳睡且寬衷明朝活計有
J29nB232_p0310a11║天龍。
J29nB232_p0310a12║埽三塔上堂雞足山中成滯貨何如一穴藏家珍金
J29nB232_p0310a13║剛舍利非吾事今日親瞻不壞身全身坐斷無今古
J29nB232_p0310a14║綠水青山不老春且道三即一一即三摩醯三隻眼
J29nB232_p0310a15║千古意分明（密和尚法衣塔費和尚舍利塔車和尚全身塔三塔同一室）。
J29nB232_p0310a16║元旦上堂新年新月新日新時新長老披新法衣所
J29nB232_p0310a17║說新法如何是新法相逢三盞酒醉得眼瞇[目*麻]。
J29nB232_p0310a18║上堂今朝是人日佛法無固必打鼓高陞堂隨分說
J29nB232_p0310a19║幾句諸人休自眼𥉌眵一天紅日頂門出。
J29nB232_p0310a20║上堂二月晴黃鸝鳴瞌睡重總不聞咄醒醒。
J29nB232_p0310a21║上堂二月春將半桃華開爛熳禪和眼皮寬覷著都
J29nB232_p0310a22║不辨獨有靈雲老喚作看華漢古今誰似伊一見不
J29nB232_p0310a23║再見咄今日華枝插滿頭誰羨秦時𨍏轢鑽。
J29nB232_p0310a24║上堂有句無句如藤倚樹樹倒藤枯句歸何處拍膝
J29nB232_p0310a25║一下曰雲在嶺頭閒不徹水流澗底太忙生。
J29nB232_p0310a26║上堂德山見人便棒亂世姦雄臨濟見人便喝太平
J29nB232_p0310a27║艸賊其餘小技不足為道只如金粟意作麼生手提
J29nB232_p0310a28║三尺劍為斬不平人。
J29nB232_p0310a29║上堂舉真淨曰頭陀石被莓苔裹擿筆峰遭薜荔纏
J29nB232_p0310a30║羅漢院一年度三箇行者歸宗寺裏參退喫茶師曰
J29nB232_p0310b01║真淨翁舌頭拖地了也金粟又不然甪里山前柏參
J29nB232_p0310b02║天秦駐峰上雲靉靆擊碎犀牛扇捶破鹽官鼓金粟
J29nB232_p0310b03║寺裏上堂無法可說。
J29nB232_p0310b04║上堂今朝恰是三月三桃華李華舒新顏多少行人
J29nB232_p0310b05║覓不見只在枝頭看轉難既不在枝頭看在甚處看
J29nB232_p0310b06║乃拍香几大笑曰知麼迦葉微笑山僧大笑然看華
J29nB232_p0310b07║有如此之樂汝等為甚不知。
J29nB232_p0310b08║上堂舉五祖曰如何是禪閻浮樹在海南邊近則不
J29nB232_p0310b09║離方寸遠則十萬八千畢竟如何禪禪師曰金粟也
J29nB232_p0310b10║有道處如何是禪鼻孔眉毛在眼前幾度覓時都不
J29nB232_p0310b11║見空使少林坐九年畢竟如何禪禪。
J29nB232_p0310b12║上堂一華拈出笑倒傍觀那堪別有所傳只得倒卻
J29nB232_p0310b13║門前剎竿缺齒老胡聽事不真將謂實有此事十萬
J29nB232_p0310b14║里迢迢西來不知一言不契默爾悽悽渡大江自後
J29nB232_p0310b15║分皮分髓付兒孫究竟覓心不可得磨磚作鏡駕車
J29nB232_p0310b16║打牛引他不著一喝三日耳聾三度六十大棒虛空
J29nB232_p0310b17║釘橛乃至門庭高豎七事隨身手忙腳亂金剛圈粟
J29nB232_p0310b18║棘蓬新婦騎驢阿家牽頻呼小玉架上金雞描畫不
J29nB232_p0310b19║著樹倒藤枯句歸何處不覺呵呵大笑且道笑箇甚
J29nB232_p0310b20║麼三千劍客歸何處空留明月照黃昏。
J29nB232_p0310b21║楊進士耀祖同弟烈為父明樓公忌日請上堂恩重
J29nB232_p0310b22║丘山情未已須憑法雨薦親爺生曾三十年持素感
J29nB232_p0310b23║發二郎文武車一點靈光常不昧幾年香火屬誰家
J29nB232_p0310b24║如今親受法王記去也來兮眼不華且道太翁即今
J29nB232_p0310b25║在甚麼處揮拂子曰佛祖位中留不住夜來依舊宿
J29nB232_p0310b26║蘆華。
J29nB232_p0310b27║師維揚回上堂僧問四洲大聖在揚州出現今日因
J29nB232_p0310b28║甚又到鹽官出現師曰汝那裏見得進曰和尚又不
J29nB232_p0310b29║承當師打曰汝且承當者一棒著問金粟山頭親坐
J29nB232_p0310b30║斷森羅萬象一時新如何是一時新師曰柳綠桃紅
J29nB232_p0310c01║眼上來進曰如此則撥轉乾坤見太平去也師曰敢
J29nB232_p0310c02║保未寧在僧喝師不理乃曰依俙越國去年事彷彿
J29nB232_p0310c03║揚州今日來桃李春風開欲遍馬蹄得意過蘇臺有
J29nB232_p0310c04║景眼前說不盡笙歌叢裏醉扶回勸諸人好歸來自
J29nB232_p0310c05║是不歸歸便得五湖煙景自悠哉。
J29nB232_p0310c06║復舉雪峰示眾曰望州亭與汝相見了也烏石嶺與
J29nB232_p0310c07║汝相見了也僧堂前與汝相見了也師曰雪峰大師
J29nB232_p0310c08║雖是直捷提持要且只在門頭戶口說話山僧今日
J29nB232_p0310c09║歸來相逢把手笑語一堂不用越外指點自然春風
J29nB232_p0310c10║滿面頌曰望州烏石與僧堂相見依然事淼茫爭似
J29nB232_p0310c11║今朝金粟叟歸來指點在僧堂。
J29nB232_p0310c12║上堂浙東山浙西水五湖四海王化裏今朝法令行
J29nB232_p0310c13║吳越蕩蕩春風闔國起問諸人委不委相逢出手展
J29nB232_p0310c14║當陽法幢建立非小爾眾中還有出手者麼若無山
J29nB232_p0310c15║僧先出手去也遂展手曰我手何似佛手。
J29nB232_p0310c16║費隱容和尚諱日上堂師翁老和尚本山第三祖坐
J29nB232_p0310c17║斷金粟峰十年忘寒暑一棒起宗風人天徹骨髓歸
J29nB232_p0310c18║真語谿頭忽焉十七歲不肖海法孫忝住金粟席瞻
J29nB232_p0310c19║師遺澤拜師影堂追之無已茲逢遠忌點甌茶爇爐
J29nB232_p0310c20║香匍匐真前稽首頓首且道老和尚即今在甚麼處
J29nB232_p0310c21║揮拂子曰長恨春歸無覓處不知轉入此中來。
J29nB232_p0310c22║送春上堂幾番刻骨為青春纔接春來又送春今日
J29nB232_p0310c23║留春春不住殘紅滿地染泥塵拋下拂子喝一喝曰
J29nB232_p0310c24║須知大地凋殘後更有靈苗一段春。
J29nB232_p0310c25║楊進士為母孟氏恭人忌日請上堂無名天地之始
J29nB232_p0310c26║有名萬物之母擿下拄杖曰者箇是有名是無名若
J29nB232_p0310c27║道無名有物則有名若道有名且道者箇名箇甚麼
J29nB232_p0310c28║如此委悉得不獨為楊公之母即汝現前諸人無有
J29nB232_p0310c29║一人不從此產出者復曰休言一生二二生三離卻
J29nB232_p0310c30║鉤頭認定盤。
J29nB232_p0311a01║佛誕上堂僧問綠樹鶯聲似曲雕梁燕語如簧此景
J29nB232_p0311a02║此時即不問世尊降誕事如何師曰須彌山上擊金
J29nB232_p0311a03║鐘進曰雲門道一棒打殺與狗子喫他具甚麼眼目
J29nB232_p0311a04║師打曰具者箇眼目進曰某甲即不然師曰你道看
J29nB232_p0311a05║進曰家家門前赫日月太平不用將軍威師曰你聽
J29nB232_p0311a06║得須彌山上金鐘響麼僧罔對師打曰太平寰宇斬
J29nB232_p0311a07║癡頑乃喝一喝曰釋迦老子生也便道大地無寸土
J29nB232_p0311a08║鑊湯無冷處天上天下唯吾獨尊復喝一喝曰雲門
J29nB232_p0311a09║大師來也便道太平原是將軍定那許將軍見太平
J29nB232_p0311a10║一棒打殺與狗子喫貴圖天下太平又喝一喝曰主
J29nB232_p0311a11║山神來也便道世尊你降生則已何必矜誇既大地
J29nB232_p0311a12║無寸土人人皆是佛雲門你雖謂正令提持奈何棒
J29nB232_p0311a13║頭短了打他不著今日因齋不如大家慶贊且道如
J29nB232_p0311a14║何慶贊復喝一喝曰誰人知此意令我憶瞿曇。
J29nB232_p0311a15║師持缽至海鹽闔邑緇素請於天寧寺上堂僧問凡
J29nB232_p0311a16║聖交參即不問德山拓缽事如何師曰山僧今日恰
J29nB232_p0311a17║上堂進曰昔日德山今朝和尚師曰汝分上又作麼
J29nB232_p0311a18║生進曰人人有分箇箇點頭去也師曰汝解點頭麼
J29nB232_p0311a19║僧即喝師曰汝再喝看進曰從來不作者箇見解師
J29nB232_p0311a20║曰情知你喝不出問如何是就路還家句師便打進
J29nB232_p0311a21║曰如何是覿面無私句師又打進曰因甚澂潭不許
J29nB232_p0311a22║臥龍蟠師曰汝且退去問千年名剎八字門開隨波
J29nB232_p0311a23║逐浪漢到者裏如何進步師便打進曰街頭高叫賣
J29nB232_p0311a24║新鮮不是知音不與言師曰今日遇著箇石敢當問
J29nB232_p0311a25║文殊三處過夏因甚古人又道向無寒暑處去師曰
J29nB232_p0311a26║汝道古人舌頭在甚麼處進曰杲日當空無所不照
J29nB232_p0311a27║因甚被片雲遮卻師打曰汝道遮得卻麼進曰大徹
J29nB232_p0311a28║底人本脫生死因甚命根不斷師又打曰命根在甚
J29nB232_p0311a29║麼處僧禮拜師乃曰法鼓停聲久不鳴今朝擊動吼
J29nB232_p0311a30║鹽城西齋老子呵呵笑地轉天翻何幸生蓋楚石琦
J29nB232_p0311b01║公建大法幢於此地五應聖召聲揚闔國復退老於
J29nB232_p0311b02║西齋光潛白下至今三百餘年嗣響無人祖燈晦燄
J29nB232_p0311b03║致使人天失路渡海無舟況鹽官之地人文風雅信
J29nB232_p0311b04║向猶多茲者山僧特入其境一缽千家乞諸高戶幸
J29nB232_p0311b05║有一班善友不忘楚石遺風欲令祖燈挑剔斯響振
J29nB232_p0311b06║揚至意殷殷三請說法而山僧不敢推免欣然登座
J29nB232_p0311b07║汝諸人要識楚石禪師面目麼樓閣萬家火宅裏熏
J29nB232_p0311b08║風來拂盡清涼要識祖燈常煥麼任從宇宙雙丸沒
J29nB232_p0311b09║一點靈光無變更要識斯響不絕麼天籟喚時猶不
J29nB232_p0311b10║覺更加潮打石頭城雖然汝諸人不得孤負西齋老
J29nB232_p0311b11║子亦不得孤負金粟山僧卓拄杖下座。
J29nB232_p0311b12║查給諫王望為母陳氏夫人請對靈小參人之生於
J29nB232_p0311b13║世也所求者福祿壽今太夫人有子王公始以令尹
J29nB232_p0311b14║乃遷諫官御史歷任將三十載太夫人可謂食祿厚
J29nB232_p0311b15║且久也人生七十古尚稱稀今太夫人享年八十有
J29nB232_p0311b16║一康而又寧太夫人可謂得壽高且安也給諫公於
J29nB232_p0311b17║聖天子前乞假歸寧兩載以來承歡膝下給諫公以
J29nB232_p0311b18║盡孝思之心太夫人亦免倚閭之望今以微疾而終
J29nB232_p0311b19║給諫公親受遺訓況森森蘭桂一門送老太夫人可
J29nB232_p0311b20║謂受福嚴且真也夫人生恩重以親為大今給諫公
J29nB232_p0311b21║雖抱終天之恨然視太夫人得此嵩高之壽又視自
J29nB232_p0311b22║己為清白之官視今天下滔滔者亦可以少慼矣山
J29nB232_p0311b23║僧承給諫公與諸搢紳當事敦延主席金粟今持缽
J29nB232_p0311b24║來鹽值太夫人啟手足時親為弔慰見棺槨之美喪
J29nB232_p0311b25║禮之肅特拈西來大意於靈堂一為發揚以資太夫
J29nB232_p0311b26║人逍遙樂國以證無量佛身豎拂子曰汝諸孝眷還
J29nB232_p0311b27║識太夫人面目以證無量佛身麼香煙堆裏瞻應現
J29nB232_p0311b28║其若依俙萬象森羅海印含。
J29nB232_p0311b29║張中翰小白為父諫議螺浮公同母陳氏夫人請對
J29nB232_p0311b30║靈小參玅性圓明離諸名相諸佛菩薩所說三藏十
J29nB232_p0311c01║二部契經乃名相也歷代祖師所立一千七百則公
J29nB232_p0311c02║案乃名相也三教諸子之書百王誥誓之說亦是名
J29nB232_p0311c03║相天下富貴功名田園屋宅父子夫婦亦是名相以
J29nB232_p0311c04║至吾人六尺之軀外而首足皮毛內而五臟六腑總
J29nB232_p0311c05║是名相而玅性圓明何處安立雖則如此殊不知名
J29nB232_p0311c06║相之中亦顯玅性即我螺浮張公與夫人立業興家
J29nB232_p0311c07║夫唱婦隨夫人為善百端實乃菩薩命世張公以進
J29nB232_p0311c08║士起潛郎歷掌三科有功國家澤及生民今且不論
J29nB232_p0311c09║至如轉我荊南兵憲未及三月奉裁其闕老幼哀泣
J29nB232_p0311c10║如失所天苟非我公玅性圓明之所施為又安能有
J29nB232_p0311c11║若此乎然則吾人六尺之軀若無玅性何以支撐富
J29nB232_p0311c12║貴功名田園屋宅父子夫婦若無玅性何以樹立諸
J29nB232_p0311c13║子之書百王之說乃至契經公案若無玅性發揚何
J29nB232_p0311c14║以開覺斯民雖則玅性不雜於名相而名相之中大
J29nB232_p0311c15║顯乎玅性矣今日要見張公與夫人面目玅性圓明
J29nB232_p0311c16║也不難遂以拂子向空點一點曰還見麼如此見得
J29nB232_p0311c17║面目宛然絲不挂何須別處覓遺形若也不見人間
J29nB232_p0311c18║富貴離名相天上玉樓玅性成。
J29nB232_p0311c19║楚石琦禪師塔前拈香天恩三被五剎振起寂照家
J29nB232_p0311c20║聲唯師光大師道師名千秋萬載禪燈炳燿白雲冉
J29nB232_p0311c21║冉兮作師塔幢之華蓋流水潺潺兮為師几案之素
J29nB232_p0311c22║琴白雲不可盡流水亦無窮師之靈塔永鎮寰中。
J29nB232_p0311c23║上堂金粟無法說諸人何所求達摩一隻履投子一
J29nB232_p0311c24║瓶油收來作一擔隨處樂優游可以興雲雨可以作
J29nB232_p0311c25║慈舟不似禿笤帚靠在屋角頭休休何處見風流。
J29nB232_p0311c26║上堂若能轉物即同如來指階上石獅子曰汝試轉
J29nB232_p0311c27║看若能轉得即知靈鷲拈華世尊轉物倒卻剎竿迦
J29nB232_p0311c28║葉轉物如何是盧舍那與老僧過淨瓶來鹽官轉物
J29nB232_p0311c29║喫粥了洗缽去趙州轉物要見金粟轉物麼拈棒一
J29nB232_p0311c30║齊打散。
J29nB232_p0312a01║上堂仁者見之謂之仁智者見之謂之智只如衲僧
J29nB232_p0312a02║見之謂之甚麼十字街頭王鬍子現錢買賣不饒人
J29nB232_p0312a03║拍膝一下。
J29nB232_p0312a04║鹽官安國師塔前拈香海昌一席師為肇闢支撐大
J29nB232_p0312a05║廈鎮壓海隅況乃五湖衲子競頭爭大唐天子親記
J29nB232_p0312a06║室發大機展大用犀牛扇子千古風清虛空法鼓聒
J29nB232_p0312a07║人耳目馬祖八十四員善知識誰道唯有歸宗較些
J29nB232_p0312a08║子且今德業猶存塔幢聳立瞻依禮拜面目現在汝
J29nB232_p0312a09║諸人還見悟空禪師麼赤日行天遠清風匝地生。
J29nB232_p0312a10║持缽歸上堂四月十六出山去七月初六始歸家歷
J29nB232_p0312a11║盡三縣并五鎮風光無限缽盂賒看來都是家中物
J29nB232_p0312a12║何須向外覓生涯雖然汝等不可坐在飯籮內道餓
J29nB232_p0312a13║殺。
J29nB232_p0312a14║密雲悟和尚諱日上堂年年七月七老祖是祥辰老
J29nB232_p0312a15║祖真面目斯夕看巧雲巧雲不易見一年一度生布
J29nB232_p0312a16║之為雨露若箇不沾恩只如知恩報恩一句又如何
J29nB232_p0312a17║道將此一條楖栗棒拈在中原定乾坤。
J29nB232_p0312a18║上堂舉密菴因應菴問如何是正法眼藏密曰破沙
J29nB232_p0312a19║盆師頌曰正法何曾有眼睛囤圇道箇破沙盆掀天
J29nB232_p0312a20║動地無收拾攪得三千海嶽昏咄有收拾此日看來
J29nB232_p0312a21║何所似千年滯貨累兒孫。
J29nB232_p0312a22║中秋上堂靈山指曹谿話孤光炯炯照天下何事男
J29nB232_p0312a23║兒摸壁行千秋孤負月華明。
J29nB232_p0312a24║獨冠敬先師諱日上堂奪得徑山箭首射吳興人後
J29nB232_p0312a25║而入漢陽弓矢一齊傾棲賢刱闢興陽重興六座道
J29nB232_p0312a26║場捻土成金六十唱滅晴川上黃鶴樓中無笛音至
J29nB232_p0312a27║今五載絕消息只見風清與月明。
J29nB232_p0312a28║結制上堂金粟開大爐𩍁柴炭一星不用通身一箇
J29nB232_p0312a29║舊話頭抖摟虛空無處避腳前腳後看來源法法頭
J29nB232_p0312a30║頭歸本位忽然碓觜盡開華請君歸堂且喫茶華開
J29nB232_p0312b01║也未不然直待來年正月半放出春風弄爪牙。
J29nB232_p0312b02║上堂西風忽爾來庭際集深雪凜凜寒氣生諸人凍
J29nB232_p0312b03║徹骨翻思立雪人乃見大英烈所以求道真方得少
J29nB232_p0312b04║林決決決天下盡流芳一華開五葉。
J29nB232_p0312b05║上堂舉雲門曰佛法也大有只是舌頭短師曰雲門
J29nB232_p0312b06║那有佛法若有因甚說不出金粟舌頭遍覆三千界
J29nB232_p0312b07║適殿上烏鵲叫師曰汝見金粟舌頭說法麼然則汝
J29nB232_p0312b08║道所說底是大乘法小乘法宗乘法教乘法金鎖法
J29nB232_p0312b09║開遮法汝若不知問取烏鵲去。
J29nB232_p0312b10║上堂太陽門下日日三秋明月堂前時時九夏因甚
J29nB232_p0312b11║昨夜西風起飄颻雪滿階今朝日頭出依舊洗空階
J29nB232_p0312b12║雖然不得換卻眼睛。
J29nB232_p0312b13║上堂金粟禪大海邊浩無涯歸百川偃鼠飲豈足言
J29nB232_p0312b14║以蠡測枉徒然試觀變化鯤鵬日水擊三千翼負天
J29nB232_p0312b15║卓拄杖曰會麼。
J29nB232_p0312b16║元旦上堂新年佛法如何說世界平鋪玉屑多慶兆
J29nB232_p0312b17║豐年民有賴瑞圖王室太平歌明明一色江山遍了
J29nB232_p0312b18║了千差眼上摩西舍東鄰張李老醉來拍手笑呵呵
J29nB232_p0312b19║且道笑箇甚麼去年鼻孔大垂下今歲眉毛依舊橫
J29nB232_p0312b20║誰識千年桃核裏相看原是舊時人。
J29nB232_p0312b21║上堂北冥有魚其名為鯤鯤之大不知其幾千里也
J29nB232_p0312b22║化而為鳥其名為鵬鵬之背不知其幾千里也金粟
J29nB232_p0312b23║有拄杖子其名為棒棒之大不知其幾千里也化而
J29nB232_p0312b24║為鱗其名為龍龍之角不知其幾千里也𨁝跳上三
J29nB232_p0312b25║十三天築著帝釋鼻孔東海鯉魚打一棒雨似盆傾
J29nB232_p0312b26║會麼不遇張良手空說腹內兵。
J29nB232_p0312b27║解制上堂僧問昔也結時滴水滴凍今也解時華嘯
J29nB232_p0312b28║華開春風滿面送行腳一笠天涯何處留師曰萬里
J29nB232_p0312b29║一條鐵大地無寸土進曰牡丹花下臥貓兒千里萬
J29nB232_p0312b30║里無尋處師曰南北東西有路通乃曰結也無所結
J29nB232_p0312c01║萬里一條鐵解也無所解大地無寸土牡丹華下臥
J29nB232_p0312c02║貓兒殷勤送上長安路。
J29nB232_p0312c03║上堂達摩不會禪孔子不識字相識滿天下知心能
J29nB232_p0312c04║有幾委委南無觀世音吾無隱乎爾。
J29nB232_p0312c05║上堂天清地寧時康道泰三月春光景物賒遊人翫
J29nB232_p0312c06║賞通身快普門大士伸開手摘得桃華觀自在忽然
J29nB232_p0312c07║一陣東風雨狼藉枝頭生感慨會麼不是東風華不
J29nB232_p0312c08║開華開又被風打壞。
J29nB232_p0312c09║揚衛守丕顯為父誥封請上堂皇恩浩蕩重如山誥
J29nB232_p0312c10║贈將軍豈等閒不是一人承雨露何能滿戶集歡顏
J29nB232_p0312c11║春風細柳華應放黃閣絲綸旨幸頒誰謂昦天難可
J29nB232_p0312c12║極綠袍金帶繫腰間雖然且道太翁今日還來受贈
J29nB232_p0312c13║麼雨霽園林華灼灼風清春樹鳥關關。
J29nB232_p0312c14║上堂即心即佛石中有玉非心非佛沙裏無油不是
J29nB232_p0312c15║心不是佛陽春雪曲和者猶稀金粟者裏也無佛也
J29nB232_p0312c16║無心落落閒閒絕古今無事康僧橋上立菜華一片
J29nB232_p0312c17║是黃金。
J29nB232_p0312c18║上堂但參活句莫參死句如何是祖師西來意庭前
J29nB232_p0312c19║柏樹子是死句如何是佛三腳驢子弄蹄行是死句
J29nB232_p0312c20║且道如何是活句茫茫宇宙人無數幾箇男兒是丈
J29nB232_p0312c21║夫。
J29nB232_p0312c22║上堂千說萬說不如不說因甚不說誰家灶內火無
J29nB232_p0312c23║煙。
J29nB232_p0312c24║上堂舉雲門因僧問如何是諸佛出身處門曰東山
J29nB232_p0312c25║水上行佛果曰天寧則不然如何是諸佛出身處熏
J29nB232_p0312c26║風自南來殿閣生微涼師曰金粟又不然如何是諸
J29nB232_p0312c27║佛出身處夜短眠不足天明睡正香。
J29nB232_p0312c28║楊文學二顯為室小祥請上堂去年今日事堪哀千
J29nB232_p0312c29║手大悲輓不回今年此日腸仍斷伊人一去不歸來
J29nB232_p0312c30║歸來歸來啼鳥落華春夢斷圓音一點笑顏開。
J29nB232_p0313a01║上堂春山青春水綠達摩齒雲門足何處討風流平
J29nB232_p0313a02║空遭委曲至今不關風步步沒行路攛下拄杖曰汝
J29nB232_p0313a03║見祖師舌頭麼。
J29nB232_p0313a04║上堂萬法是心光諸緣唯性曉本無迷悟人只要今
J29nB232_p0313a05║日了既無迷悟人又了箇甚麼南泉斬貓歸宗斬蛇
J29nB232_p0313a06║汝道是何意旨眾無對師曰了。
J29nB232_p0313a07║上堂丹霞燒木佛院主眉鬚落直下如委悉招殃豈
J29nB232_p0313a08║是錯錯錯眉鬚偶爾墮通身俱踊躍。
J29nB232_p0313a09║上堂今朝四月八木佛是生日供養好燒卻好良久
J29nB232_p0313a10║曰昨宵一夜黃梅雨洗出古人自在心。
J29nB232_p0313a11║上堂舉佛照曰棒頭撥著活衲僧正法眼藏增高價
J29nB232_p0313a12║師曰金粟則不然棒頭撥著活衲僧正法眼藏不值
J29nB232_p0313a13║一文。
J29nB232_p0313a14║上堂洞山有五位金粟只一位為甚只一位唯吾獨
J29nB232_p0313a15║尊。
J29nB232_p0313a16║上堂入得金粟門過得祖師關如何是祖師關趙州
J29nB232_p0313a17║勘婆子鼻孔被人穿汝道趙州穿婆子底婆子穿趙
J29nB232_p0313a18║州底有僧出眾一喝師曰又穿卻一箇。
J29nB232_p0313a19║上堂砍卻德山手有棒打不得截斷臨濟舌有口喝
J29nB232_p0313a20║不得擎叉舞笏輥木毬總是小兒閒伎倆現成公案
J29nB232_p0313a21║不須拈誌公原是閒和尚。
J29nB232_p0313a22║上堂今朝五月五家家縣艾虎所畏疫鬼侵故喫雄
J29nB232_p0313a23║黃酒禪和無錢買妖怪盡來擾金粟為汝驅邪去也
J29nB232_p0313a24║卓拄杖曰急急如律令毒氣化烏有汝道拄杖子有
J29nB232_p0313a25║多少神通便能如此復卓一下曰一一超佛祖。
J29nB232_p0313a26║上堂今朝六月六無人不汗出一身白汗流清風下
J29nB232_p0313a27║載足諸人果如斯不負到金粟。
J29nB232_p0313a28║上堂今朝中元節薦拔事忙迫大鬼小鬼來各與一
J29nB232_p0313a29║分食明年此日仍復臨去去來來無休歇不如直下
J29nB232_p0313a30║息心馳不作鬼兮不作佛又作箇甚麼十字街頭石
J29nB232_p0313b01║敢當歲歲朝朝閒不徹。
J29nB232_p0313b02║上堂二十餘年坐此曲彔床橫說豎說有一句子未
J29nB232_p0313b03║曾說著如今年老心孤藏畜不得稱時說出布施諸
J29nB232_p0313b04║人只是諸人不得作尋常觀可以移風易俗可以入
J29nB232_p0313b05║聖超凡可以火宅駕車可以華街柳巷要見者一句
J29nB232_p0313b06║麼無底籃兒滿盛歸。
J29nB232_p0313b07║祈雨上堂去年祈雨難為說青天兩月無霹靂今年
J29nB232_p0313b08║祈雨倍如斯長空三月望雲霓鼓鑼捶破無處討禪
J29nB232_p0313b09║和箇箇執楊枝赤日炎威未足畏傾湫倒嶽思來時
J29nB232_p0313b10║行雨龍王休瞌睡當頭一棒雨淋灕大眾看看行雨
J29nB232_p0313b11║龍王發惡去也汝等各自顧取袈裟角。
J29nB232_p0313b12║退院上堂道本無形遇緣而應來也月印千江去也
J29nB232_p0313b13║風生大塊來來實不來跨下不曾離卻揚州鶴去去
J29nB232_p0313b14║實不去大地都是一金粟只如腳下雲生臨行增感
J29nB232_p0313b15║又作麼生釣盡煙波蓑笠冷錦鱗未遇用工難金山
J29nB232_p0313b16║有話無人會收拾絲綸過別灘。
J29nB232_p0313b17║
J29nB232_p0313b18║
J29nB232_p0313b19║
J29nB232_p0313b20║天王水鑑海和尚住金粟語錄卷一