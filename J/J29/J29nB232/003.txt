J29nB232_p0318b01║天王水鑑海和尚住金粟語錄卷三
J29nB232_p0318b02║嗣法門人居士黃明震楊耀祖等編
J29nB232_p0318b03║記
J29nB232_p0318b04║查給諫夢記
J29nB232_p0318b05║人生於世，一夢也，何夢中又有夢耶？夫夢者，幻化不
J29nB232_p0318b06║實之謂也，何遇而靈驗，往往先知？豈弘闡祖道，事屬
J29nB232_p0318b07║非常，山川召呼，神龍有以曉人耶？是以安樂公報瑤
J29nB232_p0318b08║田之夢，即菴于雲居，祇一粥之緣；潭龍王奉金匙之
J29nB232_p0318b09║食，元叟于徑山，有一十八載之住。祖庭待人，振起先
J29nB232_p0318b10║業，爰自豫有定數，豈與尋常泛泛住持者之來哉？丙
J29nB232_p0318b11║辰秋，虎林方伯李公，以金粟之席，數年住持不得其
J29nB232_p0318b12║人，頹然傾廢，舉余輓回說法，即下檄嘉興尹海鹽令
J29nB232_p0318b13║敦延。海鹽給諫查公王望，一夜夢于萬頃波中，涌出
J29nB232_p0318b14║一圓古鏡，約有數百億萬斤。初起似有黑氣，漸而升
J29nB232_p0318b15║高，光明照耀，天地一色。而空中有神，呼公出手扶持，
J29nB232_p0318b16║公竭力支撐，忽而覺。司門者乃傳府公有函至，發讀
J29nB232_p0318b17║則知請余。公曰：「異哉！疇昔之夢，乃師字也。」繇是遍告
J29nB232_p0318b18║當事與諸同人曰：「吾素倔強，獨知之有儒。至如諸方
J29nB232_p0318b19║尊宿，從未接見。今金粟之請水師也，吾非改前轍，從
J29nB232_p0318b20║事其道。吾視吾夢，蓋與水師有一段因緣。」遂躍然而
J29nB232_p0318b21║起，率諸紳迎余入院。第金粟荒涼之甚，僧規殆盡，居
J29nB232_p0318b22║民承閒侵擾。及余至，一番清理整頓，方復舊觀。雖怨
J29nB232_p0318b23║誹繼起，賴公之杵可伏。住三秋，辭退。公仍迎余出院，
J29nB232_p0318b24║復謂余言曰：「吾昔夢可足徵矣。師前以革弊之故，招
J29nB232_p0318b25║細人萋菲，豈古鏡初升，黑氣之障乎？吾力維持，豈神
J29nB232_p0318b26║呼出手扶特乎？此二事不足為奇。所奇者，數百億萬
J29nB232_p0318b27║之古鏡，而能飛騰上升，吾謂師非凡器也。且愈升而
J29nB232_p0318b28║愈明，吾謂師至高明而道中庸也。是以丐師一言，為
J29nB232_p0318b29║吾記之。」余曰：「某固陋無似之夫，何敢當為應夢之人
J29nB232_p0318b30║或神龍？使公知儒釋為不二，大道如虛空，虛空豈有
J29nB232_p0318c01║分別隔礙哉？」公唯唯，遂為記。
J29nB232_p0318c02║儀真地藏禪寺重興記
J29nB232_p0318c03║地藏寺重興落成矣，請記於諸名公。諸公咸謂余知
J29nB232_p0318c04║文義，識道理，當自記，庶鬼神呵護，使事傳而不朽。余
J29nB232_p0318c05║應之曰：嗚呼！天下豈有不朽之事哉？同泰之宮，非不
J29nB232_p0318c06║固矣，至今化為烽燧；永寧之塔，非不堅矣，亦乃遷於
J29nB232_p0318c07║谷王。且蒙莊有曰：「藏舟於壑，藏山於澤，謂之固矣。然
J29nB232_p0318c08║而夜半有力者負之而走，昧者不知也。」蓋世人不知
J29nB232_p0318c09║造物之機，達生之理，徒守形蹟之久長，不亦謬而且
J29nB232_p0318c10║惑乎？故吾聖人於無常幻化之中，指出真常不滅之
J29nB232_p0318c11║道，使人人知白雲有變，青山不老，春夢喚回，覺性恒
J29nB232_p0318c12║在。然而欲資明斯道，必乃藉其勝場。勝場不立，曷以
J29nB232_p0318c13║闡之？譬如人之心性，寄於一身，離身無以見乎心性。
J29nB232_p0318c14║夫心性者，道也；人身者，場也。由此觀之，無場不能顯
J29nB232_p0318c15║發乎斯道。是以天下寺廟，乃聖人出世開道之勝場
J29nB232_p0318c16║也。歷代王臣賢士，莫不竭其力為金湯焉。至如兇頑
J29nB232_p0318c17║不肖之人，望其塔廟，聞其梵音，莫不敬信之心生焉。
J29nB232_p0318c18║為其聖人窮精極神，開覺斯民者如此，而人傾誠荷
J29nB232_p0318c19║感，知有由來，亦如此也。儀真地藏寺，考邑志，刱立於
J29nB232_p0318c20║宋建炎間淮海肇禪師。至明太祖洪武十三年，敕建
J29nB232_p0318c21║為地藏禪寺，賜主僧號曰文彬，歲以崑山衛糧屬寺
J29nB232_p0318c22║所需。至成祖遷北平，厥糧寢，僧徒散，寺散漸廢。嘉靖
J29nB232_p0318c23║二十八年，後軍王公汝立重修。天啟二年，中翰汪公
J29nB232_p0318c24║鑣又修。迨　國朝順治庚寅，操江李公棲凰再修。然
J29nB232_p0318c25║興修至再，多是補偏葺壞而已。康熙壬寅，寺僧松石
J29nB232_p0318c26║見寺漸至剝蝕，不勝興嗟。遂持幣牘走楚，力延於余。
J29nB232_p0318c27║謂余重闢荊南天王，有合叢林規度。且四朝煙沒之
J29nB232_p0318c28║天王，又在狼窩虎穴之場中，計日而就。故殷殷懇請。
J29nB232_p0318c29║余憐其誠，慨然而來。至乙巳，因事仍返轍江陵。庚戌，
J29nB232_p0318c30║念功業未成，再鼓鑾江之棹。辛亥，乃得新安許君繼
J29nB232_p0319a01║先毅然荷肩，重建萬佛大閣，并嚴飾毘盧、大悲、萬佛
J29nB232_p0319a02║等像，而供具悉備。幢幡飄颻，樓閣門開，光射諸天矣。
J29nB232_p0319a03║然寺繼此而振興，實許君引導之力。明年，王君春宇
J29nB232_p0319a04║重修大雄之殿。是年，劉君燿宇重建地藏寶殿。又明
J29nB232_p0319a05║年，參戎吳公介臣、鳩鹺使王公興周、運副何公調之，
J29nB232_p0319a06║暨劉德鎮等重修山門，仍新金剛之像。而應供之堂、
J29nB232_p0319a07║香積之廚久廢，余攃其址而新之，以為叢林輔翼。一
J29nB232_p0319a08║時叢林煇映，不減洪武敕建無恙時。且此寺建自宋
J29nB232_p0319a09║及今，幾五百餘年。禪燈不照，斯道罔聞。甲乙相傳，十
J29nB232_p0319a10║方靡屬。嗟乎！如此寧不徒有其場，孤負山靈哉？今余
J29nB232_p0319a11║承乏茲山，建立滹沱宗旨。遂拈棒喝，聊作指南。況賢
J29nB232_p0319a12║宰官、士大夫輩，有外護干城者、有登堂倡和厥道者，
J29nB232_p0319a13║咸是一時氣運浸昌，非敢曰人能弘道。且古有曰：盛
J29nB232_p0319a14║乃衰之兆也。吾甚懼之。唯望後來主是席者，力而輓
J29nB232_p0319a15║之。庶聖人說法有場，而斯民之覺性亦乃恆明。則余
J29nB232_p0319a16║與修建諸公之心，均不朽矣。
J29nB232_p0319a17║尺牘
J29nB232_p0319a18║復棲賢大師
J29nB232_p0319a19║吾門有十科，有善說法者、解空者、神通者、多聞等者，
J29nB232_p0319a20║所謂十大弟子各有一能，要求兼而全者，莫如吾佛，
J29nB232_p0319a21║故號曰能仁。儒門亦有四科，有德行者、言語者、政事
J29nB232_p0319a22║者、文學者，亦謂十大弟子各長一端，要求兼而全者，
J29nB232_p0319a23║莫如尼山，故號曰至聖。又如人之子弟，有起家者、刱
J29nB232_p0319a24║業者、守成者、蕩廢者，要求繼志述事，纘緒鴻業，為人
J29nB232_p0319a25║百年天下之基者，莫如武王。嗚呼！吾祖庭、吾法道，亦
J29nB232_p0319a26║未嘗不望如武王之為人之興隆也。棲賢法席，先人
J29nB232_p0319a27║興建唱道之區，亦天童徑山法流燈照之所，我肯忘
J29nB232_p0319a28║於祖宗之地，廢同腐艸，坐視而不念及之耶？即吾弟
J29nB232_p0319a29║值此落莫不寧之秋，雖則不能興修振舉，且有志不
J29nB232_p0319a30║令蕩廢而能守成之，此為弟子者一能矣。若蒙者退
J29nB232_p0319b01║鼓久打，年來已完地藏樓臺殿閣之功，亦覓得恆產
J29nB232_p0319b02║幾畝，免令終朝乞食，或鼾鼾睡到日三竿，試問兒童
J29nB232_p0319b03║是何時？此我勇退之一能也。然吾弟當體先人志，堅
J29nB232_p0319b04║意住守，庶忠臣孝子而名充矣。但未知何時入楚登
J29nB232_p0319b05║祖堂，與諸弟一共話也。悵悵！
J29nB232_p0319b06║復陸侍御鶴田（諱光旭）
J29nB232_p0319b07║門下所舉　世祖皇帝被圓照一拳，甚有悟處，乃判
J29nB232_p0319b08║曰：正是一拳擊碎五鳳樓。門下可謂知言也。即今當
J29nB232_p0319b09║湖有一戲珠樓，貧道思欲一拳擊碎，第未知此樓還
J29nB232_p0319b10║受此拳否？雖則臨河不可賣水，然亦可使波瀾蕩漾，
J29nB232_p0319b11║平興三尺，則五鳳戲珠，能不突出天外哉？而圓照金
J29nB232_p0319b12║粟，又豈不為執鞭之人哉？呵呵！區區寱語，奚足舉似？
J29nB232_p0319b13║又
J29nB232_p0319b14║聞湖珠樓久之，今為親面，果然八面玲瓏，清風襲人。
J29nB232_p0319b15║貧道欲彩插當頭，華鋪錦上，所以一拳拳碎此珠樓，
J29nB232_p0319b16║一踢踢翻當湖水，大家出手展家風，雲峰雲峰何以
J29nB232_p0319b17║已？門下又云：借貧道四大作珠樓，一拳何處下手？貧
J29nB232_p0319b18║道四大是珠樓，皮袋一靈光不收，拳短打人都不著，
J29nB232_p0319b19║不如自打見風流。堪笑了元枝外節，輸人玉帶當機
J29nB232_p0319b20║籌。雖然，古德有曰：盡大地無寸土。不知此樓安立何
J29nB232_p0319b21║處？者裏不會，貧道一拳盡大地都要打碎，又況此樓
J29nB232_p0319b22║不在大地中而受此拳耶？今問門下：四大本空，如何
J29nB232_p0319b23║作得珠樓？者裏道得十成，也贈一領雲山衲衣。其若
J29nB232_p0319b24║沉吟，將雲峰華園輸我退寓。
J29nB232_p0319b25║復楊進士慈菴（諱耀祖，時士，金陵醫王。）
J29nB232_p0319b26║來諭左右底生死大事，總要貧道了卻。今說箇喻子，
J29nB232_p0319b27║以明斯事。譬如貧道是箇楊太醫，左右是箇簡親王，
J29nB232_p0319b28║王有病命醫，太醫無有不竭其力、用其心者，唯王但
J29nB232_p0319b29║覓方之多、藥之廣，又不恆服，亦不善服，又不忌口，亦
J29nB232_p0319b30║不忌身，或見少效，又去食東家湯、西家散，是以藥亦
J29nB232_p0319c01║雜，病亦亂，如此欲求病瘳身安，不亦難乎？且總歸之
J29nB232_p0319c02║太醫手段不高。嗟乎！太醫亦無可奈何，今願王乃識
J29nB232_p0319c03║醫者意也。須知有病自家醫，勿求方多藥廣，然不須
J29nB232_p0319c04║一粒可以回生，是以真實告之曰：參則真參，悟須實
J29nB232_p0319c05║悟。
J29nB232_p0319c06║又
J29nB232_p0319c07║尊翰云：舉筆落文字，開口成雙橛。既舉筆、開口都不
J29nB232_p0319c08║是，又去支離講解耶？先德有言：依他作解，障自悟門。
J29nB232_p0319c09║今之直下不能脫手者，過在胸中有如許集物。譬如
J29nB232_p0319c10║古鏡不明，乃因面上有垢，若去其垢，鏡自明矣。況又
J29nB232_p0319c11║集其塵垢，欲求其明，豈可得乎？左右察之，以為何如？
J29nB232_p0319c12║又
J29nB232_p0319c13║人之生於世也，不可一日無飲食，苟缺之，則思念之
J29nB232_p0319c14║心不能須臾忘也。且資身小事，尚須臾不忘，況立吾
J29nB232_p0319c15║人之大事者，何可須臾忘之？苟不須臾相忘，道在是
J29nB232_p0319c16║矣。
J29nB232_p0319c17║簡查都諫王望（諱培繼）
J29nB232_p0319c18║恭惟台臺足下，儒門柱石、釋氏金湯，具清白眼而持
J29nB232_p0319c19║世、開佛祖胸以護僧。德澤萬品，東南一人，此諸方所
J29nB232_p0319c20║仰重，非不肖海之私言也。茲維先師翁費隱容和尚
J29nB232_p0319c21║示寂，辛丑春火浴後，舍利無算，齒牙俱不壞。諸弟子
J29nB232_p0319c22║分布舍利，閩楚浙四山建塔，金粟即其一也。金粟舍
J29nB232_p0319c23║利，塔上一十七年無銘，而舍利光明，闇然不彰。今海
J29nB232_p0319c24║不揣顓愚，謹撰行狀一冊，懇求台臺董狐之手，布施
J29nB232_p0319c25║一銘。放出舍利光明，照天照地，垂鎮金山，千秋瞻仰。
J29nB232_p0319c26║伏冀大悲不吝，欣然賜允。祖庭幸甚！不肖幸甚！
J29nB232_p0319c27║與許檀越頤民嵩期伯仲
J29nB232_p0319c28║昔韓昌黎為絳州刺史，馬彙作行狀曰：司徒公之薨
J29nB232_p0319c29║也，刺史刺臂血書佛經，期以報德。又曰：居喪有過人
J29nB232_p0319c30║行，是以掇其大者書之。然則吾人一身，絲毫不可相
J29nB232_p0320a01║犯，況其欲刺而出血耶？蓋誠明之性，發於至極之用，
J29nB232_p0320a02║故無所吝惜也。賢伯仲連月為終天莫報之德，昦天
J29nB232_p0320a03║罔極之思，悴形勞神，不無苦矣。雖是人子本分，哀情
J29nB232_p0320a04║似亦過之，益見誠明之性，發於至極之用也。雖未刺
J29nB232_p0320a05║血書經，七七日內，經聲琅琅，梵唄鏗鏗，投誠運悲，聖
J29nB232_p0320a06║真感格，令先君藉此已逍遙樂國矣。如此，寧不勝其
J29nB232_p0320a07║刺血書經者？蓋在一誠而感，不在形跡異同為孝。賢
J29nB232_p0320a08║伯仲誠明之行，可謂達孝矣。山僧貧道，不能光大孝
J29nB232_p0320a09║幕，唯其言而闡揚之，伏冀照察不一。
J29nB232_p0320a10║與許邑侯酉山（諱三禮）
J29nB232_p0320a11║昨在貴署所論無極等說，蓋素聞左右振鐸海昌，弘
J29nB232_p0320a12║宣聖學。茲以楊子丕顯，因為良晤，不意一言挫服，遂
J29nB232_p0320a13║欲歸余為師。余則何以當師哉？唯芻蕘不禁，總恃哲
J29nB232_p0320a14║人無我，君子同風。所論更有未盡者，今筆之簡端，再
J29nB232_p0320a15║陳青覽。聖人曰：天命之謂性。此天者，謂何天耶？若蒼
J29nB232_p0320a16║蒼之天，虛無浩杳，芒乎無知，何能賦吾人之性？殊不
J29nB232_p0320a17║知此天者，乃吾人之本源，無極之正體也。一貫之宗，
J29nB232_p0320a18║不出於此；無隱之道，豈外是乎？然吾人終日戴此天、
J29nB232_p0320a19║履此地，施為種種，弄巧百端，竟不知此天，寧不惜哉？
J29nB232_p0320a20║所以立吾人之性，號召萬物，主盟乾坤，而靈靈蕩蕩，
J29nB232_p0320a21║無有盡藏。至如率性之謂道，修道之謂教，乃是太極
J29nB232_p0320a22║邊事，亦是粗蹟，茲故不論。又左右云：人之視聽異於
J29nB232_p0320a23║禽獸者，以其非理勿視，非理勿聽，而禽獸雖有視聽，
J29nB232_p0320a24║則不知其視聽之所以左右，可謂見道之淵源，察物
J29nB232_p0320a25║之真情者矣。然人之視聽非止異於此，人之眼見色
J29nB232_p0320a26║能分青黃赤白黑，耳聽聲能辨宮商角徵羽，而頭頭
J29nB232_p0320a27║洞徹、物物了明，然則禽獸何能爾焉？既是頭頭物物
J29nB232_p0320a28║有如此明白，是乃伊誰之力？又伊誰使之而靈通變
J29nB232_p0320a29║化耶？陽明不曰：吾人有良知，吾人有良能。分色之深
J29nB232_p0320a30║淺，辨音之清濁，詎非此良知良能乎？若協於一體，布
J29nB232_p0320b01║於四肢，八面玲瓏，千手難敵矣。且禽獸之視聽在無
J29nB232_p0320b02║極之初，未嘗不與人同，奈何展轉蒙昧，是乃異於人
J29nB232_p0320b03║也。又明德之體任亙萬古今，而本體光明閃灼，毫無
J29nB232_p0320b04║變異，雖吾人為物欲所染，用明而明，一旦光明洞燭，
J29nB232_p0320b05║究竟與明德本體全無有損益。蓋明德之體活活鱍
J29nB232_p0320b06║鱍，散之則為萬事，斂之則一物不存，是何物而能損
J29nB232_p0320b07║益此明德哉？
J29nB232_p0320b08║象贊
J29nB232_p0320b09║天童悟金粟容棲賢敬三世祖圖
J29nB232_p0320b10║天童崛起，金粟親傳。棲賢承統，瓜瓞綿綿。滹沱派遠
J29nB232_p0320b11║兮，波翻大地；東山苗裔兮，華發爭妍。信源流之有自，
J29nB232_p0320b12║果發用而多玄；實本大以葉茂，始裕後而光前。播宗
J29nB232_p0320b13║風兮，人天仰止，得路而還；驅邪見兮，法門正大，不致
J29nB232_p0320b14║以顛。太白嶙峋兮，巍巍乎獨振寰中；金山勢迥兮，氣
J29nB232_p0320b15║吞雲漢，孰可比肩？郢陽月皎兮，娟娟乎夜映晴川。祖
J29nB232_p0320b16║翁父子誇雄傑，道標垂示萬斯年。
J29nB232_p0320b17║天童金粟棲賢師并楊公五世圖
J29nB232_p0320b18║不是賓主四人，亦非君臣五位，等閒坐在一處，說道：
J29nB232_p0320b19║山西是吾祖發祥之地，豈可忘之？西河弄獅子，乃昭
J29nB232_p0320b20║祖之家也；滹沱施棒喝，乃玄祖之家也。茲以楊公描
J29nB232_p0320b21║歸山西，所謂祖父從來不出門，歸家盡是兒孫事。楊
J29nB232_p0320b22║公，汝何幸亦入此隊中，豈大年重來，輓吾道將墜地
J29nB232_p0320b23║耶？
J29nB232_p0320b24║康僧
J29nB232_p0320b25║金陵為吳主求舍利長干之塔，實師初立；南海岸上
J29nB232_p0320b26║施茶湯金粟之席，為師始興。願大悲深幾萬里，迢迢
J29nB232_p0320b27║來自康居國。雖非達摩傳心印，澤惠叢林稱聖僧。
J29nB232_p0320b28║五聖（金粟繭紙箋藏，今僅存四十餘軸，或云宋賜，或云五聖書。）
J29nB232_p0320b29║廓然云無誰識有，五靈通顯赫山門。力輔現偉衣冠
J29nB232_p0320b30║者五人，入寺書箋藏經，至今金粟珍惜，稱為奇觀。我
J29nB232_p0320c01║住此山親試驗，卜筮如在掌中看。靈從何來聖何起，
J29nB232_p0320c02║一點丹心徹夜寒。
J29nB232_p0320c03║自贊（楚菴璨監院請）
J29nB232_p0320c04║者箇漢，無可比，福不及中峰，慧難方玅喜，二十年來
J29nB232_p0320c05║跨大步，齷齪之聲無所取。興天王，住金粟，赤手平空
J29nB232_p0320c06║喧宇宙。楚禪楚禪有何云？當家種艸天然骨。
J29nB232_p0320c07║又（雲澤旵侍者請）
J29nB232_p0320c08║參禪不過明理，讀書不過知義，理義之道，學者通之，
J29nB232_p0320c09║何故自謂天上天下唯汝獨尊？是以居楚人謂汝為
J29nB232_p0320c10║楚狂，居吳人謂汝性大，此何謂耶？咄！鷽鳩奚識老鵬
J29nB232_p0320c11║之舉哉？
J29nB232_p0320c12║雜著
J29nB232_p0320c13║壽慈菴楊進士五十序
J29nB232_p0320c14║天下有大壽，歷而千古，繩然相繼，不曰道，則曰德。道
J29nB232_p0320c15║之於世不摩，堯舜至今尚在；德之於世不易，周孔萬
J29nB232_p0320c16║古恆聞。苟不以道德為壽，縱身延千年，滅而無聞，亦
J29nB232_p0320c17║為夭矣，何名為壽乎？夫道德也者，豈易言哉？請試論
J29nB232_p0320c18║之。本出乎無言，無言豈謂無言焉？出乎機，入乎機，而
J29nB232_p0320c19║無蹟也，亦無始也。是以劫窮世盡，渠乃不知。蓋渠無
J29nB232_p0320c20║國土，亦無聲臭，風寒暑溼之不及，喜怒哀樂之不聞，
J29nB232_p0320c21║況能覆載天地，刻雕眾形，長于上古，澤及萬世，而造
J29nB232_p0320c22║于吾人者，又何終窮哉？然而朝菌不知晦朔，蟪蛄不
J29nB232_p0320c23║知春秋，唯至聖者知之。慈菴楊君，今歲桂月五旬大
J29nB232_p0320c24║壽，繇是進之以道德之說為君祝。唯道德之于君者，
J29nB232_p0320c25║君得之矣。君何以為得焉？曰：問之沙翁。沙翁曰：當問
J29nB232_p0320c26║自己。自己不知，問之蒲團。蒲團不知，問之踊猛。踊猛
J29nB232_p0320c27║不知，問之豁然。豁然曰：在是矣。其是以為壽者，又何
J29nB232_p0320c28║有終古者哉？
J29nB232_p0320c29║題莊翰林觀音畫象
J29nB232_p0320c30║圓通秀謂黃山谷曰：「汝以豔語動天下人淫心，不止
J29nB232_p0321a01║馬腹，正恐生泥犁耳。」山谷由此而懼。茲澹菴以翰林
J29nB232_p0321a02║之學，不施於無用之處，顓畫觀音大士法象一藏，使
J29nB232_p0321a03║天下人瞻之仰之，寧非山谷懼而改作耶？雖然，大士
J29nB232_p0321a04║無相，隨類現身，眾生沒在諸苦，睹此有以拯拔，此又
J29nB232_p0321a05║澹菴濟世之一端也，有心者其宜審之。
J29nB232_p0321a06║題真如寺募冊
J29nB232_p0321a07║鹽之城南四十里，有寺曰真如，在崇山峻嶺、茂林修
J29nB232_p0321a08║竹間。傳聞建立於吳晉時，為浙西一大名剎。奈歲月
J29nB232_p0321a09║侵久，風雨飄颻。瓊樓玉殿，鄰于瓦礫；金容象好，盡被
J29nB232_p0321a10║雲封。嗟乎！山之不靈，有若斯耶？茲智上人向余乞言，
J29nB232_p0321a11║以勸鹽之樂善君子，一解錦囊，以襄厥事，即名山佛
J29nB232_p0321a12║國，頓見光煇矣。其若泥多佛大之說，又何須區區而
J29nB232_p0321a13║再告焉？丁巳午日，金粟寓人題於天寧寺之千佛閣
J29nB232_p0321a14║下。
J29nB232_p0321a15║祭雲澤旵侍者文
J29nB232_p0321a16║康熙十七年十月朔五日，旵歿。三朝金粟寓人謹治。
J29nB232_p0321a17║以時羞之奠，告汝旵侍者之靈。嗚呼！汝從吾于儀之
J29nB232_p0321a18║地藏，年僅十七歲，學而穎異，朝夕克勤，過人之資，期
J29nB232_p0321a19║汝成立。而復從吾住鹽之金粟，汝年已二十四歲，學
J29nB232_p0321a20║日益精，志日益立，稠人廣眾，咸以悅心，上林新篁，不
J29nB232_p0321a21║同散木，況陸沉下版，冰檗備嘗。吾不獨以侍者參得
J29nB232_p0321a22║禪向人告，亦常曰：「旵侍者如此行去，他日福緣未易
J29nB232_p0321a23║量也。」孰意過勞，遂爾而亡。嗚呼！秀而不實者有矣夫！
J29nB232_p0321a24║且顏氏子四八而歿，尚稱短命，今汝又折八歲，其造
J29nB232_p0321a25║物者之相奪，使汝不能成器乎？今吾屬望已矣也，天
J29nB232_p0321a26║何喪我哉！天何喪我哉！然汝昔之所學，有未足處。今
J29nB232_p0321a27║吾指汝到家，唯汝有靈，鑒徹斯事，始謂吾不負汝也。
J29nB232_p0321a28║通身無縫罅，大塊是文章，在世即世，隨處優游，亦始
J29nB232_p0321a29║謂汝不負吾也。嗚呼！唯汝有靈，其知我言耶？其不知
J29nB232_p0321a30║我言耶？尚饗。
J29nB232_p0321b01║雜偈
J29nB232_p0321b02║金粟即事八首
J29nB232_p0321b03║千僧井
J29nB232_p0321b04║古井龍蟠地脈香，千僧共飲見源長。豈知一滴漕谿
J29nB232_p0321b05║水，金粟流通浩淼茫。
J29nB232_p0321b06║娑羅樹
J29nB232_p0321b07║娑羅古樹植何年，葉葉枝枝翠色鮮，想是昔時受記
J29nB232_p0321b08║莂，今來此地蔭人天。
J29nB232_p0321b09║獨桑鼓
J29nB232_p0321b10║頑皮枯木響何來，獨樹無心聲似雷，幾度敲時誰入
J29nB232_p0321b11║耳，忽然聞得笑顏開。
J29nB232_p0321b12║康僧橋
J29nB232_p0321b13║何事當年欲度人，長虹橫跨接通津，看他兩岸尋源
J29nB232_p0321b14║者，不過此橋路不親。
J29nB232_p0321b15║金粟山
J29nB232_p0321b16║九十九峰此最尊，千嵒腳下盡兒孫，撐天猶見通身
J29nB232_p0321b17║眼，指點遊人立腳跟。
J29nB232_p0321b18║禮密祖象
J29nB232_p0321b19║金粟堂中老作家，不才何幸侍阿爺。添香換水陳時
J29nB232_p0321b20║食，那盡兒孫孝一些。
J29nB232_p0321b21║禮費師翁舍利塔
J29nB232_p0321b22║慇懃稽首見師翁，舍利光中一點通，我住此山承雨
J29nB232_p0321b23║露，千年香火媿難弘。
J29nB232_p0321b24║募修大殿
J29nB232_p0321b25║赤烏之殿日頹傾，風雨如來滿面塵。一笠於今通蓋
J29nB232_p0321b26║覆，黃金殿上露全身。
J29nB232_p0321b27║與廣陽楊慈菴居士（法名原濟）
J29nB232_p0321b28║佛祖相傳箇拄杖，贈君朝暮好揩摩，通天徹地光明
J29nB232_p0321b29║現，驗盡諸方佛與魔。
J29nB232_p0321b30║寄武昌黃明震居士
J29nB232_p0321c01║鄂渚黃龍機祖庭，賴君寶杵護全型。撫公近日添新
J29nB232_p0321c02║構，好起沙翁逸老亭。
J29nB232_p0321c03║次許石園令公惠山泉韻
J29nB232_p0321c04║源頭活潑石泉香，流出人間滋味長，一種現成受用
J29nB232_p0321c05║處，臨流不飲爭清涼。
J29nB232_p0321c06║令公諱維祚，及晤我輩中人，又擬泉贈之北人。
J29nB232_p0321c07║可是滹沱一脈來，靈源浩浩亦悠哉。南方近日多憔
J29nB232_p0321c08║悴，雨露蒼生正眼開。
J29nB232_p0321c09║贈孫孝穆學士
J29nB232_p0321c10║一雙白眼持今世，兩衲清風振古綱。不是無心任大
J29nB232_p0321c11║業，且來林下學佯狂。
J29nB232_p0321c12║寄示天主念法孫
J29nB232_p0321c13║丈夫須是英雄骨，扶豎門風孰可人。此日渚宮衛法
J29nB232_p0321c14║社，干戈叢裏要心真。
J29nB232_p0321c15║示先覺
J29nB232_p0321c16║誰為先覺誰後覺？覺了方知本覺無。剩得一雙窮相
J29nB232_p0321c17║手，好來東壁挂葫蘆。
J29nB232_p0321c18║赴金粟以地藏委楚菴住持
J29nB232_p0321c19║十載真州闡化機，法幢興建頗光煇。於今珍重毋狼
J29nB232_p0321c20║藉，方見克家有指揮。
J29nB232_p0321c21║與查王望諫議乞師翁金粟塔上之銘
J29nB232_p0321c22║雨歇金山翠欲流，光明塔上望垂眸，筆尖錦繡千峰
J29nB232_p0321c23║起，舌底煙雲萬壑收。撥動祖燈煇佛日，點開法眼照
J29nB232_p0321c24║閻浮，查公何似張公後？一銘相傳價莫酬。
J29nB232_p0321c25║遊陸鶴田侍御雲峰園次壁間晦山禪師韻
J29nB232_p0321c26║雲峰峻拔世稱稀，百畝芳園樹色肥，竹石無心鳥自
J29nB232_p0321c27║語，山林有意客相依。曠觀那惜支笻杖，徑轉仍隨蹋
J29nB232_p0321c28║蘚衣，未至不知天地大，主賓譚暢到斜暉。
J29nB232_p0321c29║慈菴署中靈芝忽生，阿弟、阿郎時赴秋闈題贈。
J29nB232_p0321c30║艸木何知忽爾萌？天將人傑地靈生，干城社稷先呈
J29nB232_p0322a01║瑞，折桂蟾宮早得禎。光透一庭明月夜，風高闔國令
J29nB232_p0322a02║名聲，豈同百卉尋常出？福佑王家樂太平。
J29nB232_p0322a03║壽新安許繼先檀護六旬
J29nB232_p0322a04║南明燦燦物華新，甲子欣逢又一巡。白髮數莖添歲
J29nB232_p0322a05║月，冰心一片質天人。雲生黃海千山紫，鶴跨揚州萬
J29nB232_p0322a06║戶春。陸地神仙應不老，區區何必問靈椿。
J29nB232_p0322a07║贈奇兵營吳介臣參戎
J29nB232_p0322a08║江漢滔滔久不驚，多為令德鎮波清。埽雲晴曬囊中
J29nB232_p0322a09║甲，留月夜譚腹內兵。才大可兼文武用，功高自古割
J29nB232_p0322a10║城旌。何因把手鑾江上，話到無生一笑傾。
J29nB232_p0322a11║壽吳封翁
J29nB232_p0322a12║生居華屋德猶尊，況復康寧七十春。膝下烏衣觀子
J29nB232_p0322a13║弟，庭前喜氣集嘉賓。榴華吐火呈圖壽，紫燕巢梁瑞
J29nB232_p0322a14║象新。把盞進君千歲酒，神仙原是太平人。
J29nB232_p0322a15║喜張中宿登堂道話
J29nB232_p0322a16║高臥東村野興濃，更逢仙客話從容。雲山千里詩筒
J29nB232_p0322a17║滿，旅月一輪形影空。情念淡時羞世焰，道心貞處看
J29nB232_p0322a18║寒松。任渠江漢滔滔者，不到龍門不化龍。
J29nB232_p0322a19║題東明孝節
J29nB232_p0322a20║貞節繇來世所難，思親況復割身殘。清風夜夜吹英
J29nB232_p0322a21║烈，明月年年照血瘢。孤子尚能修往事，一肩那惜上
J29nB232_p0322a22║擔棺。區區幻路休云報，至理渾融孝可觀。
J29nB232_p0322a23║壽蔣母八十
J29nB232_p0322a24║自古西湖人瑞地，於今尤見蔣家賢。紫雲靄裏降王
J29nB232_p0322a25║母，白玉樓中會折僊。桂子既縣符肘後，蘭孫應是奪
J29nB232_p0322a26║魁先。榮榮芳躅真堪羨，好酌源頭酒一旋。
J29nB232_p0322a27║雲澤號
J29nB232_p0322a28║吾楚有七澤，雲澤居其一。方有九百里，夢澤連肘腋。
J29nB232_p0322a29║浩淼天地間，波瀾萬層出。況復天上雲，能澤枯艸木。
J29nB232_p0322a30║今為汝作號，應合如此義。
J29nB232_p0322b01║佛事
J29nB232_p0322b02║為慧鎧慈念入塔。「六角亭內，無縫塔中，安身穩便，受
J29nB232_p0322b03║用何窮？慧鎧卸兮干戈靜，慈念息兮睡正濃，春山萬
J29nB232_p0322b04║里雙眸碧，華鳥一聲塔戶封。」
J29nB232_p0322b05║為念真入塔。「一念純真，未是到家消息；吳山越水，任
J29nB232_p0322b06║爾腳下遊行。蹋破芒鞋歸去後，玲瓏塔裏好藏身。」
J29nB232_p0322b07║為憨石監院舉火。「蘇州有底真州賣，拓出滿盤不吝
J29nB232_p0322b08║生，今日盡情都攃下，一天雪月釣舟橫。雖然，山僧更
J29nB232_p0322b09║助汝末後光明。」便燒。
J29nB232_p0322b10║為雲澤侍者舉火。「麟角鳳毛世所難，銀牆鐵壁腳頭
J29nB232_p0322b11║寬，歸根落葉頂𩕳句，一吸神鼇滄海乾。」攛火炬，曰：「從
J29nB232_p0322b12║教遍地起波瀾。」
J29nB232_p0322b13║為宗一舉火。「腰包頂笠南詢久，果未成時華未開，回
J29nB232_p0322b14║首可憐無限意，桂華香裏坐蓮臺。宗禪宗禪胡為哉？
J29nB232_p0322b15║今日不須多指示，火光堆裏絕塵埃。」
J29nB232_p0322b16║入塔。「九日登高，諸方舊例；重陽入塔，金粟新條。黃華
J29nB232_p0322b17║滿目兮，無窮富貴；西風透體兮，不盡風流。湘北潭南
J29nB232_p0322b18║休更覓，家山穩坐樂悠悠。」
J29nB232_p0322b19║遠塵請為父入塔。「生身父母如何報？擔骨慇懃入普
J29nB232_p0322b20║同，父母有靈應不昧，兒孫若箇不知宗。如何是宗？」舉
J29nB232_p0322b21║骨曰：「自此知恩歸有地，萬年松在金粟峰。」
J29nB232_p0322b22║為禹峰禪師舉火。「破家散宅走西東，覓得驪珠皮袋
J29nB232_p0322b23║中，三載挂瓢胥浦上，一朝脫化向秋空。生緣自謂蘇
J29nB232_p0322b24║州有，宗派沿流太白峰，火燄道場須聽法，眉毛鼻孔
J29nB232_p0322b25║盡通紅。要見眉毛鼻孔麼？」舉火便燒。
J29nB232_p0322b26║為趙州菴印空起龕。「住住住，逢人請喫趙州茶。去去
J29nB232_p0322b27║去，八十行腳非見戲。蹋破芒鞋無處覓，得來只在腳
J29nB232_p0322b28║尖頭。」擊龕曰：「急而趨。」
J29nB232_p0322b29║為化石入塔。「點石化為金玉易，勸人除卻是非難。尋
J29nB232_p0322b30║常一種平懷事，放下千般永日閒。雖然黃金鑄就西
J29nB232_p0322c01║施骨，賽過人間白玉顏。」
J29nB232_p0322c02║為淨菴舉火。「來時淨灑灑，去也赤條條。來去兩頭路，
J29nB232_p0322c03║天台有石橋。去去去，西風黃葉飄。莫沉吟，火後一莖
J29nB232_p0322c04║毛。」
J29nB232_p0322c05║　　（門人太原楊耀祖捐俸，敬梓
J29nB232_p0322c06║　金粟沙翁和尚語錄三卷，用資
J29nB232_p0322c07║　　先太翁明樓公，先太恭人孟氏，伏願速悟
J29nB232_p0322c08║　　圓通，華開見佛，頓超覺路，同燦心燈者。
J29nB232_p0322c09║　　　版存浙江嘉興府楞嚴寺經坊流通。
J29nB232_p0322c10║　　康熙十八年浴佛日吉旦）
J29nB232_p0322c11║天王水鑑海和尚住金粟語錄卷三