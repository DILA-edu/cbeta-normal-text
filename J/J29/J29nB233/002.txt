J29nB233_p0329b01║介菴進禪師語錄卷二
J29nB233_p0329b02║嗣法門人真倪本則真鑒真啟編
J29nB233_p0329b03║司農曹秋嶽居士設齋，邀諸紳士放生，請師陞座。僧
J29nB233_p0329b04║問：「護生須是殺，殺盡始安居，因甚金明又放生？」師云：
J29nB233_p0329b05║「只因原是釣來魚。」僧云：「猶是人天不了句，畢竟如何
J29nB233_p0329b06║得大安樂去？」師云：「直須退後。」僧云：「學人則不然。」師云：
J29nB233_p0329b07║「你作麼生？」僧云：「一句截流，萬機寢削。」師便打。僧云：「這
J29nB233_p0329b08║一棒不當喫。」師云：「伶俐衲僧。」僧云：「被和尚看破。」便禮
J29nB233_p0329b09║拜。師復打云：「不可放過。」乃云：「薰風自南來，殿閣生微
J29nB233_p0329b10║涼，溪深蔭喬木，蟬噪芰荷香。昔有龐居士云：『護生須
J29nB233_p0329b11║是殺，殺盡始安居，會得個中意，鐵船水上浮。』龐公與
J29nB233_p0329b12║麼道，雖則權衡在手，據令而行，檢點將來，大似有違
J29nB233_p0329b13║句義，欲與盡大地眾生解粘去縛，直是未得在。何故？
J29nB233_p0329b14║太賒生。今日曹秋嶽居士設齋，邀諸紳士廣贖放生，
J29nB233_p0329b15║使其頓破網羅，脫活自在，豈不暢快也哉？且道與古
J29nB233_p0329b16║人是同？是別？若道同，有屈龐公；若道別，又孤秋嶽居
J29nB233_p0329b17║士。畢竟作麼生？」拈拄杖云：「看！看！飛潛縱林壑，正是報
J29nB233_p0329b18║恩時。」復卓一卓，下座。
J29nB233_p0329b19║開爐，梵勝二知浴請上堂。首座問：「當陽突出，覿面相
J29nB233_p0329b20║逢，舊案重拈即不問，迥出威音句若何？」師云：「萬里江
J29nB233_p0329b21║山一團鐵。」僧云：「今日爐鞴弘開，陶鑄聖凡，正令全提，
J29nB233_p0329b22║千差坐斷，又作麼生？」師云：「義出豐年。」僧云：「若然，則頂
J29nB233_p0329b23║門眼正，肘後符靈，作家宗師，天然有在。」師云：「儉生不
J29nB233_p0329b24║孝。」僧云：「看這老漢，一條鐵脊梁總被法上座折倒了
J29nB233_p0329b25║也。」師云：「不信道。」僧云：「人天眾前捋虎鬚，等閒不是小
J29nB233_p0329b26║兒戲。」師云：「切須珍重。」僧禮拜，歸位。尼問：「世尊廣演三
J29nB233_p0329b27║乘十二部，又言無法可說，滅度無量眾生，又道無眾
J29nB233_p0329b28║生可度。和尚今日陞座，未審是有？是無？」師云：「且道我
J29nB233_p0329b29║今日說法？不說法？」尼云：「恁麼則截斷兩頭，騰身物外。」
J29nB233_p0329b30║師拈拄杖，云：「你還識這個麼？」尼舉拳，云：「耀古騰今去
J29nB233_p0329c01║也。」師云：「不識，不識。」尼喝，師云：「再喝看。」尼擬議，師喝退，
J29nB233_p0329c02║乃云：「金明今日開爐，炭墼渾無一個，且喜露柱燈籠，
J29nB233_p0329c03║個個圍爐打坐，縱有伎倆神通，到此俱成話墮，直使
J29nB233_p0329c04║見聞掃除，根塵脫落，冷灰裏爆地一聲，定然露出本
J29nB233_p0329c05║來面目。」顧左右，云：「秪如僧問趙州：『萬法歸一，一歸何
J29nB233_p0329c06║處？』州云：『我在青州做一領布衫重七觔。』汝等作麼生
J29nB233_p0329c07║會？」良久，云：「不經霜雪苦，爭得歲寒心？」拽拄杖，下座。
J29nB233_p0329c08║俗弟張翰芳、張承芳請師為母賀氏孺人十週忌辰，
J29nB233_p0329c09║上堂。問：「香飄巖桂即且止，體露金風事若何？」師云：「抖
J29nB233_p0329c10║擻不下。」僧云：「那吒太子析骨還父、析肉還母，然後現
J29nB233_p0329c11║本身說法，且道本身作麼生現？」師云：「瞎。」僧云：「師今高
J29nB233_p0329c12║陞猊座為母說法，未審先靈在甚處安身立命？」師云：
J29nB233_p0329c13║「放汝一頓。」僧云：「秪如一子出家，九族升天，因甚目連
J29nB233_p0329c14║母墮地獄？」師云：「確。」問：「金風透體，全彰本地風光；丹桂
J29nB233_p0329c15║飄香，觸破當人鼻孔。正恁麼時，不涉證脩一句，請師
J29nB233_p0329c16║垂示。」師云：「拄杖長七尺。」僧云：「秪如昔日世尊為母說
J29nB233_p0329c17║法，諸天咸證無生；今日和尚為母追脩，四眾得何利
J29nB233_p0329c18║益？」師云：「知恩者少。」僧云：「與麼則忉利宮中陳舊案，金
J29nB233_p0329c19║明堂上又增新。」師云：「闍黎作麼生？」僧禮拜，云：「一句無
J29nB233_p0329c20║私語，大地盡沾恩。」師卓拄杖一下，乃云：「昨秋桂逐金
J29nB233_p0329c21║風去，今得金風桂又開，此事明明人不薦，自攜竹杖
J29nB233_p0329c22║點蒼苔。」遂顧眾，云：「我老母來也，在山僧拄杖頭上，大
J29nB233_p0329c23║眾見麼？蒼天，蒼天！容顏甚奇妙，有眼莫能見，惟我出
J29nB233_p0329c24║家子，慈悲通一線。昔有那吒太子析骨還父、析肉還
J29nB233_p0329c25║母，然後現本身為父母說法，當時太子全施大用，不
J29nB233_p0329c26║無報本酬恩，若是析骨、析肉，未免傷毀至體。金明則
J29nB233_p0329c27║不然，今日不動一纖毫，直現本身為父母說法，且道
J29nB233_p0329c28║他說個甚麼聻？」良久，云：「眼裏無筋一世貧。」下座。
J29nB233_p0329c29║師誕日，曹府倪全壽送法被，請上堂。問：「威音那畔早
J29nB233_p0329c30║落今時，朕兆未分已前請師慶誕。」師云：「露。」僧云：「秪如
J29nB233_p0330a01║古人道：『金蓮從地湧，寶蓋自天垂。』明什麼邊事？」師卓
J29nB233_p0330a02║拄杖一下。僧云：「上來法要已沐垂慈，濟上宗乘還許
J29nB233_p0330a03║別通消息也無？」師云：「徹骨徹髓。」僧云：「鋒鋩不展，六國
J29nB233_p0330a04║昇平。如何是一喝如金剛王寶劍？」師云：「利害也不知。」
J29nB233_p0330a05║僧云：「牙爪纔施，羣靈失色。如何是一喝如踞地獅子？」
J29nB233_p0330a06║師云：「野干潛蹤。」僧云：「龍文出匣，照盡妍媸。如何是一
J29nB233_p0330a07║喝如探竿影草？」師云：「看破了也。」僧一喝，云：「如何是一
J29nB233_p0330a08║喝不作一喝用？」師亦喝，便打。僧顧眾，云：「大眾看看，臨
J29nB233_p0330a09║濟老人放光動地也。」師云：「你瞎那！」僧云：「大眾證明。」師
J29nB233_p0330a10║云：「恰是。」士問：「如何是父母未生前面目？」師揮拂，云：「見
J29nB233_p0330a11║麼？」士云：「現今和尚登座，龍天慶祝，與父母未生前相
J29nB233_p0330a12║去多少？」師豎拂，云：「且道是多少？」士一喝，師云：「你這一
J29nB233_p0330a13║喝落在甚麼處？」士云：「日暖小春添瑞氣，法筵燦爛慶
J29nB233_p0330a14║華封。」師復揮拂一下。尼問：「請問和尚：如何是壽？」師側
J29nB233_p0330a15║耳，云：「問什麼？」尼復問，師云：「過去了也。」尼云：「如何是壽
J29nB233_p0330a16║用？」師便打，乃云：「霜天舊日，古院新興，八字打開，風調
J29nB233_p0330a17║雨順，山河大地盡作琴聲，草木叢林悉為獅吼，發最
J29nB233_p0330a18║上機、成無漏智，即此一片法被，多少人到這裏補綴
J29nB233_p0330a19║不來？惟有曹府倪全壽乃能善巧成就，併祝山僧初
J29nB233_p0330a20║度作大勝事，今日挂向寶華王座，一任人天瞻仰取
J29nB233_p0330a21║足，以此祈福則福崇、以此祈壽則壽永，乃至一切以
J29nB233_p0330a22║此祈求無不遂意。秪如山僧未陞此座，為什麼亦要
J29nB233_p0330a23║伊預為施設？」召大眾，云：「且道他有甚長處？」良久，云：「高
J29nB233_p0330a24║著眼。」便下座。
J29nB233_p0330a25║眾居士請上堂。僧出，纔禮拜，師云：「今朝不答話。」便打，
J29nB233_p0330a26║僧喝，師復打，僧云：「禮拜和尚有分。」師云：「好棒可惜許。」
J29nB233_p0330a27║士問：「三藏十二部教一期方便，世尊說不到處，請和
J29nB233_p0330a28║尚說。」師云：「紙灰裏煙雲。」士云：「千七百則公案總屬葛
J29nB233_p0330a29║藤，祖師舉不到處，請和尚舉。」師云：「又一點也。」士云：「秪
J29nB233_p0330a30║如孔子道：『吾道一以貫之。』如何是一貫？」師云：「截斷葛
J29nB233_p0330b01║藤。」士云：「曾子又說：『夫子之道，忠恕而已矣。』喚什麼作
J29nB233_p0330b02║忠恕？」師云：「問取居士。」士云：「恁麼則三教同歸去也。」師
J29nB233_p0330b03║云：「喚甚麼作三教？」士云：「一句了然超物外，千聖從教
J29nB233_p0330b04║立下風。」師云：「更須努力。」乃云：「一生二，二生三，三生萬
J29nB233_p0330b05║物。是則是，秪是順水張帆，且無逆風把舵。金明要問：
J29nB233_p0330b06║一從何生？」良久，云：「力囗希，咄咄咄，貓有插血之功，虎
J29nB233_p0330b07║有起屍之德。」復舉：「龐公云：『難難，十石油麻樹上攤。』龐
J29nB233_p0330b08║婆云：『易易，百草頭邊祖師意。』靈照云：『也不難，也不易，
J29nB233_p0330b09║飢來喫飯困來睡。』這公案古今拈提不少，秪是未具
J29nB233_p0330b10║透關眼在。金明有八十拄杖，這三個漢不合將官路
J29nB233_p0330b11║分疆立界，說難說易，好各與二十拄杖。還有二十拄
J29nB233_p0330b12║杖聻？有功者賞。」喝一喝，下座。
J29nB233_p0330b13║臘八日，陞座。師云：「跨深山，擒猛虎，獵夫之勇也；入渤
J29nB233_p0330b14║海，斬蛟龍，漁父之勇也；捨萬乘之軀，睹明星而悟道，
J29nB233_p0330b15║瞿曇之勇也；水稜上走馬，劍刃上翻身，衲僧之勇也。
J29nB233_p0330b16║且道金明拄杖子勇又作麼生？」良久，云：「自出洞來無
J29nB233_p0330b17║敵手，得饒人處且饒人。」拽拄杖，下座。
J29nB233_p0330b18║大雪，慧峰設齋，請上堂。師云：「『撲落非他物，縱橫不是
J29nB233_p0330b19║塵，山河及大地，全露法王身。』古德與麼語，大似話作
J29nB233_p0330b20║兩橛；金明與麼揀點，還有過也無？」驀豎拄杖，云：「於此
J29nB233_p0330b21║會得，便能掀開無底藏，運出自家珍，信手拈來，無非
J29nB233_p0330b22║是供，管取延齡益算，集福彌增。秪如今日慧峰設齋，
J29nB233_p0330b23║山僧上堂，且道還有優劣也無？」卓拄杖，云：「年年送供
J29nB233_p0330b24║非無事，只為靈山受記來。」下座。
J29nB233_p0330b25║解制，梵知浴請上堂。僧問：「香風滿座即不問，上元消
J29nB233_p0330b26║息事如何？」師云：「天晴日頭出。」僧云：「好個話端。」師便打。
J29nB233_p0330b27║問：「盡大地是劫火。」舉坐具，云：「這個可壞麼？」師云：「正好
J29nB233_p0330b28║參取。」僧云：「為甚麼火不能燒，水不能漂？」師云：「那裏見
J29nB233_p0330b29║得？」僧云：「禮拜和尚去也。」師云：「㗭哩㗭哩，蘇嚕蘇嚕。」乃
J29nB233_p0330b30║云：「執之失度，必入邪路；放之自然，體無去住。祖師三
J29nB233_p0330c01║百六十骨節、八萬四千毫竅一時打開了也，汝等諸
J29nB233_p0330c02║人作麼生？有一般漢聞之，便恁麼去，必入邪路；不恁
J29nB233_p0330c03║麼去，執之失度。且道畢竟如何得放之自然，體無去
J29nB233_p0330c04║住聻？」良久，云：「雪後始知松柏操，事難方見丈夫心。」復
J29nB233_p0330c05║舉：「僧問智門：『如何是般若體？』門云：『蚌含明月。』『如何是
J29nB233_p0330c06║般若用？』門云：『兔子懷胎。』死心和尚拈云：『如何是般若
J29nB233_p0330c07║體？云：一堆屎。如何是般若用？云：屎堆裏蟲。』應菴老祖
J29nB233_p0330c08║拈云：『如何是般若體？云：相見便無禮。如何是般若用？
J29nB233_p0330c09║云：從來愛打鬨。』」師云：「這三個老漢直是好笑，一人頭
J29nB233_p0330c10║匾如扇、一人鼻孔撩天、一人舌頭拖地，若人揀點得
J29nB233_p0330c11║出，許伊具一隻眼。或問金明，又且不然。如何是般若
J29nB233_p0330c12║體？但對他道：佛眼覷不破。如何是般若用？閃爍無親。」
J29nB233_p0330c13║以拄杖卓一卓、喝一喝，下座。
J29nB233_p0330c14║浴佛日，覺上座初度，請師上堂。「纔出娘胎血未乾，帶
J29nB233_p0330c15║來毒氣逼人寒，當時若遇英靈漢，兩手教伊何處安？」
J29nB233_p0330c16║遂喝一喝，云：「昔有遵布衲浴佛次，藥山和尚云：『汝但
J29nB233_p0330c17║浴得這個，要且浴那個不得。』遵云：『把將那個來。』藥山
J29nB233_p0330c18║休去。」師云：「你看他兩個，一個有頭無尾、一個有尾無
J29nB233_p0330c19║頭，揀點將來，二俱不了。若是個漢，待他道：『要且浴那
J29nB233_p0330c20║個不得。』便好與一杓，不惟頭正尾正，管取愈添光彩。
J29nB233_p0330c21║藥山休去，腦後見腮。今日覺上座初度，直是小出大
J29nB233_p0330c22║遇。何故聻？不因漁父引，爭得見波濤？」下座。
J29nB233_p0330c23║臘八，空有知浴請上堂。僧問：「鼓寂鐘沉集聖凡，前三
J29nB233_p0330c24║三與後三三，個中自有真消息，兩不成雙一不單。如
J29nB233_p0330c25║何是人中境？」師云：「門前一湖水，堂後千竿竹。」僧云：「如
J29nB233_p0330c26║何是境中人？」師云：「你總見渠不得。」僧云：「如何是人境
J29nB233_p0330c27║俱奪？」師云：「喫棒，喫棒。」僧云：「如何是人境俱不奪？」師云：
J29nB233_p0330c28║「不知痛癢在。」僧禮拜，云：「放去蠡湖千尺浪，收來梅嶺
J29nB233_p0330c29║一枝春。」師云：「閒言語。」僧問：「抬頭雙眼瞎，徹骨歎奇哉，
J29nB233_p0330c30║雪嶺梅花放，香風動地來。如何是未睹明星事？」師云：
J29nB233_p0331a01║「眉毛在眼上。」僧云：「睹後又如何？」師云：「鼻孔大頭垂。」僧
J29nB233_p0331a02║云：「世尊悟道，此事確否？」師云：「正好疑著。」僧云：「本具如
J29nB233_p0331a03║來智慧，為甚又假明星而悟？」師云：「不是苦心人不知。」
J29nB233_p0331a04║僧喝，師便打，乃云：「過去諸如來，斯門已成就。」以杖左
J29nB233_p0331a05║卓一下，云：「向那邊著。現在諸菩薩，今各入圓明。」以杖
J29nB233_p0331a06║右卓一下，云：「向這邊著。未來脩學人，當依如是法。」以
J29nB233_p0331a07║杖中卓一下，云：「大眾見麼？若道這是法，如何又喚作
J29nB233_p0331a08║拄杖子？若道是拄杖子，且道法在甚麼處？」以杖橫按，
J29nB233_p0331a09║云：「向這裏得個入處，管取參學事畢。何故？等閒拋出
J29nB233_p0331a10║活人丹，自有清風動天地。」復卓一卓，下座。
J29nB233_p0331a11║元旦上堂。師拈杖云：「三百八十四日之元，四千六百
J29nB233_p0331a12║八時之首，靈光獨耀，萬物咸亨。新婦騎驢阿家牽，借
J29nB233_p0331a13║婆裙子拜婆年則且止，只如不涉新舊一句作麼生？」
J29nB233_p0331a14║良久，云：「昨夜睡來床薦煖，天明又覺曉霜寒。」拽杖下
J29nB233_p0331a15║座。
J29nB233_p0331a16║佛成道日，慧峰請陞座。師云：「今朝臘月八，事事都寥
J29nB233_p0331a17║廓。小乘是錢貫，大乘是井索。鐵人心膽傾，石女寒毛
J29nB233_p0331a18║卓。拾得火柴頭，剛拈破木杓。」驀卓拄杖一下，云：「釋迦
J29nB233_p0331a19║老子以此大驚小怪，三世諸佛以此出生入死，歷代
J29nB233_p0331a20║祖師以此聯輝續燄，天下老和尚以此接物利生。且
J29nB233_p0331a21║道金明以此又作麼生？」遂喝一喝，云：「尋常一樣窗前
J29nB233_p0331a22║月，纔有梅花便不同。」拽拄杖，下座。
J29nB233_p0331a23║師誕日，卜右文、施約菴、羅子先暨眾文學等請師陞
J29nB233_p0331a24║座。僧問：「法筵大啟，四眾雲臻，師今誕辰，願聞斯要。」師
J29nB233_p0331a25║云：「天上天下。」僧云：「恁麼則萬人瞻仰處，紅日耀中天。」
J29nB233_p0331a26║師便喝，僧云：「全承恩力去也。」師云：「你甚處見得？」僧喝，
J29nB233_p0331a27║師便打，僧云：「也是過後張弓。」師又打，乃云：「靈光獨耀，
J29nB233_p0331a28║迥脫根塵，正眼洞明，十虛無間。如是則掀翻是非窠
J29nB233_p0331a29║臼，截斷生死根株，山林城市全彰少室風規，海月湖
J29nB233_p0331a30║天揭示拈花要旨。佛祖不傳之妙心，直使人人知有；
J29nB233_p0331b01║父母未生前面目，管教個個知歸。所以釋迦老子云：
J29nB233_p0331b02║『於一毫端現寶王剎，坐微塵裏轉大法輪。』雖然，猶是
J29nB233_p0331b03║化門，未是衲僧本分。且道如何是衲僧本分？設有個
J29nB233_p0331b04║傍不甘底出來，掀倒禪床，喝散大眾，踏倒爛槌一頓，
J29nB233_p0331b05║堪報不報之恩，共助無為之化。有麼？如無，今日進上
J29nB233_p0331b06║座不敢囊藏被蓋去也。」遂卓拄杖，云：「天上有星皆拱
J29nB233_p0331b07║北，人間無水不朝東。」喝一喝，下座。
J29nB233_p0331b08║師至海鹽福業寺，鄉紳徐伯玄禪德濟公暨眾護法
J29nB233_p0331b09║設齋，請陞座。問：「正值清和朔，四眾請上堂，敢問如何
J29nB233_p0331b10║是曹溪金彈子，飛向武原臺？」師云：「普天匝地。」僧云：「如
J29nB233_p0331b11║何是鴛湖千尺浪，三竺萬重波？」師云：「沒頭浸殺。」僧云：
J29nB233_p0331b12║「如何是正法明如來，今日登獅座？」師云：「一任觀瞻。」僧
J29nB233_p0331b13║云：「滿堂朱紫客，盡是讀書郎，三教原無二，一貫發金
J29nB233_p0331b14║光。」師云：「惟汝漆桶。」問：「向上宗乘即不問，入廛垂手事
J29nB233_p0331b15║如何？」師云：「福業堂前看取。」僧云：「千峰勢到嶽邊止，萬
J29nB233_p0331b16║派聲歸海上消。」師便打，乃云：「堂堂正體，亙古亙今，公
J29nB233_p0331b17║案現成，十方坐斷。所以天地以此覆載，日月以此照
J29nB233_p0331b18║臨，君王以此坐享太平。」驀拈起拄杖云：「且道木上座
J29nB233_p0331b19║以此又作麼生？」遂卓拄杖云：「觀世音菩薩將錢買餬
J29nB233_p0331b20║餅，為什麼放下手來卻是饅頭？鐵蛇橫古路，一馬生
J29nB233_p0331b21║三寅。」下座。
J29nB233_p0331b22║法上座設齋，請陞座。云：「魯祖面壁，土曠人稀；秘魔擎
J29nB233_p0331b23║叉，相逢者少。咄哉這漢子，全身入荒草。入荒草，誰可
J29nB233_p0331b24║曉？」卓拄杖一下，云：「有意氣時添意氣，不風流處也風
J29nB233_p0331b25║流。」喝一喝，下座。
J29nB233_p0331b26║結制，主峰首座設齋，請陞座。僧問：「展開臨濟舊旌旗，
J29nB233_p0331b27║迅發普明新號令，橫按莫邪即不問，法戰當陽事若
J29nB233_p0331b28║何？」師云：「風高日朗。」僧云：「恁麼一句語中含日月，片言
J29nB233_p0331b29║千古振宗風。」師云：「海晏河清。」僧云：「秪如結制開爐，煆
J29nB233_p0331b30║煉聖凡，正令當行，千差坐斷。正恁麼時，設有不受煆
J29nB233_p0331c01║煉者，和尚又作麼生？」師云：「有甚長處？試舉似看。」僧云：
J29nB233_p0331c02║「今日不但人天讚仰，古佛到來也須作禮三拜。」師云：
J29nB233_p0331c03║「三十年後有人笑汝在。」乃云：「結在解處，無繩自縛；解
J29nB233_p0331c04║在結處，將錯就錯。去此二途，眉鬚墮落，這是叢林古
J29nB233_p0331c05║例。金明今日隨例顛倒與諸人結卻去也，且道汝等
J29nB233_p0331c06║向甚麼處出氣？」遂以拄杖卓一卓，云：「不是一番寒徹
J29nB233_p0331c07║骨，爭得梅花噴鼻香？」下座。
J29nB233_p0331c08║臘八日，宦陳上座設齋，請陞座。僧問：「今朝打失娘生
J29nB233_p0331c09║鼻，帶累兒孫拖水泥即不問，未離兜率事如何？」師云：
J29nB233_p0331c10║「大雪滿長安。」僧云：「恁麼橫身宇宙，到處稱尊。」師云：「泥
J29nB233_p0331c11║豬癩狗。」僧喝，師云：「亂喝作麼？」僧云：「切莫壓良為賤。」師
J29nB233_p0331c12║云：「被汝看破。」僧禮拜，師便打，乃云：「朔風凜冽，瑞雪飄
J29nB233_p0331c13║颻，盡大地變作一個雪山了也。眾兄弟！汝在此中行
J29nB233_p0331c14║住坐臥，還見頭頭瓊樓玉殿麼？還見處處琪樹瑤華
J29nB233_p0331c15║麼？直得普賢失其境界，文殊無處藏身。還見麼？苟或
J29nB233_p0331c16║瞥地，便見黃面瞿曇在雪山睹明星，悟底如龍得水，
J29nB233_p0331c17║似虎靠山。不然，莫怪他道：『奇哉！一切眾生皆具如來
J29nB233_p0331c18║智慧德相，秪因妄想執著而不證得。』」良久，云：「這老漢
J29nB233_p0331c19║拾得鼻孔，失卻眼睛，大似無人證明，幸有金明拄杖
J29nB233_p0331c20║子與他證據。且道拄杖子阿誰證據？」遂噴嚏一下，下
J29nB233_p0331c21║座。
J29nB233_p0331c22║內院陳太夫人吳氏仝羅門胡氏子、上騆居士等設
J29nB233_p0331c23║齋，請陞座。師拈杖，云：「即心即佛，非心非佛，不是心，不
J29nB233_p0331c24║是佛，不是物。且道：畢竟是甚麼？」遂卓一下，云：「今茲眾
J29nB233_p0331c25║檀信皆夙植德本，不昧初因，齎送淨資設齋，恭請舉
J29nB233_p0331c26║揚個事，山僧亦未免作個普門品，隨類應化去也。或
J29nB233_p0331c27║現佛身，或現菩薩身，乃至或現長者、居士、宰官、婦女、
J29nB233_p0331c28║童男、童女、人非人等身，應以得度，即皆現之而為說
J29nB233_p0331c29║法，令其解脫。眾中莫有知恩報恩者麼？若信得▆，永
J29nB233_p0331c30║劫不忘；苟或未然，孟春猶寒。伏惟珍重。」下座。
J29nB233_p0332a01║解制，益菴設齋，請陞座。「當陽一著，絕是絕非，纔涉思
J29nB233_p0332a02║惟，白雲萬里。所以，有時把住，水洩不通；有時放行，風
J29nB233_p0332a03║行草偃；有時放行中把住，處處綠楊堪繫馬；有時把
J29nB233_p0332a04║住中放行，家家有路透長安。金明與麼語話，猶是黃
J29nB233_p0332a05║葉止啼。秪如總不恁麼時，汝等諸人向什麼處趨向？」
J29nB233_p0332a06║良久，云：「莫將閒學解，埋沒祖師心。」喝一喝，下座。
J29nB233_p0332a07║丙申，護法眾紳士迎師回院，設齋請上堂。師拈香畢，
J29nB233_p0332a08║舉拂拂云：「春光遍野足生涯，頭角崢嶸絕覆遮，業債
J29nB233_p0332a09║九年償未了，今朝又扯上犁耙。」召大眾云：「還有共相
J29nB233_p0332a10║證明者麼？」眾無語，師云：「金明今日失利。」乃云：「大道無
J29nB233_p0332a11║形，離名絕相，雖有世間一切成住壞空之相，而實無
J29nB233_p0332a12║有。」驀豎拂云：「且道這個又是甚麼？於此薦得，便能於
J29nB233_p0332a13║成住壞空處頭頭顯現、法法全彰，終不被成住壞空
J29nB233_p0332a14║之所轉換，且能於成住壞空之中作大殊勝佛事，建
J29nB233_p0332a15║立宗旨、扶豎法幢，洪揚古道、重整頹綱，不妨掀翻如
J29nB233_p0332a16║來寶藏、運出自己家珍，莊嚴法界、供養十方，直使盡
J29nB233_p0332a17║大地群生解粘去縛、拔楔抽釘，豈不暢哉？苟能如是，
J29nB233_p0332a18║亦不枉在閻浮提打一番之遶；其或不然，未免迷真
J29nB233_p0332a19║逐妄、自暴自棄。且道金明還有為人處也無？」喝一喝
J29nB233_p0332a20║云：「漏逗不少。」復舉：「雪峰禪師行腳回院示眾云：『光陰
J29nB233_p0332a21║倏忽暫須曳，浮世那能得久居？出嶺年方三十二，入
J29nB233_p0332a22║閩早是四旬餘。他非不用頻頻舉，己過還須漸漸除，
J29nB233_p0332a23║傳語滿朝朱紫貴，閻王不怕佩金魚。』」師云：「金明今日
J29nB233_p0332a24║回院，不免效顰舉似大眾：幻生漚泡命須臾，百歲時
J29nB233_p0332a25║光亦暫居，一日雲居猶分定，九年蠡水又成餘。人情
J29nB233_p0332a26║冷淡閒消得，名利空花早已除，自笑江頭蓑笠老，垂
J29nB233_p0332a27║絲千尺為鯨魚。」以拂連擊，下座。
J29nB233_p0332a28║上堂。舉：「凌行婆問浮杯：『盡力道不得句，分付阿誰？』」師
J29nB233_p0332a29║云：「賊是小人。杯云：『浮杯無剩語。』」師云：「俗氣也不除。婆
J29nB233_p0332a30║云：『未到浮杯，不妨疑著。』」師云：「識甚好惡？杯云：『更有長
J29nB233_p0332b01║處，不妨拈出。』」師云：「劍去久矣。婆斂手哭云：『蒼天中更
J29nB233_p0332b02║添怨苦。』」師云：「勘破了也。杯無語。」師云：「放過則不可。婆
J29nB233_p0332b03║云：『語不知偏正，理不知倒邪，為人即禍生。』」師云：「時衰
J29nB233_p0332b04║鬼弄人。有僧舉似南泉，泉云：『苦哉！浮杯被這老婆摧
J29nB233_p0332b05║折一上。』」師云：「人平不語。婆聞得，笑云：『王老師猶少機
J29nB233_p0332b06║關在。』」師云：「掩耳偷鈴。時有幽州澄一禪客詣婆，乃問：
J29nB233_p0332b07║『南泉為甚少機關？』」師云：「水平不流。婆哭云：『可悲！可痛！』」
J29nB233_p0332b08║師云：「直不藏曲。澄罔措。」師云：「看即得。婆云：『會麼？』」師云：
J29nB233_p0332b09║「乞兒伎倆。澄合掌而立。」師云：「擬即失。婆云：『跂死禪和，
J29nB233_p0332b10║如麻似粟。』」師云：「欺敵者亡。澄一舉似趙州。」師云：「傳語
J29nB233_p0332b11║漢有甚了期？州云：『我若見這臭婆，問教伊口啞。』」師云：
J29nB233_p0332b12║「太勞生。澄云：『未審和尚作麼生問伊？』」師云：「失錢招罪。
J29nB233_p0332b13║州便打。」師云：「果然。澄云：『為甚卻打某甲？』」師云：「不知痛
J29nB233_p0332b14║癢。州云：『似這般跂死禪和，不打更待何時？』」師云：「可賞
J29nB233_p0332b15║可罰。婆聞，卻云：『趙州合喫婆手中棒。』」師云：「病患膏肓。
J29nB233_p0332b16║州聞得，哭云：『可悲可痛。』」師云：「慣得其便。婆聞，乃歎云：
J29nB233_p0332b17║『趙州眼光爍破四天下。』」師云：「捉敗了也。州聞得，令人
J29nB233_p0332b18║去問婆云：『如何是趙州眼？』」師云：「瞎。婆乃豎起拳。」師云：
J29nB233_p0332b19║「將謂將謂。僧回，舉似州，州乃有頌與婆云：『當機覿面
J29nB233_p0332b20║提，覿面當機疾，報爾凌行婆，哭聲何得失？』」師云：「放去
J29nB233_p0332b21║又收來。婆有頌答云：『哭聲師已曉，已曉復誰知？當時
J29nB233_p0332b22║磨竭令，幾喪目前機。』」師云：「且許一半。」復云：「這隊老婆
J29nB233_p0332b23║禪漢，今被山僧一箇箇勦絕了也，眾中還有傍不甘
J29nB233_p0332b24║者麼？」遂喝一喝，云：「殺人刀，活人劍。」下座。
J29nB233_p0332b25║上堂。「金明度夏出尋常，喬木陰森野鳥狂，破屋無門
J29nB233_p0332b26║雲自掩，行深更有草花香。大眾還見麼？堂前草，堂後
J29nB233_p0332b27║草，出門便是草，不出門亦是草，老僧與大眾總在草
J29nB233_p0332b28║裏輥。正恁麼時，還有出草者麼？」一僧云：「喚什麼作草？」
J29nB233_p0332b29║一云：「某甲總不會。」一云：「和尚是何心行？」一云：「正是某
J29nB233_p0332b30║甲放身命處。」師云：「有甚麼交涉？」便起。
J29nB233_p0332c01║上堂。「鶯啼溽暑，風送花香，嫩綠含煙於池畔，新篁吐
J29nB233_p0332c02║霧於庭旁，一等共坐喫杯茶，須是家裏人方知趣味。
J29nB233_p0332c03║試看大通智勝佛，十劫坐道場，為甚佛法不現前？既
J29nB233_p0332c04║不現前，十劫將甚麼受用？若向這裏道得一句，不妨
J29nB233_p0332c05║安茶適飯，遣興過時；其或不然，草鞋錢教誰還我？頌
J29nB233_p0332c06║云：十劫堂堂盡打開，髑髏見鬼莫疑猜，只知事逐眼
J29nB233_p0332c07║前過，不覺老從頭上來。」
J29nB233_p0332c08║上堂。舉：「五祖演上堂云：『釋迦、彌勒猶是他奴，且道他
J29nB233_p0332c09║是阿誰？』祖便下座。」師云：「金明當時若見他下座，好與
J29nB233_p0332c10║一摑。何故？見義不為，非勇也。」遂以拄杖一時打散，歸
J29nB233_p0332c11║方丈。
J29nB233_p0332c12║上堂。舉：「石屋上堂云：『我有一句子，欲與諸人說破，又
J29nB233_p0332c13║恐諸人罵我；不與諸人說破，又恐諸人疑我。且如今
J29nB233_p0332c14║說即是？不說即是？』撫膝，云：『知我、罪我，吾何辭焉？』」師云：
J29nB233_p0332c15║「石屋老人牙如利劍、口似血盆，到這裏藏身露影，未
J29nB233_p0332c16║免使人向句子下卜度。金明則不然。」遂拈拄杖，卓一
J29nB233_p0332c17║下，云：「我有一句子，早與諸人說破了也，一任諸人罵
J29nB233_p0332c18║我也可、疑我也可。何故？心不負人，面無慚色。」復卓一
J29nB233_p0332c19║卓，下座。
J29nB233_p0332c20║上堂。舉：「道吾云：『高不在絕頂，富不在福嚴，樂不在天
J29nB233_p0332c21║堂，苦不在地獄。相識滿天下，知心能幾人？』大慧云：『高
J29nB233_p0332c22║在絕頂，富在福嚴，樂在天堂，苦在地獄。誰知席帽下，
J29nB233_p0332c23║元是昔愁人？』」師云：「道吾、徑山各見一邊。金明則不然，
J29nB233_p0332c24║處絕頂而未嘗高，住福嚴而未嘗富，居天堂而未嘗
J29nB233_p0332c25║樂，在地獄而未嘗苦。舉頭天外看，誰是我般人？」
J29nB233_p0332c26║元旦上堂。舉：「僧問鏡清：『新年頭還有佛法也無？』清云：
J29nB233_p0332c27║『有。』僧云：『如何是新年頭佛法？』清云：『元正啟祚，萬物咸
J29nB233_p0332c28║新。』僧云：『謝師答話。』清云：『鏡清今日失利。』又僧問明教：
J29nB233_p0332c29║『新年頭還有佛法也無？』教云：『無。』僧云：『年年是好年，因
J29nB233_p0332c30║甚卻無？』教云：『張公喫酒李公醉。』僧云：『老老大大，龍頭
J29nB233_p0333a01║蛇尾。』教云：『明教今日失利。』」師云：「二尊宿提持個事，不
J29nB233_p0333a02║合道有道無，鼓弄人家男女。或問進上座：『新年頭還
J29nB233_p0333a03║有佛法也無？』但向他道：『金明今日失利。』」便下座。
J29nB233_p0333a04║端陽，上堂。舉：「大慧上堂：『今朝又是五月五，大鬼拍手
J29nB233_p0333a05║小鬼舞，驀然撞著桃符神，雙手搥胸叫冤苦。』笑岩云：
J29nB233_p0333a06║『大慧恁麼道，大似少個禁方，何為向青天白日裏見
J29nB233_p0333a07║神見鬼？笑岩則不然，今朝正是五月五，雲從龍、風從
J29nB233_p0333a08║虎，山僧要與十方現前諸大聖凡賭個賭，信手拈來
J29nB233_p0333a09║百草頭，甜者甜兮苦者苦。』」師云：「笑岩和尚太煞提持，
J29nB233_p0333a10║未免隨邪逐惡，口忙手亂。金明又且不然，今朝正值
J29nB233_p0333a11║五月五，不用雄黃并艾虎，理能伏豹澤藏山，雲散青
J29nB233_p0333a12║天日當午。」卓拄杖一下。
J29nB233_p0333a13║上堂。舉：「僧問忠國師：『青青翠竹，盡是法身；鬱鬱黃花，
J29nB233_p0333a14║無非般若。有人不許，云是邪說；亦有信者，云不思議。
J29nB233_p0333a15║不知若為？』國師云：『此是普賢、文殊境界，非諸凡小而
J29nB233_p0333a16║能信受，皆與大乘了義經意合。故《華嚴經》云：「佛身充
J29nB233_p0333a17║滿於法界，普現一切群生前，隨緣赴感靡不周，而常
J29nB233_p0333a18║處此菩提座。」翠竹既不出於法界，豈非法身乎？又《般
J29nB233_p0333a19║若經》云：「色無邊故，般若亦無邊。」黃花既不越於色，豈
J29nB233_p0333a20║非般若乎？深遠之言，不省者難為措意。』又華嚴座主
J29nB233_p0333a21║問大珠和尚云：『禪師何故不許青青翠竹盡是法身，
J29nB233_p0333a22║鬱鬱黃花無非般若？』珠云：『法身無象，應翠竹以成形；
J29nB233_p0333a23║般若無知，對黃花而顯相。非彼黃花翠竹而有般若
J29nB233_p0333a24║法身，故經云：「佛真法身，猶如虛空；應物現形，如水中
J29nB233_p0333a25║月。」黃花若是般若，般若即同無情；翠竹若是法身，翠
J29nB233_p0333a26║竹還能應用。會麼？』座主云：『不會。』珠云：『若是見性人，道
J29nB233_p0333a27║是亦得、道不是亦得，隨用而說，不滯是非；不見性人，
J29nB233_p0333a28║說翠竹著翠竹、說黃花著黃花、說法身滯法身、說般
J29nB233_p0333a29║若不識般若，所以皆成諍論。』妙喜云：『國師主張青青
J29nB233_p0333a30║翠竹盡是法身，主張到底；大珠破除青青翠竹不是
J29nB233_p0333b01║法身，直破到底。老漢將一個主張底、一個破底收作
J29nB233_p0333b02║一處，更無拈提，不敢動著他一絲毫，要你學者具眼
J29nB233_p0333b03║透國師底金剛圈，又吞大珠底栗棘蓬。具眼者辨得
J29nB233_p0333b04║出，不具眼者未必不笑。』」師舉起拂子，云：「若道拂子是
J29nB233_p0333b05║法身，落他國師圈圚裏；若道拂子不是法身，落他大
J29nB233_p0333b06║珠圈圚裏；若道不得道是、不得道不是，又落他妙喜
J29nB233_p0333b07║圈圚裡。且道：如何得不落他圈圚聻？」遂擲拂，云：「要出
J29nB233_p0333b08║三大老圈圓則易，要出金明圈圚則難。」便下座。
J29nB233_p0333b09║上堂。舉：「宋天封佛慈禪師云：『禪家須貴大機大用，要
J29nB233_p0333b10║大休大歇安樂之地矣。其或單明自己漢，埋在化城，
J29nB233_p0333b11║不肯前進寶所，便謂法眼言：「德山小參，決定話作兩
J29nB233_p0333b12║橛。」雲峰言：「雪竇示眾，真實入地獄。」良由未至大機大
J29nB233_p0333b13║用、休歇大受用處，妄以識情卜度。爾祖照師顏有志
J29nB233_p0333b14║於道，當於古人未到處著眼。』」師卓杖，云：「佛慈老漢立
J29nB233_p0333b15║宗旨、建法幢於范蠡湖上，可謂嘔心吐膽，救時救弊。
J29nB233_p0333b16║雖然，卻被顏侍者看破。秪如道：古人未到處著眼。汝
J29nB233_p0333b17║等作麼生？」良久，云：「鯨吞海水盡，露出珊瑚枝。且道：金
J29nB233_p0333b18║明是化城？是寶所？若向這裏得個撇脫，要至大機用、
J29nB233_p0333b19║大休歇、大受用處也不難，說甚麼德山小參、雪竇示
J29nB233_p0333b20║眾？大眾還見佛慈老漢落處麼？」顧左右，云：「看！看！」拽杖
J29nB233_p0333b21║歸方丈。
J29nB233_p0333b22║上堂。舉：「無趣和尚問無幻師翁云：『徑山頌三玄三要
J29nB233_p0333b23║「徹骨徹髓道一句，三玄三要絕遮護」，此二句中，我欲
J29nB233_p0333b24║取一句為法，汝道取那一句好？』」師云：「賊身已露。幻云：
J29nB233_p0333b25║『和尚適來道那一句？』」師云：「看孔著楔。趣瞋目叱云：『汝
J29nB233_p0333b26║得恁麼無記性？』」師云：「試玉須經火。幻云：『秪為和尚徹
J29nB233_p0333b27║骨徹髓。』」師云：「可謂父嚴子孝。趣笑云：『不然，為子一人
J29nB233_p0333b28║即得，爭奈大眾何？』」師云：「就窠打劫。幻云：『取即不辭，恐
J29nB233_p0333b29║孤負先代，喪我後人。』」師云：「披肝露膽。趣云：『如是，如是。』」
J29nB233_p0333b30║師云：「草賊大敗。」顧左右云：「會麼？不然，更聽我頌：玄要
J29nB233_p0333c01║分明意轉深，就中一句實難禁，可憐無數癡男女，往
J29nB233_p0333c02║往隨言逐句尋。」喝一喝，下座。