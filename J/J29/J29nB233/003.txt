J29nB233_p0334a01║介菴進禪師語錄卷三
J29nB233_p0334a02║住蘄州三角禪寺嗣法門人真文等編
J29nB233_p0334a03║示眾
J29nB233_p0334a04║崇禎癸未冬，師受徑山觀音殿朗玄監院請，結制示
J29nB233_p0334a05║眾。「欲識佛性義，當觀時節因緣。時節若至，其理自彰。
J29nB233_p0334a06║秪如今日結制，諸方必有上堂小參，攢花簇錦，巧妙
J29nB233_p0334a07║尖新，布縵天網，羅龍打鳳，撿點將來，盡落時弊。徑山
J29nB233_p0334a08║則不然，且道如何施設？」顧視大眾云：「白日青天，切莫
J29nB233_p0334a09║瞌睡好。」拍膝一下便起。僧問：「如何是徑山境？」師云：「百
J29nB233_p0334a10║萬松杉雙徑杳，三千樓閣五峰寒。」僧云：「如何是境中
J29nB233_p0334a11║人？」師云：「九九八十一。」僧云：「人境已蒙師指示，向上宗
J29nB233_p0334a12║乘事若何？」師便打。問：「徑山祖窟，八十七代祖師未審
J29nB233_p0334a13║在何處？」師云：「眉毛在睫上。」僧云：「不會。」師云：「佛殿前看
J29nB233_p0334a14║取。」
J29nB233_p0334a15║因雪示眾。「百萬松杉被雪埋，簷前鴉鵲遶生臺，尋思
J29nB233_p0334a16║秪為飢無食，遠遠飛從殿角來。」召大眾云：「既是百萬
J29nB233_p0334a17║松杉被雪埋，為甚麼殿角不被覆卻？」眾下語不契，師
J29nB233_p0334a18║代云：「無他棲泊處。」
J29nB233_p0334a19║師為雪轎大師上堂。白槌云：「法筵龍象眾，當觀第一
J29nB233_p0334a20║義。」便一椎，嶠乃震威一喝。有僧請益，師示偈云：「一惟
J29nB233_p0334a21║一喝震天嘶，就裡明機孰可知？獨許凌霄委此事，石
J29nB233_p0334a22║人撫掌笑嘻嘻。」
J29nB233_p0334a23║解制，示眾。「豁開戶牖，當軒者誰？若也見得，不妨腰包
J29nB233_p0334a24║頂笠、竿木隨身，一任南天台、北五臺；其或未然，各須
J29nB233_p0334a25║照顧腳下好。」
J29nB233_p0334a26║師住餘杭廣福寺，示眾。舉：「先廣福惟尚禪師述偈呈
J29nB233_p0334a27║覺印，印豎拳云：『正當恁麼時作麼生？』尚掀倒禪床，印
J29nB233_p0334a28║遂喝，尚云：『賊過後張弓。』便出。」師云：「覺印恁麼接人，固
J29nB233_p0334a29║是勾賊破家；惟尚雖則當仁不讓，早已墮坑落塹。且
J29nB233_p0334a30║道新廣福又作麼生？客來無管待，蒿湯備禮儀。」
J29nB233_p0334b01║師住鍾溪太平菴，示眾。「四月村莊菜麥黃，啣泥紫燕
J29nB233_p0334b02║語聲狂；太平境色誰人委？獨坐溪頭看水忙。」
J29nB233_p0334b03║示眾。僧問：「師燒木佛，意旨如何？」師云：「圖取舍利。」僧云：
J29nB233_p0334b04║「為甚某甲不見？」師云：「瞎。」乃云：「大凡燒神化佛，須具這
J29nB233_p0334b05║些眼目始得，不然各各照顧眉毛好。只如趙州道：『金
J29nB233_p0334b06║佛不度爐，木佛不度火，泥佛不度水，真佛內裏坐。』又
J29nB233_p0334b07║作麼生？」驀召眾云：「還見真佛麼？」眾無語，師呼：「行者點
J29nB233_p0334b08║燈來。」便歸方丈。
J29nB233_p0334b09║師住武康天池寺，示眾。舉：「玉芝禪師問碧峰：『如何得
J29nB233_p0334b10║不落人圈繢？』峰打一掌，云：『是落也？是不落也？』」師云：「玉
J29nB233_p0334b11║芝父子與麼問答，大似二俱不了。或問新天池，但向
J29nB233_p0334b12║他道：未有這個消息。道將一句來，他若擬議，劈脊便
J29nB233_p0334b13║棒。」
J29nB233_p0334b14║師置一斫刀，日隨眾務，遂舉起刀示眾云：「亦能伐材，
J29nB233_p0334b15║亦能養材。」復偈曰：「剛刀銛利出紅爐，斫盡雲根不用
J29nB233_p0334b16║磨。衲子腰間曾佩得，何愁栗棘葛藤窠。」
J29nB233_p0334b17║示眾。舉：「玉芝禪師因陸五臺問：『東土一千七百善知
J29nB233_p0334b18║識即今向什麼處去了？』芝指庭樹鳴蟬云：『這裏也有
J29nB233_p0334b19║一個。』臺云：『只這聲響便是麼？』芝云：『喚作聲響即錯過
J29nB233_p0334b20║去也。』」師云：「玉芝與麼為人，不惟被此老看破，要作他
J29nB233_p0334b21║臨濟兒孫未得在。且道天池又作麼生？誰知遠煙浪，
J29nB233_p0334b22║別有好商量。」
J29nB233_p0334b23║因僧說夢，師舉：「仰山夢入彌勒院，見堂中諸位皆足，
J29nB233_p0334b24║惟第二位空，仰山遂坐。有一尊者白椎云：『今當第二
J29nB233_p0334b25║位說法。』仰山云：『摩訶衍法，離四句，絕百非。諦聽！諦聽！』
J29nB233_p0334b26║及覺，舉似溈山，山云：『子已入聖位。』仰山便禮拜。」師云：
J29nB233_p0334b27║「溈仰父子夢中說夢，致累後昆瞌睡不醒，隨語生解。」
J29nB233_p0334b28║召大眾云：「還有不夢者麼？」良久，云：「更深猶自可，午後
J29nB233_p0334b29║更愁人。」便起。
J29nB233_p0334b30║除夕示眾。「收拾閒家具，燒除爛葛藤。山房分歲靜，深
J29nB233_p0334c01║夜獨挑燈。」
J29nB233_p0334c02║上元，示眾。「千燈萬燈從這一燈起，且道這一燈從何
J29nB233_p0334c03║處起？苟知落處，交光相羅，燈燈無礙。秪如十方俱擊
J29nB233_p0334c04║鼓，十處一齊聞，東家點燈，西家暗坐，又作麼生？」良久，
J29nB233_p0334c05║云：「一種是聲無限意，有堪聽處不堪聽。」
J29nB233_p0334c06║示眾。「細雨落花香冷淡，晚風敲竹響晴空，西來祖意
J29nB233_p0334c07║我不會，午夜推窗月上東。」
J29nB233_p0334c08║示眾。舉：「雪菴示眾云：『乍住城隍寺，無東又缺西，汝纔
J29nB233_p0334c09║抬眼起，我便放頭低。鬚髮白如雪，身心爛似泥，本來
J29nB233_p0334c10║無佛法，何處是全提？』逆川和尚拈云：『雪菴和尚固是
J29nB233_p0334c11║尋常說話，其奈家醜外揚。雅山則不然，水自悠悠雲
J29nB233_p0334c12║自閒，紫廛原不異青山，缺長欠短尋常事，只恐葫蘆
J29nB233_p0334c13║醋不酸。』」師云：「二老各逞家風別調，固是雪曲陽春，其
J29nB233_p0334c14║奈高和者稀。金明又且不然，城市山居絕異同，頹然
J29nB233_p0334c15║蒲坐沒西東，身心佛法俱潦倒，見色聞聲不用聾。」
J29nB233_p0334c16║示眾。「大士神通無剎不現，總皆知之，及乎妙相莊嚴，
J29nB233_p0334c17║於十字街頭無人識得。金明為伊慶誕，且道作麼生
J29nB233_p0334c18║慶？翻轉地皮苔尺厚，剷去堂前草丈深。還見觀音大
J29nB233_p0334c19║士麼？」維那云：「昨夜三更月到窗。」師大笑，歸方丈。
J29nB233_p0334c20║示眾。舉：「僧問雪峰：『古澗寒泉時如何？』峰云：『瞪目不見
J29nB233_p0334c21║底。』『飲者如何？』峰云：『不從口入。』趙州聞舉，呵呵大笑，云：
J29nB233_p0334c22║『不可從鼻孔入。』僧卻問：『古澗寒泉時如何？』州云：『苦。』『飲
J29nB233_p0334c23║者如何？』州云：『死。』雪峰得聞，乃云：『趙州古佛。』遂遙作禮，
J29nB233_p0334c24║從此不答話。大慧云：『雪峰不答話，疑殺多少人？趙州
J29nB233_p0334c25║道：苦。面赤不如語直。若是妙喜即不然，古澗寒泉時
J29nB233_p0334c26║如何？到江扶艣棹，出嶽濟民田。飲者如何？清涼肺腑。
J29nB233_p0334c27║此語有兩負門，若有辨得，許你具參學眼。』」師拈云：「一
J29nB233_p0334c28║人理上有餘、事上不足，一人事理兼帶，一人事上有
J29nB233_p0334c29║餘、理上不足，唯有這僧置此一問卻較些子。若是金
J29nB233_p0334c30║明又且不然，古澗寒泉時如何？快與老僧持竹篦子
J29nB233_p0335a01║來。飲者如何？劈頭便打。且道：答這僧？不答這僧？速道！
J29nB233_p0335a02║速道！」
J29nB233_p0335a03║端陽，示眾。「靈符一道示端陽，萬法本閒人自忙。療病
J29nB233_p0335a04║不須尋百草，安心奚用覓諸方？鳥啼花笑山猶靜，雲
J29nB233_p0335a05║散風清日更長。笑看小兒乘艾虎，卻將虛勢喪真常。」
J29nB233_p0335a06║因僧請益示眾。舉：「趙州問僧：『發足甚處？』」師云：「賊身已
J29nB233_p0335a07║露。僧云：『雪峰。』」師云：「面赤不如語直。州云：『雪峰有何言
J29nB233_p0335a08║句示人？』」師云：「一不做，二不休。僧云：『尋常道：盡十方世
J29nB233_p0335a09║界是沙門一隻眼，汝等諸人向甚處屙？』」師云：「勾賊播
J29nB233_p0335a10║梯。州云：『闍黎若回，寄個鍬子去。』」師云：「賊過張弓。保福
J29nB233_p0335a11║展云：『南有雪峰，北有趙州。』」師云：「就窠打劫。雪竇云：『這
J29nB233_p0335a12║僧既不從雪峰來，可惜趙州鍬子。』」師云：「把髻投衙。琅
J29nB233_p0335a13║邪覺云：『眾中有云：「寄鍬子去，埋卻雪峰。若道寄缽盂
J29nB233_p0335a14║去，便道盛粥飯用。」狂解夢見，作麼商量？不是僧縣手，
J29nB233_p0335a15║謾說學丹青。』」師云：「自賊識賊。」乃云：「這一隊老賊，今日
J29nB233_p0335a16║被山僧據款結案，縛做一團，擲向諸人面前了也。還
J29nB233_p0335a17║有與伊出氣者麼？」遂拍膝一下，云：「一狀領過。」
J29nB233_p0335a18║示眾。舉：「古大慈示眾云：『山僧不解答話，只是識病。』時
J29nB233_p0335a19║有僧出，便歸方丈。雪竇拈云：『大凡扶豎宗乘，須是辨
J29nB233_p0335a20║個得失。且大慈識病不答話，時有僧出，便歸方丈。雪
J29nB233_p0335a21║竇識病不答話，或有僧出，劈脊便棒；諸方識病不答
J29nB233_p0335a22║話，或有僧出，必然別有長處。敢有一個動著，大唐天
J29nB233_p0335a23║子只三人。』」師云：「大慈、雪竇可謂好手手中呈好手，殊
J29nB233_p0335a24║不知得便宜處失便宜。新大慈這裏又且不然，總不
J29nB233_p0335a25║管他答話識病，只是飢時喫飯，倦來打眠。如或未然，
J29nB233_p0335a26║老僧不惜眉毛，更為汝等頌出：風規傑出沒多般，一
J29nB233_p0335a27║點靈犀照膽寒，蝦跳不出斗，憑君作話端。大唐天子
J29nB233_p0335a28║只三人，千古萬古𨍏轢鑽。」
J29nB233_p0335a29║中秋，即事示眾。「靈山指月，家醜外揚；曹溪話月，外揚
J29nB233_p0335a30║家醜。隱川風味要且不然，楖栗杖開花，木患子白醭，
J29nB233_p0335b01║黑豆未生芽，明月當軒掛，致令精空甏徹底掀翻，破
J29nB233_p0335b02║家私盡情托出。雖然，不掛絕糧牌，亦未免驚起廬山
J29nB233_p0335b03║子、魏鬍子背地裏商量，便將二斗黃米連宵供養。」拈
J29nB233_p0335b04║起餅，云：「大眾！只如這個作麼生消受？」良久，云：「數盞釅
J29nB233_p0335b05║茶茆屋下，一聲長嘯碧天秋。」便起。
J29nB233_p0335b06║芟草，示眾。「久雨初晴，庭前草深，為汝剷卻，自快胸襟。
J29nB233_p0335b07║且道作麼生剷？稊稗直教無影跡，只留梅竹引清風。」
J29nB233_p0335b08║示眾。「東熱鬧兮西熱鬧，忙忙業識不知老，城市山林
J29nB233_p0335b09║盡炙慌，獨我陶朱靜悄悄。三伏之中別有秋，竹風滿
J29nB233_p0335b10║院誰云掃？任他烈燄熾炎炎，爍石流鉛日杲杲。夏蟲
J29nB233_p0335b11║若解識寒水，鐵牛決定被蚊咬。被蚊咬，驚起楊岐三
J29nB233_p0335b12║腳驢，百億須彌都撞倒。」
J29nB233_p0335b13║曇維那請示眾。舉：「王荊公入寺設齋看經。」師云：「利動
J29nB233_p0335b14║君子。公問：『佛未出世時看甚麼經？』」師云：「瞎。端師云：『相
J29nB233_p0335b15║公！周、孔未出世時讀甚麼書？』」師云：「瞎。公云：『伶俐衲僧。』」
J29nB233_p0335b16║師云：「是何言歟？」復云：「荊公秪解險崖奪足，不知平地
J29nB233_p0335b17║喫跤。端師雖則就險翻身，大似順朱填墨。金明則不
J29nB233_p0335b18║然，待他問時，但向道：『請相公高著眼。』他若定動，不妨
J29nB233_p0335b19║道：『又是一卷。』不惟不負來機，亦且經義有據。秪如節
J29nB233_p0335b20║文又在何處？」良久，云：「離婁明未徹，師曠聽非聰。」喝一
J29nB233_p0335b21║喝。
J29nB233_p0335b22║示眾。舉：「西余端禪師示眾云：『當山僧堂漏損，寮舍崩
J29nB233_p0335b23║摧，經年無施主燒香，累歲少檀那羞供，恐有十方禪
J29nB233_p0335b24║侶、雲水高人，暫入荒山，難為駐錫，可以溪山為樂、松
J29nB233_p0335b25║柏充飢，名利不干懷、飲食不為念，罷參知識，懶訪禪
J29nB233_p0335b26║林，聞說教似春風，聽談禪如說夢，共居巖畔，同受寂
J29nB233_p0335b27║寥。』」師云：「進朽這裏與端師不別。雖然，更有一般奇特
J29nB233_p0335b28║處，自來千聖莫能知。」便起。
J29nB233_p0335b29║隱川大慈菴開田，示眾。「若論這片田地，從無始來，人
J29nB233_p0335b30║人本具號段、四至毫不差誤，只為當人情生智隔，逐
J29nB233_p0335c01║妄迷真，以至惰農失業，田地荒蕪，甚而狡兔狐狼窟
J29nB233_p0335c02║宅焉，不惟輸官乏稅，亦且無立身之地矣。若是克家
J29nB233_p0335c03║兒，一見便識得自己這片田地號段、四至分明，決不
J29nB233_p0335c04║犯他人苗稼，定然起勇猛志、發精進力、操智慧刀，刈
J29nB233_p0335c05║除稗種，握堅固钁，剷絕稊根，趁時培植而靈苗自秀，
J29nB233_p0335c06║及節耕耘而異草不生，花開果實，秋收冬藏。如是，則
J29nB233_p0335c07║不獨輸官有稅，亦且安家樂業，受用無窮，豈不慶快
J29nB233_p0335c08║也哉？秪如酬恩報國又作麼生？」良久，云：「皇風化蠻貊，
J29nB233_p0335c09║盡唱太平歌。」
J29nB233_p0335c10║端陽示眾。師書五毒，拈起召眾云：「是甚麼？」眾無語，師
J29nB233_p0335c11║即扯破，便歸方丈。
J29nB233_p0335c12║示眾。舉：「盤山云：『似地擎山，不知山之孤峻；如石含玉，
J29nB233_p0335c13║不知玉之無瑕。若能如是，是真出家。』育王杲云：『若能
J29nB233_p0335c14║如是，捏目生花。』」師云：「若能如是，踏破草鞋。」
J29nB233_p0335c15║示眾。舉：「古德云：『佛祖門風將委地』」師云：「苦。『說著令人
J29nB233_p0335c16║心膽碎』」師云：「吾嘗於此切。『扶持全賴我兒孫』」師云：「有
J29nB233_p0335c17║麼？有麼？『不料兒孫先作弊』」師云：「填溝塞壑。古德救時
J29nB233_p0335c18║救弊，不無顯揚家醜。雖然，還有知恩報恩者麼？」良久，
J29nB233_p0335c19║云：「涅槃心易曉，差別智難明。」
J29nB233_p0335c20║久雨，示眾。云：「久雨不晴，衲僧無處晒。朗皮草且置，秪
J29nB233_p0335c21║如虛空爛卻，汝等諸人作麼生會？」復云：「收。」
J29nB233_p0335c22║示眾。舉：「洞山請泰首座茶次，乃云：『有一物，上拄天、下
J29nB233_p0335c23║拄地，黑似漆，常在動用中，動用中收不得。汝道過在
J29nB233_p0335c24║甚麼？』」
J29nB233_p0335c25║云：「洞山大似將蝦釣鱉，爭奈無大人相。首座食到口
J29nB233_p0335c26║邊，被伊奪卻。當時洞山若問金明，但向他道：『孟春猶
J29nB233_p0335c27║寒，伏惟珍重。』管取洞山別眼相看，亦且話行天下。若
J29nB233_p0335c28║作洞山，待首座云：『過在動用中。』便與一枚果子。且道
J29nB233_p0335c29║賞伊？罰伊？」
J29nB233_p0335c30║示眾。「風柔日暖，鳥語花香，祖意教意，盡在當陽。山僧
J29nB233_p0336a01║拄杖子適纔園中散步，耳畔鬧哄哄地，將謂鬧市裏
J29nB233_p0336a02║有甚奇聞，仔細一看，元來是蜂拄杖子，不覺一笑便
J29nB233_p0336a03║歸。且道笑個甚麼？百花叢裏過，一葉不沾身。」
J29nB233_p0336a04║示眾。舉：「無趣老人與無幻和尚經行次，聞風撼槎槤
J29nB233_p0336a05║樹聲，趣云：『此樹風來獅子吼，風寂便涅槃。』幻云：『樹倒
J29nB233_p0336a06║風息時，獅子在甚麼處吼？』趣良久，幻云：『大好吼，即不
J29nB233_p0336a07║是獅子。』趣便掌，幻禮拜。」師云：「樹倒風息時，獅子大哮
J29nB233_p0336a08║吼，擬向樹上聞，金毛變作狗。」
J29nB233_p0336a09║示眾。舉：「慈受深云：『秪是舊時行履處，等閒舉著便淆
J29nB233_p0336a10║訛，夜來一陣狂風起，吹落桃花知幾多？』」師云：「山僧尋
J29nB233_p0336a11║常說汝等飯也不解喫，且道淆訛在甚麼處？苟知落
J29nB233_p0336a12║處，要見他慈受也不難。」
J29nB233_p0336a13║示眾。舉：「白雲端和尚云：『若端的得一回汗出，便向一
J29nB233_p0336a14║莖草上現瓊樓玉殿；若未端的得一回汗出，縱有瓊
J29nB233_p0336a15║樓玉殿，被一莖草蓋卻。』」師云：「大眾！還見白雲和尚落
J29nB233_p0336a16║處麼？甜瓜甜兮苦瓠苦。」
J29nB233_p0336a17║示眾。舉：「僧問雲峰：『如何是心地法門？』峰云：『不從人得。』
J29nB233_p0336a18║僧云：『不從人得時如何？』峰云：『此去衡陽不遠。』大慧云：
J29nB233_p0336a19║『雲門即不然，如何是心地法門？不從人得。不從人得
J29nB233_p0336a20║時如何？但云：看腳下。』」師云：「二老恁麼答話，心地法門
J29nB233_p0336a21║何曾夢見？金明則不然，如何是心地法門？不從人得。
J29nB233_p0336a22║不從人得時如何？劈脊便棒。」
J29nB233_p0336a23║示眾。舉：「僧問投子：『一大藏教還有奇特事也無？』投子
J29nB233_p0336a24║云：『演出一大藏教。』又一老宿云：『演入一大藏教。』徑山
J29nB233_p0336a25║杲云：『演出演入則不無，二老若是奇特事，三生六十
J29nB233_p0336a26║劫也未夢見在。』」師舉起拂子，召眾云：「還見麼？毫釐有
J29nB233_p0336a27║差，天地懸隔。」
J29nB233_p0336a28║示眾。舉：「世尊見文殊在門外立，乃云：『文殊！文殊！何不
J29nB233_p0336a29║入門來？』殊云：『我不見一法在門外，何以教我入門來？』
J29nB233_p0336a30║圓覺云：『門內語？門外語？』」師云：「門內門外且置，大眾還
J29nB233_p0336b01║見世尊麼？」良久，云：「莫道無事好。」
J29nB233_p0336b02║示眾。師以拄杖按膝，良久喝一喝，遂歸方丈。
J29nB233_p0336b03║因僧請益：「《傳燈正宗摘謬》中有趙州別雪峰答古澗
J29nB233_p0336b04║寒泉語，峰聞云：『趙州古佛。』遙望作禮，自此不答話。《摘》
J29nB233_p0336b05║云：『此亦傳燈所無者。』又云：『按趙州歸寂於唐咸寧四
J29nB233_p0336b06║年，雪峰歸寂在梁開平四年，去趙州之寂已十三年
J29nB233_p0336b07║矣。設使趙州、雪峰果是同日而有此語，則應於遙望
J29nB233_p0336b08║作禮曰：自此不答話。卻別有旨。如無日字，則又不止
J29nB233_p0336b09║一十三年。師時方旺化，雪峰徒眾一千五百，乃謂此
J29nB233_p0336b10║十餘年中並不答話，甚無著落』者。」師云：「凡集佛祖宗
J29nB233_p0336b11║統者，須要具大知見、大手眼宗匠，乃能至公無遺，始
J29nB233_p0336b12║可矢心秉筆。不然，焉知有若隱若顯、佛祖垂手不同
J29nB233_p0336b13║及種種淆訛差別處，以定千古不磨之案，作後世破
J29nB233_p0336b14║暗之燈乎？當時雪峰、趙州如風吹水，偶爾成文，為天
J29nB233_p0336b15║下萬世，則安得執死板子謂無後語？可發一笑。且云：
J29nB233_p0336b16║『雪峰徒眾一千五百，乃謂十餘年中並不答話，甚無
J29nB233_p0336b17║著落。』如此見解，妄判古人，其謬更甚。又將年月文字
J29nB233_p0336b18║泥為實據而集宗統，大有乖於要旨，則又遠之遠矣。
J29nB233_p0336b19║然則古今明眼宗師如大慧等，拈提此案亦不少，卻
J29nB233_p0336b20║被塗糊，俱為瞎漢，可不痛惜哉！今有禪德相逼不已，
J29nB233_p0336b21║山僧只得據款拈出也。汝等大眾還知雪峰不答話
J29nB233_p0336b22║底落處麼？三十年後自有人在。」拽杖歸方丈。
J29nB233_p0336b23║彌勒殿上梁。師以杖拊梁云：「久藏深谷，養育良材，自
J29nB233_p0336b24║出山來，便成梁棟。今者光輝林澤，蔭翊山崇，眾材端
J29nB233_p0336b25║拱，惟尊爾躬。」遂顧左右云：「且道上梁後又作麼生？香
J29nB233_p0336b26║風吹四野，闔國盡興隆。」遂曳杖云：「起。」
J29nB233_p0336b27║啟七，示眾。「一七七一，銀山鐵壁，一鎚粉碎，大事了畢。
J29nB233_p0336b28║且道從甚麼處下手？」遂拍膝一下。素弘維那出，云：「和
J29nB233_p0336b29║尚一場敗闕。」師瞠目視之，那便喝，師云：「已遲八刻。」那
J29nB233_p0336b30║禮拜，師打，云：「也不得放過。」
J29nB233_p0336c01║示眾。舉：「無趣祖心與身語云：『我有為爾有，爾無我本
J29nB233_p0336c02║無。有無端在爾，生死干涉我。有爾有生死，爾無生死
J29nB233_p0336c03║無。不是我多爾，累我處也多。』金明閱此，直是好笑。看
J29nB233_p0336c04║這老漢葛藤不了，今日不肖兒孫縛作一團，拋向人
J29nB233_p0336c05║前，一任揀責。偈曰：心身本無殊，體用自分別。有無俱
J29nB233_p0336c06║夢幻，生死如湯雪。動靜不相干，迷悟一輪月。爾我實
J29nB233_p0336c07║同途，聖凡皆共轍。或有旁不甘出來道：『金明與麼語，
J29nB233_p0336c08║葛藤轉不了。』但對他道：『情知你向鬼窟裏作活計。』」
J29nB233_p0336c09║示眾。舉：「石雨和尚示眾，舉：『鴛湖老人頌瑞岩喚主人
J29nB233_p0336c10║公案云：「白日青天作夢，夢中頻喚主人，直饒惺惺喏
J29nB233_p0336c11║喏，也是無主孤魂。」乃云：「瑞岩是了手底人，為甚他道
J29nB233_p0336c12║是無主孤魂？不知瑞岩過在什麼處？」眾下語不契，復
J29nB233_p0336c13║云：「莫道無人激發好。」』」師云：「惜乎！我當時若在，見他道：
J29nB233_p0336c14║『瑞岩過在什麼處？』但云：『和尚又恁麼去也。』又云：『莫道
J29nB233_p0336c15║無人激發好。』不妨云：『若非和尚，幾乎孤負。』普明、金明
J29nB233_p0336c16║與麼道，汝等作麼生？還知他落處麼？不然，莫道無人
J29nB233_p0336c17║激發好。」
J29nB233_p0336c18║示眾。舉：「石雨和尚參南明師翁於龍居，問：『一念緣起
J29nB233_p0336c19║無生，超彼三乘權學等見，阿誰緣起有生耶？』翁與一
J29nB233_p0336c20║喝，石茫然，始知有做工夫事。後石和尚作翁語錄序
J29nB233_p0336c21║中出此語，真見其所得，終不自欺也。」頌云：「震聲一喝
J29nB233_p0336c22║絕離微，徹底婆心接上機，觸著頓忘三際斷，炎炎六
J29nB233_p0336c23║月雪花飛。」
J29nB233_p0336c24║翫月，示眾。舉：「普明老人同雪嶠大師上弦夜看月次，
J29nB233_p0336c25║雪指月問云：『這半個在那裏去了？』老人良久，云：『會麼？』
J29nB233_p0336c26║雪云：『也只得半個。』老人云：『這半個在那裡去了？』雪亦
J29nB233_p0336c27║良久，老人云：『也只得半個。』雪大笑。」師云：「大眾！看他二
J29nB233_p0336c28║大老舉揚個事，如善舞太阿，終不傷鋒犯手。雖然，金
J29nB233_p0336c29║明當時若在，忍俊不禁便好拂袖而出。何故聻？此夜
J29nB233_p0336c30║一輪滿，清光何處無？」
J29nB233_p0337a01║因雪示眾。舉：「南明廣和尚看雪次，因侍僧云：『滿山都
J29nB233_p0337a02║是雪。』尚云：『隨聲逐色漢。』僧云：『乞師離聲色道一句。』尚
J29nB233_p0337a03║云：『滿山都是雪。』金明既為他兒孫，不敢囊藏被蓋，今
J29nB233_p0337a04║日舉示大眾，也要各個知其落處。且道當時吾師翁
J29nB233_p0337a05║答這僧語，為復壓良為賤？為復以楔出楔？試道看。若
J29nB233_p0337a06║下得這一語，許伊具一隻眼。」
J29nB233_p0337a07║落堂，示眾。「結制以來又七日，燈籠露柱絕消息，後園
J29nB233_p0337a08║竹子數百竿，橫者自橫直者直。咄！」
J29nB233_p0337a09║上元，示眾。「今夜上元節，無法可與說；常住兼淡薄，無
J29nB233_p0337a10║物可與悅。只有一盞無盡真燈，明如杲日，寬若太虛。
J29nB233_p0337a11║汝等一期辛苦，不妨拈出應個時節。」遂以如意打圓
J29nB233_p0337a12║相，云：「大眾見麼？三世諸佛在此燈光裏轉大法輪，歷
J29nB233_p0337a13║代祖師在此燈光裏聯輝續燄，天下老和尚在此燈
J29nB233_p0337a14║光裏建立門戶。且道金明在此燈光裏又作麼生施
J29nB233_p0337a15║設？試道看。」良久，遂起身，云：「大眾謝茶。」便歸方丈。
J29nB233_p0337a16║示眾。舉：「楊岐會和尚示眾：『楊岐乍住屋壁疏，滿床盡
J29nB233_p0337a17║撒雪珍珠，縮卻項，暗嗟吁，翻憶古人樹下居。』山僧亦
J29nB233_p0337a18║有一偈舉似大眾：十載金明敗屋居，從教風雨懶嗟
J29nB233_p0337a19║吁，高枕臥，勝山廬，等閒唱個樂餘餘。」
J29nB233_p0337a20║祖師進堂，示眾。「九年面壁，水出高原；隻履西歸，苗從
J29nB233_p0337a21║地起。且道祖師到金明作麼生？」師顧左右，云：「攜瓶拽
J29nB233_p0337a22║杖著。」
J29nB233_p0337a23║病中示眾。「病乃眾生之良藥，所以佛病眾生病，眾生
J29nB233_p0337a24║病佛病。咄！喚什麼作病？若會得此病根源，不獨覓他
J29nB233_p0337a25║起處不得，亦非攢簇不得底，說甚三百六十骨節、八
J29nB233_p0337a26║萬四千毛竅，通身是？遍身是？直得絕後再甦，出一身
J29nB233_p0337a27║白汗始得自在，方可津濟四生、梯航九有，所以入眾
J29nB233_p0337a28║生身即為眾生之良藥，豈不快哉？且道還有不病者
J29nB233_p0337a29║麼？嗄！德山道底。」
J29nB233_p0337a30║築牆，開示。「山僧以大圓覺為我伽藍，身心安居平等
J29nB233_p0337b01║性智，所以主賓互用、與奪臨時，不葺牆塹而自固、不
J29nB233_p0337b02║立知事而普堅，縱有賊來窺伺無門，要且覓其賊影
J29nB233_p0337b03║了不可得。設若迷雲障天、慧日不露，便見牆塹不牢、
J29nB233_p0337b04║道根不固，未免引賊入宅以劫家寶。大眾！還知麼？即
J29nB233_p0337b05║汝六根門頭放光動地底是汝等主宰，一點瞞他不
J29nB233_p0337b06║得，為牆、為塹、扶佐法門，為甚不知？汝既不知，賊得其
J29nB233_p0337b07║便，即此不知底則被意賊劫汝珍寶了也，乃至色、聲、
J29nB233_p0337b08║香、味、觸又被眼、耳、鼻、舌、身等賊劫汝珍寶了也，豈特
J29nB233_p0337b09║身外賊而已哉？即今汝等主宰在什麼處？苟得落處，
J29nB233_p0337b10║無論身內、身外，纔見賊影便好一刀兩段。何故？當斷、
J29nB233_p0337b11║不斷，反遭其亂。雖然，汝等還見賊麼？」拍膝一下，云：「或
J29nB233_p0337b12║有人出來云：『和尚與麼道，也是賊過後張弓。』即向他
J29nB233_p0337b13║道：『我亦識得你。』」
J29nB233_p0337b14║端陽，示眾。「今朝五月五，划龍船打鼓，道人真個貧，懶
J29nB233_p0337b15║向諸方賭。獨存窮相手，拈起越今古，收拾百草頭，那
J29nB233_p0337b16║管甜及苦？燒取一鍋湯，弗論凡與祖，澡浴病根除，黃
J29nB233_p0337b17║金賤如土。阿呵呵！數莫數，臨崖看滸眼，夫子不生魯。」
J29nB233_p0337b18║示眾。舉：「南明和尚住徑山時，雪庭大師呈偈曰：『從來
J29nB233_p0337b19║無物可同儕，自向山中自活埋，五十年來踐履事，娘
J29nB233_p0337b20║生一隻臭皮鞋。』明答偈云：『既云無物可同儕，誰向山
J29nB233_p0337b21║中誰受埋？五十年前娘未養，喚他甚麼作皮鞋？』」師云：
J29nB233_p0337b22║「山僧亦有一偈舉似大眾。」遂拍膝云：「不是物兮不是
J29nB233_p0337b23║儕，重巒卓出絕煙埋，自來忘卻年和月，剛晒階頭破
J29nB233_p0337b24║草鞋。」
J29nB233_p0337b25║示眾。「今朝六月六，貓狗盡洗浴，人家裹餛飩，金明攪
J29nB233_p0337b26║麩粥。非是矯世孤，天然不同俗，掀翻三藏經，不將口
J29nB233_p0337b27║來讀。好摘火中蓮，勁栽石上竹，清徹絕比倫，別有頂
J29nB233_p0337b28║𩕳目。忽思田舍翁，如油爊炙肉，報告出家兒，毋虛度
J29nB233_p0337b29║此伏。」
J29nB233_p0337b30║佛誕日，示眾。「摩耶腹內善哮吼，一出頭來便見醜。人
J29nB233_p0337c01║無下賤賤自生，至累兒孫不唧溜。漏逗鎮州普化翻
J29nB233_p0337c02║筋斗。」
J29nB233_p0337c03║佛誕日，示眾。眾作禮，師云：「今日釋迦老子露頭面時
J29nB233_p0337c04║節，好與一杓惡水。」喝一喝，云：「賊過張弓。」維那一喝，師
J29nB233_p0337c05║便打，歸方丈，那隨入，師云：「你喝老僧？喝世尊？」那云：「寧
J29nB233_p0337c06║可截舌，不犯國諱。」師亦打。
J29nB233_p0337c07║分餅示眾。舉：「無趣老人分餅次，云：『道得即與。』老人與
J29nB233_p0337c08║麼垂慈，大似量小。金明則不然，道得與一枚，道不得
J29nB233_p0337c09║與一枚，且道作麼生？」一僧云：「某甲慚愧。」師云：「與汝一
J29nB233_p0337c10║枚。」
J29nB233_p0337c11║僧請益，師示眾云：「須是恁麼人，始知恁麼事。大凡禪
J29nB233_p0337c12║家語錄一出，如隨色牟尼珠，使仁者見之謂仁，智者
J29nB233_p0337c13║見之謂智，讚嘆及毀罵皆歸第一義。近觀一等不知
J29nB233_p0337c14║皂白，便乃胡言亂道，真不識羞耳。昨某孫鹵莽書至
J29nB233_p0337c15║老僧一看，中說老僧有失撿點處，恐防後患不測。所
J29nB233_p0337c16║云順治問木和尚一則機緣，傳訛之甚，不覺絕倒。老
J29nB233_p0337c17║僧與士大夫應對機語，具在錄中。辛丑冬，一日偶與
J29nB233_p0337c18║曹司農閱弘覺《北遊集》，上問：『參禪悟後人，還有喜怒
J29nB233_p0337c19║哀樂也無？』弘覺云：『逆之則怒，順之則歡。』老僧見此，暢
J29nB233_p0337c20║快之甚。因曹云：『和尚如何？』老僧云：『不是喜怒哀樂。』所
J29nB233_p0337c21║以古今拈提，俱向得意處別出手眼，無非顯揚箇事。
J29nB233_p0337c22║若道不合應答，恐防後患。只如雲門為佛兒孫，拈佛
J29nB233_p0337c23║初生云：『我當時若見，一棒打殺與狗子喫，貴圖天下
J29nB233_p0337c24║太平。』亦不合下此語耶？汝等作這般見解，錯會古今，
J29nB233_p0337c25║入地獄如箭射，莫言不道。」