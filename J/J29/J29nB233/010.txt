J29nB233_p0364a01║介菴進禪師語錄卷十
J29nB233_p0364a02║嗣法門人真在、真覺、真性、真本編
J29nB233_p0364a03║疏引
J29nB233_p0364a04║募脩金明寺緣起
J29nB233_p0364a05║金明乃宋佛慈禪師道場，繼有賜紫淨惠大師鼎建
J29nB233_p0364a06║千佛寶閣，開禧賜額，至明成化間，得祖昭大師重新，
J29nB233_p0364a07║迄今又二百餘年矣。余於戊子仲夏，赴諸檀護之請，
J29nB233_p0364a08║卓錫此地，亦不免理廢席於榛莽，整頹綱於荒陋。時
J29nB233_p0364a09║有僧擬充脩造事，余但以古德住院偈止之，已經十
J29nB233_p0364a10║三載，惟清冷逼人，禪侶往來，鮮能措足，比見山門愈
J29nB233_p0364a11║圮，堂閣愈危，得無坐視之責乎？今蒙諸大護法矢心
J29nB233_p0364a12║以脩葺見示，余不得不拈出以告眾善信，伏祈協力
J29nB233_p0364a13║共襄，福有攸歸。偈曰：海月湖天境自寬，危堂破閣逼
J29nB233_p0364a14║人寒，要新此個舊公案，信手揮來直下看。
J29nB233_p0364a15║乞脩造偈引
J29nB233_p0364a16║隱川大慈庵，乃金明寺之故地，去濮溪二里許，有勝
J29nB233_p0364a17║山居之況，新篁環翠，細柳垂陰，近構堂宇數椽，其奈
J29nB233_p0364a18║臥房未備，有失往來禪侶之接。今岩、輪二上座，遠從
J29nB233_p0364a19║匡廬至此，掛笠數月，且不嫌荒僻，堅請歷事，觀其志，
J29nB233_p0364a20║可謂為法忘形也。余不能固辭，特以舉似檀那，惟欣
J29nB233_p0364a21║然捉筆，揮出家珍，作不朽之勝因，則福果烏可涯量
J29nB233_p0364a22║哉？更述一偈：
J29nB233_p0364a23║廿年不打這鼓笛，今朝特地一翻新，知音自肯傾心
J29nB233_p0364a24║和，韻腳分明十一真。
J29nB233_p0364a25║大乘庵募重裝佛像偈引（慧上人請）
J29nB233_p0364a26║刻雕成眾相，聚沙為佛塔，無為真佛，實在我身，由是
J29nB233_p0364a27║觀之，老瞿曇慈悲之故，葛藤太煞，余又如何引蔓牽
J29nB233_p0364a28║枝耶？偈曰：小乘錢貫，大乘井索，要須聖相重輝，必請
J29nB233_p0364a29║高檀註腳。
J29nB233_p0364a30║普明脩造引（妙峰素穎長老請）
J29nB233_p0364b01║建寧普明山寺，乃我先老人養育賢才、陶鑄聖凡之
J29nB233_p0364b02║所，其層巒擁翠，萬脈歸宗，南北往來，鮮有不至者。予
J29nB233_p0364b03║自癸未春出山，屈指於今一十七白矣！屢欲慰安眾
J29nB233_p0364b04║望，無奈蠡湖破院，兼病體羸尪，未遑跋涉溪山，因循
J29nB233_p0364b05║歲久，以致妙峰素公深憂古道垂秋、叢林凋落，特與
J29nB233_p0364b06║普明知事相商，不辭數千里，杖笠來迎過嶺，共整陳
J29nB233_p0364b07║綱，繼起祖席，亦足知其為法門師弟之誼至矣！然病
J29nB233_p0364b08║朽，愧不能入山，又烏忍安坐，付傾倒於弗聞耶？凡我
J29nB233_p0364b09║同志，力挽頹風，普明有賴，其中更有一段光彩，劫外
J29nB233_p0364b10║風流，試問取妙峰，定為道破。順治己亥孟冬下澣七
J29nB233_p0364b11║日，檇李金明介菴進朽題。
J29nB233_p0364b12║齋單
J29nB233_p0364b13║陶朱富而有餘，金明貧之不足，說甚雲門餅、趙州茶，
J29nB233_p0364b14║一味五味，管取無下口處，而今不妨更拈草料，細切
J29nB233_p0364b15║清風，一任橫吞豎咬，忽得嚼著些些，定見千佛閣頓
J29nB233_p0364b16║生光彩，檇李亭重整規模，人人慶贊皇圖，處處莊嚴
J29nB233_p0364b17║佛土。大眾！莫道空疏，伏唯珍重。
J29nB233_p0364b18║敬畏庵緣起
J29nB233_p0364b19║嘉禾范蠡湖西有敬畏庵，乃我祖無趣老人隱居道
J29nB233_p0364b20║場也，創自明之嘉靖間，其來百餘年矣，緣老人俗姓
J29nB233_p0364b21║施，里中多稱施庵云。庭旁有大槎槤樹，老人嘗與徑
J29nB233_p0364b22║山無幻祖說法其下，有陸五臺諸公訪道參扣。老人
J29nB233_p0364b23║寂後，即塔本庵。庵中疏竹清池，佛室數楹，後有見如
J29nB233_p0364b24║徹師啟建樓宇，崇禎戊辰歲，徹孫日明輪公繼擴中
J29nB233_p0364b25║樓，徹師係老人外孫，老人外孫五，徹師行四，長為沈
J29nB233_p0364b26║鶴齋公，即護法羅仲吳居士外翁也。居士於構中樓
J29nB233_p0364b27║時，曾助輪公緣就，自鼎革以來，頓覺頹圮。余住金明，
J29nB233_p0364b28║去庵不數武，常過禮塔，目擊心憂，茲日明公擬完夙
J29nB233_p0364b29║願，同余弟子羅子先持冊乞數語，引導眾信，蓋子先
J29nB233_p0364b30║乃仲吳居士之子，輪公不忘舊護，故偕之來。余合掌
J29nB233_p0364c01║加額，遂述緣起以告檀那，共襄勝舉，俾古佛道場復
J29nB233_p0364c02║見一新，其福德又烏可涯量哉？凡樂助者，點筆於後，
J29nB233_p0364c03║勒石以垂不朽焉。
J29nB233_p0364c04║化齋米疏（無能乞）
J29nB233_p0364c05║釜甑生塵，法從緣起，缽盂啟口，道在人弘。展布袋於
J29nB233_p0364c06║十字街頭，露肝膽於三家村裏，固廩打開，管取人人
J29nB233_p0364c07║具足，堅囊頓破，直教個個周旋。化亦真，施亦真，籬根
J29nB233_p0364c08║香擁菊花新；食輪轉，法輪轉，風吹落葉兩三片。時當
J29nB233_p0364c09║九日，捉筆欣然，大力檀那，快心樂助。
J29nB233_p0364c10║化燈油引
J29nB233_p0364c11║紙撚無油，通人委悉，空谷有神，達者方知。若向無油
J29nB233_p0364c12║處著眼，管取騰今耀古；能於有神中展手，直教赫地
J29nB233_p0364c13║輝天。搕𢶍頭顯發無始威光，漆桶裏露出本來面目，
J29nB233_p0364c14║舉似高檀，快然傾倒。
J29nB233_p0364c15║
J29nB233_p0364c16║
J29nB233_p0364c17║
J29nB233_p0364c18║
J29nB233_p0364c19║
J29nB233_p0364c20║
J29nB233_p0364c21║序跋
J29nB233_p0364c22║源流頌序
J29nB233_p0364c23║佛祖密室中，有一段因緣，從來無人覷著。何故？覷著
J29nB233_p0364c24║則瞎。秪如臨濟、興化，父子授受，源流有據，諸方但以
J29nB233_p0364c25║化得三聖大覺力而拈臨濟香，更有謂臨濟不傳興
J29nB233_p0364c26║化，而化在三聖大覺處，悟得先師喫棒底道理後，拈
J29nB233_p0364c27║香臨濟，蓋僭嗣也。若此妄鑿古人，何異矮子觀場？今
J29nB233_p0364c28║諸子云：「從上佛祖皆見有付法偈，既已刊出燈錄，何
J29nB233_p0364c29║至馬祖下不刊，亦復不見法偈，為是無付，為復珍惜
J29nB233_p0364c30║不彰？」咄！黃河三千年一度清，汝等冬瓜茄子見個什
J29nB233_p0365a01║麼？雖然，憫子誠懇，不得已即將佛佛授手、祖祖相傳
J29nB233_p0365a02║源流法偈機語隨緣頌出，輒成一帙，敢以公諸天下，
J29nB233_p0365a03║萬世明眼，報佛深恩，知佛祖授受之有的據，益俾德
J29nB233_p0365a04║勝無焚衣之悔耳。還見正法眼藏麼？一隻破草鞋，無
J29nB233_p0365a05║底亦無對。
J29nB233_p0365a06║鴛湖和尚頌古序
J29nB233_p0365a07║從上慧命，源源如線而出，車溪尤甚，一絲懸於九鼎，
J29nB233_p0365a08║幸我老人一肩擔荷，密用潛行於水邊林下二十餘
J29nB233_p0365a09║年，隱顯以時，罕逢識者。崇禎乙亥春，有嚴𨍏轢居士
J29nB233_p0365a10║參師，慇慇不下，便乃復白苧普明廢址，懇請以居，及
J29nB233_p0365a11║郡紳士咸迫，師以病堅辭，不得已，勉赴插草開荒，率
J29nB233_p0365a12║眾住靜。不期丙子秋，因事挈杖入閩，後之住院開法，
J29nB233_p0365a13║亦號普明，正如杲日麗天，無有所不燭也，嘗謂余曰：
J29nB233_p0365a14║「老僧和牧牛并諸頌古，子看何如？」答曰：「情知老人向
J29nB233_p0365a15║異類中行。」師曰：「如何異類中行事？」余便兩手拓地，再
J29nB233_p0365a16║拜而出。今復閱普明遺稿，牧牛諸頌大有不同處，如
J29nB233_p0365a17║何是我老人不同處聻？謹輯此刻，以俟賢者。
J29nB233_p0365a18║跋無趣和尚真蹟
J29nB233_p0365a19║丁亥秋抄，余過敬畏庵禮吾無趣祖塔次，有孫喻微
J29nB233_p0365a20║忽出殘紙一幅相似，余捧讀之，是趣祖親書示龍湖
J29nB233_p0365a21║先生法語，不覺忻喜，乃云：「祖師真蹟，若優曇花，實為
J29nB233_p0365a22║希有，今既見者，宜珍藏之。」喻微云：「見此一篇，即見祖
J29nB233_p0365a23║師面目矣。」咄哉癡子，祖師面目安在紙上耶？既不在
J29nB233_p0365a24║紙上，且道祖師面目又在何處？吁：袈裟零落難縫補，
J29nB233_p0365a25║收捲雲霞自剪裁。
J29nB233_p0365a26║隱川集自敘
J29nB233_p0365a27║壬辰秋，余同卜右文居士抵濮溪，道經村落，訝其遍
J29nB233_p0365a28║地荒蕪，狐兔陵食，星散農家，俱困緩惰，至於禽無巢
J29nB233_p0365a29║卵，樹乏斧柯，縱使神農之化亦難矣。士乃指片地云：
J29nB233_p0365a30║「此金明贅疣也。」余目之曰：「噫，此地只少一椽耳。」是冬，
J29nB233_p0365b01║卜右文、羅子先二居士同眾信捐貲購地，別創一廬
J29nB233_p0365b02║於川上，余名曰大慈庵，蓋取濟度此方之義。示耕數
J29nB233_p0365b03║載，頗與彼生息迥別，農人皆異之。雖大義茫然，乃有
J29nB233_p0365b04║稚子傍桑陰學種瓜之意，但覺狐兔潛藏，桑苗蔥鬱，
J29nB233_p0365b05║悠悠乎風清月霽，於三間茆下，落落乎鳥啼花笑，於
J29nB233_p0365b06║千頃畬頭。余時啜白湯，烹野藿，吟詠其間，庶不孤村
J29nB233_p0365b07║居之幽況矣。爰述數語，以揭初因，并志諸護之竭心
J29nB233_p0365b08║焉。
J29nB233_p0365b09║跋子蕃朱居士寶夢記
J29nB233_p0365b10║未到這裏，直須疑著，既到這裏，切忌住卻。若恁麼會，
J29nB233_p0365b11║與寶夢記轉；不恁麼會，亦與寶夢記轉。舉似明眼，請
J29nB233_p0365b12║下一語看。
J29nB233_p0365b13║跋南明和尚語錄
J29nB233_p0365b14║法門陵替甚矣。按萬曆間，宗師家，頗尚孤峻，遞相隱
J29nB233_p0365b15║謝，此一變也。逮天啟時，方有人出法門，似覺可觀。至
J29nB233_p0365b16║鼎革來十餘載，泛濫彌漫，此又一變也。蓋翁于泰昌
J29nB233_p0365b17║改元遷化，其操履卓倫，非今時可擬。閱是錄者，當具
J29nB233_p0365b18║別眼，法門有望焉。
J29nB233_p0365b19║
J29nB233_p0365b20║
J29nB233_p0365b21║箴銘
J29nB233_p0365b22║即事偶箴
J29nB233_p0365b23║無上妙道，不落言詮。真妄雙泯，直指單傳。或棒或喝，
J29nB233_p0365b24║非教非禪。了達知見，勿談要玄。和光同塵，有實有權。
J29nB233_p0365b25║無罣無礙，任運翛然。獨超物外，迥出劫前。巍巍堂堂，
J29nB233_p0365b26║闊步大千。風清月白，別是一天。大慈佛法，博飯栽田。
J29nB233_p0365b27║葛藤剷斷，弗扯章篇。初調犢子，驀鼻繩穿。或犯苗稼，
J29nB233_p0365b28║時猛加鞭。純乎哮吼，放浪林泉。紹隆佛祖，惟在志堅。
J29nB233_p0365b29║千鈞重擔，努力一肩。主持門戶，赤手空拳。無量妙義，
J29nB233_p0365b30║一一重宣。中道不立，那有偏圓。一金鎔出，釵釧缾鈿。
J29nB233_p0365c01║橫拈倒用，信手自便。懶殘風味，石枕高眠。日上月下，
J29nB233_p0365c02║何故周旋。體性圓明，電拂聖賢。迷真逐妄，誠可悲憐。
J29nB233_p0365c03║貧窮學道，淤泥出蓮。生死呼吸，何論少年。耽著五慾，
J29nB233_p0365c04║業覆情牽。渠無能所，寧有蓋纏。須知端的，山邊水邊。
J29nB233_p0365c05║誅茆伐竹，聊構數椽。或問如何，誰曰隱川。不局命運，
J29nB233_p0365c06║豈逐世緣。騰蛇改格，枯淡自全。若為知己，芳草芊芊。
J29nB233_p0365c07║牙銘
J29nB233_p0365c08║我年剛五十，牙生四十五。爾以我固堅，我以爾利腑。
J29nB233_p0365c09║嚼斷玉石根，喫盡鹹酸苦。無爾不相和，無我不吞吐。
J29nB233_p0365c10║齊密且關風，深隱自回互。今者脫然離，我何忍其土。
J29nB233_p0365c11║哀哉銘爾衾，日輪正當午。
J29nB233_p0365c12║眼鏡銘
J29nB233_p0365c13║昏之以明，明之以昏。惟爾其精，莫知其神。
J29nB233_p0365c14║獅子玉章銘
J29nB233_p0365c15║獅子牙爪，琢出崑岡。踞地哮吼，驚走狐狼。雖無一字，
J29nB233_p0365c16║文彩難藏。印住印破，隱川之章。誰能任重，惟爾用光。
J29nB233_p0365c17║玉魚銘
J29nB233_p0365c18║美質無瑕，深藏峙屺，誰琢誰磨？徹頭徹尾。平地波濤，
J29nB233_p0365c19║潑天風雨，慎勿輕躍，善為珍體。
J29nB233_p0365c20║佛牙櫃銘（廣若姚居士請）
J29nB233_p0365c21║無上慈尊，從地湧出。微塵界中，放光現瑞。直示群迷，
J29nB233_p0365c22║廣宣妙義。世所希有，凡聖叵測。若能見聞，殊勝福利。
J29nB233_p0365c23║擁護是幢，賴斯名器。
J29nB233_p0365c24║
J29nB233_p0365c25║
J29nB233_p0365c26║
J29nB233_p0365c27║
J29nB233_p0365c28║
J29nB233_p0365c29║
J29nB233_p0365c30║
J29nB233_p0366a01║佛事
J29nB233_p0366a02║為徑山曇周師火
J29nB233_p0366a03║師以火炬指龕，召眾云：「還見曇周師落處麼？脫或未
J29nB233_p0366a04║然，今日進上座，為伊點出去也。」良久，云：「叢林輔弼已
J29nB233_p0366a05║經年，一旦相傾五老前，山岌岌，水潺潺，昨夜三更月
J29nB233_p0366a06║正圓。」擲炬，云：「優曇花發火中鮮。」
J29nB233_p0366a07║為敬畏庵蓮禪人掩龕
J29nB233_p0366a08║師以拄杖擊龕一下，云：「生耶？不道雲斷，寒猿啼古路」。
J29nB233_p0366a09║又擊一下，云：「死耶？不道林殘，羸鶴唳空巢。喻微蓮公
J29nB233_p0366a10║於斯會得，白日傳心靜，青蓮喻法微；其或未然，金明
J29nB233_p0366a11║為汝說破。」遂掩上，云：「樹頭黃葉落，且向此中看。」復擊
J29nB233_p0366a12║一下。
J29nB233_p0366a13║又火
J29nB233_p0366a14║舉火炬云：「生死關頭絕要津，西風切切送歸人，急須
J29nB233_p0366a15║火裏翻身去，一朵青蓮劫外春。」遂投火炬。
J29nB233_p0366a16║為萬福庵法林上座火
J29nB233_p0366a17║師云：「圓公！圓公，汝當時在我室中有一則公案，有權
J29nB233_p0366a18║有實，有照有用，爭奈末後未圓，汝還記得麼？金明今
J29nB233_p0366a19║日為汝當眾拈出。」良久，云：「明明不覆藏，明明絕回互，
J29nB233_p0366a20║生死與去來，杲杲日輪午，若也圓得，定然不向別處
J29nB233_p0366a21║流轉；脫或未然，我今為汝圓卻。且道作麼生圓？百草
J29nB233_p0366a22║頭邊光燦爛，更嫌何處不風流？」遂擲火炬，云：「燒。」
J29nB233_p0366a23║為母賀氏孺人掩棺
J29nB233_p0366a24║師至棺前，作女人拜，顧視左右，云：「還見我老母麼？若
J29nB233_p0366a25║謂此便是，此乃父母精血所成，終歸敗壞，且道我老
J29nB233_p0366a26║母在什麼處？」復高聲召云：「老母！老母，放下著！」即以手
J29nB233_p0366a27║掩上。
J29nB233_p0366a28║起棺
J29nB233_p0366a29║師以拄杖擊棺三下，云：「來時不增，去時不減，此土西
J29nB233_p0366a30║方，不隔一線，若然凝滯，體亦難見，惟我老母，信行自
J29nB233_p0366b01║便。且如何得自便聻？」遂以杖引之而出。
J29nB233_p0366b02║掩土
J29nB233_p0366b03║師撮土召云：「老母，離塵合覺，離覺合塵，今日離合且
J29nB233_p0366b04║置，秪如歸根得旨一句，作麼生？剷開荒草地，遍界藕
J29nB233_p0366b05║花香。」以土掩之。
J29nB233_p0366b06║為張恒所居士掩龕
J29nB233_p0366b07║師云：「生也恁麼，死也恁麼，生死去來，了無干涉，脫或
J29nB233_p0366b08║不然，金明為汝下手去也。」遂掩上，云：「坐斷千差路，從
J29nB233_p0366b09║教五眼窺。」喝一喝。
J29nB233_p0366b10║為柏山素弘理長老起龕
J29nB233_p0366b11║師以杖擊龕，云：「橫身異類于西子湖頭，赤骨婆心于
J29nB233_p0366b12║柏山寺裏，三十年來忠孝驗在目前，百千載去恩怨
J29nB233_p0366b13║且看腳下，將謂你完我，誰知我完你。且止，更有一著，
J29nB233_p0366b14║汝等還見麼？」卓一卓，云：「步步著力！」便起。
J29nB233_p0366b15║舉火
J29nB233_p0366b16║師舉炬，云：「起廢席，整頹綱，素位而行；建法幢，立宗旨，
J29nB233_p0366b17║恢弘祖道，只如事理圓融，徹骨徹髓一句又作麼生？
J29nB233_p0366b18║迸出通身三昧火，為人不顧兩莖毛。」遂攛下。
J29nB233_p0366b19║入塔
J29nB233_p0366b20║師至塔前，以杖指骨，云：「大眾！這是你本山堂頭和尚
J29nB233_p0366b21║一生受用不盡底，今日入此殊勝光明幢中，輝天鑒
J29nB233_p0366b22║地，無黨無偏，且道全身奉重又如何？」豎起拄杖，云：「巍
J29nB233_p0366b23║然一塔黃金骨，直矗青霄萬壑垂。」喝一喝，便放下。
J29nB233_p0366b24║為太倉宦陳修長老封龕
J29nB233_p0366b25║師至龕前，卓拄杖，云：「古塘插草，運大悲，手於未萌；繡
J29nB233_p0366b26║雪開山，努摩醯眼於末季，今雖能事已畢，尚有公案
J29nB233_p0366b27║未了，以致老僧不惜眉毛，要問汝大眾，還知伊不了
J29nB233_p0366b28║處麼？」良久，云：「問取我孫澄首座。」便封。
J29nB233_p0366b29║為敬畏庵日明耆舊火（平野監院請）
J29nB233_p0366b30║師舉炬，云：「林泉落莫正斯時，黃葉紛紜滿路岐，聚散
J29nB233_p0366c01║不知情自戚，槎槤歲歲露霜枝。這是吾祖無趣老人
J29nB233_p0366c02║受用不盡處，幸我日明耆宿，固守一生，適來遽爾長
J29nB233_p0366c03║往，金明無可薦揚，惟贈一星猛火。」便攛下。
J29nB233_p0366c04║為得中知客火
J29nB233_p0366c05║師舉炬，云：「會麼？赤日炎炎，萬里無雲，薰風煜煜，青天
J29nB233_p0366c06║有過。去此二途，中道不立，且道別資一路，又作麼生？
J29nB233_p0366c07║山僧為汝下個註腳。」遂攛下，云：「燒。」
J29nB233_p0366c08║為本智上人火
J29nB233_p0366c09║師舉炬云：「全愚不愚，本智非智，或喜或瞋，如幻如寄，
J29nB233_p0366c10║邏齋供眾十二年，終日街坊耍兒戲，一朝拾得草鞋
J29nB233_p0366c11║錢，撒手呵呵便歸去。大眾！且道他歸何處？」遂擲炬，云：
J29nB233_p0366c12║「急著眼覷。」
J29nB233_p0366c13║曹繼宗請為郁氏全玉掩棺
J29nB233_p0366c14║師以杖擊棺云：「全玉，二十年前取名，二十年後入殮，
J29nB233_p0366c15║汝心念佛已切，佛令汝心已清，忽得前後際斷，撒手
J29nB233_p0366c16║歸家，心佛一如，無非極樂。雖然，更須知藏身處沒蹤
J29nB233_p0366c17║跡，沒蹤跡處莫藏身。還會麼？臘雪未融千澗水，春風
J29nB233_p0366c18║又發萬山花。」復擊三下。
J29nB233_p0366c19║為張居士火
J29nB233_p0366c20║師以杖擊棺，云：「寒雲楚楚，生也一棒；寒色凄凄，死也
J29nB233_p0366c21║一棒。惜乎！爾兄，可悲可痛，五十二年一場春夢，今日
J29nB233_p0366c22║到此還醒也未？若也醒得，紅塵堆裏一任逍遙，荒草
J29nB233_p0366c23║溪邊無非極樂，新殃不作，舊孽自除。如或不然，看看
J29nB233_p0366c24║火來也！」遂下火。
J29nB233_p0366c25║為香祖蘭公掩棺
J29nB233_p0366c26║「廿年深隱冷棲遲，孤影追蹤足孝思，不意去春歸此
J29nB233_p0366c27║日，何期此日又歸西？蘭公，蘭公，嘯月眠雲於黃葉庵
J29nB233_p0366c28║中，生本不生，攢眉跨灶於▆老堂裏，滅何曾滅，潛心
J29nB233_p0366c29║幽韻，未透玄關，細嚼寒冰，方伸雅志。雖然，蘭植中塗，
J29nB233_p0366c30║猶未免無經時之歎，且道：即今還有去來之相也無？」
J29nB233_p0367a01║以杖擊香几，云：「全身放下渾閒事，劫外臞梅瓣瓣香。」
J29nB233_p0367a02║為報忠德安公火
J29nB233_p0367a03║師云：「春風澹蕩，去來情自澀，春雨初消，泥水滑如油。
J29nB233_p0367a04║秪這個時節，若也會得，不惟雲開日露，便得就路還
J29nB233_p0367a05║家，如或未然，總是生死岸頭事。今日汝徒傳慧，特請
J29nB233_p0367a06║山僧，為汝薦往一句作麼生？」遂舉炬，云：「桃萼爛紅鳥
J29nB233_p0367a07║語碎，綠楊垂處棹方歸。」乃攛下。
J29nB233_p0367a08║為倪全壽起棺
J29nB233_p0367a09║師以杖擊棺，云：「一切眾生性清淨，從本無生亦無滅。
J29nB233_p0367a10║既無生滅，安有去來？倪全壽還會麼？放身命處超于
J29nB233_p0367a11║彼，鐵壁銀山絕蓋纏。」拽杖便起。
J29nB233_p0367a12║舉火
J29nB233_p0367a13║師舉炬云：「七十餘年卻似風，此回鍛過總成空。昔時
J29nB233_p0367a14║曾示于今日，無限春風入普同。」遂攛下。
J29nB233_p0367a15║為無塵上座火
J29nB233_p0367a16║師舉炬，云：「出家脩道貴真實，毫釐有差天地隔，五十
J29nB233_p0367a17║六年虛自持，平生甘苦俱狼藉。不狼藉……」遂打一圓相，
J29nB233_p0367a18║擲下，云：「竹邊猛火燒，來春好筍出。」咄！
J29nB233_p0367a19║為秋澗禪人火
J29nB233_p0367a20║師舉炬云：「學道之人不得真，秪為從前認識神，無量
J29nB233_p0367a21║劫來生死本，癡人喚作本來人。所以老僧日前為汝
J29nB233_p0367a22║鍛煉幾番，其奈汝夙障纏固，不得脫洒自由。今日又
J29nB233_p0367a23║承汝父潛愚、汝叔完愚兩居士，始終請老僧了汝一
J29nB233_p0367a24║生之事，可謂恩大難酬，老僧不免放出火光三昧，更
J29nB233_p0367a25║為汝鍛煉一回，徹骨徹髓去也！」遂攛下。
J29nB233_p0367a26║為心融境師火
J29nB233_p0367a27║師舉炬云：「心由境滅，境逐心沉，心境一如，山高水深。
J29nB233_p0367a28║今日孝孫眉公虔請本山方丈，為伊師祖心融境公
J29nB233_p0367a29║送往，生本不生，法臘七旬，滅本不滅，匋山戒律，不惟
J29nB233_p0367a30║報本酬恩，可謂一心而融萬境矣。且道即今心在什
J29nB233_p0367b01║麼處？不則更為下個註腳。」良久，云：「臘月火燒冰。」遂攛
J29nB233_p0367b02║下。
J29nB233_p0367b03║
J29nB233_p0367b04║
J29nB233_p0367b05║門人　施博、　真潔、　真慧、
J29nB233_p0367b06║　真仁、　真和、　真馨　閱。
J29nB233_p0367b07║古吳門人　真衍　等敬梓。
J29nB233_p0367b08║
J29nB233_p0367b09║
J29nB233_p0367b10║
J29nB233_p0367b11║
J29nB233_p0367b12║
J29nB233_p0367b13║
J29nB233_p0367b14║
J29nB233_p0367b15║
J29nB233_p0367b16║
J29nB233_p0367b17║
J29nB233_p0367b18║
J29nB233_p0367b19║
J29nB233_p0367b20║
J29nB233_p0367b21║
J29nB233_p0367b22║
J29nB233_p0367b23║
J29nB233_p0367b24║
J29nB233_p0367b25║
J29nB233_p0367b26║
J29nB233_p0367b27║
J29nB233_p0367b28║
J29nB233_p0367b29║
J29nB233_p0367b30║
J29nB233_p0367c01║金明介菴和尚源流頌世序
J29nB233_p0367c02║西天
J29nB233_p0367c03║本祖釋迦世尊
J29nB233_p0367c04║始祖摩訶迦葉尊者
J29nB233_p0367c05║二祖阿難尊者
J29nB233_p0367c06║三祖商那和修尊者
J29nB233_p0367c07║四祖優波鞠多尊者
J29nB233_p0367c08║五祖提多迦尊者
J29nB233_p0367c09║六祖彌遮迦尊者
J29nB233_p0367c10║七祖婆須密尊者
J29nB233_p0367c11║八祖佛陀難提尊者
J29nB233_p0367c12║九祖伏馱密多尊者
J29nB233_p0367c13║十祖脅尊者
J29nB233_p0367c14║十一祖富那夜奢尊者
J29nB233_p0367c15║十二祖馬鳴尊者
J29nB233_p0367c16║十三祖迦毘摩羅尊者
J29nB233_p0367c17║十四祖龍樹尊者
J29nB233_p0367c18║十五祖迦那提婆尊者
J29nB233_p0367c19║十六祖羅睺羅多尊者
J29nB233_p0367c20║十七祖僧伽難提尊者
J29nB233_p0367c21║十八祖伽耶舍多尊者
J29nB233_p0367c22║十九祖鳩摩羅多尊者
J29nB233_p0367c23║二十祖闍夜多尊者
J29nB233_p0367c24║二十一祖婆修盤頭尊者
J29nB233_p0367c25║二十二祖摩拏羅尊者
J29nB233_p0367c26║二十三祖鶴勒那尊者
J29nB233_p0367c27║二十四祖師子尊者
J29nB233_p0367c28║二十五祖婆舍斯多尊者
J29nB233_p0367c29║二十六祖不如密多尊者
J29nB233_p0367c30║二十七祖般若多羅尊者
J29nB233_p0368a01║震旦
J29nB233_p0368a02║初祖菩提達磨大師
J29nB233_p0368a03║二祖慧可大師
J29nB233_p0368a04║三祖僧璨大師
J29nB233_p0368a05║四祖道信大師
J29nB233_p0368a06║五祖弘忍大師
J29nB233_p0368a07║六祖曹溪慧能大師
J29nB233_p0368a08║曹溪第二世南嶽懷讓禪師
J29nB233_p0368a09║曹溪第三世江西馬祖道一禪師
J29nB233_p0368a10║曹溪第四世洪州百丈山懷海禪師
J29nB233_p0368a11║曹溪第五世洪州黃檗山希運禪師
J29nB233_p0368a12║曹溪第六世鎮州臨濟義玄禪師
J29nB233_p0368a13║臨濟第二世魏府興化存獎禪師
J29nB233_p0368a14║臨濟第三世汝州南院慧顒禪師
J29nB233_p0368a15║臨濟第四世汝州風穴延沼禪師
J29nB233_p0368a16║臨濟第五世汝州首山省念禪師
J29nB233_p0368a17║臨濟第六世汾州太子院善昭禪師
J29nB233_p0368a18║臨濟第七世潭州石霜慈明楚圓禪師
J29nB233_p0368a19║臨濟第八世袁州楊岐方會禪師
J29nB233_p0368a20║臨濟第九世舒州白雲守端禪師
J29nB233_p0368a21║臨濟第十世蘄州五祖法演禪師
J29nB233_p0368a22║臨濟第十一世成都府佛果圓悟克勤禪師
J29nB233_p0368a23║臨濟第十二世平江府虎丘紹隆禪師
J29nB233_p0368a24║臨濟第十三世明州天童山應菴曇華禪師
J29nB233_p0368a25║臨濟第十四世明州天童山密菴成傑禪師
J29nB233_p0368a26║臨濟第十五世夔州府臥龍破菴祖先禪師
J29nB233_p0368a27║臨濟第十六世杭州徑山佛鑑無準師範禪師
J29nB233_p0368a28║臨濟第十七世杭州淨慈斷橋玅偷禪師
J29nB233_p0368a29║臨濟第十八世天台山瑞巖方山寶禪師
J29nB233_p0368a30║臨濟第十九世天台山華頂善興寺玅明真覺無
J29nB233_p0368b01║見先睹禪師
J29nB233_p0368b02║臨濟第二十世處州福林院白雲智度禪師
J29nB233_p0368b03║臨濟第二十一世太平府繁昌八峰山古拙俊禪
J29nB233_p0368b04║師
J29nB233_p0368b05║臨濟第二十二世四川東普州道林無際悟禪師
J29nB233_p0368b06║臨濟第二十三世南京太崗月溪澄禪師
J29nB233_p0368b07║臨濟第二十四世太崗夷峰寧禪師
J29nB233_p0368b08║臨濟第二十五世天目山寶芳進禪師
J29nB233_p0368b09║臨濟第二十六世嘉興東塔野翁曉禪師
J29nB233_p0368b10║臨濟第二十七世秀州敬畏菴無趣如空禪師
J29nB233_p0368b11║臨濟第二十八世杭州徑山無幻性沖禪師
J29nB233_p0368b12║臨濟第二十九世秦溪興善寺南明慧廣禪師
J29nB233_p0368b13║臨濟第三十世建寧府紫雲山普明寺鴛湖玄微
J29nB233_p0368b14║妙用禪師
J29nB233_p0368b15║
J29nB233_p0368b16║
J29nB233_p0368b17║
J29nB233_p0368b18║
J29nB233_p0368b19║
J29nB233_p0368b20║
J29nB233_p0368b21║
J29nB233_p0368b22║
J29nB233_p0368b23║
J29nB233_p0368b24║
J29nB233_p0368b25║
J29nB233_p0368b26║
J29nB233_p0368b27║
J29nB233_p0368b28║
J29nB233_p0368b29║
J29nB233_p0368b30║
J29nB233_p0368c01║介菴和尚源流頌
J29nB233_p0368c02║
J29nB233_p0368c03║門人　真理　真本　等錄
J29nB233_p0368c04║同山居士　曹溶　閱
J29nB233_p0368c05║西天
J29nB233_p0368c06║本祖釋迦世尊在靈山會上拈花示眾，是時人天百
J29nB233_p0368c07║萬眾皆默然，唯迦葉尊者破顏微笑。世尊曰：「吾有正
J29nB233_p0368c08║法眼藏，涅槃妙心、實相無相、微玅法門，不立文字，教
J29nB233_p0368c09║外別傳，付囑摩訶迦葉，并敕阿難副貳傳化，無令斷
J29nB233_p0368c10║絕。」付法偈曰：「法本法無法，無法法亦法，今付無法時，
J29nB233_p0368c11║法法何曾法？」
J29nB233_p0368c12║頌曰：霜天欲暮朔風寒，黃葉飄飄孰耐看。
J29nB233_p0368c13║忽地晚鐘鳴古寺，一輪皎月出重巒。
J29nB233_p0368c14║始祖摩訶迦葉尊者阿難一日問：「師兄！世尊傳金襴
J29nB233_p0368c15║袈裟外，別傳箇什麼？」祖召阿難，阿難應諾。祖曰：「倒卻
J29nB233_p0368c16║門前剎竿著。」後祖欲入定雞足山，乃召阿難言：「我今
J29nB233_p0368c17║不久世間，正法付囑于汝，汝善守護。」付法偈曰：「法法
J29nB233_p0368c18║本來法，無法無非法，何于一法中，有法有不法。」
J29nB233_p0368c19║金襴裟外別無傳，弟應兄呼夢不全。
J29nB233_p0368c20║一段真風亙今昔，優曇朵朵火中鮮。
J29nB233_p0368c21║二祖阿難尊者于恒河中流將入寂滅，念先所度脫
J29nB233_p0368c22║五百弟子悉皆來集。中有弟子，一名商那和修，二名
J29nB233_p0368c23║末田底迦，祖告之曰：「昔如來以正法眼付大迦葉，迦
J29nB233_p0368c24║葉入定而付於我，我今將滅，用傳于汝。」付法偈曰：「本
J29nB233_p0368c25║來付有法，付了言無法，各各須自悟，悟了無無法。」說
J29nB233_p0368c26║偈已，復以正法眼囑累商那和修，而謂末田底迦曰：
J29nB233_p0368c27║「昔佛有記，汝當于罽賓國敷宣大法。」
J29nB233_p0368c28║法湧恒河逝不休，一般心事動人愁。
J29nB233_p0368c29║如來法眼親殃及，試看分支兩道流。
J29nB233_p0368c30║三祖商那和修尊者化緣既久，思付正法，于吒利國
J29nB233_p0369a01║得弟子優波鞠多，以為給侍。祖因問曰：「汝年幾耶？」荅
J29nB233_p0369a02║曰：「我年十七。」祖曰：「汝身十七耶，性十七耶？」答曰：「師髮
J29nB233_p0369a03║已白，為髮白耶？心白耶？」祖曰：「我但髮白，非心白耳。」鞠
J29nB233_p0369a04║多曰：「我身十七，非性十七也。」祖知是法器，經三載，以
J29nB233_p0369a05║法眼付囑之。付法偈曰：「非法亦非心，無心亦無法，說
J29nB233_p0369a06║是心法時，是法非心法。」
J29nB233_p0369a07║問南酬北露英才，口款相隨欠一鎚。
J29nB233_p0369a08║三載巾瓶無別囑，與師把手上高臺。
J29nB233_p0369a09║四祖優波鞠多尊者在世化導，證果最多。最後有一
J29nB233_p0369a10║長者子，名曰香眾，禮祖求出家。祖問曰：「汝心出家？身
J29nB233_p0369a11║出家？」荅曰：「我來出家，非為身心。」尊者曰：「不為身心，復
J29nB233_p0369a12║誰出家？」荅曰：「夫出家者，無我我故。無我我故，即心不
J29nB233_p0369a13║生滅。心不生滅，即是常道，諸佛亦常。心非形相，其體
J29nB233_p0369a14║亦然。」祖曰：「汝當大悟，心自通達，宜依佛法僧，紹隆聖
J29nB233_p0369a15║種。」因為剃度，授具，名提多迦，且告之曰：「昔如來以正
J29nB233_p0369a16║法眼藏，次第傳授，以至于我，今復付汝。」付法偈曰：「心
J29nB233_p0369a17║自本來心，本心非有法，有法有本心，非心非本法。」
J29nB233_p0369a18║獅子全威便出群，吼聲未許等閒聞。
J29nB233_p0369a19║堂堂聖種真堪紹，次第傳流非世勳。
J29nB233_p0369a20║五祖提多迦尊者行化中印度，彼有仙名彌遮迦，昔
J29nB233_p0369a21║與祖同生梵天，遮迦遇阿私陀仙，授之仙法，祖則修
J29nB233_p0369a22║習禪那，報分已經六劫，以夙緣故，捨邪歸正，率眾求
J29nB233_p0369a23║解脫。祖即度之，其眾亦一時發心。祖以法眼付彌遮
J29nB233_p0369a24║迦，而說偈曰：「通達本法心，無法無非法，悟了同未悟，
J29nB233_p0369a25║無心亦無法。」
J29nB233_p0369a26║一念纔分萬劫殊，剎那回步便同途。
J29nB233_p0369a27║雖能逐日追風疾，狼藉春光不較多。
J29nB233_p0369a28║六祖彌遮迦尊者遊化至北天竺國，於闤闠間遇一
J29nB233_p0369a29║人，手持酒器，逆祖問曰：「師何方來？欲往何所？」祖曰：「從
J29nB233_p0369a30║自心來，欲往無處。」曰：「識我手中物否？」祖曰：「此是觸器
J29nB233_p0369b01║而負淨者。」曰：「師識我否？」祖曰：「我即不識，識即非我。」彼
J29nB233_p0369b02║即置器禮祖，自稱名婆須密，願加度脫。祖與剃度，付
J29nB233_p0369b03║法偈曰：「無心無可得，說得不名法，若了心非心，始解
J29nB233_p0369b04║心心法。」
J29nB233_p0369b05║趁性顛狂笑傲頻，茫茫誰識甕頭春。
J29nB233_p0369b06║攔街撞著剛知己，共醉桃源好避秦。
J29nB233_p0369b07║七祖婆須密尊者常服淨衣，執酒器，遊行里閈，或吟
J29nB233_p0369b08║或嘯，人謂之狂。遇六祖彌遮迦，受法，行化，至迦摩羅
J29nB233_p0369b09║國。有智者佛陀難提，索祖論義，祖曰：「仁者，論即不義，
J29nB233_p0369b10║義即不論，若擬論義，終非義論。」難提知祖義勝，心即
J29nB233_p0369b11║欽服。祖說付法偈曰：「心同虛空界，示等虛空法，證得
J29nB233_p0369b12║虛空時，無是無非法。」
J29nB233_p0369b13║額有圓珠長七尺，特來呈伎徹光輝。
J29nB233_p0369b14║當機直示虛空法，拶入虛空絕是非。
J29nB233_p0369b15║八祖佛陀難提尊者適提伽國毘舍羅長者家，長者
J29nB233_p0369b16║作禮，問：「何所須？」祖曰：「我求侍者。」長者曰：「我有一子，名
J29nB233_p0369b17║伏馱密多，年已五十，口未曾言，足未曾履。」祖曰：「如汝
J29nB233_p0369b18║所說，真吾弟子。」伏馱聞之，遽起禮拜，而說偈曰：「父母
J29nB233_p0369b19║非我親，誰是最親者？諸佛非我道，誰是最道者？」祖以
J29nB233_p0369b20║偈荅曰：「汝言與心親，父母非可比，汝行與道合，諸佛
J29nB233_p0369b21║心即是。外求有相佛，與汝不相似，欲識汝本心，非合
J29nB233_p0369b22║亦非離。」伏馱聞偈，便行七步，隨祖出家。付法偈曰：「虛
J29nB233_p0369b23║空無內外，心法亦如此，若了虛空故，是達真如理。」
J29nB233_p0369b24║五十年來口不開，鵝王擇乳亦奇哉。
J29nB233_p0369b25║剛行七步揚家醜，引得兒孫入禍胎。
J29nB233_p0369b26║九祖伏馱密多尊者受八祖付囑，至中印度，有長者
J29nB233_p0369b27║香蓋，攜一子，名難生，禮祖曰：「曾有一仙，謂此兒骨相
J29nB233_p0369b28║非常，當為法器，今命出家。」祖與剃髮，付戒，羯磨之際，
J29nB233_p0369b29║祥光燭座，舍利現前，自此精進忘疲。未幾，祖付法焉。
J29nB233_p0369b30║偈曰：「真理本無名，因名顯真理，受得真實法，非真亦
J29nB233_p0369c01║非偽。」
J29nB233_p0369c02║纔舉金刀頂相圓，祥光遍布耀人天。
J29nB233_p0369c03║分明舍利人難睹，一領袈裟搭半肩。
J29nB233_p0369c04║十祖脅尊者本名難生，投九祖，執侍左右，脅不至席，
J29nB233_p0369c05║因號脅尊者。至華氏國，憩一樹下，有長者子，名富那
J29nB233_p0369c06║夜奢，合掌前立。祖問曰：「汝從何來？」答曰：「我心非往。」祖
J29nB233_p0369c07║曰：「汝何處住？」荅曰：「我心非止。」祖曰：「汝不定耶？」曰：「諸佛
J29nB233_p0369c08║亦然。」祖曰：「汝非諸佛。」曰：「諸佛亦非。」祖乃付法，說偈曰：
J29nB233_p0369c09║「真體自然真，因真說有理，領得真真法，無行亦非止。」
J29nB233_p0369c10║夙債來償自古衣，不投機處卻投機。
J29nB233_p0369c11║其中一語誰相諳，夜半金烏撲地飛。
J29nB233_p0369c12║十一祖富那夜奢尊者得法脅尊者，尋詣波羅奈國。
J29nB233_p0369c13║彼有馬鳴大士，作禮問曰：「我欲識佛，何者即是？」祖曰：
J29nB233_p0369c14║「汝欲識佛，不識者是。」曰：「佛既不識，焉知是乎？」祖曰：「既
J29nB233_p0369c15║不識佛，焉知不是？」曰：「此是鋸義。」祖曰：「彼是木義。」祖問：
J29nB233_p0369c16║「鋸義者何？」曰：「與師平出。」馬鳴卻問：「木義者何？」祖曰：「汝
J29nB233_p0369c17║被我解。」馬鳴豁然省悟。付法偈曰：「迷悟如隱顯，明暗
J29nB233_p0369c18║不相離，今付隱顯法，非一亦非二。」
J29nB233_p0369c19║拖來拽去絕遮藏，木義解開汗似湯。
J29nB233_p0369c20║突出本來非二一，薰風拂拂透身涼。
J29nB233_p0369c21║十二祖馬鳴尊者于華氏國宣化，俄有魔來，與祖較
J29nB233_p0369c22║力，祖震伏之，魔遂現形懺悔。祖問：「汝名誰耶？眷屬多
J29nB233_p0369c23║少？」曰：「我名迦毘摩羅，眷屬三千。」祖曰：「盡汝神力，變化
J29nB233_p0369c24║若何？」曰：「我化巨海，極為小事。」祖曰：「汝化性海得否？」曰：
J29nB233_p0369c25║「何為性海？我未嘗知。」祖曰：「山河大地，皆依建立，三昧
J29nB233_p0369c26║六通，由茲發現。」迦毘聞已，遂發信心。付法偈曰：「隱顯
J29nB233_p0369c27║即本法，明暗元不二，今付悟了法，非取亦非離。」
J29nB233_p0369c28║三千業力逞神奇，性海揚波總不知。
J29nB233_p0369c29║無量法門由此立，盲龜值木幾人思。
J29nB233_p0369c30║十三祖迦毘摩羅尊者入西印度北山之中，山有大
J29nB233_p0370a01║樹，蔭覆五百大龍，其樹王名龍樹，常為龍眾說法。祖
J29nB233_p0370a02║訪之，龍樹出迎，曰：「深山孤寂，龍蟒所居，大德至尊，何
J29nB233_p0370a03║枉神足？」祖曰：「吾非至尊，來訪賢者。」龍樹默念曰：「此師
J29nB233_p0370a04║得決定性明道眼否？是大聖繼真乘否？」祖曰：「汝雖心
J29nB233_p0370a05║語，我已意知，但辦出家，何慮吾之不聖？」龍樹聞已，悔
J29nB233_p0370a06║謝祖度。付法偈曰：「非隱非顯法，說是真實際，悟此隱
J29nB233_p0370a07║顯法，非愚亦非智。」
J29nB233_p0370a08║意知心語顯真乘，滄溟由來鯤化鵬。
J29nB233_p0370a09║但辦肯心承聖業，法中何慮冷如冰。
J29nB233_p0370a10║十四祖龍樹尊者至南印度導化時，有迦那提婆來
J29nB233_p0370a11║謁，將及門，祖先遣侍者以滿缽水置于座前。提婆見
J29nB233_p0370a12║之，即以一鉞投之而進。祖後造《智度》等論垂世，以法
J29nB233_p0370a13║眼付提婆。付法偈曰：「為明隱顯法，方說解脫理，於法
J29nB233_p0370a14║心不證，無瞋亦無喜。」
J29nB233_p0370a15║陷虎之機不易親，當陽拈出便通津。
J29nB233_p0370a16║針投水乳風前禍，爛熳山花別問春。
J29nB233_p0370a17║十五祖迦那提婆尊者從龍樹祖得法後，至迦毘羅
J29nB233_p0370a18║國。彼有長者梵摩淨德，以其子羅睺羅多，隨祖出家。
J29nB233_p0370a19║祖曰：「昔如來有記，第二五百年，此子當為大教主。」即
J29nB233_p0370a20║與剃髮。至巴連弗城，聞諸外道欲障佛法，祖乃執長
J29nB233_p0370a21║幡入彼眾中。彼問祖曰：「汝何不前？」祖曰：「汝何不後？」彼
J29nB233_p0370a22║曰：「汝似賤人。」祖曰：「汝似良人。」彼曰：「汝解何法？」祖曰：「汝
J29nB233_p0370a23║百不解。」彼曰：「我欲得佛。」祖曰：「我灼然得。」彼曰：「汝不合
J29nB233_p0370a24║得。」祖曰：「元道我得，汝實不得。」彼曰：「汝既不得，云何言
J29nB233_p0370a25║得？」祖曰：「汝有我故，所以不得。我無我我，故自當得。」彼
J29nB233_p0370a26║辭既屈，乃問祖曰：「汝名何等？」祖曰：「我名迦那提婆。」彼
J29nB233_p0370a27║眾夙聞祖名，咸悔過歸伏。祖隨告羅睺羅多，而付法
J29nB233_p0370a28║眼。偈曰：「本對傳法人，為說解脫理，於法實無證，無終
J29nB233_p0370a29║亦無始。」
J29nB233_p0370a30║因邪打正逞襟懷，入水求人似有乖。
J29nB233_p0370b01║二五百年傳佛記，好攜瓢杖踏煙霾。
J29nB233_p0370b02║十六祖羅睺羅多尊者行化至室羅筏城，有河名金
J29nB233_p0370b03║水，寶莊嚴王之子號僧伽難提者，居河之源，安坐入
J29nB233_p0370b04║定。祖與學眾溯流而上，伺之三七日。難提從定起，祖
J29nB233_p0370b05║問曰：「汝心定耶？身定耶？」提曰：「身心俱定。」祖曰：「身心俱
J29nB233_p0370b06║定，何有出入？」提曰：「雖有出入，不失定相，如金在井，金
J29nB233_p0370b07║體常寂。」祖曰：「若金在井，若金出井，金無動靜，何物出
J29nB233_p0370b08║入？」提曰：「言金動靜，何物出入？言金出入，金非動靜。」祖
J29nB233_p0370b09║曰：「若金在井，出者何金？若金出井，在者何物？」提曰：「金
J29nB233_p0370b10║若出井，在者非金，金若在井，出者非物。」祖曰：「此義不
J29nB233_p0370b11║然。」提曰：「彼義非著。」祖曰：「此義當墮。」提曰：「彼義不成。」祖
J29nB233_p0370b12║曰：「彼義不成，我義成矣。」提曰：「我義雖成，法非我故。」祖
J29nB233_p0370b13║曰：「我義已成，我無我故。」提曰：「我無我故，復成何義？」祖
J29nB233_p0370b14║曰：「我無我故，故成汝義。」提曰：「仁者師誰，得是無我？」祖
J29nB233_p0370b15║曰：「我師迦那提婆證是無我。」難提以偈贊曰：「稽首提
J29nB233_p0370b16║婆師，而出于仁者，仁者無我故，我欲師仁者。」祖以偈
J29nB233_p0370b17║荅曰：「我已無我故，汝須見我我，汝若師我故，知我非
J29nB233_p0370b18║我我。」難提心意豁然，即求度脫。祖曰：「汝心自在，非我
J29nB233_p0370b19║所繫。」語已，即以大法囑付。祖說偈曰：「於法實無證，不
J29nB233_p0370b20║取亦不離，法非有無相，內外云何起？」難提聞命，說偈
J29nB233_p0370b21║贊曰：「善哉大聖者，心明逾日月，一光照世界，暗魔無
J29nB233_p0370b22║不拔。」
J29nB233_p0370b23║大象遊行兔徑希，義持金井涉離微。
J29nB233_p0370b24║豁然心意無我我，千聖同途把手歸。
J29nB233_p0370b25║十七祖僧伽難提尊者行化摩提國，歷山谷間，至一
J29nB233_p0370b26║峰下，時山舍有童子，持圓鑑直造祖前。祖問：「汝幾歲
J29nB233_p0370b27║耶？」曰：「百歲。」祖曰：「汝年尚幼，何言百歲？」童曰：「我不會理，
J29nB233_p0370b28║正百歲耳。」祖曰：「汝善機耶？」童曰：「佛言：『若人生百歲，不
J29nB233_p0370b29║會諸佛機，不如生一日，而得決了之。』」祖曰：「汝手中者，
J29nB233_p0370b30║當何所表？」童曰：「諸佛大圓鑑，內外無瑕翳。兩人同得
J29nB233_p0370c01║見，心眼皆相似。」其父命隨祖出家，祖為名伽耶舍多。
J29nB233_p0370c02║後復因風吹殿鈴聲，祖問曰：「鈴鳴耶？風鳴耶？」舍多曰：
J29nB233_p0370c03║「非風鈴鳴，我心鳴耳。」祖曰：「心復誰乎？」舍多曰：「俱寂靜
J29nB233_p0370c04║故。」祖曰：「善哉！善哉，繼吾道者，非子而誰？」即付法眼偈
J29nB233_p0370c05║曰：「心地本無生，因地從緣起，緣種不相妨，華果亦復
J29nB233_p0370c06║爾。」
J29nB233_p0370c07║圓鑑風鈴徹底清，童兒百歲語人驚。
J29nB233_p0370c08║現成公案親分付，花果圓來又發萌。
J29nB233_p0370c09║十八祖伽耶舍多尊者經大月氏國婆羅門鳩摩羅
J29nB233_p0370c10║多之舍，祖將入，羅多問曰：「是何徒眾？」祖曰：「是佛弟子。」
J29nB233_p0370c11║羅多一聞佛號，心神悚然，即時閉戶。祖良久扣其門，
J29nB233_p0370c12║羅多曰：「此舍無人。」祖曰：「荅無者誰？」羅多聞已，遂發宿
J29nB233_p0370c13║智。付法偈曰：「有種有心地，因緣能發萌，于緣不相礙，
J29nB233_p0370c14║當生生不生。」
J29nB233_p0370c15║佛號纔聞即悚神，開門元是閉門人。
J29nB233_p0370c16║為憐擊破牢關鍵，一樹寒梅劫外春。
J29nB233_p0370c17║十九祖鳩摩羅多尊者適中天竺國，有大士，名闍夜
J29nB233_p0370c18║多，問仁夭暴壽、逆吉義凶之故，祖荅以善惡有三時
J29nB233_p0370c19║報。夜多頓釋所疑。祖曰：「汝雖已信三業，而未明業從
J29nB233_p0370c20║惑生，惑依識有，識依不覺，不覺依心，心本清淨，無生
J29nB233_p0370c21║滅，無造作，無報應，無勝負，寂寂然，靈靈然，汝若入此
J29nB233_p0370c22║法門，可與諸佛同矣。一切善惡，有為無為，皆如夢幻。」
J29nB233_p0370c23║夜多領旨，即發宿慧。祖告曰：「吾今寂滅時至，汝當紹
J29nB233_p0370c24║行化跡。」付法偈曰：「性上本無生，為對求人說，於法既
J29nB233_p0370c25║無得，何懷決不決？」
J29nB233_p0370c26║亡羊泣路事如麻，夢幻空花總被遮。
J29nB233_p0370c27║宿慧頓明諸佛義，何煩門外駕三車。
J29nB233_p0370c28║二十祖闍夜多尊者至羅閱城，敷揚頓教，彼有學眾，
J29nB233_p0370c29║惟尚辨論，首者名婆修盤頭（此云遍行），常一食不臥，六時
J29nB233_p0370c30║禮佛，清淨無欲，為眾所歸。祖欲度之，問彼眾曰：「此遍
J29nB233_p0371a01║行頭陀，能修梵行，可得佛道乎？」眾曰：「我師精進，何故
J29nB233_p0371a02║不得？」祖曰：「汝師與道遠矣！設苦行歷於塵劫，皆虛妄
J29nB233_p0371a03║之本。」眾曰：「尊者蘊何德行，而譏我師？」祖曰：「我不求道，
J29nB233_p0371a04║亦不顛倒，我不禮佛，亦不輕慢，我不長坐，亦不懈怠，
J29nB233_p0371a05║我不一食，亦不雜食，我不知足，亦不貪慾，心無所希，
J29nB233_p0371a06║名之曰道。」時遍行聞已，發無漏智。付法偈曰：「言下合
J29nB233_p0371a07║無生，同於法界性，若能如是解，通達事理竟。」
J29nB233_p0371a08║苦行勤修路轉增，懸崖撒手事何曾。
J29nB233_p0371a09║隔牆見角知牛在，一種平常繼祖燈。
J29nB233_p0371a10║二十一祖婆修盤頭尊者羅閱城人，行化至那提國，
J29nB233_p0371a11║王常自在問曰：「羅閱土風與此何異？」祖曰：「彼土曾三
J29nB233_p0371a12║佛出世，今王國有二師化導。」王曰：「二師者誰？」祖曰：「即
J29nB233_p0371a13║王之次子，摩拏羅，乃其一也，吾雖德薄，敢當其一。」時
J29nB233_p0371a14║王方同祖語，忽使者報：「有象巨萬逼城。」祖曰：「拏羅出，
J29nB233_p0371a15║患解矣。」王遂命之。拏羅出城，向象大喝，城為震動，象
J29nB233_p0371a16║皆顛仆馳散。于是，王大敬信，命拏羅依祖出家。祖授
J29nB233_p0371a17║付法偈曰：「泡幻同無礙，如何不了悟，達法在其中，非
J29nB233_p0371a18║今亦非古。」
J29nB233_p0371a19║賓主相看風土揚，鄉談諺語灼然彰。
J29nB233_p0371a20║眾流截斷知端的，海底泥牛趁夜光。
J29nB233_p0371a21║二十二祖摩拏羅尊者行化西印度，知月氏國有鶴
J29nB233_p0371a22║勒那比丘，堪為法器，乃躬往化之。時鶴勒那以昔緣
J29nB233_p0371a23║故，感鶴眾相隨，見祖遂問：「有何方便，令彼解脫？」祖曰：
J29nB233_p0371a24║「我有無上法寶，汝當聽受，化未來際。」即說偈曰：「心隨
J29nB233_p0371a25║萬境轉，轉處實能幽，隨流認得性，無喜亦無憂。」時鶴
J29nB233_p0371a26║眾聞偈，咸飛鳴而去。
J29nB233_p0371a27║眾鶴追隨業自殊，一機掣斷始無疑。
J29nB233_p0371a28║飛鳴濯濯啣恩去，物外超然識得伊。
J29nB233_p0371a29║二十三祖鶴勒那尊者中印度師子比丘問：「我欲求
J29nB233_p0371a30║道，當何用心？」祖曰：「汝欲求道，無所用心。」曰：「既無用心，
J29nB233_p0371b01║誰作佛事？」祖曰：「若有用心，即非功德；汝若無作，即是
J29nB233_p0371b02║佛事。經云：『我所作功德，而無我所故。』」師子聞已，即入
J29nB233_p0371b03║佛慧。祖告曰：「我滅後五十年，北天竺國當有難起，嬰
J29nB233_p0371b04║在汝身，今以法眼付囑于汝，善自護持。」乃說付法偈
J29nB233_p0371b05║曰：「認得心性時，可說不思議，了了無可得，得時不說
J29nB233_p0371b06║知。」
J29nB233_p0371b07║縵天網子頗相宜，打鳳羅龍驀面欺。
J29nB233_p0371b08║一句了然超百億，三賢十聖那能知。
J29nB233_p0371b09║二十四祖師子尊者求法嗣。于罽賓國，遇一長者，引
J29nB233_p0371b10║一子問祖曰：「此子名斯多，當生便拳左手，今二十年，
J29nB233_p0371b11║終未能舒。」祖即以手接曰：「可還我珠。」童子遽開手奉
J29nB233_p0371b12║珠，眾皆驚異。長者令之出家，以前緣故，復名婆舍斯
J29nB233_p0371b13║多。祖即告之曰：「吾師密有懸記，罹難非久，如來正法
J29nB233_p0371b14║眼藏，今囑付汝，汝應保護，普潤來際。」偈曰：「正說知見
J29nB233_p0371b15║時，知見俱是心，當心即知見，知見即于今。」祖說偈已，
J29nB233_p0371b16║復以僧伽黎密付斯多，俾之他國。斯多受教，乃抵南
J29nB233_p0371b17║天。
J29nB233_p0371b18║捏緊拳頭二十年，纔逢識者便開拳。
J29nB233_p0371b19║目前多少淆訛事，只許渠儂到處圓。
J29nB233_p0371b20║二十五祖婆舍斯多尊者受師子祖囑，獨邁南天，潛
J29nB233_p0371b21║隱山谷，天德王迎供。王有二子，長曰德勝，次曰不如
J29nB233_p0371b22║密多。密多和柔，德勝凶暴。及即位，惑外道說，欲抑祖，
J29nB233_p0371b23║密多諫，德勝囚之，乃詰祖曰：「師子尊者已遇罽賓國
J29nB233_p0371b24║王難，何緣付法？」祖出尊者先所付僧伽黎示勝，勝命
J29nB233_p0371b25║焚之，衣出五色光，薪盡如故，勝乃追悔禮祖，立出密
J29nB233_p0371b26║多。密多遂求祖出家。祖問曰：「汝欲出家，當為何事？」密
J29nB233_p0371b27║多曰：「我若出家，不為其事。」祖曰：「不為何事？」密多曰：「不
J29nB233_p0371b28║為俗事。」祖曰：「當為何事？」密多曰：「當為佛事。」祖曰：「王子
J29nB233_p0371b29║智慧天至。」即度出家，侍祖六年，乃付法偈曰：「聖人說
J29nB233_p0371b30║知見，當境無是非，我今悟真性，無道亦無理。」密多受
J29nB233_p0371c01║偈，問：「衣可傳乎？」祖曰：「此衣為難，故假以證。汝身無難，
J29nB233_p0371c02║何假傳衣？」密多作禮。
J29nB233_p0371c03║罽賓揮劍一臂墮，德勝焚衣滿面慚。
J29nB233_p0371c04║迥絕是非親嫡骨，繩繩不斷語喃喃。
J29nB233_p0371c05║二十六祖不如密多尊者得法，至東印度，王堅固敬
J29nB233_p0371c06║信于祖。祖曰：「王國有聖，當繼我法。」時國中有婆羅門
J29nB233_p0371c07║子，年二十，幼失父母，不知名氏，或自稱瓔珞，人遂呼
J29nB233_p0371c08║為瓔珞童子，丐行間里，有問：「汝行何急？」即曰：「汝行何
J29nB233_p0371c09║緩？」問：「何姓？」即曰：「與汝同姓。」人莫測之。一日，祖與王同
J29nB233_p0371c10║車而出，瓔珞稽首自陳往因，祖乃名為般若多羅。付
J29nB233_p0371c11║法偈曰：「真性心地藏，無頭亦無尾，應緣而化物，方便
J29nB233_p0371c12║呼為智。」
J29nB233_p0371c13║無頭無尾不曾藏，逼塞虛空孰敢量。
J29nB233_p0371c14║瑟瑟金風輕洩漏，枝枝丹桂自芬芳。
J29nB233_p0371c15║二十七祖般若多羅尊者因南印度，香至王供以寶
J29nB233_p0371c16║珠，祖即取試三王子曰：「此珠圓明，有能及否？」二王子
J29nB233_p0371c17║皆曰：「此珠七寶中尊，固無踰也。」第三王子菩提多羅
J29nB233_p0371c18║曰：「此是世寶，未足為上，於諸寶中，法寶為上。此是世
J29nB233_p0371c19║光，未足為上，於諸光中，智光為上。此是世明，未足為
J29nB233_p0371c20║上，於諸明中，心明為上。此珠光明，不能自炤，要假智
J29nB233_p0371c21║光，光辨於此。既辨此已，即知是珠。既知是珠，即明其
J29nB233_p0371c22║寶。若明其寶，寶不自寶。若辨其珠，珠不自珠。珠不自
J29nB233_p0371c23║珠，要假智珠，而辨世珠。寶不自寶，要假智寶，以明法
J29nB233_p0371c24║寶。然則師有其道，其寶即現，眾生有道，心寶亦然。」祖
J29nB233_p0371c25║歎其辯慧，乃復問曰：「於諸物中，何物無相？」曰：「於諸物
J29nB233_p0371c26║中，不起無相。」又問：「於諸物中，何物最高？」曰：「於諸物中，
J29nB233_p0371c27║人我最高。」又問：「於諸物中，何物最大？」曰：「於諸物中，法
J29nB233_p0371c28║性最大。」祖時知是法器，默而混之。香至厭世，遂依祖
J29nB233_p0371c29║出家。祖以其通達大法，乃名菩提達磨，而告之曰：「如
J29nB233_p0371c30║來以正法眼，付大迦葉，如是展轉，乃至於我，我今囑
J29nB233_p0372a01║汝，聽吾偈曰：心地生諸種，因事復生理，果滿菩提圓，
J29nB233_p0372a02║花開世界起。」
J29nB233_p0372a03║心明世寶別端倪，迥出人間東與西。
J29nB233_p0372a04║一夜好風吹不輟，曉來黃葉與階齊。
J29nB233_p0372a05║震旦
J29nB233_p0372a06║初祖菩提達磨大師受西天二十七祖般若多羅囑
J29nB233_p0372a07║識，於梁普通七年來震旦，初至金陵，與武帝機不契，
J29nB233_p0372a08║寓止嵩山少林，面壁而坐，人莫之測。二祖慧可躬詣
J29nB233_p0372a09║求法，立雪斷臂，向祖問：「諸佛法印，可得聞乎？」祖曰：「諸
J29nB233_p0372a10║佛法印，匪從人得。」可曰：「我心未安，乞師與安。」祖曰：「將
J29nB233_p0372a11║心來，與汝安。」可良久曰：「覓心了不可得。」祖曰：「與汝安
J29nB233_p0372a12║心竟。」可悟入。越九年，祖命門人曰：「時將至矣，汝等合
J29nB233_p0372a13║言所得。」有道副對曰：「如我所見，不執文字，不離文字，
J29nB233_p0372a14║而為道用。」祖曰：「汝得吾皮。」尼總持曰：「我今所解，如慶
J29nB233_p0372a15║喜見阿閦佛國，一見更不再見。」祖曰：「汝得吾肉。」道育
J29nB233_p0372a16║曰：「四大本空，五陰非有，而我見處，無一法可得。」祖曰：
J29nB233_p0372a17║「汝得吾骨。」慧可出，禮三拜，依位而立。祖曰：「汝得吾髓。」
J29nB233_p0372a18║乃顧可曰：「昔如來以正法眼付迦葉尊者，展轉囑累
J29nB233_p0372a19║而至於我，我今付汝，汝當護持，并授袈裟以為法信。」
J29nB233_p0372a20║付法偈曰：「吾本來茲土，傳法救迷情，一花開五葉，結
J29nB233_p0372a21║果自然成。」
J29nB233_p0372a22║頌曰：長空雲淡沒間關，月照松梢山影慳。
J29nB233_p0372a23║一片清光輝宇宙，夜深兀坐聽潺湲。
J29nB233_p0372a24║面壁嵩山成話墮，安心得髓恨添多。
J29nB233_p0372a25║西天法印分明極，惱亂春風撼薜蘿。
J29nB233_p0372a26║二祖慧可大師從初祖得法，博求法嗣，時三祖為居
J29nB233_p0372a27║士，年踰四十，不言名氏，禮祖問曰：「弟子身纏風恙，請
J29nB233_p0372a28║和尚懺罪。」祖曰：「將罪來，與汝懺。」士良久曰：「覓罪了不
J29nB233_p0372a29║可得。」祖曰：「與汝懺罪竟，宜依佛法僧住。」士曰：「今見和
J29nB233_p0372a30║尚，已知是僧，未審何名佛法？」祖曰：「是心是佛，是心是
J29nB233_p0372b01║法，法佛無二，僧寶亦然。」士曰：「今日始知罪性不在內，
J29nB233_p0372b02║不在外，不在中間，如其心然，佛法無二也。」祖深器之，
J29nB233_p0372b03║為之剃髮，名曰僧璨。付法偈曰：「本來緣有地，因地種
J29nB233_p0372b04║花生，本來無有種，花亦不曾生。」
J29nB233_p0372b05║毒流四海廣無邊，風恙纏身乞懺愆。
J29nB233_p0372b06║罪性頓空三寶住，夜寒月映渡頭船。
J29nB233_p0372b07║三祖僧璨大師自二祖授法，深自韜晦，居無常處，積
J29nB233_p0372b08║十餘載，人無知者。四祖道信時為沙彌，年始十四，禮
J29nB233_p0372b09║祖問曰：「願和尚慈悲，乞與解脫法門。」祖曰：「誰縛汝？」曰：
J29nB233_p0372b10║「無人縛。」祖曰：「何更求解脫乎？」信于言下大悟，服勞九
J29nB233_p0372b11║載。付法偈曰：「花種雖因地，從地種花生，若無人下種，
J29nB233_p0372b12║花地盡無生。」
J29nB233_p0372b13║受恩深處本無多，一語相投便上科。
J29nB233_p0372b14║解脫法門誰縛汝，信知脫下自淆訛。
J29nB233_p0372b15║四祖道信大師嗣法三祖，住蘄春破頭山，學侶雲臻。
J29nB233_p0372b16║一日，往黃梅縣，路逢一小兒，骨相奇秀，異乎常童，祖
J29nB233_p0372b17║問曰：「子何姓？」荅曰：「姓即有，不是常姓。」祖曰：「是何姓？」荅
J29nB233_p0372b18║曰：「是佛性。」祖曰：「汝無姓耶？」荅曰：「性空故無。」祖默識是
J29nB233_p0372b19║法器，即遣侍者，從其母乞出家。後付法偈曰：「花種有
J29nB233_p0372b20║生性，因地花生生，大緣與性合，當生生不生。」
J29nB233_p0372b21║破頭山上播真風，喜得黃梅驀地逢。
J29nB233_p0372b22║性有性無全體露，小兒原是老栽松。
J29nB233_p0372b23║五祖弘忍大師前身為破頭山中栽松道者，轉遇四
J29nB233_p0372b24║祖，得法嗣化。六祖時為居士，姓盧名慧能，聞讀《金剛
J29nB233_p0372b25║經》有省，自新州來參祖，祖令隨眾作務。祖一日令眾
J29nB233_p0372b26║述偈，意符則授衣法。會下七百餘僧，上座神秀者，于
J29nB233_p0372b27║廊壁書偈曰：「身似菩提樹，心如明鏡臺，時時勤拂拭，
J29nB233_p0372b28║莫使惹塵埃。」祖見，知秀所作，乃讚歎曰：「後人依此修
J29nB233_p0372b29║行，亦得勝果。」各令念誦。盧在碓坊聞之，至夜，倩人于
J29nB233_p0372b30║秀偈側亦書一偈曰：「菩提本無樹，明鏡亦非臺，本來
J29nB233_p0372c01║無一物，何處惹塵埃？」祖見曰：「此是誰作？亦未見性。」眾
J29nB233_p0372c02║聞祖語，遂不之顧。逮夜，祖潛詣碓坊，問曰：「米白也未？」
J29nB233_p0372c03║盧曰：「白也，未有篩。」祖以杖擊碓三下而去。盧即三鼓
J29nB233_p0372c04║入室，祖密付衣法，囑善保護，無令斷絕。付法偈曰：「有
J29nB233_p0372c05║情來下種，因地果還生，無情既無種，無性亦無生。」
J29nB233_p0372c06║本來無物頂𩕳開，米白倩篩滿面灰。
J29nB233_p0372c07║三鼓密傳衣缽去，刻舟爭見化龍才。
J29nB233_p0372c08║六祖慧能大師黃梅得法後，住曹溪南嶽。讓祖來參，
J29nB233_p0372c09║祖問：「甚麼處來？」讓曰：「嵩山來。」祖曰：「什麼物恁麼來？」讓
J29nB233_p0372c10║無語。經八載，忽然有省，乃白祖曰：「某甲有個會處。」祖
J29nB233_p0372c11║曰：「作麼生？」師曰：「說似一物即不中。」祖曰：「還假修證否？」
J29nB233_p0372c12║讓曰：「修證則不無，染污即不得。」祖曰：「祗此不污染，諸
J29nB233_p0372c13║佛之所護念。汝既如是，吾亦如是。」祖為說法，偈曰：「心
J29nB233_p0372c14║地含諸種，普雨悉皆生，頓悟花情已，菩提果自成。」
J29nB233_p0372c15║當陽一拶遠趨風，八載投機亦不中。
J29nB233_p0372c16║修證不無染不得，山叢叢處水濛濛。
J29nB233_p0372c17║曹溪第二世南嶽懷讓禪師見馬祖常習坐禪，師問
J29nB233_p0372c18║曰：「大德，坐禪圖甚麼？」祖曰：「圖作佛。」師乃取一磚，於彼
J29nB233_p0372c19║菴前石上磨。祖曰：「磨作甚麼？」師曰：「磨作鏡。」祖曰：「磨磚
J29nB233_p0372c20║豈得成鏡耶？」師曰：「磨磚既不成鏡，坐禪豈得作佛？」祖
J29nB233_p0372c21║曰：「如何即是？」師曰：「如牛駕車，車若不行，打車即是？打
J29nB233_p0372c22║牛即是？」祖無對。師又曰：「汝學坐禪，為學坐佛？若學坐
J29nB233_p0372c23║禪，禪非坐臥，若學坐佛，佛非定相，於無住法，不應取
J29nB233_p0372c24║捨。汝若坐佛，即是殺佛，若執坐相，非達其理。」祖聞示
J29nB233_p0372c25║誨，如飲醍醐，禮拜問曰：「如何用心，即合無相三昧？」師
J29nB233_p0372c26║曰：「汝學心地法門，如下種子，我說法要，譬彼天澤，汝
J29nB233_p0372c27║緣合故，當見其道。」又問：「道非色相，云何能見？」師曰：「心
J29nB233_p0372c28║地法眼，能見乎道，無相三昧，亦復然矣。」祖曰：「有成壞
J29nB233_p0372c29║否？」師曰：「若以成壞聚散而見道者，非見道也。」乃說偈
J29nB233_p0372c30║曰：「心地含諸種，遇澤悉皆萌，三昧花無相，何壞復何
J29nB233_p0373a01║成？」祖遂開悟，心意超然，侍奉九秋，日益玄奧。
J29nB233_p0373a02║輕輕閫外展機籌，引玉拋磚格異眸。
J29nB233_p0373a03║打疊車牛三昧起，木童騎鶴上楊州。
J29nB233_p0373a04║曹溪第三世江西馬祖道一禪師百丈為侍者，一日
J29nB233_p0373a05║侍祖行次，見一群野鴨飛過，祖曰：「是甚麼？」丈曰：「野鴨
J29nB233_p0373a06║子。」祖曰：「甚處去也？」丈曰：「飛過去也。」祖遂把丈鼻扭，負
J29nB233_p0373a07║痛失聲，祖曰：「又道飛過去也。」丈於言下有省。又後侍
J29nB233_p0373a08║立次，祖目視繩床角拂子，丈曰：「即此用，離此用？」祖曰：
J29nB233_p0373a09║「汝向後開兩片皮，將何為人？」丈取拂子豎起，祖曰：「即
J29nB233_p0373a10║此用，離此用？」丈挂拂子於舊處，祖振威一喝，丈直得
J29nB233_p0373a11║三日耳聾。祖付法偈曰：「心外本無法，有付非心法，既
J29nB233_p0373a12║知非法心，如是付心法。」
J29nB233_p0373a13║鼻痛始知燈是火，耳聾難掩掣風顛。
J29nB233_p0373a14║大千沙界文同軌，天自高兮海自淵。
J29nB233_p0373a15║曹溪第四世洪州百丈山懷海禪師一日，謂眾曰：「佛
J29nB233_p0373a16║法不是小事，老僧昔被馬大師一喝，直得三日耳聾。」
J29nB233_p0373a17║時黃檗聞舉，不覺吐舌。師曰：「子已後莫承嗣馬祖去
J29nB233_p0373a18║麼？」檗曰：「不然，今日因和尚舉，得見馬祖大機大用，然
J29nB233_p0373a19║且不識馬祖，若嗣馬祖，已後喪我兒孫。」師曰：「如是，如
J29nB233_p0373a20║是，見與師齊，減師半德；見過于師，方堪傳授。子甚有
J29nB233_p0373a21║超師之見。」檗便禮拜。師付法偈曰：「本無言語囑，強以
J29nB233_p0373a22║心法傳，汝既受持去，心法更何言？」
J29nB233_p0373a23║陳年蠱毒水難當，觸著通身皮骨喪。
J29nB233_p0373a24║識得根源為活計，一般酥酪是砒礵。
J29nB233_p0373a25║曹溪第五世洪州黃檗山希運禪師臨濟在師會下，
J29nB233_p0373a26║行業純一，首座睦州嘆曰：「雖是後生，與眾有異。」遂問：
J29nB233_p0373a27║「上座在此多少時？」濟云：「三年。」座云：「曾參問也無？」濟云：
J29nB233_p0373a28║「不曾參問，不知問個什麼？」座云：「汝何不去問堂頭和
J29nB233_p0373a29║尚，如何是佛法的的大意？」濟便問，聲未絕，師便打。濟
J29nB233_p0373a30║下來，座云：「問話作麼生？」濟云：「某甲問聲未絕，和尚便
J29nB233_p0373b01║打，某甲不會。」座云：但更去問。濟又問，師又打。濟如是
J29nB233_p0373b02║三度問，師三度打。濟白首座云：「幸蒙慈悲，令某甲問
J29nB233_p0373b03║訊和尚，三度發問，三度被打，自恨障緣，不領深旨，今
J29nB233_p0373b04║且辭去。」座云：「汝若去時，須辭和尚去。」濟禮拜退。座先
J29nB233_p0373b05║到，師白云：「問話底後生甚是如法，若來辭時，方便接
J29nB233_p0373b06║他，向後成一株大樹，與天下人作陰涼去在。」濟辭師，
J29nB233_p0373b07║師囑云：「不得往別處去，汝向高安灘頭大愚處去，必
J29nB233_p0373b08║為汝說。」濟到大愚，愚問：「甚處來？」濟云：「黃檗來。」愚曰：「黃
J29nB233_p0373b09║檗有何言句？」濟曰：「某甲三度問佛法的的大意，三度
J29nB233_p0373b10║被打，不知某甲有過？無過？」愚曰：「黃檗與麼老婆心切，
J29nB233_p0373b11║為汝得徹困，更來者裡問有過？無過？」濟于言下大悟，
J29nB233_p0373b12║云：「元來黃檗佛法無多子。」愚搊住，曰：「者尿床鬼子！適
J29nB233_p0373b13║來道有過？無過，如今卻道黃檗佛法無多子？你見個
J29nB233_p0373b14║甚麼道理？速道！速道！」濟遂築大愚脅下三拳，愚拓開，
J29nB233_p0373b15║曰：「汝師黃檗，非干我事。」濟便回，師見，便問：「者漢來來
J29nB233_p0373b16║去去，有甚了期？」濟云：「秪為老婆心切。」人事了，侍立，師
J29nB233_p0373b17║又問：「什麼處去來？」濟云：「昨奉慈旨，令參大愚去來。」師
J29nB233_p0373b18║云：「大愚有何言句？」濟遂舉前話，師云：「作麼生得者漢
J29nB233_p0373b19║來，待痛與一頓。」濟云：「說甚麼待來，即今便喫。」隨後便
J29nB233_p0373b20║掌，師云：「者風顛漢卻來者裡捋虎鬚。」濟便喝，師云：「侍
J29nB233_p0373b21║者！引者風顛漢參堂去。」後付偈曰：「病時心法在，不病
J29nB233_p0373b22║心法無，吾所付心法，不在心法途。」
J29nB233_p0373b23║三回痛棒骨生痕，一築高安便荅恩。
J29nB233_p0373b24║更把虎鬚頻倒捋，乾坤攪動斗星昏。
J29nB233_p0373b25║曹溪第六世鎮州臨濟義玄禪師興化為侍者，機緣
J29nB233_p0373b26║默契，師以法偈印之。偈曰：「至道無揀擇，本心無向背，
J29nB233_p0373b27║便如此承當，春風增瞌睡。」化後充三聖首座，次任大
J29nB233_p0373b28║覺院主（云云）。開堂日，「此一炷香，本為三聖師兄，三聖
J29nB233_p0373b29║於我太孤，本為大覺師兄，大覺於我太賒，不如供養
J29nB233_p0373b30║臨濟先師。」
J29nB233_p0373c01║家富兒嬌無揀擇，機籌互換始承當。
J29nB233_p0373c02║春風瞌睡流千古，有眼如盲日正央。
J29nB233_p0373c03║頂𩕳豎亞摩醯眼，肘後橫懸奪命符。
J29nB233_p0373c04║毒氣迸開無限意，賺他驢糞較賒孤。
J29nB233_p0373c05║臨濟第二世魏府興化存獎禪師南院久依座下，師
J29nB233_p0373c06║以法偈付曰：「大道全自心，亦非在心求，付汝自心道，
J29nB233_p0373c07║無喜亦無憂。」
J29nB233_p0373c08║自心大道沒遮藏，花笑鳥啼山更長。
J29nB233_p0373c09║月白不從門外得，踢翻尿器露風光。
J29nB233_p0373c10║臨濟第三世汝州南院慧顒禪師風穴在會作園頭，
J29nB233_p0373c11║師一日入園，問云：「南方一棒作麼生商量？」穴云：「作奇
J29nB233_p0373c12║特商量。」穴卻問：「和尚此間一棒作麼商量？」師拈棒云：
J29nB233_p0373c13║「棒下無生忍，臨機不見師。」穴於言下大徹。依止六年，
J29nB233_p0373c14║師付法偈曰：「我今無法說，所說皆非法，今付無法法，
J29nB233_p0373c15║不可住于法。」
J29nB233_p0373c16║棒下無生絕較量，臨機不見太郎當。
J29nB233_p0373c17║顒翁若遇風顛漢，劈面攔腮沒處藏。
J29nB233_p0373c18║臨濟第四世汝州風穴延沼禪師首山充知客時，常
J29nB233_p0373c19║密誦《法華》。一日侍立次，師乃垂涕告曰：「不幸臨濟之
J29nB233_p0373c20║道，至吾將墜于地。」山曰：「觀此一眾，豈無人耶？」師曰：「聰
J29nB233_p0373c21║明者多，見性者少。」山曰：「如某者如何？」師曰：「吾雖望子
J29nB233_p0373c22║之久，猶恐耽著此經，不能放下。」山曰：「此亦可事，願聞
J29nB233_p0373c23║其要。」師於是上堂，舉：「世尊以青蓮目顧視大眾，迦葉
J29nB233_p0373c24║正當與麼時，且道說個什麼？若道不說而說，又是埋
J29nB233_p0373c25║沒先聖，且道說個什麼？」山拂袖而退。師擲下拄杖，歸
J29nB233_p0373c26║方丈。次日，山與真園頭同上問訊。師問真曰：「作麼生
J29nB233_p0373c27║是世尊不說說？」真曰：「鵓鳩樹頭鳴。」師曰：「你作許多癡
J29nB233_p0373c28║福作麼？何不體究言句？」又問山曰：「你作麼生？」山曰：「動
J29nB233_p0373c29║容揚古路，不墮悄然機。」師謂真曰：「你何不看念法華
J29nB233_p0373c30║下語？」付首山，偈曰：「無說是真法，其說原無說，我今說
J29nB233_p0374a01║付時，說說何曾說？」
J29nB233_p0374a02║日憂祖道淚潸潸，鐵石心肝也痛酸。
J29nB233_p0374a03║拂袖一肩擔荷後，令人聞見膽毛寒。
J29nB233_p0374a04║臨濟第五世汝州首山省念禪師一日上堂，汾陽出
J29nB233_p0374a05║問：「百丈捲席，意旨如何？」師云：「龍袖拂開全體現。」陽云：
J29nB233_p0374a06║「未審師意如何？」師云：「象王行處絕狐蹤。」陽於言下大
J29nB233_p0374a07║悟，遂提起坐具，顧視大眾云：「萬古碧潭空界月，再三
J29nB233_p0374a08║撈漉始應知。」禮拜歸眾。時葉縣省和尚作首座，纔退
J29nB233_p0374a09║便問：「昭兄，你適來見個什麼道理，便與麼道？」陽云：「正
J29nB233_p0374a10║是我放身捨命處。」省便休。師付汾陽法，偈曰：「自古付
J29nB233_p0374a11║無說，我今亦無說，只此無說心，諸佛所共說。」
J29nB233_p0374a12║皓魄當空絕點埃，一枝丹桂月中開。
J29nB233_p0374a13║香飄撲著人間鼻，放捨身心寔俊哉。
J29nB233_p0374a14║臨濟第六世汾州太子院善昭禪師慈明參師，師揣
J29nB233_p0374a15║其志，經二年未許入室。明每詣方丈，師見必詬罵，或
J29nB233_p0374a16║毀詆諸方，及有所訓，皆流俗鄙事。明一夕訴曰：「自至
J29nB233_p0374a17║法席已再夏，不蒙指示，但增世俗塵勞，念歲月飄忽，
J29nB233_p0374a18║己事未明，有失出家之利。」語未卒，師熟視罵曰：「是惡
J29nB233_p0374a19║知識，敢裨販我。」怒舉杖逐之。明擬伸救，師驀掩其口。
J29nB233_p0374a20║明忽大悟，曰：「是知臨濟道出常情。」服役七年，辭去。付
J29nB233_p0374a21║偈曰：「虛空無形象，形象非虛空，我所付心法，空空空
J29nB233_p0374a22║不空。」
J29nB233_p0374a23║煆凡煉聖妙爐殷，格外鉗錘非易聞。
J29nB233_p0374a24║一點始知脣在口，等閒出語便驚群。
J29nB233_p0374a25║臨濟第七世潭州石霜慈明楚圓禪師自南源徙道
J29nB233_p0374a26║吾、石霜，皆楊岐總院事。岐依師雖久，未有省發，每咨
J29nB233_p0374a27║參，師曰：「庫司事繁，且去。」他日又問，師曰：「監寺異日兒
J29nB233_p0374a28║孫遍天下在，何用忙為？」一日，師適出，雨忽作。岐偵師
J29nB233_p0374a29║小徑，既見，遂搊住曰：「這老漢今日須與我說，不說打
J29nB233_p0374a30║你去！」師曰：「監寺知者般事便休。」語未卒，岐大悟，即拜
J29nB233_p0374b01║於泥塗。問曰：「狹路相逢時如何？」師曰：「你且躲避，我要
J29nB233_p0374b02║去那裡去。」岐歸來日，具威儀，詣方丈，禮謝。師呵曰：「未
J29nB233_p0374b03║在。」一日，師上堂，岐出問：「幽鳥語喃喃，辭雲入亂峰時
J29nB233_p0374b04║如何？」師曰：「我行荒草裡，汝又入深村。」岐曰：「官不容鍼，
J29nB233_p0374b05║更借一問。」師便喝。岐曰：「好喝。」師又喝。岐亦喝。師連喝
J29nB233_p0374b06║兩喝。岐禮拜。師曰：「此事是個人方能擔荷。」岐拂袖便
J29nB233_p0374b07║行。師付法偈曰：「虛空無面目，心相亦如然，即此虛空
J29nB233_p0374b08║心，可稱天中天。」
J29nB233_p0374b09║這般家業要承當，毒藥甘漿著甚忙。
J29nB233_p0374b10║幽鳥一聲相借問，春風吹綻百花香。
J29nB233_p0374b11║臨濟第八世袁州楊岐方會禪師白雲端參師，一日
J29nB233_p0374b12║忽問：「上人落髮師為誰？」端曰：「茶陵郁和尚。」師曰：「吾聞
J29nB233_p0374b13║伊過橋遭攧有省，作偈甚奇，能記否？」端即誦曰：「我有
J29nB233_p0374b14║明珠一顆，久被塵勞關鎖，今朝塵盡光生，照破山河
J29nB233_p0374b15║萬朵。」師笑而趨起，端愕然，通夕不寐，黎明咨詢師，適
J29nB233_p0374b16║歲莫，師曰：「汝見昨日打敺儺者麼？」曰：「見。」師曰：「汝一籌
J29nB233_p0374b17║不及渠。」端復駭曰：「意旨如何？」師曰：「渠愛人笑，汝怕人
J29nB233_p0374b18║笑。」端因大悟于言下。師付法偈曰：「心體如虛空，法亦
J29nB233_p0374b19║遍虛空，證得心空理，非法非心空。」
J29nB233_p0374b20║巧將黑豆換明珠，鬼臉神頭見自殊。
J29nB233_p0374b21║直下頓忘渠愛怕，卓然垂手御龍駒。
J29nB233_p0374b22║臨濟第九世舒州白雲守端禪師浮山遠聞師頌臨
J29nB233_p0374b23║濟三頓棒，有過人處，指五祖演見師，祖請益南泉摩
J29nB233_p0374b24║尼珠話，師叱之，祖領悟，獻投機偈曰：「山前一片閒田
J29nB233_p0374b25║地，叉手叮嚀問祖翁，幾度賣來還自買，為憐松竹引
J29nB233_p0374b26║清風。」師印可，令掌磨事。一日，師謂祖曰：「有數禪客自
J29nB233_p0374b27║廬山來，皆有悟入處，教伊說，亦說得有來由；舉因緣
J29nB233_p0374b28║問伊，亦明得；教伊下語，亦下得，秪是未在。」祖於是大
J29nB233_p0374b29║疑，私自計曰：「既悟了，說亦說得，明亦明得，如何卻未
J29nB233_p0374b30║在？」遂參究累日，忽然省悟，從前寶惜一時放下，走見
J29nB233_p0374c01║師，師為手舞足蹈，祖亦一笑而已。祖後曰：「吾因茲出
J29nB233_p0374c02║一身白汗，便明得下載清風。」師付法偈曰：「道我元無
J29nB233_p0374c03║我，道心元無心，惟此無我法，相契無我心。」
J29nB233_p0374c04║隔溪共語有來因，吹落黃花始得真。
J29nB233_p0374c05║下載清風剛付汝，海門迸出一紅輪。
J29nB233_p0374c06║臨濟第十世蘄州五祖法演禪師圓悟出蜀，遍參諸
J29nB233_p0374c07║宿，最後見祖，盡其機用，祖皆不諾，乃謂：「祖強移換人！」
J29nB233_p0374c08║出不遜語，忿然而去。祖曰：「待你著一頓熱病打時，方
J29nB233_p0374c09║思量我在。」悟到金山，染傷寒，困極，以平日見處試之，
J29nB233_p0374c10║無得力者，追繹祖言，乃自誓曰：「我病稍間，即歸五祖。」
J29nB233_p0374c11║病痊，尋歸，祖一見而喜，令即參堂充侍者，方半月，會
J29nB233_p0374c12║部使者解印還蜀，詣祖問道，祖曰：「提刑少年曾讀小
J29nB233_p0374c13║艷詩否？有兩句頗相近：頻呼小玉元無事，秪要檀郎
J29nB233_p0374c14║認得聲。」提刑應諾諾，祖曰：「且仔細。」悟適歸，侍立次，問
J29nB233_p0374c15║曰：「聞和尚舉小艷詩，提刑會否？」祖曰：「他秪認得聲。」悟
J29nB233_p0374c16║曰：「秪要檀郎認得聲，他既認得聲，為甚麼卻不是？」祖
J29nB233_p0374c17║曰：「如何是祖師西來意？庭前柏樹子聻？」悟忽有省，遽
J29nB233_p0374c18║出，見雞飛上闌干，鼓翅而鳴，復自謂曰：「此豈不是聲？」
J29nB233_p0374c19║遂袖香入室，通所得，呈偈曰：「金鴨香銷錦繡幃，笙歌
J29nB233_p0374c20║叢裡醉扶歸，少年一段風流事，秪許佳人獨自知。」祖
J29nB233_p0374c21║曰：「佛祖大事，非小根劣器所能造詣，吾助汝喜。」後悟
J29nB233_p0374c22║與佛眼、佛鑑侍祖於一亭上，夜話，及歸，燈已滅，祖於
J29nB233_p0374c23║暗中曰：「各人下一轉語。」佛鑑曰：「彩鳳舞丹霄。」佛眼曰：
J29nB233_p0374c24║「鐵蛇橫古路。」悟曰：「看腳下。」祖曰：「滅吾宗者，乃克勤耳。」
J29nB233_p0374c25║祖付法偈曰：「真我本無心，真心亦無我，契此真真心，
J29nB233_p0374c26║我我何曾我？」
J29nB233_p0374c27║聲前色後謾勞追，一段風流出大奇。
J29nB233_p0374c28║燈滅暗中呈好手，扳麟奪角上雲逵。
J29nB233_p0374c29║臨濟第十一世成都府昭覺寺佛果克勤圓悟禪師
J29nB233_p0374c30║虎丘隆入室，師問曰：「見見之時，見非是見。見猶離見，
J29nB233_p0375a01║見不能及。」遂舉手曰：「還見麼？」隆曰：「見。」師曰：「頭上安頭。」
J29nB233_p0375a02║隆聞，脫然契證。師叱曰：「見個甚麼？」隆曰：「竹密不妨流
J29nB233_p0375a03║水過。」師肯之，俾掌藏。有問：「隆藏主柔易若此，何能為
J29nB233_p0375a04║哉？」師曰：「瞌睡虎耳。」付偈曰：「得道心自在，不得道憂惱，
J29nB233_p0375a05║付汝自心道，無喜亦無惱。」
J29nB233_p0375a06║見不能及草芊芊，頭上安頭更可憐。
J29nB233_p0375a07║一句峭然雲影斷，猙獰牙爪露山巔。
J29nB233_p0375a08║臨濟第十二世平江府虎丘紹隆禪師住宣州彰教，
J29nB233_p0375a09║時圓悟歸蜀，指應菴華見師。師移虎丘，華侍行，未半
J29nB233_p0375a10║載，頓明大事。師付法偈曰：「天晴雲在天，雨落濕在地，
J29nB233_p0375a11║秘密付汝心，心法只這是。」華後住饒之報恩，師忌辰，
J29nB233_p0375a12║拈香云：「平生沒興，撞著這無意智老和尚，做盡伎倆，
J29nB233_p0375a13║湊泊不得，從此卸卻干戈，隨分著衣喫飯，二十年來，
J29nB233_p0375a14║坐曲彔木，懸羊頭，賣狗肉，知他有甚憑據？雖然，一年
J29nB233_p0375a15║一度燒香日，千古令人恨轉深。」
J29nB233_p0375a16║咄哉睡虎徹生緣，雨濕天晴花更鮮。
J29nB233_p0375a17║血戰沙場人盡曉，懸羊賣狗把香然。
J29nB233_p0375a18║臨濟第十三世明州天童山應菴曇華禪師密菴傑
J29nB233_p0375a19║初參師于衢之明果，師屢呵斥。一日，問傑：「如何是正
J29nB233_p0375a20║法眼？」傑遽答曰：「破沙盆。」師頷之，付偈曰：「佛用眼睹星，
J29nB233_p0375a21║我用耳聽聲，我用與佛用，我明汝亦明。」
J29nB233_p0375a22║掇不去兮拈不來，風吹日炙賺人猜。
J29nB233_p0375a23║當陽觸瞎娘生眼，獨露堂堂遍九垓。
J29nB233_p0375a24║臨濟第十四世明州天童山密菴成傑禪師住烏巨
J29nB233_p0375a25║破菴。先參師，命典客。一日，師偶對僧舉：「不是風動，不
J29nB233_p0375a26║是幡動。」先聞，豁然大悟。次日，師遇先眾寮前，問：「你總
J29nB233_p0375a27║不得作伎倆，試露個消息看。」先應聲曰：「方丈裡有客。」
J29nB233_p0375a28║師呵呵大笑。先侍師凡五載，盡得旨要，後辭歸蜀，師
J29nB233_p0375a29║以偈送之曰：「萬里南來川藞苴，奔流度刃扣玄關，頂
J29nB233_p0375a30║門戳瞎金剛眼，去住還同珠走盤。」付法偈曰：「佛與眾
J29nB233_p0375b01║生見，元本不隔線，付法付自心，非見非不見。」
J29nB233_p0375b02║不是風兮不是幡，平生底蘊盡掀翻。
J29nB233_p0375b03║要津把住通消息，度刃奔流始徹源。
J29nB233_p0375b04║臨濟第十五世夔州府臥龍破菴祖先禪師住蘇之
J29nB233_p0375b05║西華秀峰，有僧入室，師打逐至法堂，時，無準範解曰：
J29nB233_p0375b06║「禪和家爭禪亦常事耳。」師曰：「豈不聞道：我肚饑，聞板
J29nB233_p0375b07║聲要喫飯去聻？」準聞，不覺汗流浹背。師居靈隱，準復
J29nB233_p0375b08║從。一日，侍游石筍菴，菴有道者請益，曰：「胡孫子捉不
J29nB233_p0375b09║住，乞師方便。」師曰：「用捉他作麼？如風吹水，自然成紋。」
J29nB233_p0375b10║準在旁大徹，付偈曰：「我若不見時，汝應不見見，見見
J29nB233_p0375b11║非自心，自心常顯現。」
J29nB233_p0375b12║江南三月趁春風，兩岸桃花映水紅。
J29nB233_p0375b13║欲識渠儂真面目，鷓鴣啼在綠陰中。
J29nB233_p0375b14║臨濟第十六世徑山無準師範禪師賜號佛鑑，斷橋
J29nB233_p0375b15║倫祖在會下，準以狗子因何有業識令祖下語，凡三
J29nB233_p0375b16║十轉不契。祖云：「可無方便乎？」準舉：「真淨頌曰：『言有業
J29nB233_p0375b17║識在，誰云意不深，海枯終見底，人死不知心。』」祖竦然
J29nB233_p0375b18║良久，忽聞板聲，通身汗下，於是脫然。準以從上源流，
J29nB233_p0375b19║并付法偈曰：「真理直如絃，何默更何言，我今善付囑，
J29nB233_p0375b20║表心本無得。」祖出世祗園，遷天台瑞岩國清。準于淳
J29nB233_p0375b21║祐己酉三月十五示疾，集眾，遺囑，其徒眾請偈，準乃
J29nB233_p0375b22║執筆書偈云：「來時空索索，去也赤條條，更要問端的，
J29nB233_p0375b23║天台有石橋。」
J29nB233_p0375b24║養子之緣意自深，海枯人死要知心。
J29nB233_p0375b25║板聲一擊通身脫，迥出天台亙古今。
J29nB233_p0375b26║臨濟第十七世杭州淨慈斷橋妙倫禪師台州徐氏
J29nB233_p0375b27║子，室中嘗舉萬法歸一示徒，日隨眾務。方山寶侍次，
J29nB233_p0375b28║師以莧菜根示之，寶悟入。師付法偈曰：「本無迷悟人，
J29nB233_p0375b29║迷悟自家討，記得少壯時，而今不覺老。」即繼師席。
J29nB233_p0375b30║莧根拈起骨毛寒，好肉無端索灸瘢。
J29nB233_p0375c01║悟得單傳真祕訣，風前總是活人丹。
J29nB233_p0375c02║臨濟第十八世天台瑞岩方山寶禪師初住西庵，無
J29nB233_p0375c03║見參師，雖有所契，未臻其極，遂築室華頂，精苦自勵。
J29nB233_p0375c04║一日作務次，渙然有省，平生凝滯，當下冰釋，遂走瑞
J29nB233_p0375c05║岩呈所解，方以偈證曰：「道人得得出山來，盡把襟懷
J29nB233_p0375c06║對我開，坦坦平平如鏡面，澄澄湛湛絕纖埃。忽然得
J29nB233_p0375c07║個轉身句，衲卷寒雲便歸去，萬八千丈華頂峰，一笑
J29nB233_p0375c08║裂開鐵面具，家山到後絕思惟，拗折烏藤拄竹扉。糞
J29nB233_p0375c09║火堆中消息好，芋香便是道香時。」并付法偈曰：「此心
J29nB233_p0375c10║極廣大，虛空比不得，此道只如是，受持休外覓。」
J29nB233_p0375c11║一鑑當天照影寒，瀑飛深處展眉端。
J29nB233_p0375c12║虛空絕巘情難比，分付清風直下看。
J29nB233_p0375c13║臨濟第十九世天台無見先睹禪師一坐華頂四十
J29nB233_p0375c14║餘年，足未嘗輒越戶，至正賜號妙明真覺白雲度，深
J29nB233_p0375c15║習禪定，後一策南遊，遍叩禪林，無有可其意者，聞師
J29nB233_p0375c16║說法天台，欣然就謁。師見器之，充侍者。度問：「西來密
J29nB233_p0375c17║意，未審如何？」師云：「待娑羅峰點頭，即向汝道。」度以手
J29nB233_p0375c18║搖曳擬荅，師便喝。度云：「娑羅峰頂，白浪滔天，花開芒
J29nB233_p0375c19║種後，葉落立秋前。」師云：「我家無殘羹剩飯也。」度云：「此
J29nB233_p0375c20║非殘羹剩飯而何？」師頷之。付法偈曰：「至大是此心，至
J29nB233_p0375c21║聖是此法，燈燈光不差，了此心者達。」
J29nB233_p0375c22║虎嘯龍驤山勢險，西來密意灼然酬。
J29nB233_p0375c23║殘羹剩飯都掀卻，百億須彌笑點頭。
J29nB233_p0375c24║臨濟第二十世處州福林白雲智度禪師初住普慈
J29nB233_p0375c25║諸剎，洪武己酉應召，尋隱福林。平昔機語，不容人錄，
J29nB233_p0375c26║古拙俊侍師室中，了明大事，深契牧牛之作，乃付法
J29nB233_p0375c27║偈曰：「心中有自心，法中有至法，我今可付囑，心法無
J29nB233_p0375c28║心法。」
J29nB233_p0375c29║幃幄坐籌聲價重，不容裨販出常情。
J29nB233_p0375c30║其中有個真消息，戴角披毛異類行。
J29nB233_p0376a01║臨濟第二十一世太平府繁昌八峰山古拙俊禪師
J29nB233_p0376a02║無際參，師問：「還我照用來。」際云：「若有照用，即成障礙。」
J29nB233_p0376a03║師云：「這廝著空，佛也救不得。」際云：「有無俱寂滅，空佛
J29nB233_p0376a04║悉皆非。」後示以偈云：「憶昔繁昌一別時，此心能有幾
J29nB233_p0376a05║人知，無絃曲子真堪續，慧命懸懸付阿誰？」付法偈曰：
J29nB233_p0376a06║「一道不心光，三際十方明，何于明白中，有明有不明？」
J29nB233_p0376a07║年老婆心徹底祜，翻雲覆雨驗淆訛。
J29nB233_p0376a08║繁昌嫡脈今猶在，空佛俱非唱哩囉。
J29nB233_p0376a09║臨濟第二十二世川東普州道林無際悟禪師別號
J29nB233_p0376a10║蠶骨，蜀中人也，年二十出纏，縛竹為菴，研勵無懈，四
J29nB233_p0376a11║指大書帖亦不顧，只是拍盲做鈍工夫，後得大徹大
J29nB233_p0376a12║悟，即呈本師偈云：「寂照無上下，光明處處通，本來無
J29nB233_p0376a13║皂白，無處不含容。」正統九年，應召說法，上大悅。
J29nB233_p0376a14║師嘗以無字公案示徒，月溪澄久依座下，深得奧旨，
J29nB233_p0376a15║特書月溪二字法語示之，并付法偈云：「我無法可付，
J29nB233_p0376a16║汝無心可受，無付無受心，何人不成就？」
J29nB233_p0376a17║慣將無字立關樞，殺活縱橫似太呵。
J29nB233_p0376a18║一段寒輝親入手，等閒拈出斬痴魔。
J29nB233_p0376a19║臨濟第二十三世南京大崗月溪澄禪師景泰三年
J29nB233_p0376a20║敕賜回大崗，號慈善。一日，室中出祖衣示徒，乃云：「此
J29nB233_p0376a21║衣是唐朝宮主所置，今八百餘年矣，祖祖相傳，至東
J29nB233_p0376a22║普先師，普付與老僧，若是克家種子，方堪紹荷，狐假
J29nB233_p0376a23║虎威，焉敢希冀？」又云：「如百丈侍馬祖，祖侍南嶽，嶽侍
J29nB233_p0376a24║曹溪六祖，皆久久親炙，磨光剉銳，乃能豁徹重關，羈
J29nB233_p0376a25║鎖掃盡，微見窠臼，深得大機大用，可為人天眼目耳。」
J29nB233_p0376a26║師居，嘗凡見僧請益，乃云：「佛法不是鮮魚，怕爛卻那？」
J29nB233_p0376a27║即趁出？夷峰寧侍傍，忽悟入。師付衣法，偈云：「心即能
J29nB233_p0376a28║知心，法即可知法，今所付法心，非心亦非法。」
J29nB233_p0376a29║授受僧伽古至今，克家方許示叢林。
J29nB233_p0376a30║幸然不是鮮魚物，留得宗風不墜鍼。
J29nB233_p0376b01║臨濟第二十四世大崗夷峰寧禪師寶芳住天目，往
J29nB233_p0376b02║參，師器之，乃付法，偈云：「祖祖無法付，人人本自有，汝
J29nB233_p0376b03║受無付法，急著傳於後。」
J29nB233_p0376b04║大地山河驀入官，松風水月不相瞞。
J29nB233_p0376b05║滔滔只要源頭活，何慮人間滄海乾。
J29nB233_p0376b06║臨濟第二十五世天目寶芳進禪師示眾云：「拈花微
J29nB233_p0376b07║笑，節外生枝，面壁安心，畫蛇添足，山僧這裡無禪可
J29nB233_p0376b08║參，無道可學，直教一個個成佛作祖去。汝等還信得
J29nB233_p0376b09║及麼？」良久，拍膝云：「劍號巨闕，玉出崑崗。」付野翁曉法
J29nB233_p0376b10║偈云：「真性本無性，真法本無法，了知無法性，何處不
J29nB233_p0376b11║通達？」
J29nB233_p0376b12║好兒終不使爺錢，便把家私徹底掀。
J29nB233_p0376b13║無限風光遮不住，東西南北有知恩。
J29nB233_p0376b14║臨濟第二十六世嘉興東塔野翁曉禪師無趣參，每
J29nB233_p0376b15║呈見解，師盡與掃闢昔日所負，直使索然。一日，師謂
J29nB233_p0376b16║趣云：「我有一言，要與爾說。」趣便問，師但笑而不語。趣
J29nB233_p0376b17║又問，師又笑。趣不諳旨，遂禮拜懇求。師不得已，乃云：
J29nB233_p0376b18║「達磨西來，直指人心，見性成佛，唯在直下體取。子若
J29nB233_p0376b19║信得及，可放下萬緣，參個萬法歸一。」趣領旨後，聞雞
J29nB233_p0376b20║鳴有省，即薙染。師乃付法偈云：「非法非非法，非性非
J29nB233_p0376b21║非性，非心非非心，付汝心法竟。」
J29nB233_p0376b22║舌頭無骨覓知音，笑裡藏刀意更深。
J29nB233_p0376b23║直使萬緣俱放下，雞鳴方契祖師心。
J29nB233_p0376b24║臨濟第二十七世嘉興敬畏無趣如空禪師無幻參，
J29nB233_p0376b25║師誨以教外別傳之旨，朝夕參究，有所契入，遂薙染，
J29nB233_p0376b26║結庵徑山，集無趣語錄，往見趣，趣問：「子向在甚麼處？」
J29nB233_p0376b27║幻曰：「徑山。」趣曰：「做得甚麼事？」幻曰：「某甲買得一段田，
J29nB233_p0376b28║收得原本契書，請和尚僉抑。」即將集本呈上，趣接得
J29nB233_p0376b29║展看，曰：「者個是我的？汝的聻？」幻曰：「和尚莫搶奪行市。」
J29nB233_p0376b30║趣便擲下集本，幻便出，復呈偈，趣曰：「非語言文字也，
J29nB233_p0376c01║是汝作底麼？」幻曰：「某甲鼓粥飯氣，若謂有所得，辜負
J29nB233_p0376c02║和尚不少。」趣乃點首，即付法偈云：「師傳拈花宗，示我
J29nB233_p0376c03║微笑法，親手展付汝，持奉遍塵剎。」
J29nB233_p0376c04║重重勘問別親疏，號段分明總不孤。
J29nB233_p0376c05║點首契書收拾起，不愁田地致荒蕪。
J29nB233_p0376c06║臨濟第二十八世徑山無幻性沖禪師初住車溪，後
J29nB233_p0376c07║開法徑山，示眾云：「老漢本擬深藏鄉僻，遣過生緣，爭
J29nB233_p0376c08║奈無趣老人有不了底公案，山僧出來與他了卻。」僧
J29nB233_p0376c09║問：「如何是無趣老人不了底公案？」師便打。僧云：「某甲
J29nB233_p0376c10║有甚過？」師云：「殃及兒孫。」南明掩關興善，師至關前勘
J29nB233_p0376c11║問，南將前工夫舉似，師跌足云：「悔我來遲，向後總欲
J29nB233_p0376c12║到此，不易得也。」南即啟關，往謁于車溪徑山，服勤八
J29nB233_p0376c13║載。一日，於地上拾片紙，有「觀方知彼去，去者不至方」
J29nB233_p0376c14║之句，有省，呈無幻，幻乃印可，即命充首座。付法偈曰：
J29nB233_p0376c15║「得本無所得，傳亦無可傳，今付無傳法，東西共一天。
J29nB233_p0376c16║塔于徑山。」
J29nB233_p0376c17║扣關跌足不無胎，刻骨銘心去復來。
J29nB233_p0376c18║八載途中親薦得，寒梅偏向雪中開。
J29nB233_p0376c19║臨濟第二十九世興善南明慧廣禪師徑山示眾云：
J29nB233_p0376c20║「五峰頭卓朔，雙徑尾顛先，喝石嵒一任𨁝跳，明月池
J29nB233_p0376c21║覆地傾天。此四句中，有一句有殺人刀、無活人劍，有
J29nB233_p0376c22║一句有活人劍、無殺人刀，有一句殺人刀、活人劍俱
J29nB233_p0376c23║有，有一句殺人刀、活人劍俱無。伶俐衲僧檢點得倜
J29nB233_p0376c24║儻分明，許你一生參學事畢。」普明鴛湖，初謁無幻于
J29nB233_p0376c25║車溪，開示禪要，後侍南明于徑山。一日，閱《思益梵天
J29nB233_p0376c26║經》有省，即呈無生偈曰：「鐵壁銀山誰敢摧，賊身驀地
J29nB233_p0376c27║拶將來，相看元是舊相識，當下慚惶笑臉開。」又曰：「歷
J29nB233_p0376c28║劫多年窮苦事，風光流得到今朝，笙歌車馬門如市，
J29nB233_p0376c29║內院依然鎖寂寥。」南閱之，痛加呵斥，更不作偈頌。南
J29nB233_p0376c30║後掩關皋亭諸處，不離左右一十三載。值南病篤，一
J29nB233_p0377a01║日，舉香嚴獨腳頌問明，明纔開口，南便喝，明復擬開
J29nB233_p0377a02║口，南又喝，明方點首，南即付法偈云：「無傳無受法，無
J29nB233_p0377a03║傳無受心，付與無手者，掣斷虛空觔。」
J29nB233_p0377a04║啐啄同時血也枯，命根不斷奈伊何。
J29nB233_p0377a05║特然啄破琉璃殼，別有超宗異目多。
J29nB233_p0377a06║臨濟第三十世建寧普明玄微妙用禪師別號鴛湖。
J29nB233_p0377a07║初住嘉興白苧普明寺及桐月庵，介菴進往參，師即
J29nB233_p0377a08║垂誨，便有師資之契。菴因臥疾，忽聞匠斧斫大木聲，
J29nB233_p0377a09║有省，即呈萬如和尚，萬頷之。後，聞師住建寧普明，及
J29nB233_p0377a10║侍萬入山，請師陞座扣問，師云：「不須更問山中事，觀
J29nB233_p0377a11║見容顏便得知。」菴便禮拜。未幾，辭往曹山，再參師於
J29nB233_p0377a12║普明，即命入室。菴方跨門，師云：「是甚麼？」菴擬荅，師震
J29nB233_p0377a13║威便喝，菴豁然契悟，即掩耳而出。一日，師欠安，菴侍
J29nB233_p0377a14║次，師命茶，問：云：「汝字覺先，喚甚麼作先？」菴云：「且喜今
J29nB233_p0377a15║日得自在。」師云：「如何是覺後？」菴云：「請和尚尊重。」師云：
J29nB233_p0377a16║「你還分得先後麼？」菴良久，師便喝，菴云：「某甲只管喫
J29nB233_p0377a17║茶。」師云：「如何是喫茶底事？」菴云：「柿棗腐乾都在這裡。」
J29nB233_p0377a18║師云：「你作麼生？」菴云：「卻被某甲一口食盡。」師云：「滋味
J29nB233_p0377a19║如何？」菴云：「甜者自甜，鹹者自鹹。」師云：「未在，更道！」菴云：
J29nB233_p0377a20║「某甲謝茶。」便禮拜，師深喜之。又一日，師集眾，乃舉拂
J29nB233_p0377a21║子云：「世尊拈一枝花，老僧舉一枝拂，且道是同是別？」
J29nB233_p0377a22║菴出，禮三拜，歸位，師云：「這瞎驢！」遂擲下，即出從上源
J29nB233_p0377a23║流衣拂，并書法偈付云：「沿流一段事，竟無頭與尾，付
J29nB233_p0377a24║與師子兒，哮吼滿大地。」師于崇禎壬午十月十一日
J29nB233_p0377a25║說偈而化，嗣法者三人。菴出世嘉興金明寺。
J29nB233_p0377a26║頌曰：舊債思酬驀擲竿，電光石火逼人寒。
J29nB233_p0377a27║死骷髏上開活眼，拋出當陽一任看。
J29nB233_p0377a28║冷灰豆爆忽抬眸，薄暮晴空月一鉤。
J29nB233_p0377a29║長嘯一聲天地動，不風流處也風流。
J29nB233_p0377a30║介菴禪師源流頌（畢）