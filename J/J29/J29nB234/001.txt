J29nB234_p0379a01║一初和尚語錄序
J29nB234_p0379a02║禪道至今日可謂盛矣開堂者列
J29nB234_p0379a03║剎相望傳法者交臂相逢然求其
J29nB234_p0379a04║超宗越格不愧古人者蓋未數數
J29nB234_p0379a05║也余是以嘆無趣老人之源大而
J29nB234_p0379a06║流長也無趣為斷橋之後丕振濟
J29nB234_p0379a07║上宗風雖其隨緣晦跡而子孫綿
J29nB234_p0379a08║綿乃四傳至今則有介菴一初兩
J29nB234_p0379a09║師出焉介菴和尚主法金明諸方
J29nB234_p0379a10║仰重一初和尚於戊子年為檀越
J29nB234_p0379a11║請居濮溪永正遠近禪侶輻輳應
J29nB234_p0379a12║眾懇陞座說法乃有上堂小參機
J29nB234_p0379a13║緣拈頌一卷余得焚香展誦見師
J29nB234_p0379a14║全機大用電掣霆奔慈悲唱導風
J29nB234_p0379a15║和日麗真足以近承趣老而上光
J29nB234_p0379a16║濟祖非如古人所云仰山再來之
J29nB234_p0379a17║儔耶夫斷橋與雪巖同出無準而
J29nB234_p0379a18║高峰大師則雖嗣欽師初稟倫老
J29nB234_p0379b01║今高峰兒孫遍地而師為斷橋的
J29nB234_p0379b02║派其手眼超卓如此行將大昌厥
J29nB234_p0379b03║後無疑也雖然從上第以慧命為
J29nB234_p0379b04║重耳盛衰何論焉且五宗均為四
J29nB234_p0379b05║七二三之嗣則濟洞可無彼此也
J29nB234_p0379b06║況斷橋雪巖皆滹沱一脈又安得
J29nB234_p0379b07║岐而二之乎余曾聆師之教而欣
J29nB234_p0379b08║服之因敢以管蠡道其萬一或者
J29nB234_p0379b09║以儱侗罪我其又奚辭。
J29nB234_p0379b10║後學施博拜題
J29nB234_p0379b11║
J29nB234_p0379b12║
J29nB234_p0379b13║
J29nB234_p0379b14║
J29nB234_p0379b15║
J29nB234_p0379b16║
J29nB234_p0379b17║
J29nB234_p0379b18║
J29nB234_p0379c01║一初和尚語錄序
J29nB234_p0379c02║斷橋車溪一派嫡乳特地演
J29nB234_p0379c03║暢鴛湖而曹源濟上之洪波
J29nB234_p0379c04║浩衍沾蓋靡窮只今燈輝炳
J29nB234_p0379c05║發正眼拈提一現金明之介
J29nB234_p0379c06║菴一現永正之一初兩和尚
J29nB234_p0379c07║可謂禪窟中金昆玉友剎竿
J29nB234_p0379c08║頭並轡齊驅矣茲閱初和尚
J29nB234_p0379c09║永正語錄而知靈機廓徹迥
J29nB234_p0379c10║絕安排鏡智洞懸全超事理
J29nB234_p0379c11║即此語言文字悉入毘盧性
J29nB234_p0379c12║海大地法輪之中行見祖脈
J29nB234_p0379c13║所通風行草偃道化所被水
J29nB234_p0379c14║到渠成是謂格外風規豈止
J29nB234_p0379c15║廛居作略哉靈宿古鄉中已
J29nB234_p0379c16║作須彌座普使石火電光轉
J29nB234_p0379c17║凡成聖嗣且名藍仰重雲水
J29nB234_p0379c18║咸皈正未容思議涯量也。
J29nB234_p0380a01║順治乙未孟冬望日國子司
J29nB234_p0380a02║業福徵譚貞默槃談撰
J29nB234_p0380a03║
J29nB234_p0380a04║
J29nB234_p0380a05║
J29nB234_p0380a06║
J29nB234_p0380a07║永正一初元禪師語錄目次
J29nB234_p0380a08║序
J29nB234_p0380a09║卷上
J29nB234_p0380a10║上堂
J29nB234_p0380a11║示眾
J29nB234_p0380a12║小參
J29nB234_p0380a13║機緣
J29nB234_p0380a14║行實
J29nB234_p0380a15║卷下
J29nB234_p0380a16║頌古
J29nB234_p0380a17║像讚
J29nB234_p0380a18║詩偈
J29nB234_p0380a19║雜著
J29nB234_p0380a20║佛事
J29nB234_p0380a21║附
J29nB234_p0380a22║永正碑記
J29nB234_p0380a23║
J29nB234_p0380a24║
J29nB234_p0380a25║
J29nB234_p0380a26║
J29nB234_p0380b01║一初元禪師語錄卷上
J29nB234_p0380b02║
J29nB234_p0380b03║嗣法門人　真開　真智　等編
J29nB234_p0380b04║順治戊子歲師於興善禪寺受嘉禾紳衿諸護法并
J29nB234_p0380b05║檀越眾居士等恭請住濮溪永正禪院至菊月九日
J29nB234_p0380b06║進院上堂師至法座前拈請啟云言言綿繡字字珠
J29nB234_p0380b07║璣佛祖親傳之旨因茲啟發聖凡本有之源由此顯
J29nB234_p0380b08║揚若也會得不用參詳如或未然更須宣過維那宣
J29nB234_p0380b09║畢師指法座云大眾須彌燈王如來為汝等演大法
J29nB234_p0380b10║義轉大法輪了也若信得及更有何事設或未然且
J29nB234_p0380b11║聽處分遂陞座拈香云此一瓣香端為祝延
J29nB234_p0380b12║今上皇帝萬歲萬歲萬萬歲伏願道崇千古德被兩
J29nB234_p0380b13║儀萬邦齊俯順兆姓悉歡虞次拈香云此一瓣香奉
J29nB234_p0380b14║為滿朝勳貴列郡尊官暨本山護法遠近檀那惟願
J29nB234_p0380b15║生生培佛種世世作金湯同明般若正因共證菩提
J29nB234_p0380b16║妙果又拈香云此一瓣香歷年勤苦多載參尋桐月
J29nB234_p0380b17║菴中親遭痛棒普明寺裡又喫鉗鎚直得徹骨徹髓
J29nB234_p0380b18║透頂透底專為福建建寧府普明堂上傳臨濟正宗
J29nB234_p0380b19║第三十世鴛湖先師大和尚以酬法乳之恩遂斂衣
J29nB234_p0380b20║就座維那白椎云法筵龍象眾當觀第一義師震威
J29nB234_p0380b21║一喝云如天普蓋似地普擎五眼莫睹千聖難名喚
J29nB234_p0380b22║作第一義早已蹉過了也那堪更復云觀然雖如是
J29nB234_p0380b23║官不容針私通車馬還有共相證明者麼不妨出眾
J29nB234_p0380b24║與山僧相見僧問龍天推出祝聖拈香正恁麼時請
J29nB234_p0380b25║師舉唱師云天下太平萬民樂業進云如是則皇恩
J29nB234_p0380b26║佛德均酬也聖解凡情總合機師云知恩有分進云
J29nB234_p0380b27║秪如三聖道我逢人則出出則不為人意旨如何師
J29nB234_p0380b28║豎左手一指進云興化道我逢人則不出出則便為
J29nB234_p0380b29║人又作麼生師豎右手一指進云上來宗旨蒙師指
J29nB234_p0380b30║未審更有為人處也無師便打進云然則大地眾生
J29nB234_p0380c01║咸沾法雨去也師云速禮三拜乃云妙道由來絕古
J29nB234_p0380c02║今群情動止賴斯恩昔年鷲嶺單傳旨今日當陽普
J29nB234_p0380c03║示人遂舉拂子召眾云會麼三世諸佛以此迥超十
J29nB234_p0380c04║地歷代祖師以此拔濟四生天地以此化育萬物國
J29nB234_p0380c05║君以此坐享太平所以道天得之以清地得之以寧
J29nB234_p0380c06║君王得之以治天下且道衲僧得之又作麼生擊拂
J29nB234_p0380c07║子云出群須是英靈漢敵勝還他獅子兒或有個聞
J29nB234_p0380c08║恁麼道忍俊不禁管取山僧退身有分雖然爭奈木
J29nB234_p0380c09║上座不肯放過何也棒頭有眼明如日要識真金火
J29nB234_p0380c10║裡看卓拄杖一下喝一喝下座維那結椎云諦觀法
J29nB234_p0380c11║王法法王法如是（謝辭不錄）。
J29nB234_p0380c12║佛成道日當湖愛吾馬居士請上堂僧問世尊成道
J29nB234_p0380c13║即不問古佛陞堂事若何師云虛空作舞萬象點頭
J29nB234_p0380c14║進云十方同聚會個個學無為如何是無為的旨師
J29nB234_p0380c15║云拈香擇火運水搬柴僧禮拜師便打問明鏡高懸
J29nB234_p0380c16║靈光獨耀祖令當機如何舉唱師云霜風匝地寒進
J29nB234_p0380c17║云秪如世尊睹星悟道猶是眼中著屑別有家風又
J29nB234_p0380c18║作麼生師便打進云棒頭指出無生句大地眾生得
J29nB234_p0380c19║自由師云你還得自由麼僧一喝師復打乃云昨宵
J29nB234_p0380c20║風雨多今日晴光布覿面直施呈當陽全顯露透關
J29nB234_p0380c21║人迥絕情塵明眼漢不存意路山頭白浪飛騰海底
J29nB234_p0380c22║紅塵彌播舜若多無處藏身畢陵迦吞聲飲氣到這
J29nB234_p0380c23║裡譬如烈燄不容蚊蚋雖然不是一番寒徹骨爭得
J29nB234_p0380c24║梅花撲鼻香拂拂子下座。
J29nB234_p0380c25║桐邑清河菴素樸嶺梅二禪人同眾居士請上堂僧
J29nB234_p0380c26║問法流東土教始西乾桐溪亙古千百年未曾顯露
J29nB234_p0380c27║今日和尚陞座四眾雲臻如何得三根普潤師卓拄
J29nB234_p0380c28║杖云個個盡沾恩進云恁麼則鴛湖一滴作浪興波
J29nB234_p0380c29║也師云照顧腳下問如何是清河境師云一溪春水
J29nB234_p0380c30║浸青天僧禮拜師乃云花雨噴香春風撲面林間鳥
J29nB234_p0381a01║語檻外舟行頭頭獨露真機一一全彰至理通方作
J29nB234_p0381a02║者舉著便知滯影迷流安能頓曉所以道要明向上
J29nB234_p0381a03║事須還向上人南贍部洲打鼓北俱盧洲上堂則且
J29nB234_p0381a04║置秪如當陽顯示一句又作麼生豎拂子云鷲嶺別
J29nB234_p0381a05║傳開正眼車溪嫡派湧曹源下座。
J29nB234_p0381a06║觀音聖誕月如上人領桐邑君卿王居士薦親祝壽
J29nB234_p0381a07║請上堂僧問如何是聞聲悟道見色明心師云雞鳴
J29nB234_p0381a08║犬吠柳綠桃紅進云觀世音菩薩將錢買胡餅放下
J29nB234_p0381a09║手卻是饅䬦又作麼生師云日面佛月面佛進云恁
J29nB234_p0381a10║麼則臨濟今猶在韶陽意轉新拂坐具歸眾師云具
J29nB234_p0381a11║眼衲僧問眼裡聞聲觀自在耳中見色悟圓通互用
J29nB234_p0381a12║如來妙智力未知此外更如何師彈指三下進云秪
J29nB234_p0381a13║如觀音降誕居士慶壽又作麼生師云錦上更鋪華
J29nB234_p0381a14║進云恁麼則兩彩一賽去也師云不妨靈利乃云柳
J29nB234_p0381a15║綠桃紅直示圓通面目鐘鳴鼓響全彰古佛家風明
J29nB234_p0381a16║明匝地普天一一騎聲蓋色不離動轉施為迥絕見
J29nB234_p0381a17║聞知覺所以道唯有一乘法無二亦無三以斯追薦
J29nB234_p0381a18║宗親以斯永延福壽以斯拔濟群迷以斯滋培眾善
J29nB234_p0381a19║謾說南山鱉鼻吞卻嘉州石象休云東海鯉魚撞倒
J29nB234_p0381a20║陝府鐵牛脫略情塵則且止秪如隨緣赴感一句又
J29nB234_p0381a21║作麼生舉拂子云處處彌陀佛家家觀世音下座。
J29nB234_p0381a22║王店梅谿旭野禪德領伯齡徐居士請上堂僧問本
J29nB234_p0381a23║來無一物未審和尚今日說個甚麼師便打僧禮拜
J29nB234_p0381a24║師云本來無一物你又禮拜個甚麼僧擬議師復打
J29nB234_p0381a25║乃云即心即佛虛空釘橛非心非佛眼中添屑不是
J29nB234_p0381a26║心不是佛不是物曳尾靈龜猶不瞥臨濟問佛法大
J29nB234_p0381a27║意喫六十痛棒黃檗性命落在他人手裡百丈再參
J29nB234_p0381a28║馬祖直得三日耳聾始悟當機一喝阿呵呵也太屈
J29nB234_p0381a29║卓拄杖云個事當陽為剖決昨日雨兮今日晴風自
J29nB234_p0381a30║涼兮火自熱透得者自然如虎靠山未明底豈免循
J29nB234_p0381b01║途守轍殊不知人人大用現前個個真機獨脫復卓
J29nB234_p0381b02║拄杖一下喝一喝僧問昔有僧問巖頭浩浩塵中如
J29nB234_p0381b03║何辨主頭云銅沙鑼裡滿盛油意旨如何師便打僧
J29nB234_p0381b04║云不會師云聽取一偈銅沙鑼裡滿盛油見徹方能
J29nB234_p0381b05║得自由有意氣時添意氣不風流處也風流下座。
J29nB234_p0381b06║浴佛日蘭亭劉居士領眾請上堂僧問未離兜率已
J29nB234_p0381b07║降王宮未出母胎度人已畢為甚年年此日祝慶如
J29nB234_p0381b08║來師云一番舉起一番新進云秪如世尊初生時道
J29nB234_p0381b09║天上天下唯我獨尊意旨如何師云百草頭邊春色
J29nB234_p0381b10║露進云雲門道我當時若見一棒打殺與狗子喫貴
J29nB234_p0381b11║圖天下太平又作麼生師云知恩解報恩進云恁麼
J29nB234_p0381b12║則臨濟家風今尚在萬古徽猷正此看師云眼中著
J29nB234_p0381b13║屑僧禮退問法筵大啟四眾雲臻向上宗風如何舉
J29nB234_p0381b14║唱師云石人頭戴金冠子僧禮拜師便打乃云適來
J29nB234_p0381b15║禪者恁麼問山僧如是答若也知得落處便見釋迦
J29nB234_p0381b16║老子未離兜率已降王宮未出母胎度人已畢如或
J29nB234_p0381b17║未然莫怪雲門大師道我當時若見一棒打殺與狗
J29nB234_p0381b18║子喫貴圖天下太平秪如釋迦老子纔生下地便乃
J29nB234_p0381b19║露布大人境界真所謂天中之天聖中之聖然則檢
J29nB234_p0381b20║點將來正如嚼飯餧嬰孩未免傍觀者哂比若雲門
J29nB234_p0381b21║大師正令當行直得乾坤失色日月無光也是為他
J29nB234_p0381b22║閒事長無明要且未見釋迦老子諸仁者且道山僧
J29nB234_p0381b23║今日恁麼拈提還見釋迦老子麼聽取一偈一回舉
J29nB234_p0381b24║起一回新百億須彌百億身杓柄拈時獅子吼龍泉
J29nB234_p0381b25║沐處象王嚬千林慧日添光彩大地恩濤滌垢塵稽
J29nB234_p0381b26║首釋尊無上士恒河沙劫莫能陳喝一喝下座。
J29nB234_p0381b27║師於壬辰仲春當湖檀越完初羽生民開屠居士護
J29nB234_p0381b28║法爾明滌凡劉居士等并耿惟上座請住竺隱禪院。
J29nB234_p0381b29║上堂僧問途中消息則不問陞堂一句請師宣師云
J29nB234_p0381b30║杲日正當天進云恁麼則善信咸欽仰宗風遍大千
J29nB234_p0381c01║師云闍黎分上又作麼生僧一喝師打云也須喫棒
J29nB234_p0381c02║耿惟上座問遠蒙法駕大地沾恩箭鋒相拄即不問
J29nB234_p0381c03║道同氣合事如何師云山僧拖犁闍黎拽耙進云如
J29nB234_p0381c04║是則水中有鹹味色裡著膠青師云知心能幾人進
J29nB234_p0381c05║云粉骨碎身未足酬一句了然超百億師打云且道
J29nB234_p0381c06║這一棒是賞你罰你惟禮拜師乃云花笑春風格外
J29nB234_p0381c07║真規頓現漁歌曲水就中消息全彰向上拈提不礙
J29nB234_p0381c08║通人唱和隨宜施設何妨達者商量寒時添衲熱則
J29nB234_p0381c09║披襟休云覓火和煙得飢來喫飯倦即噇眠莫道擔
J29nB234_p0381c10║泉帶月歸握一拳大千香水海攝盡無餘舒一掌百
J29nB234_p0381c11║億須彌盧拈來有據所以道大人得大機大智得大
J29nB234_p0381c12║用設或情塵未脫翳眼猶存正如霧鎖長空何止鄉
J29nB234_p0381c13║關萬里秪如今日山僧到此耿惟上座同眾居士乞
J29nB234_p0381c14║余陞座且道是向上拈提是隨宜施設舉拂子云相
J29nB234_p0381c15║識滿天下知心能幾人下座。
J29nB234_p0381c16║當湖西林禪院自天碩德同雪林沈居士等請上堂。
J29nB234_p0381c17║僧問腳跟點地即不問鼻孔撩天時如何師打云一
J29nB234_p0381c18║串穿卻進云一枝無孔笛吹出太平歌師云閒言語
J29nB234_p0381c19║乃舉靈雲悟道頌三十年來尋劍客幾番落葉又抽
J29nB234_p0381c20║枝自從一見桃花後直至如今更不疑玄沙道諦當
J29nB234_p0381c21║甚諦當敢保老兄未徹在師云靈雲觸目知機正是
J29nB234_p0381c22║眼中著屑玄沙見兔放鷹翻成節外生枝若道靈雲
J29nB234_p0381c23║是則辜負玄沙若道玄沙是又埋沒靈雲且道畢竟
J29nB234_p0381c24║如何遂喝一喝云謾說超方眼休誇劫外春下座。
J29nB234_p0381c25║師於竺隱禪院甲午七月首座沖默監院無能同眾
J29nB234_p0381c26║檀護請歸永正誕日上堂僧問父母未生前請師道
J29nB234_p0381c27║一句師云未問已前答汝竟進云世尊降誕地湧金
J29nB234_p0381c28║蓮和尚生日有何祥瑞師云今日眾居士請山僧陞
J29nB234_p0381c29║座進云恁麼則斷橋嫡脈流千古臨濟宗風萬派傳
J29nB234_p0381c30║師云速禮三拜問節屆中元桂魄迥金風拂座雨花
J29nB234_p0382a01║新籌添海屋恒無盡不惑筵開作麼生師打云分明
J29nB234_p0382a02║看取進云壽山疊疊千峰翠福海淵淵萬派清師云
J29nB234_p0382a03║上座眉毛在甚麼處進云法雨彌施塵界外現前無
J29nB234_p0382a04║有不沾恩師便打問香雲飄渺常開不老之春龍象
J29nB234_p0382a05║班齊永祝無疆之壽和尚福壽彌天學人頓超十地
J29nB234_p0382a06║爭如兩彩一賽如何是四十而不惑師卓拄杖云汝
J29nB234_p0382a07║還信得及麼進云無弦琴子師彈妙格外知音更有
J29nB234_p0382a08║誰師云未敢相許進云泥牛海底啣珠走不被東君
J29nB234_p0382a09║把鼻穿師打云爭奈老僧何乃云說心說性那堪播
J29nB234_p0382a10║上揚塵舉古舉今豈更添枷著杻山僧今日也不說
J29nB234_p0382a11║心說性也不舉古舉今使個個迥超情解人人脫略
J29nB234_p0382a12║見聞遇茶喫茶遇飯喫飯要坐便坐要行便行所以
J29nB234_p0382a13║山僧昔于竺隱嘯月吟風攜笻緩步對青山靜聽濤
J29nB234_p0382a14║聲貫耳今歸永正髼頭跣足養病放憨消白晝閒看
J29nB234_p0382a15║野色迎眸有時日影重重鼻息鼾鼾貪睡穩有時爐
J29nB234_p0382a16║煙裊裊茗香馥馥煮泉清任他人情迭變世事多更
J29nB234_p0382a17║蛇吞大象鼠竭滄溟然雖如是且道山僧今值四旬
J29nB234_p0382a18║母難之晨眾檀護虔請陞座又作麼生施設卓拄杖
J29nB234_p0382a19║云還委悉麼一句了然超百億虛空湧出鐵崑崙喝
J29nB234_p0382a20║一喝下座。
J29nB234_p0382a21║金門尤氏薦夫請上堂僧問霜花遍地黃葉飄空尤
J29nB234_p0382a22║氏安入虔誠懇請如何是薦夫一句師云香雲呈寶
J29nB234_p0382a23║蓋玉炬綻金蓮進云恁麼則天上有星皆拱北人間
J29nB234_p0382a24║無水不朝東師便打進云現存俱獲益亡者得生天
J29nB234_p0382a25║去也師云速禮三拜僧問懇乞宣揚微妙法薦亡一
J29nB234_p0382a26║句事如何師云須彌𨁝跳進云恁麼則亡靈歸極樂
J29nB234_p0382a27║現在亦歡娛師云也虧闍黎委悉僧禮拜師一喝乃
J29nB234_p0382a28║云靈光獨耀至理全彰頭頭顯般若妙門一一示涅
J29nB234_p0382a29║槃心印明明絕覆藏明明無向背如杲日麗于中天
J29nB234_p0382a30║似太虛涵乎萬象拯群迷于既形之後拔諸有于未
J29nB234_p0382b01║兆之前木馬嘶風裂破銀山鐵壁泥牛吼月豁開金
J29nB234_p0382b02║鎖玄關乃佛乃祖共演斯宗是聖是凡咸歸此地所
J29nB234_p0382b03║以云心同虛空界示等虛空法證得虛空時無是無
J29nB234_p0382b04║非法雖然且道守田金公畢竟如何超脫乃豎拂子
J29nB234_p0382b05║云天人群生類皆承此恩力日午打三更夜半金烏
J29nB234_p0382b06║赤拂一拂下座。
J29nB234_p0382b07║監院斷愚智公捐資啟建山門請上堂師拈拄杖云
J29nB234_p0382b08║門牆建立全歸監院之功僧眾安寧必仗伽藍之祐
J29nB234_p0382b09║接青龍而喜慶聯綿拱太陽而惡星殞伏直使天神
J29nB234_p0382b10║贊善四方八面總皈依雲水交參十聖三賢俱及第
J29nB234_p0382b11║且道正恁麼時作麼生卓拄杖云普請大家齊著力
J29nB234_p0382b12║從教泉石永增輝下座。
J29nB234_p0382b13║振羽錢居士重裝中尊大佛開光請上堂師舉拂子
J29nB234_p0382b14║云虛空閃爍大地輝煌度生濟物即此恩光大眾會
J29nB234_p0382b15║麼遂震威一喝監院斷愚智公問寶相重裝金身復
J29nB234_p0382b16║煥秪如施主錢逵未審得何利益師拈拄杖云一莖
J29nB234_p0382b17║草上現瓊樓智云恁麼則功不浪施去也師云也賴
J29nB234_p0382b18║闍黎親著力智呈坐具云全身當奉重四眾盡沾恩
J29nB234_p0382b19║師云更須出一頭地智一喝便禮拜師云寒灰當發
J29nB234_p0382b20║燄枯木也花開卓拄杖一下下座。
J29nB234_p0382b21║元旦大佛開光監院斷愚智公同守府聖芝吳居士
J29nB234_p0382b22║并眾信請上堂僧問三世如來二十五年通身泥水
J29nB234_p0382b23║今日紫金光聚烜赫當陽四眾雲集願聞法要未審
J29nB234_p0382b24║和尚如何宣示師拈起拄杖云不是苦心人不知進
J29nB234_p0382b25║云如是則人人增福慧個個獲圓明師云且喜非分
J29nB234_p0382b26║外進云智鏡高懸千古耀真燈永著萬年光師云梅
J29nB234_p0382b27║花香遍處徹骨自幽清僧禮退問佛身充滿於法界
J29nB234_p0382b28║普現一切群生前隨緣赴感靡不週而恒處此菩提
J29nB234_p0382b29║座請問和尚如何是金佛不度爐師云煆他不得進
J29nB234_p0382b30║云三世諸佛向火燄裏轉大法輪如何是木佛不度
J29nB234_p0382c01║火師云燒他不著進云化人問幻士谷響答泉聲欲
J29nB234_p0382c02║識吾宗旨泥牛水上行如何是泥佛不度水師云浸
J29nB234_p0382c03║他不爛進云不是心不是佛不是物如何是真佛內
J29nB234_p0382c04║裏坐師云無限癡人向外求僧呈坐具云是金佛耶
J29nB234_p0382c05║木佛耶泥佛耶真佛耶師云闍黎試分析看僧打圓
J29nB234_p0382c06║相云是度爐耶度火耶度水耶內裏坐耶師云正要
J29nB234_p0382c07║你著眼進云諸佛已蒙師指示向上宗乘事若何師
J29nB234_p0382c08║便打進云恁麼則放大光明照天照地去也師云也
J29nB234_p0382c09║要大眾知恩僧禮拜師豎拂子云豁開宇宙迥雙眸
J29nB234_p0382c10║廓徹靈明大地週惟我獨尊全體現河沙法界一毫
J29nB234_p0382c11║頭是以聖凡共稟其常巨細全承其力不增不減無
J29nB234_p0382c12║欠無餘巍巍乎蕩蕩乎輝輝焉晃晃焉諸佛因之而
J29nB234_p0382c13║出世祖師繼之而敷演眾生依之而解脫殊品藉之
J29nB234_p0382c14║而生長故虛空本之而包括天地得之而覆載日月
J29nB234_p0382c15║由之而照臨國王體之而安泰百官秉之而榮顯庶
J29nB234_p0382c16║民賴之而成立衲僧據之而開廓人天正眼總持無
J29nB234_p0382c17║量義門直得百億須彌盧𨁝跳大千香水海翻騰然
J29nB234_p0382c18║雖如是威音王已前一句則且置秪如今日大佛開
J29nB234_p0382c19║光又作麼生以拂子打圓相云慈光普覆無私鑒福
J29nB234_p0382c20║被群情萬象新下座。
J29nB234_p0382c21║普明鴛老和尚忌日上堂眾問答畢師乃卓拄杖云
J29nB234_p0382c22║吾師本是法中王短劫長年詎可量莫謂虛空曾殞
J29nB234_p0382c23║跡休云日月已含光四生普為開真際三界咸能演
J29nB234_p0382c24║妙常面目儼然無變易人間天上示無雙復卓拄杖
J29nB234_p0382c25║一下云大眾見麼喝一喝下座。
J29nB234_p0382c26║長水退菴栴檀觀佛開光監院斷愚智上座檀越敬
J29nB234_p0382c27║泉沈居士請上堂師云挾泰山逾北海豈稱好手攪
J29nB234_p0382c28║長河為酥酪未是作家直須穩坐道場而福應群機
J29nB234_p0382c29║不動舌根而化滿天下且道是甚麼人舉拂子云會
J29nB234_p0382c30║麼金容普現週沙界聖德無窮度有情海印發光親
J29nB234_p0383a01║按指塵勞先起憫眾生剔除翳目超生死點破空華
J29nB234_p0383a02║徹我人魔外皈依恩被廣天龍恭敬道弘深靈山會
J29nB234_p0383a03║上傳真脈雞足峰前續慧燈一段常光曾不昧人間
J29nB234_p0383a04║天上獨為尊大眾既是一段常光曾不昧且道用開
J29nB234_p0383a05║作麼以拂子作點勢云當陽指出無餘事秪要舍靈
J29nB234_p0383a06║獲本明下座。
J29nB234_p0383a07║建彌勒殿上樑眾檀護請上堂眾問答畢師乃云闢
J29nB234_p0383a08║景溪之秀麗振永正之家風集檀那之福勝顯佛祖
J29nB234_p0383a09║之真宗大眾且道承誰恩力卓拄杖一下云人天憑
J29nB234_p0383a10║覆蔭三界獨高崇喝一喝下座。
J29nB234_p0383a11║佛歡喜日斷愚智公報薦祖親請上堂問今日正當
J29nB234_p0383a12║諸佛歡喜虔請和尚說法度亡如何得一門超出師
J29nB234_p0383a13║卓拄杖一下云頓入此中來進云祖親蒙指示立地
J29nB234_p0383a14║證無生去也師云直須慶幸始得智一喝便禮拜師
J29nB234_p0383a15║乃舉拂子云欲報祖親酬罔極惟憑顯此如來力最
J29nB234_p0383a16║尊最勝大雄慈世出世間無等匹豎窮三際莫能量
J29nB234_p0383a17║橫亙十方安可測秪緣隨類度群迷示現其身千百
J29nB234_p0383a18║億虛空湧出寶蓮臺遍界全彰光赫奕鐵圍粉碎黑
J29nB234_p0383a19║山摧地獄頓消諸苦息河沙剎海悉蒙恩六趣四生
J29nB234_p0383a20║俱獲益良久云六趣四生既俱獲益且道小山金公
J29nB234_p0383a21║俞氏安人成丹處士唐氏淑人又作麼生復舉拂子
J29nB234_p0383a22║云共蹈毘盧頂時聞正法音喝一喝下座。
J29nB234_p0383a23║師五旬誕日法姪三塔主峰禪師文學羅子先別駕
J29nB234_p0383a24║項牧公本鎮護法守府吳聖芝居士等并桐邑許全
J29nB234_p0383a25║茂眾信請上堂師拈新法衣示眾云須彌納芥錦上
J29nB234_p0383a26║鋪花從真實心中流出將來於如來藏裡當陽顯示
J29nB234_p0383a27║巧施玉線密布金針則且置正恁麼時一句作麼生
J29nB234_p0383a28║道檀那增福慧佛日永光華。
J29nB234_p0383a29║佛前拈香云佛真法身猶若虛空應物現形如水中
J29nB234_p0383a30║月古人恁麼道元上座即不然佛真法身無物可喻
J29nB234_p0383b01║萬德彌彰洪慈普利喝一喝遂展拜。
J29nB234_p0383b02║祖師前拈香云西天四七東土二三直下至我普明
J29nB234_p0383b03║先師老和尚六十有七這一隊老漢今日被元上座
J29nB234_p0383b04║將他鼻孔扭作一團拋向當陽直得盡虛空遍法界
J29nB234_p0383b05║七花八裂為瑞為祥令大地眾生一個個𡎺著磕著
J29nB234_p0383b06║阿耶阿耶聊伸供養遂插香禮拜。
J29nB234_p0383b07║陞座僧問楚之南有榠欞者以五百歲為春五百歲
J29nB234_p0383b08║為秋上古有大椿者以八千歲為春八千歲為秋擬
J29nB234_p0383b09║師壽量未審相去多少師云更向那邊看進云恁麼
J29nB234_p0383b10║則越聖超凡恒不易森羅齊拱法中王師云禮拜著
J29nB234_p0383b11║僧一喝師便打進云當陽一句無私語粉骨難酬佛
J29nB234_p0383b12║祖恩師復打問彈指圓成八萬門剎那超越三祗劫
J29nB234_p0383b13║請問和尚如何是一為無量師云森羅萬象進云變
J29nB234_p0383b14║大地作黃金攪長河為酥酪如何是無量為一師云
J29nB234_p0383b15║萬象森羅進云塵沙劫又塵沙劫數盡塵沙劫未休
J29nB234_p0383b16║欲拈一句祝師壽不知將底報宗猷師云也只道得
J29nB234_p0383b17║一半進云只有天在上更無山與齊師便打僧擎坐
J29nB234_p0383b18║具繞一匝云恁麼則實掌不足為壽趙州難並其年
J29nB234_p0383b19║師云闍黎不妨讚歎乃云金剛正體遍徹十虛般若
J29nB234_p0383b20║靈鋒迥超情棘淨裸裸莫可躋攀光現現徒勞妄測
J29nB234_p0383b21║是以堂堂大用耀古騰今赫赫圓機騎聲蓋色故乃
J29nB234_p0383b22║釋迦老祖未離兜率已降王宮未出母胎度人已畢
J29nB234_p0383b23║豎拂子云若向這裏見得鷲嶺端不拈花如其更或
J29nB234_p0383b24║躊躕少室翻成面壁頭頭杲日麗天一一真風壁立
J29nB234_p0383b25║雖然如是秪如今日諸大護法并諸法姪光臨為山
J29nB234_p0383b26║僧五旬初度作麼生良久云且喜相看非外客都來
J29nB234_p0383b27║盡是個中人拂拂子下座。
J29nB234_p0383c01║示眾
J29nB234_p0383c02║師示眾舉世尊因外道問不問有言不問無言世尊
J29nB234_p0383c03║良久外道歎曰世尊大慈大悲開我迷雲令我得入
J29nB234_p0383c04║作禮而去阿難白佛外道得何道理稱讚而去世尊
J29nB234_p0383c05║曰如世良馬見鞭影而行師云大好世尊被外道勘
J29nB234_p0383c06║破外道雖然伶俐入地獄如箭阿難白佛卻被世尊
J29nB234_p0383c07║熱瞞大眾且道山僧又作麼生乃卓拄杖云誰知遠
J29nB234_p0383c08║煙浪別有好商量一時打散歸方丈。
J29nB234_p0383c09║師示眾以拄杖左邊卓一下云若向這裡見瞎右邊
J29nB234_p0383c10║卓一下云若向這裡見瞎又中間卓一下云直饒恁
J29nB234_p0383c11║麼瞎瞎畢竟如何楊岐驢子普化木鐸便起。
J29nB234_p0383c12║師落堂示眾舉世尊靈山會上拈起一華顧視大眾
J29nB234_p0383c13║時百萬人天盡皆罔措惟金色頭陀破顏微笑世尊
J29nB234_p0383c14║云吾有正法眼藏涅槃妙心實相無相微妙法門付
J29nB234_p0383c15║囑摩訶迦葉師召眾云黃面老人大似頭上安頭飲
J29nB234_p0383c16║光大士正如眼中著眼百萬人天卻較些子雖然世
J29nB234_p0383c17║尊迦葉且置如何是正法眼藏涅槃妙心實相無相
J29nB234_p0383c18║微妙法門會麼卓拄杖一下喝一喝便起。
J29nB234_p0383c19║師落堂示眾云明如日黑似漆喚得來道不出卓拄
J29nB234_p0383c20║杖云是甚麼咄便起。
J29nB234_p0383c21║師落堂示眾舉六祖大師告眾曰我有一物無頭無
J29nB234_p0383c22║尾無名無字無背無面諸人還識否神會出曰是諸
J29nB234_p0383c23║佛之本源神會之佛性祖曰向汝道無名無字汝便
J29nB234_p0383c24║喚作本源佛性汝向去有把茆蓋頭也只成個知解
J29nB234_p0383c25║宗徒師謂眾曰既不喚作本源佛性且道畢竟是個
J29nB234_p0383c26║甚麼卓拄杖一下云若也會得無事不畢如或未然
J29nB234_p0383c27║有寒暑兮促君壽有鬼神兮妒君福便起。
J29nB234_p0383c28║師落堂示眾云山僧有一句子未打鼓前分付諸人
J29nB234_p0383c29║了也若也會得方可商量如或未然豈堪共語拍膝
J29nB234_p0383c30║一下便起。
J29nB234_p0384a01║斷愚智上座掩關示眾師舉拂子云不是一番寒徹
J29nB234_p0384a02║骨爭得梅花撲鼻香大眾梅花香矣且道智上座掩
J29nB234_p0384a03║關又圖個甚麼乃放下云欲得安然無掛念不妨垂
J29nB234_p0384a04║卻月明簾遂封。
J29nB234_p0384a05║師落堂示眾以拄杖卓一下云道得也被他穿卻鼻
J29nB234_p0384a06║孔道不得也被他穿卻鼻孔時有僧問道不得穿卻
J29nB234_p0384a07║鼻孔時如何師云痛癢也不知進云秪如道得因甚
J29nB234_p0384a08║也被他穿卻鼻孔師云築著磕著進云未審和尚還
J29nB234_p0384a09║免得也無師便打僧禮拜師云錦鱗衝浪去跛鱉上
J29nB234_p0384a10║釣來拽拄杖便歸方丈。
J29nB234_p0384a11║師落堂示眾舉香巖示眾若論此事如人上樹口啣
J29nB234_p0384a12║樹枝手不攀枝腳不踏枝樹下忽有人問如何是祖
J29nB234_p0384a13║師西來意若答他未免喪身失命不答又違他所問
J29nB234_p0384a14║畢竟如何即得時虎頭上座出眾便問樹上即不問
J29nB234_p0384a15║未上樹時請和尚道巖乃呵呵大笑師云一人把纜
J29nB234_p0384a16║放船一人看孔著楔總須喫棒始得召大眾云秪如
J29nB234_p0384a17║山僧恁麼道還有與古人出氣者麼眾無對師卓拄
J29nB234_p0384a18║杖云夜靜水寒魚不食滿船空載月明歸便起。
J29nB234_p0384a19║師落堂示眾云形骸逐日衰景物隨時變未達本來
J29nB234_p0384a20║真難逃生死箭乃卓拄杖一下云大眾會麼如或未
J29nB234_p0384a21║會各須努力莫作等閒便歸方丈。
J29nB234_p0384a22║師落堂示眾舉五祖演禪師因僧問一大藏教是個
J29nB234_p0384a23║切腳未審切那個字演云缽囉嚷僧云學人秪問一
J29nB234_p0384a24║字因甚卻答許多演云七字八字僧云也是慣得其
J29nB234_p0384a25║便演云許多時茶飯原來也有人知滋味師云這僧
J29nB234_p0384a26║只解貪程不覺蹉路演祖雖善放行未免隨邪山僧
J29nB234_p0384a27║則不然有問一大藏教是個切腳未審切那個字劈
J29nB234_p0384a28║脊便棒且道與古人相去多少一僧纔出師打一棒
J29nB234_p0384a29║云漆桶便歸方丈。
J29nB234_p0384a30║師落堂示眾云日間圊頭請浴山僧向他道道得即
J29nB234_p0384b01║去頭擬議山僧道恁麼則不浴也行者云請和尚脫
J29nB234_p0384b02║腳山僧便去大眾若道行者是則認奴作郎若道圊
J29nB234_p0384b03║頭不是又扶強抑弱若道二人俱是正是顢頇佛性
J29nB234_p0384b04║儱侗真如若道二俱不是且道因甚不從圊頭請卻
J29nB234_p0384b05║依行者去試定當看眾無語師卓拄杖云選佛若無
J29nB234_p0384b06║如是眼為人難破死生關喝一喝便起。
J29nB234_p0384b07║師落堂示眾卓拄杖一下云大眾會麼佛祖心腸無
J29nB234_p0384b08║他惟以弘法利生為任重耳若守眼空四海惟我獨
J29nB234_p0384b09║尊底見解管取喫鐵棒有日在何故聻復卓拄杖云
J29nB234_p0384b10║個裡不容人我相徒擔妄執自欺瞞便起。
J29nB234_p0384b11║師落堂示眾舉高峰大師云海底泥牛啣月走巖前
J29nB234_p0384b12║石虎抱兒眠鐵蛇鑽入金剛眼崑崙騎象鷺鶿牽此
J29nB234_p0384b13║四句內有一句能殺能活能縱能奪若檢點得出一
J29nB234_p0384b14║生參學事畢問眾云且道是那一句一僧出眾作轉
J29nB234_p0384b15║身勢師云亂做一僧禮拜云瞞和尚不得師云秪瞞
J29nB234_p0384b16║得你一僧云明日打飯供養和尚師云未夢見在一
J29nB234_p0384b17║僧云識得大蟲原是虎師云有什麼交涉一僧纔禮
J29nB234_p0384b18║拜師劈脊便棒乃云原來總道不得山僧自道去也
J29nB234_p0384b19║以拄杖一時打散歸方丈。
J29nB234_p0384b20║上元示眾師云今宵正是正月半燈月交輝無畔岸
J29nB234_p0384b21║喚作燈兮月不明喚作月兮燈不現當人忽地眼睛
J29nB234_p0384b22║穿天上人間成一片海底起紅塵山頭飛白練更問
J29nB234_p0384b23║月落燈息時如何瞎漢瞎漢卓拄杖便起。
J29nB234_p0384b24║師落堂舉普明鴛湖老人同雪嶠大師上弦夜翫月
J29nB234_p0384b25║次嶠指月問那半個在那裡去了明良久云會麼嶠
J29nB234_p0384b26║云也只得半個明卻問那半個在那裡去了嶠亦良
J29nB234_p0384b27║久明云也只得半個嶠乃呵呵大笑師云塤箎遞奏
J29nB234_p0384b28║互換可觀還他二老作家然只好明者一半事若是
J29nB234_p0384b29║那一半事敢曰未在大眾且作麼生是那一半事良
J29nB234_p0384b30║久云待月落後與你道便起。
J29nB234_p0384c01║斷愚智上座啟關師以杖擊關云入這裡不得黃鳥
J29nB234_p0384c02║枝頭語亂啼復擊云出這裡不得烏龜水底深藏陸
J29nB234_p0384c03║乃卓拄杖云山僧今日截斷兩頭打成一片直得行
J29nB234_p0384c04║行自在法法圓融然雖如是且道啟關一句又作麼
J29nB234_p0384c05║生水綠山青無障礙桃紅李白莫能瞞智問自入關
J29nB234_p0384c06║來事最親經行坐臥本天真忽蒙擊碎虛空鎖躍出
J29nB234_p0384c07║金烏萬象新師云更道看智一喝師云也不虛過智
J29nB234_p0384c08║禮拜云謝和尚證明師打云且道是賞你罰你智云
J29nB234_p0384c09║有意氣時添意氣不風流處也風流師遂付囑偈曰
J29nB234_p0384c10║是心非有法是法本非心心法俱空寂真宗耀古今。
J29nB234_p0384c11║小參
J29nB234_p0384c12║孝子俞伯元為父文臺居士請對靈小參僧問一靈
J29nB234_p0384c13║偃化四大歸真如何是薦親一句師云燈燦香清進
J29nB234_p0384c14║云恁麼則鬧市叢中親撒手紅塵堆裡示全身師云
J29nB234_p0384c15║誰是證明僧一喝師便打士問父母未生前在甚麼
J29nB234_p0384c16║處師便打進云一口氣不來又作麼生師亦打又云
J29nB234_p0384c17║未審現在時如何師復打士擬進語師擉退乃云父
J29nB234_p0384c18║母未生前一口氣不來即今現在事不用更疑猜卓
J29nB234_p0384c19║拄杖一下喝一喝下座。
J29nB234_p0384c20║蘭亭劉居士為室機化仝子必元請對靈小參士問
J29nB234_p0384c21║生死不隔於毫端古今不離於當念如何是俞氏孺
J29nB234_p0384c22║人脫灑處師云去住自由進云金風無別致過後有
J29nB234_p0384c23║餘音師云讚歎有分士一喝歸眾師云放汝三十棒。
J29nB234_p0384c24║僧問黃葉飄空一真獨露意旨如何師云大地難藏
J29nB234_p0384c25║進云莫是他受用處麼師云全承渠力進云恁麼則
J29nB234_p0384c26║脫卻塵凡超碧漢出籠老鶴便飛高去也師云速禮
J29nB234_p0384c27║三拜僧一喝師便打乃云塵劫來事即在今日今日
J29nB234_p0384c28║面目普現塵沙一為無量無量為一翠竹黃花青天
J29nB234_p0384c29║白日會得也三世諸佛一口吞盡何處更覓生死不
J29nB234_p0384c30║然則歷代祖師於十字街頭搥胸大叫罕遇知音秪
J29nB234_p0385a01║如山僧恁麼舉揚且道機化孺人還得徹證也無若
J29nB234_p0385a02║得徹證一任視世等漚華理家猶唾沫戒性若冰霜
J29nB234_p0385a03║禪心如鐵石撒手之時不妨清脫如其未然乃卓拄
J29nB234_p0385a04║杖云末後一番重指示人間天上任逍遙喝一喝下
J29nB234_p0385a05║座。
J29nB234_p0385a06║孝子俞大成為父紹泉居士請對靈小參師云西風
J29nB234_p0385a07║吹落葉大地舞瓊華臘盡春將至歸心何太奢敢問
J29nB234_p0385a08║紹泉俞公昔日修因植福打坐閱經今朝一念回光
J29nB234_p0385a09║諸緣頓撇腳跟下事還得了然也未若得了然則寶
J29nB234_p0385a10║地舒光潔金蓮透水香如或未能卓拄杖云為君指
J29nB234_p0385a11║出通霄路薦取西方在目前復卓一下下座。
J29nB234_p0385a12║彥卿慧卿素卿沈居士薦慈請小參僧問孝子虔誠
J29nB234_p0385a13║懇陞座薦親一句請師宣師云頓超諸苦趣快樂永
J29nB234_p0385a14║無窮進云恁麼則八十年來成現事好看鐵鷂舞三
J29nB234_p0385a15║臺師云知音不礙頻頻舉達者方知暗裡驚僧禮退
J29nB234_p0385a16║師乃云秋雲冉冉不離山落葉蕭蕭豈別還未達其
J29nB234_p0385a17║中端的旨如何破得死生關昔有禪者聞羿喪歌郎
J29nB234_p0385a18║云紅輪必定沉西去未審亡靈往那方孝子哭哀哀
J29nB234_p0385a19║而禪者大悟秪如今日三位賢郎闔門貴眷悲音哽
J29nB234_p0385a20║咽慟念慘悽且道沈氏安人在甚麼處安身立命卓
J29nB234_p0385a21║拄杖一下云若也知得則生時本未嘗生死亦何曾
J29nB234_p0385a22║有死以娑婆界內為遊戲之場極樂邦中作安居之
J29nB234_p0385a23║地如紅爐點雪杲日麗天行行無礙處處光輝如或
J29nB234_p0385a24║未然山僧復為指個落處遂舉拂子云一句無私堪
J29nB234_p0385a25║薦拔黃金臺畔藕花香下座。
J29nB234_p0385a26║孝子伍文學伍國良為父鳳林居士請對靈小參師
J29nB234_p0385a27║云金風動地促歸人撇卻家緣復本真妻子恩深傷
J29nB234_p0385a28║話別彌陀念切喜為鄰青桐葉落秋空靜丹桂香飄
J29nB234_p0385a29║玉露新恐汝臨行猶未了山僧特為指通津乃豎拂
J29nB234_p0385a30║子云會麼當陽須薦取此路坦然平下座。
J29nB234_p0385b01║新豐孟嘉高居士為室人王氏請對靈小參二裴戴
J29nB234_p0385b02║居士問楓林葉老寒花盡籬落霜青百草腓此際幽
J29nB234_p0385b03║靈何處去請師一語答來機師彈指云會麼進云昔
J29nB234_p0385b04║日殃崛尊者乃世尊高弟緣何救不得產難師云靈
J29nB234_p0385b05║丹須是藥王施進云世尊云我於賢聖劫來未嘗殺
J29nB234_p0385b06║生止此不殺生緣何遂救得產難師云切忌錯商量
J29nB234_p0385b07║進云秪如王氏淑人因墮產難和尚離卻永正特到
J29nB234_p0385b08║新豐未審將何意旨超拔此難師震威一喝進云恁
J29nB234_p0385b09║麼則孤鴛不向污池宿鼓翼高飛太白天四眾知恩
J29nB234_p0385b10║於此日百千道果自綿綿師打一拂云且道是賞是
J29nB234_p0385b11║罰士禮拜而退師乃云幻體非堅久漚花豈耐常百
J29nB234_p0385b12║年同一夢寧免苦悲傷舉拂子云若向者裡明得去
J29nB234_p0385b13║處則金剛身不壞觸目露真光如或未然以拂子擊
J29nB234_p0385b14║香几云一超直入如來地管教是處蹈蓮邦便起。
J29nB234_p0385b15║聖期殳居士為母張氏安人請對靈小參師云玉露
J29nB234_p0385b16║飄空宇宙昏香風拂座雨花新爐煙寶炬舒毫相為
J29nB234_p0385b17║度亡靈越苦淪乃卓拄杖一下云全照安人還會麼
J29nB234_p0385b18║若向這裡會得五十餘年白璧無瑕非分外一朝長
J29nB234_p0385b19║往金蓮隨處腳邊親如或未然復卓拄杖云六方諸
J29nB234_p0385b20║佛在山僧拄杖頭上出廣長舌為說大解脫法門了
J29nB234_p0385b21║也直得三十三天光搖影寂一十八獄瓦解冰清大
J29nB234_p0385b22║眾且道全照安人又畢竟如何以拄杖擊香几云頓
J29nB234_p0385b23║超諸有趣立地證無生下座。
J29nB234_p0385b24║除夕小參僧問年窮臘盡時如何師云梅花遍界新
J29nB234_p0385b25║進云恁麼則大地回春去也師云明日向汝道僧禮
J29nB234_p0385b26║退師乃云今夜正當除夕山僧何可分析懶烹露地
J29nB234_p0385b27║白牛免見倚他牆壁雖然節序摧遷那事從無變易
J29nB234_p0385b28║驀拈拄杖卓一下云大家各請歸堂明晨祝聖雲集
J29nB234_p0385b29║便起。
J29nB234_p0385c01║機緣
J29nB234_p0385c02║書記幻菴呈頌師云別露個消息看菴云老老大大
J29nB234_p0385c03║話作兩橛師拈棒菴一喝便行師隨後便打。
J29nB234_p0385c04║祖林上座問既是斷橋因甚得渡斯遠師卓拄杖云
J29nB234_p0385c05║全承渠力問既是鴛湖因甚水無二色師云大地沾
J29nB234_p0385c06║恩問一不成兩因甚更喚作初師云無處不稱尊。
J29nB234_p0385c07║師在興善靜室斷愚上座參師云你在懺期中還見
J29nB234_p0385c08║大悲菩薩麼愚云在和尚頂門放光了也師云在老
J29nB234_p0385c09║僧頂門與汝有甚交涉愚豎拳云請和尚證明師連
J29nB234_p0385c10║打三掌愚禮拜師便一踏。
J29nB234_p0385c11║僧參舉雪峰淘米話未了師劈頭一棒云殘羹餿飯
J29nB234_p0385c12║不勞拈出僧罔措師云學語之流直打出。
J29nB234_p0385c13║沖默上座參師云甚處來默云新城師云未發足已
J29nB234_p0385c14║前好與一頓默拂坐具師便打少頃默呈頌師接了
J29nB234_p0385c15║更索默云和尚將謂別有師復打云敗闕不少。
J29nB234_p0385c16║僧問見不能及如何指示師云春山青更好春水綠
J29nB234_p0385c17║尤佳。
J29nB234_p0385c18║行者參方歸復求開示師云諸方有道不肯學來共
J29nB234_p0385c19║山僧作對頭便打出。
J29nB234_p0385c20║侍者在躬求開示師云我口乾且去打茶來躬擬取
J29nB234_p0385c21║茶師劈面便掌躬禮拜師云見甚麼道理便禮拜躬
J29nB234_p0385c22║云說不出師云啞卻你口。
J29nB234_p0385c23║侍者斷愚問靈雲日自從一見桃花後直至如今更
J29nB234_p0385c24║不疑因甚玄沙卻道敢保老兄未徹在師云直不藏
J29nB234_p0385c25║曲愚云未審徹底人分上如何受用師云飢來喫飯
J29nB234_p0385c26║倦即打眠。
J29nB234_p0385c27║君伯張居士參舉臨濟度夏因緣問師師和聲打云
J29nB234_p0385c28║草賊大敗士踴躍禮謝。
J29nB234_p0385c29║僧問一切阿耨多羅三藐三菩提法皆從此經出未
J29nB234_p0385c30║審此經從何而出師打一棒云從這裡出僧禮拜師
J29nB234_p0386a01║復打云你且向這裡入。
J29nB234_p0386a02║文啟王居士問佛法緊要乞師一言師以扇擊桌三
J29nB234_p0386a03║下士沉吟師云若向這裡會得原不離居士動用中
J29nB234_p0386a04║士禮謝。
J29nB234_p0386a05║師一日室中舉拂子謂維那沖默云不許明中著腳
J29nB234_p0386a06║豈容暗地躲根截斷兩頭速道一句默便喝師云未
J29nB234_p0386a07║在默鳴指一下便禮拜師擲下拂子默拈起加額云
J29nB234_p0386a08║超凡越聖憑渠力大用臨機報佛恩師并付偈曰心
J29nB234_p0386a09║心本不心法法原非法今付無法心即此是心法。
J29nB234_p0386a10║僧問狹路相逢時如何師云險僧禮拜師云墮。
J29nB234_p0386a11║僧問如何是奇特事師云波斯牽大象僧云意旨如
J29nB234_p0386a12║何師云石女夜懷胎。
J29nB234_p0386a13║僧問如何是和尚為人處師云棒下血淋淋僧云得
J29nB234_p0386a14║恁麼老婆心切師云知恩者少負恩者多。
J29nB234_p0386a15║僧參師拈拄杖僧喝師云好喝僧擬議師直打出。
J29nB234_p0386a16║憶萱沈居士舉拳問古人到這裡因甚不肯住師云
J29nB234_p0386a17║長安雖好不是久居。
J29nB234_p0386a18║僧參纔展坐具師便打僧云謝和尚慈悲師云山僧
J29nB234_p0386a19║今日失利。
J29nB234_p0386a20║二僧參禮拜畢師云一得一失拽拄杖便起。
J29nB234_p0386a21║僧問如何是親切受用師舉茶盞云飯後幾盃茶僧
J29nB234_p0386a22║云恁麼則與眾同分去也師云山僧不瞌睡。
J29nB234_p0386a23║三僧參師云那裡來一云棲真師便打乃顧二僧云
J29nB234_p0386a24║你兩個道看二僧擬對師各打一棒云同坑無異土
J29nB234_p0386a25║尼問如何是某甲本來面目師云一場出醜尼禮拜
J29nB234_p0386a26║師云眾眼難瞞。
J29nB234_p0386a27║耿惟上座參師云如何是新年頭最初一句惟云爆
J29nB234_p0386a28║竹聲中後月落映咸新師云爭奈落在第二惟擬對
J29nB234_p0386a29║師便喝惟云明知和尚大機師云蒼天蒼天惟禮拜。
J29nB234_p0386a30║僧問生從何來死歸何處師拽其耳云你道生從何
J29nB234_p0386b01║來死歸何處僧擬議師便推出。
J29nB234_p0386b02║耿惟藏公再參師云諸佛未出世人人鼻孔撩天出
J29nB234_p0386b03║世後且道因甚杳無消息藏云坐斷天下人舌頭師
J29nB234_p0386b04║云未在藏復呈頌曰塗毒聲前未解聞藏鋒袖裡得
J29nB234_p0386b05║能爭當陽突出無巴鼻打失摩醯正眼睛師目之乃
J29nB234_p0386b06║休至晚師落堂舉原頌問藏云這是有巴鼻底作麼
J29nB234_p0386b07║生是無巴鼻底意旨藏一喝師云還別有麼藏云別
J29nB234_p0386b08║有則不堪師舉拂子云這個又作麼生藏云嚇殺天
J29nB234_p0386b09║下人師打一拂子藏禮拜師復打一拂遂付。
J29nB234_p0386b10║士問弟子本來求和尚開示師打一掌云莫向老僧
J29nB234_p0386b11║邊覓。
J29nB234_p0386b12║僧問如何是一切聲是佛聲師云樹上鵓鳩鳴僧云
J29nB234_p0386b13║便恁麼會時如何師云三生六十劫。
J29nB234_p0386b14║師問僧寓庸一夏在堂中如何行履庸曰著衣喫飯
J29nB234_p0386b15║師云此外更有事麼庸曰有則辜負和尚師云若道
J29nB234_p0386b16║無亦辜負老僧庸良久師乃打一拂子。
J29nB234_p0386b17║通濟上座再參師舉拂子云諸佛未出世祖師不西
J29nB234_p0386b18║來且道還有這個消息也無濟便喝師云秪如諸佛
J29nB234_p0386b19║已出世祖師卻西來又作麼生濟云度盡群生師云
J29nB234_p0386b20║座主見解濟云和尚又如何師乃震威一喝濟便禮
J29nB234_p0386b21║拜云恩大難酬師打一拂子遂付并偈曰古風振起
J29nB234_p0386b22║欲誰親須是禪林老實人教外別傳今付汝當陽一
J29nB234_p0386b23║喝祖燈新。
J29nB234_p0386b24║僧法雨參師云那裡來雨云崇德來師云一向親近
J29nB234_p0386b25║甚麼人雨云天童報恩福嚴師云更有甚麼人雨云
J29nB234_p0386b26║兩眼相對師豎拳云向這裡道看雨云道破即不堪
J29nB234_p0386b27║師云未在雨云和尚又要重說偈言師便打雨云恩
J29nB234_p0386b28║大難酬師復打雨云恁麼則行洪禮拜去也師乃休
J29nB234_p0386b29║君求孫居士再參師便打士禮拜云謝和尚慈悲師
J29nB234_p0386b30║云更道士便喝師復打云日後不得辜負老僧。
J29nB234_p0386c01║法雨上座再參師云風雨淋漓遠涉不易腳跟下還
J29nB234_p0386c02║曾打濕也無雨震威一喝師云猶帶泥水在雨云只
J29nB234_p0386c03║為和尚老婆心切師便打雨禮拜云粉骨碎身未足
J29nB234_p0386c04║酬對眾禮拜謝師恩師云且喜有人承當雨云也不
J29nB234_p0386c05║為分外師遂付雨九拜乞改真洪。
J29nB234_p0386c06║杲如證上人再參師云向在甚麼處躲根如云從來
J29nB234_p0386c07║無覆藏師云如何是你無覆藏底意旨如云青山綠
J29nB234_p0386c08║水雀噪鴉鳴師云原是舊時面目在如云溪山雖異
J29nB234_p0386c09║雲月是同師云更道看如便喝師打一如意乃云汝
J29nB234_p0386c10║久苦心今欲掩關老僧以此付汝直須為法任重如
J29nB234_p0386c11║頂受禮謝偈曰數載參求事已知從今正好力行持
J29nB234_p0386c12║他時莫負山僧囑可作人中獅子兒如復頂禮。
J29nB234_p0386c13║僧請益日間作得主夜間如何便總不知師云若恁
J29nB234_p0386c14║麼日間又何曾作得主來直須寤寐一如方能作主
J29nB234_p0386c15║僧便問如何得寤寐一如去乞和尚指示師云日逐
J29nB234_p0386c16║三餐夜來一覺僧禮拜師云你作麼生會僧云不會
J29nB234_p0386c17║師云瞌睡漢去會取不會底好。
J29nB234_p0386c18║徹行者參呈偈師云你折得底月中丹桂在甚麼處
J29nB234_p0386c19║者一喝師云除卻喝道來者云青山綠水原依舊明
J29nB234_p0386c20║月清風共一家師云未在更道看者云和尚且莫惑
J29nB234_p0386c21║亂人師厲聲云強作主宰好與三十棒者禮拜。
J29nB234_p0386c22║宿之張居士請益正見邊見師云居士不得妄生分
J29nB234_p0386c23║別士云大都智為正見識為邊見耶師舉茶盞云且
J29nB234_p0386c24║道是智是識士又問師乃拈二偈示之日二見欲明
J29nB234_p0386c25║徹切忌妄分別春風遍界新梅花香透雪正見與邊
J29nB234_p0386c26║見紅爐飛雪片苦瓠苦連根甜瓜甜徹蒂士禮謝。
J29nB234_p0386c27║僧舉竹篦子話問師觸不得背不得時如何聲未絕
J29nB234_p0386c28║師便打僧云恁麼則學人禮拜去也師云獅子咬人
J29nB234_p0386c29║韓盧逐塊。
J29nB234_p0387a01║行實
J29nB234_p0387a02║辛卯年佛成道日斷愚上座領世卿張居士設普茶
J29nB234_p0387a03║同兩序執事請師行實師卻之眾致懇師云古人行
J29nB234_p0387a04║腳廣歷事多說之則可予愚鈍無知何足言也然諸
J29nB234_p0387a05║子再三不免一番露醜予乃當湖曹氏子父號奉松
J29nB234_p0387a06║母姓倪俱事佛父拜蓮池大師因無子法名廣嗣母
J29nB234_p0387a07║專禮觀音大士一夜夢一老僧入房而妊生于萬曆
J29nB234_p0387a08║（乙卯）七月十七日申時也至六歲從學遂名觀錫自幼
J29nB234_p0387a09║懶習書史常喜趺坐聞生死即悲淚立志出家誓不
J29nB234_p0387a10║婚配十歲乞父教誦金剛經每至通達無我法處有
J29nB234_p0387a11║疑十五歲因父齋僧言及參禪能出生死予即請問
J29nB234_p0387a12║僧云那個是你父母未生前本來面目予轉覺昏蒙
J29nB234_p0387a13║愈加迷悶日夜體究時刻不安少倦則自觸其首因
J29nB234_p0387a14║有血症幾死乃發願若不了悟永劫不休十八歲父
J29nB234_p0387a15║母俱喪異香滿室殯葬訖父友賽養愚家留住一年
J29nB234_p0387a16║遂住嘉興別通甫表兄出家奈兄亦留住一日登樓
J29nB234_p0387a17║睹蛇悚然失足忽覺大地平沉始悟本來面目遂述
J29nB234_p0387a18║偈云本來面目無藏處大地渾然獨露伊若也早知
J29nB234_p0387a19║燈是火管教飯熟幾多時時普明老人住桐月菴予
J29nB234_p0387a20║即往呈偈老人云那個是你本來面目予豎拳老人
J29nB234_p0387a21║云死了燒了又作麼生予云瞞我不得老人亦豎拳
J29nB234_p0387a22║予纔擬對老人打一掌云好個瞞我不得予從此脫
J29nB234_p0387a23║然復呈偈云生前不昧死後無迷山青水綠鵲噪鶯
J29nB234_p0387a24║啼又凡情莫測聖解難評木童撫掌石女吹笙老人
J29nB234_p0387a25║目之甚喜指參東塔萬如和尚茶次尚云聞你做工
J29nB234_p0387a26║夫得悟是否予云和尚甚處得這消息尚便打予一
J29nB234_p0387a27║喝便禮拜尚復打予乃同眾皈依是乙亥年事也次
J29nB234_p0387a28║年尚侍天童予往問候遂參密雲老人予禮拜密合
J29nB234_p0387a29║掌顧視左右予珍重便出時有行者云居士路遠而
J29nB234_p0387a30║來老和尚前何得一言不吐予云耳聾作麼遂至寮
J29nB234_p0387b01║中禮尚尚云將得什麼來予扣桌一下尚云我則不
J29nB234_p0387b02║然予云和尚作麼生尚整身云何不道秪有真元在
J29nB234_p0387b03║予禮拜述偈云秪有真元在扣桌原無外芥子納須
J29nB234_p0387b04║彌須彌還納芥尚笑頷之予欲披剃不遂辭歸其年
J29nB234_p0387b05║二十二歲因桐月老人已赴閩請即禮弘遠老師落
J29nB234_p0387b06║髮明年尚天童回乃住桐月今如如菴也予遂往親
J29nB234_p0387b07║侍一日尚上堂予出問即今陞座則不問向上一句
J29nB234_p0387b08║請師宣尚便打予云恁麼則少年一段風流事秪許
J29nB234_p0387b09║佳人獨自知尚云知的事作麼生予一喝尚復打又
J29nB234_p0387b10║一日鳳臺陸居士乞尚代古予偶近前尚云這樣好
J29nB234_p0387b11║語被你聽去予云不食這般茶飯尚云早已薰著予
J29nB234_p0387b12║撫掌云此是自家的尚云既是自家的又來作麼予
J29nB234_p0387b13║云若不來怎顯得自家的尚乃休一夜尚垂問未入
J29nB234_p0387b14║門時腳跟下已喫三十棒未審踏步向前覓個甚麼
J29nB234_p0387b15║眾下語尚不契遂命予下語予云千里特來呈舊面
J29nB234_p0387b16║又一夜隨尚步月次予問皓月當空時如何尚云萬
J29nB234_p0387b17║里無雲予進云青天也須喫棒又作麼生尚云爍破
J29nB234_p0387b18║虛空予禮拜尚一踏至方丈舉僧問古德皓月當空
J29nB234_p0387b19║時如何德云猶是階下漢僧云請師接上階德云月
J29nB234_p0387b20║落後來相見問予且道月落後又如何相見予作舞
J29nB234_p0387b21║便出尚云放汝三十棒予與尚相契機緣甚多沐恩
J29nB234_p0387b22║非一不能備舉辛巳冬結制命予侍寮記錄壬午春
J29nB234_p0387b23║尚亦赴閩請道過建寧特進普明拜請老人陞座予
J29nB234_p0387b24║乃隨侍直至曹山時途中受濕又水土不調遂有脾
J29nB234_p0387b25║疾至秋轉覺困重不得已因介菴法兄回禾辭歸養
J29nB234_p0387b26║病同過建寧進普明拜別老人誰料老人力款過冬
J29nB234_p0387b27║即命予為不理務侍者每言法門中事便乃哽咽一
J29nB234_p0387b28║日老人示疾喚予入方丈云我心裡不安你還得太
J29nB234_p0387b29║平也未予云蒼天蒼天老人亦云蒼天蒼天予拍膝
J29nB234_p0387b30║一下便出又一日予禮拜起老人舉拳云道一句看
J29nB234_p0387c01║予便掌老人亦掌云（且道）你一掌我一掌甚麼意旨予
J29nB234_p0387c02║云請和尚珍重老人乃休予一喝便歸侍寮老人病
J29nB234_p0387c03║劇一日索予二人末稍意頌予呈偈曰萬仞崖頭撒
J29nB234_p0387c04║手時千差迥絕一毫絲瞎驢滅卻非虛語遞代兒孫
J29nB234_p0387c05║赤體支老人閱之深喜予二人擬出老人云兩個瞎
J29nB234_p0387c06║驢向什麼處去予便珍重而出又一日老人喚至榻
J29nB234_p0387c07║前痛淚法門中事慧命懸絲之切乃述從上佛祖血
J29nB234_p0387c08║脈以大事命任予實愧病軀難堪重荷老人再四勉
J29nB234_p0387c09║勵固辭不允即出源流等件乃集眾舉拂謂予曰昔
J29nB234_p0387c10║日世尊拈花迦葉微笑今日老僧舉拂汝作麼生予
J29nB234_p0387c11║便喝老人曰諸佛未出世輝天洞地出世後耀古騰
J29nB234_p0387c12║今又且如何予以袖拂一拂便禮拜老人遂擲下拂
J29nB234_p0387c13║子并書法偈授予曰沿流一段事竟無頭與尾付與
J29nB234_p0387c14║獅子兒哮吼滿大地乃同介兄一時付囑是壬午冬
J29nB234_p0387c15║予二十八歲也時雲峰法兄監院未幾老人圓寂子
J29nB234_p0387c16║同二兄理後事畢至春乃同介兄出山至武林謁石
J29nB234_p0387c17║雨和尚於寶壽乞撰老人語錄序盤桓數日即歸禾
J29nB234_p0387c18║中欲尋老人業地於新豐古剎值鹽倉社菴宜生禪
J29nB234_p0387c19║德并啟雲湯居士等殷留掛笠未果遂應濮鎮黃菴
J29nB234_p0387c20║主人普聞上座并檀越眾信恭請禁足一年是冬謁
J29nB234_p0387c21║雪嶠大師於東塔人事畢嶠問云你是那個予云老
J29nB234_p0387c22║老大大何得忘卻嶠云什麼處見老僧來予顧侍者
J29nB234_p0387c23║曰快來禮拜大師時知客云是玄微和尚法嗣予云
J29nB234_p0387c24║錯嶠云怪得恁麼利口予云錯錯嶠乃大笑命茶敘
J29nB234_p0387c25║話畢遂辭歸甲申春又蒙興善禪堂馥生老師并本
J29nB234_p0387c26║房白生法屬致書堅請住靜五載故得先師齒塔乃
J29nB234_p0387c27║同介兄建於室中遂有裕菴蔡公捐資予乃編刻老
J29nB234_p0387c28║人全錄并住徑山常住掃無幻祖塔幾蒙右雨和尚
J29nB234_p0387c29║過訪稱重一日至室中偶見桌上予頌臨濟祖囑三
J29nB234_p0387c30║聖偈末句云吹毛用了急須磨鶻眼龍睛不奈何纔
J29nB234_p0388a01║著襴衫穿市過卻來茅舍唱村歌雨閱之喜甚乃曰
J29nB234_p0388a02║此乃濟宗要旨老僧期中亦嘗舉此問僧尟有知其
J29nB234_p0388a03║意者如此頌出可謂親見滹沱矣於戊子秋受紳衿
J29nB234_p0388a04║眾檀護請住永正禪院予自慚荒陋有負先師素願
J29nB234_p0388a05║不私粒米接待方來不蓄分文滋培禪侶為終老之
J29nB234_p0388a06║行不料去冬有個盲龜恰值木孔誠出意外今因病
J29nB234_p0388a07║困不能痊愈遂將院事托之作個無事人也此等說
J29nB234_p0388a08║話明眼人前皆為寐語秪因斷愚上座同張居士及
J29nB234_p0388a09║大眾等逼予敗闕如此雖然精金不復重為礦病眼
J29nB234_p0388a10║能無空裡花久立眾禮謝而退。