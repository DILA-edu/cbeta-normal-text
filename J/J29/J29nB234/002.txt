J29nB234_p0388b01║一初元禪師語錄卷下
J29nB234_p0388b02║
J29nB234_p0388b03║嗣法門人　真開　真智　等編
J29nB234_p0388b04║頌古
J29nB234_p0388b05║世尊初生，一手指天，一手指地，周行七步，目顧
J29nB234_p0388b06║四方云：「天上天下，唯我獨尊。」雲門云：「我當時若
J29nB234_p0388b07║見，一棒打殺與狗子喫，貴圖天下太平。」
J29nB234_p0388b08║人間天上更無雙，何必喃喃為舉揚？惹得雲門施毒
J29nB234_p0388b09║手，至今無處著慚惶。
J29nB234_p0388b10║世尊靈山會上拈起一花，顧視大眾。時百萬人
J29nB234_p0388b11║天盡皆罔措，唯迦葉尊者破顏微笑。世尊云：「吾
J29nB234_p0388b12║有正法眼藏，涅槃妙心，付囑摩訶迦葉。」
J29nB234_p0388b13║一花拈起露真風，金色頭陀正眼通，若謂靈山親囑
J29nB234_p0388b14║付，生身陷入鐵圍中。
J29nB234_p0388b15║《般若經》：「清淨行者不入涅槃，破戒比丘不入地
J29nB234_p0388b16║獄。」
J29nB234_p0388b17║打破重關脫蓋纏，日輪杲杲耀中天，數聲清磬是非
J29nB234_p0388b18║外，一個閒人宇宙間。
J29nB234_p0388b19║世尊因耆婆善別音響，至一塚間，見五髑髏，乃
J29nB234_p0388b20║敲一問婆：「此生何處？」曰：「此生人道。」又敲一曰：「此
J29nB234_p0388b21║生何處？」曰：「此生天道。」又別敲一曰：「此生何處？」婆
J29nB234_p0388b22║罔知生處。
J29nB234_p0388b23║堪笑耆婆口易開，髑髏敲著便胡猜，秪知事逐眼前
J29nB234_p0388b24║過，不覺老從頭上來。
J29nB234_p0388b25║《華嚴》云：「一念普觀無量劫，無去無來亦無住，如
J29nB234_p0388b26║是了知三世事，超諸方便成十力。」
J29nB234_p0388b27║一念觀來絕萬緣，去來蹤跡悉皆蠲，超然獨脫無依
J29nB234_p0388b28║倚，拍手呵呵唱嚕嗹。
J29nB234_p0388b29║世尊因外道問云：「不問有言，不問無言。」世尊據
J29nB234_p0388b30║坐，外道讚曰：「世尊大慈大悲，開我迷雲，令我得
J29nB234_p0388c01║入。」作禮而去。後阿難問佛：「外道有何所證，而言
J29nB234_p0388c02║得入？」世尊曰：「如世良馬，見鞭影而行。」
J29nB234_p0388c03║不問無言與有言，當機覿面不相瞞，虛空擊落須彌
J29nB234_p0388c04║碎，鞭影由來強指南。
J29nB234_p0388c05║文殊菩薩令善財採藥，云：「是藥者，採將來。」善財
J29nB234_p0388c06║遍採，無不是藥，卻來白云：「無不是藥者。」殊云：「是
J29nB234_p0388c07║藥者，採將來。」善財拈一枝草度與文殊，殊接得，
J29nB234_p0388c08║示眾云：「此藥能殺人，亦能活人。」
J29nB234_p0388c09║拈起當陽為眾宣，謾將藥性錯流傳，要知殺活憑誰
J29nB234_p0388c10║力？好看文殊未舉前。
J29nB234_p0388c11║文殊菩薩忽起佛見、法見，被世尊威神攝向二
J29nB234_p0388c12║鐵圍山。
J29nB234_p0388c13║一念纔生陷鐵圍，黑漫漫地日光輝，佛威神力難藏
J29nB234_p0388c14║隱，裂破須彌面目巍。
J29nB234_p0388c15║普眼菩薩欲見普賢，乃至入定遍觀亦不得見。
J29nB234_p0388c16║世尊云：「汝於靜三昧中起一念，即見普賢。」於是
J29nB234_p0388c17║普眼菩薩纔起一念，便見普賢菩薩住於空中。
J29nB234_p0388c18║竿頭纔進步，遍界全身露。正覓普賢時，被渠親勘破。
J29nB234_p0388c19║不勘破，空裡盤旋八角磨。
J29nB234_p0388c20║六祖大師因僧問：「黃梅意旨甚麼人得？」祖曰：「會
J29nB234_p0388c21║佛法人得。」曰：「和尚還得否？」祖曰：「我不會佛法。」
J29nB234_p0388c22║佛法從來我不會，黃梅意旨謾疑猜，堪憐無限參玄
J29nB234_p0388c23║客，摘葉尋枝空去來。
J29nB234_p0388c24║馬祖一禪師，一夕，西堂、百丈、南泉隨侍翫月次，
J29nB234_p0388c25║師問：「正恁麼時如何？」堂曰：「正好供養。」丈曰：「正好
J29nB234_p0388c26║修行。」泉拂袖便行。師曰：「經入藏，禪歸海，惟有普
J29nB234_p0388c27║願獨超物外。」
J29nB234_p0388c28║指出冰輸驗克家，三三兩兩各堪誇，清光本自輝天
J29nB234_p0388c29║地，卻被浮雲又暫遮。
J29nB234_p0388c30║南陽忠國師因西天大耳三藏到京，云：「得他心
J29nB234_p0389a01║通。」帝命師驗之。藏纔見，便禮拜，立於右。師問曰：
J29nB234_p0389a02║「汝得他心通那？」藏曰：「不敢。」師曰：「汝道老僧即今
J29nB234_p0389a03║在甚麼處？」曰：「和尚是一國之師，何得卻去西川
J29nB234_p0389a04║看競渡？」良久，再問：「汝道老僧即今在甚麼處？」曰：
J29nB234_p0389a05║「和尚是一國之師，何得卻在天津橋上看弄胡
J29nB234_p0389a06║孫？」良久，復問：「汝道老僧即今在甚麼處？」藏罔測。
J29nB234_p0389a07║師叱曰：「這野狐精！他心通在甚麼處？」藏無對。
J29nB234_p0389a08║纖毫未發意難窮，一念纔興物可通，末後國師何處
J29nB234_p0389a09║去，黃鶯啼在綠陰中。
J29nB234_p0389a10║馬祖一禪師因僧問：「如何是佛？」師云：「即心即佛。」
J29nB234_p0389a11║又僧問：「如何是佛？」師云：「非心非佛。」
J29nB234_p0389a12║即心即佛，非心非佛。眼裡有筋，舌頭無骨。夜深明月
J29nB234_p0389a13║逼天寒，遠看青山高突兀。
J29nB234_p0389a14║百丈海禪師因上堂，有一老人隨眾聽法，眾俱
J29nB234_p0389a15║退，唯老人不去。師問其故，老人曰：「某於過去迦
J29nB234_p0389a16║葉佛時曾住此山，因學人問：『大修行人還落因
J29nB234_p0389a17║果也無？』對曰：『不落因果。』遂五百生墮野狐身。今
J29nB234_p0389a18║請和尚代一轉語，貴脫野狐身。」師曰：「汝問。」老人
J29nB234_p0389a19║遂問，師曰：「不昧因果。」老人大悟，脫野狐身。
J29nB234_p0389a20║不落因果，不昧因果，具眼衲僧，切忌莽鹵。不莽鹵，蟭
J29nB234_p0389a21║螟吞卻嘉州虎。
J29nB234_p0389a22║南泉願禪師因陸亙大夫曰：「肇法師也甚奇怪，
J29nB234_p0389a23║解道天地與我同根，萬物與我一體。」師指庭前
J29nB234_p0389a24║牡丹花曰：「大夫，時人見此一株花，如夢相似。」
J29nB234_p0389a25║我於天地本同生，莫謂皆從造化成，見徹根源空夢
J29nB234_p0389a26║眼，庭前依舊數枝橫。
J29nB234_p0389a27║苕溪行禪師嘗曰：「吾有大病，非世所醫。」後僧問
J29nB234_p0389a28║曹山：「古人道：『吾有大病，非世所醫。』未審是甚麼
J29nB234_p0389a29║病？」山曰：「攢簇不得底病。」曰：「一切眾生還有此病
J29nB234_p0389a30║也無？」山曰：「人人盡有。」曰：「和尚還有此病也無？」山
J29nB234_p0389b01║曰：「正覓起處不得。」曰：「一切眾生為甚麼不病？」山
J29nB234_p0389b02║曰：「一切眾生若病，即非眾生。」曰：「未審諸佛還有
J29nB234_p0389b03║此病也無？」山曰：「有。」曰：「既有，為甚麼不病？」山曰：「為
J29nB234_p0389b04║伊惺惺。」
J29nB234_p0389b05║大病由來非所醫，金鍼不入藥難施，覓他起處渾無
J29nB234_p0389b06║有，拼取通身爛骨皮。
J29nB234_p0389b07║臨濟玄禪師上堂：「赤肉團上有一無位真人，常
J29nB234_p0389b08║在諸人面門出入，未證據者看看。」時有僧問：「如
J29nB234_p0389b09║何是無位真人？」師下禪床把住曰：「道！道！」其僧擬
J29nB234_p0389b10║議，師托開云：「無位真人是甚麼乾屎橛？」
J29nB234_p0389b11║無位真人赤肉團，倚天長劍逼人寒，休將管見分高
J29nB234_p0389b12║下，眨上眉毛早被瞞。
J29nB234_p0389b13║禾山殷禪師因僧問：「承聞和尚有言：『習學謂之
J29nB234_p0389b14║聞，絕學謂之鄰。過此二者，謂之真過。』如何是真
J29nB234_p0389b15║過？」師曰：「禾山解打鼓。」曰：「如何是真諦？」師曰：「禾山
J29nB234_p0389b16║解打鼓。」問：「即心即佛則不問，如何是非心非佛？」
J29nB234_p0389b17║師曰：「禾山解打鼓。」曰：「如何是向上事？」師曰：「禾山
J29nB234_p0389b18║解打鼓。」
J29nB234_p0389b19║豁開金殿鎖，利劍當陽舞，木馬逐飛龍，泥牛趁石虎。
J29nB234_p0389b20║龍濟修禪師示眾：「具足凡夫法，凡夫不知；具足
J29nB234_p0389b21║聖人法，聖人不會。聖人若會，即同凡夫；凡夫若
J29nB234_p0389b22║知，即是聖人。」此語具一理二義，若人辨得，不妨
J29nB234_p0389b23║於佛法中有個入處；若辨不得，莫道不疑好。
J29nB234_p0389b24║雲淡風輕近午天，傍花隨柳過前川，時人不識予心
J29nB234_p0389b25║樂，將謂偷閒學少年。
J29nB234_p0389b26║汾陽昭禪師因僧問：「如何是祖師西來意？」師曰：
J29nB234_p0389b27║「青絹扇子足風涼。」
J29nB234_p0389b28║祖師西來無別意，青絹扇子足風涼，於斯會得親傳
J29nB234_p0389b29║旨，烜赫真燈遍界彰。
J29nB234_p0389b30║殃崛尊者因持缽至一長者家，正值產難，者曰：
J29nB234_p0389c01║「瞿曇弟子！汝為至聖，當有何法，能免產難？」崛曰：
J29nB234_p0389c02║「我乍入道，未知此法，當去問佛，卻來相報。」遽返
J29nB234_p0389c03║白佛，具陳上事。佛告曰：「汝速去說，我從賢聖法
J29nB234_p0389c04║來，未曾殺生。」殃崛往告，其婦得聞，當時分娩。
J29nB234_p0389c05║丹桂枝頭月正盈，盲人猶向暗中行，金鎞一舉雙眸
J29nB234_p0389c06║豁，姐姐生兒是外甥。
J29nB234_p0389c07║般若多羅尊者因赴東印土國王齋次，王問：「諸
J29nB234_p0389c08║大德盡轉經，師何不轉？」者曰：「貧道入息不居陰
J29nB234_p0389c09║界，出息不涉眾緣，常轉如是經百千萬億卷。」
J29nB234_p0389c10║月如是冷，日如是熱，但能奉持，不在演說。
J29nB234_p0389c11║六祖大師因二僧對論風幡不已，祖曰：「風幡非
J29nB234_p0389c12║動，動自心耳。」印宗聞語，集眾請開東山法門。
J29nB234_p0389c13║不是風幡不是心，木童鼓掌笑欣欣，黃梅法道從茲
J29nB234_p0389c14║啟，五葉花開耀古今。
J29nB234_p0389c15║六祖大師示眾：「吾有一物，無頭無尾，無名無字，
J29nB234_p0389c16║無背無面，諸人還識麼？」神會出眾曰：「是諸法之
J29nB234_p0389c17║本源，神會之佛性。」
J29nB234_p0389c18║橫將玉笛逆風吹，不犯宮商調自奇，最惜能邀仙子
J29nB234_p0389c19║曲，被人喚作鷓鴣辭。
J29nB234_p0389c20║福州烏石靈觀禪師引麵次，有僧來參，師引麵
J29nB234_p0389c21║示之，僧便去。至晚，問：「小師今日新到在麼？」曰：「當
J29nB234_p0389c22║時便去也。」師曰：「是即是，秪得一橛。」
J29nB234_p0389c23║乍把碧眸輕一盻，佳人惹亂笑盈腮，高情固自十分
J29nB234_p0389c24║好，欲得詩成須再來。
J29nB234_p0389c25║洪州鳳棲同安常察禪師，因僧問：「如何是天人
J29nB234_p0389c26║師？」師曰：「頭上角未全，身上毛不出。」曰：「如何是頭
J29nB234_p0389c27║上角未全？」師曰：「不擎戴。」曰：「如何是身上毛不出？」
J29nB234_p0389c28║師曰：「寸絲不挂。」
J29nB234_p0389c29║自來玉殿嬾安眠，紫陌何心肯著鞭？遍八荒人無敢
J29nB234_p0389c30║識，卻從他喚地行仙。
J29nB234_p0390a01║杭州淨慈斷橋倫祖，參無準和尚。準以狗子因
J29nB234_p0390a02║何有業識，令下語。凡三十轉，皆不契。祖曰：「可無
J29nB234_p0390a03║方便乎？」準乃舉真淨頌曰：「言有業識在，誰云意
J29nB234_p0390a04║不深。海枯終見底，人死不知心。」示之。祖悚然良
J29nB234_p0390a05║久，忽聞板聲，大悟。
J29nB234_p0390a06║頂門一擊汗如油，捉敗當年老趙州，自是黃河連底
J29nB234_p0390a07║濁，一番驟雨一番愁。
J29nB234_p0390a08║台州瑞巖方山寶禪師，因無見參便打。見一日
J29nB234_p0390a09║作務次，豁然大悟，遂呈偈曰：「選佛甲科喜莫量，
J29nB234_p0390a10║大千沙界一禪床；嗔拳痛棒知多少，今日恩忘
J29nB234_p0390a11║怨亦忘。」山以偈印之。
J29nB234_p0390a12║纔躍龍門遭點額，卻於平地忽翻騰，興雲布雨乾坤
J29nB234_p0390a13║黑，留得腥風亙古弘。
J29nB234_p0390a14║繡州天寧法舟道濟禪師。因五臺陸公問：「畫前
J29nB234_p0390a15║元有易否？」師曰：「若無，將什麼畫？」曰：「畫後如何？」師
J29nB234_p0390a16║曰：「元無一畫。」曰：「現有六十四卦，何得言無？」師曰：
J29nB234_p0390a17║「居士莫著文字好。」曰：「請師離文字發一爻看。」師
J29nB234_p0390a18║召五臺，臺應諾，師曰：「者一爻從何處起？」
J29nB234_p0390a19║羲王殿上話庖氏，夫子庭前毀仲尼，共住都因不相
J29nB234_p0390a20║識，卻教腦後擊金椎。
J29nB234_p0390a21║徑山無幻沖和尚，僧問：「如何是提婆宗？」幻曰：「一
J29nB234_p0390a22║字不著劃。」曰：「某甲不問者個。」幻日：「圓相不著圈。」
J29nB234_p0390a23║鐵牛奔海底，石虎嘯山巔，可嘆刻舟漢，錯過髑髏前。
J29nB234_p0390a24║無幻和尚燒火次，僧問：「如何是自性天真佛？」幻
J29nB234_p0390a25║曰：「與我搬取一束柴。」僧搬柴了，又理前問，幻曰：
J29nB234_p0390a26║「者奴子好惡也不知。」便打。
J29nB234_p0390a27║積代簪纓自不知，甘居貧賤枉驅馳。祖翁覿面親分
J29nB234_p0390a28║付，怎奈狂兒未展眉。若展眉，斯恩方解報洪慈。
J29nB234_p0390a29║興善南明廣和尚，時徑山看雪次，因侍僧曰：「滿
J29nB234_p0390a30║山都是雪。」南曰：「隨聲逐色漢。」僧曰：「乞師離聲色
J29nB234_p0390b01║道一句。」南曰：「滿山都是雪。」
J29nB234_p0390b02║拯於水火，不假餘力，興善老翁，眼橫鼻直。
J29nB234_p0390b03║普明鴛湖老人同雪嶠大師上弦夜翫月次，嶠
J29nB234_p0390b04║指月問：「那半個在那裡去了？」明良久曰：「會麼？」嶠
J29nB234_p0390b05║曰：「也秪得半個。」明（卻問）：「那半個在那裡去了？」嶠亦
J29nB234_p0390b06║良久，明曰：「也秪得半個。」嶠乃呵呵大笑。
J29nB234_p0390b07║那半個，堪勦絕，彼此作家猶未歇。大笑呵呵忽轉眸，
J29nB234_p0390b08║廓徹圓明無欠缺。普明老，萬古清輝恒皎皎。咄！
J29nB234_p0390b09║石雨和尚示眾，舉鴛湖老人拈瑞巖喚主人公
J29nB234_p0390b10║案曰：「白日青天作夢，夢中頻喚主人，直饒惺惺
J29nB234_p0390b11║喏喏，也是無主孤魂。」乃曰：「瑞巖是了手底人，為
J29nB234_p0390b12║甚他道是無主孤魂？不知瑞巖過在什麼處？」眾
J29nB234_p0390b13║下語不契，復曰：「莫道無人激發好。」
J29nB234_p0390b14║無主孤魂絕比倫，作家舉示覓知音，虛空逼塞乾坤
J29nB234_p0390b15║窄，幾個男兒眼有筋。
J29nB234_p0390b16║普明老人陞座，僧問：「如何是古佛心？」明便打。僧
J29nB234_p0390b17║曰：「如何是學人心？」明曰：「欲攫游龍，蝘蜓已上。」僧
J29nB234_p0390b18║曰：「畢竟作麼生？」明復打。
J29nB234_p0390b19║纔問尊慈劈脊揮，恩深似海未知歸，蝘蜓空逐游龍
J29nB234_p0390b20║舞，霹靂重施碎鐵圍。
J29nB234_p0390b21║像贊
J29nB234_p0390b22║題文殊大士像
J29nB234_p0390b23║三處安居，此中渾不改；百城煙水，洪願獨偏多。輔覺
J29nB234_p0390b24║王正法，尊為上首；對諸天妙義，辨若懸河。執如意兮，
J29nB234_p0390b25║慈悲普濟；乘獅子兮，威德無過。娑羅樹下原非別，巖
J29nB234_p0390b26║石堆頭便是他。咄！
J29nB234_p0390b27║題飛來大士像（摩雲周居士請）
J29nB234_p0390b28║實相無形洞九垓，是身何處卻飛來，要知此老真消
J29nB234_p0390b29║息，莫向林間問善財。
J29nB234_p0390b30║普明老和尚真贊
J29nB234_p0390c01║德重泰山，行嘉連璧，慧若深淵，言同杲日。傳臨濟正
J29nB234_p0390c02║宗，弘斷橋嫡脈。拈麈拂魔外潛蹤，豎白棒人天罔測。
J29nB234_p0390c03║直饒佛祖到來，便與當頭劈脊。且道個是阿誰？普明
J29nB234_p0390c04║堂上本師鴛老和尚。咄！咄！
J29nB234_p0390c05║自贊（沖默開上座請）
J29nB234_p0390c06║古拂橫拈，禪床兀坐，直指當機，迥無回互。為佛祖親
J29nB234_p0390c07║傳，動天魔恐怖，沖公須把法門撐，是聖是凡休放過。
J29nB234_p0390c08║又（東溪信監院請）
J29nB234_p0390c09║認是山僧未見余，謂渠非我還不識，默拈麈尾許誰
J29nB234_p0390c10║知？惟有斷公親侍側。
J29nB234_p0390c11║又（斷愚智上座請）
J29nB234_p0390c12║咄哉這禿漢，魯鈍誰倫匹。廓佛祖真宗，碎二乘羈桎。
J29nB234_p0390c13║拈麈拂直示無私，坐曲彔豈談餘術。斬釘截鐵時，掣
J29nB234_p0390c14║電奔雷。合水和泥時，光風化日。更有向上事，五眼覷
J29nB234_p0390c15║莫及。石女撞金鐘，木童吹觱栗。他年或問意如何，千
J29nB234_p0390c16║手大悲難指出。
J29nB234_p0390c17║又（通濟行上座請）
J29nB234_p0390c18║這漢別無伎倆，問著劈頭便棒，惟憑直指單傳，掃蕩
J29nB234_p0390c19║聖凡情妄。機如掣電底，到此瓦解冰消；辯若懸河者，
J29nB234_p0390c20║管取魂驚膽喪。權開一線示當陽，古拂橫拈秋月上。
J29nB234_p0390c21║又（杲如證上人請）
J29nB234_p0390c22║眼目精明，胸襟豁達，指出根源，掃除葛怛。接初機一
J29nB234_p0390c23║片慈悲，煆老參十分惡辣，秪要人人徹骨惺，為拈白
J29nB234_p0390c24║棒當頭撻。
J29nB234_p0390c25║又（無隱傑監院請）
J29nB234_p0390c26║老漢為人心膽赤，正令全提離語默。一條白棒驀頭
J29nB234_p0390c27║揮，外道天魔俱殞跡。傑監院，須委悉，遍界清風無隱
J29nB234_p0390c28║匿。咄！
J29nB234_p0390c29║題別駕牧公項居士像
J29nB234_p0390c30║德超勳貴，行壓張王，手拈麈拂，力挽頹綱。傳臨濟正
J29nB234_p0391a01║宗兮明如杲日，賡蠡湖曲調兮聲徹諸方。牧法姪，勿
J29nB234_p0391a02║囊藏，搭起袈裟鐵脊梁，從教嫩桂永昌昌。
J29nB234_p0391a03║題王鎮颺卿李文學行樂
J29nB234_p0391a04║君子之操，德人之風。惟吾居士，樂在其中。長松之下
J29nB234_p0391a05║無餘物，掀髯一笑古今空。
J29nB234_p0391a06║題實心茂禪人母像
J29nB234_p0391a07║克念修持，一串數珠常不失；堅心慕道，半生孤潔豈
J29nB234_p0391a08║無因。淨瓶中現相，休教貪著；香几上排經，未可參尋。
J29nB234_p0391a09║咦！他年欲報劬勞德，問取虛空始出塵。
J29nB234_p0391a10║題香意菴珠林禪人像
J29nB234_p0391a11║數珠拈起更無餘，二六時中任卷舒，自性彌陀須念
J29nB234_p0391a12║徹，不勞向外覓芙蕖。
J29nB234_p0391a13║題宿之張星士行樂
J29nB234_p0391a14║蒼松之下，巖石之間，嗒焉而坐，清景悠然。體三教無
J29nB234_p0391a15║遺兮胸藏星斗，運五行有據兮理合坤乾。太極未分
J29nB234_p0391a16║何面目，不妨是處可精研。
J29nB234_p0391a17║題大通禪人像
J29nB234_p0391a18║拈楖栗，坐曲木，須知曾受靈山囑，半生孤潔等冰霜，
J29nB234_p0391a19║數載參尋苦撈摝，一自老僧打破顱，省得從前親面
J29nB234_p0391a20║目。咦！淹殺誰人虀甕中？卻來索我舊家風。
J29nB234_p0391a21║詩偈
J29nB234_p0391a22║掃徑山無幻祖塔
J29nB234_p0391a23║雙徑峰頭老古錐，高提祖印語如雷，誰知粉骨酬恩
J29nB234_p0391a24║處，少室風規遍九垓。
J29nB234_p0391a25║興善重建本師鴛老和尚塔
J29nB234_p0391a26║當陽顯示已分明，徹底提持復更呈，閩浙隨宜均法
J29nB234_p0391a27║化，溪山在處總幽清。拈花嫡脈傳今古，奕世真燈繼
J29nB234_p0391a28║弟兄，踞地凌空從仰望，巍然千古鎮家聲。
J29nB234_p0391a29║秋夜感龍池萬如和尚
J29nB234_p0391a30║拜別慈顏已數秋，因思法海沐恩湫，昔年今夕渾無
J29nB234_p0391b01║異，滿目清光觸處周。
J29nB234_p0391b02║挽龍門石雨和尚
J29nB234_p0391b03║千古德音明歷歷，一堂風冷夜澄澄，天龍悽切誰依
J29nB234_p0391b04║怙，雲水飄零孰準憑。
J29nB234_p0391b05║普明別衡石法兄歸禾
J29nB234_p0391b06║聚首今宵話別離，未知何日又相期？祖庭要賴兄撐
J29nB234_p0391b07║主，病骨須還養靜宜。檇李佇聞獅子吼，雲峰坐振法
J29nB234_p0391b08║王儀，他時若也重攜手，有愧先師鼎囑辭。
J29nB234_p0391b09║興善同馥生大師看溪蓮
J29nB234_p0391b10║流金爍石莫堪當，古院深林境自涼，幾度花開千佛
J29nB234_p0391b11║面，一回風動滿溪香。天光常與波光寂，蓮影初同日
J29nB234_p0391b12║影揚，疑是願王垂念切，娑婆界內示西方。
J29nB234_p0391b13║興善示白生開法屬病中
J29nB234_p0391b14║生來死去在其中，夢眼空花孰異同，無相圓光超日
J29nB234_p0391b15║月，倚天長劍絕羅籠。
J29nB234_p0391b16║室中四威儀
J29nB234_p0391b17║行兮踏斷毘盧頂，住也撐開碧落天，坐去鐵山俱粉
J29nB234_p0391b18║碎，臥來心月正孤圓。
J29nB234_p0391b19║赴永正舟次簡別金明介菴法兄
J29nB234_p0391b20║擲杖扁舟故土來，腳跟不動半纖埃，千林落葉隨風
J29nB234_p0391b21║舞，一派清溪遶處開。斗笠欲懸峰頂月，雁聲已破水
J29nB234_p0391b22║中苔，推篷遠思誰相委？杲日當天耀九垓。
J29nB234_p0391b23║和天封佛慈禪師蜜蜂頌五首
J29nB234_p0391b24║通天活計出林時，直取花心去又歸，鬧裡稱尊堪足
J29nB234_p0391b25║異，風光趁盡任遊飛。
J29nB234_p0391b26║浩蕩乾坤豈有涯，生機安肯墮私衙，探香奪蕊渾無
J29nB234_p0391b27║礙，贏得兒孫總作家。
J29nB234_p0391b28║翻然脫卻舊窠時，徹體風流絕即離，猶憶昔年行履
J29nB234_p0391b29║處，仍留餘味潤枯脾。
J29nB234_p0391b30║花開正值好風光，個個紛飛各自忙，怪道天生真有
J29nB234_p0391c01║義，不分彼此肯擔當。
J29nB234_p0391c02║已出桐來又入桐，青山綠水總皆通，個中蜜意深深
J29nB234_p0391c03║得，劄落枝頭滿地紅。
J29nB234_p0391c04║贈幻菴靖上座住廣福
J29nB234_p0391c05║數載相將步草堂，幾番道話竟斜陽，憐君抱病緣難
J29nB234_p0391c06║赴，奈爾隨宜德愈香。時節既臨應莫挽，寒暄已久詎
J29nB234_p0391c07║能忘，遙聞揭露棲真日，不負山僧榻座傍。
J29nB234_p0391c08║示斷愚智監院
J29nB234_p0391c09║嚴持戒律若冰霜，竭盡忠心輔祖綱，三大劫前親面
J29nB234_p0391c10║目，四威儀內絕遮藏。
J29nB234_p0391c11║酬司業埽菴譚居士
J29nB234_p0391c12║不忘靈鷲囑，特現宰官身，聲重皇家石，文洪佛國珍。
J29nB234_p0391c13║煙霞藏錦繡，道義遠風塵，願力由堅固，施為總德津。
J29nB234_p0391c14║懷司農秋岳曹居士過訪不晤
J29nB234_p0391c15║自愧疏愚極，奚當道蔭深，德容懷未睹，台旆屈高臨。
J29nB234_p0391c16║佛日開雲嶂，仁風被麓林，何時能把臂，共話祖師心。
J29nB234_p0391c17║答文學宗銘張居士來韻
J29nB234_p0391c18║的的機先能洞徹，堂堂日用即真如，五車三藏原非
J29nB234_p0391c19║異，山色谿聲與道符。
J29nB234_p0391c20║幾蒙瑤翰扣真空，獨愧樗材繼古風，道義每懷煙水
J29nB234_p0391c21║外，疏愚應笑寂寥中。
J29nB234_p0391c22║贈司理子錫鍾居士陞任
J29nB234_p0391c23║偶適東林去，高軒忽枉臨，荒藍泉石耀，草野德風淳。
J29nB234_p0391c24║飛鳳鳴金闕，騰蛟徹海濱，生民何所幸，華蔭展陽春。
J29nB234_p0391c25║文學子康鄭居士同孝廉近修朱居士延至秋
J29nB234_p0391c26║亭一敘
J29nB234_p0391c27║事親樂道在其中，兀坐時聞萬籟從，更喜知音拈雅
J29nB234_p0391c28║句，清風明月興悠濃。
J29nB234_p0391c29║答刺史子蜚鍾居士
J29nB234_p0391c30║接見無他語，惟勤道義心，毫揮金璧晃，文湧翰花森。
J29nB234_p0392a01║曾受靈山囑，因蒙聖主欽，真風應不墜，法苑作甘霖。
J29nB234_p0392a02║祝金明介菴法元五秩
J29nB234_p0392a03║知命弘真旨，群情喜氣生，性天心月朗，法海慧波盈。
J29nB234_p0392a04║杖卓喬松秀，香焚古柏清，籌聲添瑞慶，南極詠長庚。
J29nB234_p0392a05║病中即事
J29nB234_p0392a06║天寒何至極，驚我欲歸心，金像難瞻禮，胡龕擁毳衾。
J29nB234_p0392a07║餌湯調痼疾，風雪度殘林，翻憶古今事，跏趺嗟復吟。
J29nB234_p0392a08║邑候開一仲居士陞任作別以偈贈之
J29nB234_p0392a09║此行非小慶，黎庶悉蒙恩，春景輝遐道，和風布遠坤。
J29nB234_p0392a10║政施洪德澤，筆落重瑤琨，祿位高遷日，禪心再與論。
J29nB234_p0392a11║師病起，謝沈慧卿、劉豸生、王伯仁、周晉生眾居
J29nB234_p0392a12║士
J29nB234_p0392a13║龜毛拂子喜重拈，再話三生莫大緣，尚德施仁天性
J29nB234_p0392a14║廣，輕財慕道佛心全。
J29nB234_p0392a15║經年負病已將危，今日何期復杖藜，堪羨杏林深處
J29nB234_p0392a16║士，卻教枯木轉新枝。
J29nB234_p0392a17║世上都稱英俊好，諸君偏愛野僧愚，若非道契形骸
J29nB234_p0392a18║外，爭得常年一日如。
J29nB234_p0392a19║贈素弘法姪（住蘭若）
J29nB234_p0392a20║車溪滾滾濟源長，蠡水滔滔蘭若香，坐斷西河獅子
J29nB234_p0392a21║吼，驚翻華嶽出群揚。
J29nB234_p0392a22║王鎮文學李颺卿、褚瀔為二居士再過，談及五
J29nB234_p0392a23║柳先生訪東林遠公話，以偈贈之
J29nB234_p0392a24║鐘聲纔擊便知音，不假重拈意自親，堪羨二公追往
J29nB234_p0392a25║事，功名一視等浮雲。
J29nB234_p0392a26║示桐邑眾法屬
J29nB234_p0392a27║一自老僧陞座後，發揚昔所未曾聞，慇懃說與諸禪
J29nB234_p0392a28║士，莫負靈山萬古薰。
J29nB234_p0392a29║贈文學子先羅居士
J29nB234_p0392a30║英才既爾徹離微，德行猶能顯大機，莫是昔年楊李
J29nB234_p0392b01║輩，翻身振起蠡湖徽。
J29nB234_p0392b02║示裕菴蔡居士病中
J29nB234_p0392b03║欲識病從何處起，桃花初放柳舒煙，直須於此知端
J29nB234_p0392b04║的，即是人間解脫仙。
J29nB234_p0392b05║贈別駕牧公項居士
J29nB234_p0392b06║百華叢裡顯真操，嬴得袈裟勝錦袍，法道於今忻有
J29nB234_p0392b07║賴，直教濟水愈波濤。
J29nB234_p0392b08║示竺隱檀越完初羽生民開屠居士
J29nB234_p0392b09║彌陀一句莫教忘，覿體全彰大願王，心眼豁開親得
J29nB234_p0392b10║見，樂邦端不在西方。
J29nB234_p0392b11║自性彌陀日現前，不須向外覓金仙，抬眸覿露慈尊
J29nB234_p0392b12║面，舉步掀開白玉蓮。
J29nB234_p0392b13║一句彌陀念不休，七重欄楯待君遊，黃金相好三秋
J29nB234_p0392b14║潔，白藕花香四色優。
J29nB234_p0392b15║贈鎮臺澹菴項居士過訪
J29nB234_p0392b16║荒徑淒涼久，何期遠駕來，英才文武備，風韻古今該。
J29nB234_p0392b17║煮茗談心要，停旌破蘚苔，桂香噴玉液，清節迥奇哉。
J29nB234_p0392b18║示無能傑侍者
J29nB234_p0392b19║日用頭頭休蹉過，急須著眼看如何，忽然㘞地知端
J29nB234_p0392b20║的，始信工夫不用多。
J29nB234_p0392b21║示潤山潘居士尊堂西歸
J29nB234_p0392b22║四大非真際，百年是夢鄉，虛空親打破，遍界莫能藏。
J29nB234_p0392b23║贈敬畏菴日明耆宿
J29nB234_p0392b24║我祖家風須克振，諸賢端不類尋常，最忻老衲尤精
J29nB234_p0392b25║厲，時展蓮經白藕香。
J29nB234_p0392b26║住靈源菴普聞上座乞書示眾
J29nB234_p0392b27║高提慧劍破關津，莫把虛空妄指陳，生死海枯休認
J29nB234_p0392b28║著，涅槃城倒漫疏親。拈椎豎拂通身垢，說妙談玄滿
J29nB234_p0392b29║面塵，試問方來明眼士，個中操履復何伸？
J29nB234_p0392b30║贈鎮臺聖芝吳居士
J29nB234_p0392c01║忠心報國破圍城，功建何能隱大名，金鏃拈時龍虎
J29nB234_p0392c02║遯，旌旗動處鬼神驚。從茲海外蠲侵擾，自此山間賀
J29nB234_p0392c03║太平，佛日光揚忻有賴，不妨常佩舜君榮。
J29nB234_p0392c04║辭永正檀護文學陳哲人、張行可居士等
J29nB234_p0392c05║景堂謝別眾檀容，拽杖篷居秋正濃，露滴喬松弘祖
J29nB234_p0392c06║道，香飄庭桂示真宗。論心常佩金湯切，報德何須語
J29nB234_p0392c07║脈重？幸是知音能委悉，歷然底事若洪鐘。
J29nB234_p0392c08║贈西座夢堂法姪
J29nB234_p0392c09║一別荒廬十七年，宗風喜得播遐天，春林滿目如鋪
J29nB234_p0392c10║錦，幾處紅花間綠煙。
J29nB234_p0392c11║示玉泉俞居士西歸
J29nB234_p0392c12║性直為神未可休，心開作佛始堪優，頂門慧日輝三
J29nB234_p0392c13║界，觸處光明絕暗幽。
J29nB234_p0392c14║和斷愚智公掩關韻
J29nB234_p0392c15║巾瓶不倦喜忘春，危險親徵義更深，惡棒痛敲因徹
J29nB234_p0392c16║骨，玄言聖誨要知音。幾臨禪剎憑君輔，每患沉痾賴
J29nB234_p0392c17║爾任，有問關中何所事，直須拈出祖師心。
J29nB234_p0392c18║懷通甫倪居士
J29nB234_p0392c19║我孃汝父本同根，爾白余緇豈別論？見徹祖翁親嫡
J29nB234_p0392c20║處，方知粉骨未酬恩。
J29nB234_p0392c21║贈素穎法姪
J29nB234_p0392c22║斷橋活水流無盡，濟北光風喜正濃，老病已當歸舊
J29nB234_p0392c23║隱，惟須吾姪振先宗。
J29nB234_p0392c24║示東溪檀越敬泉沈居士
J29nB234_p0392c25║鳶飛魚躍露根源，豈假薰修向外援，會得微塵含法
J29nB234_p0392c26║界，方知大地一毫端。
J29nB234_p0392c27║贈朗輝月上人
J29nB234_p0392c28║月朗星稀夜，光清古木輝，好看煙靄裡，隱隱釣魚磯。
J29nB234_p0392c29║示承宇華宇蔣居士
J29nB234_p0392c30║藥王昆季孰同儔，百草頭邊春正優，有意氣時添意
J29nB234_p0393a01║氣，不風流處也風流。
J29nB234_p0393a02║贈主峰法姪
J29nB234_p0393a03║龍淵新法席，雲衲越尋常，大碗傳芳美，清風拔萃香。
J29nB234_p0393a04║林樓增秀彩，庭砌復輝煌，蠡水家聲振，滹沱血脈長。
J29nB234_p0393a05║答文學宗銘張居士來韻
J29nB234_p0393a06║樗材應命別秦坵，愧忝名藍二十秋，皓首盤桓遵古
J29nB234_p0393a07║道，丹心衛護越常流。玄文字字晴光麗，雅句言言義
J29nB234_p0393a08║趣綢，更問檀翁親切處，百年之後確何遊。
J29nB234_p0393a09║懷養愚賽居士喬梓
J29nB234_p0393a10║披緇未遂念逢迎，脫白年深憶故情，先我去兮何所
J29nB234_p0393a11║慰，惟公廓爾證圓明。
J29nB234_p0393a12║春日斷愚智公關中
J29nB234_p0393a13║關中行履不尋常，豈似虛消信施糧，時翫琅函忘歲
J29nB234_p0393a14║月，恒遊覺苑動風光。添香續燄開心印，打坐援毫覲
J29nB234_p0393a15║法王，一段真機誠莫掩，庭前梅萼正芬芳。
J29nB234_p0393a16║示嶺梅潔上座
J29nB234_p0393a17║重巒挺出有奇馨，破雪先春潔更清，佛祖門風休自
J29nB234_p0393a18║屈，好生珍重待時行。
J29nB234_p0393a19║示身雲遍上人
J29nB234_p0393a20║身雲不似等閒雲，坐臥經行迥出群，祖德師恩應莫
J29nB234_p0393a21║負，須教遍界盡氤氳。
J29nB234_p0393a22║示華宇何居士病中
J29nB234_p0393a23║三業當清淨，諸緣莫繫留，起居須自在，生死貴優游。
J29nB234_p0393a24║答宿之張居士來韻
J29nB234_p0393a25║攜杖蓬居隱瘦容，忽瞻瑤翰興猶濃，秋空寂寞孤玄
J29nB234_p0393a26║鑒，草徑荒涼愧吾宗。且喜金湯當鼎盛，更忻法道若
J29nB234_p0393a27║雲重，君能弗謂頭陀僻，來共村齋扣曉鐘。
J29nB234_p0393a28║示了真禪士
J29nB234_p0393a29║克志尋師效古行，豈堪放逸墮風塵，庭前柏樹親參
J29nB234_p0393a30║透，遍界全彰淨法身。
J29nB234_p0393b01║示少泉王居士
J29nB234_p0393b02║山青水綠迥無涯，李白桃紅絕覆遮，但得眼光親透
J29nB234_p0393b03║徹，自然捏目不生花。
J29nB234_p0393b04║贈文節法師塔成
J29nB234_p0393b05║桂花叢裡塔心圓，列剎欣崇萬姓瞻，妙利莫窮悲願
J29nB234_p0393b06║溥，玄音永振福基全。重舒多寶金毫相，再展真如淨
J29nB234_p0393b07║法筵，直使天香無盡繞，巍巍千古慧燈懸。
J29nB234_p0393b08║示君甫王居士
J29nB234_p0393b09║時中莫被世緣牽，好把精神猛力研，透得未生前面
J29nB234_p0393b10║目，須彌山頂浪滔天。
J29nB234_p0393b11║悼蘭亭劉居士
J29nB234_p0393b12║齋筵剛話別，俄頃便歸西，德術流芳遠，晨修望古齊。
J29nB234_p0393b13║千金誠莫挽，九品定應躋，翻憶盤桓久，寧教不爾悽。
J29nB234_p0393b14║挽興善馥生大師
J29nB234_p0393b15║秦溪巨木何摧折，法苑耆尊更有誰？蓮社重興悲利
J29nB234_p0393b16║廣，福城再振水雲隨。鐘聲驚咽巍龕影，寶閣欽留獨
J29nB234_p0393b17║照規，幸爾寂光常不滅，高流滿座獻香儀。
J29nB234_p0393b18║示道圓純禪人
J29nB234_p0393b19║參叩有年，戒行俱全，方袍圓頂。汝輩中賢莫自甘，休
J29nB234_p0393b20║去竿頭好進前。咄！
J29nB234_p0393b21║示修如證上人
J29nB234_p0393b22║修行發大智，真理勿他求，證得如斯旨，工夫始到頭。
J29nB234_p0393b23║示曇海慧法孫
J29nB234_p0393b24║優曇華發非庸易，海闊山高豈不聞？珍重我孫須保
J29nB234_p0393b25║任，養成頭角好興雲。
J29nB234_p0393b26║示香海俊法孫
J29nB234_p0393b27║百億須彌香水海，毫端拈出用無窮，汝師領得山儂
J29nB234_p0393b28║旨，故我慇懃囑爾躬。
J29nB234_p0393b29║示聞有乘行者
J29nB234_p0393b30║鶻臭布衫須脫卻，那容更掛本來衣，直饒赤體無藏
J29nB234_p0393c01║處，朝打三千暮百揮。
J29nB234_p0393c02║示瑞嚴信行者
J29nB234_p0393c03║打罵莫將打罵會，知恩方有報恩時，能明試玉須經
J29nB234_p0393c04║火，始見求珠不離泥。
J29nB234_p0393c05║示可先純行者
J29nB234_p0393c06║自小從余二十餘，閒忙喜怒總皆如，可先必要機純
J29nB234_p0393c07║一，努力研窮莫落虛。
J29nB234_p0393c08║示本源孝行者
J29nB234_p0393c09║二六時中須猛省，莫教蹉過本天真，豁開夢眼知端
J29nB234_p0393c10║的，大地拈來不是塵。
J29nB234_p0393c11║募燈油
J29nB234_p0393c12║一點靈光亙不磨，何須特地告檀那？秪緣親續如來
J29nB234_p0393c13║命，要使人間福慧多。
J29nB234_p0393c14║募鹽醬
J29nB234_p0393c15║百味烹調此最先，一匙沾著眾皆全，傾囊莫論貧和
J29nB234_p0393c16║富，植福當觀聖與賢。牛祖家風慚我展，馬師公案叩
J29nB234_p0393c17║君圓，就中端的誰能委，除是知音孰可肩。
J29nB234_p0393c18║行缽
J29nB234_p0393c19║絕糧無別計，持缽叩檀那，但得慳囊破，何愁雲水多。
J29nB234_p0393c20║勸修淨業
J29nB234_p0393c21║一句彌陀念不休，千賢同駕白蓮舟，廓清五蘊空三
J29nB234_p0393c22║際，頓破無明斷欲流。歷劫恩親均得度，多生怨業總
J29nB234_p0393c23║皆酬，有緣善士當精進，須信光陰去莫留。
J29nB234_p0393c24║勸戒殺放生
J29nB234_p0393c25║莫耽滋味縱貪饕，可慟分形與活燒，衣錦穿綾修德
J29nB234_p0393c26║致，披毛帶甲習因招。三緣未斷冤難釋，一念纔空業
J29nB234_p0393c27║頓消，好把羅籠俱踢破，飛潛隨類得逍遙。
J29nB234_p0393c28║看月口占
J29nB234_p0393c29║冰輪皎潔照無疆，徹體光明遍界彰，萬象森羅藏不
J29nB234_p0393c30║得，迥然獨耀在當陽。
J29nB234_p0394a01║書方丈內外二聯成偈
J29nB234_p0394a02║機先須領略，棒下莫沉吟，更擬求玄旨，知君負我心。
J29nB234_p0394a03║五車談不盡，一句示無餘，海底飛金鳳，山頭躍鯉魚。
J29nB234_p0394a04║神用
J29nB234_p0394a05║娑婆遊戲坐金蓮，極樂安居赴別天，縱目全身該法
J29nB234_p0394a06║界，回機赤體示真圓。
J29nB234_p0394a07║感慨
J29nB234_p0394a08║我於個中得深契，了得個中無別義，阿誰不是個中
J29nB234_p0394a09║人，如何不會個中意。
J29nB234_p0394a10║有感
J29nB234_p0394a11║群恩眾德復何酬？克己惟憑努力修，拈出法王尊勝
J29nB234_p0394a12║寶，從教沙界一時周。
J29nB234_p0394a13║源流
J29nB234_p0394a14║師師共證，祖祖相傳，西天此土，總在其間。
J29nB234_p0394a15║拂子
J29nB234_p0394a16║揮舉當機處，拈提日用中，人天欽法令，佛祖繼宗風。
J29nB234_p0394a17║拄杖
J29nB234_p0394a18║堂堂無向背，赫赫絕支離，打破狐狼窟，掀翻佛祖基。
J29nB234_p0394a19║如意
J29nB234_p0394a20║縱橫自在，與奪隨宜，衲僧杷鼻，古佛箴規。
J29nB234_p0394a21║數珠
J29nB234_p0394a22║顆顆金仙現，頭頭淨土彰，當人拈弄處，撲鼻藕花香。
J29nB234_p0394a23║飲瓢
J29nB234_p0394a24║饑來乞飯，渴則取泉，衲僧活計，檀信福田。
J29nB234_p0394a25║蒲團
J29nB234_p0394a26║放下金烏墜，懸高玉兔昇，七枚空夢眼，六載悟明星。
J29nB234_p0394a27║茫鞋
J29nB234_p0394a28║歷遍山川路，仍歸選佛場，踏翻香水海，踢出法中王。
J29nB234_p0394a29║火爆
J29nB234_p0394a30║不獨驚迷，亦能醒悟，打破虛空，分身剎土。
J29nB234_p0394b01║雜著
J29nB234_p0394b02║掛鐘板。師拈拄杖云：「佛祖綱維，禪林柱石，號令人天，
J29nB234_p0394b03║發揚準的。懸起也，千聖無違；擊著也，萬緣頓息。破生
J29nB234_p0394b04║死重關，須獲其功；斷衲子命根，全承渠力。且道驗在
J29nB234_p0394b05║於何？」遂擊鐘板云：「急急如令敕。」
J29nB234_p0394b06║掛雲板。師以拄杖指板，云：「列聖洪規，雲廚號令，勿亂
J29nB234_p0394b07║其常，毋違其正，徹耳根之圓通，續千古之慧命。」遂擊
J29nB234_p0394b08║板，云：「諦聽，諦聽。」
J29nB234_p0394b09║送本師普明鴛老和尚靈骨至興善入塔
J29nB234_p0394b10║師舉香，云：「昔日先師從此出，今日先師從此入。大眾！
J29nB234_p0394b11║既從此出，又從此入，且道收因結果一句又作麼生？」
J29nB234_p0394b12║插香，云：「會麼？浮雲摧散太虛空，閃爍乾坤輝杲日。」喝
J29nB234_p0394b13║一喝，遂展拜。
J29nB234_p0394b14║供龍池萬如和尚
J29nB234_p0394b15║師拈香云：「歷年親炙，數載蒙恩，無餘可報，一炷香清。
J29nB234_p0394b16║大眾！且道龍池和尚在麼？」震威一喝，遂插香展拜。
J29nB234_p0394b17║規約引
J29nB234_p0394b18║夫戒珠朗耀，心月孤圓，則祖庭輝不夜之光，巨室破
J29nB234_p0394b19║有生之暗，如是行持，方名曇裔。苟或僧儀未整，梵德
J29nB234_p0394b20║尚虧，豈惟精修乏纖細之功？抑且舉措多粗浮之咎。
J29nB234_p0394b21║斯乃親師靡益，檀信奚酬？觀行察言，詎無慚於後學？
J29nB234_p0394b22║捫心摩頂，得弗愧乎前賢？故先哲垂慈，建立洪範，而
J29nB234_p0394b23║狂象以鉤，埜猿被索，使人返本還源，免彼迷途認影。
J29nB234_p0394b24║由是叢林遵守，海眾當勤，若犯清規，必依古訓。慎之！
J29nB234_p0394b25║慎之！
J29nB234_p0394b26║示慧空三禪人
J29nB234_p0394b27║僧問雲門：「樹凋葉落時如何？」門云：「體落金風。」前有人
J29nB234_p0394b28║問山僧：「如何是祖師西來意？」山僧答他：「黃菊綻東籬。」
J29nB234_p0394b29║若向雲門語下徹去，寒毛卓豎；能於山僧道處脫然，
J29nB234_p0394b30║大地難藏。然雖如是，要見雲門則易，要見山僧則難。
J29nB234_p0394c01║莫是古人不及今人麼？莫是山僧超越古人麼？若作
J29nB234_p0394c02║如此見解，不惟辜負山僧，亦乃深屈古人。畢竟如何？
J29nB234_p0394c03║立堅固志，發勇猛心，但看那個是我父母未生前本
J29nB234_p0394c04║來面目？二六時中，四威儀內，孜孜參究，刻刻提撕，寒
J29nB234_p0394c05║暑無移，朝夕不怠，勿拘時候，以悟為期。苟能如是用
J29nB234_p0394c06║心，何愁大事不辦哉？慧空、慧本、慧明三禪人臨別出
J29nB234_p0394c07║紙乞示，以為時中警策，因書數語勉之。
J29nB234_p0394c08║示孟候陳善人
J29nB234_p0394c09║奉華嚴，要知諸大士落處，更須知自己本命元辰落
J29nB234_p0394c10║處，視生死如夢幻，方能不被離朱契詬瞞卻也。咄咄！
J29nB234_p0394c11║文學祐人朱居士為室徐氏淑人臨終請開示
J29nB234_p0394c12║師因徐氏素持《金剛般若波羅蜜經》，確有正信，即名
J29nB234_p0394c13║正信。為其懺悔，令受三皈。乃云：「欲識佛性義，當觀時
J29nB234_p0394c14║節因緣。時節若至，其理自彰。」遂豎拂子云：「其理彰矣。
J29nB234_p0394c15║徐氏淑人，汝還知麼？此正是汝萬緣放下，一念頓超
J29nB234_p0394c16║底時節。直須薦取，更勿狐疑。所以經云：『應如是知，如
J29nB234_p0394c17║是見，如是信解，不生法相。』聽取一偈：西方不用他方
J29nB234_p0394c18║覓，淨土何須別土求？立地頓空生死相，大千沙界一
J29nB234_p0394c19║毫頭。」拂一拂便起。士禮謝，徐氏遂歡然而逝。
J29nB234_p0394c20║文學見明陳居士尊堂全緣安人臨危請開示
J29nB234_p0394c21║師舉數珠云：「老安人還見麼？此是諸佛本源，眾生自
J29nB234_p0394c22║性，人人本具，個個不無底。若向這裡擔荷得去，全體
J29nB234_p0394c23║是汝本來面目，直下是汝逍遙之境。於此了了無疑，
J29nB234_p0394c24║即是明心見性，立地成佛。然後回觀世間生滅去來
J29nB234_p0394c25║之相，猶如夢幻，了不可得。故經云：『妙性圓明，離諸名
J29nB234_p0394c26║相。』」遂擊數珠云：「直須諦信，可保無虞。」遂起。
J29nB234_p0394c27║明陽劉居士為室圓恒李氏安人臨終請開示
J29nB234_p0394c28║師拈拂子示云：「直須一念不生，切莫當陽蹉過，超凡
J29nB234_p0394c29║越聖本無他，廓徹靈明秪者個。」揮一拂，云：「會麼？」復云：
J29nB234_p0394c30║「蘇嚕蘇嚕。」恒遂逝。
J29nB234_p0395a01║紹周施居士為室朱氏孺人臨終請指示
J29nB234_p0395a02║師舉拂子云：「會麼？此是汝本命元辰著落之處，超生
J29nB234_p0395a03║越死解脫之門，慎勿狐疑以耽塵境，所以山僧為汝
J29nB234_p0395a04║覿面提持，使汝歸源有路。聽我一偈：妙性圓明無相
J29nB234_p0395a05║身，豁開心眼廓然親，去來生死渾如夢，凡聖含靈共
J29nB234_p0395a06║一真。」乃擊一拂子便起，朱氏遂寂然而逝。
J29nB234_p0395a07║夏嘉辭為祖母許氏安人請指引
J29nB234_p0395a08║師舉數珠云：「老安人還會麼？西方十萬八千里，端的
J29nB234_p0395a09║分明在目前。設或未能……」遂擊額云：「記取山僧重指示，
J29nB234_p0395a10║管教在處睹金仙。更有一偈，汝須諦信：百年夢斷欲
J29nB234_p0395a11║歸天，生死關頭路坦然。諸境萬緣都放下，一輪明月
J29nB234_p0395a12║照平川。」便起，嘉禮謝。
J29nB234_p0395a13║示在躬侍者
J29nB234_p0395a14║老僧昔年曾舉香嚴上樹話，拈了乃云：「山僧則不然，
J29nB234_p0395a15║若據此事，直是金剛王寶劍，或縱或橫，能殺能活，善
J29nB234_p0395a16║用之者，自不傷鋒犯手。」或有人問：「已握靈鋒即不問，
J29nB234_p0395a17║未舞太阿時請和尚相見。」即向他道：「喪身失命也不
J29nB234_p0395a18║知。」汝能直下於此道得，不惟親見老僧，亦具如斯手
J29nB234_p0395a19║眼，便可橫身爐炭，縱步刀山，奪食驅牛，抽釘拔楔，豈
J29nB234_p0395a20║不俊哉？設或未然，莫道無事好。咄！
J29nB234_p0395a21║佛事
J29nB234_p0395a22║為淵若耆宿掩棺
J29nB234_p0395a23║師拈拄杖云：「九九八十一，如煙燼火滅，抹過太虛空，
J29nB234_p0395a24║打破澄潭月。」遂卓拄杖一下，喝一喝。
J29nB234_p0395a25║為以中上座舉火
J29nB234_p0395a26║執火炬，云：「侍我先師已數秋，年來林下得優游，今朝
J29nB234_p0395a27║翻轉娘生面，為汝諸人出一頭。」大眾且道：「那裡見得？」
J29nB234_p0395a28║遂攛火炬，云：「看。」
J29nB234_p0395a29║為圓成心禪人下火
J29nB234_p0395a30║舉火炬，云：「生者得安，死者得濟，圓滿十虛，成就一切。
J29nB234_p0395b01║且道是個甚麼？」攛火炬，云：「急著眼覷。」
J29nB234_p0395b02║為印石禪人掩龕
J29nB234_p0395b03║師拈拄杖云：「青桐葉落秋稍，丹桂花敷劫外，既能撒
J29nB234_p0395b04║手懸崖，須證自家境界。且作麼生是你自家境界？」乃
J29nB234_p0395b05║擊龕云：「靜處薩婆訶。」
J29nB234_p0395b06║舉火
J29nB234_p0395b07║舉火炬，云：「生也如片雲點於太清，死也似一漚息於
J29nB234_p0395b08║巨海，爍破生死重關，管取優游自在。」喝一喝，遂攛下
J29nB234_p0395b09║火炬。
J29nB234_p0395b10║為徹明禪人下火
J29nB234_p0395b11║把火炬，云：「一徹永徹，一明永明，恐汝未得，為汝送行。
J29nB234_p0395b12║且道將甚麼送行？」以火炬打○，云：「從來千聖不能名。」
J29nB234_p0395b13║遂攛下。
J29nB234_p0395b14║為順寰梁居士外母超有安人舉火
J29nB234_p0395b15║舉火炬，云：「一息不來真幻影，百年猶在假空華。普天
J29nB234_p0395b16║匝地如相委，越死超生更莫加。」以火炬打圓相，云：「超
J29nB234_p0395b17║有安人還會麼？觸處直須親薦取，當陽切勿自週遮。」
J29nB234_p0395b18║遂攛下。
J29nB234_p0395b19║為養恒陳居士外母沈氏安人舉火
J29nB234_p0395b20║舉火炬，云：「愁煙封岸柳，淚雨灑春風，三世諸佛、歷代
J29nB234_p0395b21║祖師向火燄裡為汝轉大法輪了也。沈氏安人若也
J29nB234_p0395b22║見得，不妨隨處逍遙；如或未然，直下急須薦取。」喝一
J29nB234_p0395b23║喝，遂攛火炬。
J29nB234_p0395b24║為桐邑茂如胡居士室人吳氏舉火
J29nB234_p0395b25║舉火炬，云：「日映紅桃，直示無生面目；鶯啼翠柳，全彰
J29nB234_p0395b26║本地風光。一真法界，無去無來；六趣輪迴，誰生誰滅？
J29nB234_p0395b27║迷之則業鎖難開，悟之則鐵山頓裂。且道以何為驗？」
J29nB234_p0395b28║遂攛下火炬。
J29nB234_p0395b29║為幻菴靖上座封龕
J29nB234_p0395b30║師以拄杖指龕云：「生也恁麼來，死也恁麼去，生死與
J29nB234_p0395c01║去來，總即恁麼事。大眾！還知幻菴靖公安隱處麼？」乃
J29nB234_p0395c02║擊龕三下，云：「棒打石人頭，嚗嚗論實事。」遂封。
J29nB234_p0395c03║舉火
J29nB234_p0395c04║舉火炬，云：「出塵於普明，終年於退室。自幼不茹葷，素
J29nB234_p0395c05║性多質直。侍我於興善，究明此事；受囑於棲真，翻為
J29nB234_p0395c06║自屈。奈何志尚未伸，遽爾一朝斂息？梧桐葉落已知
J29nB234_p0395c07║秋，體露金風親徹骨。」以火炬打○相，云：「幻公！幻公！那
J29nB234_p0395c08║伽定裡任逍遙，寂滅光中從汝適。」遂攛火炬。
J29nB234_p0395c09║為黃菴白生上座封龕（天真禪人請）
J29nB234_p0395c10║師拈拄杖，云：「風和日暖，鳥啼花笑促歸期；雨霽晴空，
J29nB234_p0395c11║大地廓然露真智。是以白生上座得報恩的旨，洞佛
J29nB234_p0395c12║祖心宗，歷經祖席，嘯傲煙霞，或時歌詠成篇，或時拈
J29nB234_p0395c13║提綴籍，及乎今日，撒手便行，纖塵不立。」大眾且道：「還
J29nB234_p0395c14║有為人處也無？」以拄杖擊龕，云：「一片白雲橫谷口，從
J29nB234_p0395c15║教天眼莫能窺。」
J29nB234_p0395c16║舉火
J29nB234_p0395c17║以火炬指龕，云：「大眾！白生上座安然據坐，一念不生，
J29nB234_p0395c18║入此淨藏三昧去也。然雖如是，更有末後一著在。且
J29nB234_p0395c19║道畢竟如何？」遂攛火炬，云：「阿剌剌。」
J29nB234_p0395c20║為桐邑天衢陸居士先嚴敬溪居士、母錢氏安
J29nB234_p0395c21║人併室人吳氏起棺舉火
J29nB234_p0395c22║師舉拂子云：「欲超苦海，速駕慈航，覿面提攜，更休擔
J29nB234_p0395c23║閣。」拂一拂云：「唵啞吽。」遂引出。
J29nB234_p0395c24║舉火炬，云：「泥牛吼月，木馬嘶風，彰實際于沙界，歸幻
J29nB234_p0395c25║影于真空。本無生死相，焉有去來蹤？」以火炬打○相，
J29nB234_p0395c26║云：「共證真三昧，蓮花朵朵紅。」喝一喝，遂攛下。
J29nB234_p0395c27║為聞有乘行者下火
J29nB234_p0395c28║舉火炬，云：「見聞如幻翳，三界若空花，頓徹當陽事，堂
J29nB234_p0395c29║堂絕覆遮。乘行者會也麼？直須信腳行將去，觸處家
J29nB234_p0395c30║山足可誇。」遂攛下火炬，云：「咦！」
J29nB234_p0396a01║為良謨沈居士伯姆朱氏安人舉火
J29nB234_p0396a02║舉火炬，云：「志節冰霜女丈夫，操持家業不模糊，百年
J29nB234_p0396a03║夢斷無多事，體露金風會也麼？」喝一喝，遂攛下。
J29nB234_p0396a04║為新豐孟嘉高居士室人王氏舉火
J29nB234_p0396a05║舉火炬，云：「烈燄騰輝，朔風凜冽，快便難逢，好個時節。
J29nB234_p0396a06║且道是甚麼時節？」呈火炬，云：「呵呵呵，咄咄咄，直教從
J29nB234_p0396a07║此頓超越。」遂攛火炬，云：「咦！」
J29nB234_p0396a08║為壽章禪人封龕（施太寰、呂玄渚二居士同全潔行人請）
J29nB234_p0396a09║師拈拄杖云：「秋雲縹緲，流水澄清，鐵鷂沖霄，泥牛入
J29nB234_p0396a10║海，此正是壽章禪人歸根底時節。倘能如是知得落
J29nB234_p0396a11║處，則生滅去來無影像，人間天上任逍遙；如或未然……」
J29nB234_p0396a12║以拄杖指龕云：「好向其中明的旨，不須此外乞高超。」
J29nB234_p0396a13║卓拄杖一下。
J29nB234_p0396a14║舉火
J29nB234_p0396a15║舉火炬，云：「末後關頭須打徹，莫教枯坐便休歇，直得
J29nB234_p0396a16║虛空血迸流，大地平沉方勦絕。」以火炬打○相，云：「吽。」
J29nB234_p0396a17║遂攛下。
J29nB234_p0396a18║為淨行者先考允升王公舉火
J29nB234_p0396a19║舉火炬，云：「會得也，方知個事離生滅，桃李依然觸處
J29nB234_p0396a20║開。如不薦，野衲當陽重指示，頓教從此脫塵埃。」喝一
J29nB234_p0396a21║喝，遂攛下。
J29nB234_p0396a22║為淨行者先母應氏孺人舉火
J29nB234_p0396a23║舉火炬，云：「罪性如霜赫日臨，鐵圍粉碎竭迷津。急著
J29nB234_p0396a24║眼，莫沉吟，看取蓮花火裡新。」打一○相，遂攛下。
J29nB234_p0396a25║為行堅禪人下火
J29nB234_p0396a26║舉火炬，云：「行堅行堅，撒手忘緣，真如妙性，無變無遷。
J29nB234_p0396a27║為汝當陽親指出，髑髏分碎好生看。」攛火炬，云：「咦！」
J29nB234_p0396a28║為豁然禪人下火
J29nB234_p0396a29║舉火炬，云：「五十六年多瞌睡，何期一旦豁然惺？老僧
J29nB234_p0396a30║示汝真三昧，烈燄光中信腳行。」一喝，遂攛下。
J29nB234_p0396b01║為朱門張氏機禮安人舉火
J29nB234_p0396b02║舉火炬，云：「妙性圓明無畔岸，離諸虛妄誰能薦？」擊一
J29nB234_p0396b03║下，云：「擊開生死這重關。」打圓相，云：「一朵蓮花超碧漢。」
J29nB234_p0396b04║遂攛下，云：「機禮安人，急著眼看。」
J29nB234_p0396b05║為機勇殳氏先夫明徵朱公舉火
J29nB234_p0396b06║舉火炬，云：「當陽顯示，迥絕顢頇，覿體提持，全彰本有。
J29nB234_p0396b07║於斯會得，登淨域剎那之際，超穢土頃刻之間，行行
J29nB234_p0396b08║寶所，在在金仙。如或未然……」以火炬打圓相，云：「須信樂
J29nB234_p0396b09║邦原不遠，好看腳下透紅蓮。」喝一喝，遂攛下。
J29nB234_p0396b10║為桐邑太平庵機完許氏移龕（實心全茂請）
J29nB234_p0396b11║師舉拂子，云：「覿面全提會也麼？無顏童子笑呵呵，炎
J29nB234_p0396b12║炎夏日當梅雨，處處農人響唱歌。一女出塵酬志德，
J29nB234_p0396b13║闔門修淨祐檀那，堂房復建家聲振，匾額重光福惠
J29nB234_p0396b14║多。」乃拂一拂，云：「機完善女人若能如是薦得，則當念
J29nB234_p0396b15║了無生，是處頓超越，陸地產金蓮，紅爐飛點雪。設或
J29nB234_p0396b16║未然，豈免猶拘幻境？老僧為汝掇轉化城，令歸寶所
J29nB234_p0396b17║去也。」遂以拂子擊龕，云：「起。」
J29nB234_p0396b18║復至靈前，師以拂子指龕云：「佛子住此地，是名佛受
J29nB234_p0396b19║用，堂堂覿現前，直下須珍重。大眾！且道珍重後如何？」
J29nB234_p0396b20║乃擊香几云：「一任香煙遶四維，從茲安隱無諸夢。」
J29nB234_p0396b21║附重建永正禪院碑記
J29nB234_p0396b22║吾郡有濮院鎮，距城西南僅一舍，地南隸桐邑之梧
J29nB234_p0396b23║桐鄉，北隸秀邑之靈宿鄉，煙廛鱗比，林水紆環，蠶桑
J29nB234_p0396b24║與機杼殷填，商旅共師儒驛絡，實春秋時吳越之檇
J29nB234_p0396b25║李古墟。其地有范蠡塢及幽湖諸勝境，係扁舟游歷
J29nB234_p0396b26║之處，非諸鎮可得而方駕者。鎮之北，古有觀音閣，即
J29nB234_p0396b27║今永正禪院之故址也，載在嘉興郡誌中。吾郡水脈，
J29nB234_p0396b28║並從天目山來，關鎖全在東北，詎徒取禪剎之壯觀，
J29nB234_p0396b29║特憑藉艮局之鼎峙，此永正一坐具地，為利益本鎮
J29nB234_p0396b30║一大勝因所。當日加崇飾，高揭旛竿，標表覺王之福
J29nB234_p0396c01║地，即堪輿鞏固之靈樞也。閣之創建，時在至正間，其
J29nB234_p0396c02║僧號志清者，廓宇殊煥，叢席方隆，俄遭兵燹，遺蹟臺
J29nB234_p0396c03║垣。迨明永樂二年，鎮中善信，合力重新。迄萬曆二十
J29nB234_p0396c04║七年，復不戒於火，鞠為蓁莽。歷崇禎元年，有蜀僧古
J29nB234_p0396c05║宗，猛發誓力，誅茆結廬，以圖興復。戊寅之秋，得里人
J29nB234_p0396c06║陳贊宇、陳君衡，偕合鎮士庶，捐資倡緣，遠邇緇素，聞
J29nB234_p0396c07║風樂助，堂構樸劉，略就規模，曹侍御石倉，為立永正
J29nB234_p0396c08║禪院額。逡巡歲久，風雨飄搖，荒亂緣慳，料難竟業，遂
J29nB234_p0396c09║以基址一十三畝五分囑徒印石，一夕長往。尋遘鼎
J29nB234_p0396c10║革滄桑，榱棟咸虞傾圮，像設無計莊嚴。張居士晉錫
J29nB234_p0396c11║等目擊心傷，乃同紳衿併諸檀信謀從興善古剎恭
J29nB234_p0396c12║請一初元和尚鼎振而光大之，數四往返，始獲卓杖
J29nB234_p0396c13║主持。自戊子秋入院開堂結制，越今癸卯冬一十六
J29nB234_p0396c14║載間，以一毫端現寶王剎、一莖草現丈六金身，自山
J29nB234_p0396c15║門而彌勒殿、而大雄殿、而禪堂丈室、而僧寮賓署、而
J29nB234_p0396c16║庫庖湢浴之所，百堵俱作，種種圓備，所謂佛法無多
J29nB234_p0396c17║子，久長難得人。積厚流光，皈深擴遠，遂得定珠吐燄、
J29nB234_p0396c18║湛水騰波，鳥韻頻伽、魚忘濠濮，鬱乎選佛登祖之勝
J29nB234_p0396c19║場、掛瓢脫笠之寶坊矣！良由初和尚得法鴛湖、傳宗
J29nB234_p0396c20║臨濟，演車溪之嫡派、鼓曹源之芳霖，指頭禪受用不
J29nB234_p0396c21║盡、百丈規清潤無邊，從此曲唱玄乘，現出迸絃獅子；
J29nB234_p0396c22║步偕覺路，聿來腳下馬駒。群瞻群依，以毘以護，其為
J29nB234_p0396c23║全鎮之柱石金湯，豈小補哉？高足斷愚智公勞勩最
J29nB234_p0396c24║殷，特來請樹碣而為之筆記。
J29nB234_p0396c25║康熙二年癸卯長至月望，國子監司業兼掌祭酒事、
J29nB234_p0396c26║前戊辰二甲進士、工部虞衡司郎中、大理寺左寺
J29nB234_p0396c27║副、太僕寺少卿、曹溪憨祖親侍弟子福徵譚貞默
J29nB234_p0396c28║槃談撰。
J29nB234_p0396c29║
J29nB234_p0396c30║一初禪師語錄附碑記卷下終