J29nB235_p0397a01║蓮月禪師語錄序
J29nB235_p0397a02║時當春暮，綠暗紅稀，黃鳥間關，午夢初醒，忽見西方
J29nB235_p0397a03║古佛放光射我此間，因歎破山老人深入天童之室，
J29nB235_p0397a04║故其門下宗匠最多，而蓮月禪師洵為得髓之子也。
J29nB235_p0397a05║蓋今日佛道大盛，知識如雲，說法如雨，行腳者不假
J29nB235_p0397a06║遠涉千山萬水，保社叢林所在而有，豈非幸事？但其
J29nB235_p0397a07║中不無淆訛，大須審細，所以古德云：「打頭不遇作家，
J29nB235_p0397a08║到底終成骨董。」此非具擇法眼，其不為增上慢人者
J29nB235_p0397a09║幾希？試觀蓮師語錄，斬釘截鐵，絕去廉纖，所謂獅子
J29nB235_p0397a10║哮吼，百獸腦裂，狐狼野干盡皆倒退三千，逼真天童、
J29nB235_p0397a11║雙桂家法，自宜急登剞劂，以廣流通，則見聞隨喜者
J29nB235_p0397a12║將不憚千山萬水，參請真正宗師，不至瞎卻眾生眼。
J29nB235_p0397a13║余故不揣無知而敬為之序。
J29nB235_p0397a14║康熙庚戌檇李約庵道人施博撰
J29nB235_p0397a15║
J29nB235_p0397a16║
J29nB235_p0397a17║
J29nB235_p0397a18║
J29nB235_p0397a19║
J29nB235_p0397a20║
J29nB235_p0397a21║蓮月禪師語錄目錄
J29nB235_p0397a22║序文二
J29nB235_p0397a23║第一卷
J29nB235_p0397a24║上堂
J29nB235_p0397a25║第二卷
J29nB235_p0397a26║上堂
J29nB235_p0397a27║第三卷
J29nB235_p0397a28║上堂
J29nB235_p0397a29║小參
J29nB235_p0397a30║第四卷
J29nB235_p0397b01║（拈古頌古）
J29nB235_p0397b02║機緣
J29nB235_p0397b03║第五卷
J29nB235_p0397b04║法語
J29nB235_p0397b05║行實
J29nB235_p0397b06║偈上
J29nB235_p0397b07║第六卷
J29nB235_p0397b08║偈下
J29nB235_p0397b09║書問
J29nB235_p0397b10║（像讚佛事）附住玉泉語錄二卷（目錄終）
J29nB235_p0397b11║
J29nB235_p0397b12║
J29nB235_p0397b13║
J29nB235_p0397b14║
J29nB235_p0397b15║
J29nB235_p0397b16║
J29nB235_p0397b17║
J29nB235_p0397b18║
J29nB235_p0397b19║
J29nB235_p0397b20║
J29nB235_p0397b21║
J29nB235_p0397b22║
J29nB235_p0397b23║
J29nB235_p0397b24║
J29nB235_p0397b25║
J29nB235_p0397b26║
J29nB235_p0397b27║
J29nB235_p0397b28║
J29nB235_p0397b29║
J29nB235_p0397b30║
J29nB235_p0397c01║蓮月禪師語錄卷第一
J29nB235_p0397c02║門人性容錄
J29nB235_p0397c03║住遵義府九青山東印禪寺
J29nB235_p0397c04║順治戊戌春，師在夜郎山懷白堂受請。進院，三門，云：
J29nB235_p0397c05║「門庭孤峻，堂奧幽深，且道從那裏入？」乃以拄杖三擊
J29nB235_p0397c06║云：「七通八達了也。」便進。
J29nB235_p0397c07║佛殿，云：「高揖釋迦，不拜彌勒，此是過量人行履。即今
J29nB235_p0397c08║新長老禮拜阿誰？」喝一喝，遂展具拜。
J29nB235_p0397c09║方丈，云：「生鐵楖栗，頭正尾正，倒弄顛拈，衲僧乞命。忽
J29nB235_p0397c10║遇其中人來時如何？敲骨取髓，必行之令。」
J29nB235_p0397c11║眾護法請陞座，師至座前，拈疏云：「龜畫馬圖，龍文鳳
J29nB235_p0397c12║彩，一一全彰，第一義諦。若也見得，不勞指注；其或未
J29nB235_p0397c13║然，卻請維那對眾剖露。」
J29nB235_p0397c14║指法座云：「師子王座，師子哮吼，驚起燈王，現身北斗。
J29nB235_p0397c15║大眾見麼？」喝一喝，遂陞。拈香云：「此瓣香蓋天蓋地，非
J29nB235_p0397c16║古非今，專伸供養
J29nB235_p0397c17║本師釋迦牟尼佛、西天東土歷代祖師，伏願燈傳萬
J29nB235_p0397c18║億，光照三千；此瓣香瑞滿六合，氣貫紫宸，端為祝延
J29nB235_p0397c19║今上皇帝聖躬萬歲萬歲萬萬歲，伏願萬國長明舜
J29nB235_p0397c20║日，八荒共戴堯天；此瓣香根培雨露，質傲雪霜，奉為
J29nB235_p0397c21║滿朝勳貴、本郡尊官、縉紳文學，伏願才優治亂，德並
J29nB235_p0397c22║伊周；此瓣香久經祁寒溽暑，常露本地風光，奉為本
J29nB235_p0397c23║山眾護法素懷善公，伏願生生同植祗樹，處處共扶
J29nB235_p0397c24║剎竿。」末拈香云：「此瓣香穿天下人鼻孔，最初得之寶
J29nB235_p0397c25║愛囊藏，末後撞著辣手七華八裂，此是第一回拈出，
J29nB235_p0397c26║供養前住浙江嘉興府東塔、後住四川夔州府梁山
J29nB235_p0397c27║縣雙桂禪寺，傳臨濟正脈第三十一世破山老和尚，
J29nB235_p0397c28║用酬法乳之恩，伏願指迷盆劄劍，度世室盈籌。」斂衣
J29nB235_p0397c29║趺坐。維那白椎云：「法筵龍象眾，當觀第一義。」師云：「機
J29nB235_p0397c30║前第一義，覿面不相瞞，歷歷明明處，當陽須善觀。眾
J29nB235_p0398a01║中莫有善觀者麼？請出來對眾酬唱。」僧問：「師子吼時
J29nB235_p0398a02║如何？」師云：「嚇殺人。」進云：「露爪牙時如何？」師云：「大有人
J29nB235_p0398a03║喪身失命在。」問：「昔日懷白，今朝東印，是同？是別？」師云：
J29nB235_p0398a04║「別。」進云：「如何是別處？」師云：「分身兩處看。」問：「如何是直
J29nB235_p0398a05║捷一句？」師便喝，僧舞坐具歸位，師噓一聲。問：「喝開兩
J29nB235_p0398a06║眼時如何？」師云：「自看取。」進云：「青山淥水。」師云：「莫眼華。」
J29nB235_p0398a07║問：「二水交接，龍在甚處？」師豎起拂子。進云：「還有現爪
J29nB235_p0398a08║處麼？」師云：「切莫蹉過。」乃云：「諸佛應現，揭示頂門正眼；
J29nB235_p0398a09║列祖出興，提持腦後鉗鎚。以心印心，功不浪施。」驀拈
J29nB235_p0398a10║拄杖劃一劃，云：「從上宗旨皆在這裏建立，若向這裏
J29nB235_p0398a11║見得徹去，便見國王也在這裏平治天下、大臣宰官
J29nB235_p0398a12║也在這裏奠安社稷、盡大地人也在這裏資治勞生，
J29nB235_p0398a13║聖也、凡也、僧也、俗也、胎卵溼化皆在這裏安身立命，
J29nB235_p0398a14║千差坐斷、一道齊平，正是眾生度盡恆沙佛，諸佛何
J29nB235_p0398a15║曾度一人？如斯見解，雖有衲僧巴鼻，猶然未足觀光。
J29nB235_p0398a16║若約提綱宗乘、舉唱佛法，更須知有向上一路格外
J29nB235_p0398a17║風規，縱橫無礙、卷舒自由，正恁麼時不恁麼、不恁麼
J29nB235_p0398a18║時卻恁麼，所以道：『我為法王，於法自在。』方今烽煙頓
J29nB235_p0398a19║息、花雨飄香、山川氣靜、萬物已寧，且共祝昇平一句
J29nB235_p0398a20║作麼生道？一炷清香彌宇宙，光天化日動和風。」（敘謝不錄。）
J29nB235_p0398a21║復舉：「同光帝問興化云：『朕治中原，獲一至寶，只是無
J29nB235_p0398a22║人酬價。』化云：『請陛下寶看。』帝以兩手舒襆頭角。化云：
J29nB235_p0398a23║『君王之寶，誰敢酬價？』」師云：「同光帝久獲此寶，當陽拈
J29nB235_p0398a24║出，幸遇明眼人善能別價，可謂尊貴中尊貴、奇特中
J29nB235_p0398a25║奇特。山僧今日更資一路，要與古人相見。」喝一喝，云：
J29nB235_p0398a26║「至寶雖然酬價少，五湖四海共承恩。」復喝一喝，卓拄
J29nB235_p0398a27║杖，下座。維那白椎，云：「諦觀法王法，法王法如是。」
J29nB235_p0398a28║開爐，上堂。師云：「爐鞴弘開，烈燄大發，鍛煉聖凡，鉗錘
J29nB235_p0398a29║惡辣。眾中有生鐵鑄就、渾鋼打成的，請出相見。」僧問：
J29nB235_p0398a30║「紅爐烈焰、鐵牛哮吼時如何？」師云：「只須鍛煉百千回。」
J29nB235_p0398b01║進云：「震破大地時，這牛兒向甚處去？」師云：「東觸西觸。」
J29nB235_p0398b02║問：「如何是東印境？」師云：「帶水屏峰。」進云：「如何是境中
J29nB235_p0398b03║人？」師云：「銅頭鐵頞。」進云：「人境不立時如何？」師打，云：「莫
J29nB235_p0398b04║作鬼家活計。」乃云：「巧匠良工伎倆殊，大千沙界入紅
J29nB235_p0398b05║爐，鉗錘佛祖無窠臼，陶鑄人天立楷模。恁麼施設，萬
J29nB235_p0398b06║象森羅悉為煤炭，風火滿中熾然不息，逼得嘉州大
J29nB235_p0398b07║象𨁝跳、陝府鐵牛哮吼，黧奴白牯放光動地。若是特
J29nB235_p0398b08║達之士，當下知歸，管取彈指收功，剎那成聖，何待長
J29nB235_p0398b09║期短限、晝三夜三，徒勞勤苦？雖然如是，事無一向，猛
J29nB235_p0398b10║火無情，頑銅自利，嚴鎚有力，鈍鐵成鋼。若要啐地折、
J29nB235_p0398b11║嚗地斷，須將生死涅槃、菩提煩惱、世出世間奇言妙
J29nB235_p0398b12║句、惡知惡解一一銷鎔殆盡，無位真人覿體現前。」豎
J29nB235_p0398b13║拄杖，云：「棒頭有眼明如日，要識真金火裏看。」喝一喝，
J29nB235_p0398b14║卓拄杖，下座。
J29nB235_p0398b15║立春，雲霓甘居士請上堂。僧問：「如許供養，阿誰解酬？」
J29nB235_p0398b16║師云：「你作麼生？」僧喝，師云：「只酬得一半。」僧豎拳，師云：
J29nB235_p0398b17║「猶欠在。」問：「除卻語言棒喝、拈拳豎拂，還有佛法麼？」師
J29nB235_p0398b18║卻豎拂子，云：「是什麼？」進云：「某甲不恁麼。」師云：「你又作
J29nB235_p0398b19║麼生？」僧喝，師云：「又是恁麼去也。」問：「孔仲尼云：『吾道一
J29nB235_p0398b20║以貫之。』釋迦老子道：『惟此一事實。』是同？是別？」師云：「同
J29nB235_p0398b21║則總同，別則總別。」進云：「同別且置，如何是一？」師豎拂
J29nB235_p0398b22║子，云：「者箇是一？是二？」進云：「非一非二。」師云：「畢竟如何？」
J29nB235_p0398b23║僧擬議，師便喝。問：「撾塗毒鼓，聲震乾坤，第一義在什
J29nB235_p0398b24║麼處？」師云：「喪身失命也不知。」進云：「青山蒼翠，淥水渺
J29nB235_p0398b25║茫，是第幾義？」師云：「第二第三。」進云：「今日和尚如何為
J29nB235_p0398b26║人？」師便喝，僧亦喝，師云：「你這一喝落在什麼處？」進云：
J29nB235_p0398b27║「在這裏。」師云：「這裏是什麼所在？」僧鼓掌，師云：「且莫詐
J29nB235_p0398b28║明頭。」乃云：「本來心地不屬迷悟，現成佛法迥絕疏親，
J29nB235_p0398b29║只為不薦，迷己逐物，遂被染淨二途、聲色諸緣遮卻，
J29nB235_p0398b30║本有光明不得現前。不見道：『欲取一乘，勿惡六塵；六
J29nB235_p0398c01║塵不惡，還同正覺。』此是古人裂破舌頭，明明道出，正
J29nB235_p0398c02║要人在塵勞中得大解脫耳。今日是我雲霓甘居士
J29nB235_p0398c03║侍九旬慈母，母善人舉家入山，請山僧舉揚上上一
J29nB235_p0398c04║機，抑未免與伊曲引旁通去也。昔龐居士一日忽云：
J29nB235_p0398c05║『難難難，十石油麻樹上攤。』龐婆云：『易易易，一下繩床
J29nB235_p0398c06║腳蹋地。』龐女靈照云：『也不難，也不易，百草頭上祖師
J29nB235_p0398c07║意。』」師云：「說難說易，是他各人出身處。即今春光遍野，
J29nB235_p0398c08║百草向榮，且道祖師意在什麼處？」豎拂云：「分明香在
J29nB235_p0398c09║梅華上，莫向梅華更覓香。」擲拂子下座。
J29nB235_p0398c10║上堂。問：「盧苑松風談般若，祗園澗水奏絃絲，未審阿
J29nB235_p0398c11║誰解聽？」師云：「黧奴白牯。」進云：「無情尚韻無生曲，怎奈
J29nB235_p0398c12║當人不薦機？」師云：「你還薦麼？」僧喝，師云：「汝亦未薦在。」
J29nB235_p0398c13║一僧出眾，喝兩喝，師亦喝，進云：「學人無剩語，一喝當
J29nB235_p0398c14║機去，一喝酬信施。」師云：「依稀似曲纔堪聽，又被風吹
J29nB235_p0398c15║別調中。」乃云：「說心說性，耳裏著水；行棒行喝，眼裏撒
J29nB235_p0398c16║沙。殊不知溪光山色、鵲噪鴉鳴，滿眼滿耳、非色非聲。
J29nB235_p0398c17║如是，則塵塵爾、剎剎爾，火不待日而熱、風不待月而
J29nB235_p0398c18║涼，松直棘曲、鵠白烏玄，鶴脛自長、鳧脛自短，髑髏橫
J29nB235_p0398c19║千世界、鼻孔摩觸家風。豈不見米胡遣僧問仰山：『今
J29nB235_p0398c20║時人還假悟也無？』仰云：『悟即不無，爭奈落第二頭？』僧
J29nB235_p0398c21║回，舉似米胡，米胡深肯之。大眾！悟既落第二，如何是
J29nB235_p0398c22║第一頭？現修羅相作女人拜，得麼？打箇圓相，虛空裏
J29nB235_p0398c23║下一點，得麼？拈拳豎指，下喝頓足，得麼？推倒禪床，拂
J29nB235_p0398c24║袖便行，得麼？到者裏，直饒機前領旨、格外明宗，猶是
J29nB235_p0398c25║不唧溜漢在。雖然如是，不得春風華不開，華開須藉
J29nB235_p0398c26║春風力。」喝一喝，下座。
J29nB235_p0398c27║破山和尚誕辰，慧月禪人設供，請上堂。雪穎問：「佛祖
J29nB235_p0398c28║冤流，瞎驢遍界，蹋殺天下人時如何？」師云：「闍黎好仔
J29nB235_p0398c29║細。」進云：「哮吼時虛空出髓，利害在什麼處？」師云：「頂門
J29nB235_p0398c30║著痛。」進云：「殃及兒孫。」師云：「卻被你道著。」乃云：「抽眼中
J29nB235_p0399a01║屑，恩重丘山；下腦後槌，冤入骨髓。大樹堂前距獰獅
J29nB235_p0399a02║之爪牙，蒼龍城上鬥瞎驢之唇嘴，一期毒害，千古禍
J29nB235_p0399a03║胎。今朝忽遇老凍膿現大人相，四眾仰慕，卻要自家
J29nB235_p0399a04║屋裏的人說自家屋裏的事。山僧看來，無量福德海
J29nB235_p0399a05║不可說、無量智慧門不可說、無量壽命聚不可說，設
J29nB235_p0399a06║使以大海為口、須彌為舌，展轉說之，終不能盡。到此
J29nB235_p0399a07║計窮力極處，亦不燒香、亦不點茶，畢竟作麼生慶讚？
J29nB235_p0399a08║作麼生供養？」乃拈拄杖作舞，復鼓掌呵呵大笑，云：「男
J29nB235_p0399a09║兒自有衝天志，不向他人行處行。」
J29nB235_p0399a10║大悲菩薩誕辰，上堂。「體無向背，一月普現一切水；用
J29nB235_p0399a11║有卷舒，一切水月一月攝。白浪岸頭不守本分，紅塵
J29nB235_p0399a12║堆裏惱亂群生。溷俗和光，婆心甚切；應機接物，魔境
J29nB235_p0399a13║轉多。」驀豎拄杖，云：「看，看！觀音大士來也。今在山僧拄
J29nB235_p0399a14║杖頭上出大梵音，說道：『淨法界身本無出沒，大悲願
J29nB235_p0399a15║力示現受生，或現千手、或現千眼，或現國王、宰官、比
J29nB235_p0399a16║丘、居士乃至佛身而為說法。』大眾！大士顯如是神變、
J29nB235_p0399a17║作如是佛事，如天普蓋、似地普擎，統三界以為家、作
J29nB235_p0399a18║四生之怙恃，誠為殊勝希有。正眼看來，秖是建化門
J29nB235_p0399a19║邊事。若是萬緣寢息、千聖不攜，坐斷報化佛頭向上
J29nB235_p0399a20║一竅，有眼覷不到、有耳聽不及。正與麼時，且道大士
J29nB235_p0399a21║又應現在什麼國土中？」卓拄杖一下，云：「觀音妙智力，
J29nB235_p0399a22║能救世間苦。」復舉：「僧問歸宗：『如何是觀音妙智力？』宗
J29nB235_p0399a23║敲鼎蓋三下，云：『聞麼？』僧云：『聞。』宗云：『我何不聞？』僧無語，
J29nB235_p0399a24║宗以棒趁下。」拈云：「者僧雖然道聞，不是知音。歸宗用
J29nB235_p0399a25║殺人刀、活人劍，大似勞而無功。以棒趁下即且置，只
J29nB235_p0399a26║如一等是聲，因甚有聞、有不聞？還委悉麼？若將耳聽
J29nB235_p0399a27║終難會，眼底聞聲方始知。」喝一喝。
J29nB235_p0399a28║修敬郭道婆生日，請上堂。問：「進無門，退則失，鐵壁上
J29nB235_p0399a29║釘釘時如何？」師云：「著力釘穿。」問：「開口即錯，動念即乖，
J29nB235_p0399a30║如何是無生之旨？」師云：「速退。」僧云：「善哉！善哉！」師云：「多
J29nB235_p0399b01║口作麼？」乃云：「乾坤既判後，分西分東；朕乖未萌時，離
J29nB235_p0399b02║名離相。名相既離，便見赤條條地，好不資一毫，醜不
J29nB235_p0399b03║資一毫，舊面目歷歷分明，本來身原無生滅。文殊問
J29nB235_p0399b04║菴提遮女：『生以何為義？』女云：『生以不生生為生義。』殊
J29nB235_p0399b05║云：『如何是生以不生生為生義？』女云：『若能明知四大
J29nB235_p0399b06║未嘗自得，有所和合而能隨其所宜，是為生義。』殊云：
J29nB235_p0399b07║『如何是死以不死死為死義？』女云：『若能明知四大未
J29nB235_p0399b08║嘗自得，有所離散而能隨其所宜，是為死義。』大眾！一
J29nB235_p0399b09║隊老婆禪說許多道理，反令人在義路上鑽龜打瓦，
J29nB235_p0399b10║無有了期。今日山僧不惜手腳。」以拄杖劃一劃，云：「將
J29nB235_p0399b11║生生死死一時劃斷，直教汝等當下解脫。若猶未委，
J29nB235_p0399b12║聽取一頌：『生死重關問答明，秖將生死話無生，驀拈
J29nB235_p0399b13║拄杖當頭截，掉臂長安任縱橫。』」拽拄杖，下座便行。
J29nB235_p0399b14║上堂。僧問：「把定時，威風凜凜逼人寒，其中幾箇徹骨
J29nB235_p0399b15║去？」師云：「闍黎一箇作麼生？」進云：「放行時，華雨紛紛露
J29nB235_p0399b16║廣長，就裏阿誰共知音？」師云：「燈籠露柱。」進云：「把定放
J29nB235_p0399b17║行且置，怎似學人手提智劍匡王化，腳蹋實地恁麼
J29nB235_p0399b18║行便歸位？」師云：「腳跟下好與三十。」問：「放不下，提不起，
J29nB235_p0399b19║請師決斷。」師云：「是箇什麼？」進云：「拈出時，諸佛也須腦
J29nB235_p0399b20║裂。」師云：「不妨拈出。」僧喝，師云：「只有這一喝。」乃云：「飲龍
J29nB235_p0399b21║潭，集鳳池，沒殺鼻孔；吐月峰，聚雲頂，刺破眼睛。若作
J29nB235_p0399b22║佛法商量，頭上安頭；不作佛法商量，斬頭覓活。總不
J29nB235_p0399b23║與麼，如何是出身路？」良久，云：「萬古碧潭空界月，再三
J29nB235_p0399b24║撈摝始應知。」復舉：「慈明和尚室中置水一盆，上劄一
J29nB235_p0399b25║口劍，下著一緉草鞋，膝上橫拄杖，凡見僧入門便指，
J29nB235_p0399b26║擬議便棒。」拈云：「慈明老賊放去較危，收來太速，若非
J29nB235_p0399b27║鐵眼銅睛，鮮不當頭蹉過。東印當時若入門時，便咦
J29nB235_p0399b28║一聲；他若再指，踢倒便行。恁麼出身，免相鈍置。還有
J29nB235_p0399b29║委得者麼？格外知歸休擬議，魔宮虎穴定權衡。」
J29nB235_p0399b30║紹南黃居士至，因事請上堂。問：「寶劍露鋒鋩時如何？」
J29nB235_p0399c01║師云：「血濺梵天。」進云：「魔王腦裂，狐狸潛蹤去也。」師云：
J29nB235_p0399c02║「不為分外。」乃云：「辨魔揀異，須是頂門具眼；訶佛罵祖，
J29nB235_p0399c03║還他腦後見腮。若要全提正令，佛來魔來總與三十
J29nB235_p0399c04║棒。何故？這裏放過即不可。」復舉：「西天脅尊者與一外
J29nB235_p0399c05║道論議，約其負者為弟子，外道曰：『誰當先語？』尊者曰：
J29nB235_p0399c06║『吾既年邁，又從遠來，理應先語。』外道曰：『可爾，恣汝所
J29nB235_p0399c07║說，吾當盡破。』尊者曰：『當今天下太平，國王長壽。』語已
J29nB235_p0399c08║即默，外道茫然不知所趨，即時墮伏，度為弟子。」拈云：
J29nB235_p0399c09║「尊者立論，如生鐵鑄就崑崙山，八面受敵，不獨一箇
J29nB235_p0399c10║外道開口不得，假使百千萬億外道只得飲氣吞聲。
J29nB235_p0399c11║者箇外道雖然把髻投衙，也是皮下有血的，致令一
J29nB235_p0399c12║撥便轉。山僧恁麼告報，還知他古人立地處麼？師子
J29nB235_p0399c13║林中無異獸，象王行處絕狐蹤。」喝一喝。
J29nB235_p0399c14║上堂。僧問：「石女無心行水面，木人撫掌詠狂歌，解把
J29nB235_p0399c15║虛空顛拈倒弄，是什麼消息？」師云：「神僊密訣，父子不
J29nB235_p0399c16║傳。」進云：「請師暗通一著。」師拈起拂子。進云：「猶如錦上
J29nB235_p0399c17║鋪華。」師云：「更須知有向上一路。」乃云：「盤山道：『向上一
J29nB235_p0399c18║路，千聖不傳。』慈明道：『向上一路，千聖不然。』徑山道：『向
J29nB235_p0399c19║上一路，熱碗鳴聲。』我天童密雲師翁道：『向上一路，踏
J29nB235_p0399c20║破草鞋。』大眾！一等是箇向上路，因甚語意不同？且作
J29nB235_p0399c21║麼生判斷？」乃云：「益州紙貴，一狀領過。」
J29nB235_p0399c22║文平安居士設齋，請上堂。「神頭鬼面，突出難辨；魔口
J29nB235_p0399c23║佛心，回看益深。直須兩眼雙明，不被境緣轉換，萬別
J29nB235_p0399c24║千差，當陽勘破，方受得人天供養。」復舉維摩居士因
J29nB235_p0399c25║須菩提持缽因緣，拈云：「須菩提大似飄墮羅剎鬼國，
J29nB235_p0399c26║不解逆風把舵。維摩居士雖是滿盤托出，爭奈尊者
J29nB235_p0399c27║一時吞吐不及，正是食到口邊，被人奪卻。東印若作
J29nB235_p0399c28║須菩提，但端坐合掌云：『善哉！善哉！是名真供養。』管教
J29nB235_p0399c29║老大維摩直得默然。山僧恁麼拈，還識他利害處麼？
J29nB235_p0399c30║砒霜一飽渾閒事，蠱毒之家水莫嘗。」
J29nB235_p0400a01║樂溫恆靖禪人請上堂。「恆靖上座，請法而至，有則因
J29nB235_p0400a02║緣，分明舉似。昨夜文殊大士騎獅子峰，奮迅勇猛，𨁝
J29nB235_p0400a03║跳到須彌頂上，哮吼一聲，只得大千世界狐狼絕跡、
J29nB235_p0400a04║異類潛蹤。今日歸來，又在巴山之南、湘水之北，三家
J29nB235_p0400a05║村裏巍巍然距地，只是不得動著，動著則喪身失命。」
J29nB235_p0400a06║乃震威喝一喝。復舉：「古德因僧參次，便云：『太襤縷生。』
J29nB235_p0400a07║僧云：『雖然如是，要且是獅子兒。』古德云：『既是獅子兒，
J29nB235_p0400a08║因甚被文殊騎？』僧無對。」拈云：「古德就機一拶，要見爪
J29nB235_p0400a09║牙，爭奈者僧不解哮吼？若是獅子兒，直下翻身去也。
J29nB235_p0400a10║眾中莫有為他代得一語者麼？」時有僧喝一喝，師云：
J29nB235_p0400a11║「也被文殊騎。」僧擬再進語，師卻喝云：「獅子咬人，韓盧
J29nB235_p0400a12║逐塊。」
J29nB235_p0400a13║上堂。僧問：「枯木逢春時如何？」師云：「紅的紅，白的白。」進
J29nB235_p0400a14║云：「大地風光如何理會？」師云：「日暖山容麗，風高竹韻
J29nB235_p0400a15║長。」乃豎起拄杖云：「頭頭獨露，屋角幾枝梅蕊吐；物物
J29nB235_p0400a16║全彰，墻頭數樹杏華香。時節至，漫郎當，鼻孔直須徹，
J29nB235_p0400a17║免教蝶夢長，大家拾取這春光。」擲下拄杖。復舉：「昔有
J29nB235_p0400a18║僧看諸法從本來常自寂滅相，不解致疑，久之，忽聞
J29nB235_p0400a19║鶯鳴而悟，遂聯云：『春到百華開，黃鶯啼柳上。』」拈云：「這
J29nB235_p0400a20║僧一向死極不得活，卻被樹頭鶯一聲喚醒，便乃瞥
J29nB235_p0400a21║地。雖然如是，也是聲色門中活計。若是佛法，未夢見
J29nB235_p0400a22║在。何故？玄沙道底。」
J29nB235_p0400a23║上堂。僧問：「一切眾生本來具足，因甚有當面不識者？」
J29nB235_p0400a24║師云：「只為分明極，翻令所得遲。」問：「初祖直指，明心見
J29nB235_p0400a25║性，何處入路？」師云：「腳下鬘鬘。」進云：「何不直指？」師云：「不
J29nB235_p0400a26║曾曲。」問：「一口吞盡乾坤時如何？」師云：「還須吐卻。」僧喝，
J29nB235_p0400a27║師云：「未吐在。」進云：「水窮山盡向什麼處去？」師云：「坐看
J29nB235_p0400a28║雲起時。」乃云：「默時說，鳥語華香有密訣；說時默，水流
J29nB235_p0400a29║風動通消息。如是，則知萬籟雖殊，共演西來大意；群
J29nB235_p0400a30║象不一，全明向上玄機。若是超宗異目的，未舉先知；
J29nB235_p0400b01║倘若情存限量，落在見聞。」乃拈起拂子，云：「見麼？」復敲
J29nB235_p0400b02║香几，云：「聞麼？若見、若聞，是隨聲逐色漢；不見、不聞，逃
J29nB235_p0400b03║聲避色漢；更若見而非見、聞而非聞，又是戲論相違
J29nB235_p0400b04║漢。恁麼也不得、不恁麼也不得、恁麼不恁麼總不得，
J29nB235_p0400b05║且作麼生得相應去？」復拈起拂子，喝一喝，云：「當陽透
J29nB235_p0400b06║出是非外，一任橫身宇宙間。」復舉馬祖因僧問離四
J29nB235_p0400b07║句、絕百非話，拈云：「問既有宗，答亦攸同，雖是半明半
J29nB235_p0400b08║暗，畢竟泥裏有刺。古今拈提者，盡謂者僧受他惑，殊
J29nB235_p0400b09║不知他父子家風，總被者僧勘破了也。還見麼？三人
J29nB235_p0400b10║證龜成鱉。」
J29nB235_p0400b11║上堂。僧問：「第一即不問，未開口時如何？」師云：「已落第
J29nB235_p0400b12║二。」進云：「和尚道一半，學人道一半。」師云：「坐斷舌頭。」乃
J29nB235_p0400b13║云：「電光中垂手，石火裏翻身，雖是逴得便行，未免平
J29nB235_p0400b14║地喫交，何況瞬目揚眉，遲了七刻八刻，思量擬議，隔
J29nB235_p0400b15║卻千山萬山？所以道：『舉一不得舉二，放過一著，落在
J29nB235_p0400b16║第二。』適纔未白槌、未開口時，早是第二了也；即未出
J29nB235_p0400b17║方丈、未陞座時，亦是第二了也；鐘未鳴、鼓未響時，亦
J29nB235_p0400b18║是第二了也。至若問來答去、指東劃西，總是草裏輥，
J29nB235_p0400b19║有甚了期？敢問大眾：既都盧是第二，畢竟如何是第
J29nB235_p0400b20║一？還有舉得者麼？」時有拍几者、有下語者，師乃拍膝
J29nB235_p0400b21║云：「罕逢穿耳客，多遇刻舟人。」
J29nB235_p0400b22║上堂。「消息暗通，尚挂唇齒；靈機互換，猶犯鋒鋩。掀倒
J29nB235_p0400b23║禪床，拂袖便行，疾入膏肓。山僧恁麼告報，眾中忽有
J29nB235_p0400b24║箇負血性的出來道：『老漢因甚一向壓良為賤？』只對
J29nB235_p0400b25║他道：『雪後始知松柏操，事難方見丈夫心。』」
J29nB235_p0400b26║上堂。「一二三四五，今朝更莽鹵，楊岐三腳驢，踏殺玄
J29nB235_p0400b27║沙虎。若不顧危亡，作麼生救取？」乃喝一喝，云：「甜瓜徹
J29nB235_p0400b28║蒂甜，苦瓜連根苦。雖然如是，更有一事可疑。古者道：
J29nB235_p0400b29║『大道只在目前，要且目前難睹。欲識大道真體，不離
J29nB235_p0400b30║聲色言語。』山河大地、草木叢林是色，犬吠驢鳴、水流
J29nB235_p0400c01║風動是聲。作麼生是大道真體？若謂聲色是，指鹿為
J29nB235_p0400c02║馬；若謂聲色不是，掘地覓天。正恁麼時如何轉身？」以
J29nB235_p0400c03║拂擊禪床，云：「擊碎是非關，迥然超佛祖。」
J29nB235_p0400c04║浴佛，解制，上堂。「指天指地，撒沙撒土，平地孤堆，禍遺
J29nB235_p0400c05║千古，引得忤逆兒孫一棒打殺，頻添冤苦。今我此中
J29nB235_p0400c06║聖制告圓，箇箇向前當機轉語，忽有箇抱不平的憤
J29nB235_p0400c07║性出來，推倒禪床，喝散大眾。東印門下雖則未敢全
J29nB235_p0400c08║然相許，不妨大家應時及節，足蹈手舞。既然一總吝
J29nB235_p0400c09║慈，正上座只得自行此令去也。」乃拽杖一齊打散。復
J29nB235_p0400c10║召大眾，眾回首，師云：「逢人切莫錯舉。」
J29nB235_p0400c11║住重慶府巴縣白巖山寶輪禪寺
J29nB235_p0400c12║順治庚子十月初一，師在塗山覺林禪寺受請。入院。
J29nB235_p0400c13║佛殿。喝一喝云：「好一殿功德，禮拜則見相發心，不禮
J29nB235_p0400c14║拜則當面蹉過。且道禮拜是？不禮拜是？」乃展具云：「是
J29nB235_p0400c15║非都蓋卻，自我整威儀。」便拜。
J29nB235_p0400c16║方丈。云：「立賓立主，廓徹頂門正眼；即照即用，痛下腦
J29nB235_p0400c17║後鉗鎚。且道：佛來魔來，如何揀辨？」喝一喝，云：「金剛與
J29nB235_p0400c18║泥神揩背。」
J29nB235_p0400c19║總督李大護法文宇牛公請於當寺開堂。拈帖示眾
J29nB235_p0400c20║云：「圓相一點，白紙三張，雖無言說，文彩已彰。會麼？請
J29nB235_p0400c21║維那對眾重為敷揚。」
J29nB235_p0400c22║指法座，云：「這箇華王座，原來諸法空，是人行是令，壁
J29nB235_p0400c23║立顯真風。」遂陞。拈香，云：「此瓣香，海嶽鍾其靈，日月光
J29nB235_p0400c24║其德，恭為祝嚴
J29nB235_p0400c25║今上皇帝聖躬萬歲！萬歲！萬萬歲！伏願威聲大揚，閫
J29nB235_p0400c26║外千邦鎮靜；德化遐被，寰中萬里謳歌。此瓣香應運
J29nB235_p0400c27║應期，為祥為瑞，奉為本郡在位尊官、縉紳文學，伏願
J29nB235_p0400c28║吐哺握髮，崇尚賢之典；撥亂反治，竭持世之才。此瓣
J29nB235_p0400c29║香不從外覓，唯向內薰，奉為期主文宇牛公、舊住雲
J29nB235_p0400c30║竹覺公、現前眾居士，伏願不昧本來心地，不離自性
J29nB235_p0401a01║福田。此瓣香荊棘叢中久秘，干戈隊裏得來，一露鋒
J29nB235_p0401a02║鋩，天下無敵。此是第二回拈出，供養萬竹山雙桂禪
J29nB235_p0401a03║寺破山老和尚，用酬法乳之恩。伏願雨花飛處烽煙
J29nB235_p0401a04║息，棒喝轟時佛祖驚。」乃就座。維那白槌云：「法筵龍象
J29nB235_p0401a05║眾，當觀第一義。」師云：「問得孤高答得深，如蟲禦木偶
J29nB235_p0401a06║成文，可中若具超宗眼，一語當機便出群。有麼？有麼？」
J29nB235_p0401a07║僧問：「王化大行時如何？」師云：「海宴河清。」進云：「佛法大
J29nB235_p0401a08║興時如何？」師云：「風行草偃。」進云：「今日爐鞴大開，無角
J29nB235_p0401a09║鐵牛如何鍛煉？」師云：「一鎚粉碎。」僧喝，師云：「莫亂𨁝跳。」
J29nB235_p0401a10║問：「如何是寶輪境？」師云：「江平回納水，樹茂亂生雲。」進
J29nB235_p0401a11║云：「如何是境中人？」師云：「出頭威拒佛，覿面勢如王。」進
J29nB235_p0401a12║云：「人境不立時如何？」師打，云：「痛領者一棒。」問：「世尊為
J29nB235_p0401a13║一大事因緣故出現於世，和尚今日以何為人？」師云：
J29nB235_p0401a14║「山僧也恁麼。」進云：「某甲不恁麼。」師云：「你又作麼生？」進
J29nB235_p0401a15║云：「一朝權在手，便把令來行。」師云：「你試行看。」僧喝，師
J29nB235_p0401a16║打，云：「莫道不恁麼好。」乃云：「無紋心印，絕識絕情；出匣
J29nB235_p0401a17║劍鋒，離名離相。水到渠成，遇緣即宗，法隨法行，法幢
J29nB235_p0401a18║隨處建立。法幢既立，法令當行，明大機、顯大用，敲出
J29nB235_p0401a19║鳳凰五色髓，擊碎驪龍明月珠，黃頭碧眼，飲氣吞聲，
J29nB235_p0401a20║臨濟、德山望風斂衽，至於拈拳豎指、瞠眉努目種種
J29nB235_p0401a21║伎倆，到這裏一點也用不著。為甚如此？聖凡情量迥
J29nB235_p0401a22║超出，獨脫無依威更尊。」復舉：「三聖道：『我逢人則不出，
J29nB235_p0401a23║出則便為人。』興化道：『我逢人則出，出則不為人。』」拈云：
J29nB235_p0401a24║「二尊宿恁麼說話，大似揚聲止響。山僧雖是他家兒
J29nB235_p0401a25║孫，出處卻不同，說甚為人、不為人？只是相逢便棒。何
J29nB235_p0401a26║故？塵中雖有隱身術，爭似全身入帝鄉？」
J29nB235_p0401a27║結冬，上堂。春巖問：「昔日南泉斬貓，是否？」師云：「是。」進云：
J29nB235_p0401a28║「和尚在甚麼處見得？」師云：「兩眼對兩眼。」進云：「快還性
J29nB235_p0401a29║命來。」師打一棒，巖作貓聲出，師笑云：「殺人刀，活人劍。」
J29nB235_p0401a30║問：「這箇漢伸手摸著、舉足踏著，為甚羅籠不著？」師云：
J29nB235_p0401b01║「盡闍黎伎倆不奈他何。」進云：「三際坐斷時何處安身？」
J29nB235_p0401b02║師云：「前不搆村，後不抵店。」問：「五家宗旨是同？是別？」師
J29nB235_p0401b03║云：「別。」進云：「諸佛本同，如何有別？」師云：「惟有山僧一箇
J29nB235_p0401b04║不同。」乃云：「把斷要津，不通凡聖，放一線道，遂分主賓，
J29nB235_p0401b05║有問、有答，有照、有用，有權、有實，或行棒、行喝，𡎺拳、轟
J29nB235_p0401b06║掌，面壁、輥毬，擎叉、打鼓，提持向上機權，展演現成作
J29nB235_p0401b07║用，怪石蒼松盡露未生前面目，野雲荒塢全彰本地
J29nB235_p0401b08║上風光。所以道：『達磨不來東土，二祖不往西天，人人
J29nB235_p0401b09║壁立萬仞，箇箇常光現前。』雖然如是，為甚三世諸佛
J29nB235_p0401b10║不知有？黧奴白牯卻知有？」以拄杖打圓相，云：「箇中莫
J29nB235_p0401b11║道全無事，剔起眉毛仔細看。」
J29nB235_p0401b12║金剛會眾居士請上堂。僧問：「世尊拈華，迦葉微笑，笑
J29nB235_p0401b13║箇甚麼？」師云：「笑你鼻孔向下垂。」進云：「雖是當陽賣俏，
J29nB235_p0401b14║爭奈傍觀者親？」師云：「一任檢點。」進云：「今日四眾瞻仰，
J29nB235_p0401b15║和尚作麼顯示？」師云：「拄杖子為伊竭力。」進云：「家醜不
J29nB235_p0401b16║可外揚。」師云：「好事不瞞人。」一居士問：「三賢膽顫，十地
J29nB235_p0401b17║塊驚，驚箇甚麼？」師云：「金剛手裏八稜棒。」進云：「在甚麼
J29nB235_p0401b18║處？」師便打，乃云：「覿體拈來，全無向背；當頭點出，迥絕
J29nB235_p0401b19║羅籠。過量事須是過量人激發，出格句還他出格人
J29nB235_p0401b20║提持。所以道：『欲明恁麼事，須是恁麼人；若是恁麼人，
J29nB235_p0401b21║方知恁麼事。』且恁麼事作麼生舉唱？莫是即心即佛
J29nB235_p0401b22║是麼？料掉沒交涉。莫是非心非佛是麼？料掉沒交涉。
J29nB235_p0401b23║不是心、不是佛、不是物是麼？料掉沒交涉。入門便喝
J29nB235_p0401b24║是麼？料掉沒交涉。入門便棒是麼？料掉沒交涉。打箇
J29nB235_p0401b25║圓相作女人拜是麼？料掉沒交涉。推倒禪床拂袖便
J29nB235_p0401b26║行是麼？料掉沒交涉。既都盧沒交涉，到此計窮力極
J29nB235_p0401b27║處，畢竟如何得徹頭去？」驀豎拄杖，召眾，云：「透脫是非
J29nB235_p0401b28║與得失，金剛王眼放光明。」復舉：「金牛行食次，問龐居
J29nB235_p0401b29║士云：『生心受食，淨名所訶，去此二途，居士還甘否？』士
J29nB235_p0401b30║云：『當時善現豈不作家？』牛云：『豈干他事？』士云：『食到口
J29nB235_p0401c01║邊，被人奪卻。』牛便行食。士云：『不消一句子。』」師拈云：「電
J29nB235_p0401c02║卷風馳，珠回玉轉，彼此作家，不妨奇特。只如龐公道：
J29nB235_p0401c03║『不消一句子。』且道：『是那一句？』」時有僧喝一喝，師云：「你
J29nB235_p0401c04║恁麼道，只恐龐居士不是恁麼。莫有代龐居士端的
J29nB235_p0401c05║者麼？如無，聽取一頌：『兩箇老漢，因齋慶讚，雙放雙收，
J29nB235_p0401c06║千古定案。』咦！虎驟龍驤步步高，不消一句從頭看。看，
J29nB235_p0401c07║看！口吐明珠光燦爛。」喝一喝，卓拄杖，下座。
J29nB235_p0401c08║佛成道日，上堂。「靈光獨耀雪山明，刺破臊胡老眼睛，
J29nB235_p0401c09║重嘆奇哉把不住，六年肝膽一時傾。大眾！昨夜釋迦
J29nB235_p0401c10║老子在雪山中出廣長舌相，遍覆三千大千世界，說
J29nB235_p0401c11║誠實言，總要大地人放身捨命。還知釋迦老子落處
J29nB235_p0401c12║麼？」顧視左右，云：「一點明星光宇宙，揭開腦蓋兩眉橫。」
J29nB235_p0401c13║歲旦，上堂。僧問：「元正啟祚，天清地寧，玉化一統時如
J29nB235_p0401c14║何？」師云：「和風動地來。」進云：「衲僧境界，華笑鳥啼，決定
J29nB235_p0401c15║一致時如何？」師云：「兩重公案。」進云：「王道佛道日月交
J29nB235_p0401c16║輝去也。」師云：「照破汝肝膽。」問：「如何是新年頭一句？端
J29nB235_p0401c17║的道將來。」師云：「黃道初開。」進云：「雪嶺梅梢綻，溪邊柳
J29nB235_p0401c18║欲青。」師云：「只得七成。」進云：「門外三山笑，座上一輪燈。」
J29nB235_p0401c19║師云：「重說偈言。」乃云：「當頭道一句，大好是新年。風軟
J29nB235_p0401c20║柳增媚，雪深梅更妍。三臺吹木笛，八表慶堯天。」乃橫
J29nB235_p0401c21║拄杖作吹勢，云：「唱出陽春韻，調高四海傳。」
J29nB235_p0401c22║上堂。僧問：「老婆禪只是饒舌，斬釘截鐵，請師速道。」師
J29nB235_p0401c23║便喝一喝。進云：「如來禪割肉剜瘡，卻成禍殃，請師別
J29nB235_p0401c24║道。」師云：「山僧從來不分外。」進云：「祖師禪敲骨取髓，冤
J29nB235_p0401c25║沉海底，請師更道。」師云：「一馬生三寅。」僧喝一喝，師驀
J29nB235_p0401c26║頭一棒。進云：「還有麼？」師云：「疑則別參。」乃云：「今日雙溪
J29nB235_p0401c27║胡居士堅請山僧舉揚佛法，若是佛法，正不在頻頻
J29nB235_p0401c28║舉揚。諸佛不出世，四十九年說；祖師不西來，少林有
J29nB235_p0401c29║妙訣。寶輪者裏，孤村流水，峻壑閒雲，諸佛說不到，祖
J29nB235_p0401c30║師行不到。且道還有佛法也無？若言其有，節外生枝；
J29nB235_p0402a01║若言其無，抱贓叫屈。不滯有無，迥然獨露一句作麼
J29nB235_p0402a02║生道？」喝一喝，云：「兩岸金沙平湧出，水天別是一乾坤。」
J29nB235_p0402a03║解冬，上堂。僧問：「選佛場、解脫門，一切人如何出不得？」
J29nB235_p0402a04║師云：「腳下無力。」進云：「腳下得力時如何？」師云：「東西無
J29nB235_p0402a05║滯礙，南北得自由。」乃云：「大地山河盡起舞，共歡佳節
J29nB235_p0402a06║臨三五。」豎拂子，云：「然燈古佛放光明，拂子頭邊急薦
J29nB235_p0402a07║取。若薦取得，便見結時非結、解時非解，華發水流，遍
J29nB235_p0402a08║界光彩。」復以拂子打圓相，云：「且箇中出身一句作麼
J29nB235_p0402a09║生道？塗山雲共縉雲起，巴字水隨濮水流。」
J29nB235_p0402a10║蓮月禪師語錄卷第一