J29nB235_p0407c01║蓮月禪師語錄卷第三
J29nB235_p0407c02║門人明鐸錄
J29nB235_p0407c03║住江陵福昌山龍興禪寺
J29nB235_p0407c04║康熙己酉春師在柏子受請拈疏示眾云此是江陵
J29nB235_p0407c05║邑侯唐護法縉紳靜庵高護法幻幻居士黃護法先
J29nB235_p0407c06║從文字中早露出世尊不說說迦葉不聞聞拈華微
J29nB235_p0407c07║笑之旨若不承言不滯句卻請維那宣過。
J29nB235_p0407c08║陞座拈香祝聖畢乃云柏子初住持福昌請結夏彼
J29nB235_p0407c09║間與此間何取復何捨不隔一毫端豈拘兩保社誰
J29nB235_p0407c10║同動止機敕點飛龍馬且出格家風作麼生互展隨
J29nB235_p0407c11║身箇蒺藜東打又西打下座。
J29nB235_p0407c12║入院三門云這箇門庭風雲曾聚會龍象曾奔騰時
J29nB235_p0407c13║代雖久標格猶存山僧今日重開闢不惟光前啟後
J29nB235_p0407c14║且貴諸人得入以拄杖畫一畫云千聖同歸一路行
J29nB235_p0407c15║佛殿木佛不度火金佛不度爐泥佛不度水即今禮
J29nB235_p0407c16║那箇佛以坐具摵一摵云無為真佛實在我身。
J29nB235_p0407c17║伽藍殿似婉似狠露頭露面佛法流通威力顯現插
J29nB235_p0407c18║香云今朝供養別無多鼻孔中燒香一片。
J29nB235_p0407c19║祖師殿先聖後聖提挈綱宗千古萬古景仰真風喝
J29nB235_p0407c20║一喝云當年面目分明在烜赫威光宇宙中。
J29nB235_p0407c21║方丈卓拄杖云據如是室行如是令任他伎倆千般
J29nB235_p0407c22║都盧痛與一頓莫道老僧太煞孤峻。
J29nB235_p0407c23║指法座云須彌燈王如來已為諸人現身說法了也
J29nB235_p0407c24║還見麼行藏雖已露著眼更須高遂陞拈香云此瓣
J29nB235_p0407c25║香天生奇種品類莫齊恭為祝嚴。
J29nB235_p0407c26║今上皇帝萬歲萬歲萬萬歲伏願草木禽魚共樂高
J29nB235_p0407c27║天化日閭閻樵牧同歌甘雨和風此瓣香根在山林
J29nB235_p0407c28║之深材中廊廟之選奉為滿朝勳貴本郡尊官縉紳
J29nB235_p0407c29║文學伏願鹽梅鼎鼐和羹重詩禮桑麻勸俗淳此瓣
J29nB235_p0407c30║香染淨不二廢興不磨奉為現前居士東巖宗公伏
J29nB235_p0408a01║願祖燈仍遞燄佛日更高懸此瓣香始從地頭撥草
J29nB235_p0408a02║瞻風東覷捕西覷捕一朝勘破兩手分付得來久矣
J29nB235_p0408a03║收在破布袋中欲隱彌露此是第五回拈出供養雙
J29nB235_p0408a04║桂堂上破山先師用酬法乳之恩伏願萬竹出林枝
J29nB235_p0408a05║枝堅高節遍地發幹葉葉引清風乃斂衣趺坐維那
J29nB235_p0408a06║白椎云法筵龍象眾當觀第一義師云舉揚宗旨振
J29nB235_p0408a07║叢林佛祖風規貫古今今日楗椎重一擊還從鬧市
J29nB235_p0408a08║覓知音眾中莫有知音者麼請出相見僧問古福昌
J29nB235_p0408a09║與今福昌鼻孔是同是別師震威一喝進云古今一
J29nB235_p0408a10║家風也師又喝一喝進云今日賓主歷然分師云龍
J29nB235_p0408a11║蛇易辨衲子難瞞進云謝師答話師云切莫承虛接
J29nB235_p0408a12║響僧問祖剎重興時如何師云秖要兒孫箇箇超群
J29nB235_p0408a13║出類進云一任獅子兒哮吼去也師云也要爪牙備
J29nB235_p0408a14║始得僧禮拜師乃拈起拄杖云五葉開敷風雨晦明
J29nB235_p0408a15║不變喝一喝云一音演唱山林城市同聞聲響游揚
J29nB235_p0408a16║通微塵剎以無間芳華掩映歷百千年而轉新今日
J29nB235_p0408a17║本郡縉紳眾護法請山僧於此久弛叢社力振古風
J29nB235_p0408a18║且祖令重行一句作麼生道乃橫按拄杖喝一喝云
J29nB235_p0408a19║大地山河皆起舞石頭瓦礫盡生光復舉本山第一
J29nB235_p0408a20║代善禪師上堂云盡乾坤大地微塵諸佛總在福昌
J29nB235_p0408a21║者裏以拄杖畫一畫云說佛說法拈云善老當年施
J29nB235_p0408a22║設門庭高大固是作家檢點將來大似倚墻靠壁退
J29nB235_p0408a23║己讓人今日不然若有諸佛到來各與三十棒只教
J29nB235_p0408a24║寒毛卓豎列在一邊立地聽法豈有開口分臨濟德
J29nB235_p0408a25║山也應結舌亡鋒自餘盡是望風斂衽且道新福昌
J29nB235_p0408a26║別有什麼長處良久云莫道從前多意氣他家曾蹋
J29nB235_p0408a27║上頭關拍禪床下座。
J29nB235_p0408a28║提督本省軍門李大護法護國守緣和尚同入山請
J29nB235_p0408a29║上堂僧問李和文遇石門一超直入張無盡參兜率
J29nB235_p0408a30║末後威光福昌今日旌旆臨筵未審和尚如何拈提
J29nB235_p0408b01║師云截斷兩頭超今越古進云一句迥然開祖胄雲
J29nB235_p0408b02║龍風虎定乾坤師云兵隨印轉將逐符行進云森羅
J29nB235_p0408b03║萬象咸稽首露柱燈籠共證盟師云也要頂門上具
J29nB235_p0408b04║眼乃云播揚佛祖宗乘應逢作者標顯人天牓樣須
J29nB235_p0408b05║待其人擔荷還憑有力進趨卻速成功如大英雄安
J29nB235_p0408b06║邦定國奮發勇猛禍亂立平威震一時名蓋天下今
J29nB235_p0408b07║此福昌舊院自唐時高平王延惟善禪師高豎法幢
J29nB235_p0408b08║詢信義端三師繼席四海趨風千餘年後世異事殊
J29nB235_p0408b09║漸成寥落豈知境界更新原有因緣時節印正乍來
J29nB235_p0408b10║住此行淺福薄豈可再振前賢大觀幸提臺李護法
J29nB235_p0408b11║指揮三楚帷幄荊南燕臺慈雲守緣和尚同時行道
J29nB235_p0408b12║斯郡大家共出隻手定祖席重開之局起古人未墜
J29nB235_p0408b13║之風且主賓互換彼此為人眼目畢竟在什麼處乃
J29nB235_p0408b14║豎拂子云寰中天子敕元貴閫外將軍令更嚴喝一
J29nB235_p0408b15║喝下座。
J29nB235_p0408b16║佛誕結制君之姚公發仁樊公闔郡居士請上堂僧
J29nB235_p0408b17║問如何是福昌境師云東鄰酒帘西舍華架進云如
J29nB235_p0408b18║何是境中人師云逢佛訶佛遇祖罵祖進云人境已
J29nB235_p0408b19║蒙師指示應時及節事如何師拈起棒云雲門大師
J29nB235_p0408b20║來也進云龍得水時添意氣虎逢山勢長威獰師打
J29nB235_p0408b21║云新月有圓夜人心無滿時乃云葡萄行嫋蔓楊柳
J29nB235_p0408b22║拂新枝瓢笠水雲客護生禁足時今乃浴佛之日眾
J29nB235_p0408b23║居士為大眾設結制齋大家在福昌這裏與釋迦老
J29nB235_p0408b24║子眉毛廝結行住坐臥一動一靜不離這裏若向這
J29nB235_p0408b25║裏著隻眼便見世尊當年也在這裏示現受生在這
J29nB235_p0408b26║裏周行七步在這裏指天指地在這裏稱惟吾獨尊
J29nB235_p0408b27║後雲門大師一棒打殺也是在這裏貴圖天下太平
J29nB235_p0408b28║正是古德道護生須是殺殺盡始安居大眾且道護
J29nB235_p0408b29║生的是殺生的是若殺的是不應言禁足安居若護
J29nB235_p0408b30║的是不應言殺盡始安居若定當得一任七縱八橫
J29nB235_p0408c01║全身超物外若定當不得直饒蠟人六月如冰大似
J29nB235_p0408c02║眼裏著一點塵福昌如此告報且道是什麼心行以
J29nB235_p0408c03║拄杖畫此○云若箇金剛圈最小蠟人跳出始為奇
J29nB235_p0408c04║說戒上堂奮志軌身棄俗兒君王父母必先辭戒為
J29nB235_p0408c05║根本勿輕易立定諸人成佛基是恁麼人聞恁麼說
J29nB235_p0408c06║發恁麼心受恁麼戒請出眾來時諸子向前作禮胡
J29nB235_p0408c07║跪合掌師撫尺云是事如是持便下座。
J29nB235_p0408c08║上堂舉福昌重善禪師因僧問如何是正法眼善云
J29nB235_p0408c09║夜觀乾象僧云意旨如何善云日裏看山師云正法
J29nB235_p0408c10║眼無處不照燭只因為物所遮未免對境麻眯善老
J29nB235_p0408c11║重重點出便見七通八達頌曰夜觀乾象日觀山一
J29nB235_p0408c12║段光明天地間剔起眉毛常獨露廓然照徹透重關
J29nB235_p0408c13║五日上堂今朝五月五景物隨風土競渡走槐龍跨
J29nB235_p0408c14║門騎艾虎絲桐騷客吟村社小兒舞堪笑衲僧家就
J29nB235_p0408c15║機打口鼓且道說甚麼普。
J29nB235_p0408c16║上堂當時重善禪師住此福昌破楹數間殘僧數輩
J29nB235_p0408c17║晨香夕燈至於說法如臨千眾闡化多年名喧宇宙
J29nB235_p0408c18║古今仰慕正上座住他者箇保社家風宛然不異惟
J29nB235_p0408c19║說法不能似他老婆心切但飯來與眾同喫飯茶來
J29nB235_p0408c20║與眾同喫茶乃至行住坐臥悉同起倒不曾與人說
J29nB235_p0408c21║箇甚麼且道有為人處無為人處乃以手摑口云彼
J29nB235_p0408c22║自無瘡勿傷之也。
J29nB235_p0408c23║解夏上堂圓覺為伽藍青山不曾買於中坐與行行
J29nB235_p0408c24║坐自端楷無禪道可參無識情可擺從前原未結今
J29nB235_p0408c25║日何須解結解兩無庸通身任瀟灑且道恁麼人畢
J29nB235_p0408c26║竟向甚麼處行履四海五湖中高聲唱欸乃。
J29nB235_p0408c27║住江陵鶴穴廣嗣禪院。
J29nB235_p0408c28║康熙八年八月十五日師在福昌受請入院至三門
J29nB235_p0408c29║云此門高廣龍象總收或入或出誰能不由為甚如
J29nB235_p0408c30║此以拄杖畫一畫云惟有這些子不可蹉過。
J29nB235_p0409a01║佛殿云把定時佛眼覷不見放開時且貴大家知乃
J29nB235_p0409a02║敷坐具云將此身心奉塵剎是則名為報佛恩。
J29nB235_p0409a03║據室手親眼親頓空四大誰為座船來陸來總與一
J29nB235_p0409a04║時生按過卓拄杖云朝打三千暮打八百一下下都
J29nB235_p0409a05║盧不錯。
J29nB235_p0409a06║正菴沈護法請開堂拈帖示眾云諸佛宗乘祖師心
J29nB235_p0409a07║印盡從箇裏流出眾護法文章錦繡亦從箇裏拈來
J29nB235_p0409a08║言中有響句裏呈機人天眾前豈可囊藏被蓋卻請
J29nB235_p0409a09║維那對眾宣讀。
J29nB235_p0409a10║指法座云大而無外高而無尚百千法門一音演唱
J29nB235_p0409a11║喝一喝遂陞拈香云此一瓣香追唐虞而修德越聲
J29nB235_p0409a12║色以化民端為祝嚴。
J29nB235_p0409a13║今上皇帝聖躬萬歲萬歲萬萬歲伏願鼓腹謳歌擊
J29nB235_p0409a14║壤之風再見垂衣端拱如天之頌重聞此瓣香煙霞
J29nB235_p0409a15║充其性文物發其光奉為滿朝勳貴本郡尊官縉紳
J29nB235_p0409a16║沈護法伏願化行俗美郊關靖雨足風清社稷安此
J29nB235_p0409a17║瓣香飽霜飽雪非木非煙此是第六回拈出供養雙
J29nB235_p0409a18║桂堂上破山先師用酬法乳之恩伏願指衣裏珠生
J29nB235_p0409a19║生痛棒如雨揭頂門眼世世熱喝如雷乃就座維那
J29nB235_p0409a20║白椎云法筵龍象眾當觀第一義師云萬頃茫茫接
J29nB235_p0409a21║五湖日高風細放舟徐絲綸百尺拋香餌欲釣驚人
J29nB235_p0409a22║浪裏魚以拂子作釣勢云若向這裏吞吐得一任擎
J29nB235_p0409a23║頭戴角一任攫霧拏雲有麼有麼僧問透網金鱗不
J29nB235_p0409a24║吞鉤線如何釣得師云還遭點頞也無進云風雲同
J29nB235_p0409a25║際會不怕龍門高師橫按拄杖云試𨁝跳看僧喝一
J29nB235_p0409a26║喝舞坐具便出師云龍門雖未過𨁝跳勢頗強問法
J29nB235_p0409a27║幢高豎宗風大振還有佛法相傳也無師云高聲問
J29nB235_p0409a28║來進云椎鐘擊鼓遍告四方豈為虛設師打一棒云
J29nB235_p0409a29║正要闍黎據實傳問達磨西來直指人心見性成佛
J29nB235_p0409a30║和尚今日將何示人師驀頭打云山僧又是恁麼進
J29nB235_p0409b01║云鶴穴從今闢荊南第一基師卓拄杖云直須步步
J29nB235_p0409b02║踏著問金雞一唱磚鏡分明今可重拈出也無師便
J29nB235_p0409b03║以拄杖畫一圓相進云驪龍頷下珠光輝滿大地師
J29nB235_p0409b04║云照破闍黎面門問選佛場開即不問海印發光意
J29nB235_p0409b05║若何師云大地分明絕纖塵進云恩大難酬師打一
J29nB235_p0409b06║棒僧喝一喝歸位師亦喝一喝乃云格外明宗風吼
J29nB235_p0409b07║山川益壯境中會意霜寒天地彌清攪長河為酥酪
J29nB235_p0409b08║過量恢張變大地作黃金破塵展拓有時將丈六金
J29nB235_p0409b09║身作一莖艸用有時拈一莖艸作丈六金身用雖然
J29nB235_p0409b10║如是建立門庭不無有此施設廣嗣者裏曲水平沙
J29nB235_p0409b11║波光蕩漾孤村鬧市樹影扶疏雖是一一現成要且
J29nB235_p0409b12║不得作境會既不作境會畢竟作麼生會乃豎拄杖
J29nB235_p0409b13║喝一喝云萬象森羅非外物當陽印定渾無殊復舉
J29nB235_p0409b14║寶壽開堂三聖推出一僧壽便打三聖云與麼為人
J29nB235_p0409b15║不惟瞎卻者僧眼瞎卻鎮州一城人眼去在壽便歸
J29nB235_p0409b16║方丈拈云三聖埋兵挑鬥驅得此僧赤身挨白刃寶
J29nB235_p0409b17║壽鎗旗已展不可復收只得露些鋒鋩雖然各有謀
J29nB235_p0409b18║略惜乎令行一半若是廣嗣棒折也不放伊在何故
J29nB235_p0409b19║有意氣時添意氣不風流處也風流乃連卓拄杖連
J29nB235_p0409b20║喝數喝維那白椎云諦觀法王法法王法如是下座。
J29nB235_p0409b21║鄧信之王晉錫二居士成普賢大士相開光請上堂
J29nB235_p0409b22║驀呈拄杖云見麼普賢大士與文殊觀音即今同在
J29nB235_p0409b23║山僧拄杖頭上放大光明出廣長舌為鄧王二居士
J29nB235_p0409b24║說種種智慧種種解脫種種莊嚴種種行願中有一
J29nB235_p0409b25║句會歸不二法門且道是那一句卓拄杖云是法住
J29nB235_p0409b26║法位世間相常住喝一喝下座。
J29nB235_p0409b27║朗之張居士請上堂一切水月一月所攝財法二施
J29nB235_p0409b28║等無差別今日張公同眾居士來菴中飯眾請山僧
J29nB235_p0409b29║為眾說法有則因緣未免因齋慶讚箇箇令得飽參
J29nB235_p0409b30║舉靈山女子入定話畢云此則公案若是擔板漢未
J29nB235_p0409c01║窺大全之旨處處滲漏卒討頭不著必須明眼宗匠
J29nB235_p0409c02║方能透頂透底我天童密雲師翁上堂舉此示眾云
J29nB235_p0409c03║有利無利不離行市放過一著落在第二師云據這
J29nB235_p0409c04║老漢說話秖要會得女子定便會得世尊說話便會
J29nB235_p0409c05║得罔明文殊二大士用處不肖兒孫向矢上加尖堆
J29nB235_p0409c06║裏添土去也文殊是七佛之師為甚出不得女子定
J29nB235_p0409c07║遇賤則貴罔明初地菩薩為甚出得女子定遇貴則
J29nB235_p0409c08║賤還會麼行市雖同隨時改變拍禪床下座。
J29nB235_p0409c09║佛成道日文美楊居士請上堂僧問未離兜率已降
J29nB235_p0409c10║皇宮未出母胎度人已畢是已成佛耶是未成佛耶
J29nB235_p0409c11║師云兩處看分明進云因甚在雪山又睹明星悟道
J29nB235_p0409c12║師云正要你檢點進云也要和尚相委師便打僧便
J29nB235_p0409c13║喝師又打僧云真金若不重重鍛焉得光華徹底鮮
J29nB235_p0409c14║師云閒言語進云大眾證盟師云倚墻靠壁漢問當
J29nB235_p0409c15║日明星現雪山即今落在什麼處師打一棒云在什
J29nB235_p0409c16║麼處進云謝師答話師云速領取僧喝一喝師又打
J29nB235_p0409c17║僧禮拜乃云年年臘月八講讚嘆奇哉秖為明星現
J29nB235_p0409c18║瞎驢長禍胎大眾還知麼昨夜釋迦老子覷破天上
J29nB235_p0409c19║一點明星天上明星照破釋迦老子面孔今日供佛
J29nB235_p0409c20║飯僧楊居士已在睹明星時同成佛了也現前大眾
J29nB235_p0409c21║盡大地人總在睹明星時同成佛了也當年釋迦老
J29nB235_p0409c22║子恁麼見得透走出雪山即以這一點明星照定世
J29nB235_p0409c23║間人面目觀法先後次第建立無邊行門談經三百
J29nB235_p0409c24║餘會說法四十九年成一代時教正眼看來大似一
J29nB235_p0409c25║翳在眼空花亂墜山僧恁麼批判還有為釋迦老子
J29nB235_p0409c26║出氣者麼如有卻與他同一鼻孔如無徒讓廣嗣舌
J29nB235_p0409c27║頭咄且道諸人眼睛在什麼處以拄杖指云明星一
J29nB235_p0409c28║點今猶在照破面門待幾時拍膝下座。
J29nB235_p0409c29║省我馬居士請上堂僧問當門按劍魔佛齊揮頂𩕳
J29nB235_p0409c30║具眼群機洞照抹過上頭關人來和尚作麼生管帶
J29nB235_p0410a01║師云還我劍來僧震威一喝師打一棒進云舉頭天
J29nB235_p0410a02║外無知己今日相逢始作家師云也是雪上加霜問
J29nB235_p0410a03║若人識得心大地無寸土三世諸佛歷代祖師即今
J29nB235_p0410a04║在甚麼處安身師云在山僧拄杖頭上七縱八橫進
J29nB235_p0410a05║云雲門扇子𨁝跳上三十三天築著帝釋鼻孔今日
J29nB235_p0410a06║知他落處師云識取你的鼻孔進云處處綠楊堪繫
J29nB235_p0410a07║馬家家有路透長安師打一棒云穿卻了也乃云馬
J29nB235_p0410a08║居士數年念佛志欲見佛是伊未見若一見佛滿面
J29nB235_p0410a09║羞慚昔有城東老母與佛同生一處一生不欲見佛
J29nB235_p0410a10║或時遇佛即以兩手掩面十指皆佛無處回避此居
J29nB235_p0410a11║士生不與佛同時亦不與佛同處遍欲見佛無處瞻
J29nB235_p0410a12║仰不欲見佛的固是丈夫意氣急欲見佛的亦非流
J29nB235_p0410a13║俗心情卻有一處可容著眼豎拂子云楊廣駱駝無
J29nB235_p0410a14║覓處夜來足跡在松陰擲拂子下座。
J29nB235_p0410a15║歲旦值雪鳳宇張居士請上堂問佛祖宗乘即不問
J29nB235_p0410a16║今朝覿面事如何師云滿眼滿耳進云盡是本地風
J29nB235_p0410a17║光師云卻道得一半僧便喝師亦喝一喝乃云梅花
J29nB235_p0410a18║雪裏初開次風物可人多韻致明教對機曾有言張
J29nB235_p0410a19║公喫酒李公醉敢問大眾既是張公喫酒因甚李公
J29nB235_p0410a20║卻醉眾中若有會得古人格外說話為張檀越傍通
J29nB235_p0410a21║此事共知今日楚水巴山處處呈瑞風日煙雲同一
J29nB235_p0410a22║天地慶無不宜時節已至滿眼春光皆諳所自眾既
J29nB235_p0410a23║吝慈山僧與伊打箇鄉談一賀新年一酬請意乃以
J29nB235_p0410a24║拄杖畫此○○○操蜀音云一箇一箇又一箇復云
J29nB235_p0410a25║會麼元日相逢故里人杖頭新寫三巴字下座。
J29nB235_p0410a26║解冬上堂以拄杖畫圓相云九十日來大家在者裏
J29nB235_p0410a27║跳金剛圈吞栗棘蓬雖然伎倆多般總是一場敗闕
J29nB235_p0410a28║其中羅籠不住呼喚不回的拂袖不顧若是聽人處
J29nB235_p0410a29║分廣嗣為伊出隻手去也復以拄杖劃破圓相喝一
J29nB235_p0410a30║喝云獅子窟中獅子兒當陽放出任哮吼。
J29nB235_p0410b01║小參
J29nB235_p0410b02║小參僧問佛未出世祖未西來者箇消息在什麼處
J29nB235_p0410b03║師云逼塞滿虛空進云作麼生搆取師云築著磕著
J29nB235_p0410b04║乃云拈華微笑刺腦入膠盆斷臂安心泥裏洗土塊
J29nB235_p0410b05║更若棒喝交馳主賓互換言論往來閒門破戶總是
J29nB235_p0410b06║無計較中成計較無途轍中成途轍不見道三世諸
J29nB235_p0410b07║佛法界眾生盡是摩訶般若光光未發時尚無佛無
J29nB235_p0410b08║眾生消息正當恁麼時如何委悉乃以拄杖畫此⊕
J29nB235_p0410b09║云一把綠絲收不得和風搭在玉欄干。
J29nB235_p0410b10║法顯趙居士生辰請小參師云父母非所親誰是最
J29nB235_p0410b11║親者喝一喝云穿過髑髏時全身已露也大眾還識
J29nB235_p0410b12║此人麼此人寒暑不能遷生死不能移能促一劫為
J29nB235_p0410b13║一日能延一日為一劫改禾莖為粟柄易短壽作長
J29nB235_p0410b14║年不是神通妙用亦非法爾如然且道他憑箇什麼
J29nB235_p0410b15║有如是作用若猶未委更聽一則爛葛藤昔龐居士
J29nB235_p0410b16║道有男不婚有女不嫁大家團圞頭共說無生話今
J29nB235_p0410b17║日法顯居士初度之辰入山飯僧舉家學道雖不能
J29nB235_p0410b18║如古人行徑亦欲彷彿其家風也要說幾句無生話
J29nB235_p0410b19║奈乎舌頭猶未拖地特借山僧拄杖子出口氣且道
J29nB235_p0410b20║與他說箇什麼方是無生話驀拈拄杖打圓相云萬
J29nB235_p0410b21║點青山常不動一谿淥水古今流。
J29nB235_p0410b22║小參師坐次僧作禮云請師親切便道師云階前怪
J29nB235_p0410b23║石點頭笑進云只道得一半師云汝道得麼進云雪
J29nB235_p0410b24║上加霜師云有甚麼交涉乃云大方手眼不涉𦆆纖
J29nB235_p0410b25║格外徽猷本無窠臼舉一明三當下知歸眨上眉毛
J29nB235_p0410b26║早已蹉過豈不見僧問香林如何是衲衣下事林云
J29nB235_p0410b27║臘月火燒山拈云壁立萬仞不落情解橫身為物超
J29nB235_p0410b28║邁古今若於此中領略得出可以攪長河為酥酪變
J29nB235_p0410b29║大地作黃金若未徹頭瞬目白雲千萬里漫將機境
J29nB235_p0410b30║話疏親。
J29nB235_p0410c01║湘水呂將軍為圓彩薙髮請小參披甲整戈口吞佛
J29nB235_p0410c02║祖拘弓折箭眼蓋乾坤拈卻炙脂帽子脫卻鶻臭布
J29nB235_p0410c03║衫直下休歇將去可作一員無事道人今日是呂護
J29nB235_p0410c04║法設齋披剃者僧欲山僧舉揚第一義諦發明生死
J29nB235_p0410c05║關頭山僧亦不如何若何只得與伊一刀兩段乃高
J29nB235_p0410c06║聲喝云出群須是英靈漢敵勝還他獅子兒。
J29nB235_p0410c07║為發真禪人披剃小參金刀薙髮若為論截斷世間
J29nB235_p0410c08║生死根從此古今成榜樣心燈慧命續兒孫從上老
J29nB235_p0410c09║古錐向塵勞中開解脫門正欲人直下出三界之家
J29nB235_p0410c10║坐斷乾坤頓入無為之地還會得麼乃拈起袈裟云
J29nB235_p0410c11║且向衣線下薦取喝一喝。
J29nB235_p0410c12║小參入此門來莫存知解知解若存漆桶不快一朝
J29nB235_p0410c13║打破大好境界且道是什麼境界以拂子擊禪床云
J29nB235_p0410c14║大地平沉虛空粉碎復舉安禪師破句讀楞嚴經因
J29nB235_p0410c15║緣師云者漢撈蜆摸蝦忽然撞過龍門是汝諸人還
J29nB235_p0410c16║曾恁麼一回也無若未恁麼莫將閒學解埋沒祖師
J29nB235_p0410c17║心喝一喝。
J29nB235_p0410c18║師過牂牁郡桃源山房眾請小參師云滿城旗鼓畫
J29nB235_p0410c19║角刁斗犬吠驢鳴馬嘶象吼七縱八橫佛法大有何
J29nB235_p0410c20║待山僧更揚家醜雖然如是十字街頭鬧浩浩孤峰
J29nB235_p0410c21║頂上峭巍巍總不涉二途清淨法身在什麼處卓拄
J29nB235_p0410c22║杖云雨打梨華蛺蝶飛風吹柳絮毛毬走。
J29nB235_p0410c23║起七小參玄沙不度嶺保福不度河豈有一七二七
J29nB235_p0410c24║之工趙州八十載長慶七蒲團又豈止一七二七之
J29nB235_p0410c25║工看者一隊老古錐一等是神通妙用一等是田地
J29nB235_p0410c26║穩密而今者裏不循舊轍特地建長期長期立短限
J29nB235_p0410c27║猛力追尋拶到羅紋結角處萬緣寢息六窗幽閒根
J29nB235_p0410c28║塵不偶疑悟相通且道猢猻伎倆盡時還有轉身處
J29nB235_p0410c29║也無喝一喝云傲寒骨力勝霜雪贏得梅華獨早開
J29nB235_p0410c30║浴佛小參舉世尊初生因緣拈云釋迦老子開闢封
J29nB235_p0411a01║疆雲門大師戡定乾坤雖然彼此汗馬功高爭奈至
J29nB235_p0411a02║今干戈不息檢點將來總是一隊郎當漢敗闕不少
J29nB235_p0411a03║山僧與麼告報眾中還有為他雪屈者麼如無山僧
J29nB235_p0411a04║只得自澆一杓惡水去也震威喝一喝下座。
J29nB235_p0411a05║遵義兵憲薛護法火葬萬骨請小參瘴雲淨盡日月
J29nB235_p0411a06║重輝華雨飛颺乾坤生色大人境界大人作用今日
J29nB235_p0411a07║薛大護法就宦海中高建法幢請山僧激揚箇事為
J29nB235_p0411a08║迷途津梁驀拈拄杖卓一卓云山僧適纔相席打令
J29nB235_p0411a09║驚起依草附木精靈跳在拄杖頭上打箇筋斗共說
J29nB235_p0411a10║兩句無生話去也試問諸人且道是那兩句聻喝一
J29nB235_p0411a11║喝云百骸俱潰散一物鎮長靈復舉世尊因耆婆善
J29nB235_p0411a12║別音響至一塚間乃敲一髑髏問曰此生何處耆婆
J29nB235_p0411a13║曰此生人道又敲一髑髏問曰此生何處曰此生天
J29nB235_p0411a14║道又敲一髑髏問曰此生何處耆婆罔知生處拈曰
J29nB235_p0411a15║世尊旁敲正打言中有響耆婆隨邪逐惡不是知音
J29nB235_p0411a16║未免當頭蹉過爭似者裏一坑埋卻不惟出他古人
J29nB235_p0411a17║一頭地抑不使承虛接響之流鑽龜打瓦雖然如是
J29nB235_p0411a18║髑髏今日如山嶽畢竟生何處乃以拄杖打圓相云
J29nB235_p0411a19║烈火燄中同鍛煉紅塵堆裏白蓮開。
J29nB235_p0411a20║晚參
J29nB235_p0411a21║結制晚參明日結制有五則事雖是杜撰也要預先
J29nB235_p0411a22║議定第一則二時粥飯各人飽餐不可徒自忍饑第
J29nB235_p0411a23║二則經行處須看腳下不可平地喫交第三則禪床
J29nB235_p0411a24║上坐直須惺惺不可開眼寱語第四則鐘板鳴時宜
J29nB235_p0411a25║將眼聽不可被聲塵牽引第五則卒然不能說因數
J29nB235_p0411a26║日安眾困倦今夜雖不說亦不待制期滿稍暇即與
J29nB235_p0411a27║諸兄弟一齊說破珍重珍重。
J29nB235_p0411a28║除夕晚參北禪分歲皮招官府勾追東村燒錢酒醉
J29nB235_p0411a29║鬼神迷亂雖然赤心為人不知翻成分外何似柏子
J29nB235_p0411a30║者裏隨分隨時隨家豐儉燒幾片香喫幾杯茶與眾
J29nB235_p0411b01║兄弟東話西話拈古頌古乃至稱性談笑亦復不知
J29nB235_p0411b02║何者為定何者為亂何者為靜何者為鬧舉足下足
J29nB235_p0411b03║皆是解脫道場一出一入總成遊戲三昧所以道欲
J29nB235_p0411b04║識佛性義當觀時節因緣時節若至其理自彰今夜
J29nB235_p0411b05║年窮歲盡時節且道如何是自彰的理聻良久云挑
J29nB235_p0411b06║燈坐久無寒氣知有春風入夜來。
J29nB235_p0411b07║晚參師云結制半月矣汝等做工夫不可因循急須
J29nB235_p0411b08║覓箇出身之路老僧數次落堂勉勵諄諄只要汝等
J29nB235_p0411b09║在一機一境上發大疑情討箇分曉若只念死話頭
J29nB235_p0411b10║有何益也上古原無看話頭之說皆是隨緣理會遇
J29nB235_p0411b11║境生疑在宋時大慧禪師教人看觸背關頭省悟者
J29nB235_p0411b12║甚多近來影響之流不求真悟不起真疑一動一靜
J29nB235_p0411b13║尚被聲色所牽不能自作主宰殊不知必要大死一
J29nB235_p0411b14║回行不知行坐不知坐見盡情忘自有轉變處古人
J29nB235_p0411b15║云不怕活不得只怕死不得果然絕後再甦佛也不
J29nB235_p0411b16║奈汝何阿誰欺得汝若只聽人說黃檗禪師有云多
J29nB235_p0411b17║與兒酥餅消與不消都不管他濟得甚麼事聽取一
J29nB235_p0411b18║偈一句話頭可力參經行坐臥渾如憨忽然豆爆冷
J29nB235_p0411b19║灰裏不用從頭說再三。
J29nB235_p0411b20║晚參大凡學道人見諦不圓只為識情未透皆是六
J29nB235_p0411b21║根六塵牽引之過患所以業識茫茫無本可據諸兄
J29nB235_p0411b22║弟同在此處一七二七剋期取證晝夜精勤不是徒
J29nB235_p0411b23║為勞苦正要做到身心疲困如癡如憨眼不欲視耳
J29nB235_p0411b24║不欲聽口不欲言意不欲思六根不行六塵不對如
J29nB235_p0411b25║有氣的死人只是胸中一點疑情不散忽然打失眼
J29nB235_p0411b26║睛則本有光明自然現前便不受他人舌頭瞞也如
J29nB235_p0411b27║中邑獼猴六窗俱喚俱應譬喻分明未是極則不得
J29nB235_p0411b28║仰山一拶何有中邑也而今道流不得到古人田地
J29nB235_p0411b29║只為獼猴不曾睡著耳諸兄弟且道獼猴睡著了又
J29nB235_p0411b30║作麼生相見速道速道。
J29nB235_p0411c01║除夕晚參僧問一年挨到今日請和尚說歲除佛法
J29nB235_p0411c02║師云爆竹一聲驚兩耳進云寸步不移如何得到新
J29nB235_p0411c03║年去師云今夜亦非是舊年進云某甲不然師云你
J29nB235_p0411c04║作麼生進云鳥啼新歲景華發舊年春師云莫道有
J29nB235_p0411c05║新舊好乃云古人學道行住坐臥將生死二字貼在
J29nB235_p0411c06║頞頭上晝三夜三如喪考妣不敢一時暫生放逸常
J29nB235_p0411c07║恐臘月三十日到來手忙腳亂務在預前打折明白
J29nB235_p0411c08║然後放下此先賢操履誠切如斯近來諸方都在此
J29nB235_p0411c09║日放假恣意談笑猜枚舉令羯鼓催華歌詠辭曲種
J29nB235_p0411c10║種喧譁靡所不至此箇風景在我蜀中本所未見聞
J29nB235_p0411c11║者亦稀山僧今夜未免隨鄉入俗與諸兄弟作箇放
J29nB235_p0411c12║假的起倒乃拈起拂子左右亂揮踴身作舞高聲喝
J29nB235_p0411c13║云縱橫𨁝跳弄獅子者箇漫同戲具看。
J29nB235_p0411c14║夜話學道人須立大志既以參禪為事當以徹悟為
J29nB235_p0411c15║主不可同流俗阿師隨緣混過或在人口角邊或在
J29nB235_p0411c16║冊子上拾得一句兩句套頭語自瞞瞞人正是依他
J29nB235_p0411c17║作解塞自悟門尋常也一般到明眼人前卻去不得
J29nB235_p0411c18║得非自誤一生耶不如乘色力強健猛著精彩踏實
J29nB235_p0411c19║做一場未有入路者急須尋箇入路既有入路者急
J29nB235_p0411c20║須求箇進步你莫道無入路十字任縱橫你莫道無
J29nB235_p0411c21║進步一層深一層要先從一頭打徹不可兩頭三面
J29nB235_p0411c22║七不成八不就反說佛法不靈亦不論參學早遲亦
J29nB235_p0411c23║不分根器利鈍只要各人用心實落立志久長自有
J29nB235_p0411c24║一番境界自有一段作用如香巖擊竹靈雲見桃華
J29nB235_p0411c25║布毛酒樓之類皆是平日用力真切方纔一旦觸發
J29nB235_p0411c26║諸兄弟亦當如古人恁麼一回就要看女子出定話
J29nB235_p0411c27║亦何難哉只不可在出得出不得上用意識卜度要
J29nB235_p0411c28║看世尊是何心行女子是何境界文殊是何神力罔
J29nB235_p0411c29║明是何手眼一一看明白方知他一夥用處老僧舉
J29nB235_p0411c30║此亦是驗諸兄弟工夫所得何如一處有疑處處有
J29nB235_p0412a01║疑一處不疑處處不疑儻真到不疑之地自然羅籠
J29nB235_p0412a02║不肯住呼喚不回頭雖然如是萬里無片雲青天猶
J29nB235_p0412a03║好喫棒時寒勿勞久立。
J29nB235_p0412a04║夜話師云夜坐喫茶因事說話乃考諸人見諦何如
J29nB235_p0412a05║進步何如非虛設也山僧一向展轉多說縱說到驢
J29nB235_p0412a06║年有何交涉必要諸人自己著力一番將古人未透
J29nB235_p0412a07║關頭一一勘破方識得人好惡昔有座主就華嚴講
J29nB235_p0412a08║請翠巖齋巖云我有一問座主若道得即喫齋乃拈
J29nB235_p0412a09║胡餅問云還具法身否座主云具法身巖云喫餅是
J29nB235_p0412a10║喫法身也座主不能對今請大眾代古人轉一語看
J29nB235_p0412a11║若轉得一語相應便合受人天供養若轉不得終是
J29nB235_p0412a12║受欺謾何故當機無力能吞吐一餅長教礙殺人。
J29nB235_p0412a13║考工晚參師云欲明大事須是鐵漢不顧危亡方能
J29nB235_p0412a14║成辦汝等工夫做不上者無他蓋為自己看得輕劣
J29nB235_p0412a15║視從上先聖太高遠不敢望其項背便生怯弱志向
J29nB235_p0412a16║未決口雖說為生死其實不曾把作一件事做甘自
J29nB235_p0412a17║因循隨群逐隊空過日子坐香時胡思亂想一上不
J29nB235_p0412a18║坐香時遂被境緣牽去說張說李論是論非較長較
J29nB235_p0412a19║短及至問著時轉不得身吐不得氣不肯自疑卻要
J29nB235_p0412a20║人說破可憐生如此見解參到驢年也沒交涉胡不
J29nB235_p0412a21║看南嶽參六祖祖問何處來曰嵩嶽來祖曰什麼物
J29nB235_p0412a22║恁麼來曰說似一物即不中祖曰只此不染汙諸佛
J29nB235_p0412a23║之所護念又臨濟在黃檗三年睦州首座教令問話
J29nB235_p0412a24║三度被打後到大愚處點破遂有當仁不讓之作如
J29nB235_p0412a25║今者裏也不管你問得話問不得話轉得語轉不得
J29nB235_p0412a26║語久參初學都不可坐在無事甲裏只要將一箇過
J29nB235_p0412a27║不得的關頭橫於胸中自恨自逼勿論遲速以徹為
J29nB235_p0412a28║期生死二字急切工夫自然得力昏散二魔無由而
J29nB235_p0412a29║侵誠能恁麼做去一朝打失眼睛佛也不奈你何又
J29nB235_p0412a30║有阿誰瞞得你時寒勿勞久立。
J29nB235_p0412b01║晚參三八普說老婆心切五日一參看孔著楔重重
J29nB235_p0412b02║拈提種種施設無非發明各人己躬下事頭頭上徹
J29nB235_p0412b03║然而此事不是在你意識邊卜度得的不是向人口
J29nB235_p0412b04║角上推尋得的所以道昭昭於心目之問而相不可
J29nB235_p0412b05║睹晃晃於色塵之內而理不可分者些不倒斷處直
J29nB235_p0412b06║須在日用尋常四威儀中著隻眼勘得破始有相應
J29nB235_p0412b07║分近來有等義學阿師說心說性說理說事只在古
J29nB235_p0412b08║人言句上倚陰博陽露布許多錦繡文章將謂是他
J29nB235_p0412b09║過人處東印不敢教壞人家男女凡有來者一味痛
J29nB235_p0412b10║與棒熱與喝直下令人無回避處何故如此任大也
J29nB235_p0412b11║須從地起更高爭奈有天何。
J29nB235_p0412b12║晚參學道先須有悟由猶如爭鬥快龍舟雖然舊閣
J29nB235_p0412b13║閒田地一度贏來方始休邇來學道人甚多不得一
J29nB235_p0412b14║度贏者不信有悟由故也後保壽在前保壽作街坊
J29nB235_p0412b15║令看父母未生前本來面目久不省一日街頭遇有
J29nB235_p0412b16║二人廝打傍有一人急勸云你得恁麼無面目壽遂
J29nB235_p0412b17║大悟歸白前保壽遂為印可茶陵郁山主遇廬山化
J29nB235_p0412b18║士說箇噁字疑之既久後騎驢過橋喫攧噁一聲便
J29nB235_p0412b19║曰我有明珠一顆久被諸塵封鎖今朝塵淨光生照
J29nB235_p0412b20║見山河萬朵如酒樓聞艷詞靈雲見桃華香巖擊竹
J29nB235_p0412b21║皆是日嘗用心到激切處忽然觸發此古人悟入之
J29nB235_p0412b22║由也汝等晝三夜三一期將畢室中每每勘驗罕有
J29nB235_p0412b23║愜其意者究其根源只為此事無形段無理路雖看
J29nB235_p0412b24║古人言句真疑不起於是恍恍惚惚左不得右不得
J29nB235_p0412b25║進不得退不得未幾便打退鼓自誤一生殊不知正
J29nB235_p0412b26║是好時節往往蹉過了若不換步移身念茲在茲不
J29nB235_p0412b27║怕甕中走卻鱉。
J29nB235_p0412b28║除夜晚參師云年窮歲盡時佛法天然有海底金烏
J29nB235_p0412b29║飛雲間玉兔走風光舊與新夜夜雞鳴丑公案既現
J29nB235_p0412b30║成道時唯信口且信口一句作麼生道以手畫一畫
J29nB235_p0412c01║云大盡三十日小盡二十九。
J29nB235_p0412c02║示眾
J29nB235_p0412c03║雙桂破山老和尚送法衣至師上堂拈起示眾云賣
J29nB235_p0412c04║破沙盆已十年每將家醜露人前鏡中照影通身現
J29nB235_p0412c05║錦上鋪華滿座妍龍布雲時旋得水驥追風裏忽加
J29nB235_p0412c06║鞭遙從庚嶺拈來授痛為兒孫啟正傳。
J29nB235_p0412c07║　　　（門人性容發海真祐同刊第三卷
J29nB235_p0412c08║　　　　　　　　玉泉道人張國賢識）
J29nB235_p0412c09║
J29nB235_p0412c10║蓮月禪師語錄卷第三