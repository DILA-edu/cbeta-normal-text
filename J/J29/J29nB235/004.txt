J29nB235_p0413a01║蓮月禪師語錄卷第四
J29nB235_p0413a02║侍者道束錄
J29nB235_p0413a03║拈古
J29nB235_p0413a04║舉：「世尊陞座，文殊白椎，世尊便下座。」拈云：「人多向白
J29nB235_p0413a05║椎處討巴鼻，殊不知世尊陞座早已話墮了也。文殊
J29nB235_p0413a06║秖是據款結案，還見麼？機前領旨，格外明宗，方不失
J29nB235_p0413a07║衲僧眼目。」
J29nB235_p0413a08║舉：「外道問佛：『不問有言，不問無言。』世尊良久，外道禮
J29nB235_p0413a09║拜讚嘆云：『世尊大慈大悲，開我迷雲，令我得入。』外道
J29nB235_p0413a10║去後，阿難問佛：『外道有何所證，而言得入？』世尊云：『如
J29nB235_p0413a11║世良馬，見鞭影而行。』」拈云：「世尊深辨來風，外道善知
J29nB235_p0413a12║去路，雖是啐啄之機，大似當面瞞人。因甚阿難卻瞞
J29nB235_p0413a13║不得？復有一番起倒，也是傍觀者親。」
J29nB235_p0413a14║舉：「世尊於一處安居，至自恣日，文殊倏來。迦葉問文
J29nB235_p0413a15║殊：『何處安居？』文殊云：『今夏三處安居。』迦葉於是集眾，
J29nB235_p0413a16║白槌欲擯文殊。即見無量世界，一一界中有一一佛、
J29nB235_p0413a17║一一文殊、一一迦葉白槌欲擯文殊。世尊謂迦葉云：
J29nB235_p0413a18║『汝今欲擯那箇文殊？』迦葉茫然。」拈云：「前三三，後三三，
J29nB235_p0413a19║換卻迦葉眼睛。殊不知，一有多種，二無兩般。當時迦
J29nB235_p0413a20║葉若解據令而行，一一世尊、一一文殊，性命總在他
J29nB235_p0413a21║手裏。」
J29nB235_p0413a22║舉：「趙州問婆子：『什麼處去？』婆云：『偷趙州筍去。』州云：『忽
J29nB235_p0413a23║遇趙州時如何？』婆便掌，州便休。」拈云：「趙州本欲驗贓
J29nB235_p0413a24║捉賊，不料者箇艸賊果然大敗，當時收下。且道休去
J29nB235_p0413a25║是甚麼心行？狗銜赦書，諸侯避道。」
J29nB235_p0413a26║舉：「本生以拄杖示眾云：『我若拈起，你便向未拈起時
J29nB235_p0413a27║作道理；我若未拈，你便向拈起時作主宰。且道老僧
J29nB235_p0413a28║為人在什麼處？』時有僧出云：『不敢妄生節目。』生云：『也
J29nB235_p0413a29║是闍黎不分外。』僧云：『低低處平之有餘，高高處觀之
J29nB235_p0413a30║不足。』生云：『節目上更生節目。』僧無語。生云：『掩鼻偷香，
J29nB235_p0413b01║空招罪過。』」拈云：「好條拄杖！本生早已自生許多節目，
J29nB235_p0413b02║者僧猶道不敢妄生節目，不知彼此皆是節目上生
J29nB235_p0413b03║節目，卒不能扶起者條拄杖。若要扶起者條拄杖，直
J29nB235_p0413b04║須不分外始得。」
J29nB235_p0413b05║舉：「興化一日上堂，有一同參來，纔上法堂，化便喝，僧
J29nB235_p0413b06║亦喝；僧纔行三兩步，化又喝，僧亦喝；僧擬進前，化拈
J29nB235_p0413b07║棒，僧又喝。化云：『你看者瞎漢猶作主宰在。』僧擬議，化
J29nB235_p0413b08║便直打下法堂，卻歸方丈。侍者便問：『適來僧有甚語
J29nB235_p0413b09║句觸忤和尚？』化云：『他適來也有照、也有用、也有權、也
J29nB235_p0413b10║有實，我將手向伊面前畫兩遭，便去不得。似者般漢，
J29nB235_p0413b11║不打更待何時？』」拈云：「將成九仞之山，止欠一簣之土。
J29nB235_p0413b12║若是者僧主宰在自己手中，任他興化設無窮伎倆
J29nB235_p0413b13║也不奈他何。爭奈興化眼似流星、機如掣電，者僧進
J29nB235_p0413b14║前退後一場懡㦬。還知者僧去不得處麼？崎嶇劍閣
J29nB235_p0413b15║未為險，一縷藕絲絆殺人。」
J29nB235_p0413b16║舉：「臨濟與普化一日同往施主家齋，濟問：『毛吞巨海，
J29nB235_p0413b17║芥納須彌，為復是神通妙用？為復是法爾如然？』化踢
J29nB235_p0413b18║倒飯床，濟云：『太麤生！』化云：『者裏是什麼所在，說麤說
J29nB235_p0413b19║細？』濟休去。來日又同一施主家齋，濟復問：『今日供養
J29nB235_p0413b20║何似昨日？』化又踢倒飯床，濟云：『太麤生！』化云：『瞎漢！佛
J29nB235_p0413b21║法說甚麤細？』濟吐舌。」拈云：「佛法不是艸艸湊泊得的，
J29nB235_p0413b22║直須頂門具眼，是非休咎明如杲日，臨機時自然箭
J29nB235_p0413b23║鋒相拄、鍼芥相投。臨濟只要辨驗普化眼目，豈知普
J29nB235_p0413b24║化勘破臨濟舌頭？彼此氣宇如王，一毫屈折不得。還
J29nB235_p0413b25║見臨濟、普化麼？見義不為非勇士，臨危不變始驚群。」
J29nB235_p0413b26║舉：「睦州因僧問：『一言道盡時如何？』州云：『老僧在你缽
J29nB235_p0413b27║囊裏。』」拈云：「家風孤硬，無如睦州恁麼答話，卻令者僧
J29nB235_p0413b28║向缽囊裏作活計。若是柏子，待他問時和聲便打，不
J29nB235_p0413b29║惟不負來機，且令彼此各有出身之路。」
J29nB235_p0413b30║舉：「定山、夾山同行，定山云：『生死中無佛，則無生死。』夾
J29nB235_p0413c01║山云：『生死中有佛，則不迷生死。』二人各謂己語親切，
J29nB235_p0413c02║往大梅舉而質之，梅云：『一親一疏。』二人下去。次日，夾
J29nB235_p0413c03║山往問：『阿那箇親？』梅云：『親者不問，問者不親。』夾山住
J29nB235_p0413c04║院後，舉此謂眾云：『我當時失卻一隻眼。』」拈云：「定山、夾
J29nB235_p0413c05║山各見一邊，大梅賞鑑雖然緇素分明，未免彼此鈍
J29nB235_p0413c06║置。看者一夥漢總只有一隻眼，若是福昌，待他舉問
J29nB235_p0413c07║時，各與二十棒，管教箇箇兩眼大開。福昌恁麼定奪，
J29nB235_p0413c08║且道與古人相去多少？具眼者試辨看。」
J29nB235_p0413c09║舉：「雲門問洞山：『近離甚處？』山云：『查渡。』門云：『夏在甚處？』
J29nB235_p0413c10║山云：『湖南報慈。』門云：『幾時離彼中？』山云：『今年八月。』門
J29nB235_p0413c11║云：『放汝三頓棒。』次日，洞山往問：『昨蒙和尚放某三頓
J29nB235_p0413c12║棒，未審過在什麼處？』門云：『飯袋子，江西、湖南便恁麼
J29nB235_p0413c13║去。』洞山大悟。」拈云：「洞山大悟，也是言中取則、句裏承
J29nB235_p0413c14║當；雲門雖赤心相為，卻是龍頭蛇尾。待他問：『未審過
J29nB235_p0413c15║在甚麼處？』正好再與一頓。彼此既不相屈辱，又見棒
J29nB235_p0413c16║頭撐天拄地。」
J29nB235_p0413c17║舉：「道吾、漸源至一家弔慰，源撫棺木云：『生耶？死耶？』吾
J29nB235_p0413c18║云：『生也不道，死也不道。』源云：『為什麼不道？』吾云：『不道，
J29nB235_p0413c19║不道。』行至中路，源云：『請和尚為某甲道，若不道，則打
J29nB235_p0413c20║和尚去也。』吾云：『打即任打，道即不道。』」拈云：「道吾一言
J29nB235_p0413c21║已出，駟馬難追，即在中途被人打，也無計可施。漸源
J29nB235_p0413c22║抵死要人道，大似渴鹿逐陽燄。若是自己具得隻眼
J29nB235_p0413c23║的，待道吾云：『生也不道，死也不道。』便鼓掌呵呵大笑
J29nB235_p0413c24║云：『和尚道了也，道了也。』豈不丈夫哉？」
J29nB235_p0413c25║舉：「僧問鏡清：『新年頭還有佛法也無？』清云：『有。』僧云：『如
J29nB235_p0413c26║何是新年頭佛法？』清云：『元正啟祚。』僧云：『謝師答話。』清
J29nB235_p0413c27║云：『鏡清今日失利。』又僧問明教：『新年頭還有佛法也
J29nB235_p0413c28║無？』教云：『無。』僧云：『年年是好年，為什麼卻無？』教云：『張翁
J29nB235_p0413c29║喫酒李翁醉。』僧云：『老老大大，龍頭蛇尾。』教云：『明教今
J29nB235_p0413c30║日失利。』」拈云：「道有道無，也是因行掉臂，豈知被人著
J29nB235_p0414a01║力一拶，只得掀翻地軸、撥轉天關，要且各各不相孤
J29nB235_p0414a02║負。因甚一總道失利？擊碎驪龍明月珠，敲出鳳凰五
J29nB235_p0414a03║色髓。」
J29nB235_p0414a04║舉：「麻谷持錫見章敬，遶繩床三匝，振錫一下，卓然而
J29nB235_p0414a05║立。敬云：『如是！如是！』後到南泉，亦遶繩床三匝，振錫一
J29nB235_p0414a06║下，卓然而立。泉云：『不是！不是！』谷云：『章敬道是，和尚為
J29nB235_p0414a07║什麼卻道不是？』泉云：『章敬則是，是汝不是。此是風力
J29nB235_p0414a08║所轉，終歸敗壞。』」拈云：「宗師威權，殺活自在，若無本據，
J29nB235_p0414a09║莫辨是非。且麻谷一等是恁麼，因甚章敬道是？南泉
J29nB235_p0414a10║道不是？曹谿波浪如相似，無限平人被陸沉。」
J29nB235_p0414a11║頌古
J29nB235_p0414a12║世尊初生，雲門一棒打殺。
J29nB235_p0414a13║一場禍事起干戈，重定干戈舞太阿。秖欲收功成至
J29nB235_p0414a14║化，那知戰血染山河。
J29nB235_p0414a15║世尊陞座
J29nB235_p0414a16║一番起倒一番別，善說終歸不說說。珍重乘虛接響
J29nB235_p0414a17║流，從來妙唱非干舌。
J29nB235_p0414a18║夜睹明星
J29nB235_p0414a19║六年冷坐自欺謾，一點明星省舊顏。從此出頭天外
J29nB235_p0414a20║看，人人鼻直兩眉彎。
J29nB235_p0414a21║女子出定
J29nB235_p0414a22║亂峰深處撥雲根，幾片橫斜隔遠村，珍重行人仔細
J29nB235_p0414a23║看，莫將隻眼定乾坤。
J29nB235_p0414a24║外道問佛
J29nB235_p0414a25║問既有宗答亦同，出群良驥疾如風，揚眉瞬目三千
J29nB235_p0414a26║里，蹋破重關不露蹤。
J29nB235_p0414a27║百丈野狐
J29nB235_p0414a28║修行一隊野狐禪，五百生來一語圓。精識精兮分落
J29nB235_p0414a29║昧，千妖百怪弄人前。
J29nB235_p0414a30║婆子燒庵
J29nB235_p0414b01║巧繡鴛鴦善把鍼，暗通一線扣知音，與麼不解與麼
J29nB235_p0414b02║去，惱殺阿家恨轉深。
J29nB235_p0414b03║趙州訪二庵主
J29nB235_p0414b04║一等同坑無異土，許多分析水中乳。豈知變態足人
J29nB235_p0414b05║情，翻手雲兮覆手雨。
J29nB235_p0414b06║南泉斬貓
J29nB235_p0414b07║提起貓兒已太危，一刀兩段不容遲。草鞋雖未早相
J29nB235_p0414b08║救，殺活齊行說向誰。
J29nB235_p0414b09║德山托缽
J29nB235_p0414b10║巖頭密啟意何如？來日上堂便合渠。只得三年果不
J29nB235_p0414b11║謬，誰言末後句還虛？
J29nB235_p0414b12║靈雲見桃華，玄沙未徹。
J29nB235_p0414b13║滿眼風光一旦新，縱經搖落不勝春。若從枝上較長
J29nB235_p0414b14║短，翻致桃華笑殺人。
J29nB235_p0414b15║百千諸佛
J29nB235_p0414b16║黃鶴樓成諸佛土，須看諸佛出身處。眼前景致忽拈
J29nB235_p0414b17║來，盡是詩家絕妙句。
J29nB235_p0414b18║臨濟入黃檗室中，三度問話，三度被打。
J29nB235_p0414b19║惡辣室中，虎穴魔宮，鉗鎚佛祖，激發英雄。大機大用，
J29nB235_p0414b20║大力大功，惟行正令，不假旁通。黃檗老，太艸匆，棒頭
J29nB235_p0414b21║血濺梵天紅，兒孫萬古振家風。
J29nB235_p0414b22║興化打克賓維那
J29nB235_p0414b23║建功立業，意氣軒昂；為尋敵手，大展旗鎗。戰不勝，令
J29nB235_p0414b24║重張；趁出院，威莫揚。當時肯奮姜維膽，兩陣衝鋒誰
J29nB235_p0414b25║不強？
J29nB235_p0414b26║福昌重善禪師。僧問：「如何是正法眼藏？」善云：「夜
J29nB235_p0414b27║觀乾象。」僧云：「意旨如何？」善云：「日裏看山。」
J29nB235_p0414b28║夜觀乾象，日裏看山。重重指出，深憫機頑。明暗兩忘
J29nB235_p0414b29║兮一光獨露，根塵不偶兮萬境虛閒。明明歷歷無遮
J29nB235_p0414b30║覆，莫向管中窺豹斑。
J29nB235_p0414c01║二鼠侵藤
J29nB235_p0414c02║知隱身處，難將眼覷。饒他鼠侵，於我何與。寒暑推遷
J29nB235_p0414c03║晝夜忙，儂家別是一行藏。
J29nB235_p0414c04║鼓山折箭
J29nB235_p0414c05║鋒鋩箇聖箭，堪出沙場戰。兵馬城中圍，挺然當一面。
J29nB235_p0414c06║中途折卻，徒逞韜略。暗用機謀，少人摸索。有後語，分
J29nB235_p0414c07║明舉。有鄉情，未相許。卸甲定功勳，擬圖勝負分。誰知
J29nB235_p0414c08║不豎賞，大樹下將軍。
J29nB235_p0414c09║百丈再參馬祖
J29nB235_p0414c10║即此離此，以指喻指。共展家風，是父是子。驀地一聲
J29nB235_p0414c11║迅雷，從前伎倆都灰。明彰莫大機用，暗伏兒孫禍胎。
J29nB235_p0414c12║遞代相傳為牓樣，門庭萬仞仰崔嵬。
J29nB235_p0414c13║大顛擯首座
J29nB235_p0414c14║晝夜一百八，文公不自察，兩番扣齒同，顛老機還滑。
J29nB235_p0414c15║擯首座，重關破，有力人，堪負荷。出岫白雲不敢坐，從
J29nB235_p0414c16║前窠臼許誰墮？電光石火急翻身，直似大蟲看水磨。
J29nB235_p0414c17║九峰不肯首座
J29nB235_p0414c18║一色邊事，非先師意。見諦不同，裝香來試。縱然去得
J29nB235_p0414c19║親，依舊隔關津。機峭迥殊絕，眼高難比倫。未夢見真
J29nB235_p0414c20║鐵面，肯隨盲瞎許神變。
J29nB235_p0414c21║三聖瞎驢
J29nB235_p0414c22║正法眼藏，具頂門上。付囑流通，喝聲勇壯。心不負人
J29nB235_p0414c23║兮，非虛非妄。面無慚色兮，千了百當。特地反遭訶瞎
J29nB235_p0414c24║驢，還將底事勘親疏。臨機殺活威權重，透過牢關始
J29nB235_p0414c25║放渠。
J29nB235_p0414c26║透網金鱗
J29nB235_p0414c27║開口露行藏，一言見底蘊，箇中若自知，豈復懷疑問？
J29nB235_p0414c28║振鬣欲躍清波，力弱尚縈網羅，未得通身活鱍，龍門
J29nB235_p0414c29║孰許相過？話頭不識，住持事繁，縱橫合轍，左右逢源。
J29nB235_p0414c30║雪峰老，不之遶，答語平常人莫曉。
J29nB235_p0415a01║機緣
J29nB235_p0415a02║僧問：「自遠趨風，請師一接。」師驀豎一拳。僧云：「恁麼拈
J29nB235_p0415a03║出，未足為奇。」師云：「你的奇處作麼生？」僧擬開口，師攔
J29nB235_p0415a04║腮便打。
J29nB235_p0415a05║僧問：「路逢達道人，不將語默對，將甚麼對？」師驀頭一
J29nB235_p0415a06║棒，僧禮謝，師云：「你見甚麼道理？」僧佇思，師以棒趁出。
J29nB235_p0415a07║僧問：「臨濟宗有照有用，如何是照？如何是用？」師便喝
J29nB235_p0415a08║一喝。進云：「到者裏祖佛也須退身千里。」師云：「闍黎也
J29nB235_p0415a09║要退身在。」僧喝，師直棒打出。
J29nB235_p0415a10║僧問：「不在言上顯，不在默處會，如何相見？」師豎拳云：
J29nB235_p0415a11║「大開兩眼。」進云：「又在言上。」師云：「莫被語默轉好。」
J29nB235_p0415a12║僧問：「臨濟正法眼藏向瞎驢邊滅卻，果然滅卻也未？」
J29nB235_p0415a13║師云：「果然。」進云：「只恐關頭暗渡津。」師喝一喝。
J29nB235_p0415a14║僧問：「泥牛久困，請和尚拽轉頭來。」師便打一棒。進云：
J29nB235_p0415a15║「正要覓些水草。」師云：「我者裏山大谿深。」復連棒打出。
J29nB235_p0415a16║僧來參，以坐具擲地，云：「者裏是海。」師云：「淹殺汝。」進云：
J29nB235_p0415a17║「水漲船高。」師云：「風浪太緊。」進云：「截流度岸。」師云：「怕風
J29nB235_p0415a18║浪在。」
J29nB235_p0415a19║玉田趙居士問：「天命之性，人人本有，因甚不見？」師豎
J29nB235_p0415a20║拂，云：「還見麼？」士云：「四大分時，此性還在否？」師云：「不可
J29nB235_p0415a21║看作兩箇人。」士云：「元是一箇那？」師云：「一箇也是多的。」
J29nB235_p0415a22║僧問：「如何是恰好句？」師云：「風清江水碧，露冷野華香。」
J29nB235_p0415a23║進云：「恁麼也不得，不恁麼也不得，畢竟作麼生？」師云：
J29nB235_p0415a24║「蹋斷兩頭。」僧呈坐具，云：「還著得者箇麼？」師云：「堪作什
J29nB235_p0415a25║麼？」僧喝，師云：「恁麼也不得。」
J29nB235_p0415a26║僧問：「如何是獅子出身處？」師云：「聽取哮吼聲。」僧便喝，
J29nB235_p0415a27║師云：「喝箇甚麼？」僧禮拜，師卻喝云：「莫逐塊。」
J29nB235_p0415a28║僧問：「如何是父母未生前本來面目？」師云：「好不資一
J29nB235_p0415a29║毫，醜不資一毫。」僧云：「向甚麼處看取？」師云：「鼻孔下頭
J29nB235_p0415a30║大。」僧擬議，師喝之。
J29nB235_p0415b01║僧問：「一似黑漆桶時如何？」師打云：「老僧與汝打破。」僧
J29nB235_p0415b02║云：「分外光明。」師云：「那裏是你光明處？」僧云：「照破三千
J29nB235_p0415b03║大千。」師云：「將你的光呈出來看。」僧佇思，師云：「還未曾
J29nB235_p0415b04║打得破在。」又打一棒。
J29nB235_p0415b05║僧問：「毒龍出海，波撼須彌，和尚向什麼處安身？」師云：
J29nB235_p0415b06║「我者裏水不能漂。」僧喝一喝，師云：「胡喝亂喝。」僧禮拜，
J29nB235_p0415b07║師云：「出海毒龍降在老僧缽裏。」
J29nB235_p0415b08║僧問：「無孔鐵鎚開口時如何？」師云：「說箇甚麼？」僧喝云：
J29nB235_p0415b09║「諸佛疑著在。」師云：「卻是你疑著在。」進云：「請和尚說破。」
J29nB235_p0415b10║師卻喝一喝。進云：「不是者箇意。」師云：「大好疑著。」
J29nB235_p0415b11║僧問：「與人解黏去縛，直須放開一線。」師云：「你莫受人
J29nB235_p0415b12║羅籠。」進云：「學人不受人羅籠。」師云：「因甚要放開一線？」
J29nB235_p0415b13║僧喝，師云：「無繩自縛。」
J29nB235_p0415b14║僧問：「山河大地盡喚作本分事如何？」師云：「頭上安頭。」
J29nB235_p0415b15║進云：「覿面相呈。」師云：「呈箇什麼？」僧喝，師便打。
J29nB235_p0415b16║僧問：「逼塞虛空時如何？」師云：「無你下腳處。」進云：「踏穿
J29nB235_p0415b17║諸佛眼睛時作麼生回互？」師云：「要回互作麼？」
J29nB235_p0415b18║發仁樊居士問：「如何是父母未生前面目？」師劈面一
J29nB235_p0415b19║掌，士喝一喝，師云：「你者一喝是甚麼意？」士又喝一喝，
J29nB235_p0415b20║師連打兩掌。
J29nB235_p0415b21║子鏡問：「掣電之機為甚鈍置殺人？」師喝曰：「掣電之機
J29nB235_p0415b22║為甚鈍置殺人？」鏡便高聲喝一喝，師云：「你者一喝落
J29nB235_p0415b23║在甚麼處？」鏡曰：「以冤報冤，以讎報讎。」師便打一棒，鏡
J29nB235_p0415b24║禮拜，師曰：「上座昔年在五臺禮文殊，還見獅子兒否？」
J29nB235_p0415b25║鏡踢倒禪床便出，師曰：「者箇畜生恁麼亂𨁝跳。」
J29nB235_p0415b26║僧問：「臨濟大師道：『一人在途中，不離家舍；一人離家
J29nB235_p0415b27║舍，不在途中。』那箇合受人天供養？今請和尚代一語。」
J29nB235_p0415b28║師云：「受得總受得，受不得總受不得。」進云：「畢竟那箇
J29nB235_p0415b29║受得？」師云：「鵝王擇乳，素非鴨類。」
J29nB235_p0415b30║靜虛作禮，云：「學人答話。」師云：「是箇甚麼？」進云：「滿口道
J29nB235_p0415c01║不出。」師云：「我而今要你道出。」僧豎拳，云：「會麼？」師拈起
J29nB235_p0415c02║茶杯，云：「我喚作茶杯，你喚作甚麼？」進云：「都是家裏物。」
J29nB235_p0415c03║師云：「向道不是物，你何得又恁麼？」
J29nB235_p0415c04║郎居士問：「打破疑團參箇什麼？」師云：「如何是你打破
J29nB235_p0415c05║的消息？」士便喝，師云：「者一喝從什麼處來？」士擬議，師
J29nB235_p0415c06║云：「來日要答我者話。」
J29nB235_p0415c07║方居士一夜到室中，侍立次，師豎拳云：「是箇什麼？」士
J29nB235_p0415c08║云：「今夜打和尚了。」師云：「老僧有何過？」士云：「死中得活
J29nB235_p0415c09║了。」師云：「如何是你活處？」時堂中鳴板，士云：「某甲不答
J29nB235_p0415c10║話，要歸堂去。」師云：「倒令我疑著者漢在。」少頃，士復來，
J29nB235_p0415c11║師云：「來作什麼？」士吹燭，師云：「你又亂做。」士擬測，師云：
J29nB235_p0415c12║「原來，原來。」
J29nB235_p0415c13║僧問：「年未盡時如何？」師云：「二十九。」進云：「年已盡時如
J29nB235_p0415c14║何？」師云：「三十日。」進云：「盡與未盡時如何？」師云：「光陰莫
J29nB235_p0415c15║虛度。」
J29nB235_p0415c16║玉泉僧號大可來參，師問：「平常習何業？」可云：「常看萬
J29nB235_p0415c17║法歸一。」師云：「一歸何處？」可便喝。師云：「趙州道：『一領布
J29nB235_p0415c18║衫重七斤。』又是甚麼意？」可云：「請和尚道。」師云：「今日不
J29nB235_p0415c19║向汝道。」拂袖歸方丈。
J29nB235_p0415c20║養懷胡居士送鐵如意至，作禮云：「將者箇供養和尚。」
J29nB235_p0415c21║師即拈如意劈脊打云：「我也將者箇謝你。」士云：「承和
J29nB235_p0415c22║尚慈悲。」師云：「打你還是慈悲。」士復禮拜，師云：「向後更
J29nB235_p0415c23║有慈悲處在。」
J29nB235_p0415c24║一居士與圍爐次，士云：「世間江河許多水流向何處
J29nB235_p0415c25║去？」師指火，云：「流在者裏。」士云：「更然。」師云：「是火然？是水
J29nB235_p0415c26║然？」士佇思，師云：「又不然了。」
J29nB235_p0415c27║繼美上座問：「俊鷹快鷂不入羅網，如何收得？」師以拂
J29nB235_p0415c28║子畫一圓相，云：「飛向什麼處去？」美云：「大地沒遮攔。」師
J29nB235_p0415c29║云：「大地在裏許。」美云：「一任縱橫飛。」拂袖歸位，師云：「也
J29nB235_p0415c30║須處處有毛落。」
J29nB235_p0416a01║僧問：「死了燒了，何處安身立命？」師云：「遍界不曾藏。」僧
J29nB235_p0416a02║云：「鼻孔撩天。」師云：「你鼻孔在甚麼處？」僧云：「逼塞虛空。」
J29nB235_p0416a03║師云：「虛空粉碎時如何？」僧便喝。師云：「者一喝落在什
J29nB235_p0416a04║麼處？」僧又喝。師云：「三喝四喝後作麼生？」僧云：「不隨和
J29nB235_p0416a05║尚轉。」師云：「即今答誰話？」僧云：「和尚決疑。」師云：「掠虛漢。」
J29nB235_p0416a06║僧問：「清淨本然，云何忽生山河大地？」師云：「待汝到清
J29nB235_p0416a07║淨本然時向汝道。」僧云：「定中境界如何？」師云：「清淨本
J29nB235_p0416a08║然。」僧云：「冰霜皎潔時如何？」師云：「青天猶好喫棒。」僧禮
J29nB235_p0416a09║拜，師劈脊便打。
J29nB235_p0416a10║師豎起竹篦子，問靜鑑侍僧：「你喚作什麼？」鑑便喝，師
J29nB235_p0416a11║云：「再喝一喝看。」鑑云：「從來不隨人轉。」師云：「適纔者一
J29nB235_p0416a12║喝是什麼意？」鑑又喝，師打一竹篦子，鑑云：「草賊大敗。」
J29nB235_p0416a13║便歸位。師云：「杜撰禪和。」
J29nB235_p0416a14║師入堂，問眾云：「玄沙道未徹，那裏是他未徹處？」一僧
J29nB235_p0416a15║云：「只知有己，不知有人。」師云：「當日靈雲何不恁麼道？」
J29nB235_p0416a16║進云：「權柄在他手裏。」師云：「各人有箇權柄在。」僧禮拜，
J29nB235_p0416a17║師云：「你不可辜負玄沙。」進云：「為人心切。」師云：「因甚道
J29nB235_p0416a18║不知有人？」
J29nB235_p0416a19║師入堂示眾畢，明淵夏居士問：「昔日張無盡參兜率
J29nB235_p0416a20║悅，悅大笑，是何意思？」師云：「我而今也要歸方丈，閉卻
J29nB235_p0416a21║門去。」士云：「某甲知他只是觸翻溺器了也。」師云：「你將
J29nB235_p0416a22║他觸翻處道一句看。」士便喝，師云：「只道得一半。」士云：
J29nB235_p0416a23║「請和尚道那一半看？」師云：「來日向汝道。」
J29nB235_p0416a24║師入堂，舉天寒人寒話，又舉龐居士參馬祖因緣，時
J29nB235_p0416a25║爾公王居士云：「和尚莫瞞人。」師云：「無兩箇爾公。」師下
J29nB235_p0416a26║禪床經行次，復喚爾公，士應諾，師云：「已後莫受人瞞。」
J29nB235_p0416a27║復示一偈：「天寒寒處復人寒，者裏如何有兩般？吸盡
J29nB235_p0416a28║西江誰共侶？分明呼諾不相謾。」
J29nB235_p0416a29║玉泉張護法送柑至，師拈起一粒問大眾云：「此是檀
J29nB235_p0416a30║越送來散眾的，老僧借華獻佛，若道得一句即許喫。」
J29nB235_p0416b01║時爾公王居士云：「不可見相。」師與一粒云：「且道賞你？
J29nB235_p0416b02║罰你？」眾皆默然。師對眾復拋一粒云：「大眾同謝供養。」
J29nB235_p0416b03║師問靜虛知事：「常住事煩，有勞於汝。」靜云：「平貼貼地。」
J29nB235_p0416b04║師云：「不曾理常住事耶？」靜云：「不曾放過。」師云：「未免兩
J29nB235_p0416b05║頭三面的。」靜云：「一樣相看。」翌日，師復問：「常住事如何？」
J29nB235_p0416b06║靜豎拳。師云：「本分事如何？」靜喝一喝。師云：「又是兩樣
J29nB235_p0416b07║了。」靜云：「無二無別。」師云：「道箇無二，早是二也。」
J29nB235_p0416b08║僧號清修，患風寒，師考工次，問：「你的事如何？」修云：「氣
J29nB235_p0416b09║齁齁，飽齁齁。」師云：「你為甚麼有者病？」修進語不契，師
J29nB235_p0416b10║云：「氣齁齁則可，飽齁齁未在。」
J29nB235_p0416b11║師問僧：「百尺枯井，不假繩索，汝作麼生出？」僧便頓足。
J29nB235_p0416b12║師云：「出不得。」進云：「出了也。」師云：「汝既出，即今在甚麼
J29nB235_p0416b13║處？」進云：「毘盧頂上。」師云：「毘盧頂與你有甚麼交涉？」僧
J29nB235_p0416b14║擬議，師打云：「照顧自己腳下。」
J29nB235_p0416b15║師考工問竹篦子話，眾下語，師皆打退，乃問超慧胡
J29nB235_p0416b16║居士：「你喚作什麼？」慧云：「竹篦子。」師云：「不是。」慧云：「是不
J29nB235_p0416b17║是也知和尚善用。」師云：「略較些子。」翌日，復問：「你昨日
J29nB235_p0416b18║道我善用，我今日要你善說。」慧云：「度迷寶筏。」師云：「我
J29nB235_p0416b19║者裏悟也無、迷也無，度箇甚麼？」慧進數語，師云：「說許
J29nB235_p0416b20║多道理作麼？」便打。
J29nB235_p0416b21║師一日問眾云：「古人道：『一喝不作一喝用。』作什麼用？」
J29nB235_p0416b22║一僧云：「某甲正要用。」師云：「你作麼生用？」僧便喝。師云：
J29nB235_p0416b23║「不作喝用，你又喝作麼？」僧擬議，師卻喝之。
J29nB235_p0416b24║師問一僧：「古鏡未磨時如何？」僧云：「照天照地。」師云：「磨
J29nB235_p0416b25║後如何？」進云：「黑漆漆。」師云：「你為什麼顛倒？」進云：「不假
J29nB235_p0416b26║修持。」師云：「古人云：『此去漢陽不遠，黃鶴樓前鸚鵡洲。』
J29nB235_p0416b27║又是何意？」進云：「兩彩一賽。」師云：「你者一語還合得古
J29nB235_p0416b28║人意麼？」僧擬測，師云：「莫龍頭蛇尾。」
J29nB235_p0416b29║延安良公郭居士參，師問：「平常作何事？」士云：「誦《金剛
J29nB235_p0416b30║經》。」師云：「凡所有相皆是虛妄。」乃豎拂子，云：「者箇是什
J29nB235_p0416c01║麼？」士佇思，師打一拂子。少頃，士復云：「總是空的。」師云：
J29nB235_p0416c02║「見如來者是誰？」士仍不能對，師又打一拂，云：「參。」
J29nB235_p0416c03║師問僧：「舉一不得舉二，放過一著，落在第二。且一作
J29nB235_p0416c04║麼生舉？」僧便喝，師云：「第二了也。」僧又喝，師云：「第三、第
J29nB235_p0416c05║四了也。」僧向前以拳打師，師以棒趁出，云：「亂做。」
J29nB235_p0416c06║師問僧：「那裏是趙州勘破婆子處？」僧鼓掌云：「鴛鴦繡
J29nB235_p0416c07║出從君看，不把金鍼度與人。」道了便出。翌日，師仍喚
J29nB235_p0416c08║僧至室中，問云：「你昨日答的語卻令我疑著，今日不
J29nB235_p0416c09║要你別作伎倆，只說那裏是他勘破處？」僧云：「剔起眉
J29nB235_p0416c10║毛向上看。」師云：「金鍼未到闍黎手，依舊鴛鴦繡不成。」
J29nB235_p0416c11║師舉玄沙未徹話令眾下語，不契。一僧到室中，呈云：
J29nB235_p0416c12║「某甲轉得一語。」師云：「試道看。」僧云：「橫開不在春枝上，
J29nB235_p0416c13║別有風流一段奇。」師云：「者是靈雲的，不是玄沙的。」僧
J29nB235_p0416c14║云：「一串穿卻。」師云：「他的鼻孔不同。」僧云：「是賊識賊。」師
J29nB235_p0416c15║云：「你識麼？」僧云：「識。」師云：「因甚道未徹？」僧云：「是賊識賊？」
J29nB235_p0416c16║師云：「囫圇吞棗。」
J29nB235_p0416c17║師問僧：「離卻四大五蘊，清淨法身在甚麼處？」僧喝，師
J29nB235_p0416c18║云：「者是色身邊事。」僧擬議，師便打，僧豎拳，師復打，云：
J29nB235_p0416c19║「又在四大五蘊裏。」僧頓足，師云：「兔子何曾離舊窠？」
J29nB235_p0416c20║師問僧：「狗子佛性，有的是？無的是？」僧云：「有無俱不立。」
J29nB235_p0416c21║師云：「在甚麼處見趙州？」僧便喝一喝，師云：「惡發作麼？」
J29nB235_p0416c22║僧又繞一匝，師云：「水闊山遙。」僧出，師云：「轉來，我與汝
J29nB235_p0416c23║道。」僧便回，師卻喝一喝，僧禮拜，師劈脊一棒，僧云：「者
J29nB235_p0416c24║箇是有是無？」師復打，云：「痛痒也不識，還說有說無在？」
J29nB235_p0416c25║師過黔中，思南司理江公入旅次相訪，坐次，江問：「禪
J29nB235_p0416c26║師尋常教人看那句話頭？」師便喝一喝，江曰：「末後句
J29nB235_p0416c27║纔敵得生死，是否？」師曰：「是。」江曰：「虛空粉碎是末後句
J29nB235_p0416c28║否？」師曰：「待虛空粉碎時自知端的。」江曰：「話頭莫是撥
J29nB235_p0416c29║轉初機的事麼？」師曰：「買帽相頭。」江曰：「某嘗看諸儒性
J29nB235_p0416c30║理，得麼？」師曰：「噇酒糟漢何不打開自己寶藏？」江曰：「宦
J29nB235_p0417a01║海中眾魔紛擾，怎生作得？」師云：「識得不為冤。」江曰：「王
J29nB235_p0417a02║陽明在軍中做格物工夫，忽見身心如琉璃瓶，此意
J29nB235_p0417a03║何如？」師云：「他猶眼華在。」江曰：「是他得力處。」師曰：「金屑
J29nB235_p0417a04║雖貴，落眼成翳。」江曰：「臨濟大師道：『有一無位真人嘗
J29nB235_p0417a05║在面門出入。』是甚麼意？」師以手摸面，云：「紫羅帳裏撒
J29nB235_p0417a06║珍珠。」江公曜然謝別。
J29nB235_p0417a07║師入堂，謂眾曰：「正庵沈護法送有宣栗來，老僧欲散
J29nB235_p0417a08║眾，只是不可囫圇吞。」乃拈起一粒云：「試道看。」時侍僧
J29nB235_p0417a09║大義對曰：「久已百雜碎了也。」師云：「作麼生得百雜碎？」
J29nB235_p0417a10║義便喝。師云：「也是囫圇吞。」穎隱對曰：「和盤托出。」師云：
J29nB235_p0417a11║「要見下口處。」穎曰：「一任飽餐。」師云：「也是囫圇吞。」師復
J29nB235_p0417a12║云：「還有道得者麼？」眾無對。師云：「東坡一碗羹，沈護法
J29nB235_p0417a13║一盤栗，勘盡天下禪和子。」
J29nB235_p0417a14║師入堂，謂眾曰：「汝等既同看本來面目，有見得端的
J29nB235_p0417a15║者，即呈似老僧；如無，誰箇出來，老僧與他說破。」時一
J29nB235_p0417a16║僧出，禮拜起，師劈面一掌，云：「者箇是甚麼？」僧云：「和尚
J29nB235_p0417a17║親下手了也。」師云：「會得者箇麼？」即起身走過一邊，云：
J29nB235_p0417a18║「怕。大眾！怕箇什麼？怕他答我話。」便出，歸方丈。
J29nB235_p0417a19║師問希聲上座：「遍參諸方，有什麼言句？」希曰：「曾問一
J29nB235_p0417a20║老宿：『汪洋浪裏乘舟，因甚怕水？』老宿未答。又問：『須彌
J29nB235_p0417a21║頂上翹足，因甚遭跌？』老宿亦未答，但曰：『喫茶。』」師云：「何
J29nB235_p0417a22║不問老僧？」希舉前語，師云：「弄潮須是弄潮人。」希進後
J29nB235_p0417a23║語，師云：「平地無端也喫交。」希云：「謝師答話。」便禮拜，師
J29nB235_p0417a24║云：「歸堂去。」
J29nB235_p0417a25║師問石靈：「你適才喝箇甚麼？」石云：「喝本來面目。」師云：
J29nB235_p0417a26║「本來面目即今何在？」石云：「在眉毛上。」師云：「喚甚麼作
J29nB235_p0417a27║眉毛？」石又喝一喝。師云：「你只有者箇伎倆。」
J29nB235_p0417a28║師問僧：「那裏來？」僧云：「南方來。」師云：「南方諸師與你說
J29nB235_p0417a29║箇甚麼？」僧云：「一言道不盡。」師打一棒，云：「有甚麼道不
J29nB235_p0417a30║盡的？」僧一喝便出。師云：「何不早恁麼？」隨後復打。
J29nB235_p0417b01║遵義鎮臺闇然吳護法延茶，乃奉一餅云：「請者一片
J29nB235_p0417b02║白雲。」師云：「謝供養。」少頃，吳張弓作射勢，師云：「石鞏大
J29nB235_p0417b03║師猶在。」時水子劉居士云：「看箭。」乾明禪師云：「不要你
J29nB235_p0417b04║償命，看箇甚麼？」師云：「一箭射雙鵰。」吳擲下云：「仙與佛
J29nB235_p0417b05║是同是別？」師云：「一鏃破三關，分明箭後路。」
J29nB235_p0417b06║
J29nB235_p0417b07║　　　（門人發英、明鐸、圓玉同刻第四卷。
J29nB235_p0417b08║　　　　　　　　玉泉道人張國賢識。）
J29nB235_p0417b09║
J29nB235_p0417b10║蓮月禪師語錄卷第四