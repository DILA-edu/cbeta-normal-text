J29nB235_p0417c01║蓮月禪師語錄卷第五
J29nB235_p0417c02║侍者發悟錄
J29nB235_p0417c03║法語
J29nB235_p0417c04║示覺非禪人
J29nB235_p0417c05║欲究行腳中事，先將從前習氣憎愛境緣屏除殆盡，
J29nB235_p0417c06║只打理一箇空空蕩蕩身心，入於稠人廣眾之中，卓
J29nB235_p0417c07║然自立，或遭人罵，或遭人打，逆順甘苦，皆欲備嘗，一
J29nB235_p0417c08║朝踢翻漆桶，庶幾堪與龍象蹴蹋也。
J29nB235_p0417c09║示貴筑悟禪人
J29nB235_p0417c10║若論此事，不向外求，只因境緣牽引，迷失無位真人，
J29nB235_p0417c11║不見本來面目，遂為生死流轉。忽然回光返照，急欲
J29nB235_p0417c12║推尋，如失了極重物，畢竟要親見親得，然後放下，直
J29nB235_p0417c13║逼拶到水窮山盡處，驀地相逢。咄！元來在者裏。
J29nB235_p0417c14║示月谿禪人
J29nB235_p0417c15║八萬四千功德中，唯般若力最勝、最堅、最利，能割裂
J29nB235_p0417c16║世間愛網，能截斷生死根株，但恐不入紅爐，遂成頑
J29nB235_p0417c17║鈍。若向辣手邊久經鍛煉，滑石上重加磨礱，露出鋒
J29nB235_p0417c18║鋩，豈肯稍涉一毫之𦆆纖耶？
J29nB235_p0417c19║示字浪禪人
J29nB235_p0417c20║派遠流長，佛法原無古今；世異事殊，人心亦有隆替。
J29nB235_p0417c21║所賴苦志衲子辨箇鐵石身心，不隨人起倒，或行腳、
J29nB235_p0417c22║或住山，全身擔荷此事，必要做到出頭處去，縱處荊
J29nB235_p0417c23║棘劍鋒，亦不惜性命也。勉之。
J29nB235_p0417c24║示松巖禪人
J29nB235_p0417c25║松巖禪人，出俗年幼，浪跡夜郎，夙因奇遘。甘苦眾中，
J29nB235_p0417c26║進前退後，先聖宗乘，未曾專究。空過青春，徒消白晝，
J29nB235_p0417c27║寒暑迭遷，齒缺面皺。臥病巴山，莫能自救，感慨欷歔，
J29nB235_p0417c28║罪向誰首？今日重逢，眼目如舊，何似回光，追尋反覆？
J29nB235_p0417c29║將者關頭，猛然看透，散澹無拘，放身宇宙。佛可與伊，
J29nB235_p0417c30║罔欲人授，抑且不孤，在吾左右。信筆書來，一場漏逗，
J29nB235_p0418a01║讀之再三，全非虛謬。閒打葛藤，聊成一幅。
J29nB235_p0418a02║示雲在禪人
J29nB235_p0418a03║學道之人不可依稀混過日子，卒無濟於己事，直須
J29nB235_p0418a04║平貼一片心地，好惡長短、是非毀譽都盧拋向汪洋
J29nB235_p0418a05║大海，動靜忙閒常在此中著腳，無上妙道自然開發，
J29nB235_p0418a06║遇境逢緣皆是佛祖出身處也。勉旃！
J29nB235_p0418a07║示五雲彭居士
J29nB235_p0418a08║佛法無他，只貴鼻孔端正，然不可求之高遠奇妙，唯
J29nB235_p0418a09║在日用尋常間善用其心耳。古人云：「此是選佛場，心
J29nB235_p0418a10║空及第歸。」若空得去，佛也不欲做菩提煩惱，如紅爐
J29nB235_p0418a11║上一點雪，豈有欣厭取捨交攻於中哉？
J29nB235_p0418a12║示長輔費居士
J29nB235_p0418a13║不二法門非語言可入，亦非空寂可攀，務要識得趨
J29nB235_p0418a14║向路頭，始不逡巡於外。然而路頭不在別處，即於腳
J29nB235_p0418a15║下荊棘石頭邊不可蹉過，一朝蹋破草鞋，盡大地是
J29nB235_p0418a16║箇毘耶城也。
J29nB235_p0418a17║示健翁張居士
J29nB235_p0418a18║健翁張護法晚年事佛，修柏子堂，已成保社，乃延山
J29nB235_p0418a19║僧居焉。一日，入影堂禮雙桂老和尚像，有感有悟。予
J29nB235_p0418a20║云：「若見自己本來面目，即見者老和尚面目；即見從
J29nB235_p0418a21║上佛祖，而目便是他家兒孫也。」即於此日取法名曰
J29nB235_p0418a22║印直，以直心是道場，故別號健翁。護持法門，振大勢
J29nB235_p0418a23║力，精勤學道，魔外不侵，早成佛道，皆佛祖健兒也。復
J29nB235_p0418a24║贈一偈：靈山有約到今來，一遇同儕兩眼開。滿地兒
J29nB235_p0418a25║孫生佛口，直教佛口又懷胎。
J29nB235_p0418a26║示大徹禪人
J29nB235_p0418a27║出家學道，不是隨人起倒，今日三、明日四，耽閣一生。
J29nB235_p0418a28║直須奮大志，看從上佛祖標格，畢竟要知他眉毛長
J29nB235_p0418a29║短，鼻孔淺深，頂門眼開，自己又欠少箇甚麼？手疾眼
J29nB235_p0418a30║快時，就要奪猛虎口中食，驪龍頷下珠，亦不為分外
J29nB235_p0418b01║也。勉之！
J29nB235_p0418b02║示明旨禪人
J29nB235_p0418b03║既作佛祖兒孫，須行佛祖事業。能行佛祖事業，方稱
J29nB235_p0418b04║佛祖兒孫。持戒聽教參禪，總為明自己一件大事。大
J29nB235_p0418b05║事既明，百千法門，一一皆明。行住坐臥，無非清淨道
J29nB235_p0418b06║場。更不見有生死可疑，只是痛快一生。勉之。
J29nB235_p0418b07║示其任禪人
J29nB235_p0418b08║乳虎有食牛之氣，太鵬有吞海之勢。此據本來根性，
J29nB235_p0418b09║有如是猛利，有如是軒昂。若待爪牙備，羽翼齊，自然
J29nB235_p0418b10║驚群動眾，威勢如王，豈尋常種類所敢望其項背者
J29nB235_p0418b11║哉？勉之！勉之！
J29nB235_p0418b12║示臥雲禪人
J29nB235_p0418b13║學道不可性急，即勉強求悟，要人許可言句，自以為
J29nB235_p0418b14║諦當，恐終無濟於事。又不可性緩，今年也如是，明年
J29nB235_p0418b15║也如是，央庠度日，全無血性，恐驢年也未夢見在。須
J29nB235_p0418b16║向有疑處著力，不可移換，亦不問我此生悟不悟，只
J29nB235_p0418b17║看我每日疑不疑。如此用心，便是步步蹋實地，一出
J29nB235_p0418b18║頭來，自是與人不同，所謂會徹源頭一點清者是也。
J29nB235_p0418b19║示希有禪人
J29nB235_p0418b20║佛法本現成，不會時不曾少，會時亦不曾多。若能善
J29nB235_p0418b21║用心，必不學禪客樣，必不說套頭語，恐不能瞞人，只
J29nB235_p0418b22║瞞得自己。臨濟三年不知問話，一日出身，是何作用。
J29nB235_p0418b23║雖然如是，平素斷不可坐在無事甲裏。畢竟有一莫
J29nB235_p0418b24║大的事，蘊在胸中，不肯輕輕放過。直須勘破佛祖舌
J29nB235_p0418b25║頭，透頂透底，略無疑滯，方是汝放下時也。勉之。
J29nB235_p0418b26║示允則禪人
J29nB235_p0418b27║做出格人，行出格事，要負一段英銳意氣，孜孜切切，
J29nB235_p0418b28║以悟為期。大凡不倒斷處，即一番好下手處，任是銀
J29nB235_p0418b29║山鐵壁盡力拶將去，一旦冰消瓦解，自然不疑生、不
J29nB235_p0418b30║疑死、不疑佛、不疑祖，是時可稱慶快平生。
J29nB235_p0418c01║示無我禪人
J29nB235_p0418c02║法門趨向沒殊途，腳下騰騰勿少迂，遲速同歸非巧
J29nB235_p0418c03║拙，直教萬里一條鐵。籌躕顧盻路頭岐，岐路忘羊咎
J29nB235_p0418c04║阿誰？祝指玄沙不度嶺，髑髏磕破剎那頃。毋徒杓卜
J29nB235_p0418c05║聽虛聲，我說寧如卿自行？撞到深山師子窟，成群作
J29nB235_p0418c06║隊爪牙發。忽然哮吼勢稱尊，特地驚聞異類奔，若是
J29nB235_p0418c07║丈夫皮有血，何妨景仰繼前哲？舊來題目亦多般，覷
J29nB235_p0418c08║捕真人赤肉團，今日恁麼相委悉，他時應笑太無端。
J29nB235_p0418c09║示大操禪人
J29nB235_p0418c10║鷲嶺拈華勘悟迷，明明歷歷痛提撕，尚餘種草遺東
J29nB235_p0418c11║震，根器漸分略未齊。大樹一株千古盛，縱臨秋晚骨
J29nB235_p0418c12║猶勁，撐天拄地傲風霜，枝葉欣榮長掩映。去聖既遙
J29nB235_p0418c13║慧命微，男兒幾箇解當機？魔宮虎穴皆親入，豈向傍
J29nB235_p0418c14║人問是非？若著手心頭便判，莫教疑與信相半，進前
J29nB235_p0418c15║退後步遲遲，畢竟何時得倒斷？驀直行來路更便，到
J29nB235_p0418c16║家博飯故鄉田，吾今激切無他意，不負己靈爾勉旃。
J29nB235_p0418c17║示當臺禪人
J29nB235_p0418c18║結佛祖冤家，須立大志，起大疑。志若勇銳，愈退愈進；
J29nB235_p0418c19║疑既堅凝，轉入轉深。胸次中隱隱躍躍，自有不容己
J29nB235_p0418c20║之勢。從此切之又切，猛上加猛，逼到情窮理極時，忽
J29nB235_p0418c21║然漆桶子快，眼光爍破四天下，正好喫東印痛棒也。
J29nB235_p0418c22║示心一禪人
J29nB235_p0418c23║靜悄悄處得力，鬧浩浩處亦可橫身。若是厭喧求寂，
J29nB235_p0418c24║久則墮於無事之鄉。古德喚作急流水，又喚作黑暗
J29nB235_p0418c25║深坑，良可畏也。且如何得恰好去？功德天，黑暗女，有
J29nB235_p0418c26║智主人，二俱不取。山僧病筆露布如是，異日若守此
J29nB235_p0418c27║見，一棒打折驢腰，莫言不道。
J29nB235_p0418c28║示瑩白座主
J29nB235_p0418c29║將有別才，詩有別長，教有別傳。然而別傳之事，亦不
J29nB235_p0418c30║從人得，須向各人己躬下，默默體取，將從前淆訛言
J29nB235_p0419a01║句，無義路鐵塊子，看教七穿八穴。又要逢人決擇，活
J29nB235_p0419a02║其機，大其用，然後向山間林下，保養聖胎，只待霜露
J29nB235_p0419a03║果熟，方堪與佛祖出氣也。
J29nB235_p0419a04║示涵輝禪人
J29nB235_p0419a05║脫卻世間網，作大丈夫事，要辦鐵石肝腸，方學得古
J29nB235_p0419a06║人行履。如腰石舂米，立雪斷臂，坐破蒲團，典卻布單，
J29nB235_p0419a07║投火聚之中，混兵隊之內，皆是生死二字，看得甚切，
J29nB235_p0419a08║以致誠重勞輕，故不知有身命耳。然而初地時立定
J29nB235_p0419a09║一箇巴鼻，猛力做去，自不覺冷灰裏有粒豆燦也。
J29nB235_p0419a10║示璞隱禪人
J29nB235_p0419a11║住山一事，蓋謂生死不明，見諦不徹，務要工夫得力，
J29nB235_p0419a12║冠樺衣麻，澗飲木食，皆隨緣分，唯握柄钁頭，東掘西
J29nB235_p0419a13║掘，只須覓取大休大歇之處，然後放身捨命。璞隱禪
J29nB235_p0419a14║人鳩友縛茅，亦欲效古，乞余數言勵志。異日相逢，但
J29nB235_p0419a15║問山中事何如，道得道不得，都盧痛與三十。
J29nB235_p0419a16║示蓬贏楊居士
J29nB235_p0419a17║山野素志，深栖巖穴，佛法兩字，未曾啟口。因居士客
J29nB235_p0419a18║歲過訪，微微露箇消息，豈知不解蓋覆，引得一夥人
J29nB235_p0419a19║做計做較，箇箇欲學白拈賊，秖要偷過生死關頭。今
J29nB235_p0419a20║復歸來，也有些子伎倆，去去來來，亦在窺算，只未敢
J29nB235_p0419a21║大膽。嘻！切莫偷我破沙盆，誠恐一時和贓捉敗。
J29nB235_p0419a22║示雲所曾居士
J29nB235_p0419a23║佛有一代時教，祖有千百則公案，皆在荊棘林中下
J29nB235_p0419a24║腳，忽然走出頭來，正好就路還家，如《金剛般若》所明，
J29nB235_p0419a25║應無所住而生其心。當時有箇賣柴漢聞此一句，豁
J29nB235_p0419a26║然契悟。居士終日持誦，安可草草放過？須把者著子
J29nB235_p0419a27║向未開卷前勘得破，始不被語言文字瞞。且道無所
J29nB235_p0419a28║住處如何生心聻？鯨吞海水盡，露出珊瑚枝。
J29nB235_p0419a29║示祥宇田居士
J29nB235_p0419a30║在家學道，根器較大，只不可於染淨諸緣上自生分
J29nB235_p0419b01║別。六祖大師云：「淤泥定主生紅蓮。」豈不昭著古今？恁
J29nB235_p0419b02║麼信得及、搆得上，自見本體有一段大威光、大受用，
J29nB235_p0419b03║但不可自輕自忽，閒時忙時，逢緣理會，遇境生疑，一
J29nB235_p0419b04║朝露出頂門正眼，自不覺築著磕著，皆是佛法也。
J29nB235_p0419b05║示覺源柯居士
J29nB235_p0419b06║念佛參禪，以了生死為極則，殊途一致也。蓋念佛即
J29nB235_p0419b07║看念的是什麼佛，參禪即看參的是什麼人，看來看
J29nB235_p0419b08║去，眼光露出，自不向外更覓別佛，始信古人道：「日用
J29nB235_p0419b09║事無別，唯吾自偶諧。」試問居士：作麼生是無別的道
J29nB235_p0419b10║理？若道得一句分明，許伊與龐公同一鼻孔出氣。
J29nB235_p0419b11║示本源禪人
J29nB235_p0419b12║木有本，水有源，是以發生流行，變化無窮。永嘉大師
J29nB235_p0419b13║云：「直截根源佛所印，摘葉尋枝我不能。」當知拈匙放
J29nB235_p0419b14║筯，擇火焚香，一動一靜，皆要推其本，溯其源也。且極
J29nB235_p0419b15║則處如何理會？畢竟水須朝海去，到頭雲定覓山歸。
J29nB235_p0419b16║示弘旨何居士
J29nB235_p0419b17║心外無法，法外無心，水鳥樹林盡解說法，牆壁瓦礫
J29nB235_p0419b18║悉皆放光，只要當陽勘破，方得者般境界現前，亦不
J29nB235_p0419b19║是別有一法可加於我，無非從此心流出，一一現成。
J29nB235_p0419b20║然而此心不在內、不在外、不在中間，當在何處？若撥
J29nB235_p0419b21║得轉者箇關頭，便知維摩老漢一默中消息。
J29nB235_p0419b22║示古心禪人
J29nB235_p0419b23║諸佛眾生皆同此心，只爭迷與悟而已。若要究明此
J29nB235_p0419b24║心，當於行住坐臥處、穿衣喫飯時，一一體認，畢竟要
J29nB235_p0419b25║見箇落處。恁麼逼拶將去，只教不疑自疑，日久月深，
J29nB235_p0419b26║工夫自然成片，一朝打失眼睛，方見得我與諸佛同
J29nB235_p0419b27║一面孔、同一受用，是時求迷悟生死了不可得。
J29nB235_p0419b28║示春巖禪人
J29nB235_p0419b29║此事的要過量人，方能操到徹頭處去。然而日常用
J29nB235_p0419b30║心，只不可坐在無疑之地，但有一毫礙塞，畢竟不肯
J29nB235_p0419c01║放過，自然日益日損，透頂透底。諦觀先聖是何標格，
J29nB235_p0419c02║斷不可淺淺自待。凡是閒門破戶，必須一一踐履，直
J29nB235_p0419c03║入從上老古錐，深深閫奧，方是放身命處也。勉之！
J29nB235_p0419c04║示雨谷水頭
J29nB235_p0419c05║六度萬行，非徒事勤苦，將以助發般若之力也。儻能
J29nB235_p0419c06║善用其心，只在古人言句上奮然疑將去，閒時、忙時
J29nB235_p0419c07║總是一箇疑情，不可一念暫生起滅，忽然桶底脫時，
J29nB235_p0419c08║方知從前無可奈何處是我得力處。高峰大師云：「泥
J29nB235_p0419c09║多佛大，水漲船高。」旨哉言乎！
J29nB235_p0419c10║示秀峰禪人
J29nB235_p0419c11║祖燈秋晚，慧命如絲，叢林紀綱，罕能大振。縱有來學，
J29nB235_p0419c12║不遇本色鉗鎚，卒未有成良器者。若是不群之士，先
J29nB235_p0419c13║具箇行腳眼，識人好惡，拈下笠子，解卻腰包，決定要
J29nB235_p0419c14║見性命落處。楊岐栗棘蓬、金剛圈，或可吞跳也。
J29nB235_p0419c15║示雲嵩禪人
J29nB235_p0419c16║學佛法人如一箇鐵橛子相似，直是搖撼不動，逆順
J29nB235_p0419c17║毀譽不二其心，得失是非不變其志，縱處於千萬人
J29nB235_p0419c18║中不見一人，唯有一點疑情念茲在茲，忽然勘破佛
J29nB235_p0419c19║祖肝膽，可以頓超凡聖、貫徹古今，是時正好蹋破草
J29nB235_p0419c20║鞋歸家穩坐。
J29nB235_p0419c21║示普濟禪人
J29nB235_p0419c22║立雪斷臂，腰石負舂，歷盡艱辛，方堪誘接後昆，紹隆
J29nB235_p0419c23║先聖，豈輕忽所可致哉？況今保社零落，必抱遠大之
J29nB235_p0419c24║志，久為操履，深得一番痛快，逼到那羅籠不肯住、呼
J29nB235_p0419c25║喚不回頭時，若遇一機一境，卓卓有箇出身之路，方
J29nB235_p0419c26║是不受惑的人也。勉旃！勉旃！
J29nB235_p0419c27║示永嵩禪人
J29nB235_p0419c28║治世語言，資生業等，皆與實相不相違背。如此看來，
J29nB235_p0419c29║則佛法世法，豈有兩般？風柯月渚，深談不二法門；鵲
J29nB235_p0419c30║噪鴉鳴，皆露拈華妙義。滿眼滿耳，總是一箇大光明
J29nB235_p0420a01║藏。任運騰騰，騰騰任運，便是大解脫人也。
J29nB235_p0420a02║示明生禪人
J29nB235_p0420a03║此事不論根器利鈍，只以勇猛為先，不顧危亡，單刀
J29nB235_p0420a04║直入，彈指收功，豈可於影響邊進前退後，較量悟與
J29nB235_p0420a05║不悟哉？
J29nB235_p0420a06║示占拙禪人
J29nB235_p0420a07║食麻麥，栖巖穴，萬年一念，一念萬年，決不被物轉，不
J29nB235_p0420a08║隨境移。若身若心，晝三夜三，亦復不容片刻偷安，方
J29nB235_p0420a09║能了辦大事。趙州云：「老僧除粥飯二時，二十年不雜
J29nB235_p0420a10║用心。」夫豈徒然哉？
J29nB235_p0420a11║示大用禪人
J29nB235_p0420a12║柏子老漢住在地肺之上，許多人蹉過，不知地肺何
J29nB235_p0420a13║在，卻向外邊掘取覓取，不知轉掘轉深，轉覓轉遠。老
J29nB235_p0420a14║漢今日露箇肺腑之言，但肯回頭看透自己肺肝，便
J29nB235_p0420a15║見天之肺肝、地之肺肝、佛之肺肝、祖之肺肝、天下古
J29nB235_p0420a16║今人之肺肝與自己之肺肝無一絲毫隔越，只是洞
J29nB235_p0420a17║徹明了，更不疑問別人也。為甚如此？天地與我同根，
J29nB235_p0420a18║萬物與我一體。
J29nB235_p0420a19║示修學典座
J29nB235_p0420a20║修學典座，在廣嗣供眾一期，志願勤苦，不下古人，但
J29nB235_p0420a21║未盡識古人行徑。如雪峰在德山，溈山在百丈，皆有
J29nB235_p0420a22║超群之作。若識得二古人機用，豈止同一行門，即同
J29nB235_p0420a23║一鼻孔也。
J29nB235_p0420a24║示慈慧典座
J29nB235_p0420a25║謀一身之計，不足成功；守一己之愚，不能發悟。若於
J29nB235_p0420a26║廣眾中辦箇心力，日用裏著隻眼睛，既任叢林之勞，
J29nB235_p0420a27║復提性命之事，始不孤負一生。昔文喜在廚中精誠
J29nB235_p0420a28║供眾，一日文殊於粥鍋中現身，文喜打曰：「文殊自文
J29nB235_p0420a29║殊，文喜自文喜。」且道他是什麼心行？若猶不會，看取
J29nB235_p0420a30║上頭註腳。
J29nB235_p0420b01║行實
J29nB235_p0420b02║康熙癸卯，溢天、恆靖、松巖等同詣室中，請說行實。師
J29nB235_p0420b03║曰：「余之醜態，昔年有人借問，以不足為後昆法，未敢
J29nB235_p0420b04║舉似人，且忘失亦多，只好略述大既。余蜀北果州岳
J29nB235_p0420b05║池人也，父姜氏，母楊氏，因母早背，哀哀無聊，請僧轉
J29nB235_p0420b06║經，用資冥福。側聽三界無安，猶如火宅，不覺悚然，乃
J29nB235_p0420b07║自讀全經，遂有出塵之念。後聞六祖惟圖作佛之語，
J29nB235_p0420b08║益增勇銳。一日白父，父不之許，自以刀斷髮，遍訪本
J29nB235_p0420b09║郡諸山老衲，卒無契合者。迺出渝州，遇淨宇法師講
J29nB235_p0420b10║《楞嚴》諸經，復上赤城青蓮高原大師處聽講《唯識》等
J29nB235_p0420b11║論，亦覺種種道理引發夙因。及至遇萬峰禪客，尋常
J29nB235_p0420b12║出言莫能酬對，乃奮志學禪。欲上萬峰，先遇象崖和
J29nB235_p0420b13║尚，遂請益，崖曰：『你且看萬法歸一，一歸何處？』余問曰：
J29nB235_p0420b14║『且道一是何物？』崖劈面一掌，余曰：『不須更看歸何處？』
J29nB235_p0420b15║崖曰：『且去。』一日，崖問：『離卻四大五蘊，清淨法身在甚
J29nB235_p0420b16║麼處？』余豎一拳，崖曰：『者是色身。』予曰：『眼華作麼？』崖乃
J29nB235_p0420b17║提起念珠云：『我喚作數珠，你喚作什麼？』予喝一喝便
J29nB235_p0420b18║出。因上堂，予出問：『世尊未出母胎，如何度人已畢？』崖
J29nB235_p0420b19║便打一棒，予擬再問，崖又打，予曰：『不容擬議處是否？』
J29nB235_p0420b20║崖曰：『不是。』予曰：『如何即是？』崖又打，予一喝歸位。又值
J29nB235_p0420b21║上堂，予問：『把住時鍼答不入，放行時七縱八橫，去此
J29nB235_p0420b22║二途還有施設也無？』崖乃拈起藕華，予便喝，崖云：『你
J29nB235_p0420b23║者一喝是賓是主？』予復喝，云：『再分明聽取。』崖亦喝。翌
J29nB235_p0420b24║日，予問：『如何是一喝不作一喝用？』崖便喝，予曰：『只饒
J29nB235_p0420b25║棒頭領略、喝下承當猶是鈍漢，只如大闡提人到來
J29nB235_p0420b26║作麼生抵待？』崖云：『一刀兩段。』後因東川呂相國有西
J29nB235_p0420b27║粵之行，乃邀同上七星巖中，止于黔之思南，閱《傳燈》
J29nB235_p0420b28║諸錄二載餘。時象和尚已圓寂矣，每自念曰：『本省善
J29nB235_p0420b29║知識未參，何必他往？』遂鳩友出涪陵，復過忠路大樹
J29nB235_p0420b30║堂參本師破山老和尚，入門見法堂前有獅子哮吼、
J29nB235_p0420c01║百獸腦裂之語，進方丈問：『獅子哮吼、百獸腦裂，若是
J29nB235_p0420c02║獅子兒聞得又作麼生？』師曰：『同類是其同類。』予喝一
J29nB235_p0420c03║喝，師曰：『切莫逐塊。』予便出。至夜，室中延茶，師問：『一向
J29nB235_p0420c04║高隱何處？』予曰：『黔南思唐。』師曰：『到老僧者裏可謂甚
J29nB235_p0420c05║遠。』予曰：『溪山元不隔。』師以手指云：『者一桌果子有幾
J29nB235_p0420c06║種是蜀中的？有幾種是楚中的？看你喫那幾種？』予曰：
J29nB235_p0420c07║『喫則總喫。』師曰：『且喜不是一邊漢。』師受南浦請，途中
J29nB235_p0420c08║予喫跌，師欲重買馬不可得，乃謂予曰：『你若行不得，
J29nB235_p0420c09║不妨騎老僧馬。』予曰：『某甲行得。』師曰：『你既行得，又用
J29nB235_p0420c10║拄杖子作麼？』予日：『某甲得力處正是者條拄杖子。』師
J29nB235_p0420c11║曰：『只要你行得去。到南浦，住太白巖。』未幾，開縣本明
J29nB235_p0420c12║法兄謀諸檀越，復延過龍城紫雲寺結夏。予問：『護生
J29nB235_p0420c13║須是殺，殺盡始安居，未審殺箇甚麼？』師曰：『狗走抖擻
J29nB235_p0420c14║口，猴愁摟搜頭。』予曰：『殺卻者箇，天下太平去也。』師卻
J29nB235_p0420c15║曰：『殺箇什麼？』予豎拳，師曰：『你不會我說話在。』予曰：『不
J29nB235_p0420c16║會，不會。』便出。一日，師落堂示眾云：『做工夫只要善用
J29nB235_p0420c17║心。永嘉大師云：「恰恰用心時，恰恰無心用，無心恰恰
J29nB235_p0420c18║用，常用恰恰無。」』舉三此，不覺從前礙膺處，當下冰消
J29nB235_p0420c19║瓦解，便得活潑潑地。予患腹瀉，師曰：『智者能調五臟
J29nB235_p0420c20║和。』予曰：『雞肚不知鴨肚事。』師曰：『只要你知者般事。』予
J29nB235_p0420c21║驟步云：『又要入廁去。』後值師上堂，予問：『如何是臨濟
J29nB235_p0420c22║下事？』師便喝一喝，予亦喝一喝，師曰：『我也喝，你也喝，
J29nB235_p0420c23║是甚麼意旨？』予曰：『得人一牛，還人一馬。』師笑曰：『你得
J29nB235_p0420c24║恁麼饒舌。』翌日，進方丈云：『昨日臨濟大師到法堂上
J29nB235_p0420c25║來，是某甲一頓痛棒打出三門外去也。』師曰：『你昨日
J29nB235_p0420c26║喝的是誰？』予又喝一喝，師直棒打出。予即於制內同
J29nB235_p0420c27║眾圓戒畢，到七月初七天童密雲師翁忌日，師乃書
J29nB235_p0420c28║從上源流一紙出堂付予，乃告眾曰：『無以報先師恩，
J29nB235_p0420c29║接箇香爐腳。』予乃受之。後隨師住鴉山栖鳳寺，師命
J29nB235_p0420c30║首眾，一期將畢，師受梁山金城寺之請，本明法兄作
J29nB235_p0421a01║偈送別，一眾皆和，予亦和云：萍蹤莫定若遊雲，收取
J29nB235_p0421a02║同歸一路行，擔荷直須齊著力，大家受用破沙盆。師
J29nB235_p0421a03║見頷之。到金城，建期補西堂位，師落堂告眾云：『向後
J29nB235_p0421a04║問話者不可頻頻到方丈起倒，但問取西堂便是。』予
J29nB235_p0421a05║曰：『某甲何人，敢當恁麼行事？』師曰：『老僧執事不是虛
J29nB235_p0421a06║設，要替老僧代勞的。』予日日與眾同事勉力激勸，師
J29nB235_p0421a07║欲留予相伴久住，予以病軀強辭，上夜郎山懷白堂
J29nB235_p0421a08║晏坐六載。時素懷上座與眾檀越請於九青山東印
J29nB235_p0421a09║開法，厥後遂有衲子相邀出湖南，予以雙桂老和尚
J29nB235_p0421a10║年尊，別來已久，乃出巴山，過高梁，特伸省覲。時雙桂
J29nB235_p0421a11║議補監寺，有指月師白云：『蓮月師當為代勞。』師曰：『他
J29nB235_p0421a12║正是為老僧代勞。』復顧眾曰：『老僧者數日目他語錄，
J29nB235_p0421a13║出語亦清，卻是老僧一箇放心的人。』次日，扇頭書偈
J29nB235_p0421a14║云：『十年缽袋阿誰補？深喜而今成禍胎。』時有李制臺、
J29nB235_p0421a15║眾護法歸渝，請予住塗山之覺林，師耑使送法衣來。
J29nB235_p0421a16║不及一載，師欲下浙江掃密雲師翁塔，又慮雙桂開
J29nB235_p0421a17║創辛勤，要人繼住，乃走三書喚予速歸，令得早上天
J29nB235_p0421a18║童，盡多年未展之孝思，從前皆予自起倒，如近來動
J29nB235_p0421a19║靜皆是你諸人所共見共聞者，又不待予之瑣瑣也。
J29nB235_p0421a20║各請歸堂去。」
J29nB235_p0421a21║偈上
J29nB235_p0421a22║示問生禪人
J29nB235_p0421a23║問取生從何處來，根身器界任疑猜，有時露柱驀相
J29nB235_p0421a24║撞，磕破頂門眼自開。
J29nB235_p0421a25║送劍眉禪人之曹溪
J29nB235_p0421a26║雪笠雲瓢過嶺南，風幡有語向誰參？老盧莫信來無
J29nB235_p0421a27║口，常在溪頭日日談。
J29nB235_p0421a28║寄藥山塔主懷壁禪人
J29nB235_p0421a29║笑聲猶在聽來麤，笑得何人不丈夫？謾道塔前空自
J29nB235_p0421a30║守，化龍元是躍淵魚。
J29nB235_p0421b01║送瞿也禪人之江南
J29nB235_p0421b02║閒隨雲水走江南，先遇故鄉人共談。此去諸方從散
J29nB235_p0421b03║澹，心空那更覓禪參。
J29nB235_p0421b04║送靜虛禪人南遊
J29nB235_p0421b05║蜀西買棹到荊南，略把庭前柏子談。順水張帆吳越
J29nB235_p0421b06║去，歸來依舊打同參。
J29nB235_p0421b07║和黃檗象崖和尚山居關字韻
J29nB235_p0421b08║松食荷衣愛住山，白雲堆裏一生閒。水流華發乾坤
J29nB235_p0421b09║靜，人世浮名渾不關。
J29nB235_p0421b10║萬箇青山傍一山，竹床高臥有餘閒。夜來邀月供清
J29nB235_p0421b11║賞，分付山童莫掩關。
J29nB235_p0421b12║幾來▆水幾尋山，坐笑蒲團讓我閒，簾外送君何所
J29nB235_p0421b13║贈，數聲啼鳥過柴關。
J29nB235_p0421b14║住山年久並忘山，物我無情一體閒。猿鹿為鄰栖石
J29nB235_p0421b15║室，白雲幾片護松關。
J29nB235_p0421b16║和月平禪友詠雪
J29nB235_p0421b17║劈破崑崙玉屑飛，斜斜重上綠荷衣。莫教出嶺風吹
J29nB235_p0421b18║落，留與山翁乘興歸。
J29nB235_p0421b19║冉逐輕風似蝶飛，深山樵子易盈衣。為肩榾柮供爐
J29nB235_p0421b20║火，佩得通身白玉歸。
J29nB235_p0421b21║遊人縱目興如飛，華雨翩翩舞毳衣。因過孤山重賞
J29nB235_p0421b22║翫，早梅摘得一枝歸。
J29nB235_p0421b23║如珠如玉亂紛飛，點綴釣蓑成畫衣。銀樹巖前煙火
J29nB235_p0421b24║起，一聲款乃趁風歸。
J29nB235_p0421b25║扶桑殘夜金烏飛，影映山河覆白衣。曙色早開知有
J29nB235_p0421b26║意，欲來相送玉人歸。
J29nB235_p0421b27║贈來蘇心空禪師
J29nB235_p0421b28║雲水相邀上翠微，幽巖處處雨華飛。探奇欲覽東坡
J29nB235_p0421b29║跡，時撥煙霞待落暉。
J29nB235_p0421b30║與凌雲松柏禪師
J29nB235_p0421c01║山房清梵幾株松，山口白雲幾片封。道者愛涼時散
J29nB235_p0421c02║步，月明靜夜澹秋容。
J29nB235_p0421c03║與濟川楊文學夜坐
J29nB235_p0421c04║溷俗和光陋巷居，聖賢晤對樂琴書。夜來簾外彈山
J29nB235_p0421c05║月，細柳上階弄影疏。
J29nB235_p0421c06║初夏同沛兩王公並二三子野望
J29nB235_p0421c07║山華帶露鳥啼晴，幾片煙雲隴上生。始信無言化育
J29nB235_p0421c08║巧，一天時雨澤群英。
J29nB235_p0421c09║柏子山與友人夜坐聽雨
J29nB235_p0421c10║窗外幽閒忽有聲，灑然靈籟和風清，聽來彷彿欲成
J29nB235_p0421c11║調，半似瑤琴弄月明。
J29nB235_p0421c12║來蘇峰重晤折蘆道舊
J29nB235_p0421c13║別來不覺十年餘，瓢笠水雲無定居。今日伊余鄉夢
J29nB235_p0421c14║熟，還將舊面晤來蘇。
J29nB235_p0421c15║昨夜吟詩興有餘，每將奇勝話幽居。文峰最是堪行
J29nB235_p0421c16║樂，先我來遊憶大蘇。
J29nB235_p0421c17║送聖可法弟還蜀
J29nB235_p0421c18║八年撥轉杖頭雲，一旦歸來志不群。行道報恩深有
J29nB235_p0421c19║望，難兄難弟獨稱君。
J29nB235_p0421c20║示香城上座
J29nB235_p0421c21║靈山佛法囑王臣，持論也須是箇人，言說縱然無實
J29nB235_p0421c22║義，當機卻喜句來親。
J29nB235_p0421c23║寄翠如上座
J29nB235_p0421c24║相贈卒然句欲新，黃牛峽裏莫藏身。若從此處出頭
J29nB235_p0421c25║去，大地山河盡比鄰。
J29nB235_p0421c26║贈子英張居士
J29nB235_p0421c27║竭力同開選佛場，裴休無盡共行藏。道名如是標千
J29nB235_p0421c28║古，獅子類從獅子王。
J29nB235_p0421c29║送天木禪人歸岳州省親
J29nB235_p0421c30║方外數年尋活佛，而今一旦省慈親。洞庭秋色盈天
J29nB235_p0422a01║地，雲水重重不隔津。
J29nB235_p0422a02║訪天皇誨長老
J29nB235_p0422a03║持來復去餅窺人，勘破行藏眼自親，今日和盤重托
J29nB235_p0422a04║出，應教千古話頭新。
J29nB235_p0422a05║送別枕石法姪
J29nB235_p0422a06║雙桂穿人鼻孔深，人天百萬共相尋，對機必也頻拈
J29nB235_p0422a07║出，記取當年囑展襟。
J29nB235_p0422a08║寄九青慧月監寺
J29nB235_p0422a09║夜郎共住任高低，荊楚較來略不齊。雖有虛名傳七
J29nB235_p0422a10║澤，家風還憶舊山溪。
J29nB235_p0422a11║聚頭非是論高低，行徑常思古德齊。四海波濤風力
J29nB235_p0422a12║轉，誰將一滴接曹溪。
J29nB235_p0422a13║贈燕石法姪
J29nB235_p0422a14║久侍吾師復慎終，塔銘千里問王公。遙追大慧前途
J29nB235_p0422a15║轍，才子齊稱楚蜀雄。
J29nB235_p0422a16║元日偶成
J29nB235_p0422a17║張公喫酒李公醉，佛法新年接上機，今日春風初鼓
J29nB235_p0422a18║動，惟飄白拂對人揮。
J29nB235_p0422a19║寄中邑枕石法姪
J29nB235_p0422a20║拄杖重撐古道場，唯公才力勝諸方，仰山中邑今猶
J29nB235_p0422a21║在，一喚猩猩面目彰。
J29nB235_p0422a22║送溢天上座北遊
J29nB235_p0422a23║自喫我儂痛棒來，相將正眼頂門開，而今別去春風
J29nB235_p0422a24║蚤，應有拈華古法臺。
J29nB235_p0422a25║勘破淆訛意氣增，從前疑滯火消冰。咬人獅子咬人
J29nB235_p0422a26║急，烜赫濟宗可力興。
J29nB235_p0422a27║示文璞庫頭
J29nB235_p0422a28║醋鹽茶米得來難，不負於心眾自懽。出內無私真供
J29nB235_p0422a29║養，楊岐標格可重觀。
J29nB235_p0422a30║贈香煙一如禪師
J29nB235_p0422b01║明珠獨露大如山，晝夜放光白滸間，照破關頭天下
J29nB235_p0422b02║照，人人返照出塵寰。
J29nB235_p0422b03║延祐相傳數百秋，而今三五度重修。煙生白滸香無
J29nB235_p0422b04║盡，遞代兒孫接上流。
J29nB235_p0422b05║寄大慧禪師
J29nB235_p0422b06║湖北湖南意滿腔，今年秋色更無雙。白雲影裏蘆華
J29nB235_p0422b07║岸，一片清風不隔江。
J29nB235_p0422b08║與文字牛居士夜坐
J29nB235_p0422b09║藤笠飄然下楚河，豈知裘馬又相過？爐邊午夜語聲
J29nB235_p0422b10║大，秖為別來心緒多。
J29nB235_p0422b11║示發成崔居士
J29nB235_p0422b12║選官正欲選英才，格外提持選佛來。但得心空便及
J29nB235_p0422b13║第，臥龍一起鼓風雷。
J29nB235_p0422b14║送我石新戒還蜀
J29nB235_p0422b15║款乃一聲客思飛，片帆遙逐水雲歸。逢人共話春山
J29nB235_p0422b16║月，漫道明珠在故衣。
J29nB235_p0422b17║送靜虛禪人歸蜀之中巖
J29nB235_p0422b18║記得能師出蜀關，曾騎白象上溈山，爪牙露在轉身
J29nB235_p0422b19║處，雄距中巖孰敢攀？
J29nB235_p0422b20║送無礙禪師還蜀
J29nB235_p0422b21║里句拈來為送行，自知未必有鄉情。蜀東蜀北逢人
J29nB235_p0422b22║語，只要機前識得聲。
J29nB235_p0422b23║送三如禪師還蜀之濮巖
J29nB235_p0422b24║春風有力正張帆，養道直須歸濮巖。石鏡分明重照
J29nB235_p0422b25║面，不居聖位不居凡。
J29nB235_p0422b26║蘄水舟中喜晴
J29nB235_p0422b27║風定雲開浪不生，滿船人和棹歌聲。青山撥轉重重
J29nB235_p0422b28║出，江面愈寬卻愈平。
J29nB235_p0422b29║九龍山破寺
J29nB235_p0422b30║雨痕三佛不同顏，艸樹侵階已漸刪，兩度到來憐此
J29nB235_p0422c01║境，石屏淡墨點陳斑。
J29nB235_p0422c02║閱景德傳燈錄
J29nB235_p0422c03║馬字驢名列玉篇，九逵接踵蹋人天。但從行處辨蹤
J29nB235_p0422c04║跡，鼻孔淺深盡著穿。
J29nB235_p0422c05║聯芳偈
J29nB235_p0422c06║付雪穎發通禪人
J29nB235_p0422c07║摘葉尋枝總不然，惟施白棒在機前，頂門著眼無他
J29nB235_p0422c08║意，痛痒識來千古傳。
J29nB235_p0422c09║付春巖性融禪人
J29nB235_p0422c10║置餌垂綸立雪磯，惟圖釣得金鱗歸，離鉤三寸能吞
J29nB235_p0422c11║吐，一任風雲變化飛。
J29nB235_p0422c12║付溢天發海禪人
J29nB235_p0422c13║踢倒淨缾露法身，重重關捩驗疏親，悄然拂袖出方
J29nB235_p0422c14║丈，莫道逢人不為人。
J29nB235_p0422c15║付恆靖真祐禪人
J29nB235_p0422c16║祖師心印鐵牛機，直捷當陽為指揮，撥轉關頭活鱍
J29nB235_p0422c17║鱍，雲龍風虎自生威。
J29nB235_p0422c18║付子鏡性住禪人
J29nB235_p0422c19║喝聲互換不容遲，喝出窟中獅子兒，踢倒禪床更奮
J29nB235_p0422c20║迅，翻身大有爪牙施。
J29nB235_p0422c21║付繼美發英禪人
J29nB235_p0422c22║俊鷹快鷂勢翀霄，不罣網羅眼更高，振翮摶風天地
J29nB235_p0422c23║大，騰騰到處有飛毛。
J29nB235_p0422c24║付聖傑圓玉禪人
J29nB235_p0422c25║當陽提挈破沙盆，正法眼開屬上根，家具從今擔荷
J29nB235_p0422c26║也，相將遞代付兒孫。
J29nB235_p0422c27║付貫如道束禪人
J29nB235_p0422c28║有時放去有時收，七縱八橫拄杖頭，佛祖安身何處
J29nB235_p0422c29║是？活人機下與人酬。
J29nB235_p0422c30║付巨著發義禪人
J29nB235_p0423a01║一條白棒痛提持，不放過人上上磯，法令當行漫指
J29nB235_p0423a02║劃，頂門具眼自知歸。
J29nB235_p0423a03║付同野性同禪人
J29nB235_p0423a04║欲成良器入爐來，惡辣鉗鎚經幾回，利鈍與麼頻鍛
J29nB235_p0423a05║煉，龍泉出匣吼風雷。
J29nB235_p0423a06║付允南寂圓禪人
J29nB235_p0423a07║分身意在出身中，全主全賓氣宇雄，把定乾坤行正
J29nB235_p0423a08║令，雷轟電激展家風。
J29nB235_p0423a09║付瞿諳寂弘禪人
J29nB235_p0423a10║象被雷驚犀玩月，牙生華也角生紋，打風何似成龍
J29nB235_p0423a11║杖，掌上奔騰六合雲。
J29nB235_p0423a12║付東巖發宗禪人
J29nB235_p0423a13║夜觀乾象晝觀山，兩眼大開即透關，無位真人藏不
J29nB235_p0423a14║住，逢人直指面門間。
J29nB235_p0423a15║付紫橋發渡禪人
J29nB235_p0423a16║痛棒無情力用全，縱橫施設驗愚賢，收功只在當機
J29nB235_p0423a17║處，據令提持佛祖權。
J29nB235_p0423a18║付松野發璞禪人
J29nB235_p0423a19║佛祖從前一口吞，而今兩眼蓋乾坤，清操自有因緣
J29nB235_p0423a20║至，顯出滹沱法道尊。
J29nB235_p0423a21║付紫岫發香禪人
J29nB235_p0423a22║山水鍾靈長紫芝，千年瑞氣應今時，雷聲喝出遞相
J29nB235_p0423a23║震，天下同聞吼怒猊。
J29nB235_p0423a24║付據一通聞禪人
J29nB235_p0423a25║臨濟當年捋虎鬚，還從棒下立規模，玉泉今日遞相
J29nB235_p0423a26║付，遞代傳持續祖圖。
J29nB235_p0423a27║付雪幢發慧禪人
J29nB235_p0423a28║角虎堆藍山裏吼，山川震動吼聲長，逢人露出爪牙
J29nB235_p0423a29║利，八面生風威自張。
J29nB235_p0423a30║付健若道乾禪人
J29nB235_p0423b01║突然拈出即非他，手疾眼親作用多，覿面提持全體
J29nB235_p0423b02║現，喝雷棒雨起滹沱。
J29nB235_p0423b03║付次調克誨禪人
J29nB235_p0423b04║諸方參遍玉泉來，舊面相呈兩眼開，棒上成龍機掣
J29nB235_p0423b05║電，打風打雨迅如雷。
J29nB235_p0423b06║付悅可道嚴禪人
J29nB235_p0423b07║是法住於法位中，世間出世法皆同，大開佛祖人天
J29nB235_p0423b08║眼，靈鷲拈華正脈通。
J29nB235_p0423b09║蓮月禪師語錄卷第五