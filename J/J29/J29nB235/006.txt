J29nB235_p0423c01║蓮月禪師語錄卷第六
J29nB235_p0423c02║侍者性同錄
J29nB235_p0423c03║偈下
J29nB235_p0423c04║示東巖監寺
J29nB235_p0423c05║祖風特地振叢林，出格施行越古今，諸佛到來猶喫
J29nB235_p0423c06║棒，福昌遞代可傳心。
J29nB235_p0423c07║送隱石禪人遊峨眉
J29nB235_p0423c08║懷香遠上大峨巔，借問為山為普賢？一一都盧在腳
J29nB235_p0423c09║下，何須更費艸鞋錢？
J29nB235_p0423c10║示大義禪人
J29nB235_p0423c11║桃華夾岸鼓春濤，奮翅金鱗意氣豪。雷震龍扉誠有
J29nB235_p0423c12║力，躍然獨步自風高。
J29nB235_p0423c13║示雲野禪人
J29nB235_p0423c14║先賢標格擬何如，巖穴雲堂擇所居。日用應酬須著
J29nB235_p0423c15║眼，莫教底事一時疏。
J29nB235_p0423c16║有山有水即清幽，但得身安可暫休。莫老煙霞為適
J29nB235_p0423c17║意，瓶盂何處不風流。
J29nB235_p0423c18║復東川呂相國
J29nB235_p0423c19║經地照程出外江，金甌姓字世無雙。杖頭雖撥天涯
J29nB235_p0423c20║路，千里同風化萬邦。
J29nB235_p0423c21║寄法空禪舊
J29nB235_p0423c22║昔年同在夜郎居，別後無由寄一書。今日湖南更進
J29nB235_p0423c23║步，較前得力處何如。
J29nB235_p0423c24║送岫石禪人歸鼎州華嚴
J29nB235_p0423c25║廿年岐路若為尋，一旦相逢話此心，只我家風猶未
J29nB235_p0423c26║改，痛施棒喝喜知音。
J29nB235_p0423c27║示子鏡禪人
J29nB235_p0423c28║機如掣電喝聲高，透脫何曾滯一毫？七縱八橫全體
J29nB235_p0423c29║露，冤酬佛祖不相饒。
J29nB235_p0423c30║春日送博達法姪歸青林開法
J29nB235_p0424a01║烏藤雪裏撥春歸，觸發深山大澤輝，養就嚙人獅子
J29nB235_p0424a02║子，同看他日出林威。
J29nB235_p0424a03║贈青林西堂秋水姪孫
J29nB235_p0424a04║法幢重建勿辭勞，表帥人天賴爾曹。鼓笛頻頻還共
J29nB235_p0424a05║打，青林一曲和來高。
J29nB235_p0424a06║贈青林監院幻影姪孫
J29nB235_p0424a07║擔荷叢林一段才，還如風動百華開。蛟龍變化承斯
J29nB235_p0424a08║力，吐霧吞雲響巨雷。
J29nB235_p0424a09║示潤宇相居士
J29nB235_p0424a10║空山野水綠蘿深，散暑乘風偶一臨。若也更忘喧與
J29nB235_p0424a11║寂，復何煩熱礙幽襟。
J29nB235_p0424a12║號大用禪人
J29nB235_p0424a13║大機大用大威光，吐氣翻身貴自強。畢竟當仁師不
J29nB235_p0424a14║讓，從教虎驟與龍驤。
J29nB235_p0424a15║示岐岡嚴居士
J29nB235_p0424a16║應無所住而生心，此意愈研愈覺深，試就當機聊舉
J29nB235_p0424a17║似，前江虛映月高臨。
J29nB235_p0424a18║示天瑩禪人
J29nB235_p0424a19║或時川北或川南，到處風光何二三？但得回頭看腳
J29nB235_p0424a20║下，一輪明月映秋潭。
J29nB235_p0424a21║寄附麟牛文學
J29nB235_p0424a22║文章山水蜀乾坤，無數字隨三峽奔。只喜金鱗桃浪
J29nB235_p0424a23║暖，雲雷相送過龍門。
J29nB235_p0424a24║示凌雲大德禮萬佛名
J29nB235_p0424a25║萬億如來心印心，同名異號礦銷金。一稱一禮常精
J29nB235_p0424a26║進，只要自他契悟深。
J29nB235_p0424a27║示九龍松巖監寺
J29nB235_p0424a28║種田博飯足家常，為己忙乎為眾忙？大小住持皆一
J29nB235_p0424a29║體，莫言辛苦枉承當。
J29nB235_p0424a30║示潤吾張居士
J29nB235_p0424b01║金剛般若與壇經，故紙多年卻最靈。兩卷較來何所
J29nB235_p0424b02║似，白鵝恰好換黃庭。
J29nB235_p0424b03║示清寰楊居士
J29nB235_p0424b04║有士唐時姓著龐，悟從一口吸西江。楊公勘破此中
J29nB235_p0424b05║意，可作塵勞箇法幢。
J29nB235_p0424b06║示惺甦禪人
J29nB235_p0424b07║底事分明腳下通，古人祝指路頭同。上堂諸佛問何
J29nB235_p0424b08║處，答在闍黎鼻孔中。
J29nB235_p0424b09║示雲竹監院
J29nB235_p0424b10║選佛場開萬木霜，根深葉茂占春光。高風一轉東皇
J29nB235_p0424b11║令，華果成時遍界香。
J29nB235_p0424b12║示恆愚禪人
J29nB235_p0424b13║得不得兮問恁麼，恁麼的事轉淆訛，腳跟直截與三
J29nB235_p0424b14║十，蹋破關山唱哩囉。
J29nB235_p0424b15║訪本源上座
J29nB235_p0424b16║春初策杖翠微巔，古木深幽盡帶煙。高隱故人無俗
J29nB235_p0424b17║客，唯餘華鳥共談禪。
J29nB235_p0424b18║夏日與友人坐話
J29nB235_p0424b19║盡日茗爐坐福昌，每從南北話行藏。大都荊楚荷華
J29nB235_p0424b20║勝，引得清風宇宙香。
J29nB235_p0424b21║示修源水頭
J29nB235_p0424b22║三年秘行佩師旨，汲取曹源一滴水。桶底脫時眼大
J29nB235_p0424b23║開，通身踴躍笑而已。
J29nB235_p0424b24║號雪林禪人
J29nB235_p0424b25║策杖歸來山較深，卻隨雲水復相尋。示人端的不將
J29nB235_p0424b26║境，如玉如珠雪一林。
J29nB235_p0424b27║示徵明監寺
J29nB235_p0424b28║此選佛場龍象繁，凜然大坐正當軒，心空方許同登
J29nB235_p0424b29║第，誰作今科佛狀元？
J29nB235_p0424b30║示貫如侍者
J29nB235_p0424c01║喚既有三應亦三，負吾負汝復何談？就中識取國師
J29nB235_p0424c02║舌，有路可行更指南。
J29nB235_p0424c03║雪夜同眾圍爐
J29nB235_p0424c04║火爐頭憶普通年，立雪齊腰續正傳，傳到廣嗣薪不
J29nB235_p0424c05║盡，烈烈轟轟卻勝先。
J29nB235_p0424c06║寄印月禪人
J29nB235_p0424c07║故人瓢笠上荊南，憶舊音書客裏探。家舍途中隔幾
J29nB235_p0424c08║許，寄來公案可同參。
J29nB235_p0424c09║寄炳然禪人
J29nB235_p0424c10║山中相別三年餘，法愛何曾一日疏。那得殷勤師弟
J29nB235_p0424c11║誼，未歸索偈與君書。
J29nB235_p0424c12║寄堅一禪人
J29nB235_p0424c13║水雲一缽客心孤，行者自行居者居，彼此相看仍舊
J29nB235_p0424c14║面，無煩特地問何如。
J29nB235_p0424c15║示堅密碓頭
J29nB235_p0424c16║庚嶺趁來氣不平，不思善惡眼方明，終輸蹋碓人多
J29nB235_p0424c17║力，衣缽拈提石上輕。
J29nB235_p0424c18║寄敬白上座
J29nB235_p0424c19║溪山三載幸相鄰，清苦家風已大振，省覲吾師曾有
J29nB235_p0424c20║語，闍黎舉似我般人。
J29nB235_p0424c21║示綦江董居士
J29nB235_p0424c22║偶然策杖過街頭，笑得維摩話去留。顧我漫勞打口
J29nB235_p0424c23║鼓，江聲千古詠悠悠。
J29nB235_p0424c24║重逢熊文學
J29nB235_p0424c25║煙水溪邊一晤來，溪聲猶帶雨聲催。而今暫引木樨
J29nB235_p0424c26║話，露冷風清華正開。
J29nB235_p0424c27║示養白余居士
J29nB235_p0424c28║一句話頭日用中，凝然不復辨西東。千般伎倆渾閒
J29nB235_p0424c29║事，唯有真疑契己躬。
J29nB235_p0424c30║遊臥龍山天池
J29nB235_p0425a01║何年闢此最高峰？留得天池養臥龍，洗缽老僧彈一
J29nB235_p0425a02║指，興雲吐霧出深宮。
J29nB235_p0425a03║號大可禪人
J29nB235_p0425a04║飛出林中箇鳳皇，風高雲靜喜當陽。直須奮起沖霄
J29nB235_p0425a05║力，大可鳴時聲自長。
J29nB235_p0425a06║初夏坐鍾應山房
J29nB235_p0425a07║殿角微涼古木深，熏風拂拂欲披襟。坐中若遇知音
J29nB235_p0425a08║客，且聽黃鸝轉綠陰。
J29nB235_p0425a09║看楞伽峰玉柱
J29nB235_p0425a10║玲瓏怪石山之巔，霜雪堆頭器骨堅，想是劫灰重鍛
J29nB235_p0425a11║煉，撐天拄地到驢年。
J29nB235_p0425a12║蓋山除夕示眾
J29nB235_p0425a13║分歲曾烹露地牛，山僧今日不同謀，破沙盆底無餘
J29nB235_p0425a14║物，唯有鎮州蘿蔔頭。
J29nB235_p0425a15║示前溪羅居士
J29nB235_p0425a16║喝聲不絕似雷奔，喝得當機威始尊，覿面喝開正法
J29nB235_p0425a17║眼，明明歷歷破沙盆。
J29nB235_p0425a18║示弘祚張居士
J29nB235_p0425a19║覷破浮漚事事空，回頭急看主人公。有時露出渠儂
J29nB235_p0425a20║面，華發溪山緣與紅。
J29nB235_p0425a21║贈東巖宗公重修福昌
J29nB235_p0425a22║福昌名勝溯諸唐，宗伯劉碑紀甚詳。今幸東巖公整
J29nB235_p0425a23║理，祖燈從此又重光。
J29nB235_p0425a24║示發仁樊居士
J29nB235_p0425a25║佛說直心是道場，臨機直處許誰藏？未曾開口攔腮
J29nB235_p0425a26║掌，打得本來面放光。
J29nB235_p0425a27║送現禪人還蜀
J29nB235_p0425a28║船陸往還不憚勞，從教青嶂插天高，腳跟下痛與三
J29nB235_p0425a29║十，蹋上塗峰興轉豪。
J29nB235_p0425a30║示元體陳居士
J29nB235_p0425b01║生與不生生義符，分明一義沒殊途。當生勘破不生
J29nB235_p0425b02║處，心眼大開照五湖。
J29nB235_p0425b03║示發肖何居士
J29nB235_p0425b04║從來佛法沒人情，特地震威喝一聲，生死路頭都喝
J29nB235_p0425b05║斷，與君直捷說無生。
J29nB235_p0425b06║福昌懷古二首
J29nB235_p0425b07║福昌祖席四傳燈，名著當年海內稱。斷碣文章猶未
J29nB235_p0425b08║泯，山靈有意待重興。
J29nB235_p0425b09║善師說法不周遮，本色為人推作家，據座如臨千眾
J29nB235_p0425b10║勢，高風萬古播天涯。
J29nB235_p0425b11║示雲池岷源上座
J29nB235_p0425b12║一江水繞一池雲，江與池從沙岸分。養就金鱗堪變
J29nB235_p0425b13║化，風雷大震入龍群。
J29nB235_p0425b14║復徵覺二禪人
J29nB235_p0425b15║本來面目既同參，莫把疑情更二三。此話果然端的
J29nB235_p0425b16║透，無多言說向人談。
J29nB235_p0425b17║問生禪人乞衣索偈
J29nB235_p0425b18║多年行腳一朽材，尋山半是臥莓苔。荷衣擬欲連雲
J29nB235_p0425b19║補，信手誰拈幾片來。
J29nB235_p0425b20║示徵明禪人
J29nB235_p0425b21║尋常舊水變蛟龍，頭角崢嶸上九重。一滴誠能澍大
J29nB235_p0425b22║雨，不施心力有雲從。
J29nB235_p0425b23║寄友人居山
J29nB235_p0425b24║松風水月足良朋，心與山忘也未曾，到處青山皆有
J29nB235_p0425b25║趣，亦將消息寄山僧。
J29nB235_p0425b26║示渚宮眾居士
J29nB235_p0425b27║只在尋常日用間，低頭疑慮隔千山。但能直入自平
J29nB235_p0425b28║貼，信步行超生死關。
J29nB235_p0425b29║心纔舉即起塵勞，聲色何如更欲逃？覿面不為物所
J29nB235_p0425b30║轉，空王佛便是同曹。
J29nB235_p0425c01║暮春與毒鼓禪師坐來蘇峰
J29nB235_p0425c02║大蘇勝蹟寄巖前，留得虛名千古傳。欲覽遺文尋石
J29nB235_p0425c03║窟，池臺長詠雨華天。
J29nB235_p0425c04║東坡何事縱閒遊，一片高風拂古丘。錦繡文章雲五
J29nB235_p0425c05║色，卷舒不定自悠悠。
J29nB235_p0425c06║煙雲絕頂暮春寒，幾度同行倚石欄。只恐雨華飛盡
J29nB235_p0425c07║後，東坡夫子舊碑殘。
J29nB235_p0425c08║偶然雲水兩相逢，到處安居立上風。煙雨層巒剛半
J29nB235_p0425c09║日，尋常談笑達磨宗。
J29nB235_p0425c10║虎丘禮隆祖塔
J29nB235_p0425c11║瞌睡虎高坐虎丘，威獰赫奕萬年留，兒孫出穴爪牙
J29nB235_p0425c12║露，秖為生來氣食牛。
J29nB235_p0425c13║雙桂室中留別有感，為眾同參述此
J29nB235_p0425c14║剪燭焚香話夙根，吾師隱顯孰同尊？忽然舉到感傷
J29nB235_p0425c15║處，不覺離顏帶淚痕。
J29nB235_p0425c16║哭親
J29nB235_p0425c17║故宅不迷長樹根，悽愴木本未曾敦。歸來豈為空追
J29nB235_p0425c18║遠，欲效那吒乃報恩。
J29nB235_p0425c19║高堂小閣盡塵埃，血骨未藏火未灰。今日安身非別
J29nB235_p0425c20║處，滿園華卉是蓮臺。
J29nB235_p0425c21║過東白道人石影亭
J29nB235_p0425c22║綠蘿洞口一泓澄，亭挂巖邊最上層。水石玲瓏山欲
J29nB235_p0425c23║動，虛舟試問幾來登。
J29nB235_p0425c24║示松雲禪人
J29nB235_p0425c25║問君近日住何山，到處雲生竹石間。對境無心忘彼
J29nB235_p0425c26║此，林泉城市自幽閒。
J29nB235_p0425c27║宿杏雨齋
J29nB235_p0425c28║欹枕高眠杏雨齋，滿床風月動詩懷。卷簾便得無心
J29nB235_p0425c29║句，竹影翩翩掃玉階。
J29nB235_p0425c30║春日訪友夜坐
J29nB235_p0426a01║桃華谿徑入雲窩，煮茗敲詩興轉多，無限客心話欲
J29nB235_p0426a02║盡，一床明月臥煙蘿。
J29nB235_p0426a03║冠山寄渝州端甫苟居士
J29nB235_p0426a04║巴江暫寫九回腸，惱殺水雲杖底忙。三宿他山閒夢
J29nB235_p0426a05║斷，只多風雨憶連床。
J29nB235_p0426a06║過虛上人房和涪陵梁太守韻
J29nB235_p0426a07║短榻疏窗近水天，江風一枕任高眠。莓苔復照初晴
J29nB235_p0426a08║月，華竹還留雨後煙。
J29nB235_p0426a09║水滿前江月滿天，懸嵒石佛對僧眠，惺來何處牽幽
J29nB235_p0426a10║興？洗墨池生一樹煙。
J29nB235_p0426a11║示雨溪周居士二首
J29nB235_p0426a12║父母未生前，本來何面目。三春放碧桃，九月開黃菊。
J29nB235_p0426a13║父母未生前，本來何面目。雲山幾點青，煙水一溪淥。
J29nB235_p0426a14║示心所游居士二首
J29nB235_p0426a15║自遠來求字，其如一字無，有無都勘破，東壁挂葫蘆。
J29nB235_p0426a16║未根棒喝旨，筆墨秖貪多，文字能相委，拈華笑甚麼？
J29nB235_p0426a17║果州青居山重晤無虞友人二首
J29nB235_p0426a18║一別七年也，重逢何幸焉。悲懽無限意，松韻自悠然。
J29nB235_p0426a19║瓢笠風塵隔，今方話此山。莫愁歸去晚，暫學白雲閒。
J29nB235_p0426a20║凌雲夜雨二首
J29nB235_p0426a21║小閣孤松下，夜來疏雨灑。秋聲共我吟，客思對誰寫。
J29nB235_p0426a22║小閣孤松下，松枝帶露灑。旅愁日益濃，即景如何寫。
J29nB235_p0426a23║懷白堂初夏
J29nB235_p0426a24║時序臨炎帝，尋詩過艸亭，芭蕉依案綠，楊柳臥窗青。
J29nB235_p0426a25║機活嬌鶯舌，身輕乳燕翎，目前景物煥，拈出令人惺。
J29nB235_p0426a26║晝長餘獨坐，萬籟靜中聽，蜂韻集疏蕊，蛙聲鬥細萍。
J29nB235_p0426a27║雨蒸梅欲熟，風扇芰微馨，擔怕忘人世，悠然對石屏。
J29nB235_p0426a28║中秋送別內翰孟章龔居士
J29nB235_p0426a29║辭朝入洞天，夜話故鄉田。共聽松聲細，笑看桂影圓。
J29nB235_p0426a30║邸中知己矣，林下有人焉。不負雙峰約，何時書再傳。
J29nB235_p0426b01║南浦都歷山留別西衢法弟
J29nB235_p0426b02║共憶別來久，今纔話舊遊。盛山騰鐵鳳，峽水飽金牛。
J29nB235_p0426b03║他日望猶重，當年志已酬。江南雖我去，何似此清幽。
J29nB235_p0426b04║送岑壁法姪歸大峨
J29nB235_p0426b05║我自三峽出，君從兩浙歸。南溟珠滿缽，西嶺瑞生衣。
J29nB235_p0426b06║灩澦濤初靜，峨眉月正輝。荊南送別去，大震象王威。
J29nB235_p0426b07║示沖斗羅居士
J29nB235_p0426b08║長者來相訪，回光尚未遲，俊哉撥便轉，白也涅何緇？
J29nB235_p0426b09║皓月清池現，蓮華濁水宜，坐忘時看取，善惡兩無思。
J29nB235_p0426b10║冬日與罕拙老宿坐話
J29nB235_p0426b11║幾度辨雲日，閒探前哲蹤。芭蕉拄杖少，灃浦剎竿重。
J29nB235_p0426b12║市近既無竹，臺荒舊有松。雪深遲歲晚，瓢笠約春風。
J29nB235_p0426b13║示引月禪人
J29nB235_p0426b14║頂門開正眼，皎月自孤圓，已識影多幻，漫隨第二遷。
J29nB235_p0426b15║松邀出嶺上，華引到池邊，萬里長空靜，清輝滿一天。
J29nB235_p0426b16║贈明覺禪人
J29nB235_p0426b17║少年圖作佛，此志貴乎堅，乳虎威偏猛，蟄龍力易全。
J29nB235_p0426b18║如斯勤自策，畢竟越人前，縱祖燈秋晚，紹隆爾勉旃。
J29nB235_p0426b19║良晤以言贈，英才量必過，志高心澹遠，養厚氣巍峨。
J29nB235_p0426b20║曙色嶺頭啟，秋聲竹裏多，不隨前境轉，著眼意如何？
J29nB235_p0426b21║果城東村凌雲山房初夏
J29nB235_p0426b22║青山縱目遠，赤帝震威初。樹影籠巖岫，雲光動石渠。
J29nB235_p0426b23║間松虛閣小，近竹舊窗疏。荒圃乍耘種，筍芹香滿廚。
J29nB235_p0426b24║時節悠然換，溪山別一村。燭天輪已赫，蒸物氣猶溫。
J29nB235_p0426b25║放浪野人志，淒清古帝魂。綠陰客不到，掃石枕松根。
J29nB235_p0426b26║去國頻寒暑，今餘此地歸。石泉涵座冷，煙火隔村稀。
J29nB235_p0426b27║澗曲流青黛，巖深映赤暉。幾枝梅子熟，帶露折來肥。
J29nB235_p0426b28║風自南來也，時哉眾鳥呼。陰晴雲日變，雨露物華殊。
J29nB235_p0426b29║鼓浪麥初熟，鬱香榴已敷。眼前一種趣，忍不詠詩乎。
J29nB235_p0426b30║品物催新暑，閒吟意若何。已知長日暇，尚惜晚春過。
J29nB235_p0426c01║燕語穿朱檻，鶯聲挂綠蘿。炎涼雖變態，旦夕覺風和。
J29nB235_p0426c02║避暑來東里，瀟然遠四鄰。猶從當日俗，唯少舊居人。
J29nB235_p0426c03║艸澤虫聲亂，溪橋月色新。荷風涼夜永，益友坐談親。
J29nB235_p0426c04║山前舒野望，風日動吟情。過嶺啼鳩捷，汎波乳鴨輕。
J29nB235_p0426c05║光搖新芰嫋，韻瀉古苔清。帝力抑何有，老農復漸耕。
J29nB235_p0426c06║就題聯句苦，對景入詩魔。拂跡龜分藻，振鬚魚弄荷。
J29nB235_p0426c07║晴光開雨笠，野色上雲蓑。幾欲忘情思，其如有興何。
J29nB235_p0426c08║故人不可問，借問亦云無。古寺遺唐宋，斷橋勒史胡。
J29nB235_p0426c09║暑來華影瘦，春去鳥聲麤。松竹多涼蔭，水雲恰與符。
J29nB235_p0426c10║少年就外傳，韓氏尚書家。人物全非舊，鄉談半是差。
J29nB235_p0426c11║巢秧鳴水鳥，喧野詠榴華。散步幽林下，風高襟袖斜。
J29nB235_p0426c12║登來蘇峰
J29nB235_p0426c13║煙霄天地別，風土廣蓬均。竹韻華間軟，山容雨後新。
J29nB235_p0426c14║書藏石穴秘，劍劈玉池津。碑古還重讀，東坡跡更真。
J29nB235_p0426c15║塗山禹廟
J29nB235_p0426c16║張公蒞是邑，大禹首稱尊。不病波濤險，深懷疏鑿恩。
J29nB235_p0426c17║塗山昭母姓，字水篆龍門。廟貌遵卑室，清風萬古存。
J29nB235_p0426c18║遵義俞邑候春日過訪賦贈
J29nB235_p0426c19║忙閒渾不問，覽勝到巖阿。水白宦情冷，華紅詩興多。
J29nB235_p0426c20║林栖支遁鶴，池舞右軍鵝。就石從高枕，風光見永和。
J29nB235_p0426c21║春山稍寓目，愁慮頓銷磨。日正華容麗，風清鳥語和。
J29nB235_p0426c22║詩吟綠竹案，酒醉白雲窩。莫是陶彭澤，又從蓮社過。
J29nB235_p0426c23║送靈隱法弟歸楚
J29nB235_p0426c24║高梁重送別，萬里百華敷。水脈分三峽，風光動五湖。
J29nB235_p0426c25║開帆群鶴舞，擲餌眾龍趨。把臂復何處，杖藜策越吳。
J29nB235_p0426c26║寄昌言許居士
J29nB235_p0426c27║重晤復重別，別來年復三。祀親歸蜀北，罵佛出荊南。
J29nB235_p0426c28║經史懽翁博，水雲笑我貪。蒲團如可放，清苦擬同甘。
J29nB235_p0426c29║過巖峰山房贈恆一主人
J29nB235_p0426c30║偶到雨華齊，雨華積滿階。有人拈熟稻，無樹折生柴。
J29nB235_p0427a01║恬憺偏高致，疏慵卻稱懷。喜君知我意，不事強安排。
J29nB235_p0427a02║雨後訪興福三同上座
J29nB235_p0427a03║山聲何處來，木葉頻頻打。竹密怒驚濤，檐高飛急瀉。
J29nB235_p0427a04║濃雲滿榻生，寒玉半窗灑。今日客愁消，幸逢知己者。
J29nB235_p0427a05║贈不語禪人
J29nB235_p0427a06║煙村香閣上，野望自留人。雨急江聲亂，雲開樹色新。
J29nB235_p0427a07║小橋攀二柳，巨浪躍雙鱗。卓錫依形勝，幽栖龍虎馴。
J29nB235_p0427a08║巴山雪夜
J29nB235_p0427a09║寒風何處起，清夜度渝江。折竹聲來枕，壓松色上窗。
J29nB235_p0427a10║推敲詩有興，唱和曲無雙。啟戶山童報，天華散法幢。
J29nB235_p0427a11║贈本然禪師復保壽
J29nB235_p0427a12║重開名勝蹟，蜀北更無雙，艸闢縱橫徑，燈明新舊窗。
J29nB235_p0427a13║倦來驚暮鼓，興至俯秋江，莫道規模大，還應建法幢。
J29nB235_p0427a14║黃金重布地，祗樹影雙雙，霞過紅生幔，月臨白上窗。
J29nB235_p0427a15║涼風清梵閣，靈籟瀉前江，一國稱高行，清名勒石幢。
J29nB235_p0427a16║登雲臺贈松雲素水二禪人
J29nB235_p0427a17║昔年歸故國，無著與天親。共復古名勝，樓臺一旦新。
J29nB235_p0427a18║風高同市井，念靜別囂塵。莫厭境喧寂，超然自在身。
J29nB235_p0427a19║天南辭艸榻，蜀北掃雲臺。丞相標明諡，使君賦越才。
J29nB235_p0427a20║抱巖山色曲，繞座水聲回。歸去語人曰，登臨亦壯哉。
J29nB235_p0427a21║住野春山石屏寺
J29nB235_p0427a22║亂峰曲徑入祇林，長者年來重布金，池滿共看邀月
J29nB235_p0427a23║早，臺高自許臥雲深。野華暗刺時人眼，幽鳥細談古
J29nB235_p0427a24║佛心，怪石當機從𨁝跳，點頭箇箇盡知音。
J29nB235_p0427a25║示白雲雪穎禪人
J29nB235_p0427a26║避秦偶到白雲間，又進雲深山外山。數樹雨風搖客
J29nB235_p0427a27║思，一天晴日破愁顏。烽煙戍火從他鬧，峻壑幽巖任
J29nB235_p0427a28║我閒。差別路頭俱坐斷，無人過得摩訶關。
J29nB235_p0427a29║示瑞峰新戒
J29nB235_p0427a30║三千八萬漫分科，持犯繇來不較多。幾縷垢衣書七
J29nB235_p0427b01║佛，半肩壞色攝群魔。酒臺醒眼醉神廟，獵網藏身飽
J29nB235_p0427b02║肉鍋。沒量大人行徑別，返常合道益淆訛。
J29nB235_p0427b03║贈健翁張護法雪中修法堂
J29nB235_p0427b04║香剎增修心志足，規模大闢遺芳躅。買園依地布黃
J29nB235_p0427b05║金，砌石滿臺鋪白玉。誠重惟懽供佛新，勞輕不厭鳩
J29nB235_p0427b06║工促。高敷猊座吼人天，觸著爪牙皆中毒。
J29nB235_p0427b07║與本源禪人山行賞雪
J29nB235_p0427b08║匪從人力匪天工，寒入梅華瑞氣濃，古木枝枝銀作
J29nB235_p0427b09║榦，青山箇箇玉為容。易侵頭上眉兼髮，莫辨巖邊竹
J29nB235_p0427b10║與松，大地遙看皆一色，翻然踏破露真蹤。
J29nB235_p0427b11║寓金鳳山和己禪人韻
J29nB235_p0427b12║金鳳山中金鳳巢，棲巢金鳳養金毛。翼齊初翥雲生
J29nB235_p0427b13║彩，風疾旋搏竹怒濤。慣飲天池品自貴，直翀霄漢氣
J29nB235_p0427b14║何豪。乾坤鍾有文明運，靈瑞相將出聖朝。
J29nB235_p0427b15║懷破山老和尚
J29nB235_p0427b16║撥艸瞻風入楚西，行藏未定復追隨，馬駒並轡力重
J29nB235_p0427b17║買，獅子同聲威大施。鐘擊轅門三峽動，血流棧道數
J29nB235_p0427b18║書馳，爐邊何日團圞話？稍慰關山寤寐思。
J29nB235_p0427b19║位旃林護法過訪次韻
J29nB235_p0427b20║巖居散誕絕安危，飲客茶鐺就石支。容易淵明於我
J29nB235_p0427b21║友，等閑慧遠卻誰師。泉聲迭出松間緩，日影斜穿竹
J29nB235_p0427b22║裏遲。盡興徘徊忘去住，何殊三笑度溪時。
J29nB235_p0427b23║浪跡疏狂物外人，巖亭寥廓任安身。石幢濺玉非關
J29nB235_p0427b24║雨，苔徑鋪華不是塵。雲出洞前拖一片，月依嶺外起
J29nB235_p0427b25║孤輪。江千留別行還止，兩岸清風動綠蘋。
J29nB235_p0427b26║江陵旅中除夕警眾
J29nB235_p0427b27║風野寒溫一歲除，年光新舊意何如。梅經雪逼華先
J29nB235_p0427b28║放，柳怯霜嚴葉未舒。道業可成奚待緩，人情不熟且
J29nB235_p0427b29║教疏。了明三十日來事，慶快兒童嬉笑餘。
J29nB235_p0427b30║冬日雪晴訪友
J29nB235_p0427c01║雪榻霜龕覓火頻，紅輪初照已如春。冰開綠沼懽魚
J29nB235_p0427c02║性，風暖青霄稱鶴身。柳線斜垂疏亦媚，梅華獨露澹
J29nB235_p0427c03║偏新。一聯得意客愁解，欲過長堤訪故人。
J29nB235_p0427c04║南浦撥霞洞遣夏三首
J29nB235_p0427c05║碧巖千尺瀉飛泉，一徑盤回上洞天。白足高低踏怪
J29nB235_p0427c06║石，烏藤旦夕撥孤煙。松青溪上聯三友，玉灑風中奏
J29nB235_p0427c07║七絃。楓灶蘿龕人世遠，瓊華敷座任安禪。
J29nB235_p0427c08║水晶宮殿鎖瓊扉，浩劫空壇古木肥。繞榻香清蘭霧
J29nB235_p0427c09║起，濺衣雨細瀑華飛。苔深文繡石枰老，谷冷聲傳玉
J29nB235_p0427c10║磬微。犬吠白雲鶴唳月，蓬萊僊子可知歸。
J29nB235_p0427c11║石穴泠泠細液流，僊人華下問源頭，煙霞五色襯瑤
J29nB235_p0427c12║艸，風雨二聲戰玉樓。錫振巖阿驚虎嘯，缽懸洞口待
J29nB235_p0427c13║龍遊，琴臺夜坐天光澹，簾卷溪山月挂鉤。
J29nB235_p0427c14║復無欲熊居士來韻
J29nB235_p0427c15║艸閣新開碧岫前，層層岫色接青天，撫松度澗多琴
J29nB235_p0427c16║韻，攀竹過巖兩袖煙。紫闕歸來慵獻賦，白雲高臥喜
J29nB235_p0427c17║逃禪，幽懷既有藤蘿約，一洗乾坤石上泉。
J29nB235_p0427c18║復燦錦程居士來韻
J29nB235_p0427c19║行行偶到薜蘿庵，十里溪橋湘水南，豈止優婆塞四
J29nB235_p0427c20║眾？人非人等許同參。石藏華圃和雲買，泉給茶鐺帶
J29nB235_p0427c21║月擔，何日與君重一晤？焚香揮麈話煙嵐。
J29nB235_p0427c22║與公井高孝廉山行坐桃華洞
J29nB235_p0427c23║幽鳥啼華語未闌，莓苔曲徑接天關。石門深鎖藤蘿
J29nB235_p0427c24║內，玉液斜流詩字間。行撥彩霞不問止，坐邀明月卻
J29nB235_p0427c25║忘還。相逢未肯遲車馬，唯有先生伴我閒。
J29nB235_p0427c26║復福昌護法幻幻黃居士來韻
J29nB235_p0427c27║獅床豎拂現威儀，詢信端同繼善師；昔煜五燈無盡
J29nB235_p0427c28║燄，今垂雙桂不凋枝。帝王勝蹟凌諸剎，龍象高蹤聚
J29nB235_p0427c29║九逵；重詠先生先作賦，才情不讓毋潛詩。
J29nB235_p0427c30║初春過雲浦老宿別業
J29nB235_p0428a01║蘿龕東近仲宣樓，一圃攤書色相幽。怪石竅中冰尚
J29nB235_p0428a02║在，奇華枝上葉新抽。竹光晴雨老僧識，墨跡澹濃太
J29nB235_p0428a03║史留。几席煙霞饒野趣，媿無佳句共君酬。
J29nB235_p0428a04║與溢天上座遊灩澦
J29nB235_p0428a05║水際未知幾許深，狀如象馬不浮沉。色隨雲日奪人
J29nB235_p0428a06║目，影漾風濤豁我襟。為砥眾流橫峽口，欲超群峭湧
J29nB235_p0428a07║江心。奇觀莫漫徒相負，聊擬當年杜甫吟。
J29nB235_p0428a08║巫峽與眾禪人夜汎
J29nB235_p0428a09║水光月色杳冥時，汎汎輕舟任所之，一出深雲兩岸
J29nB235_p0428a10║闢，重回急浪數峰移。灘吞泉石響多亂，巖挂星辰影
J29nB235_p0428a11║互隨，夜半不知何處宿，蛟龍共起復嫌遲。
J29nB235_p0428a12║九青山房遣懷
J29nB235_p0428a13║佯狂笑傲孰稱豪，莫大青山縱我曹。拈韻五溪鳴石
J29nB235_p0428a14║籟，寫懷萬壑舞松濤。雲鋪藥嶺牛眠暖，月過華村犬
J29nB235_p0428a15║吠高。獨有庭前行樂處，鋤煙種竹自勤勞。
J29nB235_p0428a16║屋角煙雲接樹梢，芹泥飛燕挂新巢。紅華亂落堪為
J29nB235_p0428a17║褥，青蔓斜牽勝葺茅。松韻狂時四壁起，桂輪明處六
J29nB235_p0428a18║窗交。深山萬籟皆吟詠，古調現成不用敲。
J29nB235_p0428a19║夜郎山寄素懷禪友
J29nB235_p0428a20║破衲枯藤住薜蘿，風回萬彙氣初和。猿聲出嶺顛狂
J29nB235_p0428a21║甚，鳥語喧窗賣弄多。瘦竹風前吟細葉，老梅雪裏放
J29nB235_p0428a22║新柯。寒暄幾度年華改，泉石身心只恁麼。
J29nB235_p0428a23║巴渝白巖寄君維余護法
J29nB235_p0428a24║偶來此處便為家，自笑逃禪學聚沙，圃小還宜疏種
J29nB235_p0428a25║竹，臺高尚欲早移華。撥雲鳥共尋嵒路，弄月鹿同到
J29nB235_p0428a26║水涯，瀟灑不知塵世事，綠蘿白石枕紅霞。
J29nB235_p0428a27║雪峨張護法邀遊黃鶴樓
J29nB235_p0428a28║覽勝共憑黃鶴樓，樓空鶴去跡還留，杖尋芳艸六年
J29nB235_p0428a29║撥，笛奏落梅二月遊。老樹參天標異棗，古城夾岸蕩
J29nB235_p0428a30║虛舟，煙嵐尚與人間接，身世直疑在斗牛。
J29nB235_p0428b01║書
J29nB235_p0428b02║上雙桂破山老和尚
J29nB235_p0428b03║自省覲後，欲依字水偷閒；於初春時，已入塗山守拙。
J29nB235_p0428b04║豈知慈訓遙頒，召歸繼席；焚香捧讀，喜懼兼生。若論
J29nB235_p0428b05║雙桂代勞，猶思退後；樗櫟朽材，難勝法門巨任。惟上
J29nB235_p0428b06║天童掃塔，正欲向前；淵源嫡派，各懷達孝深思。禹廟
J29nB235_p0428b07║嵒邊拂袖，欲等風馳；龍門灝裏張帆，思同電激。但諸
J29nB235_p0428b08║護法相延，尚待辭謝；攜幾禪和共往，秖爭勇行。滿擬
J29nB235_p0428b09║夏末即趨座前，耑候江南動止消息。本院住持體裁，
J29nB235_p0428b10║皆盡心力，恪遵典型。肅此先復，仰希鑒原。
J29nB235_p0428b11║達聖瑞姚護法
J29nB235_p0428b12║先師道行，蜀中惟高梁緣最熟，知有夙因。但他人在
J29nB235_p0428b13║治世護持，猶覺稍易；大護法在亂世護持，更覺為難。
J29nB235_p0428b14║況建大叢林，豎大法幢，名標不朽，伊誰之力歟？迄今
J29nB235_p0428b15║圓寂，凡事所係尤重。晏石禪師來，敘大護法委屈，眾
J29nB235_p0428b16║中秖勸安和，如此心行，可格佛祖龍天。緬惟先師前
J29nB235_p0428b17║後語錄，原欲下江南刻成全集，此生前諄諄之遺命，
J29nB235_p0428b18║祈大護法注意，與眾執事酌議，力為主持蚤圓者，則
J29nB235_p0428b19║公案豈一人感荷？即先師神明中深為之感荷，天下
J29nB235_p0428b20║萬世人共為之感荷也。臨穎翹企，不勝待命之至。
J29nB235_p0428b21║像讚
J29nB235_p0428b22║出山相
J29nB235_p0428b23║肩褊袒，腰繫裙。半帶雪，半帶雲。鬚髮蒼古，氣象不群。
J29nB235_p0428b24║走到人間難晦跡，郎當號作釋迦文。
J29nB235_p0428b25║布袋
J29nB235_p0428b26║街頭遊戲，滿腔樂趣，慣引兒童雜譁，迥超佛祖常度。
J29nB235_p0428b27║等箇人，人不遇，布袋打開誰解顧？微微冷笑笑中刀，
J29nB235_p0428b28║覿面鋒鋩太煞露。
J29nB235_p0428b29║白衣大士
J29nB235_p0428b30║本無形段，素以為絢。塵剎分身，彈指皆遍。跏趺怪石
J29nB235_p0428c01║巖前，遊戲碧波水面。繞座繞幢，淡雲幾片。無字無文，
J29nB235_p0428c02║殘經半卷。如有問：動靜兩忘，向什麼處與伊相見？只
J29nB235_p0428c03║對他道：亦不思惡，亦不思善。
J29nB235_p0428c04║達磨
J29nB235_p0428c05║一葦渡江，九年面壁，人覓安心，卻令自覓。覓之不得
J29nB235_p0428c06║求端的，無孔鐵鎚便痛擊，骨髓當頭拶出來，至今授
J29nB235_p0428c07║受傳為嫡。
J29nB235_p0428c08║破山老和尚
J29nB235_p0428c09║或動或止，或瞋或喜。明辨龍蛇，暗擒虎兕。杲日中天
J29nB235_p0428c10║不倚，迅雷驀地轟起。抑揚大有全威，縱奪初無定旨。
J29nB235_p0428c11║無定旨，難比擬，火官頭上風車子。
J29nB235_p0428c12║又
J29nB235_p0428c13║檇李開華，蠶叢結果，四海英豪，咸承印可。咦！相逢痛
J29nB235_p0428c14║棒無情，機下電光石火。
J29nB235_p0428c15║淨明耆宿
J29nB235_p0428c16║年臘俱尊，心神並王，面上恬愉，胸中快暢。鐵佛道場，
J29nB235_p0428c17║復之如刱，兒孫相承，請讚供養。呵呵！非徒空事形儀，
J29nB235_p0428c18║欲效逼真志向。
J29nB235_p0428c19║佛事
J29nB235_p0428c20║挂板。師云：「有聲非動，無聲非靜。動靜不生，拍拍是令。」
J29nB235_p0428c21║乃擊一下，云：「諦聽，諦聽。」
J29nB235_p0428c22║上天童掃密雲師翁塔
J29nB235_p0428c23║憶昔提持濟北宗，全身獨露劍揮空。兒孫大振當年
J29nB235_p0428c24║範，龍象常瞻在世風。松籟入雲重唱和，巖光射日最
J29nB235_p0428c25║玲瓏。層巒曲水甲天下，源遠流長道脈隆。
J29nB235_p0428c26║為湛泉禪人下火
J29nB235_p0428c27║師舉起火炬，云：「來是恁麼來，去亦恁麼去。」攛下，云：「來
J29nB235_p0428c28║去既無殊，同歸大火聚。咄！若向者裏開隻眼，盡大地
J29nB235_p0428c29║乾坤總是汝放身命處。」
J29nB235_p0428c30║為若夢侍僧下火
J29nB235_p0429a01║「擔囊負缽，勤參苦學。打不歇手，罵不歇口。十載追隨，
J29nB235_p0429a02║一朝別離。臨行主張，渾不著忙。去來與麼，鼓掌呵呵。」
J29nB235_p0429a03║以火炬攛下，云：「老僧特地助一把火，燒得汝赤灑灑、
J29nB235_p0429a04║淨裸裸，東土西天，無可不可。」
J29nB235_p0429a05║南浦首四譚護法遷巴渝，卒於渝之康村。師至靈前
J29nB235_p0429a06║輓曰：「濟北宗風末世彰，千鈞才力屬金湯。讀經依案
J29nB235_p0429a07║諸根靜，請佛拈華一語香。太白巖前聞道久，古巴城
J29nB235_p0429a08║外轉身忙。法門此後何人護，感慨忍禁淚兩行。」
J29nB235_p0429a09║達吾宋居士葬父於凌雲山側，請師說法。師至柩前
J29nB235_p0429a10║垂語云：「昔時未面，今卻相送。秋色淒清，悲風遠動。布
J29nB235_p0429a11║德有年，頌德彌眾。生死二途，來去如夢。棒頭指歸，直
J29nB235_p0429a12║下知痛。」乃以拄杖畫一圓相，喝一喝，復卓拄杖云：「堆
J29nB235_p0429a13║頭添土，證據宋公。者裏安身，多種受用。」
J29nB235_p0429a14║為獻珩耆宿下火
J29nB235_p0429a15║「渝州與荊州，兩地莫能留，身世回頭看，儼然一海漚。」
J29nB235_p0429a16║以火炬攛下，喝一喝，云：「優游物外乾坤廓，無位真人
J29nB235_p0429a17║六不收。」
J29nB235_p0429a18║　（原藉山西，今寓蜀東重慶府巴縣，事
J29nB235_p0429a19║佛弟子牛秉儒，男牛附麒、牛附麟，捐貲刻第五
J29nB235_p0429a20║　第六卷。　　　　　　玉泉道人張國賢識。）
J29nB235_p0429a21║蓮月禪師語錄卷第六終　　　　（嘉興府楞嚴寺藏經坊存板）