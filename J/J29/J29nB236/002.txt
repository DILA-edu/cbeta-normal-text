J29nB236_p0436c01║玉泉蓮月正禪師語錄卷第二
J29nB236_p0436c02║門人性同錄
J29nB236_p0436c03║小參一
J29nB236_p0436c04║玉泉入院小參。師云：「做工夫只在一機一境上究取，
J29nB236_p0436c05║自有得力處。若是要求多知多解，卻不得倒斷，反耽
J29nB236_p0436c06║閣日子。但看水潦隨馬祖入山採藤，被馬祖當胸蹋
J29nB236_p0436c07║倒起來，呵呵大笑云：『百千法門、無量妙義，只在一毫
J29nB236_p0436c08║頭上識得根源去也。』豈不直捷？豈不省力？又湛堂準
J29nB236_p0436c09║策進大慧云：『杲侍者！教你小參普說，你也說得；教你
J29nB236_p0436c10║拈古、頌古，你也作得。只有一事未在，你進方丈時有
J29nB236_p0436c11║禪，出方丈去便無禪也。此豈不是智識聰明，未曾大
J29nB236_p0436c12║死一回？』後參勤巴子，方得徹頭。眾兄弟在者裏同辦
J29nB236_p0436c13║肯心，日用尋常，忙閒動靜，運用施為，悉加照顧，無處
J29nB236_p0436c14║不是佛法也。若稍不綿密，即被人換卻眼睛。」
J29nB236_p0436c15║示眾。「江西黃龍南，因禾山普參。普善經論，兩川號為
J29nB236_p0436c16║義虎。問黃龍南曰：『阿難問迦葉：「世尊傳金襴外，更傳
J29nB236_p0436c17║何物？因緣意旨如何？」』南曰：『上人出蜀，曾到玉泉否？』普
J29nB236_p0436c18║曰：『曾到。』南又問：『曾挂搭否？』曰：『一夕便發。』南曰：『智者道
J29nB236_p0436c19║場，關王打供結緣，住幾時何妨？』普良久，再理前問。南
J29nB236_p0436c20║俛首，普趨出，大驚曰：『兩川義虎，不消此老一唾。』」師曰：
J29nB236_p0436c21║「普雖行腳，未具行腳眼。雖到玉泉，一夕便發。不知智
J29nB236_p0436c22║者道場，正是他放身命處。奈何當時玉泉無人，致令
J29nB236_p0436c23║普蹉過了也。及到黃龍，壁立萬仞，便不能去。雖然如
J29nB236_p0436c24║是，普還是識好惡的，終不敢辜負黃龍。汝等諸人，現
J29nB236_p0436c25║住智者道場，試將此則公案檢點，看黃龍還荅他話？
J29nB236_p0436c26║不荅他話？若道不荅他話，空逞驢唇馬觜作麼？若道
J29nB236_p0436c27║荅他話，語意參差。若檢點得出，一任橫行天下。若檢
J29nB236_p0436c28║點不出，智者道場灼然，住幾時何妨？」
J29nB236_p0436c29║除夜小參。舉：「德山小參不荅話，問話者三十棒。」師云：
J29nB236_p0436c30║「德山行令雖嚴，棒頭落處未免偏枯。玉泉今夜要荅
J29nB236_p0437a01║話，問話者、不問話者總與三十棒。為甚如此？山僧拄
J29nB236_p0437a02║杖子從來不敢辜負一人，何況三十日到來，不打更
J29nB236_p0437a03║待何時？」復舉：「石門因僧問：『年窮歲盡時如何？』門云：『東
J29nB236_p0437a04║村王老夜燒錢。』」師云：「石門荅話應時應節固是好手，
J29nB236_p0437a05║但衲僧家說他張王李姓作甚麼？如有問山僧：『年窮
J29nB236_p0437a06║歲盡時如何？』只向他道：『爆竹堂前催喫茶。』雖不是奇
J29nB236_p0437a07║言妙句，亦是年窮歲盡與人同樂底家風，且要諸人
J29nB236_p0437a08║箇箇溼觜，免教乾爆爆地。大眾！還知玉泉荅話意麼？
J29nB236_p0437a09║今宵舉盞非常禮，佛祖相將一口吞。」喝一喝。
J29nB236_p0437a10║小參。師云：「師資緣契，啐啄同時，子啐母啄，啄與啐不
J29nB236_p0437a11║先不後，是為同時。南院上堂示眾云：『諸方只具啐啄
J29nB236_p0437a12║同時眼，不具啐啄同時用。』時有僧問：『如何是啐啄同
J29nB236_p0437a13║時用？』院云：『作家不啐啄，啐啄同時失。』僧云：『猶是學人
J29nB236_p0437a14║問處。』院云：『如何是你問處？』僧云：『失。』院拈棒便打，僧不
J29nB236_p0437a15║契。後到雲門會下，與二僧話及此事，一僧云：『當時南
J29nB236_p0437a16║院棒折那？』其僧忽省悟，便歸南院，院已遷化。時風穴
J29nB236_p0437a17║為維那，一見便問：『你是問先師啐啄同時話底僧麼？』
J29nB236_p0437a18║云：『是。』穴云：『你當時如何？』僧云：『我當時如在燈影裏行。』
J29nB236_p0437a19║穴云：『汝會也。』玉泉璉云：『啐啄同時是親切處，因甚麼
J29nB236_p0437a20║道失？若於此會得，堪報不報之恩。』」師云：「還知失處麼？
J29nB236_p0437a21║山僧今日與南院翻案去也。若具啐啄同時眼，便是
J29nB236_p0437a22║啐啄同時用，也勘得破；僧在雲門省悟處，也勘得破。
J29nB236_p0437a23║風穴云：『汝會也。』也勘得破。玉泉璉云：『堪報不報之恩。』
J29nB236_p0437a24║也勘得破。何故？啐啄時開啐啄眼，諸方用處自分明。」
J29nB236_p0437a25║郢城發仁樊居士生日請小參。師云：「車聲、馬聲皆唱
J29nB236_p0437a26║無生之曲，樹色、華色全開不二之門，頭頭本地風光，
J29nB236_p0437a27║法法本來面目，何須拈椎豎拂、搖唇鼓舌方謂之舉
J29nB236_p0437a28║揚正法？不見淨名居士在毘耶城裏杜口談不二法
J29nB236_p0437a29║門，樊公初度於此郢城中請山僧說無生法忍，且道
J29nB236_p0437a30║杜口的是？開口的是？」以拄杖劃一劃，云：「有言不在舌，
J29nB236_p0437b01║無語聲如雷。」
J29nB236_p0437b02║為當陽開先王邑侯對靈小參。師云：「居宰官位，用菩
J29nB236_p0437b03║薩心，宣化兩郡，臨淄、當陽。適王事賢勞之際，政欲撫
J29nB236_p0437b04║民力、贍軍需，豈知熱鬧場中忽然著隻冷眼，蹋翻者
J29nB236_p0437b05║邊、轉身那畔？山僧昔與護法談論古今，但未將者邊
J29nB236_p0437b06║那畔一並舉出，早請判斷。相隔幾許？今日還須分明
J29nB236_p0437b07║說破。」以拂子畫圓相，云：「者邊也在者裏、那畔也在者
J29nB236_p0437b08║裏，東土西天、三千剎海、百億須彌總在者裏。」豎拂，云：
J29nB236_p0437b09║「王公于拂子頭上悟入不二法門、現大人相，便道：者
J29nB236_p0437b10║邊那畔同一行履，做官作佛元無二人。」以拂子劃一
J29nB236_p0437b11║劃，云：「見麼？艸露清同華露冷，松煙淡共竹煙生。」
J29nB236_p0437b12║為劉發清、發淨二居士對靈小參。師云：「生死同參究，
J29nB236_p0437b13║眼開全體真，灼知生死幻，各見本來人。」所以道：「生則
J29nB236_p0437b14║決定生，去則實不去。既不去，且發清、發淨即今在什
J29nB236_p0437b15║麼處？」豎拂，云：「同條生又同條死，一拂子頭同現身。」
J29nB236_p0437b16║聞平陽弘覺忞和尚訃，設供。拈香云：「續龍池脈，繼天
J29nB236_p0437b17║童席，帝王召對，內殿陞座。抒錦繡文章，則王公敬畏；
J29nB236_p0437b18║立叢林標格，則衲子欽承。聲振湖海，才冠古今，豈知
J29nB236_p0437b19║名場退步，靜裏藏身？雖然如是，且道從前一段威光
J29nB236_p0437b20║還可瞻仰也無？」以手指幀云：「生則決定生，去則實不
J29nB236_p0437b21║去。既然不去，正好供養。」插香云：「不但靈骨猶在，情知
J29nB236_p0437b22║我法叔老和尚肉猶暖在。」
J29nB236_p0437b23║聞古南牧雲門和尚訃，設供。拈香，云：「明州天童、潤州
J29nB236_p0437b24║鶴林，吳越名剎皆豎法幢，門庭孤峻，聲譽益隆。晚退
J29nB236_p0437b25║古南，高潔是守，龍象參叩，罕蒙接納。及至末後，猶然
J29nB236_p0437b26║拄杖橫肩，不顧人而去。風波險阻，未獲早聞訃音，而
J29nB236_p0437b27║今追慕，難備舉揚。記得昔年送別印正語云：『滹沱生
J29nB236_p0437b28║面福昌開。』豈知古南生面又是玉泉開？」以兩手舉起
J29nB236_p0437b29║香，云：「見麼？」插香，云：「且道我法叔老和尚還來受供養
J29nB236_p0437b30║也無？」眾無出，師噓一聲，云：「蒼天！蒼天！」
J29nB236_p0437c01║法語
J29nB236_p0437c02║示穎禪人
J29nB236_p0437c03║做頂天立地人，行超佛越祖事，元是另闢乾坤，丹霄
J29nB236_p0437c04║獨步。若有絲毫見解未透，未免觸途成滯，便被語言
J29nB236_p0437c05║名相籠罩，卒無自由分。真正濟上兒孫，胸中抱不群
J29nB236_p0437c06║之志，尋常一動一靜，如萬里一條鐵，只要做到大徹
J29nB236_p0437c07║頭處去，然後向魔宮虎穴閒坐困眠，蠍尾蛇頭顛拈
J29nB236_p0437c08║倒弄，建立先聖宗乘，昭示後昆眼目，或放或收，或抬
J29nB236_p0437c09║或搦，如象王遊行，如獅子返擲，威光赫奕，無敢近傍，
J29nB236_p0437c10║皆是從前得力處深也。
J29nB236_p0437c11║示允㓓知客
J29nB236_p0437c12║從苗辨地，因語識人，賓主相勘，問答激昂，逢緣話會，
J29nB236_p0437c13║遇境拈提，談笑起倒，皆照顧當頭一著，事事不可瞞
J29nB236_p0437c14║頇，法法不容蹉過，動靜嚴密，家風整齊，從上施設門
J29nB236_p0437c15║庭，皆是師資唱和，方得法道流行千古。既作佛祖兒
J29nB236_p0437c16║孫，身心性命皆所不惜，操履日深，走出人天眾前，驗
J29nB236_p0437c17║龍蛇、擒虎兕，自游刃有餘地也。
J29nB236_p0437c18║示瞿諳知庫
J29nB236_p0437c19║佛法世法，初無兩般，如盤走珠，如珠走盤，活活鱍鱍，
J29nB236_p0437c20║更不留礙，鹽醬米茶，出內有節，粥飯湯果，豐儉隨時。
J29nB236_p0437c21║如楊岐燈盞，照耀古今，威光赫奕。公既同此職，則同
J29nB236_p0437c22║此才能，同此心行，同此眼目，同此光明，凡濟物資生
J29nB236_p0437c23║之具，深儲厚蓄，時節因緣，所當施設，打開寶藏，運出
J29nB236_p0437c24║家珍，取之不竭，用之不窮，與楊岐鬥勝，不為分外，又
J29nB236_p0437c25║楊岐兒孫之最勝者也。
J29nB236_p0437c26║示敏旃禪人
J29nB236_p0437c27║少年學道，貴乎立志。志既先立，則諸凡外緣，總不能
J29nB236_p0437c28║奪。多見英俊之士，不遇善友激勵，此志終不能發。欲
J29nB236_p0437c29║企聖哲體裁，則心懷怯弱；欲就庸鄙行徑，則意負慚
J29nB236_p0437c30║惶。猶豫既久，不覺荏苒一生。自古至今，甘受陸沉者
J29nB236_p0438a01║無限。若善決擇，我此一身，必如何可了出家事業，可
J29nB236_p0438a02║報佛祖國王父母師長深恩。恁麼細思諦審，自行腳
J29nB236_p0438a03║參請，以至悟道養道行道，皆非卒然可辦。豈得徐徐
J29nB236_p0438a04║姑待他年，而後從容進步耶？直須朝勤夕惕，廢寢忘
J29nB236_p0438a05║餐，依明眼宗匠，放下身心，祁寒溽暑，執勞運力，負舂
J29nB236_p0438a06║斷臂，痛罵痛打，受惡辣鉗鎚，不敢稍生退屈。要做到
J29nB236_p0438a07║透頂透底，兩眼大開，然後已耳。
J29nB236_p0438a08║示匡禪人省親
J29nB236_p0438a09║匡禪人英年，依吾蜀樹彰和尚剃落，已中些子毒氣，
J29nB236_p0438a10║境風吹到玉泉，動靜語默，略露圭角，尚未與老僧大
J29nB236_p0438a11║展作用。老僧正欲痛加辣手，敲骨取髓，忽母病劇，使
J29nB236_p0438a12║人接歸，雖在制中，亦不相留，即令歸家慰問。只是老
J29nB236_p0438a13║僧有一問：「若見母時，為說何佛法，令病得愈？道！道！」
J29nB236_p0438a14║示雲監寺
J29nB236_p0438a15║衲子住叢林，身心性命皆所不惜，祁寒溽暑，運力執
J29nB236_p0438a16║勞，總欲爭先，但以輔弼法門為任，餘不暇計也。既以
J29nB236_p0438a17║佛法為己躬下事，則忙時閒時，須在佛法上著眼，朝
J29nB236_p0438a18║夕提撕，必要到徹頭處，方敵得生死。試看世諦與佛
J29nB236_p0438a19║法相去多少？若勘得透，管教眼光爍破四天下。
J29nB236_p0438a20║示致中禪人
J29nB236_p0438a21║出家一事，本為了生死。既欲了生死，須入叢林中，親
J29nB236_p0438a22║近知識，汎愛親仁，助發高尚之志。不可暫隨流俗阿
J29nB236_p0438a23║師談世諦事，遇著辣手，喫些鉗鎚，自有痛快處。正眼
J29nB236_p0438a24║開時，不受他人瞞頇，卻能訶佛罵祖，欺謾天下人去。
J29nB236_p0438a25║有如是骨力，一切神通妙用，皆莫測其為何如也。
J29nB236_p0438a26║示明宗馬居士
J29nB236_p0438a27║心淨則佛土淨，是淨土在汝心中明矣。淨土既在汝
J29nB236_p0438a28║心中，則華開時亦汝之心華開發，見佛即見汝心華
J29nB236_p0438a29║上佛，悟無生則心華上佛本是無生之體。如是則淨
J29nB236_p0438a30║土殊勝功德，總在汝一心顯現也。勉之！
J29nB236_p0438b01║示明章李居士
J29nB236_p0438b02║東土是東土，西方是西方，心隔之也。東土即西方，西
J29nB236_p0438b03║方即東土，心通之也。以東土人念西方之佛，分明為
J29nB236_p0438b04║東土人心中有西方之佛，若悟得西方之佛在東土
J29nB236_p0438b05║人心中，是名真念佛人也。
J29nB236_p0438b06║示明忠王居士
J29nB236_p0438b07║安養國土，固是眾生歸根之地，但東土與西方，相隔
J29nB236_p0438b08║十萬億佛土之遙，如何得到？蓋彼佛有許生之願，眾
J29nB236_p0438b09║生有求生之願，是汝心與佛心相契，汝願與佛願相
J29nB236_p0438b10║投，全無一毫之隔，則東土即西方，可不疑也。
J29nB236_p0438b11║拈古
J29nB236_p0438b12║舉：「黃檗示眾云：『汝等諸人盡是噇酒糟漢，與麼何有
J29nB236_p0438b13║今日？還知大唐國裏無禪師麼？』時有僧云：『只如諸方
J29nB236_p0438b14║匡徒領眾又作麼生？』檗云：『不道無禪，只是無師。』」師云：
J29nB236_p0438b15║「黃檗只把酒糟與人噇，若是玉泉，待者僧云：『只如諸
J29nB236_p0438b16║方匡徒領眾又作麼生？』便拈棒打，云：『者漢！你又來噇
J29nB236_p0438b17║酒糟。』」
J29nB236_p0438b18║舉：「睦州陞座云：『首座𠰚？』荅云：『在。』『寺主𠰚？』荅云：『在。』『維那
J29nB236_p0438b19║𠰚？』荅云：『在。』州云：『三段不同，今當第一。向下文長，付在
J29nB236_p0438b20║來日。』」師云：「睦州不耐多說，反致文繁。若是玉泉則不
J29nB236_p0438b21║然，『首座𠰚？』『在。』『寺主𠰚？』『在。』『維那𠰚？』『在。』」便下座。
J29nB236_p0438b22║舉：「大川和尚因江陵僧參。川云：『幾時發？』江陵僧提起
J29nB236_p0438b23║坐具，川云：『謝子遠來。』僧便出，川曰：『若不恁麼，爭知眼
J29nB236_p0438b24║目端的？』僧拊掌云：『苦殺人，幾錯判諸方老宿。』川肯之。
J29nB236_p0438b25║僧舉似丹霞。霞曰：『於大川即得，於我者裏即不然。』僧
J29nB236_p0438b26║云：『此間作麼生？』霞曰：『猶較大川三步。』僧禮拜，霞曰：『錯
J29nB236_p0438b27║判諸方老宿底甚多。』」師云：「者僧也具行腳眼，未免龍
J29nB236_p0438b28║頭蛇尾。若是玉泉，待他道：『猶較大川三步。』但曰：『莫錯
J29nB236_p0438b29║判諸方老宿。』不惟截斷丹霞舌頭，亦且不辱行腳。」
J29nB236_p0438b30║舉：「內翰蘇東坡於東林總處得省，抵荊南，聞玉泉皓
J29nB236_p0438c01║布褌機鋒不可觸，欲抑之，乃微服過訪。皓問曰：『官人
J29nB236_p0438c02║尊姓？』曰：『姓秤。乃稱天下長老輕重。』皓便喝一喝，云：『且
J29nB236_p0438c03║稱山僧者一喝重多少？』蘇無對。」師云：「皓老被東坡一
J29nB236_p0438c04║拶，未免全身上鉤。東坡雖姓秤，斤兩尚未分明，至今
J29nB236_p0438c05║死了不得活。山僧今日為東坡出氣去也。待皓云：『者
J29nB236_p0438c06║一喝重多少？』亦喝一喝，云：『兩箇八兩，原是一斤。』」
J29nB236_p0438c07║舉：「臨濟半夏上黃檗問訊，見檗看經，云：『我將謂是箇
J29nB236_p0438c08║人，元來是箇數黑豆漢。』住數日，乃辭去。檗云：『汝破夏
J29nB236_p0438c09║來，不終夏去？』濟云：『某甲暫來禮拜和尚。』檗遂打趁令
J29nB236_p0438c10║去。濟行數里，疑此事，卻回終夏。」師云：「此話商量者多，
J29nB236_p0438c11║謂臨濟素有當仁不讓師之作，者回翻不轉面皮來。
J29nB236_p0438c12║若據玉泉見處則不然，黃檗行令固嚴，臨濟善能提
J29nB236_p0438c13║振家風，誘掖後進，要勾天下人同做白拈賊。」召大眾
J29nB236_p0438c14║云：「還知他疑底事麼？」以拄杖一時打趁。
J29nB236_p0438c15║舉：「南泉典座辦兩分食詣園中，管顧園頭。食時展缽
J29nB236_p0438c16║次，忽有念佛鳥鳴，園頭敲缽一下，又鳴，又敲一下。鳴
J29nB236_p0438c17║既住，頭問典座：『會麼？』座云：『不會。』又敲一下。」師云：「園頭
J29nB236_p0438c18║遇境逢緣，與鳥唱和，爭奈典座不識鳥語。玉泉若作
J29nB236_p0438c19║典座，待園頭問：『會麼？』即咄云：『可以人而不如鳥乎？』便
J29nB236_p0438c20║踢倒缽，念佛一聲而行，豈不是園頭知音人耶？」
J29nB236_p0438c21║偈
J29nB236_p0438c22║示貫如監院
J29nB236_p0438c23║荷眾此身苦莫辭，叢林眾務必先之。龍天常住傾肝
J29nB236_p0438c24║膽，自有龍天推出時。
J29nB236_p0438c25║示大省禪人
J29nB236_p0438c26║參禪直以悟為期，月冷三更也莫辭。試看梅華骨力
J29nB236_p0438c27║勝，雪寒放出早春枝。
J29nB236_p0438c28║示洞雲禪人
J29nB236_p0438c29║出家道業問何如？參是真參悟不虛。悟徹根源非淺
J29nB236_p0438c30║近，及時進步莫徐徐。
J29nB236_p0439a01║示雪幢禪人
J29nB236_p0439a02║鐵漢參禪力最堅，虎穴魔宮一直穿。手疾眼親膽志
J29nB236_p0439a03║大，轉身堪與佛齊肩。
J29nB236_p0439a04║示星槎禪人
J29nB236_p0439a05║少年學道力殊強，還欲久依選佛場。才賦一朝堪中
J29nB236_p0439a06║選，歸鞭馬上漫輕揚。
J29nB236_p0439a07║示蓬雪禪人
J29nB236_p0439a08║棹舞清風兩岸霜，水雲撥轉汎三湘。澄潭攪動蒼龍
J29nB236_p0439a09║起，一曲漁歌唱和長。
J29nB236_p0439a10║示紫橋關主
J29nB236_p0439a11║求佛坐禪念未灰，磨磚作鏡不須猜。打車即是打牛
J29nB236_p0439a12║是，一擊牢關八字開。
J29nB236_p0439a13║示大用監院
J29nB236_p0439a14║玉泉八載共開堂，輔弼老僧節義長。事易事難無變
J29nB236_p0439a15║志，法門體度自全張。
J29nB236_p0439a16║示聞白禪人
J29nB236_p0439a17║鳳凰山上鳳凰栖，欲養凌雲兩翼齊。直待風高方振
J29nB236_p0439a18║作，出頭天外覺天低。
J29nB236_p0439a19║示香雪禪人
J29nB236_p0439a20║真行真參真悟生，常勤精進佛先成。黃梅腰石負舂
J29nB236_p0439a21║漢，心眼明逾明鏡明。
J29nB236_p0439a22║示法直歲
J29nB236_p0439a23║行腳歸來志不同，全身放下故山中。古今法道元無
J29nB236_p0439a24║二，還輔祖庭振祖風。
J29nB236_p0439a25║示惺知庫
J29nB236_p0439a26║燈照己躬薑辣人，風高學道者相親。雖然是箇家常
J29nB236_p0439a27║事，舊案拈來施設新。
J29nB236_p0439a28║示靈樞禪人
J29nB236_p0439a29║玉泉戒也玉泉禪，萬斛珍珠聚一淵。勘破水天心眼
J29nB236_p0439a30║透，天中更有一重天。
J29nB236_p0439b01║示敏修新戒
J29nB236_p0439b02║一期受戒與參禪，一事成時兩事全。禪律雖殊同著
J29nB236_p0439b03║眼，明珠衣裏舊來圓。
J29nB236_p0439b04║示廓曙禪人
J29nB236_p0439b05║己事親疏定一生，漫將己事視為輕。直須勇猛向前
J29nB236_p0439b06║進，遲早還期佛法行。
J29nB236_p0439b07║示璽文禪人
J29nB236_p0439b08║堅固道心行力長，行門證入悟門強。忽然自見本來
J29nB236_p0439b09║佛，運水搬柴處放光。
J29nB236_p0439b10║示澄明禪人
J29nB236_p0439b11║芒鞋入我玉泉門，佛祖相將一口吞。吞卻也須還吐
J29nB236_p0439b12║卻，大開兩眼定乾坤。
J29nB236_p0439b13║示大宗禪人
J29nB236_p0439b14║玉泉戒也玉泉禪，龍得水還歸故淵。一旦雲雷風浪
J29nB236_p0439b15║起，大搖海嶽震江天。
J29nB236_p0439b16║示存文禪人
J29nB236_p0439b17║動時則有靜時無，一棒當頭何所拘？不涉有無道一
J29nB236_p0439b18║句，將來可列祖師圖。
J29nB236_p0439b19║示閑雲監院
J29nB236_p0439b20║扶起鷲峰古剎竿，精勤十載不求安。人天百萬皆瞻
J29nB236_p0439b21║仰，北斗面南喜共看。
J29nB236_p0439b22║示據一知事
J29nB236_p0439b23║心力既然為眾施，當真行事莫遲遲。叢林大任全擔
J29nB236_p0439b24║荷，佛祖龍天不負伊。
J29nB236_p0439b25║示雲在副寺
J29nB236_p0439b26║默契龍天佛祖心，勞勞心力久叢林。長堅松柏傲霜
J29nB236_p0439b27║節，行力圓時智力深。
J29nB236_p0439b28║示字瀾禪人
J29nB236_p0439b29║笻竹一枝九頂來，水雲遠撥到章臺。楊岐栗棘能吞
J29nB236_p0439b30║吐，拾得一藍擔取回。
J29nB236_p0439c01║示參機禪人
J29nB236_p0439c02║十字街頭事事明，廬陵米價作麼生？價高漫向廬陵
J29nB236_p0439c03║問，到處可將米價評。
J29nB236_p0439c04║示洞一禪人
J29nB236_p0439c05║上流斷不溷常流，一念回光不假修。雪後晴天開雨
J29nB236_p0439c06║眼，五湖風月任君收。
J29nB236_p0439c07║示雨谷知庫
J29nB236_p0439c08║隨家豐儉輔叢林，為眾勤須契眾心。寮外莫辭兼重
J29nB236_p0439c09║務，法門功大行門深。
J29nB236_p0439c10║示清影禪人托缽
J29nB236_p0439c11║為眾忘身志更堅，眾心同格格龍天。飽人日日缽盂
J29nB236_p0439c12║滿，香積國今在目前。
J29nB236_p0439c13║示謙行者
J29nB236_p0439c14║幼住叢林有夙根，幼時蚤立定乾坤。不言不笑不驕
J29nB236_p0439c15║慢，法尊人尊己亦尊。
J29nB236_p0439c16║示長脈禪人
J29nB236_p0439c17║青春來去逼人忙，學道何如色力強？三二十年加策
J29nB236_p0439c18║進，少林五葉定聯芳。
J29nB236_p0439c19║示春寰詹居士
J29nB236_p0439c20║呼渠盡力不能呼，名字無時相亦無。名相全消還獨
J29nB236_p0439c21║露，鬍鬚赤是赤鬚鬍。
J29nB236_p0439c22║示爾公王居士
J29nB236_p0439c23║面目相呈十二年，而今鼻孔復遼天。淺深今昔雖無
J29nB236_p0439c24║異，出氣應知卻勝前。
J29nB236_p0439c25║示明性陳居士
J29nB236_p0439c26║雖不出家不在家，二途不涉不周遮。恁麼平正真行
J29nB236_p0439c27║履，駕大白牛乘大車。
J29nB236_p0439c28║示妙圓朱居士
J29nB236_p0439c29║二諦不分大智人，還從二諦悟來親。面門觸著既無
J29nB236_p0439c30║滯，理事縱橫任轉身。
J29nB236_p0440a01║示發道李居士
J29nB236_p0440a02║學道不須深遠尋，平常心是聖賢心。隨緣處世無憎
J29nB236_p0440a03║愛，清冷家風越古今。
J29nB236_p0440a04║示清因陳居士
J29nB236_p0440a05║訓子齊家學佛堅，人情佛法應機圓。者邊那畔事平
J29nB236_p0440a06║等，世業成功道業全。
J29nB236_p0440a07║示發誠徐居士持經
J29nB236_p0440a08║自心般若自金剛，幻化身中見法王。悟得幻身非幻
J29nB236_p0440a09║相，四威儀放幻身光。
J29nB236_p0440a10║示發曇馮居士
J29nB236_p0440a11║學道直須叩己躬，居家亦有箇家風。蓮華不獨汙泥
J29nB236_p0440a12║裏，還欲常開在火中。
J29nB236_p0440a13║示鄂渚海山馬居士
J29nB236_p0440a14║有口昔年尚未開，拳頭驀豎語如雷。離名離相忽然
J29nB236_p0440a15║省，不負玉泉得得來。
J29nB236_p0440a16║復太史宋容菴先生次來韻
J29nB236_p0440a17║試把驪珠拈一回，驪龍靈氣養珠胎。此珠輕重誰為
J29nB236_p0440a18║定，姓秤人今喜再來。
J29nB236_p0440a19║大秤玉泉挂一竿，曾將議論逞詞壇。今逢太史稱人
J29nB236_p0440a20║物，手未放時卻未酸。
J29nB236_p0440a21║復節崖法弟來韻（時師在平陽）
J29nB236_p0440a22║良晤不殊舊所聞，清新句有孰同君？歸來攜得平陽
J29nB236_p0440a23║杖，撥轉錦江五色雲。
J29nB236_p0440a24║贈密岸禪宿
J29nB236_p0440a25║律部威儀久範身，道為己任德為鄰。賓朋輻輳皆爐
J29nB236_p0440a26║茗，藤笠到來誼愈親。
J29nB236_p0440a27║贈鼻源禪宿
J29nB236_p0440a28║五十年來戊己庚，無生本體本無生。無生體自無今
J29nB236_p0440a29║古，山秀水長世外榮。
J29nB236_p0440a30║贈月恆禪宿
J29nB236_p0440b01║松老枝疏影到庭，蒼龍鱗即似龍形。祁寒溽暑頻相
J29nB236_p0440b02║易，霜雪萬年不改青。
J29nB236_p0440b03║贈大峨萬年寺洞初上座
J29nB236_p0440b04║峨眉山水冠諸方，小石如珠也放光。惟有萬年稱勝
J29nB236_p0440b05║蹟，一爐沉水祝君王。
J29nB236_p0440b06║贈大峨伏虎寺可聞上座
J29nB236_p0440b07║萬行同圓行力饒，行能伏虎行方高。二空莫道不驚
J29nB236_p0440b08║客，喚出林來即共哮。
J29nB236_p0440b09║贈雲濟若愚上座
J29nB236_p0440b10║法王法演最高峰，錦繡雲鋪百萬重。畢竟此雲何所
J29nB236_p0440b11║濟？相將致雨會從龍。
J29nB236_p0440b12║贈廣福密印上座
J29nB236_p0440b13║立身行道與師同，今復恢張振祖風。雙桂親傳來正
J29nB236_p0440b14║脈，克家子是賴弘通。
J29nB236_p0440b15║贈鼇山時禪師
J29nB236_p0440b16║法幢高豎白雲間，舊是雪峰成道山。正欲人人成此
J29nB236_p0440b17║道，還教透過祖師關。
J29nB236_p0440b18║贈在邇禪師
J29nB236_p0440b19║為人由己不由它，德與師齊智欲過。自許金城山說
J29nB236_p0440b20║法，天華亂散滿藤蘿。
J29nB236_p0440b21║贈菩提端圓禪師
J29nB236_p0440b22║撐持雙桂舊家門，啟后光前始報恩。出手獨推公有
J29nB236_p0440b23║力，拈提正眼破沙盆。
J29nB236_p0440b24║贈歸龍大谷禪師
J29nB236_p0440b25║天龍甲馬盡皈依，大坐當軒萬指圍。震動乾坤獅子
J29nB236_p0440b26║吼，法王法令法王威。
J29nB236_p0440b27║贈東寺端霞禪師
J29nB236_p0440b28║雙桂分來第一枝，新秋玉露正開時。逢人覿面頻拈
J29nB236_p0440b29║出，最勝香風滿芷谿。
J29nB236_p0440b30║贈智周禪師
J29nB236_p0440c01║叢林重任力承當，整飭家風立大綱。創守維新功既
J29nB236_p0440c02║盛，遍師遺範自悠長。
J29nB236_p0440c03║贈大龍拳徹禪師
J29nB236_p0440c04║祖庭已復尚安危，不惜身心可住持。體度力遵惟苦
J29nB236_p0440c05║志，龍天保任振風規。
J29nB236_p0440c06║贈量周禪師
J29nB236_p0440c07║遍師說法祖庭中，幸有兒孫大志同。規範秩然持守
J29nB236_p0440c08║肅，相承遞代仰高蹤。
J29nB236_p0440c09║贈若惕禪人養親
J29nB236_p0440c10║杖笠飄然方外人，而今歸里事慈親。母心喜處佛心
J29nB236_p0440c11║喜，孝子身同佛子身。
J29nB236_p0440c12║贈允㓓上座
J29nB236_p0440c13║來風深辨作家機，格外相投識者稀。語默迥然常獨
J29nB236_p0440c14║露，不將語默涉離微。
J29nB236_p0440c15║贈悅可禪師
J29nB236_p0440c16║叢林大樹棟梁材，天澤還因栽者培。葉茂風高群木
J29nB236_p0440c17║表，綠陰長覆玉池臺。
J29nB236_p0440c18║玉泉戒也玉泉禪，高似危巖深似淵。行到高深機用
J29nB236_p0440c19║大，權衡佛祖接人天。
J29nB236_p0440c20║贈慧目禪師
J29nB236_p0440c21║玉泉戒也玉泉禪，玉剖石中珠出淵。風雨晦明珠玉
J29nB236_p0440c22║燦，清光直射九重天。
J29nB236_p0440c23║贈且拙禪師
J29nB236_p0440c24║玉泉戒也玉泉禪，虎出深山龍出淵。雲起風生龍虎
J29nB236_p0440c25║變，變時動地復驚天。
J29nB236_p0440c26║贈廓曙禪師
J29nB236_p0440c27║玉泉戒也玉泉禪，看取鳶飛魚躍淵。覿面堂堂全體
J29nB236_p0440c28║現，分明拄地又撐天。
J29nB236_p0440c29║贈大可禪師
J29nB236_p0440c30║久懷高志輔叢林，聚首多年契眾心。試看百華遲早
J29nB236_p0441a01║發，清香畢竟在雲深。
J29nB236_p0441a02║贈遍圓禪師
J29nB236_p0441a03║玉泉舊案近來新，為得良朋出箇身。行得法門中一
J29nB236_p0441a04║事，還須是我法門人。
J29nB236_p0441a05║贈上機禪師
J29nB236_p0441a06║出世須舒出世懷，隨宜說法度同儕。松風散暑人間
J29nB236_p0441a07║賣，賣到而今六月來。
J29nB236_p0441a08║寄溢天上座
J29nB236_p0441a09║玉泉已住八年來，導眾還須導眾才。公舉惟公先繼
J29nB236_p0441a10║席，吾家法道任弘開。
J29nB236_p0441a11║寄龍潭斷雪禪師
J29nB236_p0441a12║祖庭大振祖風高，才力過人志轉豪。攪得龍潭龍一
J29nB236_p0441a13║起，瀰天瀰地鼓波濤。
J29nB236_p0441a14║寄君之姚居士
J29nB236_p0441a15║深惜前緣我與公，一山中住一湖中。風塵漫道三年
J29nB236_p0441a16║隔，日月相看旦晚同。
J29nB236_p0441a17║寄伯樓熊居士
J29nB236_p0441a18║聚首談心七載餘，白雲邀我玉泉居。又煩摩詰遙舒
J29nB236_p0441a19║臂，力補郎當屋壁疏。
J29nB236_p0441a20║寄開伯禪友
J29nB236_p0441a21║近處不親亦不疏，遠方卻又是同居。天寒一偈權聞
J29nB236_p0441a22║間，燕子飛時另有書。
J29nB236_p0441a23║寄珠林上座
J29nB236_p0441a24║一園柑橘老秋光，幾箇青青幾箇黃。養得枝頭霜露
J29nB236_p0441a25║熟，品稱奇貴特馨香。
J29nB236_p0441a26║寄樹義上座
J29nB236_p0441a27║龍興山頂不人間，一目坦然小眾山。苔徑也須還掃
J29nB236_p0441a28║雪，白雲放出舊松關。
J29nB236_p0441a29║寄雲臺符居士
J29nB236_p0441a30║學道多年眼已親，資生業等總皆真。世緣佛法兩無
J29nB236_p0441b01║滯，溷俗和光出格人。
J29nB236_p0441b02║訪鄂渚秀巖上座
J29nB236_p0441b03║玉泉苔徑接臨沮，地僻雲深兩奧區。攬勝歸來仍縱
J29nB236_p0441b04║目，江城山野境非殊。
J29nB236_p0441b05║登太白峰（悟和尚卜塔，若有牧童指云：「者裏好。」言訖不見。）
J29nB236_p0441b06║峻嶺危巖上碧霄，人間天際正非遙。青山本自無今
J29nB236_p0441b07║古，童子重來不待招。
J29nB236_p0441b08║鄮山禮舍利塔
J29nB236_p0441b09║殊勝山中舍利藏，隨人心現百千光。大都佛力鬼神
J29nB236_p0441b10║力，弘護應知有帝王。
J29nB236_p0441b11║玲瓏巖禮悟祖爪髮塔
J29nB236_p0441b12║石如明鏡照秋毫，魔佛到來影莫逃。兩眼一生空四
J29nB236_p0441b13║海，分身也占地頭高。
J29nB236_p0441b14║題子美張居士像
J29nB236_p0441b15║形端影直，氣爽神清。淡淡描出，面目分明。自心自悟，體
J29nB236_p0441b16║究真誠。與人交接，溫厚和平。夫是之謂子美公久參
J29nB236_p0441b17║之見地，不墜之嘉聲。
J29nB236_p0441b18║玉泉蓮月正禪師語錄卷第二（終）
J29nB236_p0441b19║（荊州信善姚君之　董彬　朱妙圓　陳明性　徐發誠　李發道　馮發曇　馮發德，同刻
J29nB236_p0441b20║蓮月和尚住玉泉語錄第二卷。　堆藍沙彌光謙對。
J29nB236_p0441b21║　　　　　　　　　　　　　鴛湖謝文英穎仙書。　角里俔雲望天章刊。
J29nB236_p0441b22║康熙十九年孟夏月　　　　吉旦，嘉禾楞嚴寺般若坊識。）