J29nB237_p0443a01║月幢了禪師語錄序
J29nB237_p0443a02║菩提達磨航海過東，早已帶水拖泥，無端面壁，惹得
J29nB237_p0443a03║神光斷臂求安，信然剜肉作瘡，好事者謂之傳佛心
J29nB237_p0443a04║印，孰知禍我震旦非淺鮮也。由是冤冤相酬，六傳至
J29nB237_p0443a05║曹溪，符一花五葉之懸記，首以南嶽懷讓流通正眼，
J29nB237_p0443a06║禍胎彌固，從可知矣。三十四傳至天童悟，逞轟雷掣
J29nB237_p0443a07║電之機，棒喝交馳，時以為古今希遘，以為人天大患，
J29nB237_p0443a08║又一見也。悟出破山明，明出丈雪醉，醉出幢師，一時
J29nB237_p0443a09║濟美，非聞知於隔世者可同日語。唯師渾身毒氣，黑
J29nB237_p0443a10║地昏天，倒歷祖窠臼，斷諸方命根，驀與棒，熱與喝，驅
J29nB237_p0443a11║馳龍象，直指風規，盡喪於無面孔老漢手裏，宜乎窟
J29nB237_p0443a12║中獅子之讖，振起雞足迦葉之風。一日，獲師語錄，未
J29nB237_p0443a13║展卷時，余擬為塗抹太虛，恐見異於木人，及讀之，不
J29nB237_p0443a14║禁白汗如霰，倏焉中毒，伸腳無畏，床上作驢年夢也。
J29nB237_p0443a15║但涉見聞，失命喪身，凡具鼻孔者，珍重聲前句子，免
J29nB237_p0443a16║累吾師舌頭拖地。
J29nB237_p0443a17║姑蘇寒山弟子徐士煒薰沐書
J29nB237_p0443a18║
J29nB237_p0443a19║
J29nB237_p0443a20║
J29nB237_p0443a21║月幢了禪師語錄目次
J29nB237_p0443a22║卷一
J29nB237_p0443a23║上堂
J29nB237_p0443a24║卷二
J29nB237_p0443a25║小參
J29nB237_p0443a26║廣錄
J29nB237_p0443a27║入室機緣
J29nB237_p0443a28║勘驗機緣
J29nB237_p0443a29║問答機緣
J29nB237_p0443a30║法語
J29nB237_p0443b01║行實
J29nB237_p0443b02║卷三
J29nB237_p0443b03║頌古
J29nB237_p0443b04║分燈
J29nB237_p0443b05║書問
J29nB237_p0443b06║諸讚
J29nB237_p0443b07║卷四
J29nB237_p0443b08║偈
J29nB237_p0443b09║歌
J29nB237_p0443b10║目錄（終）
J29nB237_p0443b11║
J29nB237_p0443b12║
J29nB237_p0443b13║
J29nB237_p0443b14║
J29nB237_p0443b15║
J29nB237_p0443b16║
J29nB237_p0443b17║
J29nB237_p0443b18║
J29nB237_p0443b19║
J29nB237_p0443b20║
J29nB237_p0443b21║
J29nB237_p0443b22║
J29nB237_p0443b23║
J29nB237_p0443b24║
J29nB237_p0443b25║
J29nB237_p0443b26║
J29nB237_p0443b27║
J29nB237_p0443b28║
J29nB237_p0443b29║
J29nB237_p0443b30║
J29nB237_p0443c01║月幢了禪師語錄卷第一
J29nB237_p0443c02║嗣法門人達最等編
J29nB237_p0443c03║師於庚子年三月十四日，護法禹洪王公、明宇楊公
J29nB237_p0443c04║等，請住雲南府石寶禪院。
J29nB237_p0443c05║三門。云：「盡無量無邊世界、無量無邊虛空界，以至通
J29nB237_p0443c06║身遍身總是箇剎。且道門在甚處？」卓拄杖，云：「八字打
J29nB237_p0443c07║開。」便進。
J29nB237_p0443c08║據室。「摩竭掩室，毘耶杜口，石鞏張弓，禾山打鼓。且新
J29nB237_p0443c09║長老作麼生施設？一任銅頭鐵額，也須棒棒見血。」
J29nB237_p0443c10║接法衣上堂。師指法座云：「寶華王座，祖佛共登，即之
J29nB237_p0443c11║則掀翻大地，離之則坐斷古今。然雖如是了，上座今
J29nB237_p0443c12║日撥轉去也。」喝一喝便陞，拈香云：「此瓣香光聯八表，
J29nB237_p0443c13║氣貫三才，爇向爐中，端為祝延今上
J29nB237_p0443c14║皇帝萬歲萬歲萬萬歲，恭願皇風超日月，睿算等乾坤。」
J29nB237_p0443c15║次拈云：「此瓣香能舒能卷，能塞能通，爇向爐中，奉為
J29nB237_p0443c16║滿朝文武、闔國官僚，伏願福基永固，德用深洪。」又拈
J29nB237_p0443c17║云：「此瓣香放去充破三界，收來不立纖塵，爇向爐中，
J29nB237_p0443c18║奉為請主王公、楊公，併本郡紳士、護法等，伏願齊成
J29nB237_p0443c19║佛道，共證菩提。」又拈云：「此瓣香黑漆桶裏收藏，明眼
J29nB237_p0443c20║人前拈出，此是第一回爇向爐中，供養陝西漢中府
J29nB237_p0443c21║靜明禪院傳曹溪正脈第三十六世本師丈雪大和
J29nB237_p0443c22║尚，用酬法乳之恩。」上首白椎云：「法筵龍象眾，當觀第
J29nB237_p0443c23║一義。」師舉起法衣云：「大眾見麼？此是佛佛授手，祖祖
J29nB237_p0443c24║相傳，不從別處得來，今對人天眾前拈出。論其結處，
J29nB237_p0443c25║舉世莫測；究其展處，文彩全彰。既然如是，且為國開
J29nB237_p0443c26║堂，知恩報恩一句作麼生道？頓超諸佛祖師意，仰祝
J29nB237_p0443c27║吾皇萬億春。」復舉：「法燈和尚云：『山僧卑志，本欲深棲
J29nB237_p0443c28║巖穴，隱遯過時，奈緣先師有未了底公案，出來為他
J29nB237_p0443c29║了卻。』時有僧問：『如何是未了底公案？』燈打云：『祖禰不
J29nB237_p0443c30║了，殃及兒孫。』僧云：『過在甚麼處？』燈云：『過在我殃及你。』
J29nB237_p0444a01║山僧志亦如斯，奈靜明老人亦有未了底公案，今荷
J29nB237_p0444a02║聖明福庇，理應直下承當，同建法幢，共立宗旨，殊勝
J29nB237_p0444a03║中顯殊勝，奇特中顯奇特，所謂一為無量，無量為一，
J29nB237_p0444a04║一即一切，一切即一，是以憑仗聖恩為他了卻。眾中
J29nB237_p0444a05║若有箇漢出來問：『如何是未了公案？』劈脊便棒。更問：
J29nB237_p0444a06║『過在甚麼處？』向他道：『再犯不容。』」卓拄杖，下座。白椎云：
J29nB237_p0444a07║「諦觀法王法，法王法如是。」
J29nB237_p0444a08║立兩序，上堂。「今朝冬月九，虛空忽開口，欲得宗風常
J29nB237_p0444a09║不墜，須勞大眾伸隻手。雖然如是，要且拄杖子在山
J29nB237_p0444a10║僧手裏。」卓一卓，下座。
J29nB237_p0444a11║秉拂，上堂。「昨日舊年尾，今日新年頭，在處激揚，各揮
J29nB237_p0444a12║本有。禹門院裏養得一隻水牯牛，眼如滄海，口似龍
J29nB237_p0444a13║舟，今疆推出，打污身首，驚起無位真人，走向三千里
J29nB237_p0444a14║外，高聲云：『好不識羞。』了上座秖得唯唯而退。」召眾云：
J29nB237_p0444a15║「且道是何意旨？」良久，云：「委悉麼？」卓拄杖，下座。
J29nB237_p0444a16║住貴州安順府靜隱禪院
J29nB237_p0444a17║達鑑黃居士請上堂。「心同虛空界，示等虛空法，證得
J29nB237_p0444a18║虛空時，無是無非法。」拈拄杖○云：「虛空時證得了也，
J29nB237_p0444a19║作麼生是無是無非底法？莫不是世尊拈華、迦葉微
J29nB237_p0444a20║笑，是無是無非法麼？且喜沒交涉。莫不是迦葉召阿
J29nB237_p0444a21║難、難應諾，是無是無非法麼？且喜沒交涉。莫不是德
J29nB237_p0444a22║山棒、臨濟喝，是無是無非法麼？且喜沒交涉。莫不是
J29nB237_p0444a23║禾山打鼓、石鞏張弓，是無是無非法麼？且喜沒交涉。
J29nB237_p0444a24║既總沒交涉，可以將一莖艸作丈六金身用、可將丈
J29nB237_p0444a25║六金身作一莖艸用，是謂一即一切法、一切法即一。
J29nB237_p0444a26║今承達鑑黃公來山營齋設供，請山僧鼓兩片皮、掉
J29nB237_p0444a27║三寸舌，作箇通事人說此無是無非法，以作千百劫
J29nB237_p0444a28║不易之津梁、證億萬世無生之法忍。還委悉麼？鴛鴦
J29nB237_p0444a29║繡出從君看，不把金鍼度與人。」
J29nB237_p0444a30║浴佛，上堂。「金翅鳥王來也，有不惜性命者出來相見。」
J29nB237_p0444b01║時有僧出，師劈頭一棒，僧擬進語，師連打兩棒。又一
J29nB237_p0444b02║僧出，拂袖歸眾，師云：「喪卻了也。」乃云：「道無不無，道有
J29nB237_p0444b03║不有，今日惡水驀頭澆，也是面南看北斗。今承黃公、
J29nB237_p0444b04║張公來山辦供，請山僧說幾句澹話，以光法門，用布
J29nB237_p0444b05║遠因。山僧自揣無處啟口、無處較量，止有一偈以塞
J29nB237_p0444b06║來命：『生本不生，滅更不滅，當下了明，是第二月。』」
J29nB237_p0444b07║上堂。「東勝神洲打鼓，靜隱院裏上堂，若有當機解領，
J29nB237_p0444b08║管取世上無雙。有麼？有麼？有世界，以香飯為佛事；有
J29nB237_p0444b09║世界，以音聲為佛事；有世界，以寂默為佛事；有世界，
J29nB237_p0444b10║以出入息為佛事。且道山僧者裏以何為佛事？」以拄
J29nB237_p0444b11║杖○，云：「見麼？」卓一卓，云：「聞麼？直饒聞見分明，畢竟是
J29nB237_p0444b12║箇甚麼？」復卓一卓，喝一喝，下座。
J29nB237_p0444b13║落髮僧，請上堂。「箇事無形段，何俗復何僧？譬如海底
J29nB237_p0444b14║月，亦如鏡中影，觸之即在，背之難取。珍重！諸仁者，切
J29nB237_p0444b15║莫龍頭蛇尾。」下座。
J29nB237_p0444b16║說戒，上堂。「以一為萬，以萬為一，置之毛頭，莫以識識。
J29nB237_p0444b17║識既不識，畢竟如何度袈裟？」云：「逢人切莫錯舉。」
J29nB237_p0444b18║臘八，上堂。「堪笑老瞿曇，忒煞沒傝𠎷。殃及不肖兒孫，
J29nB237_p0444b19║平地無風匝匝。秖知夜睹明星，卻將兩眼刺。瞎瞎瞎，
J29nB237_p0444b20║萬劫千生屑難拔。」
J29nB237_p0444b21║因事，上堂。「鏡中像，海底月，眼見最分明，秖是難收攝。
J29nB237_p0444b22║縱收攝，舉似明眼人不得。」
J29nB237_p0444b23║辭眾，上堂。「威音王已前，了上座如三家村裏石土地
J29nB237_p0444b24║相似；威音王已後，如古廟裏石香爐相似。即今漸以
J29nB237_p0444b25║拄杖橫肩。」云：「楖栗橫擔不顧人，直入千峰萬峰去。」
J29nB237_p0444b26║上堂。「靜隱有一關，無人能得破，縱具通身眼，沒他下
J29nB237_p0444b27║手處。」復云：「大無邊表，細無毫末，者裏佛也難親，祖也
J29nB237_p0444b28║退卻。」時西堂云：「官不容鍼，私通車馬。」師云：「弄潮須是
J29nB237_p0444b29║弄潮人。」下座。
J29nB237_p0444b30║上堂。「天不能蓋，地不能載。包括五須彌，吐納大千界。
J29nB237_p0444c01║釋迦彌勒無地容身，文殊普賢有意難解。生死涅槃
J29nB237_p0444c02║劃斷，真如佛性捉敗。雖然如是，諸人切忌笑怪。」喝一
J29nB237_p0444c03║喝，下座。
J29nB237_p0444c04║說戒，上堂。「心無異立，法無異源，戒無異授，禪無異參。
J29nB237_p0444c05║直饒向淨裸裸處承當，已是滯殼迷封；更從活鱍鱍
J29nB237_p0444c06║地領略，早已拖泥帶水。還委悉麼？設或未然，引受戒
J29nB237_p0444c07║者出眾說破。」
J29nB237_p0444c08║昭覺老人書到，上堂。拈香畢，捧起書云：「若論此事，直
J29nB237_p0444c09║得鍼答不入，斧劈不開。既然如是，且作麼生與老人
J29nB237_p0444c10║相見？」震威一喝便開。讀畢，乃云：「見即見了，合作麼生
J29nB237_p0444c11║斷者公案？」復喝云：「山僧自斷去也。」遂歸方丈。
J29nB237_p0444c12║辭眾，上堂。「此日高登野岸頭，犁耙債滿竟無憂，雲絲
J29nB237_p0444c13║月餌收歸去，任性東西南北遊。」
J29nB237_p0444c14║順治辛丑，友彝黃檀越請住黃平南明禪院。師至方
J29nB237_p0444c15║丈據坐，云：「一任西天佛祖到來，也須目瞪口呿；假饒
J29nB237_p0444c16║七穿八穴底至此，難免手慌腳亂。不是神通妙用，要
J29nB237_p0444c17║且法爾如然。」拈拄杖一齊打散。
J29nB237_p0444c18║挂板。云：「懸之空中，統乎上下，把斷佛祖要津，豈容當
J29nB237_p0444c19║機著價？」
J29nB237_p0444c20║結制，上堂。拈香祝聖罷，次拈香，云：「者瓣香，糞掃堆頭
J29nB237_p0444c21║得來，光明殿裏拈出，此是第二回爇向爐中，供養現
J29nB237_p0444c22║住四川成都府昭覺禪院丈雪大和尚，用酬毒手深
J29nB237_p0444c23║恩。」斂衣敷坐。上首白椎竟，師云：「有解有結，墮坑落漸；
J29nB237_p0444c24║無解無結，墮漸落坑。直饒有人聞恁麼說，憤性出來，
J29nB237_p0444c25║掀倒禪床、喝散大眾，臭罵南明一上，山僧向他道：『墮，
J29nB237_p0444c26║墮，墮。』」驀召大眾，云：「解結且置，即今三箇墮字作麼生
J29nB237_p0444c27║商量？」良久，云：「欲會其中真受用，除非身帶反魂香。」
J29nB237_p0444c28║開爐，上堂。僧問：「如何是者箇事？」師云：「進前來。」進云：「如
J29nB237_p0444c29║何是那箇事？」師云：「退後三步。」進云：「如何是和尚底事？」
J29nB237_p0444c30║師便喝，乃云：「天地為爐為鎚，日月作煤作炭，鍛取鐵
J29nB237_p0445a01║額銅頭，當下直要了辦。」喝一喝，下座。
J29nB237_p0445a02║上堂。師以拂子作吹笛勢，云：「有知音識調者麼？」僧問：
J29nB237_p0445a03║「如何是混沌未分消息？」師以拄杖○。進云：「分後如何？」
J29nB237_p0445a04║師便打。進云：「生成鼻孔。」師復打。乃云：「十五日已前，如
J29nB237_p0445a05║日照山川；十五日已後，鐵蛇鑽不透；正當十五日，推
J29nB237_p0445a06║不向前，約不退後。汝等諸人作麼生委悉？」良久，云：「莫
J29nB237_p0445a07║道不疑好。」
J29nB237_p0445a08║上堂。「南明有口也難言，坐斷千差不值錢，今對人天
J29nB237_p0445a09║陳絡索，直教切切悟心田。心田悟，無邊苦海該甘露，
J29nB237_p0445a10║髑髏特地契根源，有甚魔王與佛祖？」拈拄杖示眾云：
J29nB237_p0445a11║「佛在者裏，魔王又在甚處？」時乳源云：「者裏佛也容不
J29nB237_p0445a12║得。」師擲拄杖云：「駭殺人。」
J29nB237_p0445a13║立春，上堂。問：「如何是南明境？」師云：「拄杖長七尺。」「如何
J29nB237_p0445a14║是境中人？」師云：「山僧眼不花。」「人境俱不立時如何？」師
J29nB237_p0445a15║云：「速退，速退。」僧便喝，師便打。驀呈拄杖，云：「春風解凍。」
J29nB237_p0445a16║橫按拄杖，云：「百艸萌芽。」靠拄杖，云：「直得燈籠露柱，無
J29nB237_p0445a17║端特地眼花。」擲拄杖，下座。
J29nB237_p0445a18║上堂。「寸步不移而遊遍剎塵國土，半字不宣而演出
J29nB237_p0445a19║海藏靈文。如是則去來不以相，動靜不以心。動靜既
J29nB237_p0445a20║不以心，喚作行不得，喚作住不得，喚作坐不得，喚作
J29nB237_p0445a21║臥不得，可謂常光獨露，迥脫無依。且不落依倚一句
J29nB237_p0445a22║作麼生道？舉頭天外看，誰是我般人？」
J29nB237_p0445a23║因雪，上堂。「虎豹豺狼絕跡，狐兔麂鹿無蹤，直得西天
J29nB237_p0445a24║張二麻與東海李鬍子有信不能通，致使漁翁把釣
J29nB237_p0445a25║封，南明終不與伊通。」召眾云：「且道明甚麼邊事？還會
J29nB237_p0445a26║麼？」擲拄杖，云：「塞。」
J29nB237_p0445a27║除夕，上堂。驀呈拄杖，云：「看！看！有善戰者出來相見。」問：
J29nB237_p0445a28║「天地未分，如何是某甲底面目？」師云：「勘破了。」乃云：「三
J29nB237_p0445a29║百六十日已滿，堪笑世人隨世轉。木上座，不順情，佛
J29nB237_p0445a30║及眾生穿一串，急急教悟本來面，坦然不墮此坑漸。
J29nB237_p0445b01║參。」
J29nB237_p0445b02║人日，上堂。「屈指數來正月七，天下通稱是人日，惟有
J29nB237_p0445b03║南明不恁麼，普請大眾當著力。若著力，三十年後知
J29nB237_p0445b04║端的。」
J29nB237_p0445b05║元宵，追嚴，上堂。問：「如何是直指？」師云：「早道了也。」進云：
J29nB237_p0445b06║「恁麼則內外宗親箇箇證佛、證祖。」師便打，乃云：「火樹
J29nB237_p0445b07║光天地，龍燈耀大千，蠢動都是佛，濁土盡成蓮，石頭
J29nB237_p0445b08║土塊鼓舞，盲龜跛鱉忻歡。」遂以拄杖指靈几，云：「見麼？
J29nB237_p0445b09║有眼者見。」喝一喝，云：「聞麼？有耳者聞。諸人！既見、既聞，
J29nB237_p0445b10║且如何是超凡入聖底消息？柳垂金，梅吐白，逗到今
J29nB237_p0445b11║日元宵節。」
J29nB237_p0445b12║清明，上堂。「春風拂拂，春山漸青；春日融融，春鳥催耕。
J29nB237_p0445b13║路上行人且歌且笑，山頂墓前誤認本根，南明無事
J29nB237_p0445b14║倚欄聽。」驀召大眾，云：「且道聽箇甚麼？門外春水白如
J29nB237_p0445b15║銀。」
J29nB237_p0445b16║解制，上堂。以拂子○云：「結卻布袋頭，牛兒馬子盡該
J29nB237_p0445b17║收。」復以拂子【圖】云：「打開布袋口，天上人間任去走。然
J29nB237_p0445b18║雖如是，汝等諸人去到諸方，逢人切莫錯舉。」
J29nB237_p0445b19║師住玉山，四月八日，眾檀越請上堂。指法座云：「諸法
J29nB237_p0445b20║空為座，是甚麼人境界？」喝一喝，便陞。拈香祝聖罷，次
J29nB237_p0445b21║拈云：「者瓣香，今古不能喻其源，人天何以悉其用？此
J29nB237_p0445b22║是第三回拈出，爇向爐中，供養西蜀成都昭覺禪院
J29nB237_p0445b23║丈雪大和尚，用酬法乳之恩。」斂衣敷坐。白椎竟，師云：
J29nB237_p0445b24║「適纔鐘未鳴、鼓未響、眾未集、座未陞，早已露布了也。
J29nB237_p0445b25║若向椎下見得，未免落七落八。更有見而未了、疑而
J29nB237_p0445b26║未釋者，請出來相會。」僧問：「時當浴佛，法雨普潤，如何
J29nB237_p0445b27║是誕生悉達？」師良久，云：「會麼？」進云：「玉泉池裏浴金軀，
J29nB237_p0445b28║元來秖是者箇漢。」師云：「莫錯認。」進云：「爭奈一手指天、
J29nB237_p0445b29║一手指地？」師便打，乃云：「今朝四月八，天下叢林浴悉
J29nB237_p0445b30║達，指天指地獨稱尊，雲門一棒要打殺，山僧不共與
J29nB237_p0445c01║麼行，單單贏得一頭滑。」喝一喝，下座。
J29nB237_p0445c02║薦嚴，上堂。「我有一訣，如日如月，若然不會，問取彌勒。
J29nB237_p0445c03║有善會底麼？」眾無對。乃云：「時逢四月初九，遍地髑髏
J29nB237_p0445c04║開口，咸云不生不死，更謂非無非有。」遂以拄杖指靈
J29nB237_p0445c05║几，云：「今日述崎鄒檀越來山僧拄杖頭上現大人相，
J29nB237_p0445c06║放光動地，永絕去留。」卓拄杖，云：「不離當處證真常，一
J29nB237_p0445c07║一面南看北斗。」
J29nB237_p0445c08║上堂。「乾屎橛，麻三斤，透之無路，閡塞殺人。者裏一刀
J29nB237_p0445c09║兩段，不枉來入我門。如其前念弗息，後念又生，作麼
J29nB237_p0445c10║生勦絕？」以拄杖劃一劃，下座。
J29nB237_p0445c11║浴佛，上堂。驀呈拄杖，云：「惡水一年澆一度。」放拄杖，云：
J29nB237_p0445c12║「山僧今日不解顧。」爇檀片，云：「百雜碎了也。」擲拂子，云：
J29nB237_p0445c13║「一馬生三寅。」
J29nB237_p0445c14║師住龍泉山，上堂。拈香祝聖罷，次拈云：「此一瓣香，名
J29nB237_p0445c15║不得而立，相不得而生，此是第四回拈出，爇向爐中，
J29nB237_p0445c16║供養四川成都昭覺禪院丈雪大和尚，用酬法乳之
J29nB237_p0445c17║恩。」斂衣敷坐。白椎竟，師舉拄杖云：「若以眼觀則瞎，以
J29nB237_p0445c18║耳觀則聾，以鼻觀則塞，以舌觀則縮，以心意識觀無
J29nB237_p0445c19║你湊泊處。還有善觀者麼？若無，山僧今日痛施法藥，
J29nB237_p0445c20║三世諸佛盡作參徒，正令全提，萬象森羅咸為役使，
J29nB237_p0445c21║非是神通妙用，法爾如然。所謂無邊剎海，自他不隔
J29nB237_p0445c22║於毫端；十世古今，始終不離於當念。且福國庇民一
J29nB237_p0445c23║句作麼生道？萬邦有道歸王化，一句無私賀太平。」
J29nB237_p0445c24║上堂。「即心即佛，已示了也。」又云：「非心非佛，亦示了也。」
J29nB237_p0445c25║更云：「不是心、不是佛、不是物，又示了也。此是從上祖
J29nB237_p0445c26║師說到極頭處。若更說心，則心外有心；說佛，則佛外
J29nB237_p0445c27║有佛。秖須從腳跟下推到無所推處，正好著力。參！」
J29nB237_p0445c28║上堂。舉拂子召大眾，云：「天地之根。」擊拂子，云：「諸佛之
J29nB237_p0445c29║母。汝等三頭六臂，老僧在你腳底。」擲拂子，下座。
J29nB237_p0445c30║上堂。豎起拂子，云：「佛未出世時，還有者箇也無？佛出
J29nB237_p0446a01║世後，者箇又在甚麼處？倘若未見，已是不快漆桶；者
J29nB237_p0446a02║裏見得，亦是不快漆桶。今日是我劍端上座母難之
J29nB237_p0446a03║辰，不免絡索助伊發機。眾中若有箇出來道：『我會也。』
J29nB237_p0446a04║秖向他道：『也是不快漆桶。』」
J29nB237_p0446a05║上堂，維那白椎竟，師云：「切忌自顢頇。」良久，云：「有不顢
J29nB237_p0446a06║頇底，出來相見。」問：「大通智勝佛，十劫坐道場，佛法不
J29nB237_p0446a07║現前，不得成佛道。如何是現前底事？」師云：「無孔鐵鎚
J29nB237_p0446a08║當面擲。」僧舉起坐具，進三步，師便打，僧喝，師又打，乃
J29nB237_p0446a09║云：「十五日已前，猛雨浸不溼；十五日已後，鐵鎚打不
J29nB237_p0446a10║破；正當十五日，人天普集，萬象同懽。今承騰宇劉檀
J29nB237_p0446a11║越得得來山辦供，請山僧登法王座，展鐵牛機，眾中
J29nB237_p0446a12║有識牛者麼？」眾無語，師云：「活驚殺，活笑殺。」
J29nB237_p0446a13║臘八，上堂。「六載勤勞，打失布袋，賺卻許多人，漆桶仍
J29nB237_p0446a14║舊不快，靈山夜半日頭曬。」喝一喝，下座。
J29nB237_p0446a15║立僧，上堂。「杖倚閒雲歲月深，了無聲色與人尋，龍泉
J29nB237_p0446a16║黑業風飄蕩，惹得烏藤出萬岑。且喚甚麼作黑風？」度
J29nB237_p0446a17║拂子與劍端首座，云：「逢人切莫錯舉。」
J29nB237_p0446a18║上堂，舉：「雪巖遠祖云：『海水不可斗量，虛空不可尺度，
J29nB237_p0446a19║淨地不可撒沙，爛泥不可著腳。』不肖兒孫又且不然，
J29nB237_p0446a20║海水可以斗量，虛空可以尺度，淨地可以撒沙，爛泥
J29nB237_p0446a21║可以著腳。且道與古人是同？是別？」遂拍手，云：「摘楊花，
J29nB237_p0446a22║摘楊花。」
J29nB237_p0446a23║康熙丙午九月廿一日，師受安龍鎮王檀越請，住玉
J29nB237_p0446a24║泉禪院。拈帖云：「香爐匙筯總是家裏底事，擲之三千
J29nB237_p0446a25║里外又且何妨？然雖如是，也須知事宣過始得。」
J29nB237_p0446a26║入院。云：「無意道人之意，無門解脫之門，無意又無門，
J29nB237_p0446a27║且從甚麼處入？渾身在裏許。」便進。
J29nB237_p0446a28║佛殿。云：「似真像假，似假像真，合眼禮你三拜，不免換
J29nB237_p0446a29║卻元辰。」便拜。
J29nB237_p0446a30║伽藍。云：「護法不如護己，護己則無一法。珍重！珍重！」
J29nB237_p0446b01║據室。云：「諸佛列祖到者裏也須卷舌，且道利害在甚
J29nB237_p0446b02║麼處？」拈拄杖一齊打散。
J29nB237_p0446b03║上堂。拈香祝聖罷，次拈云：「此一瓣香，自從蹋破草鞋，
J29nB237_p0446b04║一旦親蒙印可，此是第五回拈出，供養成都府昭覺
J29nB237_p0446b05║丈雪大和尚，用酬法乳之恩。」斂衣敷坐。白椎竟，問：「昨
J29nB237_p0446b06║日蘭溪，今朝玉泉，如何是地頭底事？」師云：「退後著。」進
J29nB237_p0446b07║云：「不解隨人腳跟轉。」師便打，乃云：「道無異徑，理絕殊
J29nB237_p0446b08║途，言是則無一不是，言非則無一不非，者裏是非俱
J29nB237_p0446b09║剷、理事圓融，直得如天普蓋、似地普擎。正恁麼時，且
J29nB237_p0446b10║報恩一句作麼生道？九萬里鵬纔展翼，百千年鶴便
J29nB237_p0446b11║翱翔。」
J29nB237_p0446b12║防禦王公送衣帽至，上堂。「頂新帽，穿新衣，著新鞋，子
J29nB237_p0446b13║細思量，秖是令人不該。」遂顧視左右，云：「且道為甚如
J29nB237_p0446b14║此？」起身合掌，云：「難消。」
J29nB237_p0446b15║結制，上堂。「祖令當行，人天喪膽，有不惜性命者麼？」顯
J29nB237_p0446b16║首座問：「最初威音王，末後樓至佛，樓至即不問，未審
J29nB237_p0446b17║威音王參見甚麼人？」師便打，座一喝，師云：「你道是那
J29nB237_p0446b18║一箇？」座又喝，師連打兩棒，座拂袖歸眾。問：「未見和尚
J29nB237_p0446b19║前，和尚在學人肚裏；已見和尚後，和尚在學人當面。
J29nB237_p0446b20║肚裏底是？當面底是？」師云：「還我性命來。」士無語，師連
J29nB237_p0446b21║打兩棒。問：「如何是玉泉境？」師云：「萬壽山宜天地準。」「如
J29nB237_p0446b22║何是境中人？」師云：「眼見耳聞。」僧禮拜，師便打，乃云：「大
J29nB237_p0446b23║道沒影蹤，非結亦非解，答定腳頭直教徹，此中大有
J29nB237_p0446b24║好光彩。」又云：「今朝十月十五，會集人天共語，不容分
J29nB237_p0446b25║外提持，秖許腳跟薦取，推倒真如法界，掃蕩諸佛列
J29nB237_p0446b26║祖。直須心心相照，則無一事不合天地；念念相依，則
J29nB237_p0446b27║無一理不貫古今。茲承王檀越開此無遮勝會，請山
J29nB237_p0446b28║僧陞座，向人天眾前唱無說之說、演不言之言，山僧
J29nB237_p0446b29║秖得厚著臉皮，說幾句澹話以酬所請。汝等諸人參
J29nB237_p0446b30║須真參、悟須實悟，庶不虛今日相聚。珍重。」
J29nB237_p0446c01║薦嚴，上堂。「日日日東出，日日日西沒，細細躊躕太反
J29nB237_p0446c02║覆，不如洗腳上繩床，管甚麼天？管甚麼地？拳作枕兒
J29nB237_p0446c03║只獨宿。」驀召大眾，云：「當此之際，且道姜文達、陳氏、舒
J29nB237_p0446c04║廷紀、石氏還有安身立命處也無？片片白雲去復留，
J29nB237_p0446c05║看來隊隊黃金骨。」
J29nB237_p0446c06║薦嚴，上堂。拈拄杖云：「見麼？滿眼本非色。」喝一喝云：「聞
J29nB237_p0446c07║麼？滿耳本非聲。既非聲，又非色，合作麼生是邢斯道
J29nB237_p0446c08║宗親底面目？」喝一喝云：「西風一陣來，落葉兩三片。」復
J29nB237_p0446c09║舉：「天童老和尚云：『擬欲參禪圖脫生死，已錯了也；不
J29nB237_p0446c10║擬參禪圖脫生死，又錯了也。』玉泉又且不然，擬欲參
J29nB237_p0446c11║禪圖脫生死恰是，不擬參禪圖脫生死更是。」召眾云：
J29nB237_p0446c12║「天童恁麼道，玉泉恁麼舉，且道還有優劣也無？」拍禪
J29nB237_p0446c13║床云：「參。」
J29nB237_p0446c14║上堂。「今朝十一月廿七，副府疆請討巴鼻。若有銅頭
J29nB237_p0446c15║鐵額者，不妨出眾通消息。有麼？有麼？」問：「如何是體中
J29nB237_p0446c16║玄？」師云：「眉毛眼上橫。」「如何是句中玄？」師云：「一腳蹋兩
J29nB237_p0446c17║邊。」「如何是玄中玄？」師便打，乃云：「玄玄玄，破五作三；妙
J29nB237_p0446c18║妙妙，呼雞作鷂。撞著寒山拾得淨，盡掃玉泉不惜兩
J29nB237_p0446c19║莖眉。告報諸人莫妄造，若妄造，晴天霹靂當頭糾。且
J29nB237_p0446c20║現前受用作麼生道？動容揚古路，不墮悄然機。」
J29nB237_p0446c21║登庸趙居士薦嚴，上堂。「昨日三十今初一，露盡人間
J29nB237_p0446c22║閒消息，生死茫茫未徹頭，戴角披毛無休日，回頭一
J29nB237_p0446c23║蹋直到家，威音王佛亦無比。」
J29nB237_p0446c24║薦嚴，上堂。「生不知來處，謂之生大；死不知去處，謂之
J29nB237_p0446c25║死大。既都不知，生死本無定體，生亦無生相、死亦無
J29nB237_p0446c26║死相，過去也如是、現在也如是、未來也如是，且憑甚
J29nB237_p0446c27║麼力到恁麼地？目前證得金剛體，馮氏祖禰親授記。」
J29nB237_p0446c28║臘八，上堂。舉拄杖，云：「爭奈無人領荷？設有領荷得底，
J29nB237_p0446c29║未免頭破腦裂。有麼？有麼？」問：「棒喝交馳，且道利害在
J29nB237_p0446c30║甚麼處？」師云：「叫汝莫當頭。」僧進前一步，師劈頭便打，
J29nB237_p0447a01║乃云：「子夜星斗懸，瞎驢得授記，雲門打殺伊，玉泉不
J29nB237_p0447a02║鈍置。」震威一喝，云：「還見釋迦老子立地處麼？」復喝兩
J29nB237_p0447a03║喝。「今承一如居士辦供，請山僧登座，向人天眾前作
J29nB237_p0447a04║箇通事，行不行之令、舉不舉之談，且超越一句又作
J29nB237_p0447a05║麼生？師子窟中無異獸，象王行處絕狐蹤。」
J29nB237_p0447a06║
J29nB237_p0447a07║
J29nB237_p0447a08║
J29nB237_p0447a09║
J29nB237_p0447a10║月幢了禪師語錄第一