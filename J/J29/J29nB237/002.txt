J29nB237_p0447b01║月幢了禪師語錄卷第二
J29nB237_p0447b02║嗣法門人達最等編
J29nB237_p0447b03║小參
J29nB237_p0447b04║「舉今舉古，沉埋佛祖；談心談性，錯過自家。到者裏，道
J29nB237_p0447b05║有不得、道無不得、道非有不得、道非無不得、道非非
J29nB237_p0447b06║有不得、道非非無不得，畢竟如何？」良久，云：「不得，不得。」
J29nB237_p0447b07║閱藏，小參。「者箇事如千日並照，秖是無你下手處、無
J29nB237_p0447b08║你證入處，於無證入處別立一機，猶隔大千在。明晨
J29nB237_p0447b09║開演海藏，欽祝聖域，今日事不獲已，與諸禪德預通
J29nB237_p0447b10║消息，要知此經不在文句上、不在視聽上、不在寂默
J29nB237_p0447b11║上、不在博采上，即雷動風行豈不是經？鴉鳴鵲噪豈
J29nB237_p0447b12║不是經？日往月來豈不是經？雖然如是，諸人若作此
J29nB237_p0447b13║會，一棒打折你驢腰，莫言不道。」
J29nB237_p0447b14║小參。「了上座昨夜入艸求人，並無些子影響，而今一
J29nB237_p0447b15║網俱收，有解𨁝跳底試出來看。」問：「多年功行今已圓，
J29nB237_p0447b16║度驢度馬滿前川，且道驢馬作麼生度？」師云：「寶劍逼
J29nB237_p0447b17║人寒。」僧拂袖退，師便打，乃云：「月月有十四，月月有三
J29nB237_p0447b18║十，大家共聚首，且道承誰力？」良久，云：「舉頭天外看，誰
J29nB237_p0447b19║是我般人？」
J29nB237_p0447b20║小參。「心不是佛，智不是道，山青水綠，星明月皎。有時
J29nB237_p0447b21║把住，釋迦無潛身之路、彌勒無退後之門；有時放行，
J29nB237_p0447b22║德山棒如雨點、臨濟喝似雷奔。道無，爭奈萬物樅然；
J29nB237_p0447b23║道有，一毫動著不得。且不落有無一句作麼生道？」時
J29nB237_p0447b24║西堂纔出，師便歸方丈。
J29nB237_p0447b25║小參。「說禪說道，望空啟告；說佛說心，喚假作真。南明
J29nB237_p0447b26║不入者保社，豈肯誤認生平？設有箇英靈底聞恁麼
J29nB237_p0447b27║道，把山僧拽出三門外爛搥一頓，我道：『汝也不枉到
J29nB237_p0447b28║南明。』」
J29nB237_p0447b29║小參。「趙州茶，雲門餅，楊岐驢子威猛，曹山木蛇惺惺。」
J29nB237_p0447b30║召眾，云：「且道與南明案山子相去多少？」眾無對。師喝
J29nB237_p0447c01║一喝，云：「切忌瞌睡。」
J29nB237_p0447c02║除歲，小參。「古人烹露地白牛分歲，蘭溪者裏無歲可
J29nB237_p0447c03║分，亦無白牛可烹，秪是燒松蓬、剔慧燈，門前爆竹兩
J29nB237_p0447c04║三聲。」驀召大眾，云：「且道與古人是同？是別？」良久，云：「知
J29nB237_p0447c05║音不必頻頻舉，達者從教暗裏驚。」
J29nB237_p0447c06║小參。「者箇事，直饒通身是口，也無他說處；通身是眼，
J29nB237_p0447c07║也無他視處；通身是耳，也無他聽處；通身是鼻，也無
J29nB237_p0447c08║他嗅處；通身是手，也無他指處；通身是腳，也無他行
J29nB237_p0447c09║處。不見僧問趙州：『萬法歸一，一歸何處？』州云：『我在青
J29nB237_p0447c10║州做一領布衫，重七斤。』山僧又不然，設有箇出來問：
J29nB237_p0447c11║『萬法歸一，一歸何處？』秖向他道：『且忌口著。』諸人若在
J29nB237_p0447c12║者裏討得下落，來方丈通箇消息。」
J29nB237_p0447c13║廣錄
J29nB237_p0447c14║節度使范耑書問云：「不佞切於宗乘，無由一睹，請和
J29nB237_p0447c15║尚方便。」師以偈答云：「息心甘自陷，著有還差互。兩道
J29nB237_p0447c16║眉高著，一條脊直豎。正如井覷驢，莫將心戀悟。欲見
J29nB237_p0447c17║本來人，緊恰好照顧。」范感悟，因讀破山師翁語錄，至
J29nB237_p0447c18║「一點明星刺眼開，輝天鑑地歎奇哉。當時想是無禪
J29nB237_p0447c19║客，若有和聲打落腮。」於此致疑，錄出請決於師，復答
J29nB237_p0447c20║偈云：「點鐵成金在霎時，聖凡不二此何疑？此疑一涉
J29nB237_p0447c21║程千里，秖許親親獨自知。」遂深契之。耑李公謝云：「撫
J29nB237_p0447c22║臺覽偈大悅，言欲修行，不能斷辛。」師云：「修行不在斷
J29nB237_p0447c23║辛。」公曰：「撫臺萬民所賴，修行不得。」師云：「撫臺得，卻是
J29nB237_p0447c24║居士不得。」公遂禮拜，求開示。師云：「欲了生死，參悟為
J29nB237_p0447c25║最。不知生之來處、死之去處，豈可不疑？不疑則不悟，
J29nB237_p0447c26║不悟則如地無種，何處有收？更或隨波逐浪，馬腹驢
J29nB237_p0447c27║胎，阿誰免得？所以古人教人參萬法歸一，一歸何處？
J29nB237_p0447c28║疑來疑去，忽然疑團打破，生也是者箇、死也是者箇，
J29nB237_p0447c29║如珠走盤、如盤走珠，豈不快哉？」公作禮而去。
J29nB237_p0447c30║茶話
J29nB237_p0448a01║「大盡三十日，小盡二十九。大眾普喫茶，切忌打溼口。
J29nB237_p0448a02║若也打溼口，拄杖劈脊摟。」
J29nB237_p0448a03║「雲衲叢叢，聚頭箇箇。毛生板齒，吞跳栗棘。金剛全然，
J29nB237_p0448a04║不挂些子。雖然如是，也要向[中-口+○]薦取。」
J29nB237_p0448a05║「楊岐栗棘蓬……」豎拂，云：「靜隱龜毛拂，縱有解吞吐，也須
J29nB237_p0448a06║白汗出。」良久，云：「還有恁麼人麼？」時維那吹滅燭，師云：
J29nB237_p0448a07║「緊妨噎殺。」
J29nB237_p0448a08║「光明赫奕，無少無欠。覷著則兩眼俱瞎，咬著則咽喉
J29nB237_p0448a09║齊斷。設有箇不挂唇齒底，也秖救取一半。」
J29nB237_p0448a10║「今日值端午，大眾休別睹。若別睹，靜隱山中出艾虎。」
J29nB237_p0448a11║入室機緣
J29nB237_p0448a12║首座入，師云：「者裏還有賓主麼？」座喝云：「是賓？是主？」師
J29nB237_p0448a13║打，座拂袖歸眾，師云：「了。」
J29nB237_p0448a14║西堂入，師云：「兩堂下喝，畢竟誰是？」堂云：「二俱不是。」師
J29nB237_p0448a15║連打兩棒。堂云：「如是！如是！」師直打出。
J29nB237_p0448a16║僧入，師以拄杖左邊指云：「且向者邊著。」僧便行。師云：
J29nB237_p0448a17║「你又恁麼去那？」僧喝，師直打出。
J29nB237_p0448a18║勘驗機緣
J29nB237_p0448a19║楚雲參，師云：「甚處來？」云：「澂江。」師云：「止和尚有甚言句？」
J29nB237_p0448a20║云：「有甚言句？」師云：「恁麼汝不從那邊來？」云：「和尚猶是
J29nB237_p0448a21║者邊漢。」師微笑。
J29nB237_p0448a22║僧參，師云：「把斷咽喉作麼生道？」云：「某甲不道。」師直打
J29nB237_p0448a23║出。
J29nB237_p0448a24║問僧：「甚處來？」云：「雞足。」師云：「迦葉與你道甚麼？」僧茫然。
J29nB237_p0448a25║師云：「空走一回。」
J29nB237_p0448a26║問僧：「南泉斬貓，汝作麼會？」云：「血流三千里。」師連棒打
J29nB237_p0448a27║出。
J29nB237_p0448a28║醉舌參，師云：「未跨門時三十棒，汝作麼領略？」舌便喝，
J29nB237_p0448a29║師云：「維摩一默又作麼生？」舌拂臥具便出，師云：「未在。」
J29nB237_p0448a30║一日，召云：「吾有一事，汝作麼承當？」舌喝，師云：「汝再道
J29nB237_p0448b01║看。」云：「道破則不堪。」拂袖便出，師可之。
J29nB237_p0448b02║問僧：「那裏來？」曰：「六詔。」師云：「甚處住？」曰：「無住處。」師云：「亂
J29nB237_p0448b03║走作麼？」僧無語。師顧侍者云：「將茶與伊溼口。」
J29nB237_p0448b04║善權辭，師豎拄杖云：「不可喚作拄杖，汝作麼生？」權便
J29nB237_p0448b05║喝。師云：「鐵蛇橫古路，作麼生過？」權拂袖出，師把住云：
J29nB237_p0448b06║「道得即去。」權云：「教某甲道甚麼？」師噓一聲。
J29nB237_p0448b07║雪基齎靜明老人書至，師捧起問云：「者是老人字麼？」
J29nB237_p0448b08║曰：「是。」師云：「在甚處著畫？」曰：「在者裏。」師云：「放子三十棒。」
J29nB237_p0448b09║曰：「過在甚處？」師云：「向下文長。」
J29nB237_p0448b10║僧參，師云：「有言非究竟，無言究竟非。速道！」僧茫然，師
J29nB237_p0448b11║云：「終非究竟。」
J29nB237_p0448b12║師召僧，僧至，師連棒打云：「逐色隨聲漢，不打更待何
J29nB237_p0448b13║時？」
J29nB237_p0448b14║極乘參，師云：「如何是佛法大意？」乘喝，師云：「心佛俱非，
J29nB237_p0448b15║你作麼生曰一任縱橫？」師云：「玄沙道底。」曰：「者裏的是
J29nB237_p0448b16║徹頭處。」師直打出。
J29nB237_p0448b17║顯今參，師云：「汝從南華來，有甚言句？」曰：「正要和尚疑
J29nB237_p0448b18║著。」師云：「疑箇甚麼？」顯便喝。師云：「莫是者一喝麼？」曰：「被
J29nB237_p0448b19║和尚勘破。」師微笑。
J29nB237_p0448b20║師詣造衣處，拈起一塊問顯：「今者箇從前千頭萬緒，
J29nB237_p0448b21║因甚得成片去？」曰：「不識。」師云：「為甚不識？」曰：「一任卜度。」
J29nB237_p0448b22║師隨聲掌云：「卜度箇甚麼？」顯遽答曰：「不勞註腳。」師直
J29nB237_p0448b23║打出。
J29nB237_p0448b24║問答機緣
J29nB237_p0448b25║僧問：「和尚教參活句，如何即是？」師便打，僧擬議，師云：
J29nB237_p0448b26║「為甚又逐死句？」
J29nB237_p0448b27║三目禪師乞牧牛頌，師云：「須用自家底始得。」曰：「也要
J29nB237_p0448b28║看過。」師云：「用看作麼？」目擬舉拂子，師云：「早已勘破了。」
J29nB237_p0448b29║目作色，師笑而出。
J29nB237_p0448b30║禹門老人耑使送法衣至，師拈香禮拜，云：「老大箇漢，
J29nB237_p0448c01║時節也不識。」僧云：「此是好事。」師云：「好事不如無。」
J29nB237_p0448c02║士問：「萬法歸一，一歸何處？」師云：「合取狗口。」士罔措。時
J29nB237_p0448c03║聞板聲，師云：「喫粥去。」
J29nB237_p0448c04║士問：「古聖運神通，未審神通作麼生運？」師云：「幸得居
J29nB237_p0448c05║士到者裏。」
J29nB237_p0448c06║士問：「天龍豎指，和尚豎拳，是同是別？」師云：「春蘭秋菊。」
J29nB237_p0448c07║僧問：「承和尚示南泉斬貓意旨，某鈍滯連日。」師掌云：
J29nB237_p0448c08║「者野狐精。」僧與師一推，云：「瞞不得，瞞不得。」便出。
J29nB237_p0448c09║尚書扶檀越入山，云：「求為弟子，得麼？」師云：「不得。」曰：「如
J29nB237_p0448c10║何即得？」師云：「無你承當處。」
J29nB237_p0448c11║僧問：「如何是和尚心要？」師云：「無孔鐵鎚當面擲。」曰：「如
J29nB237_p0448c12║何得入？」師云：「看腳下。」曰：「如何是向上事？」師云：「眨上眉
J29nB237_p0448c13║毛，早已蹉過。」曰：「如何是作止任滅？」師云：「截。」曰：「如何是
J29nB237_p0448c14║閉門打睡，接上上機？」師云：「奈汝在門外何！」
J29nB237_p0448c15║官人問：「語言文字猶落言詮，望和尚指示。」師云：「指示
J29nB237_p0448c16║更落言詮。」官禮拜，師云：「好與三十棒。」
J29nB237_p0448c17║惺庵問：「蒙開示後，至今兩頭不著。」師云：「你向甚處安
J29nB237_p0448c18║身立命？」庵罔測，師喝出。
J29nB237_p0448c19║士問：「千載奇逢，求和尚一言半句。」師云：「坐卻舌頭。」
J29nB237_p0448c20║督捕戴公入山，問：「弟子於世間經史靡不精通。」師驀
J29nB237_p0448c21║豎拂子，云：「通得者箇麼？」公罔測。師云：「將謂，將謂。」
J29nB237_p0448c22║金騰道張公入山，問云：「弟子進堂同住，得麼？」師云：「看
J29nB237_p0448c23║居士作麼？」進曰：「假如進了，和尚又作麼生？」師云：「也不
J29nB237_p0448c24║放過。」
J29nB237_p0448c25║僧問：「十二時中如何降伏其心？」師云：「汝將心來。」僧無
J29nB237_p0448c26║對。師云：「恁麼即降伏也。」
J29nB237_p0448c27║師偶閉戶，一眾驚疑，太府李公請出，師云：「我者裏上
J29nB237_p0448c28║至三十三天，下至無量無邊世界，和我八萬四千毛
J29nB237_p0448c29║孔總是箇關，你道在甚處出入？」西堂云：「看腳下。」師便
J29nB237_p0448c30║開。
J29nB237_p0449a01║達鑑居士冒雨入山作禮，師云：「殃及居士，拖泥帶水。」
J29nB237_p0449a02║曰：「不曾溼。」師云：「又拖了一身也。」
J29nB237_p0449a03║問僧：「人人本有，為甚茫然不曉？」曰：「咬著，蹋著。」師以拂
J29nB237_p0449a04║子○云：「者箇還蹋著也未？」僧繞一匝，師云：「失。」
J29nB237_p0449a05║俗士問云：「弟子久慕高明，奈紅塵擺不脫。」師云：「為甚
J29nB237_p0449a06║到者裏？」士無語，師云：「果然擺不脫。」
J29nB237_p0449a07║僧問：「如何是袈裟下事？」師以杖指云：「且向者裏著。」時
J29nB237_p0449a08║九有錢文學不出眾，云：「不隨和尚腳跟轉。」師云：「瞎。」曰：
J29nB237_p0449a09║「盡大地是一隻眼。」師云：「瞎！瞎！」
J29nB237_p0449a10║朗玄問：「某特來求和尚分付。」師云：「分付則頭上安頭。」
J29nB237_p0449a11║曰：「不得春風花不開，花開須借春風力。」師云：「此時冬
J29nB237_p0449a12║景，何得言春？」朗無對。
J29nB237_p0449a13║師赴齋回，居士送云：「弟子送和尚到者裏，和尚送弟
J29nB237_p0449a14║子歸何處？」師云：「禮拜著。」士便拜，師云：「在何處？」士罔測，
J29nB237_p0449a15║師便打。
J29nB237_p0449a16║僧問：「生死向何處了？」師云：「燈光明似日。」
J29nB237_p0449a17║士問：「不是心，不是佛，不是物，是箇甚麼？」師隨便喝，士
J29nB237_p0449a18║作禮云：「謝和尚慈悲。」師云：「你道是箇甚麼？」士云：「穿衣
J29nB237_p0449a19║喫飯。」師云：「不是，不是。」
J29nB237_p0449a20║法語
J29nB237_p0449a21║示雪基禪人
J29nB237_p0449a22║雪基上人懷古德之志，味善財之風，不惜形骸，雲瓢
J29nB237_p0449a23║雪笠，涉水登山，遍參天童、雪門、黃檗及我昭覺老人。
J29nB237_p0449a24║經今不自歇心，與余共居，一味乾爆爆地，直教全身
J29nB237_p0449a25║放下，勿助勿忘，水到自然渠成。設使東秦西楚，朝南
J29nB237_p0449a26║暮北，與道遠也。思之。
J29nB237_p0449a27║示皎月禪人
J29nB237_p0449a28║衲僧家須發勇為心，立決定志，如百戰場中拒敵。倘
J29nB237_p0449a29║稍有失計，縱聖力匡扶，亦不勝任。今山野不惜眉毛
J29nB237_p0449a30║絡索，語汝須捨逸趨勞，立下死心做去。毋論徹與不
J29nB237_p0449b01║徹，著著向釋迦眉睫上斫斧，彌勒開顏處揮斤。若無
J29nB237_p0449b02║者番手眼，依舊黑漫漫地。
J29nB237_p0449b03║示月浪禪人
J29nB237_p0449b04║欲脫生死，必將父母未生前事，提挈到佛不能親、祖
J29nB237_p0449b05║不能近了沒巴鼻處。則知參學事業，猶是錦上堆花；
J29nB237_p0449b06║傳佛心印，亦是好肉剜瘡。汝若到此田地，始信恁麼
J29nB237_p0449b07║說話。其或未然，當以勇銳志，單刀直入。
J29nB237_p0449b08║示孤燈禪人
J29nB237_p0449b09║孤燈禪人從江右至蜀，欲了本分，萬里參尋知識。殊
J29nB237_p0449b10║不知本地風光，秖在穿衣喫飯時、運水搬柴處，何嘗
J29nB237_p0449b11║昧卻？但古人弄巧成拙，把箇鐵饅首，教末代兒孫晝
J29nB237_p0449b12║參夜參，參到計窮力極，始有相應地。山野大不然，眾
J29nB237_p0449b13║生本不迷，諸佛何嘗悟？若道悟，是謗如來；倘言迷，又
J29nB237_p0449b14║欺自己。須知古德三登九上，是自起自倒。
J29nB237_p0449b15║示祖鼻首座
J29nB237_p0449b16║教外別傳之旨，未嘗有一法與人，亦未嘗令人承領，
J29nB237_p0449b17║如壁立萬仞，似白日青天。所以臨濟佛來也喝，祖來
J29nB237_p0449b18║也喝；德山佛來也打，祖來也打。汝向後若把茆蓋頂，
J29nB237_p0449b19║直須總不恁麼去。且道如何即是？咄！
J29nB237_p0449b20║示一則禪人
J29nB237_p0449b21║此事如登極頂。亦似太陽初昇。愈行愈不盡、愈出愈
J29nB237_p0449b22║光明，少涉思惟，自取喪身之兆。了上座恁麼說，如向
J29nB237_p0449b23║虛空裏挖孔、深淵中摸月。若有佛法商量，不惟埋沒
J29nB237_p0449b24║先聖。何故？三十年後。
J29nB237_p0449b25║示楚雲首座
J29nB237_p0449b26║禪和蹋遍天涯，參遍諸方，向孤峰絕頂上三二十年
J29nB237_p0449b27║飽風飽雨，要與佛祖作隊，硬赳赳地、孤迥迥地，一任
J29nB237_p0449b28║龍天推出，猶然不顧，始有出群超格分。
J29nB237_p0449b29║示具眼禪人
J29nB237_p0449b30║做禪和子，務要手腳貼實，將前所見所聞，一併拋向
J29nB237_p0449c01║無陰陽地上，於行住坐臥時，諄諄切切，不要放過，一
J29nB237_p0449c02║任逆順境界，都盧不管。如斯體理卓卓，有出身路，始
J29nB237_p0449c03║有參學分。
J29nB237_p0449c04║示遍容長老
J29nB237_p0449c05║遍容長老，與吾師翁契久。今日覓吾幾字，也是無醜
J29nB237_p0449c06║圖醜。我欲讚公，公無何有。我若罵公，公非少口。呵呵！
J29nB237_p0449c07║幸得覿面不相逢，相逢定要劈脊摟。
J29nB237_p0449c08║示湛水禪人
J29nB237_p0449c09║禹門、茆坡兩戰不勝，便心憤憤，束包萬里，向劍刃上、
J29nB237_p0449c10║烽煙中橫鑽直闖，不顧性命而來安龍，欲與佛祖為
J29nB237_p0449c11║冤，氣壓諸方而去，不知放下蒲團，勝負之心一時冰
J29nB237_p0449c12║消瓦解，如靠銀山鐵壁。到此信知安龍無法與人商
J29nB237_p0449c13║量、無禪與人計較。既無法，又無禪，乃執筆云：者箇漸？
J29nB237_p0449c14║他時異日切忌作佛法見、作禪道見。若作此見，一棒
J29nB237_p0449c15║打折驢腰，莫言不道。
J29nB237_p0449c16║示乳源西堂
J29nB237_p0449c17║從上古德擔當此任，莫不從因地上打起精神，所以
J29nB237_p0449c18║六年苦行而明此一段大事，斷臂立雪而了此一段
J29nB237_p0449c19║正因，負石蹋碓而完此一段勝量。汝既隨吾左右，歷
J29nB237_p0449c20║盡險岸，幾經鞴爐，卒風暴雨靡不相加，待異日向孤
J29nB237_p0449c21║峰絕頂處忽爾推出，始知酬前萬倍。幸甚！
J29nB237_p0449c22║示嵋霽禪人
J29nB237_p0449c23║佛法兩字，山僧固難啟齒，亦難下筆。何故？山僧不知
J29nB237_p0449c24║有佛，不知有法，更不知有眾生。唯不知有佛法眾生，
J29nB237_p0449c25║所以據條白棒，是佛也打，是祖也打，問也打，不問也
J29nB237_p0449c26║打，管教一刀兩斷，勿起第二念。
J29nB237_p0449c27║示聲遇禪人
J29nB237_p0449c28║古德高流，腰包荷笠，千山萬水，幾費勤勞。向大爐鞴，
J29nB237_p0449c29║不顧性命，千鍛萬鍊，直要鎔成箇器。所以年深月遠，
J29nB237_p0449c30║辛苦亦安，終不畏難。忽一日觸著磕著，自是驚天徹
J29nB237_p0450a01║地。
J29nB237_p0450a02║示達鑑黃居士
J29nB237_p0450a03║達磨西來，不立文字，直指而已。居士諄諄求老僧法
J29nB237_p0450a04║語，早已曲了也。若得不曲，直須回光反覆自看，賞刑
J29nB237_p0450a05║賞罰處也自看，驅奴使婢時也自看，村歌社飲時也
J29nB237_p0450a06║自看，喜怒哀樂時也自看，解帶脫衣時也自看，然後
J29nB237_p0450a07║看得知覺全無、生死雙泯，菩提涅槃、真如解脫了無
J29nB237_p0450a08║所得。於無所得處，全體即心即佛。如是見得徹、把得
J29nB237_p0450a09║定，即火宅塵勞，翻為清涼寶所；刀山劍樹，悉是玉蕊
J29nB237_p0450a10║瓊枝。其或不爾，馬面牛頭，依然猶在。
J29nB237_p0450a11║示達尊善人
J29nB237_p0450a12║信為道源功德母，信能遠離生死苦，信能必到如來
J29nB237_p0450a13║地。爾既信，佛開方便門以四事供養。《法華》云：「我適曾
J29nB237_p0450a14║供養，今復還親覲。」然雖親覲，但於生死路頭未曾曉
J29nB237_p0450a15║了，因而再四再三請老僧形於紙筆，向第二門頭施
J29nB237_p0450a16║箇把柄去。且如何即是？不是心、不是佛、不是物。從者
J29nB237_p0450a17║裏按定，不被塵勞所撓、不被諸緣所繫、不被聲色所
J29nB237_p0450a18║搖、不被物欲所礙、不被人我無明見聞覺知所轉，一
J29nB237_p0450a19║朝扭翻鼻孔，佛也難近其傍、祖也難親其右。既有者
J29nB237_p0450a20║箇威光，即老僧說底亦如夢幻。設或未然，莫閒閒地。
J29nB237_p0450a21║示松石禪人
J29nB237_p0450a22║世之稱禪和子，當如松與石。萬物凋謝，他亦挺然；四
J29nB237_p0450a23║時互換，他亦渾然；山枯海竭，他亦凝然；天翻地覆，他
J29nB237_p0450a24║亦宛然。據汝拜懇法語，以為終身策勵，又且不然。何
J29nB237_p0450a25║也？汝於未生之際，脫體現成，纔一念萌動，便不如松
J29nB237_p0450a26║如石也。
J29nB237_p0450a27║示朗輝禪人
J29nB237_p0450a28║朗輝禪者請法語，老僧無處啟口齒，直將生死挂眉
J29nB237_p0450a29║尖，立箇金剛不壞體。行問生從何所來？坐究死向甚
J29nB237_p0450a30║處去？閒忙動靜只如然，待賓迎客不外此。任他八面
J29nB237_p0450b01║境風吹，勿將此志移毫許，榮華富貴心沒貪，成佛作
J29nB237_p0450b02║祖意休起。秖以生死自究明，世間法法無干己，一明
J29nB237_p0450b03║一切無不明，切莫顛倒障諸己。痛將者箇徹頭尾，直
J29nB237_p0450b04║教虛空爛到底。
J29nB237_p0450b05║行實
J29nB237_p0450b06║師於甲午年春，辭禹門一則禪德，接住安龍湖山。一
J29nB237_p0450b07║日，大眾入室作禮，乞述行繇。孤燈云：「人疑和尚為公
J29nB237_p0450b08║為卿，請示行實，以決眾疑。」師云：「余生寒微家，更無異
J29nB237_p0450b09║跡，乃蜀重慶江津毛氏子。母姓陶，因夢僧送桃令噉，
J29nB237_p0450b10║感而有娠，於甲寅七月廿日未時生，乳名應僧，寄名
J29nB237_p0450b11║於寶山師。從幼喜親雲水，未幾，聞《金剛經》，遂著意理
J29nB237_p0450b12║會。自思：『身如夢幻，生死臨頭，誰作主宰？』故持《金剛經》。
J29nB237_p0450b13║年至十六，壬申春，侍母朝寶頂，余乞僧指示，僧云：『你
J29nB237_p0450b14║年少，且去念佛。』於是將經曉夕默持，後感異夢，不覺
J29nB237_p0450b15║疑情頓發，自謂：『遠離顛倒夢想，此夢從何而有？』遂求
J29nB237_p0450b16║決於僧，僧云：『成佛成仙秖在心，卻如沙裏去淘金，塵
J29nB237_p0450b17║垢淨時金自現，免向他方外面尋。』余聞之，疑情益甚，
J29nB237_p0450b18║胸中似有物礙，不能自釋。一日，獲《楞嚴解》，謂：『忘境不
J29nB237_p0450b19║忘心，終成虛妄。』余問之老衲，衲云：『境可忘，心不可忘，
J29nB237_p0450b20║忘心則成死物。』予曰：『終非究竟。』又請益一老宿，宿云：
J29nB237_p0450b21║『你如何？』予曰：『心忘境自寂。』宿然之，示偈云：『莫執忘形
J29nB237_p0450b22║與死心，此箇難醫病最深，直須兀坐探淵源，始得見
J29nB237_p0450b23║性識天真。』予禮謝。復閱《楞嚴》，幾忘凍餒，因患寒疾，三
J29nB237_p0450b24║返舉止唯艱，誓願出家，是夜果寧。奈瘡瘧愈重，白母
J29nB237_p0450b25║薙髮，於寄名師會下，未久令過經，弗合予志，遂往重
J29nB237_p0450b26║慶謁破雪和尚。雪云：『何處來？』予曰：『本地。』雪云：『何處人？』
J29nB237_p0450b27║予亦曰：『本地。』乃咨念佛話，雪云：『念佛也入地獄，不念
J29nB237_p0450b28║佛也入地獄。』予曰：『不會。』雪云：『參去。』遂辭，參歸源大師，
J29nB237_p0450b29║改參『萬法歸一，一歸何處？』三年心如木石，行不知行、
J29nB237_p0450b30║坐不知坐，至一切迎賓待客渾無異念，總在一歸何
J29nB237_p0450c01║處上著到。忽一夜至四鼓時，心境俱空，豁然有省，往
J29nB237_p0450c02║昔礙膺之物一時粉碎，若佛、若祖自我流出，始知婆
J29nB237_p0450c03║婆原是小新婦。遂呈偈：『倒跨崑崙走得來，忽然又被
J29nB237_p0450c04║火星催，通身逼拶腥臊也，惹得虛空沒下挨。』源曰：『猶
J29nB237_p0450c05║是蝦跳不出斗。』予震威一喝，云：『請師速道。』源云：『蒲團
J29nB237_p0450c06║圓似鏡。』予拂袖便出。一日，辭源上別峰，依破雪和尚，
J29nB237_p0450c07║雪云：『者裏刀耕火種，住你不得。』予曰：『更少某甲不得。』
J29nB237_p0450c08║住後稍有未到處，深加鉗鎚，不意雪師示寂。後依靈
J29nB237_p0450c09║筏和尚，甲申六月避秦，侍筏過銅梁白水寺，值夜半，
J29nB237_p0450c10║予曰：『請安。』筏云：『著忙甚麼？汝欲圖快活去。』予曰：『不妨
J29nB237_p0450c11║疑著。』一日，命作中秋偈曰：『目擊天樞耀，山川瑞色新，
J29nB237_p0450c12║一輪橫海上，遍界盡光明。』筏然之。丙戌菊月，辭筏抵
J29nB237_p0450c13║婺川，參象崖和尚，問：『猛虎不棲平川，獰龍不宿兔穴，
J29nB237_p0450c14║未審以何為據？』象云：『氣沖霄漢。』予曰：『恁麼則靈然獨
J29nB237_p0450c15║露去也。』便出。丁亥春，侍象過彭水，象云：『你昔在別峰
J29nB237_p0450c16║做甚麼？』予曰：『一事也無。』象云：『恁麼空度日了。』予曰：『穿
J29nB237_p0450c17║衣喫飯。』進酉，司職後堂，予具威儀辭，象云：『誰賓誰主？』
J29nB237_p0450c18║予一喝便出。因上堂，問：『威音者畔即不問，威音那畔
J29nB237_p0450c19║事如何？』象云：『庭前數株竹。』予曰：『猶是者畔事。』象云：『門
J29nB237_p0450c20║外幾莖松。』予曰：『某甲則不然。』象云：『你又作麼生？』予便
J29nB237_p0450c21║喝，象便打，予拂袖而退。一日，予舉起坐具，問：『恁麼則
J29nB237_p0450c22║錦上添花，不恁麼則戴角擎頭，總不恁麼時如何？』象
J29nB237_p0450c23║便打，予一喝，象又打，予復喝，象連打，予連喝而退。又
J29nB237_p0450c24║問：『平定干戈即不問，衣甲卸下時如何？』象云：『天下太
J29nB237_p0450c25║平。』予曰：『太平後如何？』象云：『萬民樂業。』予曰：『恁麼則野
J29nB237_p0450c26║老謳歌去也。』戊子春，命理叢林兩載，甘苦備嘗。一日，
J29nB237_p0450c27║值禮懺次，象問：『為甚代魔王禮佛？』予曰：『不敢負恩。』云：
J29nB237_p0450c28║『魔王有何恩？』予曰：『切莫瞞人。』遂命頌，曰：『朝打三千，暮
J29nB237_p0450c29║打八百，知恩報恩，阿誰識得？』云：『未在，更頌。』予曰：『蒼天！
J29nB237_p0450c30║蒼天！』象休去。己丑臘，參本師，迎於旅亭，師云：『甚處來？』
J29nB237_p0451a01║予曰：『黃檗。』師云：『何人同來？』予曰：『秖是某甲，更與阿誰？』
J29nB237_p0451a02║師云：『黃檗安麼？』予曰：『和尚請茶。』遂侍師過禹門，職維
J29nB237_p0451a03║那兼理方丈。上堂，予問：『爐鞴初開，鉗鎚大展，衲僧性
J29nB237_p0451a04║命盡在和尚手裏。』師云：『汝喚甚麼作性？』予便喝，本師
J29nB237_p0451a05║驀頭一棒，予曰：『恁麼則和尚性命亦在某甲手裏。』本
J29nB237_p0451a06║師亦打，予拂袖而退。一日觀水次，本師把住云：『不許
J29nB237_p0451a07║思索，呈水車偈來。』予即口答曰：『團圞一箇子，平地波
J29nB237_p0451a08║濤起，濟人兼濟物，不濟心不死。』庚寅年職西堂，入室，
J29nB237_p0451a09║本師云：『臨濟兩堂首座相見，齊下一喝，那一喝是賓？
J29nB237_p0451a10║那一喝是主？』予踊身而出。八月命看牛山監收，本師
J29nB237_p0451a11║以源流拂子並信金至，予曰：『某敢妄荷此任耶？』即抽
J29nB237_p0451a12║身出綏陽，以啟呈上曰：『叢林有興廢，佛法至凋零，蓋
J29nB237_p0451a13║為不得其人。倘得人，又何患佛法之不盛、叢林之不
J29nB237_p0451a14║整也？且某原一懦夫，未具大乘根器，豈敢妄擔重任
J29nB237_p0451a15║耶？（云云）』辛卯夏歸覲，大冶兄云：『請源流一看。』予曰：『不
J29nB237_p0451a16║必。』冶云：『毒鼓已振三巴，堅執作麼？』予因而受之。者便
J29nB237_p0451a17║是從前參請之繇。今日眾兄弟相索，不得不出此醜。」
J29nB237_p0451a18║
J29nB237_p0451a19║
J29nB237_p0451a20║月幢了禪師語錄卷第二