J29nB237_p0451b01║月幢了禪師語錄卷第三
J29nB237_p0451b02║嗣法門人達最等編
J29nB237_p0451b03║頌古
J29nB237_p0451b04║世尊初生，一手指天，一手指地，云：「天上天下，唯
J29nB237_p0451b05║吾獨尊。」
J29nB237_p0451b06║脫體分明露出，指天指地舉揚，無佛各自稱尊，惹得
J29nB237_p0451b07║癡人打慞。
J29nB237_p0451b08║夜睹明星
J29nB237_p0451b09║坐久成勞，誤認明星。源頭一濁，到底不清。
J29nB237_p0451b10║世尊陞座
J29nB237_p0451b11║沒量漢兒上法臺，大驚小怪惹人猜。文殊椎下重拈
J29nB237_p0451b12║出，百萬人天盡活埋。
J29nB237_p0451b13║女子出定
J29nB237_p0451b14║出得出不得，太煞多饒舌。文殊與罔明，眼中重著楔。
J29nB237_p0451b15║臨濟三頓棒
J29nB237_p0451b16║冤報冤兮讎報讎，三番痛棒恨無休。平空殃及兒孫
J29nB237_p0451b17║也，引得人人犯腳頭。
J29nB237_p0451b18║奪人不奪境
J29nB237_p0451b19║一拶鋒鋩盡淨除，地雷競發楚雲舒。形山野色凌霄
J29nB237_p0451b20║漢，幽鳥銜花入帝都。
J29nB237_p0451b21║奪境不奪人
J29nB237_p0451b22║空拳赤手立殊勳，五嶽移來沒半分，驅聖馳賢彈指
J29nB237_p0451b23║許，龜毛拈起覆乾坤。
J29nB237_p0451b24║人境兩俱奪
J29nB237_p0451b25║肘後符行觸處通，色前無物敢當鋒。祖基佛業成煨
J29nB237_p0451b26║燼，大地山河絕影蹤。
J29nB237_p0451b27║人境俱不奪
J29nB237_p0451b28║魔宮虎穴任優游，狗膽羊肝燕酒樓。驀逐婬坊花市
J29nB237_p0451b29║裏，太平句子詠無休。
J29nB237_p0451b30║臨濟四喝
J29nB237_p0451c01║一喝金剛劍正施，劈開風雨絕玄微。銅頭鐵額俱截
J29nB237_p0451c02║斷，任是虛空也皺眉。
J29nB237_p0451c03║一喝金毛踞地時，腥臊惡辣勢威威。四方百獸潛蹤
J29nB237_p0451c04║跡，孰敢當頭正眼窺。
J29nB237_p0451c05║一喝探竿影草裏，直教枯木徹頭尾。千端萬緒始應
J29nB237_p0451c06║知，南極起雲北斗雨。
J29nB237_p0451c07║一喝不作一喝用，群陰徹地連天凍，艸鞋𨁝跳上海
J29nB237_p0451c08║門，塞卻風雲雷雨洞。
J29nB237_p0451c09║廓然無聖
J29nB237_p0451c10║廓然無聖驀然呈，卷盡餘波意旨深。熊耳山前成滯
J29nB237_p0451c11║貨，梁王殿上絕知音。
J29nB237_p0451c12║達磨面壁
J29nB237_p0451c13║九年坐得骨頭疼，將謂相瞞後代人，若遇英靈親辨
J29nB237_p0451c14║驗，棒頭一頓不容情。
J29nB237_p0451c15║三關
J29nB237_p0451c16║我手佛手不別，撈三搭四弗歇。時而捉出金彈，打碎
J29nB237_p0451c17║虛空骨節。
J29nB237_p0451c18║我腳驢腳齊走，歷遍天涯海口。縱橫不立聖凡，兔角
J29nB237_p0451c19║尖上現醜。
J29nB237_p0451c20║生緣人人日計，六韜三略俱備。破千裂萬成行，上下
J29nB237_p0451c21║四維捏聚。
J29nB237_p0451c22║麻三斤
J29nB237_p0451c23║如何是佛麻三斤，洞山老漢口皮薄。若還撞著白拈
J29nB237_p0451c24║賊，連夜偷去搓成索。
J29nB237_p0451c25║無縫塔
J29nB237_p0451c26║不同格子勢天然，倒影長江射九泉。任是巧工難畫
J29nB237_p0451c27║繪，風吹日炙到驢年。
J29nB237_p0451c28║庭前柏樹子
J29nB237_p0451c29║庭前柏樹子，擬議隔千里。明眼衲僧無處尋，鷓鴣啼
J29nB237_p0451c30║在深花裏。
J29nB237_p0452a01║乾屎橛
J29nB237_p0452a02║乾屎橛，疑殺江南狐兔客。夜半烏雞笑點頭，鐵圍撞
J29nB237_p0452a03║倒蘆花月。
J29nB237_p0452a04║本身盧舍那
J29nB237_p0452a05║坐地看人忙，應知我太懶。眉毛剔起時，渾身赤袒袒。
J29nB237_p0452a06║箇段風流刺人眼。
J29nB237_p0452a07║破沙盆
J29nB237_p0452a08║叢林破沙盆，盛粥並盛菜，秪為掇不起，豬嫌狗不愛。
J29nB237_p0452a09║須彌山
J29nB237_p0452a10║動未動時空悄悄，黑漫漫地向誰討？秖緣不起箇念
J29nB237_p0452a11║頭，卻被須彌山遮了。
J29nB237_p0452a12║僧問雲門：「如何是一代時教？」門云：「對一說。」
J29nB237_p0452a13║山高路險勿因循，駟馬難追石火精。對一說時墮塹
J29nB237_p0452a14║矣，瘖人說夢與誰聽。
J29nB237_p0452a15║僧問雲門：「不是目前機，亦非目前事時如何？」門
J29nB237_p0452a16║云：「倒一說。」
J29nB237_p0452a17║一劍橫空，伏尸萬里。勦絕廉纖，刮盡心髓。倒一說，生
J29nB237_p0452a18║情委，黑漆燈籠跳躍起。
J29nB237_p0452a19║口是禍門
J29nB237_p0452a20║量大福亦大，機深禍亦深。弓梢懸壁上，八面任風生。
J29nB237_p0452a21║萬法歸一
J29nB237_p0452a22║萬法歸一一歸何，漁翁灘上弄竿蓑。忽有人來相借
J29nB237_p0452a23║問，移舟載月下煙波。
J29nB237_p0452a24║竹篦子
J29nB237_p0452a25║絕點澄清略較些，無端平地走龍蛇，首山老子無情
J29nB237_p0452a26║見，撞著箇人打落牙。
J29nB237_p0452a27║布袋和尚
J29nB237_p0452a28║六合相將一袋收，絲毫不放過關頭。朝朝出入無回
J29nB237_p0452a29║互，幾箇男兒覿面休。
J29nB237_p0452a30║子胡看狗
J29nB237_p0452b01║突露聲兮復露牙，驗人險處較些些。縱是三頭六面
J29nB237_p0452b02║客，亦未輕輕放過他。
J29nB237_p0452b03║主人公
J29nB237_p0452b04║灰頭土面箇狂夫，潦倒不知白與烏，地覆天翻唯自
J29nB237_p0452b05║許，那將蹤跡落江湖？
J29nB237_p0452b06║船子度夾山
J29nB237_p0452b07║釣竿直下入深潭，將謂金鱗食餌先。撥轉疑團連點
J29nB237_p0452b08║首，洪波浩蕩鼓三千。
J29nB237_p0452b09║夾山示眾：「目前無法。」
J29nB237_p0452b10║大用現前，不存軌則。目前無法兮萬象羅列，山水悠
J29nB237_p0452b11║悠兮遐邇應徹。咦，眉毛橫眼上，莫認天邊月。
J29nB237_p0452b12║德山托缽
J29nB237_p0452b13║一箇郎當漢，自倒還自起，艸鞋獰似虎，不會末後句。
J29nB237_p0452b14║洞山寒暑
J29nB237_p0452b15║枯木龍吟非偶然，杜鵑啼血染枝煙。落花每隨流水
J29nB237_p0452b16║去，寒暑何曾近得前。
J29nB237_p0452b17║二祖立雪
J29nB237_p0452b18║六花片片逼人寒，擬覓心安心不安。冷地斷他一隻
J29nB237_p0452b19║臂，卻成當面把人瞞。
J29nB237_p0452b20║洞山云：「直道本來無一物，亦未合得他衣缽。」
J29nB237_p0452b21║眼親手親，蓋乾覆坤。自顛自倒，笑怪何人。若約山僧
J29nB237_p0452b22║拄杖，見伊恁麼說，打得如泥化作塵。
J29nB237_p0452b23║有僧下九十六轉語，末後云：「設使將來，他亦不
J29nB237_p0452b24║受。」
J29nB237_p0452b25║牙行經紀，買賣有理。百事合成，寧分彼此。若論將來
J29nB237_p0452b26║他不受，正是細姑嫌嫂嫂。
J29nB237_p0452b27║僧問趙州：「如何是趙州？」州云：「東門、西門、南門、北
J29nB237_p0452b28║門。」
J29nB237_p0452b29║趙州東西南北門，信口之談決有源。隔壁有翁閒處
J29nB237_p0452b30║斷，醉扶竹杖聽高喧。
J29nB237_p0452c01║僧問雲門：「如何是透法身句？」門云：「北斗裏藏身。」
J29nB237_p0452c02║雨灑空階樹結珠，寒來天下共聲呼。秋行春令雲門
J29nB237_p0452c03║老，笑殺雄雄大丈夫。
J29nB237_p0452c04║僧問五祖演：「一大藏教是箇切腳，未審切甚麼
J29nB237_p0452c05║字？」演云：「缽羅孃。」
J29nB237_p0452c06║奇哉義切缽羅孃，打開藏海墨花香，任是英靈難啟
J29nB237_p0452c07║口，眉毛剔起萬丈長。
J29nB237_p0452c08║分燈
J29nB237_p0452c09║雪基達師
J29nB237_p0452c10║再三再四歷年深，眉帶霜雲眼帶筋。心佛是非俱了
J29nB237_p0452c11║卻，單根兔角活人心。
J29nB237_p0452c12║劍端達祖
J29nB237_p0452c13║多年種下瓠和茄，子實花靈意則嘉。親拾一枚授與
J29nB237_p0452c14║汝，普天率土也周遮。
J29nB237_p0452c15║孤燈達智
J29nB237_p0452c16║曹溪一脈，涓滴不施。今日分付，彌隆八極。
J29nB237_p0452c17║祖鼻達最
J29nB237_p0452c18║法法本無心，無心亦無法，付汝心法時，無法無非法。
J29nB237_p0452c19║楚雲達普
J29nB237_p0452c20║二三派列有來源，遞代相承不偶然，為汝流通正法
J29nB237_p0452c21║眼，拈香惟待虎龍年。
J29nB237_p0452c22║乳源達禪
J29nB237_p0452c23║十年餘也共吾儕，苦辣辛酸不寄懷。我此付渠衣缽
J29nB237_p0452c24║去，蛇穿馬腹始陞階。
J29nB237_p0452c25║醉舌皈湛
J29nB237_p0452c26║少室一宗今古傳，代代相承續有緣，吾今付與蛇頭
J29nB237_p0452c27║去，一任天涯倒弄拈。
J29nB237_p0452c28║善權達位
J29nB237_p0452c29║久墮衣盂在大庚，古今英傑豈能提？吾儂拈出親分
J29nB237_p0452c30║付，龍馬牛羊莫共棲。
J29nB237_p0453a01║義廓達玄
J29nB237_p0453a02║種因因亦實，種果果能成，因果不虛應，三界汝唯尊。
J29nB237_p0453a03║極乘道真
J29nB237_p0453a04║遍參幾不問春秋，氣宇如吞萬斛舟，付汝龜毛拂一
J29nB237_p0453a05║柄，碧雲深處按龍頭。
J29nB237_p0453a06║顯今達古
J29nB237_p0453a07║大地拈來捏作泥，丸成一粒不虛施，只今付與闍黎
J29nB237_p0453a08║也，時至方堪救悟迷。
J29nB237_p0453a09║惟尊達自
J29nB237_p0453a10║瞎驢邊滅已多時，千載風聞不再疑，我固拈來親授
J29nB237_p0453a11║受，燈燈續燄永無移。
J29nB237_p0453a12║書問
J29nB237_p0453a13║復冢宰鄧檀越
J29nB237_p0453a14║感荷德愛至矣，林間人不意有肉身菩薩話會也。但
J29nB237_p0453a15║一向未悉吐露根源，致令燈籠抱劫石之思，露柱懷
J29nB237_p0453a16║明月之念，弗知何日再商。
J29nB237_p0453a17║復府內眾檀越
J29nB237_p0453a18║巢棲穴息，木食艸衣，乃道人分也。更向利刃上翻騰，
J29nB237_p0453a19║猛燄中跳躑，誠然瞎禿活計，但非可語。貧道承命架
J29nB237_p0453a20║廬，布以金帛，為貧道計，奈寡行尟德，未敢如命。璧謝。
J29nB237_p0453a21║復李道臺
J29nB237_p0453a22║過情言：「貧道有股毒氣，從百艸頭上殃驢禍馬。」貧道
J29nB237_p0453a23║且驚且喜。何也？不意今日殃及居士。又謂：「盡大地是
J29nB237_p0453a24║一顆米大，修行人從何處下口？」貧道劈脊便棒。又謂：
J29nB237_p0453a25║「從口入耶？不從口入耶？合取缽盂耶？」貧道謂：「疑殺居
J29nB237_p0453a26║士。」又謂：「肚皮七穿八穴，未免叫償命。」貧道和聲便打，
J29nB237_p0453a27║云：「償甚麼命？」管見如斯，試分析看。
J29nB237_p0453a28║復王月時文學
J29nB237_p0453a29║來書云「空庭冷澹」，不知居士家業，已被貧道盡底劫
J29nB237_p0453a30║在龜毛拂上。若實趣道，須將從前經過路頭并奇特
J29nB237_p0453b01║知解一一剷卻，剷到無可剷處，剷得大地平沉，虛空
J29nB237_p0453b02║粉碎，便是收因結果時也。此復。
J29nB237_p0453b03║復果詹時文學
J29nB237_p0453b04║扎謂「閒忙動靜也秖恁麼，大限到來、無常逼迫也秖
J29nB237_p0453b05║恁麼」者，此墮在無疑必死處，好與三十棒。須知恁麼
J29nB237_p0453b06║中卻不恁麼，不恁麼中卻又恁麼，始有趣向分。又云：
J29nB237_p0453b07║「閱大慧禪師語錄云：『要將生死二字貼在額頭上。』」咄！
J29nB237_p0453b08║癡漢！秖如四大分散後，生死貼在甚麼處？又云：「如負
J29nB237_p0453b09║人重債，被債主守定門戶，逼取急無措辨相似。」咄！汝
J29nB237_p0453b10║於何劫負甚麼債來？又喚那箇是汝債主？速道！速道！
J29nB237_p0453b11║又云：「但時憤然要明此事。」憤然且止，此事畢竟從甚
J29nB237_p0453b12║麼處明？冒陳管見，不知居士何以教我？
J29nB237_p0453b13║復羅平張教諭
J29nB237_p0453b14║承教俗緣難割，薄宦牽絆，我道公錯。又謂世出世法
J29nB237_p0453b15║聽之於我，一日遊山有悟，我亦道公錯。又謂仰冀法
J29nB237_p0453b16║雨指迷途於幽谷，我更道公錯，錯，錯。且道者五箇錯
J29nB237_p0453b17║字是殺人句耶？活人句耶？試檢點看。直饒檢點得出，
J29nB237_p0453b18║依前漆桶不快。
J29nB237_p0453b19║上昭覺老人
J29nB237_p0453b20║違座八載，咫尺天涯，遍界荊棘參天，滿目狼煙攘地。
J29nB237_p0453b21║恭惟和尚起居萬福，涕唾咸珠。末運整頹綱，陳年之
J29nB237_p0453b22║枯骨謳吟；遐方翻義海，曠劫之頑石變化。適辛丑夏，
J29nB237_p0453b23║飛無見頂像，及慈旨到了，唯哭類笑，即笑同哭。已而
J29nB237_p0453b24║將錯就錯，捏目膜禮，欲刊艸集，恐玷先乘。伺法賁錦
J29nB237_p0453b25║官，匍匐恭稟，誠惶誠恐，百拜上啟。
J29nB237_p0453b26║又
J29nB237_p0453b27║一十四載瞻禮，歎未曾有；三五千曆侍右，究竟全無。
J29nB237_p0453b28║了誠惶誠恐，罪深河海，恨智狹識淺，百無一能。適逢
J29nB237_p0453b29║昭覺重新，愧無陳獻，更值花甲風殘，景物蕭疏，俾窮
J29nB237_p0453b30║子報恩無地。客秋不意鎮臺王檀越連次差官，彊將
J29nB237_p0453c01║剎竿扶起玄沙虎，直得放行，由是學步，再結禍胎。轍
J29nB237_p0453c02║將微緣並艸錄呈上，伏冀慈鑒，百拜謹啟。
J29nB237_p0453c03║復醉舌上座
J29nB237_p0453c04║目來書並佳稿，信之曹溪一滴，賴以不涸。但恐世人
J29nB237_p0453c05║飲之者死、沾之者亡，善須調治。邇來宗匠門戶各開，
J29nB237_p0453c06║風化獨扇，倘涉見聞，慎勿鬥勝。及至誘引處，毋露圭
J29nB237_p0453c07║角為佳。
J29nB237_p0453c08║復祖鼻上座
J29nB237_p0453c09║音問，氣宇軒昂，迥超今昔，可謂師子爪牙，法門綱要。
J29nB237_p0453c10║既爾行可，師法必重，勿令毫髮許乖其勢，便是萬古
J29nB237_p0453c11║弘規，人天眼目，致癩狗泥豬得叨藥石。公之裁制自
J29nB237_p0453c12║是不群，吾儕誤加丸散矣。
J29nB237_p0453c13║復江右葉居士
J29nB237_p0453c14║如居士謂「茫茫黑海，未知何處是岸」，即此未知兩字，
J29nB237_p0453c15║正是捷徑恰好處。須大著精采，屏除見聞，以致前後
J29nB237_p0453c16║際斷，打成一片，亦無一片影子，自然信步到家，不用
J29nB237_p0453c17║些子氣力。此復。
J29nB237_p0453c18║復楚雲上座
J29nB237_p0453c19║住持大柄，得人為幸，所謂獨木不成林，孤掌不浪鳴
J29nB237_p0453c20║也。得來書與佳稿，則知賢徒挺身弘道，為釋迦老漢
J29nB237_p0453c21║出氣，幸甚！大約任非小小，非急遽可為，而美成在久，
J29nB237_p0453c22║不待老僧口吧吧地。特囑。
J29nB237_p0453c23║與達鑑居士
J29nB237_p0453c24║老僧所棲院子，結在無陰陽地上，一任神通妙用、持
J29nB237_p0453c25║利刃、帶鋒器底漢來，無他插足處。虛空消殞，此院悠
J29nB237_p0453c26║久；天地崩頹，此院堅固。務要居士蹋著受用，無有了
J29nB237_p0453c27║日。如涉身於易成易毀之場，辜負老僧開門以待。
J29nB237_p0453c28║復顯今上座
J29nB237_p0453c29║子云：「巴掌拳頭，血濺梵天。」且道泰時清，汝何多事？雖
J29nB237_p0453c30║曰臨陣交鋒，佛祖不讓，當知時節到來，其理自彰。又
J29nB237_p0454a01║謂：「未知老僧作何酬償？」待來不用一槍一旗，管取勦
J29nB237_p0454a02║絕命根。只如勦絕命根作麼生道？
J29nB237_p0454a03║復義廓上座
J29nB237_p0454a04║臨行時不暇門送，言及末後句，致令汝弗前進，是老
J29nB237_p0454a05║僧咎。然而此事非圖僥倖苟安，須善保重，謹操履，不
J29nB237_p0454a06║與盲龜瞎驢同流共隊。汝若肯甘澹泊，不妨與老僧
J29nB237_p0454a07║棲止一上，勿使甜果美食換卻元初本體。囑！囑！
J29nB237_p0454a08║復晉公梅文學
J29nB237_p0454a09║出手云：「已於火裏栽蓮。」似則似，奈居士秖在有無內
J29nB237_p0454a10║外中間尋討，未能向空劫已前領荷，所以除去意識
J29nB237_p0454a11║分別知解，則無有出身路，寧不令貧道墮淚耶？察察。
J29nB237_p0454a12║復廣南陸居士
J29nB237_p0454a13║來書偏於頑鈍者，昔世尊棄皇宮，入雪嶺，為學頑鈍；
J29nB237_p0454a14║龐老團圞頭，學無為，亦體此頑鈍。更冀公向未有虛
J29nB237_p0454a15║空世界之先，看頑自何來，鈍從何起，佛法世法者，都
J29nB237_p0454a16║盧打成一片，連者一片，化之無跡，運之無方，則頑鈍
J29nB237_p0454a17║之用，自是靈妙莫測矣。
J29nB237_p0454a18║復子公居士
J29nB237_p0454a19║手諭，令人煩惱頓消。「不知此身之在火宅」者，善固善
J29nB237_p0454a20║矣，弗知公以煩惱認為何物？火宅復作何狀？若端的
J29nB237_p0454a21║到前後際斷處，忽然噴地一發，方到懸巖撒手，不必
J29nB237_p0454a22║移想時矣。
J29nB237_p0454a23║復司馬吳檀越
J29nB237_p0454a24║雲巢兀坐，有眼如盲，手札飛來，致令露柱展眉，懸慕
J29nB237_p0454a25║之心始釋。謂「謝絕虛榮，皆賴山野金鍼一撥」，是則是，
J29nB237_p0454a26║虛空墮地時，公向甚處著腳？又云「得以優游山水，嘯
J29nB237_p0454a27║傲時俗」者，俾古廟香爐，並皆震動。擬涉沉思，縱潛形
J29nB237_p0454a28║於空無邊天，亦屬偏見。請反覆自看，看者看底，落在
J29nB237_p0454a29║甚處？若會得落處，天之上，地之下，淨盡無餘，不著問
J29nB237_p0454a30║人，自知之也。
J29nB237_p0454b01║復宿石張居士
J29nB237_p0454b02║古人夏不排窗，冬不圍火。又云：「毫釐繫念，三塗業因；
J29nB237_p0454b03║瞥爾情生，萬劫羈鎖。」不識公腳跟點地也未？若得腳
J29nB237_p0454b04║跟點地，敢許酒肆淫坊、魔宮虎穴豎去橫來，可與大
J29nB237_p0454b05║年、無盡把手共行。我問你：「盡大地是箇火坑，作麼生
J29nB237_p0454b06║跳出？盡大地是箇無常，作麼生避得？盡大地是箇鐵
J29nB237_p0454b07║丸，作麼生吞吐？盡大地無一微塵許，向甚處安身立
J29nB237_p0454b08║命？」速道！
J29nB237_p0454b09║復黎平司李馮檀越
J29nB237_p0454b10║手捧大作，何幸如之！恨貧道不善接人，是聖是凡，到
J29nB237_p0454b11║來一味痛棒熱喝，教伊進無門、退無路，管取第二念
J29nB237_p0454b12║不生。但士大夫學道，從外打入則富貴，故能包天地、
J29nB237_p0454b13║挾十虛；我輩自內打出卻貧寒，因而毫髮難容、纖塵
J29nB237_p0454b14║不立，秖知有向上一竅。
J29nB237_p0454b15║復鎮臺王檀越
J29nB237_p0454b16║老僧住院以來，食指作生涯，空身為道業。此身既空，
J29nB237_p0454b17║生涯悉是假名，道業盡成夢語。閒坐之餘，陡瞻示諭，
J29nB237_p0454b18║珠光撲地，俾拂子感嘆莫及也。第云「禪風教遠，木鐸
J29nB237_p0454b19║聲弘，欲沾毒氣」者，病僧駭然無地。何故？佛真法身猶
J29nB237_p0454b20║若虛空，應物現形如水中月，不知喚甚麼作毒氣？者
J29nB237_p0454b21║箇境界總不出老檀越掌握中。以是而知，盡十方世
J29nB237_p0454b22║界靡不收攝，盡十方世界尚無第二箇姓王底，敢請
J29nB237_p0454b23║檀越直下信取。況令威黔粵，德被邊疆，士庶莫不啣
J29nB237_p0454b24║恩，艸木咸沾至化。俟緣會時，方敢拈杖觸碎鼻孔，莫
J29nB237_p0454b25║言不道。
J29nB237_p0454b26║讚
J29nB237_p0454b27║釋迦佛像
J29nB237_p0454b28║稽首天人師。四十九年說變化，百千厚著面皮。雀巢
J29nB237_p0454b29║頂上非智，蛛網眉間若愚。何為三界獨尊，煞是娑婆
J29nB237_p0454b30║賊子。饒你坐致劫空時，依舊蘇嚕蘇嚕悉唎悉唎。
J29nB237_p0454c01║出山像
J29nB237_p0454c02║螺髮髼鬆坐若樁，蒲團許汝妄承當，看來覿體無生
J29nB237_p0454c03║活，更累山僧為舉揚。
J29nB237_p0454c04║苦行佛像
J29nB237_p0454c05║鐵石心行鐵石事，形如枯樁，瘦而莫既。山僧讚之不
J29nB237_p0454c06║及，罵之非義，直饒坐致平沉時，未免拄杖道不是。
J29nB237_p0454c07║觀音大士
J29nB237_p0454c08║紫竹林中常兀兀，弘慈應物遂人心。千江月印清如
J29nB237_p0454c09║許，觸處逢渠觀好音。
J29nB237_p0454c10║普賢大士
J29nB237_p0454c11║是相非相，非相是相。既住峨嵋頂，為甚入此嶂？若不
J29nB237_p0454c12║念先願力深，請下火爐來算帳。
J29nB237_p0454c13║達磨大師（三）
J29nB237_p0454c14║四七之末，二三之首。不會韜光晦跡，一味揚家敗醜。
J29nB237_p0454c15║蹋折一花五葉蘆，後代兒孫多犯手。
J29nB237_p0454c16║又
J29nB237_p0454c17║者箇精怪，桑門大害。點污多少英豪，鼓惑無窮蒙昧。
J29nB237_p0454c18║不契梁天子，故墮嵩山債。償不足兮劈不開，到此兒
J29nB237_p0454c19║孫猶弗快。
J29nB237_p0454c20║又
J29nB237_p0454c21║不契梁王，折蘆江上。直饒露盡骨髓，總是無風起浪。
J29nB237_p0454c22║本師老人讚
J29nB237_p0454c23║者老木𣔻，似俗非俗。胸藏萬有，手拈棒拂。顯佛祖威，
J29nB237_p0454c24║入異類數。半肩伽黎，一頭驢骨。憶昔冤沉如海深，鋒
J29nB237_p0454c25║穎盡淨咸搦出。
J29nB237_p0454c26║自讚
J29nB237_p0454c27║據條白棒，不容祖佛，硬如鐵橛，軟似羅縠。全無為人
J29nB237_p0454c28║心，第二月匪續，請去供養他，恐人不心服。（楚雲普請）
J29nB237_p0454c29║佛頭坐斷，玉海飛煙，有人問著，腳踢麤拳。挺然巍巍，
J29nB237_p0454c30║悄地懸懸，不留蹤跡向人間，臉厚不值錢。縱然描得
J29nB237_p0455a01║十分，全難與鼻公一見。（祖鼻最請）
J29nB237_p0455a02║者箇古怪，眼空四海，不肯諸方，龍象捉敗。孤迥迥，惡
J29nB237_p0455a03║辣辣，任是丹青畫不成，料得乳公無以柰。（乳源禪請）
J29nB237_p0455a04║世法不通，佛法不會。有大我慢，無大慚愧。慣以毒藥
J29nB237_p0455a05║殺人，不用平和之劑。結盡死冤家，全不識進退。者樣
J29nB237_p0455a06║無明頭，不立佛祖位。（劍端祖請）
J29nB237_p0455a07║描也不著，畫也不上。換人眼睛，豎拂拈棒。膽大心麤，
J29nB237_p0455a08║恁意放曠。（雪基師請）
J29nB237_p0455a09║者漢敗闕，懸巖撒手。惡辣鉗鎚，無情掃帚。英氣逼人，
J29nB237_p0455a10║佛祖不有。讚之即謗，筆之甚醜。公若請去供養，智者
J29nB237_p0455a11║見之必嘔。咦！秖可拋向火聚中，看他悠久不悠久。（善權位請）
J29nB237_p0455a12║括地包天，而無聖凡。春則花笑雷鳴，夏則萬卉含煙，
J29nB237_p0455a13║秋則金風體露，冬則遍界凝寒。者裏識得他面孔，毛
J29nB237_p0455a14║頭吞卻大千，而又何必曰真，何以云讚，令天下後世
J29nB237_p0455a15║人，返失自家觀。（惟尊自請）
J29nB237_p0455a16║鬚短髮長，非和尚像。不通梵語華言，單拈一條鐵棒，
J29nB237_p0455a17║攝盡野狐形蹤，不留佛祖榜樣。者箇惡辣東西，為甚
J29nB237_p0455a18║請他供養？（天水維那請）
J29nB237_p0455a19║至道無形，至理無言，直饒僧繇寫到十全，打伊血濺
J29nB237_p0455a20║梵天。借令大悲手眼，教他無地鑽研，求之不獲其益，
J29nB237_p0455a21║讚之亦乃徒然。無如彼此自適，四大壞時，不致墮落
J29nB237_p0455a22║坑塹。咄！（和持法孫請）
J29nB237_p0455a23║老漢無點痕跡，作麼描得著他？有時天上人間為人
J29nB237_p0455a24║直切，若以眼見則瞎，復以心擬成魔。秖是者箇古錐，
J29nB237_p0455a25║佛祖亦無奈何。伊今切忌多親近，惟恐帶入野雲窩。
J29nB237_p0455a26║（出蘊上人請）
J29nB237_p0455a27║者箇老賊，全不相樣，問到祖意西來，一味盲枷瞎棒。
J29nB237_p0455a28║公若供養他，恐外人生謗；若生謗，不枉靈山會裏同
J29nB237_p0455a29║酬唱。（達鑑居士請）
J29nB237_p0455a30║曠劫無姓名，色相夫何有？毫不動鋒鋩，虛空顛倒走。
J29nB237_p0455b01║如許大底無明佛祖，爭敢開口稱為人天師？誠然是
J29nB237_p0455b02║禍藪。若或禮拜燒香，葛藤絆汝心首。（巖壁禪人請）
J29nB237_p0455b03║
J29nB237_p0455b04║
J29nB237_p0455b05║
J29nB237_p0455b06║
J29nB237_p0455b07║
J29nB237_p0455b08║
J29nB237_p0455b09║
J29nB237_p0455b10║月幢了禪師語錄卷第三