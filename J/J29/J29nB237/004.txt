J29nB237_p0455c01║月幢了禪師語錄卷第四
J29nB237_p0455c02║嗣法門人達最等編
J29nB237_p0455c03║偈
J29nB237_p0455c04║辭本師老人
J29nB237_p0455c05║違師已涉程抱恨驢年深惟有巴歌曲幾回詠更新
J29nB237_p0455c06║冬日別禹門眾友
J29nB237_p0455c07║幾年聚首共爐頭艸履情生逐野丘謾道熱腸分袂
J29nB237_p0455c08║去朔風更待語無休
J29nB237_p0455c09║即事呈禹門
J29nB237_p0455c10║將三就四匪良圖把柄鋤兒秖自居直待三三逢九
J29nB237_p0455c11║五又從頭起立規模
J29nB237_p0455c12║寄友
J29nB237_p0455c13║思君無計把詩題一句分明道破伊相識不知何處
J29nB237_p0455c14║去春將柳絮送風吹
J29nB237_p0455c15║送大冶法兄
J29nB237_p0455c16║憶昔渝城把臂時寒挑松火兩無疑快君先得乘雲
J29nB237_p0455c17║興笑倒拈花那老兒
J29nB237_p0455c18║復太僕寺蕭公
J29nB237_p0455c19║一物原無有甚門烏容聖位與凡存不緣真境安生
J29nB237_p0455c20║妄豈陟神機便費論梅嶺風生清意氣義湖月曉破
J29nB237_p0455c21║衢昏當軒有路通車馬何必馳心喫棒痕
J29nB237_p0455c22║壽華亭侯王公
J29nB237_p0455c23║颯颯西風雨共齊山鳴谷韻慶無疑游人也效呈三
J29nB237_p0455c24║祝為報君家㘞地時
J29nB237_p0455c25║答太僕寺蕭公惠手爐
J29nB237_p0455c26║紅爐邊事喜君裁直下分明不用猜一涉馳思千萬
J29nB237_p0455c27║里不知何日把心灰
J29nB237_p0455c28║示君正周居士
J29nB237_p0455c29║挈杖當風卓白雲銀河斗柄兩相分頭頭已露鋒鋩
J29nB237_p0455c30║事莫謂吾儕不示君
J29nB237_p0456a01║示塗毒羅居士
J29nB237_p0456a02║缽盂口開情難盡一曲離歌事已休此去讀書亭上
J29nB237_p0456a03║望應知湘水吼雲樓
J29nB237_p0456a04║留別慧覺之石林庵
J29nB237_p0456a05║灘頭吼發奮天機任是那吒倒卻威縱有石林潛影
J29nB237_p0456a06║相也須竿上再投磯
J29nB237_p0456a07║與江城山最乘靜主
J29nB237_p0456a08║江城山畔結廬居月到窗前水到廚活火松煙烹白
J29nB237_p0456a09║石芟茅唯問劫雲初
J29nB237_p0456a10║別友
J29nB237_p0456a11║把臂松窗下何緣話別離菊花含笑遠錦浪載歌遲
J29nB237_p0456a12║竹杖肩風月芒鞋傍野溪明明逼直路莫謂有多岐
J29nB237_p0456a13║號石蓮禪人
J29nB237_p0456a14║石中何事迸青蓮日炙風吹氣更妍不假陽春分外
J29nB237_p0456a15║別馨香特地逼人天
J29nB237_p0456a16║送一則禪人
J29nB237_p0456a17║年去年來竭力深腳頭多被艸鞋侵汝今好向碧雲
J29nB237_p0456a18║裏三尺鋤兒掘老岑
J29nB237_p0456a19║號祖鼻上座
J29nB237_p0456a20║直指心地法如鐵橛牆壁若問阿誰維應當在祖鼻
J29nB237_p0456a21║號醉舌上座
J29nB237_p0456a22║半字及滿字橫說與豎說到不思議處獨汝箇醉舌
J29nB237_p0456a23║號楚雲上座
J29nB237_p0456a24║楚雲彌布蓋虛空日月山川沒路通截得西湖水逆
J29nB237_p0456a25║上叢林自此喪宗風
J29nB237_p0456a26║示別癡書記
J29nB237_p0456a27║年老心疲憶靜居披風啄雪傍山依文章錦繡如銷
J29nB237_p0456a28║盡來喫吾儕白棒歸
J29nB237_p0456a29║即事示眾
J29nB237_p0456a30║無位真人不會眠牛皮經卷久翻穿倒顛一字緣無
J29nB237_p0456b01║見撒向虛空絕正偏
J29nB237_p0456b02║示楚雲西堂
J29nB237_p0456b03║耳若瞽兮眼若聾舌頭切忌鬥機鋒時臨自有殊光
J29nB237_p0456b04║照水滿天湖月滿空
J29nB237_p0456b05║即事別宜陽
J29nB237_p0456b06║光明殿裏不肯住卻將荊棘認珠林待我三生六十
J29nB237_p0456b07║劫漫來此地打葛藤
J29nB237_p0456b08║送雪基上座代省
J29nB237_p0456b09║劍峽全無一線罅一聲彈指破牢關風塵不滯眉尖
J29nB237_p0456b10║上信步雲山去復還
J29nB237_p0456b11║送祖鼻首座之鳳翥
J29nB237_p0456b12║傑出叢林奪祖機兩眉橫挂劍鋒依而今布露天涯
J29nB237_p0456b13║外萬古英英意有餘
J29nB237_p0456b14║施主請陞座師作困勢口占
J29nB237_p0456b15║連請茆居豈等閒儂家落落困高山可憐無限癡男
J29nB237_p0456b16║女更要重加鐵柱關
J29nB237_p0456b17║寄懶生法弟
J29nB237_p0456b18║揖別鎖江橋乘雲步九霄無心追舊友有志豎新標
J29nB237_p0456b19║石虎風鞭逐泥牛雨索撩尟分緇與素因爾寄同僚
J29nB237_p0456b20║送楚雲首座之雙溪
J29nB237_p0456b21║苦口叮嚀莫怠荒祖家事業不尋常教渠壁立巖頭
J29nB237_p0456b22║上一任諸方道短長
J29nB237_p0456b23║送祖鼻首座歸玉泉
J29nB237_p0456b24║玉泉歸去莫辭勞歷祖勛猷全節操老漢幾經曾退
J29nB237_p0456b25║位千鈞重任在公挑
J29nB237_p0456b26║寄一乘老宿
J29nB237_p0456b27║文上莫加點與世渾一箇擬心落二三隨境成漂墮
J29nB237_p0456b28║咄門外白雲峰一座
J29nB237_p0456b29║送楚雲首座歸圓通
J29nB237_p0456b30║弘道及扶宗預須與物融驀然伸出手自西又自東
J29nB237_p0456c01║示廣南陸居士
J29nB237_p0456c02║罷釣枕孤峰此心並雪同形枯翻鐵面意澹破泥蹤
J29nB237_p0456c03║日月真知己山川與性融何當施大惠一眾祝無窮
J29nB237_p0456c04║復金騰張道臺
J29nB237_p0456c05║袖裏金鎚信手呈全生全殺沒人情若然居士能親
J29nB237_p0456c06║薦管取煙波瞬息平
J29nB237_p0456c07║復如潢居士
J29nB237_p0456c08║茆舍蕭疏裹白雲七零八落且容身直饒英俊難分
J29nB237_p0456c09║曉未透關頭漫問津
J29nB237_p0456c10║贈壯猷黃居士
J29nB237_p0456c11║中心底樹子挺然恒秀麗不被惡風吹息息清人意
J29nB237_p0456c12║示三畏黃居士
J29nB237_p0456c13║野雲七八片微雨兩三聲驚醒地頭者勿勞更問津
J29nB237_p0456c14║贈瑞雲劉居士
J29nB237_p0456c15║偶來無異說攜手暮山遊蹋斷谿礄石虛空笑點頭
J29nB237_p0456c16║示天水禪人
J29nB237_p0456c17║理會箇不知如吞鐵蒺藜忽然咬得破便識未生時
J29nB237_p0456c18║示成僊彭梓匠
J29nB237_p0456c19║花攢錦簇鋒利箇未兆之先刊得麼字字若從刀下
J29nB237_p0456c20║識老僧笑汝太穿鑿
J29nB237_p0456c21║復大一居士
J29nB237_p0456c22║隔岸遙看老𠎦牛追風捕雨不回頭而今鐵網籠霄
J29nB237_p0456c23║漢四海獰龍一並收
J29nB237_p0456c24║魚龍道中喫撲口占
J29nB237_p0456c25║偶喫一交似劈柴了無餘物挂襟懷秖緣未結陳公
J29nB237_p0456c26║案依舊同兄弟飲齋
J29nB237_p0456c27║因天水牧牛頌不恰遂示之
J29nB237_p0456c28║鐵牛無腳去來同日夕優游絕後蹤倏爾翻身奔藕
J29nB237_p0456c29║孔大千無物不包容
J29nB237_p0456c30║寄再三禪人
J29nB237_p0457a01║挂月樓頭接笑談並無消息與君探君今欲話從前
J29nB237_p0457a02║事愧我羈留意再三
J29nB237_p0457a03║寄溪聲法兄
J29nB237_p0457a04║不問山兮不問廛全收全放孰能攔情來記我霜花
J29nB237_p0457a05║事興去酬他粥飯錢麈尾揮時煙浪靜杖頭卓處海
J29nB237_p0457a06║天寬堂堂歷歷皆家計一擊銅頭鐵額穿
J29nB237_p0457a07║病中偶占
J29nB237_p0457a08║老病年深恨未休阿伽陀藥最難投翻身不覺金山
J29nB237_p0457a09║碎唯有藤條不夜秋
J29nB237_p0457a10║月印山
J29nB237_p0457a11║孤輪懸漢外斜影落山中異照生晴夜千江興不同
J29nB237_p0457a12║浴池
J29nB237_p0457a13║頓開一大口吞佛併吞祖若箇衲僧來一時俱活煮
J29nB237_p0457a14║點燈山
J29nB237_p0457a15║造物生成不假工明燈灼灼映長空光聯劫外誰分
J29nB237_p0457a16║析一段清奇自不同
J29nB237_p0457a17║丈菊
J29nB237_p0457a18║箇段英奇別量天度地長秋行春令也歷歷操風霜
J29nB237_p0457a19║遠鐘
J29nB237_p0457a20║破曉何方寺鐘聲到上林雲山遮不住數數出高岑
J29nB237_p0457a21║避暑
J29nB237_p0457a22║茅居深處古林東冷眼何分異與同泉石豁開情澹
J29nB237_p0457a23║澹荷花拈起意濃濃寒崖密樹重陰靜碧澗洄瀾萬
J29nB237_p0457a24║派通擬欲直趨雲漢上葛衣高挂嶺頭松
J29nB237_p0457a25║宿高明寺有感
J29nB237_p0457a26║散步臨斯剎僧殘寺亦零晨昏鐘鼓寂上下燭燈沉
J29nB237_p0457a27║亂艸為趺座麤拳當枕橫深嗟成假寐一覺到天明
J29nB237_p0457a28║雪中次韻
J29nB237_p0457a29║江山一色塗野澗絕聲呼分外玲瓏遠於中皎潔孤
J29nB237_p0457a30║銀山飛白練玉樹挂真珠不為寒催逼焉能徹底舒
J29nB237_p0457b01║除夕
J29nB237_p0457b02║兀坐松窗事事疏更深無偈與人書爆聲震裂驚天
J29nB237_p0457b03║地不覺今宵夕已除
J29nB237_p0457b04║鉏艸
J29nB237_p0457b05║根頭勦絕始心灰野興從茲盡放開翻轉地皮和月
J29nB237_p0457b06║摟了然伸手不他猜
J29nB237_p0457b07║次從軍行韻
J29nB237_p0457b08║土面灰頭共打眠日隨秣馬疾如煙杖藜卓處旌旗
J29nB237_p0457b09║動鼓樂鳴時缽袋懸枕畔亂雲堆白骨匙邊熟氣雜
J29nB237_p0457b10║餘羶堯天舜日何時晤但拂龜毛續正傳
J29nB237_p0457b11║七星峰
J29nB237_p0457b12║何來幾點勢如星獨耀長空今古明澗底影含山色
J29nB237_p0457b13║麗聳然滴翠布雲深
J29nB237_p0457b14║同司馬梁公石頭山晚眺
J29nB237_p0457b15║突出群峰箇怪山殘霞疊疊挂腰間幾回悵望歸鴉
J29nB237_p0457b16║盡掉杖還敲最上關
J29nB237_p0457b17║化戒衣
J29nB237_p0457b18║鷲嶺傳來直至今東拋西擲有誰欽斯時舉似檀那
J29nB237_p0457b19║也出手相添一線因
J29nB237_p0457b20║早梅
J29nB237_p0457b21║稜稜氣宇奪芳妍老幹從茲賣弄先秖為一番寒徹
J29nB237_p0457b22║骨故今嘯傲自天然
J29nB237_p0457b23║即事示眾
J29nB237_p0457b24║底事分明絕正邪秖緣認影有殊差人人向此須珍
J29nB237_p0457b25║重莫把驪珠去溷沙
J29nB237_p0457b26║秋晚宿玉泉
J29nB237_p0457b27║夜靜晴天爽圓音醉玉樓不聞魚弄藻那問月移舟
J29nB237_p0457b28║百八鐘聲切三千鼓拍悠慵慵枕石上獨據在源頭
J29nB237_p0457b29║汀聲
J29nB237_p0457b30║萬里潮音到耳邊魚龍深解句中玄聲聲傳遍三千
J29nB237_p0457c01║界秖教游人向此穿
J29nB237_p0457c02║師子峰
J29nB237_p0457c03║踞地盤空勢太奇雄雄猛獸莫能依騎聲蓋色高岡
J29nB237_p0457c04║上不異當機震吼時
J29nB237_p0457c05║水車
J29nB237_p0457c06║機關卓定去還來聲震乾坤疾似雷摶捖長河頻蕩
J29nB237_p0457c07║漾凌空孑孑任君裁
J29nB237_p0457c08║挂月樓
J29nB237_p0457c09║危樓高插青霄外玉鏡移來挂壁前四顧雲山堆晚
J29nB237_p0457c10║翠適然乘興把詩傳
J29nB237_p0457c11║石筍
J29nB237_p0457c12║生成自不牽枝葉達者烏能較短長節操已經霜月
J29nB237_p0457c13║老許誰伸手得拈嘗
J29nB237_p0457c14║寄趙鎮臺
J29nB237_p0457c15║夜話其中有別傳也曾直截為君拈而今未審如何
J29nB237_p0457c16║委委得忙忙好著鞭
J29nB237_p0457c17║示悟心行者
J29nB237_p0457c18║三喚侍僧忠國老婆心一片就中煎蘭溪不欲重分
J29nB237_p0457c19║析鐵鑄心肝教悟穿
J29nB237_p0457c20║別靜隱
J29nB237_p0457c21║多年滯寂在蘭溪究竟無功適自迷不意雲騰飄赤
J29nB237_p0457c22║足芒鞋今夜挂松西
J29nB237_p0457c23║住丹霞有感
J29nB237_p0457c24║眾山之聚結丹霞穎脫虛空上靡差雷掃電揮時熠
J29nB237_p0457c25║熠風呼雨應日吧吧杖開金闕乾坤靜麈拂玄關日
J29nB237_p0457c26║月奢劫外春光恒熾盛何須據坐寶蓮花
J29nB237_p0457c27║雪中示眾
J29nB237_p0457c28║分雲闢霧上丹霞暢我詩脾意況嘉天雨寶花分半
J29nB237_p0457c29║偈地聯玉樹轉三車狂猿有興迷津渡俊鷂無因過
J29nB237_p0457c30║野家裕後光前龍象客應知展處足生涯
J29nB237_p0458a01║送顯今上座
J29nB237_p0458a02║踏翻波底月來親眼眼相看不隔塵更出老僧一隻
J29nB237_p0458a03║手石頭拈起總家珍
J29nB237_p0458a04║復達權陶居士（次來韻）
J29nB237_p0458a05║法無異相靡西東倒著剎竿四海融萬象森羅齊撫
J29nB237_p0458a06║掌阿誰不解展家風
J29nB237_p0458a07║示中玄禪人
J29nB237_p0458a08║蘭溪杳不涉蹊徑終日眠雲枕萬峰弗意闍黎輕著
J29nB237_p0458a09║腳烏藤痛責又奚容
J29nB237_p0458a10║示任庸趙居士
J29nB237_p0458a11║無念始名真究竟情存取捨卻乖真公能當下將心
J29nB237_p0458a12║息何必乘舟去問津
J29nB237_p0458a13║示九有錢文學
J29nB237_p0458a14║若云有見非真見覷破無心底事親方寸悄然機不
J29nB237_p0458a15║墮揚眉瞬目悉家珍
J29nB237_p0458a16║示達綱居士
J29nB237_p0458a17║老漢未曾有半字孜孜何用索文章教伊拽轉繩頭
J29nB237_p0458a18║去永劫靈苗始不荒
J29nB237_p0458a19║示達佛居士
J29nB237_p0458a20║不犯人苗自穩密機鋒稍涉太無端狂心放下青山
J29nB237_p0458a21║老六月炎天徹骨寒
J29nB237_p0458a22║復司李馮檀越（步來韻）
J29nB237_p0458a23║萬億須彌眼孔中寒溫不涉傲東風荊山有玉誠非
J29nB237_p0458a24║璧上國無人信始通兔角杖能穿海嶽龜毛繩慣束
J29nB237_p0458a25║虛空謝君枉顧殷勤甚愧我長眠不影松
J29nB237_p0458a26║復馮夫人
J29nB237_p0458a27║箇事從來沒段形悟來何處有乾坤縱橫蹋破壺中
J29nB237_p0458a28║月遍界無非淨妙身
J29nB237_p0458a29║壽海岸居士
J29nB237_p0458a30║一二三四五六七七六五四三二一數到驢年卒未
J29nB237_p0458b01║休箇中消息許誰識
J29nB237_p0458b02║山居
J29nB237_p0458b03║癡心山裏學愚蒙百法無能作主翁饑啜松花嫌地
J29nB237_p0458b04║窄寒烹霜葉恨天空衲殘有興修雲補屋陋無心運
J29nB237_p0458b05║石封一等閒情分不到生緣竟日笑兒童
J29nB237_p0458b06║徘徊無意逐山巔半掩松門待客還壁漏斜陽穿竹
J29nB237_p0458b07║榻窗虛薄霧浸詩篇簷前鳥語傳空谷嶂外猿聲入
J29nB237_p0458b08║靜簾名利不干清且樂長年嘯傲白雲邊
J29nB237_p0458b09║石泉香漬到寒廬鐺裏頻添花雨餘滿灶雪柴烹紫
J29nB237_p0458b10║芋一肩霜葉煉清虛野雲榻上堆仙畫明月窗前讀
J29nB237_p0458b11║梵書自慶不通今古事煙霞深處秖耘鋤
J29nB237_p0458b12║茆屋萬山中澹雲恒作伴勘賢秖一錐陶聖經千鍛
J29nB237_p0458b13║徑僻莓苔滑溪深水月煥嶺南挂綠蘿一任虛空爛
J29nB237_p0458b14║居山深邃隔煙蘿乘興疏狂樂更多眼底晴嵐風月
J29nB237_p0458b15║靜乾坤分付與頭陀
J29nB237_p0458b16║不徇名利不趨廛澹飯麤衣樂更閒若問山中親切
J29nB237_p0458b17║句沙鐺幾度發蒼煙
J29nB237_p0458b18║法派
J29nB237_p0458b19║徹達大聖心堅弘至妙理發明圓頓教萬古成規矩
J29nB237_p0458b20║起信歌
J29nB237_p0458b21║原夫實性隱於形名位乎天地貫乎古今育萬物生
J29nB237_p0458b22║生之妙行四時互換之令與麼起信勿謬正因非人
J29nB237_p0458b23║人非自自無相國中恒密示體此心焉曰佛了此心
J29nB237_p0458b24║焉非物坐殺活場而坦蕩自若登般若岸而苦哉佛
J29nB237_p0458b25║陀歷生死禍福之源啟迷悟淺深之波齊空有等高
J29nB237_p0458b26║下爍破大千明暗甲拈卻時人眼底花無背向沒正
J29nB237_p0458b27║偏玲瓏恰似玻璃盞獨脫難教渠一見亡彼我定治
J29nB237_p0458b28║亂隱顯煥然無縫罅淨穢明明不擇伴類魔黨而百
J29nB237_p0458b29║醜鈞陶蹈祖庭而十方齊震究理事以全該統千差
J29nB237_p0458b30║於一器堪嗟初祖航海來兩桂芬芳成禍胎或曰即
J29nB237_p0458c01║佛即心何異鼠咬鐵釘更云直指見性奚啻背面捉
J29nB237_p0458c02║影屋裏老爺好快樂休對癡人呈家活指南掉北有
J29nB237_p0458c03║來由極談概不落沉浮鳥啼花發玄中玄雨雪交加
J29nB237_p0458c04║復誰瞻夜半怒雷聲海外木人石女化機解未萌已
J29nB237_p0458c05║前逞神通逗到空空空不空莫挂一縷及一絲識取
J29nB237_p0458c06║根源豈外事無陰陽地盡掀翻師子窟中沒野干休
J29nB237_p0458c07║休休處更休休打起精神直到頭於中略有些微念
J29nB237_p0458c08║無量影子一時現現此影子有何功但恐落在坑塹
J29nB237_p0458c09║中轉得頭來有甚面辛苦萬端方矢願願有願無始
J29nB237_p0458c10║終誤可憐回互不回互出入須知不自瞞自瞞尤失
J29nB237_p0458c11║信之端從來箇事勿移易要顯如來第一義削乖心
J29nB237_p0458c12║除障弊聖凡一體夫何忌中外打徹最全備地獄天
J29nB237_p0458c13║堂任游戲人讚仰鬼神懼佛祖龍天密符契不可思
J29nB237_p0458c14║議功德而護衛。
J29nB237_p0458c15║
J29nB237_p0458c16║
J29nB237_p0458c17║
J29nB237_p0458c18║
J29nB237_p0458c19║
J29nB237_p0458c20║月幢了禪師語錄卷四（終）　板藏嘉興楞嚴寺經坊