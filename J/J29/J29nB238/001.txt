J29nB238_p0459a01║序
J29nB238_p0459a02║禪宗至今日濫觴極矣得一橛之見者輒詡詡自矜
J29nB238_p0459a03║冒名祖位抹煞宗旨埋沒古人以欺當世予致慨者
J29nB238_p0459a04║久之聚雲吹萬大師中興大慧力究五宗發於言為
J29nB238_p0459a05║灌頂醍醐著於書為渡迷寶筏昧者猶謂宗貴一家
J29nB238_p0459a06║言而不觀乎吾儒明一經者孰若博通五經之謂大
J29nB238_p0459a07║儒耶昔有稱楚石為妙喜後一人如聚雲之作略超
J29nB238_p0459a08║群絕倫即起楚石而問之似亦願避三舍誠。
J29nB238_p0459a09║明興以來禪宗僅見之一人爾惟是韜光晦跡居於
J29nB238_p0459a10║巫峽錦江之隈不因人熱以務衒鬻故圓寂數年而
J29nB238_p0459a11║語錄猶未全刻更有別錄數十種計近百卷皆發明
J29nB238_p0459a12║三代之奧以旁抉諸子百家即吾儒皓首窮經尚不
J29nB238_p0459a13║能闖其廊廡豈今之粑脫禪所敢望而伍者哉予與
J29nB238_p0459a14║同盟醉心此道仰止高山因謀諸剞劂以行於世噫
J29nB238_p0459a15║予未得為聚雲徒也予私淑諸人也天下人未必皆
J29nB238_p0459a16║以耳視能具擇法眼者諒不以予言為謬矣。
J29nB238_p0459a17║崇禎壬午菊月水部尚書郎前榷荊使者廬山千丈
J29nB238_p0459a18║巖頭陀熊汝學燈炤稽首敬識。
J29nB238_p0459a19║
J29nB238_p0459a20║
J29nB238_p0459a21║聚雲吹萬真禪師語錄目次
J29nB238_p0459a22║卷上
J29nB238_p0459a23║上堂
J29nB238_p0459a24║茶話
J29nB238_p0459a25║卷中
J29nB238_p0459a26║普說
J29nB238_p0459a27║小參
J29nB238_p0459a28║示眾
J29nB238_p0459a29║法語
J29nB238_p0459a30║卷下
J29nB238_p0459b01║入堂
J29nB238_p0459b02║入室
J29nB238_p0459b03║勘辯
J29nB238_p0459b04║問答
J29nB238_p0459b05║頌古
J29nB238_p0459b06║雜述
J29nB238_p0459b07║塔銘
J29nB238_p0459b08║另刻正錄十卷廣錄三十種共六十六卷板存忠
J29nB238_p0459b09║州治平禪院。
J29nB238_p0459b10║目畢
J29nB238_p0459b11║
J29nB238_p0459b12║
J29nB238_p0459b13║
J29nB238_p0459b14║
J29nB238_p0459b15║
J29nB238_p0459b16║
J29nB238_p0459b17║
J29nB238_p0459b18║
J29nB238_p0459b19║
J29nB238_p0459b20║
J29nB238_p0459b21║
J29nB238_p0459b22║
J29nB238_p0459b23║
J29nB238_p0459b24║
J29nB238_p0459b25║
J29nB238_p0459b26║
J29nB238_p0459b27║
J29nB238_p0459b28║
J29nB238_p0459b29║
J29nB238_p0459b30║
J29nB238_p0459c01║聚雲吹萬真禪師語錄卷上
J29nB238_p0459c02║嗣法孫　燈來編
J29nB238_p0459c03║上堂
J29nB238_p0459c04║萬曆戊午上元日霜輪上座檀越四眾等請師開法
J29nB238_p0459c05║於湖廣衡州府瀟湘湖東禪院至座前連喝三喝云
J29nB238_p0459c06║還會麼也須高著眼陞座拈香云此瓣香渾淪世界
J29nB238_p0459c07║筦籥生成吹之則書洛圖河扇之則雲龍風虎爇向
J29nB238_p0459c08║罏中奉祝
J29nB238_p0459c09║皇帝萬歲太子千秋輔弼伊周賀金牛於錦幔出入
J29nB238_p0459c10║姜傳懽玉馬於彤墀此瓣香如膏如澤如暘如春斡
J29nB238_p0459c11║運四時憑臨造化爇向罏中奉為瀟湘郡主宰官檀
J29nB238_p0459c12║越嘉禾穗茂四境三祝於華封薦句神開五蘊獨超
J29nB238_p0459c13║於色相此瓣香轟天碎地倒嶽傾湫灼破頂門眼睛
J29nB238_p0459c14║熏開眉毛骨髓爇向罏中供養大慧下見住四川敘
J29nB238_p0459c15║州府朱提山上月下明和尚用酬法乳伏願栴林哮
J29nB238_p0459c16║吼塵塵剎剎踴金毛石室揮揚鬱鬱蔥蔥飛玉片拈
J29nB238_p0459c17║畢據座上首白椎師乃云劈面迎風掌當胸輥肚拳
J29nB238_p0459c18║具眼衲僧向這裡用得猶是三五一輪在在光輝火
J29nB238_p0459c19║樹銀花時時燦爛若也半▆▆暗恐未夢見在呵呵
J29nB238_p0459c20║不是法門無面目只怕蜈蚣太多足咦還有承當者
J29nB238_p0459c21║麼上首再白椎師下座。
J29nB238_p0459c22║上堂一不做二不休殺人須究親下手捉賊要識真
J29nB238_p0459c23║領頭平息了萬事丟一顆明珠衣下收焰山疊嶂從
J29nB238_p0459c24║茲破愛海波濤信不流卓拄杖一下。
J29nB238_p0459c25║上堂問仰鑽瞻忽意旨如何師述偈云硬似綿團軟
J29nB238_p0459c26║似鐵六月炎天一點雪露柱燈籠笑點頭啞人得夢
J29nB238_p0459c27║向誰說。
J29nB238_p0459c28║上堂二月陽春仲山花任自開丈中風掃地天上目
J29nB238_p0459c29║臨臺露柱黃昏笑燈籠曉夜哀若問他家信庚方看
J29nB238_p0459c30║月歪。
J29nB238_p0460a01║解制上堂西來正法眼光照五須彌風吹花草動雷
J29nB238_p0460a02║鳴天下知昨夜金牛吼木馬嘶驚起銀河碧浪湧震
J29nB238_p0460a03║動蓬萊三島馳被老僧扭著鼻頭拽過人間天上擲
J29nB238_p0460a04║下寂滅光明海中氣也出不得大眾知麼若知即便
J29nB238_p0460a05║兩手撈出若不知閉卻汝眼塞卻汝耳箝卻汝口向
J29nB238_p0460a06║萬里無寸草處去隨分娑婆訶只等秋風吹入戶寒
J29nB238_p0460a07║雁送聲來。
J29nB238_p0460a08║崇禎辛未臘八日布金檀越田侍御令子別駕素庵
J29nB238_p0460a09║居士同四眾等請師結制於忠州聚雲禪院拈香畢
J29nB238_p0460a10║豎拂子云從上古人只為這箇東西瞞盰了許多英
J29nB238_p0460a11║雄豪傑賺陷了許多高人達士拋撒了許多油鹽醬
J29nB238_p0460a12║醋今日老僧不徇人情向汝諸人道破只要汝等於
J29nB238_p0460a13║日用二六時中行住坐臥處穿衣喫飯處運水搬柴
J29nB238_p0460a14║處承當若承當得來英雄豪傑也瞞盰他不得高人
J29nB238_p0460a15║達士也賺陷他不得油鹽醬醋也拋撒他不得且問
J29nB238_p0460a16║大眾如何是這箇東西參。
J29nB238_p0460a17║元旦上堂去年臘月三十是歲之終炭裡烏龜走今
J29nB238_p0460a18║年正月元旦是歲之始雪上鷺鶿飛終處不為滅始
J29nB238_p0460a19║處不為生作麼生是不生不滅底道理良久云金芽
J29nB238_p0460a20║柳燦莫輕瞞自在東風煖復寒著眼看時還不是依
J29nB238_p0460a21║稀蘿影月闌干。
J29nB238_p0460a22║上堂欲參自己生前事急急回頭點舊山雪壓翠微
J29nB238_p0460a23║形不老煙籠薄暮體非頑怪來若訝雲中石覺後難
J29nB238_p0460a24║分水上斑花笑鳥啼隨任運何妨踏破祖師關。
J29nB238_p0460a25║上堂三目山與滑石灘論義一箇𡁏𡁏𡁏一箇㗊㗊
J29nB238_p0460a26║㗊震動三界天主四部地神擔起三藏十二部一切
J29nB238_p0460a27║修多羅為渠作箇註解解亦不出被老僧拂子一喝
J29nB238_p0460a28║忽忙道箇硬如綿絮軟如釘靜似楊花動似岑十箇
J29nB238_p0460a29║指頭兩隻手看來不是等閑人。
J29nB238_p0460a30║上堂聚雲有三種法名曰三關若也透得方許親見
J29nB238_p0460b01║聚雲第一種要腳掌掉後若一向在前直饒走到彌
J29nB238_p0460b02║勒下生也沒休歇底日子第二種要鼻孔朝天若一
J29nB238_p0460b03║向朝地只喚作尋香逐臭第三種要腦後具眼若一
J29nB238_p0460b04║向照前則阿爺阿娘衣食凍餒枯瘦如柴為兒底毫
J29nB238_p0460b05║無顧盻聽吾偈黃昏鐘響日頭紅曉來依舊月當中
J29nB238_p0460b06║討火童子吹波浪征西戎馬面朝東。
J29nB238_p0460b07║上堂喚作如如早是錯也喚作文字不亦乖乎雖然
J29nB238_p0460b08║號作陽春令卻借東風暖上林紅白滿園關不住牧
J29nB238_p0460b09║童狂指是花村。
J29nB238_p0460b10║上堂大道只在目前要且目前難睹欲識大道真體
J29nB238_p0460b11║不離聲色言語如何是聲色黃鶯啼柳樹白鷺立沙
J29nB238_p0460b12║灘如何是言語佛印遭墨刑面面都是字。
J29nB238_p0460b13║浴佛上堂今日釋迦誕辰諸人皆以殿前太子用香
J29nB238_p0460b14║湯澆灌大作一場漏逗老僧單鼓兩片皮打些葛藤
J29nB238_p0460b15║撥開眾生界中諸佛知見不為分外為甚麼如此朝
J29nB238_p0460b16║三暮四朝四暮三又令猴怒又令猴懽伏惟尚饗。
J29nB238_p0460b17║盂蘭日上堂秋風清秋水綠煙鎖幽林霜露拂雪陣
J29nB238_p0460b18║蘆花萬里綿金雕沙渚千丘粟于斯得見境中人體
J29nB238_p0460b19║素素兮文郁郁大眾知麼歡喜日喜於此盂蘭盆營
J29nB238_p0460b20║於此僧伽耶供於此百萬億座世界花阿誰不在花
J29nB238_p0460b21║光裡一回舉著一回新剎那脫卻皆由爾作麼生是
J29nB238_p0460b22║皆由爾參。
J29nB238_p0460b23║接得漢月禪師書上堂無事討事非故作故過得江
J29nB238_p0460b24║來賓鴻迷路解下素白吳風扇鼓如何是吳風扇鼓
J29nB238_p0460b25║維那舉東云此是玄墓山漢月禪師來底書子高聲
J29nB238_p0460b26║讀云大慧禪師說盡人間禪病四百年內望之如渴
J29nB238_p0460b27║人求井不料一枝埋沒向三峽錦江之上師喝又讀
J29nB238_p0460b28║云前得來書語錄已見作略過人第未得從容談三
J29nB238_p0460b29║月於水流石上為恨不淺師又喝復讀云茲聞已返
J29nB238_p0460b30║峽中略伸四問萬乞答我更欲禪師起已墜之禪於
J29nB238_p0460c01║今日令後輩重見天日於座下斷不令山野遺恨耳
J29nB238_p0460c02║至禱至禱師復喝乃云大眾會麼此正是我有時一
J29nB238_p0460c03║喝不作一喝用只這三喝即當展具三拜禮達漢月
J29nB238_p0460c04║禪師第一喝禮不為禪師放光射於巴子國只為禪
J29nB238_p0460c05║師有大悲心扼腕大慧老人門庭冷落第二喝禮不
J29nB238_p0460c06║為禪師書通人事獎譽過情只為禪師識得忠州三
J29nB238_p0460c07║目山聚雲寺有一眼大慧泉從新迸出第三喝禮不
J29nB238_p0460c08║為禪師千里同風德音遠顧只為禪師啟我將徑山
J29nB238_p0460c09║普覺塔子百咂碎倒題年月唱一首劈破韻底曲子
J29nB238_p0460c10║洗開天下衲僧耳中正眼免使膏肓豎子假以心性
J29nB238_p0460c11║椰榆本命元辰大眾山野為甚麼和泥合水作這般
J29nB238_p0460c12║去就憶昔幼年曾在芸局窗邊偶得大慧老人語錄
J29nB238_p0460c13║讀之心醉誰知破家散業後拶入朝陽和尚洞裡咂
J29nB238_p0460c14║著一粒老鼠藥灼然惡發咬穿鼻孔輥在水牯牛隊
J29nB238_p0460c15║中作箇他家兒孫血脈自是不昧復喝一喝云不因
J29nB238_p0460c16║一事不長一智玄墓山前古鏡懸聚雲堂上珠簾碎
J29nB238_p0460c17║交羅錯雜滿三千百億人天腳點地從此一回音信
J29nB238_p0460c18║通犯堊揮斤無不是以拂子擊禪床三下。
J29nB238_p0460c19║寫師真請上堂舉玉泉皓自讚云粥清後坐床窄先
J29nB238_p0460c20║臥耳聾愛高聲眼昏宜字大這般說話雖是本分家
J29nB238_p0460c21║風向上一著猶未在今日緇素輩以老僧三百六十
J29nB238_p0460c22║骨節八萬四千毛竅交付丹青一筆畫成卻請老僧
J29nB238_p0460c23║自讚出世三十年頭戴一隻角逢人看不見空向我
J29nB238_p0460c24║摸索於今漏逗這封皮海底榴花紅似雪只須著眼
J29nB238_p0460c25║腦後觀青山萬里一條鐵且道是向上一著是本分
J29nB238_p0460c26║家風良久云八百餘家成巧手大家依樣畫葫蘆。
J29nB238_p0460c27║鑄佛上堂以拂子於空中畫○相云這一尊三昧樂
J29nB238_p0460c28║正受意生身以拂子點一點云這一尊覺法自性性
J29nB238_p0460c29║意生身以拂子畫十字云這一尊種類遍現無行作
J29nB238_p0460c30║意生身三佛形容總不真眼中瞳子面前人若能信
J29nB238_p0461a01║得家中寶啼鳥山花一樣春擲下拂子。
J29nB238_p0461a02║元旦上堂年年歲歲正月一歲歲年年一月正花開
J29nB238_p0461a03║花謝還依樹塵生塵滅總由心綠水動時飛浪雪寒
J29nB238_p0461a04║風逼殺結霜冰可笑幾番如此過不知誰是住山人
J29nB238_p0461a05║大眾有識得住山人者麼僧出師下座。
J29nB238_p0461a06║閱藏圓滿上堂座元問和尚大開爐鞴應接方來設
J29nB238_p0461a07║使遮天蓋地來時如何師云劄進云沉蹤隱跡來時
J29nB238_p0461a08║如何師云舌頭飛鐵馬腳指湧絲綸進云總不恁麼
J29nB238_p0461a09║來時如何師云一任七顛八倒進云恁麼則蝦蟆蚯
J29nB238_p0461a10║蚓也解得禪師云著著著元掩耳入眾師乃云昔日
J29nB238_p0461a11║達磨不來東土二祖不入少林所見所聞秖有黃面
J29nB238_p0461a12║老子修多羅教殊不知此教如標月指若復見月了
J29nB238_p0461a13║知所標畢竟非月後來魯祖長老凡見僧來便面壁
J29nB238_p0461a14║恰到有些氣息所以萬松道靈山如畫月曹溪如指
J29nB238_p0461a15║月爭似魯祖在水晶宮中廣寒殿裡披襟相見以拂
J29nB238_p0461a16║子畫○相云還見月輪麼。
J29nB238_p0461a17║尹參府受戒請上堂維那白椎師云若論第一義維
J29nB238_p0461a18║那一椎打得諦當但不知第一義已前還通得消息
J29nB238_p0461a19║也未首座出纔禮拜師云如何是第一義已前消息
J29nB238_p0461a20║座便喝師云未在更道座擲下坐具云疋馬單鎗要
J29nB238_p0461a21║與和尚相見師云海底泥牛腳插天座云某甲進前
J29nB238_p0461a22║三步師云退後三步作麼生座復喝師連喝二喝座
J29nB238_p0461a23║作禮西堂出師云如何是第一義已前消息堂云某
J29nB238_p0461a24║甲不問請和尚不答師云你正不問我正不答進云
J29nB238_p0461a25║還請直捷道一句師云葡萄架上結冬瓜堂云道破
J29nB238_p0461a26║虛空無箇事恐驚牛斗臥江寒師云老僧不是恁麼
J29nB238_p0461a27║人堂歸眾師乃云僧問趙州萬法歸一且道與第一
J29nB238_p0461a28║義底一是同是別州云我在青州作領布衫重七斤
J29nB238_p0461a29║且道與第一義已前消息是同是別若道同朗州山
J29nB238_p0461a30║澧州水四海五湖王化裡若道別豆子山打瓦鼓陽
J29nB238_p0461b01║平山下白雨也不同也不別滕王高閣臨江渚佩玉
J29nB238_p0461b02║鳴鑾罷歌舞今日尹參府皈依佛法也只為這第一
J29nB238_p0461b03║義受持五戒也只為這第一義因戒生定因定發慧
J29nB238_p0461b04║因慧參得自性念佛底主人公也只為這第一義且
J29nB238_p0461b05║道如何是第一義咦。
J29nB238_p0461b06║上堂冬至日一線天地雷復柳含煙遍地紅輪真箇
J29nB238_p0461b07║是葉上霜珠圓更圓佛身充滿於法界普現一切群
J29nB238_p0461b08║生前鷲峰峰下重相見鼻孔原來總一般急吐卻野
J29nB238_p0461b09║狐涎驊騮馬珊瑚鞭一騎紅塵妃子笑等閑不許外
J29nB238_p0461b10║人看為甚麼不許外人看路逢劍客須呈劍不是詩
J29nB238_p0461b11║人莫獻詩問如何是佛師云拄杖撐著月如何是祖
J29nB238_p0461b12║師云橫肩兩樣看如何是超佛越祖師云提起三十
J29nB238_p0461b13║棒僧一喝師拍掌三下。
J29nB238_p0461b14║病中上堂維摩病在毘耶城老僧病在聚雲寺兩箇
J29nB238_p0461b15║無孔鐵鎚一前一後相似今日若有人問話但只搖
J29nB238_p0461b16║手如云不會向道老僧感冒傷風失了聲氣。
J29nB238_p0461b17║元旦上堂舉長沙岑遊山歸首座問遊山事作麼生
J29nB238_p0461b18║岑云始從芳草去又逐落花回座云大似春意岑云
J29nB238_p0461b19║也勝秋露滴芙蓉若有人問聚雲遊山事作麼生但
J29nB238_p0461b20║道倒騎鐵馬飛金雨呀吒獅子吼雲騰若問長沙和
J29nB238_p0461b21║尚語中帶有春意因甚和尚全無但道去年正月也
J29nB238_p0461b22║有今日前年正月也有今日明年正月也有今日後
J29nB238_p0461b23║年正月也有今日晝夜十二時九十六成經三百六
J29nB238_p0461b24║十日二十四成綸和氣暖風調宇宙大地何方不是
J29nB238_p0461b25║春。
J29nB238_p0461b26║崇禎丁丑二月望日尹參府遂江居士請師於巴臺
J29nB238_p0461b27║禪院結制。
J29nB238_p0461b28║山門十方薄伽梵一路涅槃門既是一路涅槃門也
J29nB238_p0461b29║不須門外打之遶。
J29nB238_p0461b30║佛殿金佛不度爐木佛不度火泥佛不度水如何即
J29nB238_p0461c01║得立定云佛陀耶展具云達磨耶合十云僧伽耶禮
J29nB238_p0461c02║拜起復云聻。
J29nB238_p0461c03║方丈古人喚作方丈地老僧喚作方丈室將來烹佛
J29nB238_p0461c04║煉祖道是衲僧巴鼻喝一喝。
J29nB238_p0461c05║上堂拈香罷維那白槌師隨喝一喝云玄要料揀賓
J29nB238_p0461c06║主照用一並漏逗了也若也不會聽取一偈野寺孤
J29nB238_p0461c07║明夜月斜高臺飛閣遠人家綠水金輝浮桂影青山
J29nB238_p0461c08║玉曉墮霜華問心佛與眾生是三無差別如何是心
J29nB238_p0461c09║師云門前幾竿竹進云如何是佛師云嶺上數株松
J29nB238_p0461c10║進云還有眾生也無師云心佛與眾生是三無差別
J29nB238_p0461c11║僧禮拜師下座。
J29nB238_p0461c12║上堂出眾者三十棒不出眾者三十棒出眾不出眾
J29nB238_p0461c13║者三十棒一僧出問話不契師乃云直下三玄已露
J29nB238_p0461c14║何曾三要無施落花流水空去殿前古柏當機。
J29nB238_p0461c15║上堂春已暮落花紛紛下紅雨南北行人歸不歸干
J29nB238_p0461c16║林萬林鳴杜宇我無家兮何所歸十方世界奚相依
J29nB238_p0461c17║老僧有箇真消息昨夜三更月到池古人恁麼道未
J29nB238_p0461c18║免逐境隨流老僧則不然春已暮從來三月多春雨
J29nB238_p0461c19║東西南北不須歸滴血徒勞傷杜宇老僧無家卻有
J29nB238_p0461c20║歸歸來到處任相依會得此中真消息一輪明月在
J29nB238_p0461c21║瑤池。
J29nB238_p0461c22║上堂世尊見文殊在門外召云文殊何不進門來殊
J29nB238_p0461c23║云我不見一法在門外何故教我進門曹洞宗旨盡
J29nB238_p0461c24║從這裡去又見二人舁豬世尊問云這箇是甚麼人
J29nB238_p0461c25║云佛具一切智豬子也不識世尊云也須問過臨濟
J29nB238_p0461c26║宗旨須是恁麼來此不是一橛一見底硬節擔板禪
J29nB238_p0461c27║此不是伸手豎拳底當門抵戶禪此是我黃面老子
J29nB238_p0461c28║最上一乘禪直至西天四七東土二三代代相傳不
J29nB238_p0461c29║昧若在這裡出得頭轉得身如枯木開花泥人拍掌
J29nB238_p0461c30║便是唧嘹舌頭三千里六月梅花雪裡開也不為分
J29nB238_p0462a01║外問如何是百尺竿頭事師云木馬雙頭三隻角進
J29nB238_p0462a02║云如何是更進一步事師云烏龜尾上火輪車進云
J29nB238_p0462a03║還有向上事也無師下座。
J29nB238_p0462a04║解制上堂古人四月結制老僧四月解制不為倉廩
J29nB238_p0462a05║無糧只為逢暑當避長連床土濟濟多士香積廚邊
J29nB238_p0462a06║煙烽火熾箇箇想著巖畔共結清涼大會作麼生是
J29nB238_p0462a07║清涼一句夜明簾外轉身難荊棘林中下腳易。
J29nB238_p0462a08║崇禎戊寅七月朔日師受請住菱州府萬縣寶峰山
J29nB238_p0462a09║雲來禪院結制。
J29nB238_p0462a10║上堂拈香畢喝一喝云會麼會得不可喚作喝卓拄
J29nB238_p0462a11║杖云會麼會得不可喚作拄杖豎拂子云會麼會得
J29nB238_p0462a12║不可喚作拂子畢竟如何座元出云雲來風曉月九
J29nB238_p0462a13║嶺樹吟龍師云疏林橫古路壘石傍丘山進云恁麼
J29nB238_p0462a14║則大地無寸土某甲獨為尊師云你在甚處得這消
J29nB238_p0462a15║息來元便喝師云再喝一喝看元作禮師云也是披
J29nB238_p0462a16║露見文。
J29nB238_p0462a17║營盆上堂颯颯凄風遶樹寒夜深林裡靄雲煙錢飛
J29nB238_p0462a18║粉蝶千家紙露濕綺羅萬淚衫獨有長空輝月面斗
J29nB238_p0462a19║牛銀漢玉闌干。
J29nB238_p0462a20║上堂問在答處答在問處瞞盰一生不以問求不以
J29nB238_p0462a21║答得儱侗三世不問而問不答而答正恁麼問正恁
J29nB238_p0462a22║麼答壯士勞勞失卻珠怒息摩挲猶在額。
J29nB238_p0462a23║入隊上堂昨日在忠城裡野馬飛揚黃塵撲面看來
J29nB238_p0462a24║盡是薄伽梵八萬四千隨好光明今日在寶峰山僧
J29nB238_p0462a25║儀濟濟鐘鼓喧鳴又恰是摩訶般若中倒翻筋斗底
J29nB238_p0462a26║影子所以道盡大地是沙門一隻眼一切眾生是摩
J29nB238_p0462a27║訶般若光既然如是出隊由來入隊時古今一念不
J29nB238_p0462a28║參差箇中若了無來去秋月寒蟬到處吹。
J29nB238_p0462a29║解制上堂父母未生以前卻是甚麼消息空中石頭
J29nB238_p0462a30║拱手樹上烏龜作揖蟭螟尾長三丈須彌頂闊八尺
J29nB238_p0462b01║都盧細磨為漿令烏有先生擎來不勾拄杖子一口
J29nB238_p0462b02║喫。
J29nB238_p0462b03║師住夔州府萬縣興龍禪寺上堂豎拂子云此是釋
J29nB238_p0462b04║迦如來末後拈底金缽羅花以拂子畫○相云此是
J29nB238_p0462b05║達磨西來二祖神光得髓一句喝一喝云此是臨濟
J29nB238_p0462b06║大師宗門正眼今日人天眾前當陽舉出還見麼打
J29nB238_p0462b07║破秦時鏡現出海潮音梵播恒沙界香滿功德林更
J29nB238_p0462b08║有末上一句不妨拈出周溪魚躍三生石巴峽猿啼
J29nB238_p0462b09║十二峰。
J29nB238_p0462b10║上堂木櫪山與汝相見了也窄小子與汝相見了也
J29nB238_p0462b11║興龍寺與汝相見了也是則是只是不肯承當若也
J29nB238_p0462b12║承當得來三門頭合掌佛殿後經行東廊作揖西廊
J29nB238_p0462b13║拱手何處不與相見見即見要且不見老僧老僧即
J29nB238_p0462b14║是闍黎闍黎即是老僧老僧與闍黎迷卻天下人亦
J29nB238_p0462b15║能悟卻天下人無鬚鎖子兩頭搖珊瑚枝枝撐著月。
J29nB238_p0462b16║僧問和尚道興龍寺與學人相見未審龍在甚麼處
J29nB238_p0462b17║師云若問其中意便扣胡張三進云金翅鳥王在此
J29nB238_p0462b18║師便喝僧擬進語師連喝云一問一答卻成漏逗不
J29nB238_p0462b19║自揣摩徒勞心垢。
J29nB238_p0462b20║解制上堂一三如三二三如六三三如九天以九得
J29nB238_p0462b21║清地以九得寧人以九得靈王侯以九鎮寶位而天
J29nB238_p0462b22║下平且道在衲僧分上又作麼生結制解制用作九
J29nB238_p0462b23║旬開爐閉爐攝生護生惟有向上無拘忌四時常在
J29nB238_p0462b24║定盤星。
J29nB238_p0462b25║茶話
J29nB238_p0462b26║元夕茶話娑婆此夕號元夕火樹銀花皆不實畫○
J29nB238_p0462b27║相云爭如這箇不曾遷恒照春林三山竹僧問如何
J29nB238_p0462b28║是諸佛大圓鏡師云打不成鑄不就問昔生公說法
J29nB238_p0462b29║頑石點頭如今說法人多因甚頑石不點師云秖為
J29nB238_p0462b30║過東往西觀南眩北進云如何得點頭去師云陝西
J29nB238_p0462c01║棗子四川蘿蔔。
J29nB238_p0462c02║茶話求生本自無生謂滅何曾暫滅眼見不如耳見
J29nB238_p0462c03║口說爭似鼻說若也會得梵語阿彌陀此云無量壽
J29nB238_p0462c04║如或未然歡娛嫌夜短寂寞恨更長。
J29nB238_p0462c05║茶話小盡二十九大盡三十日盡情都說破恐汝信
J29nB238_p0462c06║不及僧出師云汝號甚麼答云覺圓師云汝號覺圓
J29nB238_p0462c07║必定圓覺圓覺覺圓鏡花水月以筋指香云喚這箇
J29nB238_p0462c08║作不圓得麼若是不圓為甚麼爇一株時室羅筏城
J29nB238_p0462c09║四十里內一時得聞以筋指燭云喚這箇作不覺得
J29nB238_p0462c10║麼若是不覺為甚麼暗中物事借渠方纔照見是知
J29nB238_p0462c11║世出世法無一事不圓無一時不覺到這裡猶是半
J29nB238_p0462c12║提僧問如何是全提師云夾路桃花風雨後馬蹄何
J29nB238_p0462c13║處避殘紅。
J29nB238_p0462c14║茶話有一員大善知識三頭六臂常在一切凡聖境
J29nB238_p0462c15║界中轉大法輪洞山遇著與他結冤神鼎遇著與他
J29nB238_p0462c16║恰好聚雲與他批判一上貪嗔癡太無知賴我今朝
J29nB238_p0462c17║識得伊行便打坐便捶分付心王仔細推無量劫來
J29nB238_p0462c18║不解脫問你三人知不知此是洞山結冤處貪嗔癡
J29nB238_p0462c19║實無知十二時中任縱伊行即往坐便隨分付心王
J29nB238_p0462c20║擬何為無量劫來原解脫何須更問知不知此是神
J29nB238_p0462c21║鼎恰好處且道聚雲如何批判一箇如牧牛人執鞭
J29nB238_p0462c22║一箇如騎牛人吹笛執鞭底到來函谷愁中月歸去
J29nB238_p0462c23║蟠溪夢裡山吹笛底顛狂柳絮隨風舞輕薄桃花逐
J29nB238_p0462c24║水流只如放鞭擲笛又作麼生衲被蒙頭萬事休此
J29nB238_p0462c25║時山僧都不會。
J29nB238_p0462c26║茶話古人道識得一萬事畢我則道識得無明萬事
J29nB238_p0462c27║畢蓋無明者教家謂之覺明種子所以緣行緣識緣
J29nB238_p0462c28║愛緣取緣生緣死而成十二因緣鉤鎖三世眾生如
J29nB238_p0462c29║明鏡一向開張千醜百怪無不影現若能打破此鏡
J29nB238_p0462c30║佛尚不立何況因緣大眾還識得此鏡麼一僧云不
J29nB238_p0463a01║會師云會取不會底進云如何得打破去師良久云
J29nB238_p0463a02║破也破也只得鐘子落地盞子一天星。
J29nB238_p0463a03║茶話有問有答尋常事無聞無見謾商量頭頭盡是
J29nB238_p0463a04║西來意何事從中較短長是即是只恐逆風撲面難
J29nB238_p0463a05║掉頭不但拂著別人亦且昧卻自己到這裡直須脫
J29nB238_p0463a06║下垢膩汗衫向沒巴鼻處打箇筋斗沒撈摸處扭轉
J29nB238_p0463a07║舌頭恰似一箇死人一般等他漫漫活將起來有時
J29nB238_p0463a08║放道清淨光即是清淨法身佛有時放道無分別光
J29nB238_p0463a09║即是圓滿報身佛有時放道無差別光即是三類化
J29nB238_p0463a10║身佛及到三身坐斷獨露本源便是十地滿心等玅
J29nB238_p0463a11║二覺來汝隊中討塊閑地劄腳也沒分快事快事。
J29nB238_p0463a12║
J29nB238_p0463a13║
J29nB238_p0463a14║
J29nB238_p0463a15║
J29nB238_p0463a16║
J29nB238_p0463a17║
J29nB238_p0463a18║
J29nB238_p0463a19║
J29nB238_p0463a20║聚雲吹萬真禪師語錄卷上