J29nB238_p0467b01║聚雲吹萬真禪師語錄卷下
J29nB238_p0467b02║嗣法孫　燈來編
J29nB238_p0467b03║入堂
J29nB238_p0467b04║入堂參話頭一節迺古人為後學開底方便法門秖
J29nB238_p0467b05║因心意識三種雜毒難除與他一個硬石頭磊在胸
J29nB238_p0467b06║中方始除去一切絡索若把著不變何異無病服藥
J29nB238_p0467b07║藥反成病久久倒作個死煞東西或有工夫稍起者
J29nB238_p0467b08║但見參時有不參時則無靜時有動時則無醒時有
J29nB238_p0467b09║睡著則無說時有不說則無縱少有見處總在黑山
J29nB238_p0467b10║下卜度將來何曾十分透脫若是個力量漢鐵起脊
J29nB238_p0467b11║梁放下身命千咀萬嚼把這硬石頭百咂碎依舊是
J29nB238_p0467b12║個現現成成底便爾開眼眼上有話頭側耳耳上有
J29nB238_p0467b13║話頭縮鼻鼻上有話頭動口口上有話頭伸手手上
J29nB238_p0467b14║有話頭舉足足上有話頭自從得入黃金殿四壁光
J29nB238_p0467b15║明遍十方。
J29nB238_p0467b16║入堂舉長沙云我若一向舉揚宗教法堂前草生一
J29nB238_p0467b17║丈聚雲不然我若一向不舉揚宗教法堂前草生一
J29nB238_p0467b18║丈舉也不得不舉也不得作麼生得法堂前草不生
J29nB238_p0467b19║去良久云田中蛙鼓叫嶺上野猿啼。
J29nB238_p0467b20║入堂大凡參究這個一切皆有悟處有行持禁戒向
J29nB238_p0467b21║衣缽邊得悟者有看讀經文在語言中得悟者有入
J29nB238_p0467b22║眾作務觸物遇緣得悟者看得破時處處菩提路門
J29nB238_p0467b23║門古佛家不勞重進步海角與天涯。
J29nB238_p0467b24║入室
J29nB238_p0467b25║問僧麻三斤乾屎橛此是甚麼人語僧云癩狗泥豬
J29nB238_p0467b26║語師便打。
J29nB238_p0467b27║問僧喚作竹篦則觸不喚作竹篦則背首山念唱導
J29nB238_p0467b28║大慧杲依樣畫葫聚雲又作麼生僧云鐵菱角笑殺
J29nB238_p0467b29║水烏龜師便打。
J29nB238_p0467b30║僧入師以拄杖畫○相云此是一字於左邊畫○相
J29nB238_p0467c01║云此是二字於右邊畫○相云此是三字昨日說與
J29nB238_p0467c02║謝三郎今朝說與新闍黎僧云洗面摸著鼻孔聻師
J29nB238_p0467c03║云你鼻孔在甚麼處。
J29nB238_p0467c04║問僧橫擔拄杖緊鞘草鞋是甚麼人行履僧進前兩
J29nB238_p0467c05║步師作聽勢。
J29nB238_p0467c06║問僧無字作麼生參僧彈指師打云莫道無語好僧
J29nB238_p0467c07║云還許學人問話也無師打云莫道有語好僧云學
J29nB238_p0467c08║人不會師復打。
J29nB238_p0467c09║問書記會寫不怕筆頭樁記云不打這鼓笛師打云
J29nB238_p0467c10║不打這鼓笛記云無手人又作麼生師打云不打這
J29nB238_p0467c11║鼓笛記云草裡漢師打云不打這鼓笛。
J29nB238_p0467c12║僧入師云我不問你僧云為何不問師便打僧大叫
J29nB238_p0467c13║師連棒打出僧入師云適纔有個野狐被老僧打出
J29nB238_p0467c14║去了僧云某是新產獅子兒師云我知道你僧云和
J29nB238_p0467c15║尚也須骨出師云汝不是獅子兒。
J29nB238_p0467c16║勘辨
J29nB238_p0467c17║有僧自曹溪來參師云我有個人往曹溪僧云是甚
J29nB238_p0467c18║麼人師云喫粥去。
J29nB238_p0467c19║有行腳僧慕朝海師云海雖闊大卻是川水流去底
J29nB238_p0467c20║僧云未審川水在甚麼處流來師喚侍者云盤中菜
J29nB238_p0467c21║著些醋好。
J29nB238_p0467c22║侍者為師設飯床太遠師自撤近前者云君子離臺
J29nB238_p0467c23║三尺師云衲僧聻者無語師代云近也喫遠也喫又
J29nB238_p0467c24║云和尚年尊將就些好。
J29nB238_p0467c25║師住金陵觀音庵朝宗來參師云甚處來宗云天童
J29nB238_p0467c26║師云天童近日何如宗云大家在這裡師云不要說
J29nB238_p0467c27║脫空話宗云師何不往天童去師喝宗云落在甚麼
J29nB238_p0467c28║處師便打。
J29nB238_p0467c29║劉墨仙居士持聖恩問道錄見訪與師坐間論及楊
J29nB238_p0467c30║岐九峰之語師云正恁麼時楊岐在前九峰在前士
J29nB238_p0468a01║良久問和尚又作麼生師便喝士云這一喝是前是
J29nB238_p0468a02║後師翹一足士禮拜。
J29nB238_p0468a03║一僧來參師問甚處來僧云金粟來師云如何是金
J29nB238_p0468a04║粟得力句僧云白雲覆青山青山不露頂師云此是
J29nB238_p0468a05║意識家語如何是得力句僧云虛空粉碎大地平沉
J29nB238_p0468a06║師云此是義學家語如何是得力句僧無語師云汝
J29nB238_p0468a07║不曾從金粟來。
J29nB238_p0468a08║晚課次師問一僧云自己是僧又皈依個甚麼僧云
J29nB238_p0468a09║不妨自皈師云語不離窠臼安能出蓋纏僧云從來
J29nB238_p0468a10║不出門師云笨驢推磨。
J29nB238_p0468a11║勘初機語西來大意直指單傳且道傳個甚麼。
J29nB238_p0468a12║心佛與眾生是三無差別為甚麼凡夫不會。
J29nB238_p0468a13║水牯牛未降猢猻子未死衣缽放在甚麼處。
J29nB238_p0468a14║勘諸方學人語可中有一物牙如金爪口似血盆一
J29nB238_p0468a15║晝夜吞卻八萬四千恒沙諸佛未審過在甚麼處。
J29nB238_p0468a16║座下無席帽案邊無胥吏階下無荊條竹根為甚麼
J29nB238_p0468a17║祖師語言喚作公案。
J29nB238_p0468a18║形直影端表裡須正為甚麼佛祖袈裟東高西低左
J29nB238_p0468a19║披右袒。
J29nB238_p0468a20║六根俱有功德為甚麼祖師多唱鼻孔。
J29nB238_p0468a21║父母生汝身師長訓汝法為甚麼捨父逃走背師行
J29nB238_p0468a22║腳。
J29nB238_p0468a23║問答
J29nB238_p0468a24║僧問薰風自南來殿閣生微涼意旨如何師吹一口。
J29nB238_p0468a25║僧問世尊道天上天下唯吾獨尊為甚麼雲門要打
J29nB238_p0468a26║殺師云路見不平傍人剷削。
J29nB238_p0468a27║一僧作禮云請和尚上雪山去師云我纔在雪山來
J29nB238_p0468a28║僧云某甲在山下不曾得見師喚侍者一聲。
J29nB238_p0468a29║僧問如何是當機一句師打云速道速道僧擬對師
J29nB238_p0468a30║打出。
J29nB238_p0468b01║僧問一句當軒八萬門如何是永絕生死句師云毘
J29nB238_p0468b02║盧頂上行。
J29nB238_p0468b03║答漢月禪師四問
J29nB238_p0468b04║正睡著時與死了燒了心之與性牙齒打不著須向
J29nB238_p0468b05║這裡希取大用始得如何是此處底大用。答云寧
J29nB238_p0468b06║向太陽粧羅剎不來黑暗扮觀音。
J29nB238_p0468b07║沿流不止絕卻真照照不到處如何是吹毛用了急
J29nB238_p0468b08║須磨且道磨個甚麼。答云折腳鐺裡淡黃虀。
J29nB238_p0468b09║用處既已脫卻心性切莫在離心性處躲根除此一
J29nB238_p0468b10║邊如何相見。答云纔過驢胎又鑽馬腹。
J29nB238_p0468b11║近世野狐都說心性禪不知姓張姓李請禪師代答
J29nB238_p0468b12║一轉語貴圖天下衲僧脫卻腥臭。答云奪這老賊
J29nB238_p0468b13║頭拄杖拗折莫言不道。
J29nB238_p0468b14║問漢月禪師四問
J29nB238_p0468b15║作相問用水一碗貯米七粒架茆草十字在上請道
J29nB238_p0468b16║是甚麼義。
J29nB238_p0468b17║【圖】溈仰九十六種圓相收在六義問這個收在那
J29nB238_p0468b18║一義。
J29nB238_p0468b19║古人道八角磨盤空裡走不知是空走磨磨走空。
J29nB238_p0468b20║老鼠吞大象蝦蟆口咬著吞不入拖不出蒼頭老兒
J29nB238_p0468b21║跳一步請下一轉語。
J29nB238_p0468b22║頌古
J29nB238_p0468b23║世尊陞座。
J29nB238_p0468b24║凍嶺梅花鬥雪開暗將香氣逼人懷浩然一見難藏
J29nB238_p0468b25║興嬴得春風特地來。
J29nB238_p0468b26║舉一不得舉二。
J29nB238_p0468b27║南北仙人各一山狹路相逢似不干瓢中俯仰無人
J29nB238_p0468b28║見暗裡同心臭若蘭。
J29nB238_p0468b29║趙州勘婆。
J29nB238_p0468b30║妖鏡從來不徇情當陽照破野狐精而今大地無差
J29nB238_p0468c01║互多少長安感舊人。
J29nB238_p0468c02║青州布衫。
J29nB238_p0468c03║萬頃茫茫一葉舟東西何處是風流豈如把釣沙灘
J29nB238_p0468c04║上明月蘆花色轉秋。
J29nB238_p0468c05║須彌山。
J29nB238_p0468c06║等閑平地起骨堆欲脫塵囂反自埋賴有霹靂無情
J29nB238_p0468c07║手把得山河擊碎來。
J29nB238_p0468c08║一光東照。
J29nB238_p0468c09║圖佩環瀛山海齊長安壁上竟成蹊季卿且問家何
J29nB238_p0468c10║在一葉飄飄渭水西。
J29nB238_p0468c11║南遇唱和。
J29nB238_p0468c12║夜月樓臺霜戶開百花素女廣寒來玉人笑倚闌干
J29nB238_p0468c13║上執手牽衣過御階。
J29nB238_p0468c14║雜述
J29nB238_p0468c15║示監院偈
J29nB238_p0468c16║情境紛紛路不繁春亭花鳥木人看指揮提掇誰為
J29nB238_p0468c17║用鏡裡無痕一照間
J29nB238_p0468c18║示副寺
J29nB238_p0468c19║物心無二體非遙握土成金行最高日用應緣真我
J29nB238_p0468c20║在四時雪藕伴冰桃
J29nB238_p0468c21║示典座
J29nB238_p0468c22║心如事事亦如如百味從中妙不粗但識鹽梅堪熟
J29nB238_p0468c23║鼎誰知和氣是香廚
J29nB238_p0468c24║示知客
J29nB238_p0468c25║彬彬文質顯僧伽語默逢迎月下花覿面既呈賓主
J29nB238_p0468c26║意何妨慧眼別龍蛇
J29nB238_p0468c27║示雜辦
J29nB238_p0468c28║妙用神通豈異殊只在尋常會也無把重提輕光燦
J29nB238_p0468c29║爛森羅象裡自稱孤
J29nB238_p0468c30║示侍者
J29nB238_p0469a01║函丈方隅世界寬折旋俯仰導人間從來衣缽無他
J29nB238_p0469a02║借金色頭陀代代傳
J29nB238_p0469a03║經行
J29nB238_p0469a04║一步一步踏實地薰風過閣轉清涼不識個中天籟
J29nB238_p0469a05║響十指徒將作道場
J29nB238_p0469a06║看經
J29nB238_p0469a07║文字千般煥眼光覺來雜糅不成行還他黑白和煙
J29nB238_p0469a08║紙依舊瞳人灼故鄉
J29nB238_p0469a09║坐禪
J29nB238_p0469a10║學人莫坐癡默禪寂照何曾諱正偏北斗藏身飛焰
J29nB238_p0469a11║裊不將雙眼落林泉
J29nB238_p0469a12║問答
J29nB238_p0469a13║海翁無事上磯頭把釣深波月一鉤結舌不題風味
J29nB238_p0469a14║響蒼巖無耳漫思修
J29nB238_p0469a15║【圖】
J29nB238_p0469a16║木雞撩倒百花仙徑寸盤中熱露涓鞀鼓龍舟白鶴
J29nB238_p0469a17║浪金鞍騮馬珊瑚鞭
J29nB238_p0469a18║【圖】
J29nB238_p0469a19║萬仞峰頭壁立寒招搖鶴舞玉闌干無絃夜弄師襄
J29nB238_p0469a20║調六月梅花雪裡看
J29nB238_p0469a21║【圖】
J29nB238_p0469a22║金毛踞地燦殊沙火焰青蓮水上花十萬億程飛琥
J29nB238_p0469a23║珀無邊芝草鬥煙霞
J29nB238_p0469a24║【圖】
J29nB238_p0469a25║玉塌稜稜四角懸紅羅帳裡月初圓鐵牛咂碎相思
J29nB238_p0469a26║夢魚在煙波鳥在天
J29nB238_p0469a27║看錄
J29nB238_p0469a28║傳燈錄載傳燈頌總是先人口上禪讀罷了然無個
J29nB238_p0469a29║事秋風秋雨洗闌干
J29nB238_p0469a30║法身
J29nB238_p0469b01║麥地牛生草沙河馬捉魚紅爐冰種火梅花夜讀書
J29nB238_p0469b02║詩
J29nB238_p0469b03║毛詩擬作（有序）
J29nB238_p0469b04║雲之南其望匪思嗟嗟我榆誰浣牽中衣雲之南寄
J29nB238_p0469b05║聲維長我儂異邦厥志履清涼雲之南疏竹蔭清古
J29nB238_p0469b06║木瑤琴現彼物中真雲之南竺兮有蕸我慈脫去苞
J29nB238_p0469b07║彼德中花
J29nB238_p0469b08║右毛詩四章章四句此詩乃追母氏而作也家慈
J29nB238_p0469b09║自山野出俗後厥志法門六時危坐心佛相憶者
J29nB238_p0469b10║九年初小病七日前先計某日我當西去是日斂
J29nB238_p0469b11║衣踞坐於庭左右將信將疑時至果脫然念佛而
J29nB238_p0469b12║逝親友聞已自外以念佛敲魚入庭家慈聞佛聲
J29nB238_p0469b13║再覺與眾同音念誦一餉告別長往山野聆之作
J29nB238_p0469b14║是詩以自慶。
J29nB238_p0469b15║讀花神三妙記（樂府）
J29nB238_p0469b16║綠霜塗柳翠朱露染桃紅月娥素羽寒兔逼妒殺英
J29nB238_p0469b17║才花雨中君不見玉簫羅漢撲彤墀白鳳香囊苦離
J29nB238_p0469b18║離又不見徒死苾芻細腰舞挑目招心住江渚可憐
J29nB238_p0469b19║如劍復如蛇螯我靈根戕我家只須惡慧勤三作不
J29nB238_p0469b20║消景雲長聯賦
J29nB238_p0469b21║秋日田侍御見召賦得君馬黃辭之（古樂府）
J29nB238_p0469b22║君馬黃恒引駕假乘之難酬價秋日馳之苦路斜須
J29nB238_p0469b23║惜當年產渥澍況來抖擻不宜馳追風逐電何用之
J29nB238_p0469b24║寧負竹樓神鳳操未許輕折楊柳枝
J29nB238_p0469b25║善哉行（樂府）
J29nB238_p0469b26║誰將天地號紅爐百昌因之以榮枯英豪束卻臭皮
J29nB238_p0469b27║袋透得幾人是丈夫蚊蜩殼脫寒枝棄蜂蝶神化壤
J29nB238_p0469b28║坌無明明雲路弗施為撲火吐絲何太愚楊雄投閣
J29nB238_p0469b29║徒已矣介子焚身空悲爾不識西華老神仙天子呼
J29nB238_p0469b30║之猶未起幸來早覺華胥夢始知妙湛緣影弄可憐
J29nB238_p0469c01║采石投江魚可惜玉京傳白鳳舉眼北邙籠冷煙那
J29nB238_p0469c02║能得入桃園洞雖曰把酒且當歌怎奈人生能幾何
J29nB238_p0469c03║王子七日杳世路波斯兩次睹恒河碧眼黃頭原卓
J29nB238_p0469c04║越余已追之可長活指上拈來四句真大都一字皆
J29nB238_p0469c05║隱括徙倚出頭解虎錫熬煎爐內降龍缽非為自私
J29nB238_p0469c06║入雲深窮則獨善兼則達廣成曾示我無搖四體鬚
J29nB238_p0469c07║髮任蕭條中含一物先天地年年不逐四時凋四時
J29nB238_p0469c08║凋兮余不老個裡蒲團秋月皎這回踏遍海潮音隱
J29nB238_p0469c09║隱露出珊瑚寶
J29nB238_p0469c10║君子行（樂府）
J29nB238_p0469c11║荊南之水祖岷峨宛轉波揚壘疊多黃河之水自長
J29nB238_p0469c12║天哮濤流水不勝玄從來枉直人間事過者為之口
J29nB238_p0469c13║諓諓卜居楚子不須問碧虛湫盤獨是然瓠巴鼓瑟
J29nB238_p0469c14║遊魚戲伯牙操琴仰馬視樵父不等爛柯回世態怎
J29nB238_p0469c15║知雙眼淚爝火不息訪鷦鷯日出而作意飄鷂唐虞
J29nB238_p0469c16║垂衣天下治偏使我心何忉忉方今太是氣淤塞較
J29nB238_p0469c17║之雄伯尤污黷投醪江飲不再來分飯剖餐誰追復
J29nB238_p0469c18║腐鼠癡鳶滿市場石沉稿立羞干祿豈如昌雨覓黃
J29nB238_p0469c19║花豈如乘興看修竹黃花修竹固悠悠白牯黧奴可
J29nB238_p0469c20║解求了知擊角愈增醜罷讀離騷短髮遊潮吟島嶽
J29nB238_p0469c21║三洲應澗影星河一月秋幾回白雲深處坐幾度百
J29nB238_p0469c22║花叢裡過請循其本卻歸家栩栩蝴蝶些兒個羊裘
J29nB238_p0469c23║莫說把絲綸采薇休道耽饑餓豪傑古今長夜中街
J29nB238_p0469c24║頭布袋輕笑破
J29nB238_p0469c25║除夕賦得將進酒似田侍御（樂府）
J29nB238_p0469c26║去年除夕荊南謔今年除夕臨江樂雪花撲亂梅花
J29nB238_p0469c27║飛清香點就壺中酪何須麴檗煩儀狄竹葉寒光明
J29nB238_p0469c28║的皪化母展動三陽開春風即送人日來閑中且聽
J29nB238_p0469c29║八仙歌長安李白信奇哉
J29nB238_p0469c30║君馬黃（感賦）
J29nB238_p0470a01║陟岡之馬玄且黃白璧月題鸞鏘鏘介睨[翹-羽+喬]齧鞭策
J29nB238_p0470a02║絕骭氣騰躍苦王良可憐北冀生馬多肆無天廄怎
J29nB238_p0470a03║奈何鹽車有恨徒惆悵下乘液髮忍蹉跎我欲相忘
J29nB238_p0470a04║索真馬皮毛外擢踏天下千里昂昂大塊中七聖還
J29nB238_p0470a05║來參牧者
J29nB238_p0470a06║行路難
J29nB238_p0470a07║林之壑兮山之石手之策兮足之屐戰兢一步一垂
J29nB238_p0470a08║涎此去天臺還幾尺白雲雖近御風遲曳尾徒勞把
J29nB238_p0470a09║釣癡只今故向煙塵裡豈將黃葉賺啼兒世道草萊
J29nB238_p0470a10║秋禁度轉眼嘉平霜雪吐驅馳若未徹骨寒梅花孰
J29nB238_p0470a11║肯枝頭露行路難行路難路難不作燕人慕
J29nB238_p0470a12║感賦
J29nB238_p0470a13║崑山之玉原無色幽谷之芝不漏香嗟哉世態鮮青
J29nB238_p0470a14║眼觸目黃金未見光洛溟那識靈龍臥蒼梧誰知彩
J29nB238_p0470a15║鳳藏呵呵雲徑歸來也門巷是兮人境狂
J29nB238_p0470a16║代作陳郡侯德政樂府辭（日重光行）
J29nB238_p0470a17║附耳珮瑛何其象點然流蘇未作光民無舉目山無
J29nB238_p0470a18║色到處鯨鯢波浪狂蒼蒼何幸憐孔邇重光重輪特
J29nB238_p0470a19║地起蔥鬱文華絳帳開歌頌歡聲芾棠止三接三錫
J29nB238_p0470a20║頻來頒爭守無妨遮閭里君不見蒞政唯需一杯水
J29nB238_p0470a21║遊岑公洞
J29nB238_p0470a22║未到岑公洞先讀岑公碑字字稱金液行行讚石芝
J29nB238_p0470a23║未識岑公知不知卻令古島暗攢眉寧使人將五恨
J29nB238_p0470a24║推誰肯犬吠落人嗤君不見踏遍歌聲何所為
J29nB238_p0470a25║春日策杖巴臺步杜甫贈王郎司直韻（短歌行）
J29nB238_p0470a26║不得抖擻不若匏瓠一繫哉木葉乾殼乘之豈謂風
J29nB238_p0470a27║而偕策杖柳堤碧煙舞過橋澗底白雲開鳴玉菴前
J29nB238_p0470a28║淺翠來影入松關林鳥度聲傳江干湍水怒古道夾
J29nB238_p0470a29║柏扇飛紅桃花凋落人不顧唯有夜月歡相慕
J29nB238_p0470a30║窗隙吟
J29nB238_p0470b01║舉目看前窗前窗綠影竹轉眼看左窗左窗樹影綠
J29nB238_p0470b02║相敲相舞葉搖風為羽為商聽不足聽不足一輪月
J29nB238_p0470b03║下瑤池窟
J29nB238_p0470b04║宿萬家菴有感
J29nB238_p0470b05║摶風不羨榆枋志嘖嘖榆枋卻有評誰識山河無關
J29nB238_p0470b06║楗到處幽幽似白雲憶昔素王居陳蔡芝蘭芬芳何
J29nB238_p0470b07║所礙皎乎日月煙雨中寬兮天地人情外予經此際
J29nB238_p0470b08║亦蹉跎且無子路說窮態
J29nB238_p0470b09║辭
J29nB238_p0470b10║布施
J29nB238_p0470b11║八識正幽幽風停海靜浪濤休通明殿孤光映十洲
J29nB238_p0470b12║森羅萬象色影咸收檀度原非著相求欲到頭心珠
J29nB238_p0470b13║燦爛逆水駕慈舟
J29nB238_p0470b14║持戒
J29nB238_p0470b15║河漢鎖空霄月落寒潭斗柄高往來的水面細風飄
J29nB238_p0470b16║雪謝冰消清流獨繞尸羅塵垢絕纖毫把斯標金章
J29nB238_p0470b17║玉篆青華臺上遶
J29nB238_p0470b18║忍辱
J29nB238_p0470b19║斧劈太虛空螢燄難燒海映紅歌利王卻是古家風
J29nB238_p0470b20║寸刀斷幻四相無蹤個裡知音大覺同臭皮籠煙波
J29nB238_p0470b21║散盡霹靂滿天轟
J29nB238_p0470b22║精進
J29nB238_p0470b23║一步一蓮花門門古佛信無差琉璃地現出老袈裟
J29nB238_p0470b24║法席冤家從茲脫灑太平誰道將軍大劫如沙不離
J29nB238_p0470b25║一息超越過天涯
J29nB238_p0470b26║禪定
J29nB238_p0470b27║鐵脊古頭陀嚼碎寒空遍大羅玄元始化作須彌座
J29nB238_p0470b28║雲舞風歌龍潛虎臥泥洹不假修持多任蹉跎玄黃
J29nB238_p0470b29║消散光陰孰礙我
J29nB238_p0470b30║智慧
J29nB238_p0470c01║慧日獨高懸一寸靈心碧落天十法界到此絕塵煙
J29nB238_p0470c02║事理同圓心法雙玄摩尼五色因緣現論當然朝朝
J29nB238_p0470c03║行道夜夜抱佛眠
J29nB238_p0470c04║行
J29nB238_p0470c05║散步優游穿徑騎牛尋逝水魚戲莊周更奧窔處萬
J29nB238_p0470c06║籟歌謳聽谷聲雅鳥聲趣竹聲幽
J29nB238_p0470c07║住
J29nB238_p0470c08║卷室茆庵自在幽閒論羶逐與我無干朝參麋鹿暮
J29nB238_p0470c09║侶猱猿但嚼黃精啖苦菜掬清瀾
J29nB238_p0470c10║坐
J29nB238_p0470c11║竹椅蒲團燕息悠然追二氣固入泥洹良久渾化無
J29nB238_p0470c12║地無天到鴻蒙內威音外太虛前
J29nB238_p0470c13║臥
J29nB238_p0470c14║石塌蘆編和衣共眠一鼾了無盡長天雙林樹下月
J29nB238_p0470c15║朗星懸任泥牛吼木馬唱金虎言
J29nB238_p0470c16║
J29nB238_p0470c17║
J29nB238_p0470c18║
J29nB238_p0470c19║
J29nB238_p0470c20║
J29nB238_p0470c21║吹萬大師塔銘
J29nB238_p0470c22║欽命整飭兵巡上川東兼理監軍道湖廣參知政
J29nB238_p0470c23║事四川觀察使浯江弟子田華國熏沐拜撰
J29nB238_p0470c24║州郊北有三目山為郡之項脈山龍小歇蜿結虯盤
J29nB238_p0470c25║中創聚雲禪林迺闔郡縉紳士庶所就其謀始而圖
J29nB238_p0470c26║成者則本郡侍御高公與家大人實主之（國）亦少與
J29nB238_p0470c27║有力焉蓋以居吹萬大師也大師諱廣真僰道宜賓
J29nB238_p0470c28║人俗姓李父祖三世為婆羅門師生有異徵詳載行
J29nB238_p0470c29║錄幼而業儒長而事佛得法於月明聯池老人池嗣
J29nB238_p0470c30║鐵牛遠遠嗣荊山寶寶嗣無念有有嗣二仰欽欽嗣
J29nB238_p0471a01║小庵密密嗣一言顯顯嗣筏渡慈慈嗣苦口益益嗣
J29nB238_p0471a02║淨慈明明嗣鼓山永永嗣西禪需需嗣大慧杲歷溯
J29nB238_p0471a03║源流師固大慧十四世孫也大慧下十尊宿遞有機
J29nB238_p0471a04║緣語錄流傳至鐵牛月明但述相見之語付囑之偈
J29nB238_p0471a05║大師崛起而中興之匪第光顯徑山鼎新臨濟而且
J29nB238_p0471a06║扶宗拯弊身體力行師蓋千古法門之功臣也何以
J29nB238_p0471a07║言之當師之時禪風衰晚師則慨然有從先之志套
J29nB238_p0471a08║板時腔竊恥而不為是以涉海入吳穿閩過粵一帶
J29nB238_p0471a09║煙霞物色盡在目中大都墨浪筆花競浮場社無有
J29nB238_p0471a10║可其意者自湖東開法後便爾返棹錦江家君挽留
J29nB238_p0471a11║卓錫樹幟雲根年來開堂眾至數千指師之教人每
J29nB238_p0471a12║以慈悲真實忍辱為訓不稽之言不出諸口隨俗之
J29nB238_p0471a13║事不行諸身凡其作則立規者皆準先正之典型而
J29nB238_p0471a14║不以師心自用遐哉其不可及也嗚呼宗門割裂鬥
J29nB238_p0471a15║諍成風家創一言人標一解硬節擔板之病中於膏
J29nB238_p0471a16║肓師體醫王之慈痛為針灸故有病在一棒一喝以
J29nB238_p0471a17║為直捷者師則救之以宗旨有病在習見習聞以為
J29nB238_p0471a18║沿流者師則救之以悟明有病在承虛接響以為解
J29nB238_p0471a19║會者師則救之以參證至於冒名祖位賣弄虛聲鄙
J29nB238_p0471a20║棄律儀肆行誑誕種種疚患師無不看病用方諦觀
J29nB238_p0471a21║普說小參總皆對症藥石（國）不肖雖不能窺其一斑
J29nB238_p0471a22║挹其餘緒良由北面於師未嘗不從揮麈豎拂間識
J29nB238_p0471a23║婆心而奉法旨也師殆不可及者哉師正錄十卷廣
J29nB238_p0471a24║錄近百卷已屬水部尚書郎月崖熊公捐俸刊刻月
J29nB238_p0471a25║崖諱汝學豫章人鐵公法子師之孫也刊成而師之
J29nB238_p0471a26║法雨澍矣沐其澤者靡不沾其潤覺片言隻字皆有
J29nB238_p0471a27║師之面目存焉則皆有師之鴻慈寓焉具眼者那肯
J29nB238_p0471a28║錯過若夫端嚴相好和氣春風瞻師之容者咸生懽
J29nB238_p0471a29║喜接師之範者極其讚嘆則又師之威儀盛德感召
J29nB238_p0471a30║乎人者為自然爾嗚呼今之沽源流而付衣缽者濫
J29nB238_p0471b01║矣師獨不輕於授受必勘其行履見地垂範人天者
J29nB238_p0471b02║而後許之如鐵壁慧機禪師則本川營山人三目慧
J29nB238_p0471b03║芝禪師則吾郡劉氏子鐵眉三巴掌慧麗禪師則北
J29nB238_p0471b04║直趙州柏鄉人之三公者皆師入室弟子也其餘得
J29nB238_p0471b05║師之法或遠引山林或垂鉤湖海者未可盡悉此則
J29nB238_p0471b06║克振家聲丕承基業（國）之所目擊而心折者烏容不
J29nB238_p0471b07║並述以紀其傳哉師住世五十八年開堂五處偶示
J29nB238_p0471b08║疾山神悲號樹木摧折病中嘗歌唱自娛提持學侶
J29nB238_p0471b09║如舊三月前謂侍者曰我臨終須大喝而去於崇禎
J29nB238_p0471b10║十二年己卯七月三十日索筆書偈云朝打三千暮
J29nB238_p0471b11║打八百要會聚雲眉毛出血擲筆危坐不語至午果
J29nB238_p0471b12║大喝兩聲脫去茶毘煙至松羃結為五彩遍地荷香
J29nB238_p0471b13║襲人起骨得黃金鎖子三莖當門二齒變為紫色五
J29nB238_p0471b14║色舍利三百餘顆平都地藏寺迎十二顆建塔餘皆
J29nB238_p0471b15║塔於本寺三目山之陽弟子（華國）謹拜首颺言而為
J29nB238_p0471b16║之銘曰。
J29nB238_p0471b17║碧眼西來不立文字五葉一花
J29nB238_p0471b18║垂蔭奕世徑山大慧為臨濟宗
J29nB238_p0471b19║諡稱普覺法海神龍遞傳而下
J29nB238_p0471b20║迄師吹萬中興祖道光昭雲漢
J29nB238_p0471b21║大哉師模罕與為儔高豎三目
J29nB238_p0471b22║卑彼陵丘自號頭陀冠曰如醉
J29nB238_p0471b23║振鐸聚雲提醒聾聵當師之時
J29nB238_p0471b24║滿地狂禪譬如獵馬師痛加鞭
J29nB238_p0471b25║俾蹄嚙者服厥銜轡載馳載驅
J29nB238_p0471b26║知進知退扶衰救弊師亦孔艱
J29nB238_p0471b27║良藥苦口為人所難資學既優
J29nB238_p0471b28║且廣識量俯視叢林而踞其上
J29nB238_p0471b29║屏山落落浯水悠悠法雲常布
J29nB238_p0471b30║法雨常流瞻師浮圖儀型猶在
J29nB238_p0471c01║允矣宗猷古今攸賴