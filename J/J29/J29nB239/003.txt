J29nB239_p0481b01║吹萬禪師語錄卷之三
J29nB239_p0481b02║嗣法孫燈來重編
J29nB239_p0481b03║普說
J29nB239_p0481b04║普說。「參禪一法，貴要真參實悟，切不可將雜毒蘊在
J29nB239_p0481b05║胸中。何謂雜毒聻？無明、煩惱、五陰、六入、十二處、十八
J29nB239_p0481b06║界，此是欲界有情雜毒。喜、樂、捨、無心定、無想定，此是
J29nB239_p0481b07║色界有情雜毒。空處定、識處定、無所有處定、非非想
J29nB239_p0481b08║處定、滅盡定，此是無色界有情雜毒。見惑八十八使、
J29nB239_p0481b09║思惑八十一品，此是聲聞羅漢雜毒。三增進法、十信、
J29nB239_p0481b10║十住、十行、十迴向、四加行，此是權小菩薩雜毒。歡喜
J29nB239_p0481b11║地乃至遠行、不動、法雲，能以一身變現一切色身，得
J29nB239_p0481b12║身自在；能以一心現一切處說法，得心自在，此是十
J29nB239_p0481b13║地菩薩雜毒。如來逆流如是，菩薩順行而至覺際，入
J29nB239_p0481b14║交過金剛喻定，便能應現無礙，此是等妙二覺雜毒。
J29nB239_p0481b15║以圓方覺，覺無不圓；以覺規圓，圓無不覺。無一時不
J29nB239_p0481b16║圓、無一處不覺，此是圓覺菩薩雜毒。一為無量、無量
J29nB239_p0481b17║為一，小中現大、大中現小，一毛端現寶王剎，坐微塵
J29nB239_p0481b18║裏轉大法輪，此是三世諸佛雜毒。拈椎、豎拂、行棒、行
J29nB239_p0481b19║喝，瞬目揚眉、輥毬舞笏，拈古、頌古、評古、別古，此是諸
J29nB239_p0481b20║大祖師雜毒。大眾！我問汝等，昔在母胎中，六根未開、
J29nB239_p0481b21║知覺未動，此是未生已前，看此中還具許多般也無？
J29nB239_p0481b22║及至㘞地一聲，睜眼即見，見無分別；張耳即聞，聞無
J29nB239_p0481b23║分別；鼻裏有氣，嗅無分別；口銜血塊，味無分別；手捏
J29nB239_p0481b24║拳頭，觸無分別；見母不識母、見父不識父，意無分別。
J29nB239_p0481b25║此是初生一著，看此中還有許多般也無？長至三五
J29nB239_p0481b26║七歲、十三四歲，三細並顯、六粗齊成，如蠶作繭自纏
J29nB239_p0481b27║其身、如蛾赴燈自燒其體，反以不常為常、不樂為樂、
J29nB239_p0481b28║非我為我、非淨為淨，竟成四倒執為我見。復有厭苦
J29nB239_p0481b29║欣樂者趣為涅槃，擔著四正勤、五根、五力、七菩提、八
J29nB239_p0481b30║聖道、十八不共法、三十七助道品，又背真常為無常、
J29nB239_p0481c01║真樂為不樂、真我為無我、真淨為不淨，湊成八倒執
J29nB239_p0481c02║為法見。所以佛言：『一切眾生具有如來智慧德相，秖
J29nB239_p0481c03║因妄想執著而不見得。』及達磨航海而來，不立文字，
J29nB239_p0481c04║直指人心，見性成佛，乃至『淨智妙圓、體自空寂』八箇
J29nB239_p0481c05║字，如一燈然百千燈，明明無盡。何謂體自空寂聻？向
J29nB239_p0481c06║未生已前六根未開、知覺未動處薦取。何謂淨智妙
J29nB239_p0481c07║圓聻？向初生時見聞覺知全無分別處薦取。今日新
J29nB239_p0481c08║戒入山，惹得老僧挑出許多葛藤，卻也當得入山，拄
J29nB239_p0481c09║杖子再與一箇方兒，兩耳擔柴、兩眼挑水、腳板喫飯、
J29nB239_p0481c10║眉毛踢起，有人問：『你作甚麼？』漫說道：『冷灰裏曾爆豆
J29nB239_p0481c11║子。』」
J29nB239_p0481c12║普說。「大慧禪師說盡人間禪病，此是三峰和尚語。然
J29nB239_p0481c13║禪本無病，因學人錯立知見，妄自推排，古人目之為
J29nB239_p0481c14║病。如打地和尚凡見僧來問話便打地，後有人私竊
J29nB239_p0481c15║其杖，令僧向前問話，地惟張口。何嘗有病？百丈禪師
J29nB239_p0481c16║謂眾曰：『汝等與我開義田，我為汝等說佛法。』及至開
J29nB239_p0481c17║田畢，大眾向前求說佛法，百丈展手。何嘗有病？高亭
J29nB239_p0481c18║隔江見德山，山招手，高亭直趨而過，何嘗有病？秖者
J29nB239_p0481c19║三則公案雖出尋常，卻也深險。若謂張口展手是佛
J29nB239_p0481c20║法，遍大地人俱在張口展手，為甚麼不是？若謂張口
J29nB239_p0481c21║展手不是佛法，如何令諸方學人悟去？者裏參來參
J29nB239_p0481c22║去，將謂張口處是佛性、展手處是妙心，纔有箇認性
J29nB239_p0481c23║認心底念頭，便落識神，一切禪病生矣。長沙和尚曰：
J29nB239_p0481c24║『學道之人不識真，秪為從前認識神，無量劫來生死
J29nB239_p0481c25║本，癡人喚作本來人。』便是者箇說話」。
J29nB239_p0481c26║普說。師據座，首座代參頭請問法要，師云：「江遊船子
J29nB239_p0481c27║釣，樹唱柳堤鶯，春融三日雨，晚照一溪雲。此是法要？
J29nB239_p0481c28║不是法要？」座云：「白雲騎鶴鳥啣風。」師云：「從來達岸者，
J29nB239_p0481c29║不必問津梁。」座歸眾，乃云：「坐參一法，先以打斷葛藤、
J29nB239_p0481c30║頓斷血筋為最義。日用二六時中，若有纖毫不如意
J29nB239_p0482a01║事關於耳目，則身心不得潔淨、工夫不得親切，又與
J29nB239_p0482a02║未坐參者一般。倘能提起話頭，如銀山鐵壁，處處木
J29nB239_p0482a03║馬遊春、在在石人觀戲，似將一箇硬石頭壘在胸中，
J29nB239_p0482a04║行也如是、坐也如是、動也如是、靜也如是、美也如是、
J29nB239_p0482a05║惡也如是，他日洗面摸著鼻孔、行路踢著指頭、喫飯
J29nB239_p0482a06║觸著缽盂、伸手穿著袈裟，硬石頭嚗地一下，七花八
J29nB239_p0482a07║裂，也怪老僧不得。」
J29nB239_p0482a08║普說。「路行跨水復逢羊，獨自凄凄暗渡江。日下可憐
J29nB239_p0482a09║雙象馬，二株嫩桂久昌昌。此是西天二十七祖讖達
J29nB239_p0482a10║磨入東土底語。前三句事已見過，後一句應見於今，
J29nB239_p0482a11║只是不可錯會。即如達磨五傳至六祖，祖雖接得四
J29nB239_p0482a12║十餘人，只有懷讓、青原兩派流行，喚作二株嫩桂久
J29nB239_p0482a13║昌昌，得麼？懷讓得馬祖，馬祖得百丈、天王，百丈下有
J29nB239_p0482a14║臨濟、溈仰，天王下有雲門、法眼；青原得石頭，石頭下
J29nB239_p0482a15║有洞山，洞山得曹山、雲居，喚作二株嫩桂久昌昌，得
J29nB239_p0482a16║麼？逮至宋元時，止有臨濟、洞山兩宗，臨濟下有圜悟，
J29nB239_p0482a17║圜悟得大慧、紹隆；洞山下有丹霞，丹霞得長蘆、天童。
J29nB239_p0482a18║紹隆至於龍池，大慧至於朝陽，長蘆、天童至於湛然、
J29nB239_p0482a19║博山，喚作二株嫩桂久昌昌，得麼？諸大老應讖而出，
J29nB239_p0482a20║各有機用，如我大慧說：『一切宗門病痛，盡在普說中；
J29nB239_p0482a21║鍛煉學人偷心，盡在入室勘語中；法性寬、波瀾闊，盡
J29nB239_p0482a22║在上堂、秉拂、小參中。至於名公書札、居士法語，皆是
J29nB239_p0482a23║就機接物、應病與藥，千變萬化，無所不至。』當時得法
J29nB239_p0482a24║者不獨出世禪師，且有名公居士七人、比丘尼二人，
J29nB239_p0482a25║故存語錄三十卷入藏。你看他是甚麼作略？老僧於
J29nB239_p0482a26║此門庭操履二十載，開堂六次，總為撐他門戶，比因
J29nB239_p0482a27║前後兩堂首座、書記、監院、維那、期主、居士特啟老僧
J29nB239_p0482a28║陞於此座，願生生世世同續此脈，以報佛恩，以報師
J29nB239_p0482a29║恩。且道此中有甚麼奇特？」良久，云：「崑崙奴，虯髯客，神
J29nB239_p0482a30║出鬼沒人莫測，有時化作浪淘沙，轉身又是西江月。
J29nB239_p0482b01║疑殺天下老禪和，笑倒鬧市古彌勒，毘盧頂上出頭
J29nB239_p0482b02║來，海底紅輪一天雪。」
J29nB239_p0482b03║普說。「世尊在靈山會上拈花示眾，唯有迦葉破顏微
J29nB239_p0482b04║笑，及至多子塔前傳衣付偈，豈謂後代兒孫全體大
J29nB239_p0482b05║用不載於是？但今之得有一橛、見有一隅，卻也行棒
J29nB239_p0482b06║行喝、拈椎豎拂、答話下語，名曰見地，殊不知早已瑕
J29nB239_p0482b07║玷古人了也。若謂行棒行喝、拈椎豎拂、答話下語皆
J29nB239_p0482b08║是宗旨，何故獨立五派？既是五派齊行，何故單尊臨
J29nB239_p0482b09║濟？蓋臨濟宗旨悟在棒下、用在玄要，所以法源長遠。
J29nB239_p0482b10║然此玄要豈是臨濟獨刱？自古佛佛祖祖，箇箇皆具
J29nB239_p0482b11║一句三玄、一玄三要，肯自得耳。不但佛法宗旨具此
J29nB239_p0482b12║玄要，即世諦語言、百工技藝皆亦有之，所謂百姓日
J29nB239_p0482b13║用而不知，故君子之道鮮矣。有謂臨濟宗旨但以直
J29nB239_p0482b14║捷痛快一著，不用多事，若多事則為旁枝。如是說者，
J29nB239_p0482b15║當而不當、然而未然，旁亦臨濟之旁枝、直亦臨濟之
J29nB239_p0482b16║直捷，旁枝直捷，取乎？棄乎？同乎？別乎？寧用一半臨濟
J29nB239_p0482b17║乎？全用臨濟乎？譬如一箇饅首，已是磨麥為麵、和水
J29nB239_p0482b18║合成，只取饅首，寧去麥義？取其麥義，捨其水麵？殊不
J29nB239_p0482b19║知一取饅首，三義具足，棒下知機，玄要歷然，不以智
J29nB239_p0482b20║知、不以識識。故祖師直用一箇參字，即是諸藥引子，
J29nB239_p0482b21║者裏不容不會，必曰立此宗者何謂？如以一用饅首
J29nB239_p0482b22║之喻，箇箇盡知，過去尊宿奚止千百餘員，獨不肯析
J29nB239_p0482b23║其微細、究其底蘊，故臨濟之宗超邁耳。今唯以直捷
J29nB239_p0482b24║之處樹之，則類為諸宿，何有臨濟？故我大慧老人中
J29nB239_p0482b25║興臨濟之宗，不唯破碎此宗，抑乃重加註腳，特為學
J29nB239_p0482b26║人不會故耳。如水銀撲地，何曾破碎？如源泉放海，何
J29nB239_p0482b27║曾註腳？若謂破碎，臨濟自破；若謂註腳，臨濟自註：非
J29nB239_p0482b28║我大慧破註也。試看臨濟棒下得悟之後，乃云：『山僧
J29nB239_p0482b29║今日見處與佛祖不別，若第一句中薦得，堪與佛祖
J29nB239_p0482b30║為師；若第二句中薦得，堪與人天為師；若第三句中
J29nB239_p0482c01║薦得，自救不了。』僧便問：『如何是第一句？』濟曰：『三要印
J29nB239_p0482c02║開朱點窄，未容擬議主賓分。』曰：『如何是第二句？』濟曰：
J29nB239_p0482c03║『妙解豈容無著問，漚和爭負截流機？』曰：『如何是第三
J29nB239_p0482c04║句？』濟曰：『但看棚頭弄傀儡，抽牽全藉裏頭人。』復曰：『大
J29nB239_p0482c05║凡演唱宗乘，一語中須具三玄門，一玄門須具三要，
J29nB239_p0482c06║有權有實、有照有用，汝等諸人作麼生會？』此第一番
J29nB239_p0482c07║破碎？又云：『有時一喝如金剛王寶劍、有時一喝如踞
J29nB239_p0482c08║地獅子、有時一喝如探竿影草、有時一喝不作一喝
J29nB239_p0482c09║用。』此是臨濟大師第二番破碎。小參，曰：『有時奪人不
J29nB239_p0482c10║奪境，有時奪境不奪人，有時人境兩俱奪，有時人境
J29nB239_p0482c11║俱不奪。』克符問：『如何是奪人不奪境？』師曰：『煦日發生
J29nB239_p0482c12║鋪地錦，嬰兒垂髮白如絲。』符曰：『如何是奪境不奪人？』
J29nB239_p0482c13║師曰：『王令已行天下遍，將軍塞外絕煙塵。』符曰：『如何
J29nB239_p0482c14║是人境兩俱奪？』師曰：『并汾絕信，獨處一方。』符曰：『如何
J29nB239_p0482c15║是人境俱不奪？』師曰：『王登寶殿，野老謳歌。』符於言下
J29nB239_p0482c16║大悟。此第一番註腳。又示眾云：『我有時先照後用，有
J29nB239_p0482c17║時先用後照，有時照用同時，有時照用不同時。先照
J29nB239_p0482c18║後用有人在，先用後照有法在。照用同時，驅耕夫之
J29nB239_p0482c19║牛，奪饑人之食，敲骨取髓，痛下針錐。照用不同時，有
J29nB239_p0482c20║問有答，立主立賓，和泥合水，應機接物。若是過量人，
J29nB239_p0482c21║向未舉時撩起便行，猶較些子。』此第二番註腳。又賓
J29nB239_p0482c22║看主，主看賓，主看主，賓看賓，四機亦不離玄要權實
J29nB239_p0482c23║之轉變。若單用直捷痛快一著，不行玄要宗旨。譬如
J29nB239_p0482c24║天下第一等秀才，文雖光芒萬丈，只是不肯做官，以
J29nB239_p0482c25║謂此是功名，於我無益。殊不知做官理事，全是文章
J29nB239_p0482c26║出入門戶，何曾離得？若直體究玄要句法，依樣描模，
J29nB239_p0482c27║不會本命元辰下落。譬如宋儒，只能做得《四書》註子，
J29nB239_p0482c28║不能說得本文章句。若是會得，本也本得，註也註得，
J29nB239_p0482c29║玄也玄得，要也要得，直捷也直捷得，多事也多事得，
J29nB239_p0482c30║正也正得，旁也旁得，他元不是死煞底物件。老僧不
J29nB239_p0483a01║妨於臨濟破碎中更加破碎，註腳外更加註腳。如何
J29nB239_p0483a02║是第一句？權衡一把秤。如何是第二句？一句梅花詩。
J29nB239_p0483a03║如何是第三句？十字街前走馬燈。如何是金剛王寶
J29nB239_p0483a04║劍？為斬不平。如何是踞地獅子？坐斷舌根。如何是探
J29nB239_p0483a05║竿影草？你也須是箇人。如何是一喝不作一喝用？晝
J29nB239_p0483a06║夜十二時。如何是奪人不奪境？只見拄杖子，不見老
J29nB239_p0483a07║僧。如何是奪境不奪人？老僧放下拄杖子。如何是人
J29nB239_p0483a08║境兩俱奪？夜半老僧不行棒。如何是人境俱不奪？老
J29nB239_p0483a09║僧慣打人。如何是先照後用？我也為你著忙。如何是
J29nB239_p0483a10║先用後照？你也直須自著忙始得。如何是照用同時？
J29nB239_p0483a11║一擊雷聲天下響。如何是照用不同時？落花有意隨
J29nB239_p0483a12║流水，流水無心送落花。如何是賓看主？飛鳥投鏡子。
J29nB239_p0483a13║如何是主看賓？江洲宿白鷺。如何是主看主？琉璃碗
J29nB239_p0483a14║盛夜明珠。如何是賓看賓？明月蘆花一片白。大眾！若
J29nB239_p0483a15║有箇旁不肯底出來云：『老和尚寐語作麼？』我也只得
J29nB239_p0483a16║低頭歸方丈。」
J29nB239_p0483a17║小參
J29nB239_p0483a18║小參。「做工夫猶如喪卻生身父母，行也思、坐也思；又
J29nB239_p0483a19║如負卻許多錢債，行也愁、坐也愁；又如一人與萬人
J29nB239_p0483a20║戰，不容眨眼；又如墮入千尺井中，單單只求出井。所
J29nB239_p0483a21║以道：『一念萬年去、寒灰枯木去、一條白練去。』此正為
J29nB239_p0483a22║學人下箇做工夫底註腳。昔有觀桃花而悟者、有聞
J29nB239_p0483a23║擊竹而悟者、有觸翻溺器而悟者，總是念念逼拶，忽
J29nB239_p0483a24║然到滑石頭上嚗地斷、碎地折，便爾七通八達去也。
J29nB239_p0483a25║時節到來，妙理自彰。」
J29nB239_p0483a26║小參。「僧問趙州：『狗子還有佛性也無？』州云：『無。』者無字
J29nB239_p0483a27║如惡龍出洞，疾風暴雨、轟雷掣電，無論山石叢林一
J29nB239_p0483a28║水拖盡，到者裏始會得萬法歸一，一歸何處？本來面
J29nB239_p0483a29║目現現成成，若是純任狂慧，一向與無明撕結，他時
J29nB239_p0483a30║惡龍有分。既然如是，何不早在聚雲寺裏變箇惡龍，
J29nB239_p0483b01║從自己四大色身中發起疾風暴雨、轟雷掣電，將無
J29nB239_p0483b02║始以來習氣窩、無明窟、人我山、煩惱礦，現前理障、事
J29nB239_p0483b03║障、佛見、法見一齊拖盡，成一箇空空洞洞底物事，好
J29nB239_p0483b04║喫老僧一頓拄杖子。」
J29nB239_p0483b05║小參。「祖師門庭，魔來殺魔、佛來殺佛，若起佛見、法見，
J29nB239_p0483b06║文殊墮入鐵圍山。何以故？只為諸人昧卻平常心地，
J29nB239_p0483b07║著於奇特妄想，纔聽說箇三身、四智、五眼、六通、菩提、
J29nB239_p0483b08║涅槃、真如、佛性，一箇箇聚頭商量，胡思亂度，以為上
J29nB239_p0483b09║上奇特事，正如世人差愛異言異服一般。若是說箇
J29nB239_p0483b10║饑來喫飯、困來打睡、冷來穿衣、熱來揮扇，便爾錯過
J29nB239_p0483b11║去也。試看古人問：『如何是西來大意？』『庭前柏樹子。』何
J29nB239_p0483b12║嘗奇特？『如何是本身盧舍那？』『與我過淨瓶來。』何嘗奇
J29nB239_p0483b13║特？『如何是善知識？』『燈籠露柱、貓兒狗子。』何嘗奇特？奇
J29nB239_p0483b14║特且置，直今喚甚麼作平常心地？」良久，云：「每日起來
J29nB239_p0483b15║七件事，柴、米、油、鹽、醬、醋、茶。」
J29nB239_p0483b16║小參。舉：「雲門云：『乾坤之內、宇宙之間，中有一寶秘在
J29nB239_p0483b17║形山，將燈籠來佛殿裏，把三門向燈籠上。』老僧者裏
J29nB239_p0483b18║則不然，涅槃之鄉、常寂之國，中有些子密在糞缽，將
J29nB239_p0483b19║崑崙來大地裏，把八海向崑崙上。恁麼道，與雲門是
J29nB239_p0483b20║一？是二？」
J29nB239_p0483b21║小參。「學人做工夫、參話頭，先從者一副臭皮袋上痛
J29nB239_p0483b22║劄一過，你看髮、毛、爪、齒、皮、膚、筋、骨是地性，涕、唾、精、津、
J29nB239_p0483b23║血、液、涎、沫是水性，暖氣是火性，動轉是風性，四大分
J29nB239_p0483b24║張，只今做工夫、參話頭的又在何處安身立命？若在
J29nB239_p0483b25║者裏，參窮之極，忽然見得如世小兒藏蒙相似。」即云：
J29nB239_p0483b26║「在者裏。」師復作貓一聲。
J29nB239_p0483b27║小參。師云：「看箭。」以拂子東指，云：「者一箭射透十方世
J29nB239_p0483b28║界一切眾生性靈，只令山頭翻巨浪，海底熱烽煙，枮
J29nB239_p0483b29║木口喃喃，髑髏淚潸潸。」以拂子西指，云：「者一箭射斷
J29nB239_p0483b30║十方世界一切眾生命根，只令撒手墮懸巖，吐舌如
J29nB239_p0483c01║匾擔，打碎頻伽瓶，扯斷紅絲線。」以拂子上指，云：「者一
J29nB239_p0483c02║箭射開十方世界一切眾生慧眼，只令頂門光亞豎，
J29nB239_p0483c03║驀直走金蛇，百千手臂百千執，萬億毫端萬億花。此
J29nB239_p0483c04║是《涅槃經》上三點，老僧用作三箭，卻也當箭即𠁼、當
J29nB239_p0483c05║𠁼即箭，不曾是釋迦眉毛在下、衲僧鼻孔掉轉。」僧問：
J29nB239_p0483c06║「射斷命根後如何？」師云：「斬釘截鐵。」進云：「如何是鼻孔
J29nB239_p0483c07║掉轉？」師云：「斑竹筒。」
J29nB239_p0483c08║住金陵觀音庵，小參。「從上古人單要明心見性，所以
J29nB239_p0483c09║世尊上座，文殊白椎，世尊便下座。逮至達磨安心、二
J29nB239_p0483c10║祖懺罪、懷讓打牛、行棒、行喝、豎拂、畫相，皆未嘗違背。
J29nB239_p0483c11║又天竺波羅提對異見王語，其略曰：『王若見性，必在
J29nB239_p0483c12║作用。其作用者，當有其八：在腹曰胎，生下名人；在眼
J29nB239_p0483c13║曰見；在耳曰聞；在鼻辨香；在舌談論；在手執捉；在足
J29nB239_p0483c14║運奔。遍現俱該法界，收來在一微塵。知者喚作佛性，
J29nB239_p0483c15║不知喚作精魂。』末代學者不識飯是米做、衣是綿成，
J29nB239_p0483c16║混於宗師門下，學得幾句轉語、記得幾則公案，未得
J29nB239_p0483c17║謂得、未證謂證，出了山門，狂走四方，向無智人前胡
J29nB239_p0483c18║打亂喝，或遇哺啜𩟺糝一頓，伸腳高臥，鼾鳴達旦，鳴
J29nB239_p0483c19║呯是道。果若是易得耶？果若是行履耶？果若是證悟
J29nB239_p0483c20║耶？昔神光未見達磨，頭痛半日，先變骨為五峰，雪腰
J29nB239_p0483c21║斷臂，方許可字。馬祖得心於懷讓，後執勞一十五年，
J29nB239_p0483c22║末後開堂，猶令侍者問得三十年不少鹽醬之語，始
J29nB239_p0483c23║為法子。長慶坐破七箇蒲團，趙州八十行腳。似者等
J29nB239_p0483c24║勤苦艱辛，較今之參禪者，則從上老宿與之提草鞋
J29nB239_p0483c25║亦無用處。所以五祖衣缽不付神秀上座，而付有髮
J29nB239_p0483c26║碓頭。我固不當如是饒舌，恐漸漸支離，習染成風，卻
J29nB239_p0483c27║又辜負現前出手眼之人。」
J29nB239_p0483c28║小參。「末法時代去聖遠矣，所出法門苗裔多務馳逐，
J29nB239_p0483c29║蕩喪己靈，縱有參禪慕道者，亦各任性擔板，墮入狂
J29nB239_p0483c30║慧執著之見，每見棒喝堂中有順朱填墨者矣、棒喝
J29nB239_p0484a01║室裏有敲關擊節者耶？臨濟云：『大凡演唱宗乘，一語
J29nB239_p0484a02║中須具三玄門、一玄門須具三要，有權、有實，有照、有
J29nB239_p0484a03║用，汝等諸人作麼生會？』復以四喝、四賓主、四料揀重
J29nB239_p0484a04║重顯示，況復曹洞之三滲漏、五君臣、五王子，彼雖出
J29nB239_p0484a05║自青原，最初同一心宗，既會得臨濟宗旨，必會得溈
J29nB239_p0484a06║仰、雲門、法眼三宗，三宗既會則曹洞之宗當會矣。天
J29nB239_p0484a07║目、中峰有五家之評，謂溈仰嚴謹、曹洞細密、臨濟痛
J29nB239_p0484a08║快、雲門高古、法眼簡明，然五者果可缺一乎？用痛快
J29nB239_p0484a09║以絕狐窠，使學人遊於細密而嚴謹，居處自然高古、
J29nB239_p0484a10║發藥自然簡明，何不可之有哉？今也不然，且言飲酒
J29nB239_p0484a11║食肉無非宗旨、持戒習定俱成繫縛，長髮彩衣、高歌
J29nB239_p0484a12║談笑，謂為出格標榜，吾是以痛哭也、流涕也、長太息
J29nB239_p0484a13║者也。諸仁者！寧可不作佛、不作祖，斷不可不具三無
J29nB239_p0484a14║漏學，以趨百尺之竿頭、以究五宗之玄旨也。」
J29nB239_p0484a15║小參。「大凡學人請益，問處真實，方見答處的當。若問
J29nB239_p0484a16║答相違，則聾瞽不相入矣。不見雲門大師出語高古，
J29nB239_p0484a17║不墮常流，後至曹洞門庭，循規蹈矩，細細討論，正見
J29nB239_p0484a18║他法海神龍能大能小、能昇能隱，纔顯出老作家手
J29nB239_p0484a19║段。到乾峰，峰示眾云：『法身有三種病、二種光，須是一
J29nB239_p0484a20║一透得，更須知有向上一竅。』門出眾云：『秪如庵內人
J29nB239_p0484a21║為甚不知庵外事？』峰呵呵大笑。門云：『猶是某甲疑處。』
J29nB239_p0484a22║峰云：『你是甚麼心行？』門云：『也要和尚相委。』峰云：『直須
J29nB239_p0484a23║恁麼始得穩坐地。』門云：『喏！喏！』到曹山，山示眾云：『諸方
J29nB239_p0484a24║盡把格則，何不與他道卻，令他不疑去？』門出眾云：『密
J29nB239_p0484a25║密處為甚麼不知有？』山云：『秪為密密，所以不知有。』門
J29nB239_p0484a26║云：『此人如何親近？』山云：『莫向密密處親近。』門云：『不向
J29nB239_p0484a27║密密處親近時如何？』山云：『始解親近。』門云：『喏！喏！』到疏
J29nB239_p0484a28║山，山上堂云：『病僧咸通年前會得法身邊事，咸通年
J29nB239_p0484a29║後會得法身向上事。』門出眾云：『如何是法身邊事？』山
J29nB239_p0484a30║云：『枯樁。』門云：『如何是法身向上事？』山云：『非枯樁。』門云：
J29nB239_p0484b01║『還許學人說道理也無？』山云：『許。』門云：『和尚道枯樁，豈
J29nB239_p0484b02║不是法身邊事？』山云：『是。』門云：『道非枯樁，豈不是法身
J29nB239_p0484b03║向上事？』山云：『是。』門云：『秪如法身，還該一切也無？』山云：
J29nB239_p0484b04║『法身周遍，豈得不該？』門指淨瓶云：『秪如淨瓶，還該法
J29nB239_p0484b05║身也無？』山云：『闍黎莫向淨瓶邊覓。』門禮拜。直者三段
J29nB239_p0484b06║因緣一一透得，可為萬世法程，見地行履無不具足。
J29nB239_p0484b07║若有箇旁不肯底道：『和尚喫了常住飯，為甚打別人
J29nB239_p0484b08║葛藤？』但向道：『病多諳藥性，得效敢傳方。』」
J29nB239_p0484b09║小參。「不道無禪，只是無師，師勝資強，古有明鑑。昔者，
J29nB239_p0484b10║大慧祖師初參奉聖，初問云：『承和尚有言：「金蓮從地
J29nB239_p0484b11║湧，寶蓋自天垂。」為是神通妙用？為是法爾如然？』初云：
J29nB239_p0484b12║『金蓮從地湧，寶蓋自天垂。』慧云：『鸞鳳不栖荊棘樹，燕
J29nB239_p0484b13║雛猶戀舊時巢。』初云：『多年不見，你有許多說話。』慧云：
J29nB239_p0484b14║『只如適纔僧問：「昔日世尊、今日和尚」又作麼生？』初喝
J29nB239_p0484b15║一喝，慧云：『者一喝未有主在。』初取拄杖稍遲，慧云：『掣
J29nB239_p0484b16║電之機，徒勞佇思。』拂袖歸眾。據他者些作略，已是慣
J29nB239_p0484b17║排陣勢、臨陣不怯底手段。後參湛堂準，準云：『你今日
J29nB239_p0484b18║為甚麼鼻孔無半邊？』慧云：『寶峰門下。』準云：『杜撰禪和。』
J29nB239_p0484b19║一日，侍準入鄉村，準指王十官人問曰：『此官人貴姓？』
J29nB239_p0484b20║慧云：『姓梁。』準以手抹額曰：『怎奈姓梁底少箇襆頭？』慧
J29nB239_p0484b21║云：『襆頭雖無，鼻孔彷彿。』準云：『杜撰禪和。』乃歸僧堂看
J29nB239_p0484b22║經，準問云：『看甚麼經？』慧云：『《金剛經》。』準云：『是法平等，無
J29nB239_p0484b23║有高下。為甚麼雲居山高、寶峰山低？』慧云：『是法平等，
J29nB239_p0484b24║無有高下。』準云：『你到做得座主。』使下秪者三劄，從前
J29nB239_p0484b25║臨陣慣敵底鎗刀器械都不見了。又參圜悟，悟令下
J29nB239_p0484b26║東山水上行底語，連下四十九轉不契。一日，圜悟在
J29nB239_p0484b27║天寧上堂，舉：『僧問雲門：「如何是諸佛出身處？」門云：「東
J29nB239_p0484b28║山水上行。」若是天寧則不然，設有僧問：「如何是諸佛
J29nB239_p0484b29║出身處？」但向他道：「薰風自南來，殿閣生微涼。」』慧於座
J29nB239_p0484b30║下始有悟入，自謂暢快平生。悟見而謂曰：『也不意你
J29nB239_p0484c01║到者箇田地，可惜死了不曾活得，不疑言句是為大
J29nB239_p0484c02║病。不見道：「懸巖撒手，自肯承當；絕後再甦，欺君不得。」』
J29nB239_p0484c03║又令參有句無句底公案。苦參不入，問悟曰：『和尚昔
J29nB239_p0484c04║曾請益師翁來，師翁有語不妨拈出。』悟曰：『老僧曾問
J29nB239_p0484c05║先師：「有句無句，如藤倚樹時如何？」先師云：「描也描不
J29nB239_p0484c06║成，畫也畫不就。」又問：「樹倒藤枯，句歸何處？」先師云：「相
J29nB239_p0484c07║隨來也。」』慧於此方得徹悟，遂舉淆訛公案，答無滯礙。
J29nB239_p0484c08║大眾！你看此老若不遇湛堂、圜悟兩員真宗匠，早已
J29nB239_p0484c09║墮入野狐隊裏，要且是他虛心受鍊、實領鉗錘，纔得
J29nB239_p0484c10║如是透脫。所以，語有真語、有實語，有相似語、有合頭
J29nB239_p0484c11║語，量有現量、有比量，見有了了見、有相貌見，果能透
J29nB239_p0484c12║得者些關節，始可喚作真正師、真正禪，莫只學箇名
J29nB239_p0484c13║字禪和子，口口吐出野狐涎，將來有甚麼用？所以古
J29nB239_p0484c14║人道：『參須實參，悟須實悟，閻羅大王不怕多語。』」
J29nB239_p0484c15║小參。舉長沙岑命僧問惠安因緣，師云：「長沙老漢未
J29nB239_p0484c16║守本分，且要管人屋上霜；惠安長老退己讓人，卻也
J29nB239_p0484c17║受屈不少。古人道：心如工技兒，意如和技者，五識觀
J29nB239_p0484c18║技眾，看來大好一場曲調：一箇運籌帷幄、一箇折衝
J29nB239_p0484c19║千里、一箇死守聊城，惹得箭頭帶紙。倘不是五丁力
J29nB239_p0484c20║士自西來，一向危乎高哉，則屙金鐵牛作麼生到得
J29nB239_p0484c21║浣花溪裏去？」
J29nB239_p0484c22║小參。舉萬法歸一因緣，師云：「者不唧溜漢，動轍說萬
J29nB239_p0484c23║稱一，較百數千，且要見丁子有尾。若不是趙老在大
J29nB239_p0484c24║日山中推出一箇無孔錘來，依舊教人郎當不少。」
J29nB239_p0484c25║小參。舉：「臨濟云：『有一無位真人在汝等面門出入，未
J29nB239_p0484c26║證據者看看。』」師云：「聚雲者裏又不然，三世諸佛、歷代
J29nB239_p0484c27║祖師、一切天人阿修羅等俱在無位真人面門出入，
J29nB239_p0484c28║已證據者不消看得、未證據者不消看得。恁麼道有
J29nB239_p0484c29║過無過？」
J29nB239_p0484c30║彌陀會圓滿，請小參。「佛界世界皆在一心，十善十惡
J29nB239_p0485a01║不離方寸。迷雲覆之，淨地乃成渣滓；日輪照之，濁土
J29nB239_p0485a02║盡是琉璃。又安知日可冷、迷可悟，復乎無住之本也？
J29nB239_p0485a03║老僧恁麼道，不過效雲仙之扇耳，切不可認卻紅羅、
J29nB239_p0485a04║昧卻面目。」復頌曰：「『從是西方』，宇宙洪荒，日月盈昃，辰
J29nB239_p0485a05║宿列張；『十萬億佛土』，回互不回互，回而更相涉，不爾
J29nB239_p0485a06║依位住；『有佛世界』，隨緣自在，手把豬頭，口誦淨戒；『名
J29nB239_p0485a07║曰極樂』，綿絮為腳，先喫冷淘，後喫餺飥；『其土有佛』，在
J29nB239_p0485a08║彼空谷，生芻一束，其人如玉；『號阿彌陀』，上宮秦娥，春
J29nB239_p0485a09║草碧色，秋水綠波；『今現在說法』，付了言無法，各各須
J29nB239_p0485a10║自悟，悟了無無法。」
J29nB239_p0485a11║小參。舉靈雲睹桃花因緣，師云：「打破鬼門關，日輪正
J29nB239_p0485a12║當午，一箭中紅心，大地無寸土。玄沙聞得，不免倒退
J29nB239_p0485a13║三千里；靈雲見得，依舊暢快平生。何故？酒逢知己杯
J29nB239_p0485a14║杯樂，話不逢時句句愁。」
J29nB239_p0485a15║小參。舉乾峰舉一不得舉二因緣，師云：「乾峰老漢雖
J29nB239_p0485a16║解山頭鼓浪、海底揚灰，怎奈跛腳雲門原是慣吞秦
J29nB239_p0485a17║時𨍏轢鑽底人，出來道箇南山起雲、北山下雨，管教
J29nB239_p0485a18║乾峰只得趁風倒雨壇，一場敗闕。」
J29nB239_p0485a19║
J29nB239_p0485a20║
J29nB239_p0485a21║
J29nB239_p0485a22║
J29nB239_p0485a23║
J29nB239_p0485a24║
J29nB239_p0485a25║　　　　　　　　　　嗣法孫燈慧重梓
J29nB239_p0485a26║
J29nB239_p0485a27║
J29nB239_p0485a28║
J29nB239_p0485a29║
J29nB239_p0485a30║吹萬禪師語錄卷之三終