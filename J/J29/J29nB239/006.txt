J29nB239_p0493c01║吹萬禪師語錄卷之六
J29nB239_p0493c02║嗣法孫燈來重編
J29nB239_p0493c03║頌古（著拈）
J29nB239_p0493c04║世尊上座，文殊白椎。
J29nB239_p0493c05║浩劫渾淪足未通，河圖中湧立天宗。若非庖氏知消
J29nB239_p0493c06║息，八索九丘孰與窮。
J29nB239_p0493c07║凍嶺梅花鬥雪開，暗將香氣逼人懷。浩然一見難藏
J29nB239_p0493c08║興，吟得春風特地來。
J29nB239_p0493c09║文殊起佛見、法見，墮入二重鐵圍城東。老母不
J29nB239_p0493c10║欲見佛，亦於地獄避之。
J29nB239_p0493c11║長安尊貴人難住，功勛猶自出輕車。巫峽猿啼數行
J29nB239_p0493c12║淚，衡陽飛雁幾封書。何似歸來花樹下，把酒高歌意
J29nB239_p0493c13║自舒。
J29nB239_p0493c14║漁人戴月灘頭戲，樵子插花巖畔行。平常心地人不
J29nB239_p0493c15║識，一回艱險一回新。
J29nB239_p0493c16║墮！墮！連我也在地獄裏。不墮！不墮！恁麼又怎拔得起？
J29nB239_p0493c17║一粒鼠糞污鍋羹，況復八粒叫誰洗？雲門棒下轉身
J29nB239_p0493c18║來，牧唱樵歌皆繇爾。
J29nB239_p0493c19║岟崛持語。
J29nB239_p0493c20║岟崛摩羅初出家，乞食更遭不著便。持語回旋曲折
J29nB239_p0493c21║中，一兒墮失千斤擔。
J29nB239_p0493c22║看八地文，打失布袋。
J29nB239_p0493c23║夢裏渾身直渡河，猛然覺起通排擯。都盧花碎一篇
J29nB239_p0493c24║文，始識湛堂師眼正。
J29nB239_p0493c25║牧庵機緣。
J29nB239_p0493c26║兩眼如磨，被水所推，磨爛心子，來說是非。
J29nB239_p0493c27║回石頭機緣。
J29nB239_p0493c28║鑿石石鑿，兩火並發。悟箇甚麼，硜磕硜磕。
J29nB239_p0493c29║馬祖傳書道欽。
J29nB239_p0493c30║殷勤致拜麻三斤，通名誰喚破沙盆。長裙新婦拖泥
J29nB239_p0494a01║水，三腳驢子弄蹄行。
J29nB239_p0494a02║南遇二老唱和。
J29nB239_p0494a03║夜月高樓霜戶開，百花素女廣寒來。玉人笑倚闌干
J29nB239_p0494a04║上，執手牽衣過御階。
J29nB239_p0494a05║趙州勘婆子。
J29nB239_p0494a06║妖鏡從來不徇情，當陽照破野狐精。而今大地無差
J29nB239_p0494a07║路，多少長安感舊人。
J29nB239_p0494a08║雲門須彌山。
J29nB239_p0494a09║等閒平地起骨堆，欲脫塵囂反自埋。賴有霹靂無情
J29nB239_p0494a10║手，把得山河擊碎來。
J29nB239_p0494a11║竹篦子。
J29nB239_p0494a12║秤錘移在衡稍上，星兩錙銖已盡時。忽然拶落跳捋
J29nB239_p0494a13║來，腳跟撞著腦門鎚。
J29nB239_p0494a14║啞人口裏咂黃連，苦透心肝不可言。惡手還他劈面
J29nB239_p0494a15║掌，椎胸踢腳哭蒼天。
J29nB239_p0494a16║乾屎橛。
J29nB239_p0494a17║長尺八寸，兩楞一徑，灰裏土埋，人人有分。
J29nB239_p0494a18║如何是佛乾屎橛，多少癡人亂摸索。三歲孩兒弄花
J29nB239_p0494a19║鼓，到處逢渠活鱍鱍。
J29nB239_p0494a20║德山托缽。
J29nB239_p0494a21║一箇拏龍捉虎，一箇收精攝怪。無端四眼雪峰，看作
J29nB239_p0494a22║橫行螃蟹。
J29nB239_p0494a23║末後句。
J29nB239_p0494a24║倒騎紅鼻子，踏破面黃頭。三更蝦蟆叫，月宮海底流。
J29nB239_p0494a25║法身。
J29nB239_p0494a26║麥地牛生草，沙河馬捉魚。紅爐冰種火，梅花夜讀書。
J29nB239_p0494a27║竿頭進步。
J29nB239_p0494a28║腳板戴紗帽，牙齒寫行書。虎頭獨角龜，蓮花上老夫。
J29nB239_p0494a29║異類中行。
J29nB239_p0494a30║擺手倚門立，埋頭拍掌笑。翹足眼翻天，側身開口叫。
J29nB239_p0494b01║懸崖撒手。
J29nB239_p0494b02║打破皇桶箍，擊碎琉璃盞，絆斷舊葛藤，腦後躂箇眼。
J29nB239_p0494b03║青州公案（十首）。
J29nB239_p0494b04║昨夜椒花獻歲窮，輪來日紀有無中。誰知陌上黃鶯
J29nB239_p0494b05║在，唱起堤楊一帶風。
J29nB239_p0494b06║長至日來一線天，山中寒盡不知年。經行又到層巖
J29nB239_p0494b07║上，雪裏梅花帶笑看。
J29nB239_p0494b08║阿誰化我一文錢，布袋肩頭十字顛，指出明州城外
J29nB239_p0494b09║路，白雲片片數峰寒。
J29nB239_p0494b10║萬頃茫茫一葉舟，東西何處是風流。豈如把釣沙灘
J29nB239_p0494b11║上，明月盧花色轉秋。
J29nB239_p0494b12║夜深村外宿人家，驚起游行路轉差。曉唱一聲東白
J29nB239_p0494b13║後，千紅萬紫閃龍蛇。
J29nB239_p0494b14║可憐一塊中原地，多少迷人作戰場。六邦自有同心
J29nB239_p0494b15║術，卻使蘇秦弄舌鎗。
J29nB239_p0494b16║到處長安是我家，堤楊樹樹有栖霞。木公卻渾三春
J29nB239_p0494b17║令，故遣鵑聲送落花。
J29nB239_p0494b18║宗門老賊慣施為，問著先排一局棋。不解當頭雄箇
J29nB239_p0494b19║包，都來累殺馬車兒。
J29nB239_p0494b20║追影捉人休擬意，隨標得月豈沉思。言前不解翻筋
J29nB239_p0494b21║斗，執相求玄總是癡。
J29nB239_p0494b22║海印樓臺月下花，春風和氣滿煙霞。遊人到處尋蹤
J29nB239_p0494b23║跡，卻在東村王老家。
J29nB239_p0494b24║天上天下，唯吾獨尊。
J29nB239_p0494b25║夢裏茫茫一覺癡，都來昧卻上床時。齊人故作金雞
J29nB239_p0494b26║叫，唱起秦關出萬騎。
J29nB239_p0494b27║金剛道後異熟空，大圓無垢同時發。
J29nB239_p0494b28║莫訝桑田煙水漪，暉飄昧谷又嵎夷。時人不解豐干
J29nB239_p0494b29║子，依舊天西老白眉。
J29nB239_p0494b30║舉一不得舉二。
J29nB239_p0494c01║南北仙人各一山，狹路相逢似不干。瓢中俯仰無人
J29nB239_p0494c02║見，暗裏同心臭若蘭。
J29nB239_p0494c03║一光東照，彌勒起問，文殊為說。
J29nB239_p0494c04║圖佩寰瀛山海齊，長安壁上竟成蹊。季卿且問家何
J29nB239_p0494c05║在，一葉飄飄渭水西。
J29nB239_p0494c06║獨倫恰肖魯公癡，彈珮湎然三不知。斯時逐鹿誰優
J29nB239_p0494c07║劣，莊伯徒勞揮劍切。君不見，玉斗擊碎一腔血。
J29nB239_p0494c08║爆竹。
J29nB239_p0494c09║兩頭無路不通風，劄盡層層造化工。一聲霹破天花
J29nB239_p0494c10║撒，問取機關夜火紅。
J29nB239_p0494c11║火花（四首）。
J29nB239_p0494c12║柳柴為炭鐵為沙，珍重砧鎚仔細加，燄火不消薪鬥
J29nB239_p0494c13║湊，自然銀樹燦金花。
J29nB239_p0494c14║一聲燄燄出泥臺，遍地鮮明花樹開，莫畏臭煙皆掩
J29nB239_p0494c15║鼻，青淤曾伴白蓮來。
J29nB239_p0494c16║火樹猶如風裏電，春臺相似鏡中花。事與心交情不
J29nB239_p0494c17║鬥，隨時消遣若神槎。
J29nB239_p0494c18║莫道苾芻局淨香，何妨延蔓遍流芳？境情無礙誰為
J29nB239_p0494c19║事？雪火投機滋味長。
J29nB239_p0494c20║示四字。
J29nB239_p0494c21║【圖】
J29nB239_p0494c22║木雞撩倒百花仙，徑寸盤中熱露涓。鞀鼓龍舟白鶴
J29nB239_p0494c23║浪，金鞍騮馬珊瑚鞭。
J29nB239_p0494c24║【圖】
J29nB239_p0494c25║萬仞峰頭壁立寒，招搖鶴舞玉闌干，無絃夜弄師襄
J29nB239_p0494c26║調，六月楊花雪裏看。
J29nB239_p0494c27║【圖】
J29nB239_p0494c28║金毛踞地燦殊沙，火燄青蓮水上花。十萬億程飛琥
J29nB239_p0494c29║珀，無邊芝草鬥煙霞。
J29nB239_p0494c30║【圖】
J29nB239_p0495a01║玉塌稜稜四角懸，紅羅帳裏月初圓。鐵牛咂碎相思
J29nB239_p0495a02║夢，魚在煙波鳥在天。
J29nB239_p0495a03║汾陽十智同真。
J29nB239_p0495a04║八萬四千陀羅手，手手各執不相知。憐蚿未必齊百
J29nB239_p0495a05║足，神用天然莫可思。君不見，戲棚蝶臉烏紗帽，強作
J29nB239_p0495a06║悲歡與合離。曲罷帳中無箇事，你是何人我是誰。
J29nB239_p0495a07║遠錄公九帶。
J29nB239_p0495a08║莫道黃金無變易，印觚鐶帶數千般。有時插在婦人
J29nB239_p0495a09║頭，有時信行天地間。簠簋隊中和八修，端冕腰間鮮
J29nB239_p0495a10║赤舄。上方肘後任施為，冶煉依然赤骨歷。
J29nB239_p0495a11║德山。
J29nB239_p0495a12║東西過後只道無，一喝重來是丈夫，不審祖師有何
J29nB239_p0495a13║惡，把茅蓋頭許罵渠。可是潭中一臥龍，滅燭開光不
J29nB239_p0495a14║用功，劍樹爪牙血盆口，知他孤迥上高峰。一條脊骨
J29nB239_p0495a15║硬如鐵，一根拄杖拗不折，卻被巖頭捏怪來，末後三
J29nB239_p0495a16║年沒搭撒。
J29nB239_p0495a17║巖頭。
J29nB239_p0495a18║為甚承當號奯公，密啟其意未為通，何如廊下拍巴
J29nB239_p0495a19║掌，臥在鼇山罵雪峰。蓋天蓋地自胸襟，打斷當年亂
J29nB239_p0495a20║腳跟，一封書到謝不盡，又道同條賺殺人。是則是，欠
J29nB239_p0495a21║伶俐，剛被婆子丟箇兒，默默無言難出氣。
J29nB239_p0495a22║睦州。
J29nB239_p0495a23║現成公案三十棒，挑得水來全沒帳，盞子落地楪子
J29nB239_p0495a24║七，裂去收來有何益？冤遭黃檗苦鉗錘，痛殺雲門腳
J29nB239_p0495a25║一隻，看來都是掠虛漢，辛辛辣辣門裏轉。有人問著
J29nB239_p0495a26║是甚麼？只道秦時𨍏轢鑽。
J29nB239_p0495a27║雲門。
J29nB239_p0495a28║好箇兒郎生下地，靈樹口邊已成記，折腳痛處是宗
J29nB239_p0495a29║源，昧卻別向雪峰去。漏箇消息帶鐵枷，搊住稍書亂
J29nB239_p0495a30║如麻，原來不是門外客，打鼓還須弄琵琶。跛跛挈挈
J29nB239_p0495b01║好摟兜，餬餅扇子與饅頭，只能薦得第二句，人天為
J29nB239_p0495b02║師出口氣。
J29nB239_p0495b03║女子出定。
J29nB239_p0495b04║窈窕三人一鏡中，黃眉皓髮眼睛紅。被人撲破還歸
J29nB239_p0495b05║影，南北東西到處同。
J29nB239_p0495b06║丙丁童子討火因緣。
J29nB239_p0495b07║截斷黃河水逆流，機心無處是歸休。從前錯認雙頭
J29nB239_p0495b08║馬，到老纔看獨角牛。
J29nB239_p0495b09║五宗。
J29nB239_p0495b10║洞山兼帶唱絕奇，觸著河山影畫眉。通臨濟，妙用縱
J29nB239_p0495b11║橫腦後視。貫法眼，六臂那吒乘軒冕。徹雲門，白頭老
J29nB239_p0495b12║婦捧銀盆。透溈山，海底靈龍拍巴掌。不是門庭愛穿
J29nB239_p0495b13║鑿，巧兒慣向空裏索。拈來一舉一回新，蝶臉蒼頭如
J29nB239_p0495b14║是說。說說說。【圖】看。
J29nB239_p0495b15║室有六窗，內安一獼猴，外有人喚云猩猩，獼猴
J29nB239_p0495b16║即應，如是六窗俱喚俱應。
J29nB239_p0495b17║阿誰叫？弱喪窮兒失父早。阿誰聽？塞卻真常只破鏡。
J29nB239_p0495b18║踏遍毘盧海一漚，毛孔誰云參不盡。君不見，古彌勒，
J29nB239_p0495b19║老釋迦，出入逢迎月滿華。
J29nB239_p0495b20║默然良久。
J29nB239_p0495b21║暫時不語非無言，默默豈徒咬著舌？若將恁麼會其
J29nB239_p0495b22║宗，笑殺鬧市古彌勒。不見石鞏示西堂，拽得鼻頭痛
J29nB239_p0495b23║不徹，出入供佛於息中，無端捏怪雲峰悅。兩開本妙
J29nB239_p0495b24║及無生，洪覺深顯嗅聞訣，胡盧吹響樹一株，四維上
J29nB239_p0495b25║下咸成雪。可是枯木裏龍吟？可是花開春外劫？屎窖
J29nB239_p0495b26║挑出沒思量，莫道此語是予說。
J29nB239_p0495b27║洞山過水見影。
J29nB239_p0495b28║水，清徹虛明無彼此。魚鱉蝦蟹渾屋居，草木飛栖沉
J29nB239_p0495b29║影子。不知未過此水時，渠容又向何方止。莫是處陰
J29nB239_p0495b30║息其蹤，莫是無我不生爾。從茲漏逗沒遮攔，金殿重
J29nB239_p0495c01║重懸符璽。一指一馬會將來，大地溶溶誰是水。
J29nB239_p0495c02║鼯鼠。
J29nB239_p0495c03║只者語聲粥飯氣，又道同起又同睡，驀然枕子塌前
J29nB239_p0495c04║鳴，何似高峰參悟處？呵呵呵，奈若何！鳥飛還羽路，鱗
J29nB239_p0495c05║宿昧魚窩，直此物兮非他物，休將鼯鼠亂猜摩。
J29nB239_p0495c06║世奇首座機緣。
J29nB239_p0495c07║兩響同一耳，往來無罣礙。穿頂破帽子，顛倒一齊戴。
J29nB239_p0495c08║龐蘊居士問馬祖曰：「不與萬法為侶者是甚麼
J29nB239_p0495c09║人（曲高和寡）？」祖云：「待汝一口吸盡西江水，即向汝道
J29nB239_p0495c10║（見煙必定是火，見角必定是牛）。」士于言下頓領玄旨（果然賺入他網）。
J29nB239_p0495c11║拈云：老老大大說者箇語話，盡大地都是水，口
J29nB239_p0495c12║在甚麼處？盡大地都是口，水在甚麼處？
J29nB239_p0495c13║未央宮裏同胡越，赤幟竿頭驗正邪。一降真龍君莫
J29nB239_p0495c14║走，者迴不是器中霞。
J29nB239_p0495c15║刺史陸亙大夫問南泉：「古人瓶中養一鵝（作甚麼去
J29nB239_p0495c16║就），鵝漸長大（也是腫不益肥），出瓶不得（從來不在瓶內）。如今不
J29nB239_p0495c17║得毀瓶（無雲生嶺上）、不得損鵝（有月在波心），和尚作麼生
J29nB239_p0495c18║出得（求醫罔效）？」泉召大夫（直入虎穴），陸應諾（纔得虎子），泉曰：「出
J29nB239_p0495c19║也（賺殺人）。」拈云：一切卵生俱在瓶裏，大小南泉
J29nB239_p0495c20║那能一箇箇出得盡？縱使出得，也是假道伐虢。
J29nB239_p0495c21║即墨尚用千牛，聊城只書一箭。漏逢刻而有聲，珠在
J29nB239_p0495c22║盤而自轉。牽藤引蔓兮，若檻車之囚人；紅爐點雪兮，
J29nB239_p0495c23║似神鳥之脫罝。
J29nB239_p0495c24║刺史白居易居士問鳥窠禪師曰：「如何是佛法
J29nB239_p0495c25║大義（平地起土堆）？」窠曰：「諸惡莫作（從來未曾殺人放火），眾善奉
J29nB239_p0495c26║行（又要為蛇添足）。」易曰：「恁麼話，三歲孩童也道得（太輕口生）。」
J29nB239_p0495c27║窠曰：「三歲孩童雖道得（上大人丘乙己），八十老翁行不
J29nB239_p0495c28║得（未若生一日而得覺了之）。」易領教（只得振衣彈冠）。拈云：者老漢
J29nB239_p0495c29║久戀枯枝，不肯懸巖撒手，秪如尸棄佛道：「起諸
J29nB239_p0495c30║善法皆是幻，造諸惡業亦是幻，身如聚沫心如
J29nB239_p0496a01║風，幻出無根無實性。」你作麼生行履去？喜得官
J29nB239_p0496a02║不容針，私通車馬。
J29nB239_p0496a03║雪靜珠林扣一枝，權拈黃葉賺啼兒。石頑未解和心
J29nB239_p0496a04║泣，雲傍方將蜀道思。死鷂懷時緣直諫，敝衣留處引
J29nB239_p0496a05║忠知。應憐三月鵑聲苦，為喚歸來莫放遲。
J29nB239_p0496a06║相國裴休居士見高僧真儀（見怪不怪，其怪自壞），問黃檗
J29nB239_p0496a07║曰：「真儀可觀（切忌認著），高僧何在（在者裏）？」檗朗聲曰：「裴
J29nB239_p0496a08║休（真是探囊取物手段）！」公應諾（只得和盤托出）。檗曰：「在甚麼處（對面
J29nB239_p0496a09║分明藏不得，大鵬金翅滿天飛）？」公當下知音（不因漁父引，怎得見波濤），如獲
J29nB239_p0496a10║髻珠（縱然奇特，終是尋常）。拈云：者黃檗老子也是箇不
J29nB239_p0496a11║知好惡的漢，纔問：「高僧何在？」就落古人窠臼，顯
J29nB239_p0496a12║姓標名。當時若是李老師在，即把住云：「叫的是
J29nB239_p0496a13║高僧耶？應的是高僧耶？」渠也只得耳聽如聾，口
J29nB239_p0496a14║說如啞。
J29nB239_p0496a15║鹿焉為馬，鳥豈是鸞。苛法徙木之制，蕭牆起禍之端。
J29nB239_p0496a16║不動干戈兮舌戰，點醒枯骨兮還丹。梅開縱有清香
J29nB239_p0496a17║度，終賴冰霜壯歲寒。
J29nB239_p0496a18║刺史李翱居士問藥山曰：「如何是道（醉客迷珠，抱薪求火）？」
J29nB239_p0496a19║山以手指上下（切忌裝風賣傻，指東話西），曰：「會麼？（早知燈是火，飯熟已
J29nB239_p0496a20║多時）？」曰：「不會（者不唧溜漢，被人當面熱瞞）。」山曰：「雲在青天水在
J29nB239_p0496a21║瓶（總是補中益氣湯加減）。」翱欣愜作禮（不入文殊門，便落觀音戶）。拈
J29nB239_p0496a22║云：俱胝和尚得天龍一指禪，一生受用不盡，那
J29nB239_p0496a23║箇是豎起指頭的公案？秪如藥山指上指下，又
J29nB239_p0496a24║作麼生會？良久，云：蜻蜓點水，蝸牛弄角。
J29nB239_p0496a25║燕人弱喪問家山，指點南車路可攀。假墓卻從襟袖
J29nB239_p0496a26║溼，親舁誰見淚痕斑。葉飄樹底添新翠，花放枝頭展
J29nB239_p0496a27║舊顏。不俟神槎重渡海，張騫那得斗牛還。
J29nB239_p0496a28║秀才張拙居士參石霜（不免騎牛覓牛去也），霜問：「秀才何
J29nB239_p0496a29║姓（釣竿頭上知輕重，不是金鱗莫上鉤）？」曰：「姓張名拙（不要人誇好顏色，獨留清
J29nB239_p0496a30║氣滿乾坤）。」霜曰：「覓巧了不可得，拙自何來（只令蒼龍脫骨，金蟬
J29nB239_p0496b01║退殼）？」公忽有省（不作忠良，安入太廟）。拈云：石霜和尚也是
J29nB239_p0496b02║慣用點鬼簿的漢，纔逢人就問：「何姓？」若是箇有
J29nB239_p0496b03║志氣的男兒，值彼動口時即與一掌，云：「者箇便
J29nB239_p0496b04║是姓。」只叫伊巧拙難分。
J29nB239_p0496b05║謁見臨門操短篲，優游撒網得單梭。縱橫不染長絲
J29nB239_p0496b06║口，壁引風雷上大羅。
J29nB239_p0496b07║長慶謂太傅王延彬居士曰（清淨木然，云何忽生山河大地）：「雪
J29nB239_p0496b08║峰豎拂子示僧（各人自掃門前雪，莫管他家屋上霜），其僧便出去
J29nB239_p0496b09║（也是良馬見鞭影而行）。若據此僧（大似撥草尋蛇，搜山逐虎），合喚轉痛
J29nB239_p0496b10║與一頓（切莫誤人人罪）。」公曰：「是甚麼心行（路見不平，旁人剷削）？」慶
J29nB239_p0496b11║曰：「洎合放過（恁麼老婆心太切）。」拈云：當初既知雪峰
J29nB239_p0496b12║放過此僧，何不代渠一召云：「某甲。」彼回頭即云：
J29nB239_p0496b13║「是甚麼？」也得快馬加鞭，望前所進；卻來論人過
J29nB239_p0496b14║失，有甚麼交涉處？
J29nB239_p0496b15║操琴驚馬視，鼓瑟動魚遊。項白舞劍，夷吾射鉤。若還
J29nB239_p0496b16║彈珮三不醒，枉使雄兵夜血流。長慶老，喜綢繆，只恐
J29nB239_p0496b17║阿師空去也，素影寒霜未識秋。
J29nB239_p0496b18║洞賓呂巖真人，再參黃龍，求指歸處（老鼠鑽牛角，便見倒
J29nB239_p0496b19║斷）。「半升鐺內煮乾坤即不問（下里謠歌，那堪正調），如何是
J29nB239_p0496b20║一粒粟中藏世界（要討自家茶飯，不必拾人飯何）？」呂于言下頓
J29nB239_p0496b21║契（始知飯是米作），遂作偈曰（朝為田舍郎，暮登天子堂）：「棄卻瓢囊摵
J29nB239_p0496b22║碎琴（念彼觀音力，刀尋段段壞），如今不戀汞中金（一切有為法，如夢幻
J29nB239_p0496b23║泡影）。自從一見黃龍後（誰知鼻孔原來在面上），始覺從前錯
J29nB239_p0496b24║用心（湯水錢且置，有人與你算草鞋錢在）。」拈云：者洞賓道者也
J29nB239_p0496b25║是一喚便回頭的漢，倘不是黃龍刀刀見血，未
J29nB239_p0496b26║免報盡還來，散入諸趣。
J29nB239_p0496b27║迦樓如意，娑竭摩尼。啄也轟雷燒赤尾，啐兮破浪鼓
J29nB239_p0496b28║蒼池。昔日秦刀筆，今朝漢傅師。大節有符增鼎鼐，青
J29nB239_p0496b29║史名傳天下知。
J29nB239_p0496b30║常侍王敬初居士問僧：「一切眾生還有佛性也
J29nB239_p0496c01║無（人人頂天立地，箇箇鼻直眼橫）？」曰：「有（舉似我看）。」公指壁畫狗子（切莫
J29nB239_p0496c02║弄假成真）曰：「者箇還有也無（積代簪纓，暫時落薄）？」僧無對（不對最親
J29nB239_p0496c03║切）。公自代曰：「看咬著汝（打草驚蛇）。」拈云：王常侍雖
J29nB239_p0496c04║解白衣說法，怎奈不遇作家，費卻許多鹽醬。當
J29nB239_p0496c05║初若遇李老師在，即與一喝，云：「者箇是甚麼東
J29nB239_p0496c06║西，許你問有問無？」
J29nB239_p0496c07║佛性猶如工伎兒，幻成花鳥度春枝。流橋住水賓非
J29nB239_p0496c08║主，空手提鋤我是誰。妙喜翻圖明致格，寒山扼腕助
J29nB239_p0496c09║傷悲。巴人解轉喉中舌，卻使殘兵慕且思。
J29nB239_p0496c10║丞相王隨居士謁首山（無故抱鏡狂走），得言外之旨（是甚
J29nB239_p0496c11║麼乾屎橛），自爾履踐（切莫動著，動著三十棒），深明大法（依舊落在葛藤
J29nB239_p0496c12║窠）。臨終書偈曰（自寫分關遺囑）：「畫堂燈已滅（猶有火在），彈指
J29nB239_p0496c13║向誰說（啞子做好夢）？去住本尋常（神通並妙用，運水及搬柴），春風
J29nB239_p0496c14║掃殘雪（但得雪銷去，自然春水來）。」拈云：人到臘月三十日，
J29nB239_p0496c15║只懼債主上門，未免埋頭縮腳。者漢鼻孔端正，
J29nB239_p0496c16║負債已明，所以臨難猶歌陽春白雪。仔細看來，
J29nB239_p0496c17║果然詞熟腔正。
J29nB239_p0496c18║雲門糊餅趙州茶，言外超宗別一家。掉頭故落西山
J29nB239_p0496c19║魄，撒手權拈東土花。君不見瀛洲神仙十八子，出自
J29nB239_p0496c20║桑樞蓬篳裏。
J29nB239_p0496c21║都尉李遵勗居士，臨終時膈胃躁熱（只恐覺觀猶在），有
J29nB239_p0496c22║尼道堅謂曰（來說是非者，便是是非人）：「眾生見劫盡（茶來喫茶），大
J29nB239_p0496c23║火所燒時（飯來喫飯），都尉切宜照管主人公（十方虛空，包裹
J29nB239_p0496c24║不著，用照作麼）。」公曰：「大師與我煎一服藥來（禍福無門，唯人自招）。」
J29nB239_p0496c25║堅無語（果然說得行不得），公曰：「者師姑，藥也不會煎得
J29nB239_p0496c26║（未曾打破藥罐）。」拈云：者師姑只解扶起，不解推倒，惹
J29nB239_p0496c27║得近死之散人急水拋毬、狂風鼓棹。
J29nB239_p0496c28║大夢從來覺，繁柯總是枯。浪靜珠還在，金停沙自無。
J29nB239_p0496c29║玄機縱不粘絲線，裟角難逃一轉輪。
J29nB239_p0496c30║英公夏疏居士問藍浦：「百骸潰散時（佛法不是鮮魚，那怕
J29nB239_p0497a01║煩卻），那箇是長老自家底（不曾熽的是）？」藍曰：「前月二十
J29nB239_p0497a02║離蘄陽（是第二月，非是月影）。」公休去（口裏不言，肚中暗許）。拈云：四
J29nB239_p0497a03║大如泡幻，隨生滅也是；四大如金剛，不生滅也
J29nB239_p0497a04║是。恁麼貪生怕死的漢，就有許多分別，喜得藍
J29nB239_p0497a05║浦和尚漏出一句康衢謠，卻也不識不知，順帝
J29nB239_p0497a06║之則。
J29nB239_p0497a07║瓶破雀飛意如何，縱雖隨他識未波。君不見桑間女
J29nB239_p0497a08║子度九曲，密矣思之妙不多。
J29nB239_p0497a09║文公楊億居士問雲巖諒監寺：「兩箇大蟲相咬
J29nB239_p0497a10║時如何（何不以錫杖勸解）？」諒曰：「一合相（卻是兩箇在）。」公過廣
J29nB239_p0497a11║慧曰：「我秪管看，未審恁麼道還得麼（得便得，只得一半）？」
J29nB239_p0497a12║慧曰：「者裏即不然（切莫弄巧成拙）。」公曰：「請和尚別一轉
J29nB239_p0497a13║語（也是箇骯髒的漢）。」慧以手作拽鼻勢（是則是，太造作生）曰：「者
J29nB239_p0497a14║畜生更𨁝跳在（未曾動著一步）。」公于言下脫然無疑（卻被
J29nB239_p0497a15║拽進了也）。拈云：大小雲巖、廣慧，好與三十棒一時
J29nB239_p0497a16║趁出。何以故？一箇撾沙抵水，一箇賣弄精魂，不
J29nB239_p0497a17║知楊文公在甚麼處脫然無疑去？良久，云：伐柯，
J29nB239_p0497a18║伐柯。
J29nB239_p0497a19║污樽土鼓無繁，玉振金聲破格。眾人畜之兮中行，國
J29nB239_p0497a20║士遇之兮智伯。不識南泉異類行，那能列上仙陀客。
J29nB239_p0497a21║節使李端愿居士問達觀曰：「心如何了（本無知覺，用了
J29nB239_p0497a22║作麼）？」觀曰：「善惡都莫思量（只恐內守幽閒，猶是法華分別影事）。」公曰：
J29nB239_p0497a23║「不思量後，心歸何所（我不見一法在門外，何故叫我進門）？」觀曰：「且
J29nB239_p0497a24║請太尉歸宅（水流原在海，月落不離天）。」拈云：心不是有、心
J29nB239_p0497a25║不是無，了亦不可、歸亦不得，只饒了無所了、歸
J29nB239_p0497a26║無所歸，正好請太尉出宅。
J29nB239_p0497a27║心因境以了，境會心而澄。甘露唐將覆，祥桑殷復興。
J29nB239_p0497a28║脫纏須就縛，透網豈離罾。驀直言無別，翛然路可登。
J29nB239_p0497a29║太傅高世則居士，初參芙蓉，求指心要（自己寶藏不埋，
J29nB239_p0497a30║會拋家失業走甚麼）。蓉令去其所重（去了千層甲，來著七斤衫），扣已而
J29nB239_p0497b01║參（原來阿爺自家父）。拈云：山不是山、水不是水，此是
J29nB239_p0497b02║浪子忘家、窮兒捨父，只至踏破鐵草鞋，山還是
J29nB239_p0497b03║山、水還是水，于今扣已而參的話，要人自肯在。
J29nB239_p0497b04║醉客迷珠浪蕩遊，瞋頭若魅復還羞。心腸鐵石辭無
J29nB239_p0497b05║媚，欲得兵符臥內求。
J29nB239_p0497b06║修撰曾會居士引《中庸》、《大學》，參以《楞嚴》符宗門
J29nB239_p0497b07║語句，質明覺（莫把鋀石擬作黃金）。覺曰：「者箇尚不與教乘
J29nB239_p0497b08║合（死貓兒頭終是川廣藥材），況《中庸》、《大學》耶（大似毫末塞虛空，一滴投
J29nB239_p0497b09║巨壑）？學士要從捷徑理會此事（不離當處常湛然，覓即知君不可見）。」
J29nB239_p0497b10║乃彈指一下（也是娑竭出水。）曰：「但恁麼薦取（只要金翅善▆）。」公
J29nB239_p0497b11║于言下領旨（果然衣下有珠）。拈云：水中鹽味，色裏膠
J29nB239_p0497b12║青，者裏會得，上大人不異如是我聞，信受奉行
J29nB239_p0497b13║豈亦外可知禮也？是則是，只恐二十四家書體
J29nB239_p0497b14║雖會得，永字八法又不識。
J29nB239_p0497b15║魚枕未冠終是骨，昆吾雖釧豈離金。途忘歸路先師
J29nB239_p0497b16║馬，絃不求聲也得琴。更直捷，莫沉吟，殷勤為出兜羅
J29nB239_p0497b17║手，五色全收耀古今。
J29nB239_p0497b18║
J29nB239_p0497b19║
J29nB239_p0497b20║吹萬禪師語錄卷之六終