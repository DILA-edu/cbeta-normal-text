J29nB239_p0497c01║吹萬禪師語錄卷之七
J29nB239_p0497c02║嗣法孫燈來重編
J29nB239_p0497c03║頌古
J29nB239_p0497c04║侍郎楊傑居士問芙蓉曰與師相別幾年（莫在離合
J29nB239_p0497c05║上作活計）蓉曰七年（直言無隱）公曰學道來參禪來（又在眼中
J29nB239_p0497c06║添屑）蓉曰不打者鼓笛（脫去簾纖全無滯搭）公曰恁麼則空
J29nB239_p0497c07║遊山水百無所能也（到來函谷愁中月歸去磻溪夢裏山）蓉曰別
J29nB239_p0497c08║來未久善能高鑒（對面相逢誰是來）公大笑（始信斯人不合伴）。
J29nB239_p0497c09║拈云日行千里不出門猶是布袋裏老鴉只饒
J29nB239_p0497c10║扯碎封皮全身露出也只得一半那一半待楊
J29nB239_p0497c11║蓉二公商量極處纔向渠道良久云勸君更盡
J29nB239_p0497c12║一杯酒西出陽關無故人。
J29nB239_p0497c13║劄碎劫石打破芥城始信離微到處亨人去園猶茂
J29nB239_p0497c14║春來花未更遍千世界沙門眼吷吷何勞笑且評。
J29nB239_p0497c15║智海禪師示簽判劉經臣居士曰古人道平常
J29nB239_p0497c16║心是道（猶有坑坎在）你十二時中放光動地（莫是運水搬柴
J29nB239_p0497c17║麼）不自覺知（怎奈覺知何）向外馳求（本無內外）轉疏轉遠
J29nB239_p0497c18║（焉有疏親）。拈云者老漢慣用古人糠秕搖播今人
J29nB239_p0497c19║骨絡好與踏倒怎奈欲取魚兔必須筌蹄。
J29nB239_p0497c20║橫心從口總尋常草色松聲興最長幸蜀誰知來鳳
J29nB239_p0497c21║白隄遼那識更衣黃邯鄲效走終忘步路徑多岐定
J29nB239_p0497c22║失羊可似善財參遍處南行只在此門牆。
J29nB239_p0497c23║清獻公趙抃居士晏坐忽大雷震驚即契悟（想是
J29nB239_p0497c24║平日有甚麼虧心處）作偈曰默坐公堂虛隱几（者漢喪其偶矣）心
J29nB239_p0497c25║源不動湛如水（正是幽清常擾動元）一聲霹靂頂門開（甚處
J29nB239_p0497c26║得消息來）喚起從前自家底（還丹一粒分明在流落人間是幾年咦）。
J29nB239_p0497c27║拈云世界恁麼廓眾生恁麼多既是雷震中天
J29nB239_p0497c28║云何獨使清獻悟去還會麼迅雷風烈必變。
J29nB239_p0497c29║香車未輾禁雙寒一線初添水沒瀾酒飲青梅匙故
J29nB239_p0497c30║落英雄更把息風摶。
J29nB239_p0498a01║丞相富弼居士參見顒禪師師即曰相公已入
J29nB239_p0498a02║來（從來不曾外轉）富弼猶在外（只教渠致仕歸家養親）公聞汗流
J29nB239_p0498a03║夾背即大悟（果然薑通神明寒邪盡散）。拈云是則是遠觀
J29nB239_p0498a04║山有色近聽水無聲。
J29nB239_p0498a05║獨言寢語病為由外甥黃絹累楊修不是開胸能折
J29nB239_p0498a06║箭卻教孔木轉江流君不見老石頭無畏說紅爐一
J29nB239_p0498a07║點侵人雪。
J29nB239_p0498a08║衛州王大夫參元豐于言下知歸（得恁麼老婆禪）豐一
J29nB239_p0498a09║日謂曰子乃今之陸亙也（青天白日無故架▆與人）公便掩
J29nB239_p0498a10║耳（莫是掩耳偷鈴麼）。拈云元豐老子只知用腐鼠引
J29nB239_p0498a11║鴟鳶豈料鵷鶵黃鶴竹實梧桐更雅金衣溶水
J29nB239_p0498a12║恒新。
J29nB239_p0498a13║莫須有將無同言前興喪未為通拜將終流患絕糧
J29nB239_p0498a14║豈是窮勿謂失明嗟父子楚王司馬不曾攻。
J29nB239_p0498a15║太史黃山谷居士依晦堂乞指徑捷處（鼻孔只在眼下）
J29nB239_p0498a16║堂曰秪如仲尼道二三子以我為隱乎（喚山童過茶來）
J29nB239_p0498a17║吾無隱乎爾（再來接鐘去）太史居常如何理論（用理作麼）
J29nB239_p0498a18║公擬對（又在鬼窟裏作活計）堂曰不是不是（不是是箇甚麼）公迷
J29nB239_p0498a19║悶不已（服藥成病）一日侍堂山行次時巖桂盛放（天理
J29nB239_p0498a20║現也）堂曰聞木花香麼（果然穿透鼻孔）公曰聞（古佛過去遠矣）堂
J29nB239_p0498a21║曰吾無隱乎爾（他的咱卻原來就是我的你）公釋然即拜之
J29nB239_p0498a22║曰和尚得恁麼老婆心切（棺材裏伸出腳來）堂笑曰秪
J29nB239_p0498a23║要公到家耳（也是將錯就錯）。拈云據者一回絡索好
J29nB239_p0498a24║與晦堂三十棒為渠只將自己茶飯慳吝不捨
J29nB239_p0498a25║反拾他人唾餘鉤釣復令人明不見明暗不見
J29nB239_p0498a26║暗不是樹神放光動地大轉法輪險些兒一場
J29nB239_p0498a27║漏逗。
J29nB239_p0498a28║防風㚠箭任公子鉤得之兮盈車墮地失之兮解網
J29nB239_p0498a29║空舟有意桃園隔無心胥國遊賦茅令猿喜傳家代
J29nB239_p0498a30║子憂夢裏分明蝴蝶舞覺來依舊是莊周。
J29nB239_p0498b01║觀文王韶居士延晦堂問道（匍不間問道者）默有所契
J29nB239_p0498b02║（夜間摸著枕子）因述投機頌曰晝曾忘食夜忘眠（以思無益
J29nB239_p0498b03║不如學也）奪得驪珠欲上天（得便罷上天作麼）卻向自身都
J29nB239_p0498b04║放下（猶耽著在）四稜塌地恰團圓（且信一半）。拈云明明
J29nB239_p0498b05║白草頭明明祖師意契個甚麼只者正法眼藏
J29nB239_p0498b06║不是你題落韻作釣話拈古詩做罵陣的姑念
J29nB239_p0498b07║霜華增月朗蘭秀壯山幽且放過一著。
J29nB239_p0498b08║豎草插竿處前瞻後忽時得來樵子鹿失去塞翁驪
J29nB239_p0498b09║漢使關山遠家書鴻雁知臨場題目近信手絕情思。
J29nB239_p0498b10║晦堂問秘書吳恂居士曰平生學解記憶多聞
J29nB239_p0498b11║即不問（壓沙取油終無所得）你父母未生已前道將一句
J29nB239_p0498b12║來（○者個正好道）公擬議（正在已生後作活計）堂以拂子擊之（即此
J29nB239_p0498b13║用即此用）即領深旨（鼻頭今日不痛也）。拈云見聞覺知無
J29nB239_p0498b14║障礙聲香味觸常三昧為甚麼即不問只恐依
J29nB239_p0498b15║舊尋他舌頭路等閒昧卻空裏步且問父母未
J29nB239_p0498b16║生已前一句作麼生道自代云黑豆。
J29nB239_p0498b17║煮石燒茅未足奇還丹原不有心知吾宗始渾呈圓
J29nB239_p0498b18║相杜德機生顯坐馳君不見豎拳輥毬并舞笏大用
J29nB239_p0498b19║現前何拘束。
J29nB239_p0498b20║內翰蘇軾居士聞玉泉皓禪師機鋒不可觸（莫是
J29nB239_p0498b21║干將莫邪麼）公擬抑之（使心用心反累己身）即微服求見（好與范▆
J29nB239_p0498b22║同黨）泉問尊官高姓（釣竿頭上知輕重）公曰姓秤（不是金鱗莫上
J29nB239_p0498b23║鉤）乃秤天下長老之秤（禍福無門唯人自招）泉喝曰且道
J29nB239_p0498b24║者一喝重多少（者回折斷秤桿了也）公無對（只得含羞忍恥）。拈
J29nB239_p0498b25║云者學士本分家風不會問卻要平地鍬坑陷
J29nB239_p0498b26║殺人性命那識皓老不徇人情當頭一喝只教
J29nB239_p0498b27║伊權衡放下輕重難分但不知定盤星子落在
J29nB239_p0498b28║誰手。
J29nB239_p0498b29║八陣藏兵易五關斬將難欲展丁香結寧甘徹骨寒
J29nB239_p0498b30║龍泉氣燄兮沖霄之本犀角燃燈兮引怪之端。
J29nB239_p0498c01║參政蘇轍居士得領搐鼻因緣有省（苟為不熟不如稊稗）
J29nB239_p0498c02║作偈呈曰中年聞道覺前非（是的在甚麼處）邂逅相逢
J29nB239_p0498c03║老順師（也是冤家路窄）搐鼻經參真面目（還會鼻頭痛處也無）掉
J29nB239_p0498c04║頭不受別鉗鎚（莫作無忌憚的小人）枯藤破衲公何事（賊不
J29nB239_p0498c05║打貧家兒）白酒青鹽我是誰（火裏蓮花）慚愧東軒殘月上
J29nB239_p0498c06║（正是八月十五）一杯甘露滑如飴（到底不及砒霜）。拈云有意
J29nB239_p0498c07║栽花不如無心插柳誰知他人鼻孔卻挂在自
J29nB239_p0498c08║己眉毛上。
J29nB239_p0498c09║從來水住不知海一向林居未識山聞歌骸骨化割
J29nB239_p0498c10║肉蝟塵剮自是拾回衣下寶管教容易透三關掉頭
J29nB239_p0498c11║去得吟春雪撒手歸來笑破顏。
J29nB239_p0498c12║寺丞戴道純居士扣靈源一日有省（知道飯是米做的）
J29nB239_p0498c13║乃呈偈曰杳冥源底全機處（用機作麼）一片心花露
J29nB239_p0498c14║印紋（猶未懸巖撒手在）知是幾生曾供養（一息之間）時時微
J29nB239_p0498c15║笑動香雲（也是空華暘燄）。拈云太末蟲處處肯緣只
J29nB239_p0498c16║不緣于火聚工伎兒塵塵遍依只不依于般若
J29nB239_p0498c17║今戴寺丞緣火聚依般若矣但不知骨肉都灰
J29nB239_p0498c18║海漚盡涸也未。
J29nB239_p0498c19║耳恬竹綠聲傳法眼碧花紅境奪機須信者中原不
J29nB239_p0498c20║昧老商列子自依依。
J29nB239_p0498c21║悅禪師問張商英居士曰秪如巖頭言末後句
J29nB239_p0498c22║是有耶是無耶（要問居士在家不）公曰有（果然錯過難逢）悅大
J29nB239_p0498c23║笑便歸方丈閉卻門（經有經師論有論師怎怪得老僧）公一夜
J29nB239_p0498c24║睡不穩（昧卻枕子在）至五更下床觸翻溺器乃大徹
J29nB239_p0498c25║（也是因禍致福）。拈云明人不做暗事何故殺東鄰之
J29nB239_p0498c26║牛薦西鄰之祀好與三十棒姑念水底金鱗也
J29nB239_p0498c27║賴竿頭絲釣。
J29nB239_p0498c28║硠蕩拾針猿猴探月妙用縱橫曾卓越閉門也露箭
J29nB239_p0498c29║鋒之機不睡也履渡河之筏患難臨頭素位行壺公
J29nB239_p0498c30║自有逍遙闕。
J29nB239_p0499a01║僧以南泉斬貓話問文定胡安國居士（無錢使抬故紙）
J29nB239_p0499a02║公以偈答曰手握乾坤殺活機（者裏豈容你說死說活）縱
J29nB239_p0499a03║橫施設在臨時（早已沒交涉）玉堂兔馬非龍象（卻是一屋
J29nB239_p0499a04║死老鼠）大用堂堂總不知（可惜當面錯過）。拈云南泉昔
J29nB239_p0499a05║日斬貓未曾說如許絡索今日箇筒放出一隻
J29nB239_p0499a06║來東叫西叫聒亂兩家三戶耳根好與一時斬
J29nB239_p0499a07║卻只怕喉中無血。
J29nB239_p0499a08║貞吉憂虞豈易知蓍龜權假問津時藏文居蔡靈難
J29nB239_p0499a09║捨老婦懷簪舊怎移鵷鷟自能輕腐鼠驊騮誰肯拗
J29nB239_p0499a10║楊枝紅羅掩面雖堪采莫昧仙人逐影馳。
J29nB239_p0499a11║左丞范沖居士謁旻禪師曰某行將老矣（猶未若生
J29nB239_p0499a12║一日在）墮在金紫行中（原來未曾讀詩書）去此事稍遠（在者
J29nB239_p0499a13║裏）旻呼內翰（如貓捕鼠）公應諾（似兔逢鷹）旻曰何遠之有
J29nB239_p0499a14║（誰知鼻孔原來在面上）。拈云者一堆髑髏雖被旻長老
J29nB239_p0499a15║一粒點回不知他暗運密移的又聽甚麼人使
J29nB239_p0499a16║喚在。
J29nB239_p0499a17║六十無容別見河休將腐鼠動情波果然一喚離十
J29nB239_p0499a18║尺未肯思之奈若何。
J29nB239_p0499a19║圓通問樞密吳居士曰曾聞得透關的事麼（只莫
J29nB239_p0499a20║販賣私鹽）公曰八次經過常存此念（猶有夾帶在）然未甚
J29nB239_p0499a21║脫灑在（賊人瞻虛）通度扇與之曰請使扇（明人不做暗事）公
J29nB239_p0499a22║即揮扇（心無諂曲）通曰有甚不脫灑處（正是百姓日用而不知咦）。
J29nB239_p0499a23║拈云關不是有關不是無透得也好不透得也
J29nB239_p0499a24║好為甚的只等秋風吹入戶寒雁送聲來。
J29nB239_p0499a25║箇裏關頭別鬼門酒泉不顧為親恩脫之兮日光鳥
J29nB239_p0499a26║映縛之兮月影魚吞栴檀雖假西胡獻卻使京城自
J29nB239_p0499a27║返魂。
J29nB239_p0499a28║諫議彭汝霖居士手寫觀音經施圓通（要為人眼中添
J29nB239_p0499a29║屑）通拈起曰者箇是觀音經（此是繁柯）那箇是諫議
J29nB239_p0499a30║經（栴檀何在）公曰此是某親寫（似是而非）通曰寫的是字
J29nB239_p0499b01║那箇是經（入室便見）公曰卻了不得也（正好思量）。拈云
J29nB239_p0499b02║若謂是經卻只見文字若不是經卻寫得文字
J29nB239_p0499b03║是不是請道看自代云空裏流霜不覺飛汀上
J29nB239_p0499b04║白沙看不見。
J29nB239_p0499b05║送夢欲全體刳腸患已生璧真還藺奪骨朽動韓評
J29nB239_p0499b06║撒手難忘見泅波恨未誠只須焚樹死史後自清名。
J29nB239_p0499b07║中丞盧航居士與旻禪師擁爐次公問諸家因
J29nB239_p0499b08║緣不勞拈出（沽酒市隨不食）直截一句請師指示（雲門餬餅）
J29nB239_p0499b09║旻厲聲曰看火（正是直捷句）公急撥衣忽大悟（原來火中
J29nB239_p0499b10║有水）謝曰灼然佛法無多子（包大裹地在）旻喝曰放下
J29nB239_p0499b11║著（蟭蟟雖脫殼）公應諾諾（未免抱寒枝）。拈云從緣入者
J29nB239_p0499b12║緣覺從聲入者聲聞且道看火撥衣是緣覺是
J29nB239_p0499b13║聲聞良久云水底紅輪天上金烏。
J29nB239_p0499b14║缽夢竹林隱門開石徑通笑聲能破月熱火解談空
J29nB239_p0499b15║兔老胎懷雖似鶴攫水鯤魚萬籟中。
J29nB239_p0499b16║司都貺居士問圓通曰是法非思量分別之所
J29nB239_p0499b17║能解（○是甚麼）當如何湊泊（不用思量）通曰全身入火聚
J29nB239_p0499b18║（請尊三昧火闍維金色身）。拈云多言多慮轉不相應絕言
J29nB239_p0499b19║絕慮無處不通是法豈思量分別之所能解還
J29nB239_p0499b20║會麼一箇斑鳩九隻鳥。
J29nB239_p0499b21║蓂莢草屈軼枝首山五老妙難思分明潛歷數幽隱
J29nB239_p0499b22║出龜蓍鼓琴不理寰中事象帝從來無所知。
J29nB239_p0499b23║楊岐會禪師來謁北部孫居士公曰某為王事
J29nB239_p0499b24║所牽（誰縛汝）何由出離（處處塵勞處處解脫）岐指曰委悉得
J29nB239_p0499b25║麼（素位而行）公曰望師指點（一似蓮花不著水）岐曰此是北
J29nB239_p0499b26║部弘願深廣利濟群生（應以宰官身得度者即現宰官身而為說法）。
J29nB239_p0499b27║拈云東都門挂冠富春山把釣皆是翫百花觀
J29nB239_p0499b28║黃葉的漢若是打失鼻孔咬著舌頭的出來一
J29nB239_p0499b29║任隨流得性依運即常。
J29nB239_p0499b30║甘露黃連性惡鑊湯爐炭清涼舒之兮不立一塵收
J29nB239_p0499c01║之兮橫遍十方淨名納侍魔女佛印燒豬飲觴萍實
J29nB239_p0499c02║渡江雖霸業也得尼丘判吉祥。
J29nB239_p0499c03║提刑郭祥正居士聞小兒誦上大人丘乙己至
J29nB239_p0499c04║可知禮也忽然有省（知道鐺是鐵鑄）以書報白雲（愁人莫向
J29nB239_p0499c05║愁人說）雲以偈答曰藏身不用縮頭（曳尾靈龜）斂跡何
J29nB239_p0499c06║須收腳（橫行螃蟹）金烏半夜遼天（只在面門裏）玉兔趕他
J29nB239_p0499c07║不著（切莫動著動著三十棒）。拈云人人多被尋常瞞過
J29nB239_p0499c08║殊不知有義趣中非義趣不風流處卻風流原
J29nB239_p0499c09║來功輔牛淳也只是上大人索兒。
J29nB239_p0499c10║自古童謠壯帝畿林花偏待曉風依逆耳忠言貴苦
J29nB239_p0499c11║口良藥稀秦人莫得媼傳語陳寶那能特廟歸。
J29nB239_p0499c12║樞密徐東湖居士指圓悟頂相曰者老漢腳跟
J29nB239_p0499c13║猶未點地在（莫在虛空麼）悟䫌面曰甕裏何曾走卻
J29nB239_p0499c14║鱉（也是布袋裏老鴉）公曰且喜老漢腳跟點地（者迴平等接人）
J29nB239_p0499c15║悟曰莫謗他好（贊亦不可）公休去（正合如是）。拈云行亦
J29nB239_p0499c16║禪坐亦禪為甚麼腳跟不點地亦非行亦非坐
J29nB239_p0499c17║為甚麼腳跟點地者東湖老漢莫是隨人腳跟
J29nB239_p0499c18║轉麼。
J29nB239_p0499c19║竹杖為橋入廣寒軿車又得子儀看縱使仱官奏樂
J29nB239_p0499c20║清葉靖何曾別帝京君不見明鏡當臺映胡漢水月
J29nB239_p0499c21║空花文裏煥。
J29nB239_p0499c22║郡王趙令衿居士疏其略曰家貧遭劫（賊在甚麼處）
J29nB239_p0499c23║誰知盡底不存（也須罄盡始得）空屋無人（向甚麼處去也）幾度
J29nB239_p0499c24║賊來亦打（為有者箇在）圓悟見之囑令加護（又在痛處著錐）。
J29nB239_p0499c25║拈云賊在旁邊立無贓不定罪既是家貧屋空
J29nB239_p0499c26║賊還劫箇甚麼還會麼鷺鷥不入蘆花裏多被
J29nB239_p0499c27║漁人把棹驚。
J29nB239_p0499c28║藏身須泯跡泯跡莫藏身發塚珠留禍攝緘盜巨臻
J29nB239_p0499c29║徹骨為憐張得老解袍容易贈還親。
J29nB239_p0499c30║侍郎李彌遠居士因過天津橋馬躍有省（原來馬背）
J29nB239_p0500a01║（上有佛法）圓悟見而喚曰居士且喜大事了畢（父母歸山
J29nB239_p0500a02║黃金入庫）公厲聲曰和尚眼花作甚麼（求榮反辱）悟便喝
J29nB239_p0500a03║（將謂鬍鬚赤）公亦喝（更有赤鬍鬚）。拈云紅塵飛的怎如
J29nB239_p0500a04║天津橋躍的王老師多教人向異類中行今日
J29nB239_p0500a05║果然是則是為甚麼贓證見前逢人不認。
J29nB239_p0500a06║踏雪尋梅事已奇罕聞驢背快成詩興來到處歌春
J29nB239_p0500a07║曲毀譽無容上我眉師若喝士必隨自古當人曾不
J29nB239_p0500a08║讓三拳一掌疾如馳。
J29nB239_p0500a09║成都范縣君禮圓悟請求開示（離鄉別祖討箇音問）悟令
J29nB239_p0500a10║參不是心（麻）不是佛（麥）不是物（豆）是箇甚麼（爛冬
J29nB239_p0500a11║瓜）。拈云是則握土成金不是則消冰成水非
J29nB239_p0500a12║三而終一非一而終三非一非三是箇甚麼。
J29nB239_p0500a13║見中精空裏月相感相依蛩與蟨燈上三門何所因
J29nB239_p0500a14║六處明窗猩猩窟君不見大刀頭飛破鏡黑語由來
J29nB239_p0500a15║思夫詠。
J29nB239_p0500a16║給事馮楫居士著僧衣履踞高座囑諸官吏拈
J29nB239_p0500a17║拄杖按膝脫然而化（要看弄鬼眼睛的來）漕使請曰安撫
J29nB239_p0500a18║去住如此自由（本分事業不假外求）何不留一頌以表罕
J29nB239_p0500a19║聞（莫教移後人恥笑）公張目索筆書曰初三十一（誰請你較
J29nB239_p0500a20║日數時）中九下七（莫是拖欠錢糧勒糧追取）老人言盡（猶有一句在）
J29nB239_p0500a21║龜哥眼赤（趁好跳此一步）。拈云者一迴多鬼人說得
J29nB239_p0500a22║卻行不得馮居士言行俱備變得箇赤眼烏龜
J29nB239_p0500a23║去也。
J29nB239_p0500a24║彩眉相好應龍飛龍得先天天豈違脫骨更留鱗甲
J29nB239_p0500a25║在咸池有樂聽人稀。
J29nB239_p0500a26║尚書莫將居士謁南堂靜禪師咨決心要（向人口中
J29nB239_p0500a27║討冷暖）堂使其向好處提撕（莫是暗室虧心處麼）適如廁俄
J29nB239_p0500a28║聞穢氣（好處來也）急以手掩鼻遂有省（大麤行生）即呈以
J29nB239_p0500a29║偈曰從來姿韻愛風流（總是七顛八倒）幾笑時人向外
J29nB239_p0500a30║求（家無小使不成君子）萬別千差無覓處（遍地是黃金）得來元
J29nB239_p0500b01║在鼻尖頭（好箇觸羶之蟻）。拈云從來祖師家婆心最切
J29nB239_p0500b02║纔留一線不絆人腳跟便穿人鼻孔但不知莫
J29nB239_p0500b03║將居士于即此用離此用處鞭策也未。
J29nB239_p0500b04║化城雖權止臺山更細觀尋香知所在觸臭喜重歡
J29nB239_p0500b05║蜣螂轉彈臨極處射出光芒北斗寒。
J29nB239_p0500b06║龍圖王蕭居士聞開靜板聲有省（泥裏踏著刺）問南
J29nB239_p0500b07║堂曰某有箇見處（果是纔開眼的）纔被人問卻開口不
J29nB239_p0500b08║得（啞人得夢）未審過在甚處（問取舌根去）堂曰過在有箇
J29nB239_p0500b09║見處（知事者煩惱多）堂卻問朝旆幾時到任（善用鉤釣）公曰
J29nB239_p0500b10║去年八月四日（舉措分明）堂曰自按察幾時離衙（試看
J29nB239_p0500b11║有口不）公曰前月二十（不曾坐不語禪）堂曰為甚麼道開
J29nB239_p0500b12║口不得（為有腳不能說）公乃契悟（善哉善哉）。拈云人人有
J29nB239_p0500b13║箇那伽大定晝夜七通八達怎奈終日行而不
J29nB239_p0500b14║自覺者漢從耳入得從口道不得不是堂老善
J29nB239_p0500b15║巧方便幾乎昧珠守貧。
J29nB239_p0500b16║長安涅槃一路楊柳薄梵十方違時兮刻鵠類鶩任
J29nB239_p0500b17║運兮叱石成羊壁上蒼龍風雨就還須點眼出天閶。
J29nB239_p0500b18║侍郎張九成居士謁惟尚尚舉馬祖陞堂百丈
J29nB239_p0500b19║卷席話詰之（借題于古用意于今）敘話未終公推倒棹子
J29nB239_p0500b20║（鼠毒發矣）尚大呼張學祿殺人（莫誤入人罪）公躍起問傍
J29nB239_p0500b21║僧曰汝又作麼生（牽連無辜）僧罔措（苦瓜連根苦）公敺之
J29nB239_p0500b22║（甜瓜徹蒂甜）顧尚曰祖禰不了殃及兒孫（蒼天蒼天）尚大
J29nB239_p0500b23║笑（養子不及父家門一世衰）。拈云派流涇渭卉發薰猶奈
J29nB239_p0500b24║何腑臟相同竅分通寒所以惟尚老人寧憐有
J29nB239_p0500b25║力之奴不愛亡家之子。
J29nB239_p0500b26║一雨從心普三根在量榮隱微規裏得幽戾集中成
J29nB239_p0500b27║菌囓悲難忍蛙鳴苦自輕好看文喜老竹篦太粗生。
J29nB239_p0500b28║參政李邴居士謁大慧慧示眾舉趙州庭柏垂
J29nB239_p0500b29║語曰庭前柏樹子（看風折削汝）今日重新舉（再來不直半文
J29nB239_p0500b30║錢）打破趙州關（四人成灰）特地尋言語（舌根不化）敢問大
J29nB239_p0500c01║眾既是打破趙州關為甚麼特地尋言語（水清石見
J29nB239_p0500c02║魚爛刺出）良久曰當初只道茅長短（朝三暮四）燒了方知
J29nB239_p0500c03║地不平（朝四暮三）公領悟（也著套入殼中）。拈云庭前柏樹
J29nB239_p0500c04║子一句是古人隱語不是薦句何必後人洗了
J29nB239_p0500c05║又洗嚼了又嚼還會此時薦句麼自代云澗底
J29nB239_p0500c06║松枝。
J29nB239_p0500c07║黃金印如斗上方劍似蛇從來聞外將軍令壇帳威
J29nB239_p0500c08║雄任子牙一句子妙恒沙影鞭隨折柳逐電在神騧
J29nB239_p0500c09║可憐已死南山豹卻把皮毛煥彩華。
J29nB239_p0500c10║寶學劉彥修居士參大慧慧曰僧問趙州狗子
J29nB239_p0500c11║還有佛性也無（大有佛性）趙州道無（為有業識在）但恁麼
J29nB239_p0500c12║看（臨行密密縫針線）。拈云有也是佛性無也是佛性
J29nB239_p0500c13║但不知誰是狗子。
J29nB239_p0500c14║萬物宗源化母來機梭一織海天開頭頭盡是規中
J29nB239_p0500c15║境信手從君自剪裁。
J29nB239_p0500c16║徑山謂提刑吳偉明居士曰不須呈伎倆（多言數窮
J29nB239_p0500c17║不如守中）直須啐地折（打失鼻孔）嚗地斷（咬著舌頭）方敵得生
J29nB239_p0500c18║死（饑來喫飯困來眠）。拈云外道執雀世尊跨門且道
J29nB239_p0500c19║是伎倆不是伎倆若是伎倆如何敵得生死若
J29nB239_p0500c20║不是伎倆生死如何敵得。
J29nB239_p0500c21║日月斬新易乾坤特地難骨肉都無兮六根任運葉
J29nB239_p0500c22║殼全輕兮八風隨摶臨場鐵鼓非鄉射一箭當陽海
J29nB239_p0500c23║色丹。
J29nB239_p0500c24║門司黃彥節妙德居士于大慧一喝下疑情頓
J29nB239_p0500c25║脫（莫瞎著居士）慧以衣付之（也是錯接錯用）公一日曰妙德
J29nB239_p0500c26║到者裏百色無能（莫作賊人窩主）但記得曾作蠟梅絕
J29nB239_p0500c27║句（贓私出也）曰擬嚼枝頭蠟（著甚麼滋味）驚香卻肖蘭（失在
J29nB239_p0500c28║鼻孔裏）前村深雪裏（太遠生）莫作嶺梅看（卻是者箇）。拈
J29nB239_p0500c29║云馬祖喝一能聰人一能聾人臨濟喝一能明
J29nB239_p0500c30║人一能瞎人但不知慧祖此喝為甚麼卻教居
J29nB239_p0501a01║士頓脫疑情去還會麼蠟梅香處是知音認作
J29nB239_p0501a02║梅香還不是。
J29nB239_p0501a03║三乘五教何足數一喝當頭出範圍生角聞雷蒼燄
J29nB239_p0501a04║裊變文披露蔚光飛釣殘月冷方揮棹痛極神傳始
J29nB239_p0501a05║付衣白鳳好看楊吐後誰聆山雉闡離輝。
J29nB239_p0501a06║秦國夫人計法真力究狗子還有佛性也無（見人
J29nB239_p0501a07║即謾）無（撮嘴一覺腫）忽爾洞然無滯（狗口裏象牙出也）作偈呈
J29nB239_p0501a08║大慧曰逐日看經文（莫障睛好）如逢舊識人（牛在腳跡裏）
J29nB239_p0501a09║莫言頻有礙（兵尋印轉）一舉一回新（將逐符行）。拈云者
J29nB239_p0501a10║狗子還有佛性也無直一轉語如老鼠藥喫的
J29nB239_p0501a11║也是死聞的也是死未審交涉在甚麼處良久
J29nB239_p0501a12║云白兔繞墳功歸孝子。
J29nB239_p0501a13║不爇灑金香便擊塗毒鼓祖禰門庭弗尚賢殺活令
J29nB239_p0501a14║人甘與苦君不見化身離垢合秋月清歌棹入蘆花
J29nB239_p0501a15║歇。
J29nB239_p0501a16║參政錢端禮居士臨終顧簡堂曰某坐去好（生來
J29nB239_p0501a17║坐不臥）臥去好（死去臥不坐）堂曰相公去便了（大低還他肌骨
J29nB239_p0501a18║好）理會甚坐與臥耶（不塗胭粉自風流）公笑曰法兄當
J29nB239_p0501a19║為祖道自愛（知恩人多報恩人少）遂斂目而逝（也是腰包行腳）。
J29nB239_p0501a20║拈云古人臨渴時固然掘井見泉未免心田逼
J29nB239_p0501a21║迫者漢風浪臨頭猶自把釣垂鉤還會麼羌笛
J29nB239_p0501a22║一聲楊柳岸收取絲綸待月斜。
J29nB239_p0501a23║慣涉長風浪船頭放木鵝伯陽惟轉火子反解攢歌
J29nB239_p0501a24║葉落花開歸去好來時無口奈渠何。
J29nB239_p0501a25║內翰曾開居士問佛海如何是善知識（解牛庖丁）海
J29nB239_p0501a26║曰燈籠露柱貓兒狗子（西方散聖）。拈云既曰善知
J29nB239_p0501a27║識為甚麼卻是燈籠露柱貓兒狗子還會麼牛
J29nB239_p0501a28║頭伏羲龍樹尊者。
J29nB239_p0501a29║業造畜生無受報溈山水牯仰山師從來性外何曾
J29nB239_p0501a30║物信手拈時道是誰誰是長天連秋水雪陣蘆花千
J29nB239_p0501b01║萬里。
J29nB239_p0501b02║刺史葛郯居士謁無庵求指南（老人星現處）庵令究
J29nB239_p0501b03║即心即佛（也是止啼黃葉）後至佛海乃舉無庵所示之
J29nB239_p0501b04║語（抱鏡問卜）海曰即心即佛眉拖地（未免拖泥帶水）非心非
J29nB239_p0501b05║佛雙眼橫（非相猶在）蝴蝶夢中家萬里（蘧蘧然周也）子規
J29nB239_p0501b06║枝上月三更（家鄉夕照邊）。拈云即心即佛是阿誰
J29nB239_p0501b07║非心非佛是甚麼恁麼道得管取是非言斷凡
J29nB239_p0501b08║聖路絕。
J29nB239_p0501b09║越常進雉迷來路指出璇璣妙有家頓悟梅還核乖
J29nB239_p0501b10║違目瞪華化人見夢非朝市隱几何曾御六車。
J29nB239_p0501b11║待制潘良貴居士以南泉斬貓兒話問佛燈曰
J29nB239_p0501b12║（已死貓兒作甚麼用）某看此甚久終未透徹（除去思算始得）告和
J29nB239_p0501b13║尚慈悲（饑兒要乳）燈曰你只管理會別人家貓兒（因觀
J29nB239_p0501b14║眼前浪）不知走卻自家狗子（失卻手中橈）公于言下如
J29nB239_p0501b15║醉醒（狗子在也）。拈云南泉貓兒居士狗子斬的不
J29nB239_p0501b16║當死走的不當活只今如醉醒來的是死是活。
J29nB239_p0501b17║姑射糠秕堯舜精神覺之兮聖人炳虎逐之兮夸父
J29nB239_p0501b18║枮身難言豈為慳饒舌掌出摩尼一轉新。
J29nB239_p0501b19║侍郎李浩居士請益應庵庵曰侍郎死後向甚
J29nB239_p0501b20║麼處去（黑風來也）公駭然汗下（也須喪身失命）庵喝出（雪上加霜）
J29nB239_p0501b21║公退參不旬日竟躋堂奧（不是清寒徹骨怎得梅花撲鼻）。拈
J29nB239_p0501b22║云有時三頭六臂有時逢掖章甫有時三昧隱
J29nB239_p0501b23║身有時出竿把釣者般去就總是教人言下知
J29nB239_p0501b24║機當仁覿面且道參不旬日的得箇甚麼便道
J29nB239_p0501b25║竟躋堂奧良久云住住住。
J29nB239_p0501b26║鞶帶或錫何曾喜覆公折鼎未為凶男兒別有英豪
J29nB239_p0501b27║志三鼓崑崙已奪儂。
J29nB239_p0501b28║
J29nB239_p0501b29║
J29nB239_p0501b30║吹萬禪師語錄卷之七終