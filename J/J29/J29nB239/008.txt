J29nB239_p0501c01║吹萬禪師語錄卷之八
J29nB239_p0501c02║嗣法孫燈來重編
J29nB239_p0501c03║偈
J29nB239_p0501c04║示監院
J29nB239_p0501c05║情境紛紛路不繁春亭花鳥木人看指揮提掇誰為
J29nB239_p0501c06║用鏡裏無痕一照間
J29nB239_p0501c07║示副寺
J29nB239_p0501c08║物心無二體非遙握土成金行最高日用應緣真我
J29nB239_p0501c09║在四時雪藕伴水桃
J29nB239_p0501c10║示典座
J29nB239_p0501c11║心如事事亦如如百味從中妙不粗但識鹽梅堪熟
J29nB239_p0501c12║鼎誰知和氣是香廚
J29nB239_p0501c13║示知客
J29nB239_p0501c14║彬彬文質顯僧伽語默逢迎月下花覿面既呈賓主
J29nB239_p0501c15║意何妨慧眼別龍蛇
J29nB239_p0501c16║示雜辦
J29nB239_p0501c17║妙用神通豈異殊只在尋常會也無把重提輕光燦
J29nB239_p0501c18║爛森羅象裏自稱孤
J29nB239_p0501c19║示侍者
J29nB239_p0501c20║函丈方隅世界寬折旋俯仰導人間從來衣缽無他
J29nB239_p0501c21║借金色頭陀代代傳
J29nB239_p0501c22║方丈從來遠末流執巾須用至人儔全提皂角消根
J29nB239_p0501c23║境敕點飛龍正尾頭唱和不妨驢糞劣優遊豈礙月
J29nB239_p0501c24║輪秋箇中已有仙陀事別向邯鄲意不休
J29nB239_p0501c25║悼宗旨接續之艱（三首）
J29nB239_p0501c26║法傳金屎路來長何事孳孳杲祖忙漏出真詮三十
J29nB239_p0501c27║卷那能于此會家常
J29nB239_p0501c28║卓錫南濱十數秋和泥合水策同儔法源如線誰堪
J29nB239_p0501c29║續獨對梅花暗點頭
J29nB239_p0501c30║箕裘事業應天機不比尋常況法微就父迷珠窮四
J29nB239_p0502a01║海誰知腦後有光輝
J29nB239_p0502a02║採薪
J29nB239_p0502a03║一步一步登山去採得薪來身又疲堂前板響定香
J29nB239_p0502a04║到只坐中天飯熟時
J29nB239_p0502a05║南來北往徒成幻運水搬柴恰似真上林不借東風
J29nB239_p0502a06║擺萬紫千紅何處尋
J29nB239_p0502a07║看錄
J29nB239_p0502a08║傳燈錄載傳燈頌總是先人口上禪讀罷了然無箇
J29nB239_p0502a09║事秋風秋雨洗闌干
J29nB239_p0502a10║念佛
J29nB239_p0502a11║佛以慈悲願示我醍醐味不離身外求直此身中是
J29nB239_p0502a12║癢痛如空花主人真實住實處是西方真處是覺義
J29nB239_p0502a13║一念自承當何嘗有來去迦陵頻伽聲蓮花功德聚
J29nB239_p0502a14║黃金樓閣中彌陀親指示默然呼吸間明明是公據
J29nB239_p0502a15║師慨四生中得人身者最難人身中具世間智者
J29nB239_p0502a16║更難世間智中發出世間智亦復為難出世間智
J29nB239_p0502a17║而具上上智者難愈難矣故拈偈以勉諸學人。
J29nB239_p0502a18║世界恁麼廓不出四生類卵生有鳳鸞誰曾披法服
J29nB239_p0502a19║合感稱溼者鯤鼇已極矣只能負金山激水而羽去
J29nB239_p0502a20║化以離而應上則為最樂中入米麥蟲下而地獄界
J29nB239_p0502a21║唯有胎眾生獅麟駱駝虎象馬牛羊特貉豹豺狼豕
J29nB239_p0502a22║貓鼠狐犬兔熊猩猿狙獼獅子女人國九夷南八蠻
J29nB239_p0502a23║六戎比五狄間生華夏中盲聾及瘖啞躄跛痀瘺者
J29nB239_p0502a24║歌妓摩登伽奴婢傭人隸農賈工技等取士復能幾
J29nB239_p0502a25║士有世間智將相復少分忠良為輔弼千分中一分
J29nB239_p0502a26║于是四種中尋伺出世人婆羅門居士優婆塞有數
J29nB239_p0502a27║又取比丘僧出世精進者萬分存一毫而接佛命脈
J29nB239_p0502a28║何乃諸兄弟不自揣輕重念念恒放逸而甘成暴棄
J29nB239_p0502a29║所以袈裟下線縫事不明猶倒峰上石一墜不見底
J29nB239_p0502a30║我勸諸賢聖精進須勤策還我本來人手舞足蹈樂
J29nB239_p0502b01║不被八倒纏早遂逍遙志回首運慈悲提拔諸苦類
J29nB239_p0502b02║號曰天人師光明續燈燄
J29nB239_p0502b03║睹楞伽三昧
J29nB239_p0502b04║我觀楞伽山夜叉王所住出于大海中神通方可到
J29nB239_p0502b05║大人有神通兼有我道通飛入夜叉群大慧從此出
J29nB239_p0502b06║智能鑿金礦智能開道路智能變風雷智能斂雲霧
J29nB239_p0502b07║所以百八問而成百八答我觀經中義恰如窣堵波
J29nB239_p0502b08║八識為初級五法疊為二三性是三層二我即堆四
J29nB239_p0502b09║自覺聖智心堪作頂上髻我以如意手輕輕拈頂來
J29nB239_p0502b10║抖擻破磚瓦光耀恒沙佛說通和泥人宗通造塔者
J29nB239_p0502b11║外道如螻蟻往來縫中過不然不相容誰號天人師
J29nB239_p0502b12║欲得無名相入吾掌中觀解弄豈存人因指得明月
J29nB239_p0502b13║月月不存法千江來映色恁麼而住持行行只者是
J29nB239_p0502b14║懶說法
J29nB239_p0502b15║一切現成鳥共花剛纔齋罷又尋茶法輪自轉無容
J29nB239_p0502b16║說莫把言詮認作家
J29nB239_p0502b17║懶會客
J29nB239_p0502b18║客情隊隊知音少覿面呈機是阿誰三門踏著室中
J29nB239_p0502b19║地不必相逢我自知
J29nB239_p0502b20║懶坐禪
J29nB239_p0502b21║洗面定把手來澆穿衣何曾不繫腰日用因緣無箇
J29nB239_p0502b22║事坐斷繩床只自勞
J29nB239_p0502b23║陞座擊鼓
J29nB239_p0502b24║鷲嶺山頭囑付來拈花輪到祖燈開三十三員猶不
J29nB239_p0502b25║識今日當陽仔細裁
J29nB239_p0502b26║破論宗
J29nB239_p0502b27║因觀觀所緣緣論可令學人究竟無有涯際若云
J29nB239_p0502b28║佛法必是如此得不成水裏按葫蘆耶但只作郵
J29nB239_p0502b29║驛上觀花耳故書偈破之。
J29nB239_p0502b30║世有鼇山燈觀者極稱羨或見人物動或見花禽舞
J29nB239_p0502c01║蹈之及舉之仰之及俯之皆由消息因蠟髮為機捩
J29nB239_p0502c02║所以總關動通山俱變現智者入其內取卻山中燈
J29nB239_p0502c03║縱有百端妙貼然不敢運間取造燈人緣是兩隻手
J29nB239_p0502c04║掌上索前相何常有蹤跡只箇工技兒采集從此出
J29nB239_p0502c05║心喻如來性人喻阿賴耶手如末那識燈喻觀察意
J29nB239_p0502c06║山猶四大身蠟髮諸妄想人物禽花類五識亦如是
J29nB239_p0502c07║智火燼成灰人人各自在何于幻心中更析諸幻法
J29nB239_p0502c08║幻幻尚不了不幻畢竟離若欲究此宗須問除燈者
J29nB239_p0502c09║破疑
J29nB239_p0502c10║堪笑名字禪忘本恒逐末不解究自心每向源流說
J29nB239_p0502c11║若論源流事非有亦非空聊提幾箇看孰與古人同
J29nB239_p0502c12║第一釋迦文始參鬱頭藍非非想處定何曾透祖關
J29nB239_p0502c13║後移雪山住睹星方得悟序作第七仙而得上上智
J29nB239_p0502c14║雖承迦葉佛未得親面目相去億萬年誰為傳信拂
J29nB239_p0502c15║惠明趕六祖面目從此惺雖在五祖下卻得大庾嶺
J29nB239_p0502c16║石頭有藥山得悟于馬祖來接青原宗相將為良輔
J29nB239_p0502c17║丹霞天然子亦出馬祖家又來石頭下其道不為差
J29nB239_p0502c18║雲門參睦州覿體見蹤由卻入雪峰去不知為何求
J29nB239_p0502c19║興化見大覺折倒賓主句指破黃檗棒拈香接臨濟
J29nB239_p0502c20║南院參興化不見有機緣不知何以得便接臨濟禪
J29nB239_p0502c21║洞宗投子青未曾見太陽全憑浮山遠為渠接宗綱
J29nB239_p0502c22║未詳法嗣者實性雲頂類雲幽法海因樓子公期輩
J29nB239_p0502c23║先淨郁山主仁王與鐵索神照及證悟本嵩如布衲
J29nB239_p0502c24║投子通禪師天寧明奇絕一十有六人箇箇皆磊落
J29nB239_p0502c25║各建祖門庭扶危而匡末借問諸大老何嘗拘一橛
J29nB239_p0502c26║況復三皇氏展轉而五帝又轉而三王周公孔子嗣
J29nB239_p0502c27║各隔世與年未委親相示但悟傳心法一中為極致
J29nB239_p0502c28║北齊慧文師會得中觀論遙禮大龍樹而為初祖印
J29nB239_p0502c29║又得應化人智顗入其蘊號曰天台禪迄今成宗鏡
J29nB239_p0502c30║嗟嗟釋末流偷心不自歇隨邪而生解識海不能竭
J29nB239_p0503a01║未聞無師智，及與自然智，教典尚云云，何況立宗？趣
J29nB239_p0503a02║宗趣有，妙機最上之提持，見性不留佛，悟道不存師，
J29nB239_p0503a03║未有無授受，擅來弘祖令。間或不同師，何必嫉其並？
J29nB239_p0503a04║或有同其父生不同其母，或有同其母育不同其父，
J29nB239_p0503a05║但得血脈真通，為人子類，下流被其惑，智者自不昧，
J29nB239_p0503a06║囑爾參禪人，莫入此群隊。
J29nB239_p0503a07║閱華嚴經
J29nB239_p0503a08║三七思惟何曾說，不離覺樹道場開，腳底透得平生
J29nB239_p0503a09║事，六欲諸天空往來，行一步，步步踏著娘生褲，放一
J29nB239_p0503a10║光，光光射出性花香，萬億周旋剎海森，看來只在眉
J29nB239_p0503a11║毛上，老毘盧、小釋迦，變現猶如指上丫，坐時頂上佛
J29nB239_p0503a12║成冠，起行手裏甲拈花，可憐文殊及善財，本智翛然
J29nB239_p0503a13║性起哉，千里出門在當下，五十三員背後裁，誰是鶖
J29nB239_p0503a14║子不得見，誰是釋迦不能聞，屈曲人間夢中夢，瞎眼
J29nB239_p0503a15║看成丈六身，咄咄咄，莫道破，傀儡敲唱數千般，主人
J29nB239_p0503a16║提線依然坐。
J29nB239_p0503a17║精進
J29nB239_p0503a18║鏡清住院時，伽藍不能見。宏覺天廚供，自謂得至道，
J29nB239_p0503a19║及見溈山後，送食無可覓。鹽官會下僧，鬼卒來拘捉，
J29nB239_p0503a20║乃曰：容七日，同去不敢辭。繼而七日已，鬼使依然至，
J29nB239_p0503a21║寺裏索前僧，何嘗有蹤跡。第觀此三人，非功如何得，
J29nB239_p0503a22║所以我輩者，當勤莫放逸，亦如老宿儀，是則名僧伽。
J29nB239_p0503a23║破唯識
J29nB239_p0503a24║太虛原無識，造化諸世界。是中能權者，非識而阿誰？
J29nB239_p0503a25║天地從識滅，然亦從識有，無識故無生，無生則無形。
J29nB239_p0503a26║混沌一真如，復誰而造化？前此已了知，故號曰常住。
J29nB239_p0503a27║眾生未達本，背覺逐流蕩，浩浩六趣中，皆由一識因。
J29nB239_p0503a28║識猶諸幻師，幻出諸般象，若能了幻者，四大通成腐。
J29nB239_p0503a29║獨識非元妙，即爾精明物，內損圓覺性，外染諸塵用。
J29nB239_p0503a30║睹物即生知，知己又生慮，慮後復還想，想極變為情。
J29nB239_p0503b01║當知目連孝，人各皆具足，法如是供養，平等無疑惑。
J29nB239_p0503b02║鑄釋迦如來像
J29nB239_p0503b03║我觀如來淨妙身，非是金銀及銅鐵。一切萬物無所
J29nB239_p0503b04║有，只者五金何處來？智者幻成眼耳鼻，手足毛孔皆
J29nB239_p0503b05║光洞。擊鼓敲鐘演梵音，阿誰禮拜阿誰受？此日金容
J29nB239_p0503b06║雖自然，曾見紅爐經百煉。一心混融一切心，心心蓮
J29nB239_p0503b07║上各瞻視。箇箇如來有是心，者回不作凡聖見。
J29nB239_p0503b08║理行二入
J29nB239_p0503b09║理入惟捨妄，凝住在壁觀，無自亦無他，凡聖等一然，
J29nB239_p0503b10║行入含有四：初行乃報冤，次則名隨緣，三即無所求，
J29nB239_p0503b11║四名稱法者，其義當析說。修道若遇苦，自念是定業，
J29nB239_p0503b12║一一惟忍受，慎勿起冤憎，但能如是持，得與理相應。
J29nB239_p0503b13║行者若有緣，苦樂須眾同。但逢榮譽事，實我過去因，
J29nB239_p0503b14║今則緣盡時，依舊復還無，不自喜于心，得失亦何有？
J29nB239_p0503b15║處處常貪著，名為有所求。智者悟真理，安心入無為。
J29nB239_p0503b16║了然絕四相，萬有悉皆空。三界如火宅，我戀亦何媺。
J29nB239_p0503b17║有求盡屬苦，無干樂尚餘。稱法性淨理，目之無取捨。
J29nB239_p0503b18║無染亦無著，無彼亦無此。如是于身命，及與法財等，
J29nB239_p0503b19║盡成檀波羅，三空悉遍滿。眾生若稱化，不可住于相，
J29nB239_p0503b20║無相實相存，同歸寂滅樂。
J29nB239_p0503b21║寬柔
J29nB239_p0503b22║賢者折情，聖人滅情，惡罵捶打，常曰不輕。觀彼樹下，
J29nB239_p0503b23║尿溺臨頭，乃如是定，匪計一酬。況復世尊，被魔所加，
J29nB239_p0503b24║毒氣臨面，變青蓮花。又復遭人，打之罵之，反生慈悲，
J29nB239_p0503b25║為愍愚癡。唯我及眾，當如是觀，不然可惜，徒累百千。
J29nB239_p0503b26║答客問（附來問）
J29nB239_p0503b27║客曰：吾聞之：有情之豹也，臥南山而七日，不食則
J29nB239_p0503b28║革有蔚焉，無情之鋏也，蘊石匣而多歲，不開則斗
J29nB239_p0503b29║有氣焉。何今之樂道參禪者，或拘拘于山林，或汶
J29nB239_p0503b30║汶于市廛？我所謂蔚豹氣鋏之不若也，奚望得為
J29nB239_p0503c01║天人之師乎？敢請益以示。
J29nB239_p0503c02║世有巨深淵，潛龍伏在裏，航海人不知，保道者如是。
J29nB239_p0503c03║世有大茂林，能蔽獨角獸，樵牧不能知，懷德者如是。
J29nB239_p0503c04║世有大螺蚌，吸久含寸珠，海人莫知測，葆真者如是。
J29nB239_p0503c05║世有荊山石，蓄之藏溫琭，行道人不知，養志者如是。
J29nB239_p0503c06║世有溶溪鶴，壽千六百年，孕有鸞鳳胎，百鳥不能知。
J29nB239_p0503c07║世有厲婦人，貴兒在腹中，鬼神暗護衛，庸愚不能了。
J29nB239_p0503c08║樂道參禪者，嘿嘿亦如是，他時風雨至，直破天荒去。
J29nB239_p0503c09║應與聖人出，還能吐玉符，會取入寰中，連照十五乘。
J29nB239_p0503c10║鑿開琢成璽，受命千萬世，翱翔滄海外，醴泉得自怡。
J29nB239_p0503c11║鳴珂帝都上，絕粒履天衢，諸譬尚如此，何況天真性。
J29nB239_p0503c12║磅礡出宇宙，運化皆由我。
J29nB239_p0503c13║日用偈（并引）
J29nB239_p0503c14║趙州云：老僧行腳，除粥飯二時，是雜用心處，此外
J29nB239_p0503c15║更無用心處。若不如是，大遠在聚，雲則不然。無為
J29nB239_p0503c16║妙性，理事從生，體用雙行，本無障礙，說甚雜與不
J29nB239_p0503c17║雜所？以道任運，即常而知，則合本妙，違時失候，而
J29nB239_p0503c18║覺則合妄塵。但不違時不失候，即種種光明，更欠
J29nB239_p0503c19║箇甚麼？
J29nB239_p0503c20║晨昏早起
J29nB239_p0503c21║一聲殿角透圓通，覺起靈明不借中，隨眾至誠三寶
J29nB239_p0503c22║地，此心唯許古人同。
J29nB239_p0503c23║止靜坐禪
J29nB239_p0503c24║鐵脊胡床萬事休，歸來內外境無留，圓明一顆心珠
J29nB239_p0503c25║現，了了空身不用修。
J29nB239_p0503c26║學人莫坐默癡禪，寂照何曾諱正偏，北斗藏身飛燄
J29nB239_p0503c27║裊，不將雙眼落林泉。
J29nB239_p0503c28║放參經行
J29nB239_p0503c29║從容一步一蓮花，左右逢原是我家，轉折周旋無錯
J29nB239_p0503c30║亂，主人腳底有光華。
J29nB239_p0504a01║一步一步踏實地，薰風過閣轉清涼，不識者中天籟
J29nB239_p0504a02║響，十指徒將作道場。
J29nB239_p0504a03║念佛應供
J29nB239_p0504a04║心心念佛佛念心，心佛原來是主人，粥飯二時隨我
J29nB239_p0504a05║現，聲前聲後自知音。
J29nB239_p0504a06║晚課念誦
J29nB239_p0504a07║日垂西嶺是斜陽，韶光過去水魚傷，獨有念誦人長
J29nB239_p0504a08║在，到處巍巍顯法王。
J29nB239_p0504a09║垂簾吉祥
J29nB239_p0504a10║衲被和衣且當衾，曲拳為枕月為燈，一鼾了盡乾坤
J29nB239_p0504a11║外，誰道泥團是色身。
J29nB239_p0504a12║看經
J29nB239_p0504a13║文字千般煥眼光，覺來雜糅不成行，還他黑白煙和
J29nB239_p0504a14║紙，依舊瞳人灼故鄉。
J29nB239_p0504a15║問答
J29nB239_p0504a16║海翁無事上磯頭，把釣波深月一鉤，結舌不題風味
J29nB239_p0504a17║響，蒼巖無耳漫思修。
J29nB239_p0504a18║雙開竹二首（并引）
J29nB239_p0504a19║外直中虛，節貫四時，是竹之操履也。故伶倫取之，
J29nB239_p0504a20║而子猷愛之，往往頌德稱美，不可枚舉。然不過以
J29nB239_p0504a21║孤根隻材者而言也，獨未見有雙竹一本之異常
J29nB239_p0504a22║也。余事佛，嘗讀佛土記曰：天竺國，蓋天竺乃南瞻
J29nB239_p0504a23║部洲之中也，轉輪聖王應化此土，七寶輪來掌持
J29nB239_p0504a24║四天下，則三世諸佛、歷代神異無不生斯地，而成
J29nB239_p0504a25║斯道也。余觀國之名曰天竺，竺字之形曰竹二，是
J29nB239_p0504a26║以二竹共其一本之說也。今忠南聚雲有是竹矣，
J29nB239_p0504a27║生于牛欄之前，出于污瀆之上，共策進諸人履其
J29nB239_p0504a28║高尚之事也。明矣！西域有是字，而震旦有是竹。得
J29nB239_p0504a29║無借物傳心，東西盡成佛土，以人應竹，南北悉爾
J29nB239_p0504a30║同宗。二竹雙開，亦顯顯矣，伶倫、子猷恨其不見。何。
J29nB239_p0504b01║曾見雙開樹，未見雙開竹。根本從來節節空，為甚依
J29nB239_p0504b02║空分兩束，一向東一向西，翛然氣概與天齊，莫是聚
J29nB239_p0504b03║雲雄兩翼，廓蔭樹下有龍岐。
J29nB239_p0504b04║試問此君有意無，挺然為我立宗圖，昔者禪教不相
J29nB239_p0504b05║悖，宗說齊彰盛老盧，一自棒喝傳機後，誰向舌尖弄
J29nB239_p0504b06║之乎，雖然各自任擔板，辜負黃頭碧眼初，惟我慧祖
J29nB239_p0504b07║頭戴角，知他圜悟還丹藥，點鐵成金遍地光，碧梧秋
J29nB239_p0504b08║滿家家月，四喝四揀解翻騰，三要三玄恒拈著，誰知
J29nB239_p0504b09║衰替四百年，聚雲室裏重敲拍，巫山清播桑林舞，錦
J29nB239_p0504b10║水雅曠咸池樂，因思此義誰表然，假爾沖霄為通說。
J29nB239_p0504b11║示蔚西堂
J29nB239_p0504b12║宗源定當絕狐疑，殺活無方上上機，一踏萬般隨賣
J29nB239_p0504b13║弄，三拳些子便騰飛，紅絲斷後竿頭折，眼鏡撲時海
J29nB239_p0504b14║曙輝，恁麼脫身來穩坐，拈花猶似覺前非。
J29nB239_p0504b15║誰把鈞陶幻我來，紅塵堆裏直幽哉，撥火固從波裏
J29nB239_p0504b16║得，點金還自鐵中開，電光石火增泥水，大用全機▆
J29nB239_p0504b17║剪裁，箇是象先無位者，錯認徒勞損法財。
J29nB239_p0504b18║惺幼學
J29nB239_p0504b19║將謂年尚茂，七十有幾人？十九不登位，迫迫且逾城。
J29nB239_p0504b20║豈是圖安枕，不是樂空心，唯怕生與死，勞逸究誰憑。
J29nB239_p0504b21║玉帛誰不愛，名聲誰不欣，只恐血肉盡，前途無我親。
J29nB239_p0504b22║所以古尊宿，教人親是心。是心不驕富，是心可樂貧，
J29nB239_p0504b23║是心離患難，是心伏刀林。空缽不得餓，金鎗不得侵，
J29nB239_p0504b24║蛇頭不敢舉，龍口不能吞。說法度生死，灑雨活群情，
J29nB239_p0504b25║匡圍與陳蔡，何嘗無是心。希聖希賢者，壯年可自珍。
J29nB239_p0504b26║勿以身為累，勿以利為鄰，勿以智為勢，勿以愚為輕。
J29nB239_p0504b27║始從有心入，終向無心澄。透得無心路，非心非不心。
J29nB239_p0504b28║如上叮嚀語，學者可遵行，莫待頭髮白，茫茫苦自嗔。
J29nB239_p0504b29║美首座西堂秉拂問答
J29nB239_p0504b30║胸腕不調多卍字，客歲遷延似蘧篨，幸得激浪還澄
J29nB239_p0504c01║淨，波底何曾失卻珠，此珠映人輝五色，定慧尸羅隨
J29nB239_p0504c02║概括，不因索我且垂慈，分光又為鐵壁法，一段風流
J29nB239_p0504c03║固清雅，大用無妨廓空假，座上鏗鏘雜金牛，座下琳
J29nB239_p0504c04║瑯帶玉馬，西堂於此共成褫，判盡人間之乎者。
J29nB239_p0504c05║
J29nB239_p0504c06║
J29nB239_p0504c07║
J29nB239_p0504c08║
J29nB239_p0504c09║
J29nB239_p0504c10║吹萬禪師語錄卷之八（終）