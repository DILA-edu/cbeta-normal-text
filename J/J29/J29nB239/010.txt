J29nB239_p0508c01║吹萬禪師語錄卷之十
J29nB239_p0508c02║嗣法孫燈來重編
J29nB239_p0508c03║佛事
J29nB239_p0508c04║慧祖忌日拈香。「問著牯牛幾箇，今日親見相公，說道
J29nB239_p0508c05║東山水行，四十九轉不通。為甚參成黃楊木，相隨來
J29nB239_p0508c06║也始跳出，血濺梵天妙如何，八地文開真面目。此是
J29nB239_p0508c07║大慧老祖家醜，無奈殃及兒孫，不免徹底吐來，權作
J29nB239_p0508c08║供養。且道老祖還來鑑臨也無？煙裊玉爐飛白鶴，風
J29nB239_p0508c09║舞袈裟動紫衣。」
J29nB239_p0508c10║達磨初祖忌日拈香。「海水白浪滔天，蘆林雪花滿地，
J29nB239_p0508c11║一航纔來，一葦即去，不是斷臂好兒孫，面壁九年沒
J29nB239_p0508c12║意思。昔雲門和尚見巴陵道得三轉語，乃曰：『老僧忌
J29nB239_p0508c13║日，不必作齋，道此即是。』今日某甲直描得老和尚少
J29nB239_p0508c14║林一隊慈悲鼻孔，不是隨人腳跟轉，不是依樣畫葫
J29nB239_p0508c15║蘆，但能透得關捩子，到處人前稱丈夫。」
J29nB239_p0508c16║臨濟老祖忌日拈香。「瞿曇老賊，撇下些贓私，遺累熊
J29nB239_p0508c17║耳山壁觀婆羅門九年鈍置。後來落在臨濟手中，化
J29nB239_p0508c18║作箇白拈賊，說甚麼三玄、三要，四喝、四賓主、四料揀，
J29nB239_p0508c19║籠絡諸方？豈料慧祖下有箇不肖兒孫，搜將出來，卻
J29nB239_p0508c20║也立賓立主、有權有實。且道如何是權實底一句？」展
J29nB239_p0508c21║具云：「大眾隨老僧作禮。」
J29nB239_p0508c22║朝陽老和尚圓寂拈香。「入洞坐如泥，出洞飛如雪，硬
J29nB239_p0508c23║似楊花軟似金，平平和氣常磊落。于今打破舊沙盆，
J29nB239_p0508c24║傀儡線上蟾光爍，到者裏，正好哭著，正好笑著。哭著
J29nB239_p0508c25║底，雙煙飛舞膩吒天；笑著底，馬蹄踏遍西江月。」
J29nB239_p0508c26║讚
J29nB239_p0508c27║彌勒
J29nB239_p0508c28║咦，你是甚麼東西，來作者般去就？肖天全無雲彩，肖
J29nB239_p0508c29║人又無拘繫，肖地沒些種草，卻有一端象氣在。甚麼
J29nB239_p0508c30║處？雙眼輪珠蒲塌上，一缽一袋一袈裟。
J29nB239_p0509a01║達磨初祖
J29nB239_p0509a02║一葉五花，乘風破浪，二龍不識，何須執相。
J29nB239_p0509a03║文殊掃象圖
J29nB239_p0509a04║者象非象，七大造相，鐵帚一掃，消漚絕響。借問當陽
J29nB239_p0509a05║照用誰，馬郎婦授沙江上。
J29nB239_p0509a06║船子和尚
J29nB239_p0509a07║別無活計，只是一橈。點頭三下，身眼俱消。江心浪裏
J29nB239_p0509a08║分明急，金鉤線上不相饒。蛇頭鬥著龍尾，孤根發起
J29nB239_p0509a09║松條。捨己從人鐵酸餡，月沉海底夜霜高。
J29nB239_p0509a10║酒仙遇賢禪師
J29nB239_p0509a11║明珠入母懷，改身又換首。沉淵不溼衣，忒世稱希有。
J29nB239_p0509a12║每唱白雪與陽春，慣拈紅桃並綠柳。費盡多少鐵心
J29nB239_p0509a13║腸，原來只為一杯酒。噫！酒！
J29nB239_p0509a14║酒酒，前街後巷何曾有。走盡天涯沒些兒，誰知飲入
J29nB239_p0509a15║自家口。不生淨土願娑婆，醉翁之意不在酒。
J29nB239_p0509a16║書問
J29nB239_p0509a17║復田侍御鍾衡（附來書）
J29nB239_p0509a18║老和尚一旦舍我而去，令人五內俱裂。專此奉請
J29nB239_p0509a19║轉駕，留此一夏，俾弟子稍得進益，以後行止不敢
J29nB239_p0509a20║強也。言之淚流，萬望慈悲，以救愚昧。至懇至懇。
J29nB239_p0509a21║託質宰官，傾心出世，誠大丈夫事。第功名富貴，猶若
J29nB239_p0509a22║空華，不可在空華中打失自己腳跟。山野每常逼公
J29nB239_p0509a23║提撕，恐只作口頭語也。既有至願，不妨再晤。
J29nB239_p0509a24║復田別駕素庵
J29nB239_p0509a25║古德云：未有長行而不住，未有長住而不行。縱揮麈
J29nB239_p0509a26║談心，固是垂手機關，然遺藥他方，亦未是懶惰偷閒
J29nB239_p0509a27║也。三接追札，更見為法之誠、慕道之切。所可憚者，錦
J29nB239_p0509a28║衣未披，銅章未握，詎肯效西堂懶公耶？幸臨濟之後，
J29nB239_p0509a29║有願過李楊之門者，堯舜與人同耳。居士大有餘裕
J29nB239_p0509a30║哉。者一回覿面相呈，全機獨露，不可謂山野斬新鐵
J29nB239_p0509b01║面也。香梅噴鼻，得會無隱之詞。
J29nB239_p0509b02║復高侍御枝樓
J29nB239_p0509b03║荒山坦率，諒不為方外咎。第最初參尋，雖借語言入，
J29nB239_p0509b04║又不可執泥語言也。五燈會元，明公哲士，得悟者頗
J29nB239_p0509b05║多。李太白云：「今人不見古時月，今月曾經照古人。」直
J29nB239_p0509b06║須恁麼始得。
J29nB239_p0509b07║復三峰漢月禪師（附來書）
J29nB239_p0509b08║大慧禪師說盡人間禪病，四百年內望之如渴人
J29nB239_p0509b09║求井，不料一枝埋沒向三峽錦江之上。前得來書、
J29nB239_p0509b10║語錄，已見作略過人，第未得從容談三月于水流
J29nB239_p0509b11║石上，為恨不淺。茲聞已返峽中，略伸四問，萬乞答
J29nB239_p0509b12║我，更欲禪師深入大慧禪，起已墜之禪于今日，令
J29nB239_p0509b13║後輩重見天日于座下，斷不令某遺恨耳。至禱！至
J29nB239_p0509b14║禱！
J29nB239_p0509b15║忽爾東南，倏焉西北，恁麼蹉跎，只是斗柄猶在河漢
J29nB239_p0509b16║上。遙瞻禮錄，果如籩豆問瑚璉，答處不在口，惟望不
J29nB239_p0509b17║辭壽者相，繼開來學，永作人天眼目也。劉居士深荷
J29nB239_p0509b18║鉗錘，巴國不無子韶，但未知石頭馬駒、項下鐵枷還
J29nB239_p0509b19║肯齊放下也未？所可痛者，奪朱亂苗，維莠維紫，孰肯
J29nB239_p0509b20║向香至王太子前一臀坐斷舌根，他後無舌人解語，
J29nB239_p0509b21║胡張三、黑李四，能浼我哉？謹呈答句，罪過罪過。另舉
J29nB239_p0509b22║四問，希一展舌，以普其慈。
J29nB239_p0509b23║復劉孝廉墨仙（附來書）
J29nB239_p0509b24║貞之旌心于宗門，不啻耿公之拜井、南八之請兵，
J29nB239_p0509b25║十數年來求一參究諦當之人，了不可得，況真得
J29nB239_p0509b26║祖家牙爪者哉？不意南遊一見聖恩、再見聚雲，雖
J29nB239_p0509b27║門庭機用各有差殊，而入法精微，波瀾闊大，大約
J29nB239_p0509b28║共一鼻孔，楊岐、黃龍分振濟宗，豈近日假平實、真
J29nB239_p0509b29║粗莽之禪可比哉！第末法時代，魔事熾然，以聖恩
J29nB239_p0509b30║之溫研淵奧，諸方狂禪猶有註解破碎之疑，沒量
J29nB239_p0509c01║大人安得不合併印證，虛細商求，定厥宗緒，作人
J29nB239_p0509c02║天眼目也耶？幸那半月之暇，到玄墓扣擊一番，作
J29nB239_p0509c03║家相見，自然可觀，且為後來模範，于法門不為小
J29nB239_p0509c04║補矣。
J29nB239_p0509c05║又
J29nB239_p0509c06║彌天古德，快會長干，正擬為十夕之談，細聆妙義，
J29nB239_p0509c07║不意暑熱益熾，越行復忙，匆匆別去，此懷良歉。幸
J29nB239_p0509c08║拜接慈光，兼熟法錄，已快平生，從此音問時通，叨
J29nB239_p0509c09║沐臭味，亦是奇緣也。即日伏惟吾師道履嘉勝，請
J29nB239_p0509c10║藏事計已就緒矣。曩傳尊翰至玄墓山中，家師發
J29nB239_p0509c11║讀之後，極為歎羨，水乳蘭茝，馨味自投，但恨未得
J29nB239_p0509c12║親接緒言，令座下法屬不睹作家相見，終是叢林
J29nB239_p0509c13║一段缺事。以貞計之，禪宗廢久，人天增悲，今幸得
J29nB239_p0509c14║二三尊宿後先出世，後學業有眼目矣。但法門事
J29nB239_p0509c15║大，宗旨淆訛，瞎漢狂禪，紊亂不少，終夜熟念，如履
J29nB239_p0509c16║冰稜，倘得明眼宗徒會聚一處，細商確證，光復古
J29nB239_p0509c17║規，此後饒益自然不小矣。三峰師嚮慕殊甚，渴欲
J29nB239_p0509c18║一見，以年力少衰，未能出山，特囑貞致意吾師，倘
J29nB239_p0509c19║肯那半月之暇，一詣玄墓，自是上上人行履。惟師
J29nB239_p0509c20║裁鑑，幸甚。餘不備。
J29nB239_p0509c21║居士醉了不顛，顛了不醒，醒了不問做酒人，作麼生
J29nB239_p0509c22║下手造麴糱，只爾再三再四，拔茅茹以其彙。殊不知
J29nB239_p0509c23║山野未出聚雲時，未到金陵時，及未把筆移書玄墓
J29nB239_p0509c24║時，三峰老漢已在腦後一捏，漏逗不少矣，又何必賊
J29nB239_p0509c25║過安弓哉？假如邀我過石頭城曳尾、楊子江把柁，借
J29nB239_p0509c26║問三峰老漢，還肯合本圖利也未？不然，單俟代馬依
J29nB239_p0509c27║北風，飛鳥揚故巢時，請過聚雲，聊奉一句吾不如老
J29nB239_p0509c28║圃，看居士又作麼生？
J29nB239_p0509c29║復破山禪師（附來書）
J29nB239_p0509c30║抱病山中，只與泥佛土佛撕結，竟不聞格外有人
J29nB239_p0510a01║惺我疲困哉。讀一貫別傳及諸著作，始知我大唐
J29nB239_p0510a02║國內有人也，且喜且幸。雖是溪山關隔，時有雲月
J29nB239_p0510a03║通風，不妨同一鼻孔氣，莫令隔不隔而有爾我也。
J29nB239_p0510a04║承看顧竺天之病，深感不悉，尚容而謝。
J29nB239_p0510a05║末法時代，境界易遷，一切耳目，皆以鄭聲錦縷為快，
J29nB239_p0510a06║若云出脫一步，則面墻而立爾。山野把釣臨江，亦有
J29nB239_p0510a07║年矣，能變化吐風雷者，曾有幾鱗哉？接來札，始見嗟
J29nB239_p0510a08║悼同心，不咸先哲之憂，其奈山野舉步實艱，終以未
J29nB239_p0510a09║晤為恨也。然彼此一家，不妨門下人往復相襲，是荷。
J29nB239_p0510a10║復灼然上座（附來書）
J29nB239_p0510a11║久違函席，不待召命，惟願趨承左右。第緣修造九
J29nB239_p0510a12║或為羈，不免意親而跡疏矣。相侍六易春秋，壁龍
J29nB239_p0510a13║苦眼懇點之，無疑飛躍也不日。嵩祝之餘，方圖立
J29nB239_p0510a14║雪。
J29nB239_p0510a15║或魚出網，雷澤交加，修造豈能礙之？借問點眼後方
J29nB239_p0510a16║立雪，立雪後方點眼？者裏下得一轉語，何難徹天飛
J29nB239_p0510a17║去？
J29nB239_p0510a18║復雪影禪人（附來書）
J29nB239_p0510a19║和尚乘輕舟抵白下，轉法輪于聚雲，大施金鎞，凡
J29nB239_p0510a20║同志者，頌語錄，欽睹顏色，羨神馭凜凜，真果位中
J29nB239_p0510a21║人耳。濟宗一脈，有賴中興，生靈一大幸也，不勝佩
J29nB239_p0510a22║服。別時因賤恙，不曾拜送江頭，覷黃花笑面，想片
J29nB239_p0510a23║帆西歸，神人共護，水到成渠，不補馬師之重任，豈
J29nB239_p0510a24║亦喪卻兒孫耶？惟和尚秉金剛劍，殺活自由。墨仙
J29nB239_p0510a25║社兄遨遊武林，值陳道尊為參首，并諸縉紳瓣香
J29nB239_p0510a26║稟疏，迎漢師于宗鏡堂，豎摩醯首羅作略，萬指圍
J29nB239_p0510a27║繞，作家箭鋒相拄，墨仙抱贓自首，恨不能速迓和
J29nB239_p0510a28║尚，順流而至三吳，掀翻劫外陽春，不負同一鼻孔。
J29nB239_p0510a29║茲因漢師致書，齎語錄屈和尚，墨仙焚香遙望，故
J29nB239_p0510a30║裁短語修候。伏惟禪那迪吉，不勝瞻佇之至。
J29nB239_p0510b01║拈花微笑，已成禍胎，迄後付偈傳衣，白椎豎拂，百般
J29nB239_p0510b02║賣弄，都是禍子禍孫，乃至捫空竊響者，頌古評唱，青
J29nB239_p0510b03║山綠水，嗟怨不少矣。如今明明在上，赫赫在下，又烏
J29nB239_p0510b04║知滿地袈裟，盡化為沙場人物，幾成得宗風耶？禪人
J29nB239_p0510b05║還肯巴國為老婦蓍簪否？倘歸故里，不勞泣而尋之，
J29nB239_p0510b06║希過聚雲，悄地與腳跟下一捏，豈獨換舊重新，快可
J29nB239_p0510b07║稱歷代祖師消禍丸子。
J29nB239_p0510b08║與陳太史雪灘（附復書）
J29nB239_p0510b09║草木易時，人境傳舍，不覺石頭城又在巴國夢中矣，
J29nB239_p0510b10║曩荷護持，使梵葉吉祥乎下里，奚獨紳庶感庇，即字
J29nB239_p0510b11║水桐山亦生色于居士也。政欲借鴻馳報，詎意秦寇
J29nB239_p0510b12║發難，往來旗幟正在荊夔間，緇輩出關甚生畏途之
J29nB239_p0510b13║苦，而江干境界，別是一番公案。茲值忠南法友碧空
J29nB239_p0510b14║者，亦造瑯𪻱，聊具八行，少伸致謝。
J29nB239_p0510b15║渴燄如焚，塵勞不息，坐使清涼，淪于火窟，猶自嘻
J29nB239_p0510b16║嘻愛戀不捨。無始孽緣深重如此，良可悲歎。嚮歲
J29nB239_p0510b17║親炙威音，夢魂欽服，極思返棹故園，奉請法席，同
J29nB239_p0510b18║還鄉郡，豈意魔氣未消，荏苒至此，每用為恨。時承
J29nB239_p0510b19║惠問，如晤道顏，兼賜語錄，益開蒙薈，自愧鈍劣，未
J29nB239_p0510b20║能言下承當，如此笨漢，雖佛出世，奈之何哉？秋間
J29nB239_p0510b21║定西去，長跪領誨有日矣，願師珍重自葆。臨風倚
J29nB239_p0510b22║棹，率略不莊，惟有依依。
J29nB239_p0510b23║復瞿孝廉不荒（附來書）
J29nB239_p0510b24║不侍獅子座近五月矣，未耳棒喝，故鞭策不前，無
J29nB239_p0510b25║線腳跟，竟因蓬轉，師其何以教之？旋來擬走忠南，
J29nB239_p0510b26║望聚雲高處，投婆心頭陀，開我柴柵。適碧天皈依，
J29nB239_p0510b27║切切欲攀飛錫，暫憩弔巖，休夏三九，仰止私悰，欣
J29nB239_p0510b28║喜獲遂。冀乘雲至止，山靈本勝，師來更增無限蒼
J29nB239_p0510b29║翠矣。蠢鳥野鹿，願領法音，萬惟光降，臨穎忐忑。
J29nB239_p0510b30║弔巖勝境，曩曾遊之，欲擬八景之作，獨未遇泉石主
J29nB239_p0510c01║人也。居士既蠟屐邀我，直不是同唱卷阿曲子。雲在
J29nB239_p0510c02║青天水在瓶，當下要居士會也。叱面一著，幸勿驚怖。
J29nB239_p0510c03║復酆陵熊李三孝廉（附來書）
J29nB239_p0510c04║李太乙　法教日違，塵勞日積，且與小魔角勝，殊
J29nB239_p0510c05║多唇齒，恐不堪對和尚言也。灼然謝世，興廢正惟
J29nB239_p0510c06║此時。先日以和尚許可，方敢曲成，目今委之荒涼
J29nB239_p0510c07║乎？前與熊豐老酌議，似有成緒，專候飛錫俯臨，以
J29nB239_p0510c08║全勝舉。大菩薩念頭，原無擇地，布金解帶，何世無
J29nB239_p0510c09║人？惟和尚哀憫而接引之，曷勝顒望！餘而不悉。
J29nB239_p0510c10║熊豐元　老師別傳外，想復多心傳矣。弟子皈依
J29nB239_p0510c11║雖切，領取未能，歸來又是一重公案，何日了此業
J29nB239_p0510c12║緣，睹清淨法門耶？聞今冬有來平都之約，慈航遠
J29nB239_p0510c13║濟，知不置我苦海中矣。引望風便，肅此代候。
J29nB239_p0510c14║熊克升　日聆玄緒，塵襟頓豁，苦無一刻之暇，遂
J29nB239_p0510c15║缺修復。茲者十方堂已有成議，此灼然師未了洪
J29nB239_p0510c16║願，而德符兄期為無諍者。揮麈談心，專賴吾師，合
J29nB239_p0510c17║十焚香，早臨是候。
J29nB239_p0510c18║地藏道場原為十方設，豈得尟十方主人耶？第蠡管
J29nB239_p0510c19║之見，唯是暖其衣、飽其食，外無剝啄、內無追呼，足而
J29nB239_p0510c20║已，不知叢林常住是何物也，檀信脂膏以何消也，僧
J29nB239_p0510c21║眾日用將甚作主宰也？古德云：「未明者箇空住世，有
J29nB239_p0510c22║人與你算湯水錢，未明者箇空行腳，有人與你算草
J29nB239_p0510c23║鞋錢。」果無懼乎？今灼然既去，山野曾以是剎為念，奈
J29nB239_p0510c24║何宗鏡鮮酬唱之客，玄度、鑿齒皆望之左右，大事因
J29nB239_p0510c25║緣果能赤肩擔荷否？錫移匪定，至之日即晤之日也。
J29nB239_p0510c26║上董老師（係在家儒門業師，附復書）
J29nB239_p0510c27║函丈別來十數秋，竟作風塵客，幸衣下摩尼不昧，而
J29nB239_p0510c28║剎海在毛端，古今還當念也。老師只作高尚其事人，
J29nB239_p0510c29║且亦垂憐方外否？朝陽老和尚，山野續燈師也，去歲
J29nB239_p0510c30║暮過枳溪，而春移浯水，今又返錫古戎，則絳帳席前，
J29nB239_p0511a01║始得晉夫尺素，而別傳鄙作，便投削政也。臨穎曷勝
J29nB239_p0511a02║翹仰！
J29nB239_p0511a03║憶老禪宗飛錫時，曾道江右人袖裏輪珠，不慧默
J29nB239_p0511a04║識其意，輪持大準提數年，今齋戒念佛，法諱道文，
J29nB239_p0511a05║又數年矣，旦夕神會，初不間于方之內外也。嘗聞
J29nB239_p0511a06║奇遇歷歷，佳刻種種，此皆希有之事，慕慕。又聞欲
J29nB239_p0511a07║歸，為道懸望，偶爾無心老師以書翰至，不覺喜動
J29nB239_p0511a08║顏色。第齒當柒秩，雙目欠明，乃命震口宣揚，恍若
J29nB239_p0511a09║面敘，始知不果歸之由也。然翹首跂足，終不容己，
J29nB239_p0511a10║未審異日果有緣否？及側聽別傳，即是三聖人現
J29nB239_p0511a11║身說法，縱游夏安能贊一辭哉？敬服承誨，謹珍藏
J29nB239_p0511a12║為傳世璧。茲因便筒，假手空書以謝。臨楮，無任神
J29nB239_p0511a13║往。
J29nB239_p0511a14║復隱然法子
J29nB239_p0511a15║從上古人得和尚法，不違和尚記，如般若多羅之記
J29nB239_p0511a16║達磨，五祖之記惠能，皆是此所謂真師真弟子，故千
J29nB239_p0511a17║載之下令人渴仰也。前走人來問話，正見爾將成之
J29nB239_p0511a18║志，果堪受室中師法否？若其依我之言，鐵石不易，則
J29nB239_p0511a19║慧祖一脈在爾躬矣。茲當埋頭伏爪，潛淵菊隱，縱有
J29nB239_p0511a20║檀信宗聚，但只隨宜誘之，況復大溈獨食七年栗橡，
J29nB239_p0511a21║始得為人，南泉牧牛遲重三十年，方施機用，較其今
J29nB239_p0511a22║者為何如哉？只恁麼做去，管教後日看破天下野狐
J29nB239_p0511a23║精；如其不然，休學老鴉笑豬。
J29nB239_p0511a24║與蒼石禪人
J29nB239_p0511a25║野人出入行隊，具有三看：一看有口硬腳軟者，通身
J29nB239_p0511a26║被人打過，猶云舌頭尚在，又至煞頭地位，依然畏首
J29nB239_p0511a27║畏尾去也。二看有腳硬口軟者，縱步步踏實，但向萬
J29nB239_p0511a28║人場中，不能橫說豎說、塵說剎說，單用眼角傳情、紅
J29nB239_p0511a29║葉題詩，正如黑夜買賣，令人失足者多。三看有腳硬
J29nB239_p0511a30║口硬者，穿著一領鐵布衫，橫著一根楖栗棍，處處搶
J29nB239_p0511b01║行奪市，立在萬人頭上，仔細檢點將來，也只得一半。
J29nB239_p0511b02║不見古人道，或擎拳，或豎指，行棒行喝成乖旨，忽然
J29nB239_p0511b03║棒下喝將來，與吾遠之又遠矣。且問是甚麼心行？射
J29nB239_p0511b04║鵰漫學熊瞿手，不犯窠巢也大奇。
J29nB239_p0511b05║與江陵開子關主
J29nB239_p0511b06║關不自關，主不自主。若以關關主，是擊鼓而求唐子
J29nB239_p0511b07║也；若以主主關，是家親之為妖祟也。然而關不自關、
J29nB239_p0511b08║主不自主者，則妙翅橫身，金毛撲網，盡大地總是箇
J29nB239_p0511b09║主人，遍虛空無非方丈，可令無手人一拳打破，來與
J29nB239_p0511b10║聚雲相見，始不負山野臨軒，未惜兩莖眉也。
J29nB239_p0511b11║復明府尹西有（附來書）
J29nB239_p0511b12║忝同里閈，未展法容，瞻仰之私，真如饑渴。茲來將
J29nB239_p0511b13║謂得沾醍醐一滴，而雲錫他往，當面錯過，悵恨無
J29nB239_p0511b14║已。甚矣，不肖之無緣也。（某）根性劣弱，疑慮多端，百
J29nB239_p0511b15║年光景，已去其半，而箇中消息，茫無影響，以情事
J29nB239_p0511b16║計之，亦是懸巖撒手之時矣。若家君直心勁骨，平
J29nB239_p0511b17║生一往不顧，似能受道，但向來意不在此，不甚信
J29nB239_p0511b18║嚮。近忽寄字不肖云：過忠必謁萬師。後又寄云：得
J29nB239_p0511b19║萬師歸里，是吾輩大幸事。則皈向之意，較不肖彌
J29nB239_p0511b20║切。惟是相去千餘里，未能親承和尚棒喝，將奈之
J29nB239_p0511b21║何？匆匆聊通數語，伏惟鑑照。不宣。
J29nB239_p0511b22║浪子關山三十年，竟作風塵客，幸拄杖頭邊下，下落
J29nB239_p0511b23║主中主也。山野出世入世，癖于孤梗，而擔荷大事一
J29nB239_p0511b24║著，又是舊生習染，稚在芸窗，已被徑山語言穿透鼻
J29nB239_p0511b25║孔，烏知參見朝陽乃徑山下鐵牛之裔，是以孳孳行
J29nB239_p0511b26║腳覓種子，隱隱爐鞴鑿未開，恒其念也。故里中明公，
J29nB239_p0511b27║鄉城大老，竟未登龍門耳。前承遺翰，彩毫中異香殊
J29nB239_p0511b28║味，似有李楊之風，詎意錫外相左，荒廬坦率，況復尊
J29nB239_p0511b29║大人先顧平都，為別峰之混，悵然非一端矣。時聞朝
J29nB239_p0511b30║陽示寂之音，以一代宗脈，必欲上洞收安舍利，但資
J29nB239_p0511c01║斧寂寥，尚遲三月也。臨穎翹慕。
J29nB239_p0511c02║復春元古貌符（附來書）
J29nB239_p0511c03║去春得聆慈誨，至今耳有餘音。我師彈指，到處石
J29nB239_p0511c04║頭盡點。弟子輩又物中之頗有情者，能不俗骨都
J29nB239_p0511c05║化耶？歸來厭想塵紛，恨不常隨侍者，後而功名身
J29nB239_p0511c06║家四字，終是打脫不盡。自念諸緣盡後，方尋出頭，
J29nB239_p0511c07║恐終無出頭日也。閑謬以人情作佛事，自比泥中
J29nB239_p0511c08║蓮花，吾師其肯許否？想慈悲普度，何忍一物失迷，
J29nB239_p0511c09║乃忠酆相去不過百里，現在有佛而不獲一親，諒
J29nB239_p0511c10║亦非師接引之本願也。久與李舍親私議，欲得和
J29nB239_p0511c11║尚一住，託令徒孫虔誠奉迓。聖人不擇地而施教，
J29nB239_p0511c12║莫謂此方眾生畢竟無緣。臨楮曷勝翹望。
J29nB239_p0511c13║兩接華翰，何啻雲錦十行，而知我喻我，又不在張楊
J29nB239_p0511c14║之下矣。且古之傳燈居士，如商英大年者，託國鈞而
J29nB239_p0511c15║作佛事，藉鐵鉞以輝曇華，出入吾門，竟成祖道。居士
J29nB239_p0511c16║自聚雲會晤之後，山野謂諸學人曰：「古公再來人，不
J29nB239_p0511c17║有靈岫之囑，安能氣品若是耶？」此當附弩倒屣上平，
J29nB239_p0511c18║都不待招之而速矣。無何，四大失調，幾卸殼漏，竟作
J29nB239_p0511c19║蘧篨之質，前擬廿三四強為溯舟，第恐結制之際，又
J29nB239_p0511c20║為山野調攝未便，故不果其行也。尚顒瞻候不既。
J29nB239_p0511c21║復尹方伯惺麓（附來書）
J29nB239_p0511c22║久企道風，無緣言晤。乙亥春，歸棹過州，急問聚雲，
J29nB239_p0511c23║忽石尤相厄，夜泊南岸，江路淹迷，長年為政，遂不
J29nB239_p0511c24║克登名宿之壇，扣一兩則機緣。然禪師，敘人也，月
J29nB239_p0511c25║明老人續燈師也。月老人化去，聞師返朝陽經紀
J29nB239_p0511c26║後事，秋風漸爽，非其時耶？倘暫處杖缽，一問故里
J29nB239_p0511c27║道業，此中或有堪鞭策者。偶得便羽，道此區區，惠
J29nB239_p0511c28║然是望。
J29nB239_p0511c29║承來遙翰，以道義知我。想鷲嶺雞園，必有囑于明公
J29nB239_p0511c30║也。第山野風塵多載，于方外身憊形篨，未得覲清高
J29nB239_p0512a01║之座，良可歎恨。倘幻體稍起，無論山陰雪興，武陵花
J29nB239_p0512a02║春，溯舟汶水，得荷綸音不少也。
J29nB239_p0512a03║
J29nB239_p0512a04║
J29nB239_p0512a05║
J29nB239_p0512a06║
J29nB239_p0512a07║
J29nB239_p0512a08║
J29nB239_p0512a09║
J29nB239_p0512a10║吹萬禪師語錄卷之十（終）