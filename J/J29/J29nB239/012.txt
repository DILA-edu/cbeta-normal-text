J29nB239_p0517b01║吹萬禪師語錄卷之十二
J29nB239_p0517b02║嗣法孫燈來重編
J29nB239_p0517b03║詩
J29nB239_p0517b04║弔巖八景
J29nB239_p0517b05║薄刀峰嶺
J29nB239_p0517b06║傲入峰危氣不驕，石磷斜側眼澄搖，乘羊憶昔追由
J29nB239_p0517b07║老，駕鶴懷今慕子喬。徙倚舒徐尊足穩，驅馳容易野
J29nB239_p0517b08║心嗂，飄然已覺煙霞上，擊角何曾探寂寥？
J29nB239_p0517b09║大願王閣
J29nB239_p0517b10║一閣翛然仰翠微，更增山色滿柴扉；清音度遠朝鐘
J29nB239_p0517b11║應，梵相光遙熾日輝。剎海毛端含泛泛，層峰目瞬盡
J29nB239_p0517b12║依依；拽竿豈為參牛跡？欲進韶公捲席機。
J29nB239_p0517b13║弔巖老僧
J29nB239_p0517b14║峭壁藤穿古砌閒，千條一臥野雲斑。衣侵樹影宵中
J29nB239_p0517b15║月，目納嶢光夢裏山。杖擊還曾參白足，磚磨豈是照
J29nB239_p0517b16║紅顏。忙忙過隙情多少，誰把希夷逗石頑。
J29nB239_p0517b17║岫裏天池
J29nB239_p0517b18║霧斂蒼山影沒瀾，清池灼映斗牛寒。雙鋒既入延津
J29nB239_p0517b19║變，六息仍飛噫氣摶。莎徑曉看人砌碧，金蟆光徹水
J29nB239_p0517b20║成丹。翔鸞豈必驂西母，自在仙蹤仰露盤。
J29nB239_p0517b21║峭壁風濤
J29nB239_p0517b22║激浪浮天熠擾來，塵埃起處䬑聲開。夷歌似陣風傳
J29nB239_p0517b23║籟，野哭如家樹送哀。嘯虎陶成南郭穴，飛鳶幻出武
J29nB239_p0517b24║侯臺。舞雩既洩鏗音趣，未許彈冠把賦裁。
J29nB239_p0517b25║白毫早瑞
J29nB239_p0517b26║桑氣雲清鳥足低，朝霞輕染畫山齊，光騰寶蓋珊瑚
J29nB239_p0517b27║砌，影落瑤臺鸚鵡栖。夢缽追青懷妙德，敲門射白感
J29nB239_p0517b28║招提，通明幾度飛花雨，認著狂頭秪自迷。
J29nB239_p0517b29║暮野宵燈
J29nB239_p0517b30║黃昏山色亂栖鴉，氣斂蒼秋淨晚霞。天壤辰河光玉
J29nB239_p0517c01║屑，地文星斗煥金沙。傳燈謾說三千瑞，入閣仍拈百
J29nB239_p0517c02║萬花。長笑鶴鳴無子和，箇中好爵賞誰家。
J29nB239_p0517c03║鐺煙茶圃
J29nB239_p0517c04║秋清雪陣蘆花低，興陟嚵峰樂品題，入圃拈茶歌短
J29nB239_p0517c05║調，燒鐺掬水折疏藜。煙籠紫霧卮霞燦，香染朱雲日
J29nB239_p0517c06║影栖，罔徹關頭誰是味？揚眉飛鷂已天西。
J29nB239_p0517c07║晚眺
J29nB239_p0517c08║日過西山色轉霞，幽林啅噪夕陽鴉。柳煙紫並光飛
J29nB239_p0517c09║線，溪靄紅增影墮紗。萬壑齊吹風穴晚，千峰一納海
J29nB239_p0517c10║晴斜。踰城莫曉蘿庵夢，辜負公華老作家。
J29nB239_p0517c11║賦感（二首）
J29nB239_p0517c12║素陌凄凄草色黃，秋聲葉落影垂霜。千層煙水和天
J29nB239_p0517c13║碧，一帶雲山並月蒼。竹實餐餘梧當閣，溶溪飲老菊
J29nB239_p0517c14║為裳。可憐壖穴誰知已，角足從他臆短長。
J29nB239_p0517c15║山色蕭條影夕陽，雲深煙鎖氣蒼蒼。疏林葉落偏驚
J29nB239_p0517c16║悴，野荻森花預惡芳。塌引藤編清夜穩，羹調藜熟素
J29nB239_p0517c17║餐香。呼羊作馬何須定，卻被無能笑我狂。
J29nB239_p0517c18║似張隱君過弔巖
J29nB239_p0517c19║五柳何曾惜懶腰，家傳清白喜漁樵。聲澄梧木音雖
J29nB239_p0517c20║隱，燄裊魚腸氣未消。梵閣心談塵熠遠，祗園月挂素
J29nB239_p0517c21║光遙。山棲若得東林老，竹葉勤酟濯飲瓢。
J29nB239_p0517c22║似瞿孝廉來韻（四首）
J29nB239_p0517c23║欲啟熊山後，無如此地奇。月明空外境，心定有餘師。
J29nB239_p0517c24║掃石薰風舞，烹茶淨缽吹。何緣香社裏，更得友羲之。
J29nB239_p0517c25║其二
J29nB239_p0517c26║太古如山靜，幽人不敢奇。依門懷立雪，斷臂證尋師。
J29nB239_p0517c27║法演天花散，心傳地籟吹。蹉跎三笑裏，了義有程之。
J29nB239_p0517c28║其三
J29nB239_p0517c29║為樂天心處，尋山一探奇，白牛堪指路，黃石可為師。
J29nB239_p0517c30║野菜和雲煮，溫風帶霧吹，只茲三笑裏，擊磬欲何之？
J29nB239_p0518a01║其四
J29nB239_p0518a02║地秀峰還秀，人奇境亦奇，修蓮懷茂叔，愛駿喜支師。
J29nB239_p0518a03║履落情偏暢，鐺然息更吹，從來肆志者，物我亦如之。
J29nB239_p0518a04║將進酒似張隱君入山
J29nB239_p0518a05║金山長老待子瞻，竊去燒豬徒酣酣。東林遠公識陶
J29nB239_p0518a06║令，攢眉蓮社思樂聖。于今子韻入山林，欲買花露何
J29nB239_p0518a07║處尋。缸盈酒肆不用衲，錢少柱頭又無金。風流何必
J29nB239_p0518a08║麴糱中，別有乾坤醉裏通。陽▆山好借酒歡，李白斗
J29nB239_p0518a09║興把詩工。君不見，此日林下▆色新，苦茗煎得且當
J29nB239_p0518a10║醇。
J29nB239_p0518a11║秋興（四首）
J29nB239_p0518a12║老葉飄孤樹，條風不帶香。唯聞天外響，說是奏笙簧。
J29nB239_p0518a13║其二
J29nB239_p0518a14║野徑栖衰草，清音帶晚霜。雲岑幽臥裏，是處有羲皇。
J29nB239_p0518a15║其三
J29nB239_p0518a16║落葉鬥秋風，霜林和溼舞。且坐勿開門，蕉聲夜滴雨。
J29nB239_p0518a17║其四
J29nB239_p0518a18║山翠松煙古，雲蒼月影凄。數聲幽谷裏，落木響清溪。
J29nB239_p0518a19║秋賦（四首，擬陟彼崔嵬之作）
J29nB239_p0518a20║蕩彼蒼凄，峭石瑿瑿。雙鳧匪我儔兮，我策龍且躋。
J29nB239_p0518a21║陟彼高岡，素羽霓裳。冥冥熟昫池潢，隨風何所傷。
J29nB239_p0518a22║遵彼溪灣，梧醴飄潺。我獨卓彼神山，冰肌聊自閒。
J29nB239_p0518a23║眄彼城漕，如轉如陶。浸假易我梁尻，我僕駕若軞。
J29nB239_p0518a24║山夜（六言）
J29nB239_p0518a25║空山鎮靜如秋，鐵木忘機夢遊。坐臥疏林月下，小溪
J29nB239_p0518a26║活活常流。
J29nB239_p0518a27║秋夜踏月訪友
J29nB239_p0518a28║林巒爽朗月華新，興適徜徉訪故人。夜靜霜寒扉未
J29nB239_p0518a29║掩，蒲龕燈火自相親。
J29nB239_p0518a30║坐中感賦
J29nB239_p0518b01║傷嗟者事幾時休，接得凡夫釋我愁。聖智雖優非氣
J29nB239_p0518b02║宇，大心全體是真流。磯頭每折南山翠，函丈多凝白
J29nB239_p0518b03║雪浮。可痛目前聞薄落，無人道破海天秋。
J29nB239_p0518b04║病中讀黃太史書
J29nB239_p0518b05║久病無廖身已倦，翰書權把卻災魔。何須性蒂摧渠
J29nB239_p0518b06║遠，且得心花助我多。鐵骨任隨兵作陣，冰腸誰怕焰
J29nB239_p0518b07║翻波。從來幻住原無滯，萬頃風濤破浪過。
J29nB239_p0518b08║話別無心師弟
J29nB239_p0518b09║一自朝陽付囑時，雁行雙影漸參差。歡逢灩澦來心
J29nB239_p0518b10║切，興適浯江歸路遲。燈燦玉蟲花更落，指彈箜引唄
J29nB239_p0518b11║還吹。相離莫肖羅衫淚，秋剪梧桐月不移。
J29nB239_p0518b12║觀李花即事
J29nB239_p0518b13║四日春濃樹上花，滿枝如雪墮兼葭。輕風梳蕊開香
J29nB239_p0518b14║片，細雨飛煙罩素紗。荒影舒徐林翠敞，鬥音遷轉雀
J29nB239_p0518b15║聲賒。竹窗簾外堪行樂，問我西來此是家。
J29nB239_p0518b16║日用有感
J29nB239_p0518b17║世界猶如水上漚，我身漚裏卻綢繆。隨風起止蕭條
J29nB239_p0518b18║葉，逐浪浮沉不繫舟。眼耳何妨能嗅味，河山無礙作
J29nB239_p0518b19║朋儔。應思塞海雙翁事，馬不追尋鷗不求。
J29nB239_p0518b20║午日山雨
J29nB239_p0518b21║年來老大無詩思，坐臥深山寡興頭。纔說雨風光景
J29nB239_p0518b22║好，恐嗔柴灶火煙收。野雲騰躍容如媚，行客漓淋色
J29nB239_p0518b23║似愁。欣厭不隨人滿意，難拈蒲劍把詩修。
J29nB239_p0518b24║訪潭隱君宿雨墨齋
J29nB239_p0518b25║薰風已度月華新，桃李園中尚自春。弓挂早知壇帳
J29nB239_p0518b26║夢，鉤垂更識海山親。珠生老蚌期傳世，柳種環溪喜
J29nB239_p0518b27║逸民。錫過幾番曾餽玉，罕如雨墨一宵申。
J29nB239_p0518b28║過楠木坡
J29nB239_p0518b29║廣西山水川西少，我過石南山更奇。楠木嶺頭雄岫
J29nB239_p0518b30║出，碧霞蓊鬱海珊枝。小輿坐上乘風御，野石林邊夾
J29nB239_p0518c01║道吹。絕頂舒徐窮目處，佳興猶如顧愷之。
J29nB239_p0518c02║制中即事
J29nB239_p0518c03║幾度神州若有為，紅塵車馬尚參差。珠光未曉驚疑
J29nB239_p0518c04║甚，玉液投分決擇遲。珂珮鳴時人得意，濮濠歡處我
J29nB239_p0518c05║全知。從來隱顯須相待，莫把巢由當廝兒。
J29nB239_p0518c06║詠雪
J29nB239_p0518c07║六花片片滿柴扉，萬里屏鋪玉帳圍。巽女纔吹驚羽
J29nB239_p0518c08║落，黃雲乍舞惹鱗飛。尋梅路上和詩燦，斷臂林間帶
J29nB239_p0518c09║血輝。深閣不妨烘炭火，長髭清夜有投機。
J29nB239_p0518c10║往歲小除後，堂頭亦有煖爐之設，今以無鄰，則
J29nB239_p0518c11║不能也。聊拈數語，以代君子之酌。
J29nB239_p0518c12║冬日流連歲已周，追隨兩序欲何求。城中煙火聲雖
J29nB239_p0518c13║熱，谷裏芝蘭味更幽。窗明映雪烹沙銚，榻暖輕身臥
J29nB239_p0518c14║紙裘。深寺從來無曆數，六和歡處勝春遊。
J29nB239_p0518c15║夜入堂同眾飲茗
J29nB239_p0518c16║昨宵受請入禪房，明德彬彬滿四方。元日次中寒氣
J29nB239_p0518c17║盡，兩更半後暖風長。傳湯聽曲容生笑，剪燭談心語
J29nB239_p0518c18║帶香。總是超然塵物外，無拘繩鑑共和光。
J29nB239_p0518c19║過花林訪秦總戎
J29nB239_p0518c20║春江曉燦滿林花，溯水輕舟崦影斜。旗鼓遠聲星斗
J29nB239_p0518c21║映，簪纓淵靄玉金霞。定知節度重恩蜀，信有南康再
J29nB239_p0518c22║御家。野衲早逢青眼顧，依依猶啟入仙槎。
J29nB239_p0518c23║上平都訪古春元
J29nB239_p0518c24║一葦春江破浪來，金堤兩岸影徘徊，子韶擊節曾真
J29nB239_p0518c25║現，妙喜彈聲豈昧開？咳唾早成青瑣燄，折旋已露赤
J29nB239_p0518c26║肩才，法門何幸重光顯？信是靈峰有意哉。
J29nB239_p0518c27║送楊師學應試
J29nB239_p0518c28║多年未作枌榆夢，一臥雲霞似不知。可是文翁來絳
J29nB239_p0518c29║帳，幸垂投于唱新詩。青睛盼處纔沾濡，綠柳彈時又
J29nB239_p0518c30║轉馳。總為龍標催士切，依依唯聽紫金泥。
J29nB239_p0519a01║代輝侍者冬日懷蔚師叔移居並勸歸
J29nB239_p0519a02║深林何事更棲枝，牽引啼兒傍岵思。暖榻不逢猶子
J29nB239_p0519a03║訓，寒梅誰共我師題。煙霞寓止雖其背，衣缽宗源可
J29nB239_p0519a04║上眉。莫醉東坡泥絮況，吹毛還許傑人持。
J29nB239_p0519a05║代蔚然作冬日移居別業
J29nB239_p0519a06║錫過鳴沙慕采薇，林深寺古我先依，荒田死兔權收
J29nB239_p0519a07║色，挂壁靈梭且遁輝。漢上星辰他日望，池中風雨別
J29nB239_p0519a08║時機，青華若也堪垂現，徹骨冰寒雅自歸。
J29nB239_p0519a09║代作曾太守德政
J29nB239_p0519a10║輕靄如蔥影入岷，翹眸久覦洛陽春。晶燈既徹明天
J29nB239_p0519a11║燭，絳帳猶瞻夜雪闉。陌上歌聲懷逐扇，窗前頌語羨
J29nB239_p0519a12║書紳。澤餘未盡仁風遠，字水屏山滿玉璘。
J29nB239_p0519a13║代作張別駕德政二首
J29nB239_p0519a14║夢曉芸窗素影馳，鶴來龜伴不參差。已知黃老三生
J29nB239_p0519a15║處，更見韋皋再鎮時。巴水鯨澄清政沒，屏山棘殞化
J29nB239_p0519a16║風劙。紫垣何幸遭青眼，謦我聞聲卻解頤。
J29nB239_p0519a17║臨江此日羨馮君，康叔遺風化澤殷。法外潢池從解
J29nB239_p0519a18║劍，政餘紗帳授揮斤。興歌魚釜關城悅，談說雞林席
J29nB239_p0519a19║丈熅。幸有輦來還阻道，黔黎借得喜春昕。
J29nB239_p0519a20║寄懷胡靈谷
J29nB239_p0519a21║楚水吳山亦漫游，敝衣知我羨何求。談心未及偕三
J29nB239_p0519a22║月，分手於今是五秋。話到石城欽管幼，夢回天界憶
J29nB239_p0519a23║壺丘。不因過海飛鴻便，首尾雲龍莫可酬。
J29nB239_p0519a24║代作賀張別駕壽
J29nB239_p0519a25║玉音天洞舞霓裳，星座輪光影蒂棠。瑞草挺時歡祝
J29nB239_p0519a26║頌，慶雲爛處獻年觴。遙思絳帳都山遠，夢憶傳詩苧
J29nB239_p0519a27║水長。借得一枚兜率味，仙風恒伴小春香。
J29nB239_p0519a28║喜雨
J29nB239_p0519a29║山事誰堪樂歲華，細風如雨澤如花。青林潤色鋪光
J29nB239_p0519a30║燄，綠圃芳嬌點翠霞。嫩稼依湍狂線舞，顛雲傍竹醉
J29nB239_p0519b01║稍斜。呼童布塌闌干上，對聽簷聲喜更賒。
J29nB239_p0519b02║山中久雨
J29nB239_p0519b03║藍輿煙靄入深山，菊隱庵頭覓破頑。一雨芙蓉十日
J29nB239_p0519b04║醉，數聲梧葉滿林間。策龍已悵泥中句，愛駿猶嫌噁
J29nB239_p0519b05║字關。桑曙可勞臨井牧，免教黔首髏魚斑。
J29nB239_p0519b06║過江陵訪黃太學
J29nB239_p0519b07║柳堤煙曉泊輕艭，為識韓荊詢梓鄉。脫穎況餘白馬
J29nB239_p0519b08║緒，拽竿猶慕紫垣香。才雄一石低曹謝，賦過三都出
J29nB239_p0519b09║董楊。何幸楚亭瞻面目，依依梅雨潤波長。
J29nB239_p0519b10║雨泊香口
J29nB239_p0519b11║野客行蹤不繫舟，風帆隨雨泊東流。煙敲碧舞沙堤
J29nB239_p0519b12║樹，水濺青搖葦荻洲。夜火有漁逃我況，短舠無蔽任
J29nB239_p0519b13║仙游。曙光若肯揮薰扇，香口辭雲傍月浮。
J29nB239_p0519b14║金陵賦感四首
J29nB239_p0519b15║一葦青河破浪花，白橋風雨帶西霞。浮沉我媿雞傳
J29nB239_p0519b16║鳳，境界人看索是蛇。鷲嶺空廊簫管亂，水潦多鶴籥
J29nB239_p0519b17║鍾差。應思會老中興日，甘露重開散月華。
J29nB239_p0519b18║月下經行鳳閣頭，評論遙悵水天秋。簡書漫說劉姚
J29nB239_p0519b19║輩，燈識懸推馬讓流。金紫夢回梁未熟，桃紅頓去竹
J29nB239_p0519b20║為儔。龍湖每道人多羨，誰把玄冠一挂休。
J29nB239_p0519b21║何事都門策杖來，金弢玉牒為誰開。波淪灑血蜂壇
J29nB239_p0519b22║盛，玄奘傳書象輦徘。大施有場非泯論，小鼾無夢豈
J29nB239_p0519b23║同才。秋風起思堪行樂，好向臨江復講臺。
J29nB239_p0519b24║赤幟巡方覓舊期，木蘭無樹久支離。紫垣竄句多翹
J29nB239_p0519b25║足，梵閣遊心盡解頤。夜引竹光寒免轉，午臨窗色隙
J29nB239_p0519b26║駒馳。當軒不覺揮清颼，可是羲皇高臥時。
J29nB239_p0519b27║報恩塔
J29nB239_p0519b28║碧落巍峨象魏垂，夕陽風舞角鈴吹。雲層盪泊星河
J29nB239_p0519b29║動，瓦級飛流水月移。光灼玉蟲吞海氣，影標天國映
J29nB239_p0519b30║龍墀。我來覿面如分座，多少亡羊著相思。
J29nB239_p0519c01║武帝臺城
J29nB239_p0519c02║草字蕭蕭已綠苔，當年豪氣為誰灰？風生麈尾成殊
J29nB239_p0519c03║況，鏡玻螭頭決異裁。一局既瞞孤竹去，三杯徒向許
J29nB239_p0519c04║繇來。達觀自是輕朝代，何必膠絲聽古槐。
J29nB239_p0519c05║采石磯
J29nB239_p0519c06║天開有意成斯境，故向江干弄碧波。斷雲晚宿還依
J29nB239_p0519c07║樹，野客遙歸興欲歌。英烈氣留磯上燄，雄才聲挂石
J29nB239_p0519c08║邊蘿。我來不覺金魚醉，收取絲綸唱卷阿。
J29nB239_p0519c09║黃鶴樓
J29nB239_p0519c10║翩翩雲鶴已仙之，多少風流續品題。崔灝既成鸚鵡
J29nB239_p0519c11║句，青蓮移作鳳凰詩。河山會境人相異，物事傳心我
J29nB239_p0519c12║自奇。話到旅亭長揖處，難將兩眼識彤墀。
J29nB239_p0519c13║巫山
J29nB239_p0519c14║十二峰嵐淺翠流，陶將細靄夾輕舟。孤帆曉挂東山
J29nB239_p0519c15║日，野岸遙飛北渡鷗。楚客漫留神女夢，唐人擬代臥
J29nB239_p0519c16║龍愁。卓哉往事存如許，唯掩長風一悵休。
J29nB239_p0519c17║宿玄密禪社
J29nB239_p0519c18║固陵煙雨一帆飛，薄暮停舟入翠微。音播祇林鐘已
J29nB239_p0519c19║度，語傳監寺我方歸。檻前桃李培春樹，案上經書掩
J29nB239_p0519c20║目扉。精進不妨函丈遠，莫將人事點心非。
J29nB239_p0519c21║夔門訪陳文學
J29nB239_p0519c22║幾年海上執銀鉤，欲得金鼇卻便休，一指頻懷俱胝
J29nB239_p0519c23║類，三拳誰似大愚流？仙舟空泛月明冷，玉麈獨揮霜
J29nB239_p0519c24║色幽，咫尺天涯籠燄隔，華亭依舊作漁謳。
J29nB239_p0519c25║喜復渝城
J29nB239_p0519c26║戎馬盧龍踏未休，渝城烽火動人愁。轅門旗鼓中原
J29nB239_p0519c27║壯，井牧狼煙上將收。巴水重新明月燦，塗山不復穢
J29nB239_p0519c28║塵留。太平此日歌　天子，何異當年擊壤秋。
J29nB239_p0519c29║遊岑公洞
J29nB239_p0519c30║未到岑公洞，先讀岑公碑。字字稱金液，行行贊石芝。
J29nB239_p0520a01║未識岑公知不知，卻令賈島暗攢眉。寧使人將五根
J29nB239_p0520a02║推，誰肯犬吠落人嗤。君不見，踏踏歌聲何所為？
J29nB239_p0520a03║病中偶作
J29nB239_p0520a04║駢拇連成無用指，附贅懸成無用肉。何以初夏薰風
J29nB239_p0520a05║吹，六十日子成何律。莫是同一肉和指，年病月疾從
J29nB239_p0520a06║此起。乍寒乍熱是如何，或氣或痰是甚麼。都來遭此
J29nB239_p0520a07║附贅肉，笑殺珠林好大哥。眾人莞爾呼為笑，老僧惡
J29nB239_p0520a08║發稱絕倒。汾陽罵得慈明悟，黃檗打得臨濟了。不關
J29nB239_p0520a09║土地不相識，飯籃落地知音少。君不見，老聚雲，無箇
J29nB239_p0520a10║事，風流只在人間世。
J29nB239_p0520a11║春日策杖巴臺，步杜甫贈王郎司直韻（短歌行）
J29nB239_p0520a12║不得抖擻，不若匏瓠一繫哉。木葉乾殼，乘之豈謂風
J29nB239_p0520a13║而偕。策杖柳堤碧煙舞，過橋澗底白雲開，鳴玉庵前
J29nB239_p0520a14║淺翠來。影入松關林鳥度，聲轉江千湍水怒。古道夾
J29nB239_p0520a15║柏扇飛紅，桃花凋落人不顧，唯有夜月歡相慕。
J29nB239_p0520a16║讀蜀中廣記
J29nB239_p0520a17║聞說曹公蜀記繁，曾將案上對心看。不透牛皮兮不
J29nB239_p0520a18║按黑豆，不損眼睛兮不蠹紙穿。但能睫底輝世界，千
J29nB239_p0520a19║古英雄一笑間。
J29nB239_p0520a20║窗隙吟
J29nB239_p0520a21║舉目看前窗，前窗綠影竹。轉眼看左窗，左窗樹影綠。
J29nB239_p0520a22║相敲相舞葉搖風，為羽為商聽不足。聽不足，一輪月
J29nB239_p0520a23║下瑤池窟。
J29nB239_p0520a24║宿萬家庵有感
J29nB239_p0520a25║摶風不羨榆枋志，嘖嘖榆枋卻有評。誰識山河無關
J29nB239_p0520a26║楗，到處幽幽似白雲。憶昔素王居陳蔡，芝蘭芬芳何
J29nB239_p0520a27║所礙。皎乎日月煙雨中，寬兮天地人情外。予經此際
J29nB239_p0520a28║亦蹉跎，且無子路說窮態。
J29nB239_p0520a29║汪見盤見訪
J29nB239_p0520a30║八埏結峙爭突兀，水濬湫盤輝湘月。繇來泊湊境中
J29nB239_p0520b01║人，靈靈玉樹光且艴。曩古青驄覯長吉，丁丁偕坐春
J29nB239_p0520b02║風一。我著麻衣非比倫，高軒何得親石室。莎徑花煙
J29nB239_p0520b03║香轉折，柳堤葉燦路凸列。話到希夷物我疏，權拈熟
J29nB239_p0520b04║芋為君決。擊木魚，鼓噫鶚，他年紫染須淖約。
J29nB239_p0520b05║春雪古詩
J29nB239_p0520b06║春雪如花春江映，落梅帶影仙子淨。江風陣舞柳稍
J29nB239_p0520b07║斜，半是藥王半是病。
J29nB239_p0520b08║雪花自飛江自映，梅嶺仙子冰壺淨。任運優遊展信
J29nB239_p0520b09║風，昧卻目前成藥病。
J29nB239_p0520b10║代作曾太守德政
J29nB239_p0520b11║冰影流光夾峰灼，玉溪錦水相錯焯。竹窗輝起使星
J29nB239_p0520b12║懸，四國熙熙歡鎖鑰。我曹借庇匪多年，朝野清評已
J29nB239_p0520b13║話傳。泮宮鵰宇增鸞集，津梁客子倍驄鞭。繇來父母
J29nB239_p0520b14║勤務施，彈鋏鳴兮窺士義。函席曾荷二三呼，願坐春
J29nB239_p0520b15║風益豪肆。
J29nB239_p0520b16║讀花神三妙記（樂府）
J29nB239_p0520b17║綠霜塗柳翠，朱露染桃紅。月娥素羽寒兔逼，妒殺英
J29nB239_p0520b18║才花雨中。君不見，玉簫羅漢撲彤墀，白鳳香囊苦離
J29nB239_p0520b19║離。又不見，徒死苾芻細腰舞，挑目招心住江渚。可憐
J29nB239_p0520b20║如劍復如蛇，螫我靈根戕我家。只須惡慧勤三作，不
J29nB239_p0520b21║肖景雲長聯賦。
J29nB239_p0520b22║題雷善女西化
J29nB239_p0520b23║碧虛彝漢煥，湫盤運地文。十二輪來摧萬象，山含管
J29nB239_p0520b24║璞樹含焄。唯我人多傑，不入鳴珂便丹穴。或作無言
J29nB239_p0520b25║或淑貞，昂昂千里英氣烈。氣烈從來變山靈，金牛玉
J29nB239_p0520b26║馬及祥麟。浩浩楚江絳雲密，鬱鬱湖洲朱草馨。卓越
J29nB239_p0520b27║竺天雷氏女，八紘九地皆傳語。
J29nB239_p0520b28║秋日，田侍御見召，賦得君馬黃辭之（古樂府）
J29nB239_p0520b29║君馬黃，恒引駕。假乘之，難酬價。秋日馳之苦路斜，須
J29nB239_p0520b30║惜當年產[穴/渥]窪。況來抖擻不宜馳，追風逐電何用之。
J29nB239_p0520c01║寧負竹樓神鳳操，未許輕折楊柳枝。
J29nB239_p0520c02║善哉行（樂府）
J29nB239_p0520c03║誰將天地號紅爐，百昌因之以榮枯。英豪東卻臭皮
J29nB239_p0520c04║袋，透得幾人是丈夫。蚊蜩殼脫寒枝棄，蜂蝶神化壤
J29nB239_p0520c05║坌無。明明雲路弗施為，撲火吐絲何太愚。楊雄投閣
J29nB239_p0520c06║徒已矣，介子焚身空悲耳。不識西華老神仙，天子呼
J29nB239_p0520c07║之猶未起。幸來早覺華胥夢，始知妙湛緣影弄。可憐
J29nB239_p0520c08║采石投江魚，可惜玉京傳白鳳。舉眼比印籠冷煙，那
J29nB239_p0520c09║能得入桃源洞。雖曰把酒且當歌，怎奈人生能幾何。
J29nB239_p0520c10║王子七日杳世路，波斯兩次睹恒河。碧眼黃頭原卓
J29nB239_p0520c11║越，余已追之可長活。指上貽來四句真，大都一字皆
J29nB239_p0520c12║隱括。徙倚山頭解虎錫，熬煎爐內降龍缽。非為自私
J29nB239_p0520c13║入雲深，窮則獨善兼則達。廣成曾示我無搖，四體鬚
J29nB239_p0520c14║髮任蕭條。中含一物先天地，年年不逐四時凋。四時
J29nB239_p0520c15║凋兮余不老，箇裏蒲團秋月皎。者回踏遍海潮音，隱
J29nB239_p0520c16║隱露出珊瑚寶。
J29nB239_p0520c17║君子行（樂府）
J29nB239_p0520c18║荊南之水祖岷峨，宛轉波揚壘疊多。黃河之水白長
J29nB239_p0520c19║天，哮濤流水不勝玄。從來枉直人間事，過者為之口
J29nB239_p0520c20║諓諓。卜居楚子不須問，碧虛湫盤獨是然。瓠巴鼓瑟
J29nB239_p0520c21║遊魚戲，伯牙操琴仰馬視。樵父不等爛柯回，世態怎
J29nB239_p0520c22║知雙眼淚。爝火不息訪鷦鷯，日出而作意飄颻。唐虞
J29nB239_p0520c23║垂衣天下治，偏使我心何忉忉。方今太是氣淤塞，較
J29nB239_p0520c24║之雄伯尤污黷。投醪江飲不再來，分飯剖餐誰追復。
J29nB239_p0520c25║腐鼠癡鳶滿市場，石沉槁立羞干祿。豈如冒雨覓黃
J29nB239_p0520c26║花，豈如乘興看修竹。黃花修竹固悠悠，白牯黧奴可
J29nB239_p0520c27║解求。了知擊角愈增醜，罷讀離騷短髮遊。潮吟島嶽
J29nB239_p0520c28║三洲應，澗影星河一月秋。幾回白雲深處坐，幾度百
J29nB239_p0520c29║花叢裏過。請循其本卻歸濛，栩栩蝴蝶些兒箇。羊裘
J29nB239_p0520c30║莫說把絲綸，采薇休道耽饑餓。豪傑古今長夜中，街
J29nB239_p0521a01║頭布袋輕笑破。
J29nB239_p0521a02║除夕贈得將進酒似田侍御（樂府）
J29nB239_p0521a03║去年除夕荊南謔，今年除夕臨江樂。雪花撲亂梅花
J29nB239_p0521a04║飛，清香點就壺中酪。何須麴糱煩儀狄，竹葉寒光明
J29nB239_p0521a05║的皪。化母展動三陽開，春風即送人日來。閑中且聽
J29nB239_p0521a06║八仙歌，長安李白信奇哉。
J29nB239_p0521a07║君馬黃（感賦）
J29nB239_p0521a08║陟岡之馬玄且黃，白璧月題鸞鏘鏘。介睨[翹-羽+喬]齧鞭策
J29nB239_p0521a09║絕，骭氣騰躍苦王良。可憐北冀生馬多，肆無天廄怎
J29nB239_p0521a10║奈何。鹽車有恨徒惆悵，下乘液髮忍蹉跎。我欲相忘
J29nB239_p0521a11║索真馬，皮毛外擢踏天下。千里昂昂大塊中，七聖還
J29nB239_p0521a12║來參牧者。
J29nB239_p0521a13║行路難
J29nB239_p0521a14║林之壑兮山之石，手之策兮足之履。戰兢一步一垂
J29nB239_p0521a15║涎，此去天臺還幾尺。白雲雖近御風遲，曳尾徒勞把
J29nB239_p0521a16║釣癡。只今固向煙塵裏，豈將黃葉賺啼兒。世道草萊
J29nB239_p0521a17║秋禁度，轉眼嘉平霜雪吐。驅馳若未徹骨寒，梅花孰
J29nB239_p0521a18║肯枝頭露。行路難，行路難，路難不作燕人慕。
J29nB239_p0521a19║感賦
J29nB239_p0521a20║崑山之玉原無色，幽谷之芝不漏香。嗟哉世態鮮青
J29nB239_p0521a21║眼，觸目黃金未見光。洛溟那識靈龍臥，蒼梧誰知彩
J29nB239_p0521a22║鳳藏。呵呵雲徑歸來也，門巷是兮人境狂。
J29nB239_p0521a23║代作陳郡侯德政樂府辭（日重光行）
J29nB239_p0521a24║附耳珮玦何其象，點染流蘇未作光。民無舉目山無
J29nB239_p0521a25║色，到處鯨鯢波浪狂。蒼蒼何幸憐孔邇，重光重輪特
J29nB239_p0521a26║地起。蔥鬱文華絳帳開，歌頌歡聲芾棠止。三接三錫
J29nB239_p0521a27║頻來頒，爭守無妨遮閭里。君不見，蒞政唯需一杯水。
J29nB239_p0521a28║
J29nB239_p0521a29║
J29nB239_p0521a30║吹萬禪師語錄卷之十二（終）