J29nB239_p0521b01║吹萬禪師語錄卷之十三
J29nB239_p0521b02║嗣法孫燈來重編
J29nB239_p0521b03║詞
J29nB239_p0521b04║感賦四首（金衣公子）
J29nB239_p0521b05║建極起龍光，玉馬金牛色杳茫。論三旌，孰肯換屠羊。
J29nB239_p0521b06║聖功餘事，藐姑秕糠，洗耳溪頭水不嘗。欲真鄉，白茅
J29nB239_p0521b07║特室，膝造至人旁。
J29nB239_p0521b08║百辟鎮巍峨，相成大盜守者多。陳寶祠，空對萍實果。
J29nB239_p0521b09║葵丘華胥，踐土南柯，蝸角錙譙恨怎麼？快如何？商山
J29nB239_p0521b10║辟穀，留侯豈礙我？
J29nB239_p0521b11║錦帳壁塗椒，蠟火炎炎只自燒。刳李核，竟成一老饕。
J29nB239_p0521b12║食費萬錢，易牙充調，豎子膏肓誰為曉。衡門好，泌水
J29nB239_p0521b13║洋洋，不逐四時凋。
J29nB239_p0521b14║金石苦頭陀，憎檻欣籠怎奈何？脫塵囂，須向塵囂過。
J29nB239_p0521b15║黃花翠竹，蒼苔綠波，任運優遊唱卷阿。詢三摩，松稍
J29nB239_p0521b16║蟾影，明月在銀河。
J29nB239_p0521b17║初至忠南受侍御田公請（前調）
J29nB239_p0521b18║玉珞及金貂，華胥中醉了英豪。卻怎似，雲外戲青霄。
J29nB239_p0521b19║得月忘標，懶賦離騷，策杖風塵樂飲瓢。感君招，喜隨
J29nB239_p0521b20║赤壁，帶衲與相交。
J29nB239_p0521b21║布施（六波羅蜜　前調）
J29nB239_p0521b22║八識正幽幽，風停海靜浪濤休。通明殿，孤光映十洲。
J29nB239_p0521b23║森羅萬象，色影咸收，檀度原非著相求。欲到頭，心珠
J29nB239_p0521b24║燦爛，逆水駕慈舟。
J29nB239_p0521b25║持戒
J29nB239_p0521b26║河漢鎖空霄，月落寒潭斗柄高。往來的，水面細風飄。
J29nB239_p0521b27║雪謝冰銷，清流獨繞，尸羅塵垢絕纖毫。把斯標，金章
J29nB239_p0521b28║玉篆，青華臺上遶。
J29nB239_p0521b29║忍辱
J29nB239_p0521b30║斧劈太虛空。螢燄難燒海映紅。歌利王，卻是古家風。
J29nB239_p0521c01║寸刀斷幻，四相無蹤，個裏知音大覺同。臭皮籠，煙波
J29nB239_p0521c02║散盡，霹靂滿天轟。
J29nB239_p0521c03║精進
J29nB239_p0521c04║一步一蓮花，門門古佛信無差。琉璃地，現出老袈裟。
J29nB239_p0521c05║法席冤家，從茲脫灑，太平誰道將軍大。劫如沙，不離
J29nB239_p0521c06║一息，超越過天涯。
J29nB239_p0521c07║禪定
J29nB239_p0521c08║鐵脊古頭陀，嚼碎寒空遍大羅。玄元始，化作須彌座。
J29nB239_p0521c09║雲舞風歌，龍潛虎臥，泥洹不假修持多。任蹉跎，玄黃
J29nB239_p0521c10║消散，光陰孰礙我。
J29nB239_p0521c11║智慧
J29nB239_p0521c12║慧日獨高懸，一寸靈心碧落天。十法界，到此絕塵煙。
J29nB239_p0521c13║事理同圓，心法雙玄，摩尼五色因緣現。論當然，朝朝
J29nB239_p0521c14║行道，夜夜抱佛眠。
J29nB239_p0521c15║社中感懷（漁家做）
J29nB239_p0521c16║氣燄圭簪增人醜，貂冠鳥幟徒驚吼，那得許氏與巢
J29nB239_p0521c17║叟。繁柯朽，偏向山林修九九。　過眼浮雲莫可守，煙
J29nB239_p0521c18║霞隴斷焉知否？何如淡月清風厚。邀五柳，同來石室
J29nB239_p0521c19║賞玄酒。
J29nB239_p0521c20║訪漁（前調）
J29nB239_p0521c21║聞說漁家煙水好，朝霞點染江頭草，下榻窗前日初
J29nB239_p0521c22║小。人跡杳，竹葉敲風驚啼鳥。　呼童縱步沙堤曉，三
J29nB239_p0521c23║三兩兩垂絲釣，野𦨍順流波浪少。機忘了，一聲晚棹
J29nB239_p0521c24║明月早。
J29nB239_p0521c25║遊大隱巖（前調）
J29nB239_p0521c26║碧落峰頭來樹杪，古榕石上春光曉，大隱有巖莎徑
J29nB239_p0521c27║小。人不到，特地蹣跚非悄悄。　簡彼當年宋自皎，何
J29nB239_p0521c28║緣偕此稱八老？于今一看英雄杳。藤蘿繞，煙風吹動
J29nB239_p0521c29║沙堤草。
J29nB239_p0521c30║嶺頭早坐（前調）
J29nB239_p0522a01║霧曉江潮疏影漏，晴空碧落煙霞逗，一坐嶺頭春風
J29nB239_p0522a02║奏。花草秀，優遊蹤跡還依舊。　白墮桐稍香粉厚，點
J29nB239_p0522a03║染松竹光華透，山童野鳥環座右。心無謬，浮沉蕩漾
J29nB239_p0522a04║誰相搆？
J29nB239_p0522a05║行（四威儀　行香子）
J29nB239_p0522a06║散步優遊，穿徑騎牛。尋逝水，魚戲莊周。更奧窔處，萬
J29nB239_p0522a07║籟歌謳。聽谷聲雅，鳥聲趣，竹聲幽。
J29nB239_p0522a08║住
J29nB239_p0522a09║木石茅庵，自在幽閑。論羶逐，與我無干。朝參麋鹿，暮
J29nB239_p0522a10║侶猱猿。但嚼黃精，啗苦菜，掬清瀾。
J29nB239_p0522a11║坐
J29nB239_p0522a12║竹椅蒲團，燕息幽然。追二氣，固入泥洹。良久渾化，無
J29nB239_p0522a13║地無天。到鴻濛內，威音外，太虛前。
J29nB239_p0522a14║臥
J29nB239_p0522a15║石塌蘆編，和衣共眠。一鼾了，無盡長天。雙林樹下，月
J29nB239_p0522a16║朗星懸。任泥牛吼，木馬唱，金虎言。
J29nB239_p0522a17║春日遷巴臺即事二首（臨江仙）
J29nB239_p0522a18║野老山溪無所住，依稀花影參差。身如木葉御風時。
J29nB239_p0522a19║淡紅飄澗水，淺綠動沙堤。　古徑斜開雙柏翠，清窗
J29nB239_p0522a20║夜月相宜。數聲鐘響傍三西。一江煙霧曉，滿坐至人
J29nB239_p0522a21║師。
J29nB239_p0522a22║寂寂山中無箇事，思量把釣磯頭。漁歌夜火傍春流。
J29nB239_p0522a23║高臺明月照，驚起睡魚遊。　野寺竹園栖鳥噪，何妨
J29nB239_p0522a24║物我同儔。忘機芳草自幽幽。一聲清磬響，花雨落林
J29nB239_p0522a25║丘。
J29nB239_p0522a26║似碧勤舊（千秋歲）
J29nB239_p0522a27║雲深碧塢，瑞色芬芳布。松影動，溪煙度。梵宮輝翡翠，
J29nB239_p0522a28║靈石光蟾素。須此會，白巖禪院知音處。　憶昔金陵
J29nB239_p0522a29║路，風浪難回互。誰與我，相排措。赤心齊得喪，皓首同
J29nB239_p0522a30║生故。今避亂，嚶嚶猶轉遷喬賦。
J29nB239_p0522b01║壽雪照師（菊花新）
J29nB239_p0522b02║策杖挑眉經海島，背負乾坤壺不老。長空浪蕩好，說
J29nB239_p0522b03║甚南極光皎。　蒼松翠柏誰可比，一元燦燦無終始。
J29nB239_p0522b04║竊桃縱有，幾難討圓陀光拄。
J29nB239_p0522b05║勉友（點絳唇）
J29nB239_p0522b06║迢迢十萬水和山，舉步難趨。休覓傍蹊，好問導人師。
J29nB239_p0522b07║　路近規中，直切在東西。莫遲遲，絕慮忘機，頃刻上
J29nB239_p0522b08║天梯。
J29nB239_p0522b09║楊柳枝
J29nB239_p0522b10║浩浩黃河曲水淫，幾時清？白雲杳杳路難尋，何處行？
J29nB239_p0522b11║　諸人肯索驪龍珍，易可澄。莫把煙塵點素心，自然
J29nB239_p0522b12║臨。
J29nB239_p0522b13║臨江仙
J29nB239_p0522b14║法法多門真可畏，覺來心物俱非。了然不過竅中推。
J29nB239_p0522b15║溫溫如胎鶴，綿綿若息龜。　有日雲開霄漢外，天清
J29nB239_p0522b16║月白光輝。九載遨遊自此歸。踏破乾坤後，響喨一聲
J29nB239_p0522b17║雷。
J29nB239_p0522b18║天仙子
J29nB239_p0522b19║穆穆文王存敬止，緝熙何嘗異禪軌。大哉三聖教律
J29nB239_p0522b20║儀，無彼此，同一體，空空如也盡之矣。　奈何人事多
J29nB239_p0522b21║分濟，不向生前粧箇死，一旦無常萬事休。提不起，昧
J29nB239_p0522b22║天理，種子徒為暗魂爾。
J29nB239_p0522b23║復汪文學（天仙子）
J29nB239_p0522b24║采石江頭魚侶了。笙歌樓上鶴還島。世路蜉蝣芳草
J29nB239_p0522b25║萋，塵囂繞。知音少。箇裏顛狂何處討。　雲雁銜空窺
J29nB239_p0522b26║天曉。翼倦峰嵐旋樹早。瞿塘學海識豪人，珠玉飽。金
J29nB239_p0522b27║瑛皎。須覓泥洹期不老。
J29nB239_p0522b28║題輝侍者別號雲谷（武陵春）
J29nB239_p0522b29║飄然一片青山去，月下影橫斜。煙煙吐出紫流霞，綠
J29nB239_p0522b30║水夜籠紗。　本自無心何所住？碧落散天花。鳥啼猿
J29nB239_p0522c01║嘯野人家，雲谷裏乘槎。
J29nB239_p0522c02║渡江（上西樓）
J29nB239_p0522c03║寒山樹瘦松稀，雪更飛。但看嶺間樵子，兩三依。　輕
J29nB239_p0522c04║舟上，渡江渚，興何違。有日茅蘆清況，是予歸。
J29nB239_p0522c05║中秋月（浣溪沙）
J29nB239_p0522c06║皎月清燈鬥晚霞，疏林雲外遠人家，煎茗掬水待西
J29nB239_p0522c07║斜。　斗柄面南移不去，蹉跎山色玉流沙，瀛洲好趁
J29nB239_p0522c08║棹仙槎。
J29nB239_p0522c09║臘月無雪（望江南）
J29nB239_p0522c10║嘉平月，非雪豈成詩。灞橋背上徒空想，少室腰間立
J29nB239_p0522c11║不齊，笑殺尋梅的。紅爐煖，瑞木花放遲。著氅王恭無
J29nB239_p0522c12║陟處，烹茶陶穀匪相宜，兩箇只踟躕。
J29nB239_p0522c13║芥納軒夜坐長短句（二首）
J29nB239_p0522c14║這兩日有些兒冷氣，柴也沒燒，炭也不備，獨坐寒窗，
J29nB239_p0522c15║是甚麼好意？思不著便且著便，捲簾起，看梅花燦一
J29nB239_p0522c16║枝枝，上有寒雀相爭搶，攘得落玉成片。縱道甚麼西
J29nB239_p0522c17║來意、薩婆若，也只是一時堪羨。細論物我不到，誰相
J29nB239_p0522c18║賺？垂簾依舊爐不煖。
J29nB239_p0522c19║一竿一笠一簑衣，急水浪頭把釣絲。鉤下錦鱗容易
J29nB239_p0522c20║得，蘆花深處月明歸。兩岸蘆花一葉舟，涼風深夜月
J29nB239_p0522c21║如鉤。絲綸千尺慵拋放，歸到家山即便休。
J29nB239_p0522c22║歌
J29nB239_p0522c23║法界逍遙歌
J29nB239_p0522c24║法界茫茫洪水赤，四大能裝青雀舶，予師獨來主柁
J29nB239_p0522c25║根，隨流倒駕如飛舄。設使飄入老燄魔，銅鼎鐵汁盡
J29nB239_p0522c26║消磨，蓮花灑露成阿耨，吒舌聞香唱摩訶。設使飄入
J29nB239_p0522c27║羅剎國，黑煙毒氣輝寶色，白毫輪轉滯魄甦，箇箇眉
J29nB239_p0522c28║間皆自得。設使飄入飛走行，菊羽金毛隊隊黃，一撲
J29nB239_p0522c29║便出三跳網，數聲啼醒涅槃鄉。設使飄入阿修羅，嗔
J29nB239_p0522c30║恚隨我念安那，吸盡海濤霞滿地，森森豎起珊瑚柯。
J29nB239_p0523a01║設使▆人蜾蟲裏，如幻幢旛處處起，寶華座上隱身
J29nB239_p0523a02║光，柏子庭前甘露水。設使飄入碧雲層，吉祥宮殿恰
J29nB239_p0523a03║相應，不離菩提揚九會，天人化作世間燈。設使飄入
J29nB239_p0523a04║四諦中，跛鱉盲龜悉庇幪，七生淘成七覺分，十使換
J29nB239_p0523a05║作十圓通。設使飄入十二緣，踢醒頭陀寂滅禪，觀察
J29nB239_p0523a06║幻為他受用，入俗回真耀大千。設使飄入薩埵林，斂
J29nB239_p0523a07║盡法門百箇心，一障二愚及生相，鬱鬱黃花一樹金。
J29nB239_p0523a08║設使飄入毘盧頂，剎塵香海歸予艇，窮源是佛雅成
J29nB239_p0523a09║空，達本還真容自肯。成空自肯卻如何？妙性從來是
J29nB239_p0523a10║甚麼？落花啼鳥任君瞞，白雪陽春在我歌。有時掉轉
J29nB239_p0523a11║混沌來，法界猶如酪一杯，君不見信手和杯吞入腹，
J29nB239_p0523a12║百億須彌光熇熇。
J29nB239_p0523a13║衣珠歌
J29nB239_p0523a14║摩尼珠，人不識，價直何止千萬億。赤水知巧枉徒勞，
J29nB239_p0523a15║原來卻在衣中拾。罔象曾入崑崙裏，空王殿裏方如
J29nB239_p0523a16║此。金光閃灼幾千般，火龍騰飛數萬里。周朝湧出釋
J29nB239_p0523a17║迦文，掌上天王五色紛。不自腥臊鱗甲女，還由西域
J29nB239_p0523a18║古皇君。鶖子三請不肯說，曼殊一照黧雲旄。誰知一
J29nB239_p0523a19║顆夜明珠，莊嚴七佛共殷勤。展轉貽來號釋迦，第一
J29nB239_p0523a20║迦葉視為花。輕笑曾把須彌破，透出孤明散月華。集
J29nB239_p0523a21║成西天二十八，摘蘆東土闡牛車。惠能三擊傳消息，
J29nB239_p0523a22║百丈一扭痛莫測。三拳一掌不清寧，直至吾師安社
J29nB239_p0523a23║稷。汶水夜光寒兔舞，火山燒燦赤雞吐。北面朝陽問
J29nB239_p0523a24║我師，一點紅爐徹今古。了達唯有者些兒，提起神妙
J29nB239_p0523a25║無窮數。不離見聞與覺知，認著依然還是瞽。不離行
J29nB239_p0523a26║住及坐臥，認著依前還是過。抖擻十八絕纖毫，白雪
J29nB239_p0523a27║陽春齊唱和。鐵牛鼻孔解撩天，恰然透出天地先。真
J29nB239_p0523a28║原是妄妄本空，塵塵剎剎體皆同。本來無正亦無邪，
J29nB239_p0523a29║圓陀陀底照恒沙。者裏非生亦非佛，大地塵囂隨電
J29nB239_p0523a30║拂。唯心淨土匪東西，隨流無住物我齊。止非止兮觀
J29nB239_p0523b01║非觀，珊瑚林裏精光燄。森羅萬象鏡中花，菩提涅槃
J29nB239_p0523b02║心裏寓。兩手撥開對治門，一腳踏翻生死岸。臭皮袋
J29nB239_p0523b03║裏忽喇喇，輥出一輪光燦爛。破衲單瓢染頭陀，和光
J29nB239_p0523b04║混俗隱波羅。但把明珠懷裏弄，太平豈唱凱鐃歌。
J29nB239_p0523b05║了道歌
J29nB239_p0523b06║吾年已半百，大道何所得？鐵釘𨍏轢鑽，每日當麻麥。
J29nB239_p0523b07║坐禪禪非坐，說法法非說，寂寂心無善，蕩蕩心無惡。
J29nB239_p0523b08║眼見長河水，自性八功德，耳聽林禽聲，真如談妙法。
J29nB239_p0523b09║鼻嗅芝蘭香，定慧焚檀屑，舌嘗苦淡味，醍醐灌心脈。
J29nB239_p0523b10║身觸冷暖相，現出黃金色，意緣生滅法，毘盧華藏廓。
J29nB239_p0523b11║可笑觸途人，欣厭強分別，昧卻如來藏，認著一點血。
J29nB239_p0523b12║復有人法空，縱教染淨絕，萎花不雨寶，只能遊大熟。
J29nB239_p0523b13║何如融萬象？鏡鏡光交徹，一月映千江，千江一月攝。
J29nB239_p0523b14║喚我作牛馬，釋迦與彌勒，蛇蝎豹狼虎，琵琶鐃瓶缽。
J29nB239_p0523b15║貪嗔癡慢疑，十方淨土國，滄海變桑田，自在非生滅。
J29nB239_p0523b16║山河及大地，一滴閒唾沫，何須歷劫修？不用剎那潔。
J29nB239_p0523b17║晝夜十二時，時傳傳妙訣，行住及坐臥，威儀真消息。
J29nB239_p0523b18║大日毘盧尊，在人頂上歇，不肯自摩挲，笑倒者黃葉。
J29nB239_p0523b19║源流唱和歌（囑蔚西堂）
J29nB239_p0523b20║老瞿曇，第七仙，山河大地非人間。指上青蓮傳薪火，
J29nB239_p0523b21║飲光笑破黑漫漫。黑漫漫，人不識，剎竿倒卻慶喜立。
J29nB239_p0523b22║商那和修自空來，全體已是金剛骨。奪得祖印度鞠
J29nB239_p0523b23║多，身性十七相唱足。相唱足，更有人，出家非為身與
J29nB239_p0523b24║心。無我我所真面目，提多迦者一番靈。後往中印訪
J29nB239_p0523b25║僧伽，記遇六劫彌遮迦。彌遮迦，婆須密，又是劫前承
J29nB239_p0523b26║願力。復得難提來論義，義即不論真端的。伏馱密多
J29nB239_p0523b27║年五十，口未曾言足未出。一得難提傳法親，傳度脅
J29nB239_p0523b28║尊為祖十。富那夜奢合掌前，非往非住亦往然。竟得
J29nB239_p0523b29║馬鳴來迎禮，鋸義木義兩成團。師資既已相授受，魔
J29nB239_p0523b30║變女子來法鬥。復變小蟲若蟭螟，性海無邊難泊湊。
J29nB239_p0523c01║直禮馬鳴號迦毘，訪得龍樹為渠師。座上現身滿月
J29nB239_p0523c02║輪，迦那提婆怡相應。以缽置水求嗣法，羅㬋羅多投
J29nB239_p0523c03║以針。金義井義論出入，僧伽難提以悅服。持鏡童子
J29nB239_p0523c04║一日機，已能志齊百歲足。繼法名為伽耶舍，答無者
J29nB239_p0523c05║誰尋真窟。無在舍中是真人，鳩摩羅多十九尊。善惡
J29nB239_p0523c06║之報未能決，闍夜多子乞其因。釋疑即作大沙門，能
J29nB239_p0523c07║度盤頭謝苦辛。那提國王第二子，摩那那尊又接矣。
J29nB239_p0523c08║信香既透鶴勒那，二十三祖相承啟。有用非功無作
J29nB239_p0523c09║真，佛事從來恁麼行。師子比丘襲是法，被難罽賓了
J29nB239_p0523c10║宿因。幸有法子婆舍斯，開拳還珠已先知。接得王子
J29nB239_p0523c11║不如密，瓔珞童子又成褫。般若多羅為甚名，先劫兩
J29nB239_p0523c12║曾演是經。今為二十七祖也，菩提達磨乃傳心。傳心
J29nB239_p0523c13║東土復安心，慧可懺罪一其門。宜名僧璨為三祖，誰
J29nB239_p0523c14║縛誰脫振法音。道信得此逢小兒，骨相神奇天人師。
J29nB239_p0523c15║問渠何姓曰佛性，賜名弘忍接曹溪。三擊已露三更
J29nB239_p0523c16║事，衣缽懸線望南去。喚作一物即不中，此是懷讓投
J29nB239_p0523c17║機處。南嶽打牛並打車，道一由此獲神駒。踏殺天下
J29nB239_p0523c18║符西識，八十三員百丈奇。一喝傳來聾三日，見過於
J29nB239_p0523c19║師黃檗襲。一掌不讓赤鬚鬍，大雄山下明歷歷。臨濟
J29nB239_p0523c20║老人三頓棒，三拳何曾有兩樣。付與興化謾思惟，一
J29nB239_p0523c21║炷真香拈爐上。南院慧顒亦何苦，法印無鄰真痛楚。
J29nB239_p0523c22║喜得風穴沼子來，棒下無師堪繼祖。室中無人淚下
J29nB239_p0523c23║泣，法華念念何曾息。放下堂前拂袖行，紹得濟宗真
J29nB239_p0523c24║端的。象王動步絕狐蹤，汾陽聆得身命空；幸得同參
J29nB239_p0523c25║逼發起，西河師子吼如風。石霜楚圓六士一，不畏地
J29nB239_p0523c26║寒勤朝夕；惡語俗言罵二年，解道臨濟常情出。楊岐
J29nB239_p0523c27║方會監院職，身心不閒常請益；狹路相逢事如何？秪
J29nB239_p0523c28║者般事便委悉。輸敺儺者白雲端，一笑由來已解傳；
J29nB239_p0523c29║問取摩尼還一叱，法演呈偈非等閒。提刑會得小艷
J29nB239_p0523c30║詩，只要檀郎認得聲；出門見雞欄上舞，克勤從此識
J29nB239_p0524a01║佳音。便爾諸方號巴子，大慧曾得湛堂舉；相隨來也
J29nB239_p0524a02║漆桶穿，八地丈開方爾爾。懶公挂冠入西禪，竹篦三
J29nB239_p0524a03║下得真傳；不問有言不問無，一喝灼然契木庵。淨慈
J29nB239_p0524a04║悟明得法令，便修聯燈輝祖印；直下一流七八傳，時
J29nB239_p0524a05║異世變各安靜。或入山林或市廛，韜光隱跡道昭然；
J29nB239_p0524a06║苦口筏渡一言顯，小庵二仰及無念。荊山幸自入西
J29nB239_p0524a07║秦，鐵牛陝府續慧命；得遇朝陽視作軍，一箭當陽血
J29nB239_p0524a08║漓淋。可是秦時𨍏轢鑽？古戎南邁又傳心；真空二字
J29nB239_p0524a09║作釣竿，打亂諸方五味禪。吹萬野人忍不過，奪來嚼
J29nB239_p0524a10║碎又成團；直者四句非四句，丫叉路上隨人去。當遇
J29nB239_p0524a11║慧祖忌日時，爐前可作供養具。；
J29nB239_p0524a12║末法時歌
J29nB239_p0524a13║纔夢白疊分，又道黃金折。擊碎琉璃星萬點，五百甲
J29nB239_p0524a14║子向誰說。黑氣毒殺花雨亂，騮馬珊瑚驚款段。這回
J29nB239_p0524a15║劄斷舌根頭，一曲漁歌月霄漢。
J29nB239_p0524a16║送別東旭禪人
J29nB239_p0524a17║拾得攜手去，街頭山子稀。疇解敲風月，能調馬不飛。
J29nB239_p0524a18║我寄巴江岸，青黃草木曾幾看。討箇顛酒踏歌人，誰
J29nB239_p0524a19║是妓院風流漢。到來沮漳一線猊，清騷慣弄竹枝詞。
J29nB239_p0524a20║匪紲岷峨宗這裏，曲盡梧桐孰知己。剛纔交臂杜宇
J29nB239_p0524a21║啼，莫道羅衫溼如泚。
J29nB239_p0524a22║秋日採茶歌
J29nB239_p0524a23║金芽人說穀雨前，我入林園已秋煙。縱貽瓦缽百片
J29nB239_p0524a24║真，煎來到底不如新。自古玉碎鳳凰叫，兼聞鳶飛雄
J29nB239_p0524a25║虎嘯。相煦相感亦有時，津劍豈蔽張華耀。莫把清茗
J29nB239_p0524a26║空裁賦，設使葉蒼如嫩作。一葉去半可為常，雀舌謂
J29nB239_p0524a27║離非故樹。且將小石品字安，何用高鐺三腳具。天花
J29nB239_p0524a28║一滾滿煙霞，日輝並照映朱砂。唐盧仝，宋東坡，十碗
J29nB239_p0524a29║齊斟奈我何。
J29nB239_p0524a30║破執歌
J29nB239_p0524b01║無端捏怪碧眼鬍，直指安心一也無，為甚楞伽四卷
J29nB239_p0524b02║經，親傳印證佛語心？後代不用元字腳，是佛一空休
J29nB239_p0524b03║犯著，知他出入幾多般，大都應病而施藥。老僧親得
J29nB239_p0524b04║那伽印，毘盧頂上雄八陣，休生傷杜景驚開，出沒卷
J29nB239_p0524b05║舒誰排擯？有時相，希聲吹曉蜃樓亮；有時性，剎塵香
J29nB239_p0524b06║海針鋒定；有時說，林禽瀑布相交作；有時宗，佛殿魔
J29nB239_p0524b07║宮到處通。不是老僧愛兒戲，花鳥木人匪相視，提起
J29nB239_p0524b08║依然沒些些，昧卻狂頭徒自蔽。
J29nB239_p0524b09║明月歌
J29nB239_p0524b10║素影流霜窗外開，清光疑是廣寒來。年來老大無詩
J29nB239_p0524b11║思，慢卻嬋娟笑短才。君不見，王老師，拂袖行，誰向明
J29nB239_p0524b12║中仔細分。又不見，開口問，隨口諾，一吞一吐七八箇。
J29nB239_p0524b13║于今不是不風流，心如銀海意如舟。白鷺堤邊花柳
J29nB239_p0524b14║茂，碧波汀上玉金浮。此時此際君何在，空說蟾宮十
J29nB239_p0524b15║二樓。
J29nB239_p0524b16║中秋無月歌
J29nB239_p0524b17║問月何如直問心？賞心還是玩月人，果然月在青天
J29nB239_p0524b18║上，演若迷頭枉自嗔。是故吾儕中秋月，亂雲飛雨難
J29nB239_p0524b19║掩著，有時閃灼寶華臺，有時玩弄支那國。六處樓頭
J29nB239_p0524b20║徹冷光，明明射透闍黎腳，腳頭舉措事如何？今夕三
J29nB239_p0524b21║門為甚麼？但把明月懷裏現，輪輪何止耀千波？
J29nB239_p0524b22║啟居社友歌
J29nB239_p0524b23║杜甫無詩不說話，李白無酒不肯詩。聯珠頌古非關
J29nB239_p0524b24║事，公暇何妨步退之。小機天花不肯落，大智納嬪歌
J29nB239_p0524b25║舞作。梅花已燦雪花飛，莫執心空及第歸。
J29nB239_p0524b26║高尚歌
J29nB239_p0524b27║稚時未果三年學，已聞顏風及憲風。決志超然山水
J29nB239_p0524b28║去，那鄙破帽在遼東。玉爐金鼎曾作笑，騮馬珊鞭誰
J29nB239_p0524b29║肯蹈。于今天外出頭來，華亭小艇聲還浩。雖曰大隱
J29nB239_p0524b30║不須山，狼火驚煙何處閒。君不見，亮座主，裴晉公，翠
J29nB239_p0524c01║微深影綠，蕩漾遠流紅。滄溟震吼蛟龍穴，靉靆飛揚
J29nB239_p0524c02║花雨峰。
J29nB239_p0524c03║山行歌
J29nB239_p0524c04║悔恨當年不快遊，勝水名山未全收，纔動踏著須彌
J29nB239_p0524c05║頂，始知一芥卻風流。古道車馬紅塵處，觸蠻國中恁
J29nB239_p0524c06║麼去，善財一步杳恒沙，普賢剎孔無細路。看來通身
J29nB239_p0524c07║是山水，遊人晝夜何曾已？但使天門開合時，路盡切
J29nB239_p0524c08║莫從頭起。
J29nB239_p0524c09║春雪歌
J29nB239_p0524c10║碧漢銀沙舞寒風，溶溶雲霽雪水紅。君不見舊城東，
J29nB239_p0524c11║煙霞中，一山花木醉穹窿。
J29nB239_p0524c12║補益歌
J29nB239_p0524c13║眼及身意六門頭，回風混合一機抽。灰心槁形方一
J29nB239_p0524c14║頓，匝地紅輪金火流。君不見，徹骨一番寒冽冽，梅花
J29nB239_p0524c15║香滿枝頭雪。
J29nB239_p0524c16║行樂歌
J29nB239_p0524c17║野僧慣遊山與水，癡人不識言奇傀。薄暮松亭春復
J29nB239_p0524c18║秋，軟波蘆葉終還始。清夜一聲喚子規，幾處落花飛
J29nB239_p0524c19║不起。君不見，鷲嶺廊空紫氣霞，熊山雪積白光華。那
J29nB239_p0524c20║看若箇攢眉客，不將五斗折腰斜。
J29nB239_p0524c21║功名富貴（逸歌四首）
J29nB239_p0524c22║嗟敵國之謀臣兮，狡兔死而狗亡。歎甘泉之吐鳳兮，
J29nB239_p0524c23║投其閣而可傷。惜椒房之錦帳兮，空落王倫之手。悲
J29nB239_p0524c24║臭名之桓溫兮，膏火燒而自忙。
J29nB239_p0524c25║酒色財氣
J29nB239_p0524c26║縱牛飲之三千兮，南巢放而不回。戲諸侯之不顧兮，
J29nB239_p0524c27║犬戎一鼓而擒哉。煮珠玉之湯羹兮，終付一杯之黃
J29nB239_p0524c28║土。嘗懸膽而臥薪兮，唯有鷓鴣之去來。
J29nB239_p0524c29║行住坐臥
J29nB239_p0524c30║導千家之一缽兮，指白雲路而相和。住綠蘿之巖畔
J29nB239_p0525a01║兮，採芹煨芋以蹉跎。上胡床而高眼兮，天下之舌頭
J29nB239_p0525a02║坐斷。衣不脫而拳枕兮，乘風入性海之波。
J29nB239_p0525a03║風花雪月
J29nB239_p0525a04║用南泉之一吹兮，折倒門前之寒松。賞靈雲之桃花
J29nB239_p0525a05║兮，纔目擊而真機自逢。踏碎玄沙之獅子兮，色界之
J29nB239_p0525a06║天人不立。弄藏海之明月兮，任其說法而談宗。
J29nB239_p0525a07║巴江曲
J29nB239_p0525a08║江霜巴浪碧，堤寒楓葉紅。雀艇牙檣輝晚日，錦帆皮
J29nB239_p0525a09║鼓震嚴風。舟人干櫓急唱催，挽溯流霞鬥月回。波底
J29nB239_p0525a10║蛟龍光不昧，玉甲金鱗吞慷慨。引引輕絲上天池，九
J29nB239_p0525a11║萬無勞雄翛態。
J29nB239_p0525a12║平都問仙歌
J29nB239_p0525a13║藐姑神人若冰雪，兀兀騰騰資歡謔。到來是處春色
J29nB239_p0525a14║新，豈越摩他與予別。不識方平和長生，火正飛流水
J29nB239_p0525a15║正盈。玉鼎九還赤鳥墜，金爐七返白鍊輕。從來憰詭
J29nB239_p0525a16║多好事，仙翁將無借此成。君不見，唐呂嵒，梧桐撼碎
J29nB239_p0525a17║囊棄卻，踏倒彌盧壯大凡。又不見，光昧老，六十甲子
J29nB239_p0525a18║曾吐盡，寶華臺上月輪好。月輪冶出老宿機，殊沙洒
J29nB239_p0525a19║落地上飛。區區險岸長歌舞，莫怪鵑聲血如雨。