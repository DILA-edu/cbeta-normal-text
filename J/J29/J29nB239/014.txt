J29nB239_p0525b01║吹萬禪師語錄卷之十四
J29nB239_p0525b02║嗣法孫燈來重編
J29nB239_p0525b03║賦
J29nB239_p0525b04║風聲賦
J29nB239_p0525b05║恣夏之月余以抖擻行腳自忠南來乃受請于祗園
J29nB239_p0525b06║主人焉策履三日陟若山之巔巍處是舊遊矚瑞處
J29nB239_p0525b07║也梵宮如故鈴韻依然松條增翠石榻塗錢且問驅
J29nB239_p0525b08║烏沙彌曰某卓錫于何地還如曩昔面薩埵耶于是
J29nB239_p0525b09║鐵脊胡床斂目希夷若恍若惚如醉如癡俄爾朱明
J29nB239_p0525b10║之隅濤音汐音激音潑音欻欻然虩虩然浮空而來
J29nB239_p0525b11║是張騫是宗愨彼且無載葉之水孰為泛槎彼且無
J29nB239_p0525b12║繫纜之檣孰為破浪隔垣聞聲莫知其形一人之聽
J29nB239_p0525b13║潔人之心隨展其扉爰揭其襟嘻噫哉風也遂覿面
J29nB239_p0525b14║當之而歌曰虎未嘯兮道章何自而御御兮揮未走
J29nB239_p0525b15║兮舜若奚從而蓬蓬兮果玄德之薰溫兮解慍可常
J29nB239_p0525b16║抑禦寇之騎馭兮旬五其方吁嗟大塊之噫氣也塵
J29nB239_p0525b17║埃先動飛鳶其喧金翅乃舉羊角其搏卉為竊馥樹
J29nB239_p0525b18║為徹顛唯蹈唯指莫可迴旋觀彼綦遊之辨謞謞其
J29nB239_p0525b19║吟調調其情蚿蛇之問大用其精南北其神今余之
J29nB239_p0525b20║詢若咸怒之者其誰之生若肯醉寂寥于天一暫捲
J29nB239_p0525b21║長舌于冥冥風伯聞之眾竅禁止更轉他山而巨發。
J29nB239_p0525b22║破雲賦
J29nB239_p0525b23║春窗樹影緣岸煙籠余偕二三子于小蓬萊野砌之
J29nB239_p0525b24║下商子出春游賦輝子論之余曰苾芻清也奚用春
J29nB239_p0525b25║遊為試觀春山之氣也彩以浮雲白以浮練青以浮
J29nB239_p0525b26║嵐光以浮燄燄為之水渴鹿奔兮嵐為之霞孤鶩栖
J29nB239_p0525b27║兮練為之鋪虹蜺附兮惟彩為雲富與貴兮子胡不
J29nB239_p0525b28║傚蔬水之翁以破其蘊得不為樂中之士耶商子曰
J29nB239_p0525b29║先生其來也雲破久矣請先生唱之續貂是從予遂
J29nB239_p0525b30║莞爾而歌之曰瞻彼八紘之天仗兮吾見其野馬而
J29nB239_p0525c01║煌煌方且陟陛而之九重之霄兮霾雺蒼蒼復靉靆
J29nB239_p0525c02║而之翠微之巔兮又見其漏影而煦芳更委蛇穿硤
J29nB239_p0525c03║而飄飄颻颻兮鬱鬱其暘此特無心出岫之雲也則
J29nB239_p0525c04║不用破矣若夫醉楚襄于十二巫峰兮非宋玉之輕
J29nB239_p0525c05║才現東方于粵地之慶兮實韓愈之幸哉入棘圍而
J29nB239_p0525c06║與之敝睛兮文斯幽乖降帝席而映飛龍之瑞兮隨
J29nB239_p0525c07║樂隨哀之數雲者朝如功德暮如黑暗轉欣而轉戚
J29nB239_p0525c08║也予又觀之香海之上排萬陣而謳歌靈鷲之陰灑
J29nB239_p0525c09║膏油而澤荷函谷之關駕白畚而蹉跎茅廬之墟一
J29nB239_p0525c10║栖遲而為窩予但欲破莫可誰何所可破者蓋有覆
J29nB239_p0525c11║之迷蒙貫燈影之圓重遮蟾兔之深厚罩十地之紗
J29nB239_p0525c12║籠予只以長沙之進步兮朗州澧州南泉之異類兮
J29nB239_p0525c13║把針埋頭便可剪片段而補衲亦可潛神龍于邃幽
J29nB239_p0525c14║並夫象帝之先者駛四時而優遊。
J29nB239_p0525c15║秋梧賦
J29nB239_p0525c16║毛毨之喉居諸流火予泛舴艋出庵羅園涉秋水于
J29nB239_p0525c17║浯江望南濱而之菊隱之峰月挂蘭槳風隨巴字非
J29nB239_p0525c18║若山陰之半興華亭之空載也既將泊艇捨沙岸而
J29nB239_p0525c19║緣竹沖之溪用達其所蒼綠錯雜紅紫參差是昕曦
J29nB239_p0525c20║之朝霞也于是置降龍卓解虎與之躊躇與之四顧
J29nB239_p0525c21║瞻彼梧桐而羨之曰淑氣光華質若眾人之蓄凄風
J29nB239_p0525c22║憔悴才同國士之憂吞三庚而掩伏落一葉以明秋
J29nB239_p0525c23║忘鵷鸑之昔署渾絃莞之將儔堯夫之皓月恒抱惠
J29nB239_p0525c24║子之堅石竟休孰視上林悃欸乃尤彼何所因而知
J29nB239_p0525c25║其然也當舉趾孳尾之際林木繁蔭花卉芬榮受欽
J29nB239_p0525c26║錫之三接樂經首之九成鳥嚶嚶而適友風飂飂而
J29nB239_p0525c27║盪情將謂久處于春臺更不旋踵于希聲孰肯滿而
J29nB239_p0525c28║知盈寵而知驚安知有傷心易柳之號輕薄諱桃之
J29nB239_p0525c29║名予又因是以喻諸偽也遺真逐贗徒闡蚋睫唐聞
J29nB239_p0525c30║認影迷頭竟作豨蹄殷厚睹異人而就附見奇貨以
J29nB239_p0526a01║爭居海氣湧蜃樓登臨曼衍蚍蜉客鵝籠吐華屋出
J29nB239_p0526a02║入歡遊蕉鹿夫罄費千金于支離靡歸四子于汾水
J29nB239_p0526a03║藐姑恒在淖約何存值爾高秋淡我黃塵乃揚乃抑
J29nB239_p0526a04║愈舉愈新復揭其辭而歌曰秋風兮蜀梧既凋葉落
J29nB239_p0526a05║兮細雨維飄斗浸銀河兮玉樹痕消月映巉巖兮金
J29nB239_p0526a06║枝影搖壯枯樹兮肌瘦寫箜篌兮格標胡不潛伏于
J29nB239_p0526a07║坤震之陽躡天根而亦孔之昭。
J29nB239_p0526a08║阿堵賦
J29nB239_p0526a09║笑李核之空出兮並胡椒以何芳歎錦帳之由句兮
J29nB239_p0526a10║紫絲同而有傷變駱駝而啟白兮宜見火枷以悽愴
J29nB239_p0526a11║何如叱飛錢而自返兮披裘可與齊揚直揮鋤而不
J29nB239_p0526a12║顧兮溝壑以之相當寧分法苑以供桑門兮豈不煒
J29nB239_p0526a13║煒而煌煌吁嗟此物兮可關彼我之行藏。
J29nB239_p0526a14║記
J29nB239_p0526a15║山谷亭記
J29nB239_p0526a16║瓊華仙者自敘為國初進士張伯雍也官居鼇禁玉
J29nB239_p0526a17║堂中值燕王恃道衍和尚之靈南面帝業雍遂舉家
J29nB239_p0526a18║離散矣後三年迤邐姑蘇見母為苾芻尼爾乃剃除
J29nB239_p0526a19║近事自修長生法忠孝聞天沒後神為受鍊氏號曰
J29nB239_p0526a20║瓊華老仙也余里陳子青衿在泮雅好紫姑箕筆虔
J29nB239_p0526a21║禱數年感是仙遊戲于篆籀之圖然欽愛奚獨蠶叢
J29nB239_p0526a22║地即三吳楚越之王侯士夫莫不與與依依焉天啟
J29nB239_p0526a23║四年陳子歸蜀以生父乃古戎樊氏之族即中憲吏
J29nB239_p0526a24║部一家也與忠南田侍御先生有年譜之愛留邀蘇
J29nB239_p0526a25║莊而迓厥仙仙降則品題如瀉侍御先生長公田明
J29nB239_p0526a26║經與余三人恒三和之華仙評詩時每帶山谷集中
J29nB239_p0526a27║語以似余眾莫之測次二日長至見訪遺筆卷首則
J29nB239_p0526a28║曰山谷前身詢其意謂余前身乃黃山谷也復以吹
J29nB239_p0526a29║苑號之謂取山谷悟道于木稚花之義贈其三絕大
J29nB239_p0526a30║露山野之醜矣坐中有歎其異者余曰非也若獨不
J29nB239_p0526b01║見夫天臺之二子乎明州之布袋乎唐之風穴宋之
J29nB239_p0526b02║東坡乎天臺即文殊普賢也明州即彌勒慈氏也風
J29nB239_p0526b03║穴即仰山東坡即戒師也出有入無應來化去莫不
J29nB239_p0526b04║以這箇東西為藥為病即縛即脫總教堪忍中族姓
J29nB239_p0526b05║子識得煩惱性中有無邊華藏世界也一山谷居士
J29nB239_p0526b06║于我何輕重哉第又不容不說焉何耶山谷得法于
J29nB239_p0526b07║黃龍南之後晦堂心禪師也濟上之宗時亦盛之至
J29nB239_p0526b08║于我朝續如懸線且徑山慧祖則無大顯之裔矣山
J29nB239_p0526b09║野幸接慧祖未斬之脈實欲鼎沸濟宗也又安知山
J29nB239_p0526b10║谷之願不如仰山之願乎宋則山谷隱矣明則吹萬
J29nB239_p0526b11║顯矣厥隱厥顯何通何塞厥俗厥真何增何減余但
J29nB239_p0526b12║願濟宗之長謂我為山谷可謂我為吹萬亦可故山
J29nB239_p0526b13║谷蘭若不可不刱而吹萬亦不可不居夫何以異為。
J29nB239_p0526b14║治平寺佛燈常住記
J29nB239_p0526b15║荷衣松食樹草然臂此顧挺特之標題終非平常之
J29nB239_p0526b16║遺範是必鷲嶺有廊光像有燈僧伽耶有食則招提
J29nB239_p0526b17║自獲壯麗矣所以。
J29nB239_p0526b18║高皇帝驅逐定鼎之後首刱靈谷寺繼而諸事具備
J29nB239_p0526b19║製云始足朕心亦此之謂也治平古剎廊廡雖完殿
J29nB239_p0526b20║燈香積二䅤粢盛猶成缺典既得檀信捐而倡義之
J29nB239_p0526b21║住持勤而相續之庶幾有其體耳于時見而成功者
J29nB239_p0526b22║廣文丘公暨令尹公賢橋梓橋梓常為本剎金湯緇
J29nB239_p0526b23║眾多賴並記之為後職事者鑑便乃知其初刱之難
J29nB239_p0526b24║也田畝數目價值記次于左。
J29nB239_p0526b25║乎都山燈田記
J29nB239_p0526b26║無厭足王于佛華世界現獄訟執政相只令善財童
J29nB239_p0526b27║子得無礙解脫門稱大善知識即此難勝地菩薩以
J29nB239_p0526b28║無畏力轉大法輪于波吒無間中攝諸有情總教人
J29nB239_p0526b29║體會三天使法急早回頭轉腦致爾諸方士庶不待
J29nB239_p0526b30║捨生而快然歸禮于當下是何異佛華五十三員哉
J29nB239_p0526c01║乃茲供金粟者南濱皈依之族姓子也各揣其謁覲
J29nB239_p0526c02║匪常孰若以恒心存之又揆其存心恐欠孰若以燈
J29nB239_p0526c03║明寄之然雖寄之以物實則根于心也捐有分金若
J29nB239_p0526c04║干兩充其粢盛續其明月無乃願借斯光以證夫解
J29nB239_p0526c05║脫者也勒石為志以會諸同類。
J29nB239_p0526c06║牛首山雲巖寺燈田記
J29nB239_p0526c07║山有崇有伏有列有兼若有崇而無伏是有主而無
J29nB239_p0526c08║弼也若有列而無兼是有民而無物也閱斯牛首山
J29nB239_p0526c09║面岡則崇而窩則伏巒則列而岫則兼其主弼民物
J29nB239_p0526c10║無不備矣成化間有牧子亡牛來人林藪望大樹下
J29nB239_p0526c11║薪煙熠熠跡而探之則見老僧如法常老子狀青篛
J29nB239_p0526c12║綠簑乃以草木一易為歲時者牧子還而告諸家人
J29nB239_p0526c13║家人會諸陵翁里友同登斯山各願為布金主遂刱
J29nB239_p0526c14║結其梵剎焉蓋雲巖招提自茲始也而開山者即樹
J29nB239_p0526c15║下老僧也老僧諱明喜號松山而衣缽貽今九代矣
J29nB239_p0526c16║崇禎二年有衲子金先乃明喜第五世孫也自驅烏
J29nB239_p0526c17║沙彌時晉具尸羅戒德鄉思七處有徵而妙覺悉融
J29nB239_p0526c18║于大頂八還有見而圓通更發乎知根諸維摩王捐
J29nB239_p0526c19║其所資共作二諦之緣起振鐸山鄰中淨信長者各
J29nB239_p0526c20║法無起施美厥寶蓮華王座主座者大休師也當其
J29nB239_p0526c21║時曇花復拈于指上滿林秋月齊輝嚴路重闢于言
J29nB239_p0526c22║中遍地香風並響為善男為善女莫不典解珞燃臂
J29nB239_p0526c23║之想故監寺有會後所餘之朱提也副寺有會後所
J29nB239_p0526c24║餘之白粲也此亦衲子之至誠而必動云爾有智者
J29nB239_p0526c25║曰檀信之脂膏法門錢糧是已既不足則取諸四方
J29nB239_p0526c26║有餘則置諸常住且相好若是其古也宜以閻浮檀
J29nB239_p0526c27║箔之焉夜光若是其欠也宜倣粢盛田賦之焉于是
J29nB239_p0526c28║鳩諸善士再捐以金其功則三十二相重新夜光之
J29nB239_p0526c29║燄無盡矣袁司馬曰人傑還能使地靈其明喜金先
J29nB239_p0526c30║之謂乎喜則開斯山也先則續斯燈也然則山有崇
J29nB239_p0527a01║伏峙有列兼正與人而合諸也當勒其石以記後來
J29nB239_p0527a02║作記者先之參學師也即聚雲吹萬子也。
J29nB239_p0527a03║治平寺燈田記
J29nB239_p0527a04║或曰記者紀其事也既紀其事則諱其心而飾其辭
J29nB239_p0527a05║孰若以心記心即心記事曷不亦大揚榷乎昔宋太
J29nB239_p0527a06║保樂全張公知滁州時至僧舍而見其楞嚴經四卷
J29nB239_p0527a07║如獲舊物筆畫宛然知是先世所書此見真諦之學
J29nB239_p0527a08║有妙矣亦惡用記哉余曰不然是說但可與葵花向
J29nB239_p0527a09║日者道若遇柳絮隨風者來殆將面牆而吷舌矣不
J29nB239_p0527a10║見周武王啟師尚父而發丹書于是堂奧楹楝劍杖
J29nB239_p0527a11║几屏無不銘其句而刻其語使處處驚心在在擊目
J29nB239_p0527a12║豈徒設為耶夫所謂記云者挈往事以招來也旌其
J29nB239_p0527a13║善以勸不善也又惡知千古之下不有旦暮之遇哉
J29nB239_p0527a14║故治平粢盛之燈繇是而興也伊蒲之助繇是而舉
J29nB239_p0527a15║也勒石之記繇是而作也始刱義者舊知郡事烏撒
J29nB239_p0527a16║司馬公也補其義者仙陟郡侯李公也振鐸者正一
J29nB239_p0527a17║僧也并記之為常寂光之會。
J29nB239_p0527a18║重修飛虹橋記
J29nB239_p0527a19║持地薩埵以自力平其窪突夷其艱險厥濟並于乘
J29nB239_p0527a20║服後得毘舍老子記入寶華王座是亦圓通之聖人
J29nB239_p0527a21║也其功德豈可思議哉茲者善男子等睹斯橋之艱
J29nB239_p0527a22║險又不翅窪突矣揣自力之衰微又不若薩埵矣乃
J29nB239_p0527a23║乞先郡侯馬公緣其引遍募縉紳士庶長者居士各
J29nB239_p0527a24║捐化蝶飛蚨物聚砌成梁廓而坦之鳩柱為限堅而
J29nB239_p0527a25║永之雖未敢縱紲持地之功能然則平心受記當自
J29nB239_p0527a26║有日矣福德詎無所歸耶是為記。
J29nB239_p0527a27║引
J29nB239_p0527a28║誦藥師經引
J29nB239_p0527a29║藥師經卷誠救世良方即飲上池見革囊中物者來
J29nB239_p0527a30║亦莫如是效何以故彼能治四蛇而不能銷雙鼠彼
J29nB239_p0527b01║能理三焦而不能絕二豎若我瞿曇老子為大醫王
J29nB239_p0527b02║能令有情輩可中別有清涼箇裏更無熱惱其銷雙
J29nB239_p0527b03║鼠絕二豎運諸掌也故斯經一出在善信男女不可
J29nB239_p0527b04║不敬禮而亦不可不諷誦也他日鼓缶而歌何嗟之
J29nB239_p0527b05║有哉所以禪人某乞引以是勸。
J29nB239_p0527b06║朝峨眉引
J29nB239_p0527b07║經云飯百千三世諸佛不如飯一無心道人蓋人至
J29nB239_p0527b08║無心則道場現座可以豎草作金身達床翻寶藏矣
J29nB239_p0527b09║然則峨眉古岫不以蘭若支提為奇絕而以芒鞋為
J29nB239_p0527b10║俊傑者抑亦聖其無心也耶今有僧某欲禮斯山而
J29nB239_p0527b11║接諸道人之足第過門問訊艱其頸下瓔珞敢乞諸
J29nB239_p0527b12║檀越給以些須共成六味之獻庶幾法華三聖一一
J29nB239_p0527b13║可得而見矣瑤臺幔閣福德何足以盡諸。
J29nB239_p0527b14║培修石龍寺引
J29nB239_p0527b15║莊嚴佛土一法怛闥老子有云即非莊嚴是名莊嚴
J29nB239_p0527b16║若然者則族姓輩詎能捨標指而得真月者耶詎能
J29nB239_p0527b17║越蘭若而識豎草者耶第三月聚糧之程非果腹遊
J29nB239_p0527b18║莽蒼者能趣之必不違腳跟下一步方千里亦如是
J29nB239_p0527b19║也今之石龍禪剎大範雖成而完備尚缺欲培建一
J29nB239_p0527b20║樓以壯偉觀似不可不振鐸于舍衛諸長者想檀波
J29nB239_p0527b21║羅蜜要以莊嚴為莊嚴弗肯捨標指而越蘭若亦弗
J29nB239_p0527b22║肯泯聚糧而蹈千里者也倘斯方之善士概作無相
J29nB239_p0527b23║之施則此一樓閣復現為慈氏樓閣于茅棘坑坎又
J29nB239_p0527b24║何外乎佛土也余敢以是勸。
J29nB239_p0527b25║盂蘭會引
J29nB239_p0527b26║余自逃禪後翻諸貝葉見有盂蘭盆經者釋曰倒懸
J29nB239_p0527b27║乃羅漢大目犍連之母以七遮罪而入那落無間中
J29nB239_p0527b28║其倒懸之苦亦極矣及白黃面老子則以七月佛喜
J29nB239_p0527b29║日饌營百味之盆延集三衣之眾演伽陀而饒益焉
J29nB239_p0527b30║嗚呼彼土古老宿身侍猊臺而心澄無漏蓋亦四聖
J29nB239_p0527c01║中流矣且彼超越親恩尚亦營盆而飯眾豈今之善
J29nB239_p0527c02║男子者不思長慶之舉以代刺目刳身哉故斯會之
J29nB239_p0527c03║所作深有報于本也倘諸檀越視忠城為王舍觀圓
J29nB239_p0527c04║頂為賓頭共結虔心以建斯會想怛闥阿竭概自現
J29nB239_p0527c05║夫堪忍而垂手若犍連白也然非芻狗有已未之陳
J29nB239_p0527c06║論。
J29nB239_p0527c07║帝君寶座引
J29nB239_p0527c08║菩薩之易文星而扶持世教者特住意石渠來也況
J29nB239_p0527c09║復闍黎尚掬水拈花以侍座而紫垣隋隋者獨不返
J29nB239_p0527c10║菩薩住意耶幸茲漠田外有斯菩薩只猊臺華蓋若
J29nB239_p0527c11║頹冠焉惟諸振羽修鱗之士相與培補觀瞻便得依
J29nB239_p0527c12║依可也。
J29nB239_p0527c13║景德寺燈田引
J29nB239_p0527c14║景德乃忠城古剎其來建有代矣前後多頹圮而院
J29nB239_p0527c15║內釋子募補修焉第殿下明燈豈以雲門一轉語喻
J29nB239_p0527c16║得過耶是則導諸檀越其成瓔珞之獻歡梧之舉也
J29nB239_p0527c17║可如論厥永必若粢盛之田為最義。
J29nB239_p0527c18║重修茶庵引
J29nB239_p0527c19║昔人設漿而感雙璧坑錢況復散不平清風生者是
J29nB239_p0527c20║又出設漿竿頭矣樂善鄉道傍茶庵晝則為趙州關
J29nB239_p0527c21║暮則為止旅亭真俗兩諦往往大有厥益焉先是華
J29nB239_p0527c22║宇善長刱就今則年久圮損且布金既鮮七家非共
J29nB239_p0527c23║舉之儔捨宅還興四眾得同緣之化惟諸檀越法無
J29nB239_p0527c24║相施胥成厥美庶支提重新茗煙鼎沸其功德不啻
J29nB239_p0527c25║雙璧坑錢矣請以三空為望。
J29nB239_p0527c26║補修巴臺前殿引
J29nB239_p0527c27║郡外有巴臺寺寒兔臨之古號為巴臺夜月蓋忠南
J29nB239_p0527c28║八景此其一也舊有住持行者募刱蘭若一楹于江
J29nB239_p0527c29║面內列胡床于左右便往來衲子挂錫焉但初築時
J29nB239_p0527c30║乃依巉峙之額而殿址若硿硿然恐年來歲久不無
J29nB239_p0528a01║頹圮之患茲欲培其實以補其虛不然則他日有九
J29nB239_p0528a02║仞一簣之歎也所以行者之徒追昔建之始謀運斤
J29nB239_p0528a03║效于輸子計遠成之古跡持刃代于庖丁惟冀檀越
J29nB239_p0528a04║長者概捐朱提白粲共為無住相之施以壯勝境其
J29nB239_p0528a05║功德何啻一笠七文也是募。
J29nB239_p0528a06║箔閻羅金像引
J29nB239_p0528a07║難勝地菩薩應森羅王位常以三天使諭人此乞兒
J29nB239_p0528a08║頑夫亦知悚然敬畏也若夫自性難勝自性森羅是
J29nB239_p0528a09║又不可同日而語矣平都舊有殿而鼎新者儼若象
J29nB239_p0528a10║魏阿闍之嚴舊有像而更造者欲效玉霄彌羅之座
J29nB239_p0528a11║所以行人斯舉乃齊百善為閻浮檀之箔以步金色
J29nB239_p0528a12║頭陀于當世也若然者則菩薩在斯森羅在斯豈彼
J29nB239_p0528a13║檀波羅抗焉而不歸乎自性之登哉難勝爭以是為
J29nB239_p0528a14║勸。
J29nB239_p0528a15║修觀音閣引
J29nB239_p0528a16║昔人樹社以枌榆培里以桑梓無乃為續世雲仍輩
J29nB239_p0528a17║得以追夫恩澤而孝義垂錦于社里中也故今之井
J29nB239_p0528a18║牧間多建堂榭于村陵之境似亦稍稍肖古矣一日
J29nB239_p0528a19║會湯氏居士過聚雲手持楮冊謂余曰漢田郭外家
J29nB239_p0528a20║族之巷里也先世祖初刱觀音大上閣于水口以歇
J29nB239_p0528a21║土龍勢逮乎歲久頹夷而莫修缺洩于斯矣茲欲鳩
J29nB239_p0528a22║眾族縱紲先人之志願丐一言為我引余曰精衛苦
J29nB239_p0528a23║而海不填者細不能▆▆大也使義門協舉什伯之
J29nB239_p0528a24║器以灌一盂良亦易矣第無論嗣業之丁出閨之子
J29nB239_p0528a25║各捐阿堵物以助厥美庶幾枌榆桑梓復重光于大
J29nB239_p0528a26║士之閣而孝義豈淺淺哉即以是為勸。
J29nB239_p0528a27║修庵引
J29nB239_p0528a28║孰謂抖擻者以祗林為纏繳之法也與哉又孰謂禪
J29nB239_p0528a29║那者以緣起為柴柵之道也與哉蓋悉檀有內施外
J29nB239_p0528a30║施之門故薩埵有自利利他之楷無論聚沙豎草低
J29nB239_p0528b01║頭捧足皆是最上發機況復開建精藍從心毘紐不
J29nB239_p0528b02║為智用德性耶第以無住心為心則與者受者歸乎
J29nB239_p0528b03║三輪之空矣般若當以是勸諸。
J29nB239_p0528b04║請藏經引
J29nB239_p0528b05║如來經藏計六千七百二十四卷真苦海舳爐德林
J29nB239_p0528b06║獅乳乃爾法界安磐眾生擊壤皆賴斯三寶威神之
J29nB239_p0528b07║力況復摟出衣下明珠打破鏡中狂象直令緇素兩
J29nB239_p0528b08║諦徬徨乎菩提之樹逍遙乎涅槃之鄉耶故我輩願
J29nB239_p0528b09║諸檀越量力致誠顓請庶不負黃面瞿曇一片慈悲
J29nB239_p0528b10║心也哉。
J29nB239_p0528b11║晏公祠燈田引
J29nB239_p0528b12║夫割土分茅春礿秋嘗蓋為善建善抱者設然則勛
J29nB239_p0528b13║于世而潤于民獨不礿而嘗之乎稽古晏公平浪候
J29nB239_p0528b14║秉任河伯之職調六氣以時行帷幄江公之權澤四
J29nB239_p0528b15║面而無盡雖祠之郭外庭燎不每獻蘇燈不常舉乃
J29nB239_p0528b16║無粲盛之賦故也矧是境有東嶽協天七聖等諸廟
J29nB239_p0528b17║業既雄象魏而麗路寢矣豐簠簋而殷香積矣詎斯
J29nB239_p0528b18║晏公維化以均維治以一諸檀越肯以鶴鳧臧穀為
J29nB239_p0528b19║諭耶惟冀長者居士勿惑缶鐘之惑概施無相之施
J29nB239_p0528b20║庶幾庭有燎而廟有燈抑亦礿嘗之不乏也餘慶奚
J29nB239_p0528b21║足以報諸。
J29nB239_p0528b22║修觀音閣引
J29nB239_p0528b23║蘇長公撰大悲閣記不知大悲之撰長公乎長公之
J29nB239_p0528b24║撰大悲乎一句一字皆見八萬四千首臂寶目何多
J29nB239_p0528b25║而不煩簡而不略也今某禪人欲刱斯閣于寶聖剎
J29nB239_p0528b26║掖余願諸檀越長者法大菩薩施各捨一臂一目共
J29nB239_p0528b27║成大悲之全身庶幾肖東坡居士之萬一乎不然則
J29nB239_p0528b28║擲孔方朱提以代之其功德又不減一笠七文矣敢
J29nB239_p0528b29║以是為勸。
J29nB239_p0528b30║福慧庵燈田引
J29nB239_p0528c01║山野在聚雲方丈每俟坐參後迤邐嶺頭松下半響
J29nB239_p0528c02║始歸一日偶赤首僧瞻禮于石榻邊詢之傍人皆曰
J29nB239_p0528c03║此僧乃蘇子瞻之異人也鄉老皆信慕善行振鐸之
J29nB239_p0528c04║功語未絕彼果啟山野為引福慧庵續燈之粢盛矣
J29nB239_p0528c05║因思吾宗有無手人行拳無舌人解語彼雖耳根無
J29nB239_p0528c06║用或者必有用者也諸檀越以無住相施之福德自
J29nB239_p0528c07║有所證。
J29nB239_p0528c08║七支庵引
J29nB239_p0528c09║明施論以力修之僧為受施者第恐千里馬常有伯
J29nB239_p0528c10║樂不常有也不然但以三衣有儀彷彿高上之客七
J29nB239_p0528c11║支無缺依稀行履之真若曰布之種之亦不荒唐矣
J29nB239_p0528c12║斯庵之舉在諸檀越自取焉余有偈曰八萬四千隨
J29nB239_p0528c13║形好不離八萬四千塵門門覿面無遮障此是金剛
J29nB239_p0528c14║無住心。
J29nB239_p0528c15║聚峰庵引
J29nB239_p0528c16║九仞不湧泉一簣可完岫此世諦法也古人猶歎之
J29nB239_p0528c17║況復寶筏慈航涉人天而達岸者詎肯因循自輟哉
J29nB239_p0528c18║聚峰庵有佛像能事佛像者有毘尼僧第鳥影弱溟
J29nB239_p0528c19║可羨無霪之畫蟾輝細柳不遑黑月之天倘非玉蟲
J29nB239_p0528c20║金粟惡能續慧燄于庭燎耶前此檀越已具粢盛之
J29nB239_p0528c21║值矣但工荒簣仞恐功德為之虧棄敢募成就庶幾
J29nB239_p0528c22║轉歎為贊而福遠慶餘爾諸檀越宜敏以事然。
J29nB239_p0528c23║接引殿引
J29nB239_p0528c24║布施到彼岸此固釋氏語若曰務施而不腐餘財者
J29nB239_p0528c25║聖人也此又是仲尼氏之語也第渴鹿陽燄操猿飛
J29nB239_p0528c26║蠅四者如紅爐何物不在裏許銷鑠就其間穎脫卓
J29nB239_p0528c27║越出頭外望者有幾人哉所以第一波羅蜜上古聖
J29nB239_p0528c28║人不可不設而又不得不設也否則面牆而立七文
J29nB239_p0528c29║生象魏一飯誕瑤池又成虛語矣故我。
J29nB239_p0528c30║太祖高皇帝有明施論之說南濱之佛剎曰華嚴庵
J29nB239_p0529a01║雲峰大德居焉虧一簣而未成掘九仞而不得者接
J29nB239_p0529a02║引殿也山野過之丐一言以告諸檀越倘概為福德
J29nB239_p0529a03║中人當以無住相之物體無住相之施如影隨形善
J29nB239_p0529a04║慶自有所歸。
J29nB239_p0529a05║接引佛像引
J29nB239_p0529a06║佛身充滿于法界普現一切群生前相亦得非相亦
J29nB239_p0529a07║得隨緣赴感靡不周而恒處此菩提座信亦如非信
J29nB239_p0529a08║亦如第今之巴臺接引功德必須立信立相又不可
J29nB239_p0529a09║恁麼去也山野有一偈子執心是佛執心淪妙相還
J29nB239_p0529a10║從心上尋會得相時都是性拾金原是窖金人請以
J29nB239_p0529a11║是為檀度。
J29nB239_p0529a12║頌傳燈居士因緣引
J29nB239_p0529a13║昔毘紐氏未駕日輪時早有箇囫囫圇圇的東西大
J29nB239_p0529a14║面看不見小而無邊際忽喇的一聲自那沒來由處
J29nB239_p0529a15║輥將下來眴則有三稜掇則無摸索少焉晦昧氏出
J29nB239_p0529a16║合湛氏出互為變弄而後有裸蟲毛蟲羽蟲甲蟲而
J29nB239_p0529a17║後有成性之斧攻心之鼓燻喉之煙召蹶之機如幻
J29nB239_p0529a18║化神咒機發像起千醜百怪無不播種于其間幸毘
J29nB239_p0529a19║盧頂𩕳上有一老古錐湧現千丈堅溼煖動相而諸
J29nB239_p0529a20║蟲竟莫能睹次復逢賤即賤現作甘蔗種子混入裸
J29nB239_p0529a21║蟲中造一座七寶窣堵波豎一莖烏曇缽羅華快教
J29nB239_p0529a22║大家來鑽不覺招引些龍虎風雲會上的醒匠拋卻
J29nB239_p0529a23║了許多尖頂老蒼頭會稽楮先生即墨侯黑松使者
J29nB239_p0529a24║扯碎白帽大王封皮不戴玄端不履赤舄齊入毘耶
J29nB239_p0529a25║城方丈裏一場打鬨冤遭三五十沒巴鼻的光邋遢
J29nB239_p0529a26║造業無端平地起土堆罵的罵打的打拽的拽推的
J29nB239_p0529a27║推扭落雙垂瓜捏斷初偃月墮失新卷葉挑破葡萄
J29nB239_p0529a28║朵一箇箇使得粧風賣顛驀入光明藏忍氣吞聲去
J29nB239_p0529a29║也良久又被那許人是非的忌人長短的哄上五燈
J29nB239_p0529a30║圖前猜拳打馬呼盧喚白豈料囊家錢鈔落在吹萬
J29nB239_p0529b01║野人手中好與一棒打殺扛在無陰陽地上一齊埋
J29nB239_p0529b02║卻姑念眼內有睛皮下有血不免取箇和同鬥些閒
J29nB239_p0529b03║花野草留與末後貪愛死貓兒頭的粲然一笑咦。
J29nB239_p0529b04║
J29nB239_p0529b05║
J29nB239_p0529b06║
J29nB239_p0529b07║
J29nB239_p0529b08║
J29nB239_p0529b09║
J29nB239_p0529b10║吹萬禪師語錄卷之十四終