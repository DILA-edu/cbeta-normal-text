J29nB239_p0529c01║吹萬禪師語錄卷之十五
J29nB239_p0529c02║嗣法孫燈來重編
J29nB239_p0529c03║序
J29nB239_p0529c04║楞嚴夢釋序
J29nB239_p0529c05║竊聞三界蘧廬，一生旦宅。牽纏繳于古槐之穴，逐幻
J29nB239_p0529c06║遺真；豎柴柵于華胥之塗，將清換濁。豈謂迷其珠而
J29nB239_p0529c07║非醉，烏知魅其首而自狂？觀夫脫粘之猿，則勞息之
J29nB239_p0529c08║絆盡矣；旋及奔燄之鹿，何貪妄之懆如之？故我薄伽
J29nB239_p0529c09║之寶筏欣開，易攪溟而變酪；乃爾族姓之蓬心太蔽，
J29nB239_p0529c10║難握土以成金。象墜兜天，後覺引先覺而俱夢；鐘鳴
J29nB239_p0529c11║祇樹，無言借有言以齊瘳。弗假幻身，焉趨聖域？雖編
J29nB239_p0529c12║百門九部之內典，為五千餘卷之梯航，要在八還七
J29nB239_p0529c13║處之靈章，繞四大六根之命脈。所以《楞嚴》末轉，鴻福
J29nB239_p0529c14║匪翻。既遠那爛之藏，更新般剌之願。顯音輪于慶喜，
J29nB239_p0529c15║壯華筆于房融。獅乳未乾，擬獻玻璃之盞；牛血不濺，
J29nB239_p0529c16║合任庖丁之刀。欲全備行之頭陀，應探發光之海印。
J29nB239_p0529c17║詎依滿腹之偃鼠，而肯飽瑤池？寧效馳河之商蚷，而
J29nB239_p0529c18║甘汩性水？始徵辯而剖析諸相，繼解忘而會歸一源。
J29nB239_p0529c19║過選擇之圓通，且停鋒而反視；履持誦之妙用，方縱
J29nB239_p0529c20║轡以前驅。地位進修，頃刻超善財彌勒；區宇直破，須
J29nB239_p0529c21║更滅外道陰魔。登高之想極詳，湛入之境最細。曩叨
J29nB239_p0529c22║囑累，今獲招提。建巴國之雞園，就居龍屋；續嵩山之
J29nB239_p0529c23║熊岫，以紹虎溪。黃侯再出于浯江，正受重逢于蘭若。
J29nB239_p0529c24║乘禪教並行之職，闡宗說同暢之標。字字擊響敲空，
J29nB239_p0529c25║卻聽聲來寒雁送；行行擒風捉月，遍隨影去落花飛。
J29nB239_p0529c26║嗚呼！了義離詞，玄談杜舌。紙上若留活計，鬼窟仍舊
J29nB239_p0529c27║家常。
J29nB239_p0529c28║太極圖說序
J29nB239_p0529c29║道學之所從來也，始自國一禪師傳于壽涯禪師，涯
J29nB239_p0529c30║傳麻衣，衣傳陳摶，摶傳种放，放傳穆修，修傳李挺之，
J29nB239_p0530a01║之傳邵子，穆修又以所傳太極圖授之濂溪。已而濂
J29nB239_p0530a02║溪初叩黃龍南教外別傳之旨，南諭之曰：「只消向你
J29nB239_p0530a03║自家屋裏打點。孔子謂：『朝聞道，夕死可矣。』畢竟以何
J29nB239_p0530a04║為道，夕死可耶？顏子不改其樂，所樂者何事？但于此
J29nB239_p0530a05║究竟久久，自然有箇契合處。」次扣佛印元禪師曰：「畢
J29nB239_p0530a06║竟以何為道？」元曰：「滿目青山一任看。」濂擬議，元呵呵
J29nB239_p0530a07║笑而已，濂脫然有省。又扣東林總禪師太極圖之所
J29nB239_p0530a08║繇，總曰：「壽涯禪師得國一禪師之心傳，其來遠矣，非
J29nB239_p0530a09║言事物而言至理。當時見圖之意，據吾教中依空立
J29nB239_p0530a10║世界，以無為萬有為祖，以無為因，以有為▆，以真為
J29nB239_p0530a11║體，以假為用，故曰：無極之真，妙合而凝。」濂溪諭學者
J29nB239_p0530a12║曰：「吾此妙心，實得啟迪于南老，發明于佛印。易道義
J29nB239_p0530a13║理廓達之說，若不得東林開遮拂拭，斷不能表裏洞
J29nB239_p0530a14║然，該貫宏博矣。」陳后山曰：「余觀周、程推己教人之所
J29nB239_p0530a15║以反觀孔、孟以來，實未嘗有此寂然危坐，做工夫，尋
J29nB239_p0530a16║樂處，以為斯文之究。信乎周、程體道之源，蓋有所別
J29nB239_p0530a17║流矣。」余以此而觀之，自後世之學，信儒者謂釋不如
J29nB239_p0530a18║儒之正，崇釋者謂儒不如釋之尊，是皆未能了達木
J29nB239_p0530a19║源，而互相憎愛也。如濂溪《太極圖說》，雖得真傳，不敢
J29nB239_p0530a20║盡泄，其所顯者，惟指天地萬物之陰陽動靜而言，未
J29nB239_p0530a21║嘗說出天地萬物之所以陰陽動靜耳。余故特出太
J29nB239_p0530a22║極圖說，以為向上者知焉。
J29nB239_p0530a23║原易說序
J29nB239_p0530a24║恣夏之月，羽霄氏過我祗園，干我坐塌，余欣剖之以
J29nB239_p0530a25║自止，即馬駒風味，拾得關頭，亦悉檀而弗吝。遂與蹉
J29nB239_p0530a26║跎小嶂，共踏月暉之霞；徙倚疏林，齊探三庚之色。一
J29nB239_p0530a27║日，跏趺于清涼之上，羽霄前而白椎曰：「和尚知道安
J29nB239_p0530a28║禪師之逃玄耶？抑知慧遠大師之訪儒耶？」余曰：「若故，
J29nB239_p0530a29║何以是為異也？玄之守一也，儒之精一也，亦何以異
J29nB239_p0530a30║于釋之歸一者乎？」羽霄則淡淡然，退且復伸而揭之
J29nB239_p0530b01║曰：「精一守一之說，今之人有言之者，若道堯舜于戴
J29nB239_p0530b02║晉人之前者也，不亦吷乎！是必以一之所未然而衍
J29nB239_p0530b03║其兩儀變化之隱括，以一之所已然而參其二五錯
J29nB239_p0530b04║綜之精神，方得謂之儒與玄也。和尚莫示以黃葉代
J29nB239_p0530b05║金錢耶？」曰：「善哉，羽霄乎！善哉，羽霄乎！真一之妙，若三
J29nB239_p0530b06║月聚糧之程，非果腹遊莽蒼者造次也。余始謁希孟
J29nB239_p0530b07║先生于小峨眉，先生見余有孚，初示之以邵子數，余
J29nB239_p0530b08║為性命學而不之受；又示之以靈[匚@金]錄，余為精性命
J29nB239_p0530b09║學而不暇入。先生曰：『子之志一也，可專易矣。』余聞天
J29nB239_p0530b10║隱子有言曰：『吾生子易而死于易。』故此面而侍先生
J29nB239_p0530b11║三年，但得其皮膚耳。先生囑累曰：『子後極于性命，則
J29nB239_p0530b12║骨髓自生，若之揭我兩儀變化，二五錯綜者，然盡載
J29nB239_p0530b13║易乎？夫易者，變也，若蠦𧓋之有十二變也，故先王借
J29nB239_p0530b14║之以為名。易有三，始自庖羲氏王天下，而河馬出圖，
J29nB239_p0530b15║彼則觀天察地而畫八卦，因而重之以六十四卦。至
J29nB239_p0530b16║烈山氏出，則以艮卦敘之首，而名之曰連山，此一易
J29nB239_p0530b17║也。至軒轅氏，則以坤卦敘之首，而名之曰歸藏，此二
J29nB239_p0530b18║易也。連山貯于蘭臺，歸藏貯于太卜。至大禹氏治洪
J29nB239_p0530b19║水，而神龜負圖，禹則衍文而列之洪範九疇，蓋三才
J29nB239_p0530b20║之道備矣。圖書出不一時，而其象自相合符，若書之
J29nB239_p0530b21║有圖，而圖之有書，亦庖羲之有大禹，而大禹之有庖
J29nB239_p0530b22║羲也。至文王以周室得名，方其時，已知天地之交而
J29nB239_p0530b23║為泰，水火之交而為既濟，故畫後天八卦，以乾坤為
J29nB239_p0530b24║首，而名之曰周易，此三易也。卦體之辭，乃文王之所
J29nB239_p0530b25║繫，而六爻之辭，周公之所繫也。彖傳、象傳、六爻之小
J29nB239_p0530b26║象、繫辭諸傳，則孔子贊之焉。然諸老之動變參窮，亦
J29nB239_p0530b27║不外乎未然之一為體，已然之一為推也。』矧余詎昧
J29nB239_p0530b28║斯一，而肯以黃葉止啼耶？」因著原易說，而效夫螳螂
J29nB239_p0530b29║也。螳螂之所當者，世路轍也，余則所當，白牛車也。
J29nB239_p0530b30║心經序
J29nB239_p0530c01║夫《心經》何為而說也？曰：為心而說也。心譬之山，當其
J29nB239_p0530c02║凡聖未分、佛生未有時，一切根源俱在絕頂上，繼而
J29nB239_p0530c03║轉為業果矣、眾生矣、世界矣，一箇箇皆從是山之中
J29nB239_p0530c04║路而下來。若云流浪生死，更不回頭轉腦者，則是心
J29nB239_p0530c05║迷矣。有導師者曰：回光返照，復歸云無，何舊路茅塞，
J29nB239_p0530c06║莫可下足。是又不可無智慧刀也。刀在手，修之一步，
J29nB239_p0530c07║直行一步；修之一丈，直行一丈。正恁麼時，不知有六
J29nB239_p0530c08║根、六塵、六識也，不知有四諦、十二因緣也，亦不知有
J29nB239_p0530c09║信、住、行、向四加行也，唯知驀直頂上為休耳。是故止
J29nB239_p0530c10║於麓者，凡夫乘也；進麓之上而止者，聲聞乘也；更進
J29nB239_p0530c11║而居於中者，緣覺乘也；復上而處於山之額者，菩薩
J29nB239_p0530c12║乘也；又復至頂之平原，望四山而自遠者，最上之佛
J29nB239_p0530c13║乘也。玄奘法師云：「修習空花萬行，晏坐水月道場，降
J29nB239_p0530c14║伏鏡像天魔，證得夢中佛果。」這裡會得，依然只是一
J29nB239_p0530c15║個凡聖未分、佛生未有底東西。故曰：揭諦，揭諦，波羅
J29nB239_p0530c16║揭諦（云云）。
J29nB239_p0530c17║心經跋
J29nB239_p0530c18║余自著緇，脫槐安國，但見花飛鳥語，牧唱樵歌，莫不
J29nB239_p0530c19║是心之注腳。無何，讚唄按豆者，終日行而不自覺知，
J29nB239_p0530c20║良可悲夫！海龍行雨，舉念則滂霈而澍；老母齧指，兒
J29nB239_p0530c21║則心痛而返；童子入定，密室化為水池。是心也，人胡
J29nB239_p0530c22║不為之經也？古皇先生曰：「十方薄伽梵，一路涅槃門。」
J29nB239_p0530c23║果得斯路矣，無量億經皆從此經出。
J29nB239_p0530c24║簡易集題辭
J29nB239_p0530c25║憨山道人謂：「不讀《春秋》，不知涉世；不讀《老》、《莊》，不知忘
J29nB239_p0530c26║世；不讀《楞嚴》，不知出世。蓋世有三：過去、未來、現在也。
J29nB239_p0530c27║既有是世，必有是事；有是事，必有是心矣！惡得不用
J29nB239_p0530c28║游衍之法乎？」山野昔居少峨峰，一日思履簡、履易之
J29nB239_p0530c29║道，良久不得旨。夜夢淨光童子發樂曰：「簡易之說，如
J29nB239_p0530c30║子思之素位、庖丁之解牛、輪扁之斷輪，三子進乎技
J29nB239_p0531a01║矣！以而用之，何心不素哉？」覺而記諸錄。今觀中如居
J29nB239_p0531a02║士《簡易集》，始而名，若弗名，則不知其世之所以也，故
J29nB239_p0531a03║有名世之萃章。世既見矣！務必懸鑑於腔，物我頻炤，
J29nB239_p0531a04║故有醒世之語焉！然醒以警為則也，豫若冬涉川，猶
J29nB239_p0531a05║若畏四鄰，即周行而不殆矣！故又受之以經世之言。
J29nB239_p0531a06║夫所謂經者，徑也！若大路然，荊棘茅茨，自我脩之；貞
J29nB239_p0531a07║吉憂虞，自我履之。縱一言、一行、一理、一事，莫不為後
J29nB239_p0531a08║世之楷，故又受之以涉世之策也。世一涉矣，即形而
J29nB239_p0531a09║鏡，即事而心。鏡無其鏡，桂輪引金璧之波；心無其心，
J29nB239_p0531a10║蜃氣傳煙霞之閣。出世之辭，迥脫無繫矣！居士先得
J29nB239_p0531a11║憨老之見，先聆童子之云，故獵其古人函蓋之句，類
J29nB239_p0531a12║而編之，正所謂借他傀儡，敲我機關，實趙州渡世津
J29nB239_p0531a13║梁也！善讀者，請勿以遮睛按豆蔽其心，始與是集少
J29nB239_p0531a14║分相應耳！人間世奚足以盡諸？
J29nB239_p0531a15║無量金聲序跋
J29nB239_p0531a16║昔人謂：「至心稱念阿彌陀佛一聲，如倚一座須彌山，
J29nB239_p0531a17║搖撼不動。」余曰：「不然。稱念既至心矣，則全體須彌寶
J29nB239_p0531a18║座金焰赫奕，何更倚之與有？又謂娑婆世界以音聲
J29nB239_p0531a19║為佛事者，此一說多令人妄生臆度，乃云佛事止音
J29nB239_p0531a20║聲耳，於諸禪宗旨趣又何得？殊不知靈荒未形，太音
J29nB239_p0531a21║範圍於殼外；湫盤始結，希聲陶冶於域中。所謂威音、
J29nB239_p0531a22║雷音、梵音者，皆繇是希聲轉變，一月千江也。況復舌
J29nB239_p0531a23║底機輪，迦陵頻伽共語；唇間清韻，潮汐河漢齊吟。在
J29nB239_p0531a24║在光明，處處相好，庸詎知世音即出世之音也歟哉？
J29nB239_p0531a25║庸詎知有念即非有之念也歟哉？中如居士自筆華
J29nB239_p0531a26║夢曉，覷破塵緣，欲效春山之釣，則羊裘惡足銷雙鼠？
J29nB239_p0531a27║欲追煙波之游，則篛笠焉能避四蛇？且稚聞木魚聲
J29nB239_p0531a28║而心醉，是樂天之知無者也；暮棲好音亭而念快，是
J29nB239_p0531a29║堯夫之安樂者也。猶較尼父蔬水中，果其樂之否乎？」
J29nB239_p0531a30║一日，掀翻多羅了義，簡擇諸宗匠、諸名公偈，撰為小
J29nB239_p0531b01║集，而自為之金聲引、參同頌，大都以念佛為捷徑脫
J29nB239_p0531b02║生死者。纔見余，不覺忠城已毘耶，中如即維摩矣，倩
J29nB239_p0531b03║余亦饒舌以劂其傳。若問殼外太音、域中希聲，幸勿
J29nB239_p0531b04║輟此彌陀始得。
J29nB239_p0531b05║中如居士，不持缽，不落髮，乃與抖擻輩常相軼駕。人
J29nB239_p0531b06║詫之曰：「雞窗唱語，彀中便見豪人；路柳彈聲，洲上仍
J29nB239_p0531b07║窺學士。居士胡為而偃蹇驕悍，不圖祿栗，欣欣然攢
J29nB239_p0531b08║眉於香社，此其故何？」居士曰：「是非爾所知。儒之任重
J29nB239_p0531b09║者，非三錫命也，仁也；為政者，非滅耳滅趾也，德也。矧
J29nB239_p0531b10║這瞿曇老子，等萬象為一體，變森羅為淨土，醉使之
J29nB239_p0531b11║醒，狂使之清，愚使之智，濁使之澄，復令人隨聲住寶，
J29nB239_p0531b12║所遇相識。真如是，則至仁至德矣。夫何為而不趣哉？
J29nB239_p0531b13║抑何憚而不速哉？」說是語，人聞之杜舌，余聞之快暢，
J29nB239_p0531b14║似不可與歌麥取珠者同論，故贅其辭以跋是書。
J29nB239_p0531b15║廛隱草序
J29nB239_p0531b16║夫詩何以稱也？發聖賢之奧竅、影君子之規模、寫騷
J29nB239_p0531b17║客之清狂、摹隱逸之雅況，所以皎、靈二沙門打破鐵
J29nB239_p0531b18║瓮之餘，挑商刻羽；歐、蘇兩夫子開了關鑰之後，賡韻
J29nB239_p0531b19║聯吟。即寒山寫谿岫之影相、舡子賦釣竿之浮沉，要
J29nB239_p0531b20║皆不在詩而在遊戲三昧也。遊戲三昧之妙，得之心
J29nB239_p0531b21║而寄之詩也。余嘗讀法華歌，至「我亦當年好吟詠，將
J29nB239_p0531b22║謂冥搜亂禪定；今日親聞誦此經，何妨筆硯資真性」
J29nB239_p0531b23║之句，不覺精神舒展、手足舞蹈，呻之曰：「是先得我心
J29nB239_p0531b24║也！得不以山花啼鳥、松聲草色而賞吾之般若法身
J29nB239_p0531b25║耶？」有忠南任維摩魯揭云：「座下無事日靜坐、有事時
J29nB239_p0531b26║應酬，內守一、外處和，步伍徹顛，謳歌讚詠。其隱括容
J29nB239_p0531b27║儀，吾莫知其所以然，惟願授之何若？」余曰：「公自桂林
J29nB239_p0531b28║中來，秋月猶存，蒲珠玉、運風雷，雖假託於毘耶城，而
J29nB239_p0531b29║囂壤塵坌已卓越久矣！其風雅賦頌、興觀群怨之工，
J29nB239_p0531b30║亦不思而自得焉！余不過以廛隱草之名而為公引
J29nB239_p0531c01║鷓鴣號意耳！又何必區區青蓮拈之於指上也哉？」
J29nB239_p0531c02║艾語題辭
J29nB239_p0531c03║中如居士住白飲洞，嘗語：「古人相敷於怛闥經籍裡，
J29nB239_p0531c04║蓋惜跛鱉盲龜而喬詰卓鷙於愚法之中者，甘勞騷
J29nB239_p0531c05║於彘乳之宅也；湎寂擔板而秉羽弄九於面牆之下
J29nB239_p0531c06║者，不究其無言之旨也。」負薪宵織而家忙，內煮外食
J29nB239_p0531c07║而欠後。居士乃以一片婆心作一灸艾，欲墮鶖子之
J29nB239_p0531c08║花，使天下之人揚其搉；欲滅波離之光，使天下之人
J29nB239_p0531c09║活其圓；欲揭維摩之日，使天下之人周其遍。故一偈、
J29nB239_p0531c10║一頌、一論、一說，皆出大醫王手，非若巫咸、扁鵲以之
J29nB239_p0531c11║為頹靡波流，縱之為膏肓豎子，走而弗顧也。余少讀
J29nB239_p0531c12║《陰符經》，有曰：「天發殺機，移星易宿；地發殺機，龍蛇起
J29nB239_p0531c13║陸；人發殺機，天地反覆。」若蚤得居士之艾於機上一
J29nB239_p0531c14║灸，又惡用殺哉？又惡用殺哉？
J29nB239_p0531c15║敘如藍禪那二草
J29nB239_p0531c16║東旭禪人自楚發足蚕叢地，不拈搥、不豎拂、不拗拄
J29nB239_p0531c17║杖子，要做個圓陀陀、光灼灼底漢，問水尋山，看是如
J29nB239_p0531c18║來藏妙真如性，不覺不知帶得尖頂老倉頭來也。剛
J29nB239_p0531c19║到聚雲，被老僧眉毛一喝，即見出如藍草、禪那草二
J29nB239_p0531c20║本，雅有些氣息，但未審揮灑運用時東旭禪人在否？
J29nB239_p0531c21║若在，放他三十棒，得不為神通三昧遊戲耶？雖然，竹
J29nB239_p0531c22║裡金鱗千萬點，月中玉兔一輪孤。
J29nB239_p0531c23║無量金聲題辭
J29nB239_p0531c24║宣聖，謂西方有大聖人，不治而不亂，不言而自行，蓋
J29nB239_p0531c25║金聲早已播於華夏矣。然曰無量者何？梵語阿彌陀，
J29nB239_p0531c26║此云無量壽。彼佛最初成道時，發四十八種廣大行
J29nB239_p0531c27║願，願云：「稱我名者，定生我國，若不爾者，終不取證菩
J29nB239_p0531c28║提。」況復彼國道侶，皆是阿鞞跋致，周流行樹，仙音唱
J29nB239_p0531c29║於迦陵；朗映德池，佛光同於優缽。晝夜六時，轉無量
J29nB239_p0531c30║音，宣無量法，放無量光，挕受無量眾生，是故號為無
J29nB239_p0532a01║量也。古尊宿云：「無禪有淨土，萬修萬人去，但得見彌
J29nB239_p0532a02║陀，何愁不開悟。」此以意念往生也。又云：「行住坐臥之
J29nB239_p0532a03║間，一句彌陀莫斷，須信因深果深，但要不念自念。」此
J29nB239_p0532a04║以心念往生也。又云：「若能念念不空，管取念成一片，
J29nB239_p0532a05║當念認得念人，彌陀與我同現。」此以性念往生也。如
J29nB239_p0532a06║志在無量之國，了是金聲之旨，亦有年矣，乃以尊崇
J29nB239_p0532a07║貧賤，歲月日時，直以一法印之而成偈，則何地非金，
J29nB239_p0532a08║何響非聲，正所謂音輪勝會也。倘能以一勸百、以千
J29nB239_p0532a09║勸萬，無量導師，又當居士稱諸。
J29nB239_p0532a10║唐詩響韻聯珠題辭
J29nB239_p0532a11║伶倫取蟹谷之竹為籥，音律成而鸞鳳皆舞；善知童
J29nB239_p0532a12║子唱四十二字，厥義串三賢十聖薩埵位。曹子建遊
J29nB239_p0532a13║魚山，聆穴中之音而作梵，則東西兩土韻響始相協
J29nB239_p0532a14║矣。或謂詩者，歌詠性情也，何拘拘於響韻哉？山野紲
J29nB239_p0532a15║而示之曰：「怛闥老子，大聖人也，尚美頻伽未出之卵，
J29nB239_p0532a16║蓋重其音也。夫音借韻以成句，續句以成章，章之長
J29nB239_p0532a17║短即言之長短也，是而有風焉、有雅焉、有三頌焉。復
J29nB239_p0532a18║又稽之樂經，[糸*息]之五音也；析顯剛柔之聲，一之六律
J29nB239_p0532a19║也。潛通歲時之氣，故音變則聲變、律變則氣變。所以
J29nB239_p0532a20║《毛詩》之後有《離騷》、《離騷》之後有十九首、十九首之後
J29nB239_p0532a21║變辭為絕、敲樂為律，殆捋龍門積石之源湧於唐海，
J29nB239_p0532a22║金波玉浪大地皆響矣。譬之尼俱樹蔭覆五十由旬，
J29nB239_p0532a23║實有數十萬石，究其根種則如芥子許。噫！世界一希
J29nB239_p0532a24║聲也，布而為音、為律、為辭，可令人念茲在茲、詠茲在
J29nB239_p0532a25║茲，惺惺成大丈夫相。時而擊竹，唱易水之歌；時而飯
J29nB239_p0532a26║牛，作南山之韻；時而執爨，題問影之詩；時而躡屏，調
J29nB239_p0532a27║天衢之句。優哉！游哉！誠眾甫中之真逍遙也。」中如居
J29nB239_p0532a28║士既聆▆谷之音，又聽童子之唱，梵唄華音若指諸
J29nB239_p0532a29║掌，乃取唐人之語編為上下六冊，彷彿古樂，俾爾識
J29nB239_p0532a30║韻歸響矣。善觀者不可泥於韻而求義、當於韻而求
J29nB239_p0532b01║響，斯可與言詩，並可與語道。
J29nB239_p0532b02║本行錄序跋
J29nB239_p0532b03║從來老和尚打破藥罐，搗通桶底，個個家醜外揚。老
J29nB239_p0532b04║僧則不然，山河大地，森羅萬象，總在自己眉毛上，你
J29nB239_p0532b05║向那個說去？當知凡夫心中佛祖說法，是佛祖心中
J29nB239_p0532b06║凡夫聽；又當知凡夫心中佛祖無法說，佛祖心中凡
J29nB239_p0532b07║夫無法聽。這裡會得，我也只是個銅鈴兒也。何以故？
J29nB239_p0532b08║言外百千三昧法，因風說與個中人。
J29nB239_p0532b09║吹萬和尚為人，一生只在擒風弄影，不知實落在甚
J29nB239_p0532b10║麼處？雖註如許經書，說如許閑語，問曰：非我也，燈籠
J29nB239_p0532b11║與露柱為之也。當注說時，普賢送紙，文殊傳墨，猶與
J29nB239_p0532b12║三十棒趁出去在。
J29nB239_p0532b13║文
J29nB239_p0532b14║錫杖寢蝸文
J29nB239_p0532b15║蒙莊謂觸蠻有攘地之戰，伏屍萬里，其說果真乎？果
J29nB239_p0532b16║幻乎？吹萬子曰：唐虞推讓，湯武奪征，亦蝸角之墟也，
J29nB239_p0532b17║何區區蒙莊之真幻哉？蘇子瞻題蝸之說云：「蝸涎不
J29nB239_p0532b18║蒲殼，聊足以自濡，升高不知疲，竟作黏壁枯。」後人又
J29nB239_p0532b19║指為知進而不知退者，道也。遯之月，吹萬子揭慈氏
J29nB239_p0532b20║毘曇法於東窗之下，以消焚暑，因倦則掉臂而睨之，
J29nB239_p0532b21║見一蝸晏寂於錫杖環股之上。異哉物也，何緣而至
J29nB239_p0532b22║此耶？且彼蟋蟀床下，入之以時也；細鳥襲人，進之於
J29nB239_p0532b23║外也。況夫欲路師馬、欲水師螻，彼何人師而有若是
J29nB239_p0532b24║之委蛇也？姑以渠之質而揆之，凝泥滑壤，若之體也；
J29nB239_p0532b25║浸潤綿柔，若之攖也。縱裹腹聚糧，莫知孰為彼之莽
J29nB239_p0532b26║蒼？而且步階越限、踰閫穿幃，不顧艱險，拔乎層危之
J29nB239_p0532b27║顛。是役也，何異迷七聖而知大隗之山？是寂也，何異
J29nB239_p0532b28║▆四時而抱綿上之樹？是脫也，又何異過慈雲而處
J29nB239_p0532b29║金剛之定？若是，則觸蠻之戰，歸之烏有也；唐虞之讓，
J29nB239_p0532b30║付之三杯也；湯武之征，破之一局也。於是乎涎枯矣、
J29nB239_p0532c01║黏壁矣，蘇子之說殆不可執矣。
J29nB239_p0532c02║吊灼然辭
J29nB239_p0532c03║天不足兮石可煉，地不蒲兮鰲可斷。子之歸兮固乘
J29nB239_p0532c04║風，對月談兮誰與同。想余之始姤也，隨郴水之無端，
J29nB239_p0532c05║起瀟湘之宿鴈。運斧斤於湖東，鼓蘭楫於書院。子之
J29nB239_p0532c06║冰寒藍深，余豈愧大緣之許可。子之衲綴囊空，余豈
J29nB239_p0532c07║愧瞿塘之敷座。疇昔哉，灩澦江頭，共歌芙蓉之曲。南
J29nB239_p0532c08║賓河下，相釣華鱗之絲。遂卻四愁於屏岫，展六震於
J29nB239_p0532c09║玉溪。扣我琵琶，唯子之手。啟我咳唾，唯子之口。雖更
J29nB239_p0532c10║一枝於枳水，於我何功，於子何咎。嗟兮嗟兮，無止我
J29nB239_p0532c11║心之傷悲兮；悲兮悲兮，孰比世路之情愛兮。乃余之
J29nB239_p0532c12║慟也易何東，痛余之授也道何南。朱恪轉素，火鏡無
J29nB239_p0532c13║炯。禾露泣時天濕淚，花顏墮處水痕斑。赴茶毘之三
J29nB239_p0532c14║昧，忘乎螻蟻，背夫鴟鳶。灼然！汝之陀那，不可以御夫
J29nB239_p0532c15║鹿車。彼鹿車兮，鼠毒逢雷，群使作遮。灼然！汝之末那，
J29nB239_p0532c16║不可以陟夫臺山。彼臺山兮，四住雖除，二愚未參。灼
J29nB239_p0532c17║然！汝之幽見，不可以趣夫膩吒。彼膩吒兮，八萬劫後，
J29nB239_p0532c18║復染塵沙。惟我泥洹，子可以登。惟我淨德，子可以臨。
J29nB239_p0532c19║漏殘天曉崑崙色，鐘鳴雞唱海潮聲。子有不昧之昭
J29nB239_p0532c20║昭，先入昊昊之旻旻。
J29nB239_p0532c21║贈脩齋會茶文
J29nB239_p0532c22║維摩以舉足下足為大道場，淨信以莊嚴聲教為大
J29nB239_p0532c23║道場。然則聲教與舉足，世諦所謂形者也。而淨信之
J29nB239_p0532c24║至，所貴使其形者也。人天交接[糸*息]，不越這一著。吉祥
J29nB239_p0532c25║餘慶，又豈外這一著哉？翠屏氏無以鳴夫樂善之美，
J29nB239_p0532c26║乃丐余一言而為之辭。
J29nB239_p0532c27║避亂問
J29nB239_p0532c28║暮春日，余出錫聚雲，泛字江，訪碧空於白巖寺。是時
J29nB239_p0532c29║通郡伊蒲，皆為秦晉趙代之賊擊破夔關，盡涉岸南
J29nB239_p0532c30║以避，而江干葦葉悉空。余得扁舟於石硤，而舟子招
J29nB239_p0533a01║之甚速，蓋恐隸人之刷取也。使余匆匆然登之，不亦
J29nB239_p0533a02║舟子之迫乎？有見余而議之者曰：「釋氏之子，得無怖
J29nB239_p0533a03║矣，何乃亦笑其百步耶？」余則聞而悅之，此深知我者
J29nB239_p0533a04║也。避亂真矣，而以訪友為諱，人焉得而廋之哉？雖然，
J29nB239_p0533a05║訪友不過一交接人事也，避亂竊得為至人君子之
J29nB239_p0533a06║事矣。聞而悅之所以。乃時有輝侍者啟余曰：「和尚飛
J29nB239_p0533a07║錫渡江，得得為碧公而來也。自耽臨難苟免之夫，所
J29nB239_p0533a08║謂竊得為至人君子之事者，有是哉？惜乎愚昧之不
J29nB239_p0533a09║知也。」「立，吾語女。昔瞿曇氏遭亂世，而潛隱養馬院，食
J29nB239_p0533a10║馬麥三月。伯陽氏避七雄之亂，駕青牛於西域。孔子
J29nB239_p0533a11║之晉，及河，聞趙簡子殺竇、舜二大夫，乃曰：『吾聞之，剖
J29nB239_p0533a12║胎殺夭，麒麟不至其郊；覆巢破卵，鳳凰不翔其邑。何
J29nB239_p0533a13║也？君子諱傷其類也。』故回車而返，此至人避亂之跡
J29nB239_p0533a14║也。曾子遇寇至，且曰：『無寓人於我室，毀傷其薪木。』寇
J29nB239_p0533a15║去，則曰：『修我牆屋，我將返。』陳文子避崔子之亂，棄馬
J29nB239_p0533a16║干駟而違之他邦。此君子避亂之跡也。況復萬菴禪
J29nB239_p0533a17║師被李成兵拘繫，適大雪，埋屋倒壁，幸而逃之。浮山
J29nB239_p0533a18║遠公橫羅於蜀，先自以智脫之。此古人處困窮之權
J29nB239_p0533a19║也。故曰：『窮則變，變則通，通則化。』然非至人君子，何以
J29nB239_p0533a20║當之？今余過矣，冒惠知我者之良譽矣，小子記之。」輝
J29nB239_p0533a21║又曰：「坰聞所說，非今有而昔無也，乃執古以御今之
J29nB239_p0533a22║有也。然則避亂者多矣，果人人皆得為至人君子之
J29nB239_p0533a23║事乎？」曰：「非也。余方外之流也，無官守也，無言責也。左
J29nB239_p0533a24║右逢原，心天之江月自普；東西任運，宗鏡之物我恒
J29nB239_p0533a25║新。若夫眾人之趨避也，抱胡茄之塞聲，驚沙場之戰
J29nB239_p0533a26║氣，負釜荷甑，嗟怨譫譫耳，尚至人君子云乎哉？噫！余
J29nB239_p0533a27║願得孫叔敖之寢扇，市南宜僚之弄丸，鄧隱峰之擲
J29nB239_p0533a28║錫，俾綠林之眾，賣刀買牛，守劍得布，則方內幸甚，方
J29nB239_p0533a29║外亦幸甚矣，又何避？」
J29nB239_p0533a30║代作賀石柱總戎文
J29nB239_p0533b01║嘗聞善建者不拔，善抱者不脫，子孫祭祀不輟。觀我
J29nB239_p0533b02║大總戎之襲裔也，繼金壇於建武，續玉帳於東漢。其
J29nB239_p0533b03║源以良工不示朴，訓為矍鑠之豪；大材當晚成，竟作
J29nB239_p0533b04║堅壯之本。所以割茅土於十有六朝，而錫馬蕃庶，晝
J29nB239_p0533b05║日三接者，得不為善建、善抱乎？抑又觀我大總戎之
J29nB239_p0533b06║雄鎮也，兩車得夫靈[匚@金]，奇師受夫玄圃。洗蕩藺巢之
J29nB239_p0533b07║塵煙，巴水重新月粲；揮滅遠塞之臭穢，燕城依舊衢
J29nB239_p0533b08║謠。故荊山之璧宜圍，朱紱之衣宜繡，子孫之廕宜榮
J29nB239_p0533b09║矣，得不為子孫祭祀不輟乎？（某）與令子有雉壇交，願
J29nB239_p0533b10║如芝蘭之室，則不異白頭如新、領蓋如故也。敬聆錫
J29nB239_p0533b11║命歸師，敢擬日重光之行而晉諸辭。其辭曰：日重光
J29nB239_p0533b12║兮玉馬燦，月重輪兮金牛煥。奪崑崙兮大樹雄，定天
J29nB239_p0533b13║山兮幃幄。算胡為而愷歌兮，獻慶雲之遍彩。斂夜行
J29nB239_p0533b14║之錦而歸兮，受恩榮于鼎鼐。歡九如之自麗兮，酌以
J29nB239_p0533b15║兕觥；享五福之頻增兮，綿以庚長。余安得不佩夫青
J29nB239_p0533b16║雲而與之徬徨？
J29nB239_p0533b17║壽徹菴耆舊九十文
J29nB239_p0533b18║華封人祝堯曰：「願祝聖人壽。」堯曰：「辭。」莊生云：「壽莫壽
J29nB239_p0533b19║于殤子，而彭祖為夭。」中郎先生奠子曰：「子生則為吾
J29nB239_p0533b20║兒，今去，異日則為吾兄矣。故朝圂之與大椿，不同年
J29nB239_p0533b21║也；斥鸚之與大鵬，不同知也。此易見也，非特見也。」余
J29nB239_p0533b22║嘗試論于海人曰：「一葉之舟，可御風而泛諸海？」聞者
J29nB239_p0533b23║曰：「是。」我則曰：「一葉之舟，能載滄溟而泛之天？」聞者曰：
J29nB239_p0533b24║「否。」山人曰：「鷦鷯小鳥，鼓兩翼而之蒼蒼之極？」聞者曰：
J29nB239_p0533b25║「是。」我則曰：「鷦鷯小鳥，衲蒼蒼之極而入人之腹？」聞者
J29nB239_p0533b26║曰：「否。」是今之所謂壽者，庸詎妄祝于大德之耆年哉？
J29nB239_p0533b27║蓋理與跡之不齊也，德與形之匪一也。惡惡可！惡惡
J29nB239_p0533b28║可！且觀大德之刱據拓提也，而枌榆之園翁溪友，黃
J29nB239_p0533b29║口白眉，悉皆蔽蒙之屬，蓬心未開，疇卻異鵲之慕而
J29nB239_p0533b30║鞭策木叉耶？奚法伊蒲之饌而曲跪乘門耶？然一旦
J29nB239_p0533c01║而歸奉三尊，止猿狙之躁動、回風火之不足，皆賴大
J29nB239_p0533c02║德之力也。經云：「有四相即非菩薩，離四相是名菩薩。」
J29nB239_p0533c03║值茲懸弧之辰，而不敢以壽壽者，不壽之以跡而壽
J29nB239_p0533c04║之以理也，不祝之以形而祝之以德也。堯之辭，彭之
J29nB239_p0533c05║夭，袁之兄，與夫山海之互論，得不謂離相之說乎？然
J29nB239_p0533c06║則大德之壽也必傳矣。余因受請而會諸禪人于菊
J29nB239_p0533c07║隱菴，皆稱大德。今年有五百四十甲子矣，乃白余成
J29nB239_p0533c08║文焉。
J29nB239_p0533c09║代作祭馬太公文
J29nB239_p0533c10║嘗謂安時處順而不拘拘者，天之則也；窮薪傳火而
J29nB239_p0533c11║吹累眾甫者，天之倪也。全是二者，聽瑩烏能逮竟哉？
J29nB239_p0533c12║如我太公之神生也，再命、三命，奚獨僂且俯避？在厥
J29nB239_p0533c13║真，不在土苴也。況復分衛我公，奪瓊枝于棘圍、頌南
J29nB239_p0533c14║山于巴國，澤及鮮規而威持竺梵，使三十二相重新、
J29nB239_p0533c15║千七百則更唱，是何翅傳帶留衣？即傅大士來也。故
J29nB239_p0533c16║我太公雖近也、真也，而不拘拘也；護囑我公天也、火
J29nB239_p0533c17║傳也，而吹累眾甫也。吾儕詎敢三號而往弔？宜效子
J29nB239_p0533c18║桑戶子而歌矣。聿為之歌曰：天不足兮，勞媧皇以煉
J29nB239_p0533c19║石兮；地不滿兮，藉鰲𩕳以為足兮。何如采真以遨遊
J29nB239_p0533c20║兮，上與日月合明兮；傳清白于家國兮，美德宿于難
J29nB239_p0533c21║兄難弟兮。吁嗟！吾儕之十幻兮，而今猶是苾芻兮。
J29nB239_p0533c22║徵心文
J29nB239_p0533c23║傳云：「今人乍見孺子將入于井，皆有怵惕惻隱之心。」
J29nB239_p0533c24║論孺子將入于井，見者無不驚徹，世所謂惻隱之心
J29nB239_p0533c25║者也。獨不知未見孺子時，此心又在甚麼處？若在其
J29nB239_p0533c26║視聽言動也，則孺子未交，孤根何以自照？若在其行
J29nB239_p0533c27║住坐臥也，則忽于尋常，誰是乍見之機？若在其無舉
J29nB239_p0533c28║無措也，則頑空無作，疇為惻隱之心？所以靈雲有桃
J29nB239_p0533c29║花之悟，燭吾燭也；洞山有過水之惺，見無見也。此二
J29nB239_p0533c30║者較之惻隱何若哉？故知視聽言動，惻隱之由者也；
J29nB239_p0534a01║行住坐臥，由于惻隱也；無舉無措，由與未由之間也。
J29nB239_p0534a02║噫！天地一惻隱也，萬物一孺子也，其乍見夫何容心
J29nB239_p0534a03║耶？
J29nB239_p0534a04║
J29nB239_p0534a05║
J29nB239_p0534a06║
J29nB239_p0534a07║
J29nB239_p0534a08║
J29nB239_p0534a09║
J29nB239_p0534a10║吹萬禪師語錄卷之十五終