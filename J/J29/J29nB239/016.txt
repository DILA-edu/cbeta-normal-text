J29nB239_p0534b01║吹萬禪師語錄卷之十六
J29nB239_p0534b02║傳嗣法孫燈來重編
J29nB239_p0534b03║玉皇山傳
J29nB239_p0534b04║忠南漠田之郊余，滄足維摩室而之陌埜，欲巢秦望
J29nB239_p0534b05║之長松，以效生公之列石，因指莘之牧而詢之曰：「覿
J29nB239_p0534b06║面崔嵬，可乘銕馬而與之蹉跎者，若甚岫耶？」莘之牧
J29nB239_p0534b07║答曰：「彼即墊邑之玉皇山也，上有梵剎，厥頂森焉。吾
J29nB239_p0534b08║嘗聞天之朝也，嵒有光；其暮也，山有燈。非持敬也莫
J29nB239_p0534b09║睹，非戒慎也莫逢。」余聞其說，遂躬身陟躡，過層林，踏
J29nB239_p0534b10║虎跡，攀乎薄刀之巔，但見落磊壘門，荒寮布徑，其為
J29nB239_p0534b11║牧之說也漸入矣。又見巒面山情，絳萼影懸于紫蒂；
J29nB239_p0534b12║𥕞頭野境，嬌枝閃出乎青藤。腳颱四起，穿脅扶揄，推
J29nB239_p0534b13║推乎，拓拓乎，不容少怠。余則塞其兌，垂其簾，驀超峰
J29nB239_p0534b14║頂，旋眸八極，何啻登東山而小魯哉？徐徐息許，禮畢
J29nB239_p0534b15║大行願王，移于箕斗之隅，審其軟峰三四疊，上湧天
J29nB239_p0534b16║池，又過攢峰千餘疊，望終南一帶，截右翼而之楚衡，
J29nB239_p0534b17║此土龍之來脈也。是疊之中，蒼蒼綠綠，點綴而不歇
J29nB239_p0534b18║者，野卉條楓，青萊翠石也。右之鬼柳之方，團巒五列，
J29nB239_p0534b19║巒下有壑，千笻萬樹，猱猿啼而不驚，禽鳥喧而不鬧
J29nB239_p0534b20║者，佛地潔也。又當胃昂之野，其峰若綠毛獅閃閃而
J29nB239_p0534b21║下，曲尾仰面而上朝者，若蛙蛄形。山人曰：「此蝦蟆拜
J29nB239_p0534b22║玉皇也。」旁有翠幹琉葉，不滿三兩尺，羅織成綿，而鋪
J29nB239_p0534b23║里許。鷦鷯小鳥，時語不絕；獐子麇兒，互為跌跳。是山
J29nB239_p0534b24║之德招也。右則回于危室，夾溝泛氣，勢若江胥吐蜃，
J29nB239_p0534b25║河始湧驪。山人曰：「此溝下有黃精，堅莖對葉，服之益
J29nB239_p0534b26║壽，乃為仙藥首也，故氣耳。」遂下石梯百餘步，俄老僧
J29nB239_p0534b27║磅礡而出，敝衲千條，傲然雅淡，若麋鹿友。余曰：「若固
J29nB239_p0534b28║莫非居山主人耶？」老僧曰：「山中豈有二主人？」余再訊
J29nB239_p0534b29║而請曰：「是山何緣而刱也？」老僧曰：「山之靈也有矣，而
J29nB239_p0534b30║其所以靈者莫若此；山之高也有矣，而其所以高者
J29nB239_p0534c01║亦莫若此。何哉？向也，五色祥光從空而靄，始于中頂
J29nB239_p0534c02║而散于四角，縱千萬人觸之，其光各映其本面而不
J29nB239_p0534c03║相矛盾，故山之高有所以也。一燈而來，九燈而往，宛
J29nB239_p0534c04║轉縱橫，易為千萬，團列峰頂，以照亭界，焚檀俯祝，旋
J29nB239_p0534c05║空而泯，故山應之靈有所以也。猶轉有未盡之奇，特
J29nB239_p0534c06║待久入而自得焉，我固不敢贅已。蓋余今之所巢者，
J29nB239_p0534c07║非磅也，先日無徑而下，我則緣蘿而造之，因名之曰
J29nB239_p0534c08║弔嵒也。幸直月之巳、日之朔，徙倚亭中，尚獲其瑞。方
J29nB239_p0534c09║其瑞之初也，天籟先迎，䬌䬌然之飍飍乎，颼颼然之
J29nB239_p0534c10║飂飂乎，扇鴻濛而出氤氳，㕭㕭嘐嘐，其勢也若山崩，
J29nB239_p0534c11║其聲也若轟轢。及其瑞之次也，雲雺躍硤，白練纏階，
J29nB239_p0534c12║翕翕然之忽忽乎，霮霮然之䨴䨴乎。其為氣也，若老
J29nB239_p0534c13║魚折波，瘦蛟舞浪。又其瑞之次也，西霞漏日，金焰陶
J29nB239_p0534c14║輝，焱焱然之赫赫乎，晶晶然之熒熒乎。赤蛇蜿蜒，五
J29nB239_p0534c15║彩相團，其光也若劫火，其灼也若騰龍。繼而薄暮將
J29nB239_p0534c16║昏，千燈迥出，縱橫逆順，莫知其可。其為色也，烘烘然
J29nB239_p0534c17║之炵炵乎，煥煥然之爛爛乎，八方繚繞，因循不已。」「嗚
J29nB239_p0534c18║呼！是山鎖之靈妙也，果駴然耶？矧余剃除而逃諸緇
J29nB239_p0534c19║衣，雖曰須彌不周，我則聞而未之見；崑崙、蓬島，我則
J29nB239_p0534c20║見而未之遊；峨眉、五臺、九華、洛伽，我則遊而未之處；
J29nB239_p0534c21║南衡、東岱、西華、北恒、中嵩，我則處而未之久。今之登
J29nB239_p0534c22║斯山也，若眾山之附余而徂矣，如之呼？何其然耶？天
J29nB239_p0534c23║地，吾身也；吾身，須彌也。須彌之與天地錯綜而恍惚
J29nB239_p0534c24║者，道也。然而道之形者，宇宙也；情者，日月也；名者，萬
J29nB239_p0534c25║物也。夫如是，則無山不靈，無地不佛，所以佛佛也，而
J29nB239_p0534c26║光亦佛也；光光也，而山亦光也；山山也，而燈亦山也。
J29nB239_p0534c27║倘非破銕饅而培皮袋，摩尼與與涅槃依依者，孰能
J29nB239_p0534c28║于此饒舌也與哉？亦孰能于此栖遲也與哉？」老僧曰：
J29nB239_p0534c29║「若是乎，可為傳也否？」余曰：「若欲傳，即既傳矣，唯以▆
J29nB239_p0534c30║慥者當之而已，故不作懸疣自累也。」是為說。
J29nB239_p0535a01║如醉頭陀傳
J29nB239_p0535a02║三目山有一長老，不參禪，不說法，嘗拗一竹杖，攜一
J29nB239_p0535a03║飲瓢，挂一蒲團，遊戲于清涼石上，謳歌自娛。其歌曰：
J29nB239_p0535a04║「吾道窮兮貧家兒，吾道幽兮谷裡芝。入吾道兮寒如
J29nB239_p0535a05║雪，守吾道兮醉如泥。」人問道，即歌曰：「道路之迢遙兮，
J29nB239_p0535a06║非扶笻著屐之可登兮。惟持以不徐不疾兮，方可托
J29nB239_p0535a07║摩尼于掌上示兮。」朝則遊于綠蘿嵒邊，把茅為蓋，寢
J29nB239_p0535a08║于下嵒前數十步，以枯木十餘段掩以柴扉，朝暮有
J29nB239_p0535a09║鴉猿為伍，其石壁間題曰：「綠蘿嵒畔把心灰，月挂松
J29nB239_p0535a10║梢樹影來。睡起蒲團鴉報曉，柴門只有野猿開。」每歲
J29nB239_p0535a11║秋清，好遊于疏林之下，嘗自謂曰：「霜葉凋殘，秋風蕭
J29nB239_p0535a12║洒，眾人視之為慘怛，我則見之為收藏。且也萬物芸
J29nB239_p0535a13║芸，必歸于根，倘不三庚自伏，則妖梅不放、顛柳不開，
J29nB239_p0535a14║而春光艷麗，烏能再來也？」有僧于林下詢其義，復歌
J29nB239_p0535a15║曰：「瞿曇往兮君安遊？今過去兮向何求？君兮君兮且
J29nB239_p0535a16║悠悠，一聲葉落兮為誰秋？」或時擬華亭船子之曲，泛
J29nB239_p0535a17║扁舟水上，人間之曰：「和尚何不說法利生，反好余且
J29nB239_p0535a18║之技，何也？」隨即呵呵曰：「江上有金鱗，素懷禹門之躍，
J29nB239_p0535a19║吾故來釣之；如不遇，任其興盡返耳。」其歌曰：「青篛綠
J29nB239_p0535a20║蓑兮，煙波釣叟之不歸；明月清風兮，羊裘子陵之自
J29nB239_p0535a21║微。夜靜水寒兮，華亭船子之舟晚；蘆花淺浪兮，如▆
J29nB239_p0535a22║頭陀之所依。」晚則細雨斜風，人稀鶩落，便停舟于淺
J29nB239_p0535a23║水，其徒蓬蓬子扣其法要，乃曰：「吾船中無法，汝但看
J29nB239_p0535a24║此岸邊微微細雨濕寒松。」少焉雨停，又見淡淡清光
J29nB239_p0535a25║籠野色，遂即歌曰：「籠野色之清光兮，可以潔子之靈
J29nB239_p0535a26║臺；濕寒松之細雨兮，可以濯子之塵埃。臺兮靈兮無
J29nB239_p0535a27║一物，塵兮埃兮何有哉？」人以為金華之長老，彼則在
J29nB239_p0535a28║山而不知有山也；人以為江湖之散人，彼則在水而
J29nB239_p0535a29║不知有水也；人以為歌者必以酒，彼則無酒而自歌
J29nB239_p0535a30║也。故自號之曰：如醉頭陀。
J29nB239_p0535b01║文僧傳
J29nB239_p0535b02║六虛之野有此君塢，綠竹萬竿，塢中有室，蓽門環堵，
J29nB239_p0535b03║一僧棲遲于內。問其奚自而此，答曰：「予先素衣時，常
J29nB239_p0535b04║遊天祿石渠，得燃青藜之炬，恒映白雪之霙，且有十
J29nB239_p0535b05║二龍賓。會稽楮先生、陶泌、毛穎諸君子與余為莫逆
J29nB239_p0535b06║交，故席上之珠猶有存者，然非歌麥取珠之類也。」見
J29nB239_p0535b07║案頭一帙云：「明月在天，霜花滿地，金烏出海，霞彩盈
J29nB239_p0535b08║波。」此天性自然之女，非壘瓦結繩之屬，所以機杼成
J29nB239_p0535b09║一家之錦，光芒灼萬丈之輝。良有以也。其《窮通論》曰：
J29nB239_p0535b10║「使余之遇通而適也，則扶搖九萬非高也，翼摩蒼穹
J29nB239_p0535b11║非大也，天地只一指耳。使余之遇窮而適也，則深于
J29nB239_p0535b12║山林非幽也，巢于一枝非狹也，芥子納須彌耳。」以是
J29nB239_p0535b13║觀之，得非禪門敵外侮之良將耶？問其姓字，曰：「聚雲
J29nB239_p0535b14║吹萬子也。」問所事，曰：「事佛也。」因觀其壁上題曰：「石渠
J29nB239_p0535b15║昔日喜文場，一畝耕來桂未香。法苑那能知孔孟，倩
J29nB239_p0535b16║余林下敵人長。」遂錄而傳之。
J29nB239_p0535b17║詩僧傳
J29nB239_p0535b18║南賓郡北有壇，壇後有巒，巒之畔，奇花異木，時禽好
J29nB239_p0535b19║鳥，遷轉求友于其間，蓋香山居士種荔枝作荔枝圖
J29nB239_p0535b20║序處也。又下石磴十餘步，旁有小澗，雨久，其聲與梵
J29nB239_p0535b21║音相雜。又有卷石之山者二，可呼作小小蓬萊。山面
J29nB239_p0535b22║有室，額題曰詩室。頃間一僧，秀眉微髯，昂昂藏藏，自
J29nB239_p0535b23║竹徑中來，與之踟躕，與之憶顧，謂是唐之賈閬仙耶？
J29nB239_p0535b24║閬仙未必有若是之壽者相也。謂是宋之端獅子耶？
J29nB239_p0535b25║獅子之衣帽非壞色也。造其前，揖而問之，不答，但袖
J29nB239_p0535b26║出一冊，題曰《遊戲三昧》。徹讀之，句句非溟海尾閭也，
J29nB239_p0535b27║乃龍門積石也，崑崙也。何以知之？蓋詩家法即禪家
J29nB239_p0535b28║法也。頓然悟後，再不挨門傍戶，所謂拈來無不是，用
J29nB239_p0535b29║處莫生疑也。設暗竊古人之句者，如盜狐白之裘；明
J29nB239_p0535b30║取古人之義者，似奪和氏之璧，令人知而不能行，見
J29nB239_p0535c01║而不敢效也。況詩之法要有四，至工有二。四者，興、趣、
J29nB239_p0535c02║意、理也；二者，煉字、錯綜也。如冊中友人山居詩曰：「彩
J29nB239_p0535c03║鳳自棲青菉竹，瑞麟惟向紫靈芝。從來隱士居幽處，
J29nB239_p0535c04║山色浮光水色奇。」此興也。春雪詩曰：「春山不見天花
J29nB239_p0535c05║樹，一夜殊沙到處明。」此趣也。對桃花詩曰：「不為東風
J29nB239_p0535c06║展笑顏，機含此日露天班。」此意也。交秋詩曰：「只有一
J29nB239_p0535c07║瓢情不更，四時掬水當啣杯。」此理也。又集量虛詩曰：
J29nB239_p0535c08║「梁高茅露骨，蘆久壁生芽。」此煉字也。過折系嵒詩曰：
J29nB239_p0535c09║「白墮枝頭桐萼放，青推嵒畔石林橫。」此錯綜也。已而
J29nB239_p0535c10║揖別其僧曰：「余翠屏吹萬頭陀也。舉世皆于夢處醒，
J29nB239_p0535c11║故醒不醒；吾心能于醒處夢，故夢不夢。則于世有所
J29nB239_p0535c12║不容，而假此以適意耳，其志不在乎詩也。幸勿流其
J29nB239_p0535c13║言，足見知己。」
J29nB239_p0535c14║講僧傳
J29nB239_p0535c15║龍屋之左，有巉峰而下者，疏松嶺也。嶺上有石，如龜
J29nB239_p0535c16║背八文，聚雲主人名之曰洛書石。石上有臺雙樹，厥
J29nB239_p0535c17║枕森森焉。臺前左右，羅列小石磴，磴外桃柳松柏，圍
J29nB239_p0535c18║繞數匝。其境若虎丘山，生公說法處也。聚雲主人每
J29nB239_p0535c19║日當西霞晚落，紫綠萬狀，常借境拈花于臺上，或敷
J29nB239_p0535c20║白蓮經，或宏佛母陀羅尼，或轉佛華解脫門。諸弟子
J29nB239_p0535c21║濟濟于其前，石不迫窄，恢恢然有餘地焉。有僧請問
J29nB239_p0535c22║說法之要，主人曰：「經可說不可說，可聞不可聞。可說
J29nB239_p0535c23║者，文字句義也；不可說者，性覺未明也。可聞者，音聲
J29nB239_p0535c24║語言也；不可聞者，妙明未起也。如世尊上座，文殊白
J29nB239_p0535c25║椎：『諦觀法王法，法王法如是。』世尊便下座。傅大士纔
J29nB239_p0535c26║按尺，誌公曰：『大士講經竟。』據此二端，是曾有說之者
J29nB239_p0535c27║耶？亦曾有聞之者耶？說與聞，皆不可得而知也。不可
J29nB239_p0535c28║得而知，是名真說真聞也。」諸弟子聆其說，各各心花
J29nB239_p0535c29║頓開，默轉自性大法輪，正六祖所謂從劫至劫，手不
J29nB239_p0535c30║失經；從晝至夜，無不念時也。蓋聚雲主人，即吹萬子
J29nB239_p0536a01║也，特因時而應之耳，非世俗所謂講僧也。
J29nB239_p0536a02║禪僧傳
J29nB239_p0536a03║孤城之郊有山名三目，蓋取妙高摩醯首羅天王所
J29nB239_p0536a04║居之義。厥頂有榕樹，上接覺光，下蔭蕃蕪。如醉頭陀
J29nB239_p0536a05║嘗踞獅子座臨其處，虎狼絕跡，雲霧斂氛。有隨行參
J29nB239_p0536a06║堂者列于前，頭陀即拈土為香曰：「此一瓣香，生于空
J29nB239_p0536a07║劫之先，爇于威音之後，用去則氣息都無，收來則煙
J29nB239_p0536a08║充法界。今日在人天眾前當陽拈出，汝等諸人且道
J29nB239_p0536a09║是戒香耶？定香耶？慧香耶？若是戒香，戒者犯之源；若
J29nB239_p0536a10║是定香，定者動之機；若是慧香，慧者愚之始。此香當
J29nB239_p0536a11║在釋迦文佛指上喚作青蓮花，在摩訶迦葉衣缽中
J29nB239_p0536a12║喚作正法眼藏，在阿難尊者乞食時喚作七佛儀式，
J29nB239_p0536a13║及至達磨初祖東傳震旦喚作安心，二祖神光喚作
J29nB239_p0536a14║懺罪，今日在如醉頭陀手中喚作此一瓣香。諸昆仲
J29nB239_p0536a15║還會麼？若也會得，碧紗籠燄開金像；如或未然，清梵
J29nB239_p0536a16║銷聲閉竹房。」卓拄杖一下。有僧出曰：「是土非香，是香
J29nB239_p0536a17║非土，拈土為香，作何理會？」頭陀曰：「即土即香，即香即
J29nB239_p0536a18║土，拈土為香，如是理會。」僧曰：「是香且置，如何是土？」頭
J29nB239_p0536a19║陀拂袖下座。諸大眾齊和聲曰：「上大人可知禮也。」詢
J29nB239_p0536a20║其頭陀，答曰：「即聚雲主人也。」主人每談宗通，必臨此
J29nB239_p0536a21║山，故送羽霄氏之詩曰：「淨名既了參軍醉，絕頂凌霄
J29nB239_p0536a22║仔細看。」蓋謂此也。因記之以廣其傳。
J29nB239_p0536a23║西蜀敘州府朱提山朝陽洞月明池和尚傳
J29nB239_p0536a24║僰道古戎朝陽老人，本郡范氏子，司馬公之後也。幼
J29nB239_p0536a25║居林下。一日，有僧過訪不遇，因題聯于壁曰：「阿彌陀
J29nB239_p0536a26║佛，閒也念，忙也念，念得佛也無，念也無，無也無，扭落
J29nB239_p0536a27║鼻孔；最上乘禪，朝亦參，暮亦參，參到禪亦寂，參亦寂，
J29nB239_p0536a28║寂亦寂，劈開面門。」老人見之，忽然厭世，便祝髮就之，
J29nB239_p0536a29║彼僧已他往矣。老人遂孤雲白下，飢寒暑濕，憔悴萬
J29nB239_p0536a30║狀，單以是聯為提撕話頭。久之，洛伽山路逢一僧，偉
J29nB239_p0536b01║儀殊貌，迥出眾表。老人在前行，失腳跌地，念阿彌陀
J29nB239_p0536b02║佛。僧在後云：「此是敲門瓦子，何不拋卻？」老人遂參禮
J29nB239_p0536b03║云：「拋卻瓦子後如何？」僧云：「葉落歸根，來時無口。」老人
J29nB239_p0536b04║遂有省。發睹洛伽畢，復迤邐少林，隨行三十餘眾。值
J29nB239_p0536b05║彼旱蝗枯槁，雨如珠玉，食如須陀。眾造無言宗主室，
J29nB239_p0536b06║暫欲無言為粥飯，主人乃排坐階下。無言隔窗視之，
J29nB239_p0536b07║謂典座曰：「看釜中有粟粥，均給餘眾。殿後坐者，候渠
J29nB239_p0536b08║等出，然後以我粥與之。」是時殿後坐者即老人也。老
J29nB239_p0536b09║人因是得造室中，與無言論話終日，無言深可之。未
J29nB239_p0536b10║幾，辭入關中，過秦嶺，見一頭陀僧，身披紅布褲，頂笠
J29nB239_p0536b11║揮鋤地中。老人曰：「者漢好似一頭軍。」僧即云：「看箭。」老
J29nB239_p0536b12║人作躲箭勢。僧乃近前攜手，行至幽深處一草菴，留
J29nB239_p0536b13║住三月，乃曰：「我名德遠，號銕牛，乃徑山慧祖之裔，在
J29nB239_p0536b14║此待人數十年矣。汝今既來，當為我求人中興祖道。」
J29nB239_p0536b15║老人曰：「以何證據？」銕牛乃示源流曰：「大慧之下西禪，
J29nB239_p0536b16║需鼓山永淨；慈明苦口，益筏渡慈。一言顯小菴密，二
J29nB239_p0536b17║仰欽無念有荊山寶。荊山即我授受本師也。」因付老
J29nB239_p0536b18║人以偈曰：「就身能打劫，劈筈善奪窩，三玄從此出，三
J29nB239_p0536b19║要不為多。探竿影草主賓分，師子迷蹤奈我何？」于時
J29nB239_p0536b20║十友皆存，如慈明遊荊楚之類，花子大賢居其二焉。
J29nB239_p0536b21║老人禮謝畢，直入劍門，過龜城，謁峨眉，與得心老宿
J29nB239_p0536b22║住持十有餘載。得心脫化，始歸梓里，居朱提山朝陽
J29nB239_p0536b23║洞，每日危坐，二時淡齋。城中士庶直知為淡齋僧，不
J29nB239_p0536b24║知為月明和尚。老人見參者來，舉言教，即以言教導
J29nB239_p0536b25║之；舉習坐，即以觀法導之；舉調攝，即以攝生導之。唯
J29nB239_p0536b26║斯一味死貓頭，不遇無思算之人，定不起口耳。是以
J29nB239_p0536b27║諸方有枯坐無用之名，習觀執著之號，邊見不圓之
J29nB239_p0536b28║稱。嗚呼！荊玉在石，尚無決剖之君；隋珠寓庭，猶按驚
J29nB239_p0536b29║疑之劍。況大事因緣，非佛與佛惡能究竟哉？山野入
J29nB239_p0536b30║室，卻又別轉旗鎗，抬捺抑揚，數載始徹。問答語言，盡
J29nB239_p0536c01║載聚雲錄中。付有破衲一領，囑令行腳。山野遂辭，如
J29nB239_p0536c02║囑方外。老人住世六十有六，于崇禎十一年十二月
J29nB239_p0536c03║二十四日脫去全身，塔于洞口之傍。
J29nB239_p0536c04║篇
J29nB239_p0536c05║洗耳篇
J29nB239_p0536c06║東白久矣，不知搖光之停映乎？火鏡之冷然乎？清陰
J29nB239_p0536c07║雖鼓，唯是朝也，若晷午則焚矣。吾且將納涼于松下
J29nB239_p0536c08║耶？偕二三子履其處而自益曰：「路寢春臺，孰貴孰尊？
J29nB239_p0536c09║石榻松林，豈不綽綽然有餘裕哉？拳而枕之，亦不忝
J29nB239_p0536c10║曲肱之素王矣。」有客自周道而來者，善知岐，此不擅
J29nB239_p0536c11║亡羊之流者也。穿柏逵柳堤，竟參于余之止所。噫嘻！
J29nB239_p0536c12║是必知我為卷婁者也。詢其奚自？曰：「自白下。」詰其奚
J29nB239_p0536c13║事？曰：「事釋氏。」余則起而探之曰：「今天下海宇之內，巴
J29nB239_p0536c14║蜀吳會，相去一帶之長，何蔽蒙者就事其下？吾見其
J29nB239_p0536c15║虛而往實而歸者鮮矣。今子之來，亦有異聞乎？」彼則
J29nB239_p0536c16║曰：「有。」曰：「何以異之？」客則屏氣踧踖，若侃若誾，徐徐然
J29nB239_p0536c17║殿而伸之曰：「余鱉靈氏之裔也，生于龜城，長于浣水，
J29nB239_p0536c18║稚懷氣塊之為宇，庭堂之為濡，孰不與與于繁庶之
J29nB239_p0536c19║場，依依于準繩之訓？又孰不汶汶于落虛之府哉？是
J29nB239_p0536c20║則鷇而未啐也，灸而未彈也，志而已。奈之何赤紱雖
J29nB239_p0536c21║麗，三珠畏于金丸；黃鉞雖驕，一戎譏夫玉局？吾是以
J29nB239_p0536c22║髡而陸沉之，泛泛然入于拓鬥之稠，隳其志而忘其
J29nB239_p0536c23║身矣。又嘗間而退省焉，傾河弄鼻，析理之流者也，泥
J29nB239_p0536c24║洹于宗伯之家者幾誰耶？登瓶走魅，束身之徒者也，
J29nB239_p0536c25║索珠于夜階之下者，不可更再矣。吾聞諸雕紗結草
J29nB239_p0536c26║之語，出于星電之林，越毘紐而超大龜，獨有若是之
J29nB239_p0536c27║黨歟？余則雪腰矣，斷臂矣，直入三擊之坊矣。向也閒
J29nB239_p0536c28║異聞者，余則見而採之有異焉。海岸之有天童山也，
J29nB239_p0536c29║密雲氏居之；湖陂之有玄墓山也，漢月氏居之。漢月
J29nB239_p0536c30║出世，自謂得心于高峰，得法于覺範，祖述臨濟之風，
J29nB239_p0537a01║三年後始參源流于密雲，是則密雲而為之師也。其
J29nB239_p0537a02║入室授受、上堂問答，各有語錄載焉，獨不知作何行、
J29nB239_p0537a03║蘊何業，師資矛盾于沒齒之地？若謂以怒而轉法輪
J29nB239_p0537a04║也，函丈非操戈之原；若謂以逆而倒施之也，法座非
J29nB239_p0537a05║便佞之所。稽古之範者、模者、楷式者，如馬、如黃、如溈、
J29nB239_p0537a06║如洞，父父子子、兄兄弟弟，炳炳然金針玉線之抽牽、
J29nB239_p0537a07║錦心繡口之回互。易曰：鳴鶴在陰，其子和之；我有好
J29nB239_p0537a08║爵，吾與爾靡之。和之至也，豈可以搖唇鼓舌而為法
J29nB239_p0537a09║苑之磅礡、吹毛求疵而為宗譜之法程哉？余雖見而
J29nB239_p0537a10║採之，幾落為善財之怖勝熱矣。寧為科頭箕踞之狂
J29nB239_p0537a11║夫，孰甘坐頑嚚睚眥之社火哉？請一解之，何若？」吹萬
J29nB239_p0537a12║子曰：「泥南七日，風雷候許，世人謂暴疾于天也，尚安
J29nB239_p0537a13║知海泓兩峽挾一魚鬣之所致哉？是知搶擒之力，固
J29nB239_p0537a14║不知搏角之鼓；朝暮之蜉，殆不盡春秋之樹。余但以
J29nB239_p0537a15║可曉者為子言之。日藏之辭，佛記：後五百歲，諍鬥牢
J29nB239_p0537a16║固。自今觀之，乃五五百歲之餘矣，諍鬥之中又加諍
J29nB239_p0537a17║鬥矣。法法塵塵，無不浸其染、扇其習，能于諍鬥中轉
J29nB239_p0537a18║大法輪者，猶緣木而求魚也。第衰替之時，必要規其
J29nB239_p0537a19║三學、正其宗趣，使左右絕脾睨之想。若夫放太甲于
J29nB239_p0537a20║桐宮、嗜子肉于中山，雖忠則疑矣。一人唱之，一人和
J29nB239_p0537a21║之，且不可；今也群而唱之，群而和之，故不容子之丕
J29nB239_p0537a22║得其說也，亦難矣。余竊以子之所疑，為子言之。子見
J29nB239_p0537a23║單傳之妙，自佛至祖，如以一器水繼于一器。然至派
J29nB239_p0537a24║立五家，宗立五門，雖機用權設之不同，抬捺抑揚之
J29nB239_p0537a25║殊異，然猶樸古雅正，發藥不舛，所謂醇古之風者也。
J29nB239_p0537a26║而今以德山之棒，闡為臨濟之宗，似滅臨濟之喝矣。
J29nB239_p0537a27║致子之所疑者，一也。子見古之學人，嘗以缽杖隨身，
J29nB239_p0537a28║臨深履薄，亦不減優馬之遺風，所謂因戒生定之說
J29nB239_p0537a29║也。今也長髮科頭，左衽斜身，鷹首鷂視，篛笠芒鞋，而
J29nB239_p0537a30║謂之學人。致子之所疑者，二也。子見古之得法者，先
J29nB239_p0537b01║于一言之下，定當可否，然後鞭策入室，轉身直至透
J29nB239_p0537b02║徹宗旨，方始承嗣。而今專務源流，苟得為幸，忽于言
J29nB239_p0537b03║句，逗漏宗旨，間或寄金求拂，媚人傳衣。致子之所疑
J29nB239_p0537b04║者，三也。子見前輩別則有儀，會則有體，寒暑溫暖，情
J29nB239_p0537b05║禮相通。今也出門便謗，去後有言，同類相讒，不相輔
J29nB239_p0537b06║佐。致子之所疑者，四也。子見唐、宋以來，擔荷大意者，
J29nB239_p0537b07║獨寶此道而已，所謂惡衣惡食有所不恥也。今則遍
J29nB239_p0537b08║用藥酒調身，造生產業以為徭役之費，引起無告之
J29nB239_p0537b09║流禿而廁之，行尸走肉甘效犬馬之勞，鑠金流言務
J29nB239_p0537b10║好誇伐之衛，其樂聖亦不減蘇、張矣。致子之所疑者，
J29nB239_p0537b11║五也。子見古之至人如清素之安命、神鼎之孤高、汾
J29nB239_p0537b12║陽之待時、陳蒲鞋之守分，不切于切，切于所當切，切
J29nB239_p0537b13║之至也。今也則不然，衒色求名不務于實，持瑟操篲
J29nB239_p0537b14║于閥閱之家，賂其雞園，攘其獅座。致子之所疑者，六
J29nB239_p0537b15║也。子見古之宗乘標立，曉于一時，不畫疆限，信手拈
J29nB239_p0537b16║來，定智具足。今則頭尾錯亂，眼足相反，一蝸之角萬
J29nB239_p0537b17║里伏屍于觸蠻，一臟之隅二君隔地于肝膽。致子之
J29nB239_p0537b18║所疑者，七也。嗚呼！缶鍾之惑二已不可矣，今也天下
J29nB239_p0537b19║惑，如之何其鎮靜乎？子之所疑，正子之所悟也；今之
J29nB239_p0537b20║所悟，昔之所疑也。子知七事之既疑于子，又安知七
J29nB239_p0537b21║事之既悟于子乎？子但浮舟于葉，不膠于杯，于游刃
J29nB239_p0537b22║自有餘地矣。若夫執于棒喝之不移，則咳唾掉臂當
J29nB239_p0537b23║不道西來意矣。拘拘然杖缽之場，則荊楚之間幾不
J29nB239_p0537b24║忽略于慈明乎？不究源流之真，則花色之尼易大僧
J29nB239_p0537b25║于不知，寧不蔽嵒下之旨耶？治生產業皆與實相不
J29nB239_p0537b26║相違背，倘會而顓之，不妨假立宗乘，襲之則不可耳。
J29nB239_p0537b27║醉和尚、酒仙賢二者，乃寄酒陽修之流也，但不匡徒
J29nB239_p0537b28║領眾則已矣，所以載諸祖圖。南谷北谷，二宿之尊也，
J29nB239_p0537b29║音問識瓢于俯仰，見則如陌路矣，且不亦絕情之態
J29nB239_p0537b30║乎？昔者至人垂手，常為不請之友，況若竹影埽階、月
J29nB239_p0537c01║穿潭底，有若無而實若虛也。標立宗乘者，拈頭作尾，
J29nB239_p0537c02║倒用橫施，佛界魔界，聖莫之測，況初機乎？譬之東山
J29nB239_p0537c03║之高也，登而後知其魯；泰山之絕頂也，履而後識天
J29nB239_p0537c04║下。設未登之履之，詎敢論其小小哉？所以七事之隱
J29nB239_p0537c05║括，有不可知之之處也。我故曰：子之所疑，正子之所
J29nB239_p0537c06║悟也；今之所悟，昔之所疑也。宜乎？不宜乎？然又有一
J29nB239_p0537c07║說焉。曩子之以天童玄墓為異聞者，余昔曾遊于東
J29nB239_p0537c08║西兩粵之間，已知二老皆法門人傑，雖有小疵小言，
J29nB239_p0537c09║咸出從者之口，日居月諸，釀成怨府，悼此輩之在法
J29nB239_p0537c10║門，如蟻蝨之在身，無益于身者也。二老縱出辭氣，了
J29nB239_p0537c11║稠林，不過為一時止客之食，何常容心哉？余但不面
J29nB239_p0537c12║見則已，若傾蓋于邂逅，請各以刺諸棗梨者碎而燬
J29nB239_p0537c13║之，風波自息矣。不然，則令造次者效之尤之，又非二
J29nB239_p0537c14║老之慈心也。此余諾子一解之說之義也。」客聆其說，
J29nB239_p0537c15║方將蹙然，方將怡然，且和南于石榻之膝曰：「許由洗
J29nB239_p0537c16║耳，巢父飲牛，堯之言未必若是之穢也，許之耳未必
J29nB239_p0537c17║若是之淨也，巢之牛口未必若是之潔也。余請是說
J29nB239_p0537c18║為洗耳之篇，則不枉入君子之林，徒坐春風矣。」吹萬
J29nB239_p0537c19║子曰：「謹聽命。」
J29nB239_p0537c20║警惑篇
J29nB239_p0537c21║打蠅打蚊，父子相癡于瞎棒；為臣為賊，弟兄豈昧于
J29nB239_p0537c22║毒蛇？棄下最以造樓，欣上懸而剝肉。私奔向江邊獨
J29nB239_p0537c23║守，家野俱亡；決意懷口裡雙收，飛沉兩失。唵米自討
J29nB239_p0537c24║其醜，效𥌎人弄其愚。憣餅小圖，己見傾財罄產；瓮醪
J29nB239_p0537c25║雖美，更成反目傷心。買禍不安于太平，娶妻何拘于
J29nB239_p0537c26║王舍？致爾赤身火起，城屋戩燒；遂至大吼軀分，象虎
J29nB239_p0537c27║齊散。都來蚩蚩種子，百喻難明；何似寂寂豪人，一句
J29nB239_p0537c28║道破？
J29nB239_p0537c29║
J29nB239_p0537c30║吹萬禪師語錄卷之十六終