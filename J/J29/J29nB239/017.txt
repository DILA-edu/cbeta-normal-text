J29nB239_p0538a01║吹萬禪師語錄卷十七
J29nB239_p0538a02║嗣法孫燈來重編
J29nB239_p0538a03║說
J29nB239_p0538a04║禪說
J29nB239_p0538a05║禪者禪代不息之義即易云天行健君子以自強不
J29nB239_p0538a06║息又曰禪者禪也即堯舜禪也乃四生六道公共之
J29nB239_p0538a07║理所以謂之官天下吾佛自金輪王太子踰城出家
J29nB239_p0538a08║初于阿藍迦藍處學不用處定知非便捨次至鬱頭
J29nB239_p0538a09║藍弗處學非非想定習已問曰還更有向上事否彼
J29nB239_p0538a10║曰無也遂入雪山夜睹明星徹悟繼而入廛垂手始
J29nB239_p0538a11║轉有文字之法輪所謂教也佛祖所說之法也終轉
J29nB239_p0538a12║離文字之法輪所謂禪也佛祖所傳之心也教則有
J29nB239_p0538a13║習有學禪則唯參唯悟也故世尊拈花迦葉破顏微
J29nB239_p0538a14║笑達磨西來面壁神光禮拜而得髓逮至德山有棒
J29nB239_p0538a15║臨濟有喝曹洞有五位君臣溈仰有九十六種圓相
J29nB239_p0538a16║乃至種種作用種種公案此又是禪中點眼活句不
J29nB239_p0538a17║得已而施設也近來有一種野狐禪僧儀不具定力
J29nB239_p0538a18║不持拗一個蒲團穿一領破衲入門來八字腳立住
J29nB239_p0538a19║努一雙白眼東看西看若遇堂頭和尚全無告香之
J29nB239_p0538a20║禮捏一句沒來由底淡話問上一問善知識從實答
J29nB239_p0538a21║他反不管照或頓一下腳或豎起拳或胡喝亂喝一
J29nB239_p0538a22║兩聲掉臂而去自道他是徹悟底人明眼衲子空乏
J29nB239_p0538a23║諸方若是以此為禪正是業識茫茫無本可據古人
J29nB239_p0538a24║道良賈深藏若虛君子盛德容貌若愚豈可以草草
J29nB239_p0538a25║匆匆鹵鹵莽莽而謂之超生越死之人耶第生也是
J29nB239_p0538a26║此心死也是此心超生越死也是此心教也是此心
J29nB239_p0538a27║禪也是此心說教參禪也是此心但不知如何是此
J29nB239_p0538a28║心實實下落處莫是行住坐臥而謂之此心耶是心
J29nB239_p0538a29║無形也莫是見聞覺知而謂之此心耶是心非妄也
J29nB239_p0538a30║莫是一念起處而謂之此心耶是心有念即乖也莫
J29nB239_p0538b01║是默然無知而謂之此心耶是心非頑空也佛眼云
J29nB239_p0538b02║鳥從空裏飛人向心中住人死心宛然鳥沒空何預
J29nB239_p0538b03║人生一過鳥此心實可據但自了其心何勞問來去
J29nB239_p0538b04║有生問見吾子曰今人日用中所作所為無不是道
J29nB239_p0538b05║靈靈寂寂底東西顯現忽然氣絕時未審這靈靈寂
J29nB239_p0538b06║寂底東西當歸何所子曰你今問我底時候這靈靈
J29nB239_p0538b07║寂寂底東西住在甚麼處若知今日所住處則知後
J29nB239_p0538b08║日所歸處矣若未知生又焉知死哉倘能會得住處
J29nB239_p0538b09║便可了得能實了得便可住得落霞孤鶩齊飛秋水
J29nB239_p0538b10║長天一色莫把布袋和尚喚作分身彌勒禪乎心乎
J29nB239_p0538b11║夫復何說。
J29nB239_p0538b12║淨土說
J29nB239_p0538b13║學人謂念佛易于參禪參禪難于念佛殊不知難而
J29nB239_p0538b14║易易而難老僧試問一問汝云淨土畢竟何者是淨
J29nB239_p0538b15║何者是土若以西方為土則東南北方四維上下不
J29nB239_p0538b16║可不為之土耶若以金銀行樹寶池為淨則如來所
J29nB239_p0538b17║說凡所有相皆是虛妄此又如何說也若以身心為
J29nB239_p0538b18║淨土則身是假合心是想塵斷不可為之淨土矣汝
J29nB239_p0538b19║云念佛但不知以有念為念耶以無念為念耶若以
J29nB239_p0538b20║有念為念則常見之所失也若以無念為念則邪見
J29nB239_p0538b21║之所惑也若以現在之心而念則現在不住未來之
J29nB239_p0538b22║心而念則未來未至過去之心而念則過去已滅三
J29nB239_p0538b23║心既不可得汝復何心而念佛乎蓋佛者覺也一切
J29nB239_p0538b24║眾生皆有是覺謂本覺妙明也秖因不覺便為無明
J29nB239_p0538b25║今一悟之則無明轉為始覺即以此始覺念夫妙明
J29nB239_p0538b26║之本覺故曰始覺合本之謂佛乃所謂之念佛也果
J29nB239_p0538b27║能念至此地則天堂地獄無非淨土萬象森羅都是
J29nB239_p0538b28║唯心彌陀釋迦在汝等諸人面門出入又何必尋行
J29nB239_p0538b29║數墨辯白論黑妄想記憶七顛八倒作甚麼用此特
J29nB239_p0538b30║就教家極處而言也若據吾宗正令只消一個參字
J29nB239_p0538c01║早將三世諸佛一口吞盡然後奴呼菩薩馬驅羅漢
J29nB239_p0538c02║管教山河大地草木叢林通成一位宗匠橫說豎說
J29nB239_p0538c03║塵說剎說無畏說說到威音那畔依舊口門只是三
J29nB239_p0538c04║寸那有個千丈比丘來老僧面前咬齒蹬足咦。
J29nB239_p0538c05║真師說
J29nB239_p0538c06║夫真師者非口傳心授而為之真師也亦非聰明廣
J29nB239_p0538c07║記而為之真師也要自有生以來一點真靈不昧具
J29nB239_p0538c08║得一副金剛骨頭不曾依人勸化突出一個乾淨念
J29nB239_p0538c09║頭志願學佛學祖拔濟先人提挈同類卻把一枚古
J29nB239_p0538c10║鏡貼在胸中參照古人經論語錄自然法法精妙投
J29nB239_p0538c11║入我鏡方纔行腳黃檗仰山趙州巖頭是也這個鏡
J29nB239_p0538c12║子不比尋常法住無礙法去不留如鏡鏡交光光光
J29nB239_p0538c13║相照到這裡已具得一隻擇法眼睛始可遇人倘遇
J29nB239_p0538c14║著真正烹佛煉祖底鉗錘自然撈得著我我也不是
J29nB239_p0538c15║頑鐵一語相投全身跳入火聚中踢翻爐韝師資一
J29nB239_p0538c16║場漏逗打破鏡子耳自從胡亂後三十年不少鹽醬
J29nB239_p0538c17║鐘樓上念讚床腳下種菜任爾所為風穴參南院雲
J29nB239_p0538c18║居參洞山黃龍參慈明兜率參清素是也若是上大
J29nB239_p0538c19║人丘乙己填紅模子學來底正如梨園中子弟一般
J29nB239_p0538c20║他也帝王諸侯文臣武相一一做得看來總直是個
J29nB239_p0538c21║模樣何曾夢見帝王諸侯文臣武相真實受用處反
J29nB239_p0538c22║惹得些習氣到于社火場裡論是論非業識茫茫無
J29nB239_p0538c23║有了日可憐生馬祖出世開個選佛場收得一百三
J29nB239_p0538c24║十九員知識秖有八十三人機緣載傳燈黃檗尚云
J29nB239_p0538c25║獨有歸宗猶較些子其餘俱是唱導之師爾等諸人
J29nB239_p0538c26║仔細參看咦。
J29nB239_p0538c27║示讖說
J29nB239_p0538c28║馬駒踏殺天下人供養十方羅漢僧此一讖果非虛
J29nB239_p0538c29║忘之語傳燈謂馬師下有二宗溈仰臨濟也青原下
J29nB239_p0538c30║有三宗曹洞雲門法眼也五燈會元則不然雲門法
J29nB239_p0539a01║眼出之于天王道悟非天皇道悟也彼時荊州有二
J29nB239_p0539a02║寺一天王在荊州之西一天皇在荊州之東主化者
J29nB239_p0539a03║名同而寺不同天王出于馬祖故有龍潭信之脈傳
J29nB239_p0539a04║雲法二宗而天皇出于青原紹嗣者乃慧真文賁幽
J29nB239_p0539a05║閒三世也若是則馬師下已收四宗矣所以漢月禪
J29nB239_p0539a06║師謂四足踏殺于天下也此固屬執文泥象之談然
J29nB239_p0539a07║非從缽外安柄耳余又曰不獨是也所謂踏殺天下
J29nB239_p0539a08║者豈秖四宗而然耶若尚留曹洞一宗安能盡天下
J29nB239_p0539a09║之幟乎然則曹洞一宗實馬師讓之為青原之後也
J29nB239_p0539a10║何以見之如藥山初參石頭不契恁麼不恁麼語至
J29nB239_p0539a11║馬師則領會揚眉瞬目之語矣雖嗣石頭而法乳非
J29nB239_p0539a12║石頭也次而接雲巖接洞山接道膺又次而接同安
J29nB239_p0539a13║丕同安志梁山觀太陽玄到此則幾絕矣復得太陽
J29nB239_p0539a14║接之以權乃與浮山遠公曰吾有頂相一軸布裰一
J29nB239_p0539a15║件皮履一雙寄公為我求一法嗣以接洞宗彼時玄
J29nB239_p0539a16║下非無人也尚有福巖羅浮等七人在焉而獨不令
J29nB239_p0539a17║啟其洞宗其宗旨之密可知矣後浮山遠得投子青
J29nB239_p0539a18║示以洞上宗旨默而契之遠公曰為吾續洞上之脈
J29nB239_p0539a19║勿滯于此故洞宗由是而再興也妙哉遠公乃葉縣
J29nB239_p0539a20║之嗣臨濟宗旨遠公生色多矣所以五祖演謂南堂
J29nB239_p0539a21║靜曰如老僧共遠錄公如與百丈黃檗南泉趙州輩
J29nB239_p0539a22║把手共行以是觀之則洞宗之源與中興之脈皆賴
J29nB239_p0539a23║馬師臨濟也何青原之有哉是說也出始見西祖之
J29nB239_p0539a24║識不虛而東土之應不昧耳學者不可不知。
J29nB239_p0539a25║答問說
J29nB239_p0539a26║含朴禪人讀漢月禪師語錄未契玄要之旨質疑辭
J29nB239_p0539a27║一篇請益老僧老僧舌頭久挂壁上只得將兩道眉
J29nB239_p0539a28║毛葛藤幾句為渠註破大凡古人垂一辭吐一語萬
J29nB239_p0539a29║不得已恰似虛空中突然弔下一個沒奈何底物事
J29nB239_p0539a30║令人指手足不辨若是有眼衲僧認得著百嚼碎管
J29nB239_p0539b01║教古人性命當下落在學人手裡昔日臨濟得三頓
J29nB239_p0539b02║棒後便參大愚就于脅下𡎺三拳復回黃檗一掌一
J29nB239_p0539b03║喝了明大事乃爾源泉盈科滔滔地說了如許金剛
J29nB239_p0539b04║圈栗棘蓬教人鑽教人吞雖然美食不中飽人吃卻
J29nB239_p0539b05║也須要嘗過蓋三玄者實玄體玄用玄也皆是一句
J29nB239_p0539b06║三頓則有三玄矣拳是一句三𡎺亦有三玄矣一棒
J29nB239_p0539b07║一拳皆有照用先後同時不同時之機權實賓主料
J29nB239_p0539b08║揀之法故一辭一語俱是這般作用抑揚諸方不然
J29nB239_p0539b09║仰山已是古佛一轉何乃發願而接臨濟之宗哉迄
J29nB239_p0539b10║至汾陽昭禪師頌出可稱中興臨濟真子頌曰三玄
J29nB239_p0539b11║三要事難分得意忘言道易親一句明明該萬象重
J29nB239_p0539b12║陽九日菊花新老僧亦以無穎之筆畫個葫蘆亂拈
J29nB239_p0539b13║一頌貴圖收卻葛藤還我個臨濟未見黃檗時面目
J29nB239_p0539b14║吾宗玄要埋雖微擬欲思量道不輝識得個中機捩
J29nB239_p0539b15║子關門閉戶掩柴扉。
J29nB239_p0539b16║象季說
J29nB239_p0539b17║象季世界不但讀書做官底要命好造化好即修行
J29nB239_p0539b18║出世做和尚也要命好造化好若是命好造化好底
J29nB239_p0539b19║穿套換套透體絲羅飲食中喫些好藥酒好人參臥
J29nB239_p0539b20║帳裡睡些好緞被好緞褥他是好和尚把將古人公
J29nB239_p0539b21║案唱幾句山歌和些油煙搭在白紙上他是好和尚
J29nB239_p0539b22║或上堂或小參開示不來問答不來亂抓一句沒來
J29nB239_p0539b23║由底語句度將過去只得無眼人速禮三拜他是好
J29nB239_p0539b24║和尚那有個高山頂上看山下人趯把戲弄鬼眼底
J29nB239_p0539b25║縱有入場底都是些上大人丘乙己底後生見張說
J29nB239_p0539b26║好李也說好張說高李也說高大家隨口打喎喎誰
J29nB239_p0539b27║能緇素誰能分別總是這個主人公命好造化好也
J29nB239_p0539b28║若是八字不好造化不好底他也透頂透底踏過毘
J29nB239_p0539b29║盧上行去頌古是頌古法語是法語開示如瓶瀉問
J29nB239_p0539b30║答若星馳句調高古品格孤邁但直不合時宜背陰
J29nB239_p0539c01║冷坐縱有遇者傳者參者學者將信將疑何翅荊山
J29nB239_p0539c02║泣玉乞水波臣哉如是者休願因緣不契說法時不
J29nB239_p0539c03║至無乃八字造化拽住耳不見李唐陳子昂文章雅
J29nB239_p0539c04║正初入京未遇有賣胡琴者價百萬豪貴傳祝無辯
J29nB239_p0539c05║者子昂輦于緡市之眾驚問曰余善此樂來日可集
J29nB239_p0539c06║宣揚里眾如期飲畢笑曰蜀人子昂有文百軸碌碌
J29nB239_p0539c07║塵土不為人知此樂賤工耳豈足留心舉琴碎之以
J29nB239_p0539c08║文軸遍贈會者一日名震京師噫誰如子昂自鬻自
J29nB239_p0539c09║賣此萬不可效也但直傳奏老瞿曇凡遇末法時代
J29nB239_p0539c10║單令幾個造化好底羅漢降生人間莫管甚麼末後
J29nB239_p0539c11║句明與不明五家宗旨得與不得透徹不透徹超脫
J29nB239_p0539c12║不超脫唯以一出水瀟灑一生受用一生罷休罷休。
J29nB239_p0539c13║病中閒說
J29nB239_p0539c14║四之一日將自己轉為地水火風則易將地水火風
J29nB239_p0539c15║轉為自己則難各各背逆相違老僧越五日有扛老
J29nB239_p0539c16║僧入地者管教筋骨痛不徹有招老僧赴水者致令
J29nB239_p0539c17║四文如冰有引老僧入火者一晝夜通身如焚有逐
J29nB239_p0539c18║老僧入風者直是動止起居不常五祖演囑圓悟曰
J29nB239_p0539c19║你異日一交熱病打來若作不得主那時纔思我話
J29nB239_p0539c20║此語看過者多經過者少遂揭案頭黃太史墨跡問
J29nB239_p0539c21║之快可心意這個不曾病援筆乃書其說這個不曾
J29nB239_p0539c22║病古人云不見一物可當情又安知不見一物可當
J29nB239_p0539c23║情者耶正所謂不病者老僧看他有分且道如何是
J29nB239_p0539c24║病中作得主底人漫煎百滾空心服勤撥高燈晚照
J29nB239_p0539c25║時病魔聆其說合掌擎拳化作護法善神而去。
J29nB239_p0539c26║七遮說
J29nB239_p0539c27║教中以犯七遮罪竟入無間獄如云弒父弒母弒和
J29nB239_p0539c28║尚阿闍黎破轉法輪僧此五者間或有之固罪之不
J29nB239_p0539c29║容己也至于弒十地聖人出佛身血十地已具三種
J29nB239_p0539c30║意生身得身自在得心自在便能隱顯莫測應變無
J29nB239_p0540a01║方何得而被人弒之耶佛已頓出三界自覺覺他覺
J29nB239_p0540a02║行圓滿何得而有血被出耶則二者蓋亦有說焉予
J29nB239_p0540a03║竊試論之當自世尊臨涅槃時以一大事因緣付囑
J29nB239_p0540a04║四種人一者轉法輪凡夫雖同凡夫行而不墮凡夫
J29nB239_p0540a05║塵二者須陀洹斯陀含雖同小果之行而不墮小果
J29nB239_p0540a06║之跡三者阿那含雖入三果之流而見超三界之量
J29nB239_p0540a07║四者阿羅漢雖如四種之儀而不專四果之相是四
J29nB239_p0540a08║種人擔荷如來大法汩于三界性海中頭出頭沒利
J29nB239_p0540a09║益眾生護持大教世間肉眼皆不識焉一闡提遇而
J29nB239_p0540a10║害之即若弒十地聖人也佛者覺也昔人云若能靜
J29nB239_p0540a11║坐一須臾勝造河沙七寶塔寶塔終久化為塵一念
J29nB239_p0540a12║不生成正覺蓋正覺者即此妙心內境不出外境不
J29nB239_p0540a13║入而成正覺者也今有人口說佛行而心不淨馳騁
J29nB239_p0540a14║唾餘而務販賣陽開練若之門陰履旃陀之行是將
J29nB239_p0540a15║自己佛性而變為魔性自性白乳而化為赤血自弒
J29nB239_p0540a16║自出自染自污何逆如之所謂出佛身血者此也諸
J29nB239_p0540a17║仁若能任性逍遙隨緣放曠但盡凡心莫存聖解則
J29nB239_p0540a18║身外七遮自勸而分內七遮自融我為法王于法自
J29nB239_p0540a19║在矣惡用戒惡用戒。
J29nB239_p0540a20║立志說
J29nB239_p0540a21║宰肉埽塵村舍已曾天子佐履屏指像寺家先就聖
J29nB239_p0540a22║人階夏臺壯建極之尊羑里會無方之易平心出乎
J29nB239_p0540a23║平地射鹿轉為射人都來識得三師自是揮揚六句
J29nB239_p0540a24║有始有卒乃實乃權嗟哉近代狹徒尟聞達觀百里
J29nB239_p0540a25║行于九十緇衣改作黃裳▆炭焚檀開山斷石沐猴
J29nB239_p0540a26║羞長卿之舞齊女醜兩袒之歡吾是以白眼松林丹
J29nB239_p0540a27║穴城市者矣。
J29nB239_p0540a28║聚雲有以赤肩初禮老僧者及至能獎未驅至道
J29nB239_p0540a29║未遺又被北山移文矣故拈數語以勸。
J29nB239_p0540a30║二健兒說
J29nB239_p0540b01║困而學之夫子欲寡其過而未能也甚矣蘧伯玉行
J29nB239_p0540b02║年五十而知四十九年之非我未見力不足者顏淵
J29nB239_p0540b03║曰舜何人也予何人也天行健君子以自強不息莊
J29nB239_p0540b04║周聞而悅之不亦君子乎何哉爾所謂達者如切如
J29nB239_p0540b05║磋如琢如磨我欲仁斯仁至矣造次必于是天下國
J29nB239_p0540b06║家可均也顛沛必于是白刃可蹈也十步一人千里
J29nB239_p0540b07║不留行此匹夫之勇敵一人者也吾嘗聞大勇于夫
J29nB239_p0540b08║子矣三年學不至于穀不易得也乃若其情則可以
J29nB239_p0540b09║為普矣何必曰利亦有仁義而已矣故聞伯夷之風
J29nB239_p0540b10║者頑夫廉懦夫有立志不義而富且貴于我如浮雲
J29nB239_p0540b11║聞柳下惠之風者鄙夫寬薄夫敦雖袒裼裸裎于我
J29nB239_p0540b12║側爾焉能浼我哉知仁勇三者天下之達德也不曰
J29nB239_p0540b13║如之何如之何者吾末如之何也已矣。
J29nB239_p0540b14║請講楞嚴說
J29nB239_p0540b15║昔黃公勸請正受禪師講解楞伽經正受曰在流通
J29nB239_p0540b16║固無辭然衲者必曰子禪者也何為義學之事乎講
J29nB239_p0540b17║者必曰子禪者也何預吾義學之事乎人既弗之許
J29nB239_p0540b18║縱區區盡管見安能取信于後世哉公曰不然且禪
J29nB239_p0540b19║是佛祖所傳之心教是佛祖所說之法非禪無以通
J29nB239_p0540b20║教非教無以傳心古之人莫不禪教並行宗說俱唱
J29nB239_p0540b21║師寧肯自滯于此也正受聞之遂卒楞伽業撰書閣
J29nB239_p0540b22║筆記于雷菴今受請眾學人勸說楞嚴經蓋經可說
J29nB239_p0540b23║不可說可聞不可聞可說者文字言句也不可說者
J29nB239_p0540b24║妙明方淡也可聞者音聲唱誦也不可聞者性覺正
J29nB239_p0540b25║希也是中不可說而說不可聞而聞者故名真說真
J29nB239_p0540b26║聞也所以世尊上座文殊白椎諦觀法王法法王法
J29nB239_p0540b27║如是世尊便下座傅大士纔按尺寶誌公曰大士講
J29nB239_p0540b28║經竟梵天答須菩提曰尊者無說我本無聞無說無
J29nB239_p0540b29║聞是名真說般若諸學人若于這裡會得即字義即
J29nB239_p0540b30║了義即有說即無說即倒聞即返聞落霞與孤鶩齊
J29nB239_p0540c01║飛秋水共長天一色說者聞者何曾動著一步在。
J29nB239_p0540c02║論禪說
J29nB239_p0540c03║佛法不別于世法紹禪豈異于授禪若云凡夫外道
J29nB239_p0540c04║二乘如來祖師先輩業已評矣予更以世出世間兼
J29nB239_p0540c05║而評之俾學人比類而參不難識其邪正耳如帝堯
J29nB239_p0540c06║夏禹周武商湯此天子庶人禪也臨濟是已虞舜漢
J29nB239_p0540c07║高明朝太祖此庶人天子禪也曹洞是已夏啟趙胤
J29nB239_p0540c08║唐明此天子天子禪也雲門是已許由魯仲連商山
J29nB239_p0540c09║四皓此庶人庶人禪也法眼是已梁武漢光唐太宗
J29nB239_p0540c10║此天子不礙庶人庶人不礙天子禪也溈仰是已桀
J29nB239_p0540c11║紂幽厲此獨天子禪也今之專務門庭施設有頭無
J29nB239_p0540c12║尾一隅一橛者是已荊軻聶政高漸離此獨庶人禪
J29nB239_p0540c13║也今之枯坐灰心不舉慈悲方便而耽著淨妙光影
J29nB239_p0540c14║者是已然法無漸次殊途同歸道無階級百慮一致
J29nB239_p0540c15║何更如此推排耶古人道涅槃心易曉差別智難明
J29nB239_p0540c16║果能實得心髓一言可為霈[雨/澤]何必拘于位也如或
J29nB239_p0540c17║半明半暗一語竟作野狐何必慕其名也山野傷悼
J29nB239_p0540c18║至此故以世諦聖諦兩相參究有智者便知禪之所
J29nB239_p0540c19║以為禪而不禪之所以為不禪也請熟思之。
J29nB239_p0540c20║閱海內奇觀說
J29nB239_p0540c21║太虛山水樊籠也出亦得不出亦得山水萬物根本
J29nB239_p0540c22║也美亦善不美亦善若曰人則為太虛樊籠山水根
J29nB239_p0540c23║本或不被女商訝必落榮趎辨矣今楊子效宗少文
J29nB239_p0540c24║之臥遊圖而為是書欲令宴如者不窺牖見天下雖
J29nB239_p0540c25║然不知山水之遊乎人耶人之遊乎山水耶人遊山
J29nB239_p0540c26║水切忌翳著眸子山水遊人又當在涎腋髖腠上斟
J29nB239_p0540c27║酌一二是故非山水之中有人也非人之外有山水
J29nB239_p0540c28║也達者觀來盡大地還他一隻眼。
J29nB239_p0540c29║勉眾說
J29nB239_p0540c30║釋迦如來夜睹明星悟道後便能轉大法輪接引眾
J29nB239_p0541a01║生是誰曾與證盟來縱續迦葉之脈特心宗耳其跡
J29nB239_p0541a02║相去數百萬年復何刻舟膠柱哉故以淨光童子而
J29nB239_p0541a03║易仲尼抑亦令人真學為主由學以悟本有而已故
J29nB239_p0541a04║曰可以與人終日而不倦者其唯學乎其身體不足
J29nB239_p0541a05║觀也勇力不足憚也先祖不足稱也族眾不足道也
J29nB239_p0541a06║然而可以聞四方而昭諸侯者其唯學乎今之禪人
J29nB239_p0541a07║煩惱自不能除禪關自不能透工夫自不能精進反
J29nB239_p0541a08║欲望先德之名以為遮謗得非所謂將謂如來惠我
J29nB239_p0541a09║三昧不知身心本不相待平可發一笑。
J29nB239_p0541a10║富貴說
J29nB239_p0541a11║人知至貴之位莫如帝而不知所以至貴者非帝也
J29nB239_p0541a12║人知至富之具莫如天下而不知所以至富者非天
J29nB239_p0541a13║下也如堯之厥中舜之精一可謂至矣尚不能出乎
J29nB239_p0541a14║塵垢糠秕之陶鑄所以讓由而巢父洗耳推卷而子
J29nB239_p0541a15║州憂幽是知至貴不在天子也道也至富不在天下
J29nB239_p0541a16║也德也莊子云道之真以治身其緒餘以治國家其
J29nB239_p0541a17║土苴以治天下斯言固是矣然而保道重德者又不
J29nB239_p0541a18║在是也南陽眼底視輪王于電光懶殘口邊記宰相
J29nB239_p0541a19║以煨芋王荊公云我得湛堂一句語作宰相古尊宿
J29nB239_p0541a20║云參禪乃大丈夫事非將相所能為此語非好異之
J29nB239_p0541a21║說真入理之談也稍有背道德而尚華識者即桀紂
J29nB239_p0541a22║幽厲猶不能竟其身況乎索鹽奉馬之眾哉司是道
J29nB239_p0541a23║者要當另具一隻眼始得。
J29nB239_p0541a24║
J29nB239_p0541a25║
J29nB239_p0541a26║
J29nB239_p0541a27║
J29nB239_p0541a28║
J29nB239_p0541a29║
J29nB239_p0541a30║吹萬禪師語錄卷之十七終