J29nB239_p0545b01║吹萬禪師語錄卷十九
J29nB239_p0545b02║嗣法孫燈來等編
J29nB239_p0545b03║緣起
J29nB239_p0545b04║治平寺燈田緣起
J29nB239_p0545b05║冰輪有光而畫不足火鏡有燄而夜不足唯玉蟲金
J29nB239_p0545b06║粟者所以繼黑月之不足也故卓吾氏有所取焉若
J29nB239_p0545b07║夫華嚴偈曰十方所有世間燈最初成就菩提者之
J29nB239_p0545b08║句是又不可同日語矣何以故嘗觀五燈會元首受
J29nB239_p0545b09║乾竺之眼藏法燈紹夫飲光次輪華夏之心宗信衣
J29nB239_p0545b10║傳于慧可正莊子所謂指窮于為薪火傳也而不以
J29nB239_p0545b11║盡也世間燈者亦復如是逮後像季規宏則摩尼與
J29nB239_p0545b12║與涅槃依依者若麟角矣在眼藏而莫知所以藏居
J29nB239_p0545b13║心宗而莫知所以宗猶之窮兒背父醉客迷珠倘不
J29nB239_p0545b14║以法相為相油燈為燈則皈依無進步亦猶正牆面
J29nB239_p0545b15║而立之也者故梵剎有相金相有光雖繼冰輪火鏡
J29nB239_p0545b16║之不足然亦假玉蟲金粟以曜其光耳茲正一僧之
J29nB239_p0545b17║所舉蓋亦續治平夜光之所舉也世間燈出世燈在
J29nB239_p0545b18║諸檀越法無相施始得。
J29nB239_p0545b19║施茶常住緣起
J29nB239_p0545b20║夏之月炎氣撲人吾曹幸得一念相應草治之故寥
J29nB239_p0545b21║寥自冷淡耳時方掬泉飲而曲肱于樹下俄維摩羅
J29nB239_p0545b22║執冊啟余曰漠田之郊有橋名木蓮者厥旁茅室一
J29nB239_p0545b23║僧廛居焉其橋之左之右乃四方郡邑接連通衢之
J29nB239_p0545b24║地所以樵人陟跋到此懷猶燄鹿客子登臨來茲空
J29nB239_p0545b25║想談梅是皆欠其非衣主人而為設濟世之津梁也
J29nB239_p0545b26║我欲造端以導之者勿使一人執而偏于獨覺惟憶
J29nB239_p0545b27║多人結而普染遍知售以常住永設盧仝之館俾來
J29nB239_p0545b28║者往者得親其趙州之法味彼怡怡然脫洛乎道路
J29nB239_p0545b29║吾之幸也請師代引之余曰檀波羅蜜不患寡而患
J29nB239_p0545b30║不實倘如居士之志願竟成福業福德自有所歸審
J29nB239_p0545c01║其前說則已引之矣又焉用我饒舌為。
J29nB239_p0545c02║說法華經緣起
J29nB239_p0545c03║余觀釋氏之經法有三乘喻以三車惟最上一乘久
J29nB239_p0545c04║久神栖恍若乘莽眇之鳥而出乎六極之外非纍瓦
J29nB239_p0545c05║結繩竄句遊心于堅白異同之間者此法華經是已
J29nB239_p0545c06║故瞿曇以火宅喻肢體藥草較品物蚰蜒比情愛長
J29nB239_p0545c07║者譬天心總令人人于這裡掉臂潛形使金石絲竹
J29nB239_p0545c08║勿聒耳青黃黼黻勿障睛蘭芷膏火之不煎也為善
J29nB239_p0545c09║男子輩不可一日不讀是經而聆是法為僧伽耶輩
J29nB239_p0545c10║又不可一日不入此室而趺此座也所以報恩禪剎
J29nB239_p0545c11║近有肇鹿苑招提者三兩眾欲舉是道場而勸諸族
J29nB239_p0545c12║姓俾得聆之者若以忠信為甲冑禮義為竿櫓而暴
J29nB239_p0545c13║氣自化耳倘不以勞病為怒相馬為喜者亦善。
J29nB239_p0545c14║重修五顯祠緣起
J29nB239_p0545c15║或謂斯神者應化之跡也有矣夫余曰有但不可間
J29nB239_p0545c16║間然謂之神也而其神有所以也何也嘗聞荊公云
J29nB239_p0545c17║三代以前聖賢多生吾儒中三代以後聖賢多生吾
J29nB239_p0545c18║佛中據斯神之應化也始稱妙吉祥似列于曇無竭
J29nB239_p0545c19║之流繼而序轉輪又曰靈耀太子歸于蒼蒼之極入
J29nB239_p0545c20║南天為橫天火犀返吾釋則普諸伽藍若然者之儒
J29nB239_p0545c21║之佛之人之天是德符于三元三醜矣荊公之言詎
J29nB239_p0545c22║屬誣歟是神也其宜崇廟貌而妥厥靈也當亟亟矣
J29nB239_p0545c23║第向昔曾構數椽于西城之隈乃來忌于燧人氏竟
J29nB239_p0545c24║灰燼之三今僧復欲募而鼎刱之異日落成則神妥
J29nB239_p0545c25║靈而虔可告其所以庇國安民而惠澤臨江并沛福
J29nB239_p0545c26║利屏岫爭峻矣諸檀越勿謂募僧為多事概啟朱提
J29nB239_p0545c27║捐白粲共成斯美則七文報德更如影響是為贅。
J29nB239_p0545c28║造佛座華嚴經萬壽牌緣起
J29nB239_p0545c29║古人建剎豎草出像移瓶轉琅函則遶繩床而晏息
J29nB239_p0545c30║若斯志者放意于千嵒萬壑之間日飽金粟以遂餘
J29nB239_p0546a01║生彼何惓惓乎此固不可與買毛褥求紡絲者同日
J29nB239_p0546a02║而語也然今薄伽既徂招提尚盛七軸蓮經白雲生
J29nB239_p0546a03║于虛空一聲漁父皓月現于空潭倘不以百尺為竿
J29nB239_p0546a04║孰能窺雙鶴清煙于兩林之下哉如斯海上人之舉
J29nB239_p0546a05║者刱立已不勞豎草矣且依依法王靈靈貝葉及望
J29nB239_p0546a06║朔祝金輪之式縱有移瓶遶繩床者來亦猶張咸池
J29nB239_p0546a07║之樂于洞庭之野夫何以快聞是必從權而導庶幾
J29nB239_p0546a08║褊袒周匝則有黃面之獅座也頻伽共唱則有善財
J29nB239_p0546a09║遍禮之華嚴也稱讚龍飛則有初地應化之萬壽牌
J29nB239_p0546a10║也于此三者果其願則千嵒萬壑之風可即色而空
J29nB239_p0546a11║也惟諸檀越概作無相施之助乃可。
J29nB239_p0546a12║淨土菴造彌陀法身緣起
J29nB239_p0546a13║或人謂垂手大師結座西乾而挕受諸族姓者茲則
J29nB239_p0546a14║鑄像索訶詎不相錯迦老折伏之門耶余曰不然子
J29nB239_p0546a15║未探夫斯妙者也余謂東西之跡有異而東西之理
J29nB239_p0546a16║無殊吾以一心觀釋迦則折伏之門斯在也以一心
J29nB239_p0546a17║觀彌陀豈攝受之門不我斯在乎有能遊于無何有
J29nB239_p0546a18║之鄉以處壙埌之野者則無佛不心無心不佛倘不
J29nB239_p0546a19║其然必造像結社規規乎闃靜之道場而▆夫出頭
J29nB239_p0546a20║之舉想此高山淨土菴亦復如是第鼎無種子安能
J29nB239_p0546a21║以水火煮空鐺哉此亦必振鐸四方俾俗有淨信善
J29nB239_p0546a22║男子等共捐朱提白粲以成功德當來報應何啻以
J29nB239_p0546a23║一笠七文惟願與垂手大師瞻瞻于左右為是。
J29nB239_p0546a24║石坎廟重修關聖殿緣起
J29nB239_p0546a25║余聞闍黎氏之栖遲也孰肯背摩尼而逐外物也歟
J29nB239_p0546a26║哉孰肯昧清眼而執圓影也歟哉今之淨啟僧者謂
J29nB239_p0546a27║法願王行其履不析骨然臂也謂法懶公儀其處不
J29nB239_p0546a28║煨芋拭涕也胡以鷲嶺之徒而莊嚴漢侯之廟貌不
J29nB239_p0546a29║亦適燕南行乎彼則曰非也師獨不見夫三十二應
J29nB239_p0546a30║之妙耶關聖之蘊德非淺矣某欲徹稱之是猶道堯
J29nB239_p0546b01║舜于戴晉人之前吷而無益然斯聖之在天為使者
J29nB239_p0546b02║地為外壇釋為菩薩一月三舟則何異于大士也石
J29nB239_p0546b03║坎之所崇者若豚子之愛其母者非愛其形也愛使
J29nB239_p0546b04║其形者也某不以懶惰而廢平等慈正不背摩尼而
J29nB239_p0546b05║昭昭清眼矣師何慳于引余曰若既不廢平等慈而
J29nB239_p0546b06║概然振鐸于四方想能識斯聖者自有不作住相施
J29nB239_p0546b07║者在又焉用我饒舌贅。
J29nB239_p0546b08║興龍寺華嚴會緣起
J29nB239_p0546b09║海人謂一葉之舟能泛滄溟之波于紫石聞者曰是
J29nB239_p0546b10║余則謂一葉之舟能載滄溟之波而泛之靈荒聞者
J29nB239_p0546b11║曰否山人謂鷦鷯小鳥能鼓兩翼而之蒼蒼之極聞
J29nB239_p0546b12║者曰是余則謂鷦鷯小鳥能含蒼蒼之極而入營虰
J29nB239_p0546b13║之腹聞者曰否蓋華嚴之體相若海之與空而被華
J29nB239_p0546b14║嚴之所轉者若舟之與鷦鷯也倘平常踐履處翻得
J29nB239_p0546b15║筋斗換得眼睛扭得落鼻孔咬得著舌頭何啻鷦鷯
J29nB239_p0546b16║納蒼蒼舟載滄溟即五十三員知識百萬億千樓閣
J29nB239_p0546b17║亦吾人方寸中些須耳如或未然且聽天真禪人導
J29nB239_p0546b18║諸檀越演誦一過何如。
J29nB239_p0546b19║弔巖山接引殿緣起
J29nB239_p0546b20║仲尼謂西方有大聖人然則既聖矣又何稱大哉如
J29nB239_p0546b21║庖羲氏祖三皇而觀五帝演河國以判太極繼而堯
J29nB239_p0546b22║而舜而文武周公約其一域中四大而為不拔不脫
J29nB239_p0546b23║不輟者詰之天地之外乃曰聖人存而弗論其大特
J29nB239_p0546b24║跡之云爾至若瞿曇氏覺侵藤之二鼠難瘦卻觚稜
J29nB239_p0546b25║而輕象魏揆失阱之四蛇莫化謝培祚而遠黼扆是
J29nB239_p0546b26║轉輪王之不為而落落乎雪嶺也彼且易大千為耨
J29nB239_p0546b27║池之蓮徙之東遷之西而與人與獸與山林渺莫探
J29nB239_p0546b28║其搖蕩之根本者如之何其大也耶此仲尼所以稱
J29nB239_p0546b29║之者宜矣余往歲以抖擻行腳而之墊邑鳳凰山有
J29nB239_p0546b30║弔嵒老僧碧天謂余曰是山之靈固得一矣師善為
J29nB239_p0546c01║我引否余曰引必有由然矣碧天曰峻極之巔居普
J29nB239_p0546c02║賢覺有情也第闍黎之依依者如女畫吾想索訶可
J29nB239_p0546c03║欄楯旅泊可重行而大聖人獨不藉相好臨斯山以
J29nB239_p0546c04║垂手乎倘不怯冥搜概為之說果成厥美則伽陀有
J29nB239_p0546c05║建白丁和風穴同能布薩乃成南泉與藥山並智機
J29nB239_p0546c06║用重逢實拙朽之幸也余繹其言即為之傳灼然法
J29nB239_p0546c07║于為之賦返忠南啟余祗園主人侍御田公為之緣
J29nB239_p0546c08║起碧天為無鄰年來憚而不行余專務其所義語之
J29nB239_p0546c09║曰若寧作曇彥之待時不可望非衣功德主于三世
J29nB239_p0546c10║也激之以振鐸為任或者王旦捨宅一飯之瑤臺奚
J29nB239_p0546c11║止蘇軾捐簪七文之幔閣焉需此則欄楯斯燄重行
J29nB239_p0546c12║斯續大聖人亦斯耀眉間矣餘慶何足以盡諸。
J29nB239_p0546c13║建菊隱菴緣起
J29nB239_p0546c14║夫碧虛湫盤皆自大冶中陶然而百昌眾甫孰豈外
J29nB239_p0546c15║是哉第以凡陶聖人陶天此又不可同日而語也山
J29nB239_p0546c16║野于這裡稍稍踏著美納涼于桑下焉故藉方袍之
J29nB239_p0546c17║梵相以顯翠竹之法身假員頂之儀規而用黃花之
J29nB239_p0546c18║般若一瓢一杖洒脫風塵久矣但狂心歇處不可無
J29nB239_p0546c19║熊岫牛峰詎獨薄伽陶飲光尼父陶亞聖而近代杳
J29nB239_p0546c20║絕其斷臂旁出之流者耶所以適忠郡之南有峭壁
J29nB239_p0546c21║高巉上則茂林虎穴中則平基三級而下則洞口號
J29nB239_p0546c22║濤之清流橫遶而出若建支提集抖擻菊隱乎間此
J29nB239_p0546c23║其處也且禪人居士兩諦同緣于左右必欲山野為
J29nB239_p0546c24║菊社長逮非衣功德主人又在振鐸中求之也倘斯
J29nB239_p0546c25║舉就緒則烏曇重輝白毫復展七軸談于石上邊戍
J29nB239_p0546c26║咸玉馬之調三聲扣于弦中大地普金泥之質而況
J29nB239_p0546c27║錢生錦幙笠產彤墀者哉夫如是則凡乃聖人乃天
J29nB239_p0546c28║自聖自陶自天自鑄也惟諸檀越喜作無相施共成
J29nB239_p0546c29║無漏法俾執事導引者得以是為勸。
J29nB239_p0546c30║建十方堂飯僧請藏緣起
J29nB239_p0547a01║一塢白雲三間茅屋固是僧伽耶之棲遲矣設直以
J29nB239_p0547a02║草木一易為歲時而弗展兩片皮播揚佛法懶拈赤
J29nB239_p0547a03║幟竿單提宗鏡則不被黃檗斷其雙足者或寡爾第
J29nB239_p0547a04║敷寶華王座而拘拘以列石為任者非也入廛垂手
J29nB239_p0547a05║而不以檀度為先者亦非也夫何以知其檀度為先
J29nB239_p0547a06║耶過去菩薩有內施外施無盡施皆效三輪體空而
J29nB239_p0547a07║不執相故得波羅蜜然導之者必法平等慈否則類
J29nB239_p0547a08║大迦葉與須菩提而有不均之謗矣是知敷座垂手
J29nB239_p0547a09║僧伽耶事也雖事也而實非事為事也內施外施宰
J29nB239_p0547a10║官居士善男子善女人事也實事事也而非虛妄事
J29nB239_p0547a11║也山野自香山普陀還蜀挂錫南賓維摩室乃遇無
J29nB239_p0547a12║無大居士田侍御賢喬梓洎通郡縉紳士庶刱建聚
J29nB239_p0547a13║雲叢林相留貯錫焉復興黃侯正受故事勸註楞嚴
J29nB239_p0547a14║夢釋圓覺點眼石室禪議一貫別傳原易說傳燈居
J29nB239_p0547a15║士拈頌數書成而往來就學者益多其叢林也既欠
J29nB239_p0547a16║二時之粥飯尚無六攝之繩床縱棲霞坐月松花難
J29nB239_p0547a17║飽于法喜衣荷煮雪樹蔭罔庇于帡幪似不可不振
J29nB239_p0547a18║鐸四方莊嚴三寶而為諸檀越作無量福田也嘗憶
J29nB239_p0547a19║經云若人募導至萬人即是現在阿羅訶山野詎敢
J29nB239_p0547a20║覬覦先德陳跡秖作一浪子憐客貪杯識醉已耳倘
J29nB239_p0547a21║諸檀越概發無相施則七文有驗彤墀映黼扆之座
J29nB239_p0547a22║一飯曾遷青衣閃玉霄之臺況復雲水延集即晏坐
J29nB239_p0547a23║有茅屋也貝葉盛函即樓閣有法藏也禪悅盈餐即
J29nB239_p0547a24║聚落有香積也波羅蜜當斯已坦蕩矣願以一邑不
J29nB239_p0547a25║足募之一郡一郡不足募之一都總不越平等乞三
J29nB239_p0547a26║輪空也故標題曰萬福因緣。
J29nB239_p0547a27║弔嵒山飯僧緣起
J29nB239_p0547a28║息如也居若靜滅如也處若陰斯則跡與影而俱渾
J29nB239_p0547a29║矣庸詎鑿機發銳而花其四心也與哉庸詎鼓善唱
J29nB239_p0547a30║美而瀆其名實也與哉吹萬野人曰是不然于陵仲
J29nB239_p0547b01║子瞎眸而取李可不謂息跡滅影耶孟軻氏猶以丘
J29nB239_p0547b02║蚓而加諸辭蓋不可作賢聖階梯也我教有闡提薩
J29nB239_p0547b03║埵者即先覺覺後之流也四住獨偷者即欲潔其身
J29nB239_p0547b04║之類也怛闥老子常部分以為勸故經云彼一闡提
J29nB239_p0547b05║非一闡提世間解脫誰轉今某禪人迤邐吳越訊參
J29nB239_p0547b06║德宿豎醯羅之目于腔子寂寂厥真執檀度之幢于
J29nB239_p0547b07║乘門濟濟厥士且不違行相三昧以飯僧津筏為諸
J29nB239_p0547b08║檀越設是非獨倫潔身之謂也然諸檀越亟宜擲貫
J29nB239_p0547b09║傾囊共法第一波羅蜜亦可謂施受得人播種得地
J29nB239_p0547b10║矣闡提薩埵當以是自取。
J29nB239_p0547b11║巴臺接引殿緣起
J29nB239_p0547b12║雲裡半間茅屋松下一井清泉寧不為抖擻栖栖耶
J29nB239_p0547b13║第緇衣者流必具六波羅蜜行而六波羅蜜中又以
J29nB239_p0547b14║檀度開先焉故經云菩薩有內施外施無盡施倘不
J29nB239_p0547b15║有受施輩復何稱三輪體空哉南賓郡西有巴臺古
J29nB239_p0547b16║剎剎右廊有接引如來像即宣聖答太宰嚭之西方
J29nB239_p0547b17║聖人也彼佛鵝皇手墜孤光遍法界樓臺獅子音輪
J29nB239_p0547b18║花雨浸有情階砌是以乾竺震旦無不與與醍醐依
J29nB239_p0547b19║依甘露正巴臺刱住之初心若是耳令也廊頹像褻
J29nB239_p0547b20║莫之獲修幸值德星懸座蘭若逢三十二身恩澤流
J29nB239_p0547b21║空支提醒千七百則蓋亦佛事中興重整衰替之時
J29nB239_p0547b22║也鄉以雲裡松下為止者今可作普化振鐸矣鄉以
J29nB239_p0547b23║廊頹像褻為憂者今可望子明捨宅矣惟冀檀越宰
J29nB239_p0547b24║官居士肯法無住施胥成厥美則緇衣之行有進宣
J29nB239_p0547b25║聖之讚重光而接引之範益新矣壁題金馬夢送朱
J29nB239_p0547b26║衣錫福何足以盡諸尚有究竟到彼岸為彼佛之願
J29nB239_p0547b27║云。
J29nB239_p0547b28║行腳緣起
J29nB239_p0547b29║怛闥阿竭以檀波羅蜜為世間作賓天之緣厥郵自
J29nB239_p0547b30║飯僧始然飯僧也者又非不擇例也是中亦有義焉
J29nB239_p0547c01║故經云飯常人自不如飯持五戒者一人飯持五戒
J29nB239_p0547c02║千人不如飯一須陀洹乃至飯百千三世諸佛不如
J29nB239_p0547c03║飯一無心道人所以謂之無心道人者一笑傳心波
J29nB239_p0547c04║濬少林之髓三敲續燄火遺窮指之薪斯蓋以叔世
J29nB239_p0547c05║無古錐特推之為鼎內鹽梅也況茲禪人某足發蠶
J29nB239_p0547c06║叢欲航諸海上篤志慈門自甘為抱珠乞兒藏珍衲
J29nB239_p0547c07║子亦詎敢以道人自期耶無乃遊冥之鴻鵠已耳奈
J29nB239_p0547c08║之何當斯際也曾參之商頌易歌而阮籍之途哭難
J29nB239_p0547c09║泯碧眼之蘆葦雖摘而宗愨之長風莫將總欲炊麋
J29nB239_p0547c10║尟豆粟買舟無杖頭之錢也似不可不振鐸于大檀
J29nB239_p0547c11║越宰官長者倘肯助朱提白粲或以聚糧或令裹腹
J29nB239_p0547c12║俾航海之願重新而無心之德倍進檀波羅蜜不即
J29nB239_p0547c13║斯人而疇與之有。
J29nB239_p0547c14║刻錄緣起
J29nB239_p0547c15║是道果無言乎言而莫知所以言也厥言既出則有
J29nB239_p0547c16║寓有重有卮有緒要其宰無越乎環中之樞機耳山
J29nB239_p0547c17║野自律祝染而席珍蚤謝聿徜徉于芻粟松巖久矣
J29nB239_p0547c18║詎謂無言無言則滑疑之光不耀詎謂有言有言則
J29nB239_p0547c19║天鈞之兆奚至故不有而有不無而無是而寓重卮
J29nB239_p0547c20║緒之辭若風之翏翏葉之刁刁而吹矣有應法勤策
J29nB239_p0547c21║者曰柱下伯陽居景室而撰玉牒浮提氏之國君獻
J29nB239_p0547c22║二神人焉瀉以壺汁瀝以心血而錄諸書始得火傳
J29nB239_p0547c23║不息今聚雲以斷臂單傳之髓不作自了見刻傚馬
J29nB239_p0547c24║鳴之中論析破覺巢紲步一宿之證歌掀翻靈府曷
J29nB239_p0547c25║翅攝生盡性即家國天下亦弗外乎是也吾曹忝入
J29nB239_p0547c26║函丈獨無瀉壺瀝血之想耶但只孳孳于振鐸間以
J29nB239_p0547c27║布棗梨之永庶幾乎薪之不窮于指也吹萬野人曰
J29nB239_p0547c28║善。
J29nB239_p0547c29║重修寶聖寺緣起
J29nB239_p0547c30║泌水衡門芰衣松茹此刻意高尚而以草木一易為
J29nB239_p0548a01║歲時也者設遇執爨洗器刱豎範容之子殆將面牆
J29nB239_p0548a02║立之而已矣故我怛闥阿竭提人有秩鞭策有浸若
J29nB239_p0548a03║廢執洗刱範之用而存泌衡芰松之寂則水淺而杯
J29nB239_p0548a04║膠不能飛之以無翼也若廢泌衡芰松之寂而存執
J29nB239_p0548a05║洗刱範之用則國倫未得而匍匐失其舊步也若兩
J29nB239_p0548a06║者俱存而廢天真之佛是猶認指為月詎獨忘月亦
J29nB239_p0548a07║忘其指矣余受陳村請敷禪那座過南城寶聖會諸
J29nB239_p0548a08║禪人晏席間有執事者喟然而啟曰天下福地七十
J29nB239_p0548a09║二區而西川有七焉今之馳騁四方乃以愁中函谷
J29nB239_p0548a10║夢裡磻溪恒齒頰而不忘者得非抱鏡狂走之流耶
J29nB239_p0548a11║孰肯傚獦獠葉落而更星海輝潤于枌榆之鷲嶺哉
J29nB239_p0548a12║且此剎阜高宇低大觀之瞻匪峻人和地潔軒昂之
J29nB239_p0548a13║貌易巍況復推轂每臨錫馬踵過顧雖我檀越主人
J29nB239_p0548a14║鼎軸于當代然亦柱礎于瞿曇之時也余據厥攸論
J29nB239_p0548a15║遂繹其辭以勸諸宰官紳士長者居士希規無相施
J29nB239_p0548a16║概捐朱提白粲庶幾祇桓廣麗壁燄雙獲于禧田薄
J29nB239_p0548a17║梵宏彰朱紱接寵千王甸斯則乘門之緒也漸志也
J29nB239_p0548a18║舒等而極之即與寂與用與天真綽綽然履簡易而
J29nB239_p0548a19║捷登矣吹萬子敢生許寱言。
J29nB239_p0548a20║重修清淨菴緣起
J29nB239_p0548a21║三間茅屋一塢白雲已是苾芻安居處若較古以塚
J29nB239_p0548a22║間樹下者又為過矣何更修造云乎哉噫是不然當
J29nB239_p0548a23║迦文在世有欲見而不得見者有欲施而不得施者
J29nB239_p0548a24║逮涅槃際六天呈供四眾設珍唯能涕泗號嗌而已
J29nB239_p0548a25║況復像季時代聆其法者窺其梵相不假導引而播
J29nB239_p0548a26║種福田耶是說緣高城山麓清淨菴僧智先謂菴有
J29nB239_p0548a27║梵相梁幾頹矣將恐褻座幾弛矣將恐瀆倘不振鐸
J29nB239_p0548a28║于四境檀那抑亦法門退墮之流也惟諸喜心者希
J29nB239_p0548a29║效阿難慕紫磨相好為助義。
J29nB239_p0548a30║建佛剎緣起
J29nB239_p0548b01║仲尼曰務施而不腐餘財者聖人也又曰有思其窮
J29nB239_p0548b02║則務施況復如來第一波羅蜜而為諸檀越作福德
J29nB239_p0548b03║津梁哉然施固有能施之者要先擇其受施之人能
J29nB239_p0548b04║就信施而轉大法輪者如來也此果其人乎今之如
J29nB239_p0548b05║來既逝厥像猶存像之住又在鼎搆焉鼎搆之成又
J29nB239_p0548b06║在務施之士焉有檀越李君已布地矣地之外復有
J29nB239_p0548b07║粢盛之畬矣第梵宮相好必募不腐餘財者出庶幾
J29nB239_p0548b08║成其福德津梁耳超然禪人丐余以是說。
J29nB239_p0548b09║南城山造佛像緣起
J29nB239_p0548b10║蒼蒼之極響空者至紛紛之落雨寶者真故求香必
J29nB239_p0548b11║于旃檀而索海從于性水也如來藏身身之最尊者
J29nB239_p0548b12║光現佛剎微塵數世界攝受調伏厥中茫博矣我
J29nB239_p0548b13║太祖高皇帝乃稱西方有大聖人不言而化陰佐王
J29nB239_p0548b14║度蓋由仲尼之知也第金像既隱維衛涉于三吳梵
J29nB239_p0548b15║影仍輝釋迦傳夫東漢斯立相貽真俾薩埵有情得
J29nB239_p0548b16║覿面皈依若窮性水而遺大海拾旃檀而棄餘香極
J29nB239_p0548b17║于香而極于空也已南城古剎絕頂峗峨殿已重新
J29nB239_p0548b18║燈已重光然于僧願不滿者毘紐三梵相也山野閱
J29nB239_p0548b19║諸藏經云釋迦如來先以珍寶冶諸佛容後獲身為
J29nB239_p0548b20║三十二相八十種好固是第一非常人可成第一非
J29nB239_p0548b21║常事敢募大檀越公侯宰官長者履斯釋迦之塵成
J29nB239_p0548b22║斯釋迦之像佇見三命飛揚寵錫璃頭雄拜印五枝
J29nB239_p0548b23║挺秀襲延鳳閣喜垂儀檀波羅蜜詎待瑣瑣乎。
J29nB239_p0548b24║閱藏飯僧緣起
J29nB239_p0548b25║李長者云若廢文殊存普賢所有行門皆有漏若廢
J29nB239_p0548b26║普賢存文殊所有寂定是二乘若廢佛存普賢文殊
J29nB239_p0548b27║佛是覺義無覺者故所以佛為大聖人非以一事一
J29nB239_p0548b28║理一法一行中得無礙智而成乃以一切事一切理
J29nB239_p0548b29║一切法一切行中得無礙智而成也隱禪人幼事芸
J29nB239_p0548b30║窗壯歸梵剎獨以性命是究不以文字語言為聰明
J29nB239_p0548c01║計勤參聚雲數載執任知藏適聚雲有閱藏千日之
J29nB239_p0548c02║期往來衲子挂搭支費甚繁禪人思之曰文殊智也
J29nB239_p0548c03║普賢行也由智行以成覺義是所謂之佛也我今何
J29nB239_p0548c04║人哉方將以寂定枯心而為之智行耶又寧以尋行
J29nB239_p0548c05║數墨而為之智行耶方將以口頭三昧而為之智行
J29nB239_p0548c06║耶又寧以威儀束身而為之智行耶意此皆一隅之
J29nB239_p0548c07║覕也菩薩心者要以淨信檀度為第一波羅蜜果能
J29nB239_p0548c08║勸得無住相之施則三輪體空金象隨生于果位七
J29nB239_p0548c09║錢念重厄星消沒于王都即相即真即財即法智行
J29nB239_p0548c10║之門有進矣山野聆其說殆不敢阻華嚴經云初發
J29nB239_p0548c11║心菩薩功德無齊限余只聽其自取。
J29nB239_p0548c12║代作續藏水陸緣起
J29nB239_p0548c13║法從心裡得理向事中求此最簡易之語也故瞿曇
J29nB239_p0548c14║氏法以心說荷雨被翡翠踏翻理以事彰竹焰為鷺
J29nB239_p0548c15║鷥分破蘇長公所謂睹是法藏者如眾飢人入干太
J29nB239_p0548c16║倉雖未得食已有飽意又如病人遊于藥市聞眾藥
J29nB239_p0548c17║香病自衰減更能取米作無礙飯恣食取飽自然不
J29nB239_p0548c18║飢又能取藥以療眾病眾病有盡而藥無窮此助吾
J29nB239_p0548c19║人一心之法也又謂水陸法幢惟我蜀人頗存古法
J29nB239_p0548c20║觀其像設猶有典型虔召請于三時分上下者八位
J29nB239_p0548c21║但能起一念于慈悲之上自然撫四海于俛仰之間
J29nB239_p0548c22║此指法門一理之事也無邊上人鼎新榆里永興菴
J29nB239_p0548c23║白馬馱來已就三車矣唯續藏四十函未備似屬缺
J29nB239_p0548c24║典水陸道場科儀雖載而兩途妙像未設亦成虛式
J29nB239_p0548c25║今還源者乃無邊上人之嫡子也運斤效輸子之徒
J29nB239_p0548c26║欲補琉璃之夜月振鐸執普化之任期展白疊之西
J29nB239_p0548c27║容願諸檀越宰官長者居士法無住相之施共成斯
J29nB239_p0548c28║舉則簡易之道不離這一著向心法事理上獲得無
J29nB239_p0548c29║礙福德性而與法藏道場永證無礙三昧矣長公之
J29nB239_p0548c30║言豈欺我哉。
J29nB239_p0549a01║聚雲修造叢林緣起
J29nB239_p0549a02║象帝之先即無聲無臭之天故曰先天而天弗違後
J29nB239_p0549a03║天而奉天時老氏得之寓禮發乎周代宣聖得之克
J29nB239_p0549a04║己以授淵賢所云簡而約所履坦而易猶存釋氏之
J29nB239_p0549a05║為盡也道之存曰西方有古皇先生善入泥洹今以
J29nB239_p0549a06║返神吾欲遊焉此紫氣出關之語也儒之存曰西方
J29nB239_p0549a07║有大聖人不治而不亂不言而自信不化而自行蕩
J29nB239_p0549a08║蕩乎民無能名焉此答商太宰之語也我朝。
J29nB239_p0549a09║太祖申而廣之揆而細之重其陰扶世教暗助王綱
J29nB239_p0549a10║也第斯先斯天者言詮之擊空無響示跡之觸途成
J29nB239_p0549a11║滯方其無耶高堅前後之為誰執其有也意必固我
J29nB239_p0549a12║何其病不有而有不無而無即言遣言即跡泯跡是
J29nB239_p0549a13║所謂有物先天地無形本寂寥能為萬象主不逐四
J29nB239_p0549a14║時凋此存而盡之之機也若能不有而有不無而無
J29nB239_p0549a15║可入達磨西來面壁危坐教人參究得悟之妙也若
J29nB239_p0549a16║能即言遣言白馬琅𪻱自知深密了義教人得兔忘
J29nB239_p0549a17║蹄之真也若能即跡泯跡必體梵網律儀衣瓶缽杖
J29nB239_p0549a18║教人隨類解脫之矩也三者備始可刱蘭若而興祖
J29nB239_p0549a19║道續宗譜以接方來然後花笑鳥啼朝霞映枕流之
J29nB239_p0549a20║浪舉措無非天也鳶飛魚躍晚照輝漱石之床寤寐
J29nB239_p0549a21║無非先也奉與不違則不在我耳山野于斯擔荷亦
J29nB239_p0549a22║有年矣每嘗夏臘結制同類相談莫不以單提半顯
J29nB239_p0549a23║為闕限要以戒律精嚴沉魚落雁為晚進之繩縛故
J29nB239_p0549a24║初制結之以戒學問乃操修之由講解誠訓誨之法
J29nB239_p0549a25║故次制結之以學禪盡超越之談參入無思之境非
J29nB239_p0549a26║言非默義有所極故三制結之以禪斯則古佛之遺
J29nB239_p0549a27║規諸祖之法範通而行之不亦救世之全提乎所以
J29nB239_p0549a28║太宗文皇帝云僧家務要遵依舊制各務祖風謹守
J29nB239_p0549a29║清規嚴潔身心正此之謂也奈之何登巢入窟非棟
J29nB239_p0549a30║宇不可為長飲水餐松非饔飧安能習久是故重修
J29nB239_p0549b01║藏樓以廣學人之處也補修前堂以為安缽之僧容
J29nB239_p0549b02║也後刱十八高賢房以為參悟老衲之止也夫有若
J29nB239_p0549b03║是之功德又不可不為諸大檀越之福田也。
J29nB239_p0549b04║高皇帝記靈谷寺云今天人師有殿諸經有閣禪室
J29nB239_p0549b05║有龕雲水有寮齋有大廈香積之所周全莊嚴備具
J29nB239_p0549b06║以足朕心矣矧乎釋子詎敢不事斯語耶惟諸檀越
J29nB239_p0549b07║概法無住相之施不作彼此觀之想他日七文生象
J29nB239_p0549b08║魏一飯誕瑤池檀波羅蜜奚啻象先之所矣請以是
J29nB239_p0549b09║為意。
J29nB239_p0549b10║
J29nB239_p0549b11║
J29nB239_p0549b12║
J29nB239_p0549b13║
J29nB239_p0549b14║
J29nB239_p0549b15║
J29nB239_p0549b16║
J29nB239_p0549b17║
J29nB239_p0549b18║
J29nB239_p0549b19║
J29nB239_p0549b20║吹萬禪師語錄卷之十九終