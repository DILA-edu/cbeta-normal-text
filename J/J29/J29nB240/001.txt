J29nB240_p0557a01║序
J29nB240_p0557a02║宗門語句，有遮有表，隨表隨遮，隨遮隨表。遮何以故？
J29nB240_p0557a03║原無言說故。表何以故？私通一線故。表隨遮，何以故？
J29nB240_p0557a04║使人自悟故。遮隨表，何以故？發人疑情故。祖庭秋晚，
J29nB240_p0557a05║波旬議橫，語錄盛行，未摸宗旨。以為遮，則嘔盡心脾；
J29nB240_p0557a06║以為表，則茫無消息。一盲眾盲，識法者懼。鐵壁禪師，
J29nB240_p0557a07║生來異相，莊嚴靜裡，光明莫揜。入聚雲之室，蓋已有
J29nB240_p0557a08║年；接大慧之傳，盡得其髓。入廛垂手，說法利生，語錄
J29nB240_p0557a09║數卷，表表遮遮，遮則密在汝邊，表則堂堂共睹。捧讀
J29nB240_p0557a10║再四，忍俊不禁，特拈絡索，以俟同志。古德云：「顏色規
J29nB240_p0557a11║模恰似真，人前拈弄越光新，及乎入火重烹煉，到底
J29nB240_p0557a12║終歸是假銀。」又云：「學道如鑽火，逢煙且莫休，直待金
J29nB240_p0557a13║星現，歸家始到頭。」試以遮、表二則為爐，以目為火，以
J29nB240_p0557a14║一時別語錄與師語錄從中煆煉，然後知師在火燄
J29nB240_p0557a15║上說法，我等聽法，於表處見火，遮處逢煙也。雖然，且
J29nB240_p0557a16║道那句是遮？那句是表？
J29nB240_p0557a17║賜進士出身吏部尚書郎前紫微舍人今菩薩戒弟
J29nB240_p0557a18║子古戎秉素、道人牟道行弘悟稽首謹識。
J29nB240_p0557a19║
J29nB240_p0557a20║
J29nB240_p0557a21║序
J29nB240_p0557a22║聚雲以嵩山之髓作波，而平山大師得聚雲之髓者
J29nB240_p0557a23║也。負縱橫之才，迅箭鋒之用，門庭孤峻，行履端嚴，如
J29nB240_p0557a24║壁立萬仞，即名宿諸老當為吐舌，豈紛紛野狐見解
J29nB240_p0557a25║所敢張喙於側耶？繼往開來，舉聚雲中興大慧之燈
J29nB240_p0557a26║傳於未艾，臨濟一宗其在茲而益振矣。余恨不及見
J29nB240_p0557a27║聚雲，惟瓣香以事平山為師承一脈，天下後世知余
J29nB240_p0557a28║具赤肩，不為盲引所惑也。
J29nB240_p0557a29║崇禎壬午秋九日，廬山千丈巖頭陀弟子熊汝學稽
J29nB240_p0557a30║首和南謹識。
J29nB240_p0557b01║
J29nB240_p0557b02║
J29nB240_p0557b03║
J29nB240_p0557b04║
J29nB240_p0557b05║
J29nB240_p0557b06║
J29nB240_p0557b07║
J29nB240_p0557b08║
J29nB240_p0557b09║
J29nB240_p0557b10║
J29nB240_p0557b11║慶忠鐵壁機禪師語錄目次
J29nB240_p0557b12║卷上
J29nB240_p0557b13║上堂
J29nB240_p0557b14║卷中
J29nB240_p0557b15║普說
J29nB240_p0557b16║小參
J29nB240_p0557b17║示眾
J29nB240_p0557b18║法語
J29nB240_p0557b19║鞭策語
J29nB240_p0557b20║茶話
J29nB240_p0557b21║卷下
J29nB240_p0557b22║機緣
J29nB240_p0557b23║問答
J29nB240_p0557b24║頌古
J29nB240_p0557b25║佛事
J29nB240_p0557b26║詩偈
J29nB240_p0557b27║塔銘
J29nB240_p0557b28║另刻《正錄》十四卷，《藥病隨宜》一卷，《慶忠集》二卷，板
J29nB240_p0557b29║存忠州治平禪院。
J29nB240_p0557b30║目畢
J29nB240_p0557c01║慶忠鐵壁機禪師語錄卷上
J29nB240_p0557c02║嗣法門人燈來編
J29nB240_p0557c03║上堂
J29nB240_p0557c04║崇禎己卯十月望日，縉紳四眾等請師開法聚雲。拈
J29nB240_p0557c05║疏云：「雲煙蝌蚪，篆籀彩毫，隨處無礙法輪，已被高田
J29nB240_p0557c06║眾檀越轉了。若也未見未聞，且聽維那宣讀。」讀畢，以
J29nB240_p0557c07║拄杖擊法座云：「須彌盧退位，舜若多潛形，拄杖子無
J29nB240_p0557c08║端惡發，一任手疾眼親。」遂陞。拈香云：「此瓣香輝天鑑
J29nB240_p0557c09║地，徹古通今，息裹真空，凝成幻有，爇向罏中，供養諸
J29nB240_p0557c10║佛諸祖、天下大和尚。此瓣香首出眾類，萃拔群倫，有
J29nB240_p0557c11║情全仗生成，天地以之贊化，爇向罏中，奉祝
J29nB240_p0557c12║皇帝萬歲。此瓣香補袞調羹，鹽梅鼎沸，在隱在顯，為
J29nB240_p0557c13║金為湯，爇向罏中，奉為滿朝文武、闔國公卿、護法宰
J29nB240_p0557c14║官、建寺檀越。此瓣香一株挺秀，三聚萃精，無動無搖，
J29nB240_p0557c15║根深蒂固，爇向罏中，供養月明大師，用酬戒法。此瓣
J29nB240_p0557c16║香神出鬼沒，氣辣煙腥，硬似風雲，軟如金石，爇向罏
J29nB240_p0557c17║中，供養大慧下、本師上吹下萬大和尚，用酬法乳。」拈
J29nB240_p0557c18║畢，維那白椎，師云：「方丈已出了，座已登了，香已拈了，
J29nB240_p0557c19║還要觀甚麼第一義？且向第二頭著眼。」豎拂子，云：「三
J29nB240_p0557c20║世諸佛也不識，汝等還會麼？汝等既未會，山僧喚作
J29nB240_p0557c21║甚麼？若無，山僧喚底怎知汝等未會？若無，汝等未會
J29nB240_p0557c22║怎知三世諸佛不識？三世諸佛為汝等出世，山僧為
J29nB240_p0557c23║三世諸佛出世，更有為山僧出世者麼？」一僧出，云：「踏
J29nB240_p0557c24║破梅梢月，休云火鍊丹。」師云：「撞木鐘。」進云：「踏破了也。」
J29nB240_p0557c25║師云：「撞木鐘。」僧歸眾，師云：「撞木鐘。」乃云：「聚雲新木鐘，
J29nB240_p0557c26║扣擊得玲瓏，千聖齊掩耳，雪火一爐紅。若是伶俐衲
J29nB240_p0557c27║僧，自具一付快便手腳，纔見宗師，眼目定動，早已錯
J29nB240_p0557c28║過了也。所以，下雨地必滑，天晴日光達，喝中賓主，棒
J29nB240_p0557c29║下縱奪，敲骨取髓，痛下針錐，玄節要關，拈一放一，謹
J29nB240_p0557c30║嚴高古，細密簡明，末後轉身，異類親切，只得葫蘆苕
J29nB240_p0558a01║帚，四方八面一場打鬨。且道：如何是即今為人處？有
J29nB240_p0558a02║意掩爐還點雪，無心張弩更開弓。」
J29nB240_p0558a03║上堂。以拄杖打○相，云：「天上星辰日月。」卓一下，云：「地
J29nB240_p0558a04║下走飛魚鱉。」橫按，云：「佛法不用商量。」豎起，云：「一任衲
J29nB240_p0558a05║僧捫摸。珍重！諸人好承當，莫把秤錘喚作鐵。不喚作
J29nB240_p0558a06║鐵，且道喚作甚麼？」
J29nB240_p0558a07║上堂。「一棒一條痕，久雨復還晴；一摑一掌血，凄風驚
J29nB240_p0558a08║落葉。須彌頂上著錐子，海底波斯痛不徹。到此方知
J29nB240_p0558a09║世界寬，珊瑚枝枝撐著月。」
J29nB240_p0558a10║上堂。問：「如何是生死不相干之處？」師云：「孤城小市，十
J29nB240_p0558a11║字街前。」「如何是鬼神覷不破之機？」師云：「還見座上麼？」
J29nB240_p0558a12║「行到水窮山盡處何如？」師云：「看你作麼下腳？」「如何是
J29nB240_p0558a13║百尺竿頭？」師云：「險。」「進步後如何？」師云：「普。」僧禮拜。師乃
J29nB240_p0558a14║云：「鬼神覷不破，還歸破灶墮；生死不相干，到底是瞞
J29nB240_p0558a15║預。水窮山已盡，未是大究竟；百尺竿頭人，不見百花
J29nB240_p0558a16║春。如上閑言長語，慶忠門下一句也用不著。何故？我
J29nB240_p0558a17║王庫內無如是刀。」
J29nB240_p0558a18║淨信誕期，請上堂。「虛空皮打皺，海底復生花，分明只
J29nB240_p0558a19║在面門上，幾箇逢渠幾箇差？急著眼，漫咨嗟，伶俜衣
J29nB240_p0558a20║下有光霞。光霞透紺目，澄清輝宇宙，今日當陽用得
J29nB240_p0558a21║親，是名極樂無量壽。」以手作接引勢，云：「南無三界大
J29nB240_p0558a22║師。」
J29nB240_p0558a23║謝事掾書請上堂。舉：「文遠侍趙州行次，州云：『這裡造
J29nB240_p0558a24║得箇巡舖。』文遠云：『把將公驗來。』州與一摑，遠云：『公驗
J29nB240_p0558a25║分明過。』這文遠廝兒只解硬處拖鍬。若是山僧遇他
J29nB240_p0558a26║一摑時，但云：『夾帶未許，常利不用。』庶得公私兩全。恁
J29nB240_p0558a27║麼告報，設有人問：『請和尚說佛法，因甚純舉王法？』但
J29nB240_p0558a28║向道：『佛法、王法原非兩案，不是照詳，便是照驗。』右仰
J29nB240_p0558a29║眾等通知，一應帖票契文須憑上裁判斷。今日謝事
J29nB240_p0558a30║椽書設供，諸人不許向前問話。何故？鄉下有田宜早
J29nB240_p0558b01║種，衙門無事莫頻來。」
J29nB240_p0558b02║元旦，上堂。「諺語云：『立過春，漸漸溫。』慶忠道：『遇元日，漸
J29nB240_p0558b03║漸吉。』漸漸溫且置，漸漸吉又作麼生？弓拋劍棄狼煙
J29nB240_p0558b04║息，海晏河清樂太平。」
J29nB240_p0558b05║上堂。「天上十九八七六，地下五四三二一。東家壁上
J29nB240_p0558b06║耕田，西家灶裡種地。蝦蟆腳板遼天，蟭螟眼裡鬧市。
J29nB240_p0558b07║恁麼告報，切須委悉。若不委悉，問取觀音大士。」
J29nB240_p0558b08║師住酆都地藏院
J29nB240_p0558b09║三門。「古人到院，動轍引箇門字。慶忠到院，全無忌諱，
J29nB240_p0558b10║只要腳跟點地，隨我進來。」
J29nB240_p0558b11║佛殿。「巍巍堂堂，磊磊落落，禮拜亦得；巍巍堂堂，磊磊
J29nB240_p0558b12║落落，不禮亦得。今日新地藏到來，禮底是？不禮底是？」
J29nB240_p0558b13║良久，云：「禮則彼此恭敬，不禮各自稱尊。」
J29nB240_p0558b14║祖師殿。「拈花會上赤鬚鬍，棒喝堂中沒巴鼻。但有干
J29nB240_p0558b15║木盡隨身，逢著場來還作戲。前三三，後三三，都向這
J29nB240_p0558b16║裡來。如一不到，三十拄杖。」
J29nB240_p0558b17║三教堂。舉：「傅大士頭頂道冠，身披袈裟，足穿儒履，謁
J29nB240_p0558b18║梁武帝。帝問曰：『大士是道耶？』士提起袈裟。『大士是佛
J29nB240_p0558b19║耶？』士翹一足。『大士是儒耶？』士以手指道冠。這大士用
J29nB240_p0558b20║心不臧，直令佛心天子分疏不下。若是慶忠則不然，
J29nB240_p0558b21║喚作道亦得，喚作儒亦得，喚作釋亦得。」
J29nB240_p0558b22║方丈。「周圍百寸，前後十尺。魔外潛形，佛祖難覷。中間
J29nB240_p0558b23║有箇獨尊，道是衲僧巴鼻。」喝一喝。
J29nB240_p0558b24║上堂。「無上妙道，迥絕言詮。但有傳宣，俱為戲論。山僧
J29nB240_p0558b25║事不獲已，只得向古人邊舉似。昔日地藏云：『眾生度
J29nB240_p0558b26║盡，方證菩提。地獄未空，誓不成佛。』新地藏則不然，眾
J29nB240_p0558b27║生未度，已證菩提。地獄本空，誓必成佛。設有箇漢出
J29nB240_p0558b28║來道：『佛之一字，吾不喜聞。』但向道：『有水皆含月，無山
J29nB240_p0558b29║不帶雲。』」
J29nB240_p0558b30║上堂。橫按拄杖，云：「慣弄靈蛇之勢，赫赫萬層；活捉生
J29nB240_p0558c01║馬之威，昂昂千里。撒縵天網，打稱意魚；放破空矢，落
J29nB240_p0558c02║沖霄鶴。點即不到，到即不點。正恁麼時，且問是誰家
J29nB240_p0558c03║風月？」僧競出，師下座，以拄杖一時打散。
J29nB240_p0558c04║上堂。豎拂子，云：「會麼？長者長法身，短者短法身，拾金
J29nB240_p0558c05║還是窖金人，夜來混沌顛落地，萬象森羅總不經。上
J29nB240_p0558c06║大人，可知禮，妙湛總持不動尊，佛祖位中留不住，一
J29nB240_p0558c07║腳踏翻明月村。誶！大吉利。」
J29nB240_p0558c08║上堂。「西來直指大意，顧鑑頻頻舉似，佛印面上兩行，
J29nB240_p0558c09║如來胸前卍字。舉起也，毘盧喪其全身；放下也，普賢
J29nB240_p0558c10║失其本事。不舉不放又作麼生？說似一物即不中。」
J29nB240_p0558c11║上堂。「今日月中十五，集眾上堂打鼓。甘草不別黃連，
J29nB240_p0558c12║牛肝豈異馬肚？一生慣住娑婆，不願超佛越祖。」喝一
J29nB240_p0558c13║喝，云：「觀音妙智力，能救世間苦。」
J29nB240_p0558c14║說戒，陞座。「頭上是天，腳下是地，棒打石人頭，𥗋𥗋論
J29nB240_p0558c15║實事。兩頭不管，中間不繫，釋迦、彌勒、觀音、勢至，行藏
J29nB240_p0558c16║虛實自家知，一句了然超百億。」顧大眾，云：「道是那一
J29nB240_p0558c17║句聻？」
J29nB240_p0558c18║上堂。「說理說事，纏腳縛手；論教論宗，缽外生涯。歸燕
J29nB240_p0558c19║何須鉤簾？出蠅豈在穴紙？真語者，實語者，若是好秀
J29nB240_p0558c20║才，會用之乎也。」
J29nB240_p0558c21║師住涪州吟翁寺，上堂。「法幢纔展，未許帶水拖泥；利
J29nB240_p0558c22║濟初行，那堪絲來線去？不見睦州凡遇僧來，便云：『現
J29nB240_p0558c23║成公案。』如何是現成公案聻？雪到青山云不老，風來
J29nB240_p0558c24║綠竹響笙簧。」
J29nB240_p0558c25║上堂。「雲從龍，風從虎，聖人作而萬物睹。本乎天者親
J29nB240_p0558c26║上，上律天時；本乎地者親下，下襲水土。土能生金，金
J29nB240_p0558c27║主三六九，九九八十一，一歸何處？」卓一卓，云：「蘇嚕㗭
J29nB240_p0558c28║哩娑婆訶。」
J29nB240_p0558c29║上堂。豎拂子，云：「牛頭沒，馬面回，凄風驚落葉，愛日滿
J29nB240_p0558c30║林輝。惟有衲僧沒四序，隨緣普化一聲雷。」喝一喝。
J29nB240_p0559a01║五果山靜主請上堂。「佛說五果四向，不在人間天上，
J29nB240_p0559a02║而今鐵面斬新，便請單刀直上。有麼？有麼？」蝶菴居士
J29nB240_p0559a03║出，師便喝，士云：「這一喝重多少？」師以拄杖作秤勢，士
J29nB240_p0559a04║拂袖歸眾，師下座。
J29nB240_p0559a05║上堂。維那白椎，師云：「今日太說多了。」便下座。
J29nB240_p0559a06║上堂。良久，云：「喚作清淨法身，錯過了也。」喝一喝，云：「喚
J29nB240_p0559a07║作圓滿報身，錯過了也。」目顧四方，云：「喚作千百億化
J29nB240_p0559a08║身，錯過了也。畢竟如何？錯、錯、錯。」
J29nB240_p0559a09║上堂。舉：「南泉云：『王老師自小養一頭水牯牛，擬向溪
J29nB240_p0559a10║東牧，不免犯他國王水草；擬向溪西牧，不免犯他國
J29nB240_p0559a11║王水草。不如隨分納些些，總不見得。』恁麼說話，大似
J29nB240_p0559a12║掩耳偷鈴。山僧卻不然，青牛對白牛，江水向中流，若
J29nB240_p0559a13║問其間意，起眼看孤舟。且道與南泉相去多少？」
J29nB240_p0559a14║上堂。「柳絮走毛毬，梨花飛蛺蝶。腦後抽獠牙，秤錘渾
J29nB240_p0559a15║身血。東海正揚聲，南山喜不徹。此語若大行，莫謂是
J29nB240_p0559a16║予說。」
J29nB240_p0559a17║聞慈母王孺人謝世，上堂。「去去實不去，途中須善為；
J29nB240_p0559a18║來來實不來，路上莫虧為。如我慈母胎教恩深，卜居
J29nB240_p0559a19║德厚，喚作虧為得麼？兩次割股救夫，長年持齋奉佛，
J29nB240_p0559a20║喚作虧為得麼？及至世亂莫容，乘時先退，喚作虧為
J29nB240_p0559a21║得麼？」驀豎拂子，云：「途中路上莫商量，來去惟乘斯願
J29nB240_p0559a22║長，斯願既乘無來去，無來來去自平常。」
J29nB240_p0559a23║上堂。「烏龜向火，乃劫前未兆之機；碓嘴開花，實教外
J29nB240_p0559a24║別傳之旨。露迥迥，山明水秀；孤燦燦，日往月來。庭前
J29nB240_p0559a25║柏子正呈機，座後桃花已映色。正恁麼時，是誰家曲
J29nB240_p0559a26║調？」卓拄杖，云：「止止不須說，我法妙難思。」
J29nB240_p0559a27║上堂。「天上無彌勒，地下無彌勒，日出滿山紅，蘆開兩
J29nB240_p0559a28║岸白。葦渡碧眼僧，花拈黃面客，撞著石波斯，幾箇知
J29nB240_p0559a29║恩德？」擊禪床一下。
J29nB240_p0559a30║啟藏，上堂。「以字不成以，八字未是八，金鉤解遼天，二
J29nB240_p0559b01║人左右掛，佛祖不敢前，三藏居其下。且道是箇甚麼？」
J29nB240_p0559b02║以拂子作癶，云：「若人識得，參學事畢。」
J29nB240_p0559b03║臘八，鑄釋迦像成，上堂。「紅爐飛玉片，雪火正投機，此
J29nB240_p0559b04║日無今昔，咸言成道時。正恁麼時，莫是泥塑木雕底
J29nB240_p0559b05║成道耶？莫是銅鑄鐵寫底成道耶？莫是筆塗紙畫底
J29nB240_p0559b06║成道耶？」喝一喝，云：「龍蛇易辨，衲子難瞞。」
J29nB240_p0559b07║上堂。「高更高，天在下；厚還厚，地為薄。何物容？虛空窄；
J29nB240_p0559b08║何人壽？佛祖滅；何水深？大海竭；何事堅？金剛裂。」
J29nB240_p0559b09║閱藏，上堂。顧視左右云：「是法住法位。」良久，云：「還見麼？
J29nB240_p0559b10║汝等經師、律師、論師各各商量，與山僧全沒干涉。」
J29nB240_p0559b11║師住石砫三教寺。
J29nB240_p0559b12║三門。「謂是孔聖之門，不見數仞垣墻；謂是老氏之門，
J29nB240_p0559b13║又非虛無竅妙；謂是釋迦之門，妙莊嚴路何有？但進
J29nB240_p0559b14║一步，無拘彼此。」
J29nB240_p0559b15║接引殿。「朝往西天，暮還東土，天上人間稱無住。是即
J29nB240_p0559b16║是，也須大家出隻手。」
J29nB240_p0559b17║三清殿。「圓陀陀，光灼灼，無端頭上添隻角。謂是三清，
J29nB240_p0559b18║便有五濁。白髮紅顏，且喜淖約。」叩齒云：「吾奉太上老
J29nB240_p0559b19║君急急如律令敕。」
J29nB240_p0559b20║玉皇殿。舉：「帝釋同世尊行次，世尊云：『此處宜建一梵
J29nB240_p0559b21║剎。』帝釋拈一莖草插於地，云：『建梵剎竟。』這釋提桓因
J29nB240_p0559b22║也解插草為標，修造極易，因甚七賢女覓無陰陽地
J29nB240_p0559b23║卻又罔措？須知有末後一著。快參！快參！」
J29nB240_p0559b24║藏殿。舉：「黃檗禮佛次，宣宗問：『不著佛求，不著法求，不
J29nB240_p0559b25║著僧求，禮拜當何所求？』檗云：『不著佛求，不著法求，不
J29nB240_p0559b26║著僧求，常禮如是。』還識如是麼？」遂展具三禮。
J29nB240_p0559b27║方丈。「據此室，行此令，妖氛野怪齊追擯。山僧但主於
J29nB240_p0559b28║斯，一任閱經看律談論。」
J29nB240_p0559b29║上堂。維那白椎，師云：「舉一不得舉二，依舊從頭起；當
J29nB240_p0559b30║觀猶非正觀，貞下又起元。三四五六七，去歲今朝今
J29nB240_p0559c01║日是；七六五四三，新年年是舊年年。牛頭沒，馬頭回，
J29nB240_p0559c02║遲日暖，動地輝，世間多少閑四序，此心能有幾人知？」
J29nB240_p0559c03║喝一喝。
J29nB240_p0559c04║修侍者為巴掌和尚百期設齋，請上堂。「雪似楊花落，
J29nB240_p0559c05║誰作無米炊？沙界渾成飯，又見日輪暉。淨法界身，本
J29nB240_p0559c06║無出沒。大悲願力，示現受生。既為知識，何辱何榮？有
J29nB240_p0559c07║緣則住，緣盡則行。以大圓覺為伽藍，以世界海作舍
J29nB240_p0559c08║宅。人是北人，賊是南賊。熊耳庵中著忙，瑞光洞裡藏
J29nB240_p0559c09║拙。冤遭兒孫不容，卻來洗青賣白。據款結案，又作麼
J29nB240_p0559c10║生？十旬三月百二時，反覆元來只這是。」
J29nB240_p0559c11║舉首座分席，上堂。「黃面瞿曇拈示，自是桃花貪結子；
J29nB240_p0559c12║金色頭陀破顏，錯教人恨五更風。今日不著便，與伊
J29nB240_p0559c13║重打算；節侯不相饒，錯過成疚患。成何等疚患？只為
J29nB240_p0559c14║鐵老漢口門太寬，除非諸人抬舉眉山出來塞卻，猶
J29nB240_p0559c15║較些子。」
J29nB240_p0559c16║上堂。「燈籠騎佛殿，露柱照三門。僧堂齊合掌，廚庫解
J29nB240_p0559c17║吹笙。正恁麼時，被山僧腦後一捏，急忙道箇誐誐喃
J29nB240_p0559c18║哈囉吽。」
J29nB240_p0559c19║師住長溪雲集寺，上堂。「南濱釣罷又長溪，戎馬無容
J29nB240_p0559c20║眨上眉。一曲陽春何處是？就中能有幾人知？」喝一喝，
J29nB240_p0559c21║下座。
J29nB240_p0559c22║檀信建圓通會，請上堂。「吹法螺，擊法鼓，大神懽，小鬼
J29nB240_p0559c23║舞。應供尊者眉毫長，面然大士眼光普。人天之田久
J29nB240_p0559c24║磽确，謂是箜篌是音樂。有漏笊籬，無漏木杓。稽首皈
J29nB240_p0559c25║依，淨智妙圓。多多拜上，油蠟紙火。」
J29nB240_p0559c26║師誕期，上堂。「山僧行年五十，看看有些健氣，腳板不
J29nB240_p0559c27║會談禪，眉毛無甚妙義，都盧舉似無生，無生又居學
J29nB240_p0559c28║地，拂子與我齊年，我長拂子一歲。」驀豎拂子，云：「喚作
J29nB240_p0559c29║拂子卻是山僧，喚作山僧卻是拂子。畢竟喚作甚麼？
J29nB240_p0559c30║六百甲子滿一半，今朝與伊頻打算，相將攜手過驢
J29nB240_p0560a01║年，果老倒騎𨍏轢鑽。」
J29nB240_p0560a02║上堂。「貴買硃砂畫月，打牛打車不別，憎檻欣籠奈何，
J29nB240_p0560a03║磨磚作鏡爭得。鳧脛天然不長，截鶴續之則疾。」召大
J29nB240_p0560a04║眾，云：「且道阿膩吒峰今日有幾人作舞？」
J29nB240_p0560a05║上堂。「天可載，地可覆，山可浪，水可烈，日可冷，月可熱，
J29nB240_p0560a06║惟有佛法不可說。設或可說，也是捫鐘捫籥。」
J29nB240_p0560a07║上堂。「無繩自縛，好肉剜瘡；畫地為牢，平空捏謊。須是
J29nB240_p0560a08║恁麼人，始解恁麼事。」
J29nB240_p0560a09║師住梁山慶忠寺，結制上堂。卓拄杖云：「黃檗六十棒，
J29nB240_p0560a10║這是那一棒？」喝一喝云：「臨濟四喝，這是那一喝？還識
J29nB240_p0560a11║這喝麼？立賓立主，為實為權。還識這棒麼？有玄有要，
J29nB240_p0560a12║能縱能奪。汝等諸人作麼生會？」復喝一喝，卓一卓。
J29nB240_p0560a13║上堂。「年來不欲成多事，豎箇拳頭也勞力，朝粥午飯
J29nB240_p0560a14║信口食，早眠晏起沒瞌睡，雲水諸方去去來，西來大
J29nB240_p0560a15║意誰相憶？噫！」
J29nB240_p0560a16║上堂。「世界恁麼闊，為甚鐘聲披七條？三三五五，七七
J29nB240_p0560a17║八八，鳥豈是鸞？鹿焉為馬？白雪陽春為誰歌？無端畫
J29nB240_p0560a18║地之乎也。」喝一喝，云：「東桃西李，椏花楊花。」
J29nB240_p0560a19║上堂。「如何是佛？黃面瞿曇無面目。如何是祖？達磨不
J29nB240_p0560a20║從印土來。如何是道？家家門前火把子。如何是恒久
J29nB240_p0560a21║心？朝更夕改。如何是生滅心？一念萬年。設有箇旁不
J29nB240_p0560a22║肯底道：『鐵老漢得與麼顛倒？』但拍掌呵呵大笑。」
J29nB240_p0560a23║上堂。「舌頭久掛壁上，看來全沒算帳。毘盧老漢藏身，
J29nB240_p0560a24║普賢廝兒膽喪。瓠子彎曲未仁，冬瓜儱侗不像。一目
J29nB240_p0560a25║索訶萬國州，無生有曲幾人唱。」
J29nB240_p0560a26║陳總戎請上堂。「諸佛大道愈行愈遠，西來的旨轉說
J29nB240_p0560a27║轉差，直饒不說不行，看來有甚交涉？所以古今尊宿
J29nB240_p0560a28║升堂入室，豎指撚拳，執又張弓，冷棒熱喝，正如國家
J29nB240_p0560a29║用兵出於萬不得已。或學人喝下挑鋒，謾藏伏卒；或
J29nB240_p0560a30║知識棒頭掠戰，寬設陷坑。有縱有擒，能殺能活，切忌
J29nB240_p0560b01║前吞後撓，猶貴北拒東和。雖然如是，還知祭風臺上
J29nB240_p0560b02║末後一著麼？」
J29nB240_p0560b03║文文學請上堂。「西來大意如何說？潑水掃地相公來，
J29nB240_p0560b04║座下若有讀書人，向道吾無隱乎爾。山僧不讀書，亦
J29nB240_p0560b05║不熟文句，目之於色也，耳之於聲也，手之舞之，足之
J29nB240_p0560b06║蹈之，顏淵喟然嘆，當仁不讓師。阿呵呵！見也麼？」喝一
J29nB240_p0560b07║喝，云：「上大人可知禮也。」
J29nB240_p0560b08║文官長請上堂。擊禪床，云：「起去。」拂一拂，云：「伺候著。」良
J29nB240_p0560b09║久，云：「隙晷偷光杖兔角，星芒射眼拂龜毛，不是山僧
J29nB240_p0560b10║行正令，崑崙叫屈舜若逃。」喝一喝，云：「畫公打口鼓。」喝
J29nB240_p0560b11║退堂聲，下座。
J29nB240_p0560b12║上堂。「天一半，地一半，蘇州有，杭州有。打破蔡州城，踢
J29nB240_p0560b13║倒黃旛綽。不笑牛首伏羲，則罵孔明諸葛。惡！惡！四時
J29nB240_p0560b14║無春夏，一雨便秋冬。」
J29nB240_p0560b15║上堂。「一棒一條痕，一摑一掌血。𥗋𥗋石人頭，下下從
J29nB240_p0560b16║實說。求空未必空，逃空何曾脫？信口說來不是塵，信
J29nB240_p0560b17║腳踏遍清風月。抽身即轉謝家村，到口便吞吳人酪。
J29nB240_p0560b18║相逢此日盡君懽，匝地紅輪山海赤。○」
J29nB240_p0560b19║郎副戎請上堂。「官斗山，看雲起。打鼓山，下白雨。山上
J29nB240_p0560b20║有僧雲鶴隨，境中無事將軍喜。狼煙息，村歌舞，冬至
J29nB240_p0560b21║寒食一百五。」卓一卓。
J29nB240_p0560b22║師住忠州雲巖寺，結夏上堂。「順風吹，逆風吹，夏日長，
J29nB240_p0560b23║燕子歸，幾處黃鸝樹上催？休蹉過，趁時宜，萬里晴空
J29nB240_p0560b24║一鶚飛。」復舉：「世尊纔出母胎，便一手指天、一手指地，
J29nB240_p0560b25║張乖太甚；周行七步，著忙太甚；雲門要一棒打殺，不
J29nB240_p0560b26║平太甚；山僧舉似人天眾前，揚惡太甚。即今還有旁
J29nB240_p0560b27║不肯者麼？高山流水深深意，自有知音笑點頭。」
J29nB240_p0560b28║上堂。「天之高也，奚足高？地之厚也，奚足厚？海之深也，
J29nB240_p0560b29║奚足深？空之大也，奚足大？惟有拄杖子，頭頭越格。」卓
J29nB240_p0560b30║一卓，云：「今日郎、向二施主有齋。」
J29nB240_p0560c01║上堂。呵呵大笑，云：「向上一路，千聖不傳。」問：「今日鄧居
J29nB240_p0560c02║士皈依座下，和尚還傳麼？」師云：「傳。」進云：「因甚又傳？」師
J29nB240_p0560c03║云：「我不同千聖。」
J29nB240_p0560c04║上堂。「石土地不會說禪，看破普願瞎驢子腳只三隻，
J29nB240_p0560c05║播弄楊岐；水牯牛脅下書某甲，溈山話墮；土狗子口
J29nB240_p0560c06║內覓象牙，趙州有無。李四唼著舌頭，血在張三口裡。
J29nB240_p0560c07║看來看來，真箇真箇。何故？一二三四五。」
J29nB240_p0560c08║上堂。「主山高，案山低。左青龍，右白虎。年年三百六，月
J29nB240_p0560c09║月二十五。逆數順數，數到牛首山雲巖寺大殿裡，恰
J29nB240_p0560c10║似佛幻三月前鞔底鹿皮鼓。」一喝居士打口鼓，師呵
J29nB240_p0560c11║呵大笑。
J29nB240_p0560c12║上堂。「吾宗迥別，有口難說。設或有說，早不中節。如說
J29nB240_p0560c13║如行，轉不相應。顛顛倒倒，卻也恰好。說如是，行如是，
J29nB240_p0560c14║元來元來，如是如是。」喝一喝。
J29nB240_p0560c15║師住南濱寶聖寺，啟藏上堂。「釋迦如來撒土拋沙，又
J29nB240_p0560c16║道四十九年無一字；歷代祖師牽藤引蔓，豈止千七
J29nB240_p0560c17║百則之多？即今人天座上又作麼生？」良久，云：「喜得山
J29nB240_p0560c18║僧無口。」
J29nB240_p0560c19║牟總戎祈嗣，請上堂。師以拂子畫○，「元正啟祚」；○，「乾
J29nB240_p0560c20║父坤母」；○，「坎男離女」；○，「鼻祖耳孫。」○○。
J29nB240_p0560c21║袁總戎供大衣，上堂。舉袈裟云：「此是寶善居士占底
J29nB240_p0560c22║便宜，教老僧向甚麼處著？」
J29nB240_p0560c23║牟總戎供大衣，上堂。「活卓卓，影團團，須彌小，芥子寬，
J29nB240_p0560c24║無歇腳，沒遮攔。」喝一喝，云：「粉碎虛空為條幅，平沉大
J29nB240_p0560c25║地總福田。」
J29nB240_p0560c26║師滿花甲，上堂。「甲子三百六，看看今日足。過此更如
J29nB240_p0560c27║何？滿散修齋粥。前三三，後三三，豐干子，歸去來。」作接
J29nB240_p0560c28║引勢。
J29nB240_p0560c29║上堂。「大雪冬至，一年一度；大寒小寒，轉盻新年。東家
J29nB240_p0560c30║杓柄長，西家杓柄短，龍鱗開夜晏，波斯嚼寒水。魚把
J29nB240_p0561a01║門，蝦打鼓，廚前灶後逢白拈，失卻一塊大豆腐。六六
J29nB240_p0561a02║三十六，五五二十五，唵部𡄦穆力陵印兔那麼麼寫。」
J29nB240_p0561a03║喝一喝，云：「亂統作麼？」
J29nB240_p0561a04║佛誕，上堂。「黃鶯唱，鵓鳩鳴，綠柳岸，白花汀，白花汀上
J29nB240_p0561a05║聽鵑聲，高山流水啼不盡，無端降誕釋迦文，指天指
J29nB240_p0561a06║地太造作，一回舉起一回嗔。且道嗔他作麼？不見道：
J29nB240_p0561a07║事從生處有，人向靜中忙。」
J29nB240_p0561a08║上堂。「隔林聽枝鳥，話說真箇好。不似廣南蠻，語音無
J29nB240_p0561a09║起倒。」
J29nB240_p0561a10║上堂。豎拄杖，云：「九退一還一，十八退二還一，十七退
J29nB240_p0561a11║三還一。持載譬地，覆幬譬天，譬如北辰，譬諸草木，喻
J29nB240_p0561a12║之日，喻之月，喻之空，喻之海。啐！是法非算數譬喻之
J29nB240_p0561a13║所能解。」卓一卓。
J29nB240_p0561a14║期圓，上堂。驀拈拄杖，云：「豎一豎，家家門首長安路；橫
J29nB240_p0561a15║一橫，兩頭無路絕中邊；卓一卓，任是佛祖也難摸。所
J29nB240_p0561a16║以，此事千金不換、父子不傳，遇著智人長揖相送。今
J29nB240_p0561a17║日乃爵臺譚公，同黃、任二參軍入山，若為持齋不飲
J29nB240_p0561a18║則不與揖、若為表揚勝會則不與揖、若為參求請益
J29nB240_p0561a19║則不與揖，惟是挺身向前，放寸天膽、展戰儒舌，掀倒
J29nB240_p0561a20║禪床、喝散大眾，罵得山僧無容身處。山僧則深深與
J29nB240_p0561a21║揖，還見麼？雖具一雙貧衲手，未嘗祇揖等閑人。」
J29nB240_p0561a22║上堂。「嘴吧吧是名禁口，腳忙忙是名禁足，眼睜睜是
J29nB240_p0561a23║名觀心，意擾擾是名入定。會得數語，一任把茅蓋頭，
J29nB240_p0561a24║佛也不作。其或未然，且莫造次。」
J29nB240_p0561a25║師住忠州治平寺，臘八上堂。問：「治平初創，法席新開，
J29nB240_p0561a26║請和尚答話。」師云：「昔時這日，此土西天。」「如何是當機
J29nB240_p0561a27║一句？」師云：「問得恰好。」乃云：「昔日世尊悟道，三歎奇哉。
J29nB240_p0561a28║看來此件大事真箇奇特，不可以智知、不可以識識，
J29nB240_p0561a29║非有心得、非無心通，上智輕意蹉過、下愚蠢蠢難明，
J29nB240_p0561a30║是以大道寥寥，知音者鮮。山僧自丁丑於聚雲堂上
J29nB240_p0561b01║登曲彔木，弄鬼眼睛，嗣後過東往西、圖南適北，橫說、
J29nB240_p0561b02║豎說，塵說、剎說，隨宜說、熾然說，不覺閑言空語狼藉
J29nB240_p0561b03║成編，或視為綺語、或視為脫空、或視為譎誕、或視為
J29nB240_p0561b04║圓滑，任隨兩謊獨一、拿三道三。而今說到治平院裡，
J29nB240_p0561b05║喜得舌頭不出口。」良久，畫○相云：「植椏溪頭空界月，
J29nB240_p0561b06║當年曾照舊園林。」
J29nB240_p0561b07║
J29nB240_p0561b08║
J29nB240_p0561b09║
J29nB240_p0561b10║鐵壁機禪師語錄卷上