J29nB240_p0561c01║慶忠鐵壁機禪師語錄卷中
J29nB240_p0561c02║嗣法門人燈來編
J29nB240_p0561c03║普說
J29nB240_p0561c04║東西兩序告香，請普說。師良久，云：「分明記得，想不起
J29nB240_p0561c05║來。」便歸方丈。
J29nB240_p0561c06║普說。「超生脫死，一著無多，只要當頭截斷，不被人瞞、
J29nB240_p0561c07║不被己瞞，不被理瞞、不被事瞞，不被凡瞞、不被聖瞞，
J29nB240_p0561c08║不被佛瞞、不被眾生瞞，不被古往今來無明煩惱、貪
J29nB240_p0561c09║嗔癡慢、苦樂冤親等瞞。若遇古往今來無明煩惱、貪
J29nB240_p0561c10║嗔癡慢、苦樂冤親等也截斷，佛也截斷、眾生也截斷，
J29nB240_p0561c11║凡也截斷、聖也截斷，理也截斷、事也截斷，人也截斷、
J29nB240_p0561c12║己也截斷。古德云：『毫釐繫念，三途業因。瞥爾情生，萬
J29nB240_p0561c13║劫羈鎖。』聖名凡號，盡是虛聲。殊相劣形，皆為幻色。汝
J29nB240_p0561c14║欲求之，得無累乎？及其厭之，又成大患。不見嚴陽尊
J29nB240_p0561c15║者問趙州：『一物不將來時如何？』州云：『放下著。』者云：『一
J29nB240_p0561c16║物不將來，放下箇甚麼？』州云：『放不下，擔取去。』今之參
J29nB240_p0561c17║禪人，只是不肯於一物不將來處脫然放下。若肯放
J29nB240_p0561c18║下，淨灑灑沒可把，如天普蓋，如地普擎，如月普照，如
J29nB240_p0561c19║空普納，茶裡飯裡，覺來睡去，己還是己、人還是人，理
J29nB240_p0561c20║還是理、事還是事，凡還是凡、聖還是聖，佛還是佛、眾
J29nB240_p0561c21║生還是眾生，古往今來無明煩惱、貪嗔癡慢、苦樂冤
J29nB240_p0561c22║親，還是古往今來無明煩惱、貪嗔癡慢、苦樂冤親，不
J29nB240_p0561c23║曾減一分毫、不曾增一分毫，不曾同一分毫、不曾異
J29nB240_p0561c24║一分毫。故經云：『是法平等，無有高下。』又云：『一切賢聖，
J29nB240_p0561c25║皆以無為法而有差別。』既云平等，又差別箇甚麼？既
J29nB240_p0561c26║有差別，又如何平等？平等差別，若揀辨得出，除非到
J29nB240_p0561c27║方丈裡來，猶較些子。」一僧問：「如何是當頭截斷一句？」
J29nB240_p0561c28║師歸方丈。
J29nB240_p0561c29║普說。「三五年以前城市聚落，三五年以後泉石村居，
J29nB240_p0561c30║泉石村居靜悄悄，城市聚落鬧浩浩，鬧浩浩底有時
J29nB240_p0562a01║靜悄悄，靜悄悄底有時鬧浩浩，靜鬧兩頭總不是參
J29nB240_p0562a02║學邊事。若是真正參學人，發心真實，立志真實，行腳
J29nB240_p0562a03║真實，遇人真實，參究真實，證悟真實，乃至出世為人
J29nB240_p0562a04║無不真實。若稍不真實，則欲速見小，進銳退速之魔
J29nB240_p0562a05║乘間而入，便生伎倆云：『今日也如是行、如是坐，明日
J29nB240_p0562a06║也如是行、如是坐，乃至年年月月也如是行、如是坐，
J29nB240_p0562a07║覺沒些交涉，沒些巴鼻。』一有是見，豈是法器擔荷佛
J29nB240_p0562a08║祖命脈者哉？所以六祖有五分之香，原非象藏雀卵、
J29nB240_p0562a09║沉檀速麝說話，是欲諸人向自己分中打點，若身、若
J29nB240_p0562a10║口、若意，如水之清、玉之潔，秋毫無犯，是名得戒香；二
J29nB240_p0562a11║六時中，行住坐臥，順逆不關，毀譽不動，若須彌山，是
J29nB240_p0562a12║名得定香；一切現前，無不明了，胡來現胡，漢來現漢，
J29nB240_p0562a13║既不執礙，又不影留，若明鏡當臺，是名得慧香；若身、
J29nB240_p0562a14║若心，不取一法，如太虛空，雖不著諸物，不妨諸物於
J29nB240_p0562a15║中往來，是名得解脫香；提起即有，放下即無，如籩豆
J29nB240_p0562a16║與瑚璉傳書，舜若同罔象鬥額，木人花鳥開筵，是名
J29nB240_p0562a17║得解脫知見香。須知這五分香縱人人具足，然修證
J29nB240_p0562a18║則不無，染污即不得也。汝等諸人未證據者直下辨
J29nB240_p0562a19║取，已證據者直下辨取。」復指供燭云：「如來光明藏，歷
J29nB240_p0562a20║歷宇宙間，我今頻指示，不可以言宣。」
J29nB240_p0562a21║小參
J29nB240_p0562a22║舉：「大鑑和尚云：『說通及心通，如日處虛空，惟傳見性
J29nB240_p0562a23║法，出世破邪宗。』邪宗且置，以何為見性法耶？」良久，云：
J29nB240_p0562a24║「白雲盡處是青山，行人更在青山外。」
J29nB240_p0562a25║小參。「若向有句啟問，一切語言是有漏；若向無句啟
J29nB240_p0562a26║問，所有寂靜是二乘；若向智上啟問，賊馬何曾趁得
J29nB240_p0562a27║賊？若向性上啟問，騎牛卻笑覓牛人。山僧不欲汝等
J29nB240_p0562a28║問有、問無、問智、問性，除是四種，不妨問來。若或未然，
J29nB240_p0562a29║啼得血流無用處，不如閉口過殘年。」
J29nB240_p0562a30║小參。「寶蓋山層層疊疊，黑潭水曲曲灣灣，風輕雲澹，
J29nB240_p0562b01║寺古僧閒，聽不盡松聲鳥語，睹無窮柳岸溪煙。萬法
J29nB240_p0562b02║本閒而人自鬧，鬧者任鬧，我本晏然。晏然底，狗走抖
J29nB240_p0562b03║擻口；任鬧底，猴愁氀𣯜頭。若一向目視雲漢，學者望
J29nB240_p0562b04║崖；更若土面灰頭，山僧失利。談玄說妙，節外生枝，如
J29nB240_p0562b05║何若何，更增疑惑。所以，釋迦掩室於摩竭，淨名杜口
J29nB240_p0562b06║於毘耶，須菩提唱無說以顯道，釋梵絕聽而雨花。到
J29nB240_p0562b07║這裡，一任冬去春來，那管年窮歲盡？委悉麼？不是閒
J29nB240_p0562b08║人閒不得，閒人不是等閒人。」
J29nB240_p0562b09║解制，小參。「遠亦是，近亦是，結制解制，先佛儀式。是日
J29nB240_p0562b10║制圓，別諸兄弟，緣化省親，東去西去，南去北去，只因
J29nB240_p0562b11║潘閬倒騎驢，千古萬古空相憶。」
J29nB240_p0562b12║小參。舉：「古人云：『一點寰中照極微。』大眾！看是那一點
J29nB240_p0562b13║聻？智無功處卻存知。這知字，存還是？不存還是？緣思
J29nB240_p0562b14║淨盡無餘事，未得十成安穩；半夜星河斗柄垂，正好
J29nB240_p0562b15║放身捨命。恁麼批判，且道：是激揚先德？是埋沒古人？
J29nB240_p0562b16║若是激揚，不合恁麼道；若是埋沒，爭肯恁麼道？」良久，
J29nB240_p0562b17║云：「明眼難瞞。」
J29nB240_p0562b18║示眾
J29nB240_p0562b19║「禪雖不滯因果，參禪人要知因識果。若是真為生死
J29nB240_p0562b20║底，自然二六時中有箇覺照，看出家為何事？將何報？
J29nB240_p0562b21║國王水土，師親深恩，檀信脂膏，行人血汗，究竟自己
J29nB240_p0562b22║超脫祖宗。一有此心，決定肚子潔白，體態慈悲，立志
J29nB240_p0562b23║行事真實，遇著箇知識，就是他下種子田地，傾心破
J29nB240_p0562b24║膽，於座下功圓行滿，得箇好結果去。須知此段田地，
J29nB240_p0562b25║種苦得苦、種甜得甜，種瓜得瓜、種豆得豆，如影隨形、
J29nB240_p0562b26║似聲傳響。云何有等昧卻此因，恥受師承煆煉，喫了
J29nB240_p0562b27║叢林底飯，專去冊子上搜求、口角邊尋討，不肯向自
J29nB240_p0562b28║己腳跟下得箇實在落點？即有見處，如藥汞假銀，遇
J29nB240_p0562b29║火飛去，日久月深，養了一肚子貢高我慢，全不知長
J29nB240_p0562b30║大由恭敬、短促由輕蔑底因果，反在此知識處說彼
J29nB240_p0562c01║知識長，彼知識處說此知識短，將自己生死大事置
J29nB240_p0562c02║在一邊，且不照管，一向就是販買賣底見識，甚至挑
J29nB240_p0562c03║唆是非、紊亂規矩。或知識憫其習氣未化，委婉調護，
J29nB240_p0562c04║以清眾心；彼不自忖度，謂知識也要將就我一著。仔
J29nB240_p0562c05║細檢點將來，只成就得知識慈悲忍辱，自己種下苦
J29nB240_p0562c06║因，有何勾當？今日爐鞴新開，山僧不宜如是血口，幸
J29nB240_p0562c07║得此中無這般人，不妨道破，使不墮此類，於大事因
J29nB240_p0562c08║緣易了了也。第一不得謂山僧入泥入水，說果說因，
J29nB240_p0562c09║作座主見解。」
J29nB240_p0562c10║示眾。後堂欲究曹洞宗旨。師云：「山僧居興龍時，曾有
J29nB240_p0562c11║僧問：『如何是正中偏？』答云：『鷺鶿恒伴老鴉飛。』『如何是
J29nB240_p0562c12║偏中正？』『巢蓮烏龜覷水月。』『如何是正中來？』『匝地紅輪
J29nB240_p0562c13║現，十方無寸土。』『如何是兼中至？』『九月桃花紅似火，三
J29nB240_p0562c14║春桂萼色如金。』『如何是兼中到？』『日午打三更。』『如何是
J29nB240_p0562c15║君？』『恭已無為化，坐致太平春。』『如何是臣？』『一掃狼煙空
J29nB240_p0562c16║索索，端的輸他塞外才。』『如何是君向臣？』『不為飛熊呈
J29nB240_p0562c17║彩垂，直鉤早已契宸衷。』『如何是臣奉君？』『赤膽忠肝良
J29nB240_p0562c18║輔弼，清名無處不流芳。』『如何是君臣道合？』『賓主迭為
J29nB240_p0562c19║咸有慶，如天好生樂唐虞。』『如何是誕生王子？』『金盤纔
J29nB240_p0562c20║捧足，寶馬自飛來。』『如何是朝生王子？』『男兒無志昂藏
J29nB240_p0562c21║老，誰不鳴珂遊帝鄉？』『如何是末生王子？』『龍在淵時全
J29nB240_p0562c22║體現，未容眨眼動香車。』『如何是化生王子？』『猛虎步地
J29nB240_p0562c23║視耽耽，不犯當頭那回互。』『如何是內生王子？』『尊貴自
J29nB240_p0562c24║然無縫罅，四方八面不通風。』恁麼答話，大似打缽安
J29nB240_p0562c25║柄、畫蛇添足。雖然如是，若要做箇過量人，腳頭腳底
J29nB240_p0562c26║乾暴暴、濕淋淋，一毫艱險也推不得，必以臨濟當庭
J29nB240_p0562c27║逕、曹洞定基本、溈仰金針玉線、雲門豁達春風、法眼
J29nB240_p0562c28║明星朗月，誠能融通得諸大老用處，自覺頭頭顯、事
J29nB240_p0562c29║事明，到這田地更有大法要透。且道大法作麼生透？
J29nB240_p0562c30║不妨頌出。大法從來險，處處帶淆訛，碎說曲還直，團
J29nB240_p0563a01║來少是多？少是多，絕情思，一鼾天地老，數步水雲齊。
J29nB240_p0563a02║有時雞作馬，有時犬為驢，一拳一掌一面血，眉毛卓
J29nB240_p0563a03║豎眼麻迷。參！」
J29nB240_p0563a04║示眾。「小盡二十九，大盡三十日，山中無甲子，報道是
J29nB240_p0563a05║除夕。不是水盡山窮，卻也推車拄壁，急須掉轉腳跟，
J29nB240_p0563a06║依舊龜哥眼赤。咄！」
J29nB240_p0563a07║示眾。「慶忠門下，一人通身是眼，看不見；一人通身是
J29nB240_p0563a08║耳，聽不著；一人頭頂天、腳踏地，形影不得全。且道誰
J29nB240_p0563a09║是其人？若指得出，許你具超方眼。」
J29nB240_p0563a10║示眾。「露柱揚眉笑不徹，燈籠開眼淚潸潸。笑底是彌
J29nB240_p0563a11║勒肚子大，淚底是釋迦口門寬。更太息，那黑面老兒
J29nB240_p0563a12║平白地晝夜受熬煎。正當恁麼時，被慶忠長老驀鼻
J29nB240_p0563a13║扭著，問他何名何姓，急忙道箇：不看經、不念佛、不打
J29nB240_p0563a14║坐、不參禪，看是甚麼人行履。」
J29nB240_p0563a15║示眾。「慶忠朔望前一日考功，汝諸人須通身放下。若
J29nB240_p0563a16║放不下，其功未圓。朔望後一日羯磨，汝諸人須盡情
J29nB240_p0563a17║發露。若少覆藏，其罪更大。正當朔望日，石輥解吹笙。
J29nB240_p0563a18║復請問靈籤，筒中有三七，倘喚作上堂入室，洞口桃
J29nB240_p0563a19║花也解笑人。」
J29nB240_p0563a20║佛涅槃，示眾。「雙煙起處虛空殞，輪象轉時大地悲，曠
J29nB240_p0563a21║劫前來流下淚，至今日炙與風吹。」
J29nB240_p0563a22║端陽，示眾。「屈原昔日全沒帳，汨水無端成蕩漾，惹得
J29nB240_p0563a23║人心逐境狂，龍舟鼉鼓競爭障。徜徉何似衲僧意？衲
J29nB240_p0563a24║僧眼裡有天地，無邊綠水刺秧針，無限清風椏線繫。
J29nB240_p0563a25║荷傘知熱蓋先張，艾虎無心門裡覷，斯時有貫觀音
J29nB240_p0563a26║錢，一咬一嚼五三四。禪和子，須仔細，過未現在無可
J29nB240_p0563a27║據，窮諸玄辯周金剛，到此吞聲還飲氣。」
J29nB240_p0563a28║示眾。「二四八月天，晝夜都一般，忙者忙如箭，閒者閒
J29nB240_p0563a29║似山，閒忙都不涉，畢竟是何年？」良久，云：「休用蠡測海，
J29nB240_p0563a30║莫以管窺天。」
J29nB240_p0563b01║小除，示眾。「文殊洗青，普賢賣白。釋迦心慳，彌勒口闊。
J29nB240_p0563b02║唯有慶忠沒情，勾引三百五百，齊來過這小年，都盧
J29nB240_p0563b03║無法可說。索鹽奉馬妙機先，箇中唯許仙陀客。」
J29nB240_p0563b04║示眾。「佛生四月八，此日不說法。來時道無口，一抬又
J29nB240_p0563b05║一捺。此四句，一句奉釋迦老子，一句酬東明大師，一
J29nB240_p0563b06║句與現前法眾，一句留山僧自己。還檢點得出也無？
J29nB240_p0563b07║○○○○，分得分明太忒煞，分明分得忒煞人。」
J29nB240_p0563b08║示眾。「天花滿岫白，地火一爐紅，云是迎新景，卻有送
J29nB240_p0563b09║寒風。到這裡，新也不得、舊也不得，終也不得、始也不
J29nB240_p0563b10║得，春也不得、冬也不得，冷也不得、熱也不得。畢竟如
J29nB240_p0563b11║何？誶，忘卻了也。」
J29nB240_p0563b12║示眾。「結冬九十日，畢竟無巴鼻，解卻又如何？特地演
J29nB240_p0563b13║伽陀。去不去，住不住，貓兒狗子恒獨步，亦非解弄舌
J29nB240_p0563b14║鎗，卻也雄張露布，四方八面沒遮欄，到此回互不回
J29nB240_p0563b15║互？回而更相涉，不爾依位住。住後事，作麼生？飽炊無
J29nB240_p0563b16║米飯，長歌懷采薇。」
J29nB240_p0563b17║示眾。「三教門下不許鑽龜打瓦，一味本分草料，肚飽
J29nB240_p0563b18║學人有與伊喫，肚饑學人無與伊喫，十數年前口邊
J29nB240_p0563b19║即得，十數年後口邊不得，一向釘樁搖櫓，又是當面
J29nB240_p0563b20║錯過。」
J29nB240_p0563b21║示眾。「家家秤錘都是鐵，東邊燒火西邊熱，切莫去參
J29nB240_p0563b22║佛祖禪，致令眼中重添屑。」
J29nB240_p0563b23║開爐，示眾。「平地掘深坑，硬處好取土，方圓無矩規，烹
J29nB240_p0563b24║煉佛與祖。霙花帶葉燒，野菜連根煮，來參太平禪，休
J29nB240_p0563b25║論甘與苦。」
J29nB240_p0563b26║法語
J29nB240_p0563b27║佛法豈用商量，商量千里萬里。但觀行住坐臥，不是
J29nB240_p0563b28║聲色言語。既觀行住坐臥，因甚不是聲色言語？參！
J29nB240_p0563b29║法語。緡蠻黃鳥，話得恰好，分明聽著。門外之遶，長三
J29nB240_p0563b30║丈闊八尺。么二三四五六，七不成八不就。波羅揭諦
J29nB240_p0563c01║薩婆訶。
J29nB240_p0563c02║法語。久雨不晴，農夫高亢，祝融山上銀浪飛，東海鯉
J29nB240_p0563c03║魚頻增障。來徐徐，去蕩漾，一曲漁歌少人唱。
J29nB240_p0563c04║鞭策語
J29nB240_p0563c05║今之學道人，多鮮克有成者，病在好逸惡勞，重服飾，
J29nB240_p0563c06║喜美食，續人我，勤雜論。究其實，總為不明因果、不體
J29nB240_p0563c07║智行、不切生死所致。吾恐虛消虛受，不為無益，而反
J29nB240_p0563c08║有損矣。悲夫！
J29nB240_p0563c09║今之叢林，古之叢林；今之大眾，古之大眾。今之所以
J29nB240_p0563c10║不如古者，學行公私之間而已。古則學人而能行，今
J29nB240_p0563c11║則行人而不學；古則公人而忘己，今則私己而存人。
J29nB240_p0563c12║若廚下有溈山，碓房求盧行，磨室見演祖，廁架逢大
J29nB240_p0563c13║慧，必恥而不為也，安望其如古哉？
J29nB240_p0563c14║參禪人無真實久遠之功，每每向文字語言上尋討，
J29nB240_p0563c15║縱有見處，似之也。遇境逢緣，自是不得他力。殊不知
J29nB240_p0563c16║這文字之學，是醍醐？是毒藥？若於此中求禪，猶舍堅
J29nB240_p0563c17║實而取糠秕也。所以古來聰明伶俐而得禪者，百中
J29nB240_p0563c18║一二；愚魯恒實而得禪者，十常八九。是知有學之不
J29nB240_p0563c19║如無學也，明矣。
J29nB240_p0563c20║為僧有聰明伶俐而親道學者，貪生怕死而慕長生
J29nB240_p0563c21║者。長生道學，禪之緒餘也。道學無禪必腐，長生無禪
J29nB240_p0563c22║必促。夫火候既到，漸見停止而色足矣，將來營用施
J29nB240_p0563c23║為，無不快心稱意。學者煆煉身心，亦復如是。
J29nB240_p0563c24║參禪若有見處，務積功行以培之。此事如火裡精金，
J29nB240_p0563c25║愈鑠愈光；石中美玉，愈磨愈瑩。若得少自足，枉費前
J29nB240_p0563c26║功。縱有光瑩之質，決不能成美器而濟急時。
J29nB240_p0563c27║學者重道德如重金玉，遠貪欲如遠蛇蝎。蛇蝎之害，
J29nB240_p0563c28║止是一身；貪欲之苦，千生百劫。金玉之富，稱快暫時；
J29nB240_p0563c29║道德之美，貽傳永世。
J29nB240_p0563c30║參禪學道，貴在甘清苦，樂證修。有擔荷，徒清苦，無證
J29nB240_p0564a01║修，失之僻；徒證修，無擔荷，失之餒；徒擔荷，無清苦、證
J29nB240_p0564a02║修，失之躁。數者備，學斯見矣。至於淨戒為禪之基，正
J29nB240_p0564a03║定是禪之本，妙慧乃禪之用，三學全道在茲乎？
J29nB240_p0564a04║菩薩畏順境，不畏逆境。逆境來時，只消箇忍字，成就
J29nB240_p0564a05║如許事業；若是順境，坐坦途，一無所成。今之學人往
J29nB240_p0564a06║往向逆境中打不過者，總是為生死心不切故也。與
J29nB240_p0564a07║菩薩尚隔霄壤，即有超佛越祖之談，誰其信之？
J29nB240_p0564a08║有等謂禪乃大根器人纔參得，我輩不如老實念些
J29nB240_p0564a09║佛、看些經、持些咒、行些行，倘三年、五年、十年、二十年，
J29nB240_p0564a10║恒如是念、如是行，是心亦可參禪矣。只恐因循苟且，
J29nB240_p0564a11║如無柁之舟，洪波白浪臨頭，看爾作麼把捉？
J29nB240_p0564a12║加功損悟，腫不益肥。頓悟漸修，日劫相倍。若肯向這
J29nB240_p0564a13║無漏業中下箇種子，豈但不失人身，他生異世，轉得
J29nB240_p0564a14║頭來，自然處處占些便宜。
J29nB240_p0564a15║參禪要盡偷心，方有相應處。有等名字學者，明知此
J29nB240_p0564a16║事是絕頂關頭，亦知自己未曾踏到，只是我慢架子
J29nB240_p0564a17║高豎起，不肯屈折於明眼人抉擇，彼又烏知退者進
J29nB240_p0564a18║之階，虛者實之本，謙者益之源乎？
J29nB240_p0564a19║學者我病有四：如自己行不去，又勸人莫行，此是借
J29nB240_p0564a20║人遮己之我也；自己身心不端正，慣求學道人瑕疵，
J29nB240_p0564a21║此是障善隱惡之我也；有等纔聞明眼知識住世，或
J29nB240_p0564a22║便呈一偈、上一書，覿面問幾句話，其實自家黑漫漫
J29nB240_p0564a23║底，遂到處誇斤賣兩，此我在求名也；有等根信儘好，
J29nB240_p0564a24║行履儘端，但得一知半解，便去閒靜處躲著身，不樂
J29nB240_p0564a25║遇人，此我在自足也。嗚呼！稱讚是白業，讚毀是黑業；
J29nB240_p0564a26║成美為大人，成惡為小人。黑白美惡之際，苦樂大小
J29nB240_p0564a27║繫焉。不蹈此四轍，便是好手。
J29nB240_p0564a28║參禪要得箇不自欺底肚腸，行得一步，方動那一步；
J29nB240_p0564a29║見得一步，方說那一步。倘一向虛空擲骰子，又是掩
J29nB240_p0564a30║耳偷鈴。
J29nB240_p0564b01║學者不得一概倣傚知識行徑。知識處世，有順逆之
J29nB240_p0564b02║權。若順而傚之，有進有益；逆而傚之，非墮則魔矣。
J29nB240_p0564b03║參禪若得見到履實，當思報恩。報恩一法，秖宜潛牙
J29nB240_p0564b04║伏爪，修翼養鱗，以俟風雷雲霧。若六種稍有未就，唯
J29nB240_p0564b05║是反諸己，不可求諸人。
J29nB240_p0564b06║師勘弟子甚易，弟子勘師甚難。學者先要具雙擇法
J29nB240_p0564b07║眼。象季時代，多有魔屬混於禪教中，破毀正法。假如
J29nB240_p0564b08║縱口談禪，隨心說教，若戒行有虧，悉非祖佛真種子
J29nB240_p0564b09║矣。
J29nB240_p0564b10║學者以為己之心為人，何事不辦。以愛慾之心愛道，
J29nB240_p0564b11║何道不成。世之愚人者甚多，財色為最。道之益人者
J29nB240_p0564b12║亦盛，見性為良。學者先淨其愚，然後可以獲益。
J29nB240_p0564b13║做工夫不得畏首畏尾，思前算後。若肯和身放下，剋
J29nB240_p0564b14║期定日，可以成功。
J29nB240_p0564b15║學者做工夫，有死了活不得，有活了死不得。死而若
J29nB240_p0564b16║活，猶有用處；活而不死，全沒交涉矣。
J29nB240_p0564b17║參禪要斷命根，命根卻有三種。斷得前一種，能明心
J29nB240_p0564b18║見性。斷得後二種，能坐脫立亡。倘見性明心，自可分
J29nB240_p0564b19║身揚化。徒立亡坐脫，未免塗路之苦、陰隔之昏。三種
J29nB240_p0564b20║俱斷，永證道果。
J29nB240_p0564b21║做工夫若有少得，須要檢點自己斷得底是那幾件
J29nB240_p0564b22║習氣心行，與古德何如。切忌鹵莽造次，大口頻開，取
J29nB240_p0564b23║笑識者。
J29nB240_p0564b24║做工夫若有一知半解，須在眾中煆煉，眾中能成就
J29nB240_p0564b25║行力，增長識見，銷磨惰逸。若一向恥居學地，圖自便
J29nB240_p0564b26║自安，久之徇情縱意，不足觀也。
J29nB240_p0564b27║參禪要斷習氣，斷得一分有一分受用，斷得十分有
J29nB240_p0564b28║十分受用。如不能斷習氣而求禪，是猶適燕而南行，
J29nB240_p0564b29║蒸沙欲作飯，豈可得乎？
J29nB240_p0564b30║學者做工夫，須行上正路，莫緩莫急，步步從實處踏
J29nB240_p0564c01║去，不歇不休，自有到家時節。若只向口角邊、言句上，
J29nB240_p0564c02║徒捷徒快，縱然見得境緣到來，十人有九箇不能作
J29nB240_p0564c03║主，反失信起謗，成魔外種。
J29nB240_p0564c04║參禪要深信有箇悟門，然這悟處唯當人自知，有口
J29nB240_p0564c05║向人說不得，明眼人前藏不得。有等做工夫，蒲團未
J29nB240_p0564c06║熱，忽爾被昏沉，將妄想裹著渾沌一下，醒來便道見
J29nB240_p0564c07║某菩薩、某佛、某光，乃至種種境界以為得悟，不知純
J29nB240_p0564c08║是妄識緣引。若悟道必如是，臨濟棒下得悟，高亭隔
J29nB240_p0564c09║江招手得悟，湛堂聞鄰人讀出師表得悟，又見箇甚
J29nB240_p0564c10║麼來？久而不返，群邪易入矣。
J29nB240_p0564c11║參禪做工夫中，有喜魔、怒魔、毀犯魔、訕謗魔、增勝魔、
J29nB240_p0564c12║卑劣魔、偷安魔、自足魔、好談說魔，乃至悲泣歌舞、水
J29nB240_p0564c13║邊林下、山石巖前，自由自得，不樂見人，種種不覺不
J29nB240_p0564c14║知，悉是魔著。須是心如太虛，不令如上魔事插腳，唯
J29nB240_p0564c15║明明歷歷提起本參話頭，工夫自得力也。
J29nB240_p0564c16║有等參禪，執於妄想頓歇，清淨本然，了無一物，名之
J29nB240_p0564c17║曰悟。又引六祖「本來無一物」之語以證之，遂置心在
J29nB240_p0564c18║無事甲裡，不起疑情，不求進步，此何異落空外道，無
J29nB240_p0564c19║想天人？殊不知清淨無形，乃教乘極則，非拈花別傳
J29nB240_p0564c20║之旨。復引祖師之言相證者，是只知清淨無形，而不
J29nB240_p0564c21║識本然本來也。
J29nB240_p0564c22║學者不得以教語便當宗乘。須知這一大藏經，只是
J29nB240_p0564c23║要人還家路引，六度萬行，乃途間資糧。至若到家受
J29nB240_p0564c24║用，即三世諸佛，亦難說出。倘以教為宗，是將鋀石作
J29nB240_p0564c25║黃金也。
J29nB240_p0564c26║參禪悟門有三種：信悟、解悟、證悟。信解乃途路之樂，
J29nB240_p0564c27║證悟則到長安矣。
J29nB240_p0564c28║參禪乃無漏正因。一念發心，已勝多聞。一息得定，已
J29nB240_p0564c29║超漏劫。況復見到說到、用到證到者乎。然雖如是，切
J29nB240_p0564c30║不可未得言得、未證言證。譬如貧人，妄號帝王，自取
J29nB240_p0565a01║誅戮之慘。
J29nB240_p0565a02║參禪人要箇潔淨器皿，勿令雜毒入內。若是打頭不
J29nB240_p0565a03║遇端師，把邪言邪語蘊在胸中，縱逢真師，執而未化，
J29nB240_p0565a04║反生疑不信，佛亦難救矣。
J29nB240_p0565a05║參禪如行遠路，無論舉步急緩，只是不可問歇。若一
J29nB240_p0565a06║向畏途之遠，止而不行，何日是到家日子？
J29nB240_p0565a07║學者居稠人廣眾之中，務令息事，勿令造事。事息則
J29nB240_p0565a08║智慧生，煩惱滅；事造則福緣消，無明長。無明長而人
J29nB240_p0565a09║我競持，智慧生而道德弘著。至於參隨知識，有緣則
J29nB240_p0565a10║住，無緣則去，去而無怨，住而有禮，斯為古今儀範。
J29nB240_p0565a11║垂手為人，或順或逆，皆為方便；一揚一抑，總屬提攜。
J29nB240_p0565a12║遇之者不以機心測度，一概同觀，智種靈苗，方獲殊
J29nB240_p0565a13║勝。
J29nB240_p0565a14║茶話
J29nB240_p0565a15║豎指，云：「巍巍山嶽。」打○相，云：「皓皓明月。」良久，云：「寂寂
J29nB240_p0565a16║虛空。」喝一喝，云：「恒恒大覺。任是有名有相，怎似無言
J29nB240_p0565a17║無說？設若有說，也是將錯就錯。作麼生是錯？茶來喫
J29nB240_p0565a18║茶，飯來喫飯。」
J29nB240_p0565a19║茶話。舉手云：「三世諸佛覷不見，還見麼？設或見，不可
J29nB240_p0565a20║喚作眼。」彈指云：「歷代祖師聞不著，還聞麼？設或聞，不
J29nB240_p0565a21║可喚作耳。既不喚作耳，又不喚作眼，畢竟喚作甚麼？
J29nB240_p0565a22║昨日南賓依然城市，今朝三教宛是山林，山林城市
J29nB240_p0565a23║不別，賓主之句歷然。賓即是主，主還同賓，全賓全主，
J29nB240_p0565a24║全主全賓，賓主兩忘，作麼生道？久立，謝茶。」
J29nB240_p0565a25║
J29nB240_p0565a26║
J29nB240_p0565a27║
J29nB240_p0565a28║
J29nB240_p0565a29║
J29nB240_p0565a30║鐵壁機禪師語錄卷中