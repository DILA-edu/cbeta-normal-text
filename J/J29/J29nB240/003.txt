J29nB240_p0565b01║慶忠鐵壁機禪師語錄卷下
J29nB240_p0565b02║嗣法門人燈來編
J29nB240_p0565b03║機緣
J29nB240_p0565b04║問鐵書記：「大地是箇紅爐，書記向那裡安置？」記云：「桐
J29nB240_p0565b05║柏山與龍屋撕結。」師云：「嗄！」
J29nB240_p0565b06║師問雙松：「昔日潤侍者，如何是侍者事？」松云：「與和尚
J29nB240_p0565b07║過杯茶來。」師云：「今朝松西堂，如何是西堂事？」松云：「大
J29nB240_p0565b08║眾不得亂語。」師云：「著。」
J29nB240_p0565b09║師令二僧參趙州勘婆公案，二僧下語皆同。師云：「一
J29nB240_p0565b10║得一失。」
J29nB240_p0565b11║師問：「喻如侍者，今首眾底有語驗人麼？」者云：「說似一
J29nB240_p0565b12║物即不中。」師云：「恁麼則六祖不如你。」者作掌勢，師朗
J29nB240_p0565b13║聲云：「六祖！」者云：「作麼？」師與號曰「佛喜」。
J29nB240_p0565b14║眉山拈香辭師，師歸方丈，眉隨後作禮，師云：「嘴尖先
J29nB240_p0565b15║出頭。」眉云：「退己讓人，萬中無一。」師呵呵大笑。
J29nB240_p0565b16║師入堂，直日送香板與師，師接得便打。眉山云：「不得
J29nB240_p0565b17║紊亂堂規。」師云：「老僧罪過。」
J29nB240_p0565b18║師入堂，見僧跏趺，師云：「好座塔！」維那云：「應當恭敬。」師
J29nB240_p0565b19║向前問訊。一僧立，師云：「好根木！」那云：「他是佛。」師云：「喚
J29nB240_p0565b20║爾作佛得麼？」僧不對，師云：「維那失利。」
J29nB240_p0565b21║一僧臥次，見師驀起，師云：「做賊人心虛。」
J29nB240_p0565b22║敏沙彌誦經次，師云：「眼中常見如是經典，只這便是？
J29nB240_p0565b23║謂復別有？」敏云：「和尚只須恁麼會。」師云：「離卻紙墨道
J29nB240_p0565b24║將來。」敏云：「東邊風也不多。」師云：「這小師。」問善沙彌：「佛
J29nB240_p0565b25║頭上因甚有人腳？」善云：「恭賀和尚。」師云：「何謂聻？」善云：
J29nB240_p0565b26║「毘盧頂上行。」師云：「誰證據？」善指佛字，師按塗字，善低
J29nB240_p0565b27║首。師云：「這小師。」
J29nB240_p0565b28║岫巖上座令僧持書至，師接得擲地。僧回舉似岫，岫
J29nB240_p0565b29║來作禮。
J29nB240_p0565b30║寶善每禮師以宰官服，師云：「何不以居士身見我？」善
J29nB240_p0565c01║與師索衣，師云：「付囑有在。」
J29nB240_p0565c02║師聞三目和尚歸寂，封烏木箸子一雙，後至骨身前，
J29nB240_p0565c03║舉起云：「嗚呼！快事。尚饗。」
J29nB240_p0565c04║師問明行者：「甚處來？」者云：「鄉村來。」師豎起拳云：「還有
J29nB240_p0565c05║這箇麼？」者云：「有。」師云：「因甚道有？」者云：「恰。」者又問：「和尚
J29nB240_p0565c06║這裡還有這箇麼？」師云：「無。」者云：「因甚道無？」師云：「恰。」
J29nB240_p0565c07║師到牛山，云：「山在這裡，牛在甚麼處？」自代云：「吽！吽！」
J29nB240_p0565c08║問答
J29nB240_p0565c09║師同僧行次，話及玄要宗旨，忽聞倒物作聲，僧云：「是
J29nB240_p0565c10║甚麼？」師云：「三玄三要。」
J29nB240_p0565c11║僧問：「觀音、文殊、普賢三門意旨如何？」師指香云：「這是
J29nB240_p0565c12║那一門？」
J29nB240_p0565c13║僧問：「如何是聞聲悟道，見色明心？」師云：「好。」
J29nB240_p0565c14║僧問：「世尊睹明星悟道，且道悟箇甚麼？」師云：「錯。」「四十
J29nB240_p0565c15║九年說箇甚麼？」師云：「錯。」「末後拈花，拈箇甚麼？」師云：「錯。」
J29nB240_p0565c16║「迦葉微笑，笑箇甚麼？」師云：「錯！錯！」
J29nB240_p0565c17║僧問：「結制三旬今已滿，望慈悲開示。」師以箸子橫榼
J29nB240_p0565c18║上。
J29nB240_p0565c19║古秤叟居士訪師，見勤舊持金剛子，問云：「金剛與木
J29nB240_p0565c20║梙孰是？」師云：「總不是。」叟云：「恁麼不消持得。」師舉手作
J29nB240_p0565c21║輪珠勢。
J29nB240_p0565c22║僧問：「趙州『佛之一字，吾不喜聞』，是何意旨？」師云：「趙州
J29nB240_p0565c23║二字，吾不喜聞。」
J29nB240_p0565c24║僧問：「如何是無漏業？」師云：「前不搆村，後不貼店。」
J29nB240_p0565c25║馬宣慰峭巖居士見師，云：「弟子會得無相觀音。」師云：
J29nB240_p0565c26║「在甚麼處？」士豎指，師云：「卻有相了。」又云：「弟子最愛玄
J29nB240_p0565c27║理。」師云：「何不走正路？」士云：「從來不行偏路。」師云：「適纔
J29nB240_p0565c28║從那一門來？」士云：「東門。」師云：「又道不行偏路。」
J29nB240_p0565c29║僧問：「孤峰獨宿時如何？」師云：「野豬馬鹿。」
J29nB240_p0565c30║僧問：「如何是祖師西來意？」師云：「人遠話近。」
J29nB240_p0566a01║僧問：「達磨面壁，意旨如何？」師云：「他是異鄉人。」
J29nB240_p0566a02║般若問：「九重鐵鼓如何一箭穿得？」師云：「鼓聻？」若作呈
J29nB240_p0566a03║勢，師云：「穿也，穿也。」
J29nB240_p0566a04║僧問：「如何是玄旨？」師云：「葫蘆，葫蘆。」
J29nB240_p0566a05║僧問：「如何是正法眼？」師云：「烏龜開夜市。」
J29nB240_p0566a06║僧問：「生死到來時如何？」師云：「昨日晴，今日雨。」
J29nB240_p0566a07║頌古
J29nB240_p0566a08║七佛
J29nB240_p0566a09║一二三四五六七，佛多佛少佛無心，多少無心云是
J29nB240_p0566a10║佛，趙州猶自不喜聞。
J29nB240_p0566a11║世尊拈花
J29nB240_p0566a12║不為東風展笑顏，機含此日露天斑。靈雲豈是花驚
J29nB240_p0566a13║眼，只喜枝頭帶月圓。
J29nB240_p0566a14║女子出定
J29nB240_p0566a15║文殊罔明釋迦，三人眼裡生花。女子何曾在定，一堂
J29nB240_p0566a16║鬧亂如麻。
J29nB240_p0566a17║世尊良久
J29nB240_p0566a18║山中何所有，嶺上多白雲。秖可自娛悅，不堪持贈君。
J29nB240_p0566a19║文殊佛見、法見
J29nB240_p0566a20║佛見法見，磨磐空裡轉二重，鐵圍平地起孤堆，穿衣
J29nB240_p0566a21║喫飯非他事，運水搬柴我自為。喝一喝。
J29nB240_p0566a22║離四句、絕百非
J29nB240_p0566a23║問話打和，招韓歸漢。東廊鋪單，西廊喫飯。馬師父子，
J29nB240_p0566a24║是白拈漢。
J29nB240_p0566a25║再參馬祖
J29nB240_p0566a26║揚聲止響，掩耳偷鈴。只知盡法，那管無民。耳聾也猿
J29nB240_p0566a27║嘯和腸斷，舌吐兮鵑啼帶血鳴。
J29nB240_p0566a28║無位真人
J29nB240_p0566a29║天王惡發，哩哩囉囉，知恩者少，負恩者多。魙魙魙，休
J29nB240_p0566a30║休休，手把琵琶半遮面，不令人見轉風流。
J29nB240_p0566b01║十智同真
J29nB240_p0566b02║十指分明是五雙，拳頭巴掌不成行。倦來恰好鼾鼾
J29nB240_p0566b03║睡，萬事無經一夢長。
J29nB240_p0566b04║無夢無想主人公
J29nB240_p0566b05║無夢無想主何處，箇中消息無爾為，翻身那管被單
J29nB240_p0566b06║破，普天匝地一聲雷。
J29nB240_p0566b07║曹山四禁
J29nB240_p0566b08║天不覆，地不載。滅佛祖，空世界。狸奴白牯，烏龜螃蟹。
J29nB240_p0566b09║仰鑽瞻忽
J29nB240_p0566b10║橫看成嶺豎成峰，遠近觀山山不同，不得廬山真面
J29nB240_p0566b11║目，秖緣身在此山中。
J29nB240_p0566b12║九十六種圓相
J29nB240_p0566b13║一箇圓時箇箇圓，糊餅饅頭總一般，一種多種商量
J29nB240_p0566b14║也，有甚南陽與仰山。
J29nB240_p0566b15║小塘提起袈裟
J29nB240_p0566b16║料掉沒交涉，提起袈裟角。莆田百戲迎，大家都是錯。
J29nB240_p0566b17║錯，錯，五花六綠用不著。
J29nB240_p0566b18║曹源一滴水
J29nB240_p0566b19║借婆帔子拜婆年，相逢喜起斷金蘭。布得春風滿天
J29nB240_p0566b20║下，都盧不費些子錢。
J29nB240_p0566b21║佛事
J29nB240_p0566b22║為聚雲老和尚秉炬
J29nB240_p0566b23║以火炬向上，云：「此是老人住世。」以火炬四面繞，云：「此
J29nB240_p0566b24║是老人垂手。」以火炬向下，云：「此是老人圓寂。今日不
J29nB240_p0566b25║肖兒郎一齊燒卻，且道如何報恩？」良久，云：「蒼天！蒼天！」
J29nB240_p0566b26║應九
J29nB240_p0566b27║「一三如三，二三如六，三三如九，此老人語。一二如三，
J29nB240_p0566b28║二四如六，三六如九，此某甲語。某甲語，兩句玄，一句
J29nB240_p0566b29║要。老人語，一句要，兩句玄。茲當應九之辰，權作供養。」
J29nB240_p0566b30║喝一喝。
J29nB240_p0566c01║百期
J29nB240_p0566c02║師於真前立定，朗聲云：「和尚！」自答云：「作麼？作麼？」復云：
J29nB240_p0566c03║「這百期向甚麼處去來？」自答云：「甚麼處去來？」又云：「恭
J29nB240_p0566c04║賀清安萬福。」自答云：「也不消得。」遂拈香作禮。
J29nB240_p0566c05║入塔
J29nB240_p0566c06║「兩手擘碎虛空，山龍水龍齊至。昨日有人從峨眉來，
J29nB240_p0566c07║今朝卻向五臺去。來亦任來，去亦任去，唯有兒孫最
J29nB240_p0566c08║伶俐。且道擘碎虛空，何人補得？」捧靈骨入塔，云：「還請
J29nB240_p0566c09║先師證盟。」
J29nB240_p0566c10║禮酆陵聚雲老人舍利塔
J29nB240_p0566c11║「山不常青，水不常綠，中有不變黃金骨。顯發聚雲，光
J29nB240_p0566c12║昭是處，鐵壁兒郎親拜掃。不用哀號，不用痛哭，惟含
J29nB240_p0566c13║一點不白冤，通身有口難分訴。吾師慈悲，伏惟圓鑒。」
J29nB240_p0566c14║聚雲老人三周
J29nB240_p0566c15║「一去十八甲子，晴空白晝說鬼。且喜今日重來，撤下
J29nB240_p0566c16║真前牌紙。大眾知麼？平山孝滿。」
J29nB240_p0566c17║為聚雲老人掃塔
J29nB240_p0566c18║「三角驢子頭戴角，龜哥日午吞皓月。無毛雞子滿空
J29nB240_p0566c19║飛，大蟲咬著蟭螟腳。」
J29nB240_p0566c20║為聚雲老人設忌
J29nB240_p0566c21║「二十年前，冤家路窄，徹骨徹髓，難言難說。昔時聚雲，
J29nB240_p0566c22║今朝慶忠，宛同一日。茲值僰蠻子放身捨命之期，雖
J29nB240_p0566c23║則粗香一瓣，檢點將來，也是淚出痛腸。」
J29nB240_p0566c24║為灼然法兄掃塔
J29nB240_p0566c25║「一直如弦，一清如水。破衲單瓢，終身行履。遺下這些
J29nB240_p0566c26║虫豸，惹得為弟底儘力扶起。作麼生是扶起底道理？
J29nB240_p0566c27║好將悲願度群生，莫向深山枯寂裡。」
J29nB240_p0566c28║為寶光知庫舉火
J29nB240_p0566c29║「知庫寶光，專持金剛，為眾不輟，臨去吉祥。」良久，攛下
J29nB240_p0566c30║火炬，云：「南無大行普賢菩薩。」
J29nB240_p0567a01║為別峰上座舉火
J29nB240_p0567a02║「昔時老僧夢撐逆舟渡汝而來，汝今定時立刻辭老
J29nB240_p0567a03║僧而去，吾不負汝，汝豈負吾？還見麼？」攛下火炬。
J29nB240_p0567a04║詩偈
J29nB240_p0567a05║偶拈
J29nB240_p0567a06║鶴立松梢月，魚行水底天。風光都占盡，不費半文錢。
J29nB240_p0567a07║山居
J29nB240_p0567a08║枯樹雲充葉，凋梅雪作花。鄉關何處是，心定即為家。
J29nB240_p0567a09║石雲菴
J29nB240_p0567a10║雲石森森雲室開，石雲結就巧磐臺。眼中自覺低城
J29nB240_p0567a11║市，不負頻登有約來。
J29nB240_p0567a12║住青山頂
J29nB240_p0567a13║世亂無容一衲栖，優游信步入深蹊。紅塵不到青山
J29nB240_p0567a14║上，朝暮唯聞野鳥啼。
J29nB240_p0567a15║訪隱者
J29nB240_p0567a16║尋幽漫入野人家，草徑羊腸路轉賒。一曲薇歌聽不
J29nB240_p0567a17║盡，夕陽照處有林花。
J29nB240_p0567a18║苦雨
J29nB240_p0567a19║野鳥有情舒翼少，山花無語點頭多。閒居沒事頻瞻
J29nB240_p0567a20║望，厭看溪雲水一河。
J29nB240_p0567a21║寄石樓上座
J29nB240_p0567a22║浯江別去許多年，今得聞於竺意禪。空谷石樓皆任
J29nB240_p0567a23║汝，好將正眼續吾傳。
J29nB240_p0567a24║囑眉山首座
J29nB240_p0567a25║一聞鐘響便歸來，信是渠儂有意哉，唱和不妨隨扣
J29nB240_p0567a26║擊，聲聲嘹喨震九垓。
J29nB240_p0567a27║囑衡山首座
J29nB240_p0567a28║清清澹澹吉祥處，懶懶疏疏無賓主。學得一生閑快
J29nB240_p0567a29║活，坐在孤峰笑佛祖。
J29nB240_p0567a30║囑三空監院
J29nB240_p0567b01║口毒眼空不值錢，襤襂破衲惹疑嫌，誰知一顆明珠
J29nB240_p0567b02║在，價重人天沒大千。
J29nB240_p0567b03║囑三山首座
J29nB240_p0567b04║全身放下隱山隈，頭角纔成喜兩開。展轉由吾相分
J29nB240_p0567b05║付，雷轟電掣出潛來。
J29nB240_p0567b06║囑喬松侍者
J29nB240_p0567b07║衣缽巾瓶不憚勞，一身挺特見清操。歲寒不改平生
J29nB240_p0567b08║節，白日青天萬億喬。
J29nB240_p0567b09║囑汾陽後堂
J29nB240_p0567b10║問話答不來，汾陽一笨漢。隨老僧十年，得見娘生面。
J29nB240_p0567b11║行住坐臥任蹉跎，十二時中頻顯現。不是冤家不是
J29nB240_p0567b12║兒，祖業田園分一半。
J29nB240_p0567b13║囑般若上座
J29nB240_p0567b14║鐵鼓曾將覿面呈，多年寂寂罕知音。而今喜得和光
J29nB240_p0567b15║箭，直透當陽不露聲。
J29nB240_p0567b16║囑慈祥上座
J29nB240_p0567b17║千里來問吾，拍掌呵呵笑。的的聚雲宗，灼灼玄與要。
J29nB240_p0567b18║巴山路遙遙，巴水波浩浩。一回歸去來，須解罵吾好。
J29nB240_p0567b19║囑天長禪人專修淨業
J29nB240_p0567b20║根苗奇異迥非同，不屬西兮不屬東，節侯到時馨自
J29nB240_p0567b21║若，佛生一體有無中。
J29nB240_p0567b22║示照明行者
J29nB240_p0567b23║高高山頂一束柴，手攀肩荷任徘徊。灰飛煙滅休云
J29nB240_p0567b24║冷，還許開爐待雪來。
J29nB240_p0567b25║示祇園禪人
J29nB240_p0567b26║大事因緣路已正，在在處處明功行。時節到來理自
J29nB240_p0567b27║彰，領眾匡徒弘祖印。
J29nB240_p0567b28║示慈修禪人
J29nB240_p0567b29║化緣纔罷又知賓，驢事不臨馬事臨。有口分明無說
J29nB240_p0567b30║處，緡蠻黃鳥是梭音。
J29nB240_p0567c01║示龍墨禪人
J29nB240_p0567c02║漆桶不快渾身烏，看是龍象嘴盧都。一得水時增意
J29nB240_p0567c03║氣，興波作浪也之乎。
J29nB240_p0567c04║示維監院初度
J29nB240_p0567c05║不說無生不有生，四維上下絕疏親。水源木本齊超
J29nB240_p0567c06║脫，只在當人一念真。
J29nB240_p0567c07║囑應真知客
J29nB240_p0567c08║處處說法寫吾真，問著低頭三不應，撫背為汝安執
J29nB240_p0567c09║事，迎來送去莫疏親。
J29nB240_p0567c10║示可中居士
J29nB240_p0567c11║無聲無臭立真機，可中石火電光遲。十聖三賢齊掩
J29nB240_p0567c12║耳，冬瓜瓠子解吟詩。
J29nB240_p0567c13║囑扆恒禪人
J29nB240_p0567c14║相逢舉起一杯茶，剖腹剜心說向他。就中識得賓主
J29nB240_p0567c15║句，不勞彈指到吾家。
J29nB240_p0567c16║寄別峰上座
J29nB240_p0567c17║別卻詩書掛卻冠，芒鞋篛笠入深山。多年不見通消
J29nB240_p0567c18║息，幾令吾儕憶懶菴。
J29nB240_p0567c19║示拄杖禪人
J29nB240_p0567c20║朾朾柺柺在深林，信手斫來伴老僧，不獨扶橋歸皓
J29nB240_p0567c21║月，棒他衲子悟無生。
J29nB240_p0567c22║囑桂輪侍者
J29nB240_p0567c23║阿難昔日侍瞿曇，迦葉門前倒插竿，本誓不違肝膽
J29nB240_p0567c24║在，三三兩兩度人寰。
J29nB240_p0567c25║示雲石維那
J29nB240_p0567c26║白雲影裡怪石，卻也頂天立地。法筵龍象當觀，一椎
J29nB240_p0567c27║打得端的。
J29nB240_p0567c28║囑野雲闍黎
J29nB240_p0567c29║棒喝施呈顯大機，赤肩荷來無餘事。因緣節侯有時
J29nB240_p0567c30║彰，裕後光前輝祖室。
J29nB240_p0568a01║示少峨書記
J29nB240_p0568a02║筆尖圖岫圖島，嶂疊層巒不老。萬象中間獨露，何妨
J29nB240_p0568a03║八面之遶。
J29nB240_p0568a04║囑童真書狀
J29nB240_p0568a05║十三名善偈，於今是幾年。珍重晴空日，吾宗賴爾傳。
J29nB240_p0568a06║囑弗也監寺
J29nB240_p0568a07║寶聖叢中獅子兒，十年院裡步全威，而今奮迅幾無
J29nB240_p0568a08║畏，吼向人天自有時。
J29nB240_p0568a09║竺峰侍者獻除夕橘燈囑偈
J29nB240_p0568a10║無根樹上九燈傳，果繫橘金枝葉鮮，稍稍借力油燈
J29nB240_p0568a11║火，照開新舊樂人天。
J29nB240_p0568a12║囑一喝王居士
J29nB240_p0568a13║亭謝雪消，作麼作麼。咄哉一喝，無我無他。泥裡水裡，
J29nB240_p0568a14║清香自若。他時異日，是好大哥。阿呵呵，嚼碎虛空休
J29nB240_p0568a15║說破。諦信斯言，名曰擔荷。
J29nB240_p0568a16║囑惺世妙德禪人
J29nB240_p0568a17║溈山會裡名鐵磨，輪到末山不露頂，而今驀直聚雲
J29nB240_p0568a18║宗，的的歷歷妙明惺。
J29nB240_p0568a19║弔達本靜主坐脫
J29nB240_p0568a20║元來達本不曾生，坐脫于今是假名。露濕寒梅愁淚
J29nB240_p0568a21║眼，情傷為惜隔年人。
J29nB240_p0568a22║囑一指侍者
J29nB240_p0568a23║自幼曾將一指陳，四威儀句雅驚群。他時莫負老僧
J29nB240_p0568a24║望，也要從頭舉似人。
J29nB240_p0568a25║囑體如靜主
J29nB240_p0568a26║隱隱潛潛獨爪龍，喜隨山峽透圓通。而今安養慶忠
J29nB240_p0568a27║缽，雷雨風雲不見蹤。
J29nB240_p0568a28║囑天峰上座
J29nB240_p0568a29║一聲霹靂徹雲間，擊碎髑髏心膽寒，大好轉身雄一
J29nB240_p0568a30║步，拳頭巴掌盡掀翻。
J29nB240_p0568b01║囑惺徹維那住東明
J29nB240_p0568b02║法戰由來勝克賓，罰錢出院事誰論？徐徐湧起東明
J29nB240_p0568b03║日，照惺娑婆徹古今。
J29nB240_p0568b04║囑三一禪人
J29nB240_p0568b05║三教座前曾觸忤，直至而今切齒牙。虛空有盡冤無
J29nB240_p0568b06║盡，願君迥出聖凡家。
J29nB240_p0568b07║代囑覺樹禪人
J29nB240_p0568b08║｜○、一二三。三二一，三玄同，三要畢，聚雲宗，只這
J29nB240_p0568b09║是，今當付囑於汝，未可忘卻我，三目師弟聽吾偈。祖
J29nB240_p0568b10║庭秋晚要人扶，竭力承當是丈夫，濟世若能超藥上，
J29nB240_p0568b11║頂門鍼灸自然殊。
J29nB240_p0568b12║囑玉溪禪人
J29nB240_p0568b13║早晚曾將一喝呈，未明一喝可憐生。若能深透喝中
J29nB240_p0568b14║旨，方是出頭上上人。
J29nB240_p0568b15║別郡侯劉公
J29nB240_p0568b16║相逢不相識，未可說深知，為有護念心，依依二載餘。
J29nB240_p0568b17║重來今卜別，再會此時期，唯喜治平月，年年映柳谿。
J29nB240_p0568b18║別爵臺養元譚公
J29nB240_p0568b19║滄桑世局幾會催，事主勤王正可為；唯有一瓢情不
J29nB240_p0568b20║更，四時掬水當啣盃。
J29nB240_p0568b21║辭世遺偈
J29nB240_p0568b22║儘力難說出，驢年想不來。信口道箇偈，非是強安排。
J29nB240_p0568b23║豐干子，觀自在，歸去來。吽吽，只當打箇瞌睡。
J29nB240_p0568b24║復沈赤肩居士
J29nB240_p0568b25║三十年輕舟浪漫，撒網垂綸，無非欲求稱意，而今鉤
J29nB240_p0568b26║竿倦晚，憩息治平，佛法道妙不留胸中，一橛五宗已
J29nB240_p0568b27║曾忘卻，閑來玩水觀山，懶去勤眠熟覺，種瓜培蔬，喫
J29nB240_p0568b28║飯穿衣，鐵老漢之情形近狀大都若此，外是更何長
J29nB240_p0568b29║哉？忽閱來翰，獎譽懷慚，學佛豎儒，行言質直，投機印
J29nB240_p0568b30║可，拈舉辯勘，在吾徒三山手快舌輕，而居士克齋肩
J29nB240_p0568c01║赤膽大，兩硬同時，冤冤頭撞，深入骨髓，至云不敢混
J29nB240_p0568c02║足顯奕之流傳，寧可赤肩孤危之真脈？然逆水之柁，
J29nB240_p0568c03║人苦其難，順流之舟，多樂其易，居士不承其易而荷
J29nB240_p0568c04║其難，且曰悟不由渠，心難自昧。是誠信不欺，直心道
J29nB240_p0568c05║場，入道之有張本也。與老僧之心志一般，與先聚雲
J29nB240_p0568c06║之心志亦一般，是我輩中人，夫復何說？如是如是，居
J29nB240_p0568c07║士自肯承當，船來陸來，拄杖子未必放過。呵呵。
J29nB240_p0568c08║
J29nB240_p0568c09║
J29nB240_p0568c10║
J29nB240_p0568c11║
J29nB240_p0568c12║
J29nB240_p0568c13║
J29nB240_p0568c14║
J29nB240_p0568c15║
J29nB240_p0568c16║
J29nB240_p0568c17║
J29nB240_p0568c18║
J29nB240_p0568c19║
J29nB240_p0568c20║
J29nB240_p0568c21║慶忠鐵老和尚塔銘
J29nB240_p0568c22║文林郎知新寧縣事嗣法孫沈廷勱性宗熏沐稽
J29nB240_p0568c23║首拜撰
J29nB240_p0568c24║蓋聞挹巨浸之波者，無以測其淺深；仰蒼穹之峻者，
J29nB240_p0568c25║不能窺其遠近。是以妙門關鍵，闢者實難；覺苑淵深，
J29nB240_p0568c26║遊者未易。況乎智周十地，行圓四等，法雨旦聚，則浸
J29nB240_p0568c27║灌被乎群萌；慧日揚輝，則光明耀乎末後。道超百億，
J29nB240_p0568c28║化起大千，至矣哉！其慈悲攝誘之方，神通影現之力，
J29nB240_p0568c29║殆莫可得而名言者哉！我慶忠師翁鐵和尚者，諱慧
J29nB240_p0568c30║機，大慧十五世孫，蜀北營山羅氏子也。生於名閥，世
J29nB240_p0569a01║膺三組之榮；人盡貴遊，代傳一經之盛。翁少而徇齊，
J29nB240_p0569a02║長有殊相。十行一目，工羔雁於髫齡；七滿八平，現龍
J29nB240_p0569a03║鱗於掌上。人咸擬之木天一鳳，翁固拒夫玉潤乘鸞。
J29nB240_p0569a04║夭桃濃李付春風，類西禪鼎之妙年辭偶；木食草衣
J29nB240_p0569a05║耽巖穴，同釋迦文之十九踰城。感苦器之易凋，悵危
J29nB240_p0569a06║途之難久。掩關一室，諸苦備嘗；默坐垂簾，神光每見。
J29nB240_p0569a07║迨抵忠南，始遇吹萬大師，瓢笠相從，機緣有在。當夫
J29nB240_p0569a08║錫移白下，蓬窗稿項，堅同四誓之依；比及缽返黃陵，
J29nB240_p0569a09║痛劄深錐，會盡三頓之棒。用能理窮象表，思洞希微。
J29nB240_p0569a10║一踢禪床，頓使百千粉碎；三聲爆竹，放出四喝機權。
J29nB240_p0569a11║於時乘命秉拂，遂首僧寮。識者僉謂開死眼以日月
J29nB240_p0569a12║之胸，靈古血以珊瑚之舌矣！迨聚雲遷化之後，正師
J29nB240_p0569a13║翁繼席之年，以如是人坐如是座，以如是座坐如是
J29nB240_p0569a14║人。始聚雲而雲來、而興龍、而平都、而吟翁，獅子之座
J29nB240_p0569a15║高等於燈王；繼三教而雲集、而太平、而牛首、而寶聖，
J29nB240_p0569a16║龍象之英蹴踏於丈室。全提正令，並挈五宗。卷生死
J29nB240_p0569a17║關於三要三玄，勘盡法門英俊；總人境法于四料四
J29nB240_p0569a18║揀，斬新特地乾坤。十坐道場，按莫邪於肘後；千僧遶
J29nB240_p0569a19║錫，震塗毒於當軒。挹其孤標，聆其微旨，莫不濯之止
J29nB240_p0569a20║水，銷以慧刀，故能被物如霞，偃風猶草。公侯望塵而
J29nB240_p0569a21║修敬，宰官立雪以皈依。組缽生華，冠諸方而稱盛；寶
J29nB240_p0569a22║坊煥彩，振雙徑以再興。翁《正錄》外，著有《藥病》、《隨宜》、《慶
J29nB240_p0569a23║忠》等集，皆衛道之書，寓箴時之意。雖慈受垂童行之
J29nB240_p0569a24║訓，長蘆示龜鑑之文，莫以加茲，永可法矣。至於牙籤
J29nB240_p0569a25║編椏，玉管題蒲，妙文字之化工，得墨池之三昧。偶爾
J29nB240_p0569a26║遊戲，曲盡精微，則又人所共寶也。翁生於萬曆癸卯
J29nB240_p0569a27║十月念二日，以康熙戊申九月念一日晨起沐浴，至
J29nB240_p0569a28║午趺坐，訓勵法眾，言訖遂逝。先二日書遺偈，凡請益
J29nB240_p0569a29║問答，笑談自如。嗟夫！寒雲凝而旦委，松聲凄而暮哀。
J29nB240_p0569a30║生從這裡來，楊柳春臨懸綠線；死只恁麼去，梧桐秋
J29nB240_p0569b01║盡落金風。遠邇贊揚，四眾悲慕。茶毘日，雙睛不壞，留
J29nB240_p0569b02║眼目以照人天；五色流珠，表貞固以垂億祀。靈骨重
J29nB240_p0569b03║如圭璧，鬚髮瑞現琉璃。凡在睹聞，共嘆希有。昔者雙
J29nB240_p0569b04║樹涅槃，下舍利於金棺之火；六種震動，示奮迅於殑
J29nB240_p0569b05║伽之河。自古罕儔，於今媲美。翁得法龍象一十八人，
J29nB240_p0569b06║居士二人，三山本師其第四也。其餘孫裔等英靈輩
J29nB240_p0569b07║出，莫可殫紀。越二月，本師以書請銘，謂：（勱）叨忝法系，
J29nB240_p0569b08║遂以相屬。顧惟不敏，懼弗克辭。則亦籍貞玟之微文，
J29nB240_p0569b09║少抒傾慕；述生平之懿範，永誌禪規云爾。
J29nB240_p0569b10║銘曰：
J29nB240_p0569b11║禪荒秋晚，道替多岐，有智者出，
J29nB240_p0569b12║是大導師。導師為誰？大慧之裔，
J29nB240_p0569b13║朝陽之孫，吹萬之嗣。十坐道場，
J29nB240_p0569b14║無法可說，目演妙音，眉歌白雪。
J29nB240_p0569b15║不影金鎚，覿體呈露，震激盲聾，
J29nB240_p0569b16║人天得路。有縱有奪，立賓立主，
J29nB240_p0569b17║峽水可飛，峨山起舞。敲鐘謝響，
J29nB240_p0569b18║下載彌清，雲移虛白，天返故青。
J29nB240_p0569b19║風吹不入，雨普咸滋，神足林立，
J29nB240_p0569b20║白象青獅。徑山明月，繼者艱微，
J29nB240_p0569b21║茲焉大振，無能晦之。
J29nB240_p0569b22║附沈赤肩居士五家宗旨歌為師壽
J29nB240_p0569b23║五家宗旨如五指，散為大悲千手臂。一一指具五
J29nB240_p0569b24║嶽形，一一嶽中生萬卉。一一卉萌千百枝，是皆吾
J29nB240_p0569b25║指難思議。高人握來一掌中，五指還如一指同。諦
J29nB240_p0569b26║觀此指指亦無，方是吾宗正脈通。粗禪棄之甘鹵
J29nB240_p0569b27║莽，口耳泥之成虛誑。二俱可憐孰拯之，即今唯有
J29nB240_p0569b28║鐵和尚。大慧源流一線傳，眼如日月明百川。日月
J29nB240_p0569b29║眼，萬古懸，歌以壽之告法筵。
J29nB240_p0569b30║鐵壁機禪師語錄卷下