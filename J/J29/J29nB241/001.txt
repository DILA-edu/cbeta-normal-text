J29nB241_p0571a01║鐵壁機大師語錄序
J29nB241_p0571a02║聚雲以嵩山之髓作波，而平山大師得聚雲之髓▆
J29nB241_p0571a03║也。負縱橫之才，迅箭鋒之用，門庭孤峻，行履端嚴，如
J29nB241_p0571a04║壁▆萬仞，即當代諸老宿當為吐舌，豈紛紛野狐見
J29nB241_p0571a05║解所敢張喙於側耶？繼往開來，舉聚雲中興大慧之
J29nB241_p0571a06║燈傳於未艾，臨濟正宗其在茲而益振矣。余憾不及
J29nB241_p0571a07║見聚雲，惟瓣香以事平山為師承一脈，天下後世知
J29nB241_p0571a08║余具赤肩，不為盲引所惑也。
J29nB241_p0571a09║崇禎壬午秋九日，廬山千丈崖頭陀弟子熊汝學稽
J29nB241_p0571a10║首和南謹識。
J29nB241_p0571a11║
J29nB241_p0571a12║
J29nB241_p0571a13║
J29nB241_p0571a14║
J29nB241_p0571a15║
J29nB241_p0571a16║
J29nB241_p0571a17║
J29nB241_p0571a18║
J29nB241_p0571a19║
J29nB241_p0571a20║
J29nB241_p0571a21║鐵壁機禪師語錄引
J29nB241_p0571a22║宗門語句，有遮有表，隨表隨遮，隨遮隨表。遮何以故？
J29nB241_p0571a23║原無言說故；表何以故？私通一線故；表隨遮何以故？
J29nB241_p0571a24║使人自悟故；遮隨表何以故？發人疑情故。祖庭秋晚，
J29nB241_p0571a25║波旬議橫，語錄盛行，未摸宗旨，以為遮則嘔盡心脾，
J29nB241_p0571a26║以為表則茫無消息，一盲眾盲，識法者懼。鐵壁禪師
J29nB241_p0571a27║生來異相莊嚴，靜裏光明莫揜，入聚雲之室，蓋以有
J29nB241_p0571a28║年，接大慧之傳，盡得其髓，入廛垂手，說法利生，語錄
J29nB241_p0571a29║數卷，表表遮遮，遮則密在汝邊，表則堂堂共睹，捧讀
J29nB241_p0571a30║再四，忍俊不禁，特拈絡索，以俟同志。古德云：「顏色規
J29nB241_p0571b01║模恰似真，人前拈弄越光新，及乎入火重烹煉，到▆
J29nB241_p0571b02║終歸是假銀。」又云：「學道如鑽火，逢煙切莫休，直待▆
J29nB241_p0571b03║星現，歸家始到頭。」試以遮表二則為爐，以目為火，以
J29nB241_p0571b04║一時別語錄與師語錄從中煆煉，然後知師在火焰
J29nB241_p0571b05║上說法，我等聽法，於表處見火，遮處逢煙也。雖然，且
J29nB241_p0571b06║道那句是遮？那句是表？
J29nB241_p0571b07║賜進士出身吏部尚書郎前紫薇舍人今菩薩戒弟
J29nB241_p0571b08║子古戎秉素道人牟道行弘悟稽首謹識
J29nB241_p0571b09║
J29nB241_p0571b10║
J29nB241_p0571b11║慶忠鐵壁機禪師語錄
J29nB241_p0571b12║　目錄
J29nB241_p0571b13║序
J29nB241_p0571b14║卷一
J29nB241_p0571b15║上堂
J29nB241_p0571b16║卷二
J29nB241_p0571b17║上堂
J29nB241_p0571b18║卷三
J29nB241_p0571b19║秉拂普說小參
J29nB241_p0571b20║卷四
J29nB241_p0571b21║示眾茶話
J29nB241_p0571b22║卷五
J29nB241_p0571b23║法語
J29nB241_p0571b24║卷六
J29nB241_p0571b25║機緣問答
J29nB241_p0571b26║卷七
J29nB241_p0571b27║鞭策語佛事像讚自讚
J29nB241_p0571b28║卷八
J29nB241_p0571b29║詩
J29nB241_p0571b30║卷九
J29nB241_p0571c01║頌
J29nB241_p0571c02║卷十
J29nB241_p0571c03║偈聯芳歌銘
J29nB241_p0571c04║卷十一
J29nB241_p0571c05║頌古拈別評徵代
J29nB241_p0571c06║卷十二
J29nB241_p0571c07║頌古拈別評徵代
J29nB241_p0571c08║卷十三
J29nB241_p0571c09║頌古拈別評徵代
J29nB241_p0571c10║卷十四
J29nB241_p0571c11║頌古拈別評徵代
J29nB241_p0571c12║卷十五
J29nB241_p0571c13║雜著
J29nB241_p0571c14║卷十六
J29nB241_p0571c15║書問
J29nB241_p0571c16║卷十七
J29nB241_p0571c17║書問
J29nB241_p0571c18║卷十八
J29nB241_p0571c19║書問
J29nB241_p0571c20║卷十九
J29nB241_p0571c21║書問請啟
J29nB241_p0571c22║卷二十
J29nB241_p0571c23║行狀塔銘祭文（附）年譜
J29nB241_p0571c24║外藥病隨宜二卷
J29nB241_p0571c25║慶忠集二卷
J29nB241_p0571c26║
J29nB241_p0571c27║
J29nB241_p0571c28║
J29nB241_p0571c29║
J29nB241_p0571c30║
J29nB241_p0572a01║慶忠鐵壁機禪師語錄卷之一
J29nB241_p0572a02║嗣法門人幻敏重編
J29nB241_p0572a03║上堂
J29nB241_p0572a04║崇禎己卯十月望日，縉紳四眾等請師開法聚雲。拈
J29nB241_p0572a05║疏云：「雲煙蝌蚪，篆籀彩毫，乃隨處無礙大法輪，已被
J29nB241_p0572a06║高田眾檀越轉了。若也未見未聞，且聽維那宣讀。」讀
J29nB241_p0572a07║畢，以拄杖擊法座云：「須彌盧退位，舜若多潛形，拄杖
J29nB241_p0572a08║子無端惡發，一任手疾眼親。」遂陞座。拈香云：「此瓣香
J29nB241_p0572a09║輝天鑑地，徹古通今，息裹真空，凝成幻有，爇向爐中，
J29nB241_p0572a10║供養諸佛諸祖、天下大和尚。此瓣香首出眾類，萃拔
J29nB241_p0572a11║群倫，有情全仗生成，天地以之贊化，爇向爐中，奉祝
J29nB241_p0572a12║當今皇帝萬歲。此瓣香補袞調羹，鹽梅鼎沸，在隱在顯，
J29nB241_p0572a13║為金為湯，爇向爐中，奉為滿朝文武、闔國公卿、護法
J29nB241_p0572a14║宰官、建寺檀越。此瓣香一枝挺秀，三聚粹精，無動無
J29nB241_p0572a15║搖，根深蒂固，爇向爐中，供養朝陽堂上月明師翁，用
J29nB241_p0572a16║酬戒法。此瓣香神出鬼沒，氣辣煙腥，硬似風雲，軟如
J29nB241_p0572a17║金石，爇向爐中，供養傳靈山道脈六十二世上吹下
J29nB241_p0572a18║萬大和尚，用酬法乳。」斂衣就座。維那白椎云：「法筵龍
J29nB241_p0572a19║象眾，當觀第一義。」師云：「方丈已出了，座已登了，香已
J29nB241_p0572a20║拈了，還要觀甚麼第一義？且向第二頭著眼。」豎拂子
J29nB241_p0572a21║云：「三世諸佛也不識，汝等還會麼？汝等既未會，山僧
J29nB241_p0572a22║喚作甚麼？若無，山僧喚作底，怎知汝等未會？若無，汝
J29nB241_p0572a23║等未會，怎知三世諸佛不識？三世諸佛為汝等出世，
J29nB241_p0572a24║山僧為三世諸佛出世，更有為山僧出世者麼？速道！
J29nB241_p0572a25║速道！」一僧出云：「踏破梅梢月，休云火煉丹。」師云：「撞木
J29nB241_p0572a26║鐘。」進云：「踏破了也。」師云：「撞木鐘。」僧歸眾，師云：「撞木鐘。」
J29nB241_p0572a27║乃云：「聚雲新木鐘，扣擊得玲瓏，千聖齊掩耳，雪火一
J29nB241_p0572a28║鑪紅。若是伶俐衲僧，自具一副快便手腳，纔見宗師
J29nB241_p0572a29║眼目定動，早已錯過了也。所以，下雨地必滑，天晴日
J29nB241_p0572a30║光達，喝中賓主，棒下縱奪，敲骨取髓，痛下針錐，玄節
J29nB241_p0572b01║要關，拈一放一，謹嚴高古，細密簡明，末後轉身，異類
J29nB241_p0572b02║親切，只得葫蘆苕帚，四方八面一場打鬨。且道：如何
J29nB241_p0572b03║是即今為人處？有意掩罏還點雪，無心張弩更開弓。」
J29nB241_p0572b04║復舉：「黃檗往江西見馬大師，大師已遷化，適百丈為
J29nB241_p0572b05║大師廬墓，檗向前作禮云：『某甲特來見馬大師，不期
J29nB241_p0572b06║無緣，望和尚將從前參大師機緣舉似一兩則。』丈遂
J29nB241_p0572b07║舉：『一日，再參馬祖，祖見丈來，遂取拂子豎起，丈云：「即
J29nB241_p0572b08║此用？離此用？」祖掛拂子於舊處，良久云：「你已後開兩
J29nB241_p0572b09║片皮為人，又作麼生？」丈亦取拂子豎起，祖云：「即此用？
J29nB241_p0572b10║離此用？」丈亦掛拂子於舊處，祖震威一喝，丈直得三
J29nB241_p0572b11║日耳聾。』黃檗聞舉，不覺吐舌。」師云：「今日山僧為先師
J29nB241_p0572b12║廬墓，汝等既欲山僧開兩片皮，亦舉則參先師底機
J29nB241_p0572b13║緣與汝等，汝等若不吐舌，也是鐵打心肝。」喝一喝。維
J29nB241_p0572b14║那再白云：「諦觀法王法，法王法如是。」下座。
J29nB241_p0572b15║聚雲老人盡九，上堂。「陽九陰六，家給人足。陰六陽九，
J29nB241_p0572b16║直須知有。九九已盡，衲僧鼻孔本正。茲乃先師盡九，
J29nB241_p0572b17║兼是山僧賤辰。生死從來不相干，且自因齋慶讚。」
J29nB241_p0572b18║上堂。以拄杖打圓相，云：「天上星辰日月。」卓拄杖，云：「地
J29nB241_p0572b19║下走飛魚鱉。」橫按拄杖，云：「佛法不用商量。」豎起拄杖，
J29nB241_p0572b20║云：「一任衲僧捫摸。珍重！諸人好承當，莫把稱錘喚作
J29nB241_p0572b21║鐵。不喚作鐵，且道喚作甚麼？」
J29nB241_p0572b22║高、田二府夫人請上堂。舉：「秦國夫人計法真，力究狗
J29nB241_p0572b23║子無佛性話，倏爾洞然無滯，作偈呈慧祖云：『逐日看
J29nB241_p0572b24║經文，如逢舊識人，莫言頻有礙，一舉一回新。』所以道：
J29nB241_p0572b25║是法平等，無有高下。獻珠記八歲龍女，擲刀可千數
J29nB241_p0572b26║屠兒，人人鼻直眼橫，箇箇頂天立地，古今無異，凡聖
J29nB241_p0572b27║豈殊？只為不究目前，因之種類各別。」豎拂子，云：「還見
J29nB241_p0572b28║麼？」喝一喝，云：「還聞麼？見得的，聲香味觸常三昧；聞得
J29nB241_p0572b29║底，明月影臨千澗水。」復擊禪床，云：「今日不宜錯下註
J29nB241_p0572b30║腳。」
J29nB241_p0572c01║上堂。「一棒一條痕，久雨復還晴；一摑一掌血，凄風驚
J29nB241_p0572c02║落葉。須彌頂上著錐子，海底波斯痛不徹。到此方知
J29nB241_p0572c03║世界寬，珊瑚枝枝撐著月。」
J29nB241_p0572c04║上堂。問：「如何是生死不相干之處？」師云：「孤城小市，十
J29nB241_p0572c05║字街前。」「如何是鬼神覷不破之機？」師云：「還見座上麼？」
J29nB241_p0572c06║「行到水窮山盡處何如？」師云：「看你作麼下腳？」「如何是
J29nB241_p0572c07║百尺竿頭？」師云：「險。」「進步後如何？」師云：「普。」僧禮拜。師乃
J29nB241_p0572c08║云：「鬼神覷不破，還歸破灶墮；生死不相干，到底是瞞
J29nB241_p0572c09║頇。水窮山已盡，未是大究竟；百尺竿頭人，不見百花
J29nB241_p0572c10║春。如上閑言長語，若到慶忠門下，一句也用不著。何
J29nB241_p0572c11║以故？我王庫內無如是刀。」
J29nB241_p0572c12║淨信誕期，請上堂。「虛空皮打皺，海底復生花。分明只
J29nB241_p0572c13║在面門上，幾個逢渠幾個差？急著眼，漫咨嗟，伶俜衣
J29nB241_p0572c14║下有光霞。光霞透紺目，澄清渾宇宙。今日當陽用得
J29nB241_p0572c15║親，是名極樂無量壽。」以手作接引勢，云：「南無三界大
J29nB241_p0572c16║師。」
J29nB241_p0572c17║謝事椽書請上堂。舉：「文遠侍趙州行次，州曰：『這裏造
J29nB241_p0572c18║得個巡舖。』文遠云：『把公驗來。』州與一摑，遠曰：『公驗分
J29nB241_p0572c19║明過。』這文遠廝兒，只解硬處拖鍬。若是慶忠，還他一
J29nB241_p0572c20║摑時，但云：『夾帶未許，常利不用。』庶得公私兩全。恁麼
J29nB241_p0572c21║告報，設有人問：『請和尚說佛法，因甚純舉王法？』但向
J29nB241_p0572c22║道：『佛法王法原非兩案，不是照詳便是照驗。』右仰眾
J29nB241_p0572c23║等通知，一應帖票契文，須憑上裁判斷。今日謝事椽
J29nB241_p0572c24║書設供，諸人不許向前問話。何故？鄉下有田宜早種，
J29nB241_p0572c25║衙門無事莫頻來。」
J29nB241_p0572c26║佛成道日，上堂。「未離兜率，已降王宮；未出母胎，度人
J29nB241_p0572c27║已畢。一點明星是瞞頇，慶喜徒勞重添屑。」卓拄杖，云：
J29nB241_p0572c28║「逢人不得錯舉。」復舉：「聚雲老人上堂云：『出眾者三十
J29nB241_p0572c29║棒，不出眾者三十棒，出眾不出眾三十棒。』可惜當時
J29nB241_p0572c30║座下沒有伶俐衲僧，只得道個：『直下三玄已露，何曾
J29nB241_p0573a01║三要無施？落花流水空去，殿前古柏當機。』若是山僧
J29nB241_p0573a02║在時值恁麼道，但作禮三拜看，又如何折合？」
J29nB241_p0573a03║出隊歸，上堂。拈拂子作搖鞀鼓勢，云：「𨍏轢轢，轢輥輥，
J29nB241_p0573a04║不是胭脂不是粉。」以拄杖橫肩，云：「上一山。」放下拄杖，
J29nB241_p0573a05║云：「下一嶺。」橫按拄杖，云：「十字街前好合本。有麼？有麼？」
J29nB241_p0573a06║僧出，師便喝。僧云：「某甲話也未問，因甚就喝？」師云：「交
J29nB241_p0573a07║易頭上有火。」進云：「請再道。」師云：「人情送隻馬，買賣不
J29nB241_p0573a08║饒針，日無生活計，任是斗量金。鼕鼕。」
J29nB241_p0573a09║上堂。僧問：「如何是如來禪？」師云：「問這話作甚麼？」「如何
J29nB241_p0573a10║是祖師禪？」師云：「問這話作甚麼？」「如何是超佛越祖禪？」
J29nB241_p0573a11║師云：「問這話作甚麼？」「如何是芍藥花開菩薩面？」師云：
J29nB241_p0573a12║「三門前四個五個。」「如何是棕櫚葉散夜叉頭？」師云：「殿
J29nB241_p0573a13║後邊七雙八雙。」問：「福足慧足時如何？」師云：「指上南山
J29nB241_p0573a14║翠，袖裏東海深。」問：「今日設供，善女與凌行婆是同是
J29nB241_p0573a15║別？」師云：「是同是別？」進云：「恁麼則與拄杖子同門出入
J29nB241_p0573a16║也。」師喝一喝，僧禮拜，師云：「可惜許。」便下座。
J29nB241_p0573a17║元旦，上堂。「諺語云：『立過春，漸漸溫。』慶忠道：『遇元日，漸
J29nB241_p0573a18║漸吉。』漸漸溫且置，漸漸吉又作麼生？弓拋劍棄狼煙
J29nB241_p0573a19║息，海晏河清樂太平。」僧問：「雙竹顯聚雲之兆，嫩桂光
J29nB241_p0573a20║普覺之風。如何是的揚慧祖宗乘一句？」師云：遲日「江
J29nB241_p0573a21║山麗。」進云：「四百年來事，今朝令轉新。」師云：「春風花草
J29nB241_p0573a22║香。」
J29nB241_p0573a23║劉成玉脫白，請上堂。「這個無可名，許他寄名；這個不
J29nB241_p0573a24║可白，許他脫白。具得這般手眼，任運歌舞成拍。」良久，
J29nB241_p0573a25║云：「嶺前松，嶺後竹，飛花片片成珂玉，玲瓏琬琰出珠
J29nB241_p0573a26║林，南岫東溟山海足。待價珍，連城璧，相隨來也承誰
J29nB241_p0573a27║力？」擊禪床，云：「記取，記取。」
J29nB241_p0573a28║上堂。「天上月正圓，人間號月半，煙火壯花飛，鑼鼓聲
J29nB241_p0573a29║相亂。不道定制九旬，何拘三月為限？更有長明不夜
J29nB241_p0573a30║光，大家著眼齊觀看。」
J29nB241_p0573b01║上堂。問：「如何是離心性法界？」師云：「金風催葉落。」「如何
J29nB241_p0573b02║是即理事法界？」師云：「黃花燦晚秋。」僧拍掌，云：「這是甚
J29nB241_p0573b03║麼法界？」師云：「要會前句則易，要會後句則難。」僧便喝，
J29nB241_p0573b04║師亦喝，僧復喝，師乃云：「生也，生也，行人顰蹙；滅也，滅
J29nB241_p0573b05║也，野老謳歌。堂頭既云入滅，即今如何慶生？莫是求
J29nB241_p0573b06║生本自無生耶？錯。莫是未滅何曾暫滅耶？錯。若會得
J29nB241_p0573b07║這兩錯，一任說理、說事，可中更無兩頭；論性、論心，個
J29nB241_p0573b08║裡全無滯搭。橫施逆用，倒弄顛拈，未為分外。」驀豎拂
J29nB241_p0573b09║子，云：「水牯牛來也。」
J29nB241_p0573b10║上堂。「天上十九八七六，地下五四三二一。東家壁上
J29nB241_p0573b11║耕田，西家灶裡種地。蝦蟆腳板遼天，蟭螟眼裡鬧市。
J29nB241_p0573b12║恁麼告報，切勿委悉。若不委悉，問取觀音大士。」
J29nB241_p0573b13║中秋說戒，兼與成都居士披剃，上堂。喝一喝，云：「還委
J29nB241_p0573b14║悉麼？若也知委，參學事畢；脫或未然，且向唯心處薦
J29nB241_p0573b15║取。拋棄家園也是唯心，辭親割愛也是唯心，斷除鬚
J29nB241_p0573b16║髮也是唯心，投師學道也是唯心，披五條、七條、二十
J29nB241_p0573b17║五條也是唯心，從茲梵行具足，在在光明，時時皎潔。
J29nB241_p0573b18║所以道：『吾心似秋月，光明真皎潔，無物堪比倫，教我
J29nB241_p0573b19║如何說？』攝律儀戒，諸惡莫作，吾誓不為汝說；攝善法
J29nB241_p0573b20║戒，眾善奉行，吾誓不為汝說；饒益有情戒，普度一切
J29nB241_p0573b21║眾生，吾誓不為汝說。除是不說外，一齊付汝等，汝等
J29nB241_p0573b22║應受持。」
J29nB241_p0573b23║辭眾，上堂。「臨行一句分明在，拄杖頭邊別有天，此是
J29nB241_p0573b24║吾家真宗旨，珍重諸人莫妄傳。」
J29nB241_p0573b25║師受請，住酆都平都山地藏寺。
J29nB241_p0573b26║三門
J29nB241_p0573b27║「古人到院，動輒引個門字。慶忠到院，全無忌諱，只要
J29nB241_p0573b28║腳跟點地，隨我進來。」
J29nB241_p0573b29║佛殿
J29nB241_p0573b30║「巍巍堂堂，磊磊落落，禮拜亦得；巍巍堂堂，磊磊落落，
J29nB241_p0573c01║不禮拜亦得。今日新地藏到來，禮拜底是？不禮拜底
J29nB241_p0573c02║是？」良久，云：「禮則彼此恭敬，不禮各自稱尊。」
J29nB241_p0573c03║祖師殿
J29nB241_p0573c04║「拈花會上赤鬍鬚，棒喝堂中沒巴鼻。但有干木盡隨
J29nB241_p0573c05║身，逢著場來還作戲。前三三，後三三，俱向這裡來。如
J29nB241_p0573c06║一不到，三十拄杖。」
J29nB241_p0573c07║伽藍
J29nB241_p0573c08║「青蓮白社，鬼沒神出。至願未完，這裡且住。」卓拄杖，云：
J29nB241_p0573c09║「珍重，珍重。」
J29nB241_p0573c10║三教堂
J29nB241_p0573c11║舉：「傅大士頭頂道冠，身披袈裟，足穿儒履，謁梁武帝。
J29nB241_p0573c12║帝問曰：『大士是道耶？』士提起袈裟。『大士是佛耶？』士翹
J29nB241_p0573c13║一足。『大士是儒耶？』士以手指道冠。這大士用心不臧，
J29nB241_p0573c14║直令佛心天子分疏不下。若是慶忠則不然，喚作道
J29nB241_p0573c15║亦得，喚作儒亦得，喚作釋亦得。」
J29nB241_p0573c16║方丈
J29nB241_p0573c17║「周圍百寸，前後十尺。魔外潛形，佛祖難覷。中間有個
J29nB241_p0573c18║獨尊，道是衲僧巴鼻。」喝一喝。
J29nB241_p0573c19║上堂。拈疏云：「離形絕相，文彩全彰，字黑紙紅，點畫不
J29nB241_p0573c20║露，維那試道看。」顧法座云：「十方無壁落，四面亦無門，
J29nB241_p0573c21║踏過空王殿，毗盧頂上行。」遂陞。拈香祝
J29nB241_p0573c22║聖畢，次拈云：「此瓣香精英赫奕，顯發有時，不自空來，豈
J29nB241_p0573c23║從有得？爇向爐中，供養上吹下萬先師大和尚，用酬
J29nB241_p0573c24║法乳。」就坐。維那白槌。乃云：「無上妙道，迥絕言詮，但有
J29nB241_p0573c25║傳宣，俱為戲論。山僧即今事不獲已，只得向古人邊
J29nB241_p0573c26║舉似昔日地藏云：『眾生度盡，方證菩提，地獄未空，誓
J29nB241_p0573c27║不成佛。』新地藏則不然，眾生未度，已證菩提；地獄本
J29nB241_p0573c28║空，誓必成佛。設有個漢出來云：『佛之一字，吾不喜聞。』
J29nB241_p0573c29║但向道：『有水皆含月，無山不帶雲。』」再白椎，師下座。
J29nB241_p0573c30║沈子佩孝廉請上堂。問：「子佩居士名奕瑋，且道父母
J29nB241_p0574a01║未生前名甚麼？」師云：「山青水綠。」進云：「這個與居士相
J29nB241_p0574a02║去多少？」師云：「月白風清。」僧禮拜，師乃云：「秖這是，是甚
J29nB241_p0574a03║麼？千言萬言言不出，千行萬行踏不著。若果踏得著，
J29nB241_p0574a04║平山何難舉趾？若果言得出，平山何難道破？豈但平
J29nB241_p0574a05║山，即諸佛諸祖、古今賢聖亦難踏著、亦難道破。子佩
J29nB241_p0574a06║居士自青雲得路後，欲追丹霞、嬾庵之步，溯水西上
J29nB241_p0574a07║得覯平山，復自峨眉而轉覓從派於山野。雖然，佛法
J29nB241_p0574a08║無多子，久長難得人。倘日後果能踏著道破，不妨出
J29nB241_p0574a09║平山一頭去。」
J29nB241_p0574a10║上堂。問：「某向偏位中來，請師向正位中接。」師喝云：「是
J29nB241_p0574a11║偏？是正？」進云：「豈無方便？」師便打。問：「如何是大修行人
J29nB241_p0574a12║安身處？」師云：「野寺含青靄。」進云：「還有趣向處麼？」師云：
J29nB241_p0574a13║「長江泛白波。」乃云：「言發非聲。」喝一喝，云：「喚作聲得麼？
J29nB241_p0574a14║色前不物。」豎拂子，云：「喚作色得麼？言發非聲，有照有
J29nB241_p0574a15║用；色前不物，為實為權？照用權實，賓主歷然，恁麼分
J29nB241_p0574a16║明簡辨，一任舉似諸方。」
J29nB241_p0574a17║上堂。「西來直指大意，顧鑑頻頻舉似。佛印面上兩行，
J29nB241_p0574a18║如來胸前卍字。舉起也，毗盧喪其全身。放下也，普賢
J29nB241_p0574a19║失其本事。不舉不放又作麼生？說似一物即不中。」
J29nB241_p0574a20║說戒，上堂。「頭上是天，腳下是地，棒打石人頭，嚗嚗論
J29nB241_p0574a21║實事。兩頭不管，中間不繫，釋迦、彌勒、觀音、勢至，行藏
J29nB241_p0574a22║虛實自家知，一句了然超百億。」顧大眾，云：「且道是那
J29nB241_p0574a23║一句聻？」
J29nB241_p0574a24║上堂。「說理說事，纏腳縛手；論教論宗，缽外生涯。歸燕
J29nB241_p0574a25║何須鉤簾？出蠅豈在穴紙？真語者，實語者，若是好秀
J29nB241_p0574a26║才，會用之乎也？」
J29nB241_p0574a27║上堂。橫按拄杖，云：「慣弄靈蛇之勢，赫赫萬層；活捉生
J29nB241_p0574a28║馬之威，昂昂千里。撒漫天網，打稱意魚；放破空矢，落
J29nB241_p0574a29║沖霄鶴。點即不到，到即不點。正恁麼時，且問是誰家
J29nB241_p0574a30║風月？」僧競出，師下座，以拄杖一時打散。
J29nB241_p0574b01║上堂。豎拂子，云：「會麼？長者長法身，短者短法身，拾金
J29nB241_p0574b02║還是窖金人，夜來混沌顛落地，萬象森羅總不經。上
J29nB241_p0574b03║大人，可知禮，妙湛總持不動尊，佛祖位中留不住，一
J29nB241_p0574b04║腳踏翻明月村。誶！大吉利。」
J29nB241_p0574b05║上堂。「今日月中十五，集眾上堂打鼓。甘草不別黃連，
J29nB241_p0574b06║牛肝豈異馬肚？一生慣住娑婆，不願超佛越祖。」復喝
J29nB241_p0574b07║一喝，云：「觀音妙智力，能救世間苦。」
J29nB241_p0574b08║淨信祈嗣，請上堂。問：「如何是賓中賓？」師云：「虛空呈寶
J29nB241_p0574b09║劍。」「如何是賓中主？」師云：「陸地淹孤舟。」「如何是主中賓？」
J29nB241_p0574b10║師云：「山僧有分。」「如何是主中主？」師云：「闍黎無分。」乃云：
J29nB241_p0574b11║「若說有法，明明歷歷；若說無法，澄澄寂寂；若說亦有
J29nB241_p0574b12║亦無法，非非是是。畢竟如何？」豎拂子，云：「拂子別行一
J29nB241_p0574b13║路去也，應如是長壽、如是富饒、如是果位、如是男女。」
J29nB241_p0574b14║放下拂子，云：「收卷餘懷無一事，他年滿眼慶三多。」
J29nB241_p0574b15║解制，上堂。「十五日已前有法說，十五日已後無法說。
J29nB241_p0574b16║有法說也，海晏河清；無法說也，乾坤失色。海晏河清，
J29nB241_p0574b17║乾坤失色，要識一貫，兩個五百。正當十五日，當陽迥
J29nB241_p0574b18║鐵壁，更請問如何？通身手眼具。結制四月期已圓，放
J29nB241_p0574b19║開一路何拘繫？」復舉：「洞山寶鏡三昧云：『臣奉於君，子
J29nB241_p0574b20║順於父，不順非孝，不奉非輔，潛行密用，如愚若▆，但
J29nB241_p0574b21║能相續，名主中主。』」師云：「所謂主者，有天下之主、有一
J29nB241_p0574b22║國之主、有一家之主、有一司之主，如我宣慰檀越自
J29nB241_p0574b23║割土分茅來，其勤王事每立奇勳，茲因後主馬萬年
J29nB241_p0574b24║嗣職，特令壽山、古雲二座到山尊崇檀度，為求帶礪
J29nB241_p0574b25║悠長，是善能相續者也。相續之義畢竟如何？十影不
J29nB241_p0574b26║勞鞭策力，萬年豐境樂無虞。」
J29nB241_p0574b27║上堂。「匝地紅輪輝宇宙，十方無土亦無心。山僧不是
J29nB241_p0574b28║輕饒舌，撲碎虛空沒點痕。」
J29nB241_p0574b29║上堂。豎拂子，云：「牛頭沒，馬頭回，凄風驚落葉，愛日暖
J29nB241_p0574b30║林輝。惟有衲僧沒四序，隨緣普化一聲雷。」喝一喝。
J29nB241_p0574c01║師受都憲文葦庵同兄孺白、司李陳蝶庵令子六符，
J29nB241_p0574c02║暨闔郡紳衿請，住涪州吟翁寺入院。
J29nB241_p0574c03║佛殿
J29nB241_p0574c04║「覿面巍巍若可為，吟翁寺裡正來歸，桓因插草今何
J29nB241_p0574c05║在？惟有迦文動地輝。」即於是日
J29nB241_p0574c06║上堂。拈疏，云：「有文句，名說通；無文句，名宗通。且道：這
J29nB241_p0574c07║個是說？是宗？是有？是無？者些且置，欲識向上關頭，但
J29nB241_p0574c08║看下腳一步。」維那宣疏，師遂陞座。拈香，云：「此一瓣香，
J29nB241_p0574c09║慈煙永結，悲焰常明，淨穢不分其馨，異同豈別其味？
J29nB241_p0574c10║今則第三番拈出，爇向爐中，普申供養。伏願一人行
J29nB241_p0574c11║健，萬國寧界，地敝豐城之境；汗馬御調，狼煙息河，江
J29nB241_p0574c12║濬覺海之波。造廬命錫自天來，擊壤歌謠從野至，老
J29nB241_p0574c13║稚存亡獲益，農工商賈安饒。慧命傳不盡之燈，人天
J29nB241_p0574c14║樂無窮之慶。」就座。維那白槌竟。僧問：「宗通、說通且置，
J29nB241_p0574c15║如何是向上一路？」師云：「快馬跨金鞭。」進云：「坐斷報化
J29nB241_p0574c16║佛頭，憑誰利生接物？」師云：「虛空眉滿地。」進云：「始信路
J29nB241_p0574c17║遙知馬力，日久見人心。」師云：「衣冠束帶正當時。」問：「黃
J29nB241_p0574c18║時靈山演教，今日吟翁說法，是同？是別？」師云：「月照鑑
J29nB241_p0574c19║湖飛琥珀。」進云：「如何是拈花大意？」師云：「風臨黔水閃
J29nB241_p0574c20║鱗龍。」問：「牙如金爪，口似血盆，吞佛噉祖的來時，和尚
J29nB241_p0574c21║作麼生接？」師震威一喝。進云：「良醫三十載，毒殺許多
J29nB241_p0574c22║人。」師云：「傷著也。」乃云：「法幢纔展，未許帶水拖泥；利濟
J29nB241_p0574c23║初行，那堪絲來線去？不見睦州凡遇僧來，便云：『現成
J29nB241_p0574c24║公案。』如何是現成公案聻？雪到青山云不老，風來綠
J29nB241_p0574c25║竹嚮笙簧，更聽同鄉一曲，多年不作枌榆夢，六甲神
J29nB241_p0574c26║符急如火，翩翩栩栩飛上天，誰是莊周誰是我？囉囉
J29nB241_p0574c27║哩，喜相逢，仰高俯就兩人龍，法門何幸瞻五柳，相將
J29nB241_p0574c28║攜手過靈峰。」擲拂子，喝一喝。再白槌，下座。
J29nB241_p0574c29║六符陳文學，法名燈譜，請上堂。問：「儒釋門庭角立，如
J29nB241_p0574c30║何是兼濟路頭？」師以拂子向空劃一畫，云：「見麼？」進云：
J29nB241_p0575a01║「恁麼則桂林藏獅子，法海起獰龍。」師云：「不是過去。」問：
J29nB241_p0575a02║「斷臂酬雪嶺，解帶鎮金山，當時得個甚麼？」師亦以拂
J29nB241_p0575a03║子向空劃一畫，云：「見麼？」進云：「有個沒量大人，不斷不
J29nB241_p0575a04║解，還得也未？」師云：「不是過去。」僧禮拜。師又以拂子向
J29nB241_p0575a05║空劃一畫，云：「吾有一字之關，福全、慧全、壽全，不獨文
J29nB241_p0575a06║經武緯，兼之虎嘯龍旋，既為是父是子，且有兄難弟
J29nB241_p0575a07║難，龍神八部生喜，賢聖佛祖成歡，出世能超九萬，入
J29nB241_p0575a08║世可化三千。是甚麼字恁般奇特？」顧視左右，云：「普。」
J29nB241_p0575a09║上堂。以拄杖作把釣勢，云：「短杖簑衣意氣濃，垂釣溪
J29nB241_p0575a10║畔有芙蓉，嫩雲西岫東拖水，小竹橫煙順接風。洙泗
J29nB241_p0575a11║泗州原不異，浮杯杯渡一般同，游鱗寧向直中餌，莫
J29nB241_p0575a12║負拋綸海上翁。」道者出，師云：「是僧？是俗？」進云：「莊生不
J29nB241_p0575a13║覺為蝴蝶，蘇子空擬作比丘。」師云：「雲從龍，風從虎，聖
J29nB241_p0575a14║人作而萬物睹。本乎天者親上，上律天時；本乎地者
J29nB241_p0575a15║親下，下襲水土。土能生金，金主三六九，九九八十一，
J29nB241_p0575a16║一歸何處？」卓拄杖，云：「囌嚧㗭哩娑婆訶。」
J29nB241_p0575a17║上堂。「說玄說要，滴水難消，拈提因緣，順應時節。昨半
J29nB241_p0575a18║偈居士預呈問道一頌，『四十年來未暇遊』，只愁腳跟
J29nB241_p0575a19║欠穩，『欲參宗印到溪頭』，有疑不妨問來，『傳心負笈三
J29nB241_p0575a20║更蚤』，明眼人瞞不得，『透頂玄機一句抽』，那一句是透
J29nB241_p0575a21║頂玄機？請居士出來道看。若是道得出，山僧性命在
J29nB241_p0575a22║半偈手裡。」居士向前作禮，云：「木落水寒人老髮。」師呵
J29nB241_p0575a23║呵，下座。
J29nB241_p0575a24║五果山靜主請上堂。「佛說五果四向，不在人間天上，
J29nB241_p0575a25║而今鐵面斬新，更請單刀直上。有麼？有麼？」蝶庵居士
J29nB241_p0575a26║出，師便喝，士云：「此一喝有多少重？」師以拄杖作秤勢，
J29nB241_p0575a27║士拂袖歸，師下座。
J29nB241_p0575a28║上堂。良久，云：「喚作清淨法身，錯過了也。」喝一喝，云：「喚
J29nB241_p0575a29║作圓滿報身，錯過了也。」目顧四方，手指上下，云：「喚作
J29nB241_p0575a30║千百億化身，錯過了也。畢竟如何？錯、錯、錯。」
J29nB241_p0575b01║上堂。維那白椎，師云：「今日太說多了。」便下座。
J29nB241_p0575b02║元旦，上堂。「『月白風輕處，堯天舜日新；蒼崖懸碧蒂，幽
J29nB241_p0575b03║谷隱寒津。虛室生光燄，長空絕幻雲；雨滋蘭竹茂，石
J29nB241_p0575b04║映斗星橫。伏虎山頭嘯，潛龍水內聲；乾坤踏破後，大
J29nB241_p0575b05║地吼雷音。』此吹萬先師住朱提山朝陽洞語也。試問：
J29nB241_p0575b06║這乾坤作麼生踏？」頓足一下。「還見麼？這雷音又如何
J29nB241_p0575b07║吼？」喝一喝。「還聞麼？若也聞見，分明借婆帔子拜婆年，
J29nB241_p0575b08║和氣溫風遍天下；脫或未爾，惟祝
J29nB241_p0575b09║皇圖標有道，同瞻佛日照無窮。」
J29nB241_p0575b10║上堂。舉：「南泉云：『王老師自小養一頭水牯牛，擬向溪
J29nB241_p0575b11║東牧，不免犯他國王水草；擬向溪西牧，不免犯他國
J29nB241_p0575b12║王水草。不如隨分納些些，總不得見。』恁麼說話，大似
J29nB241_p0575b13║掩耳偷鈴。山僧卻不然，青牛對白牛，江水向中流，若
J29nB241_p0575b14║問其間意，起眼看孤舟。且道與王老師相去多少？」
J29nB241_p0575b15║上堂。「柳絮走毛毬，梨花飛蛺蝶。腦後抽獠牙，秤錘渾
J29nB241_p0575b16║身血。東海正揚聲，南山喜不徹。此語若大行，莫謂是
J29nB241_p0575b17║予說。」
J29nB241_p0575b18║聞慈母王孺人謝世，上堂。「去去實不去，途中須善為；
J29nB241_p0575b19║來來實不來，路上莫虧為。如我慈母胎教恩深，卜居
J29nB241_p0575b20║德厚，喚作虧為得麼？兩次割股救夫，長年持齋奉佛，
J29nB241_p0575b21║喚作虧為得麼？及至世亂莫容，乘時先退，喚作虧為
J29nB241_p0575b22║得麼？」豎拂子，云：「途中路上莫商量，來去惟乘斯願長，
J29nB241_p0575b23║斯願既乘無來去，無來來去自平常。」
J29nB241_p0575b24║上堂。「烏龜向火，乃劫前未兆之機；碓嘴開花，實教外
J29nB241_p0575b25║別傳之旨。露迥迥，山明水秀；孤燦燦，日往月來。庭前
J29nB241_p0575b26║柏子正呈機，座後桃花已映色。正恁麼時，是誰家曲
J29nB241_p0575b27║調？」卓拄杖，云：「止止不須說，我法妙難思。」
J29nB241_p0575b28║上堂：「天上無彌勒，地下無彌勒；日出滿山紅，蘆開兩
J29nB241_p0575b29║岸白。葦渡碧眼僧，花拈黃面客；撞著石波斯，幾個知
J29nB241_p0575b30║恩德？」擊禪床一下。
J29nB241_p0575c01║啟藏，上堂。「以字不成以，八字未是八，金鉤解遼天，二
J29nB241_p0575c02║人左右掛，佛祖不敢前，三藏居其下。且道是甚麼字
J29nB241_p0575c03║這奇特？」以拂子作火，云：「若人識得，參學事畢。」
J29nB241_p0575c04║
J29nB241_p0575c05║　　（敕建南海普陀山法雨禪寺嗣法孫別庵，
J29nB241_p0575c06║　　　　統捐衣貲四十兩，重刊，
J29nB241_p0575c07║　　　鐵祖語錄十卷。
J29nB241_p0575c08║
J29nB241_p0575c09║　　　　　　　　　嘉興楞嚴十經坊（夏維寧、倪爾繩）刻。）
J29nB241_p0575c10║慶忠鐵壁機禪師語錄卷之一終