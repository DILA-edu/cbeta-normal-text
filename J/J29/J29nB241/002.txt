J29nB241_p0576a01║慶忠鐵壁機禪師語錄卷之二
J29nB241_p0576a02║嗣法門人幻敏重編
J29nB241_p0576a03║上堂
J29nB241_p0576a04║師受請住石砫三教寺，入院。
J29nB241_p0576a05║三門。「謂是孔聖之門，不見數仞垣墻；謂是老氏之
J29nB241_p0576a06║門，又無虛無妙徼；謂是釋迦之門，妙莊嚴路何有？但
J29nB241_p0576a07║進一步，無拘彼此。」
J29nB241_p0576a08║接引殿。「朝往西天，暮還東土，天上人間稱無住。是
J29nB241_p0576a09║即是，也須大家出隻手。」
J29nB241_p0576a10║三清殿。「圓陀咜，光灼灼，無端頭上添隻角。謂是三
J29nB241_p0576a11║清，便有五濁。白髮紅顏，且喜淖約。」叩齒云：「吾奉太上
J29nB241_p0576a12║老君急急如律令敕。」
J29nB241_p0576a13║玉皇殿。舉：「帝釋同世尊行次，世尊云：『此處好建梵
J29nB241_p0576a14║剎。』帝釋拈一莖草插地，云：『建梵剎竟。』這釋提桓因也
J29nB241_p0576a15║解插草為標，修造極易，因甚七賢女覓無陰陽地卻
J29nB241_p0576a16║又罔措？須知有末後一著。快參，快參。」
J29nB241_p0576a17║藏經殿。舉：「黃檗禮佛次，宣宗皇帝問云：『不著佛求，
J29nB241_p0576a18║不著法求，不著僧求，禮拜當何所求？』檗云：『不著佛求，
J29nB241_p0576a19║不著法求，不著僧求，常禮如是。』還識如是麼？」遂展具
J29nB241_p0576a20║三拜。
J29nB241_p0576a21║方丈。「據此室，行此令，妖氛野怪齊追擯。山僧但主
J29nB241_p0576a22║於斯，一任閱經看律談論。」
J29nB241_p0576a23║上堂。拈香，云：「者瓣香恭祝
J29nB241_p0576a24║今上皇帝聖躬萬歲，萬歲，萬萬歲。伏願御金輪而建極，
J29nB241_p0576a25║坐寶位以臨民，慶集一人，咸寧萬彙。者瓣香奉為臺
J29nB241_p0576a26║爵勳貴，伏願文經武緯，戛玉鏗金，義膽忠腸，為霖為
J29nB241_p0576a27║雨。者瓣香專為大宣慰司主，伏願挽天福壽，山無量，
J29nB241_p0576a28║海無量，善來貴祚，前三三，後三三。者瓣香名不得，狀
J29nB241_p0576a29║不得，常在動用中，動用中不識，今日四番拈出，敬為
J29nB241_p0576a30║傳靈山道脈，六十二世上吹下萬先師，用酬法乳。」維
J29nB241_p0576b01║那白椎：「法筵龍象眾，當觀第一義。」師云：「辭卻青山頂，
J29nB241_p0576b02║緩步過松林，漫將三藏義，轉出太平春。古德云：『太平
J29nB241_p0576b03║治業無象，野老家風最淳，只管村歌社飲，那知舜德
J29nB241_p0576b04║堯仁？』新三教者裏則不然，畏天命，畏大人，畏聖人言。
J29nB241_p0576b05║何故？天視自我民視，天聽自我民聽。」再白椎，師下座。
J29nB241_p0576b06║佛成道日，鑄釋迦像，上堂。「紅爐飛玉片，雪火正投機，
J29nB241_p0576b07║此日無今昔，咸言成道時。正恁麼時，莫是泥塑木雕
J29nB241_p0576b08║成道耶？莫是銅鑄鐵寫成道耶？莫是筆圖紙畫成道
J29nB241_p0576b09║耶？」喝一喝，云：「龍蛇易辯，衲子難瞞。」
J29nB241_p0576b10║閱藏，上堂。三空問：「布施退妖孽之星，供養獲人天之
J29nB241_p0576b11║福，此外還有得底分也無？」師云：「快馬繫孤舟。」曰：「座上
J29nB241_p0576b12║不勞頻拈出，趙州猶剩下禪床」。師云：「曹溪有路人皆
J29nB241_p0576b13║到，梅嶺誰能得熟來？」曰：「今日卻被不肖兒孫檢點。」師
J29nB241_p0576b14║便打，乃云：「門墻桃李正芬芳，兩岸搖金柳線黃，天上
J29nB241_p0576b15║團圞人間半，始知圓滿是道場。」復舉：「西堂智藏、百丈
J29nB241_p0576b16║懷海、南泉普願侍馬祖翫月次，祖曰：『正恁麼時如何？』
J29nB241_p0576b17║西堂云：『大好看經。』百丈云：『大好供養。』南泉拂袖便行。
J29nB241_p0576b18║祖云：『經入藏，禪歸海，唯有普願獨超物外。』且道現前
J29nB241_p0576b19║眾等又作麼生？」
J29nB241_p0576b20║閱藏，上堂。顧視左右云：「是法住法位。」良久，云：「還見麼？
J29nB241_p0576b21║汝等經師、論師、律師各各商量，與山僧全沒干涉。」
J29nB241_p0576b22║太保秦良玉供法衣，上堂。師捧衣，云：「只者箇，靈山會
J29nB241_p0576b23║上喚作正法眼藏，山僧手中喚作金襴袈裟，秦太保、
J29nB241_p0576b24║忠貞侯喚作保境護生，慶餘福遠。何以故？願弘不了
J29nB241_p0576b25║靈山囑，同歸界海作梯航。」
J29nB241_p0576b26║上堂。三目和尚出，師便喝，目云：「者一句不消答得。」師
J29nB241_p0576b27║云：「別來已久，幾乎錯過。」目拂袖歸眾。眉山首座云：「萬
J29nB241_p0576b28║壽象王與南賓獅子鬥額，和尚見麼？」師云：「白雲影裏
J29nB241_p0576b29║快乘舟。」座云：「適聞擊鼓𨁝跳上某甲掌中，遏捺不住，
J29nB241_p0576b30║和尚大須仔細。」師云：「善問不如善答。」座以坐具返擲，
J29nB241_p0576c01║師云：「作家，作家。」座云：「莫瞞頇好。」師擲下拂子，乃云：「祖
J29nB241_p0576c02║師心印狀似須彌，論義擬去千里萬里，向上之機還
J29nB241_p0576c03║同大蟲戴角，看來好笑驚人。即如我檀越忠貞侯獨
J29nB241_p0576c04║步坤維，補天接日，捨識之後向那裏安著？峭崖居士
J29nB241_p0576c05║祭祖追先，俎豆陳時對何處瞻依？只者些子乃萬應
J29nB241_p0576c06║靈丹，阿誰無分？左右逢原，滿眼滿耳，入世烈烈轟轟，
J29nB241_p0576c07║出世灑灑脫脫。」驀豎拂子：「沒量大人來也。且道即今
J29nB241_p0576c08║還有知恩報恩分也無？」
J29nB241_p0576c09║峭崖馬宣慰迎祖忠貞侯真容於觀音庵，請上堂。師
J29nB241_p0576c10║卓拄杖云：「庚寅閏冬十五，觀音庵前打鼓，不獨妙應
J29nB241_p0576c11║圓通，特地超佛越祖。正恁麼時，且作麼生舉唱？」良久，
J29nB241_p0576c12║云：「坤維獨步，用世行乾，侯錫忠貞，餘復何言？伏惟尊
J29nB241_p0576c13║重。」
J29nB241_p0576c14║上堂。「舉一不得舉二，依舊從頭起。當觀猶非正觀，貞
J29nB241_p0576c15║下又啟元。三四五六七，去歲今朝今日去。七六五四
J29nB241_p0576c16║三，新年年是舊年年。牛頭沒，馬頭回。遲日暖，動地輝。
J29nB241_p0576c17║世間多少閑四序，此心能有幾人知。」喝一喝。
J29nB241_p0576c18║修侍者為巴掌和尚百期，請上堂。「雪似楊花落，誰作
J29nB241_p0576c19║無米炊？沙界渾成飯，又見日輪暉。淨法界身，本無出
J29nB241_p0576c20║沒。大悲願力，示現受生。既為善知識，何辱何榮？有緣
J29nB241_p0576c21║則住，緣盡則行。以大圓覺為伽藍，以世界海作舍宅。
J29nB241_p0576c22║人是北人，賊是南賊。熊耳庵中著忙，瑞光洞裏藏拙。
J29nB241_p0576c23║冤遭兒孫不容，卻來洗青賣白。據款結案，又作麼生？
J29nB241_p0576c24║十旬三月百二時，反覆元來只者是。」
J29nB241_p0576c25║陳燈本，請上堂。「燈能矚暗，大覺空界咸在其中；本之
J29nB241_p0576c26║則無，十聖三賢那許下腳？肩雲荷月，迥脫羅籠；透海
J29nB241_p0576c27║穿山，豈涉途徑？火不能燒，水不能漂；居常不變，遇險
J29nB241_p0576c28║無驚。畢竟承誰恩力？主人公是箇鐵饅頭。」
J29nB241_p0576c29║舉首座分席，上堂。「黃面瞿曇拈示，自是桃花貪結子；
J29nB241_p0576c30║金色頭陀破顏，錯教人恨五更風。今日不著便，與伊
J29nB241_p0577a01║重打算；節候不相饒，蹉過成疚患。成何等疚患？只為
J29nB241_p0577a02║鐵老漢口門太寬，除非汝諸人一齊抬舉，眉山出來
J29nB241_p0577a03║塞卻猶較些子。」
J29nB241_p0577a04║上堂。問：「三聖逢人即出，興化逢人不出，阿那箇是？」師
J29nB241_p0577a05║云：「覿面相逢不識渠。」進云：「如何是當機一句？」師云：「輕
J29nB241_p0577a06║風搖柳線，夜雨凍春寒。」進云：「和尚又作麼生？」師震威
J29nB241_p0577a07║一喝。
J29nB241_p0577a08║上堂。「高更高，天在下；厚還厚，地為薄。何物容？虛空窄；
J29nB241_p0577a09║何人壽？佛祖滅；何水深？大海竭；何事堅？金剛裂。」
J29nB241_p0577a10║上堂。「燈籠騎佛殿，露柱照三門。僧堂齊合掌，廚庫解
J29nB241_p0577a11║吹笙。正恁麼時，被山僧腦後一捏，急忙道箇誐誐喃
J29nB241_p0577a12║哈囉吽。」
J29nB241_p0577a13║馬宣慰得後主度僧，請上堂。問：「佛生迦毘國，洪映南
J29nB241_p0577a14║賓城，有何記莂？」師云：「桂子月中落，天香雲外飄。」進云：
J29nB241_p0577a15║「還檢點得出麼？」師云：「丁一卓二。」乃云：「一花開，世界起；
J29nB241_p0577a16║一子圓，大地收。虛空開口笑，萬象齊起舞，法眾合掌
J29nB241_p0577a17║歡，山僧頻頻舉。還識舉底道理麼？音樓玉柱久懷胎，
J29nB241_p0577a18║產箇男兒果俊哉，不論功勳見尊貴，九重天爵自然
J29nB241_p0577a19║來。」
J29nB241_p0577a20║檀越誕期祈嗣，請上堂。問：「太常居士生後姓冉，未生
J29nB241_p0577a21║前姓甚麼？」師云：「萬古元不老。」進云：「即今皈向大乘，和
J29nB241_p0577a22║尚還點化也無？」師云：「一物鎮長寧。」進云：「恁麼則與龐
J29nB241_p0577a23║居士同門出入去也。」師云：「無鬚鎖子兩頭搖。」復舉：「龐
J29nB241_p0577a24║蘊居士父祖遊宦，將家貲盡棄湘河，更不瞻前顧後，
J29nB241_p0577a25║只道得箇『有男也不婚，有女也不嫁，大家團圞頭，共
J29nB241_p0577a26║說無生話。』看者居士雖得一家超脫，也是徐六擔板，
J29nB241_p0577a27║未契三教為人處。」
J29nB241_p0577a28║佛誕，馬宣慰母沈太夫人請上堂。問：「昔城東老母因
J29nB241_p0577a29║甚不得見佛？」師云：「高天厚地。」進云：「今南賓夫人何緣
J29nB241_p0577a30║得見和尚？」師云：「水綠山青。」進云：「夫人與老母是同？是
J29nB241_p0577b01║別？」師卓拄杖。進云：「和尚與如來差別幾何？」師亦卓拄
J29nB241_p0577b02║杖。僧拂坐具，云：「者箇聻？」師云：「君方掃雪尋松子，我已
J29nB241_p0577b03║開榛得茯苓。」進云：「恁麼恭惟降誕也。」師云：「年年此日，
J29nB241_p0577b04║此日年年，昔時者裏，東土西天，金盤捧足，九龍吐泉，
J29nB241_p0577b05║恁麼恁麼，蠡海驢年，即今及節，應時光耀人天去也。
J29nB241_p0577b06║時時佛誕生，刻刻駕象日，子在思親鄉，母居懷男地，
J29nB241_p0577b07║啐啄妙同時，子母長相憶，憶則憶於同，同中還有異。
J29nB241_p0577b08║子為大孝尊，母則升忉利，浩劫不別離，亙古無來去，
J29nB241_p0577b09║來去任相逢，相逢秪者是。且道是何宗旨？舉步蓮開
J29nB241_p0577b10║稱悉達，無憂樹長號摩耶。」
J29nB241_p0577b11║師受請住雲集寺，入院。
J29nB241_p0577b12║三門。「入門便棒，打草驚蛇。入門便喝，無風起浪。即今
J29nB241_p0577b13║入雲集之門又作麼生？」
J29nB241_p0577b14║佛殿。「秪者是。是甚麼？壘壘落落，黃面跏趺。咄！若喚作
J29nB241_p0577b15║佛，則吾豈敢？」
J29nB241_p0577b16║方丈。「三賢魂驚，十聖膽膻。衲僧到此，全沒帳算。」喝一
J29nB241_p0577b17║喝。
J29nB241_p0577b18║上堂。「南濱釣罷又長溪，戎馬無容眨上眉。一曲陽春
J29nB241_p0577b19║何處是？就中還有幾人知？」喝一喝。
J29nB241_p0577b20║囑三山上座，上堂。問：「末後一句始到牢關時如何？」師
J29nB241_p0577b21║云：「四▆山僧同。」▆曰：「學人不會。」師云：「悟眉號是羅鬍
J29nB241_p0577b22║子。」乃云：「也大奇，也大奇，末後句，妙難思。汝諸人還見
J29nB241_p0577b23║麼？那門外漢不是山僧悄地舉，則機緣又怎得進門？
J29nB241_p0577b24║聽吾偈：全身放下隱山隈，頭角纔成喜兩開，展轉由
J29nB241_p0577b25║吾相分付，雷轟電掣出潛來。」
J29nB241_p0577b26║檀越建圓通會，請上堂。「吹法螺，擊法鼓，大神歡，小鬼
J29nB241_p0577b27║舞。應供尊者眉毫長，面然大士眼光普。人天之田久
J29nB241_p0577b28║磽确，謂是箜篌是音樂。有漏笊籬，無漏木杓。稽首皈
J29nB241_p0577b29║依，淨智妙圓。多多拜上，油蠟紙火。」
J29nB241_p0577b30║師誕期，請上堂。「山僧行年五十，看看有些健氣，腳板
J29nB241_p0577c01║不會談禪，眉毛無甚妙義，都盧舉似無生，無生又居
J29nB241_p0577c02║學地，拂子與我齊年，我長拂子一歲。」驀豎拂子，云：「喚
J29nB241_p0577c03║作拂子卻是山僧，喚作山僧卻是拂子。畢竟喚作甚
J29nB241_p0577c04║麼？六百甲子滿一半，今日與伊頻打算，相將攜手過
J29nB241_p0577c05║驢年，果老倒騎𨍏轢鑽。」
J29nB241_p0577c06║上堂。「貴買朱砂畫月，打牛打車不別，憎檻欣籠奈何，
J29nB241_p0577c07║磨磚作鏡爭得？鳧脛天然不長，截鶴續之則疾。」召大
J29nB241_p0577c08║眾云：「且道阿膩吒峰今日有幾人作舞？」
J29nB241_p0577c09║上堂。「天可載，地可覆，山可浪，水可烈，日可冷，月可熱，
J29nB241_p0577c10║惟有佛法不可說。設或可說，也是捫鐘捫籥。」
J29nB241_p0577c11║到白巖寺，上堂。「逼塞虛空古白巖，三冬凝靜翠生苔。
J29nB241_p0577c12║到來不是閑遊戲，只要諸人眼豁開。」
J29nB241_p0577c13║上堂。「無繩自縛，好肉剜瘡；畫地為牢，平空說謊。須是
J29nB241_p0577c14║恁麼人，始解恁麼事。」
J29nB241_p0577c15║順治乙未季冬朔日，師受請住梁山太平山慶忠禪
J29nB241_p0577c16║寺。入院。
J29nB241_p0577c17║上堂。「方斗喚作太平山，棲賢一名慶忠寺。知他誰是
J29nB241_p0577c18║箇中人，大家扶起者巴鼻。」
J29nB241_p0577c19║結制，上堂。卓拄杖，云：「黃檗六十棒，者是那一棒？」喝一
J29nB241_p0577c20║喝，云：「臨濟四喝，者是那一喝？還識者喝麼？立賓立主，
J29nB241_p0577c21║為實為權。還識者棒麼？有玄有要，能縱能奪。汝等諸
J29nB241_p0577c22║人作麼生會？」喝一喝，卓一卓。
J29nB241_p0577c23║上堂。「年來不欲成多事，豎箇拳頭也勞力，朝粥午飯
J29nB241_p0577c24║信口餐，早眠晏起沒瞌睡，雲水諸方去去來，西來大
J29nB241_p0577c25║意誰相憶？噫！」
J29nB241_p0577c26║上堂。「世界恁麼廓，為甚鐘聲披七條？三三五五，七七
J29nB241_p0577c27║八八，鳥豈是鸞？鹿焉為馬？白雪陽春為誰歌？無端畫
J29nB241_p0577c28║地之乎也。」喝一喝。「東桃西李，柳花楊花。」
J29nB241_p0577c29║上堂。「如何是佛？黃面瞿曇無面目。如何是祖？達磨不
J29nB241_p0577c30║從印土來。如何是道？家家門前火把子。如何是恒久
J29nB241_p0578a01║心？朝更夕改。如何是生滅心？一念萬年。設有箇旁不
J29nB241_p0578a02║肯底出眾道：『鐵老漢得與麼顛倒。』但拍掌呵呵大笑。」
J29nB241_p0578a03║上堂。「舌頭久挂壁上，看來全沒算帳。舉起也毘盧形
J29nB241_p0578a04║潛，放下也普賢膽喪。瓠子灣曲未仁，冬瓜儱侗不像。
J29nB241_p0578a05║一目索訶萬國州，無生有曲幾人唱。」
J29nB241_p0578a06║陳總戎請上堂。「諸佛大道愈行愈遠，西來的旨轉說
J29nB241_p0578a07║轉多，直饒不說不行，看來有甚交涉？所以古今尊宿
J29nB241_p0578a08║升堂入室，豎指擎拳，執叉張弓，冷棒熱喝，正如國家
J29nB241_p0578a09║用兵出於萬不得已。或學人喝下挑鋒，謾藏伏卒；或
J29nB241_p0578a10║知識棒頭掠戰，寬設陷坑。一縱一擒，能殺能活，切忌
J29nB241_p0578a11║前吞後撓，猶貴東和北拒。雖然如是，還知祭風臺一
J29nB241_p0578a12║著麼？」
J29nB241_p0578a13║文文學請上堂。「西來大意如何說？潑水掃地相公來。
J29nB241_p0578a14║座下若有讀書人，向道吾無隱乎爾。山僧不讀書，亦
J29nB241_p0578a15║不熟文句。耳之於聲也，手之舞之，足之蹈之。顏淵喟
J29nB241_p0578a16║然歎：『當仁不讓於師。』阿呵呵！見也麼？」喝一喝。「上大人
J29nB241_p0578a17║可知禮也。」
J29nB241_p0578a18║文官長請上堂。擊禪床，云：「起去。」拂一拂，云：「伺候著。」良
J29nB241_p0578a19║久，云：「隙晷偷光杖兔角，星芒射眼拂龜毛，不是山僧
J29nB241_p0578a20║行正令，崑崙叫屈舜若逃。」喝一喝，云：「畫公打口鼓。」喝
J29nB241_p0578a21║退堂聲，下座。
J29nB241_p0578a22║上堂。「天一半，地一半，蘇州有，杭州有。打破蔡州城，踢
J29nB241_p0578a23║倒黃旛綽。不笑牛首伏羲，則罵孔明諸葛。惡！惡！四時
J29nB241_p0578a24║無春夏，一雨便秋冬。」
J29nB241_p0578a25║上堂。「一棒一條痕，一摑一掌血。𥗋𥗋石人頭，下下從
J29nB241_p0578a26║實說。求空未必空，逃空何曾脫。信口說來不是塵，信
J29nB241_p0578a27║腳踏遍清風月。抽身即轉謝家村，到口便吞吳人酪。
J29nB241_p0578a28║相逢此日盡君歡，匝地紅輪山海赤。○」
J29nB241_p0578a29║郎副戎請上堂。「官斗山，看雲起，打鼓山，下白雨。山上
J29nB241_p0578a30║有僧雲鶴隨，境中無事將軍喜。狼煙息，村歌舞，冬至
J29nB241_p0578b01║寒食一百五。」卓拄杖一下。
J29nB241_p0578b02║上堂。呵呵笑云：「向上一路，千聖不傳。」問：「今日鄧居士
J29nB241_p0578b03║皈依座下，和尚還傳麼？」師云：「傳。」進云：「因甚又傳？」師云：
J29nB241_p0578b04║「我不同千聖。」
J29nB241_p0578b05║上堂。「石土地不會說禪，看破普願瞎驢子腳只三隻，
J29nB241_p0578b06║播弄楊岐；水牯牛脅下書某甲，溈山話墮；土狗子口
J29nB241_p0578b07║內覓象牙，趙州有無。李四唼著舌根，血在張三口裏。
J29nB241_p0578b08║看來看來，真箇真箇。何以故？一二三四五。」
J29nB241_p0578b09║順治戊戌佛誕日，師受請住忠州牛首山雲巖禪院。
J29nB241_p0578b10║結夏，上堂。「順風吹，逆風吹，夏日長，燕子歸，幾處黃鸝
J29nB241_p0578b11║樹上催？休錯過，趁時宜，萬里晴空一鶚飛。」復舉：「『世尊
J29nB241_p0578b12║纔出母胎，便一手指天、一手指地』，張乖太甚；『周行七
J29nB241_p0578b13║步』，著忙太甚；『雲門要一棒打殺』，不平太甚；山僧舉似
J29nB241_p0578b14║人天眾前，揚惡太甚。即今還有旁不肯者麼？」喝一喝，
J29nB241_p0578b15║云：「高山流水深深意，自有知音笑點頭。」
J29nB241_p0578b16║上堂。「天之高也，奚足高？地之厚也，奚足厚？海之深也，
J29nB241_p0578b17║奚足深？空之大也，奚足大？惟有拄杖子，頭頭越格。」卓
J29nB241_p0578b18║一卓，云：「今日郎、向二施主有齋。」
J29nB241_p0578b19║上堂。「主山高，案山低。左青龍，右白虎。年年三百六，月
J29nB241_p0578b20║月二十五。逆數順數，數到牛首山雲巖寺大殿裏，恰
J29nB241_p0578b21║似佛幻三月前鞔底鹿皮鼓。」一喝居士打口鼓，師呵
J29nB241_p0578b22║呵大笑。
J29nB241_p0578b23║上堂。「吾宗迥別，有口難說。設或有說，早不中節。如說
J29nB241_p0578b24║如行，轉不相應。顛顛倒倒，卻也恰好。說如是，行如是，
J29nB241_p0578b25║元來元來，如是如是。」喝一喝。
J29nB241_p0578b26║上堂。「隔林聽枝鳥，話說真箇好。不似廣南蠻，語音無
J29nB241_p0578b27║起倒。」
J29nB241_p0578b28║福田知玄禪德訃至，上堂。「小春纔至朔風吹，正是爐
J29nB241_p0578b29║烘雪點時。忽聽訃音矜冷淚，又聞隻履動西思。愁雲
J29nB241_p0578b30║有暈遮空月，愛日無光暖面眉。傳法度迷誰助我？喪
J29nB241_p0578c01║予一歎引傷悲。」
J29nB241_p0578c02║順治辛丑三月廿日，師受向化侯譚公洎本山耆舊
J29nB241_p0578c03║等請，住南城山寶聖寺。入院。
J29nB241_p0578c04║上堂。「釋迦如來撒土拋沙，又道四十九年無一字；歷
J29nB241_p0578c05║代祖師牽藤引蔓，豈止千七百則之多？即今人天座
J29nB241_p0578c06║上又作麼生？」良久，云：「喜得山僧無口。」
J29nB241_p0578c07║佛成道，上堂。喝一喝，云：「明星出矣，還有共見共聞者
J29nB241_p0578c08║麼？」良久，云：「如天普蓋，如地普擎，如日普照，如月普明，
J29nB241_p0578c09║如海普納，如空普容，如人如物，如俗如僧，如如不動，
J29nB241_p0578c10║如有如無。」復喝一喝：「曙色未分人盡望，及乎天曉也
J29nB241_p0578c11║平常。」
J29nB241_p0578c12║元旦，牟總戎祈嗣，請上堂。師以拂子○元正啟祚，○
J29nB241_p0578c13║乾父坤母，○坎男離女，○鼻祖耳孫。○○。
J29nB241_p0578c14║袁總戎供大衣，上堂。舉袈裟云：「此是寶善居士占底
J29nB241_p0578c15║便宜，教老僧向甚麼處著？」
J29nB241_p0578c16║牟總戎供大衣，上堂。「活卓卓，影團團，須彌小，芥子寬，
J29nB241_p0578c17║無歇腳，沒遮攔。」喝一喝，云：「粉碎虛空為條幅，平沉大
J29nB241_p0578c18║地總福田。」
J29nB241_p0578c19║師滿花甲，上堂。「甲子三百六，看看今日足。過此更如
J29nB241_p0578c20║何？滿散修齋粥。前三三，後三三，豐干子，歸去來。」作接
J29nB241_p0578c21║引勢。
J29nB241_p0578c22║上堂。「癸卯年，七月秋。雨暘若，登大有。人歡喜，鬼無愁。
J29nB241_p0578c23║一枕清閒忘歲月，三杯濁酒度春秋。」
J29nB241_p0578c24║彌陀會，上堂。「多年不相逢，一見懊憾起。我自何來？汝
J29nB241_p0578c25║欲何去？四方八面，淨穢誰分？九品蓮臺，濁清頓己。他
J29nB241_p0578c26║的咱，我的你，西天老白眉，東土豐干子。」
J29nB241_p0578c27║上堂。「大雪冬至，一年一度；大寒小寒，轉盼新年。東家
J29nB241_p0578c28║杓柄長，西家杓柄短，龍鱗開夜晏，波斯嚼寒水。魚把
J29nB241_p0578c29║門，蝦打鼓，廚前灶後逢白拈，失卻一塊大豆腐。六六
J29nB241_p0578c30║三十六，五五二十五，唵部𡄦穆力陵印兔那麼麼寫。」
J29nB241_p0579a01║喝一喝，云：「亂統作麼？」
J29nB241_p0579a02║上堂。「黃鶯唱，鵓鳩鳴，綠柳岸，白花汀，白花汀上聽鵑
J29nB241_p0579a03║聲。高山流水啼不盡，無端又降釋迦文。指天指地太
J29nB241_p0579a04║造作，一回舉起一回瞋。且道瞋他作甚麼？不見道：事
J29nB241_p0579a05║從生處有，人向靜中忙。」
J29nB241_p0579a06║上堂。豎拄杖云：「九退一還一十，八退二還一十，七退
J29nB241_p0579a07║三還一十。持載譬地，覆幬譬天，譬如北辰，喻之日，喻
J29nB241_p0579a08║之月，喻之空，喻之海。啐！是法非算數譬喻之所能解。」
J29nB241_p0579a09║期圓，上堂。驀拈拄杖云：「豎一豎，家家門首長安路；橫
J29nB241_p0579a10║一橫，兩頭無路絕中邊；卓一卓，任是佛祖也難摸。所
J29nB241_p0579a11║以此事千斤不換，父子不傳，遇著智人，長揖相送。今
J29nB241_p0579a12║日乃侯府譚公同黃、任二參軍入山，若為持齋不飲
J29nB241_p0579a13║則不與揖；若為表揚勝會則不與揖；若為參求請益
J29nB241_p0579a14║則不與揖；唯是挺身向前，放寸天膽，展戰儒舌，掀倒
J29nB241_p0579a15║禪床，喝散大眾，罵得山僧無容身處，山僧則深深與
J29nB241_p0579a16║揖。還見麼？雖具一雙貧衲手，未嘗低揖等閒人。」
J29nB241_p0579a17║葦菴文居士參師歸，無病坐脫。訃至，上堂。「葦菴！葦菴！
J29nB241_p0579a18║作者般去就，應喫吾三十棒。何以故？早知燈是火，飯
J29nB241_p0579a19║熟已多時。」
J29nB241_p0579a20║普賢菴尼本容、梵行師徒請上堂。「昔時觀音院，今日
J29nB241_p0579a21║普賢庵，明明祖師意，說甚未生前？若見本容即見觀
J29nB241_p0579a22║音，若會梵行便會普賢。普賢與觀音，不即一纖毫、不
J29nB241_p0579a23║離一纖毫，不遠一纖毫、不近一纖毫，不同一纖毫、不
J29nB241_p0579a24║異一纖毫，腳跟由來點地，鼻孔一向遼天，清淨自在，
J29nB241_p0579a25║萬德莊嚴。還知落處麼？只為分明極，翻今所得遲。」
J29nB241_p0579a26║上堂。舉：「中峰和尚自敘行由云：『我乃識量依通，非悟
J29nB241_p0579a27║也。還見學解？悟解麼？說箇解，早是學也；說箇悟，早是
J29nB241_p0579a28║迷也。』」
J29nB241_p0579a29║上堂。「觜吧吧說，是名禁口；腳忙忙行，是名禁足；眼睜
J29nB241_p0579a30║睜，是名觀心；意擾擾，是名入定。會得此數轉語，一任
J29nB241_p0579b01║把茆蓋頭，佛也不作。其或未然，且莫造次。」
J29nB241_p0579b02║童真書狀寫師真，請上堂。「老漢六十餘一，恰被兒孫
J29nB241_p0579b03║煎逼。不是紙墨塗抹，便將胭粉沾滯。鬚髮墨裏藏針，
J29nB241_p0579b04║臉面荷花向日。一身紅黃遍體，滿座洪鐘扣擊。只知
J29nB241_p0579b05║眼目人天，不覺烏焉馬是。說向季哥孟哥，笑倒張三
J29nB241_p0579b06║李四。咦！」
J29nB241_p0579b07║慈運山主寫師真，請上堂。「平地骨堆，無風起浪。薄舌
J29nB241_p0579b08║窮口，吐尺談丈。說得虛空起舞，萬象森羅。一音演唱，
J29nB241_p0579b09║冤遭丹青。不仁以幅綾紙，圖上六綠五花，倔倔疆疆。」
J29nB241_p0579b10║福城上座寫師真，請上堂。「者箇和尚，全沒算帳。說法
J29nB241_p0579b11║不帶唇齒，打人豈止百棒。腹中點滴也無，慣好興波
J29nB241_p0579b12║作浪。古去今來，人間天上。」
J29nB241_p0579b13║康熙丙午二月廿日，爵臺譚公、郡侯劉公、鎮臺任公，
J29nB241_p0579b14║暨闔郡縉紳、諸山耆舊等，請師重興忠州治平禪寺。
J29nB241_p0579b15║入院。
J29nB241_p0579b16║佛殿基。「地為基址天為椽，四方八面盡闌千。一畫三
J29nB241_p0579b17║爻成四柱，扶起大覺作伽藍。日月星辰照燈火，江湖
J29nB241_p0579b18║淮海湧源泉。佛祖定位，鬼神幽潛。」喝一喝。「喚作百無
J29nB241_p0579b19║禁忌，慶忠老漢於此開山。」卓拄杖三下。
J29nB241_p0579b20║臘八，上堂。僧問：「治平初創，法席新開，請和尚答話。」師
J29nB241_p0579b21║云：「昔時者日，此土西天。」進云：「法不孤起，仗境方生。如
J29nB241_p0579b22║何是現前境？」師云：「三間風雨屋，八面芰荷池。」進云：「如
J29nB241_p0579b23║何是當機句？」師云：「問得恰好。」乃云：「昔日世尊悟道三
J29nB241_p0579b24║歎奇哉！看來此件大事真箇奇特，不可以智知、不可
J29nB241_p0579b25║以識識，非有心得、非無心通，上智輕意蹉過、下愚蠢
J29nB241_p0579b26║蠢難明，是以大道寂寥，知音者鮮。山僧自丁丑於聚
J29nB241_p0579b27║雲堂上登曲彔木弄鬼眼睛，嗣後過東往西、圖南適
J29nB241_p0579b28║北，橫說、豎說，譬說、喻說，塵說、剎說，隨宜說、熾然說，不
J29nB241_p0579b29║覺閒言空語狼藉成編，或視為綺語、或視為脫空、或
J29nB241_p0579b30║視為譎誕、或視為圓滑，任隨兩謊獨一、拿三道三。而
J29nB241_p0579c01║今說道治平院裏，喜得舌頭不出口。」良久，畫○相，云：
J29nB241_p0579c02║「植柳溪頭空界月，當年曾照舊園林。」
J29nB241_p0579c03║
J29nB241_p0579c04║
J29nB241_p0579c05║
J29nB241_p0579c06║　　　　　　　　（普陀嗣法孫性統重刊）
J29nB241_p0579c07║
J29nB241_p0579c08║
J29nB241_p0579c09║
J29nB241_p0579c10║慶忠鐵壁機禪師語錄卷之二終