J29nB241_p0584b01║慶忠鐵壁機禪師語錄卷之四
J29nB241_p0584b02║嗣法門人幻敏重編
J29nB241_p0584b03║示眾
J29nB241_p0584b04║示眾。「禪雖不滯因果，參禪人要知因識果。若是真為
J29nB241_p0584b05║生死底，自然二六時中有箇覺照，看出家為何事？將
J29nB241_p0584b06║何報？國王水土，師親深恩，檀信脂膏，行人血汗，超脫
J29nB241_p0584b07║祖宗。究竟自己一有此心，決定肚子潔白，體態慈悲，
J29nB241_p0584b08║立志行事，真實遇著箇知識，就是他下種子田地，傾
J29nB241_p0584b09║心破膽，於座下功圓行滿，得箇好結果去。須知此段
J29nB241_p0584b10║田地，種苦得苦，種甜得甜，種瓜得瓜，種豆得豆，如影
J29nB241_p0584b11║隨形，似聲傳響。云何有等昧卻此因，恥受師承煆煉，
J29nB241_p0584b12║喫了叢林底飯，專去冊子上搜求，口角邊尋討，不肯
J29nB241_p0584b13║向自己腳跟下得箇實在落點，即有見處，如藥汞銀，
J29nB241_p0584b14║遇火飛去，日久月深，養了一肚子貢高我慢，全不知
J29nB241_p0584b15║長大由恭敬，短促由輕蔑底因果，反在此知識處說
J29nB241_p0584b16║彼知識長，彼知識處說此知識短，將自己生死大事
J29nB241_p0584b17║置在一邊，且不照管，一向就是販買賣底見識，甚至
J29nB241_p0584b18║挑梭是非，紊亂規矩。或知識憫其習氣未化，委宛調
J29nB241_p0584b19║護，以清眾心。彼不自忖度，謂知識也要將就我一著。
J29nB241_p0584b20║仔細檢點將來，只成就得知識慈悲忍辱，自己種下
J29nB241_p0584b21║苦因，有何勾當？今日爐韝新開，山僧不宜如是血口，
J29nB241_p0584b22║幸得此中無者般人，不妨道破，使不墮此類，於大事
J29nB241_p0584b23║因緣易了了也。第一不得謂山僧入泥入水，說果說
J29nB241_p0584b24║因，作座主見解。」
J29nB241_p0584b25║示眾。「鐵壁山有毒眼蛇，還見麼？若見，喪身失命。」時有
J29nB241_p0584b26║一僧入方丈求道破，師書一蛇字，令僧送與西堂。堂
J29nB241_p0584b27║接得便扯碎。僧復舉似師，師云：「我原向道傷人。」
J29nB241_p0584b28║示眾。「竹篦子話教汝等講，道理亦講得，頌亦頌得，下
J29nB241_p0584b29║語亦下得，只是與竹篦子了不干涉。山僧亦為頌出，
J29nB241_p0584b30║貴圖一番舉起一番新也。頌云：竹篦子，好商量，隨家
J29nB241_p0584c01║豐儉絕承當。殺人放火焦光贊，馬上拋刀楊六郎。」
J29nB241_p0584c02║觀梅，示眾。「一枝恒報舊年春，巧笑依稀意可人，淚墮
J29nB241_p0584c03║如珠寒雨濕，情翩似珮凜風屯。熱腸願寄香驚袂，冷
J29nB241_p0584c04║眼長看影化神，為羨孤根偕我志，冰魂幾點帶霜陳。」
J29nB241_p0584c05║示眾。後堂欲究曹洞宗旨，師云：「諸昆仲！山僧居興龍
J29nB241_p0584c06║時，曾有僧問：『如何是正中偏？』答云：『鷺鶿恒伴老鴉飛。』
J29nB241_p0584c07║『如何是偏中正？』『巢蓮烏龜覷水月。』『如何是正中來？』『匝
J29nB241_p0584c08║地紅輪現，十方無寸土。』『如何是兼中至？』『九月桃花紅
J29nB241_p0584c09║似火，三春桂蕊色如金。』『如何是兼中到？』『日午打三更。』
J29nB241_p0584c10║『如何是君？』『恭己無為化，坐致太平春。』『如何是臣？』『一掃
J29nB241_p0584c11║狼煙空索索，端的輸他塞外才。』『如何是君向臣？』『不為
J29nB241_p0584c12║飛熊呈彩兆，直鉤早已契宸衷。』『如何是臣奉君？』『赤膽
J29nB241_p0584c13║忠腸良輔弼，清名無處不流芳。』『如何是君臣道合？』『賓
J29nB241_p0584c14║主迭為咸有慶，如天好生樂唐虞。』『如何是誕生王子？』
J29nB241_p0584c15║『金盤纔捧足，寶馬自飛來。』『如何是朝生王子？』『男兒無
J29nB241_p0584c16║志昂藏老，誰不鳴珂遊帝鄉？』『如何是末生王子？』『龍在
J29nB241_p0584c17║淵時全體現，未容眨眼動香車。』『如何是化生王子？』『猛
J29nB241_p0584c18║虎步地視耽耽，不犯當頭那回互。』『如何是內生王子？』
J29nB241_p0584c19║『尊貴自然無縫罅，四方八面不通風。』恁麼說話，大似
J29nB241_p0584c20║打缽安柄、畫蛇添足。雖然如是，若要做箇過量人，腳
J29nB241_p0584c21║頭腳底乾暴暴、濕淋淋，一毫艱險也推不得，必以臨
J29nB241_p0584c22║濟當庭逕、曹洞定基本、溈仰金針玉線、雲門豁達春
J29nB241_p0584c23║風、法眼明星朗月，誠能融通得諸大老用處，自覺頭
J29nB241_p0584c24║頭顯、事事明。到者田地更有大法要透，且道大法作
J29nB241_p0584c25║麼生透？不妨頌出：『大法從來險，處處帶淆訛，碎說曲
J29nB241_p0584c26║還直，團來少是多？少是多，絕情思，一鼾天地老，數步
J29nB241_p0584c27║水雲齊。有時雞作馬，有時犬為驢，一拳一掌一面血，
J29nB241_p0584c28║眉毛卓豎眼麻迷。』參！」
J29nB241_p0584c29║聖節，示眾。「穿衣喫飯隨緣，枕石棲雲依舊，長將日月
J29nB241_p0584c30║海山，願祝吾　皇萬壽。」
J29nB241_p0585a01║示眾。「小盡二十九，大盡三十日，山中無甲子，報道是
J29nB241_p0585a02║除夕。不是水盡山窮，卻也推車拄壁，急須掉轉腳跟
J29nB241_p0585a03║依舊龜哥眼赤。咄！」
J29nB241_p0585a04║示眾。「我若一向舉揚，何以負墮尊貴？水牯墓石懷胎，
J29nB241_p0585a05║兒孫隨群逐隊。」
J29nB241_p0585a06║示眾。「慶忠門下，一人通身是眼看不見；一人通身是
J29nB241_p0585a07║耳聽不著；一人頭頂天、腳踏地，形影不得全。且道誰
J29nB241_p0585a08║是其人？若指得出，許具超方眼。」
J29nB241_p0585a09║示眾。「露柱揚眉笑不徹，燈籠開眼淚潸潸，笑底是彌
J29nB241_p0585a10║勒肚子大，淚底是釋迦口門寬，更太息那黑而老兒，
J29nB241_p0585a11║平白地晝夜受熬煎。正當恁麼時，被慶忠長老驀鼻
J29nB241_p0585a12║扭著，問他何名何姓，急忙道箇：不看經、不念佛、不打
J29nB241_p0585a13║坐、不參禪，看是甚麼人行履。」
J29nB241_p0585a14║示眾。「慶忠朔望前一日考功，汝諸人須通身放下；若
J29nB241_p0585a15║放不下，其功未圓。朔望後一日羯磨，汝諸人須盡情
J29nB241_p0585a16║發露；若少覆藏，其罪更大。正當朔望日，石輥解吹笛。
J29nB241_p0585a17║復請問靈籤，筒中有三七，倘喚作上堂入室，洞口桃
J29nB241_p0585a18║花也解笑人。」
J29nB241_p0585a19║佛涅槃，示眾。「雙煙起處虛空殞，輪象轉時大地悲，曠
J29nB241_p0585a20║劫前來流下淚，至今日炙與風吹。」
J29nB241_p0585a21║示眾。「淋淋珠雨落春深，野鳥喃喃弄巧音，慵臥雲房
J29nB241_p0585a22║芳草綠，等閒打醒日三更。咦！還見莊周蝴蝶麼？」
J29nB241_p0585a23║示眾。「佛祖滅情，菩薩羅漢折情，眾生任情，慶忠打情。
J29nB241_p0585a24║作麼生是打情底道理？眾生也打，羅漢菩薩也打，佛
J29nB241_p0585a25║祖也打，汝諸人各自檢點看。」
J29nB241_p0585a26║端陽，示眾。「屈原昔日全沒帳，汨水無端成蕩漾，惹得
J29nB241_p0585a27║人心逐境狂，龍舟鼉鼓競爭障。徜徉何似衲僧意？衲
J29nB241_p0585a28║僧眼裏有天地，無邊綠水刺秧針，無限清風柳線繫。
J29nB241_p0585a29║荷傘知熱蓋先張，艾虎無心門裏覷，斯時有貫觀音
J29nB241_p0585a30║錢，一咬一嚼五三四。禪和子，須仔細，過未現在無可
J29nB241_p0585b01║據，窮諸玄辯周金剛，到此吞聲還飲氣。」
J29nB241_p0585b02║解夏，示眾。「欲參自己生前事，針劄難逢此日長，悟去
J29nB241_p0585b03║方知無我累，迷來不覺為人忙。纔聞沙聚親成塔，轉
J29nB241_p0585b04║盼頭邊別有霜，報與兩堂雲水客，莫將結解謾商量。」
J29nB241_p0585b05║營盆，示眾。「日日是好日，因甚此日喚作佛歡喜？時時
J29nB241_p0585b06║是好時，因甚此時纔可報親恩？若也會得，和羅飯熟、
J29nB241_p0585b07║禪悅充滿，過去恩、現在恩、未來恩一齊報盡；脫或未
J29nB241_p0585b08║然，幾番熱惱縱清涼，無限蔽蒙悲風木。」
J29nB241_p0585b09║示眾。「二八月天，晝夜一般，忙者忙如箭，閒者閒似山，
J29nB241_p0585b10║閒忙都不涉，畢竟是何年？」良久，云：「休用蠡測海，莫以
J29nB241_p0585b11║管窺天。」
J29nB241_p0585b12║中秋，示眾。「斯夕有箇光明環，到處分身到處看，有人
J29nB241_p0585b13║問道何處是？影在長江體在天。恁麼道，若說是天上
J29nB241_p0585b14║月，管取飲洋銅、吞熱鐵有分。」
J29nB241_p0585b15║結冬，示眾。「拂子打虛空一摑，痛殺給孤悉達；纔聞耳
J29nB241_p0585b16║直眉橫，又道洗青賣白。箇中何人具眼？且看三條椽
J29nB241_p0585b17║下。」
J29nB241_p0585b18║冬至，示眾。「普向堂中祝聖延，虛空開口問堂前。燈籠
J29nB241_p0585b19║報道陽來復，依舊從頭水底天。」
J29nB241_p0585b20║小除，示眾。「文殊洗青，普賢賣白，釋迦心堅，彌勒口闊。
J29nB241_p0585b21║唯有慶忠，沒情勾引，三百五百，齊來過者小年，都盧
J29nB241_p0585b22║無法可說，索鹽奉馬妙機先，箇中唯許仙陀客。」
J29nB241_p0585b23║結夏，示眾。「今年歲至壬午，米麵柴鹽最苦。爐內正好
J29nB241_p0585b24║乘時，乘時烹佛煉祖。還見慶忠用處麼？」良久，喝一喝。
J29nB241_p0585b25║佛誕，示眾。「周行七步誰相識，目顧四方亦依稀，梵宮
J29nB241_p0585b26║此日無今昔，堂堂降下天人師。」
J29nB241_p0585b27║示眾。「歡喜日，盂蘭盆，焚孝紙，薦宗親，唯有衲僧識見
J29nB241_p0585b28║別，拳頭巴掌是知恩。」
J29nB241_p0585b29║示眾。「三周二五九，南辰和北斗，兩路不通風，大家要
J29nB241_p0585b30║知有。非是沒說，抑且無口。任從橫，拖倒拽，山僧一曲
J29nB241_p0585c01║囉哩囉及盡去也。」
J29nB241_p0585c02║示眾。「陽春小愛，日明花開，滿地是黃金。黃金滿地人
J29nB241_p0585c03║不識，識得真金不是金。休把著，急追尋，平都水，萬州
J29nB241_p0585c04║迎。分明一道通霄路，多少來人錯問津。」
J29nB241_p0585c05║示眾。「佛生四月八，眾請不說法。來時道無口，一抬又
J29nB241_p0585c06║一捺。此四句，一句奉釋迦老子，一句酬東明大師，一
J29nB241_p0585c07║句與現前法眾，一句留山僧自己。還撿點得出也無？
J29nB241_p0585c08║○○○○，分得分明太特煞，分明分得特煞人。」
J29nB241_p0585c09║解夏，示眾。「收著布袋口，驢馬畜生走；放開布袋口，驢
J29nB241_p0585c10║馬畜生有。三千里外不識渠，七尺單前承誰力？若是
J29nB241_p0585c11║具眼衲僧見恁麼道，拍掌呵呵，向異類中行去。」
J29nB241_p0585c12║示眾。「年年此日是臘八，傳聞竺乾悟悉達，惟有山僧
J29nB241_p0585c13║不解禪，只要諸人眼會瞎。諸方要人雙眼圓明，因何
J29nB241_p0585c14║聖佛者裏要人眼瞎？」良久，自代云：「切忌被那一點星
J29nB241_p0585c15║子換卻。」
J29nB241_p0585c16║示眾。「天花滿岫白，地火一爐紅，云是迎新景，卻有送
J29nB241_p0585c17║寒風。到者裏，新也不得、舊也不得，終也不得、始也不
J29nB241_p0585c18║得，春也不得、冬也不得，冷也不得、熱也不得。畢竟如
J29nB241_p0585c19║何？誶，忘卻了也。」
J29nB241_p0585c20║示眾。「結冬九十日，畢竟無巴鼻，解卻又如何？特地演
J29nB241_p0585c21║伽陀。去不去，住不住，貓兒狗子恒獨步，亦非解弄舌
J29nB241_p0585c22║鎗，卻也雄張露布，四方八面沒遮攔，回互不回互，回
J29nB241_p0585c23║而更相涉，不爾依位住。住後事作麼生？飽炊無米飯，
J29nB241_p0585c24║長歌懷采薇。」
J29nB241_p0585c25║示眾。「古人道：『才高之者，把三藏以研窮；智淺之流，覽
J29nB241_p0585c26║五乘而課誦。』擅自分別，面皮厚多少？須知念佛佛念，
J29nB241_p0585c27║磨盤空裏轉；按豆遮睛，一舉一回新。趙州不喜聞，慶
J29nB241_p0585c28║忠卻喜見，先後無孔鎚，各各得一半。那一半？車不橫
J29nB241_p0585c29║推，理無屈斷。」
J29nB241_p0585c30║示眾。「慶忠門下不許鑽龜打瓦，一味本分草料，肚飽
J29nB241_p0586a01║學人有與伊喫，肚饑學人無與伊喫；十數年前口邊
J29nB241_p0586a02║即得，十數年後口邊不得。一向釘樁搖櫓，又是當面
J29nB241_p0586a03║蹉過。」
J29nB241_p0586a04║示眾。「中秋無月，我今為說，雨滴簷前，風吹禪客。絃管
J29nB241_p0586a05║聲消，雲山同色，但把一燈，應箇時節。○」
J29nB241_p0586a06║示眾。「『麥地牛生草，沙河馬捉魚，紅爐水種火，梅花夜
J29nB241_p0586a07║讀書。』此吹萬先師法身偈。不肖兒孫則不然，眉毛先
J29nB241_p0586a08║生，鬍鬚後生，兩箇八兩，元是一斤。」
J29nB241_p0586a09║示眾。「家家秤鎚都是鐵，東邊燒火西邊熱，切莫去參
J29nB241_p0586a10║佛祖禪，致令眼中重添屑。」
J29nB241_p0586a11║示眾。「聞說牛山未見牛，幾經冬夏幾春秋？我來一目
J29nB241_p0586a12║無餘事，山自高兮水自流。」
J29nB241_p0586a13║解夏，示眾。「法傳像末，可笑可嗟，水潦鶴逐隊隨群，缶
J29nB241_p0586a14║鐘惑在在處處，達磨被毒而轉，思大誓不出山，良有
J29nB241_p0586a15║以也。老僧自到太平，寒暑無恙，明月清風，蟬琴蛙鼓，
J29nB241_p0586a16║足以壯聽觀；平地高山，松門竹徑，儘堪當行樂。時禽
J29nB241_p0586a17║好鳥，花謝果圓，饑餐渴飲，閒坐倦眠，內有學行精勤，
J29nB241_p0586a18║外無魔軍橫擾，於心足矣，此外更何求哉？雖然如是，
J29nB241_p0586a19║須知路逢平處險，無勞人向靜中忙。」
J29nB241_p0586a20║開爐，示眾。「平地掘深坑，硬處好取土，方圓無矩規，烹
J29nB241_p0586a21║煉佛與祖。霙花帶葉燒，野菜連根煮，來參慶忠禪，休
J29nB241_p0586a22║論甘與苦。」
J29nB241_p0586a23║歸浯江，示眾。「疏椽亮壁我還居，為錫臨江話歲除，念
J29nB241_p0586a24║老卻忘新舊曆，身閒無礙去來輿。貼符懶把門庭整，
J29nB241_p0586a25║坐敘羞談佛祖餘，雪裏有懷頻送炭，紅爐大敞待霙
J29nB241_p0586a26║渠。」
J29nB241_p0586a27║江陵醫官請示眾。舉：「文殊謂善財云：『是藥者採將來。』
J29nB241_p0586a28║善財遍觀大地，無有不是藥者，卻來白云：『遍觀大地，
J29nB241_p0586a29║無有不是藥者。』殊云：『是藥者採將來。』善財於地上拾
J29nB241_p0586a30║一莖草度與文殊，殊接得拈起示眾云：『須知此藥亦
J29nB241_p0586b01║能活人、亦能殺人。』」師云：「若論殺，即桃仁、杏仁、薏苡仁、
J29nB241_p0586b02║益智仁也，獨活他不來；若論活，縱檳榔、柯子、川鳥、荳
J29nB241_p0586b03║蔻，亦狼毒他不去。活也不道、殺也不道。何以故？茵陳、
J29nB241_p0586b04║瓜蔞仁、白芨、官桂、四君子皆紫石英，不辭常山滑石，
J29nB241_p0586b05║過穿山甲攜急信子，茯神、遠志齊來，黃柏、門冬，求我
J29nB241_p0586b06║枳殼、枳實。山僧豈拘生地、熟地？吝惜馬渤、牛溲？未免
J29nB241_p0586b07║膏肓便灸、頂門便針。」拍膝云：「還聞麼？」豎拳云：「還見麼？
J29nB241_p0586b08║若也聞見分明，須到者裏始得；倘未到者裏，少加熊
J29nB241_p0586b09║膽，還要細辛者破鼓皮，切忌大戟、半夏。」
J29nB241_p0586b10║示眾。舉：「古德云：『野老負薪歸，催婦連宵織，看他家事
J29nB241_p0586b11║忙，且道承誰力？問渠渠不知，特地生疑惑，傷嗟今古
J29nB241_p0586b12║人，幾箇知恩德？』山僧卻不恁麼，野老負根歸，唱道忙
J29nB241_p0586b13║生拍，說甚風雨寒？那管雪山白？和泥又合水，團圞生
J29nB241_p0586b14║與熟，肚內飽齁齁，便是知恩處。試看知恩、疑惑相去
J29nB241_p0586b15║多少？知則人人有分，疑則千山萬山。」
J29nB241_p0586b16║示眾。「虛空開口笑，端的是何因？珍重眉上弓，放下便
J29nB241_p0586b17║平穩。還識虛空麼？即如肖宇，獨弩單鎗，埋兵掉鬥，通
J29nB241_p0586b18║身是膽，寸鐵無前，破敵衝鋒，勤王報主，也只是箇虛
J29nB241_p0586b19║空。開拓田廬，營家治業，子肖孫賢，弟恭兄友，忠孝傳
J29nB241_p0586b20║家，義方啟訓，也只是箇虛空。捐資護眾，處俗回真，敬
J29nB241_p0586b21║信三寶，趨向大乘，也只是箇虛空。既總是箇虛空，如
J29nB241_p0586b22║何是笑底道理？山僧不惜眉毛，分明道出。」良久，云：「諦
J29nB241_p0586b23║聽，諦聽。」
J29nB241_p0586b24║向善人誕期，示眾。「萬古恒不老，一物鎮常寧，識得其
J29nB241_p0586b25║中意，日午打三更。不說有生，不說無生，澗底碧潭空
J29nB241_p0586b26║界月，兔角龜毛幾度春。」
J29nB241_p0586b27║示眾。「每見近日禪林中多畜養豬生，借口學行衣單
J29nB241_p0586b28║鹽茶之助。然僧者淨也，明眼人尚如此，況盲昧者乎？
J29nB241_p0586b29║應須行化以代之，夫不可播殺業種子於當來也。聽
J29nB241_p0586b30║吾偈：『檀度時開令造福，學行衣單無不足。寧使口淡
J29nB241_p0586c01║及身寒，願摧刀山與劍樹。』」
J29nB241_p0586c02║考工畢，示眾。「若向山僧未開口已前薦得，早落三落
J29nB241_p0586c03║四了也，那更待法堂前草青青地？臨濟宗旨有三句
J29nB241_p0586c04║四喝、三玄三要、照用賓主、料揀權實，作麼生一喝如
J29nB241_p0586c05║金剛王寶劍？直饒就喝一喝，更要答我一喝如踞地
J29nB241_p0586c06║師子，難道又喝一喝不成？一喝是探竿影草，看如何
J29nB241_p0586c07║緇素？一喝不作一喝用，作麼生鋪陳？誰是照？誰是用？
J29nB241_p0586c08║作麼生說箇同不同？試照用看。有理中玄要、有事裏
J29nB241_p0586c09║要玄，理事融時玄要何在？一二三且置，如何是一句
J29nB241_p0586c10║具三玄、一玄具三要底機用？人境賓主亦復如是，三
J29nB241_p0586c11║句四喝自然分明，纔能任運臨時，或應物現形、或全
J29nB241_p0586c12║體作用、或機權喜怒、或現半身、或乘獅子、或乘象王，
J29nB241_p0586c13║一一湊泊得來，更要知道落處。如一棒一喝便可正
J29nB241_p0586c14║宗，臨濟恁麼則成死棒死喝，焉有今日？猶記聚雲曾
J29nB241_p0586c15║問及此，老僧答云：『三拳一掌分玄要，明明未許話疏
J29nB241_p0586c16║親，應憐逐句尋言者，無端錯認定盤星。』聚雲未肯點
J29nB241_p0586c17║首，力究三年始得瞥地。參方道者欲做臨濟滿分兒
J29nB241_p0586c18║孫，不得辜負臨濟好。」喝一喝。
J29nB241_p0586c19║茶話
J29nB241_p0586c20║茶話。「穿衣喫飯，行住坐臥，迎賓待客，運水搬柴，何處
J29nB241_p0586c21║無語話分？豈但喫茶時為然？所以道：塵塵剎剎，皆無
J29nB241_p0586c22║空闕，折旋俯仰，盡在其中。只是不容商量、不容擬議，
J29nB241_p0586c23║擬議商量，錯過了也。不見昔有二上座到趙州，州問：
J29nB241_p0586c24║『曾到趙州否？』座云：『不曾到。』州云：『喫茶去。』復問一上座：
J29nB241_p0586c25║『曾到趙州否？』座云：『曾到。』州云：『喫茶去。』院主問：『不曾到
J29nB241_p0586c26║趙州，喫茶去且從；曾到趙州，為甚麼亦叫喫茶去？』州
J29nB241_p0586c27║喚院主，主應諾，州云：『喫茶去。』你看他何常奇特？亦何
J29nB241_p0586c28║常破綻？若承當得來，方知木人頭戴草門，口舌非言。」
J29nB241_p0586c29║茶話。「喫茶饒他開口，問話饒他稽首，分明一曲小陽
J29nB241_p0586c30║春，怎奈三三又如九？黃花燦，金芽走，一番啗著一番
J29nB241_p0587a01║清，者回淹殺趙州狗。還有解問話者麼？」三巴掌出，師
J29nB241_p0587a02║歸方丈。
J29nB241_p0587a03║惺監院請茶話。「退己為人，黃頭歡喜；退人為己，碧眼
J29nB241_p0587a04║含悲。惺禪人原與山僧同參，一旦渾爾我忘執著，以
J29nB241_p0587a05║監院是任。時之溫飽、役之緩急，內外相信、遠近相感，
J29nB241_p0587a06║則一切話從此究竟，奚獨一茶話而欲山僧說哉？但
J29nB241_p0587a07║山僧昔日做工夫亦在監院時得力，因有本行偈子，
J29nB241_p0587a08║今日不違所請，欣然贈之。六載住聚雲，終日閑無事，
J29nB241_p0587a09║行也懶去行，念佛不著意。板響粥飯來，纍垂一餐去，
J29nB241_p0587a10║正欲做工夫，妄想及瞌睡。四大不堅強，剛被揶揄鬼，
J29nB241_p0587a11║發願施教化，方木投圓器。頗賴無情老，當陽舉執事，
J29nB241_p0587a12║監院臨我身，種種多憂慮。一三七日間，提張又調李，
J29nB241_p0587a13║止想做粗夫，苦行作佛事。晨早上單床，一踢渾天地，
J29nB241_p0587a14║連誶四五聲，大笑不知止。數載被他瞞，相逢只者是，
J29nB241_p0587a15║薑油醬醋茶，豆麵柴鹽米。報與參禪者，離卻心意識，
J29nB241_p0587a16║若能依此行，畢竟有消息。且道：如何是離心意識底
J29nB241_p0587a17║消息？」自代云：「飯甑兩頭空。」
J29nB241_p0587a18║茶話。松西堂問：「如何是第一玄？」師云：「腳下黃龍走。」「如
J29nB241_p0587a19║何是第二玄？」師云：「腦後鯉魚肥。」「如何是第三玄？」師云：
J29nB241_p0587a20║「打中間底。」「如何是第一要？」師云：「未問卻好道。」「如何是
J29nB241_p0587a21║第二要？」師云：「秦嶺雞聲妙。」「如何是第三要？」師云：「放出
J29nB241_p0587a22║吞空鷂。」問：「如何是先照後用？」師云：「掣電轟雷。」「如何是
J29nB241_p0587a23║先用後照？」師云：「轟雷掣電。」「如何是照用同時？」師云：「放
J29nB241_p0587a24║汝三十棒。」「如何是照用不同時？」「師云：且拋絲綸隨緩
J29nB241_p0587a25║浪，依稀新月又添鉤。」問：「如何是一喝如金剛王寶劍？」
J29nB241_p0587a26║師云：「利。」「如何是一喝如踞地師子？」師云：「威。」「如何是一
J29nB241_p0587a27║喝如探竿影草？」師云：「鑑。」「如何是一喝不作一喝用？」師
J29nB241_p0587a28║云：「圓。」問：「賓看主時如何？」師云：「路聲風走葉。」「主看賓時
J29nB241_p0587a29║如何？」師云：「山色石留雲。」「賓看賓時如何？」師云：「斷雲飛
J29nB241_p0587a30║野鶴。」「主看主時如何？」師云：「露柱燈籠舞。」問：「如何是奪
J29nB241_p0587b01║人不奪境？」師云：「丫角女子攜雲去，無端留下繡鴛鴦。」
J29nB241_p0587b02║「如何是奪境不奪人？」師云：「一拳拳倒須彌盧，剔起眉
J29nB241_p0587b03║毛看惡發。」「如何是人境兩俱奪？」師云：「此時山僧都不
J29nB241_p0587b04║會。」「如何是人境俱不奪？」師云：「十字街前慣掣顛。」「總不
J29nB241_p0587b05║恁麼時如何？」師喝一喝。乃云：「昔日盧仝稱七碗，今宵
J29nB241_p0587b06║鐵壁兩三杯。星馳電卷興答問，習習風清若迅雷。」復
J29nB241_p0587b07║喝一喝。
J29nB241_p0587b08║師誕日，茶話。「㘞地一聲無從來，鼻頭氣斷無從去，我
J29nB241_p0587b09║欲對眾話無生，眾人謂我懸弧日。汝等作麼道？」一僧
J29nB241_p0587b10║云：「某甲道不得。」師云：「許汝喫茶。」
J29nB241_p0587b11║石砫馬宣慰令僧壽山永真詣寺箔玉皇閻羅金像，
J29nB241_p0587b12║請茶話。「斬釘還削鐵，一箭中紅心。」驀豎竹篦，云：「還知
J29nB241_p0587b13║落處麼？若也知得，應以將軍身得度者，即現將軍身
J29nB241_p0587b14║而為說法，神出鬼沒，減灶添兵，雪刃銀戈，旌旄旐旟，
J29nB241_p0587b15║得勝鳴聲，雄張露布，驚起玉皇上帝、閻羅大王，一齊
J29nB241_p0587b16║走到茶甌裏，信口吞入無礙藏中，霎時金光遍體，揚
J29nB241_p0587b17║新抑舊，作大佛事，具大莊嚴，得大受用，成大因果。還
J29nB241_p0587b18║知端的處麼？」放下竹篦，云：「永矣榮真福，壽兮山海齊。」
J29nB241_p0587b19║茶話。「臺上一爐香，茶斟三箇棗，恁麼不恁麼，只要當
J29nB241_p0587b20║下了。茶斟三箇棗，臺上一爐香，鼻孔原在面，何須更
J29nB241_p0587b21║舉揚？若是咬豬狗底手腳，纔聞舉著，踢起便行，八字
J29nB241_p0587b22║打開，當陽覷破，便解喫飽茶、睡滿覺，又來討甚麼碗？」
J29nB241_p0587b23║除夕，茶話。「年年有箇三十夜，窮漢鬧炒富漢熱，若無
J29nB241_p0587b24║債主上門來，便是人間好時節。大眾！既解喫茶，何用
J29nB241_p0587b25║東說西說？」喝一喝。
J29nB241_p0587b26║茶話。舉：「一僧到古德處，德云：『船來？陸來？』僧云：『船來。』問
J29nB241_p0587b27║云：『船在那裏？』僧云：『船在河下。』其僧去，古德謂近侍曰：
J29nB241_p0587b28║『適纔者僧是作家。』」師云：「即今若有問山僧：『船來？陸來？』
J29nB241_p0587b29║但云：『細雨落江舟。』又問：『船在那裏？』但云：『中秋遠明月。』
J29nB241_p0587b30║恁麼答話，且道與古人差別多少？此夜一輪隱，清光
J29nB241_p0587c01║何處無？」
J29nB241_p0587c02║茶話。「睜眼覷著，舉箸拈著，張口咬著，滿盤托著，是那
J29nB241_p0587c03║些辜負汝等？」良久，云：「我歸方丈汝歸堂，相逢只在秋
J29nB241_p0587c04║江上。」
J29nB241_p0587c05║除夕，茶話。「秤錘移到徹稍頭，蜣螂輥彈臨極處，老鼠
J29nB241_p0587c06║鑽上牛角尖，森羅萬象齊歸一。大眾！還識一之歸處
J29nB241_p0587c07║麼？除夕若逢九，大家要知有，撞著腦後腮，牙齒原在
J29nB241_p0587c08║口。久立，珍重。」
J29nB241_p0587c09║茶話。豎指，云：「巍巍山嶽。」打○，云：「皓皓明月。」良久，云：「寂
J29nB241_p0587c10║寂虛空。」喝一喝，云：「恒恒大覺。任是有名有相，怎似無
J29nB241_p0587c11║言無說？設若有說，也是將錯就錯。作麼生是錯？茶來
J29nB241_p0587c12║喫茶，飯來喫飯。」
J29nB241_p0587c13║茶話。舉手云：「三世諸佛覷不見。還見麼？設或見，不可
J29nB241_p0587c14║喚作眼。歷代祖師聞不著。還聞麼？設或聞，不可喚作
J29nB241_p0587c15║耳。既不喚作耳，又不喚作眼，畢竟喚作甚麼？昨日南
J29nB241_p0587c16║賓依然城市，今朝三教宛是山林，山林城市不別，賓
J29nB241_p0587c17║主之句歷然。賓即是主，主還同賓，全主全賓，全賓全
J29nB241_p0587c18║主，賓主兩忘，作麼生道？久立，謝茶。」
J29nB241_p0587c19║　　　　　　　　（普陀嗣法孫性統重刊）
J29nB241_p0587c20║慶忠鐵壁機禪師語錄卷之四終