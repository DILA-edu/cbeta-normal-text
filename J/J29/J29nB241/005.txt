J29nB241_p0588a01║慶忠鐵壁機禪師語錄卷之五
J29nB241_p0588a02║嗣法門人幻敏重編
J29nB241_p0588a03║法語
J29nB241_p0588a04║示焦无妄。「居士夙具善根，曾受優婆塞戒，于三昧律
J29nB241_p0588a05║師一日請益：『不是心、不是佛、不是物，是箇甚麼？』山野
J29nB241_p0588a06║酬以四圓相。但居士恒欲借靈準提大士以朗夜愆，
J29nB241_p0588a07║恨未得準提心印，所以於圓相不甚玲瓏透脫，復來
J29nB241_p0588a08║覓箇的實參底話頭。山野示以馬師一踏水潦機緣，
J29nB241_p0588a09║若委悉得來，不唯踏得者數圓相七花八裂，且見色
J29nB241_p0588a10║時準提在居士眼裏、聞聲時準提在居士耳中，乃至
J29nB241_p0588a11║談說舉動時準提在居士口邊身處，那時一任虛空
J29nB241_p0588a12║落地、水裏燒天也。」
J29nB241_p0588a13║示太初靜主。「若真住山人，不必問禪道佛法，單要煉
J29nB241_p0588a14║把钁鋤，去到山中，豎茅屋三間、燒火地一塊，就是衲
J29nB241_p0588a15║僧意氣。纓絡粥、百衲衣，隨家豐儉；朝搬柴、暮運水，任
J29nB241_p0588a16║意施為。更有住山偈子，也要消遣得過，虎出林巒，猿
J29nB241_p0588a17║嘯山巔，朝三暮四，朝四暮三。禪人於此薦得，不獨枯
J29nB241_p0588a18║木花開，亦且晴峰生色。」
J29nB241_p0588a19║示含拙靜主。「乍聞樵子陣，疑是野猿聲，回首聽觀足，
J29nB241_p0588a20║白雲嶺上輕。此山僧住山即事也。時因含拙索語住
J29nB241_p0588a21║白雲山中，故書以似。若是善能聽觀便知回首底，钁
J29nB241_p0588a22║鋤下必能挖著方底圓底，腳板裏自是踏住軟處硬
J29nB241_p0588a23║處，城市山林水天一色。然雖如是，遇著大蟲，切莫喚
J29nB241_p0588a24║作老虎。」
J29nB241_p0588a25║示襲一維那。「襲一呈紙索字，山僧云：『若曉得些氣息，
J29nB241_p0588a26║不枉揮洒一番。』襲云：『秪為不曉；若曉，不請和尚書也。』
J29nB241_p0588a27║然山僧最喜底是『不曉』二字，三世諸佛從不曉轉大
J29nB241_p0588a28║法輪、歷代祖師從不曉恢弘祖印、山僧從不曉匡徒
J29nB241_p0588a29║領眾、學人從不曉頓脫生死，興慈運悲，大作佛事，亦
J29nB241_p0588a30║止是箇不曉也。且道不曉有何奇特？良久，云：『灶上為
J29nB241_p0588b01║雞深夜繡，暗中一線最難通。』」
J29nB241_p0588b02║示三空禪人。「參禪不宜多事，只在專心一志，一口囓
J29nB241_p0588b03║斷鐵釘，自然通天徹地。三空久服青州布衫，寒溫未
J29nB241_p0588b04║曉，更去當馬師一踏，失錯銜著兩箇饅頭，豈料口門
J29nB241_p0588b05║尚窄，吞吐不下，趨方丈求箇並用底方子。山僧看來，
J29nB241_p0588b06║眼空寰宇，氣壓諸方，喝斷眾流，噉盡佛祖，固是學人
J29nB241_p0588b07║節概意氣，然亦要培得勢力，拔山舉鼎，纔能去乘那
J29nB241_p0588b08║千里鳥騅。如要服青州布衫，一向去青州上求、布衫
J29nB241_p0588b09║上求、七斤上求，又怎得布衫底受用？欲步馬師一踏，
J29nB241_p0588b10║只要到起腳處討、落腳處討、起與未起中間討，又怎
J29nB241_p0588b11║得一踏底落點？試問三空：還空得青州布衫麼？還空
J29nB241_p0588b12║得馬師一踏麼？還空得禪人自己麼？若空不得，亦不
J29nB241_p0588b13║違所願，說箇並用偈子：『馬師一踏太無情，青州布衫
J29nB241_p0588b14║重七斤，若也解吹無孔笛，何難踢碎破沙盆？』」
J29nB241_p0588b15║示覺如居士。「參話頭，下疑情，只要拚箇決定心，一日
J29nB241_p0588b16║二六時中頻頻檢點，使者心始如是、終亦如是，暫如
J29nB241_p0588b17║是、久亦如是，常如是、變亦如是，不令者心稍有少曲，
J29nB241_p0588b18║自然無時不覺、無事不如，常覺常如，終有打破鏡時
J29nB241_p0588b19║節。設或暫得暫失、時存時亡，錯認光影，自滿自足，硬
J29nB241_p0588b20║作主宰，不受煆煉，將覺如鏡兒抱著，分分明明不肯
J29nB241_p0588b21║洒脫，黑面老子就與你相近，只恐被他覷見，那時莫
J29nB241_p0588b22║道參禪沒有靈驗。慎之！慎之！」
J29nB241_p0588b23║書扇示韓居士。「古德云：『彩雲影裏仙人現，手把紅羅
J29nB241_p0588b24║扇遮面，只須著眼看仙人，莫看仙人手中扇。』山僧則
J29nB241_p0588b25║不然，搖時風生習習，不搖明明歷歷，莫犯中間兩頭，
J29nB241_p0588b26║清涼國裏遊戲。參。」
J29nB241_p0588b27║過明峰庵示徹虛禪人。「去去實不去，途中須善為；來
J29nB241_p0588b28║來實不來，路上莫虧為。山僧來過此庵，喚作虧為得
J29nB241_p0588b29║麼？去亦過此庵，喚作善為得麼？所以云：供養者不上
J29nB241_p0588b30║天堂，譖毀者不入地獄。天堂地獄分明，唯有徹虛不
J29nB241_p0588c01║預其數。且道以何為驗？一茶一粥一普齋，一迎一送
J29nB241_p0588c02║一往來，不是道元功德固，那能去住任徘徊？禪人宜
J29nB241_p0588c03║自薦取。」
J29nB241_p0588c04║示平山地藏寺眾禪人。「參禪無有別法，只消正信自
J29nB241_p0588c05║肯四字。何謂正信自肯聻？第一、要信佛祖出世特為
J29nB241_p0588c06║此一大事因緣，其餘皆是不得已底方便；第二、要信
J29nB241_p0588c07║自己與佛祖無異，必先立箇決定腳跟，處常處變、處
J29nB241_p0588c08║順處逆、處真處俗，一切處都掉換我者決定腳跟不
J29nB241_p0588c09║得，然後去參那古人底敲門瓦子，或青州布衫、庭前
J29nB241_p0588c10║柏樹子，或乾屎橛、麻三斤，將者沒滋味鐵饅頭貼在
J29nB241_p0588c11║各人八識鏡子上，二六時中不拘放參止靜、坐臥經
J29nB241_p0588c12║行、待客迎賓、起居食息、作務理事、緣化導引，只要把
J29nB241_p0588c13║者鐵饅頭與鏡子一齊磨得粉花碎，直至不疑自肯
J29nB241_p0588c14║處，纔是汝諸人罷參時。須知者與佛祖無異底大事
J29nB241_p0588c15║因緣，縱黃而瞿曇出世也向汝諸人吐露不得。何以
J29nB241_p0588c16║故？一大藏教不過廣汝諸人知見，指天指地拈花付
J29nB241_p0588c17║囑不過示汝諸人歇場，說天堂樂土不過踴躍諸人
J29nB241_p0588c18║心目，說地獄苦境不過警惕諸人行為，開六度萬行
J29nB241_p0588c19║不過增長諸人功德，後來供像建剎不過堅持諸人
J29nB241_p0588c20║淨信，其實於自己與佛祖無異底大事因緣了無交
J29nB241_p0588c21║涉。故梁武帝問達磨大師口：『如朕書經造像，作種種
J29nB241_p0588c22║佛事，有何功德？』師曰：『此是人天小果，有漏之因，實無
J29nB241_p0588c23║功德。』曰：『如何是真功德？』師曰：『淨智妙圓，體自空寂。如
J29nB241_p0588c24║是功德，不於世求。』誠如帝之所行所為，較之迷而不
J29nB241_p0588c25║返、伐而不植者，千倍萬倍。祖師如何謂實無功德？總
J29nB241_p0588c26║之，恐武帝足於小果，忘卻者件大事因緣耳。所以云：
J29nB241_p0588c27║『大道只在目前，要且目前難睹。欲識大道真體，不離
J29nB241_p0588c28║聲色言語。』但諸人錯會者不少，有以身心性命為極
J29nB241_p0588c29║則者；有以無極前象帝先為極則者；有以多聞廣見，
J29nB241_p0588c30║世智辨聰，作道理參解者；有以習觀默炤調息，開頂
J29nB241_p0589a01║枯坐，向一念不生處，妄自承當者；有以動足舉手，胡
J29nB241_p0589a02║打亂喝，於拈來無不是處，強作主宰者；又有慕神通
J29nB241_p0589a03║變化，久視長生，流入天魔外道者；甚至有見他人言
J29nB241_p0589a04║行不符，借口自生退者；有謂學識淺少，自甘下劣而
J29nB241_p0589a05║生退者；有做工夫到前後無路處，覺沒有著落而生
J29nB241_p0589a06║退者；有見工夫做不來，復去看經書、行苦行、念佛持
J29nB241_p0589a07║咒，別求一路，以為行好事、植善因者。殊不知者些好
J29nB241_p0589a08║事，都要明了者與佛祖無異底大事因緣，方有所歸。
J29nB241_p0589a09║如不明了，好事善因總屬虛幻，總教不得正信行持。
J29nB241_p0589a10║無論貴賤老少、善惡男女、僧俗華夷、久修暫習、有學
J29nB241_p0589a11║無學，驀地打破疑團，昨日夜叉心，今朝菩薩面，正初
J29nB241_p0589a12║祖所謂一念回機，即同本得者也。者得正信行持底
J29nB241_p0589a13║人，不惟自己獲無量饒益，即在其中護持、助揚、稱讚、
J29nB241_p0589a14║禮拜、供養者，亦獲無量饒益。何以故？無漏正因故。茲
J29nB241_p0589a15║因眾禪人結社行道，向山僧求法語，並細說禪中之
J29nB241_p0589a16║病。然禪本不患風寒暑濕、食飽傷饑，又何有病？本無
J29nB241_p0589a17║一法，又何有語？至若各各所呈頭尾眼足、末後轉身、
J29nB241_p0589a18║異類親切、玄要宗旨等語，山僧何難為眾禪人定當？
J29nB241_p0589a19║但恐眾等謂山僧實有佛法與人，而今何必打瓦鑽
J29nB241_p0589a20║龜、尋言逐句？還依各各本參正信行持，到自肯田地，
J29nB241_p0589a21║方見古人用處。山僧所說，悉成贅語。」
J29nB241_p0589a22║示持拙靜主。「立室處中，迥脫玲瓏，持犯不二，巧拙是
J29nB241_p0589a23║同。透出靜鬧網，恰好問吾宗、問墻壁、問瓦礫、問青松。」
J29nB241_p0589a24║示自傳靜主。「永興絕頂有奇松，四山八水咸回互，我
J29nB241_p0589a25║觀半榻室中人，只欠竿頭者一步。設有人問：『者一步
J29nB241_p0589a26║畢竟如何進？』但向道：『步步登高易，心心放下難。』」
J29nB241_p0589a27║示燕居禪人。「臨行一句語，分明道不盡，何必細思量？
J29nB241_p0589a28║秪宜三痛棍：者一棍、那一棍、又一棍。拄杖頭邊若遇
J29nB241_p0589a29║著箇人，須要親遭一番毒手，纔是衲僧行腳。」
J29nB241_p0589a30║示純知靜主。「佛法豈用商量？商量千里萬里，但觀行
J29nB241_p0589b01║住坐臥，不是聲色言語。既觀行住坐臥，因甚不是聲
J29nB241_p0589b02║色言語？參！」
J29nB241_p0589b03║示懶憨禪人。「參禪如行兵相似，皆出於不得已。何也？
J29nB241_p0589b04║參禪為敵生死，行兵乃除寇氛。假如行兵之際，兵足
J29nB241_p0589b05║食足，加以忠心實腸，自然如塞上將軍，不作兒戲觀。
J29nB241_p0589b06║至於挂印封侯，悉意外事業。禪敵生死亦復如是。今
J29nB241_p0589b07║禪人既棄戎裝、披法服，亦教作世間決烈男子，復持
J29nB241_p0589b08║紙求示法語。山僧本無佛法與人，惟以慈悲忍辱真
J29nB241_p0589b09║實六字是望。」
J29nB241_p0589b10║示韓繩祖居士。「薰風拂面，火傘逼人，正好將舌頭挂
J29nB241_p0589b11║在壁上，與魯祖披襟相見。適雙竹請曰：『繩祖韓居士
J29nB241_p0589b12║求示法語。』山僧徐徐謂曰：『果有法語可示耶？』只相與
J29nB241_p0589b13║一笑。且看者一笑是笑居士耶？雙竹耶？山僧自己耶？
J29nB241_p0589b14║若笑自己，山僧有求須應；若笑雙竹，雙竹亦是方便
J29nB241_p0589b15║隨宜；若笑居士，居士意出懇倒。既都笑不著，且道笑
J29nB241_p0589b16║箇甚麼？居士但只恁麼起疑，決定信自生、生死心自
J29nB241_p0589b17║破、大事因緣自透徹，笑得千聖結舌、閻羅喪膽，那時
J29nB241_p0589b18║祖意教意、世法出世法，不須問人，一一自知。若承當
J29nB241_p0589b19║不下，山僧復有一偈：『頭足腰兮休擬議，竹下犬兒膽
J29nB241_p0589b20║氣粗，繩繩祖意應須薦，薦得何勞問子湖？』」
J29nB241_p0589b21║示水石書記。「禪人立志孤冷，不能於水中求火、石上
J29nB241_p0589b22║栽花，致令鐵壁野人得曠其說。『曾經禹貢清泉骨，今
J29nB241_p0589b23║是莓苔幾世孫。知君突兀滿庭下，乞我雨中雲數根。』
J29nB241_p0589b24║此古人求怪石詩也，卻有禪意。『虎丘頭上知猊尾，東
J29nB241_p0589b25║海袖裏識滸涯。三獻卞和曾有約，藍田偏在善人家。』
J29nB241_p0589b26║此山僧勉玄石掾士綿後裔頌也，反成詩詞。且道在
J29nB241_p0589b27║水石分中又當如何？寧使泥骨爛，莫教水皮堅。前頭
J29nB241_p0589b28║儘有興，野火正燒山。設有問怪石、玄石、水石孰優孰
J29nB241_p0589b29║劣，但向他書箇品字，即饒當下知委，也只作得箇燒
J29nB241_p0589b30║折腳鐺底烏椿子。書記宜急取裁。」
J29nB241_p0589c01║示體脩學人。「今人參禪，多是學禪。不知禪不可學，反
J29nB241_p0589c02║謂參禪無有靈驗。何謂學禪？如見古人奇言妙句，錦
J29nB241_p0589c03║心繡口，便去抄寫，便去記憶，又何曾夢見古人？纔遇
J29nB241_p0589c04║善知識與他點破，教他不可飽人餖飣、拭人涕唾，他
J29nB241_p0589c05║就去合嘴閉目，廢寢忘餐，覓修覓證，期悟期成，又何
J29nB241_p0589c06║曾夢見善知識？若是除了他如上二種，必走到那虛
J29nB241_p0589c07║豁豁沒把著處，墮空落外去也。看來只是不得箇赤
J29nB241_p0589c08║肩擔荷底人。倘有赤肩擔荷者，何愁不兩手交付？」
J29nB241_p0589c09║示徹空禪人。「參禪了生死，不拘老幼僧俗，只消看箇
J29nB241_p0589c10║空字，故教乘云：『照見五蘊皆空，度一切苦厄。』秪者空
J29nB241_p0589c11║字如何看去？先觀山河大地也是空、雲騰鳥飛也是
J29nB241_p0589c12║空、烏昇兔走也是空、古去今來也是空、寒侵暑逼也
J29nB241_p0589c13║是空、四大壽殀也是空、林園徒眾也是空，乃至眼色、
J29nB241_p0589c14║耳聲、意緣、鼻臭悉是空底，畢竟無一物倚靠、無一點
J29nB241_p0589c15║著落。纔有倚靠著落，工夫必不得力，業相現前也，如
J29nB241_p0589c16║何得到無住田地？如何敵得生死？所以六祖悟得無
J29nB241_p0589c17║住之心，便堪受衣缽。然者無住之心又不是頑冥無
J29nB241_p0589c18║物、脫體全空底，是中妙在一徹字。若是透徹得來，朗
J29nB241_p0589c19║州山、澧州水，四海五湖王化裏。參。」
J29nB241_p0589c20║示微密禪人。「將心求奇特，轉見沒交涉，若向靜裏鑽，
J29nB241_p0589c21║鬧中忙不徹。靜鬧兩頭空，腦後還抽楔，思量非思量，
J29nB241_p0589c22║分別無分別。海底看雲飛，高山走魚鱉，欲知火是水，
J29nB241_p0589c23║須教灘頭烈。一年萬億年，一月百千月，日日是好日，
J29nB241_p0589c24║鈯斧豈離鐵？明知待悟非，徒勞復敗闕，此是平山旨，
J29nB241_p0589c25║殷勤為汝說。」
J29nB241_p0589c26║示譚參戎。「斬頭還覓活，就裏打失本，眨眼成乖張，騎
J29nB241_p0589c27║馬度西嶺。郎將能醒狂，狂發生愚魯，分付眉上弓，莫
J29nB241_p0589c28║值箭鋒拄。識得其中趣，快活過一世，禪道生死關，謾
J29nB241_p0589c29║云只者是。」
J29nB241_p0589c30║示張明吾居士。「參禪參誰字？誰字非公據。參禪參無
J29nB241_p0590a01║心，無心隔一層。參禪參念佛，念佛徒撈摝。棒下喝來
J29nB241_p0590a02║機，不名上上路。以此酬居士，居士須謹述。若欲到平
J29nB241_p0590a03║山，水陸俱可步。」
J29nB241_p0590a04║示雲徹禪人。「禪人久住峨眉，偶見山僧木鐘玲瓏之
J29nB241_p0590a05║語，特來相依。近載屢求法要，然法有何要？即如欲往
J29nB241_p0590a06║謁名山之人，只是不可得少自足，望山而止。若望山
J29nB241_p0590a07║而止，終不能親臨其巔；若得少自足，又何盡天下名
J29nB241_p0590a08║勝？聽吾偈：『登山登絕頂，腳頭步步緊。崎嶇謾云難，嶮
J29nB241_p0590a09║巇益勁挺。休止洪椿坪，還期白足嶺。行到捨身崖，放
J29nB241_p0590a10║下便平穩。朝睹毫相光，暮瞻明燈影。絕後更甦來，面
J29nB241_p0590a11║目時惺惺。』【圖】」
J29nB241_p0590a12║示自傳行者。「普賢不在峨眉，觀音不在海上，朝亦得，
J29nB241_p0590a13║不朝亦得；海上也有觀音，峨眉也有普賢，到亦參，不
J29nB241_p0590a14║到亦參。正恁麼時，普賢、觀音齊聲道云：『纔登山罷又
J29nB241_p0590a15║涉水，山水從來遊傀儡。可笑世人無前知，腳跟不明
J29nB241_p0590a16║徒後悔。』見如是說，還他劈面一誶，急忙走至行者眉
J29nB241_p0590a17║毛上來，也還自照顧好。」
J29nB241_p0590a18║示徐書辦。「以黑點白，筆端自得。識吾宗旨，釋迦彌勒。
J29nB241_p0590a19║以黑塗紅，在在玲瓏。玲瓏之者，號曰大同。雖然，總不
J29nB241_p0590a20║若放下筆來，猶較些些。」
J29nB241_p0590a21║示恒持禪人。「有意栽花，不如無心插柳，恒之不持，持
J29nB241_p0590a22║之非久，三百六十一周天，牙齒依然還在口。直直豎
J29nB241_p0590a23║箇心，莫使此心曲，心曲撈摝生，心直無回互。無回互，
J29nB241_p0590a24║分明舉足與下足，步步步，黃金疑到無疑處。咄！」
J29nB241_p0590a25║示黃義僕居士。「隨緣識得主，遇物即為宗，誠能常不
J29nB241_p0590a26║昧，妙契而玄同。同則同於異，主賓何諱忌？異則異於
J29nB241_p0590a27║同，遍正正相逢。宗臨濟，人前背後秪者是。曹洞通，屋
J29nB241_p0590a28║裏承當要共功，到處一輪紅似鐵，看來正是主人翁。」
J29nB241_p0590a29║示憨拙知客。「字石浪，號浮萍，浮萍不浮，憨拙非拙。石
J29nB241_p0590a30║浪行船，滿載明月，月明在空，何如守中？中邊不管，二
J29nB241_p0590b01║諦圓融，呼牛作馬，指聰為聾。不談教相，不說宗風，不
J29nB241_p0590b02║言無異，不墮非同。知幾箇客？加幾多功？三千里外，許
J29nB241_p0590b03║汝相逢。」
J29nB241_p0590b04║示羅氏夫人。「大道不分南北，佛性豈別男女？人人鼻
J29nB241_p0590b05║孔遼天，箇箇足跟點地。若欲得免劫難、超出生死，最
J29nB241_p0590b06║初須以誠信為本，諸惡莫作、眾善奉行，自然二六時
J29nB241_p0590b07║中、今生後世隨心滿願，不失人身、不遭橫逆、不受冤
J29nB241_p0590b08║苦、不墮下愚，乃至得圓種智、證大解脫門，他方此界
J29nB241_p0590b09║導引同類作世間燈，無不從此誠信始也。不見空室
J29nB241_p0590b10║道人智通者，龍圖范珣女，幼聰慧，長歸丞相蘇頌之
J29nB241_p0590b11║孫悌，未幾厭世相，還家求祝髮，父難之，遂清修。因看
J29nB241_p0590b12║《法界觀》有省，乃連作二偈見意，一曰：『浩浩塵中體一
J29nB241_p0590b13║如，縱橫交互印毘盧，全波是水波非水，全水成波水
J29nB241_p0590b14║自殊。』二曰：『物我元無異，森羅鏡象同，明明超主伴，了
J29nB241_p0590b15║了徹真空。一體含多法，交參帝網中，重重無盡處，動
J29nB241_p0590b16║靜悉圓通。』後聞死心禪師名，重往謁之，心見知其所
J29nB241_p0590b17║得，便問：『常啼菩薩賣卻心肝，教誰學般若？』通曰：『你若
J29nB241_p0590b18║無心我也休。』又問：『一雨所滋，根苗有異，無陰陽地上
J29nB241_p0590b19║生箇甚麼？』通曰：『一花五葉。』更問：『十二時中向甚麼處
J29nB241_p0590b20║安身立命？』通曰：『惜取眉毛好。』心打曰：『者婦女亂作次
J29nB241_p0590b21║第。』通禮拜，心然之。政和間居金陵，常設浴於保寧，揭
J29nB241_p0590b22║榜於門曰：『一物也無，洗箇甚麼？纖塵若有，起自何來？
J29nB241_p0590b23║道取一句子玄，乃可大家入浴。古靈秪解揩背，開士
J29nB241_p0590b24║何曾明心？欲證離垢地時，須是通身汗出。盡道水能
J29nB241_p0590b25║洗垢，焉知水亦是塵？直饒水垢頓除，到此亦須洗卻。』
J29nB241_p0590b26║後為尼，名惟久，挂錫姑蘇之西竺。示寂時，書偈而化。
J29nB241_p0590b27║有《明心錄》行世。又，平江資壽尼無著妙總禪師，丞相
J29nB241_p0590b28║蘇公頌之孫女。年三十許，謝世緣，遍參名宿，正信已
J29nB241_p0590b29║具。大慧禪師住徑山，總依結夏，聞師陞座，舉藥山參
J29nB241_p0590b30║石頭馬祖語，豁然頓悟。師下座，馮濟川隨師至方丈，
J29nB241_p0590c01║曰：『某理會得適來和尚所舉公案矣。』曰：『居士如何？』川
J29nB241_p0590c02║曰：『恁麼也不得，囌嚧娑婆訶；不恁麼也不得，㗭哩娑
J29nB241_p0590c03║婆訶；恁麼不恁麼總不得，囌嚧㗭哩娑婆訶。』師舉似
J29nB241_p0590c04║總，總曰：『曾見郭象註莊子，識者謂卻是莊子註郭象。』
J29nB241_p0590c05║師見總語異，因舉巖頭婆子語問之，總答偈曰：『一葉
J29nB241_p0590c06║扁舟泛渺茫，呈橈舞棹別宮商；雲山海月俱拋卻，贏
J29nB241_p0590c07║得莊周蝶夢長。』師休去。川疑總所悟未實，後過無錫，
J29nB241_p0590c08║招至舟中，問曰：『婆生七子，六箇不遇知音，秪者一箇
J29nB241_p0590c09║也不消得。』便棄水中。大慧老師言：『道人理會得。如何
J29nB241_p0590c10║理會？』總曰：『已上供通，並是詣實。』川大驚。一日，師挂牌
J29nB241_p0590c11║次，總入室，師問：『古人不出方丈，為甚去莊上喫油餈？』
J29nB241_p0590c12║總曰：『和尚放妙總過，妙總方敢通箇消息。』師曰：『我放
J29nB241_p0590c13║你過，試道看。』總曰：『妙總亦放和尚過。』師曰：『爭奈油餈
J29nB241_p0590c14║何？』總喝一喝而出。若鱗甲女立地成佛，月上女無礙
J29nB241_p0590c15║辯才，是皆從古具大智慧、具大力量、具大手段，一眼
J29nB241_p0590c16║覷破世間諸行無常，如幻、如化，一了、百了，一證、永證，
J29nB241_p0590c17║所以纔有那擔荷的志氣出來。古德云：聖賢本是凡
J29nB241_p0590c18║夫做，何不依他樣子脩？茲因羅氏善女法名燈智，生
J29nB241_p0590c19║于宦門，于歸宦室鬧熱場中，亟知回首，具大悲願，皈
J29nB241_p0590c20║依三寶，志慕大乘。然佛法非遠，只在驅奴使婢處、喫
J29nB241_p0590c21║飯穿衣處、見聞覺知處、持經戒殺處，者裏不昧靈光，
J29nB241_p0590c22║得真實受用，又是今之空室妙總、龍女月上也。勉之。」
J29nB241_p0590c23║示雲影禪人。「日出山懸鏡，雲來地擁綿，住持無冬夏，
J29nB241_p0590c24║四季總周旋。還識住持道理麼？古德云：入寺路徑開
J29nB241_p0590c25║闢，廊廡修整，殿堂香燈不絕，晨昏鐘鼓分明，二時粥
J29nB241_p0590c26║飯精潔，僧行見人有禮，以此知其為好長老。雲影住
J29nB241_p0590c27║石峰，不獨以好長老自居，更嘉其志之向上，末後一
J29nB241_p0590c28║句且待別時。」
J29nB241_p0590c29║示淨燈禪人。「光明無盡燈，烏雞雪上行。相照還相一，
J29nB241_p0590c30║老鼠開夜市。灼然並熾然，木馬上高竿。明如漆，黑似
J29nB241_p0591a01║日，顛倒乾坤沒向背。無依無倚許多年，相傳只在人
J29nB241_p0591a02║間世。」
J29nB241_p0591a03║示宣慰秦夫人。「經云：『若人欲了知，三世一切佛，應觀
J29nB241_p0591a04║法界性，一切惟心造。』是知心悟則為大賢，為至聖，為
J29nB241_p0591a05║佛祖菩薩；心迷則現地獄，現餓鬼，現牛頭馬面。心欲
J29nB241_p0591a06║積福，則福無不增；心欲戒殺，則壽無不永；心存寬厚
J29nB241_p0591a07║仁恕，則所求無不稱心快意。所謂一切惟心造者，此
J29nB241_p0591a08║也。若欲體會大道，大道只在目前，無男女相，無生滅
J29nB241_p0591a09║相，無久暫相，無苦樂相，人人具足。只因妄想執著四
J29nB241_p0591a10║字遮障，信不及，見不透，踏不到，故於人人各具的大
J29nB241_p0591a11║道，動隔千山萬水也。若是信得及、見得透、踏得到，在
J29nB241_p0591a12║邇在易，復何遠與難哉？今夫人既有信根，欲植德本，
J29nB241_p0591a13║亦須從自心上參會去。《金剛經》云『應無所住而生其
J29nB241_p0591a14║心』者，無住之心，只在眼見耳聞，穿衣喫飯，行住坐臥
J29nB241_p0591a15║時體會，恒久不退，自見相應。若住於有是常見，住於
J29nB241_p0591a16║無是斷見，住中間未是究竟，乃至念佛不住於佛，禮
J29nB241_p0591a17║拜不住於禮，持誦不住於持，寬厚仁恕，喜捨方便，一
J29nB241_p0591a18║切好事，能行而不住。如世之下種子然，種豆得豆，種
J29nB241_p0591a19║瓜得瓜，自爾隨心滿願，信之行之，決不虛誑。」
J29nB241_p0591a20║佛成道日示吳夫人。「今本無迷昔無悟，明星眼裏空
J29nB241_p0591a21║回互。鷲嶺遺言豈妄傳，智慧德相隨時布。若欲當下
J29nB241_p0591a22║見如來，問取庭前柏子樹。吳大士以圓通力，應夫人
J29nB241_p0591a23║身，皈依三寶，久登信位。曾於乙丑歲佛誕日，歸吹萬
J29nB241_p0591a24║先師座下，求取法名慧果，種般若因。爾來值兵燹，移
J29nB241_p0591a25║失其語，覓說話於山野。山野答曰：『不失。』大士擔荷不
J29nB241_p0591a26║及，復持帛來索書。不見七賢女遊尸陀林，一女指尸
J29nB241_p0591a27║曰：『尸在者裏，人甚處去？』一女曰：『作麼作麼？』諸姊諦觀，
J29nB241_p0591a28║各各契悟。感帝釋散花曰：『惟願聖姊有何所須，我當
J29nB241_p0591a29║終身供給。』女曰：『我家四事七珍悉具足，惟要三般物：
J29nB241_p0591a30║一要無根樹子一株，二要無陰陽地一片，三要叫不
J29nB241_p0591b01║響山谷一所。』帝釋曰：『一切所須，我實有之。若三般物，
J29nB241_p0591b02║我實無有。』女曰：『汝若無此，爭解濟人？』帝釋罔措，遂同
J29nB241_p0591b03║往白佛。佛曰：『憍尸迦！我諸弟子大阿羅漢不解此義，
J29nB241_p0591b04║惟有諸大菩薩乃解此義。』若會七賢女公案，便會山
J29nB241_p0591b05║野不失。會得山野不失，何愁玉皇上帝不散花供養？」
J29nB241_p0591b06║示馬宣慰蔭襲法名燈印。「生在尊貴家，應是尊貴體。
J29nB241_p0591b07║何必論功勳，餘慶自爾爾。根大葉還大，枝幹不可摧。
J29nB241_p0591b08║於今為大樹，皆由預栽培。南岫云壽永，東溟況福長。
J29nB241_p0591b09║種在無漏田，山海亦難量。立言立功德，此是長生說。
J29nB241_p0591b10║妙應有靈丹，不借他家藥。非儒亦非道，非釋亦非仙。
J29nB241_p0591b11║各各本來真，究竟要人言。六根四大裏，到處放光明。
J29nB241_p0591b12║無心若大還，久矣號真人。分形及變化，此界並他方。
J29nB241_p0591b13║應現種類身，在在作醫王。吾宗有消息，賓主照用是。
J29nB241_p0591b14║信口說將來，萬德莊嚴具。」
J29nB241_p0591b15║示雲樹禪人。「疑團打破不用拳，棒喝徒勞驚氣志，靜
J29nB241_p0591b16║鬧兩處不留情，此是男兒真實具。有關可閉，非吾弟
J29nB241_p0591b17║子；無關可閉，非吾弟子；有無不關，非吾弟子。即此以
J29nB241_p0591b18║酬主人，即此以報檀越，即此以了自己。參！」
J29nB241_p0591b19║示天谷居士。「相逢一物不將來，放下便能擔得起，驀
J29nB241_p0591b20║直路上肯承當，天上人間隨爾爾。天谷燈朗居士自
J29nB241_p0591b21║金紫中來，欲種般若之因，冀超一乘之路，倘能山海
J29nB241_p0591b22║一透，匝地紅輪，則天陰霧氣齊消矣。珍重。」
J29nB241_p0591b23║示沖谷維那。「從上老古錐，只要人鼻頭端正，眼孔分
J29nB241_p0591b24║明，腳跟點地，其餘都是些閑家具。當時靈山會上，拈
J29nB241_p0591b25║花金色頭陀，一笑顢頇多少人，殊不識旁觀者哂。後
J29nB241_p0591b26║來箕裘紹續底，立機境，顯權實，論主賓，示語默，行棒
J29nB241_p0591b27║行喝，拈椎豎拂，指東畫西，分宗列派，就機打劫，劈筈
J29nB241_p0591b28║奪窩，前露後伏，獅子迷蹤，觀音門、文殊門、普賢門聯
J29nB241_p0591b29║芳繼述，出於萬不得已。正如戲兒作唱，只是熱鬧箇
J29nB241_p0591b30║席面，曲罷酒闌，依舊一場懡㦬。到者裏，住山不妨無
J29nB241_p0591c01║柴，住河不妨無水，種田無妨博飯喫。即如清素藏頭，
J29nB241_p0591c02║一生他又不本分，露箇末後句出來，狐涎人至今臊
J29nB241_p0591c03║氣猶在。沖谷炳上座原與山僧同參聚雲，亂離世中
J29nB241_p0591c04║與山僧攜瓶挈笠數載，見他勤勞頗恒，書箇『清清淡
J29nB241_p0591c05║淡吉祥處，懶懶散散無賓主，學得一生閒快活，坐在
J29nB241_p0591c06║孤峰笑佛祖』底偈子，住吉祥庵中。嗣後走人致書云：
J29nB241_p0591c07║『某甲自到庵中，不敢少負遺訓，將一語一默點染諸
J29nB241_p0591c08║方，唯有箇竹大蟲不日牽來與和尚補祝，伏望慈悲，
J29nB241_p0591c09║無用驚怖。及至到來，那大蟲權收記室中，上座願居
J29nB241_p0591c10║學地，領維那事。』一日，率眾禮拜，山僧問云：『作甚麼？』答
J29nB241_p0591c11║云：『領話頭。』山僧云：『快去，莫引壞人。』答云：『豈無方便耶？』
J29nB241_p0591c12║山僧取拄杖，他珍重便行。又入室，山僧問：『如何是維
J29nB241_p0591c13║那事？』答云：『大眾一齊在者裏。』山僧云：『也須問過他，令
J29nB241_p0591c14║次第向前。』茲則事畢還山，因書數語以表同契。」
J29nB241_p0591c15║示掌教無學禪人。「相逢只擎拳，已是眼中屑，握別不
J29nB241_p0591c16║解行，索我重宣說。有無生滅心，去來二邊腳，缽盂元
J29nB241_p0591c17║不柄，楖栗豈存節？為僧都有綱，掌教須無學，驀直過
J29nB241_p0591c18║平西，切莫穿藤葛。」
J29nB241_p0591c19║示禪庵禪人。「村裏佛法村裏說，山前山後頻越格，一
J29nB241_p0591c20║聲觱篥楚天秋，家家門首家家月。開口橛成雙，為答
J29nB241_p0591c21║門不二，密密不通風，腦後為君決。」
J29nB241_p0591c22║示永湛禪人。「插草靈峰覆白雲，一條大路任行人，易
J29nB241_p0591c23║無易有頻來去，許多錯認定盤星。還有知輕識重者
J29nB241_p0591c24║麼？踏著秤錘渾是鐵，八兩龜毛重半斤。」
J29nB241_p0591c25║示佛知禪人。「緡蠻黃鳥，話得恰好，分明聽著。門外之
J29nB241_p0591c26║遶，長三丈，闊八尺，么二三，四五六，七不成，八不就，波
J29nB241_p0591c27║羅揭諦薩婆訶。」
J29nB241_p0591c28║示副戎向居士。「久雨不晴，農夫高亢。祝融山上銀浪
J29nB241_p0591c29║飛，東海鯉魚頻增障。來徐徐，去蕩漾，一曲漁歌少人
J29nB241_p0591c30║唱。」
J29nB241_p0592a01║示總戎袁寶善居士。「佛法無可商量，開口便錯；未生
J29nB241_p0592a02║已前消息，動念即乖。所以神光覓心了不可得，達磨
J29nB241_p0592a03║曰：『與汝安心竟。』僧璨覓罪了不可得，神光曰：『與汝懺
J29nB241_p0592a04║罪竟。』茲寶善以本地風光施無畏大力，本無心可安、
J29nB241_p0592a05║無罪可懺，於急流中便知回首。山僧今日並不與伊
J29nB241_p0592a06║說黃道白，待拂子激揚去也。驀豎拂子，云：『有一過量
J29nB241_p0592a07║人，高高峰頂立，起眼看流泉，又聽無生曲。船來陸來
J29nB241_p0592a08║不遮攔，本地風光本地看，寬行大步誰不愛？妙應圓
J29nB241_p0592a09║通觀自在。郎將狂，參軍醉，石輥吹笙會不會？』」
J29nB241_p0592a10║示慶得禪人。「碧眼西來稱直指，晴空白晝只說鬼，單
J29nB241_p0592a11║傳不立一文字，茫茫無本可為據。巫山直欲開迷悶，
J29nB241_p0592a12║錦水還與瘳惱病，龜毛拂子解承當，兔角杖兒傳心
J29nB241_p0592a13║印。老僧廛居得人憎，覲面不如聞我名，客來何必論
J29nB241_p0592a14║賓主？三腳橙子真莽鹵。雖無道氣在人間，且有山名
J29nB241_p0592a15║貫今古，酒肉笑他不識時，瞌睡愛我為知己。罵佛罵
J29nB241_p0592a16║祖度時光，莽莽蕩蕩誰懺悔？興波作浪滿虛空，肚內
J29nB241_p0592a17║全無淡墨水。啟我慈悲兩片皮，鍾子𨁝跳盞子七，千
J29nB241_p0592a18║里同風事若何？分明辜負一張紙。」
J29nB241_p0592a19║示楊楚書。「居士野衲林間，自適溫飽，餘無所長，每遭
J29nB241_p0592a20║烏紗輕肥子索我贓私，是無事中成有事也。近復報
J29nB241_p0592a21║我云：『病魔纏縛，不得自由。』反責其意有不誠，緣之未
J29nB241_p0592a22║就。如是言說，正似有人被賊所侵，整頓兵卒，同應捕
J29nB241_p0592a23║覓形蹤。初聞在四維，一心向四維捕捉，久之不獲，又
J29nB241_p0592a24║疑是木易，遂捨四維，深求木易。人贓不真，驢年亦無
J29nB241_p0592a25║獲賊分。殊不知，賊在當面，無贓不罪。口是禍門，心為
J29nB241_p0592a26║病本，且扳扯箇窩戶，解纏去縛，將病魔魂飛魄散。後
J29nB241_p0592a27║走見老僧，另有話講，權寄一方，以釋遠念。反飽傷饑
J29nB241_p0592a28║雲門餅，散神冷胃趙州茶，智者恒能和五臟，秋毫未
J29nB241_p0592a29║許到唇牙。」
J29nB241_p0592a30║示陳黃中居士。「遲日出園林，散誕雲邊行，我遊芳草
J29nB241_p0592b01║裏，汝正入山村。羽書傳消息，打鼓遇知音，須臾轉丈
J29nB241_p0592b02║室，慇勤頂謁情。坐訊來何事？漫將懷抱傾，相歡語且
J29nB241_p0592b03║笑，覿面豈欺瞞？吾法無多子，何必更疑驚？此後逢人
J29nB241_p0592b04║問，但云見太平。」
J29nB241_p0592b05║示趙時亨居士。「我宗無語句，不用生擬議，離心意識
J29nB241_p0592b06║來，信步踏實地，驀直到太平，堂堂只者是。」
J29nB241_p0592b07║示奇石禪人。「聞名不見面，憑空索我語，信口說將來，
J29nB241_p0592b08║胡為而直指？問禪禪非問，問道道無言，迷悟示二途，
J29nB241_p0592b09║語默各一邊。呈紙輕素練，研墨壯青煙，啟我走龍蛇，
J29nB241_p0592b10║辯白還競黑。禪人字奇古，石奇成何義？或在他山生，
J29nB241_p0592b11║或列虎丘位，或支斗牛機，或踞伊蒲宅。勿逐莨菪頑，
J29nB241_p0592b12║勿孤荊楚志，須念抱璞心，須知連城貴。點首解何時？
J29nB241_p0592b13║冀作朝天具。」
J29nB241_p0592b14║示杲監院。「單傳之旨，不說無為、不說有為，本自圓成，
J29nB241_p0592b15║無存閒解，是安樂法、是自在位，卷舒不留，去來誰跡？
J29nB241_p0592b16║雖佛佛祖祖，千言萬語，總屬建化之門；痛棒熱喝，無
J29nB241_p0592b17║非驚蛇出草。建叢林、立規矩，九旬定制、三月安期，無
J29nB241_p0592b18║端畫地為牢，覓一箇不受人瞞、不會佛法底了不可
J29nB241_p0592b19║得。正眼看來，只為那遲鈍根性，所以入泥入水，固是
J29nB241_p0592b20║一番水過一番沙、一度喫飯一度飽，未免屋上架屋，
J29nB241_p0592b21║愈成多事。間有錯會者，一聞此語，不墮頑空，便成狂
J29nB241_p0592b22║見，咨肆無忌，顛言倒語，撥因果、繫魔鉤，又為可憐憫
J29nB241_p0592b23║耳。三空杲上座遇山僧於學地，自後相隨平山、吟翁、
J29nB241_p0592b24║白牛、石峰、青山，山僧憫其為眾有功，多勞心力，遣令
J29nB241_p0592b25║行腳，彼時氣沖牛斗。三年後復來，山僧驀勘一語，喜
J29nB241_p0592b26║其曠劫無明頓息。既有志願，不妨隨處插草，結幾箇
J29nB241_p0592b27║眾緣亦好事。珍重！珍重！」
J29nB241_p0592b28║示印勤舊。「庵住慶忠不會禪，歷霜傲雪骨頭堅，曾經
J29nB241_p0592b29║得步惟心土，南北東西徹底翻。印曹勤舊，大事因緣，
J29nB241_p0592b30║路頭已正，兼修淨業，所謂始終一念，有禪有淨土者
J29nB241_p0592c01║也。雖然，十萬億程不勞彈指，絲毫有罣便隔千山。勤
J29nB241_p0592c02║舊念之。」
J29nB241_p0592c03║示性道朱參戎。「暑熱生揮汗，書寫不成文，空空無一
J29nB241_p0592c04║字，著著豈由人？珍重頂門眼，泥裏火裏身，要知吾落
J29nB241_p0592c05║處，莫於紙上尋。聽吾偈：『善財參處兩三三，黑豆生芽
J29nB241_p0592c06║也大難，為囑圓通朱性道，尋吾紙上是瞞頇。』」
J29nB241_p0592c07║示堪輿僧。「有地無地，先觀下臂，打開中間，牛眠協吉。
J29nB241_p0592c08║逆水龍，入懷案，一起一疊看，動變大欲成。快心見主
J29nB241_p0592c09║人，愛者真堪羨，不消珍重指南經，粉碎虛空須著眼。
J29nB241_p0592c10║既是澄波僧索字，鐵老漢因甚說他家語話？咄！也是
J29nB241_p0592c11║平地討錢，白手圖利。呵呵！」
J29nB241_p0592c12║示邯鄲報客。「佛法在世間，不離世間覺；離世覓菩提，
J29nB241_p0592c13║恰如求兔角。不見昔日淨飯王宮於臘月八日忽報
J29nB241_p0592c14║世尊成道，是日從弟阿難降生，阿難因名慶喜。看者
J29nB241_p0592c15║慶喜二字最奇特、最悠長。及至說法四十九年、談經
J29nB241_p0592c16║三百餘會，末後拈花、迦葉破顏，也只是箇慶喜；老子
J29nB241_p0592c17║云：『不笑不足以為道。』也只是箇慶喜；顏淵喟然一歎，
J29nB241_p0592c18║也只是箇慶喜；乃至報文報武、通緩通急、圖南適北、
J29nB241_p0592c19║去東往西，亦只是箇慶喜也。山僧今日又豈外慶喜
J29nB241_p0592c20║者哉？何也？總為珠林驚報至，慶喜一念最難當。邯鄲
J29nB241_p0592c21║也許效走，只是不得忘了故步。」
J29nB241_p0592c22║示童真書狀行腳。「佛祖至道，固在人弘。建化之門，唯
J29nB241_p0592c23║心所願。智慧德相，人人本具。見之聞之，先後一揆。有
J29nB241_p0592c24║承其顯者，有承其隱者。承其顯者順而易，承其隱者
J29nB241_p0592c25║逆而難。難如溯水之柁，易若隨流之舟。曰順曰逆，曰
J29nB241_p0592c26║難曰易，皆道化迭運之大機，不期然而然，詎人力所
J29nB241_p0592c27║能為哉？比之江河，有動有靜，有往有還，咸歸于海；喻
J29nB241_p0592c28║之戲眾，一生一旦，一末一丑，悉由乎人。局盎者未免
J29nB241_p0592c29║好醜曲直之觀，而大觀者寧如是耶？江津童真禪人，
J29nB241_p0592c30║乃天順時少師文定公諱淵之後也。甲申前，隨父海
J29nB241_p0593a01║籌公蒞夔州府司李之任，次挂冠歸隱。老僧錫居石
J29nB241_p0593a02║砫司石峰時，一夕夢大江邊一舟，舟面板上二人鼾
J29nB241_p0593a03║臥未醒。老僧恐撐篙者不力，遂登舟執篙，舟即化龍
J29nB241_p0593a04║穿山而過，便覺。明旦，禪人父子至山求見，白曰：『吾兒
J29nB241_p0593a05║娠時，吾室夢天鼓，狀如日輪，響入階墀。吾父復夢一
J29nB241_p0593a06║僧，偉形殊貌，背蒲至舍，乃生吾父。囑曰：「將來繼家聲
J29nB241_p0593a07║播顯名者，此兒也，須善養教之。」』父子求度，老僧如見
J29nB241_p0593a08║故人，欣與披剃，號其父曰別峰禪人，令于上座喬松
J29nB241_p0593a09║會下取名從派。越二年，老僧應靈峰之請，時禪人尚
J29nB241_p0593a10║在孩孺，同父歸堂坐參，峰責其多睡，禪人應之曰：『莫
J29nB241_p0593a11║炒，少不得與你老的箇同中就是。』一眾不覺發笑。老
J29nB241_p0593a12║僧召維那，那白以禪人善偈云云，歷驗機緣，載之刻
J29nB241_p0593a13║錄。嗣後職居書狀一十三載，禪人每欲承事終身，老
J29nB241_p0593a14║僧囑曰：『承事之節小，紹續之任大。老僧幾欲禮徑山
J29nB241_p0593a15║大慧祖塔，奈何時勢為艱，法緣羈絆，是以姑待。汝宜
J29nB241_p0593a16║遍禮名宿，期集大成，為法求人，毋久滯此。』矧昔時靈
J29nB241_p0593a17║山會上佛以正法囑大迦葉之後，次即付之國王大
J29nB241_p0593a18║臣、有力檀越，目今海內明公大老尊宿耆德甚著，既
J29nB241_p0593a19║聞大公無我之名，必有大公無我之實，能倡大公無
J29nB241_p0593a20║我之言，喜作大公無我之則，未嘗不鑑先聚雲之丹
J29nB241_p0593a21║悃，與善成美，扶危劻弱而分別汝也。」
J29nB241_p0593a22║示性一禪人。「出家有四要：曰參禪，曰念佛，曰持經，曰
J29nB241_p0593a23║功行。除此四事，非僧所為也。然在家父子，在國君臣，
J29nB241_p0593a24║方外師資，一而已也。故佛設教，承事師長之儀則，訓
J29nB241_p0593a25║誨弟子之經文。為弟子者，事無恙之師易，事有恙之
J29nB241_p0593a26║師難。不難於承事供養，而難於不好承事供養；不難
J29nB241_p0593a27║於不好承事供養，而難於依依不離；不難於依依不
J29nB241_p0593a28║離，而難於淨穢不生其心；不難於淨穢不生其心，而
J29nB241_p0593a29║難於恒久不變其志。如是，弟子不行功而功行至，不
J29nB241_p0593a30║持經而經義彰，不念佛而佛境現，不參禪而悟性超。
J29nB241_p0593b01║較之親師而違教，朝師而暮離，背師而自便，遠師而
J29nB241_p0593b02║浪遊者，不啻萬萬也。忠州城隍祠僧玄初者，有徒性
J29nB241_p0593b03║一，字有恒，係本郡駱氏之子。其師玄初，癱瘸為崇，則
J29nB241_p0593b04║起坐扶負，飲之食之，出入便利，積年如日，而怨嗔不
J29nB241_p0593b05║形於顏色。街鄰里巷，僧俗稱頌，悉無間言，予甚嘉之。
J29nB241_p0593b06║為僧固以守戒為基本，而孝又為百行之原。假使一
J29nB241_p0593b07║僧倡之，群而和之，推而至於家國天下，孝友為風，協
J29nB241_p0593b08║和丕變，豈不人人得所，而成樂土化邦也哉？因書數
J29nB241_p0593b09║語，以旌勵其志，並勗將來。」
J29nB241_p0593b10║示侍者。「汝輩離親別愛，得入緇流，狎近老僧，職理函
J29nB241_p0593b11║丈，務知緩急，備嘗甘苦，惰逸勿生，服飾勿重，因果分
J29nB241_p0593b12║明，勤勞在念。哲侍者有圓木為枕之警，海侍者明鼻
J29nB241_p0593b13║痛耳聾之機。古聖既爾，今胡不然？不得睡死覺，不得
J29nB241_p0593b14║慣雜談。二處不犯，一任應對進退；二處若犯，棒得你
J29nB241_p0593b15║骨出。倘能拗折拄杖，觸退老僧，不忝為吾侍者。」
J29nB241_p0593b16║
J29nB241_p0593b17║
J29nB241_p0593b18║　　　　　　　　（普陀嗣法孫性統重刊）
J29nB241_p0593b19║
J29nB241_p0593b20║慶忠鐵壁機禪師語錄卷之五終