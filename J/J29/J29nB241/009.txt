J29nB241_p0607c01║慶忠鐵壁機禪師語錄卷之九
J29nB241_p0607c02║嗣法門人幻敏重編
J29nB241_p0607c03║頌
J29nB241_p0607c04║爆竹（四首）
J29nB241_p0607c05║阿誰劈破阿誰結，麻劄紙成難分說。消息全借祝融
J29nB241_p0607c06║手，摑得須彌遍地血。
J29nB241_p0607c07║俠氣已隨一處灰，聊通線道欲歸來。節候到時留不
J29nB241_p0607c08║住，煙雲堆裏震聲雷。
J29nB241_p0607c09║竹爆年年稱時新，作家施設敞門庭。應思多少遊戲
J29nB241_p0607c10║客，幾箇有耳能知音。
J29nB241_p0607c11║麻紙硝黃一樣同，幾度求聲聲未蹤，不得是聲真落
J29nB241_p0607c12║處，秪因聲在硝黃中。
J29nB241_p0607c13║悟眉、問眉、半峰、柳谿四居士以春雪月燈日夜
J29nB241_p0607c14║懷四韻并禪夢集序迎眉山我胤首座，師感其
J29nB241_p0607c15║為法之誠，美以二頌。
J29nB241_p0607c16║峰半柳溪問悟眉，三三兩兩學無為，玄黃八彩猶成
J29nB241_p0607c17║象，我胤還須下一椎。
J29nB241_p0607c18║春雪月燈日夜懷，推敲音韻顯靈臺。相逢欲話浮雲
J29nB241_p0607c19║夢，一見從教笑臉開。
J29nB241_p0607c20║竹書記問：「末後句是有是無？」師云：「曾問誰來？」曰：
J29nB241_p0607c21║「問石屏和尚。」師曰：「如何答汝？」曰：「他說無有。」師曰：
J29nB241_p0607c22║「那酒囊肉袋曉得箇甚麼？」曰：「和尚又作麼生？」師
J29nB241_p0607c23║頌曰：
J29nB241_p0607c24║末後句，問無有，酒囊肉袋臭皮口。旋來舉似欲予言，
J29nB241_p0607c25║臘月梅花開九九。
J29nB241_p0607c26║几雲百頌
J29nB241_p0607c27║一箇衲僧沒處安，也曾江北又江南，持缽沿門無我
J29nB241_p0607c28║厭，厭我疑是渡人船。
J29nB241_p0607c29║記得來時楊柳青，而今又過小陽春。好與東風寄箇
J29nB241_p0607c30║信，不知他是何鄉人。
J29nB241_p0608a01║十字街前識箇字，元來點畫甚分明，仰頭又見天邊
J29nB241_p0608a02║鴈，書破晴空沒處尋。
J29nB241_p0608a03║一番水過一番沙，十度同渠九度差。驀直相逢忘問
J29nB241_p0608a04║姓，知他消息在誰家。
J29nB241_p0608a05║放下雲頭說與伊，寒水熱鐵勝相知。有時鬧市街前
J29nB241_p0608a06║過，眼聽如聾耳若眉。
J29nB241_p0608a07║穿衣喫飯勞身口，冷煖鹹酸識幾人。一點無私頻燦
J29nB241_p0608a08║爛，四方何處不昇平。
J29nB241_p0608a09║紡綿織布聽車機，機聲軋軋車聲奇。迫迫忙忙窮活
J29nB241_p0608a10║計，不知工巧是誰持。
J29nB241_p0608a11║穿著衲衣身自安，斤兩猶重青州衫，不獨萬法云歸
J29nB241_p0608a12║一，兼之禦熱又遮寒。
J29nB241_p0608a13║一座茆廬六處窗，門開五葉見華王，十二時中無別
J29nB241_p0608a14║事，烹茶掃地爇爐香。
J29nB241_p0608a15║十年已前書雲几，十年已後住几雲。几雲雲几誰書
J29nB241_p0608a16║住，不是熊生是鐵僧。（月崖曾書雲几二字于石寶壁間，師樹庵于此，名几雲。）
J29nB241_p0608a17║寶善施我四稜床，窄似虛空寬似几。倦來那得伸腳
J29nB241_p0608a18║眠，曲著拳兒當枕子。
J29nB241_p0608a19║几雲庵內空空如，懸座明燈照大覺，老僧終日坐几
J29nB241_p0608a20║雲，几雲何似老僧大？
J29nB241_p0608a21║一畫三爻乾屎橛，十方卍字破沙盆。老僧沒甚閒家
J29nB241_p0608a22║具，唯將箇事睦比鄰。
J29nB241_p0608a23║生前一首絕妙詞，直至于今無人和。任是李白杜少
J29nB241_p0608a24║陵，推敲也把仄平錯。
J29nB241_p0608a25║古往今來四句偈，虛空大地一聯詩。平常無事纔吟
J29nB241_p0608a26║詠，音聲遍徹五須彌。
J29nB241_p0608a27║看時容易做時難，等閒不許亂猜瞞。月似彎弓星打
J29nB241_p0608a28║彈，地作琵琶路作絃。
J29nB241_p0608a29║木魚平生只解喝，鼉鼓生平只解槌。不是靈山曾付
J29nB241_p0608a30║囑，肯將宗旨大施為。
J29nB241_p0608b01║簫笛箜篌閒曲調，琵琶鐃鈸漫沉吟。一句無聲千古
J29nB241_p0608b02║韻，高山流水快知音。
J29nB241_p0608b03║世局從來無了期，閒觀人事慢嗟吁。暮雲催出歸林
J29nB241_p0608b04║鳥，誰不還家覓宿時。
J29nB241_p0608b05║十箇指頭八箇丫，展轉凡來數不差。未了目前端的
J29nB241_p0608b06║旨，徒勞入海算殑沙。
J29nB241_p0608b07║呵呵趙老謾云無，樹上生薑失卻驢，走盡天涯并海
J29nB241_p0608b08║角，槌胸拍掌恨當初。
J29nB241_p0608b09║六十痛棒太無情，惹得兒孫苦效顰。几雲不辜閒歲
J29nB241_p0608b10║月，和光混俗漫同塵。
J29nB241_p0608b11║跂死禪和似粟麻，幾箇行人得到家？草鞋費盡猶還
J29nB241_p0608b12║可，辜負王老破袈裟。
J29nB241_p0608b13║唧唧啾啾無易有，啾啾唧唧短和長。本利不審歸何
J29nB241_p0608b14║處，逢著經紀問牙行。
J29nB241_p0608b15║雞鳴犬吠四更餘，殘夢初回識故廬。有口謾云無說
J29nB241_p0608b16║處，曲身倚枕合雙眸。
J29nB241_p0608b17║敲鑼擊鼓真消息，禮誦焚香假至誠。我若與君傾肝
J29nB241_p0608b18║膽，君必謂我非腹心。
J29nB241_p0608b19║遠望青山白了頭，年來不審為何愁？有時一點晴光
J29nB241_p0608b20║漏，渾身濕盡水長流。
J29nB241_p0608b21║地爐有火逐時紅，那得霙花到此中。勿謂籓籬生間
J29nB241_p0608b22║別，還期千里暢同風。
J29nB241_p0608b23║愛日當空照九霄，四方雲霧絕纖毫。千零百綴林間
J29nB241_p0608b24║衲，袒裼搔胸快寂寥。
J29nB241_p0608b25║就市老魚太多生，其中誰是赤稍鱗。絲綸拋盡波無
J29nB241_p0608b26║盡，得意歸來不計程。
J29nB241_p0608b27║鋸義木義甚分明，與師平出有準繩。功成不擔徐六
J29nB241_p0608b28║板，濟川利涉渡浮沉。
J29nB241_p0608b29║人能弘道道弘人，道用人弘道始親。狗子貓兒稱獨
J29nB241_p0608b30║步，黃頭碧眼在途程。
J29nB241_p0608c01║問我生涯別有天，尋蹤徑過小街前。客來未曉升三
J29nB241_p0608c02║級，門外還須宿草庵。
J29nB241_p0608c03║棲遲茆屋遠桃園，水自曹溪繞舍前。曾把傳燈閒讀
J29nB241_p0608c04║誦，盧能侵我一經壇。
J29nB241_p0608c05║我屋長與市屋同，市屋同我我還別。市屋開門待月
J29nB241_p0608c06║明，我屋門開見明月。
J29nB241_p0608c07║三間茆屋從來住，一帶河山亙古閒，好與諸方頻舉
J29nB241_p0608c08║似，說向人前不直錢。
J29nB241_p0608c09║會麼會麼會也麼，兔兒不在舊時窩。滯殼迷封言外
J29nB241_p0608c10║薦，低頭鷂子過新羅。
J29nB241_p0608c11║懸岩撒手奇男子，干木隨身上大人。平生伎倆閒遊
J29nB241_p0608c12║戲，一回艱險一回新。
J29nB241_p0608c13║骨底骨董亂生涯，倒嶽傾湫是作家。烈烈轟轟明大
J29nB241_p0608c14║用，晴空白日較些些。
J29nB241_p0608c15║石寶形成象洛書，曹溪北而倚前湖。發光海印輝山
J29nB241_p0608c16║玉，水底連天一畫圖。
J29nB241_p0608c17║散步觀山山不同，寰中沒事太陽紅。黃花有意開真
J29nB241_p0608c18║相，翠竹無心弄景風。
J29nB241_p0608c19║梯懸木榻緣空上，米自何人得得來。江際層樓突兀
J29nB241_p0608c20║顯，好將寓此作漁臺。
J29nB241_p0608c21║東澗種花坡種柳，養民如樹政如春。老僧不是輕欣
J29nB241_p0608c22║羨，都來喚作古觀音。
J29nB241_p0608c23║忽來索我祝年芝，但指庭前柏樹子。更喜話說未生
J29nB241_p0608c24║時，無量光風同千里。
J29nB241_p0608c25║吞而復吐水煙浮，幾笑時人噉未休，肯把筒竿輕一
J29nB241_p0608c26║擲，通身遍體出常流。
J29nB241_p0608c27║笑破乾坤物我無，等閒那許論精粗。魔宮虎穴齊超
J29nB241_p0608c28║脫，誰箇男兒不丈夫。
J29nB241_p0608c29║濛濛暮雨散空飛，紫燕頻吞又落泥。可歎浮生何大
J29nB241_p0608c30║速，出生即是沒生時。
J29nB241_p0609a01║小小茆庵架步寬，虛空界地總包含，凝云終日隨心
J29nB241_p0609a02║淨，坐臥經行得自然。
J29nB241_p0609a03║跛腳阿師膽氣蠻，欲將一棒打瞿曇，從來說得行不
J29nB241_p0609a04║得，結下空頭無盡冤。
J29nB241_p0609a05║達磨錯折江邊蘆，打落當門兩箇齒。掉轉面皮走舊
J29nB241_p0609a06║鄉，剛剛救得半雙履。
J29nB241_p0609a07║普化搖鈴貪直裰，呵呵布袋乞文錢，鼻孔由來相彷
J29nB241_p0609a08║彿，一箇顛狂一箇憨。
J29nB241_p0609a09║九九園林與冬連，衲衣不耐朔風寒。枯枝然盡風無
J29nB241_p0609a10║盡，雪裏梅花帶笑看。
J29nB241_p0609a11║寒風細雨送霙花，室內爐紅一點霞。水冷齊腰還徹
J29nB241_p0609a12║骨，令人千載憶作家。
J29nB241_p0609a13║饡飯罰時千古恨，布單賣卻一生寒。克賓出院緣法
J29nB241_p0609a14║戰，跂死疏山被笑瞞。
J29nB241_p0609a15║帶水拖泥臨濟喝，絲來線去雪峰毬，現成公案無人
J29nB241_p0609a16║識，山自高兮水自流。
J29nB241_p0609a17║打破鏡來事事明，千年桃核舊時仁。老僧只在人間
J29nB241_p0609a18║世，不語人間惹利名。
J29nB241_p0609a19║隔垣忽見一枝斜，展轉由來嘆不差。破浪荻蘆如兔
J29nB241_p0609a20║角，隨風楊柳似河沙。
J29nB241_p0609a21║斗室蕭蕭接四鄰，客來白水當清茗。為僧何必拘山
J29nB241_p0609a22║谷，鬧市安居也不塵。
J29nB241_p0609a23║淡蕩湖光滿釣磯，優游到處展綸絲。是中理亂無容
J29nB241_p0609a24║問，一曲漁歌樂歲時。
J29nB241_p0609a25║從來師勝貴資強，師勝資強啟馬黃。兩掌三拳全不
J29nB241_p0609a26║讓，師資千古派流芳。
J29nB241_p0609a27║華鱗弄藻龜巢蓮，遊戲元來不計年。潛縮有無無不
J29nB241_p0609a28║有，一輪明月照孤圓。
J29nB241_p0609a29║明燈一座一爐香，了了隨看經幾行。但得胸中無罣
J29nB241_p0609a30║礙，遮睛按豆有何妨。
J29nB241_p0609b01║生來伎倆百無能，破衲單瓢散淡身，硬著脊梁剛似
J29nB241_p0609b02║鐵，虛空爛壞骨猶存。
J29nB241_p0609b03║出見阿誰入甚麼？阿誰攢眉甚麼哭？甚麼開口問阿
J29nB241_p0609b04║誰？阿誰為汝分直曲？
J29nB241_p0609b05║遠望吾廬共市廛，近臨始識几雲庵。客來無物堪承
J29nB241_p0609b06║接，小小卷山代素筵。
J29nB241_p0609b07║撥盡爐灰然盡枝，疏星淡月樂無依。不知身在寂寥
J29nB241_p0609b08║裏，鎮夜長吟白雪詩。
J29nB241_p0609b09║燈籠露柱走揚州，不計途程到便休。三箇木童騎竹
J29nB241_p0609b10║馬，一雙花鳥趁毛毬。
J29nB241_p0609b11║說偈惟防放逸魔，題詩又恐亂禪那。年來不調閒聲
J29nB241_p0609b12║韻，引滿豪吟奈若何。
J29nB241_p0609b13║青山欲學老僧閒，我見霜雪老青山。我若閒時有衲
J29nB241_p0609b14║補，青山無衲動愁緣。
J29nB241_p0609b15║有人來問山中景，山景誰堪舉似人。皓皓明明一輪
J29nB241_p0609b16║月，疏疏淡淡幾點星。
J29nB241_p0609b17║口皮兩片眼一雙，談笑古今多少忙。倦來且將醒眼
J29nB241_p0609b18║合，惟留臭口說諸方。
J29nB241_p0609b19║枝頭啞啞有鴉啼，好向林邊啖野梨。山外或時舒羽
J29nB241_p0609b20║翼，莫啣腐鼠過前溪。
J29nB241_p0609b21║泥鐘石磬透雲霄，口鼓打來和得高。時禽好鳥彌陀
J29nB241_p0609b22║佛，西方極樂路非遙。
J29nB241_p0609b23║禽中有鳥繫籓籠，子夜啼時醒聵聾。圜悟當時參祖
J29nB241_p0609b24║演，一聲鳴曉唱宗風。
J29nB241_p0609b25║出門忽見枝頭斜，疑是黃鸝上樹花。忙趕山童收熟
J29nB241_p0609b26║柿，恐驚猿抱引鴟鴉。
J29nB241_p0609b27║孤燈坐我櫺窗下，一炷更香一卷經。慚愧前人和月
J29nB241_p0609b28║了，漫將遮眼惺昏沉。
J29nB241_p0609b29║沿門托缽喜橋平，衲重村深腳苦行，淡飯黃虀消白
J29nB241_p0609b30║日，皇天不負苦辛人。
J29nB241_p0609c01║為僧蜂子不須監，山中野味許多般，無端留下劫奪
J29nB241_p0609c02║種，是誰辛苦是誰甜？
J29nB241_p0609c03║太陽一出冷山溫，衲補朝陽勝遠親，珍重禪人休死
J29nB241_p0609c04║坐，山前山後也行行。
J29nB241_p0609c05║兩堂冷氣如何遣，六祖元是賣柴流。普請之時肩一
J29nB241_p0609c06║束，學人莫以梆為讎。
J29nB241_p0609c07║雀噪鴉鳴也不妨，吉凶禍福總相忘。中途花草經塗
J29nB241_p0609c08║炭，幽谷芝蘭永帶香。
J29nB241_p0609c09║迎賓待客不多難，陪坐陪行時接談。若問山中何所
J29nB241_p0609c10║有，但指門前竹數竿。
J29nB241_p0609c11║僧行見人須有禮，出言吐語要驚人。彬彬文質期君
J29nB241_p0609c12║子，莫學尋常救火丁。
J29nB241_p0609c13║鵓鳩樹上谷谷孤，問看諸人聽也無。不是因風來喚
J29nB241_p0609c14║雨，亦非寓意在麻畬。
J29nB241_p0609c15║饑來便餐渴便飲，閒時打坐倦打眠。生平頗也知慚
J29nB241_p0609c16║愧，不將無事住深山。
J29nB241_p0609c17║習懶難將短句裁，庭前柏子對黃梅。倦來纔把雙眸
J29nB241_p0609c18║合，為愛溪山又放開。
J29nB241_p0609c19║媿我無錐不厭貧，眼中只見野水雲，缽盂一日三度
J29nB241_p0609c20║飽，兩腳長鼾臥布衾。
J29nB241_p0609c21║杉梓椿松檜柏樹，崖巖巒嶽島峰山。四山出出圍屏
J29nB241_p0609c22║障，六木森森列楯欄。
J29nB241_p0609c23║子夜鐘鳴未較多，緊三慢三聞也麼。忘機野鳥閒來
J29nB241_p0609c24║往，太平不唱凱謠歌。
J29nB241_p0609c25║陽春三月一旬初，遊子山中樂畫圖。幾處鸝鶯啼不
J29nB241_p0609c26║盡，樹花開燦滿林眸。
J29nB241_p0609c27║螻蟻忙忙上樹枝，一般纔去一般回。紅塵車馬多如
J29nB241_p0609c28║族，何日是他歇了時。
J29nB241_p0609c29║遊蜂只曉趁時光，逐日採花逐日忙。多少甜兮多少
J29nB241_p0609c30║苦，不知仁義勝剛強。
J29nB241_p0610a01║鼓吹蛙蝦頗有功，笛簫音響暮朝鐘。無限殘經乘月
J29nB241_p0610a02║了，進步還須唱祖風。
J29nB241_p0610a03║小鳥林邊也樂然，無拘無束任循還。天生有我必吾
J29nB241_p0610a04║用，何事區區苦歲寒。
J29nB241_p0610a05║蠹魚何不住深波，紙上卻來造作窠。食盡世間多少
J29nB241_p0610a06║字，不知義理是如何。
J29nB241_p0610a07║帶卻草茆便下鋤，低高那許論工夫。隨豐隨儉隨時
J29nB241_p0610a08║用，免向期中較有無。
J29nB241_p0610a09║春秋兩季總相宜，甜苦都盧不問之。塞得饑倉無別
J29nB241_p0610a10║事，衲僧何用細思惟。
J29nB241_p0610a11║看地種時不憚勞，麥麰大小別肥磽。磨盤莫厭頻頻
J29nB241_p0610a12║轉，演祖當年曾屈腰。
J29nB241_p0610a13║甚麼下地甚麼生，節候到時妙味新。為向司園行者
J29nB241_p0610a14║道，黃瓜茄子要殷勤。
J29nB241_p0610a15║無工拭涕芋還培，根幹何妨亦味哉。牛糞火紅煨已
J29nB241_p0610a16║熟，宵中賢相未曾來。
J29nB241_p0610a17║詠松（十二）
J29nB241_p0610a18║雲稍露滴許多天，挺特身中抱晚丹。榛底茯苓能壽
J29nB241_p0610a19║世，青青傲歲度彌年。
J29nB241_p0610a20║窈窕春風是幼時，衝開碧落上天梯。高堅前後身充
J29nB241_p0610a21║滿，之氣浩然不可思。
J29nB241_p0610a22║終日群居十八公，森森獨喜大夫松。高操標起為矜
J29nB241_p0610a23║式，門庭丕顯有清風。
J29nB241_p0610a24║亭內長邀白眼人，經行坐臥日欣欣。素筵漫食雲門
J29nB241_p0610a25║餅，公案徐看萬老評。
J29nB241_p0610a26║食費唯榮數樹花，黃金不換此峰丫。若逢車馬紅塵
J29nB241_p0610a27║客，笑指浮雲散日斜。
J29nB241_p0610a28║老幹孤高勢若龍，新條冉冉更髼鬆。目前嶺上恒增
J29nB241_p0610a29║秀，他日門中用不窮。
J29nB241_p0610a30║鄭重斧斤勿枉傷，吟風笑露過秋霜。時禽好鳥頻來
J29nB241_p0610b01║往，萃拔超群看自強。
J29nB241_p0610b02║光收餘屑明幽室，柴取枯毛引潤薪。養就十方閒衲
J29nB241_p0610b03║子，他年為汝續傳燈。
J29nB241_p0610b04║雜樹山間四季青，和光元不礙同林。金居鋸解一邊
J29nB241_p0610b05║板，鏤茂銘盤日日新。
J29nB241_p0610b06║會友以交友輔仁，虛中君子可為鄰。久要不改平生
J29nB241_p0610b07║德，同氣枝連鬥雪霙。
J29nB241_p0610b08║出世須憑入世材，寒風煙雨幾經摧。堅貞節操非枯
J29nB241_p0610b09║朽，好作乘槎歸去來。
J29nB241_p0610b10║用處堂堂不可當，琴鳴鶴放曲還鄉。渾身青秀材高
J29nB241_p0610b11║大，佛祖人天作棟梁。
J29nB241_p0610b12║詠竹（十二）
J29nB241_p0610b13║龍鬚鳳尾節清高，外直中虛君子曹。一夜霜凌水不
J29nB241_p0610b14║住，來朝紅日看沖霄。
J29nB241_p0610b15║搖風撼雨葉重重，入世無妨煙淡籠。一筆長虹開戰
J29nB241_p0610b16║後，已知及第悟心空。
J29nB241_p0610b17║不向庭栽棲鳥聖，高岡只見鳳皇臺。長安李白今何
J29nB241_p0610b18║在，一笑題詩瑞九垓。
J29nB241_p0610b19║笻杖為橋登廣莫，竹篦行令策禪人，是凡是聖誰無
J29nB241_p0610b20║分？一遍看來一遍清。
J29nB241_p0610b21║赤緣胸中無限字，琅玕階下許多紋。應憐山外林荊
J29nB241_p0610b22║棘，不見此君引鳳鳴。
J29nB241_p0610b23║渭川取友名三益，梁地留君叟拂雲。松子從伊談個
J29nB241_p0610b24║字，梅花愛爾直無心。
J29nB241_p0610b25║三門有爾歸王子，一日無君俗子瞻。猶記兒時欣破
J29nB241_p0610b26║衲，清高林下幾回看。
J29nB241_p0610b27║節節立身干碧落，行行個字寫層雲。長岡一目較些
J29nB241_p0610b28║子，綠綠青青茂滿林。
J29nB241_p0610b29║幾回看破湘江夢，一旦脩開龍井雲。玉筍斑斑乘野
J29nB241_p0610b30║興，青天白日笑欣欣。
J29nB241_p0610c01║晚節漸高未可量，虛中直質綠衣郎。七賢亭裏思齊
J29nB241_p0610c02║處，何限清風遠近颺。
J29nB241_p0610c03║籜乾及地珂鳴玉，筍嫩朝天筆寫雲。巧手丹青圖不
J29nB241_p0610c04║就，留來林下伴山僧。
J29nB241_p0610c05║長竿扶過斷橋杖，短節揉行芒草鞋。踏遍晴空撐落
J29nB241_p0610c06║月，時人未許亂疑猜。
J29nB241_p0610c07║詠梅（十二）
J29nB241_p0610c08║雪裏梅梢笑破顏，後年開放勝前年。百花一任爭芳
J29nB241_p0610c09║野，大抵讓他作魁先。
J29nB241_p0610c10║結解丁香香放蘭，枝枝榦榦傲風煙。冰寒徹骨舍先
J29nB241_p0610c11║退，愛日軒南不倦看。
J29nB241_p0610c12║忽然得見笑嗄嗄，野杏山桃靡可佳。裕後光前咸仗
J29nB241_p0610c13║賴，行人休指是梅花。
J29nB241_p0610c14║日照露眉淚點點，霜凝香口笑嘻嘻。無限熱腸齊冷
J29nB241_p0610c15║卻，誰能不起故園思。
J29nB241_p0610c16║愛爾生平氣志高，不驚冷眼看蕭條。一番徹骨一番
J29nB241_p0610c17║健，凍裏新新興趣陶。
J29nB241_p0610c18║萬綠叢中不占強，喜隨青蔬在垣墻。芳馨一播傳今
J29nB241_p0610c19║古，節候到時氣味香。
J29nB241_p0610c20║門墻問爾孰芳妍，幾點枝頭帶笑看，我若為師伊弟
J29nB241_p0610c21║子，嘉聲千古播人寰。
J29nB241_p0610c22║生來佩就瓊階玉，粧點何須美少年。雪骨水肌輕薄
J29nB241_p0610c23║少，王侯公子也尊先。
J29nB241_p0610c24║芝蘭室裏稱同氣，茗水杯中宜弟兄。福在一人恩一
J29nB241_p0610c25║屋，誰家不愛子孫榮。
J29nB241_p0610c26║雪山明放陽春信，少室暗傳佛祖機。數點文殊藏不
J29nB241_p0610c27║住，一椎白下老牟尼。
J29nB241_p0610c28║煙雲堆裏善藏身，宿雨栖風無近名。不獨果馨初夏
J29nB241_p0610c29║月，兼之花發舊年春。
J29nB241_p0610c30║瓊英自爾開鬥雪，多少幽芬待潤蘇。翠竹黃花形晚
J29nB241_p0611a01║節，林園前後不為孤。
J29nB241_p0611a02║詠柏（十二）
J29nB241_p0611a03║虛空落地伊成佛，一語庭前無妄開，匪但三冬燒不
J29nB241_p0611a04║盡，兼為境致接方來。
J29nB241_p0611a05║為報園林柏子哥，十年養重不為過。香焚我室狐涎
J29nB241_p0611a06║少，樹廣他山野火多。
J29nB241_p0611a07║幾樹梨花栖白鶴，一株秋菊唱黃鸝。問來為指屏岡
J29nB241_p0611a08║柏，只恐諸人說是欺。
J29nB241_p0611a09║不將境示其來久，門外從教續品題。榦老何妨荊棘
J29nB241_p0611a10║傍，根深那怕猛風吹。
J29nB241_p0611a11║矮矮高高前後樹，幾株秀茂幾枯稀。螻蟻不往因膏
J29nB241_p0611a12║潔，蟬蛻曾栖為露奇。
J29nB241_p0611a13║山滿唯看榮祿公，不知何代受華封。而今歸隱慶忠
J29nB241_p0611a14║嶽，名遂功成養臥龍。
J29nB241_p0611a15║不在殷人社裏居，卻來石室禮牟尼。但聞斤斧傷塵
J29nB241_p0611a16║路，未見雲山老太虛。
J29nB241_p0611a17║枝枝葉葉末為香，曾向爐中供法王。繚繞輕煙開玄
J29nB241_p0611a18║要，氣分斷續顯宗綱。
J29nB241_p0611a19║蓮薑無日不依托，鸚鵡有時來啖新。培就明珠如琥
J29nB241_p0611a20║珀，橫身露出亮晶晶。
J29nB241_p0611a21║山禽巢屋未為礙，野草藤穿豈作難？總是根深枝葉
J29nB241_p0611a22║大，任他庶類作家園。
J29nB241_p0611a23║氣格由來迥絕奇，青青冉冉出群枝。遐齡不為雪霜
J29nB241_p0611a24║老，蓊鬱長榮散四時。
J29nB241_p0611a25║從來柏樹樹中伯，三友唯推梅竹松。知己趙州須把
J29nB241_p0611a26║臂，孤高強健振宗風。
J29nB241_p0611a27║
J29nB241_p0611a28║　　　　　　　　（普陀嗣法孫性統重刊）
J29nB241_p0611a29║
J29nB241_p0611a30║慶忠鐵壁機禪師語錄卷之九終