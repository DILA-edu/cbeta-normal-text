J29nB241_p0611b01║慶忠鐵壁機禪師語錄卷之十
J29nB241_p0611b02║嗣法門人幻敏重編
J29nB241_p0611b03║偈
J29nB241_p0611b04║錫杖寢蝸偈
J29nB241_p0611b05║聚雲有寢堂，方丈在其後。前有法堂殿，廚庫三門搆。
J29nB241_p0611b06║侍寮及僧寮，掖左仍掖右。況彼寢堂中，仰蓋肖天花。
J29nB241_p0611b07║雖有軒窗巧，灼然非縫罅。下則板為地，請益數數處。
J29nB241_p0611b08║碧眼是證盟，金錫筆立直。倏見蝸牛兒，一鼾環錫巔。
J29nB241_p0611b09║回思彼來處，盲龜值木難。縱是如蟲禦，生我奇特想。
J29nB241_p0611b10║蠢蠢似知擇，進不忘直養。不以涎濡足，不羨粘壁枯。
J29nB241_p0611b11║以智還依智，機忘妙有無。當其未依錫，是錫非復蝸。
J29nB241_p0611b12║及其蝸既依，是蝸亦是錫。角上戰場灰，綽綽權與實。
J29nB241_p0611b13║稽渠過去因，癡頑并貪睡。何願逢是緣，應脫多生累。
J29nB241_p0611b14║諸天聞般若，稱讚及供養。法界性由心，地獄白蓮香。
J29nB241_p0611b15║佛臨瞋女化，生出餓鬼飽。老人倚龍湖，霹靂無處討。
J29nB241_p0611b16║感應恒河沙，善止定知吉。世上撈摝子，胡為不如是。
J29nB241_p0611b17║僧立釘關鑄佛
J29nB241_p0611b18║如來滿月淨妙身，非是金銀及銅鐵，銅鐵金銀淨妙
J29nB241_p0611b19║成，還能成口為君說。一箇釘子一孔眼，一一眼空一
J29nB241_p0611b20║界月，見者聞者隨喜者，光明相好齊皎潔。咦！
J29nB241_p0611b21║僧募饅首飯眾
J29nB241_p0611b22║施者受者募化者，三家對面無所求。觀音大士買餬
J29nB241_p0611b23║餅，放下原來是饅頭。
J29nB241_p0611b24║筆
J29nB241_p0611b25║中虛外直身六寸，白髮烏巾妙有神。徹古通今誰不
J29nB241_p0611b26║賴，一回墨浪一回新。
J29nB241_p0611b27║心
J29nB241_p0611b28║分明是有又無形，不似白兮不似青。無所不住無所
J29nB241_p0611b29║住，那許區區定姓名。
J29nB241_p0611b30║寄興龍洞上座
J29nB241_p0611c01║直直承當莫用疑，疑生仍著下風衣。龍興有興堪行
J29nB241_p0611c02║雨，只在雲端一聚時。
J29nB241_p0611c03║寄駱居士
J29nB241_p0611c04║維摩昔為眾生病，居士今病為誰人？箇裏若通些子
J29nB241_p0611c05║意，何須更下頂門針？
J29nB241_p0611c06║示印真湛淵二禪人行腳
J29nB241_p0611c07║喝來棒去徒勞力，石火電光亦枉然，說與真淵參學
J29nB241_p0611c08║者，前途莫被口頭瞞。
J29nB241_p0611c09║建聚雲塔畢，匠石索偈
J29nB241_p0611c10║眼中有絕奇，足底沒階級，良工自不功，畢竟承誰力？
J29nB241_p0611c11║咦！迥出毘盧天外觀，果然是座無巴鼻。
J29nB241_p0611c12║豎十八，橫三六，十八三六是何物？也曾兒童慣聚沙，
J29nB241_p0611c13║也曾稍長瞻紙軸。於今瓦石有光輝，羨爾工師知面
J29nB241_p0611c14║目。
J29nB241_p0611c15║示念佛會
J29nB241_p0611c16║未念彌陀心已惱，纔聞開口釋迦瞋。何如共進平山
J29nB241_p0611c17║步，水鳥溪聲演聖名。
J29nB241_p0611c18║示施茶僧
J29nB241_p0611c19║木人頭上草初蘚，一箇金鉤挂兩邊，未到已來齊爾
J29nB241_p0611c20║爾，誰能踏破趙州關？
J29nB241_p0611c21║忠南吳夫人專使供上堂引幡示偈
J29nB241_p0611c22║不是風幡不是心，明明識量越盧能。昔日法真相國
J29nB241_p0611c23║母，今朝再見出田門。
J29nB241_p0611c24║示夷陵楊善人
J29nB241_p0611c25║腳頭腳底，深步淺步。迴避不來，書寫不出。到處青山
J29nB241_p0611c26║引白雲，夷陵賣好三梭布。
J29nB241_p0611c27║示陳善人
J29nB241_p0611c28║日日是好日，時時是好時。開眼無空闕，舉步不曾移。
J29nB241_p0611c29║識得大吉利，便是得便宜。
J29nB241_p0611c30║示朱廚點
J29nB241_p0612a01║廚前灶後有溈山，文喜竹篦要尊嚴，珍▆百味都不
J29nB241_p0612a02║採，到底還他只一盤。
J29nB241_p0612a03║示徐際明
J29nB241_p0612a04║急水灘頭快打毬，等閒眨眼人常流。分明只在江波
J29nB241_p0612a05║上，夜深乘月下漁鉤。
J29nB241_p0612a06║示我空
J29nB241_p0612a07║研得墨來忘了紙，提筆書寫不成文。胸中本無元字
J29nB241_p0612a08║腳，教我如何舉似人。
J29nB241_p0612a09║示現南戒子
J29nB241_p0612a10║如是為戒，隨意自在；如是為衣，無欠無餘。非持非犯，
J29nB241_p0612a11║問汝闍黎！
J29nB241_p0612a12║示微密禪人於關中賣布幔供眾
J29nB241_p0612a13║布幔從來不受縵，施根施識又施塵，關寒徹骨誰回
J29nB241_p0612a14║互？脫體無依自可人。
J29nB241_p0612a15║示鏡庵
J29nB241_p0612a16║鏡中花，眼底萼，蘿庵一夢無言說。枕子落地笑呵呵，
J29nB241_p0612a17║翻身又是西江月。圓鑑明，還綽約，打破鏡來誰縛脫。
J29nB241_p0612a18║示燈覺
J29nB241_p0612a19║空生大覺，為世之燈。燈能顯覺，覺則燈明。燈覺極圓，
J29nB241_p0612a20║生即無生。無生為戒，定慧自成。超出生死，七縱八橫。
J29nB241_p0612a21║俗兄雙眉求偈
J29nB241_p0612a22║眼耳鼻舌共一身，同堂異戶各存存。有緣不是予朋
J29nB241_p0612a23║友，無用雙眉卻弟兄。
J29nB241_p0612a24║示少峨書記
J29nB241_p0612a25║筆尖圖岫圖島，嶂疊岑巒不老。萬象中間獨露，何妨
J29nB241_p0612a26║八而之遶。
J29nB241_p0612a27║示得之禪人
J29nB241_p0612a28║得之無喜失無憂，打破疑關沒兩頭，石女解拈無孔
J29nB241_p0612a29║笛，一聲吹徹楚天秋。
J29nB241_p0612a30║贈規勤舊（二）
J29nB241_p0612b01║昔日同師今共居，人情恰好又相宜。從來離亂悲塵
J29nB241_p0612b02║路，山裏藤蘿自出奇。
J29nB241_p0612b03║老來矍鑠度餘年，渴飲饑餐困即眠。大用堂堂名相
J29nB241_p0612b04║絕，不施語句不施拳。
J29nB241_p0612b05║示照明行者
J29nB241_p0612b06║高高山頂一束柴，手攀肩荷任徘徊。灰飛煙滅休云
J29nB241_p0612b07║冷，還許開爐待雪來。
J29nB241_p0612b08║示祗園禪人
J29nB241_p0612b09║大事因緣路已正，在在處處明功行。時節到來理自
J29nB241_p0612b10║彰，領眾匡徒弘祖印。
J29nB241_p0612b11║示若木禪人
J29nB241_p0612b12║化緣纔罷又知賓，驢事不臨馬事臨。有口分明無說
J29nB241_p0612b13║處，緡蠻黃鳥是梭鶯。
J29nB241_p0612b14║示龍墨禪人
J29nB241_p0612b15║漆桶不快渾身鳥，看是龍象嘴盧都。一得水時增意
J29nB241_p0612b16║氣，興波作浪也之乎。
J29nB241_p0612b17║示維監院初度
J29nB241_p0612b18║不說無生不有生，四維上下絕疏親。水源木本齊超
J29nB241_p0612b19║脫，只在當人一念真。
J29nB241_p0612b20║示雲石維那
J29nB241_p0612b21║白雲影裏怪石，卻也頂天立地。法筵龍象當觀，一椎
J29nB241_p0612b22║打得端的。
J29nB241_p0612b23║示可中居士
J29nB241_p0612b24║無聲無臭立真機，可中石火電光遲。十聖三賢齊掩
J29nB241_p0612b25║耳，冬瓜瓠子解吟詩。
J29nB241_p0612b26║寄別峰上座
J29nB241_p0612b27║別卻詩書挂卻冠，芒鞋篛笠入深山。多年不見通消
J29nB241_p0612b28║息，幾令吾儕憶懶庵。
J29nB241_p0612b29║復盛山禪人
J29nB241_p0612b30║三月風和浪汲深，赤稍猶自隱滄溟。滔天雷電傾湫
J29nB241_p0612c01║嶽，眨眼遲來億萬程。
J29nB241_p0612c02║復雲巖法侄
J29nB241_p0612c03║吾弟目多無隻眼，通身燒卻猶行險，雲巖報我快承
J29nB241_p0612c04║當，珍重十方流派遠。
J29nB241_p0612c05║示拄杖禪人
J29nB241_p0612c06║朾朾柺柺在深林，信手斫來伴老僧，不獨扶橋歸皓
J29nB241_p0612c07║月，棒他衲子悟無生。
J29nB241_p0612c08║示知庫
J29nB241_p0612c09║昨日今朝，三生六劫。生薑一片，辛辛辣辣。
J29nB241_p0612c10║弔達本靜主坐脫
J29nB241_p0612c11║元來達本不曾生，坐脫於今是假名。露濕寒梅愁淚
J29nB241_p0612c12║眼，情傷為惜隔年春。
J29nB241_p0612c13║寄西崑譚侯府（公前身係安樂寺碓房行僧）
J29nB241_p0612c14║靜夜猶聞杵臼聲，聲來耳往自聞聞。米熟不事勤篩
J29nB241_p0612c15║簸，誰家知我憶盧能。
J29nB241_p0612c16║奠大司寇枝樓高公靈址
J29nB241_p0612c17║委盡形軀獻赤心，從來國亂有忠臣。百骸此日還鄉
J29nB241_p0612c18║土，肝膽當年傾與君。
J29nB241_p0612c19║為郡侯劉公書扇
J29nB241_p0612c20║春月雨風涼，吹來花卉香。問誰之化育，在在頌甘棠。
J29nB241_p0612c21║過雲安二偈（有序）
J29nB241_p0612c22║辛丑三月，爵臺譚公邀住寶聖。至丙午春，始買棹
J29nB241_p0612c23║東下，清坐數日，大快野懷。公曾築廬於漢桓侯張
J29nB241_p0612c24║公之側，公冗之餘，率緇衣黃冠三兩輩，輕舟漫渡，
J29nB241_p0612c25║蒲塌草坐，誠所謂江山風月本無常主，閒者便是
J29nB241_p0612c26║主人也。一日，覓匾額聯對於山野，因得隨喜勝地，
J29nB241_p0612c27║贈其額曰瑤池別舍，並拈二偈四聯聯之。一曰：「名
J29nB241_p0612c28║遂功成親天道，山巍水秀暢野懷。」一曰：「蒲團暫憩
J29nB241_p0612c29║天涯外，寶鷁頻過碧嶂中。」一曰：「踏月步雲精舍，依
J29nB241_p0612c30║山傍水蓬萊。」一曰：「潺潺響水來白鶴，習習清風引
J29nB241_p0613a01║靜琴。」不揣俚言，述之為永誌。偈曰：
J29nB241_p0613a02║聞說雲安境，自古無人題。我來纔舉筆，萬象盡含輝。
J29nB241_p0613a03║翼德當年事，赤心我已知。桃園千古樹，廟貌自依依。
J29nB241_p0613a04║僧呈偈云：「既道言詞相寂滅，豐干何用多饒舌？萬
J29nB241_p0613a05║里無雲仰碧空，舉頭多卻一輪月。」師示以偈：
J29nB241_p0613a06║我宗非寂滅，豐干亦無舌。晴空也喫棒，月落卻還別。
J29nB241_p0613a07║示正眼禪人
J29nB241_p0613a08║東明一扇子，是我還是你。驀直轉身來，在在無彼此。
J29nB241_p0613a09║示武隆劉文學
J29nB241_p0613a10║道不離人人自離，不離離處道方依。灼然大道無遮
J29nB241_p0613a11║障，只在起居食息時。
J29nB241_p0613a12║示武隆唐善士
J29nB241_p0613a13║念佛持齋，八字打開。舌頭坐斷，即見如來。
J29nB241_p0613a14║復化一禪人
J29nB241_p0613a15║鷓鴣只向野花啼，一度聞來一度疑。弩發千鈞非愛
J29nB241_p0613a16║惜，真誠恐喪目前機。
J29nB241_p0613a17║示圖南譚居士
J29nB241_p0613a18║無心於世即擺脫，若實無心亦無說。無說說處說無
J29nB241_p0613a19║心，此是吾宗真妙訣。
J29nB241_p0613a20║嶺表伯倫藤解元致書，有「漫擾香積，未知口累師，
J29nB241_p0613a21║眼累師，腳累師」之句，師示以偈：
J29nB241_p0613a22║口累未為累，主賓何忌諱，茶斟三箇棗，但請百咂碎。
J29nB241_p0613a23║眼累累非眼，平山道路坦，客至有虎溪，攢眉徒清返。
J29nB241_p0613a24║腳累累還覺，曼殊訪無著，竹篦是真傳，幾箇知摸索。
J29nB241_p0613a25║示敘府楊文學
J29nB241_p0613a26║守空念佛斷貪嗔，渾如衣錦夜中行。只謂平生多得
J29nB241_p0613a27║意，怎知兩眼不分明。
J29nB241_p0613a28║示渝城張文學
J29nB241_p0613a29║無生歸一門，莫教話頭墮。子啐母啄時，擬心即是錯。
J29nB241_p0613a30║寄石樓上座
J29nB241_p0613b01║浯江別去許多年，今得聞於竺意禪。空谷石樓皆任
J29nB241_p0613b02║汝，好將正眼續吾傳。
J29nB241_p0613b03║重開蓮池
J29nB241_p0613b04║月到池成是幾年，高低亭榻已傾顛。而今幸有劉侯
J29nB241_p0613b05║至，鐵硯為鋤種白蓮。
J29nB241_p0613b06║復郡侯劉公韻（來偈附）
J29nB241_p0613b07║溪頭曾拽遠公屐，江上今過大士船。豈是主翁能
J29nB241_p0613b08║待客，阿羅端不擇人天。
J29nB241_p0613b09║鹽車野憾誰相識，青眼頻看無價船。世出世間一有
J29nB241_p0613b10║事，大家把手利人天。
J29nB241_p0613b11║復閩中巨掌鄭老先生（請鳳超來韻附）
J29nB241_p0613b12║非仙非佛亦非儒，一領敝袍念載餘。偶爾看山來
J29nB241_p0613b13║異國，久懷入室借新書。春山雨露歸三峽，玉案醍
J29nB241_p0613b14║醐足五車。何日清齋得借榻，涪翁今日又同子。
J29nB241_p0613b15║多口維摩為默然，何來賓鴈錦江邊？擬將矰繳遼空
J29nB241_p0613b16║弋，早已清音過楚天。
J29nB241_p0613b17║復楚中離岸禪師
J29nB241_p0613b18║南方虀甕忒無知，慣淹鑑湖燒尾魚。昇躍莫辭三峽
J29nB241_p0613b19║險，風雲雷雨足川西。
J29nB241_p0613b20║辭世別郡侯劉公（附復偈）
J29nB241_p0613b21║相逢不相識，未可說深知。為有護念心，依依二載餘。
J29nB241_p0613b22║重來今十別，再會此時期。唯喜治平月，年年映柳溪。
J29nB241_p0613b23║不識真相識，深知似未知。豈師忘解說，顧我俗無
J29nB241_p0613b24║餘。笑笑三生約，哈哈再世期。傳衣應有囑，心印在
J29nB241_p0613b25║曹溪。
J29nB241_p0613b26║辭世別爵臺養元譚公
J29nB241_p0613b27║滄桑世局幾曾催，事主勤王正可為。只有一瓢情不
J29nB241_p0613b28║更，四時掬水當啣杯。
J29nB241_p0613b29║辭世遺偈
J29nB241_p0613b30║儘力難說出，驢年想不來。信口道箇偈，非是強安排。
J29nB241_p0613c01║豐干子，觀自在，歸去來，只當打箇瞌睡。呵呵。
J29nB241_p0613c02║聯芳
J29nB241_p0613c03║囑衡山首座
J29nB241_p0613c04║清清淡淡吉祥處，冷冷疏疏無賓主。落得一生閒快
J29nB241_p0613c05║活，坐在孤峰笑佛祖。
J29nB241_p0613c06║囑三山首座
J29nB241_p0613c07║全身放下隱山隈，頭角纔成喜兩開。輾轉由吾相分
J29nB241_p0613c08║付，雷轟電掣出潛來。
J29nB241_p0613c09║囑三空監院
J29nB241_p0613c10║口毒眼空不值錢，襤襂破衲惹疑嫌，誰知一顆明珠
J29nB241_p0613c11║在，價重人天沒大千。
J29nB241_p0613c12║囑慈祥禪人
J29nB241_p0613c13║千里來問吾，拍掌呵呵笑。的的聚雲宗，灼灼玄與要。
J29nB241_p0613c14║巴山路迢迢，巴水波浩浩。一回歸去來，須解罵吾好。
J29nB241_p0613c15║囑喬松侍者
J29nB241_p0613c16║衣缽巾瓶不憚勞，一身挺特見清操。歲寒未改平生
J29nB241_p0613c17║節，白日青天萬億喬。
J29nB241_p0613c18║囑覺後堂
J29nB241_p0613c19║問話答不來，汾陽一笨漢。依老僧十年，得見娘生面。
J29nB241_p0613c20║十二時中任蹉跎，行住坐臥頻顯現。不是冤家不是
J29nB241_p0613c21║兒，祖業田園均一半。
J29nB241_p0613c22║囑野雲闍黎
J29nB241_p0613c23║棒喝施呈顯大機，赤肩荷來無餘事。因緣節候有時
J29nB241_p0613c24║彰，裕後光前輝祖室。
J29nB241_p0613c25║囑般若譜禪人
J29nB241_p0613c26║鐵鼓曾將覿面呈，多年寂寂罕知音。而今喜得和光
J29nB241_p0613c27║箭，直透當陽不露聲。
J29nB241_p0613c28║囑童真善書狀
J29nB241_p0613c29║十三名善偈，於今是幾年。珍重晴空日，吾宗賴汝傳。
J29nB241_p0613c30║囑弗也莖監寺
J29nB241_p0614a01║寶聖叢中師子兒，十年院裏步全威，而今奮迅幾無
J29nB241_p0614a02║畏，吼向人天自有時。
J29nB241_p0614a03║囑竺峰敏侍者（因除夕▆橘燈）
J29nB241_p0614a04║無根樹上九燈傳，果繫橘金枝葉鮮，稍稍藉力油薪
J29nB241_p0614a05║火，照開新舊樂人天。
J29nB241_p0614a06║囑體如靜主
J29nB241_p0614a07║隱隱潛潛獨爪龍，喜隨山峽透圓通。而今安養慶忠
J29nB241_p0614a08║缽，雷雨風雲不見蹤。
J29nB241_p0614a09║囑天峰上座
J29nB241_p0614a10║一聲霹靂徹雲間，擊碎髑髏心膽寒，大好轉身雄一
J29nB241_p0614a11║步，拳頭巴掌盡掀翻。
J29nB241_p0614a12║囑惺徹悟維那住東明
J29nB241_p0614a13║法戰由來勝克賓，罰錢出院事誰論？徐徐湧起東明
J29nB241_p0614a14║日，照惺娑婆徹古今。
J29nB241_p0614a15║囑慈運監寺住慶忠
J29nB241_p0614a16║山主住持豈俗倫，慶忠庵小也容人。頻頻闊徹來時
J29nB241_p0614a17║路，不枉當年脅下生。
J29nB241_p0614a18║囑天長禪人專修淨業
J29nB241_p0614a19║根苗奇異迥非同，不屬西兮不屬東，節候到時馨自
J29nB241_p0614a20║若，佛生一體有無中。
J29nB241_p0614a21║囑一指侍者
J29nB241_p0614a22║自幼曾將一指陳，四威儀句雅驚群。他時莫負老僧
J29nB241_p0614a23║望，也要從頭舉似人。
J29nB241_p0614a24║囑桂輪常侍者
J29nB241_p0614a25║阿難昔日侍瞿曇，迦葉門前倒剎竿，本誓不違肝膽
J29nB241_p0614a26║在，三三兩兩度人寰。
J29nB241_p0614a27║囑扆恒禪人
J29nB241_p0614a28║相逢舉起一杯茶，剖腹剜心說向他。就中識得賓主
J29nB241_p0614a29║句，不勞彈指到吾家。
J29nB241_p0614a30║囑應真知客
J29nB241_p0614b01║處處說法寫吾真，問著低頭三不應，撫背為汝安執
J29nB241_p0614b02║事，迎來送去莫疏親。
J29nB241_p0614b03║代囑覺樹禪人
J29nB241_p0614b04║祖庭秋晚要人扶，竭力承當是丈夫，濟世若能超藥
J29nB241_p0614b05║上，頂門針灸自然殊。
J29nB241_p0614b06║囑三一濟禪人
J29nB241_p0614b07║三教座前曾觸忤，只至而今切齒牙。虛空有盡冤無
J29nB241_p0614b08║盡，願君迥出聖凡家。
J29nB241_p0614b09║囑玉溪禪人
J29nB241_p0614b10║早晚曾將一喝呈，未明一喝可憐生。若能深透喝中
J29nB241_p0614b11║旨，方是出頭上上人。
J29nB241_p0614b12║囑惺世妙德禪人
J29nB241_p0614b13║溈山會裏名鐵磨，輪到末山不露頂，而今驀直聚雲
J29nB241_p0614b14║宗，的的歷歷妙明惺。
J29nB241_p0614b15║囑豐城熊自福月崖居士
J29nB241_p0614b16║昔曾不別今復逢，重來錦水問家風。珍重我人熊自
J29nB241_p0614b17║福，好隨金紫逐猶龍。
J29nB241_p0614b18║附自福過敘州府朱提山朝陽洞碑記
J29nB241_p0614b19║月明大師得法於鐵牛，傳大慧心印，兀坐朝陽洞
J29nB241_p0614b20║二十餘年，待其人而後行。聚雲吹萬師翁獨得其
J29nB241_p0614b21║宗者，繼往開來，今有我師鐵壁矣。水部尚書郎熊
J29nB241_p0614b22║汝學，為大師三傳法子也。水木之思，勒石垂遠。
J29nB241_p0614b23║囑副戎王燈供一喝居士
J29nB241_p0614b24║亭謝雪消，作麼作麼。咄哉一喝，無我無他。泥裏水裏，
J29nB241_p0614b25║清香自若。他時異日，是好大哥。阿呵呵，嚼碎虛空休
J29nB241_p0614b26║說破。諦信斯言，名曰擔荷。
J29nB241_p0614b27║歌
J29nB241_p0614b28║念佛歌
J29nB241_p0614b29║高也念，低也念，低聲高聲雅成片。行也念，住也念，坐
J29nB241_p0614b30║臥何曾有斷間。鼻端凝住白蓮花，而今步步燦金沙。
J29nB241_p0614c01║但能不著金沙見，笑倒彌陀老作家。
J29nB241_p0614c02║經行歌
J29nB241_p0614c03║一步緩，一步急，一步無坎亦無壁，夜明簾外轉身難，
J29nB241_p0614c04║荊棘林中下腳易。難易不干信步遊，到處乾坤足下
J29nB241_p0614c05║收，驀地踢翻當路石，腳尖無眼血長流。
J29nB241_p0614c06║白雪歌
J29nB241_p0614c07║一片西，一片東，一片爐中鬥火紅。太陽不私人間事，
J29nB241_p0614c08║孩兒曾笑白頭翁。
J29nB241_p0614c09║參禪歌
J29nB241_p0614c10║禪兮禪兮，千聖有口難說兮。參兮參兮，豈容心意識
J29nB241_p0614c11║而差排兮。唯寬行大步之根信兮，庶幾與我相宜兮。
J29nB241_p0614c12║歸隱歌
J29nB241_p0614c13║歸隱之何處？優遊信步身，賓朋由我已，筆硯更誰云？
J29nB241_p0614c14║學道惟離理，刪書不近名，夜參無勸錫，良器有多人。
J29nB241_p0614c15║大慧燈還照，聚雲澤益深，白岩閒且住，翻笑買山僧。
J29nB241_p0614c16║附沈赤肩居士五家宗旨歌為師壽
J29nB241_p0614c17║五家宗旨如五指，散為大悲千手臂。一一指具五
J29nB241_p0614c18║嶽形，一一嶽中生萬卉。一一卉萌千百枝，是皆吾
J29nB241_p0614c19║指難思議。高人握來一掌中，五指還如一指同。諦
J29nB241_p0614c20║觀此指指亦無，方是吾宗正脈通。粗禪棄之甘鹵
J29nB241_p0614c21║莽，口耳泥之成虛誑。二俱可憐孰拯之？即今唯有
J29nB241_p0614c22║鐵和尚。大慧源流一線傳，眼如日月明百川。日月
J29nB241_p0614c23║眼，萬古懸，歌以壽之告法筵。
J29nB241_p0614c24║銘
J29nB241_p0614c25║行解銘
J29nB241_p0614c26║者箇無箇，行住坐臥，者奇非奇，見覺聞知。坐臥聞知，
J29nB241_p0614c27║必矣其誰？要到長安，最初為難，一步若差，千山萬山。
J29nB241_p0614c28║下腳不真，徒勞心勤，崎嶇嶮巇，半縮半伸。玄機有旨，
J29nB241_p0614c29║莫若其止，知止無止，氣存人死。心欲其死，神欲其活，
J29nB241_p0614c30║活活鱍鱍，圓明妙覺。凡夫用心，如來用性，功德黑暗，
J29nB241_p0615a01║智主必擯。以塵脫塵，勿得追尋，若必追尋，怎見安寧？
J29nB241_p0615a02║將凶就凶，守我一中，一中不守，怎見知有？有為非有，
J29nB241_p0615a03║無為非無，非有非無，二處莫圖。玄說妙說，何如看破？
J29nB241_p0615a04║萬事隨緣，莫存好惡。入眾和平，誰冤誰親？安老懷幼，
J29nB241_p0615a05║上睦下欽。衣食厚薄，莫生貪著，血汗脂膏，如病服藥。
J29nB241_p0615a06║休說彼長，休論此短，不惜分陰，笑殺陶侃。居處叢林，
J29nB241_p0615a07║當遵其則，惡隱善揚，長養功德。坐則懷讓，行則懷謙，
J29nB241_p0615a08║守分存誠，盤珠現前。說過佛祖，行落凡近，錦心繡口，
J29nB241_p0615a09║識者不信。榮辱無關，順逆無存，苦樂均等，上上根莖。
J29nB241_p0615a10║當念宗親，當念水土，寧使生歡，勿令愁苦。知識難過，
J29nB241_p0615a11║我幸親炙，背後人前，莫興毀譽。法門孤弱，志厥扶傾；
J29nB241_p0615a12║法門興盛，志厥讚稱。赴熱趨煙，非禪者心。一入其門，
J29nB241_p0615a13║切忌退志，令不志者，乘機謔戲。莫作獅蟲，當為獅子，
J29nB241_p0615a14║哮吼一聲，人天歡喜。同道為朋，同利為黨，君子小人，
J29nB241_p0615a15║必識所養。我觀學者，要知精擇，寧逢益友，莫逢損客。
J29nB241_p0615a16║心若其規，身若其矩，有志上流，法爾如此。氣則用方，
J29nB241_p0615a17║智則用圓，當頭坐斷，豈滯兩邊？太平宇寰，厥癡厥頑，
J29nB241_p0615a18║劍若不揮，白露彌天。不識玄要，終歸未妙，大夢覺來，
J29nB241_p0615a19║紅日正照。昔我由爾，今爾是我，放去收來，破灶自墮。
J29nB241_p0615a20║爾是我由，我我亦休，大家團圞，隨分牧牛。足水足草，
J29nB241_p0615a21║長得恰好，十字街頭，無價之寶。活中有死，抑亦非取，
J29nB241_p0615a22║湛湛滔滔，龍臥潭底。死中若活，大蟲戴角，露爪張牙，
J29nB241_p0615a23║心落膽破。渾身刀鎗，群魔驚惶，刀鎗是佛，事事吉祥。
J29nB241_p0615a24║稽首行解，信如猓然，得一猓然，眾猓然得。稽首行解，
J29nB241_p0615a25║精進無比，同草上飛，能伏猊兕。稽首行解，必至究竟。
J29nB241_p0615a26║在在砫礎，劻扶祖印。
J29nB241_p0615a27║心性銘
J29nB241_p0615a28║分明是有，不見不聞。滿眼滿耳，非色非聲。住無所住，
J29nB241_p0615a29║名無定名。名住無定，心性何真。小雖遍界，大豈容針。
J29nB241_p0615a30║隱然鐵壁，不是山僧。
J29nB241_p0615b01║發願銘（居典龍時，請聚雲陞座，舉揚大慧一脈宗旨，代四眾等作）
J29nB241_p0615b02║靈山一枝花，非同世間卉。卉卉含諸種，分明別形類。
J29nB241_p0615b03║迦葉笑破顏，阿難倒剎竿。一箇待慈氏，一箇副貳傳。
J29nB241_p0615b04║展轉至馬鳴，湧出日中輪。月輪顯龍樹，三昧自然尊。
J29nB241_p0615b05║多羅有讖驗，碧眼來震旦。為羨大根莖，五葉曾艷艷。
J29nB241_p0615b06║曹溪一束柴，金剛無住灰。黃梅室裏去，碓嘴夜花開。
J29nB241_p0615b07║我愛踏殺者，誰取復誰捨？五宗自繩繩，在在皆祖也。
J29nB241_p0615b08║萃拔啟臨濟，棒下明箇事。玄要料揀齊，賓主照用具。
J29nB241_p0615b09║三句一時明，佛祖人天欽。不透他家旨，到底未驚群。
J29nB241_p0615b10║徑山大慧祖，說法成甘雨。才悟及煆煉，仍同千鈞弩。
J29nB241_p0615b11║四百年無焰，朝陽喜如線。顯發聚雲間，鴛鴦金針遍。
J29nB241_p0615b12║不欲止一橛，五宗要人徹。猿嘯斷和腸，鵑呼啼帶血。
J29nB241_p0615b13║聚雲宋山谷，歷歷事已錄。師既乘願來，我亦乘願續。
J29nB241_p0615b14║我等從此銘，心心大慧燈。衰弱並興盛，扶傾與讚稱。
J29nB241_p0615b15║風穴仰山寂，天台韶國師。逆順世出世，何妨任所之。
J29nB241_p0615b16║在家則言孝，在國則言忠。忠孝性存存，祖印永恢弘。
J29nB241_p0615b17║君恩師長恩，三世養育恩。但以四弘願，報達必圓成。
J29nB241_p0615b18║見善須解脫，見惡須出離。解脫出離存，是名違本誓。
J29nB241_p0615b19║逢強畢竟弱，遇柔畢竟剛。剛柔不相生，是名違本誓。
J29nB241_p0615b20║若求千聖知，若依己靈慕。致令鬼神覷，是名違本誓。
J29nB241_p0615b21║地能載萬物，我願不如之。地載有高下，我則平等故。
J29nB241_p0615b22║海容納百川，我願不如之。海納時消長，我則充滿故。
J29nB241_p0615b23║虛空無邊際，我願不如之。空性還有量，我則廣大故。
J29nB241_p0615b24║惟願不捨慈，特陞於寶座。舉揚證盟者，勿令有斷絕。
J29nB241_p0615b25║考功銘
J29nB241_p0615b26║雲水高流，濟濟多士，割愛辭親，隳名黜利。坐長連床，
J29nB241_p0615b27║理生前事，柴米鹽茶，飲食衣具。血汗脂膏，檀施行力，
J29nB241_p0615b28║寧作世田，毋為法棄。覿面呈機，虛實可據，賞則加鞭，
J29nB241_p0615b29║罰莫生退。賞罰分明，師兒出隊，一月一年，一時一日。
J29nB241_p0615b30║不令人非，郡使鬼覷，名曰精進，寸陰自惜。
J29nB241_p0615c01║羯磨銘
J29nB241_p0615c02║羯磨懺罪，祖佛同風。攀緣未息，人我爭雄。著有著無，
J29nB241_p0615c03║執靜執空。念慮互排，心識交攻。依言忘本，契理迷宗。
J29nB241_p0615c04║不看老病，不恤愚蒙。不省己過，不勤他功。非證言證，
J29nB241_p0615c05║欲竇難融。因果暗昧，行說乖從。如是業性，實我瑕蓬。
J29nB241_p0615c06║盡情發露，雪點爐紅。既不內外，豈有當中。
J29nB241_p0615c07║護蜂銘
J29nB241_p0615c08║蜂何如護，隨之去住。銘如何名，戒之勿陵。欽哉勿陵，
J29nB241_p0615c09║允矣含生。原彼有情，琴語呻咽。無繩而自律，無紀而
J29nB241_p0615c10║自勤，無倫而自序，無禮而自尊。善識時之無待，忙百
J29nB241_p0615c11║卉之精英。腿擒之以安眾，頭頂之以奉君。彼蠮鬲兮
J29nB241_p0615c12║人之棟宇，彼尊長兮人之君親。彼蕊汁兮人之飲且
J29nB241_p0615c13║食，彼蝡育兮人之子若孫。損子孫，倫必喪，乏飲食，身
J29nB241_p0615c14║必殞。沒君親而生成則殆，無棟宇則居止何存。胡為
J29nB241_p0615c15║世之不隨心而比類，以己而推人。乘彼暗宅之豐潤，
J29nB241_p0615c16║潛加白刃以頻傾。只知自舌甘美，那忖他身苦辛。宜
J29nB241_p0615c17║乎螫拌命之毒尾，棄彼里而之此鄰。今也翩翩成群，
J29nB241_p0615c18║寢▆▆心。眾集亦集，我臨亦臨。或者代鳳麟之佳兆，
J29nB241_p0615c19║花▆之祥禎。汝輩宜知，勿傷勿驚。汝輩宜知，為干為
J29nB241_p0615c20║城。汝輩宜知，全德成仁。予勉說銘，豈曰護生。願體一
J29nB241_p0615c21║言之恕，致令終身可行。
J29nB241_p0615c22║師以鸚鵡拄杖授月崖，崖請師銘
J29nB241_p0615c23║師曰：「鸚鵡拄杖，來自松關，轉之月崖，欲予有言。四維
J29nB241_p0615c24║上下，西北東南，拄碎虛空，撐開覺天。遇陸走旱，逢水
J29nB241_p0615c25║行船，臨強不讓，值弱須憐。在在遊戲，那論月年？」師說
J29nB241_p0615c26║畢，崖作禮。師曰：「要打著禍來，纔是報恩。」崖作掌勢，師
J29nB241_p0615c27║呵呵大笑。崖復云：「拄天拄地，無古無今，殺活縱奪，答
J29nB241_p0615c28║報師恩。」
J29nB241_p0615c29║　　　　　　　　（普陀嗣法孫性統重刊）
J29nB241_p0615c30║慶忠鐵壁機禪師語錄卷之十終