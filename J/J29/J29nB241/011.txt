J29nB241_p0616a01║慶忠鐵壁機禪師語錄卷之十一
J29nB241_p0616a02║嗣法門人幻敏重編
J29nB241_p0616a03║頌古（拈、別評、徵代）
J29nB241_p0616a04║舉：「世尊敕阿難：『食時將至，汝入城持缽，當依過去七
J29nB241_p0616a05║佛儀式。』難遂問：『如何是七佛儀式？』佛召阿難，難應諾。
J29nB241_p0616a06║佛曰：『持缽去。』」
J29nB241_p0616a07║拈云：一般平常話，只是難近情。
J29nB241_p0616a08║頌：立我蒸民，莫匪爾極。不識不知，順帝之則。
J29nB241_p0616a09║舉：「世尊因文殊起佛見、法見，被世尊威神攝向二鐵
J29nB241_p0616a10║圍山。」
J29nB241_p0616a11║頌：佛見法見，磨盤空裏轉二重，鐵圍平地起孤堆。
J29nB241_p0616a12║穿衣喫飯非他事，運水搬柴我自為。喝一喝。
J29nB241_p0616a13║舉：「世尊於涅槃會上，以手摩胸，告眾云：『汝等善觀吾
J29nB241_p0616a14║紫磨金色之身，瞻仰取足，勿令後悔。若謂吾滅度，非
J29nB241_p0616a15║吾弟子；若謂吾不滅度，亦非吾弟子。』時百萬億眾，悉
J29nB241_p0616a16║皆契悟。」
J29nB241_p0616a17║頌：未生之前如來死，已死之後如來生，生死死生
J29nB241_p0616a18║隨滅度，不滅如來正法輪。
J29nB241_p0616a19║舉：「世尊告迦葉曰：『吾將金縷僧伽黎衣傳付於汝，轉
J29nB241_p0616a20║授補處，至慈氏佛出世，勿令朽壞。』迦葉頭面禮足曰：
J29nB241_p0616a21║『善哉！善哉！我當依敕，恭順佛故。』」
J29nB241_p0616a22║頌：彌勒慈，迦葉癡，浪傳金縷續牟尼。頭陀山裏頻
J29nB241_p0616a23║頻坐，古佛街頭笑嘻嘻。勘破了，莫狐疑，爾是何人
J29nB241_p0616a24║我是誰？
J29nB241_p0616a25║舉：「世尊至拘尸那城，告諸大眾：『吾今欲入涅槃。』即往
J29nB241_p0616a26║熙連河側娑羅雙樹下，右脅累足，泊然宴寂。復從棺
J29nB241_p0616a27║起，為母說法，特示雙足化婆耆，并說無常偈云云。爾
J29nB241_p0616a28║時，金棺從座而舉，高七多羅樹，往返空中，化火三昧，
J29nB241_p0616a29║須臾灰生，得舍利八斛四斗。」
J29nB241_p0616a30║評云：者臺戲也是難得唱的，只恐明眼覷破，笑罵
J29nB241_p0616b01║有分。
J29nB241_p0616b02║舉：「迦葉初祖一日踏泥次，有一沙彌見，乃問：『尊者何
J29nB241_p0616b03║得自為？』祖云：『我若不為，誰為我為？』」
J29nB241_p0616b04║頌：釋迦重擔安誰肩，迦葉承當也大難。不獨泥中
J29nB241_p0616b05║藏有刺，兼之住持事愈繁。
J29nB241_p0616b06║舉：「四祖優波鞠多訪一老比丘尼，纔入門乃觸撒缽
J29nB241_p0616b07║盂，尼云：『佛在日，六群比丘甚是麤行，數來我舍尚不
J29nB241_p0616b08║如此，尊者紹祖位人得與麼麤行？』」
J29nB241_p0616b09║代云：比丘尼會得好。
J29nB241_p0616b10║舉：「九祖伏馱密多年已五十，口未嘗言、足未嘗履，纔
J29nB241_p0616b11║見佛陀難提便行七步，問：『父母非我親，誰是最親者？
J29nB241_p0616b12║諸佛非我道，誰是最道者？』難提答云：『汝言與心親，父
J29nB241_p0616b13║母非可比；汝行與道合，諸佛心即是。外求有相佛，與
J29nB241_p0616b14║汝不相似；欲識汝本心，非合亦非離。』伏馱密多作禮
J29nB241_p0616b15║其父，遂令出家受囑。」
J29nB241_p0616b16║頌：無父無母，非佛非祖。上不沾天，下不沾土。口未
J29nB241_p0616b17║嘗言，足未嘗履。五十年後起無明，迸裂虛空教誰
J29nB241_p0616b18║補。
J29nB241_p0616b19║舉：「十二祖馬鳴大士問十三祖迦毘摩羅云：『盡汝神
J29nB241_p0616b20║力，變化若何？』羅云：『我化巨海，極為小事。』鳴云：『汝化性
J29nB241_p0616b21║海得否？』羅云：『何謂性海？我未常知。』鳴即為說性海云：
J29nB241_p0616b22║『山河大地，皆依建立；三昧六通，由茲發現。』摩羅間發
J29nB241_p0616b23║信心，三千徒眾俱求剃度。付法已，即入龍奮迅三昧，
J29nB241_p0616b24║挺身空中，如日輪相，然後示滅。」
J29nB241_p0616b25║頌：明明紅日在娑婆，舉頭不見是如何？南北東西
J29nB241_p0616b26║無落處，秪為山陰霧氣多。
J29nB241_p0616b27║舉：「十四祖龍樹尊者付迦羅提婆法訖，現月輪隱身
J29nB241_p0616b28║三昧廣大神變，復就本座凝然禪寂。」
J29nB241_p0616b29║頌：無端湧出太陰圖，黑夜換人眼裏珠。三昧謾誇
J29nB241_p0616b30║甜瓠子，不知元是苦葫蘆。
J29nB241_p0616c01║舉：「二十四祖師子尊者，因罽賓國王秉劍於前，問師
J29nB241_p0616c02║云云。」
J29nB241_p0616c03║拈云：冤有頭，債有主。
J29nB241_p0616c04║頌：虛空頭血白淋淋，斬斷清風骨與筋。直至於今
J29nB241_p0616c05║活不得，故將永遠續傳燈。
J29nB241_p0616c06║舉：「二十七祖般若多羅，名纓絡童子，因東印度國王
J29nB241_p0616c07║請齋次，王問：『諸人盡轉經，唯師為甚不轉？』云云。」
J29nB241_p0616c08║頌：紙煙不露句偏長，如是之經對國王，尊者開言
J29nB241_p0616c09║何直實，趙州猶剩下禪床。
J29nB241_p0616c10║舉：「二十八祖菩提達磨初至，梁武帝問：『如何是聖諦
J29nB241_p0616c11║第一義？』祖云：『廓然無聖。』帝云：『對朕者誰？』祖云：『不識。』云
J29nB241_p0616c12║云。」
J29nB241_p0616c13║評云：將謂有多少奇特。又拈渡江云：有貨不愁貧。
J29nB241_p0616c14║頌：萬里長江一葉舟，梁王殿上沒來由。神光手臂
J29nB241_p0616c15║為誰斷，還有冤家在後頭。
J29nB241_p0616c16║舉：「神光二祖參承達磨，立雪斷臂，乞師安心。磨曰：『將
J29nB241_p0616c17║心來與汝安。』祖曰：『覓心了不可得。』磨曰：『與汝安心竟。』」
J29nB241_p0616c18║頌：雪裏神光遇太陽，聲聲泣淚斷和腸。忘軀為法
J29nB241_p0616c19║何年事，接得真乘繼祖堂。
J29nB241_p0616c20║舉：「三祖僧璨問神光二祖曰：『弟子身纏風恙，請為懺
J29nB241_p0616c21║罪。』祖曰：『將罪來，與汝懺。』璨云：『覓罪了不可得。』祖曰：『與
J29nB241_p0616c22║汝懺罪竟。』」
J29nB241_p0616c23║頌：罪性由來四下非，覓之不得始知歸。直饒佛法
J29nB241_p0616c24║僧寶力，究竟何曾懺得灰。
J29nB241_p0616c25║舉：「六祖因風颺剎旛，有二僧對論，一云：『旛動。』一云：『風
J29nB241_p0616c26║動。』祖云：『不是風動，不是旛動，仁者心動。』」
J29nB241_p0616c27║拈云：商量浩浩底有甚交涉？
J29nB241_p0616c28║頌：三箇兒童騎竹馬，前前後後實瀟灑。歸來興盡
J29nB241_p0616c29║沒思量，獃者獃兮哈者哈。
J29nB241_p0616c30║舉：「六祖荷澤神會，年十三，自玉泉來。祖曰：『知識遠來
J29nB241_p0617a01║艱辛，還將得本來否？若有本，則合識主，試說看。』會云：
J29nB241_p0617a02║『以無住為本，見即是主。』祖曰：『者沙彌爭合取次語？』會
J29nB241_p0617a03║曰：『和。』祖一日集眾曰：『吾至八月，欲離世間。』眾聞，悉皆
J29nB241_p0617a04║涕泣，惟神會神情不動。祖曰：『神會小師，卻得善不善
J29nB241_p0617a05║等，毀譽不動，哀樂不生。餘者不得。』」
J29nB241_p0617a06║師舉了，云：「一沙彌耳，而動祖師之激揚若是，何今
J29nB241_p0617a07║之髮白齒黃者，因循歲月，取次知解語尚不知答，
J29nB241_p0617a08║況得善不善等，毀譽不動、哀樂不生者哉？古人曾
J29nB241_p0617a09║有戒：『若人生百歲，不會諸佛機；未若生一日，而得
J29nB241_p0617a10║決了之。』『莫待老來方學道，孤墳盡是少年人。』讀此
J29nB241_p0617a11║而不猛省，縱諸佛出世，其奈之何？」
J29nB241_p0617a12║舉：「六祖一日謂門人曰：『吾卻歸新州，汝等速治舟楫。』
J29nB241_p0617a13║門人云：『師從此去，早晚卻回？』祖曰：葉落歸根，『來時無
J29nB241_p0617a14║口。』」
J29nB241_p0617a15║頌：來時無口去無鼻，畢竟咽喉在何處？歸根落葉
J29nB241_p0617a16║是其時，好與能師出口氣。
J29nB241_p0617a17║舉：「南嶽讓禪師聞馬祖闡化江西，讓問眾曰：『道一為
J29nB241_p0617a18║眾說法否？』眾曰：『已為眾說法。』讓曰：『總未見人持箇消
J29nB241_p0617a19║息來。』眾無對。遂遣一僧去，云：『待伊上堂時，但問：「作麼
J29nB241_p0617a20║生？」伊道底言說記將來。』僧去，一如師旨，回謂讓曰：『馬
J29nB241_p0617a21║師云：「自從胡亂後，三十年不少鹽醬。」』讓然之。」
J29nB241_p0617a22║頌：鹽醬鹹來三十年，古今衲子盡瞞頇。慶忠無法
J29nB241_p0617a23║與人說，稀粥薄飯任飽餐。
J29nB241_p0617a24║舉：「馬祖因僧參次，乃畫一圓相云：『入也打，不入也打。』
J29nB241_p0617a25║僧纔入，祖便打。僧云：『和尚打某甲不得。』祖靠拄杖休
J29nB241_p0617a26║去。」
J29nB241_p0617a27║拈云：一倡百和，大鑑之後，馬大師固難辭其責。且
J29nB241_p0617a28║道：打與靠拄杖休去，是同？是別？
J29nB241_p0617a29║舉：「僧問馬祖：『離四句，絕百非，請師直指西來意。』云云。」
J29nB241_p0617a30║頌：問話打和，招韓歸漢。東廊鋪單，西廊喫飯。馬師
J29nB241_p0617b01║父子，是白拈漢。
J29nB241_p0617b02║舉：「百丈、南泉、西堂侍馬祖翫月次，祖問：『正當與麼時
J29nB241_p0617b03║如何？』堂云：『正好看經。』丈云：『大好供養。』泉拂袖便去。祖
J29nB241_p0617b04║云：『經歸藏，禪歸海，惟有普願獨超物外。』」
J29nB241_p0617b05║頌：馬師父子不唧溜，三五一輪謾商量。有句何如
J29nB241_p0617b06║非有句，令人千古絕承當。
J29nB241_p0617b07║舉：「馬祖一日不安，院主問：『近日尊候如何？』祖云：『日面
J29nB241_p0617b08║佛，月面佛。』」
J29nB241_p0617b09║頌：馬師尊候本平常，日月面時轉見殃。調攝不須
J29nB241_p0617b10║頻忌口，全身放下自安康。
J29nB241_p0617b11║舉：「僧問馬祖：『為甚麼說即心即佛？』祖曰：『為止小兒啼。』
J29nB241_p0617b12║曰：『啼止時如何？』祖曰：『非心非佛。』曰：『除此二種人來，如
J29nB241_p0617b13║何指示？』祖曰：『向伊道不是物。』肯堂充頌即心即佛云：
J29nB241_p0617b14║『美似楊妃離玉閤，嬌如西子下瓊樓。日日與君花下
J29nB241_p0617b15║醉，更嫌何處不風流？』牧庵忠頌非心非佛云：『二月風
J29nB241_p0617b16║光景氣浮，少年公子御街遊。銀床踞坐傾杯酒，三箇
J29nB241_p0617b17║兒童打馬毬。』」
J29nB241_p0617b18║師頌向伊道不是物云：金鴨香銷幃錦繡，于歸女
J29nB241_p0617b19║子正好逑。花燭洞房衾枕夜，半含容笑半含羞。
J29nB241_p0617b20║舉：「馬祖上堂，眾纔集，百丈乃出，捲卻拜席。祖便下座，
J29nB241_p0617b21║歸方丈。」
J29nB241_p0617b22║頌：陞堂馬祖，捲席百丈。多事作麼，正好喫棒。
J29nB241_p0617b23║舉：「百丈大智禪師為馬大師廬墓，黃檗向前作禮云
J29nB241_p0617b24║云。」
J29nB241_p0617b25║拈云：是賊識賊？是精識精？
J29nB241_p0617b26║頌：闔闢從方便，卷舒任自然。聖賢天地密，豈盡者
J29nB241_p0617b27║機關。
J29nB241_p0617b28║舉：「馬祖震威一喝，百丈三日耳聾。黃檗聞舉，不覺吐
J29nB241_p0617b29║舌。」
J29nB241_p0617b30║拈云：寸鐵勇無前。
J29nB241_p0617c01║頌：揚聲止響，掩耳偷鈴。只知盡法，那管無民。耳聾
J29nB241_p0617c02║也猿嘯和腸斷，舌吐兮鵑啼帶血鳴。
J29nB241_p0617c03║舉：「黃檗運禪師遊天台，逢一僧，與之言笑，如舊相識。
J29nB241_p0617c04║熟視之，目光射人，乃偕行。屬澗水暴漲，捐笠植杖而
J29nB241_p0617c05║止。其僧率檗同渡，檗曰：『兄要渡，自渡。』彼即云云。」
J29nB241_p0617c06║評云：黃檗大似托缽不得，詐道不饑。又云：白日見
J29nB241_p0617c07║鬼。
J29nB241_p0617c08║舉：「黃檗在鹽官殿上禮佛次，時唐宣宗為沙彌，問云
J29nB241_p0617c09║云。」
J29nB241_p0617c10║拈云：古今盡謂黃檗理直氣壯，不讓當仁，殊不知
J29nB241_p0617c11║宣帝乃作家君王，天然有在。還見麼？良久，云：要見
J29nB241_p0617c12║黃檗則易，要見宣帝則難。
J29nB241_p0617c13║舉：「黃檗在百丈開田歸，丈問：『運闍黎開田不易。』檗云：
J29nB241_p0617c14║『隨眾作務。』丈云：『有煩道用。』檗云：『爭敢辭勞？』丈云：『開得
J29nB241_p0617c15║多少田地？』檗將鋤頭𡎺地三下，丈便喝，檗掩耳而去。」
J29nB241_p0617c16║拈云：百丈、黃檗各具一隻眼。
J29nB241_p0617c17║舉：「臨濟玄禪師初在黃檗會中，行業純一，睦州命問
J29nB241_p0617c18║堂頭：『如何是佛法的的大意？』三度問，三度被打。」
J29nB241_p0617c19║頌：俗說小兒經，不打不成人，一日三遍打，筋骨自
J29nB241_p0617c20║調勻。
J29nB241_p0617c21║舉：「臨濟栽松次，黃檗曰：『深山裏栽許多松作甚麼？』濟
J29nB241_p0617c22║曰：『一與山門作境致，二與後人作標榜。』道了，將钁頭
J29nB241_p0617c23║𡎺地三下。檗曰：『雖然如是，子已喫吾三十棒了也。』濟
J29nB241_p0617c24║又𡎺地三下，噓一噓。檗曰：『吾宗到汝，大興於此。』」
J29nB241_p0617c25║拈云：靈山授記也不似今日。
J29nB241_p0617c26║頌：桂栽自是英華起，九九還能喜香波。目下有枝
J29nB241_p0617c27║榮輔弼，玄雲臺上鴈行多。
J29nB241_p0617c28║舉：「臨濟示眾：『有一無位真人，常向汝等諸人面門出
J29nB241_p0617c29║入，未證據者看看。』僧出問：『如何是無位真人？』濟下繩
J29nB241_p0617c30║床搊住云：『道！道！』僧無語，濟拓開云：『無位真人是甚麼
J29nB241_p0618a01║乾屎橛？』」
J29nB241_p0618a02║頌：天王惡發，哩哩囉囉，知恩者少，負恩者多。魙魙
J29nB241_p0618a03║魙，休休休，手把琵琶半遮面，不令人見轉風流。
J29nB241_p0618a04║舉：「臨濟到京行化，至一門首曰：『家常添缽。』有婆子曰：
J29nB241_p0618a05║『太無厭生。』濟曰：『飯也未曾得，何言太無厭生？』婆便閉
J29nB241_p0618a06║卻門。」
J29nB241_p0618a07║拈云：且道婆子具眼不具眼？
J29nB241_p0618a08║舉：「麻谷到參，敷坐具，問：『十二面觀音，阿那面正臨？』濟
J29nB241_p0618a09║下繩床，一手收坐具，一手搊麻谷云：『十二面觀音向
J29nB241_p0618a10║甚麼處去也？』谷轉身擬坐繩床，濟拈拄杖打，谷接卻，
J29nB241_p0618a11║相捉入方丈。」
J29nB241_p0618a12║拈云：麻谷、臨濟手腳欠穩在。
J29nB241_p0618a13║舉：「臨濟示眾曰：『有一人論劫在途中，不離家舍。有一
J29nB241_p0618a14║人論劫離家舍，不在途中。且道那一人合受人天供
J29nB241_p0618a15║養？』」
J29nB241_p0618a16║拈云：滴水也難消。
J29nB241_p0618a17║舉：「僧問臨濟：『如何是三眼國土？』濟曰：『我共汝入淨妙
J29nB241_p0618a18║國土中，著清淨衣，說法身佛；入無差別國土中，著無
J29nB241_p0618a19║差別衣，說報身佛；入解脫國土中，著光明衣，說化身
J29nB241_p0618a20║佛。』」
J29nB241_p0618a21║拈云：不是者箇道理。
J29nB241_p0618a22║舉：「臨濟聞德山示眾云：『道！道！道得也三十棒，道不得
J29nB241_p0618a23║也三十棒。』濟令侍者（即洛浦也）去：『見他如是道，便問：「道得
J29nB241_p0618a24║為甚也三十棒？」待伊打你，便接拄杖推一推。』者去一
J29nB241_p0618a25║如指教，德山被一推倒，便歸方丈閉卻門。者回舉似
J29nB241_p0618a26║濟，濟云：『從來疑著者漢。雖然如是，你還見德山麼？』者
J29nB241_p0618a27║擬議，濟便打。」
J29nB241_p0618a28║頌：德山高挂出沽帘，臨濟往人探價錢，歸丈閉門
J29nB241_p0618a29║元不賣，虧他侍者著荊鞭。
J29nB241_p0618a30║舉：「臨濟至河北住院，見普化、克符二上座，乃謂曰：『我
J29nB241_p0618b01║欲於此建立黃檗宗旨，汝可成褫我。』二人珍重下去
J29nB241_p0618b02║云云。」
J29nB241_p0618b03║拈云：臨濟老漢有殺人刀，無活人劍。若是慶忠當
J29nB241_p0618b04║日在，值問：「和尚說甚麼？」但向他恁麼道。值問：「令普
J29nB241_p0618b05║化作甚麼？」但云：「你還問他好。」庶得青出於藍，水寒
J29nB241_p0618b06║於水，過黃檗一頭去。
J29nB241_p0618b07║頌：老賊從來不順情，引兒入櫃卻關門。若然識得
J29nB241_p0618b08║抽身路，便是傳家無價珍。
J29nB241_p0618b09║舉：「臨濟示眾云：『大凡演唱宗乘，一句中須具三玄門，
J29nB241_p0618b10║一玄門須具三要，有權有實，有照有用，汝諸人作麼
J29nB241_p0618b11║生會？』」
J29nB241_p0618b12║拈云：布縵天網，懸照膽鏡，直令雞偷狗竊，水怪山
J29nB241_p0618b13║精，無容逃其形影，用其巧術，所以濟上宗旨，派遠
J29nB241_p0618b14║流長。
J29nB241_p0618b15║頌：權實照用並玄要，不動旌旗張令號。決勝千里
J29nB241_p0618b16║兮八陣藏鋒，運籌帷幄兮添兵減灶。探囊手段自
J29nB241_p0618b17║雄奇，殺活縱擒誰敢道。
J29nB241_p0618b18║舉：「臨濟云：『有時一喝如金剛王寶劍，有時一喝如踞
J29nB241_p0618b19║地獅子，有時一喝如探竿影草，有時一喝不作一喝
J29nB241_p0618b20║用。』」
J29nB241_p0618b21║拈云：識法者懼。
J29nB241_p0618b22║頌：旱地雷，晴空電，轟轟烈烈看動變。動變頻，風伯
J29nB241_p0618b23║逅，頻逅逅時雨師鬥。青天現體野雲收，匝地紅輪
J29nB241_p0618b24║還依舊。
J29nB241_p0618b25║舉：「臨濟有時奪人不奪境，有時奪境不奪人，有時人
J29nB241_p0618b26║境兩俱奪，有時人境俱不奪。」
J29nB241_p0618b27║拈云：奪也，柳絲桃紅；不奪也，山寒水冷。且道奪的
J29nB241_p0618b28║是？不奪的是？
J29nB241_p0618b29║頌：獨粒饅頭四分分，五人共飽始均平。勸君更盡
J29nB241_p0618b30║一杯酒，西出陽關無故人。
J29nB241_p0618c01║舉：「臨濟賓看主，主看賓，主看主，賓看賓。」
J29nB241_p0618c02║拈云：相識滿天下，知心能幾人？只是不可把作交
J29nB241_p0618c03║茶換酒，你去我來底管待。
J29nB241_p0618c04║頌：一喝分賓主，照用一時行。千手大悲呈背面，六
J29nB241_p0618c05║臂那吒努眼睛。鼓塗毒，香返魂，從來白拈客，共住
J29nB241_p0618c06║不知名。
J29nB241_p0618c07║舉：「臨濟示眾云：『如諸方學人來山僧此閒，作三種根
J29nB241_p0618c08║器斷云云。』」
J29nB241_p0618c09║拈云：撒土拋沙，破碎不少。
J29nB241_p0618c10║舉：「臨濟將示滅，謂眾曰：『吾滅後，不得滅卻吾正法眼
J29nB241_p0618c11║藏。』三聖出曰：『爭敢滅卻和尚正法眼藏？』濟曰：『已後有
J29nB241_p0618c12║人問你，向他道甚麼？』聖便喝。濟曰：『誰知吾正法眼藏，
J29nB241_p0618c13║向者瞎驢邊滅卻。』」
J29nB241_p0618c14║頌：瞎驢滅卻正法眼，臨濟臨行一句險。臭口說人
J29nB241_p0618c15║沒忌諱，當著通身都是膽。
J29nB241_p0618c16║舉：「臨濟凡見僧入門便喝。」
J29nB241_p0618c17║頌：臨濟門庭太孤峻，當陽懸口照妖鏡。任是鍾馗
J29nB241_p0618c18║並魍魎，直下難逃窮性命。
J29nB241_p0618c19║舉：「興化禪師在三聖為首座，常云：『我在南方行腳一
J29nB241_p0618c20║遭，拄杖頭不曾撥著一箇會佛法底人。』聖云：『具甚麼
J29nB241_p0618c21║眼便恁麼道？』化便喝，聖云：『須是你始得。』」
J29nB241_p0618c22║拈云：奴見婢殷勤。
J29nB241_p0618c23║頌：南方特走一迴，原來腳未點地。拄杖頭邊大口，
J29nB241_p0618c24║只恐易開難閉。
J29nB241_p0618c25║舉：「興化到大覺為院主，覺云：『我聞你道：「向南方行腳
J29nB241_p0618c26║一遭，拄杖頭不曾撥著一箇會佛法底人。」云云。』」
J29nB241_p0618c27║拈云：兩硬相觸，必有一傷。
J29nB241_p0618c28║頌：喝打誰云用大機？看來仍是一團疑，從前只為
J29nB241_p0618c29║分明極，以致於今所得遲。
J29nB241_p0618c30║舉：「興化云：『我于三聖師兄處學得箇賓主句，總被師
J29nB241_p0619a01║兄折倒了也，願與某甲箇安樂法門。』覺云：『者瞎漢來
J29nB241_p0619a02║者裏納敗闕，脫下衲衣痛與一頓。』」
J29nB241_p0619a03║頌：衲衣脫下痛加鞭，始信兄難弟亦難，安樂法門
J29nB241_p0619a04║從此露，主賓之句是瞞頇。
J29nB241_p0619a05║舉：「興化于言下薦得臨濟先師在黃檗處喫棒道理。」
J29nB241_p0619a06║拈云：也是因禍至福。
J29nB241_p0619a07║頌：棒頭六十也還差，一拂蒿枝碎似麻，豈意多年
J29nB241_p0619a08║黑漆桶，而今薦作爛冬瓜。
J29nB241_p0619a09║舉：「興化一日陞堂云：『今日不用如何若何，便請單刀
J29nB241_p0619a10║直入，興化與你證據。』時有旻德長老出，禮拜起，便喝
J29nB241_p0619a11║云云。」
J29nB241_p0619a12║拈云：興化權柄在手，正令須行，旻德直饒會得，一
J29nB241_p0619a13║喝不作一喝用，猶是賓主句在。還有與興化、旻德
J29nB241_p0619a14║證據者麼？
J29nB241_p0619a15║舉：「興化開堂日，拈香云云。」
J29nB241_p0619a16║拈云：且道興化者瓣香報法乳耶？酬世恩耶？若謂
J29nB241_p0619a17║世恩，理當與三聖大覺拈；若謂法乳，臨濟與興化
J29nB241_p0619a18║說箇甚麼來？
J29nB241_p0619a19║舉：「後唐莊宗幸河北，回魏府行宮，詔興化問曰：『朕取
J29nB241_p0619a20║中原，獲得一寶，未曾有人酬價。』化曰：『請陛下寶看。』帝
J29nB241_p0619a21║以兩手舒襆頭角，化曰：『君王之寶，誰敢酬價？』」
J29nB241_p0619a22║別云：美則美矣，興化語多虛少實。當時見帝以手
J29nB241_p0619a23║舒襆頭角，只消云：「價即不無，還請陛下珍重。」尤見
J29nB241_p0619a24║作家。
J29nB241_p0619a25║舉：「三聖示眾云：『我逢人即出，出即不為人。』便下座。興
J29nB241_p0619a26║化聞，乃云：『我即不然，逢人即不出，出即便為人。』」
J29nB241_p0619a27║評云：有米篩，沒米篩；沒米篩，有米篩。
J29nB241_p0619a28║舉：「興化因僧問：『四方八面來時如何？』化云：『打中間底。』
J29nB241_p0619a29║僧便禮拜。化云：『大眾！興化昨日赴箇村齋，半路遇卒
J29nB241_p0619a30║風暴雨，卻去古廟裏避得過。』」
J29nB241_p0619b01║拈云：住廟底不是好長老。
J29nB241_p0619b02║舉：「興化在臨濟為侍者，因濟問新到：『甚麼處來？』僧云：
J29nB241_p0619b03║『鑾城。』濟云：『有事相借問，得麼？』僧云：『新戒不會。』濟云：『打
J29nB241_p0619b04║破大唐國，覓箇不會底也無？參堂去。』云云。」
J29nB241_p0619b05║拈云：新戒作家，其餘未在。
J29nB241_p0619b06║舉：「興化謂克賓維那曰：『汝不久為唱導之師。』賓曰：『不
J29nB241_p0619b07║入者保社。』化曰：『會了不入？不會不入？』曰：『總不與麼。』化
J29nB241_p0619b08║便打，曰：『克賓維那法戰不勝，罰錢五貫，設饡飯一堂。』
J29nB241_p0619b09║次日，化自白椎曰：『克賓維那法戰不勝，不得喫飯。即
J29nB241_p0619b10║便出院。』」
J29nB241_p0619b11║頌：興化罰錢緣法戰，克賓出院不與麼。法門正令
J29nB241_p0619b12║雖堪飭，父子嘻嘻爭奈何。
J29nB241_p0619b13║舉：「興化示眾曰：『我聞長廊下也喝，後架裏也喝。諸子！
J29nB241_p0619b14║汝莫盲喝亂喝，直饒喝得興化向虛空裏，卻撲下來
J29nB241_p0619b15║一點氣也無，待我蘇息起來，向汝道未在。何故？我未
J29nB241_p0619b16║曾向紫羅帳裏撒珍珠與汝諸人去在，胡喝亂喝作
J29nB241_p0619b17║麼？』海印信頌云：『紫羅帳裏撒珍珠，密意師承會也無，
J29nB241_p0619b18║摸象眾盲徒亂說，高臺古鏡見莊珠。』」
J29nB241_p0619b19║拈云：若喚紫羅帳裏撒珍珠，是密意師承；直饒撒
J29nB241_p0619b20║山八萬四千顆，也是向諸子眼裏添屑。
J29nB241_p0619b21║舉：「興化驗人，有四碗、四唾、四瞎。」
J29nB241_p0619b22║拈云：瞞得那一箇來？
J29nB241_p0619b23║舉：「南院顒禪師因僧問：『赤肉團上壁立千仞，豈不是
J29nB241_p0619b24║和尚與麼道？』顒曰：『是。』僧便掀倒禪床。顒曰：『你看者瞎
J29nB241_p0619b25║漢亂做。』僧擬議，顒便打。」
J29nB241_p0619b26║拈云：顒老漢曾參誰來？便開大口、逞大用，亟宜瓣
J29nB241_p0619b27║香拈出，不然後代兒孫說是沒有師承。
J29nB241_p0619b28║舉：「守廓侍者到華嚴，值嚴上堂曰：『大眾！今日若是臨
J29nB241_p0619b29║濟、德山、高亭、大愚、鳥窠、船子兒孫，不用如何若何，便
J29nB241_p0619b30║請單刀直入華嚴，與汝證據。』廓出，禮拜起便喝，嚴亦
J29nB241_p0619c01║喝，廓又喝，嚴亦喝，廓禮拜起曰：『大眾！你看者老漢一
J29nB241_p0619c02║場敗闕。』又喝一喝，拍手歸眾。」
J29nB241_p0619c03║拈云：華嚴死守聊城，守廓望鋒逃走，俱未盡美盡
J29nB241_p0619c04║善。
J29nB241_p0619c05║舉：「守廓到鹿門見楚和尚，與僧話次，門問楚云云。」
J29nB241_p0619c06║拈云：不因漁父引，爭得見波濤？
J29nB241_p0619c07║舉：「風穴沼禪師初見南院，問：『入門須辨主，端的請師
J29nB241_p0619c08║分。』院以左手拍膝一下云云。」
J29nB241_p0619c09║頌：吳越令行遇大風，仰山塵剎深心透。龍驤虎驟
J29nB241_p0619c10║合相知，看來總教不唧溜。
J29nB241_p0619c11║舉：「僧問風穴：『語默涉離微，如何通不犯？』穴日：『常憶江
J29nB241_p0619c12║南三月裏，鷓鴣啼處百花香。』」
J29nB241_p0619c13║頌：虛空圓石走盤珠，歇落那容會也無。話到江南
J29nB241_p0619c14║三月裏，鷓鴣之句太模糊。
J29nB241_p0619c15║舉：「風穴參南院，院問：『近離甚處？』曰：『南方。』曰：『南方一棒
J29nB241_p0619c16║一喝如何商量？』穴曰：『作奇特商量。』曰：『我者裏不然。』穴
J29nB241_p0619c17║曰：『未審此間一棒一喝如何商量？』院曰：『棒下無生忍，
J29nB241_p0619c18║臨機不見師。』」
J29nB241_p0619c19║頌：棒喝元來豈值錢，商量奇特隔千山，無生不見
J29nB241_p0619c20║臨機處，猶屬闍黎者那邊。
J29nB241_p0619c21║舉：「僧問風穴：『如何是佛？』穴曰：『杖林山下竹筋鞭。』」
J29nB241_p0619c22║頌：問佛答筋鞭，東西路隔天。如何只者是，馬後與
J29nB241_p0619c23║驢前。
J29nB241_p0619c24║舉：「汝州首山省念禪師拈竹篦示眾曰：『喚作竹篦則
J29nB241_p0619c25║觸，不喚作竹篦則背。不觸不背，汝諸人喚作甚麼？』云
J29nB241_p0619c26║云。」
J29nB241_p0619c27║頌：拈起竹篦未可量，隨家豐儉絕承當。殺人放火
J29nB241_p0619c28║焦光贊，馬上拋刀楊六郎。
J29nB241_p0619c29║舉：「僧問首山：『如何是祖師西來意？』山曰：『風吹日炙。』」
J29nB241_p0619c30║頌：祖意西來夜不收，風吹日炙沒來由。分明只在
J29nB241_p0620a01║面門上，問答徒然一句休。
J29nB241_p0620a02║舉：「首山示眾曰：『賓無二賓，主無二主。』」
J29nB241_p0620a03║拈云：賓主有無且置，一又在甚麼處？
J29nB241_p0620a04║舉：「僧問首山：『如何是學人親切處？』山曰：『五九盡日又
J29nB241_p0620a05║逢春。』曰：『畢竟如何？』山曰：『冬至寒食一百五。』」
J29nB241_p0620a06║徵云：轉見不親切。
J29nB241_p0620a07║舉：「僧問首山：『如何是菩提路？』山曰：『襄陽五里。』曰：『向上
J29nB241_p0620a08║事如何？』山曰：『往來不易。』」
J29nB241_p0620a09║別云：何不道驀直去？
J29nB241_p0620a10║舉：「汾州太子院善昭禪師，僧問：『如何是祖師西來意？』
J29nB241_p0620a11║昭曰：『青絹扇子足風涼。』」
J29nB241_p0620a12║頌：雲門扇，汾昭扇，兩下將來一處看。傘遮不似雲
J29nB241_p0620a13║遮普，扇風何如自風遍。
J29nB241_p0620a14║舉：「汾陽示眾曰：『識得拄杖子，行腳事畢。』三角云：『識得
J29nB241_p0620a15║拄杖子，入地獄如箭射。』」
J29nB241_p0620a16║別云：識得拄杖子，下下打著。
J29nB241_p0620a17║舉：「汾陽示眾云：『夫說法者，須具十智同真云云。』」
J29nB241_p0620a18║拈云：我者裏一智也無，同箇甚麼？
J29nB241_p0620a19║頌：十指分明是五雙，拳頭巴掌不成行。倦來恰好
J29nB241_p0620a20║鼾鼾睡，萬事無經一夢長。
J29nB241_p0620a21║舉：「汾陽驗人四句。」接初機句。代云：大好山。辨
J29nB241_p0620a22║衲僧句。代云：一點無私頻燦爛，四方何處不昇
J29nB241_p0620a23║平？行正令句。代云：打。定乾坤句。代云：太
J29nB241_p0620a24║平元是將軍定，不許將軍見太平。
J29nB241_p0620a25║舉：「汾陽三種師子句。」
J29nB241_p0620a26║拈云：是則是，於大不失、於小不遺又作麼生？
J29nB241_p0620a27║舉：「石霜明禪師因內翰楊大年問：『如何是為人一句？』
J29nB241_p0620a28║明曰：『切。』年曰：『與麼則長裙新婦拖泥走。』明曰：『誰得似
J29nB241_p0620a29║學士？』年曰：『作家，作家。』明曰：『放你三十棒。』年拍膝曰：『者
J29nB241_p0620a30║裏是甚麼所在？』明拍手曰：『也不得放過。』年大笑。」
J29nB241_p0620b01║頌：壯士臨場作戲時，屈伸手臂實難思。剛柔互換
J29nB241_p0620b02║隨強弱，看取當陽拍笑歸。
J29nB241_p0620b03║舉：「慈明或時方丈安一盆水，劄一口劍，下面著一緉
J29nB241_p0620b04║草鞋，膝上橫按拄杖，入門則指，擬議便打。」
J29nB241_p0620b05║拈云：苦哉！佛陀耶。
J29nB241_p0620b06║舉：「慈明冬日膀僧堂作此字【圖】，其下注曰：
J29nB241_p0620b07║『若人識得，不離四威儀中。』首座見曰：『和尚今日放參。』
J29nB241_p0620b08║明聞而笑。」
J29nB241_p0620b09║拈云：家有是父，必有是子。復有僧問：「慈明作此字
J29nB241_p0620b10║意旨？」師曰：「三圓九一，甲形半水。」
J29nB241_p0620b11║頌：河馬負圖有伏羲，洛龜呈瑞稱神禹。吉凶禍福
J29nB241_p0620b12║早先聞，藏往知來類如此。翡翠踏翻荷葉泉，鷺鶿
J29nB241_p0620b13║穿破竹林煙。等閒識得蘿庵夢，任運相將展笑顏。
J29nB241_p0620b14║舉：「僧問石霜：『鬧中取靜時如何？』霜曰：『頭枕布袋。』」
J29nB241_p0620b15║頌：本雞芻狗恒啼吠，子夜天明互參差，有耳不聞
J29nB241_p0620b16║空籟響，任他門外鬧如麻。
J29nB241_p0620b17║舉：「僧問慈明：『如何是不動尊？』曰：『提不起。』」
J29nB241_p0620b18║別云：日往月來。
J29nB241_p0620b19║舉：「石霜問僧：『近離甚處？』曰：『金鑾。』曰：『夏在甚處？』曰：『金鑾。』
J29nB241_p0620b20║曰：『去夏在甚處？』曰：『金鑾。』曰：『前夏在甚處？』曰：『金鑾。』曰：『先
J29nB241_p0620b21║前夏在甚處？』曰：『何不領話？』曰：『我也不能勘你，教庫下
J29nB241_p0620b22║奴子勘你，且點一盞茶與你濕嘴。』」
J29nB241_p0620b23║評云：恰似金陵子，不會相打，動轍云：「放我回去叫
J29nB241_p0620b24║人來。」
J29nB241_p0620b25║舉：「袁州楊岐方會禪師，僧問：『如何是佛？』岐曰：『三腳驢
J29nB241_p0620b26║子弄蹄行。』曰：『莫只便是？』岐曰：『湖南長老。』」
J29nB241_p0620b27║頌：弄蹄驢子走程途，懊恨楊岐不丈夫。老僧緩步
J29nB241_p0620b28║匪乘馬，遇佛遇祖但云無。
J29nB241_p0620b29║舉：「楊岐問僧：『栗棘蓬你作麼生吞？金剛圈你作麼生
J29nB241_p0620b30║跳？』」
J29nB241_p0620c01║頌：尋常茶飯，日用行履。一跳一吞，金剛栗棘。你作
J29nB241_p0620c02║麼生，問得恰是。
J29nB241_p0620c03║舉：「楊岐入院，陞座畢，下座，九峰勤把住云云。」
J29nB241_p0620c04║頌：將謂同參元不是，楊岐九峰太伶俐，牽犁曳耙
J29nB241_p0620c05║沒了休，千古萬古空相憶。
J29nB241_p0620c06║舉：「舒州白雲守端禪師初參楊岐，岐問：『上座落髮師
J29nB241_p0620c07║誰？』曰：『茶陵郁和尚。』岐曰：『聞渠有悟道頌，試舉看。』云云。」
J29nB241_p0620c08║拈云：合取狗口。
J29nB241_p0620c09║舉：「白雲示眾曰：『此事如萬仞岩頭相似，總知道放著
J29nB241_p0620c10║手便撲，到底只是捨命不得。法華今日不動一毫頭，
J29nB241_p0620c11║教諸人到底去也。』擲下拄杖。」
J29nB241_p0620c12║徵云：元來不曾行險，用放作麼？
J29nB241_p0620c13║舉：「五祖演禪師初參浮山遠，遠一日語演曰：『吾老矣，
J29nB241_p0620c14║恐虛度子光陰，可往依白雲。此老雖後生，吾未識面，
J29nB241_p0620c15║但見頌臨濟三頓棒話，有過人處，必能了子大事。』云
J29nB241_p0620c16║云。」
J29nB241_p0620c17║拈云：無錢使，尋故紙。
J29nB241_p0620c18║舉：「演祖云：『老僧遊方十餘年，參數十人善知識，將謂
J29nB241_p0620c19║了當，及到浮山會下，更開口不得。末後又到白雲，因
J29nB241_p0620c20║咬破一箇鐵酸餡，直是百味具足。且道餡子一句作
J29nB241_p0620c21║麼生道？花發雞冠媚早秋，何人能染紫絲頭？有時風
J29nB241_p0620c22║動頻相倚，似向階前鬥不休。』」
J29nB241_p0620c23║頌：酸餡硬如鐵，咬著滿口血。演祖見白雲，悟得禪
J29nB241_p0620c24║一橛。
J29nB241_p0620c25║舉：「演祖在白雲會下作磨頭，一日雲下來曰：『磨頭，你
J29nB241_p0620c26║還知一件事麼？』祖曰：『不知。』云云。」
J29nB241_p0620c27║頌：放下來時作麼生，不見時來放下人。若見有人
J29nB241_p0620c28║來放下，知君猶坐在家門。
J29nB241_p0620c29║舉：「僧問演祖：『一大藏教是箇切腳，未審切箇甚麼字？』
J29nB241_p0620c30║祖曰：『缽囉娘。』」
J29nB241_p0621a01║頌：三藏經書閒言語，五燈公案空話頭。與君恰好
J29nB241_p0621a02║切成字，眼裏飄沙爭得休。
J29nB241_p0621a03║舉：「演祖示眾曰：『釋迦彌勒猶是他奴，且道他是阿誰？』」
J29nB241_p0621a04║代云：是老僧底法姪。
J29nB241_p0621a05║頌：那由他，那由他，屈指凡來數不差。阿誰是我真
J29nB241_p0621a06║法屬，老僧之外豈堪誇。
J29nB241_p0621a07║舉：「演祖問僧：『倩女離魂，那箇是真底？』」（有云：王宙欲娶倩娘為妻，倩父
J29nB241_p0621a08║母不許，倩遂臥病在家。王宙將欲遠行，月下見倩來，同舟而去。三年後，遂生一子。倩還歸，父母纔到門，家
J29nB241_p0621a09║中有一倩娘出來相見，兩人遂合成一身。）
J29nB241_p0621a10║拈云：恰似兩箇。
J29nB241_p0621a11║頌：不是冤家不聚頭，聚頭投處始方休。是一是二
J29nB241_p0621a12║何須問，從來重慶號渝州。
J29nB241_p0621a13║舉：「演祖垂語曰：『路逢達道人，不將語默對。且道將甚
J29nB241_p0621a14║麼對？』」
J29nB241_p0621a15║拈云：好箇問頭。
J29nB241_p0621a16║舉：「演祖問僧：『離卻四大五蘊，那箇是清淨法身？』」
J29nB241_p0621a17║代云：露。
J29nB241_p0621a18║　　　　　　　　（嗣法門人燈映重刊）
J29nB241_p0621a19║
J29nB241_p0621a20║慶忠鐵壁機禪師語錄卷之十一終