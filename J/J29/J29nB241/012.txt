J29nB241_p0621b01║慶忠鐵壁機禪師語錄卷之十二
J29nB241_p0621b02║嗣法門人幻敏重編
J29nB241_p0621b03║頌古（拈別評徵代）
J29nB241_p0621b04║舉昭覺勤禪師住東京天寧凡垂問學者擬議則一
J29nB241_p0621b05║拳。
J29nB241_p0621b06║頌杜撰阿師斗子禪往來恒過小街前等閒不與
J29nB241_p0621b07║稱相識問著還他只一拳。
J29nB241_p0621b08║舉圜悟勤因演祖與提刑論小艷詩頻呼小玉元無
J29nB241_p0621b09║事只要檀郎認得聲提刑應諾祖令參悟忽有省袖
J29nB241_p0621b10║香入室通所得呈偈曰金鴨香銷錦繡圍笙歌叢裏
J29nB241_p0621b11║醉扶歸少年一段風流事只許佳人獨自知。
J29nB241_p0621b12║拈云看破了也。
J29nB241_p0621b13║舉圜悟上堂第一句薦得祖師乞命第二句薦得人
J29nB241_p0621b14║天膽落第三句薦得虎口橫身不是循途守轍亦非
J29nB241_p0621b15║革轍移途透得則六臂三頭未透則人間天上且三
J29nB241_p0621b16║句外一句作麼生道生涯秪在絲綸上明月扁舟泛
J29nB241_p0621b17║五湖。
J29nB241_p0621b18║拈云不是玄沙老虎便是船子和尚。
J29nB241_p0621b19║舉圜悟示眾一言截斷千聖消聲一劍當頭橫屍萬
J29nB241_p0621b20║里所以道有時句到意不到有時意到句不到句能
J29nB241_p0621b21║剷意意能剷句句意交馳衲僧巴鼻若能恁麼轉去
J29nB241_p0621b22║青天也須喫棒且道憑箇甚麼可憐無限弄潮人畢
J29nB241_p0621b23║竟還落潮中死。
J29nB241_p0621b24║拈云向上些道來。
J29nB241_p0621b25║舉徑山大慧杲禪師因圜悟問達磨西來將何傳授
J29nB241_p0621b26║杲曰不可總作野狐見解悟又云據虎頭收虎尾第
J29nB241_p0621b27║一句下明宗旨如何是第一句杲曰此是第二句。
J29nB241_p0621b28║頌宗傳花笑正其時昭覺門中第一枝留下名言
J29nB241_p0621b29║三十卷當空杲日照無私。
J29nB241_p0621b30║舉徑山留古雲門庵學者雲集久之入閩結茆於長
J29nB241_p0621c01║樂洋嶼室中舉竹篦子問學者喚作竹篦則觸不喚
J29nB241_p0621c02║作竹篦則背不得有語不得無語。
J29nB241_p0621c03║頌徑山竹篦活如蛇千古貽來勘作家劈脊驀頭
J29nB241_p0621c04║惟任我拄胸拗節總由他傳燈頌上驚身口嗣祖
J29nB241_p0621c05║圖中螫齒牙學者望岩休進退腥風毒霧滿崗了。
J29nB241_p0621c06║舉徑山見僧便云諸佛菩薩畜生驢馬庭前柏樹子
J29nB241_p0621c07║麻三斤乾屎橛你是一枚無狀賊漢僧云久知和尚
J29nB241_p0621c08║有此機要山云我也無端入荒草是你屎臭氣也不
J29nB241_p0621c09║知僧拂袖而去山云苦哉佛陀耶。
J29nB241_p0621c10║拈云撒縵天網打稱意魚放破空矢落沖霄鶴點
J29nB241_p0621c11║即不到到即不點。
J29nB241_p0621c12║舉西禪懶庵需禪師本郡林氏子幼舉進士有聲年
J29nB241_p0621c13║二十五因讀遺教經忽曰幾為儒冠誤欲去家母難
J29nB241_p0621c14║之以親迎在期庵絕之曰夭桃紅杏一時分付春風
J29nB241_p0621c15║翠竹黃花此去永為道伴。
J29nB241_p0621c16║頌及第纔登便挂冠歸來林下敞西禪夭桃紅杏
J29nB241_p0621c17║齊拋卻鼎沸人天需懶庵。
J29nB241_p0621c18║舉懶庵上堂句中意意中句須彌聳于巨川句剷意
J29nB241_p0621c19║意剷句烈士發乎狂矢任待牙如劍樹口似血盆徒
J29nB241_p0621c20║逞詞鋒虛張意氣所以淨名杜口早涉繁詞摩竭掩
J29nB241_p0621c21║室已揚家醜自餘瓦棺老漢岩頭大師向羌峰頂上
J29nB241_p0621c22║拏風鼓浪翫弄神變腳跟下好與三十且道過在甚
J29nB241_p0621c23║麼處良久云機關不是韓光作莫把胸襟當等閒。
J29nB241_p0621c24║評云者箇不比做詩文論八股敲平仄用錦繡之
J29nB241_p0621c25║句作麼。
J29nB241_p0621c26║舉懶庵上堂懶翁懶中懶最懶懶說禪亦不重自己
J29nB241_p0621c27║亦不重先賢又誰管你地又誰管你天物外翛然無
J29nB241_p0621c28║箇事日上三竿猶更眠。
J29nB241_p0621c29║拈云懶時真箇懶閒時畢竟閒。
J29nB241_p0621c30║舉鼓山永禪師閩縣吳氏子弱冠為僧未幾謁懶庵
J29nB241_p0622a01║于雲門一日入室庵曰不問有言不問無言世尊良
J29nB241_p0622a02║久不得向世尊良久處會隨後便喝倏然契悟作禮
J29nB241_p0622a03║曰不因今日問爭喪目前機庵許之永因僧問須彌
J29nB241_p0622a04║頂上翻身倒卓時如何永曰未曾見毛頭星現曰恁
J29nB241_p0622a05║麼則傾湫倒嶽去也永曰莫亂做僧便喝永曰雷聲
J29nB241_p0622a06║浩大雨點全無永上堂拈拄杖曰臨濟小廝兒未曾
J29nB241_p0622a07║當頭道著今日全身放憨也要諸人知有擲下拄杖。
J29nB241_p0622a08║頌有言無言都不問一喝倏然喪大機浩大雷聲
J29nB241_p0622a09║無雨點杖拈臨濟小廝兒。
J29nB241_p0622a10║舉杭州淨慈晦翁悟明禪師上堂舉夾山會下一僧
J29nB241_p0622a11║到高亭纔禮拜亭便打僧云特來禮拜亭亦打又拜
J29nB241_p0622a12║亭又打趁出僧回舉似夾山山云會麼云不會山云
J29nB241_p0622a13║賴汝不會汝若會即夾山口啞去應庵拈云高亭一
J29nB241_p0622a14║期忍俊不禁爭奈拄杖放行太速者僧當時若是箇
J29nB241_p0622a15║漢莫道高亭夾山便是達磨大師出來也斬為三段
J29nB241_p0622a16║何故家肥生孝子國伯有謀臣明云高亭夾山門庭
J29nB241_p0622a17║施設各得其宜但中間一人較些子應庵與麼道也
J29nB241_p0622a18║是鞏縣茶瓶明常纂修聯燈會要傳于叢林。
J29nB241_p0622a19║頌心地悟明號晦翁全提正令逞宗風門庭施設
J29nB241_p0622a20║較些子鞏縣茶瓶更不同。
J29nB241_p0622a21║舉苦口良益禪師參淨慈慈問曰近離甚處益曰瑞
J29nB241_p0622a22║光慈曰正與麼時光在甚麼處益便喝慈曰且止汝
J29nB241_p0622a23║道西湖水深多少益擬議慈便打趁出久之契悟獻
J29nB241_p0622a24║投機頌曰臨機一句不露絲頭吹毛纔展大地全收
J29nB241_p0622a25║慈曰從上心印汝今得之宜處深谷俟時行化云云。
J29nB241_p0622a26║頌麤言厲語待方來混俗和光無忌哉剔起眉毫
J29nB241_p0622a27║看饒益良由苦口見詼諧。
J29nB241_p0622a28║舉筏渡普慈禪師初參徑山端高峰妙各有契處後
J29nB241_p0622a29║北還遊燕如五臺禮文殊感大士放光居臺二年入
J29nB241_p0622a30║太原參益和尚尚問曰行腳高士發足甚處慈曰五
J29nB241_p0622b01║臺尚曰文殊與汝說甚麼慈曰腳下草鞋唱成一百
J29nB241_p0622b02║文尚曰腳跟為甚麼不落地慈曰且喜老漢見得親
J29nB241_p0622b03║切尚曰老僧罪過慈喝一喝而出自此常造室中久
J29nB241_p0622b04║之益囑曰法緣當在本處他後設大法藥宜號筏渡
J29nB241_p0622b05║云云。
J29nB241_p0622b06║頌中流彼此二邊岸來去何曾有盡頭一筏桴浮
J29nB241_p0622b07║時普渡慈風飄起泛蘆鷗。
J29nB241_p0622b08║舉一言道顯禪師鴈門人生而岐嶷穎悟英特年十
J29nB241_p0622b09║二自願出家父母難之顯曰兒志決矣未可強留遂
J29nB241_p0622b10║落髮於郡之西山聽圓覺至知幻即離章頓然默契
J29nB241_p0622b11║恍若舊識乃辭師師曰汝志宗門正其時也遊汾州
J29nB241_p0622b12║謁筏渡渡一見器之命入侍寮一日渡舉竹篦問曰
J29nB241_p0622b13║畢竟喚作甚麼顯方進語渡驀頭便打忽然大悟便
J29nB241_p0622b14║禮拜曰和尚且止古人道佛法無多子非虛語也渡
J29nB241_p0622b15║曰汝今方知吾意耶顯曰和尚大恩碎身難報渡囑
J29nB241_p0622b16║曰汝年且幼時至理彰師執勞座下一十七載云云。
J29nB241_p0622b17║頌顯道何須假一言一言顯出道中偏默然良久
J29nB241_p0622b18║猶成謾牧唱樵歌樂自圓。
J29nB241_p0622b19║舉小庵行密禪師初以白衣禮一言師凡見便禮拜
J29nB241_p0622b20║言一日謂曰道人禮拜且止佛法在甚處庵方舉首
J29nB241_p0622b21║忽聞板聲鳴言曰只者是庵從此入遂求度言曰汝
J29nB241_p0622b22║誠精進宜名行密力參座下三年言偶舉南泉三不
J29nB241_p0622b23║是等問語未絕庵曰畢竟如何言笑曰已多了也庵
J29nB241_p0622b24║言下得大安樂言曰云云。
J29nB241_p0622b25║頌一庵霹靂深藏舌芥子須彌獨露身密密綿綿
J29nB241_p0622b26║明行足四時百物妙行生。
J29nB241_p0622b27║舉二仰圓欽禪師禾之秀水人遍參諸方毫無所契
J29nB241_p0622b28║入西京謁小庵於旅舍庵問浙中有箇伶俐人汝還
J29nB241_p0622b29║見麼仰曰圓欽鈍漢菴曰我要箇鈍漢作監收汝還
J29nB241_p0622b30║知麼仰罔措菴曰數千里來可惜錯過仰▆孟參一
J29nB241_p0622c01║日見鼠從架上過撲翻油瓮忽爾頓契走見菴曰某
J29nB241_p0622c02║已捉得了也菴搊住曰道道仰曰一粒鼠糞污卻鍋
J29nB241_p0622c03║羹菴曰瞎漢云云。
J29nB241_p0622c04║頌棒喝交馳成鈍滯相名不立始圓明仰頭抹卻
J29nB241_p0622c05║天邊月欽轉如來正法輪。
J29nB241_p0622c06║舉無念智有禪師蜀之漢州人發足南方遊四明登
J29nB241_p0622c07║天目後參二仰仰問曰行腳甚處念曰南方仰曰彼
J29nB241_p0622c08║中佛法如何念曰山川無異仰曰我手何似佛手念
J29nB241_p0622c09║良久仰曰莫道無異後看興化打維那機緣始浩然
J29nB241_p0622c10║大徹作偈曰興化打維那平地遭殃禍昨夜南山雲
J29nB241_p0622c11║飛向北山朵仰見為之助喜曰不孤到此云云。
J29nB241_p0622c12║頌智不到處切忌道灼然道著頭角生虛空撲落
J29nB241_p0622c13║翻筋斗念有念無徹底傾。
J29nB241_p0622c14║舉荊山懷寶禪師渚宮人遊壽州謁無念念曰躐縣
J29nB241_p0622c15║遊州畢竟為著何事山曰一生大事求師拔度念曰
J29nB241_p0622c16║汝是荊州人麼山曰是念曰闍黎即今在甚麼處山
J29nB241_p0622c17║擬對念曰若便恁麼猶較些子佛法不是商量參堂
J29nB241_p0622c18║去山自此潛心座下念一日喚曰闍黎山應諾念曰
J29nB241_p0622c19║在甚麼處山於言下領旨。
J29nB241_p0622c20║頌髻珠多寶卞和璞輪到荊山瑩琭琭價重連城
J29nB241_p0622c21║不等閉敝衣懷裏殊光昱。
J29nB241_p0622c22║舉秦嶺鐵牛德遠禪師一日身披紅布褲頂笠揮鋤
J29nB241_p0622c23║地中朝陽見曰者漢好似一頭軍遠云看箭陽作躲
J29nB241_p0622c24║箭勢遠近前攜手至庵曰我乃大慧兒孫在此待人
J29nB241_p0622c25║數十年矣汝今既來當為我求人中興祖道留住三
J29nB241_p0622c26║月付偈曰就身能打劫劈筈善奪窩三玄從此出三
J29nB241_p0622c27║要不為多探竿影草主賓分獅子迷蹤奈我何。
J29nB241_p0622c28║頌秦嶺鐵牛扮作軍朝陽一箭可憐生承前啟後
J29nB241_p0622c29║霞光燦大地山河帶血腥。
J29nB241_p0622c30║舉西蜀朝陽月明聯池禪師棘道古戎范氏子即范
J29nB241_p0623a01║郡司馬之後也幼居林下有僧過訪不遇因題聯于
J29nB241_p0623a02║壁曰阿彌陀佛閒也念忙也念念得佛也無念也無
J29nB241_p0623a03║無也無扭落鼻孔最上乘禪朝亦參暮亦參參到禪
J29nB241_p0623a04║亦寂參亦寂寂亦寂劈開面門明見之忽然厭世便
J29nB241_p0623a05║祝髮就之彼僧已他往矣明遂孤雲白下饑寒暑濕
J29nB241_p0623a06║憔悴萬狀單以是聯為提撕話頭久之洛伽山逢一
J29nB241_p0623a07║僧偉儀殊貌迥出眾表明在前行失腳跌地念阿彌
J29nB241_p0623a08║陀佛僧云此是敲門瓦子執著作麼明問拋卻瓦子
J29nB241_p0623a09║後如何僧云葉落歸根來時無口明有省睹洛伽轉
J29nB241_p0623a10║少林入關中過秦嶺遇鐵牛得法後謁峨眉與得心
J29nB241_p0623a11║老宿住坪十餘載得心脫化始歸梓里居朱提山朝
J29nB241_p0623a12║陽洞明因聚雲披剃後復來參明曰汝猶有一句未
J29nB241_p0623a13║會在曰是那一句明曰不用音聲不用色身不用默
J29nB241_p0623a14║然良久與我現出真空來雲拂袖便出明每日危坐
J29nB241_p0623a15║二時淡齋明常云若遇僧來便與他一尊古佛倘渠
J29nB241_p0623a16║不識請回供養聞說開堂便呵呵大笑。
J29nB241_p0623a17║拈云不妨奇特。
J29nB241_p0623a18║頌兀坐朝陽勢若泥開堂聞說笑嘻嘻一尊古佛
J29nB241_p0623a19║迎回供二字真空作釣絲。
J29nB241_p0623a20║舉忠州聚雲吹萬廣真禪師萬曆戊午於湖廣瀟湘
J29nB241_p0623a21║湖東禪院結制上堂劈面迎風掌當胸輥肚拳具眼
J29nB241_p0623a22║衲僧向者裏用得猶是三五一輪在在光輝火樹銀
J29nB241_p0623a23║花時時燦爛若也半明半暗未夢見在呵呵不是法
J29nB241_p0623a24║門無面目只怕蜈蚣太多足咦。
J29nB241_p0623a25║頌赤肩擔荷異諸方智海洪深悲願長承接朝陽
J29nB241_p0623a26║啟加線中興大慧振宗綱。
J29nB241_p0623a27║舉聚雲㘞【圖】示眾。
J29nB241_p0623a28║頌群陰色色盡皆通烏走海底兔翔空蠦𧓋抱著
J29nB241_p0623a29║𨍏轢輥笑倒蒼頭無量翁。
J29nB241_p0623a30║遊春騮馬奔珠林珮響欄階倚玉人踞地金毛弄
J29nB241_p0623b01║明月宿空鷂子夢魂輕。
J29nB241_p0623b02║喃喃鷴鳥訴聲多冰壺火樹走龜哥別卻千支逢
J29nB241_p0623b03║圖馬老嫗懷兒唱卷阿。
J29nB241_p0623b04║舉僧問聚雲那邊事與者邊事作麼生雲驀口打。
J29nB241_p0623b05║頌開口打閉口打話得分明連架打李白元是白
J29nB241_p0623b06║衣身卻在鳳皇池上耍。
J29nB241_p0623b07║舉僧問聚雲叫即應問即答未審瞌睡壓著時又在
J29nB241_p0623b08║甚麼處雲曰鬼滲卵。
J29nB241_p0623b09║頌叫應問答已非人依山傍水散空身夢中又夢
J29nB241_p0623b10║知何處一覺渾圇絕見聞。
J29nB241_p0623b11║舉僧問聚雲如何是父母未生前面目雲曰黑漆桶。
J29nB241_p0623b12║頌搗穿漆桶未生前面目分明沒正偏色是虎斑
J29nB241_p0623b13║真烜赫從教照出美人顏。
J29nB241_p0623b14║舉僧問聚雲大地無門如何進步雲曰從者裏入。
J29nB241_p0623b15║頌上天無路地無門篛笠芒鞋訪學僧驀直須從
J29nB241_p0623b16║者裏入依然不是自家珍。
J29nB241_p0623b17║舉僧問聚雲圜悟和尚有何過大慧罵飲烊銅吞熱
J29nB241_p0623b18║鐵雲曰此是他尋常茶飯曰還許學人管待也無雲
J29nB241_p0623b19║曰美食不中飽人喫。
J29nB241_p0623b20║頌忤逆聞雷孝最長烊銅熱鐵養尋常兒孫話到
J29nB241_p0623b21║承歡處鼓腹含哺樂未央。
J29nB241_p0623b22║舉平江虎丘隆禪師參圜悟勤曾掌藏教有問悟曰
J29nB241_p0623b23║隆藏主柔易若此何能為哉悟曰瞌睡虎耳後歸鄉
J29nB241_p0623b24║邑出世住開聖建炎亂乃結廬銅峰之下郡守李公
J29nB241_p0623b25║光延居彰教徙虎丘眾盛道大顯著。
J29nB241_p0623b26║頌䖚䖘瞌睡未曾眠潛伏爪牙藏教前柔易有時
J29nB241_p0623b27║雄一步人天膽膻虎丘山。
J29nB241_p0623b28║舉明州天童應庵華禪師住歸宗日大慧在梅陽有
J29nB241_p0623b29║僧傳庵垂示語句慧見之極口稱歎後以偈寄曰坐
J29nB241_p0623b30║斷金輪第一峰千妖百怪盡潛蹤年來又得真消息
J29nB241_p0623c01║報道楊岐正脈通其贊助如此。
J29nB241_p0623c02║拈云古人之心公而明即大慧應庵可見矣。
J29nB241_p0623c03║舉應庵上堂十五日已前水漲船高十五日已後泥
J29nB241_p0623c04║多佛大正當十五日東海鯉魚打一棒雨似盆傾直
J29nB241_p0623c05║得三千大千世界一切眾生悉皆歡喜謂言打者一
J29nB241_p0623c06║棒不妨應時應節報恩不覺通身踴躍遂作詩一首
J29nB241_p0623c07║舉似大眾蜻蜓許是好蜻蜓飛來飛去不曾停被我
J29nB241_p0623c08║捉來摘卻兩邊翼恰似一枚大鐵釘。
J29nB241_p0623c09║頌眼前景致口頭語便是師家絕妙詞摘翼鐵釘
J29nB241_p0623c10║何所似元來是首蜻蜓詩。
J29nB241_p0623c11║舉應庵上堂云參禪人切忌錯用心悟明見性是錯
J29nB241_p0623c12║用心成佛作祖是錯用心行住坐臥是錯用心喫粥
J29nB241_p0623c13║喫飯是錯用心屙屎送尿是錯用心一動一靜一往
J29nB241_p0623c14║一來是錯用心更有一處是錯用心歸宗不敢與諸
J29nB241_p0623c15║人說破何故一字人公門九牛車不出。
J29nB241_p0623c16║評云直饒恁麼道但可與佛祖人天為師自己未
J29nB241_p0623c17║夢見在。
J29nB241_p0623c18║舉應庵示眾曰盡力道不得底句不在天臺定在南
J29nB241_p0623c19║嶽。
J29nB241_p0623c20║頌自從一去無音耗幾回腸斷幾秋春黃花早晚
J29nB241_p0623c21║為誰種可憐鵑鳥叫深林。
J29nB241_p0623c22║舉應庵示眾曰如世良馬見鞭影而行時佛照光和
J29nB241_p0623c23║尚出眾云見鞭影者非良馬庵休去。
J29nB241_p0623c24║頌良馬見鞭影行見鞭影非良馬剛纔喫孟婆湯
J29nB241_p0623c25║兩箇卻一時啞。
J29nB241_p0623c26║舉應庵因虎丘忌日拈香曰平生沒興撞著者無意
J29nB241_p0623c27║智老和尚做盡伎倆湊泊不得從此卸卻干戈隨分
J29nB241_p0623c28║著衣喫飯二十年來坐曲彔床懸羊頭賣狗肉知他
J29nB241_p0623c29║有甚憑據雖然一年一度燒香日千古令人恨轉。
J29nB241_p0623c30║拈云嘔吐從前臭惡來。
J29nB241_p0624a01║舉雪巖欽禪師上堂電光莫追石火猶遲搆弗及處
J29nB241_p0624a02║心不可識智不可知試舉看興化和尚示眾云今日
J29nB241_p0624a03║不用如何若何便請單刀直入興化為你證據時旻
J29nB241_p0624a04║德長老出禮拜起便喝化亦喝旻又喝化亦喝旻禮
J29nB241_p0624a05║拜化云若是別人三十棒一棒也較不得何故為你
J29nB241_p0624a06║會一喝不作一喝用汝等諸人能於興化旻德未相
J29nB241_p0624a07║見已前著得一隻眼則臨濟四喝四賓主四照用四
J29nB241_p0624a08║種料揀不待舉而明矣山僧不怕諸方檢責試為諸
J29nB241_p0624a09║人明辨看興化道不用如何若何便請單刀直入興
J29nB241_p0624a10║化為你證據碧油幢下令不虛行旻德禮拜不顧危
J29nB241_p0624a11║亡起便喝金剛寶劍化亦喝踞地師子旻又喝化亦
J29nB241_p0624a12║喝兩陣對圍曾無勝敗旻德禮拜深掘陷坑興化道
J29nB241_p0624a13║若是別人三十棒一棒也較不得張弓架箭何故為
J29nB241_p0624a14║他旻德會一喝不作一喝用收下了也是汝諸人于
J29nB241_p0624a15║此還見興化旻德麼若也不見聽取山僧頌出用時
J29nB241_p0624a16║照用不同時權實雙行作者知有得雖然亦有失還
J29nB241_p0624a17║他龍虎自交馳。
J29nB241_p0624a18║拈云千古令人不作家。
J29nB241_p0624a19║舉高峰妙禪師舉忠國師因西天大耳三藏到京云
J29nB241_p0624a20║得他心通肅宗帝命國師試驗三藏纔見忠乃禮拜
J29nB241_p0624a21║立於右忠問汝得他心通耶藏曰不敢忠云汝道老
J29nB241_p0624a22║僧即今在甚麼處藏曰和尚是一國之師何得去西
J29nB241_p0624a23║川看競渡船忠良久再問汝道老僧即今在甚麼處
J29nB241_p0624a24║藏曰和尚是一國之師何得向天津橋上看弄猢猻
J29nB241_p0624a25║忠第三問藏良久罔知去處忠叱云者野狐精他心
J29nB241_p0624a26║通在甚麼處三藏無對峰云大小國師平生伎倆總
J29nB241_p0624a27║被者胡僧勘破雖然賴遇聖君證盟。
J29nB241_p0624a28║評云胡僧勘破聖君證盟且從要問第三度畢竟
J29nB241_p0624a29║在甚麼處。
J29nB241_p0624a30║舉高峰因雪巖問日間浩浩還作得主麼峰云作得
J29nB241_p0624b01║主曰睡夢中作得主麼峰曰作得主曰正睡著時無
J29nB241_p0624b02║夢無想無見無聞主在甚麼處峰無語。
J29nB241_p0624b03║頌無夢無想主何處箇中消息無爾為翻身那管
J29nB241_p0624b04║布單破普大匝地一聲雷。
J29nB241_p0624b05║舉高峰因雪巖囑曰從今已去也不要你學佛學法
J29nB241_p0624b06║也不要你窮古窮今但只饑來喫飯睡來打眠纔眠
J29nB241_p0624b07║覺來即抖擻精神看我者一覺主人公畢竟在甚麼
J29nB241_p0624b08║處安身立命丙寅冬遂奮志入臨安龍鬚自誓曰拼
J29nB241_p0624b09║一生做癡獃漢決要者一著子明白越五載因同宿
J29nB241_p0624b10║友推枕墮地作聲廓然大悟。
J29nB241_p0624b11║頌一得無心是我家再杯茶後再杯茶小鼾不覺
J29nB241_p0624b12║天地老水有清流樹有花。
J29nB241_p0624b13║舉高峰解制上堂布袋頭開餧驢餧馬要騎便騎要
J29nB241_p0624b14║下便下若到江西湖南撞著焦尾大蟲切莫道在西
J29nB241_p0624b15║峰度夏。
J29nB241_p0624b16║拈云好話通六耳。
J29nB241_p0624b17║舉高峰舉南泉住庵日一僧到泉乃云某甲上山作
J29nB241_p0624b18║務請齋時作飯自喫了卻送一分來云云。
J29nB241_p0624b19║拈云南泉雖則步步踏實未免隨人起倒者僧縱
J29nB241_p0624b20║解飽食高眠決定不知飯是米做。
J29nB241_p0624b21║頌散業破家說向誰住庵普願失便宜秪因靈利
J29nB241_p0624b22║人難見食息起居似不知。
J29nB241_p0624b23║舉高峰舉甘贄行者開接待凡有問行者接待不易
J29nB241_p0624b24║者云譬如餧驢餧馬云云。
J29nB241_p0624b25║評云行者勞而無功。
J29nB241_p0624b26║舉高峰舉雪竇和尚示眾云客從遠方來遺我徑寸
J29nB241_p0624b27║璧中有四箇字字字無人識佛鑑師翁拈云客從遠
J29nB241_p0624b28║方來遺我徑寸璧中有四箇字不必重拈出峰云二
J29nB241_p0624b29║大老一人說易一人說難未免有偏枯高峰則不然
J29nB241_p0624b30║客從遠方來遺我徑▆璧中有四箇字字字無平仄。
J29nB241_p0624c01║拈云三老漢烏焉成馬慶忠總不然無客亦無來
J29nB241_p0624c02║何曾有寸璧空空沒一字讚嘆所不及。
J29nB241_p0624c03║舉高峰辭世偈云來不入死關去不出死關鐵蛇鑽
J29nB241_p0624c04║入海撞倒須彌山。
J29nB241_p0624c05║評云如是去就有一人呵呵大笑且道笑箇甚麼
J29nB241_p0624c06║用鑽撞作麼。
J29nB241_p0624c07║舉中峰本禪師舉僧問夾山承和尚有言二十年住
J29nB241_p0624c08║此山未曾舉著宗門中事是否山曰是僧便掀倒禪
J29nB241_p0624c09║床山休去明日普請挖一坑召僧至曰老僧二十年
J29nB241_p0624c10║只說無義語便請上座打殺老僧埋向坑中上座不
J29nB241_p0624c11║然自著打殺埋此坑中始得其僧束裝潛去峰云者
J29nB241_p0624c12║僧始則攙旗奪鼓終則詐敗佯輸夾山雖有添兵減
J29nB241_p0624c13║灶之謀爭奈腳跟下泥深三尺。
J29nB241_p0624c14║頌可憐一塊中原地多少于中作戰場識得同坑
J29nB241_p0624c15║無異土端然衣錦自還鄉。
J29nB241_p0624c16║舉千岩長禪師聞鼠碎貓飯碗大悟趨見中峰峰云
J29nB241_p0624c17║狗子佛性話趙州何故云無岩曰鼠食貓飯峰云未
J29nB241_p0624c18║也岩曰築破方甓峰微笑囑岩曰汝宜善自護持云
J29nB241_p0624c19║云。
J29nB241_p0624c20║拈云方甓飯碗是一是二若不揀辨未免貓鼠同
J29nB241_p0624c21║眠。
J29nB241_p0624c22║頌碗甓元來不直錢已知破碎沒中邊而今又見
J29nB241_p0624c23║淆訛起諦當分明重究參。
J29nB241_p0624c24║舉聖恩萬峰蔚禪師上堂云大丈夫漢向威音王已
J29nB241_p0624c25║前空劫那畔擔負得行何處有許多周山也乃舉臨
J29nB241_p0624c26║濟在黃檗喫棒參大愚後來開堂顯大機發大用及
J29nB241_p0624c27║四喝四賓主照用等事並見臨濟老人立地處便見
J29nB241_p0624c28║汾陽白雲慈明楊岐立地處便見自己及大地眾生
J29nB241_p0624c29║立地處乃云參學高士至死不明此事病在何為堪
J29nB241_p0624c30║嗟學人不了妄自執法為病以病攻病致使佛性愈
J29nB241_p0625a01║求愈遠轉急轉遲云云驀拈拄杖示眾云會麼善財
J29nB241_p0625a02║到此無行路只在渠儂彈指間。
J29nB241_p0625a03║拈云慣弄靈蛇之勢赫赫萬層活捉生馬之威昂
J29nB241_p0625a04║昂千里。
J29nB241_p0625a05║頌威風八面豈尋常慣戰將軍喜就糧一陣重圍
J29nB241_p0625a06║齊破卻從教虎驟與龍驤。
J29nB241_p0625a07║舉東明虛白旵禪師一日寶藏持問曰心不是佛智
J29nB241_p0625a08║不是道汝云何會明向前問訊叉手而立藏呵曰汝
J29nB241_p0625a09║在此許多時還作者箇見解明乃發憤忘寢食至第
J29nB241_p0625a10║二夜驀徹源底遂呈偈曰一拳打破太虛空百億須
J29nB241_p0625a11║彌不露蹤借問箇中誰是主扶桑湧出一輪紅藏笑
J29nB241_p0625a12║曰雖然如是也須善自護持時節若至其理自彰。
J29nB241_p0625a13║頌有頭無尾是狐禪徹底掀翻也不然若見濟宗
J29nB241_p0625a14║真面目玄中之要要中玄。
J29nB241_p0625a15║舉笑崖寶禪師上堂拈拄杖云有麼有麼時有一僧
J29nB241_p0625a16║出禮拜崖劈脊便打云多口作麼僧云某甲一言也
J29nB241_p0625a17║未何為多口崖復打云再犯不容。
J29nB241_p0625a18║拈云下坡不走快便難逢。
J29nB241_p0625a19║舉荊溪幻有傳禪師曾參疾庵令看父母未生前話
J29nB241_p0625a20║久之無所契克勤精進歷二七餘一夕經行方坐昏
J29nB241_p0625a21║沉無奈忽聞琉璃燈花熚爆聲豁然有省始知虛空
J29nB241_p0625a22║粉碎大地平沉乃至一人發真歸元十方虛空悉皆
J29nB241_p0625a23║消殞等云云後語悟玄白居士話及此忽寺長老送
J29nB241_p0625a24║茶至有曰截斷葛藤久侍笑崖乃得法。
J29nB241_p0625a25║拈云若在燈花熚爆處瞥脫猶較些子久侍笑崖
J29nB241_p0625a26║得箇甚麼。
J29nB241_p0625a27║頌熚爆燈花海水乾無端平地起波瀾若非長老
J29nB241_p0625a28║來截斷浸煞荊溪幻正傳。
J29nB241_p0625a29║舉金粟密雲悟禪師因三峰藏來參請上堂示臨濟
J29nB241_p0625a30║宗旨來源雲舉再參馬祖到黃檗吐舌丈云子莫承
J29nB241_p0625b01║嗣馬師去檗云不然若嗣馬師已後喪我兒孫故臨
J29nB241_p0625b02║濟三度問佛法的的大意檗只棒三頓後出世惟以
J29nB241_p0625b03║棒喝接人不得如何若何只貴單刀直入時漢月出
J29nB241_p0625b04║眾禮拜起便喝雲云好一喝月又喝雲云汝更喝一
J29nB241_p0625b05║喝看月禮拜歸眾次日上堂漢月出問答畢雲便下
J29nB241_p0625b06║座月掣杖便行雲歸方丈月以杖呈云此是打盡天
J29nB241_p0625b07║下人底拄杖還卻和尚雲接得便打云先打汝一箇
J29nB241_p0625b08║起月作禮而出。
J29nB241_p0625b09║拈云老僧當日在金陵不是聚雲以宗旨留我定
J29nB241_p0625b10║然往彼掩卻老臭口拗折極麤棒管教通身遍身
J29nB241_p0625b11║去。
J29nB241_p0625b12║頌宗傳棒喝不如無父子相將依樣葫潦倒傍觀
J29nB241_p0625b13║猶未肯磨牙切齒恨當初。
J29nB241_p0625b14║舉維摩居士示病毘耶離城自念寢疾於床世尊大
J29nB241_p0625b15║慈寧不垂愍佛知其意告文殊師利言汝行詣維摩
J29nB241_p0625b16║詰問疾文殊白言云云。
J29nB241_p0625b17║頌久坐毘耶氣不伸故言寢疾動慈尊我知大士
J29nB241_p0625b18║無他事火裏曾栽蓮數根。
J29nB241_p0625b19║舉舍利弗因入城遙見月上女出城舍利弗心口思
J29nB241_p0625b20║惟此姊見佛不知得忍不得忍我當問之纔近便問
J29nB241_p0625b21║甚麼處去女云如舍利弗與麼去弗云我纔入城爾
J29nB241_p0625b22║當出城何言如舍利弗與麼去云云。
J29nB241_p0625b23║頌出入城邊遙見時女人之性順而隨涅槃依住
J29nB241_p0625b24║與麼去舍利嫌疑也不知。
J29nB241_p0625b25║舉舍利弗問天女汝何不轉卻女身女云我從十二
J29nB241_p0625b26║年來求女人相了不可得當何所轉即時天女以神
J29nB241_p0625b27║通力變舍利弗令如天女乃自化身如舍利弗而問
J29nB241_p0625b28║云何不轉卻女身舍利弗云我今不知何轉而變為
J29nB241_p0625b29║女身。
J29nB241_p0625b30║頌衲僧孔竅已分明舍利變為天女身若得不違
J29nB241_p0625c01║諸佛制無陰陽地葬同坑。
J29nB241_p0625c02║舉舍利弗問須菩提夢中說六波羅蜜與覺時是同
J29nB241_p0625c03║是別須菩提言此義幽深吾不能說此會中有彌勒
J29nB241_p0625c04║大士汝往彼問。
J29nB241_p0625c05║拈云如是問答待到彌勒下生也未夢見在。
J29nB241_p0625c06║舉障蔽魔王領諸眷屬一千年隨金剛臍菩薩覓起
J29nB241_p0625c07║處不得忽因一日得見乃問云汝當依何住我一千
J29nB241_p0625c08║年覓汝起處不得菩薩云我不依有住而住不依無
J29nB241_p0625c09║住而住如是而住。
J29nB241_p0625c10║拈云不依有住而住不依無住而住如是而住總
J29nB241_p0625c11║是對魔而說未是金剛臍住處。
J29nB241_p0625c12║舉文殊一日令善財採藥云是藥者採將來善財遍
J29nB241_p0625c13║觀大地無有不是藥卻來白云無不是藥者文殊云
J29nB241_p0625c14║是藥者採將來善財乃拈一莖草度與文殊殊拈起
J29nB241_p0625c15║示眾云此藥亦能殺人亦能活人。
J29nB241_p0625c16║頌在在病根在在藥信口說來明殺活採拈俱屬
J29nB241_p0625c17║死貓頭大地無人用得著。
J29nB241_p0625c18║舉賓頭盧尊者因阿育王問承聞尊者親見佛來是
J29nB241_p0625c19║不尊者以手策起眉毛良久云會麼王云不會者云
J29nB241_p0625c20║阿耨達池龍王曾請佛齋吾是時亦預其數。
J29nB241_p0625c21║頌眉毛策起答阿王踞地全威牙爪長叵耐阿王
J29nB241_p0625c22║云不會迷蹤獅子更難當。
J29nB241_p0625c23║
J29nB241_p0625c24║
J29nB241_p0625c25║
J29nB241_p0625c26║　　　　　　　　（嗣法門人燈映重刊）
J29nB241_p0625c27║
J29nB241_p0625c28║
J29nB241_p0625c29║
J29nB241_p0625c30║慶忠鐵壁機禪師語錄卷之十二終