J29nB241_p0626a01║慶忠鐵壁機禪師語錄卷之十三
J29nB241_p0626a02║嗣法門人幻敏重編
J29nB241_p0626a03║頌古（拈，別評，徵代）
J29nB241_p0626a04║舉：「天親菩薩從彌勒內宮下，無著菩薩問：『經云：「人間
J29nB241_p0626a05║四百年，彼天為一晝夜，彌勒一時中成就五百億天
J29nB241_p0626a06║子，證無生法忍。未審說甚麼法？」』天親云：『說者箇法，秪
J29nB241_p0626a07║是梵音清雅，令人樂聞。』」
J29nB241_p0626a08║頌：者事無端舉似君，誰分若箇是知音？客來作揖
J29nB241_p0626a09║及拱手，許多喚做送迎情。
J29nB241_p0626a10║舉：「須菩提說法，帝釋雨花，須菩提乃問：『此花從天得
J29nB241_p0626a11║耶？地得耶？人得耶？』帝釋皆云：『不也。』須菩提云：『從何得
J29nB241_p0626a12║耶？』帝釋舉手，須菩提云：『如是，如是。』」
J29nB241_p0626a13║拈云：須菩提只解順水推船，不解逆風把柁，若見
J29nB241_p0626a14║帝釋舉手，但云：「不是，不是。」庶俾帝釋疑情頓生，瞥
J29nB241_p0626a15║地一番去。
J29nB241_p0626a16║舉：「尊者須菩提岩中宴坐，諸天雨花讚歎尊者云云。」
J29nB241_p0626a17║頌：反飽傷饑雲門餅，散神冷胃趙州茶。智者恒能
J29nB241_p0626a18║和五臟，秋毫未許到唇牙。
J29nB241_p0626a19║舉：「殃崛摩羅未出家時，事外道，受教為憍尸迦，欲登
J29nB241_p0626a20║王位，用千人拇指為花冠，所有九百九十，唯欠一指，
J29nB241_p0626a21║欲弒母取指云云。」
J29nB241_p0626a22║拈云：惡因緣是好因緣。
J29nB241_p0626a23║舉：「那吒太子析骨還父，析肉還母，然後現本身，運大
J29nB241_p0626a24║神力，為父母說法。」
J29nB241_p0626a25║拈云：你看那塊不是精底？
J29nB241_p0626a26║舉：「城東老母與佛同生，不欲見佛，每見佛來，即便回
J29nB241_p0626a27║避。雖然如此，回顧東西，總皆是佛。遂以手掩面，於十
J29nB241_p0626a28║指掌中，亦總是佛。」
J29nB241_p0626a29║拈云：莫眼花。
J29nB241_p0626a30║舉：「雙林善慧大士因梁武帝請講經，士陞座，以尺撫
J29nB241_p0626b01║案一下，便下座，帝愕然。誌公乃問：『陛下會麼？』帝云：『不
J29nB241_p0626b02║會。』誌云：『大士講經竟。』」
J29nB241_p0626b03║拈云：天子面前那得戲言？大士未曾說出一字，莫
J29nB241_p0626b04║謾他武帝好。
J29nB241_p0626b05║舉：「傅大士見梁武帝，不起。群臣曰：『大士見上，為甚不
J29nB241_p0626b06║起？』士曰：『法地一動，一切不安。』」
J29nB241_p0626b07║拈云：應當如是。
J29nB241_p0626b08║舉：「傅大士一日披衲、頂冠、靸履，朝見武帝。帝問：『是釋
J29nB241_p0626b09║耶？』士以手指冠。帝云：『是道耶？』士以手指履。帝云：『是儒
J29nB241_p0626b10║耶？』士以手指衲。」
J29nB241_p0626b11║別云：者大士用心不臧，直令佛心天子分疏不下。
J29nB241_p0626b12║若是山僧則不然，喚作道亦得，喚作儒亦得，喚作
J29nB241_p0626b13║釋亦得。
J29nB241_p0626b14║舉：「傅大士頌云：『夜夜抱佛眠，朝朝還共起。起坐鎮相
J29nB241_p0626b15║隨，如形影相似。欲知佛去處，秪者語聲是。』」
J29nB241_p0626b16║評云：大士將謂爾是箇人。
J29nB241_p0626b17║舉：「傅大士頌：『空手把鋤頭，步行騎水牛。人從橋上過，
J29nB241_p0626b18║橋流水不流。』」
J29nB241_p0626b19║頌：踏碎毘盧頂，喝斷熙連波。三門走入燈籠裏，顛
J29nB241_p0626b20║來倒去娑婆訶。
J29nB241_p0626b21║舉：「傅大士云：『須彌芥子父，芥子須彌爺，山水坦然平，
J29nB241_p0626b22║敲水來煮茶。』」
J29nB241_p0626b23║頌：將謂此庵含法界，誰知法界此庵中。出頭天外
J29nB241_p0626b24║無餘事，乘興頻過水月宮。
J29nB241_p0626b25║舉：「傅大士云：『有物先天地，無形本寂寥，能為萬象主，
J29nB241_p0626b26║不逐四時凋。』」
J29nB241_p0626b27║頌：有有有，得得得，無無無，默默默。
J29nB241_p0626b28║舉：「布袋和尚常在通衢，或問：『在此何為？』袋云：『等箇人
J29nB241_p0626b29║來。』曰：『來也。』袋云：『汝不是者箇人。』解布袋，百物俱撒下，
J29nB241_p0626b30║曰：『看。』」
J29nB241_p0626c01║頌：財多頻累己，家富小兒嬌。一生牛馬走，睡起不
J29nB241_p0626c02║覺勞。
J29nB241_p0626c03║舉：「布袋和尚云：『他的咱，原來是我的你。』」
J29nB241_p0626c04║拈云：他咱我你，是一是二？
J29nB241_p0626c05║頌：靜觀野寺山如畫，閒點丹青畫似山。箇裏了知
J29nB241_p0626c06║分別處，月隨流水在人間。
J29nB241_p0626c07║舉：「跋陀尊者因生法師論眾微聚曰色，眾微無自性
J29nB241_p0626c08║曰空。者云：『只明因中色空，未明得果上色空。』生問：『如
J29nB241_p0626c09║何是果上色空？』者云：『一微空故眾微空，眾微空故一
J29nB241_p0626c10║微空，一微空中無眾微，眾微空中無一微。』」
J29nB241_p0626c11║拈云：說因果色空，乃座主見解。
J29nB241_p0626c12║舉：「天台智者大師在南嶽誦《法華經》，至〈藥王品〉曰『是
J29nB241_p0626c13║真精進，是名真法供養如來。』於是悟法華三昧，獲旋
J29nB241_p0626c14║陀羅尼，見靈山一會，儼然未散。」
J29nB241_p0626c15║拈云：無智人前不得說夢。
J29nB241_p0626c16║舉：「金陵誌公和尚令人傳語南嶽思大云：『何不下山
J29nB241_p0626c17║教化眾生？一向目視雲漢作麼？』思云：『三世諸佛被我
J29nB241_p0626c18║一口吞盡，何處更有眾生可度？』」
J29nB241_p0626c19║拈云：如是見解，只宜住山。
J29nB241_p0626c20║舉：「經題火。」
J29nB241_p0626c21║拈云：以字不成以，八字未是八，金鉤解遼天，二人
J29nB241_p0626c22║左右挂，佛祖不敢前，三藏居其下。且道是甚麼字
J29nB241_p0626c23║者奇特？以拂子作火，云：「若人識得，參學事畢。」
J29nB241_p0626c24║舉：「《楞嚴經》佛告阿難：『吾不見時，何不見吾不見之處？
J29nB241_p0626c25║若見不見，自然非彼不見之相。若不見吾不見之地，
J29nB241_p0626c26║自然非物，云何非汝？』」
J29nB241_p0626c27║拈云：烏龜巢蓮，華鱗弄藻。
J29nB241_p0626c28║頌：隱隱煙村聞犬吠，欲尋尋不見人家。忽於橋斷
J29nB241_p0626c29║溪流處，流出碧桃三五花。
J29nB241_p0626c30║舉：「《法華經》一光東照，彌勒起問，文殊為說。」
J29nB241_p0627a01║頌：象帝前來那得知，故將河馬漏天機。家還既獲
J29nB241_p0627a02║南車指，弱喪燕人笑且歸。
J29nB241_p0627a03║舉：「大通智勝佛，十劫坐道場，佛法不現前，不得成佛
J29nB241_p0627a04║道。」
J29nB241_p0627a05║拈云：為他大通智勝。
J29nB241_p0627a06║舉：「《金剛經》一切諸佛及諸佛阿耨多羅三藐三菩提
J29nB241_p0627a07║法，皆從此經出。」
J29nB241_p0627a08║拈云：喚甚麼作此經？
J29nB241_p0627a09║舉：「過去心不可得，現在心不可得，未來心不可得。」
J29nB241_p0627a10║拈云：得！得！得！
J29nB241_p0627a11║舉：「《華嚴經》世尊因普眼欲見普賢，不能得見，至破塵
J29nB241_p0627a12║出經云云。」
J29nB241_p0627a13║總頌：百城煙水大方經，八十一卷無言說。不動腳
J29nB241_p0627a14║跟向南詢，不勞彈指開樓閣。彌勒慈，善財惡，普賢
J29nB241_p0627a15║文殊曾淖約。釋迦只因有普眼，三七日中難描邈。
J29nB241_p0627a16║詮註何須去破塵，拈來都是鼠子藥。
J29nB241_p0627a17║舉：「《般若心經》是大神咒，是大明咒，是無上咒，是無等
J29nB241_p0627a18║等咒，能除一切苦。無準範頌云：『黯淡灘，黯淡灘，十度
J29nB241_p0627a19║船來九度翻。唯有三山陳上舍，擔一柄傘岸上行。奈
J29nB241_p0627a20║我何！』」
J29nB241_p0627a21║拈云：三山小徒自有方便。
J29nB241_p0627a22║舉：「樓子和尚因從街市過，經酒樓下，偶整襪帶少住，
J29nB241_p0627a23║聞樓上人唱曲云：『你既無心我便休。』忽然大悟，從此
J29nB241_p0627a24║號樓子。」
J29nB241_p0627a25║拈云：你既無心我便休，猶是酒樓人賣嬌話。然瓜
J29nB241_p0627a26║園李下之際，樓子須前進一步，未可便住在此。
J29nB241_p0627a27║頌：者場大夢覺情樓，海誓山盟當下丟。漫說離懷
J29nB241_p0627a28║聞石女，木人無舌話偏悠。
J29nB241_p0627a29║舉：「杜順和尚法身頌：『淮州牛喫禾，益州馬腹脹。天下
J29nB241_p0627a30║覓醫人，炙豬左膊上。』」
J29nB241_p0627b01║頌：驢頭不對馬嘴，卻是他家宗旨。李四唼著舌根，
J29nB241_p0627b02║血在張三口裏。
J29nB241_p0627b03║不是顛，不是倒。一似譏，一似嘲。從來時醫好笑人，
J29nB241_p0627b04║草頭木根一大包。
J29nB241_p0627b05║舉：「西天有一外道，索馬鳴祖師論義，集國王、大臣并
J29nB241_p0627b06║及四眾俱會論場。馬鳴云：『汝義以何為宗？』外道云：『凡
J29nB241_p0627b07║有言說，我皆能破。』馬鳴乃指國王云：『當今國土康寧，
J29nB241_p0627b08║大王長壽，請汝破之。』外道屈伏。」
J29nB241_p0627b09║拈出外道語云：「若是國土大王，豈獨康寧長壽已
J29nB241_p0627b10║哉？」看馬鳴又如何折合？
J29nB241_p0627b11║舉：「昔有老宿，一夏並不為師僧說話，有僧自歎云云。」
J29nB241_p0627b12║拈云：老宿！老宿！稠人眾中須信粥飯二時莫動念
J29nB241_p0627b13║好。
J29nB241_p0627b14║舉：「昔有二庵主，旬日後相見，上庵主曰：『許多時在甚
J29nB241_p0627b15║麼處？』下庵主曰：『在庵裏造箇無縫塔。』上庵主曰：『某甲
J29nB241_p0627b16║也要造一箇，就兄借樣子得麼？』下庵主曰：『何不早道，
J29nB241_p0627b17║恰被借去了。』」
J29nB241_p0627b18║拈云：須是一時埋卻始得。不然，說造說借，又成縫
J29nB241_p0627b19║了。
J29nB241_p0627b20║舉：「昔有古德，一日不赴堂，侍者請赴堂。德曰：『我今日
J29nB241_p0627b21║在莊上喫油餈飽。』者曰：『和尚不曾出入。』德曰：『汝去問
J29nB241_p0627b22║莊主。』者方出門，忽見莊主歸謝和尚到莊喫油餈。」
J29nB241_p0627b23║拈云：若作奇特商量，莫說油餈滴水，也消他莊主
J29nB241_p0627b24║的不得。
J29nB241_p0627b25║舉：「古德因僧問：『年窮歲盡時如何？』曰：『東村王老夜燒
J29nB241_p0627b26║錢。』」
J29nB241_p0627b27║別云：何不道三箇兒童弄花鼓。
J29nB241_p0627b28║舉：「古德因僧問：『生死以何為舟航？』曰：『年盡不燒錢。』」
J29nB241_p0627b29║別云：何不道甑篦子？
J29nB241_p0627b30║舉：「古德問僧：『何不看經？』曰：『不識字。』德曰：『何不問人？』僧
J29nB241_p0627c01║展手曰：『是甚麼字？』德無對。」
J29nB241_p0627c02║拈云：禍福無門，惟人自招。
J29nB241_p0627c03║頌：非卿卻也又非鄉，非是即兮非是郎。一卵逢人
J29nB241_p0627c04║云不識，何須更道好文章。
J29nB241_p0627c05║舉：「宋太宗皇帝因夢神人勸發菩提心，次日問廷臣：
J29nB241_p0627c06║『菩提心作麼生發？』群臣無對。」
J29nB241_p0627c07║代云：發也，發也。望陛下善自保任。
J29nB241_p0627c08║舉：「太宗問僧：『近離甚處？』曰：『臥雲庵。』帝曰：『臥雲深處不
J29nB241_p0627c09║朝天，因甚到此？』僧無對。」
J29nB241_p0627c10║代云：萬歲，萬歲，萬萬歲！
J29nB241_p0627c11║舉：「錢塘使為鎮將，凡見僧便問，若相契即留宿。一日，
J29nB241_p0627c12║因二僧至，遂問：『近離甚處？』曰：『江西馬大師處。』使曰：『馬
J29nB241_p0627c13║大師有甚麼方便？』曰：『道即心即佛。』便被揖出。又有二
J29nB241_p0627c14║僧到，亦同前問。僧曰：『非心非佛。』亦被揖出。」
J29nB241_p0627c15║拈云：將謂鎮使忘卻。
J29nB241_p0627c16║舉：「昔有一婆，供養一庵主，經二十餘年，嘗令二八女
J29nB241_p0627c17║子送飯給侍云云。」
J29nB241_p0627c18║拈云：者無智庵主，若值女子如是問時，何不大叫
J29nB241_p0627c19║三聲，使那臭老婆聞之，看他面皮放在何處？
J29nB241_p0627c20║頌：近來詩思清如水，老去風情淡似雲。叩我耽佳
J29nB241_p0627c21║無別句，殷勤辜負卓文君。
J29nB241_p0627c22║舉：「南泉與魯祖、杉山、歸宗四人離馬祖處，各謀住庵。
J29nB241_p0627c23║於中路相別次，師插下拄杖曰：『道得也被者箇礙，道
J29nB241_p0627c24║不得也被者箇礙。』歸宗拽拄杖打師一下曰：『只是者
J29nB241_p0627c25║箇王老師，說甚麼礙與不礙？』魯祖曰：『只此一句，大播
J29nB241_p0627c26║天下。』宗曰：『還有不播者麼？』祖曰：『有。』宗曰：『作麼生是不
J29nB241_p0627c27║播者？』祖作掌勢。」
J29nB241_p0627c28║拈云：纔出廄來，便爾相踢，誇甚好馬？
J29nB241_p0627c29║舉：「南泉上堂云：『道箇如如，早變了也。今時師僧須向
J29nB241_p0627c30║異類中行。』歸宗曰：『雖行畜生行，不得畜生報。』泉曰：『孟
J29nB241_p0628a01║八郎漢又恁麼去也。』」
J29nB241_p0628a02║拈云：正好一棒打折你驢腰。
J29nB241_p0628a03║舉：「南泉因東西兩堂爭貓，泉遇之，示眾云云。」
J29nB241_p0628a04║拈云：古今皆以是則公案為奇特，商量浩浩底，殊
J29nB241_p0628a05║不知總教喚瓮作鐘。
J29nB241_p0628a06║舉：「鹽官因僧問：『如何是本身盧舍那？』師曰：『與我過淨
J29nB241_p0628a07║瓶來。』僧將淨瓶至，師曰：『卻安舊處著。』僧安了復問，師
J29nB241_p0628a08║曰：『古佛過去久矣。』」
J29nB241_p0628a09║師出僧語云：「我適曾供養，今復還親覲。」
J29nB241_p0628a10║舉：「麻谷寶徹禪師持錫到章敬，遶禪床三匝，振錫一
J29nB241_p0628a11║下，卓然而立。敬云：『如是！如是！』谷又到南泉處，亦遶禪
J29nB241_p0628a12║床三匝，振錫一下，卓然而立。泉云：『不是！不是！』谷云：『章
J29nB241_p0628a13║敬道是，和尚為甚麼道不是？』師云：『章敬是，是汝不是。
J29nB241_p0628a14║此是風力所轉，終成敗壞。』」
J29nB241_p0628a15║頌：一般春色有枯榮，幾樹黃兮幾樹生。黃梅不落
J29nB241_p0628a16║青梅落，懊恨風聲卒未停。
J29nB241_p0628a17║舉：「智常禪師住廬山歸宗寺，大愚一日辭師，師問：『甚
J29nB241_p0628a18║處去？』愚云：『諸方學五味禪去云云。』」
J29nB241_p0628a19║拈云：當日歸宗只消道：「我者裏一味也無。」勉致後
J29nB241_p0628a20║人檢點。
J29nB241_p0628a21║舉：「巖頭全奯禪師一日參德山，方跨門便問：『是凡是
J29nB241_p0628a22║聖？』山便喝，巖禮拜。有人舉似洞山，山曰：『不是奯公，大
J29nB241_p0628a23║難承當。』師曰：『洞山老漢不識好惡，錯下名言。我當時
J29nB241_p0628a24║一手抬，一手搦。』」
J29nB241_p0628a25║頌：安定乾坤易，斬新日月難。洞山時毀譽，直道亦
J29nB241_p0628a26║何偏。
J29nB241_p0628a27║舉：「華亭船子和尚，自印心於藥山後，常乏一小舟，隨
J29nB241_p0628a28║緣度日。一日泊船岸邊，有官人問：『如何是和尚日用
J29nB241_p0628a29║事？』亭豎起橈曰：『會麼？』人曰：『不會。』亭曰：『棹撥清波，金鱗
J29nB241_p0628a30║罕遇。』」
J29nB241_p0628b01║拈云：為憐三歲子，不惜兩莖眉。
J29nB241_p0628b02║頌：雲淡風輕近午天，傍花隨柳過前川。時人不識
J29nB241_p0628b03║予心樂，將謂偷閒學少年。
J29nB241_p0628b04║舉：「南泉、歸宗、麻谷三人同去見忠國師，至中途，南泉
J29nB241_p0628b05║就地畫一圓相云：『道得則去。』歸宗坐在圓相裏，麻谷
J29nB241_p0628b06║作女人拜。泉云：『恁麼則不去也。』」
J29nB241_p0628b07║拈云：是則是，三人同行一路，要且未見國師。
J29nB241_p0628b08║舉：「僧問雪峰臨濟四喝意旨，峰云：『我當初行腳時便
J29nB241_p0628b09║過河北，已值大師遷化，不得見他，所以至今不知，可
J29nB241_p0628b10║往見他直下子孫。』僧見南院，院云：『那裏來？』僧具陳前
J29nB241_p0628b11║意，院乃展具遙禮雪峰云：『天下古佛也。』」
J29nB241_p0628b12║拈云：者僧只知讚歎生歡喜，不審南院、雪峰是何
J29nB241_p0628b13║心行？
J29nB241_p0628b14║舉：「石鞏凡見僧張弓架箭示之，一日三平至，鞏云：『看
J29nB241_p0628b15║箭。』平乃撥開胸云云。」
J29nB241_p0628b16║頌：當陽弓箭接來機，殺活胸開上上兒。半箇聖人
J29nB241_p0628b17║齊拗折，那吒從此失全威。
J29nB241_p0628b18║舉：「烏臼和尚問僧：『近離甚處？』曰：『定州。』烏曰：『定州道法
J29nB241_p0628b19║何似者裏？』曰：『不別。』烏曰：『若不別，更轉彼中去。』便打云
J29nB241_p0628b20║云。」
J29nB241_p0628b21║拈云：君子一言，快馬一鞭，絲來線去，有甚交涉？
J29nB241_p0628b22║舉：「浮杯和尚因凌行婆來禮拜，杯與坐喫茶，婆乃問：
J29nB241_p0628b23║『盡力道不得底句，分付阿誰？』杯曰：『浮杯無剩語。』婆曰：
J29nB241_p0628b24║『未到浮杯，不妨疑著。』杯曰：『別有長處，不妨拈出。』婆斂
J29nB241_p0628b25║手哭云云。」
J29nB241_p0628b26║拈云：當日浮杯值是問，一味無語，豈不令行婆疑
J29nB241_p0628b27║著？即南泉、趙州亦無大人氣象。何也？禪而至於老
J29nB241_p0628b28║婆舌，可痛可悲。
J29nB241_p0628b29║舉：「韓文公訪大顛禪師，問：『春秋多少？』顛提起數珠云：
J29nB241_p0628b30║『會麼？』公曰：『不會。』顛曰：『晝夜一百八。』公不曉，遂回。次日
J29nB241_p0628c01║再來，至門前見首座，舉前話問：意旨如何？座叩齒三
J29nB241_p0628c02║下。及見顛，理前問，顛亦叩齒三下。公曰：『原來佛法無
J29nB241_p0628c03║兩般。』顛曰：『是何道理？』公曰：『適來問首座亦如是。』顛乃
J29nB241_p0628c04║召首座：『是汝如此對否？』座曰：『是。』顛便打趁出院。」
J29nB241_p0628c05║拈云：如上因緣，雖是打蠻子、愶好人底作略，看來
J29nB241_p0628c06║若不趁出首座，又爭救得文公？
J29nB241_p0628c07║頌：人之患在好為師，繼往開來達者機。可恨兒郎
J29nB241_p0628c08║無見識，預先偷我兩聯詩。
J29nB241_p0628c09║舉：「處州法海立禪師因朝廷有旨革本寺為神霄宮，
J29nB241_p0628c10║師陞座謂眾曰：『都緣未徹，所以說是說非；蓋為不真，
J29nB241_p0628c11║便乃分彼分此。我身尚且不有，身外烏足道哉？正眼
J29nB241_p0628c12║看來，一場笑具。今則聖君垂旨，更僧寺作神霄，佛頭
J29nB241_p0628c13║上添箇冠兒，算來有何不可？山僧今日不免橫擔拄
J29nB241_p0628c14║杖、高挂缽囊，向無縫塔中安身立命，於無根樹下嘯
J29nB241_p0628c15║月吟風。一任乘雲仙客駕鶴高入，來此咒水書符、叩
J29nB241_p0628c16║齒作法，他年成道，白日上昇，堪報不報之恩，以助無
J29nB241_p0628c17║為之化。秪恐不是玉，是玉也大奇。然雖如是，且道山
J29nB241_p0628c18║僧轉身一句作麼生道？還委悉麼？』擲下拂子，竟爾趨
J29nB241_p0628c19║寂。郡守具奏其事，聖旨改其寺曰真身。」
J29nB241_p0628c20║拈云：此老得大自在三昧。
J29nB241_p0628c21║頌：舊事仙人白兔公，掉頭歸去又乘風。柴門流水
J29nB241_p0628c22║依然在，一路寒山萬木中。
J29nB241_p0628c23║舉：「趙州諗禪師到一庵主處，問：『有麼？有麼？』主豎起拳
J29nB241_p0628c24║頭。州云：『水淺不是泊舟處。』便行。又到一庵主處，問：『有
J29nB241_p0628c25║麼？有麼？』主亦豎起拳頭。州曰：『能縱能奪，能殺能活。』便
J29nB241_p0628c26║作禮。」
J29nB241_p0628c27║頌：趙州元是白拈人，一樣拳頭兩樣評，勦絕痴頑
J29nB241_p0628c28║宜當下，免教污卻竹條根。
J29nB241_p0628c29║舉：「趙州示眾：『此是的的沒量大人，出者裏不得。老僧
J29nB241_p0628c30║到溈山，見僧問：「如何是祖師西來意？」山云：「與我過床
J29nB241_p0629a01║子來。」若是宗師，須以本分事接人始得。』時有僧問：『如
J29nB241_p0629a02║何是祖師西來意？』州曰：『庭前柏樹子。』曰：『和尚莫將境
J29nB241_p0629a03║示人。』州曰：『我不將境示人。』曰：『如何是祖師西來意？』州
J29nB241_p0629a04║曰：『庭前柏樹子。』」
J29nB241_p0629a05║拈云：空拳出陣，就糧行兵，纔是老將軍手段。
J29nB241_p0629a06║頌：莫掃堂前地，且放籠內雞。分明是說話，又道我
J29nB241_p0629a07║題詩。
J29nB241_p0629a08║舉：「僧問趙州：『萬法歸一，一歸何處？』州云：『我在青州作
J29nB241_p0629a09║領布衫，重七斤。』」
J29nB241_p0629a10║頌：棹罷歸來舟不繫，江村月落興轉賒。岸上一聲
J29nB241_p0629a11║雞唱曉，依稀滿眼是蘆花。
J29nB241_p0629a12║舉：「皓布褌法身向上事頌云云。」
J29nB241_p0629a13║頌：不畜半文錢，不欠些兒債。赤手與空拳，街前作
J29nB241_p0629a14║買賣。未見三槐宅下栽，自然清白傳代代。
J29nB241_p0629a15║舉：「惟政禪師騎牛挂缽入城。」
J29nB241_p0629a16║拈云：見怪不怪，其怪自壞。
J29nB241_p0629a17║頌：惠崇煙雨蘆鴈，坐我瀟湘洞庭。欲喚扁舟歸去，
J29nB241_p0629a18║傍人謂是丹青。
J29nB241_p0629a19║舉：「洞山偈云：『五臺山上雲蒸飯，佛殿階前狗尿天，旛
J29nB241_p0629a20║竿頭上煎䭔子，三箇猢猻夜簸錢。』」
J29nB241_p0629a21║頌：顛倒顛，新婦騎驢家姑牽。半夜日紅正當午，嫦
J29nB241_p0629a22║娥恒伴灶王眠。忘理事，絕言詮，三腳蝦蟆飛上天。
J29nB241_p0629a23║舉：「法眼禪師問光孝覺曰：『近離甚處？』曰：『趙州。』眼曰：『承
J29nB241_p0629a24║聞趙州有柏樹子話，是否？』曰：『無。』眼曰：『往來皆謂趙州
J29nB241_p0629a25║有此語，上座何得道無？』曰：『先師實無此語，和尚莫謗
J29nB241_p0629a26║先師好。』」
J29nB241_p0629a27║頌：趙州庭前柏，由來天下傳。今說無此語，畢竟是
J29nB241_p0629a28║浪言。
J29nB241_p0629a29║舉：「趙州問新到僧：『曾到此間否？』曰：『曾到。』州曰：『喫茶去。』
J29nB241_p0629a30║又問一僧：『曾到此問否？』曰：『不曾到。』州曰：『喫茶去。』後院
J29nB241_p0629b01║主問曰：『不曾到喫茶去且從，為甚麼曾到也教喫茶
J29nB241_p0629b02║去？』州召院主，主應諾。州曰：『喫茶去。』」
J29nB241_p0629b03║頌：話說三遍穩，篾纏三道緊。趙州屬北地，性直而
J29nB241_p0629b04║言耿。
J29nB241_p0629b05║舉：「趙州因僧問：『狗子還有佛性也無？』州曰：『無。』曰：『上至
J29nB241_p0629b06║諸佛，下及螻蟻，皆有佛性，狗子為甚卻無？』州曰：『為伊
J29nB241_p0629b07║有業識在。』又僧問：『狗子還有佛性也無？』州曰：『有。』曰：『既
J29nB241_p0629b08║有，為甚入者皮袋裏？』州曰：『知而故犯。』」
J29nB241_p0629b09║拈云：無鬚鎖子兩頭搖。
J29nB241_p0629b10║舉：「僧遊五臺，問一婆子曰：『台山路向甚處去？』婆曰：『驀
J29nB241_p0629b11║直去。』僧行，婆曰：『好箇師僧，又恁麼去也。』後有僧舉似
J29nB241_p0629b12║趙州，州曰：『待我去勘過。』明日，州去亦如前問，婆子亦
J29nB241_p0629b13║如前答。州歸院謂眾曰：『台山婆子被老僧勘破了也。』」
J29nB241_p0629b14║拈云：前面也如是問答，後面也如是問答，那裏是
J29nB241_p0629b15║趙州勘破婆子處？
J29nB241_p0629b16║舉：「青原山行思禪師初參六祖，問：『當何所務即不落
J29nB241_p0629b17║階級？』祖曰：『汝作甚麼來？』原曰：『聖諦亦不為。』祖曰：『落何
J29nB241_p0629b18║階級？』原曰：『聖諦尚不為，何階級之有？』祖深器之。」
J29nB241_p0629b19║拈云：深器即不無，那邊事作麼生？
J29nB241_p0629b20║舉：「洞山辭雲岩，臨行問：『百年後忽有人問：「還邈得師
J29nB241_p0629b21║真否？」如何祗對？』岩良久曰：『秪者是。』師沉吟，岩曰：『价闍
J29nB241_p0629b22║黎承當箇事，大須審細。』」
J29nB241_p0629b23║拈云：何不效普化打箇筋斗。
J29nB241_p0629b24║頌：欲得園中果，先須妙識枝。曲描難可覷，直指不
J29nB241_p0629b25║存癡。寧惜秋霜老，莫教根蒂摧。一聲黃葉落，但恐
J29nB241_p0629b26║動狐思。
J29nB241_p0629b27║舉：「洞山因過水睹影，大悟前旨，有偈曰：『切忌從他覓，
J29nB241_p0629b28║迢迢與我疏。我今獨自往，處處得逢渠。渠今正是我，
J29nB241_p0629b29║我今不是渠。應須恁麼會，方得契如如。』」
J29nB241_p0629b30║拈云：後設五位功勛，皆由此偈得旨來。
J29nB241_p0629c01║舉：「洞山廣道者初遊方，問雲蓋智和尚：『興化打維那
J29nB241_p0629c02║意旨如何？』智下禪床展兩手吐舌示之，廣打一坐具，
J29nB241_p0629c03║智云：『此是風力所轉。』又持此語問石霜琳，琳云：『你意
J29nB241_p0629c04║作麼生？』廣亦打一坐具，琳云：『好一坐具，秪是你不知
J29nB241_p0629c05║落處。』又問真淨，淨云：『你意作麼生？』廣亦打一坐具，淨
J29nB241_p0629c06║云：『他打你也打。』廣於此大悟。」
J29nB241_p0629c07║拈云：早知燈是火，飯熟已多時。
J29nB241_p0629c08║頌：梁園日暮亂飛鴉，極目蕭條三兩家。庭榆不知
J29nB241_p0629c09║人去盡，春來還發舊時花。
J29nB241_p0629c10║舉：「羅山問石霜：『起滅不停時如何？』霜云：『只須寒灰枯
J29nB241_p0629c11║木去，一念萬年去，函蓋相應去，純清絕點去。』山不契，
J29nB241_p0629c12║往問岩頭，頭喝云：『是誰起滅？』山於此有省。」
J29nB241_p0629c13║拈云：良藥口苦，逆耳言忠。
J29nB241_p0629c14║頌：漁人乍入滿園時，怎似予林三兩枝。節候到來
J29nB241_p0629c15║依舊發，豈同一見不相知。
J29nB241_p0629c16║舉：「洞山因僧問：『亡僧遷化向甚麼處去？』山曰：『火後一
J29nB241_p0629c17║莖茆。』」
J29nB241_p0629c18║拈云：何不道神符在此，百無禁忌？
J29nB241_p0629c19║舉：「洞山謂曹山曰：『吾在雲巖先師處，親印寶鏡三昧，
J29nB241_p0629c20║事最的要，今以授汝。汝善護持，勿令斷絕，遇真法器，
J29nB241_p0629c21║方可傳授。』云云。」
J29nB241_p0629c22║頌：知有卻無，知無卻有。縫罅不通，何處尋口？君不
J29nB241_p0629c23║見，鐵牛戴鞍匝地飛，木馬拖犁踏天走。
J29nB241_p0629c24║舉：「洞山寶鏡三昧云云。」
J29nB241_p0629c25║頌：非銅非鐵亦非金，規矩方圓鑄不成。胡漢難逃
J29nB241_p0629c26║妍醜別，一回撲碎一回瑩。
J29nB241_p0629c27║舉：「曹山四禁云：『莫行心處路，不挂本來衣，何須正恁
J29nB241_p0629c28║麼，切忌未生時。』」
J29nB241_p0629c29║頌：天不覆，地不載。滅佛祖，空世界。狸奴白牯，烏龜
J29nB241_p0629c30║螃蟹。
J29nB241_p0630a01║舉：「曹山云：『凡見聖解，是金鎖玄路，直須回互。夫取正
J29nB241_p0630a02║命食者，須具三種墮：一者披毛戴角，二者不斷聲色，
J29nB241_p0630a03║三者不受食。』」
J29nB241_p0630a04║頌：類墮隨墮尊貴墮，曹山本寂舌頭破。出言吐語
J29nB241_p0630a05║不霑唇，說與諸方休錯過。
J29nB241_p0630a06║復舉：「正命食。」
J29nB241_p0630a07║頌：從前一飽忘百饑，直至于今不得餓。美食元不
J29nB241_p0630a08║中飽人，誇甚雲門胡餅大。
J29nB241_p0630a09║復舉：「尊貴墮。」
J29nB241_p0630a10║頌：悉達當時為太子，王宮不住住雪山。若非星睹
J29nB241_p0630a11║知端的，那得能仁大孝全。
J29nB241_p0630a12║舉：「《道德經》云：『吾不知其誰之子，象帝之先。』」
J29nB241_p0630a13║拈云：看伯陽李老子說話，大似推車到壁，難得轉
J29nB241_p0630a14║身。此無他，只是不肯於不知處希取大用，所以後
J29nB241_p0630a15║來函關一往，終成騎牛覓牛見識。
J29nB241_p0630a16║頌：從來共住不知名，任運相將秪麼行，自古上賢
J29nB241_p0630a17║猶不識，造次凡流豈可明？
J29nB241_p0630a18║舉：「博山上堂，僧問：『一口氣不來，向甚麼處去？』山云：『香
J29nB241_p0630a19║煙堆裏。』其僧不會，山云：『黃金殿上，更覓長安。』」
J29nB241_p0630a20║拈云：當面錯過。
J29nB241_p0630a21║頌：釣罷歸來不繫船，江村月落正堪眠。縱然一夜
J29nB241_p0630a22║風吹去，只在蘆花淺水邊。
J29nB241_p0630a23║舉：「僧問尊宿：『如何是自身已？』宿曰：『丙丁童子去討火。』
J29nB241_p0630a24║僧領旨。後遇一尊宿舉似，宿不肯。僧仍理前問，宿曰：
J29nB241_p0630a25║『丙丁童子去討火。』僧于此大悟。」
J29nB241_p0630a26║拈云：可見差之毫釐，失之千里。者僧不是彼尊宿
J29nB241_p0630a27║鐵面斬新，那能當下灰飛煙滅？
J29nB241_p0630a28║頌：碔砆碧玉，鋀石黃金。莠苗朱紫，明眼難瞞。真金
J29nB241_p0630a29║自有真金價，終不和沙賣與人。
J29nB241_p0630a30║舉：「打地和尚乃馬祖嗣，凡問佛法惟打地。」
J29nB241_p0630b01║拈云：假小心，最大膽。
J29nB241_p0630b02║頌：青山青隱隱，淥水淥沉沉。四壁無描畫，村內小
J29nB241_p0630b03║乾坤。
J29nB241_p0630b04║舉：「打地門人每執爨，廚下人問：『你師凡問佛法便打
J29nB241_p0630b05║地，是何意旨？』門人於灶內抽火柴入鍋中。」
J29nB241_p0630b06║拈云：見過於師，方堪傳受。
J29nB241_p0630b07║頌：與其鍋中添水，寧可灶下抽柴。莫怪時人不識，
J29nB241_p0630b08║師承稟受得來。
J29nB241_p0630b09║舉：「古德云：『若人識得心，大地無寸土。』」
J29nB241_p0630b10║拈云：看者箇心，亦能迷人、亦能悟人。山僧居學地
J29nB241_p0630b11║時，曾以問三沙彌，一良久云：「我乃無心。」一以手指
J29nB241_p0630b12║胸云：「在者裏。」一云：「通身都是。」且問三沙彌：「那箇是
J29nB241_p0630b13║識得心者？速道，速道。」
J29nB241_p0630b14║頌：古寺巴臺月下，玉溪小市城邊。客來正好相語，
J29nB241_p0630b15║又怕編成對聯。
J29nB241_p0630b16║舉：「顏淵喟然歎曰：『仰之彌高，鑽之彌堅；瞻之在前，忽
J29nB241_p0630b17║焉在後。』」
J29nB241_p0630b18║拈云：者顏氏纔在陋巷中得見箇古窖，便欲舉示
J29nB241_p0630b19║於人，爭奈有心無膽，恰如啞子作通事。
J29nB241_p0630b20║頌：橫看成嶺順成峰，遠近觀山山不同，不得廬山
J29nB241_p0630b21║真面目，秪緣身在此山中。
J29nB241_p0630b22║舉：「溈山靈祐禪師一日侍立百丈，丈問：『誰？』曰：『靈祐。』丈
J29nB241_p0630b23║曰：『汝撥爐中有火否？』祐撥曰：『無。』丈躬起，深得少火。舉
J29nB241_p0630b24║云云。」
J29nB241_p0630b25║頌：柴火分明路不岐，溈山百丈也徒為，溫言煖語
J29nB241_p0630b26║休相囑，一點丙丁爍太虛。
J29nB241_p0630b27║
J29nB241_p0630b28║　　　　　　　　　（侍者性遠捐貲重刊）
J29nB241_p0630b29║
J29nB241_p0630b30║慶忠鐵壁機禪師語錄卷之十三終