J29nB241_p0630c01║慶忠鐵壁機禪師語錄卷之十四
J29nB241_p0630c02║嗣法門人幻敏重編
J29nB241_p0630c03║頌古（拈、別、評、徵、代）
J29nB241_p0630c04║舉：「溈山示眾云：『老僧百年後，向山下作一頭水牯牛，
J29nB241_p0630c05║左脅書五字云：「溈山僧某甲。」此時若喚作溈山僧，又
J29nB241_p0630c06║是水牯牛；喚作水牯牛，又是溈山僧。且道喚作甚麼
J29nB241_p0630c07║即得？』仰山出，禮拜而去。」
J29nB241_p0630c08║拈云：溈山水牯牛且置，仰山禮拜而去，是哭伊？是
J29nB241_p0630c09║笑伊？
J29nB241_p0630c10║頌：水牯牛，溈山僧，脅書五字得人憎，從來一報還
J29nB241_p0630c11║一報，始信口開是禍門。
J29nB241_p0630c12║舉：「溈山因摘茶次，謂仰山云：『終日摘茶，只聞子聲，不
J29nB241_p0630c13║見子形。』仰撼茶樹一下，溈云：『子只得其用，不得其體。』
J29nB241_p0630c14║仰云：『未審和尚如何？』溈良久，仰云：『和尚只得其體，不
J29nB241_p0630c15║得其用。』溈云：『放子二十棒。』」
J29nB241_p0630c16║頌：溈山仰山，手口欠穩。父為子隱，子為父隱。二十
J29nB241_p0630c17║棒頭，各自猛省。
J29nB241_p0630c18║舉：「溈山泥壁次，李軍容來，具公裳，直至師背後，端簡
J29nB241_p0630c19║而立。山回首見，便側泥盤作接勢，軍容便轉笏作進
J29nB241_p0630c20║泥勢，山拋下泥盤，與軍容歸方丈。」
J29nB241_p0630c21║拈云：溈山側盤泥壁，以身先之；軍容公裳端簡，拜
J29nB241_p0630c22║下禮也。只不獲承虛接響、播弄泥團。且道歸方丈
J29nB241_p0630c23║後又作麼生？
J29nB241_p0630c24║舉：「溈山與仰山路行次，見前村煙霧，溈曰：『是甚麼？』仰
J29nB241_p0630c25║便畫此【圖】。」
J29nB241_p0630c26║拈云：者小釋迦纔被溈山問著，便手腳不穩，且無
J29nB241_p0630c27║些子遜讓氣息。何故如此評論？不見道：路見不平，
J29nB241_p0630c28║傍人剷削。
J29nB241_p0630c29║頌：遠望寒山石徑斜，白雲深處有人家。停車坐看
J29nB241_p0630c30║楓林晚，霜葉紅於二月花。
J29nB241_p0631a01║舉：「仰山寂禪師臥次，僧問：『法身還解說法也無？』山云：
J29nB241_p0631a02║『我說不得，別有人說得。』僧云：『說底人在甚處？』山乃推
J29nB241_p0631a03║枕子出。」
J29nB241_p0631a04║拈云：是僧問夢，仰山答夢，要且無說法人在。
J29nB241_p0631a05║頌：綠蘿岩畔把心灰，月挂松稍樹影來。睡起蒲團
J29nB241_p0631a06║鴉報曉，柴門只有野猿開。
J29nB241_p0631a07║舉：「仰山常夢彌勒內院居第二座，有一尊者白椎云：
J29nB241_p0631a08║『今日當第二座說法。』師乃起，白椎云：『摩訶衍法，離四
J29nB241_p0631a09║句，絕百非。諦聽！諦聽！』」
J29nB241_p0631a10║頌：欲逃長夜夢，晝裏夢愈多。誰是開雙眼，同來翫
J29nB241_p0631a11║薜蘿。
J29nB241_p0631a12║舉：「仰山九十六種圓相（共一百零一相，除去重出五相，九十六種正）。」
J29nB241_p0631a13║總頌：一箇圓時箇箇圓，胡餅饅頭總一般。一種多
J29nB241_p0631a14║種商量也，有甚南陽與仰山。
J29nB241_p0631a15║舉：「仰山臨終付法偈云：『一二二三子，平目復仰視，兩
J29nB241_p0631a16║口無一舌，此是吾宗旨。』」
J29nB241_p0631a17║頌：作家宗師，示人剋的。剖腹剜心，臨行一句。咄。
J29nB241_p0631a18║舉：「德山宣鑑禪師，小參示眾云：『今夜不答話，有問話
J29nB241_p0631a19║者三十棒。』時有僧禮拜，山便打，僧云：『某甲話也未問，
J29nB241_p0631a20║為甚打某甲？』山云：『你是甚處人？』僧云：『新羅人。』山云：『未
J29nB241_p0631a21║跨船舷，好與三十棒。』」
J29nB241_p0631a22║頌：德山勇而無禮，者僧皮下少血。若作奇特商量，
J29nB241_p0631a23║三人證龜成鱉。
J29nB241_p0631a24║舉：「德山到溈山，挾拂子直上法堂，從西過東，從東過
J29nB241_p0631a25║西，顧視方丈。偶溈山坐次，殊不顧盼，山乃云：『無！無！』便
J29nB241_p0631a26║出至門首，卻云：『也不得草草。』重具威儀，再入相見。纔
J29nB241_p0631a27║跨門，便提起坐具云：『和尚！』溈山擬取拂子，山便喝，拂
J29nB241_p0631a28║袖而出。溈山至晚問首座：『今日新到在甚麼？』座云：『當
J29nB241_p0631a29║時背卻法堂，著草鞋去也。』溈山云：『還識此人麼？』座云：
J29nB241_p0631a30║『不識。』溈山云：『此箇阿師已後向孤峰頂上盤結草庵，
J29nB241_p0631b01║呵佛罵祖去在。』」
J29nB241_p0631b02║頌：心不負人，面無慚色。一箇白拈，一箇老賊。無端
J29nB241_p0631b03║露出贓私，許他結草，罵得呵呵。
J29nB241_p0631b04║舉：「德山垂示云：『我先祖見處即不然，者裏無佛無祖，
J29nB241_p0631b05║達磨是老古錐，釋迦是乾屎橛，文殊、普賢是擔屎漢，
J29nB241_p0631b06║等覺、妙覺是破執凡夫，菩提、涅槃是繫驢橛，十二分
J29nB241_p0631b07║教是神鬼簿、是拭瘡疣紙，四果、三賢、初心、十地是守
J29nB241_p0631b08║古塚鬼，自救不了。』」
J29nB241_p0631b09║拈云：阿那箇是你先祖得恁麼小知小見？
J29nB241_p0631b10║舉：「德山上堂：『大眾及盡去也，直得三世諸佛口挂壁
J29nB241_p0631b11║上，猶有一人呵呵大笑。若識此人，參學事畢。』」
J29nB241_p0631b12║拈云：山鬼之伎倆有盡，我之不見不聞無窮。
J29nB241_p0631b13║舉：「德山凡見僧入門便棒。」
J29nB241_p0631b14║拈云：爭不足，讓有餘。
J29nB241_p0631b15║頌：一條楖栗活如龍，隱顯躍潛雷雨風。堪笑時師
J29nB241_p0631b16║根眼鈍，漫隨清水覓形蹤。
J29nB241_p0631b17║舉：「德山因守廓侍者問：『從上諸聖向甚麼處去？』山曰：
J29nB241_p0631b18║『作麼作麼？』曰：『敕點飛龍馬，跛鱉出頭來。』山休去。明日
J29nB241_p0631b19║山浴出，廓過茶與山，山撫廓背曰：『昨日公案作麼生？』
J29nB241_p0631b20║曰：『者老漢今日方始瞥地。』山又休去。」
J29nB241_p0631b21║頌：出頭固非龍馬，縮腳豈別烏龜。笑他德山父子，
J29nB241_p0631b22║虛空拋糞毬兒。
J29nB241_p0631b23║舉：「毘婆尸佛、尸棄佛、毘舍浮佛、拘留孫佛、拘那含牟
J29nB241_p0631b24║尼佛、迦葉佛、釋迦牟尼佛。」
J29nB241_p0631b25║拈云：古佛、今佛、過去佛、現在佛、未來佛、恒沙佛、無
J29nB241_p0631b26║數佛，元來是人作底。良久，云：「忙忙迫迫多少世，幾
J29nB241_p0631b27║箇足跟踏得齊？」
J29nB241_p0631b28║頌：佛有佛無佛古今，佛來佛去佛無心。無得無心
J29nB241_p0631b29║云是佛，趙州猶自不喜聞。
J29nB241_p0631b30║舉：「世尊纔出母胎，一手指天，一手指地。」
J29nB241_p0631c01║拈云：理直自然氣壯，心真必定言麤，須是老雲門
J29nB241_p0631c02║始得。何以故？若無舉鼎拔山力，千里烏騅不易騎。
J29nB241_p0631c03║頌：指地指天乾打鬨，周行七步亂生涯。直饒沒箇
J29nB241_p0631c04║旁人覷，弄盡虛頭豈作家。
J29nB241_p0631c05║舉：「世尊在靈山會上拈花示眾，是時眾皆默然，唯迦
J29nB241_p0631c06║葉尊者破顏微笑。」
J29nB241_p0631c07║拈云：是則是，瞞我慶忠不得。
J29nB241_p0631c08║頌：不為東風展笑顏，機含此日露天斑。靈雲豈是
J29nB241_p0631c09║花驚眼，只喜枝頭帶月圜。
J29nB241_p0631c10║百萬人天不唧溜，迦葉眉眼未為奇。者場禍事無
J29nB241_p0631c11║休息，都盧歸咎釋迦師。
J29nB241_p0631c12║舉：「世尊一日至多子塔前，命摩訶迦葉分座令坐，以
J29nB241_p0631c13║僧伽黎圍之，遂告云：『吾有正法眼藏密付於汝，汝當
J29nB241_p0631c14║護持，傳付將來，無令斷絕。』」
J29nB241_p0631c15║徵云：明人不做暗事。
J29nB241_p0631c16║頌：教外別傳，傳箇甚麼。甚麼傳已，名曰密付。
J29nB241_p0631c17║舉：「世尊陞座，文殊白椎，世尊便下座。」
J29nB241_p0631c18║頌：打睡閉門已不堪，擬陞曲彔好羞慚，一椎怪殺
J29nB241_p0631c19║文殊白，依舊回頭鼻孔酸。
J29nB241_p0631c20║舉：「世尊敕文殊、罔明令女子出定公案。」
J29nB241_p0631c21║頌：文殊、罔明、釋迦，三人眼裏生花。女子何曾在定，
J29nB241_p0631c22║一堂鬧亂如麻。
J29nB241_p0631c23║舉：「世尊在尼拘律樹下坐次，因二商人問世尊：『還見
J29nB241_p0631c24║車過不？』世尊云：『不見。』商人云：『還聞不？』世尊云：『不聞。』商
J29nB241_p0631c25║人云：『莫禪定不？』世尊云：『不禪定。』商人云：『莫睡眠不？』世
J29nB241_p0631c26║尊云：『不睡眠。』商人乃歎言：『善哉！善哉！世尊覺而不見。』
J29nB241_p0631c27║遂獻白疊兩端。」
J29nB241_p0631c28║頌：無求到處人情好，不飲從他酒價高。莫謂如來
J29nB241_p0631c29║營小利，兩端白疊是龜毛。
J29nB241_p0631c30║舉：「世尊因波斯匿王問：『勝義諦中有世俗諦否？若言
J29nB241_p0632a01║無，智不應二；若言有，智不應一。一二之義，其義云何？』
J29nB241_p0632a02║佛言：『大王！汝於過去龍光佛法中曾問此義。我今無
J29nB241_p0632a03║說，汝今無聞。無說、無聞，是名一義、二義？』」
J29nB241_p0632a04║拈云：問處孤高答處奇。
J29nB241_p0632a05║頌：可羨冷謙協律，教人鑿壁穿瓦。天子呼來勘問，
J29nB241_p0632a06║分明向道瀟洒。不是破瓶花八裂，那知處處音聲
J29nB241_p0632a07║者。
J29nB241_p0632a08║舉：「世尊因見文殊在門外立，乃喚云：『文殊！文殊！何不
J29nB241_p0632a09║入門來？』文殊云：『我不見一法在門外，何以教我入門？』」
J29nB241_p0632a10║評云：世尊裏應外合，文殊法見未忘，正好痛打一
J29nB241_p0632a11║頓。
J29nB241_p0632a12║舉：「世尊因乾達婆王獻樂，其時山河大地盡作琴聲，
J29nB241_p0632a13║迦葉起作舞。王問：『迦葉豈不是阿羅漢？諸漏已盡，何
J29nB241_p0632a14║更有餘習？』佛云：『實無餘習，莫謗法也。』王又撫琴三遍，
J29nB241_p0632a15║迦葉亦三度作舞。王云：『迦葉作舞豈不是？』佛云：『實不
J29nB241_p0632a16║曾作舞。』王云：『世尊何得妄語？』佛云：『不是妄語。汝撫琴，
J29nB241_p0632a17║山河大地木石盡作琴聲，豈不是？』王云：『是。』佛云：『迦葉
J29nB241_p0632a18║亦復如是，所以實不曾作舞。』王乃信受。」
J29nB241_p0632a19║頌：蟬音不斷夕陽暉，流水高山豈易知。一句無私
J29nB241_p0632a20║千古韻，從來此曲和人稀。
J29nB241_p0632a21║舉：「世尊因外道問：『昨日說何法？』世尊云：『定法。』外道云：
J29nB241_p0632a22║『今日說何法？』世尊云：『不定法。』外道云：『昨日說定法，今
J29nB241_p0632a23║日何說不定法？』世尊云：『昨日定，今日不定。』」
J29nB241_p0632a24║評云：惑亂多少人。
J29nB241_p0632a25║舉：「世尊因普眼菩薩欲見普賢不能得見，乃至三度
J29nB241_p0632a26║入定，遍觀三千大千世界，覓普賢不能得見，而來白
J29nB241_p0632a27║佛。佛云：『汝但於靜三昧中起一念，便見普賢。』普眼於
J29nB241_p0632a28║是纔起一念，便見普賢向空中乘六牙白象。」
J29nB241_p0632a29║別云：汝但於四威儀中閉著眼睛，管取普賢時時
J29nB241_p0632a30║頭撞。
J29nB241_p0632b01║舉：「世尊因自恣日，文殊三處過夏，迦葉欲白椎擯出
J29nB241_p0632b02║云。拈椎，乃見百千萬億文殊，迦葉盡其神力，椎不能
J29nB241_p0632b03║舉。世尊遂問迦葉：『汝擬擯那箇文殊？』迦葉無對。」
J29nB241_p0632b04║評云：一主千軍不亂。且道迦葉無對，是賞伊？是罰
J29nB241_p0632b05║伊？
J29nB241_p0632b06║舉：「世尊將諸聖眾，往第六天，說《大集經》。敕他方此土，
J29nB241_p0632b07║人間天上，一切獰惡鬼神，悉皆集會，受佛付囑，擁護
J29nB241_p0632b08║正法。設有不赴者，四天門王，飛熱鐵輪，追之令集。既
J29nB241_p0632b09║集會已，無有不順佛敕者，各發弘誓，擁護正法。唯有
J29nB241_p0632b10║一魔王，謂世尊云：『瞿曇！我待一切眾生成佛，盡眾生
J29nB241_p0632b11║界空，無有眾生名字，我乃發菩提心。』」
J29nB241_p0632b12║徵云：賊是小人，智過君子。然雖如是，春秋責備賢
J29nB241_p0632b13║者。何以故？魔來成佛易，佛住遣魔難。
J29nB241_p0632b14║頌：菩提心發界生空，魔說巧於佛說同。是佛是魔
J29nB241_p0632b15║齊追擯，鐵輪飛熱渾身紅。
J29nB241_p0632b16║舉：「世尊良久，維摩默然。」
J29nB241_p0632b17║拈云：古今錯會者，如麻似粟。
J29nB241_p0632b18║頌：山中何所有，嶺上多白雲。只可自怡悅，不堪持
J29nB241_p0632b19║贈君。
J29nB241_p0632b20║舉：「世尊因外道問：『不問有言，不問無言。』世尊良久，外
J29nB241_p0632b21║道讚歎云云。」
J29nB241_p0632b22║頌：言有言無都不問，岩巔萬丈逼瞿曇。迷雲鞭影
J29nB241_p0632b23║何須道，千載須知有阿難。
J29nB241_p0632b24║舉：「世尊於靈山會上，五百比丘，得四禪定，具五神通，
J29nB241_p0632b25║朱得法忍，以宿命智通，各各自見過去弒父弒母，及
J29nB241_p0632b26║諸重罪，至文殊持劍逼佛云云。」
J29nB241_p0632b27║頌：從來子孝父心寬，樂業榮家總亦然。宅下不栽
J29nB241_p0632b28║槐幾樹，那能清白永相傳。
J29nB241_p0632b29║舉：「世尊因地布髮掩泥，獻花於然燈佛。燈見布髮處，
J29nB241_p0632b30║遂約退眾，乃指地曰：『此處宜建梵剎。』時有賢于長者
J29nB241_p0632c01║▆標插云：『建梵剎竟。』諸天散花，讚云：『庶子有大智矣。』」
J29nB241_p0632c02║拈云：修造不易。
J29nB241_p0632c03║舉：「世尊因七賢女遊屍陀林，一女指屍謂諸姊曰：『屍
J29nB241_p0632c04║在者裏，人向甚麼處去？』云云。」
J29nB241_p0632c05║評云：聖姊善說法，要世尊當面瞞人。
J29nB241_p0632c06║舉：「世尊因耆婆善別音響，至一塚間見五髑髏，乃敲
J29nB241_p0632c07║一髑髏問云：『此生何處？』曰：『生人道。』又敲一云：『此生何
J29nB241_p0632c08║處？』曰：『生天道。』又別敲一云：『此生何處？』耆婆罔知生處。」
J29nB241_p0632c09║拈云：何不問取敲者？
J29nB241_p0632c10║舉：「世尊因黑爪梵志運神力，以左右手擎合歡梧花
J29nB241_p0632c11║兩株供佛，佛召梵志放下云云。」
J29nB241_p0632c12║拈云：家無小使，不成君子。
J29nB241_p0632c13║舉：「世尊因調達謗佛，生身入地獄，遂令阿難傳問：『你
J29nB241_p0632c14║在獄中安否？』達云：『雖在地獄，如三禪天樂。』佛又令問：
J29nB241_p0632c15║『還出獄否？』達云：『我待世尊來便出。』阿難云：『佛是三界
J29nB241_p0632c16║大師，豈有入地獄分？』達云：『佛既無入地獄分，我豈有
J29nB241_p0632c17║出地獄分？』」
J29nB241_p0632c18║評云：心安茆屋穩，性定菜根香。
J29nB241_p0632c19║舉：「世尊未離兜率，已降王宮；未出母胎，度人已畢。」
J29nB241_p0632c20║拈云：此誰說的？諸人還信得及麼？
J29nB241_p0632c21║舉：「世尊臨入涅槃，文殊大士請再轉法輪。世尊咄云：
J29nB241_p0632c22║『文殊！吾四十九年住世，未曾說一字。汝請再轉法輪，
J29nB241_p0632c23║是吾曾轉法輪耶？』」
J29nB241_p0632c24║頌：臨老心孤不值錢，辭乾推滑惹疑嫌。誰知公道
J29nB241_p0632c25║在人耳，枉住世間七七年。
J29nB241_p0632c26║舉：「世尊坐次，見二人舁豬過，乃問：『是甚麼？』人云：『佛具
J29nB241_p0632c27║一切智，豬子也不識。』世尊云：『也須問過。』」
J29nB241_p0632c28║拈云：探竿在手，影草隨身。
J29nB241_p0632c29║頌：非故作故，無事討事。渡得江來，賓鴻迷去。者回
J29nB241_p0632c30║始信老瞿曇，千古流傳成笑具。
J29nB241_p0633a01║舉：「德山一日飯遲，托缽下堂，時雪峰作飯，頭見便云：
J29nB241_p0633a02║『者老漢！鐘未鳴，鼓未響，托缽向甚麼處去？』山便歸方
J29nB241_p0633a03║丈。峰舉似岩頭，頭曰：『大小德山未會末後句云云。』」
J29nB241_p0633a04║頌：不會末後句，托缽歸丈去。岩頭撫巴掌，德山遭
J29nB241_p0633a05║授記。三年後如何？喉中絕了氣。
J29nB241_p0633a06║舉：「德山因臨濟侍次，山曰：『今日困。』濟曰：『者老漢寐語
J29nB241_p0633a07║作麼？』山擬拈棒，濟便掀倒禪床。」
J29nB241_p0633a08║頌：蚊蟲嘴利，蜂蠆尾毒。驀直撞頭，各自一路。咄咄。
J29nB241_p0633a09║舉：「雪峰義存禪師一日示眾曰：『南山有一條鱉鼻蛇，
J29nB241_p0633a10║汝等諸人切須好看。』時長慶出云：『今日堂中大有人
J29nB241_p0633a11║喪身失命。』雲門以拄杖攛向師前作怕勢。後僧舉似
J29nB241_p0633a12║玄沙，沙云：『須是稜兄始得。然雖如是，我即不然。』僧云：
J29nB241_p0633a13║『和尚作麼生？』沙云：『用南山作麼？』」
J29nB241_p0633a14║頌：南山之蛇，多少遭毒。一棒打殺，千足萬足。何以
J29nB241_p0633a15║故？免教當陽橫古路。
J29nB241_p0633a16║舉：「雪峰一日因有兩僧來，峰遂以手托庵門，放身出
J29nB241_p0633a17║云：『是甚麼？』僧亦云：『是甚麼？』峰低頭歸庵。後僧辭去云
J29nB241_p0633a18║云。」
J29nB241_p0633a19║拈云：同參相為，徹骨徹髓，乃千古龜鑑。須信巖頭
J29nB241_p0633a20║道：「雪峰與我同條生，不與我同條死。」是真語者？實
J29nB241_p0633a21║語者？
J29nB241_p0633a22║舉：「雪峰一日陞座，眾集定，峰輥出木毬，玄沙遂捉來
J29nB241_p0633a23║安舊處。」
J29nB241_p0633a24║拈云：雪峰出怪，玄沙捉怪，要且無陞座集眾分。
J29nB241_p0633a25║舉：「雪峰因三聖問：『透網金鱗，未審以何為食？』峰曰：『待
J29nB241_p0633a26║汝出綱來向汝道。』聖曰：『一千五百人善知識，話頭也
J29nB241_p0633a27║不識。』峰曰：『老僧住持事繁。』」
J29nB241_p0633a28║頌：狹道相逢未足奇，渠方乘馬我乘驢。到來一笑
J29nB241_p0633a29║忘賓主，去路茫茫總不知。
J29nB241_p0633a30║舉：「雲門偃禪師示眾云：『諸和尚子！莫妄想天是天、地
J29nB241_p0633b01║是地、山是山、水是水、僧是僧、俗是俗。』良久，云：『與我拈
J29nB241_p0633b02║按山來。』時有僧問：『學人見山是山、水是水時如何？』門
J29nB241_p0633b03║云：『三門為甚騎佛殿從者裏過？』」
J29nB241_p0633b04║拈云：雲門恁麼道，正是妄想。
J29nB241_p0633b05║舉：「雲門示眾云：『你若不相當，且覓箇入頭處。微塵諸
J29nB241_p0633b06║佛在你舌頭上，三藏聖教在你腳跟底，不如悟去好。
J29nB241_p0633b07║還有人悟得麼？出來對眾道看。』」
J29nB241_p0633b08║頌：舌頭諸佛一微塵，聖教腳跟有幾人。本自無迷
J29nB241_p0633b09║何用悟，雲門語話可憐生。
J29nB241_p0633b10║舉：「僧問雲門：『樹凋葉落時如何？』門云：『體露金風。』」
J29nB241_p0633b11║別：云何不道黃花形晚色，寒鴈送聲來。
J29nB241_p0633b12║舉：「僧問雲門：『如何是學人自己？』門曰：『遊山翫水。』曰：『如
J29nB241_p0633b13║何是和尚自己？』門曰：『賴遇維那不在。』」
J29nB241_p0633b14║頌：遊山翫水，維那不在。記得自己，忘卻布袋。
J29nB241_p0633b15║舉：「僧問雲門：『弒父弒母，佛前懺悔。弒佛弒祖，甚處懺
J29nB241_p0633b16║悔？』門曰：『露。』」
J29nB241_p0633b17║頌：雲門露字不沾牙，吐出溫清體態嘉。佛祖弒時
J29nB241_p0633b18║無懺處，滿盈惡貫坐龍華。
J29nB241_p0633b19║舉：「僧問雲門：『如何是正法眼？』門曰：『普。』」
J29nB241_p0633b20║別云：烏龜開夜市。
J29nB241_p0633b21║舉：「僧問雲門：『如何是啐啄之機？』門日：『響。』」
J29nB241_p0633b22║頌：響字酬來機，莫教話頭墮。子啐母啄時，擬心即
J29nB241_p0633b23║是錯。
J29nB241_p0633b24║舉：「雲門曰：『三家村裏賣卜，東卜西卜，忽然卜著也不
J29nB241_p0633b25║定。』僧便問：『忽然卜著時如何？』門曰：『伏鷹。』」
J29nB241_p0633b26║頌：卜著渾如攫兔鷹，草枯眼疾熊忙生。忽然得見
J29nB241_p0633b27║喪身命，噉啄摶飛距爪獰。
J29nB241_p0633b28║舉：「雲門上堂，因聞鐘聲，乃曰：『世界與麼闊，為甚向鐘
J29nB241_p0633b29║聲披七條？』僧無語。門曰：『七里灘頭多蛤子。』」
J29nB241_p0633b30║頌：少年公子真氣骨，不誓驚人語出奇。稱名豈謂
J29nB241_p0633c01║浮雲賤，特地知他是男兒。
J29nB241_p0633c02║舉：「雲門初參睦州，州纔見來便閉卻門，門乃扣門，州
J29nB241_p0633c03║曰：『誰？』門曰：『某甲。』州曰：『作甚麼？』門曰：『己事未明，乞師指
J29nB241_p0633c04║示。』州開門一見便閉卻門，如是連三日扣門，至第三
J29nB241_p0633c05║日州開門，門拶入，州便擒住曰：『道！道！』門擬議，州便推
J29nB241_p0633c06║出曰：『秦時𨍏轢鑽。』遂掩門，損門一足，從此悟入。州指
J29nB241_p0633c07║見雪峰云云。」
J29nB241_p0633c08║頌：獅子窟邊沒異跡，就中穿鑿枉徒然，搖風修竹
J29nB241_p0633c09║依稀似，不是無言即有言。
J29nB241_p0633c10║舉：「雲門到江州，陳操尚書請齋，纔見便問：『儒書中即
J29nB241_p0633c11║不問，三乘十二分教自有座主，作麼生是衲僧行腳
J29nB241_p0633c12║事？』門曰：『曾問幾人來？』曰：『即今問上座。』門曰：『即今且置，
J29nB241_p0633c13║作麼生是教意？』曰：『黃卷赤軸。』門曰：『者箇是文字語言，
J29nB241_p0633c14║作麼生是教意？』曰：『口欲談而辭喪，心欲緣而慮忘。』門
J29nB241_p0633c15║曰：『口欲談而辭喪為對有言，心欲緣而慮忘為對妄
J29nB241_p0633c16║想，作麼生是教意？』書無語。門曰：『見說尚書看《法華經》，
J29nB241_p0633c17║是否？』曰：『是。』門曰：『經中道一切治生產業皆與實相不
J29nB241_p0633c18║相違背，且道非非想天有幾人退位？』書無語。門曰：『尚
J29nB241_p0633c19║書且莫草草，三經五論，師僧拋卻，特入叢林，十年二
J29nB241_p0633c20║十年尚不奈何，尚書又爭得會？』書禮拜曰：『某甲罪過。』」
J29nB241_p0633c21║▆云：尚書不會當仁，卻也有始有卒。雲門其言不
J29nB241_p0633c22║讓，猶欠起死回生。若到慶忠門下，二俱未了。
J29nB241_p0633c23║舉：「雲門上堂，拈起拄杖曰：『凡夫實謂之有，二乘析謂
J29nB241_p0633c24║之無，緣覺謂之幻有，菩薩當體即空。衲僧家見拄杖，
J29nB241_p0633c25║便喚作拄杖。行但行，坐但坐，不得動著。』」
J29nB241_p0633c26║拈云：分得分明太特煞，分明分得特煞人。
J29nB241_p0633c27║舉：「雲門上堂：『光不透脫，有兩般病：一切處不明，面前
J29nB241_p0633c28║有物是一；又透得一切法空，隱隱地似有箇物相似，
J29nB241_p0633c29║亦是光不透脫。又法身亦有兩般病：得到法身，為法
J29nB241_p0633c30║執不忘，己見猶存，坐在法身邊是一；直饒透得法身
J29nB241_p0634a01║去，放過即不可，子細檢點將來，有甚麼氣息亦是病。』」
J29nB241_p0634a02║頌：無明煩惱遠年瘵，巴掌拳頭近日痾。棒喝通身
J29nB241_p0634a03║成藥病，曾經看好幾人麼。
J29nB241_p0634a04║舉：「雲門示眾曰：『讀經千卷紙上語。』」
J29nB241_p0634a05║拈云：雲門者話，大似不奈冬瓜何，捉住藤子扯。
J29nB241_p0634a06║頌：大明大白大光天，窗上卻來著力鑽。門門有路
J29nB241_p0634a07║堪遊戲，穴紙待他也大難。
J29nB241_p0634a08║舉：「僧問雲門：『達磨面壁，意旨如何？』門曰：『念七。』又僧問
J29nB241_p0634a09║南泉，泉曰：『天寒無被蓋。』」
J29nB241_p0634a10║別云：何不道他是異鄉人？
J29nB241_p0634a11║舉：「僧問雲門：『如何是佛？』門曰：『乾屎橛。』」
J29nB241_p0634a12║頌：鬱鬱𡋯𡋯無人識，踏著始知不抖擻，分明擲下
J29nB241_p0634a13║也大奇，者回閃殺趙州狗。
J29nB241_p0634a14║舉：「僧問洞山聰：『如何是佛？』山曰：『麻三斤。』」
J29nB241_p0634a15║頌：如何是佛麻三斤，幾笑時人不解行。途路蹉跎
J29nB241_p0634a16║猶自可，許多錯認定盤星。
J29nB241_p0634a17║舉：「僧問雲門：『如何是超佛越祖之談？』門曰：『胡餅。』」
J29nB241_p0634a18║頌：飛羅麵，香油和，虛空小，▆▆▆。▆▆了，便不饑，
J29nB241_p0634a19║只發渴。超甚佛，越甚祖。喝一喝。
J29nB241_p0634a20║舉：「僧問雲門：『如何是透法身句？』門曰：『北斗裏藏身。』」
J29nB241_p0634a21║別云：何不道藏身北斗裏。
J29nB241_p0634a22║舉：「僧問巴陵：『如何是提婆宗？』陵云：『銀碗裏盛雪。』『如何
J29nB241_p0634a23║是吹毛劍？』陵云：『珊瑚枝枝撐著月。』問：『祖意教意，是同
J29nB241_p0634a24║是別？』陵云：『雞寒上樹，鴨寒下水。』雲門聞此語云：『他日
J29nB241_p0634a25║老僧忌辰，只舉此三語供養老僧足矣。』」
J29nB241_p0634a26║拈云：死不盡底見解。
J29nB241_p0634a27║舉：「僧問雲門：『如何是法身？』門曰：『六不收。』圜悟云：『一不
J29nB241_p0634a28║立。』」
J29nB241_p0634a29║別云：何不道一六不？
J29nB241_p0634a30║頌：一六不是何物？趙州筍，香嚴竹。一飽齁鼾忘所
J29nB241_p0634b01║之，覺來紅日三竿出。
J29nB241_p0634b02║舉：「玄沙師備禪師因小參次，聞燕子聲，乃云：『深談實
J29nB241_p0634b03║相，善說法要。』便下座。尋有僧請益，云：『某甲不會。』沙云：
J29nB241_p0634b04║『去！無人信汝。』」
J29nB241_p0634b05║頌：深談實相不知歸，春月泥融燕子飛。王謝堂前
J29nB241_p0634b06║人未信，呢喃林下叫依依。
J29nB241_p0634b07║舉：「玄沙初到莆田縣，百戲迎之。次日問小塘長老：『昨
J29nB241_p0634b08║日許多喧鬧，向甚麼處去？』小塘提起袈裟角。沙曰：『料
J29nB241_p0634b09║掉沒交涉。』」
J29nB241_p0634b10║頌：料掉沒交涉，提起袈裟角。莆田百戲迎，大家都
J29nB241_p0634b11║是錯。錯錯錯，鬼面神頭，五花六綠，到者裏用不著。
J29nB241_p0634b12║舉：「玄沙示眾云：『諸方盡道接物利生，忽遇三種病人
J29nB241_p0634b13║來，且作麼生接？患盲者，拈椎豎拂他又不見；患聾者，
J29nB241_p0634b14║語言三昧他又不聞；患啞者，教伊說又說不得。且作
J29nB241_p0634b15║麼生接？若接不得，佛法無靈驗。』當時地藏出云：『某甲
J29nB241_p0634b16║有眼耳，和尚作麼生接？』沙云：『慚愧。』便歸方丈。」
J29nB241_p0634b17║頌：慚愧便歸方丈去，盲聾瘖啞示生前。有眼有耳
J29nB241_p0634b18║有舌者，目前休聽口頭禪。
J29nB241_p0634b19║舉：「玄沙見三人新到，鳴打普請鼓三下，卻歸方丈。新
J29nB241_p0634b20║到具威儀了，亦去打普請鼓三下，卻入僧堂。久住來
J29nB241_p0634b21║白沙云：『新到輕欺和尚。』沙曰：『打鼓集眾勘過。』大眾集，
J29nB241_p0634b22║新到不赴，沙令侍者云：『喚新到出堂。』卻於侍者背上
J29nB241_p0634b23║拍云云。」
J29nB241_p0634b24║頌：響板打起靜夜行，應憐群夢未醒醒，鐘報三聲
J29nB241_p0634b25║鳴洗淨，尚有齁鼾瞌睡人。
J29nB241_p0634b26║舉：「玄沙因雪峰召曰：『備頭陀何不遍參去？』沙曰：『達磨
J29nB241_p0634b27║不來東土，二祖不往西天。』峰然之。」
J29nB241_p0634b28║頌：參方不用苦遊行，剖腹剜心以告君。拂袖開胸
J29nB241_p0634b29║伶俐子，磨裙擦褲笨禪人。
J29nB241_p0634b30║舉：「玄沙示眾云：『世尊道：吾有正法眼藏付囑摩訶大
J29nB241_p0634c01║迦葉，猶如畫月；曹溪豎拂，猶如指月。』時鼓山出眾云：
J29nB241_p0634c02║『月聻？』沙云：『者箇阿師就我覓月。』山不肯，卻歸眾云：『道
J29nB241_p0634c03║我就他覓月。』」
J29nB241_p0634c04║頌：月到疏窗點點金，清光恒映照禪心。禪心不為
J29nB241_p0634c05║愛明月，為愛禪心照月明。
J29nB241_p0634c06║舉：「地藏問僧：『甚麼處來？』曰：『南州來。』藏曰：『彼中近日佛
J29nB241_p0634c07║法如何？』僧云：『商量浩浩。』地藏曰：『爭如我者裏種田博
J29nB241_p0634c08║飯喫？』僧云：『爭奈三界何？』藏曰：『喚甚麼作三界？』」
J29nB241_p0634c09║頌：種田博飯倦來眠，浩浩商量大地間。若與他咱
J29nB241_p0634c10║爭箇賽，我儂贏得一生閒。
J29nB241_p0634c11║舉：「法眼益禪師問修山主：『毫釐有差，天地懸隔，兄作
J29nB241_p0634c12║麼生會？』主云：『毫釐有差，天地懸隔。』眼曰：『與麼又爭得？』
J29nB241_p0634c13║云云。」
J29nB241_p0634c14║拈云：莠苗朱紫不同，鋀石黃金終別。修山主畢竟
J29nB241_p0634c15║得箇甚麼便拜？
J29nB241_p0634c16║舉：「法眼有時指橙子曰：『識得橙子，周匝有餘。』」
J29nB241_p0634c17║頌：識得橙子，無頭無尾。黃狗不似，白狗非比。
J29nB241_p0634c18║舉：「法眼問子方上座：『作麼生是萬象之中獨露身？』方
J29nB241_p0634c19║遂舉拂子，眼曰：『恁麼會又爭得？』云云。」
J29nB241_p0634c20║頌：紅塵堆裏同塵住，有箇拳頭無處豎，茆簷縫可
J29nB241_p0634c21║戳虛空，虛空不是我讎屋。
J29nB241_p0634c22║舉：「法眼因僧問：『如何是佛？』眼曰：『汝是慧超。』」
J29nB241_p0634c23║頌：問佛答慧超，驀直路非遙。昔日張騫老，乘槎渡
J29nB241_p0634c24║鵲橋。
J29nB241_p0634c25║舉：「法眼因僧問：『如何是曹源一滴水？』眼曰：『是曹源一
J29nB241_p0634c26║滴水。』」
J29nB241_p0634c27║頌：借婆帔子拜婆年，相逢喜起斷金蘭。布得春風
J29nB241_p0634c28║滿天下，都盧不費些子錢。
J29nB241_p0634c29║舉：「僧問法眼：『承教有言，從無住本立一切法。如何是
J29nB241_p0634c30║無住本？』眼曰：『形興未質，名起未名。』」
J29nB241_p0635a01║別云：果老倒騎𨍏轢鑽。
J29nB241_p0635a02║舉：「僧問法眼：『六處不知音時如何？』眼曰：『汝家眷屬一
J29nB241_p0635a03║群子。』」
J29nB241_p0635a04║頌：紹續箕裘不礙多，燕山階下五登科。逢人謾說
J29nB241_p0635a05║吾家醜，老子偷雞兒偷鵝。
J29nB241_p0635a06║舉：「僧問法眼：『二六時中，如何行履即得與道相應？』眼
J29nB241_p0635a07║曰：『取捨之心成巧偽。』」
J29nB241_p0635a08║頌：打破鏡時處處明，何須斷臂覓安心。平常酬答
J29nB241_p0635a09║無沾滯，信口說來不動唇。
J29nB241_p0635a10║舉：「法眼問寶資長老：『古人道：「山河無隔礙，光明處處
J29nB241_p0635a11║透。」作麼生是處處透底光明？』資曰：『東畔打鑼聲。』」
J29nB241_p0635a12║頌：聲聲響喨透雲霄，穿碎髑髏放白毫，試問誰家
J29nB241_p0635a13║褦襶子，鐵航泛海浪頭高。
J29nB241_p0635a14║【圖】
J29nB241_p0635a15║
J29nB241_p0635a16║
J29nB241_p0635a17║
J29nB241_p0635a18║
J29nB241_p0635a19║
J29nB241_p0635a20║慶忠鐵壁機禪師語錄卷之十四終