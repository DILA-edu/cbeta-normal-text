J29nB241_p0635b01║慶忠鐵壁機禪師語錄卷之十五
J29nB241_p0635b02║嗣法門人幻敏重編
J29nB241_p0635b03║說
J29nB241_p0635b04║知有說
J29nB241_p0635b05║余曾閱大藏經際，亭午，志神稍稍似倦，恍恍惚惚，渾
J29nB241_p0635b06║渾噩噩，驀撞入龜哥眼裏，見一大城。其城以善知眾
J29nB241_p0635b07║藝名之，縱廣四八由旬，曲水流觴，八處交潺，仙鳥鬱
J29nB241_p0635b08║林，四時演唱，其音嘹喨，出七等覺支，八聖道支，十八
J29nB241_p0635b09║不共法，三十七助道品，五根五力，種種微妙。城中人
J29nB241_p0635b10║民，皆守素抱朴，盱盱癡癡，依稀葛天氏、無懷氏之風。
J29nB241_p0635b11║象馬珍寶，行樹沼池，接影連輝，交易平等，無欺無詐。
J29nB241_p0635b12║余徐徐東行，至鬧市街頭，十字中有樹子一株，撫樹
J29nB241_p0635b13║盤桓，看呂洞賓打回回，打得跳進跳出。忽驚動趙州
J29nB241_p0635b14║狗子，啀啀喍喍，突奔向前。余擬攀樹，樹即隨手攀處
J29nB241_p0635b15║射一光，光中照見種種希有勝事。照見莊嚴劫、仁賢
J29nB241_p0635b16║劫、星宿劫，諸怛闥阿竭、薩埵、獨果有情，發心成道、度
J29nB241_p0635b17║生授記等事。照見迦文老子，祗劫修行苦行，降王宮，
J29nB241_p0635b18║離兜率，出母胎，住雪山，睹明星，成正覺等事。復見坐
J29nB241_p0635b19║道場，作師子吼，降天魔，伏外道，說權實空假，六處彼
J29nB241_p0635b20║岸，四諦十二緣，惡趣生，欲界生，自利生，後有生，內空
J29nB241_p0635b21║外空，乃至無性自性空，四無量，四涅槃，乃至無邊波
J29nB241_p0635b22║羅蜜門，無量解脫三昧門等事。又見說六道四生，具
J29nB241_p0635b23║有如來智慧德相等事，又見諸大弟子圍繞咨詢神
J29nB241_p0635b24║通等事，又見拈花示寂、流聲教、續慧燈、無盡藏等事，
J29nB241_p0635b25║如是過未現在歷歷分明，慶未曾有。須臾間，空中彈
J29nB241_p0635b26║指作聲，有蟭螟蟲逐響而來，鼻孔吟哦如雷吼，十方
J29nB241_p0635b27║世界有情無情、若凡若聖悉皆得聞。其吟哦聲曰：「大
J29nB241_p0635b28║大圓，洛陽橋上百花鮮；丫叉圓，石頭城裏絕人煙。」其
J29nB241_p0635b29║音斷續交互未罷，忽蟭螟眉上現紙牓一張，喚無手
J29nB241_p0635b30║人將蟭螟拿著，乃聚雲本師遊戲楞伽三昧，拈示眾
J29nB241_p0635c01║人底偈子。爾時，同參大眾一齊會集，熟讀一過，中有
J29nB241_p0635c02║同志請益，余曰：「者老和尚雖然收放縱橫，不犯鋒鋩，
J29nB241_p0635c03║以慈悲故，虛空未免痕跡。揣上座乘悲願來助揚宗
J29nB241_p0635c04║教，可為我等作不請之友，傍敲正打，抬捺抑揚，開示
J29nB241_p0635c05║未悟，不枉藏海中同遇一番，願不吝所請。」余良久，耳
J29nB241_p0635c06║裏出言高聲曰：「問我者是甚麼人聻？」眾無應，遂拈毛
J29nB241_p0635c07║錐子亂著一頓○（著云：本色底道人）。咄！（光邋遢）好箇無縫罅底
J29nB241_p0635c08║物事（是甚麼乾屎橛），卻被那妄穿鑿底老古錐弄得粉花碎
J29nB241_p0635c09║（大處大圓，小處小圓）。[○@│]（買草鞋，走梁朝，問碧眼僧始得），免不得後代兒孫從那
J29nB241_p0635c10║末末枝枝上哩。會將起來（也須要嘗過），又被老僧向前一
J29nB241_p0635c11║啐（▆▆塗乳苦）。你者沒眼禪和子（不道無眼，只為不善觀），何不在老
J29nB241_p0635c12║僧腳跟下打箇筋斗（和尚遠歸，恐勞神用）？夜叉現作黃金像（玉沙
J29nB241_p0635c13║雖異，瞖目是同），說箇如如早是多（說底何▆多）。乃說偈曰（禍胎從新起了）：
J29nB241_p0635c14║「我觀楞伽山（一拳拳倒黃鶴樓，一腳踢翻鸚鵡洲），夜叉王所住（應以面然身，得
J29nB241_p0635c15║度者即現面然身，面為說法）。出於大海中（只在一毛孔裏），神通方可到（切莫
J29nB241_p0635c16║弄巧成拙）。大人有神通（莫是搬柴運水麼），兼有我道通（喚甚麼作道）。飛
J29nB241_p0635c17║入夜叉群，大慧從此出（刀山劍樹上轉大法輪）。智能鑿金礦，智
J29nB241_p0635c18║能開道路（且信一半），智能變風雷，智能斂雲霧（用者惡燒慧作麼）。
J29nB241_p0635c19║所以百八問，而成百八答（絲來線去）。我觀經中義，恰如窣
J29nB241_p0635c20║堵波（似則卻似，是則未是）。八識為初級（且莫造次），五法疊為二（自入塔來，
J29nB241_p0635c21║香燈不昧）。三性是三層（檻外低秦嶺），二我即堆四（窗中小渭川）。自覺
J29nB241_p0635c22║聖智心，堪作頂上髻（欲窮千里目，更上一層樓）。我以如意手，輕輕
J29nB241_p0635c23║拈頂來（切忌動著）。抖擻破磚瓦，光耀恒沙佛（只因當頭錯，到底費心勤）。
J29nB241_p0635c24║說通和泥人（大費手腳生），宗通造塔者（只要起腳穩）。外道如螻
J29nB241_p0635c25║蟻，往來縫中過（官不容針，私通車馬）。不然不相容，誰號天人師
J29nB241_p0635c26║（豈是分外）。欲得無名相，入吾掌上觀（我手何似佛手）。解弄豈存人
J29nB241_p0635c27║（有尊是者金），因指得明月（黃葉止啼）。月月不存法（但向十五看），千江
J29nB241_p0635c28║來映色（覓去了不可得，來自何來）。恁麼而住持，行行只者是（瞞頇多少
J29nB241_p0635c29║入）。咦！（和盤托出）。不解穿鑿底是眾生（守罰百姓），解穿鑿底是諸
J29nB241_p0635c30║弗（知而故已）。是以諸佛心中眾生，不解穿鑿眾生心中諸
J29nB241_p0636a01║佛（有上什不護乎下）；眾生心中諸佛，解穿鑿諸佛心中眾生
J29nB241_p0636a02║（賊是小人，智過君子）。法為眾生鑿（你無我不得），鑿為諸佛法（我無你不成）。
J29nB241_p0636a03║諸佛眾生法法鑿（送為賓主），眾生諸佛鑿鑿法（換工插禾）。無鑿
J29nB241_p0636a04║無法無眾生（受恩深處宜先退），非鑿非法非諸佛（得意濃時正好休）。
J29nB241_p0636a05║撲碎明鏡解翻騰（喫飯動口，禮佛合手），釋迦攢眉彌勒哭（禍福無門，
J29nB241_p0636a06║為人自招）。」纔方著了，聞謦咳聲驚動。啐！原來是把著翻經
J29nB241_p0636a07║底籤子在打瞌睡。
J29nB241_p0636a08║定規說（時師住平都地藏寺）
J29nB241_p0636a09║住持安眾有三要：一、老成人有大志；二、實行人不藏
J29nB241_p0636a10║疵；三、持誦人能酬唱。餘皆無益，不堪種草也。山僧非
J29nB241_p0636a11║辭住持，無以行志，但有報乳之願未圓。時因春元，貌
J29nB241_p0636a12║符古公、井仙李公、開明冉檀越致書奉幣，前後三請，
J29nB241_p0636a13║只得往應其誠。今既到來，所謂不直則道不見也。且
J29nB241_p0636a14║直之義，又何說哉？住叢林，必先原其始；立規矩，則當
J29nB241_p0636a15║慮其終；定職事，務須酌其才器。如是，則可經大傳遠，
J29nB241_p0636a16║萬世不惑也。其次，東西兩序，必依古鑑，立十局頭：都
J29nB241_p0636a17║監、監寺、副寺、首座、維那、典座、知賓、化主、直歲、都管。是
J29nB241_p0636a18║皆同其心，一其志，以道合，非以情合者，始任之。其餘
J29nB241_p0636a19║器使，隨才量能受職，陟罰臧否，自有定衡。住持有三
J29nB241_p0636a20║簿冊，其總計一歲所獲錢糧簿，宜貯方丈。支收二簿，
J29nB241_p0636a21║都監、監寺、副寺三局經掌，都監、監寺、副寺、監買、丈侍、
J29nB241_p0636a22║典座、知賓、化主、直歲，每月朔望，仍同至護法韋馱前
J29nB241_p0636a23║羯磨布薩，以表至公無私，安服內外。所以道：知因果，
J29nB241_p0636a24║明罪福，乃操履之實。此又住持大節，不宜疏怠寬緩，
J29nB241_p0636a25║迷誤後學者也。道法興廢係住持，叢林興廢係十局。
J29nB241_p0636a26║嗟乎！其中延攬方來，導引檀越，激揚後昆，非得萬物
J29nB241_p0636a27║同體之慈悲者，孰能恒久而不變乎？予願凡來同我
J29nB241_p0636a28║住者，以恭敬謙讓，慈悲忍辱，真實勤勞為先，自然戒
J29nB241_p0636a29║行清雅，定慧圓明，竿頭進步有基，無暴棄外侮之患
J29nB241_p0636a30║矣。叢林有田莊，則不免於差徭，或自納，或莊人納，須
J29nB241_p0636b01║預先料理。若只待公役上門，法苑已覺不雅，此外設
J29nB241_p0636b02║橫逆無妄之來，必有護法檀越，又奚待我緇衣輩語
J29nB241_p0636b03║利語力乎？叢林牛馬雞豬，定不可畜，酒[夕/軍]貨殖，定不
J29nB241_p0636b04║可倡，設有之，非所宜也。倘有土木之舉，惟看機緣若
J29nB241_p0636b05║何，用智用力，亦不難成就。至於路徑開闊，前後栽培，
J29nB241_p0636b06║殿堂圮闕，器用增損，田莊修砌，瓜果清潔，園蔬時新，
J29nB241_p0636b07║香火精嚴，僧行儀細，鼓鐘分明，為首領者，又當不時
J29nB241_p0636b08║檢點，提獎誘掖，則事事無廢弛觀也。你輩既處三災
J29nB241_p0636b09║流行，群魔（熾盛之世），無論內學外行，唯以苦參力修，以至
J29nB241_p0636b10║徹悟為主，或可保境護國，得免其萬一耳。一缽之外，
J29nB241_p0636b11║無餘食想，一衣之外，無餘衣想，倘若田莊所出，不足
J29nB241_p0636b12║一年之費，則有老瞿曇著衣持缽，開檀度一法，真俗
J29nB241_p0636b13║兩利，饒益詎同小小耶？諸方若有為本分事來者，知
J29nB241_p0636b14║賓確實通主事，先敘賓主優待，亦如管接施主、檀越、
J29nB241_p0636b15║香客之禮。既畢，引見方丈，然後參堂安置。若是不為
J29nB241_p0636b16║此事來，都管安置十方單，亦要與他結箇喜緣，不得
J29nB241_p0636b17║藐視，從容喻說兩餐一宿起單，使渠亦諒其參禪處
J29nB241_p0636b18║不能兼留他輩也。乃至各人親屬俗客來，亦當以佛
J29nB241_p0636b19║法因果勸喻，引他進門。如無益叢林，不可私留久住，
J29nB241_p0636b20║肯令貪他一粒米，失卻半年糧乎？慎之。時當像末，多
J29nB241_p0636b21║執有為。或有檀越慕禪堂清眾，詣剎諷經、禮懺、賑濟、
J29nB241_p0636b22║齋僧者，亦不必固辭，失我至尊隨機接引之道。但如
J29nB241_p0636b23║禪規行持，利益自大。持誦堂領首書達佛啟白疏一
J29nB241_p0636b24║通、護法諸天眾神聖總疏一通、圓滿疏一通，禪眾竭
J29nB241_p0636b25║誠足矣，何假文疏多為？如有別請，首領輪流遷老成
J29nB241_p0636b26║者去，切不得強求。若苞苴骯髒，又類流俗也。其嚫資
J29nB241_p0636b27║均作二分，一分入常住，一分管各各衣單。若有假此
J29nB241_p0636b28║習學，應赴擯出，亦不得互相遮容共住。外有畏年為
J29nB241_p0636b29║眾勤勞不能應請者，頭首諒議衣單，出之常住眾中。
J29nB241_p0636b30║住寮房有定規，如執事多年老弱不能同眾者，許勤
J29nB241_p0636c01║舊寮；老病者，住延壽堂；察其必不可起者，遷涅槃堂。
J29nB241_p0636c02║是三處必安有恒心道念底行者相看。都監、監寺則
J29nB241_p0636c03║有院房，副寺則有庫房，知賓則有客房，典座則有廚
J29nB241_p0636c04║房，直歲、化主、都管則有普同寮，首座、書記、侍者則有
J29nB241_p0636c05║退居寮，乃至教授、闍黎即居教授堂，其餘學人、行人
J29nB241_p0636c06║俱共長連床，俾方丈首領丈侍，以便晝夜巡寮查單，
J29nB241_p0636c07║警其破犯偷安之通弊也。今既安居你諸執事，山僧
J29nB241_p0636c08║仍築廬於先師設利塔傍，你輩按時請益甚便，但不
J29nB241_p0636c09║上堂轍揚家醜耳。每見叢林有得眷屬力者、有得諸
J29nB241_p0636c10║方力者，諸方眷屬只以等心視之，既欲成就你輩向
J29nB241_p0636c11║上關捩，必先截斷你輩挂心之鉤，已後毋濫收眷屬，
J29nB241_p0636c12║其老病寒溫責之首領，自有調治一法也。今將現前
J29nB241_p0636c13║所有眷屬及未來果有補於叢林、益於慧命欲求度
J29nB241_p0636c14║者，總取名於護法尊天菩薩前一齊煆煉逼拶，與賢
J29nB241_p0636c15║與子悉聽之天，只要覓箇有賢德、明道眼、為四方欽
J29nB241_p0636c16║服底作將來叢林主，設無，許知事者白之當代宰官、
J29nB241_p0636c17║紳士、檀越、諸山議舉聘請，庶幾光復古規，世世得好
J29nB241_p0636c18║住持，無分裂房頭之醜，而此名勝叢席不致冷落矣。
J29nB241_p0636c19║灼然兄之創始，德符侄之守成，其清節勤勞已垂不
J29nB241_p0636c20║朽，況復有記事銘規以壽諸石云云。
J29nB241_p0636c21║共命鳥說
J29nB241_p0636c22║傷哉赤子本分事，幾番勞他苦辛酸。奇哉樂土信未
J29nB241_p0636c23║堅，合掌瞻禮還示出。呵呵！只為昧觀音手眼，故爾迷
J29nB241_p0636c24║生前共命。只知生死真妄之乘除，不了變化莫測之
J29nB241_p0636c25║自己。我今稽首稱揚，各各圓滿六八。
J29nB241_p0636c26║避兵說
J29nB241_p0636c27║炎暑之夕，余徐徐步北嶺之巔，倏見趨者蹶者愴惶
J29nB241_p0636c28║四出，若蟻竇之移居、蜂房之分族。詢之傍，傍曰：「兵之
J29nB241_p0636c29║當避也，師何安堵如故乎？」余曰：「兵亦人也，奚用懍憟
J29nB241_p0636c30║為？」傍曰：「有官兵焉，土兵焉，寇兵焉。官、士、寇之不一，而
J29nB241_p0637a01║殘害均也。倘不趨之避之，則身家、性命、生死、榮辱係
J29nB241_p0637a02║焉。」余曰：「剖胎殺夭，麒麟不遊；覆巢破卵，鳳皇不至。子
J29nB241_p0637a03║之言固也，非豫矣。五色兵，人目者也，孰不矚其鋒？五
J29nB241_p0637a04║聲兵，人耳者也，孰不聆其刃？是非名利兵，人身心性
J29nB241_p0637a05║命者也，孰不觸且蹈？苟能於身心、性命、生死、榮辱之
J29nB241_p0637a06║際，知豫其源、徹其本，自有一段降伏魔軍之大雄，制
J29nB241_p0637a07║諸外道之大力，普攝一切之慈悲。縱置身於身家、性
J29nB241_p0637a08║命、生死、榮辱之中，不為身家、性命、生死、榮辱之所籠
J29nB241_p0637a09║罩，設處時勢之無可奈何而安之若數，其深穩道力
J29nB241_p0637a10║必不因之動搖也。今也目擊皆兵也，誰是賣刀、買牛、
J29nB241_p0637a11║守劍、得布者？是知其為災殄也，留難也，劫運也，其如
J29nB241_p0637a12║眾生之殺業殊勝何？」故筆之為自他之戒。
J29nB241_p0637a13║六處箴
J29nB241_p0637a14║眼為招旌，一目萬得。粘湛成形，精光映色。睚眥匪宜，
J29nB241_p0637a15║非禮宜格。參前倚衡，順乎天則。耳本來聰，循聲故聾。
J29nB241_p0637a16║壁外聞釧，破犯是同。惠迪則吉，背違則凶。熏修三昧，
J29nB241_p0637a17║復我圓通。橐兮籥兮，出呼入吸。須臾豈離，可離非鼻。
J29nB241_p0637a18║妙我有無，勿逐勿失。凡聖同歸，至誠無息。談說別味，
J29nB241_p0637a19║道是舌根。一條血肉，誰是其真。寧使醭白，寧使草青。
J29nB241_p0637a20║不妄不誕，自性存存。四大圍空，名之曰身。一名裸蟲，
J29nB241_p0637a21║一名囊神。可超法界，可入迷津。無勞無搖，表正端形。
J29nB241_p0637a22║意發於機，毋令自欺。精進爾室，慈悲爾衣。任運我使，
J29nB241_p0637a23║失候人持。恒妙觀察，鬼神莫知。
J29nB241_p0637a24║氣志箴
J29nB241_p0637a25║爾莫隨流，隨流則濁；爾莫有求，有求則拙。勿以富貴
J29nB241_p0637a26║驕人，勿以貧賤失節。立千聖之上風，並己靈之不悅。
J29nB241_p0637a27║恒應物而不遷，纔是爾之標格。
J29nB241_p0637a28║勝熱吟
J29nB241_p0637a29║炎天何處去？藏殿後卻好，獨坐有餘涼，忘機越蓬島。
J29nB241_p0637a30║颯颯松風清，喃喃黃鸝詠，三聲五聲巧，新腔曲堪聽。
J29nB241_p0637b01║侍也沒一箇，巾瓶齊遠卻，既不交扇揮，且邀冰壺坐。
J29nB241_p0637b02║兩手攜風穴，雙足履雪峰，纔離清涼國，又過水晶宮。
J29nB241_p0637b03║來問斷臂法，但唱尋梅歌，啟我覓眉山，我云是首座。
J29nB241_p0637b04║虛空吟
J29nB241_p0637b05║虛兮虛兮無方，空兮空兮善藏。不見過兮腹大，離心
J29nB241_p0637b06║識兮延長。天地倚兮覆載，江海依兮汪洋。日月麗兮
J29nB241_p0637b07║朗照，古今運兮傳芳。山崢嶸兮弗礙，水激摶兮何妨。
J29nB241_p0637b08║萬象容兮屋宅，禽鳥度兮家鄉。雲雷屯兮靡變，火澤
J29nB241_p0637b09║暌兮難殃。愚人逃兮豈得，智士求兮未嘗。神若爾兮
J29nB241_p0637b10║解脫，身若爾兮道彰。心若爾兮及第，意若爾兮佛邦。
J29nB241_p0637b11║啣血噴兮自染，把火燒兮徒傷。諸凡滅兮不壞，妙圓
J29nB241_p0637b12║體兮齊光。與吾等兮可取，吾為君兮孔揚。
J29nB241_p0637b13║諭蟯蛔語
J29nB241_p0637b14║聚哨堂前處，雜嘈室內時，三界如火宅，爾戀亦何為？
J29nB241_p0637b15║胃腸原食素，腥膻不似伊，但能隨分喫，同歸上上機。
J29nB241_p0637b16║廛居野語
J29nB241_p0637b17║法末還法末，飲氣又吞聲，抱璞累雙足，投光按劍頻。
J29nB241_p0637b18║杯影看蛇勢，雞聲作鳳傳，豐千舌頭大，明州布袋憨。
J29nB241_p0637b19║入廛居露地，攝念臥街前，行乞娑婆世，開口向人難。
J29nB241_p0637b20║此事不為多，切忌途中覓，但了卻目前，堂堂只者是。
J29nB241_p0637b21║饑來便喫飯，困來便打眠，任他不本分，都是自欺瞞。
J29nB241_p0637b22║有問佛與法，我則不敢應，鼠糞只兩粒，穢卻一鍋羹。
J29nB241_p0637b23║離塵塵不離，茅屋且廛居，前言及後語，一部好鼓吹。
J29nB241_p0637b24║東家小兒啼，西舍語聲麤，唧唧啾啾唧，不識我是誰？
J29nB241_p0637b25║俗傍我以修，我向俗而住，同地一同天，各自立門戶。
J29nB241_p0637b26║閒者閒不徹，忙則太忙生，前街與後巷，可惜好光陰。
J29nB241_p0637b27║張三也識我，李四我也識，相識不相逢，念箇波羅蜜。
J29nB241_p0637b28║肉亦不解喫，酒亦不解嘗，諸方笑我憨，我則解承當。
J29nB241_p0637b29║除暈也是癡，斷酒也是癡，古今癡多少？佛祖亦如之。
J29nB241_p0637b30║好要殺箇生，恐傷骨與肉，那塊不是精？何須論戒律？
J29nB241_p0637c01║男子是阿父，女人是阿母，會則徹本源，不爾辱宗祖。
J29nB241_p0637c02║若人稱怒我，我則笑嘻嘻，我若稱怒人，大家成毀譽。
J29nB241_p0637c03║生來名隨緣，次名無所求，擊碎慳貪鬼，何處是根由？
J29nB241_p0637c04║婬房問彌勒，酒肆訪觀音，見則即便見，不見愁殺人。
J29nB241_p0637c05║大妄大偷心，偷盡眾生界，佛祖也銷磨，恬然不知愧。
J29nB241_p0637c06║噉鴿吞針者，看來生捏怪，伸箇空拳兒，捶他也不愛。
J29nB241_p0637c07║我有一住處，無主亦無賓，不但信施大，兼之未安名。
J29nB241_p0637c08║等著那一箇？行行行且止，人前休說夢，打失當門齒。
J29nB241_p0637c09║為聚雲慶誕語
J29nB241_p0637c10║前月忌辰將甚去？今朝生日自何來？火燒不死金剛
J29nB241_p0637c11║眼，賺殺諸方盡活埋。咦！我若不是兒孫，直教罵得骨
J29nB241_p0637c12║出。阿呵呵！一聲笑倒須彌山，將差就錯且作禮。
J29nB241_p0637c13║修西聖庵引
J29nB241_p0637c14║昔佛在世時，一日帝釋隨佛山行次，佛指一片地云：
J29nB241_p0637c15║「此處好建梵剎。」帝釋拾一莖草插於地，云：「建梵剎竟。」
J29nB241_p0637c16║於斯薦得，以大圓覺為伽藍，虛空世界為精舍，星辰
J29nB241_p0637c17║日月為燈火，草木叢林、山花鳥語為信供檀波，風雲
J29nB241_p0637c18║雷雨、春夏秋冬為化主外護，入乎其中、出乎其外，為
J29nB241_p0637c19║諸往來無相古佛一尊，跏趺金剛座上。如是香火一
J29nB241_p0637c20║堂，脩造不易。脫或未爾，還須振鐸四方，廣開檀度，聽
J29nB241_p0637c21║諸淨信自取。
J29nB241_p0637c22║募緣引
J29nB241_p0637c23║觀今所受知前世，若問後世看今生，箇裏了無差別
J29nB241_p0637c24║處，拾金還是窖金人。唯諸淨信自取。
J29nB241_p0637c25║建塔引
J29nB241_p0637c26║聚雲寶塔欲巍峨，福壽為基智慧頂。九如十有七級
J29nB241_p0637c27║中，玲瓏八面稱如意。石人開口問有緣，聲聲叫道出
J29nB241_p0637c28║隻手。
J29nB241_p0637c29║盞飯引
J29nB241_p0637c30║鬧市街頭，村居聚落，有許多達磨眼睛、釋迦鼻孔，只
J29nB241_p0638a01║要當人發大慈悲心，陸續去各家門首收取得來，到
J29nB241_p0638a02║衲僧齒邊百咂碎和合，湊成一飽忘百饑底佛事。為
J29nB241_p0638a03║報檀那，切莫錯過了者飯一盞。
J29nB241_p0638a04║題畫
J29nB241_p0638a05║迎仙客
J29nB241_p0638a06║道院迎仙客，此語如何說？試問老黃龍，刀刀還見血。
J29nB241_p0638a07║隱相如
J29nB241_p0638a08║書堂隱相如，畢竟何所圖？吾無隱乎爾，也者與之乎。
J29nB241_p0638a09║棲鳳竹
J29nB241_p0638a10║亭栽棲鳳竹，去住無拘束。嘎嘎慶來儀，廓爾沖霄曲。
J29nB241_p0638a11║化龍魚
J29nB241_p0638a12║池養化龍魚，不作池中軀。雷霆燒赤尾，飛躍實難思。
J29nB241_p0638a13║抱琴訪友（二）
J29nB241_p0638a14║但得琴中趣，何勞絃上聲。松竹梅三者，得得是知音。
J29nB241_p0638a15║高山流水是相知，摵碎琴來得便宜。伯牙有意求知
J29nB241_p0638a16║己，紙上那能覓鍾期。
J29nB241_p0638a17║鐘聲客船
J29nB241_p0638a18║船寺有形，鐘聲無相，且問丹青者音聲作麼生描畫？
J29nB241_p0638a19║若描畫得出，慶忠野人何難為汝書箇讚子？
J29nB241_p0638a20║遙指杏花村
J29nB241_p0638a21║犀牛扇子已不在，杏花村中何▆有？足下好與三痛
J29nB241_p0638a22║鞭，那堪驀直揚家醜？咦！那裏是他揚家醜處？以手向
J29nB241_p0638a23║前指云：好美酒！
J29nB241_p0638a24║虎溪三笑
J29nB241_p0638a25║虎溪山水本無情，問你三人如何笑。且道笑底是甚
J29nB241_p0638a26║麼，非儒非釋非道參。
J29nB241_p0638a27║踏雪尋梅
J29nB241_p0638a28║前村有一枝，玳瑁幾點奇。浩然難藏興，雪裏任徐徐。
J29nB241_p0638a29║李白斗酒詩百篇
J29nB241_p0638a30║通身是酒，滿口是詩，詩酒俱忘，復是何物？采石磯頭
J29nB241_p0638b01║曾遊戲，知他端的是男兒。
J29nB241_p0638b02║笑看兒童折柳枝
J29nB241_p0638b03║兒童慢折柳，本色原抖擻。見者眼未開，特地不知醜。
J29nB241_p0638b04║觀山有色，聽水無聲
J29nB241_p0638b05║水本無水，山非是山，觀聽徒勞自瞞頇。正好歸來一
J29nB241_p0638b06║覺睡，識後方知沒大千。
J29nB241_p0638b07║畫梅
J29nB241_p0638b08║因甚梅花月月開，筆尖紙上巧安排。馨香不審歸何
J29nB241_p0638b09║處，惹得遊蜂特地來。
J29nB241_p0638b10║畫竹
J29nB241_p0638b11║虛衷隱隱，外節分明。紙間壁上，那辨秋春。
J29nB241_p0638b12║畫蘭
J29nB241_p0638b13║一二三叢草，東倒復西斜。不借風雨露，筆上看生涯。
J29nB241_p0638b14║觀梅雀
J29nB241_p0638b15║難描難畫梅稍鳥，有景有情鳥樹梅。縱是僧繇施妙
J29nB241_p0638b16║手，徒將伎倆對君裁。
J29nB241_p0638b17║鐵壁巖
J29nB241_p0638b18║一層巖上一層巖，峭拔孤峗絕倚隈。跛腳阿師休斫
J29nB241_p0638b19║額，等閑不許亂疑猜。
J29nB241_p0638b20║相子巖
J29nB241_p0638b21║一聲笛韻南關雪，傳說曾臨相子仙。叵耐文公多不
J29nB241_p0638b22║薦，分身猶自住岩前。
J29nB241_p0638b23║珠盒
J29nB241_p0638b24║和盤托出甚分明，正令全提忘主賓，無數殊光齊顯
J29nB241_p0638b25║現，只要當人一口吞。
J29nB241_p0638b26║與冉書生書扇
J29nB241_p0638b27║仰之彌高，足下看雲饒；鑽之彌堅，袖裏有青天。瞻前
J29nB241_p0638b28║忽後，兩輪橫宇宙。咦！習習颯颯覿面來，清涼地上還
J29nB241_p0638b29║依舊。此是喟然歎的光景。
J29nB241_p0638b30║師一日坐吹萬老人舍利塔傍，僧請題是塔八景，師
J29nB241_p0638c01║云：「青牛俯首白鹿鳴，師子嚬呻象王顧，巍巍獨鎮五
J29nB241_p0638c02║魚峰，山靜水環煙朝暮。汝試道八景在甚麼處？」
J29nB241_p0638c03║荊城之南五十里許，有飛來鐵船，內有塔，塔中貯
J29nB241_p0638c04║宋刻大華嚴尊經一部，唯八冊，其功甚精，惟霖先
J29nB241_p0638c05║生珍奉已久。月崖熊公得于蘇氏公子，請師題讚。
J29nB241_p0638c06║百城煙水到鐵船，不動腳跟步鐵塔。信手取出鐵塔
J29nB241_p0638c07║經，八十一卷無言說。彌勒慈，善財惡，普賢文殊曾綽
J29nB241_p0638c08║約。唯有釋迦不等閑，三七日中沒捉摸。去住不管船
J29nB241_p0638c09║塔經，看來都是鼠子藥。
J29nB241_p0638c10║海蠡編題辭
J29nB241_p0638c11║月崖欲再刊袁會元海蠡編，覓說話於予。予初看之，
J29nB241_p0638c12║分明道學先生；次看之，宛若伶俐座主；復看之，似箇
J29nB241_p0638c13║好長老。或曰：比之長老則不足，比之座主道學則有
J29nB241_p0638c14║餘。予不得而知也，一併付之居士。
J29nB241_p0638c15║題鍾王字帖
J29nB241_p0638c16║撇捺畫直挑剔鉤，如行如立又如草。一點當頭永不
J29nB241_p0638c17║昧，任隨門外打之遶。
J29nB241_p0638c18║師偶見俗士以毒樹果博鹽，乃易而火之。士請偈，師
J29nB241_p0638c19║云：「苦果不仁，渾身含毒。游鱗有識，無妄災臨。以苦覓
J29nB241_p0638c20║鹹，鮮能知味。將鹹得苦，緣木求魚。是皆不達三世業
J29nB241_p0638c21║因，欲求生以害仁者。」因為之偈：「易我白金，消他黑業。
J29nB241_p0638c22║付之茶毘，故為是說。」
J29nB241_p0638c23║馬乾圖，法名燈煥，號超群
J29nB241_p0638c24║先兮無相，後矣其形。河馬負之，煥乎攸分。六九餘一，
J29nB241_p0638c25║七七閏生。黑白不衍，先後靡經。辭玄卻妙，許汝超群。
J29nB241_p0638c26║舉業開示
J29nB241_p0638c27║酆陵李井仙迎師住平山，舟中問：「舉業如何做？」師云：
J29nB241_p0638c28║「除是不讀書。」井仙服膺師語。次年發解後，熊古眾文
J29nB241_p0638c29║學謁師云：「弟子輩於禪學深信而有待，願不吝慈悲，
J29nB241_p0638c30║且開示舉業。」師云：「我乃出家者流，未嘗學問，但就禪
J29nB241_p0639a01║而略說。如欲參禪，先具段超越一切底大心，然後萬
J29nB241_p0639a02║緣放下，從力參佛祖話頭而入，倏爾省悟時，自然頭
J29nB241_p0639a03║頭上顯，物物上明，應機接物，任運無窮。習舉業亦然，
J29nB241_p0639a04║是必具段擔當持世底大志，然後收攝放心，從爛熟
J29nB241_p0639a05║聖賢正文而入，看孰為理，孰為事，孰為枯淡，孰為濃
J29nB241_p0639a06║潤，孰為鏡花水月，或長或短，或上下相達，預懸鑑在
J29nB241_p0639a07║腔子中，纔去把諸家註解據證，是非得失自不爽毫
J29nB241_p0639a08║髮矣。久久純熟，得文字三昧，無師智，自然智，通身遍
J29nB241_p0639a09║體，左右逢原，觸境遇物，都是篇最好文章，妙傳賢聖
J29nB241_p0639a10║之神，如耳提面命。若先讀註解而忽正文，縱有說話，
J29nB241_p0639a11║悉成依稀，彷彿抹粉塗胭。又如嘗聽奴隸群小之言，
J29nB241_p0639a12║而正大光明之體必失，薄弱迂腐之弊難除也。至于
J29nB241_p0639a13║平奇高古，妙用臨時，局調清新，一湖風月。倘執定程
J29nB241_p0639a14║式，是文章用我，非我用文章也。喻之以人為題目，身
J29nB241_p0639a15║是總破，必精神血脈，首尾前後包括，無有闕限；頭面
J29nB241_p0639a16║是起承，要三亭五嶽，相好可觀；頸是入題，貴流通暢
J29nB241_p0639a17║快，不貴滯塞癰疣；腹是正講，須是寬厚有容，元氣滿
J29nB241_p0639a18║足；手足乃後股結句，執捉運奔，自是超邁。以人論文，
J29nB241_p0639a19║文無不得；以文論人，人無不全。常山之蛇，晴空之曙，
J29nB241_p0639a20║水中鹽味，色裏膠青，引伸觸類，如是而已。然雖如是，
J29nB241_p0639a21║第一不得忘卻了筆尖頭上一著。何也？古人曾有戒：
J29nB241_p0639a22║『莫將閑學解，埋沒祖師心。』山僧恁麼忉怛，也是將錯
J29nB241_p0639a23║就錯。」
J29nB241_p0639a24║文學結盟請垂語
J29nB241_p0639a25║師云：萬物備於我，胡為不大同。我所既存存，分形而
J29nB241_p0639a26║別類。欲作一志觀，莫若尊乎盟。若以松柏盟，松柏無
J29nB241_p0639a27║知覺。若以龜鶴盟，龜鶴太營惑。若以山海盟，山海有
J29nB241_p0639a28║摧竭。若以日月盟，日月有圓缺。若以虛空盟，虛空限
J29nB241_p0639a29║量別。不比管鮑金，不學桃園結。不類花柳思，不同芝
J29nB241_p0639a30║蘭說。何依稀插血，何彷彿載書。如是為本誓，乾坤任
J29nB241_p0639b01║有無。未盟不相識，既盟歸于好。塤箎還既翁，和樂齊
J29nB241_p0639b02║偕老。有足遊正路，有手芸己田。茆塞而芸人，是名違
J29nB241_p0639b03║本誓。非禮眼勿視，耳舌身亦然。少壯及其老，克伐怨
J29nB241_p0639b04║欲行。是名違本誓，心同雞犬放。夜氣亡獸禽，見生復
J29nB241_p0639b05║忍死。聞聲更食肉，酒困人爵要。五倫三畏缺，是名違
J29nB241_p0639b06║本誓。行住與坐臥，食息與起居。動心舉念時，仰愧及
J29nB241_p0639b07║俯怍。如是不可說，同歸于有恒。未步聖賢地，且遊誠
J29nB241_p0639b08║信階。若問向上關，另有具眼者。
J29nB241_p0639b09║補脩寶珠寺引
J29nB241_p0639b10║寶珠者何？謂天無寶不覆，地無寶不載，人無寶不靈。
J29nB241_p0639b11║人能覺照是佛寶，人能正信是法寶，人能清淨是僧
J29nB241_p0639b12║寶。是三寶者，具足於人，奈何有眼不見、有耳不聞，終
J29nB241_p0639b13║身由之而不知，甘蒙蔽於塵勞煩惱中，且不識隋侯、
J29nB241_p0639b14║卞和之本旨，尚瑾、瑜、珂、珮之足云乎？若欲頑石生瑩、
J29nB241_p0639b15║敝衣發焰，須從者裏步去。好善是一寶，助揚是一寶，
J29nB241_p0639b16║成就是一寶，是寶能消愆，是寶能滅罪，是寶免劫難，
J29nB241_p0639b17║是寶脫生死，乃至增福益壽，求男覓女，無不如意。所
J29nB241_p0639b18║以云：入海採寶，先求如意。今寶珠寺殿閣頹零，住持
J29nB241_p0639b19║欲化十方，補脩如意諸淨，信發歡喜，成就勝事，俾寺
J29nB241_p0639b20║寶如意，各各家寶，無不如意也。
J29nB241_p0639b21║建南浙二師塔緣起
J29nB241_p0639b22║夫塔之為言何謂也？或曰：為突兀風景收藏骨身而
J29nB241_p0639b23║設也。是不然。如迦文如來為太子時，射穿鐵鼓，帝釋
J29nB241_p0639b24║則收箭建塔；迨逾城入雪山，以寶刀斷紺髮，天宮則
J29nB241_p0639b25║收髮建塔；迺至雙林舍利，一分奉諸天、一分與龍眾、
J29nB241_p0639b26║一分散諸王，各各歡欣，分布建塔。經云：「若人散亂心，
J29nB241_p0639b27║人於塔廟中，一稱南無佛，皆已成佛道。」是中有不可
J29nB241_p0639b28║思議教化、不可思議饒益、不可思議功德、不可思議
J29nB241_p0639b29║究竟，豈區區突兀風景收藏骨身而已哉？況復多寶
J29nB241_p0639b30║塔受用不盡、無縫塔佛眼難窺、育王塔法界眾普瞻、
J29nB241_p0639c01║疏山塔蓮花香臘月者乎？立雪禪人特請塔樣於予，
J29nB241_p0639c02║欲為南、浙二薩埵光前裕後。予思惟良久，沒啟口處，
J29nB241_p0639c03║但餘一偈子，聊書以應其誠：「也曾兒童慣聚沙，也曾
J29nB241_p0639c04║稍長瞻紙軸，鐸聲振處石人歡，壽者壽兮福者福。」
J29nB241_p0639c05║譚府牟夫人謝世贊
J29nB241_p0639c06║瑤臺月淨，極樂蓮清。倏焉臨世，瑞應磐城。良哉女則，
J29nB241_p0639c07║允矣淑貞。宜配君子，厥德維馨。三寶禮敬，一念存誠。
J29nB241_p0639c08║寄歸有以，循本返真。和南謹讚，坤道儀型。
J29nB241_p0639c09║　　　　　　　　　（嗣法門人幻敏重刊）
J29nB241_p0639c10║慶忠鐵壁機禪師語錄卷之十五終