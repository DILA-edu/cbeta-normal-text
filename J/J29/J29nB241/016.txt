J29nB241_p0640a01║慶忠鐵壁機禪師語錄卷之十六
J29nB241_p0640a02║嗣法門人幻敏重編
J29nB241_p0640a03║書問
J29nB241_p0640a04║答學正楊季木居士
J29nB241_p0640a05║參禪學道，如取科中相似。要知人人是有分底，不作
J29nB241_p0640a06║難易想。若是深蓄厚養，決不依門傍戶，自具箇特見
J29nB241_p0640a07║出來。所以臨場題目，風雨毫端，信手寫出，點顯淺五
J29nB241_p0640a08║色文章，自然驚訝明眼，拾芥取名。故曰：商量極處見
J29nB241_p0640a09║題目，途路窮邊入試場。拈起毫端風雨快，者回不作
J29nB241_p0640a10║探花郎。最可喜底，是探花郎猶不肯作。似者般大丈
J29nB241_p0640a11║夫，始可與言志。取科中在箇志字，則參禪學道在箇
J29nB241_p0640a12║信字可知。信是道元功德母，長養一切諸善法。信得
J29nB241_p0640a13║及者段大事因緣底人，便是根器不凡底人。根器不
J29nB241_p0640a14║凡底人，自爾尋箇實落處下腳。昔日水潦和尚於採
J29nB241_p0640a15║藤處問馬祖：「如何是祖師西來意？」祖云：「近前向汝道。」
J29nB241_p0640a16║水潦纔向前，馬祖攔胸一踏踏倒。水潦不覺大悟，起
J29nB241_p0640a17║來拍手，呵呵大笑。祖曰：「你見箇甚麼道理便笑？」水潦
J29nB241_p0640a18║曰：「百千法門，無量妙義，今日於一毛頭上識取根源
J29nB241_p0640a19║去。」後復示眾云「自從一喫馬師踏，直至於今笑不休」
J29nB241_p0640a20║者，便是最初一步實落，則千步萬步皆實落樣子也。
J29nB241_p0640a21║然後以世實落腳跟，去踐三聖人途徑，如遊自家屋
J29nB241_p0640a22║裏一般，則步步踏實，無有不到處也。須知實落路頭，
J29nB241_p0640a23║只在食息起居處，饑餐渴飲處，閑坐困眠處。若是岸
J29nB241_p0640a24║柳溪煙，層巒疊嶂，又與道遠矣。士大夫必欲究明此
J29nB241_p0640a25║大事，只莫愁功名身家四字，打不脫者一愁字，便是
J29nB241_p0640a26║障道魔軍。從古迄今，入此門者最多，獲饒益者不少。
J29nB241_p0640a27║如蘇東坡、黃山谷、白樂天、張無盡諸明公，五十有奇，
J29nB241_p0640a28║《傳燈》所載，與近代余集生、劉墨仙，已見手眼，皆是中
J29nB241_p0640a29║流鼓棹，火裏安身，自然成箇遊戲三昧。看來有甚難
J29nB241_p0640a30║處？只是他們識見高、智量大，各各知道是自己應了
J29nB241_p0640b01║底一段公案，不作奇特玄妙觀。不然，朝聞之道，不改
J29nB241_p0640b02║之樂，盡性立命之旨，又是白紙黑字，時文墨卷故事
J29nB241_p0640b03║了。祖師家雖以事理苦樂、身心性命為門外之談，士
J29nB241_p0640b04║大夫學道，何妨就門外常行過熟路，引他進來？第一
J29nB241_p0640b05║又怕有意路語句便好樂，沒意路語句便不好樂。不
J29nB241_p0640b06║知不好樂處，便是絕心意識處；絕心意識處，便是可
J29nB241_p0640b07║疑處。於此可疑處，疑來疑去，疑到進不得、退不得田
J29nB241_p0640b08║地，驀直從虛空裏伸出腳來，自見落點。若只向那進
J29nB241_p0640b09║退不得處便住了足，有何勾當？山野不曾深究孔、老
J29nB241_p0640b10║白文並諸家註解，只就自己杜撰說來比喻。如顏子
J29nB241_p0640b11║屢空，即是離心意識學問；子貢貨殖，即是心意識學
J29nB241_p0640b12║問。觀孔子發言之意，是欲子貢如顏子，而又止道回
J29nB241_p0640b13║也其庶乎者，可見屢空處猶未是究竟，況者箇心意
J29nB241_p0640b14║識如水牯牛、猢猻子，動止不常，從來是難得降伏底。
J29nB241_p0640b15║試將炷香去蒲團上打坐一會，不是昏沉，便是散亂，
J29nB241_p0640b16║平生所為好醜善惡，何曾離得一件事來？若向喧鬧
J29nB241_p0640b17║處離，喧鬧惹人狂；若向靜潔處離，靜潔惹人困。自山
J29nB241_p0640b18║野拙見論，只用看破二字，便是離心意識真法子。教
J29nB241_p0640b19║家且道：「知幻即離，不作方便；離幻即覺，亦無漸次。」云
J29nB241_p0640b20║何有等不知止動歸止，止更彌動，一向去深山窮谷
J29nB241_p0640b21║貪著閒靜處隳體黜聰，息念默炤，如石壓草，竟成一
J29nB241_p0640b22║種枯稿知見？有等錯認隨緣放曠、任性逍遙語，只管
J29nB241_p0640b23║將古人奇言妙句廣記多聞，逢人便開大口道我會
J29nB241_p0640b24║禪道佛法，竟成一種狂蕩知見？夫人不得大徹大悟
J29nB241_p0640b25║者，為有二種知見作祟，滿腔填塞，反不如鄙夫可告
J29nB241_p0640b26║語耳。豈不見孔子恐人馳逐竄句，遊心學問，一日示
J29nB241_p0640b27║門人曰：「吾有知乎哉？無知也。有鄙夫問於我，空空如
J29nB241_p0640b28║也。我叩其兩端而竭焉。」竟不言所問者何事、所答者
J29nB241_p0640b29║何理，但只道箇兩端，可見鄙夫問處、孔子叩處，徹始
J29nB241_p0640b30║徹終全體大用盡在于是，而復加一竭字，正見孔子
J29nB241_p0640c01║連兩端二字不留於胸中，依然是無知面目。德山云：
J29nB241_p0640c02║「若毫端許言之，本末皆為自欺。誠能到得不自欺處，
J29nB241_p0640c03║於禪庶幾乎近矣。」此中妙在空空二字，但人多錯會，
J29nB241_p0640c04║及至問著，不說是頑空之空，便道是真空之空，據實
J29nB241_p0640c05║看來，果然反不如鄙夫可告。承來諭云：聆玄誨，勝似
J29nB241_p0640c06║讀書十年，不能不恨相見之晚。和尚高深不可測，發
J29nB241_p0640c07║其精蘊，使有途轍可循，端有望于山野，想慈憫之腸
J29nB241_p0640c08║自不我吝。復見從公署中入山來，並不敘及別故，唯
J29nB241_p0640c09║孳孳欲了明本分大事，在念者段渾厚直實丰神，想
J29nB241_p0640c10║是曾受靈山付囑未忘，非同借法門以資談柄者，不
J29nB241_p0640c11║覺和泥合水說到者裏。此時鶚薦已升，鵬摶復舉，姑
J29nB241_p0640c12║拈則古人公案以似。唐時有箇龐蘊居士，父祖遊宦，
J29nB241_p0640c13║竟捨棄家貲往參馬祖，得悟之後，呈偈云：「十方同聚
J29nB241_p0640c14║會，箇箇學無為，此是選佛場，心空及第歸。」俟門下及
J29nB241_p0640c15║第歸來，另有一番說話。
J29nB241_p0640c16║上聚雲老人
J29nB241_p0640c17║九月廿二日，乃我聚雲本師降靈之辰，不肖兒孫在
J29nB241_p0640c18║此菊隱山中作麼慶祝？若將松與柏，松柏太青青；若
J29nB241_p0640c19║將龜與鶴，龜鶴太營營；若將天邊月，天月有圓缺。以
J29nB241_p0640c20║佛法分上，只宜用拄杖穿著鼻孔，且將本圖利未為
J29nB241_p0640c21║分外；若仁義道中，不無作禮三拜同參。大眾！且道作
J29nB241_p0640c22║禮三拜底是？穿著鼻孔底是？還有揀辨得出者麼？如
J29nB241_p0640c23║無，某甲自定當去也。良久，云：「抱璞不勞頻墮淚，來朝
J29nB241_p0640c24║更獻楚玉看。」
J29nB241_p0640c25║與玉屏無著上座
J29nB241_p0640c26║含拙至，話及上座正眼有礙，不能無疑。豈在山本正，
J29nB241_p0640c27║出山故邪耶？抑雜毒入心，家親作祟耶？急須擇箇眼
J29nB241_p0640c28║始得。大慧老人偈云：「頂門豎亞摩醯眼，肘後斜懸奪
J29nB241_p0640c29║命符。瞎卻眼，卸卻符，趙州東壁挂葫蘆。」於此薦得，兩
J29nB241_p0640c30║目璀璨，一切眼不能顢頇，正也只恁麼、邪也只恁麼、
J29nB241_p0641a01║開也只恁麼、合也只恁麼。如其不然，只饒將大地山
J29nB241_p0641a02║河事事物物纖毫覷破，秪喚作光透脫，不見物、事不
J29nB241_p0641a03║見，見不見者始具半眼。須知有向上眼，切忌作直捷
J29nB241_p0641a04║孤硬會。若是一筋斗打過者裏，我纔緩緩道：項下猶
J29nB241_p0641a05║有事在。且道：項下是甚麼事？不用棒、不用喝、不用音
J29nB241_p0641a06║聲、不用色身，請下一轉語，不妨與上座相見。
J29nB241_p0641a07║復向文學
J29nB241_p0641a08║昔崔趙公問於道欽禪師云：「如弟子亦可出家參禪
J29nB241_p0641a09║否？」師答云：「參禪乃大丈夫事，非將相所能為。」公被禪
J29nB241_p0641a10║師者一劄，深夜不安，忽省悟。然所謂大丈夫者有二：
J29nB241_p0641a11║如全忠全孝能成人者，乃世間大丈夫；明心見性超
J29nB241_p0641a12║生死者，乃出世大丈夫。真諦、俗諦，在居士兩志之矣。
J29nB241_p0641a13║大抵見性非難，難於盡心。若盡其心，便知其性，必使
J29nB241_p0641a14║心如何得盡去？所以用箇話頭作敲門瓦子。若此中
J29nB241_p0641a15║無活動，機關反被他礙塞，覺無一毫著落、無一毫巴
J29nB241_p0641a16║鼻，此處正是九仞一簣之功，急要精嚴爐韝、明眼鉗
J29nB241_p0641a17║錘時時就正，切忌生止息心、戀靜潔心，有從前習氣
J29nB241_p0641a18║影子現時亦莫照管。若強遏捺，如拂塵相似，多動煩
J29nB241_p0641a19║惱；只須掉轉頭來，向行住坐臥處疑憤來、疑憤去，到
J29nB241_p0641a20║疑憤之極，忽㘞底一聲敲開門了，方知室中無限受
J29nB241_p0641a21║用原是自家所有，非學習得底、非知解得底。那時婬
J29nB241_p0641a22║房酒肆、柳巷花街，一任七花八裂去。
J29nB241_p0641a23║復鐵書記（附來韻）
J29nB241_p0641a24║一枝東去已橫出，棒喝紛紛揚少室。黃檗臨濟太
J29nB241_p0641a25║冤生，三拳一掌誰與述。源流不止自來長，徑虎無
J29nB241_p0641a26║狀同相弼。豈料一枝埋三峽，方見四百年一茁。徑
J29nB241_p0641a27║山蒼翠凌海隅，聚雲此際開天日。天開天日弄晴
J29nB241_p0641a28║光，龍吟龍屋響琴瑟。敲拍而今異諸方，粗莽不能
J29nB241_p0641a29║同其律。針去線來入化工，文經武緯看梨橘。佯粧
J29nB241_p0641a30║鼓舞大慧禪，卻緣捏怪顛風月。分明遺與臊狐裘，
J29nB241_p0641b01║惹得一頭替代虱。大小聚雲心不臧，年老成精佛
J29nB241_p0641b02║非佛。渠家父子禍冤流，滔滔百代何人詰。
J29nB241_p0641b03║從上古人當秉拂之任，才悟道德，誠可商確古今，發
J29nB241_p0641b04║揮蘊奧，勘煉學者，贊助堂頭。山僧道虧德欠，濫叨上
J29nB241_p0641b05║板，即有拈問，不過作諸昆仲逐昏散鞭影耳，難堪筆
J29nB241_p0641b06║錄，且煩讚稱。書記是何心行？咦！
J29nB241_p0641b07║辭高檀越，請陞座
J29nB241_p0641b08║時接華札，知鷲嶺之岫尚靈，記莂之英更茂，佛法金
J29nB241_p0641b09║湯多在第宅明府也。且黃花燦無隱之旨，青山顯朝
J29nB241_p0641b10║聞之妙，如是則在在華座，時時播揚已耳。況復垂念
J29nB241_p0641b11║先師，情文已格，其不以生滅不生滅，視先師運斤有
J29nB241_p0641b12║質矣。前者受諸紳士請，勉效軌儀，但山僧雖叨法印，
J29nB241_p0641b13║猶未開爐護眾，拈香報乳，寶座似不宜數數頻登也。
J29nB241_p0641b14║復高汝止諸紳士請開法啟（附來疏）
J29nB241_p0641b15║自古叢林無興不廢，弘道佛子何廢不興？吹萬大
J29nB241_p0641b16║師開人天正眼，特起大慧已墜之禪；關玄要根宗，
J29nB241_p0641b17║立究臨濟無窮之旨。二十年來，已蒙振鐸於前；茲
J29nB241_p0641b18║逢今日，幸復光昭在後。惟我法席，獅子全威，宜號
J29nB241_p0641b19║萬人之敵；大人作略，自有八面之鋒。存取捨於棒
J29nB241_p0641b20║下，非同瞎用；分賓主於喝中，豈曰耳聾？開闢有手，
J29nB241_p0641b21║寧是尋常窠曰？變化多機，又何執著筌蹄？凡我同
J29nB241_p0641b22║儕，宜體引導之婆心；從此攀躋，不愧擔當之男子。
J29nB241_p0641b23║伏冀普濟慈航，使迷途知有歸岸；宏施法雨，庶枯
J29nB241_p0641b24║楊得以生梯。僧衲景附，紳縉感仰。
J29nB241_p0641b25║指花笑破，雖渾生佛薩埵；覺路云長，全仗　王臣國
J29nB241_p0641b26║士。誠超性命心之妙旨，乃貫儒釋道之元常。千載良
J29nB241_p0641b27║因，億劫美果。恭惟眾檀越，楚波恒濬，鼓蘭楫於中流；
J29nB241_p0641b28║鷲嶺無忘，燦金蓮於聚火。青雲與慈雲並布，津劍同
J29nB241_p0641b29║慧劍齊揮。修梵未別有家，栽槐無拘精舍。人中俊傑，
J29nB241_p0641b30║士裏文雄。山野白眼生乎齠年，入桂林而無礙；青晴
J29nB241_p0641c01║募夫當路，期柯夢以知驚。笈笠尋師，榆枌卻問。赤幟
J29nB241_p0641c02║高懸，龍屋添荷。親承驪珠不汩，浯江得奪；頷下針芥
J29nB241_p0641c03║有自，唱和從心。養翼脩鱗，叨溟借渤。不去之隻履始
J29nB241_p0641c04║去，家醜敢揚；無存之深心正存，軌儀權應。伏冀時當
J29nB241_p0641c05║春小，漸漸來六出之霙；月屆應鍾，人人慶扣鳴之響。
J29nB241_p0641c06║瓶鵝仍詰，呼諾更聞。石金苗莠難齊，柱礎干城永賴。
J29nB241_p0641c07║答羽霄劉居士問易
J29nB241_p0641c08║居士論禪，以《周易》並參，而問及甲庚參伍之說，其志
J29nB241_p0641c09║在圖書河洛，期無大過明矣。然甲庚參伍乃公卿士
J29nB241_p0641c10║庶邊事，尚不與易合，又焉能與禪合耶？故山僧嘗謂
J29nB241_p0641c11║人曰：參得禪底始論得易，論得易底必參不得禪。何
J29nB241_p0641c12║也？禪之一字，無一法不囊括，亦無一法不殞亡，到極
J29nB241_p0641c13║則處，教乘且涉途徑，世典云乎哉？幸山僧肥遯已久，
J29nB241_p0641c14║則不妨入俗回真，用九用六，故作相知與居士頌出：
J29nB241_p0641c15║「一三五九二四六，兩地參天氣理數，逆順順逆逆生
J29nB241_p0641c16║成，生得生生成自足。」若向者頌子裏摩盪得二儀五
J29nB241_p0641c17║太已前消息來，方能通變得古今賢聖神化點要處，
J29nB241_p0641c18║自然承乘比應，說甚蓍短龜長？始知▆者是周孔諸
J29nB241_p0641c19║儒之易、[○@卍]者是文王之易、㊇者是伏羲之易、○者是
J29nB241_p0641c20║自然之易、[○@│]者是衲僧之易。要會周孔諸儒、羲文自
J29nB241_p0641c21║然之易則易，要會衲僧之易則難。倘會得衲僧之易，
J29nB241_p0641c22║自可倒駕無首龍、不咥虎，鑽龜策馬，從化母中運出
J29nB241_p0641c23║遊戲三昧，統繫上下，序雜兩間，定天地之位，通山澤
J29nB241_p0641c24║之氣，臨、觀、井、賁、隨、比、萃、升、恒、履、中孚、大有之墟，無論
J29nB241_p0641c25║乾父坤母，離女坎男，家人、同人、大畜、小畜，震水兌金，
J29nB241_p0641c26║既、未、否、泰、剝、復、損、益、小過、睽、蹇、晉、節、歸妹，吉凶消長，
J29nB241_p0641c27║悔吝憂虞，明幽終始，簡易知能，一一咸、師、鼎、巽，於大
J29nB241_p0641c28║衍蓍策彖傳中，直令屯、蒙、需、訟者，夬、革、無妄、漸、渙、明
J29nB241_p0641c29║夷，又何須氣盈朔虛，五歲再閏，參伍綜錯，三變成爻，
J29nB241_p0641c30║八八六十四卦，卦卦合明，三百八十四爻，爻爻有序。
J29nB241_p0642a01║雖然如是，但恐剛姤著頤、蠱、噬嗑，便柔解了大壯、豫、
J29nB241_p0642a02║謙，昧卻老少德體，把中爻兒當面錯過。山僧只得道
J29nB241_p0642a03║箇元亨貞利，吉趨凶避，辭變象占，無咎無譽，收舖去
J29nB241_p0642a04║也。呵呵！
J29nB241_p0642a05║又
J29nB241_p0642a06║來書謂易乃四大聖人所作，非庸俗可企，乃至萬望
J29nB241_p0642a07║垂青，再示玄旨。知居士智眼儘碧，理水恒清，夫復何
J29nB241_p0642a08║說？但山僧於圓相中復塗一筆者，正欲居士離推測
J29nB241_p0642a09║以見易，離易見四聖，離四聖見居士，離居士見衲僧，
J29nB241_p0642a10║從衲僧鼻孔裏倒翻筋斗出來，察地觀天，合明合德，
J29nB241_p0642a11║錯綜變化，為卦為爻，非謂居士物於爻象不化之說
J29nB241_p0642a12║也。所云太虛空，豈容有此色象？天向一中分造化，人
J29nB241_p0642a13║從心上起經綸。寂然不動時，無有吉凶消長；感而遂
J29nB241_p0642a14║通際，便發喜怒哀樂。天道流行，雷霆風雨，亦復如是。
J29nB241_p0642a15║然一有天一、得一、歸一之一，心有凡心、聖心、包太虛
J29nB241_p0642a16║之心，若分而不明、從而不透，又豈知天即人，於穆亦
J29nB241_p0642a17║喜怒哀樂；人即天，呼吸亦雷霆風雨之妙旨？又豈會
J29nB241_p0642a18║建掃由我，號令人天，打破虛空，了當超脫底一句子
J29nB241_p0642a19║耶？又云：自領教後，只於未畫已前著腳，必不向爻象
J29nB241_p0642a20║作活計。然易之為道也屢遷，若有著腳處，即非易也；
J29nB241_p0642a21║若有爻象可向背，亦非易也。易之進步即為禪，未畫
J29nB241_p0642a22║已前，正禪之竿頭也，非禪之進步也。不見長沙岑令
J29nB241_p0642a23║僧問慧安師云：「和尚見南泉後如何？」安默然。又問：「未
J29nB241_p0642a24║見南泉時如何？」安云：「不可更別有也。」僧回舉似沙，沙
J29nB241_p0642a25║示偈云：「百尺竿頭坐底人，雖然得入未為真，百尺竿
J29nB241_p0642a26║頭須進步，十方世界露全身。」僧云：「秪如百尺竿頭如
J29nB241_p0642a27║何進步？」沙云：「朗州山，澧州水。」其僧不會，沙云：「四海五
J29nB241_p0642a28║湖王化裏。」前來所謂尚不與易合，又焉能與禪合者，
J29nB241_p0642a29║此也。居士須于是段公案急著精采，參得禪時，腳跟
J29nB241_p0642a30║下自有一部全易在。
J29nB241_p0642b01║又（附來書）
J29nB241_p0642b02║前者聚雲老人在時，曾教（振）參竹篦子話。昨化老
J29nB241_p0642b03║人歸，忽聞荷香在室，因有二頌錄呈：昔為趙甲子，
J29nB241_p0642b04║今稱錢乙郎，離卻觸背見，方許見親娘。忽聞荷香
J29nB241_p0642b05║入我室，和尚為我傳消息，息之五內自清涼，散在
J29nB241_p0642b06║諸方人不識。
J29nB241_p0642b07║師答云：牛過窗櫺頭腳易，唯有尾子最難去，筆上春
J29nB241_p0642b08║生雅未難，難於不識者一句。勉旃！勉旃！
J29nB241_p0642b09║寄峭然上座
J29nB241_p0642b10║松實自華銀山來，敘及為上座了飯僧願力，山野聞
J29nB241_p0642b11║之欣喜，人天之因尚不爾違，則無漏勝因可知矣。矧
J29nB241_p0642b12║從會晤後屢接手札，兼作大佛事，益見上座護法之
J29nB241_p0642b13║誠、為道之切，正諺語所謂捨財定要大丈夫，學道還
J29nB241_p0642b14║須英靈子者也。但學道有七種難：看破世情難、得決
J29nB241_p0642b15║定信難、具端正眼難、遇真知識難、中途不退難、必至
J29nB241_p0642b16║究竟難、興慈運悲難。不為七難拘攣鉤鎖，則一切無
J29nB241_p0642b17║難耳。若是被他拘攣鉤鎖，即是妄想執著未化，故世
J29nB241_p0642b18║尊在雪山纔睹明星得悟，便歎云：「奇哉！一切眾生具
J29nB241_p0642b19║有如來智慧德相，秪因妄想執著而不見得。」直者妄
J29nB241_p0642b20║想執著四字，是凡是聖、是生是佛，皆被他絆著不得，
J29nB241_p0642b21║活卓卓地，有執著在有作有為者、有執著在離名離
J29nB241_p0642b22║相者、有執著在六度萬行者、有執著在圓明了知者，
J29nB241_p0642b23║所以古人不得已要人參箇話頭。且道是何等話頭？
J29nB241_p0642b24║如僧問趙州：「狗子還有佛性也無？」州云：「無。」有何執著？
J29nB241_p0642b25║又問：「狗子還有佛性也無？」州云：「有。」有何執著？又問：「萬
J29nB241_p0642b26║法歸一，一歸何處？」州云：「我在青州作領布衫，重七斤。」
J29nB241_p0642b27║有何執著？又問：「如何是西來大意？」州云：「庭前柏樹子。」
J29nB241_p0642b28║「和尚莫將境示人。」「我不將境示人。」「如何是西來大意？」
J29nB241_p0642b29║「庭前柏樹子。」有何執著？無執著，則無妄想。無妄想執
J29nB241_p0642b30║著，必有迸天迸地消息出來。那時端正眼自其，世情
J29nB241_p0642c01║自看破，決定信自生，真知識自識，必至究竟而不退
J29nB241_p0642c02║轉，興慈運悲，無可不可。始信得從文字悟入者，便向
J29nB241_p0642c03║文字裏轉大法輪。離文字悟入者，便向離文字處轉
J29nB241_p0642c04║大法輪。從百工技藝悟入者，便就百工技藝裏轉大
J29nB241_p0642c05║法輪。故曰：「悟了還是舊時人，不改舊時行履處。」若以
J29nB241_p0642c06║文字觀，則三藏語言、千百則公案，無非文字。不以文
J29nB241_p0642c07║字觀，則真諦俗諦，樵歌牧唱，皆順祖機。故曰：「有為雖
J29nB241_p0642c08║偽，棄之則佛道難成。無為雖真，執之則慧性不朗。」不
J29nB241_p0642c09║見世尊捨皇宮，割恩愛，入山悟道，敷教顯宗，世出世
J29nB241_p0642c10║法，悉知悉見。及至將入涅槃，文殊請世尊再轉法輪。
J29nB241_p0642c11║世尊咄云：「吾住世四十九年，不曾有一字與人。汝請
J29nB241_p0642c12║吾再轉法輪，是謂吾已轉法輪耶？」如上所說，乃獅象
J29nB241_p0642c13║蹴踏，非蟲豸可知。大人境界，非凡流可覷。而今必欲
J29nB241_p0642c14║了明生死大事，還須從無字上，有字上，青州布衫上，
J29nB241_p0642c15║庭前柏樹子上挨拶。此名凡聖同宗句，一名閻羅喪
J29nB241_p0642c16║膽句，一名生死不到句，一名千聖不識句。雖然是者
J29nB241_p0642c17║幾句，又怕輕易過了。昔年有箇馬郡侯蒞政時，常往
J29nB241_p0642c18║聚雲。及至向他談說者樣語句，歸而私謂人曰：「禪宗
J29nB241_p0642c19║最易，問來但亂答一句就是。」其後見參不來，始歎曰：
J29nB241_p0642c20║「如萬法歸一，頗知青州布衫果然難會。」纔見宗門長
J29nB241_p0642c21║過他輩處。如他輩經論詩書，百家諸子，丘索墳典，那
J29nB241_p0642c22║一部不知。所不知者，唯是者超生死不相干一著耳。
J29nB241_p0642c23║生死既超不過，則平生所作所為，罪業冤對，又豈能
J29nB241_p0642c24║免得過。罪業冤對既免不得，則隨業受報，六道四生，
J29nB241_p0642c25║頭出頭沒。既未知生，又焉知死哉。不知生之來處是
J29nB241_p0642c26║生大，不知死之去處是死大。故說生死事大。只為平
J29nB241_p0642c27║日聰明勢焰，事業文章，臨末稍頭，都用不著。不然，世
J29nB241_p0642c28║間是那一件不稱他意。一箇箇英靈漢子，定要走到
J29nB241_p0642c29║法門中來，纔得安樂處。然善知識，亦不是從天降下、
J29nB241_p0642c30║從地湧出底。蓋古今如長夜，唯善知識先醒覺得，興
J29nB241_p0643a01║慈運悲，搖醒幾箇夢中人。故云「十方所有世間燈，最
J29nB241_p0643a02║初成就菩提者」，共知識之謂乎。若是顯奇現異，又是
J29nB241_p0643a03║邪魔外道，劍術幻師之操履也。但世人多慕神通顯
J29nB241_p0643a04║異，不悟本地風光。試以神通顯異，略說一事，其餘不
J29nB241_p0643a05║可枚舉。西域調達，乃世尊堂弟，投佛出家。一日啟佛
J29nB241_p0643a06║神通，佛云：「但空五蘊，神通自具。」阿難不知，私授其法，
J29nB241_p0643a07║不久習成，反謂佛不慈悲，不似阿難，就與道破。遂恃
J29nB241_p0643a08║其神變，無端害佛，並及父王，以致墮落。此千古慕神
J29nB241_p0643a09║異之龜鑑也。似者般人，祖庭門下將來提草鞋亦無
J29nB241_p0643a10║用處。若是血性男子，宗門間氣，如黃檗要打斷神僧
J29nB241_p0643a11║足脛，雲門欲一棒打殺世尊與狗子喫，文喜打倒文
J29nB241_p0643a12║殊於廚下，自具一雙正眼，不為他所惑亂。參禪人不
J29nB241_p0643a13║悟，手舞足蹈神功，搬柴運水妙用，一有務奇好異之
J29nB241_p0643a14║念存於胸中，便生許多妄計檢點，不能於四威儀中
J29nB241_p0643a15║任運即常。你看十三祖迦毘摩羅訪十四祖龍樹於
J29nB241_p0643a16║山窟中，龍樹預知其來，即出迎接，纔見便云：「深山孤
J29nB241_p0643a17║寂，龍蟒所居。大德至尊，何枉神足？」摩羅曰：「吾非至尊，
J29nB241_p0643a18║來訪賢者。」龍樹曰：「此師得決定性明道眼否？是大聖
J29nB241_p0643a19║繼真乘否？」摩羅曰：「汝雖心語，我已意知。但辦出家，何
J29nB241_p0643a20║慮吾之不聖？」樹開示誨，即投出家，得證道果。此固師
J29nB241_p0643a21║勝資強之因，終非針缽投機之妙。六祖云：「若真修道
J29nB241_p0643a22║人，不見他人過。若見他人非，自非卻是左。他非我不
J29nB241_p0643a23║非，我非自有過。但自卻非心，打除煩惱破。憎愛不關
J29nB241_p0643a24║心，長伸兩腳臥。」參禪人見到者箇田地，行到者箇田
J29nB241_p0643a25║地，用到者箇田地，證到者箇田地，是非迷悟尚不相
J29nB241_p0643a26║關，豈有執著妄想聊豈有名相即離耶？豈有古今自
J29nB241_p0643a27║他生佛隔絕於其間耶？梁太守楊衒之問初祖達磨
J29nB241_p0643a28║大師曰：「西天五印，師承為祖，其道如何？」師曰：「明佛心
J29nB241_p0643a29║宗，行解相應，名之曰祖。」又問：「此外如何？」師曰：「須明他
J29nB241_p0643a30║心，知其今古，不厭有無，於法無取，不賢不愚，無迷無
J29nB241_p0643b01║悟，若能是解，故稱為祖。」又曰：「弟子歸心三寶亦有年
J29nB241_p0643b02║矣，而智慧昏蒙，尚迷真理，適聽師言，罔知攸措，穎師
J29nB241_p0643b03║慈悲，開示宗旨。」師知懇到，即說偈曰：「亦不睹惡而生
J29nB241_p0643b04║嫌，亦不觀善而勤措，亦不捨智而近愚，亦不拋迷而
J29nB241_p0643b05║就悟。達大道兮過量，通佛心兮出度，不與凡聖同▆，
J29nB241_p0643b06║超然名之曰祖。」衒之聞偈，悲喜交並，曰：「願師久住世
J29nB241_p0643b07║間，化導群有。」參禪人果能踏破祖師關頭，一任春遊
J29nB241_p0643b08║芳草地，夏賞綠荷池，秋飲黃花酒，冬吟白雪詩。我為
J29nB241_p0643b09║法王，於法自在。若無放刀成佛手段，則從前閑花野
J29nB241_p0643b10║草、泥水葛藤，依然置在無陰陽地上。正是：偷心未歇
J29nB241_p0643b11║徒指陳，忙忙血口誰歸去？來年更有新條在，惱亂春
J29nB241_p0643b12║風卒未休。甕裏何曾走卻鱉來？如是瑣瑣者，原非山
J29nB241_p0643b13║野本懷，秪緣上座未出家時，就遇著我聚雲老人，老
J29nB241_p0643b14║人是要人向大道上直步長安底。山野若不將崎嶇
J29nB241_p0643b15║嶮巇路徑一一道破，只恐中途被七種之難柴柵纏
J29nB241_p0643b16║繳，又枉上座者一番勇為氣概了。出家兒關係固大，
J29nB241_p0643b17║在上座出家關係尤大。何也？上座家聲丕顯，子貴孫
J29nB241_p0643b18║賢，治則言孝，亂則言忠，彈壓一方，清寧黨族，一時棄
J29nB241_p0643b19║青衿、著緇服，幽明宗親、鄰里鄉黨，未嘗不拭目屬望，
J29nB241_p0643b20║看是那一步超過他們？世間子受皇恩，宗族鄉黨尚
J29nB241_p0643b21║且榮顯生色，況出世間法乎？如世尊辭親割愛，孤處
J29nB241_p0643b22║雪嶺，似廢倫矣！倘無睹星一著，將何以超升九族、滅
J29nB241_p0643b23║度有情？父王母后咸生忉利，而稱能仁大孝、調御丈
J29nB241_p0643b24║夫、天人師、世出世之獨尊乎？出家兒實為生死，固不
J29nB241_p0643b25║求名，然名者實之賓，有諸內必形諸外，如孔子刪詩
J29nB241_p0643b26║書、定禮樂、贊周易、作春秋，豈是有執著妄想而求名
J29nB241_p0643b27║者？不見道：吾何執？執御乎？執射乎？虛活不定，正是他
J29nB241_p0643b28║無成名處。而末云吾執御者，不過就黨人以謝黨人
J29nB241_p0643b29║耳！復何嘗有名可成哉？無名可成處，便是無執著妄
J29nB241_p0643b30║想處，便是具如來智慧德相處，便是生佛凡聖不立
J29nB241_p0643c01║處。參禪人二六時中，行住坐臥、應事接物，到得者無
J29nB241_p0643c02║名可成處，只欠啐地折、爆地斷底一下子也，所以名
J29nB241_p0643c03║為千聖不識句、閻羅喪膽句、生死不到句、凡聖同宗
J29nB241_p0643c04║句。者四句直從一句上證得，則無字有字、青州布衫、
J29nB241_p0643c05║庭前柏樹子一時證得，魔界佛界、順境逆境一時處
J29nB241_p0643c06║得，權柄在手，正令自行，有何七種之難礙塞柴柵而
J29nB241_p0643c07║不超越佛祖哉？上座須如山野所說，以堅其志。
J29nB241_p0643c08║答許隱士
J29nB241_p0643c09║來書有倏領答峭然手札，一閱不覺心地豁然，其於
J29nB241_p0643c10║西來大意，若揭肺腑而示之，何幸得遇斯旨。又云：此
J29nB241_p0643c11║段大事，豈凡流能解？果凡聖同宗，而千聖難識者歟？
J29nB241_p0643c12║乃至不才，亦自謂血性男子，宗門間氣，師可攜帶以
J29nB241_p0643c13║同面世尊之說。山僧謂居士之言，似非昔時之志，可
J29nB241_p0643c14║以語禪矣。居士昔時留神玄理，以生滅心修持，故山
J29nB241_p0643c15║僧不欲啟口。若以玄理論，羨慕者固多，錯誤者亦多，
J29nB241_p0643c16║修而未成者更多，即山僧亦曾被他牽絆過來。及至
J29nB241_p0643c17║看破他家修持究竟處，不過將妄念存想固形，或止
J29nB241_p0643c18║深山，或遊海島，或謁上帝，報盡還墮輪迴。既是妄念
J29nB241_p0643c19║存想，縱饒煉得形神俱妙，透石穿金，白日飛昇，壽千
J29nB241_p0643c20║萬歲，總是甕裏精靈，那有箇出頭日子？幸得山僧知
J29nB241_p0643c21║非前進，猶慮惑誤後人，因有仙道方術之問，備載正
J29nB241_p0643c22║邪。至若未發之中、橐籥之妙、金木合並之機、聲臭俱
J29nB241_p0643c23║無之旨，人藏天、天藏人，固不離陰陽消息、理氣象數
J29nB241_p0643c24║主宰流行以立極，自然見精忘神，久生超生。若必據
J29nB241_p0643c25║可指陳關捩以行持，易墮空落外，不堪種草。居士必
J29nB241_p0643c26║將從前者些知解盡情拋卻，向空空洞洞沒撈摸▆
J29nB241_p0643c27║把捉處抱箇疑團，久久於禪自有契悟處。但禪如大
J29nB241_p0643c28║海，涵天浸地，隨人器量，各見充滿。居士既謂心地豁
J29nB241_p0643c29║然，云何復有此段大事？豈凡流能解？果凡聖同宗、千
J29nB241_p0643c30║聖難識之疑，只此一疑便不豁然也。居士還從者疑
J29nB241_p0644a01║處參看，如何是凡聖所同之宗？千聖因甚難識？難識
J29nB241_p0644a02║底是箇甚麼？透得者關頭，自知本命元辰落處，纔教
J29nB241_p0644a03║是血性男子、宗門間氣，不勞彈指面見世尊，又何必
J29nB241_p0644a04║山僧攜帶？
J29nB241_p0644a05║復止止居士呈答友人止謗辯惑論（來論附）
J29nB241_p0644a06║余一日燕坐，有友人往顧，論及禪學，友人曰：「禪有
J29nB241_p0644a07║高下乎？」余答曰：「以教論則有，若禪宗則無矣。」友人
J29nB241_p0644a08║曰：「每見雲行人談及雲禪師與天禪師有高下之
J29nB241_p0644a09║說，何耶？」余愕然問曰：「其論何謂也？」友人曰：「有言吹
J29nB241_p0644a10║萬師深得臨濟宗旨，大機大用，千萬中無一人能
J29nB241_p0644a11║企及者；有言不若天師孤硬直捷者。紛紛不一，弟
J29nB241_p0644a12║實疑之。聞兄久於禪學，想悉知之矣，故乃就而問
J29nB241_p0644a13║為。」余曰：「我儒家者流，未入釋氏之奧，至於門墻，略
J29nB241_p0644a14║窺一二，吾試為兄言之。夫道，一而已矣，焉有高下
J29nB241_p0644a15║哉？若論其跡，似有高下，而其實決無高下。何則？蓋
J29nB241_p0644a16║為學人之根有利鈍，進有淺深，而導引之權有頓
J29nB241_p0644a17║有漸，從頓而入者甚難，不得已乃有漸導之法。古
J29nB241_p0644a18║德云：『你有拄杖子，我與你拄杖子；你無拄杖子，我
J29nB241_p0644a19║與你奪了拄杖子。』」友人曰：「拄杖之喻，願為解說。」余
J29nB241_p0644a20║曰：「下根之士汩沒深厚，心無所主，不能悟入，為師
J29nB241_p0644a21║者將一直捷法截斷學人意路，方有入頭處，即是
J29nB241_p0644a22║與他一根拄杖子。上根之士自知悟字亦是對治
J29nB241_p0644a23║門，為師者恐執此為實，故盡行與他遣了，俾於一
J29nB241_p0644a24║切無礙處深契正宗，即是奪了他底拄杖子。雲師
J29nB241_p0644a25║奪人拄杖子，不與人拄杖子；天師不奪人拄杖子，
J29nB241_p0644a26║與人拄杖子。」友人曰：「二師本無高下，已聞命矣。然
J29nB241_p0644a27║眾以二師互論高下，又在甚麼處見？」余曰：「二師實
J29nB241_p0644a28║禪門宗匠，豈可優劣哉？人有不知雲師者，蓋有一
J29nB241_p0644a29║說焉。雲師不但究徹禪宗，又能博通今古，三教皆
J29nB241_p0644a30║融，出言雄峻，曲雅調新，死處狀若龍飛，活處杳無
J29nB241_p0644b01║蹤跡。明眼者聞之，猶覺耳聾，俗眼自是不識。」友人
J29nB241_p0644b02║曰：「人之多知天師者，又何耶？」余曰：「亦有一說焉。天
J29nB241_p0644b03║師知其眾中根器厭博，就機接引，權拈黃葉，便去
J29nB241_p0644b04║止啼，一用斯旨，易合初機。以此觀之，稍若不同，實
J29nB241_p0644b05║是二師婆心發現。庸見輩乃以知不知處自生向
J29nB241_p0644b06║背，所以有高下之議。殊不知此件大事，必須深造
J29nB241_p0644b07║其室，方知二師之善誘，豈淺見薄識者所能知哉？
J29nB241_p0644b08║故經云：『惟佛與佛，乃能究盡』，儒云：『惟聖人然後可
J29nB241_p0644b09║以踐形者』，此也。」友人曰：「二師有得失乎？」余曰：「若論
J29nB241_p0644b10║得失，得則俱得，失則俱失。」友人撫掌笑曰：「我知之
J29nB241_p0644b11║矣，即吾儒所謂中人以上可以語上也，中人以下
J29nB241_p0644b12║不可語上也。而釋氏之空寂，即吾夫子所謂吾有
J29nB241_p0644b13║知乎哉？無知也。噫！」
J29nB241_p0644b14║閱居士來論，名曰止謗辯惑。然謗者，從上佛祖聖賢
J29nB241_p0644b15║所未免，何用止為？惑乃人之智眼正昏，縱辯亦奚益？
J29nB241_p0644b16║矧夫真諦俗諦之跡雖殊，而出世入世之心無異，所
J29nB241_p0644b17║以無調達不能成釋迦之能仁，無傲象不能顯虞舜
J29nB241_p0644b18║之大孝，惟等冤於親，視魔即佛，於禪庶幾耳。論中謂
J29nB241_p0644b19║二老人本無高下，以人心之知不知，故生向背。其論
J29nB241_p0644b20║固確的，而其所以向背乎人心者，又不能無說焉。如
J29nB241_p0644b21║天老人單以棒頭發藥，學者似乎易窺影響；雲老人
J29nB241_p0644b22║惟以言句關機，學者難以洞徹幽微。幽微難洞故生
J29nB241_p0644b23║疑，影響易窺故生羨，溷悶一棒復生疑，了達言句又
J29nB241_p0644b24║生羨，疑羨互起，向背橫生，是已不識二老人出世之
J29nB241_p0644b25║本懷，又豈知波瀾亦因時之波瀾，直捷亦因時之直
J29nB241_p0644b26║捷也哉？如世尊說四十九年葛藤，末始拈花示其宗
J29nB241_p0644b27║趣；達磨秉教外別傳之妙旨，復持《楞伽經》四卷以印
J29nB241_p0644b28║人心。誠如一橛一隅之見，既不透三藏微言，未徹單
J29nB241_p0644b29║傳命脈，無惑乎不識言句中痛快，棒頭上寬廣，隨人
J29nB241_p0644b30║高下二老人矣。或曰：雲老人出世，雖實為大慧作略，
J29nB241_p0644c01║宜急見於今以救時弊，其脈微，其化尚未普；天老人
J29nB241_p0644c02║出世，惟以孤硬平實接人，其來顯，其緣又大，因之彼
J29nB241_p0644c03║此不無非駁。其非駁之說，正如國家之用兵，出不得
J29nB241_p0644c04║已，且是晚代之造次，豈二老人有人我於中？設使稍
J29nB241_p0644c05║有人我，將何垂範天下後世哉？所以人自高下，二老
J29nB241_p0644c06║人原無高下；人自得失，二老人原非得失。幸居士以
J29nB241_p0644c07║平等心識得二老人，不然，滿地袈裟盡作沙場人物，
J29nB241_p0644c08║幾成得宗風耶？至若以無知況空寂則可，以空寂為
J29nB241_p0644c09║釋氏之究竟則不可，願居士珍重。友人另具一隻眼，
J29nB241_p0644c10║何以故？欲窮千里目，更上一層樓。
J29nB241_p0644c11║復月崖熊自福居士（附來書）
J29nB241_p0644c12║汝學自分根器淺薄，於向上宗曾未夢見，訝棒橫
J29nB241_p0644c13║棒直之儱侗，未肯折服於單傳，厭平常見解之猶
J29nB241_p0644c14║人，無取適從於半髻。頃因溯峽而上，望平都有大
J29nB241_p0644c15║乘氣象，拉友登山，得遇吾師，乃知聚雲師翁一燈
J29nB241_p0644c16║正照於西蜀，雖不及見聚雲，而捧閱語錄諸書，字
J29nB241_p0644c17║字金鎞，已抉盡從前眼中之翳。若我老師道高德
J29nB241_p0644c18║重，繼往開來，天下之景仰方敫，禪門之丕振攸賴，
J29nB241_p0644c19║接大慧不易接之脈，闡聚雲未大闡之宗，豈與單
J29nB241_p0644c20║傳半髻擷頑哉！盟友孝廉沈奕瑋，心悅誠服，不謀
J29nB241_p0644c21║而同，北面皈依，願附爐中之煆煉，西來直指，求明
J29nB241_p0644c22║箇裏之精微，續祖慧命可期，報師深恩罔極。先此
J29nB241_p0644c23║附候，容事竣躬請拄杖，以慰生平，伏乞慈鑑。
J29nB241_p0644c24║承當者事，先須辦一雙不受人瞞底眼孔、百折不回
J29nB241_p0644c25║底腳跟、真真實實底肚腸，意、必、固、我放在第七、第八，
J29nB241_p0644c26║得、失、毀、譽還他落二、落三，纔教作赤肩漢子也。來書
J29nB241_p0644c27║序說：正如迦陵之處殼、斑筍之在林，儼有超群出類
J29nB241_p0644c28║之韻，概始終恁麼去，何幸如之？至若棒橫棒直，見解
J29nB241_p0644c29║平常，儱侗猶人之論，正眼觀來，總是他家活計。惟願
J29nB241_p0644c30║長云包荒，渾厚其志，自各有一條出身大路。不然，類
J29nB241_p0645a01║牽牛下河，未免腳頭先濕耳。信手率復，無罄筆端，統
J29nB241_p0645a02║俟嘉峨回首，拄杖子忍居士不過在。
J29nB241_p0645a03║答忠南陳善人
J29nB241_p0645a04║居士以青春之年，而行誼即聞於郡宰，悅乎比鄰中
J29nB241_p0645a05║舉善勸賢之選，根器誠足問也。矧復於本分大事，念
J29nB241_p0645a06║念不忘，必欲究明者乎？羡羡。來書云：古德要人離心
J29nB241_p0645a07║意識參，既不用心思意念識想，疑情又向何處起？殊
J29nB241_p0645a08║不知者裏就是疑情，若必離了心意識，豈不同於瓦
J29nB241_p0645a09║礫土木？看來者心意識也不惡，何心區區離他？只要
J29nB241_p0645a10║於參字上委悉得去，始信家無小使，不成君子自覺
J29nB241_p0645a11║有許多便宜。
J29nB241_p0645a12║
J29nB241_p0645a13║
J29nB241_p0645a14║
J29nB241_p0645a15║　　　　　　　　　（嗣法門人幻敏重刊）
J29nB241_p0645a16║
J29nB241_p0645a17║
J29nB241_p0645a18║
J29nB241_p0645a19║
J29nB241_p0645a20║慶忠鐵壁機禪師語錄卷之十六終