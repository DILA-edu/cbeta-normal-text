J29nB241_p0645b01║慶忠鐵壁機禪師語錄卷之十七
J29nB241_p0645b02║嗣法門人幻敏重編
J29nB241_p0645b03║書問
J29nB241_p0645b04║復武隆沈醫官
J29nB241_p0645b05║閱門下來問，乃醫書所載養生之說，非禪亦非玄矣。
J29nB241_p0645b06║即就玄而論，玄之一字，眾妙之門；玄之一字，眾禍之
J29nB241_p0645b07║門。何也？如云玄關一竅少人知，那裏是少知處？此竅
J29nB241_p0645b08║若有定位，則落後天；若無定位，則屬杳冥；認非有非
J29nB241_p0645b09║無，則墮中道。除是領會得，豈不為眾妙之門耶？如以
J29nB241_p0645b10║取坎填離，陰顛陽倒，黍米出胎，飛神謁帝，報盡還落
J29nB241_p0645b11║輪迴，甚至彼家燒煉，破宅殞身，豈不是眾禍之門耶？
J29nB241_p0645b12║況以玄較禪，禪如世諦中鄉科甲牓，玄如吏員雜職，
J29nB241_p0645b13║玄乃生滅種子，禪是無漏正因。門下所云任督陰陽
J29nB241_p0645b14║丹田，存想性命二門，尾閭泥丸，氣海昇降等語，乃邪
J29nB241_p0645b15║見輩於幻身中妄指的名相，四大色身壞時，都歸無
J29nB241_p0645b16║有，執而行持，如何敵得生死，見得妙心？《楞嚴經》云：「晦
J29nB241_p0645b17║昧為空，空晦暗中；結暗為色，色雜妄想。」想相為身聚
J29nB241_p0645b18║緣，內搖趣外，奔逸昏擾。擾相以為心性，一迷為心，決
J29nB241_p0645b19║定惑為色身之內，不知色身外洎山河虛空大地，咸
J29nB241_p0645b20║是妙明真心中物。譬如澄清百千大海，棄之惟認一
J29nB241_p0645b21║浮漚體，目為全潮，窮盡瀛渤。汝等即是迷中倍人，如
J29nB241_p0645b22║來說為可憐憫者。世云醫道通仙道，我謂佛道無不
J29nB241_p0645b23║通矣。正如門下治病一般，用王道則人參、白朮偏多，
J29nB241_p0645b24║用霸道則大黃、巴荳偏多，須知有時不得不霸，雖霸
J29nB241_p0645b25║亦王；有時不得不王，雖王亦霸。積功累行亦復如是。
J29nB241_p0645b26║至若禪，則萬應靈丹可以起死回生、安魂定魄，非王
J29nB241_p0645b27║非霸乃急救之良方矣。門下必欲此生消災雪罪、超
J29nB241_p0645b28║生脫死，當下與佛祖並立，宜先用一服消毒散，將從
J29nB241_p0645b29║前雜毒瀉盡，澄攝身心，澄攝之久乃緩緩提撕，云：如
J29nB241_p0645b30║何是我本有的妙心？行住坐臥、茶裏飯裏如是提持，
J29nB241_p0645c01║若以操存舍亡是妙心，此心無定；若以手舞足蹈是
J29nB241_p0645c02║妙心，此心靡常；若以一念不生、虛空無物是妙心，此
J29nB241_p0645c03║心空寂。畢竟如何是妙心？二六時中那拘久暫逼拶、
J29nB241_p0645c04║提持不輟，便覺身心輕安、妄念不起、水火自濟，即根
J29nB241_p0645c05║本淨戒得養生之益也。由戒生定，一息萬有，萬有一
J29nB241_p0645c06║息勝陰陽顛倒也；因定發慧，則治世語言、資生業等
J29nB241_p0645c07║悉順正法，自超玄入妙也。從此三學圓明、十年運轉，
J29nB241_p0645c08║打破疑關，妙心自見，那時拈土成藥、呵氣皆靈，休▆
J29nB241_p0645c09║國手，謾說神仙，盧醫、扁鵲所不及也。山僧何故如此
J29nB241_p0645c10║饒舌？良久，云：病多諳藥性，得效敢傳方。
J29nB241_p0645c11║復秤叟居士
J29nB241_p0645c12║熊、沈二居士掉臂而去，秤叟猶自賊過安弓。雖然，於
J29nB241_p0645c13║響石邊已著箭矣，最喜的是當頭一棒作獅子吼。要
J29nB241_p0645c14║問棒未擊時，是聲落在何處？吼還是？不吼還是者？其
J29nB241_p0645c15║間下得一轉語，便是火裏嚬呻，從地踴躍。果知痛癢，
J29nB241_p0645c16║奚用下毒手為？
J29nB241_p0645c17║與止止居士
J29nB241_p0645c18║自平山別後，往來人輒問門下定動，則知道念彌堅，
J29nB241_p0645c19║工夫日益。且公署中每以佛理禪道蒞事，俾一縣子
J29nB241_p0645c20║民宮墻桃李津津向化，草偃風行，正所謂不賞不怒，
J29nB241_p0645c21║民勸民威，省卻多少力也。令郎書中敘及門下渝城
J29nB241_p0645c22║往返，馮夷為崇，不勝勞騷。王荊公言：「我得湛堂一轉
J29nB241_p0645c23║語做宰相。」曰：「是甚麼？」門下若實得是甚麼底受用，則
J29nB241_p0645c24║勞騷得失盡付之無何有也。願立定腳跟為法門望。
J29nB241_p0645c25║復武隆譚明經
J29nB241_p0645c26║山野把釣枳江，為求破浪，忽得雙鯉頻臨，身心快可，
J29nB241_p0645c27║不審鉤頭之意，還識取也未？
J29nB241_p0645c28║復古孝廉請上堂（附請啟）
J29nB241_p0645c29║髮弟子古心率合堂弟子等合十啟。伏以盲人覓
J29nB241_p0645c30║日，扣盤以求，畢世未睹光天；跛漢貪程，策杖而往，
J29nB241_p0646a01║平途尚憂惡塹。不遇明師，誰將點破？每逢開士，不
J29nB241_p0646a02║憚扶持。黃面老子拈花，蚤逗機緣；碧眼胡僧摘蘆，
J29nB241_p0646a03║全通消息。一宗相續，萬法無差。恭惟和尚是僧之
J29nB241_p0646a04║表，於法為王。放不下眾生擔子，與物常關；割不開
J29nB241_p0646a05║諸佛念頭，逢人思度。既為吹萬老人伶俐兒郎，橫
J29nB241_p0646a06║也好、豎也好，信手所拈；欲撐大慧祖師圓通門戶，
J29nB241_p0646a07║推不能、避不能，舉念皆切。隨呼隨應，喚出瓶裏之
J29nB241_p0646a08║鵝；疇重疇輕，喝斷手中之秤。有人救得貓兒，急把
J29nB241_p0646a09║草鞋頂出；豈反不如狗子，且將蒲團坐穿。（心）等其
J29nB241_p0646a10║骨多濁，而胎亦▆。優婆塞俗緣即是枷繩，苦海未
J29nB241_p0646a11║能跳脫去；比丘眾理障亦成桎梏，懸崖那得筋斗
J29nB241_p0646a12║來？多鈍根，少利根，父母不以蠢兒廢教；迷師渡，悟
J29nB241_p0646a13║自渡，佛祖豈是凡人難修？數年望聚雲而墮淚，謂
J29nB241_p0646a14║我等何獨無緣？一旦入地藏而瞻容，知聖人原無
J29nB241_p0646a15║棄物。曾結制期，點點石頭依法座；再望鉗冶，鎔鎔
J29nB241_p0646a16║雪汁滿洪爐。十方仝飲半甌茶，丈六盡藏一莖草。
J29nB241_p0646a17║伏願慈悲不吝，方便常施。饑漢向冷廚，忍息是火
J29nB241_p0646a18║之燈；窮兒守空囊，且拈止啼之葉。柏樹庭前實離
J29nB241_p0646a19║離，大意不過如此；木樨花上香噴噴，老宿瞞得誰
J29nB241_p0646a20║人？蓋凡性最易遷移，譬之絲隨染成，可青可白；而
J29nB241_p0646a21║師教絕無沾滯，政如花以鏡現，非色非空。指定禪
J29nB241_p0646a22║心，免作隨風之柳；透開本性，乃為出水之蓮。恭候
J29nB241_p0646a23║棒臨，敬瞻拂豎。謹啟。
J29nB241_p0646a24║堂上說話，不貴周遮；室裏呈機，渾身殺活。圓通無盡
J29nB241_p0646a25║之燈，少室雙林之髓。居士此番更進一步，山僧又豈
J29nB241_p0646a26║被蓋囊藏？不揣粗野，暫全肯諾。
J29nB241_p0646a27║復沈子佩居士（附來書）
J29nB241_p0646a28║拜違函丈，如子去母，寤寐歌言，宛若吾師莊守我
J29nB241_p0646a29║上，鼓鍾將之，忘其苦葉之涉川也。弟子根性魯昧，
J29nB241_p0646a30║初知此事，非不好樂，但如鴻漸著書石上，效人口
J29nB241_p0646b01║動，驗之身世之間，便爾把握不住。比自瞻仰師範，
J29nB241_p0646b02║以暨皈依，覺日用尋常，隨波逐浪中，道味轉親，世
J29nB241_p0646b03║緣轉淡，即心與境，我見未化。然時自克厲，藏舟于
J29nB241_p0646b04║壑，大力者負之而趨。丈夫當如此，世出世無二法
J29nB241_p0646b05║也。昨承法誨，如睡斯醒，如饑斯飽，敢忘鞭策保任，
J29nB241_p0646b06║以期不孤吾師記囑之恩？但畢竟疑情如何盡？命
J29nB241_p0646b07║根如何斷？秪如踏著道破後轉身一句，又如何薦
J29nB241_p0646b08║取？弟子到者裏，恰似有墮睡夫之枕，奪饑人之食
J29nB241_p0646b09║者，通身汗下。吾師憫其真誠，何以委悉開示，痛下
J29nB241_p0646b10║一頓針錐耶？翹切翹切。小舟一泊忠南，禮師翁塔，
J29nB241_p0646b11║即於廿八暮抵夔門。人事淹留，明晨東下，北征時
J29nB241_p0646b12║迫，未審歸來即得趨侍左右，一當棒喝否？中心依
J29nB241_p0646b13║依，願言不盡。惟吾師慈照井仙兄行，耑沐以俟栽
J29nB241_p0646b14║教不宣。弟子燈胤和南上和尚侍者。
J29nB241_p0646b15║吾宗有大權，唯大智人用之；吾宗有大實，唯大志人
J29nB241_p0646b16║體之；吾宗有大機，唯大至人證之。機權實之不一，而
J29nB241_p0646b17║智志至之在我，我果智志至大，實無有大大者。大大
J29nB241_p0646b18║既無，則大小非大小之說不得說也，又說甚麼地水
J29nB241_p0646b19║火風、根身器界，乃至夢覺上下、苦樂虛實、鴻漸鼓鍾，
J29nB241_p0646b20║把握不把握耶？此中妙在一我，只不可作我會，除是
J29nB241_p0646b21║會得來，縱處道味世緣我見人相中，未嘗見有道味
J29nB241_p0646b22║世緣我見人相之相者，其間藏天下於天下且猶不
J29nB241_p0646b23║可，奚復待克厲藏舟於壑哉？從來明人不做暗事，居
J29nB241_p0646b24║士今後寧作白拈漢子，母為夜行丈夫。何也？假如世
J29nB241_p0646b25║界未成、丘壑未就、舟楫未具，即有大力向那裏施設？
J29nB241_p0646b26║負箇甚麼？趨至何所？所以道：不許夜行剛把火，直須
J29nB241_p0646b27║當道與人看。居士還見麼？若也見得，山僧最喜底是
J29nB241_p0646b28║保任二字，如是保任疑情自盡，如是保任命根自斷，
J29nB241_p0646b29║踏著道破也如是，轉身薦取亦如是耳。古人云：「你有
J29nB241_p0646b30║拄杖子，我與你拄杖子；你無拄杖子，我與你奪了拄
J29nB241_p0646c01║杖子。」既無拄杖子，又奪箇甚麼？既有拄杖子，又何必
J29nB241_p0646c02║與之？山僧權為居士以空拶空、以有追有，妄說箇註
J29nB241_p0646c03║腳，如天人六道、羅漢聲聞、緣覺菩薩、諸佛眾生、有情
J29nB241_p0646c04║無情、虛空大地、真如佛性，是有拄杖子者也，若遇山
J29nB241_p0646c05║僧，即與他拄杖子；如盡卻天人六道、羅漢聲聞、緣覺
J29nB241_p0646c06║菩薩、諸佛眾生、有情無情、虛空大地、真如佛性，是無
J29nB241_p0646c07║拄杖子者也，若遇山僧，即奪了他拄杖子。山僧恁麼
J29nB241_p0646c08║委悉、恁麼開示、恁麼針錐，墮了睡處枕，還要打得鼾；
J29nB241_p0646c09║奪卻饑時食，致令常充滿。通身白汗下，依然乾暴暴。
J29nB241_p0646c10║居士須當下瞥脫，又何拘拘於棒喝討冷煖也？來書
J29nB241_p0646c11║謂井仙兄行，耑沐以俟裁教，但井仙已出井矣。今如
J29nB241_p0646c12║願付雙鯉持來，乘著且同朝天去。
J29nB241_p0646c13║答譚明經
J29nB241_p0646c14║聞聲悟道，見色明心。觀音菩薩將錢買胡餅放下，云：
J29nB241_p0646c15║「原來是饅頭。」若委悉得者，則公案方知。大海裏渴殺
J29nB241_p0646c16║多少人？大倉中饑殺多少人？奚必區區求空逃空耶？
J29nB241_p0646c17║門下所云：枳江之魚，豈能吞海底之月？未審鉤頭之
J29nB241_p0646c18║意向何處識取？山野把箇直實鉤竿，為求負命，原非
J29nB241_p0646c19║限定枳江大海，只要肯圍圍洋洋，攸然而來，自爾在
J29nB241_p0646c20║在鉤線，滿口香餌，何愁不一釣便上？
J29nB241_p0646c21║來書謂：大地本一法王身，胡餅依舊是饅首。山野不
J29nB241_p0646c22║作者般見解。然雖如是，門下性命已在山野手中，又
J29nB241_p0646c23║愁箇甚麼？秪愁洪波浩渺，白浪滔天，難得直實委悉
J29nB241_p0646c24║耳。不見船子問夾山云：「垂絲千尺，意在深潭；離鉤三
J29nB241_p0646c25║寸，子何不道？」山擬開口，被船子一橈打落水中。山纔
J29nB241_p0646c26║上船，子又曰：「道！道！」山擬開口，子又打，山豁然大悟，乃
J29nB241_p0646c27║點頭三下。子曰：「竿頭絲線從君弄，不犯清波意自殊。」
J29nB241_p0646c28║山遂問：「拋綸擲釣，師意如何？」子曰：「絲懸綠水，浮定有
J29nB241_p0646c29║無之意。」山曰：「語帶玄而無路，舌頭談而不談。」子曰：「釣
J29nB241_p0647a01║盡江波，金鱗始遇。」山乃掩耳。子曰：「如是！如是！」付囑已，
J29nB241_p0647a02║山乃辭行，頻頻回顧。子復喚云：「闍黎！」山乃回首，子豎
J29nB241_p0647a03║起橈曰：「汝將謂別有？」乃覆船入水而逝。門下向那離
J29nB241_p0647a04║鉤三寸處進步，自有豁然大悟底路頭出來，會得點
J29nB241_p0647a05║頭三下底意旨，必知覆船入水而逝底消息。還知直
J29nB241_p0647a06║實公案麼？口說無憑，做出始見。
J29nB241_p0647a07║與懶憨上座
J29nB241_p0647a08║兩承惠顧，見上座氣宇對諸執事人深幸，但秪盡寒
J29nB241_p0647a09║溫而別，未敘及法門大節。有汾陽武居士匆匆至山
J29nB241_p0647a10║野前，云：「昨日今朝事不同。」山野徵云：「是何故？」答云：「者
J29nB241_p0647a11║幾期被他家兒孫顛倒，我要與和尚算帳。」山野以熱
J29nB241_p0647a12║茶劈面潑，云：「算箇甚麼？」士便儱侗禮拜。山野云：「大遠
J29nB241_p0647a13║在。」見士不會，山野但拍案呵笑而已。雖然，觀居士身
J29nB241_p0647a14║口叨呾，似有喜狂不禁之狀，山野從容喻問，乃云：「弟
J29nB241_p0647a15║子問憨師宗旨，教我直捷便了。」云：「他不耐煩說。」「今和
J29nB241_p0647a16║尚莫顢頇，我但如此就罷。」然直捷一著固不可無，山
J29nB241_p0647a17║野聞就罷二字，豈得袖手不援耶？即以直捷言之，如
J29nB241_p0647a18║世尊纔生，便一手指天、一手指地，道：天上天下，唯吾
J29nB241_p0647a19║獨尊。秪宜直捷便了，何故又離王宮至雪山，六年苦
J29nB241_p0647a20║行，睹星悟道，乃至四十九載絡索，末後始拈花付囑？
J29nB241_p0647a21║龍樹乃續祖脈中之鹽梅，秪宜直捷便了，何故又造
J29nB241_p0647a22║《大智度》等論，分性別相？達磨初祖號直指單傳，秪宜
J29nB241_p0647a23║直捷便了，何故又將《楞伽經》四卷付神光，云：「即是如
J29nB241_p0647a24║來心地要門，令諸眾生開示悟入。」臨濟棒下得悟，秪
J29nB241_p0647a25║宜直捷便了，何故又說三玄三要、照用權實、料揀賓
J29nB241_p0647a26║主、三句四喝等語？洞山過水，睹影得悟，秪宜直捷便
J29nB241_p0647a27║了，何故又立君臣五位，偏正兼帶諸說？溈山、仰山秪
J29nB241_p0647a28║宜直捷便了，何故又示諸般圓相？香嚴在百丈會中，
J29nB241_p0647a29║問一答十，問十答百，秖宜直捷便了，何故又在擊竹
J29nB241_p0647a30║處明心？大慧參學時，已具諸方遏捺不住底手段，秪
J29nB241_p0647b01║宜直捷便了，何故又在佛果處打脫？乃至明教嵩、中
J29nB241_p0647b02║峰本秪宜直捷便了，何故語錄數十卷之多？並前後
J29nB241_p0647b03║諸祖聖賢亦秪宜直捷便了，何故手眼常異，種種各
J29nB241_p0647b04║別？直捷便了，《傳燈》間或有之，然但備禪師之數，非我
J29nB241_p0647b05║釋迦大醫王、大慈父之忠臣孝子也。譬之世諦稱忠
J29nB241_p0647b06║臣，必有撥亂反治、致君澤民之事業；稱孝子，必有晨
J29nB241_p0647b07║昏定省、竭力養志之肫忱。豈以名實未稱一能一德，
J29nB241_p0647b08║而擅標青史旌揚者哉？佛祖公案亦復如是。上座既
J29nB241_p0647b09║已受天童老人法印還蜀，山野敢謂直捷便了說話，
J29nB241_p0647b10║在天童即得，天童以下不得。何也？二十年前教網簾
J29nB241_p0647b11║纖，宜用直捷以救；二十年後直捷濫觴，必須宗旨以
J29nB241_p0647b12║救。前後固無二道，又不得不因時救焚極溺也。大地
J29nB241_p0647b13║有情淪喪苦惱不止一途，而佛祖聖賢極拔救濟非
J29nB241_p0647b14║是一法，如救人於水，豈辭得手足淹濕？救人於火，豈
J29nB241_p0647b15║辭得腦額熱煩？儻云我但居清涼、處乾地，只可稱自
J29nB241_p0647b16║了漢子，豈號得垂手大士耶？自了，佛祖所不取，又安
J29nB241_p0647b17║能直捷便了乎？應病與藥，因地下種，推類可知，以直
J29nB241_p0647b18║捷便了便是的當，覺前來諸佛諸祖宗旨論說悉成
J29nB241_p0647b19║多事，緣古較今，似今人比前代伶俐十分，有是理哉？
J29nB241_p0647b20║若沿襲流弊不止，致令兒童樵子、俚夫俗婦縱口說
J29nB241_p0647b21║禪，胡打亂喝，指東畫西，麤言詈語，窮嘴薄舌，佛祖命
J29nB241_p0647b22║脈果如是耶？直捷如海上方子，宗旨比醫家難經，海
J29nB241_p0647b23║方非不或中，定不能懸斷生死，作世明醫。又如父母
J29nB241_p0647b24║為子訓家，粥飯秪可尋常日用，至款待上賓，豈廢得
J29nB241_p0647b25║五味調和、諸般餚饌蔬品耶？武居士自謂憨師接人
J29nB241_p0647b26║捷快，三問一喝便了，以山野所說煩瑣難救，即今居
J29nB241_p0647b27║士狂病大倡，看直捷便了，又如何救得也？從上古人
J29nB241_p0647b28║未嘗不千里同風，書通問答，但有圈點交者、有酬白
J29nB241_p0647b29║紙者、有擲之水火者、有扯碎坐卻者、有云不解弄筆
J29nB241_p0647b30║頭文句者、有對來人痛罵打擯者、有望風禮拜伸謝
J29nB241_p0647c01║者、有坦然不答者、有接得潛去者，願上座莫蹈者些
J29nB241_p0647c02║陳跡，不妨法道遊戲，據實答我，作後學眼目，猶之梨
J29nB241_p0647c03║園臺上生旦末丑強作悲歡離合，其實事同一家，那
J29nB241_p0647c04║分彼此？幸勿懷我人而見棄。
J29nB241_p0647c05║復冉明經
J29nB241_p0647c06║界地忙忙，多類燕人浪子。孰是不忘來時之路，而興
J29nB241_p0647c07║還家樂業之想者？接來書，深快野懷。但還家之法，只
J29nB241_p0647c08║要導引得人，資糧克裕，路頭正大，踐履平實，緩急合
J29nB241_p0647c09║宜，㘞地處進前一步，荒蕪間橫按慧刀。至若三華五
J29nB241_p0647c10║氣、生死猜慚、果因前後等說，悉是途中遣興語耳。咦！
J29nB241_p0647c11║還見麼？日暮鄉關何處是？煙波江上使人愁。晴乾須
J29nB241_p0647c12║速走，莫待雨漓淋。門下腳跟又當如何耶？
J29nB241_p0647c13║復吏部秉素牟居士（諱道行，附來書）
J29nB241_p0647c14║吹萬大師，（道行）里人也。化被他方，教滿諸眾，而里
J29nB241_p0647c15║中人獨未親其作略，受其鑪韝，愧恨何限。幸遇和
J29nB241_p0647c16║尚智過於師，垂手為人，捧讀語錄，欣喜無盡。（道行）
J29nB241_p0647c17║但得見和尚，即如見大師矣。和尚千五百人善知
J29nB241_p0647c18║識，人天愛戴，隨處安樂。但近日寇氛四熾，結眾群
J29nB241_p0647c19║處，不無勞費。儻肯一瓢一缽，千峰萬峰，自有一箇
J29nB241_p0647c20║半箇提瓶挈笠，其為適更適也。月明和尚塔在朱
J29nB241_p0647c21║提，去郡城不二三十里。和尚若肯南詢，則敝郡當
J29nB241_p0647c22║首為卓錫之地矣。小引二首，略盡私淑大師歸依
J29nB241_p0647c23║和尚之意，臨楮曷勝頂禮。
J29nB241_p0647c24║山僧住平山時，曾有一說，願將自己節節支解，百碎
J29nB241_p0647c25║千零，托向人天眾前，秪是無人作對，無人賞命。豈料
J29nB241_p0647c26║古戎城裏出箇白拈賊，埋伏向金紫行中，說遮說表，
J29nB241_p0647c27║論武論文，贓私既在，理法難容。縱有老聚雲鄉曲之
J29nB241_p0647c28║情，除毒手那許再犯？有日通身火聚，遍界紅輪，拽那
J29nB241_p0647c29║白拈到紅輪火聚上，三回九轉鎔成一塊寒水，纔忿
J29nB241_p0647c30║得我儂者口冤氣。
J29nB241_p0648a01║復涪陵文檀越
J29nB241_p0648a02║渝城黎既白過我，道及檀越乃蜀中人傑，海內方家，
J29nB241_p0648a03║紙墨飛光，悟點畫三昧。山衲幾欲曳杖倒屣，向檀越
J29nB241_p0648a04║筆尖頭上少通消息，俾識取根源，書空寫水，亦邂逅
J29nB241_p0648a05║幸事也。不期平都解席，竟作棲霞守拙想。無何，諸方
J29nB241_p0648a06║學侶東扯西曳，止衲東明，又興結夏之舉。閱來翰諄
J29nB241_p0648a07║諄，大抵欲縱紲祗桓給孤遺事，山衲何敢固辭？但恐
J29nB241_p0648a08║俛仰螳臂，不無任大之艱。其或緣在三生，端擬虛星
J29nB241_p0648a09║之月。
J29nB241_p0648a10║復圖南譚縣尹
J29nB241_p0648a11║自平都得藉金湯，別後銘之在念。常思居士丰神淳
J29nB241_p0648a12║厚，實政實心，膏澤于民，仁風萬里，非獨子民得庇，亦
J29nB241_p0648a13║且法苑沾光，真所謂即世法以見佛法者也。山野道
J29nB241_p0648a14║虧佛印，德愧南泉，雖兩承借座瓶鵝之談，恒以未得
J29nB241_p0648a15║盡箇中為恨。忽於舟次公郎枉顧，不棄法門薄淡，覓
J29nB241_p0648a16║取從派，固是播菩提勝種於令子，抑實以大事因緣
J29nB241_p0648a17║望居士也。復接來書，依稀如面，儻肯於政事之餘一
J29nB241_p0648a18║提撕自己大事，則烏紗頭上、束帶腰間，自有觀音大
J29nB241_p0648a19║士在也。圓通妙應，豈虛語哉？
J29nB241_p0648a20║復譚文學
J29nB241_p0648a21║來書有靜室焚香一坐，思敲門瓦子，欲從實地上一
J29nB241_p0648a22║腳登開，四大又無住足，從虛無裏一拳打破，虛空亦
J29nB241_p0648a23║難粉碎，似墮黑夜商量語也。又云：不方不圓，非聖非
J29nB241_p0648a24║凡，鬧處自靜，忙中有閒，生滅俱無，思議徒然，若是打
J29nB241_p0648a25║開，何佛何仙？似落知解相似語也。須知此事不患不
J29nB241_p0648a26║聰明，唯患太聰明。門下欲了明者事，是必從實信、實
J29nB241_p0648a27║志、實行上看破一回，放下一回，親見一回，那時腳跟
J29nB241_p0648a28║點地，粉碎虛空，纔有說話分。
J29nB241_p0648a29║復月崖居士為師祝壽（附來偈）
J29nB241_p0648a30║只因㘞地一聲來，現出語言棒喝醜，千古招人罵
J29nB241_p0648b01║不休，如今笑破兒孫口。阿呵呵！忽然手中筆𨁝跳
J29nB241_p0648b02║上兜率陀天，觸著大肚和尚鼻孔，露地白牛作歌
J29nB241_p0648b03║舞，慶雲滿空。
J29nB241_p0648b04║相別未久，善能商量，乃至數數覓我贓私，不審居士
J29nB241_p0648b05║是何心行也？如云：拳築掌摑、大喝痛棒，纔是親切。我
J29nB241_p0648b06║謂居士說話太小心了些子，且不無拳築掌摑、大喝
J29nB241_p0648b07║痛棒時，又不親切耶？古德云：「心地隨時說，菩提亦只
J29nB241_p0648b08║寧，事理俱無礙，當生即不生。」說有生也，瞞居士不得；
J29nB241_p0648b09║說無生也，瞞居士不得。所以者何？瞞居士不得。
J29nB241_p0648b10║復明經文華叔居士（附來偈）
J29nB241_p0648b11║（修）根器下劣，信嚮宗門，雖亦有年，然作輟因循，疑
J29nB241_p0648b12║關莫破。昨蒙師承指示，似覺猛省，亦知婆心不棄
J29nB241_p0648b13║愚昧，安所得金剛錘助一擊之力也？書偈以呈，偈
J29nB241_p0648b14║曰：亦知塵網誰為脫？所幸童心絕點埃，本地風光
J29nB241_p0648b15║無盡取，白雲明月有時開。泥牛含笑徒歌舞，寢燕
J29nB241_p0648b16║空隨自去來，況復因緣僅咫尺，何妨踏破古蒼苔？
J29nB241_p0648b17║十數年來夢裏過，看來佛法正無多，青黃滿目惟
J29nB241_p0648b18║吾取，海底踏翻渾不波。一奉吾師面目來，從前雲
J29nB241_p0648b19║霧盡情開，豈知本在青天上，何處可容些子埃？畢
J29nB241_p0648b20║生奔擾為誰忙？忙至疲勞何所長？卻道光陰忙似
J29nB241_p0648b21║箭，不忙徒自增悲傷。
J29nB241_p0648b22║山僧素性不愛說詩，復不愛說偈，昨因眾居士以詩
J29nB241_p0648b23║偈見我，故委宛酬他，不過將錯就錯、以楔出楔已耳，
J29nB241_p0648b24║是果有元字腳留於胸臆哉？若常常以釣話罵陣，你
J29nB241_p0648b25║來我去，則人世目我為詩偈僧，非本色僧也。來諭謂
J29nB241_p0648b26║多年信嚮宗門，予最喜的是信嚮二字，既是實實信
J29nB241_p0648b27║嚮，決不宜向詩偈邊信嚮、語默邊信嚮、句意邊信嚮。
J29nB241_p0648b28║何以故？脫卻語默詩偈外，須知別有好商量。說箇商
J29nB241_p0648b29║量二字，山僧亦是萬不獲已，若要婆心指示，也是金
J29nB241_p0648b30║剛錘一擊；愚昧猛省，也是金剛錘一擊；作輟因循，也
J29nB241_p0648c01║是金剛錘一擊；疑關未破，也是金剛錘一擊；恨器下
J29nB241_p0648c02║劣，也是金剛錘一擊。門下還信嚮得及、荷擔得及麼？
J29nB241_p0648c03║倘若未然，且看下來註腳，亦知塵網誰為脫？是那箇
J29nB241_p0648c04║縛汝？所幸童心絕點埃，清水不藏龍，本地風光無盡
J29nB241_p0648c05║取。一句道破。白雲明月有時開，雲散月落後又作麼
J29nB241_p0648c06║生？泥牛含笑徒歌舞，休說大話；寢燕空隨自去來，且
J29nB241_p0648c07║信一半。況復因緣僅咫尺，又恐當面錯過，何妨踏破
J29nB241_p0648c08║古蒼苔？石頭路滑。十數年來夢裏過，即今醒也未？看
J29nB241_p0648c09║來佛法正無多，有韻實窮天下字，無人讀盡世間書，
J29nB241_p0648c10║青黃滿目惟吾取。切莫眼花。海底踏翻渾不波，未是
J29nB241_p0648c11║安身立命處，一奉吾師面目來。是誰家曲子？從前雲
J29nB241_p0648c12║霧盡情開，家無小使，不成君子，豈知本在青天上？是
J29nB241_p0648c13║甚麼？何處可容些子埃？明白轉身還墮位，畢生奔擾
J29nB241_p0648c14║為誰忙？將謂將謂，忙至疲勞何所長？元來元來，卻道
J29nB241_p0648c15║光陰忙似箭。有箇不忙的在。不忙徒自增悲傷，也須
J29nB241_p0648c16║疑著。匆匆野語，並錄一笑。
J29nB241_p0648c17║與陳蝶庵居士（諱周政）
J29nB241_p0648c18║士大夫欲成就此段大事，看來最先要箇信字，信能
J29nB241_p0648c19║成一切種智、信能證菩提道果、信能為聖為賢、信能
J29nB241_p0648c20║超佛越祖、信能度一切苦厄，乃至忠孝節義、盡性至
J29nB241_p0648c21║命、超度宗親、極拔群迷，世出世間經大傳遠，無不從
J29nB241_p0648c22║此一信而建立。是知大信大悟、小信小悟，不信則不
J29nB241_p0648c23║悟也。須知者不信之人，縱佛祖聖賢在世亦無如他
J29nB241_p0648c24║何，所謂七能三不能是已。古來士大夫從信入道者
J29nB241_p0648c25║不少，今略舉其一二，如給事馮楫濟川居士，自壯歲
J29nB241_p0648c26║遍參，後依佛眼，一日同眼經行法堂，偶童子趨庭吟
J29nB241_p0648c27║曰：「萬象之中獨露身。」眼拊公背曰：「好聻。」公於是契入。
J29nB241_p0648c28║紹興丁巳除給事，會大慧禪師就明慶開堂。慧下座，
J29nB241_p0648c29║公挽之曰：「和尚每言於士大夫前曰：『此生決不作者
J29nB241_p0648c30║蟲豸。』今日因甚卻納敗闕？」慧曰：「盡大地是箇杲上座，
J29nB241_p0649a01║你向甚處見他？」公擬對，慧便掌。公曰：「是我招得。」越月，
J29nB241_p0649a02║特丐祠，坐夏徑山，榜其室曰不動軒。一日，慧陞座，舉
J29nB241_p0649a03║藥山參石頭馬祖得悟因緣。慧拈罷，公隨至方丈曰：
J29nB241_p0649a04║「適來和尚所舉的因緣，某理會得了。」慧曰：「你如何會？」
J29nB241_p0649a05║公曰：「恁麼也不得，囌嚧娑婆訶。不恁麼也不得，㗭哩
J29nB241_p0649a06║娑婆訶。恁麼不恁麼總不得，囌嚧㗭哩娑婆訶。」慧印
J29nB241_p0649a07║之以偈曰：「梵語唐言，打成一塊。咄哉俗人，得此三昧。」
J29nB241_p0649a08║公後知邛州，所至宴晦無倦。嘗自詠曰：「公事之餘喜
J29nB241_p0649a09║坐禪，少曾將脅到床眠。雖然現出宰官相，長老之名
J29nB241_p0649a10║四海傳。」至三十二年秋，乞休致，預報親知，期以十月
J29nB241_p0649a11║三十報終。至日，令後廳置高座，見客如平時。至辰巳
J29nB241_p0649a12║間，降階望闕肅拜，請漕使攝邛事。著僧衣履，據高座，
J29nB241_p0649a13║囑諸官吏道俗，各宜向道扶持教門，建立法幢。遂拈
J29nB241_p0649a14║拄杖按膝，泊然而化。漕使請曰：「安撫去住如此自由，
J29nB241_p0649a15║何不留一頌以表罕聞？」公張目索筆書曰：「初三十一，
J29nB241_p0649a16║中九下七。老人言盡，龜哥眼赤。」竟爾長往。公以建炎
J29nB241_p0649a17║後名剎教藏多殘燬，施印凡一百二十八藏，有語錄、
J29nB241_p0649a18║頌古行世。此第一箇從信入道，為世出世間經大傳
J29nB241_p0649a19║遠之灑脫漢子也。侍郎李彌遠普現居士參圜悟，一
J29nB241_p0649a20║日朝回至天津橋，馬躍忽有省，通身汗流，直造天寧，
J29nB241_p0649a21║適悟出門，遙見便喚曰：「居士！且喜大事了畢。」公厲聲
J29nB241_p0649a22║曰：「和尚眼花作麼？」悟便喝，公亦喝，於是機鋒迅捷，凡
J29nB241_p0649a23║與悟問答，當機不讓。及遷吏部，方在壯歲，遽乞祠祿，
J29nB241_p0649a24║歸閩連江，築庵自娛。一日示微恙，索湯沐浴畢，遂趺
J29nB241_p0649a25║坐作偈曰：「謾說從來牧護，今日分明呈露，虛空拶倒
J29nB241_p0649a26║須彌，說甚向上一路。」擲筆而逝。此第二箇從信入道，
J29nB241_p0649a27║為世出世間經大傳遠之灑脫漢子也。樞蜜徐府，字
J29nB241_p0649a28║師川，每侍其父龍圖謁法昌及靈源，語論終日，公聞
J29nB241_p0649a29║之藐如也。及法昌歸寂，在笑談間，公異之，始篤信。復
J29nB241_p0649a30║丁父憂，念無以報罔極，請靈源歸孝址說法，源登座
J29nB241_p0649b01║問答已，乃曰：「諸仁者！秪如龍圖讀萬卷書，如水傳器，
J29nB241_p0649b02║涓滴不遺，且道尋常著在甚麼處？而今捨識之後，者
J29nB241_p0649b03║著萬卷書底又卻向甚麼處著？」公聞灑然有得，遂曰：
J29nB241_p0649b04║「吾無憾矣。」源下座，問曰：「學士適來見甚麼便恁麼道？」
J29nB241_p0649b05║公曰：「若有所見，則鈍置和尚去也。」源曰：「恁麼則老僧
J29nB241_p0649b06║不如。」公曰：「和尚是何心行？」源大笑。靖康初，為尚書外
J29nB241_p0649b07║郎，與朝士同志者挂缽於天寧之擇木堂，力參圜悟，
J29nB241_p0649b08║悟亦喜其見地超邁。一日，至書記寮，指悟頂相曰：「者
J29nB241_p0649b09║老漢腳跟猶未點地在。」悟顆面曰：「甕裏何曾走卻鱉？」
J29nB241_p0649b10║公曰：「且喜老漢腳跟點地。」悟曰：「莫謗他好。」公休去。此
J29nB241_p0649b11║第三箇從信入道，為世出世間經大傳遠之灑脫漢
J29nB241_p0649b12║子也。古今士大夫中，從信入道，如上因緣甚多，但不
J29nB241_p0649b13║可一一枚舉耳。時因令郎六符來書，有舟中捧誦法
J29nB241_p0649b14║語，似知非知，有路無路，茫無定見，不敢下手，不敢不
J29nB241_p0649b15║下手，笑也不得，哭也不得，日夜不安，何時得和尚一
J29nB241_p0649b16║棒打殺，到也自在。想吾師佛祉日增，不識家君得日
J29nB241_p0649b17║親棒喝否？惟願慈悲垂教之語。山僧閱罷，喜動眉睫。
J29nB241_p0649b18║何也？火宅中一條路忙教著出去，愛河裏七根繩強
J29nB241_p0649b19║拽將進來，乃世諦家人父子之常。今六符奉親以道，
J29nB241_p0649b20║持身以信，正與大孝釋迦報恩之說契合，若矢在弦
J29nB241_p0649b21║上，詎可不發乎？況居士秉胎仙老人九皋之靈，受王
J29nB241_p0649b22║太孺人趨庭之訓，幼以名士得聞，是一番灑脫也。繼
J29nB241_p0649b23║而舉於鄉、中於國，兩榜爭先，魁聲永播，德政仁風，口
J29nB241_p0649b24║碑載道，是二番灑脫也。復有作述妙隨宜之用，詩文
J29nB241_p0649b25║傳信口之章，是三番灑脫也。既於世法無不灑脫，於
J29nB241_p0649b26║出世法又當何如哉？要知者些灑脫，俱屬有漏，俱是
J29nB241_p0649b27║生滅，終歸於盡。若欲做箇大灑脫人，從劫至劫，亙古
J29nB241_p0649b28║亙今，須是於性命關頭上疑得透、轉得身、吐得氣為
J29nB241_p0649b29║妙。直如者性命關頭，畢竟作麼生疑？此疑關在邇在
J29nB241_p0649b30║易，非遠且難也。即如居士云：見山僧之後，數日寢食
J29nB241_p0649c01║不安，如有所失。看失的是甚麼？從此敬信禮拜供養。
J29nB241_p0649c02║看禮供的是誰？展轉導引，幸不得紳衿士庶盡行向
J29nB241_p0649c03║上一路，致令合宅寶眷、家人父子、從僕婢女一齊斷
J29nB241_p0649c04║殺，持齋禮誦行善，果是求令聞耶？資談柄耶？全鄉曲
J29nB241_p0649c05║耶？三者不然，是甚麼心行？者段風光，縱佛眼也覷他
J29nB241_p0649c06║不著，只交付可喜可幸已耳。而今從誠信中復添箇
J29nB241_p0649c07║恒字，山僧曾擬者恒字之形以示人曰：一日二六時
J29nB241_p0649c08║中，須豎箇決定心，勿令此心少曲。暫如是，久亦如是；
J29nB241_p0649c09║常如是，變亦如是；順如是，逆亦如是。者不曲底心，就
J29nB241_p0649c10║是直養、是生直、是驀直去之直；者恒字，就是行健、是
J29nB241_p0649c11║自強、是恒久不已之恒。書至此，筆端愈覺難禁。然葛
J29nB241_p0649c12║藤繁興，且放過一著，唯居士信之、體之、行之、證之，剎
J29nB241_p0649c13║那今古，切莫負此根器。
J29nB241_p0649c14║復譚侯府士心
J29nB241_p0649c15║竹樹叢森，苔蘚映色，幾作白眼林下人。然而朝抵暮
J29nB241_p0649c16║還，去來往返，不知等著是誰耶？屢承護念，並荷金湯，
J29nB241_p0649c17║邀我把釣臨江，破浪鯤鱗，還肯出頭世外，匝地普天
J29nB241_p0649c18║也未？不然，山野此行，徒歌月明滿載也。
J29nB241_p0649c19║復無著居士
J29nB241_p0649c20║聞則可死，不聞不可死，是果必於聞耶？可聞是文章，
J29nB241_p0649c21║不可聞是性道，是果不必於聞耶？所以云：男兒自有
J29nB241_p0649c22║沖天志，不向如來行處行。不見僧問趙州：「如何是道？」
J29nB241_p0649c23║州云：「墻外底。」僧云：「我不問者箇道。」州云：「你問那箇道？」
J29nB241_p0649c24║僧云：「大道。」州云：「大道透長安。」看者則機緣何等捷近？
J29nB241_p0649c25║何等快便？居士既信嚮得及，切莫忽忽悠悠，急須進
J29nB241_p0649c26║步，驀直到家，拍掌大笑，那時方知溪山雖異，雲月是
J29nB241_p0649c27║同。山僧不過導引之人耳，復有何法為居士輕重哉？
J29nB241_p0649c28║復石砫宣慰檀越請住白牛山（附請啟）
J29nB241_p0649c29║（萱）垂老深屵，懸慕江天之鶴；播生末俗，甘偕澗樹
J29nB241_p0649c30║之猿。爰夫未出甕中，不揣欲攀座上。小春曾十候，
J29nB241_p0650a01║難爭碩望；車塵大簇光，期臨願納。野人石供，所慮
J29nB241_p0650a02║涪山丹井，士大夫投轄言留；相傳菊隱深溪，老占
J29nB241_p0650a03║錐遺蹤尚在。恃茲為贄，或仗能來；肅此代躬，更祈
J29nB241_p0650a04║永住。
J29nB241_p0650a05║朝走三千，暮行八百，徘徊腳底，是名禁足。纔談實相，
J29nB241_p0650a06║又道虛空，舌端反覆，是名禁口。彼處無卜候分，此間
J29nB241_p0650a07║無言留分，山僧亦無能來永住分，三者既空，是名永
J29nB241_p0650a08║住、是名能來、是名言留、是名十候、是名結制、是名參
J29nB241_p0650a09║學、是名供養、是名福果。還識麼？逢人則出，出則不為
J29nB241_p0650a10║人；逢人則不出，出則便為人。且問者番是出是不出？
J29nB241_p0650a11║點即不到，到即不點。
J29nB241_p0650a12║復夔門岳以虛文學
J29nB241_p0650a13║承惠佳韻，不但陽春曰雪，乃聯珠頌古矣。至於向上
J29nB241_p0650a14║一事，唯在另具眼孔。一切語言文字，又是第二義說
J29nB241_p0650a15║話。誠如來韻所云：一拳打碎者虛空。虛空無相，向何
J29nB241_p0650a16║處下手？有何過患，要打碎他？古人垂一語，是必有真
J29nB241_p0650a17║實受用處。貴了了見，不貴相似說話。若果具打碎虛
J29nB241_p0650a18║空手段，大號以虛。既打碎了，又作麼生？以請看者虛
J29nB241_p0650a19║空，打得打不得？者裏要看足跟瞥脫，要具擇法眼，要
J29nB241_p0650a20║真實底修證。不然，一貫之唯，不改之樂，難言之氣，從
J29nB241_p0650a21║心之旨，竟成虛語耳。居士倘覷破夢幻空花，來就吾
J29nB241_p0650a22║宗堅實法門，幸也。率復不盡。
J29nB241_p0650a23║復見廷任居士
J29nB241_p0650a24║高年精進，世所希有，欣喜何極？但法門大事，成編成
J29nB241_p0650a25║軼，在稍緩也。閱來語，較之前來，儘有活機，求之實證，
J29nB241_p0650a26║眼孔絕無，其中多相似說話。居士秪宜大死一番，親
J29nB241_p0650a27║見徹底，方知此事不在舌頭上，倘一語驚人，自有不
J29nB241_p0650a28║辜負者。
J29nB241_p0650a29║復月崖居士（附來書）
J29nB241_p0650a30║甲申春日，巫夔災陷，舟次夔門，僅以身免，蕩芥子
J29nB241_p0650b01║小艇，直抵水洋溪畔。暮泊曹溪，因無問津者，未得
J29nB241_p0650b02║登山謁本師和尚，悵也何如？聊拈鄙語志達，幸勿
J29nB241_p0650b03║以弟子為念也。瞿塘夜浪拍天漢，雞犬魂驚人奔
J29nB241_p0650b04║竄，獨駕小舟破浪風，悠然自適登彼岸。曹溪一宿
J29nB241_p0650b05║覺依稀，不見六祖未為奇，永嘉到後見六祖，我見
J29nB241_p0650b06║了後到曹溪。劫劫地走真堪哂，師承恩大頻呼醒，
J29nB241_p0650b07║多少眾生哭愛緣，可憐尚不哭自性。任他明來暗
J29nB241_p0650b08║來哉？四方八面來不來？明日石砫觀音閣，且喫一
J29nB241_p0650b09║頓大飽齋。
J29nB241_p0650b10║涪陵一往無非夢幻空花，而上下東西豈是腳跟能
J29nB241_p0650b11║事？其如拄杖子不本分何？自別居士，固見歲月遷移，
J29nB241_p0650b12║坐臥經行宛若聚耳聚目，雖往來傳誦不一，而江關
J29nB241_p0650b13║之近況悉知。山僧於新正望前二日解制吟翁，應石
J29nB241_p0650b14║砫譚期主之請，舟至焦崖，得值貴役。閱來書，知為山
J29nB241_p0650b15║僧遠計最確，而護念實敫。匡廬名勝素所欲往，但居
J29nB241_p0650b16║士王事在躬，不若稍待，俟石浪轉棹，那時山僧直下
J29nB241_p0650b17║林間之志庶得萬全矣。來供諄勤，無乃太過？古宿云：
J29nB241_p0650b18║「是真精進，是名真法供養。」何理事不昧至此？修多羅
J29nB241_p0650b19║教，如來原為家裏人說，倘若留神，只貴鈯斧子鋒利，
J29nB241_p0650b20║不被葛藤絆倒，何幸如之？且喜道心彌切，實慶余懷，
J29nB241_p0650b21║從此甚深堅固不動三種三昧應須獲證。復得來偈，
J29nB241_p0650b22║益見罣礙全無。當大任者，順逆兩途都不介意。既能
J29nB241_p0650b23║如是，寧復瑣瑣？至若山僧以殘喘之年，木葉乾殼任
J29nB241_p0650b24║之而已。所憂者，寇賊蜂起，克樂溫、燬李渡、忠酆梁墊，
J29nB241_p0650b25║南援西掃不遑寧處，逃亡顛沛有不可言者。縱是眾
J29nB241_p0650b26║生定業，傷殘何其甚耳？山僧雖叨靜地，詎能已於念
J29nB241_p0650b27║乎？居士聞之，寧無惻然耶？牛山定期安眾忽經旬日，
J29nB241_p0650b28║門下相從者覺多孟浪，不能數數傳音，旆轉何道？幸
J29nB241_p0650b29║為慰我。（嗣法門人幻敏重刊）
J29nB241_p0650b30║慶忠鐵壁機禪師語錄卷之十七終