J29nB241_p0650c01║慶忠鐵壁機禪師語錄卷之十八
J29nB241_p0650c02║嗣法門人幻敏重編
J29nB241_p0650c03║書問
J29nB241_p0650c04║復蝶庵居士（附來書）
J29nB241_p0650c05║法音垂示遂近二千言此接引佛中不多見者念
J29nB241_p0650c06║（周）自垂髫時即喜翫楞嚴後因讀成唯識論不契
J29nB241_p0650c07║又見講僧演說膚淺如守晦愚庵之徒心竊鄙之
J29nB241_p0650c08║遂慵懶不學偶得萬松評唱一帙悅而珍之然亦
J29nB241_p0650c09║不過取其機鋒棒喝之趣借為文字禪究竟一野
J29nB241_p0650c10║干而已釋褐以來初則刑名錢穀潦倒無休既則
J29nB241_p0650c11║戰守馳驅應接不暇佛國真隔如瓜哇矣直至一
J29nB241_p0650c12║官塞上篤病將終一心迴向作絕命詞皆歸依淨
J29nB241_p0650c13║土語時有門人王嗣緒者乃父以參禪坐化手抄
J29nB241_p0650c14║公案數百則一一尋味始知不屬談柄不屬戲論
J29nB241_p0650c15║更遇守道朱崑海先生大暢宗風時時以話頭相
J29nB241_p0650c16║問答而念益堅然終以不親覿活佛為憾今秋天
J29nB241_p0650c17║使賊盜充斥出仕無門得遇吾師一傾蓋而不覺
J29nB241_p0650c18║心死信有宿因也徒以隻身旅邸兒女遠離四五
J29nB241_p0650c19║妾婢漸就饑寒未免持缽沿門為糊口計不然蚤
J29nB241_p0650c20║髡此數莖日侍蓮座耳即此可悟有生之苦不待
J29nB241_p0650c21║他日見閻羅老子時也來教信之一字不勞囑付
J29nB241_p0650c22║獨恒之一字實是缺陷未委吾師何法以麾不恒
J29nB241_p0650c23║之魔如大慧謂馮給事云梵語唐言打成一塊今
J29nB241_p0650c24║如何令恒不恒亦打成一塊如李侍郎謂虛空拶
J29nB241_p0650c25║倒須彌今如何令不恒病根亦同須彌拶倒如徐
J29nB241_p0650c26║龍圖讀萬卷書捨識之後無處安著今如何令不
J29nB241_p0650c27║恒冤業亦同萬卷消滅凡此皆（周）所參求不透反
J29nB241_p0650c28║墮疑城茫茫無棲泊者奈何奈何如使隨班聲喏
J29nB241_p0650c29║依樣畫蘆以無柁之舟泛拍天風浪恐信亦無用
J29nB241_p0650c30║安能使彼三宰官得我而四耶幸再垂慈一針刺
J29nB241_p0651a01║血莫負來吟翁寺一番也。
J29nB241_p0651a02║閒坐方丈無可語者纔欲著本圖利布箇縵天網子
J29nB241_p0651a03║豈料冤家路窄就遇疾風暴雨齊來呵呵不入驚人
J29nB241_p0651a04║浪爭得稱意魚未免拌命當他一回倘獲從心不枉
J29nB241_p0651a05║者番行腳閱來諭敘始末真懇且見本色惜乎未遭
J29nB241_p0651a06║辣手若是遭他辣手正所謂自到城中著衣喫飯抱
J29nB241_p0651a07║子弄孫色色仍舊既亡拘滯之情亦不作奇特之想
J29nB241_p0651a08║苦樂兩忘真俗俱泯野干師子總名孽畜刑名戰守
J29nB241_p0651a09║亦是時宜到此直令閻羅老子無容膝處又豈有佛
J29nB241_p0651a10║國之隔淨土之歸乎懸崖撒手自肯承當絕後再甦
J29nB241_p0651a11║欺君不得誠哉是言今則未爾不無從頭話會一大
J29nB241_p0651a12║藏教如標月指了知所標畢竟非月後來講者演者
J29nB241_p0651a13║不知佛祖所說經論錄乃猿嘯之腸鵑聲之血遂爾
J29nB241_p0651a14║胭說粉說譬說喻說得膚得髓論淺論深在人不在
J29nB241_p0651a15║法也若是知泥裏有刺不妨踏著也痛如云知見立
J29nB241_p0651a16║知　即無明本　知見無見　斯即涅槃一僧不識
J29nB241_p0651a17║義乃破句讀之曰知見立　知即無明本　知見無
J29nB241_p0651a18║　見斯即涅槃從此得悟因號安楞嚴是可鄙得耶
J29nB241_p0651a19║一法主問古德云清淨本然云何忽生山河大地古
J29nB241_p0651a20║德厲聲曰清淨本然云何忽生山河大地法主悟去
J29nB241_p0651a21║是可鄙得耶佛告富樓那如我按指海印發光汝暫
J29nB241_p0651a22║舉心塵勞先起可恨渠輩鼻孔沒氣被世尊當面熱
J29nB241_p0651a23║瞞若是有氣息的卻問云如我按指海印發光世尊
J29nB241_p0651a24║舉心塵勞先起看他黃面瞿曇如何祗對又云識陰
J29nB241_p0651a25║若盡則汝現前諸根互用從互用中如是乃超十信
J29nB241_p0651a26║十住十行十迴向十地乃至等妙二覺圓滿菩提歸
J29nB241_p0651a27║無所得可見世尊屢屢將指頭放在諸人口裏只是
J29nB241_p0651a28║不知咬若曉得咬自鄙他不得故曰在人不在法也
J29nB241_p0651a29║有一論主來見古德古德云聞汝善講論是否答曰
J29nB241_p0651a30║不敢古德指一塊石問云論中說三界唯心萬法唯
J29nB241_p0651b01║識者塊石在心內在心外論主無語可知者論主平
J29nB241_p0651b02║日只是尋行數墨學比量非量而不識現量境界若
J29nB241_p0651b03║識現量自然隨緣作主遇物明宗拈來便用用處不
J29nB241_p0651b04║疑豈被他問著所以云從現量入者氣力麤可入佛
J29nB241_p0651b05║境界又能入魔境界從比量入者氣力細只入得佛
J29nB241_p0651b06║境界不能入魔境界如上論主是不知現量而可鄙
J29nB241_p0651b07║者也僧問如何是佛乾矢橛如何是佛麻三斤如何
J29nB241_p0651b08║是正法眼破沙盆如何是諸佛出身處東山水上行
J29nB241_p0651b09║如何是超佛越祖之談餬餅問僧南方一棒作麼生
J29nB241_p0651b10║商量僧曰作奇特商量答曰不然僧問和尚者裏一
J29nB241_p0651b11║棒作麼生商量答曰棒下無生忍臨機不見師問古
J29nB241_p0651b12║人因甚入門便喝答曰打草驚蛇又云有時一喝如
J29nB241_p0651b13║金剛王寶劍有時一喝如踞地師子有時一喝如探
J29nB241_p0651b14║竿影草有時一喝不作一喝用者些機緣如雞之卵
J29nB241_p0651b15║石之寶玉之無瑕金之不變古今人參此悟入者甚
J29nB241_p0651b16║多得受用者不少縫罅不通水洩不漏心識不到擬
J29nB241_p0651b17║議不來見到者裏證到者裏用到者裏踏到者裏閻
J29nB241_p0651b18║家老子覷他無分先後業障如湯消水如大火聚逢
J29nB241_p0651b19║著便燎如塗毒鼓聞者便死有何生死不了有何言
J29nB241_p0651b20║句不透有何諸聖可慕有何己靈可重故機如門之
J29nB241_p0651b21║樞貴在圓鋒如劍之刃貴在利樞圓則活鱍鱍地刃
J29nB241_p0651b22║利則血筋不留是果有旨趣可取乎文字可惜乎萬
J29nB241_p0651b23║松評之唱之是猶缽外安柄蛇腹添足只知背脊朝
J29nB241_p0651b24║天不覺腦門著地引蔓牽藤尋香逐臭惑亂後人無
J29nB241_p0651b25║有了日是真談柄真戲論書之寫之珍之重之總付
J29nB241_p0651b26║之蜣螂彈子而已縱有金玉入眼成醫豈不聞好事
J29nB241_p0651b27║不如無乎大慧云在家參禪勝出家兒數倍山僧信
J29nB241_p0651b28║大慧所說是真語者實語者何以故在家人是非名
J29nB241_p0651b29║利經過婬房酒肆見過順逆好歹行過一知回頭便
J29nB241_p0651b30║一斷永斷屠兒放刀成佛婬女立證道果是也倘若
J29nB241_p0651c01║看不破底出家兒偷心未除如石壓草其實不如他
J29nB241_p0651c02║在家勇猛決烈山僧不敢以髡頭緇服望居士但願
J29nB241_p0651c03║居士如崔趙公一夜就了明此事不忘觀音妙應火
J29nB241_p0651c04║裏燦朵芙蕖欣躍人天眼目世世模範饒益豈同小
J29nB241_p0651c05║小耶至若恒與不恒如人飲水冷煖自知又不是神
J29nB241_p0651c06║又不是鬼能飛騰變化用法術麾他不過因時之語
J29nB241_p0651c07║耳如云承言者喪滯句者亡離卻言句外別有好商
J29nB241_p0651c08║量既離言離句梵語唐言且無處著用打成二字作
J29nB241_p0651c09║麼一拳拳倒黃鶴樓一腳踢翻鸚鵡洲有意氣時增
J29nB241_p0651c10║意氣不風流處也風流是知只貴意氣風流不在踢
J29nB241_p0651c11║翻拳倒處住足拶倒須彌乃途路之樂若無後語又
J29nB241_p0651c12║爭算得李侍郎到了家堂前露柱久懷胎產箇孩兒
J29nB241_p0651c13║頗俊哉未解語言先作賦一操便取狀元來試觀未
J29nB241_p0651c14║解語言之賦萬卷詩書果無處安著耶果同徐龍圖
J29nB241_p0651c15║消滅耶者裏但恐居士不疑若肯疑到極處莫道居
J29nB241_p0651c16║士沒奈何即山僧亦沒奈何諸佛諸祖亦沒奈何參
J29nB241_p0651c17║禪人不得到那沒奈何田地只是要有棲泊處依箇
J29nB241_p0651c18║樣子挨些把捉隨他音聲腳跟動轉既不能生無住
J29nB241_p0651c19║之心由己之樂又安能泛拍天風浪隨流得妙乎居
J29nB241_p0651c20║士於此倘拍掌大笑又勝如上三宰官一頭去也豈
J29nB241_p0651c21║止與他同例已哉然雖如是復有大慧云往往利根
J29nB241_p0651c22║上智得之不費力遂生容易心便不修行多被目前
J29nB241_p0651c23║境界奪將去作主宰不得日久月深迷而不返道力
J29nB241_p0651c24║不能勝業力魔得其便定為魔所攝持臨命終時亦
J29nB241_p0651c25║不得力理則頓悟乘悟並銷事非頓除因次第盡行
J29nB241_p0651c26║住坐臥切不可忘了其餘古人種種差別言句皆不
J29nB241_p0651c27║可以為實然亦不可以為虛久久純熟自然默默契
J29nB241_p0651c28║自本心不必別求殊勝奇特也又古德云作有義事
J29nB241_p0651c29║是惺悟心作無義事是狂亂心狂亂由情念臨終被
J29nB241_p0651c30║業牽惺悟不由情臨終能轉業故山僧前說恒信二
J29nB241_p0652a01║字堅居士志行固錦上花火裏油然亦落草之談非
J29nB241_p0652a02║山僧本意其實欲居士於性命關頭疑得透轉得身
J29nB241_p0652a03║吐得氣打破疑城大洒大脫亙古亙今逍遙自在耳
J29nB241_p0652a04║如今也不管他心死心活宿世今生是恒是信有用
J29nB241_p0652a05║無用但有一喻教如樹之枝宗如樹之根根之與枝
J29nB241_p0652a06║都與山僧不相干涉只要人識得大地之土一得其
J29nB241_p0652a07║土森羅萬象任運無窮時有侍者在傍云請問和尚
J29nB241_p0652a08║如何是土山僧云腳下底聻者不會山僧豎起筆云
J29nB241_p0652a09║看如是不惜眉毛之語一並錄上豈但頂門一針要
J29nB241_p0652a10║且通身血濺居士倘有當仁不讓手段來到吟翁寺
J29nB241_p0652a11║一句問得山僧進退無門纔是莫負的樣子。
J29nB241_p0652a12║復冏卿曹公
J29nB241_p0652a13║佛仙兩途乃大丈夫能事而禪之一字非筆端可擬
J29nB241_p0652a14║者山野每常憶及是人憾不多得唯拙守山林蹉跎
J29nB241_p0652a15║泉石已耳只今運逢陽九正至人君子保合利貞之
J29nB241_p0652a16║時忽聞老先生潛隱三教知命樂天不勝忻忭窮通
J29nB241_p0652a17║得喪自是無關奚待嘖嘖者哉熊居士值山野於平
J29nB241_p0652a18║都東明兩處屢索贓私未免深入虎穴當他毒口不
J29nB241_p0652a19║棄法門得續方外之緣昨接翰札始知曾占一體雅
J29nB241_p0652a20║愛弘深茲幸駕臨咫尺則見大親有自三生之願可
J29nB241_p0652a21║期也暫復。
J29nB241_p0652a22║復御史廖公維義
J29nB241_p0652a23║得讀莊語錦心靈骨躍然芝眉知圓通應身不泯也
J29nB241_p0652a24║山野自脫古槐蕉鹿每慕白眼青睛其奈時勢為艱
J29nB241_p0652a25║法久成弊珠目無論金石難齊致令岌洋之韻隱聞
J29nB241_p0652a26║子輿之辯復起鼎足雌黃是可得而已耶早逢高鑑
J29nB241_p0652a27║彼我何更饒舌哉隨宜一說以山中無事不過隨時
J29nB241_p0652a28║遣暇之談難堪筆錄且愧泥水多端葛藤繁露成編
J29nB241_p0652a29║成帙只可作學侶好事之觀何幸得邀法言弁首雖
J29nB241_p0652a30║出望外光裕彌多肅此致達未盡覶縷。
J29nB241_p0652b01║寄悟眉居士
J29nB241_p0652b02║三世諸佛在眉毛上轉大法輪山河大地在眉毛上
J29nB241_p0652b03║流通生長未審居士之眉還悟也未近況若何須過
J29nB241_p0652b04║石峰一晤。
J29nB241_p0652b05║復壽崖居士（秦府西賓）
J29nB241_p0652b06║小除已過佳節將臨溫風解程門之凍岸柳搖袍綠
J29nB241_p0652b07║之金門墻桃李芬芳有自來矣山野佇看雞窗傳語
J29nB241_p0652b08║鳳翥齊鳴出北圖南飄颻摶風之翮居士得無易東
J29nB241_p0652b09║道南之慶乎至若誅茆掘土乃方外學侶邊別業無
J29nB241_p0652b10║煩數數留念聽機緣斟酌行事。
J29nB241_p0652b11║又
J29nB241_p0652b12║繼往開來乃仁智邊事居士既得英才之樂而成己
J29nB241_p0652b13║成物志有所舒矣惟是知命樂天理亂付之不問至
J29nB241_p0652b14║若狼煙兵燹自有臨機定動之權倘驚疑大過又失
J29nB241_p0652b15║之怯耳願以此自裁。
J29nB241_p0652b16║復月沙陶文學
J29nB241_p0652b17║時接來翰知非池中物也且各正屢常敘及第恐摶
J29nB241_p0652b18║風激水尚忙翮翼無暇煙霞泉石之想若果覷破古
J29nB241_p0652b19║槐蕉鹿則賢聖極頂性命關頭儘堪遊戲到者裏只
J29nB241_p0652b20║消請看石上藤蘿月已映洲前蘆荻花明中暗沙裏
J29nB241_p0652b21║金擲刀花墜運水搬柴得非取次語乎。
J29nB241_p0652b22║復馬非群
J29nB241_p0652b23║日前接來書深喜志量遠大但法旨歸趣難盡筆端
J29nB241_p0652b24║世之入悅聖道出悅紛華者尚多未敢動轍啟口門
J29nB241_p0652b25║下果有至願不妨頻頻而來。
J29nB241_p0652b26║復恒持禪人
J29nB241_p0652b27║古人欲明者箇餐風宿雨重趼百舍不以為勞山野
J29nB241_p0652b28║亦備嘗之賢座此番行腳得大金湯猶為快事也千
J29nB241_p0652b29║里飛札不忘山野山野亦未嘗不矜念賢座歷來未
J29nB241_p0652b30║有之苦辛世態既爾為之奈何萬望二六時中惟己
J29nB241_p0652c01║事為重則抵京在是面山野亦在是耳。
J29nB241_p0652c02║寄方伯曠公昭
J29nB241_p0652c03║宗門者段大事即盡性立命以前消息非外是別作
J29nB241_p0652c04║生涯也門下既是篤信惟於行住坐臥食息起居居
J29nB241_p0652c05║常處變處刻刻提撕時時在念久之純熟自有相應
J29nB241_p0652c06║時節若擬議商量說理說事又非山野教人本懷矣
J29nB241_p0652c07║自平都別後結夏東明值月崖熊居士與山野有般
J29nB241_p0652c08║若眾大快方外之雅秪以貴任之遠羽書未易自視
J29nB241_p0652c09║缺然近得來音始知大鎮江西子民多賴茲因熊居
J29nB241_p0652c10║士榮還聊修短札敬達永懷倘肯於公冗中無忘箇
J29nB241_p0652c11║事自不以山野為念夜夜同眠朝朝共起起坐相隨
J29nB241_p0652c12║語默居止何嘗日遠日疏乎。
J29nB241_p0652c13║復秉素牟居士（附來書）
J29nB241_p0652c14║壬午夏奉書之後遂無聞問常自思惟恐弟子分
J29nB241_p0652c15║身一札和尚以為狂妄不肯置之門外然和尚古
J29nB241_p0652c16║佛出世誰敢狂妄鄙言分身法即無剎不現耳雖
J29nB241_p0652c17║然狂妄者不敢狂妄不肯者不妨不肯從上宗乘
J29nB241_p0652c18║不惟師不肯其弟子且弟子不肯其師如我不重
J29nB241_p0652c19║先師道德之類是也至旁參別證師友之間彼此
J29nB241_p0652c20║不肯猶多非倔▆也宗門無究竟法若肯相肯即
J29nB241_p0652c21║是究竟聞老住錫相近老肯和尚否和尚肯老否
J29nB241_p0652c22║若相肯者如前所說若不相肯是老與和尚各得
J29nB241_p0652c23║一邊至若弟子與二老亦只半肯半不肯何也若
J29nB241_p0652c24║全肯即是辜負弟子也和尚若欲弟子於二老全
J29nB241_p0652c25║肯則必二老不避兵戈攜手同行直上雞足取道
J29nB241_p0652c26║遵義弟子於遵義道旁驀然一見即問二老如此
J29nB241_p0652c27║時勢上山作麼二老云我上雞足不離於座那時
J29nB241_p0652c28║全肯二老未為晚也。
J29nB241_p0652c29║千里同風不須面見將謂居士是箇人猶有遵義道
J29nB241_p0652c30║旁驀然之待耶分身一札言之甚詳說也說了註也
J29nB241_p0653a01║註了思惟也思惟了何必山僧絡索但無聞問之後
J29nB241_p0653a02║未審還聞問不若也聞問自不恐狂妄不肯門外門
J29nB241_p0653a03║內分古分今也然狂妄二字亦應奇特何也三世諸
J29nB241_p0653a04║佛從狂妄轉大法輪諸大菩薩從狂妄分身揚化歷
J29nB241_p0653a05║代祖師天下老和尚從狂妄超出生死普利群迷知
J29nB241_p0653a06║狂妄者必不狂妄但恐不狂妄耳倘肯狂妄何幸如
J29nB241_p0653a07║之至若從上宗乘父子兄弟師友全肯半肯究竟非
J29nB241_p0653a08║究竟重不重之論正為粑脫野狐輩作一龜鑑俾伎
J29nB241_p0653a09║倆不止於黔驢名實無成於金拂是必腳頭腳底末
J29nB241_p0653a10║後牢關如說如行言行相顧所以天下後世知而不
J29nB241_p0653a11║敢效見而不能行纔教做妙協兼帶玉線金針看他
J29nB241_p0653a12║是何等作略若一向彷彿說話得無戲論乎與山僧
J29nB241_p0653a13║亦曾相識亦曾不識若半肯者與居士同見若謂全
J29nB241_p0653a14║肯辜負山僧居士不妨疑著其餘邊半肯全兵戈雞
J29nB241_p0653a15║足取道山座行同離晚正眼觀來悉是居士邊事與
J29nB241_p0653a16║山僧全沒干涉何以故金沙雖別翳目是同兩目白
J29nB241_p0653a17║青者自是瞞他不過。
J29nB241_p0653a18║復吏部侍宁黃公（諱近朱）
J29nB241_p0653a19║闃寂山林蹉跎泉石忽枉高軒清居簡出愧汗良多
J29nB241_p0653a20║復承來諭非儒非道非釋中間自有機竅說話乃黑
J29nB241_p0653a21║夜商量非本色究竟語也何以向上一路千聖不傳
J29nB241_p0653a22║當日靈山會上世尊拈花迦葉破顏亦屬止啼黃葉
J29nB241_p0653a23║豈有實法繫縛人哉又云溪山各趣米飯是同石峰
J29nB241_p0653a24║齋室山僧曾書一聯無佛可為方許餐齋喫粥有心
J29nB241_p0653a25║待悟且須掃地行堂居士還見麼不然請來看看好。
J29nB241_p0653a26║復文太史安之（附來書）
J29nB241_p0653a27║前寓萬州從熊自翁處得讀和尚豎拂緒言知宗
J29nB241_p0653a28║風未墜自翁秉無畏之智修堅苦之行入衛半載
J29nB241_p0653a29║精進日聞雖根器夙成而導引有屬和尚弘慈仰
J29nB241_p0653a30║窺一斑矣法筵載徒可勝浩歎彌切懷思（安之）學
J29nB241_p0653b01║道逾年津涯杳若值茲　先皇蒙禍國步式微許
J29nB241_p0653b02║國有身未卜其所行當匝部洲為行腳斷絕文字
J29nB241_p0653b03║以畢餘生不諗此後機緣終當向和尚盡此肝鬲
J29nB241_p0653b04║耳便風上候不悉。
J29nB241_p0653b05║月崖居士自萬州西上值山野于忠南道及左右識
J29nB241_p0653b06║量迥別根信過人山野聞之喜動眉睫何期寇氛為
J29nB241_p0653b07║崇靡克晤懷近聆喬轉甸都京民多福津梁柱礎固
J29nB241_p0653b08║急切於今時而盡性至命寧緩待於異日耶知熊居
J29nB241_p0653b09║上與左右有斷金之雅而山野又得續方外之緣不
J29nB241_p0653b10║揣未同聊申其說忠南素庵田檀越曾作兩世悉檀
J29nB241_p0653b11║欲蹈懶公挂冠之塵見山野於石峰寓剎山野以偈
J29nB241_p0653b12║勗曰吾宗弘護大施檀戎馬忙忙喜到山珍重臨行
J29nB241_p0653b13║無別句勤王二字是真傳彼隨答云鞅掌勞勞媿伐
J29nB241_p0653b14║檀於今幸得禮溈山勤王二字承師旨始信西來無
J29nB241_p0653b15║別傳左右於此下箇疑情若說勤王是直指之旨何
J29nB241_p0653b16║用碧眼西來若說不是直指之旨因甚又有真傳無
J29nB241_p0653b17║別之句久久提撕驀爾摸著面門方曉一箇鼻頭兩
J29nB241_p0653b18║孔出氣任性逢原無可不可先皇亦未蒙禍左右向
J29nB241_p0653b19║那裏許身文字與左右何讎欲畢生斷絕行腳說至
J29nB241_p0653b20║此山野肝鬲盡向左右也者段機緣正好堅究力參
J29nB241_p0653b21║無勞瞻前顧後。
J29nB241_p0653b22║復天谷居士（附來書）
J29nB241_p0653b23║得侍吾師慶快平生但世緣相迫暫作六月之息
J29nB241_p0653b24║居士一呼弟子回首相會時看說箇甚麼。
J29nB241_p0653b25║倏焉相逢忽爾云別總喚作夢中語話也如是為是
J29nB241_p0653b26║居士自肯承當只不合向瞿按臺處透漏消息待居
J29nB241_p0653b27║士來時驀口痛打一頓。
J29nB241_p0653b28║復止敬泰公翼明
J29nB241_p0653b29║公皈師座下別號圓通一日見化主以上中下三則
J29nB241_p0653b30║為引導緣起公登疏云圓通居士非上非次菜也述
J29nB241_p0653c01║而米鄉黨是師答云殺人不眨眼將軍手段鬼神覷
J29nB241_p0653c02║不破和尚家風山僧纔安箇鉤頭餌子便被圓通覷
J29nB241_p0653c03║著好根莖好根莖王荊公有言我得湛堂一轉語做
J29nB241_p0653c04║宰相曰是甚麼居士但看非上非次是甚麼於此知
J29nB241_p0653c05║道下落稱鎮臺錫伯爵始教作威遠將軍也正好乘
J29nB241_p0653c06║時切莫錯過山僧也有一偈鐵壁和尚全沒算帳身
J29nB241_p0653c07║在山中口懸市上。
J29nB241_p0653c08║辭相國呂公（諱大器附來書）
J29nB241_p0653c09║公在平西閱師錄有省過南賓以書迎師略曰時
J29nB241_p0653c10║無禪氣（大器）略有禪心咫尺崇光瞻挹心切便擬
J29nB241_p0653c11║單騎榻前一瀉夙心山深道棘懼滋地方之驛騷
J29nB241_p0653c12║也不棄愚忱惠然一賁可勝懸企晤巴掌上人攜
J29nB241_p0653c13║之偕行為禱。
J29nB241_p0653c14║高峰頂上結茆庵不學無為不學參拄杖欲將同國
J29nB241_p0653c15║柱青山留我且癡憨後展轉數書有云心與心相印
J29nB241_p0653c16║見不見當無拘也但鈍根人不能望氣承當須和尚
J29nB241_p0653c17║拈花面授庶幾省卻俗子草鞋錢耳師亦辭又書云
J29nB241_p0653c18║屢迓禪錫竟爾定入雲林知高尚之趣非苟可以世
J29nB241_p0653c19║法相物色也因行轡在即拜領師範當以異期翹首
J29nB241_p0653c20║高山有如覿面麤香一瓣永世無忘師閱畢呵呵大
J29nB241_p0653c21║笑。
J29nB241_p0653c22║與涪陵孔昭文明府
J29nB241_p0653c23║摶風激水出北圖南乃世諦能事盡性立命超佛越
J29nB241_p0653c24║祖又出世本旨居士取魚乎熊掌乎文章事業實同
J29nB241_p0653c25║孔雲恩愛田園還類肘柳既覺前非胡不今是看破
J29nB241_p0653c26║二字庸詎山野嘖嘖耶涪陵一晤果屬奇緣翰札頻
J29nB241_p0653c27║來儼如覿面溪山固可助笑貌形身有隔未談心即
J29nB241_p0653c28║舉古德機緣又恐錯會多矣昔溈山問仰山忽有人
J29nB241_p0653c29║問一切眾生業識茫茫無本可據子作麼生驗仰云
J29nB241_p0653c30║若有僧來即召云某甲僧回首乃云是甚麼待伊擬
J29nB241_p0654a01║議向道非唯業識茫茫亦乃無本可據後尊宿頌云
J29nB241_p0654a02║一喚回頭識我否依稀蘿月又成鉤千金之子纔落
J29nB241_p0654a03║薄漠漠窮途有許愁還見麼。
J29nB241_p0654a04║復三山上座
J29nB241_p0654a05║上座自東明奉書時山僧云門外漢待他來痛打一
J29nB241_p0654a06║頓和南時山僧云門外漢為仁由己問禪時山僧云
J29nB241_p0654a07║門外漢怪事怪事呈偈頌時山僧云門外漢絡索作
J29nB241_p0654a08║麼啟安期定規時山僧云門外漢莫閑管遠奔時山
J29nB241_p0654a09║僧云門外漢又恁麼去也是那些辜負上座巴掌那
J29nB241_p0654a10║笨漢既卸擔子好好擔著左顧右盼傳言遞語討甚
J29nB241_p0654a11║麼碗。
J29nB241_p0654a12║復峭崖居士
J29nB241_p0654a13║昔日維摩詰示病文殊往問云居士病從何來維摩
J29nB241_p0654a14║答云一切眾生有病故我亦病眾生病除我病亦除
J29nB241_p0654a15║來書既云抱病書中圓相是病耶非病耶圓相之點
J29nB241_p0654a16║是眾生耶自己耶復見來頌云明鏡高懸未照時冬
J29nB241_p0654a17║瓜喫盡樹丫枝黃葛樹上生桃李倒跨泥牛水面飛
J29nB241_p0654a18║俾山僧憂喜交集喜底是居士夙具靈根眼孔猶較
J29nB241_p0654a19║些子憂底是入悅聖道出悅紛華腳跟尚踏不著所
J29nB241_p0654a20║以云若有欲知佛境界當淨其意如虛空遠離妄想
J29nB241_p0654a21║及諸取令心所向皆無礙從上明公大老文臣武將
J29nB241_p0654a22║入此門者不是恃聰明資談柄圖名譽依樣畫葫冬
J29nB241_p0654a23║瓜印子參須實參證須實證密密綿綿或順或逆忙
J29nB241_p0654a24║裏閒裏打成一片得斯受用如護明珠不輕播弄喪
J29nB241_p0654a25║卻家珍然後隨時保養聖胎施同體之悲憫念一切
J29nB241_p0654a26║消融貪愛種子不續惡業因緣熟處要生生處要熟
J29nB241_p0654a27║遇境逢緣把得定作得主雖居世間不捨道法照耀
J29nB241_p0654a28║今古眼目人天到者田地生死去來得大自在分形
J29nB241_p0654a29║應類悉由乎我作箇林間翛散士世外空閒人好不
J29nB241_p0654a30║脫洒咦。
J29nB241_p0654b01║與平西李將軍占春
J29nB241_p0654b02║林間散衲得叨大將軍留念前接飛翰已知氣骨不
J29nB241_p0654b03║凡有非常運出非常人立非常功定非常業正諺語
J29nB241_p0654b04║所謂識得兵中意快活過一世者須知者非常快活
J29nB241_p0654b05║底奇特更奇特勝妙最勝妙蓋色騎聲高天厚地雄
J29nB241_p0654b06║張露布迥脫物表虛空不能包裏語默該他不得棒
J29nB241_p0654b07║不著喝不散亙古亙今好風光也此風光人人有分
J29nB241_p0654b08║箇箇圓成只要於忙裏閒裏順逆靜鬧無思念無夢
J29nB241_p0654b09║想中討箇分曉得箇落處直令閻家老子魂飛魄散
J29nB241_p0654b10║宿業冤對瓦解水消如金翅掌海直取龍吞香象渡
J29nB241_p0654b11║河截流而過草莽裏捧出天子不知有己萬軍中奪
J29nB241_p0654b12║得高標無容思議放刀成佛赤肩擔荷無踰於此昔
J29nB241_p0654b13║有僧問趙州和尚一物不將來時如何州云放下著
J29nB241_p0654b14║僧云一物不將來還放下箇甚麼州云放不下擔取
J29nB241_p0654b15║去其僧大悟者擔子豈但者僧即出世佛祖在世聖
J29nB241_p0654b16║賢六道四生含靈蠢動有情無情亦擔取著雖遠近
J29nB241_p0654b17║輕垂不同而負荷任委則一於長生界中荷擔者靈
J29nB241_p0654b18║官王將軍是於尊貴界中荷擔者聖帝關將軍是於
J29nB241_p0654b19║無量壽界中荷擔者護法韋將軍是三將軍皆於非
J29nB241_p0654b20║常快活風光中得大無礙得大自在得大安隱故能
J29nB241_p0654b21║各乘本願遊戲神通應以將軍身得度者即現將軍
J29nB241_p0654b22║身而為說法豈虛語哉茲緣掌教無學敘及大將軍
J29nB241_p0654b23║耿耿忠赤接日挽天尊崇三寶慈愛生靈必欲野語
J29nB241_p0654b24║言慰山僧只得權化麟閣上銅鈴兒哆哆呵呵隨聲
J29nB241_p0654b25║應和何以言外百千三昧法因風說與個中人。
J29nB241_p0654b26║復胡屏山居士
J29nB241_p0654b27║閒觀世事好不怕人渴纔掘井能有幾箇覓得水來
J29nB241_p0654b28║山僧住聚雲知有居士會晤後見決烈氣概不無驚
J29nB241_p0654b29║喜者漢是那一生於我法中討底便宜在疆場數十
J29nB241_p0654b30║載到還記得便恁麼去知箇下落得箇究竟又是記
J29nB241_p0654c01║後曇華之張木也第覺路遙遠習勝道微只恐恒久
J29nB241_p0654c02║二字咒鍊得不靈輕輕境緣就隨他去了大丈夫逆
J29nB241_p0654c03║順兩途原不算著止一素位綽綽有餘況真得學道
J29nB241_p0654c04║受用步步踏實者哉居士云三十年來作馬牛謾誇
J29nB241_p0654c05║宰相與公侯公侯宰相世所欲者而云謾誇必有箇
J29nB241_p0654c06║快樂過於他處還知麼若也不知也須著忙茲以耳
J29nB241_p0654c07║順之年後面還有幾箇耳順猶曰某男修庭某男修
J29nB241_p0654c08║樓某妻妾安置未妥大限到來看者夥人物去閻羅
J29nB241_p0654c09║王前說得箇情不替受得苦不人之處世心為主智
J29nB241_p0654c10║為子身為役識為奴倘智不入微心不作主甘被奴
J29nB241_p0654c11║役播弄瞞謊而主不覺一旦冤家路窄業相現前子
J29nB241_p0654c12║不就父奴役四散獨受悽楚天上人間驢胎馬腹隨
J29nB241_p0654c13║業受報無有了期人生若不稱色力康健尋條出頭
J29nB241_p0654c14║路安樂門苦苦戀著者些冤親世世牽纏有甚好處
J29nB241_p0654c15║居士罕近山僧然已從派痛痒相關信筆一紙權作
J29nB241_p0654c16║六月黃連或用得著也未可知。
J29nB241_p0654c17║復渝城吳太守中蕃
J29nB241_p0654c18║林間野衲世上散人雖無益於江千實垂鉤於界海
J29nB241_p0654c19║白眼松羃每不見棄青睛玉敝渝城猶自拋磚石寶
J29nB241_p0654c20║珠光夜曉未免驚疑抱璞投誠頻年墮淚瑤函忽接
J29nB241_p0654c21║獎譽過情豆爆冷爐肝膽欲吐來翰嘉餚美饌山野
J29nB241_p0654c22║添醋和鹽俾賓主歷然三生有幸耳所云色線縫天
J29nB241_p0654c23║巧謝括針之石女夜繡烏雞難通暗中一線綸竿鉤
J29nB241_p0654c24║海機求負命之潭鱗頻年點額何如破浪出溟自愧
J29nB241_p0654c25║冥頑無當指點何處不稱尊借君拍板聊作戲以逢
J29nB241_p0654c26║場不謂調高惟嫌和寡剔我眉毫試觀心於對境酒
J29nB241_p0654c27║肆婬房拾得憨布袋一生受用不盡不能無議便可
J29nB241_p0654c28║商量迅雷不及掩耳巴錦既已蕭條此際憑何色起
J29nB241_p0654c29║儒云致中和天地位萬物育宣聖當春秋之世詎中
J29nB241_p0654c30║和之未致耶林泉原無禍亂于今作麼昇平經云一
J29nB241_p0655a01║人發真歸元虛空世界悉皆銷殞釋迦已成道果而
J29nB241_p0655a02║空界猶存詎真元之未歸耶是知在心不在境在人
J29nB241_p0655a03║不在世居士若不以跡見而以心見不以心見而以
J29nB241_p0655a04║山野之見見自覺蕭條禍亂起色昇平悉成剩語倘
J29nB241_p0655a05║肯捧底一椎不在晝日三接當仁不讓棒下無生莫
J29nB241_p0655a06║愁兩手不硬金湯豈敢饑惄惟敫聊酬一偈。
J29nB241_p0655a07║復白太守浣初
J29nB241_p0655a08║居士於我法門久登信位無乃香山再來耶若果爾
J29nB241_p0655a09║鳥窠處參底不應忘卻來書謂尋梅嶺上問柏庭前
J29nB241_p0655a10║禪是何物而可窮詰乎是中無下口處無湊泊處聾
J29nB241_p0655a11║聵利鈍在人不在禪也居士說禪心識差排領略太
J29nB241_p0655a12║甚有禪可參有心待悟所得之遲只為分明極也盡
J29nB241_p0655a13║大地覓一如愚若訥了不可得一向打瓦鑽龜騎牛
J29nB241_p0655a14║覓牛岐路中又泣岐路何日是了朝堂林下一般出
J29nB241_p0655a15║世入世不別決烈漢既已覷破四兩烏紗一條▆帶
J29nB241_p0655a16║肯甘令情繩見網籠罩纏縛哉令郎謂居士善笑只
J29nB241_p0655a17║是不知求解說於山野難道山野又知解說與倘居
J29nB241_p0655a18║士能解說于令郎知也獨▆令山野知解說于居士
J29nB241_p0655a19║乎。
J29nB241_p0655a20║復李解元鹿樵
J29nB241_p0655a21║來諭每讀無入不自得之語恍恍如失至吾家門庭
J29nB241_p0655a22║澹泊不能扭繩捻索作昧心事和尚謂我是非說話
J29nB241_p0655a23║山野看門下到也是箇貨恰似將家寶盡形就市與
J29nB241_p0655a24║人賭賽定價一場只是收拾不得盜蹠猶可下客愁
J29nB241_p0655a25║人慢藏之誨寧不戒然哉門下既為尼山鐵臂山野
J29nB241_p0655a26║不獨作雪嶺銅頭古德云若教孔孟超生死難表瞿
J29nB241_p0655a27║曇是丈夫我道此言猶失殊不知當仁不讓朝聞夕
J29nB241_p0655a28║死不動之心難言之氣是何等利害何等直實今人
J29nB241_p0655a29║到不得者田地所以較是論非分三家別兩戶說玄
J29nB241_p0655a30║說妙者箇那箇作戲論語也知門下不欲直作抱枝
J29nB241_p0655b01║蟬所云富貴貧賤夷狄患難彌留數載相戰相持迨
J29nB241_p0655b02║今家園壞了金銀盡了奴僕散了詎非蟭蟟之殼脫
J29nB241_p0655b03║耶獨此一物鎗刀不入水火不著饑寒不到如逢故
J29nB241_p0655b04║人如得賢子相伴相持于十載顛連之中詎非所抱
J29nB241_p0655b05║之寒枝耶聚雲放過若翁則可山野放過門下未然
J29nB241_p0655b06║曩者門下謂者箇由來處處安山野道芒鞋拄杖數
J29nB241_p0655b07║十年竟不知者箇為何物今日被門下道破可喜可
J29nB241_p0655b08║幸特走眉山前來萬望一通消息倘不吝遠誨即倒
J29nB241_p0655b09║屣圖晤門下亦知山野直欲向萬丈崖巔猛力追劄
J29nB241_p0655b10║令人無躲閃處當信有轉身之步撒手之句無言之
J29nB241_p0655b11║旨何必又說山野驚駭門下頓挫門下令門下走門
J29nB241_p0655b12║覓路踏破芒鞋也南山之竹斫盡重截任公之鉤深
J29nB241_p0655b13║慚輶細其或夜靜水寒輕舟浪漫又恁麼去也。
J29nB241_p0655b14║復陳監紀嵩愷
J29nB241_p0655b15║道路何寬乎世路何窄乎人心何大乎心之所以不
J29nB241_p0655b16║能包太虛量沙界天上人間自在逍遙者忙也有忠
J29nB241_p0655b17║心焉有孝心焉有人心焉有道心焉誠能全忠全孝
J29nB241_p0655b18║世間心盡矣誠能盡性至命出世心盡矣若夫貪名
J29nB241_p0655b19║慕寵嗜色淫聲汶汶碌碌於浮雲蝸角之人心奚足
J29nB241_p0655b20║論哉倘能覷破空花留心堅實則出頭天外阿誰是
J29nB241_p0655b21║我亙古恒存常住不壞乘悲了願遊戲神通有何不
J29nB241_p0655b22║可。
J29nB241_p0655b23║復楊撫院守知
J29nB241_p0655b24║人生七十古來稀稀更稀者亙古恒不老也世間有
J29nB241_p0655b25║子萬事足足常足者子孝父心寬也不老者何壽之
J29nB241_p0655b26║以仁也子孝者何事之以道也所以釋迦出井從仁
J29nB241_p0655b27║父王母后咸生樂天內親外戚悉證道果又不區區
J29nB241_p0655b28║在晨昏定省箕裘燕翼間較得失也故稱之為大孝
J29nB241_p0655b29║能仁可見聖人不自族舉大地物我而族之其為族
J29nB241_p0655b30║不亦大族乎聖人不自嗣以性本而與天下共嗣之
J29nB241_p0655c01║其為嗣不亦大嗣乎忽接來翰並閱詩章始知父樂
J29nB241_p0655c02║無生子懷宗鏡正類吾宗兒孫得力祖父不知說話
J29nB241_p0655c03║如是父子百劫千生天上人間承歡遊戲詎同世間
J29nB241_p0655c04║情愛大限一至幽明異路苦樂莫知者耶因果經云
J29nB241_p0655c05║子孫成佛成仙皆由父祖陰功積善所至令郎既有
J29nB241_p0655c06║出世大志願公高著慧眼綽綽有餘不然縱能素位
J29nB241_p0655c07║動忍於浮生世局中何日是了林間野語幸宥未同。
J29nB241_p0655c08║復胡兵部際亨
J29nB241_p0655c09║林棲不復過高軒久矣矧李村之僻地乎屢傳明公
J29nB241_p0655c10║護念敫敫故爾焚香掃石詎意溪邊笑冷寧不令松
J29nB241_p0655c11║間白眼人倍增一番悵望耶從上尊榮諸大老如楊
J29nB241_p0655c12║李蘇黃者不勝枚舉或興出鵝之問或啟借座之談
J29nB241_p0655c13║或詰之以青松白字或示之以雲天水瓶言言針芥
J29nB241_p0655c14║句句箭鋒載在傳燈流通不朽豈徒然哉得荷雲函
J29nB241_p0655c15║依稀如面其用世赤心已見之彩筆多矣昔迦文如
J29nB241_p0655c16║來以大法託之王臣國士常為諸一切作不請之友
J29nB241_p0655c17║今明公以朋友知交四字邀約山野山野何人而當
J29nB241_p0655c18║明公邀約哉第人之生也直直之為言真也實也存
J29nB241_p0655c19║心真實行事真實以之處世則素位在我以之出世
J29nB241_p0655c20║則即物明宗無往而非真實者教國教民山野豈敢
J29nB241_p0655c21║為霖為雨明公念之在家父子在國君臣方外師資
J29nB241_p0655c22║一而已矣緣聚雲先師憫念末法波旬肆橫佛道祖
J29nB241_p0655c23║庭危如累卵不惜蹁趼遍訪明宿縱值二三任性擔
J29nB241_p0655c24║板未肯悅服再遇朝陽乃大慧未斬之脈由是傾誠
J29nB241_p0655c25║座下一片血心中興祖道奈何法大機微酬唱無鄰
J29nB241_p0655c26║不免夜光之疑和璞之泣杜漸防微因時救弊之熱
J29nB241_p0655c27║腸隱隱逗露于著述中記近百卷離亂以來委託失
J29nB241_p0655c28║人燼燬者過半山野不忍先師數十年導人向上陰
J29nB241_p0655c29║翊　皇圖之苦心漸歸淹沒怒臂支持勉為補刊一
J29nB241_p0655c30║則為界地開拓慧田一則俾山野少酬法乳倘斯舉
J29nB241_p0656a01║就緒芒鞋拄杖六步寬行過雷門撾布鼓以大圓覺
J29nB241_p0656a02║作證鑑正重輪明月為朋臺一山川草木會文友用
J29nB241_p0656a03║矢口二字合相知撐十虛六極定交誼與明公入乎
J29nB241_p0656a04║其中出乎其外在在遊戲時時播揚庶幾大學之明
J29nB241_p0656a05║親融通于俗真二諦周易之艮止能得乎至善三生
J29nB241_p0656a06║而區區岌洋山水蘭臭斷金之把臂莫逆又在斯話
J29nB241_p0656a07║之下矣。
J29nB241_p0656a08║　　　　　　　　　（嗣法門人幻敏重刊）
J29nB241_p0656a09║
J29nB241_p0656a10║慶忠鐵壁機禪師語錄卷之十八終