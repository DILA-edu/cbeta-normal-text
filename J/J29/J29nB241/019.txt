J29nB241_p0656b01║慶忠鐵壁機禪師語錄卷之十九
J29nB241_p0656b02║嗣法門人幻敏重編
J29nB241_p0656b03║書問
J29nB241_p0656b04║復楚東安王（附來書）
J29nB241_p0656b05║久慕禪面，幾欲圖晤，未得其緣，時時注切。今奈世
J29nB241_p0656b06║亂國危，苦心一片交於宗社，究竟本性不知為何
J29nB241_p0656b07║物，請我和尚指引迷途，從來佛力廣無邊也。適慈
J29nB241_p0656b08║祥禪者誠心參謁，此僧頗像釋子，若領會法言，則
J29nB241_p0656b09║可以語上也。便中草候，不盡願言。
J29nB241_p0656b10║古來根莖大者，氣概亦大；氣概大者，智量亦大；智量
J29nB241_p0656b11║大者，斡旋亦大；幹旋大者，究竟亦大；究竟既大，則普
J29nB241_p0656b12║天率土悉宥于大中，無往而非大矣。故我釋迦文佛
J29nB241_p0656b13║敝屣金輪大寶，登雪山，伏天魔，制外道，位即大雄。豈
J29nB241_p0656b14║獨自雄已矣，盡一世而大雄之；豈獨一世雄矣，盡千
J29nB241_p0656b15║萬世而大雄之。有何安危、苦樂、得失之足云乎？遠承
J29nB241_p0656b16║玉翰，適恰野懷，語及本來，大哉斯問！所謂先己後物，
J29nB241_p0656b17║先急後緩，即吾宗君臣奉向、誕生末生，向內紹則王
J29nB241_p0656b18║種也。至若國步多艱，世際式微，凡在水土，孰不奉重？
J29nB241_p0656b19║奈何古今有定衡，否泰有理數，剝復有時勢，莫為而
J29nB241_p0656b20║為、莫致而致，天也，非人也。誠能知命樂天，宗社唯吾
J29nB241_p0656b21║存，萬物唯吾備，天上天下唯吾獨尊，如是而已。王其
J29nB241_p0656b22║念之！
J29nB241_p0656b23║復譚侯府養元
J29nB241_p0656b24║萍蹤野衲，得荷垂青，覿面歸來，深為慶羨。那畔又那
J29nB241_p0656b25║畔，直至于今，睹應現弘模，知未嘗忘卻也。狗子佛性
J29nB241_p0656b26║話，古來名公大老從此悟入者多，只是于無字上不
J29nB241_p0656b27║要商量，忙裏閒裏、行住坐臥亦不得放過，久之純熟，
J29nB241_p0656b28║自有好消息出來，方見山野之言不欺耳。遠煩差官
J29nB241_p0656b29║重承信貺，總迴向于山海田中，成不朽勝事，未敢云
J29nB241_p0656b30║謝。
J29nB241_p0656c01║復瑞光海法孫
J29nB241_p0656c02║來書既曰不言，老僧言箇甚麼？何如隨時行化，廣結
J29nB241_p0656c03║喜緣，為人事辦，己事亦辦，到者田地，三世諸佛無奈
J29nB241_p0656c04║何爾。不言最親切，只怕不忌口。
J29nB241_p0656c05║復岫雲煦法孫
J29nB241_p0656c06║七參名宿毫無所得，草堂座下得箇甚麼？於斯擔荷、
J29nB241_p0656c07║於斯保任、於斯究竟，將來報佛祖深恩、師長厚德，高
J29nB241_p0656c08║超父母、解脫己身、廣行化度，莫不於斯矣。珍重。
J29nB241_p0656c09║復夢符祖法孫
J29nB241_p0656c10║據來書「本地風光到處同，依稀面目難相識」二語，禪
J29nB241_p0656c11║者非萬邑人，未到雲來已與老僧相見了也。好好將
J29nB241_p0656c12║息，拭目望之。
J29nB241_p0656c13║復破凡明法孫
J29nB241_p0656c14║赤肩漢子，無用如何若何；血性男兒，謾言一得永得。
J29nB241_p0656c15║隔江招手，固是留連；直趨而過，猶為鈍置。如是之人，
J29nB241_p0656c16║頓令佛祖無容膝處，有甚鼻孔而使毒氣出入耶？今
J29nB241_p0656c17║也草堂既已賣俏，涪明亦會買乖，將來著本圖利，未
J29nB241_p0656c18║為分外。何以故？有貨不愁貧。
J29nB241_p0656c19║復草堂眉上座
J29nB241_p0656c20║從來針芥投、水乳合，總屬昔緣，非偶然也。上座既以
J29nB241_p0656c21║苦志為人之久，寧無赤肩以應者乎？但得人之難，先
J29nB241_p0656c22║聖所歎，倘能恒久不變，逆順不關，含悲了願，界海垂
J29nB241_p0656c23║綸，斯人詎可與名是實非、傳正行邪者同日語哉？鄰
J29nB241_p0656c24║陽佛子岩中既多佛子，想是斯地有緣，上座宜高舉
J29nB241_p0656c25║鉗錘，具煆煉英俊手眼，縱有根信可嘉，毋擅委託，俾
J29nB241_p0656c26║深蓄厚養，俟時行化，庶不輕易法門也。
J29nB241_p0656c27║復佛幻一法孫
J29nB241_p0656c28║一年萬億年，一月百千月。唯有學道心，不見有間歇。
J29nB241_p0656c29║吾孫前來輔弼功深，老成厚重，曾以大器期之。茲當
J29nB241_p0656c30║秉拂之任，自是與前面不同。其深造作略，只須與時
J29nB241_p0657a01║俱見矣。
J29nB241_p0657a02║復五峰端法孫
J29nB241_p0657a03║閱賢孫來書，至百無所能，不覺大快。何以？無所能三
J29nB241_p0657a04║字，是出家學道本領。果能證此，何幸如之！無所能而
J29nB241_p0657a05║受囑，無所能而擔荷，無所能而體風規，無所能而居
J29nB241_p0657a06║山自度，乃至副師命，報慈恩，出世為人，總只是箇無
J29nB241_p0657a07║所能也。勉之！
J29nB241_p0657a08║復若木養法孫
J29nB241_p0657a09║佛亦不為，始名佛子；無道可學，方稱道人；鈴鐸絕響，
J29nB241_p0657a10║故曰化主。吾孫於法門勤苦多年，如上三關經過久
J29nB241_p0657a11║矣。來書既云承師命住山，因何又有入關、出關之語？
J29nB241_p0657a12║聽吾偈：性養若木倚寒岩，切忌三春無暖氣；不遭婆
J29nB241_p0657a13║子來燒庵，纔是男兒真實具。
J29nB241_p0657a14║復五雲三山上座
J29nB241_p0657a15║既為佛子，當報佛恩。所謂報恩者，不在法道盛行之
J29nB241_p0657a16║世，而在法道衰危之時。若於茲而能不隨邪見、入魔
J29nB241_p0657a17║鉤，是真擔荷如來、真報恩者也。上座領眾有年，一旦
J29nB241_p0657a18║有所委託，固當少息肩之時，猶宜提持晚進，精研磨
J29nB241_p0657a19║琢，毋令離師太早，俾深入淵微，宗旨闊徹，庶無類於
J29nB241_p0657a20║一橛一隅。他時異日出世為人，有超邁作略，天下後
J29nB241_p0657a21║世知我聚雲爐韝鉗錘迥別矣。
J29nB241_p0657a22║復同宗羅抱玄、抱化二孝廉諱（心醇、心淡）
J29nB241_p0657a23║山野稚時，矢心食素，未期年，母兄皆以書嗣念之。先
J29nB241_p0657a24║慈歎曰：「若懷穎異，吾門厚望，應在爾躬。」是時朝暮惟
J29nB241_p0657a25║思，身世浮沉，終歸散滅，奚有常住不壞，以適吾志？迺
J29nB241_p0657a26║迤邐四方，登大蓬，遇元白道翁。值翁辟穀于山之石
J29nB241_p0657a27║扃，遂戴髮徘徊俟之，與元白約為終南之遊。久之，而
J29nB241_p0657a28║元白已先之矣。由是束裝，過竹如墊，竟抵忠郡，逅吹
J29nB241_p0657a29║萬先師。睹師丰神磊落，知有道氣，遂爾傾誠座下，北
J29nB241_p0657a30║面事焉。數年，方承祖印，勉為螳[蜌-土+月]，三十餘年，總為法
J29nB241_p0657b01║乳之深恩未報耳。曩接瑤翰，則見里中風化，多逗漏
J29nB241_p0657b02║于穎楮間。乃若大蓬名勝，切仰止之緣，錦江當事者，
J29nB241_p0657b03║多方牽滯，而于桑梓中，未敘方外之雅也。單傳一宗，
J29nB241_p0657b04║妙在捷徑。從上名公碩輔，獲饒益者不少，得便宜者
J29nB241_p0657b05║更多。匪獨芳蔚一時，兼爾光垂萬世；不唯扶揚世教，
J29nB241_p0657b06║且能灼映傳燈。誠于此春秋鼎盛之時，向動用中、食
J29nB241_p0657b07║息處，看不睹不聞者果何物。大丈夫拾芥取名，固是
J29nB241_p0657b08║家常事，至於究竟根源，亦家常應了底最上事也。人
J29nB241_p0657b09║生世間，圖為優譽，令情蔓牽繞、識網羅籠，不能乘莽
J29nB241_p0657b10║眇之鳥翔六極，復何為哉？古來學道之士，衡量億代、
J29nB241_p0657b11║洞豁穹壤者，莫不先明宗鏡，藉其餘輝，以陶夫日用
J29nB241_p0657b12║尋常者也。然日用尋常，豈外是哉？肇法師曰：「上則為
J29nB241_p0657b13║君，下則為臣，父子親其居，尊卑異其位，國分其界，人
J29nB241_p0657b14║部其家。」所謂塵勞中人為如來種，如來種由塵勞而
J29nB241_p0657b15║出，則清淨妙慧、無量解脫門、無盡功德藏，亦由是而
J29nB241_p0657b16║出也。是知上乘之法，不在世與出世、僧之與俗、智之
J29nB241_p0657b17║與愚，在乎言下一念相應而已。一念相應，則塵沙諸
J29nB241_p0657b18║佛所說法門，一時現前，不待修持、不假造作，風行空
J29nB241_p0657b19║而舟御水，莫知其然而然也。以此廣大之胸懷，去遊
J29nB241_p0657b20║三聖行履處，自是法法不昧。記得宋朝有個大儒，姓
J29nB241_p0657b21║周諱惇頤，號濂溪，初參黃龍南禪師，問曰：「如何是道？」
J29nB241_p0657b22║南曰：「須向自家屋裏打點。孔子謂：『朝聞道，夕死可矣。』
J29nB241_p0657b23║畢竟以何為道，夕死可耶？顏子不改其樂，所樂者何
J29nB241_p0657b24║事？汝若於此參究，久久自有契合處。」又參佛印元禪
J29nB241_p0657b25║師，問曰：「畢竟以何為道？」元曰：「滿目青山亦任看。」周擬
J29nB241_p0657b26║議，元呵呵大笑，濂方徹悟。復叩東林總[糸*息]，乃蕩其餘
J29nB241_p0657b27║滯，闊其幽微，申其大易。濂溪開學之後，諭學者曰：「吾
J29nB241_p0657b28║此妙心，實得啟迪于南老，發明于佛印易道義理廓
J29nB241_p0657b29║達之說。若不得東林開摭拂拭，斷不能表裏洞然，該
J29nB241_p0657b30║貫宏博矣。」前所謂一念相應者，其濂溪之謂歟？大都
J29nB241_p0657c01║此事貴真得受用，非圖吟詠情性，墨浪筆花，正是要
J29nB241_p0657c02║當人了性了命之說話也。諸公與蜀東相去不遠千
J29nB241_p0657c03║里，其奈關山修阻，未遑晉謁。還鄉之曲，姑賦之雲天
J29nB241_p0657c04║水瓶也耶？不然，山野只得詠一首漁歌調兒，輕舟浪
J29nB241_p0657c05║漫。去年踰耳順，語多不倫，筆墨草率，幸宥不莊。外奉
J29nB241_p0657c06║拙刻貳部，乃三十年來方外之醜，雖屬臨機應世粗
J29nB241_p0657c07║野之談，無乃浪子憐客之意？倘肯注存，展轉流通，抑
J29nB241_p0657c08║亦大德位祿名壽栽培之一助云爾。梓間之園翁里
J29nB241_p0657c09║友，未便具牘，統希叱名致聲。
J29nB241_p0657c10║復瑞光海法孫
J29nB241_p0657c11║自到寶聖，草木數易。每遇僧來，輒問賢孫動定。今得
J29nB241_p0657c12║來書，依稀又見也。大約學道之門，節要有四：見地行
J29nB241_p0657c13║履，恒久真實是已。賢孫既素以老成厚重得名，寧復
J29nB241_p0657c14║瑣瑣？唯是隨緣行化，保養聖胎，是所矚望於賢孫者。
J29nB241_p0657c15║還鄉曲子，妙在自肯承當。老僧若有一言半字，非所
J29nB241_p0657c16║以待賢孫也。石樓上座別去二十餘年，不見傳個消
J29nB241_p0657c17║息來。倘果西上，代吾訪之。所呈語句，比前來不同。先
J29nB241_p0657c18║聖云：「生而知之者善用，學而知之者善守。」老僧固不
J29nB241_p0657c19║以生學二邊定賢孫，然亦須善用善守可矣。特囑。
J29nB241_p0657c20║復都中劉孝廉（諱道開，附來書）
J29nB241_p0657c21║不肖（開）震禪師之名者，三十年於茲矣。從前無緣
J29nB241_p0657c22║禮足，向後奔走他方。雖多遇禪宿，而語句不契，遂
J29nB241_p0657c23║專修念佛三昧。昨者牟定老親翁來都，以吹萬老
J29nB241_p0657c24║人語錄見示。恭讀之餘，忽見朝陽和尚遇異僧訶
J29nB241_p0657c25║念佛為敲門瓦子一則語，胸次豁然。旋披閱老人
J29nB241_p0657c26║上堂句，則則皆如家常話。自讀諸方語錄以來，未
J29nB241_p0657c27║嘗有此消息也。（開）六十有四人矣，將無末後機緣
J29nB241_p0657c28║乃在鐵師棒下耶？敬五體投地，望西遙謝。來年准
J29nB241_p0657c29║擬還鄉，先次南濱，當與吾師搪突一上耳。牟親翁
J29nB241_p0657c30║旋先守一問：「推倒鐵壁時如何？速道！速道！」即日天
J29nB241_p0658a01║氣漸寒，伏惟和尚為法為人強飯自愛。臨泚不任
J29nB241_p0658a02║翹勤企越之至。重陽後三日（開）載頓首。
J29nB241_p0658a03║野衲林間，日飽芻粟。倦眠閒坐，無益于時。忽至瑤函，
J29nB241_p0658a04║過情獎譽。而知我識我，又不在裴公坡老之下矣。荷
J29nB241_p0658a05║荷。聚雲先師，昔曾瞻風撥草，遍訪明宿。無何祖庭秋
J29nB241_p0658a06║晚，場社競浮。宗旨淆訛，硬節擔板，未甚悅服。最後得
J29nB241_p0658a07║遘朝陽老人，欣欣然有扶危劻弱之行。志不隨流，唯
J29nB241_p0658a08║期好古。明知目前現世之懷疑，獨不疑于鐵牛大慧。
J29nB241_p0658a09║不顧當來末後之不信，實篤信于啟後承前。一片苦
J29nB241_p0658a10║心，竟三十餘年於諸著述見之也。居恒有言，縱舉世
J29nB241_p0658a11║障，只在起居食息時。
J29nB241_p0658a12║示武隆唐善士
J29nB241_p0658a13║念佛持齋，八字打開。舌頭坐斷，即見如來。
J29nB241_p0658a14║復化一禪人
J29nB241_p0658a15║鷓鴣只向野花啼，一度聞來一度疑。弩發千鈞非愛
J29nB241_p0658a16║惜，真誠恐喪目前機。
J29nB241_p0658a17║示圖南譚居士
J29nB241_p0658a18║無心於世即擺脫，若實無心亦無說。無說說處說無
J29nB241_p0658a19║心，此是吾宗真妙訣。
J29nB241_p0658a20║嶺表伯倫藤解元致書，有漫擾香積，未知口累師，
J29nB241_p0658a21║眼累師，腳累師之句，師示以偈。
J29nB241_p0658a22║口累未為累，主賓何忌諱，茶斟三箇棗，但請百咂碎。
J29nB241_p0658a23║眼累累非眼，平山道路坦，客至有虎溪，攢眉徒清返。
J29nB241_p0658a24║腳累累還覺，曼殊訪無著，竹篦是真傳，幾箇知摸索。
J29nB241_p0658a25║示敘府楊文學
J29nB241_p0658a26║守空念佛斷貪嗔，渾如衣錦夜中行。只謂平生多得
J29nB241_p0658a27║意，怎知兩眼不分明。
J29nB241_p0658a28║示渝城張文學
J29nB241_p0658a29║無生歸一門，莫教話頭墮。子啐母啄時，擬心即是錯。
J29nB241_p0658a30║寄石樓上座
J29nB241_p0658b01║橫遍十方，盡法界中未有如芥子許不被包絡，皆從
J29nB241_p0658b02║無作妙力陶然鑄焉，故稱菩薩之圓遍無方也。山野
J29nB241_p0658b03║叨居林下，拙守泉煙，只以偷閒度日以終餘年，忽聆
J29nB241_p0658b04║翰札遙臨，不無一番舉唱。黃面瞿曇遷神之日，先以
J29nB241_p0658b05║大法囑之王臣有力大士，所以萬世之下往往名人
J29nB241_p0658b06║碩士護助教門、弘宣聖化，皆自金口所記而來，非偶
J29nB241_p0658b07║然也。要知大丈夫漢縱居聲色之中，不為聲色所動，
J29nB241_p0658b08║雖處富貴之地，不被富貴所淫，自然究竟解脫，無相
J29nB241_p0658b09║牽累。佛言：「於一切境無依無住、無有分別，明見法界
J29nB241_p0658b10║廣大安立，了諸世間及一切法平等無二。」故遠行地
J29nB241_p0658b11║菩薩以自所行智慧力故，出過一切二乘之上，雖得
J29nB241_p0658b12║佛境界藏而示住魔境界，雖超魔道而現行魔法，雖
J29nB241_p0658b13║示同外道行而常行一切佛法，雖示隨順一切世間
J29nB241_p0658b14║而常行一切出世間法，此乃居塵勞中而得現一切
J29nB241_p0658b15║色身三昧之軌則也。遙聞大居士自臨梁地，政簡刑
J29nB241_p0658b16║清，遐邇稱頌，口碑載道，俾蒼赤之民再逢有腳之春，
J29nB241_p0658b17║非圓通之應而現宰官身者孰能有此？須知此事最
J29nB241_p0658b18║簡最要，在大丈夫分上猶為快便，寧容少許擬議思
J29nB241_p0658b19║量耶？姑拈兩則古人入道機緣以似。趙宋朝有個名
J29nB241_p0658b20║儒，貴省福州人，與公同姓，道號懶菴，年方弱冠及進
J29nB241_p0658b21║士第，因至鄰人宅中看《遺教經》，俄歎曰：「幾被儒冠所
J29nB241_p0658b22║誤。」遂辭母，母難之曰：「汝猶未配也，欲去絕吾嗣乎？」菴
J29nB241_p0658b23║曰：「夭桃紅杏，一時分付春風；翠竹黃花，此去永為道
J29nB241_p0658b24║伴。」竟禮大慧禪師，為一代之禪宗焉。此是世間人能
J29nB241_p0658b25║出世間第一箇西禪懶菴也。龐蘊居士，字道元，襄陽
J29nB241_p0658b26║人。聞馬祖行化江西，遂往謁之，於是頓悟。後盡將家
J29nB241_p0658b27║貲棄之湘水間，終身賣笊籬以度日，更不談及世諦
J29nB241_p0658b28║事，但樂道而已。及至將終，門人請留一言，龐公應之
J29nB241_p0658b29║曰：「但願空諸所有，慎勿實諸所無。」此是世間人能出
J29nB241_p0658b30║世間第二箇龐公道元也。是二者在大居士分上綽
J29nB241_p0658c01║綽有餘，山野固不敢以西禪懶菴期居士，然龐蘊公
J29nB241_p0658c02║案思之何如？昔聚雲先師恒以此二段機緣請諸當
J29nB241_p0658c03║世名儒，欲以是而為出世修行之典型也。先師起於
J29nB241_p0658c04║神廟之世，宗社初興，遂爾撥草瞻風，遍遊海內，多是
J29nB241_p0658c05║搖塵析理、弄鼻傾詞之客，尟有符其意者。幸大慧之
J29nB241_p0658c06║裔未墜，月明老人居西蜀洞之朝陽，由是傾誠座下，
J29nB241_p0658c07║北西事焉。暨戊午開法後，鑪錘六處，其精神血脈，悲
J29nB241_p0658c08║願纍纍，多逗露於著述間。山野不忍先師繼絕之艱，
J29nB241_p0658c09║勉為剞劂，流通宇內，一則少酬法乳，一則開拓慧因，
J29nB241_p0658c10║是以草率，敢冒未同。倘大居士不忘先聖遺囑，攜之
J29nB241_p0658c11║貴地，展轉導引，重為剞刊，廣布流傳，以一燈而朗百
J29nB241_p0658c12║千萬億燈，則三世佛祖、一切神祗與聚雲先師於大
J29nB241_p0658c13║寂定中欣躍無量，其子貴孫榮處又不在穎楮間瑣
J29nB241_p0658c14║瑣也。荒函敬復，不盡惓惓。
J29nB241_p0658c15║復養元譚侯府
J29nB241_p0658c16║世之最尊貴者，福足慧足。人之最超越者，見性明心。
J29nB241_p0658c17║明心見性，須假參求。慧足福足，全憑修積。試觀人有
J29nB241_p0658c18║富貴貧賤，智愚賢不肖之分。豈佛祖聖賢，有意厚薄
J29nB241_p0658c19║於人，特顧其參求修積何如耶。即佛祖聖賢，亦豈外
J29nB241_p0658c20║參求修積所致哉。承重興柏木沱梵剎之諭，山野昔
J29nB241_p0658c21║曾遊之，真勝地也。竊見藏典所載，古今　帝王將相，
J29nB241_p0658c22║功成名遂之餘，多注意於梵闕琳宮。或捨宅，或豎草，
J29nB241_p0658c23║堅一時之信心，垂多生之眼目。所謂忙裏閒稱泥水，
J29nB241_p0658c24║即出世以綿世。真大卓識，大明理，大覺照之所為也。
J29nB241_p0658c25║高堂廣廈，現世華屋也。紺殿層臺，世世華屋也。果登
J29nB241_p0658c26║信位，正是其時。不妨留念，如創世業。然勢必仗威靈、
J29nB241_p0658c27║藉人力。捐巨海之餘波、太倉之剩粒，庶厥功易易，僧
J29nB241_p0658c28║唯守成可耳。
J29nB241_p0658c29║復金仙壽法孫
J29nB241_p0658c30║從來道法公而不私，普而無礙，曰私曰礙，匪道法過
J29nB241_p0659a01║也。若非夙具金剛骨、端正眼，乘悲願來拯溺救焚者，
J29nB241_p0659a02║未免隨群逐隊，社火場中，圖一時熱鬧打鬨去也。老
J29nB241_p0659a03║僧三十年孳孳汲汲，虛空可壞，腳跟猶點，總為雪憾
J29nB241_p0659a04║二字。禪者以叫罵相期，老僧幸矣，側耳聽之。
J29nB241_p0659a05║復新寧縣尹沈克齋居士（附來啟）
J29nB241_p0659a06║恭惟師翁大和尚，兩間浩氣，七佛應生。續慧命於
J29nB241_p0659a07║懸絲，刃遊道妙；匯五宗而一貫，響答玄言。由儒而
J29nB241_p0659a08║釋，舉良知格物統歸不二門中；自誠而明，把西土
J29nB241_p0659a09║東天盡可一坑埋卻。信吾道自有真也，舍法席將
J29nB241_p0659a10║安歸歟？（廷勱）半世豎儒，一生學佛。坐蒲團上歷有
J29nB241_p0659a11║年，不知老之將至；手大慧編無虛日，徒歎瞻之在
J29nB241_p0659a12║前。私計欲窺無上妙法，應須就見直下兒孫。昨歲
J29nB241_p0659a13║偶過磐山，特伸晉謁。蒙本師三山和尚深椎痛劄，
J29nB241_p0659a14║頓明沒意智些些；曲引傍通，見得本來人楚楚。者
J29nB241_p0659a15║箇有何奇特？從前枉費尋思。正恐一橛機關，未是
J29nB241_p0659a16║徹底下落。幸而本師不憚屐齒之勞，快哉弟子獲
J29nB241_p0659a17║遂桶底之脫。五家宗旨，一串穿來；三頓蒿枝，當時
J29nB241_p0659a18║還卻。其為慶事，曷可名言？雖此地亦有賢緇，於頃
J29nB241_p0659a19║間曾蒙授拂，然而悟不由渠，心難自昧。是以不敢
J29nB241_p0659a20║混足顯奕之流傳，寧可赤肩孤危之真脈？中懷曷
J29nB241_p0659a21║己，義在於斯。本應禮足蓮前，具白如是如是；無奈
J29nB241_p0659a22║繫身匏未，另俟船來陸來。臨啟可勝瞻切之至。
J29nB241_p0659a23║三十年輕舟浪漫，撒網垂綸，無非欲求稱意，而今鉤
J29nB241_p0659a24║竿倦晚，鼾憩治平，佛法道妙，不留胸中，一橛五宗，已
J29nB241_p0659a25║曾忘卻，開來幾度看山，懶去勤眠熟覺，種瓜培蔬，喫
J29nB241_p0659a26║飯穿衣，鐵老漢之情形近狀大都若此，外是更何長
J29nB241_p0659a27║哉？忽閱來翰，獎譽懷慚，學佛豎儒，行言質直，投機印
J29nB241_p0659a28║可，拈舉辨勘，在吾徒三山，手快舌輕，而居士克齋，肩
J29nB241_p0659a29║赤膽大，兩硬同時，冤冤頭撞，深入骨髓，至云不敢混
J29nB241_p0659a30║足顯奕之流傳，寧可赤肩孤危之真脈？然逆水之柁，
J29nB241_p0659b01║人苦其難，順流之舟，多樂其易，居士不承其易，而荷
J29nB241_p0659b02║其難，且曰悟不由渠，心難自昧，是誠信不欺，直心道
J29nB241_p0659b03║場，入道之有張本也。與老僧之心志一般，與先聚雲
J29nB241_p0659b04║之心志亦一般，實我輩中人，夫復何說？如是如是，居
J29nB241_p0659b05║士自肯承當，船來陸來，拄杖子未必放過。呵呵。
J29nB241_p0659b06║復楚中夏文學（諱仁淑）
J29nB241_p0659b07║遙承華翰，深契野懷，金湯本色，見之楮素間矣。子韶
J29nB241_p0659b08║之在宋，洞徹格物、物格一貫之旨，不道淹蹇慧祖多
J29nB241_p0659b09║年，而且名藉公益重，當時法道盛於一時，自是模範
J29nB241_p0659b10║垂於萬世，時時子韶，在在無垢，不亦宜乎。竊以佛祖
J29nB241_p0659b11║道脈在人，有得其用者、有不得其用者，得其用者公
J29nB241_p0659b12║而同，不得其用者私而別，是知私別同異在人，而不
J29nB241_p0659b13║在佛祖道脈也。山野把釣臨江，垂鉤界海，三十餘祀，
J29nB241_p0659b14║勉承聚雲先師扶危劻弱之悲心，於繼述之道未能
J29nB241_p0659b15║少呈萬一，即有拙刻數卷，不過一時臨機應世之俚
J29nB241_p0659b16║言，但不見笑大方足也，安望其流布海內，垂範千古
J29nB241_p0659b17║哉。茲當鉤竿倦晚之時，何其得遇知我識我，不在前
J29nB241_p0659b18║來諸名公之下，雖未覿面，已覺神馳，自是祖室從新，
J29nB241_p0659b19║燈圖借照，正未可量耶。肅此敬復，臨穎翹切，無罄遐
J29nB241_p0659b20║思。
J29nB241_p0659b21║附記請師住涪陵吟翁寺書文可後
J29nB241_p0659b22║讀老師語錄，真如佛祖復見身說法，即水石禽魚皆可以感格，況眾生其心性耳目乎？又況得遊其門，經
J29nB241_p0659b23║爐錘點化乎？後雖頑鈍，未嘗不披卷欣動，隨覺神依几席，竊以不得追陪杖履為憾爾。復讀師自傳，迺識
J29nB241_p0659b24║出家始末，根蒂既固，參學更苦，磨琢見地，纔得證悟，第未免道高召忌，即潛龍亦有亢悔之時。雖然，珠在
J29nB241_p0659b25║澤而輝自媚，玉在匱而價愈高，東西南北隨錫所向，譬如老鶴孤雲，殆無大不可飛止耳。幸宥未同，用布
J29nB241_p0659b26║愚悃。後長於科甲之門，累世清白，寒素如布衣。復秉性淡約，幼專舉業，每中副車，僅博　今上一邊，明鐸
J29nB241_p0659b27║成都。不踰年，丁先君子憂，今且十載，年過半百，無意索長安米。近買城南一區，溪清竹茂，景邃地幽，後將
J29nB241_p0659b28║娛老其中，尚欲鼎創殿臺，力有未擅。舊僧焚獻，貧面無為，久擬延一法座為開山主，而緣似有待也。法錫
J29nB241_p0659b29║居忠南，便欲躬迎，但恐蹄涔之水未必住蛟虯，枳棘之枝豈易來鸞鳳，則又逡巡不敢驟進。轉揣之，百人
J29nB241_p0659b30║之場自無絕糧，千人之場尚無廢功，舉鼎以眾手，聚裘以眾白，從來矣。日聞工部熊老先生現宰官作大
J29nB241_p0659c01║▆▆▆▆▆▆▆▆▆▆▆，如此當必有聞風感動者。公過涪，▆適入村，▆失迎候，罄布曲衷，想還▆朝
J29nB241_p0659c02║姑有待，結三生緣尚有日耳。茲具草牘，著庵僧覺如師徒探問台旨。涪居江以南，從無兵警，人情醇厚，亦
J29nB241_p0659c03║多好善，後頗諳音律，可以陪唱和。三者備，庶幾當老師一盼乎。心隨衣帶以俱往，缽底龍音尚復噓。癸未
J29nB241_p0659c04║中夏朔日可後再叩。迎師住吟翁▆啟文可後
J29nB241_p0659c05║後薄宦未成，逃禪有約。蓉溪卜屋，自號吟翁髮僧；蓮社登壇，久推鐵壁和尚。誦其詩，讀其書，復知其人，三
J29nB241_p0659c06║生緣真不淺矣；能立言，又立功，最上立德，千秋業其在茲乎。敬揀小春節候，取陽生之日悠且長；預訂十
J29nB241_p0659c07║五令辰，乘既望之月圓而滿。今日我為主，師為賓，長安未問，且作林下散人；他時我作賓，師是主，挂冠歸
J29nB241_p0659c08║來，願侍座前弟子。神交既久，面炙彌敫。特駕小舟，破風浪而下；敬依寶錫，挾日月以飛。龍象經行，鵠鷗拱
J29nB241_p0659c09║俟。結制上堂啟文可後
J29nB241_p0659c10║伏以霜威動地，如何芻草尚含青；雪意橫窗，纔見梅花初映白。廣長舌試聽溪聲，清淨身來看山色。高山
J29nB241_p0659c11║可仰，上座宜升。恭惟大和尚蓮座下，如來應身，活佛出世。傳燈的派，發跡處開建聚雲山中；卓錫新標，拈
J29nB241_p0659c12║花來選勝芙蓉溪上。進堂以後，勿論顯者、隱者、老者、少者，盡願皈依；揮麈之間，任是語焉、嘿焉、喝焉、棒焉，
J29nB241_p0659c13║無非教化。後等敬揀癸未仲冬之朔，奉為祗園結制之期。腹據三車，手伸一指。大叩大應，小叩小應，何殊
J29nB241_p0659c14║大呂黃鍾；迷可使悟，悟不復迷，全仗金針鐵杵。伏願我師度人度世，成始成終。慧鋒斬入萬魔軍，日祝
J29nB241_p0659c15║聖朝長有道；精舍偕百千佛子，同歸覺海永無波。吟翁寺護法弟子文可後謹啟。
J29nB241_p0659c16║請上堂啟陳周政伏以節屆黃鍾，消息漏梅花之易；風敲翠竹，虛空翻
J29nB241_p0659c17║貝葉之經。杖履登壇，人天合掌。恭惟鐵壁大和尚，七佛應身，群生司命。世出世，光攝琉▆；人非人，香熏薝
J29nB241_p0659c18║蔔。地似赤烏來白馬，法兼拍板與鉗錘。迦羅越之饑渴方深，和波陀之機鋒宜發。敬涓月望，祈降蓮臺。三
J29nB241_p0659c19║日耳聾，憑師吼喝；一群賊獲，起我贓私。定有磨拳擦掌之夫，來應攪海翻江之運。下投五體，仰候雙趺。弟
J29nB241_p0659c20║子陳周政沐手膜拜，謹啟。吟翁幕疏陳周玫
J29nB241_p0659c21║側想營魄既離之後，此物何依？因知父母未生以前，其人定有。文章事業，我儂尚等孔雲；柴米金錢，若輩
J29nB241_p0659c22║實同肘柳。伏惟鐵壁大師，位即威音，鼓鳴塗毒。一手指天，一手指地，掌中之麟鳳縱橫；或時講道，或時講
J29nB241_p0659c23║儒，舌底之龍魚變化。笑揮拂子，塵飛廣孝之毛；吼震天關，膽落雷公之屑。奇表雖如滿月，慈心不比死灰。
J29nB241_p0659c24║故畢田上帝同陪，遂涪郡吟翁至止。吟翁寺者，吾社友孺白文先生之所築也。古號蓉溪，今為鹿苑。修篁
J29nB241_p0659c25║萬個，戛鐘罄之清音；流水一泓，蒸雲霞之異氣。故先生之言曰：「地真佛界兼仙界，水不磻溪即虎溪。」又曰：
J29nB241_p0659c26║「初地纔開，遊者指以為竺國；大顛復出，主人敢自謂昌黎？」又曰：「高堂大廈，百年更替，幾家達者，捨宅為寺？
J29nB241_p0659c27║豈無謂哉？語燕啼鶯，一枕喚回殘夢，古人秉燭夜遊，良有以也。」夫以先生之孝友端亮，▆博淵玄，筆下無
J29nB241_p0659c28║塵，豈徒賈島？詩中有畫，宛是王維。既捨宅以飯僧，更擔簦而迎法。破鯨濤而一往，邀錫杖之高飛。當仲冬
J29nB241_p0659c29║之朔也，杲旭金鎔，少長鱗集。大師登座拈香，上祝　當今，長謂玉燭下臨，群醜立放屠刀。迦陵之唱甫宣，
J29nB241_p0659c30║天女之花四散。不獨慳貪驕吝之鬼欲念煙銷，即金剛文字之禪熱腸水冷。豈非盛世千載之一遇歟？但
J29nB241_p0660a01║大師衣缽之托未逢，故千木之場暫戲。一則旁求迦葉，一則默化波句。吾人幸叨冠裳珂玉之班，可少黃
J29nB241_p0660a02║軦青寧之慮。法當留其住世，永作導師。獨觀香積蕭條，未免主人拮据。萬二千五百侍厥腹，果然油鹽米
J29nB241_p0660a03║醬醋茶難滋心惄。爾為此疏，以廣檀波。隨意布施，無拘多寡。有漏還同無漏，一去即是一來。莫姍我作乞
J29nB241_p0660a04║兒言，正是踏他娘生鼻。與其贈之盜賊水火，何如來了大事因緣？古人骨髓頭顱且能捨卻，在我分釐升
J29nB241_p0660a05║斗何必藏諸？此係微言，非干戲論。四方卍字，願眾生各各作闌干；一畫三爻，向大師細細求矢橛。謹疏。
J29nB241_p0660a06║請上堂啟馬萬年伏以至道忘言，猶洪鐘之待扣；妙心設喻，切瀚海之
J29nB241_p0660a07║生潮。自曠劫以希聞，從無始而初遘。恭惟大和尚座下，大振禪模，中興佛國，在鑊湯爐炭，出手眼鉗錘；值
J29nB241_p0660a08║兵寇烽煙，穩坐石峰寺裏。控弦十萬夫，咸欽折箭之鋒；掃魔軍障霧，逍遙青山頂上。挂劍二三子，皆濺梵
J29nB241_p0660a09║天之血。倚歟三教，荷在一肩；信矣單傳，高其獨步。弟子叨承世土，祖禰傷心，愴三▆之易改；軫念劫灰，民
J29nB241_p0660a10║艱擊目，屈群策而勉撐。方外遊雖有志未逮，箇中事豈無路相親？敬掃公堂，弘開法席，畢率將士，同禮象
J29nB241_p0660a11║▆。比丘身、將軍身，是同是別？過去因、現在因，或降或升。仰青蓮花以折疑，藉白毫光而破暗。人非人等，快
J29nB241_p0660a12║解脫於皈依；世出世間，欽作略之度越。伏願如來應供，古佛證盟，冤親路兩腳踢開，生死關一聲喝破。挽
J29nB241_p0660a13║回天意，再謨朝天之因；恢拓　皇圖，重尋覺皇之勝。封疆奠鎮，兆姓蒙庥。臨啟無任皈依之至。謹啟。
J29nB241_p0660a14║請上堂啟張朝祖伏以曇缽瑞應三千，灼灼于今初綻；摩尼光昭八極，
J29nB241_p0660a15║炯炯自古不磨。欣遘佛無二身，快聆法惟一義。敬敷師座，潔布蟻悰。恭惟大和尚蓮座下，兩足之尊，三教
J29nB241_p0660a16║之表。振大慧洪綱，斬新日月；承聚雲密印，特地乾坤。功濟塵寰，鑑窮沙界。傳燈于劫火正烈之日，三十七
J29nB241_p0660a17║品有樽俎之師；說法于麼魔方逞之秋，九十六種無藩籬之固。水澄月朗，渾身久識布毛輕；玉潤珠圓，滿
J29nB241_p0660a18║口盡稱梅子熟。一日萬回，山水煙雲隨布置；三年百棒，老少貴賤總皈依。朝祖，人則卑卑，品斯下下。愁火
J29nB241_p0660a19║燒心曲，未悟大事因緣；煩霜壓▆根，莫通箇裏消息。乞食衣珠，盲昧不如狗子；提燈借火，救解難及貓兒。
J29nB241_p0660a20║伏願普施鉗錘，廣開棒喝。金剛杵震散理欲，光明拳打破癡愚。火宅晨涼，永蔭法雲真際；重昏夜曉，長曜
J29nB241_p0660a21║慧日康衢。弟子張朝祖頓首謹啟。請法名上堂啟袁桂
J29nB241_p0660a22║伏以風日惠和，正散花滿座之會；江流浩蕩，斯折蘆到岸之期。既炙圓光，願皈正法。恭惟和尚，人天山斗，
J29nB241_p0660a23║佛祖金湯。直紹威音，果得禪宗真印；中興大慧，何止教外別傳。乃者世漸凌夷，貪瞋所造。蜀猶塗炭，業識
J29nB241_p0660a24║相纏。若生死之事能明，何兵荒之運不轉。惟吾師悲憫，庶天意挽回。如桂雖知謀國愛民，周旋碌碌，終未
J29nB241_p0660a25║離名利之場。亦能守正閑邪，趨避皇皇，原無關定慧之性。幸而三生奇遇，敢伸一念之誠。聞名即應，似嬰
J29nB241_p0660a26║兒投慈母之懷。及門而登，如亡子得還家之路。恨回頭不早，喜彈指非遙。　伏願花雨流泉，開雲見日。鉗
J29nB241_p0660a27║錘不事，金針迎血脈之間。鼓笛無聞，玉麈示形聲之表。使桂于乾坤遞變之後，得認父母未生以前，大汗
J29nB241_p0660a28║通身，靈光寸點。宗門高遠，不限自己兒孫；塵界瀰漫，已遍法王雨露。弟子袁桂，曷勝呼籲懽忭。謹啟。
J29nB241_p0660a29║渝城太守啟吳中蕃恭惟老和尚蓮座，名簽選佛，派衍傳燈。發跡聚雲，羨
J29nB241_p0660a30║盧衣之夜授；基開鐵壁，識慧統之中興。鳴扣大呂黃鍾，固是五車隔擁；朗卓清風明月，須知萬法玲瓏。嘆
J29nB241_p0660b01║世路干戈，奚止魔軍之八萬？賴道人拄杖，孤存種智之三千。▆志切披雲，緣慳解帶。挹曹溪之水，何必入
J29nB241_p0660b02║谷聞香？仰鷲嶺之峰，時令依風投體。豈期出世，先爾惠音？色線縫天，巧謝括針之石女；綸竿鉤海，機求負
J29nB241_p0660b03║命之潭鱗。自愧冥頑，無當指點。借君拍板，聊作戲以逢場；剔我眉毫，試觀心于對境。不能無議，便可商量。
J29nB241_p0660b04║巴錦既已蕭條，此際憑何已起？林泉原無禍亂，于今作麼昇平？倘肯棒底一椎，不在晝日；三接金湯，豈敢
J29nB241_p0660b05║饑惄？惟殷謹啟。為師慶誕請上堂啟袁　桂
J29nB241_p0660b06║伏以生天生地者何生，早見無量壽佛；覺己覺人為長覺，尚超耆婆耶天。此日誦九如，曷似聽佛說真如；
J29nB241_p0660b07║世人稱三祝，莫若請師言普祝。恭遇本師和尚，應東土之恒星，逢中年之誕日。矩步作人天眼目，機權豎
J29nB241_p0660b08║海宇津梁。萬法全空，五宗一貫。有教無類，任大乘小乘無處容；盤珠歇腳，接引隨方，除滿字半字當前見。
J29nB241_p0660b09║錐末處囊。憩自江漘，雖蟲魚亦化三毒；曝衣石寶，感兒童解持八關。弟子學步門庭，思窺堂奧。喉下當機
J29nB241_p0660b10║半句，竊獲驪龍頷珠；腦後著眼一番，未見泥牛啣月。叨收爐韝，敢憚鉗錘。趁茲上壽之辰，乞示無生之旨。
J29nB241_p0660b11║痛棒熱喝，不減香蜜沁脾；擊磬鳴鐘，卻如冷水澆背。拈人正命，直指端自西來；住世永年，壽星高拱南極。
J29nB241_p0660b12║仰攀垂導，俯就開迷。弟子合十謹啟。師住梁邑，誕期，請上堂啟王之光
J29nB241_p0660b13║伏以星座輪文，光映鳥曇世界；紫芝香裊，瑞參祗樹瑤臺。欣逢妙應真如，快領元常寶印。六凡悉備，四聖
J29nB241_p0660b14║齊彰。恭惟老和尚蓮座下，道邁千秋，德隆億世。棒頭落處，德山臨濟潛蹤；麈尾拈時，神鼎韶陽退舍。啟上
J29nB241_p0660b15║古未有之宗旨，利鈍齊獲磨礱；展末運難施之悲腸，愚智俱蒙策勵。機分大小，教沒偏圓之光。愆障何深，
J29nB241_p0660b16║根莖且劣。勞勞野馬，華胥之幻恒驚。碌碌狂猿，蕉鹿之場自怖。職司戎侶，身繫凡流。柏子樹高，未悟庭前
J29nB241_p0660b17║妙義；梅英香細，問窺嶺畔玄言。幸大師嶽降之辰，靜夜長庚光爛爛。值小陽復生之候，毘天化日氣融融。
J29nB241_p0660b18║慧炬恒舒，石女溪邊吹曉月；法源頻澍，波斯夜半嚼寒水。伏願席捲堂前，拂袖開胸收電影；弓援座上，磨
J29nB241_p0660b19║牙切齒驟雲馳。一喝神機，碧眼黃頭曾卓越；三拳戟刃，彌盧舜若悉登超。海嶽增輝，火傳永熾。弟子王之
J29nB241_p0660b20║光百拜謹啟。渝城太守書吳中蕃
J29nB241_p0660b21║憶廿年前，從宜典郡，相國座上，請聚雲老人法錄，時固髮未燥也。朅來走九夷，楫衡廬，雲天謦咳，柳栗震
J29nB241_p0660b22║威。雖未必撞倒鐵牛，擘心為▆，然亦曾尋蛇茂草，抰骨為宮。其如一入芥城，冤冤蓼集，骨肉膏斧，井香灰
J29nB241_p0660b23║泥。即今桎梏一官，拘牽萬里，畜霄禽于籠竹，縶野狙于冠裳，神不善也。幾欲薙此數莖，逍遙鵬表，而母老
J29nB241_p0660b24║▆單，未能割絕，是以徙倚於此。再奉指點，汗浹通身，五更鐘未云多也。何日拂衣，自鐵壁山頭，膜拜禮足，
J29nB241_p0660b25║一沾法乳乎？燈下揮言，不審篇幅，臨毫切切。營山紳士請住大蓬山書羅心澹
J29nB241_p0660b26║恭惟禪師，明慧性生，表儀天錫。一朝得悟，接鷲嶺之傳；九載功深，邁遍融之座。法雨大沛於人天，慈雲遙
J29nB241_p0660b27║覆於桑梓。弟子生也無緣，不獲親炙，翹企有願，僅得傳聞。自癸未秋，本邑蝶庵先生宦遊，路經涪城，得見
J29nB241_p0660b28║金容，深領玄誨，曾將長公子拜送座前，命名燈普陳。先生歸道其詳，心悅誠服，一時紳士稱慶，幸本里之
J29nB241_p0660b29║出人。於是究出處，惟先君知之甚悉，言：「令尊老叔受業於家祖之門，禪師亦曾深通儒道，但原具佛性，凡
J29nB241_p0660b30║塵未染，厥後不知去向。」及聞蝶庵之言，始知禪師得道矣。維時同鄉紳士料參謁有期，豈知時勢變遷，絕
J29nB241_p0660c01║音者竟十餘年。厥後有本縣夏典史被執釋回時，對家君云：「在石寶碁曾謁法座，得蒙優恤。兼詢及家君。」
J29nB241_p0660c02║當時家君即命弟子訪便人寄字通問，亦曾修候，未卜到否？此在壬辰之冬也。近聞禪駕遷居金城，似有
J29nB241_p0660c03║歸意。適逢貴門人紫芝等，始得拜問端的，便中具草奉聞。今本縣堂尊趙公慈悲性成，矢心佛事，發願重
J29nB241_p0660c04║興。大蓬家叔、家兄曾將禪師功行道之縣主，趙公深慕，柰地屬嫌疑，不得耑人候迎為恨。以弟子寄寓渠
J29nB241_p0660c05║縣，路屬通衢，可以乘便音問。倘還鄉志的，即侍從眾多，大蓬儘堪安頓得縣尊為大檀越。弟子不才，亦能
J29nB241_p0660c06║呼朋引類，共襄盛事。雖供奉之充裕自不及於他鄉，而一茶一飯未必枵腹於故里。況今清朝官府向善
J29nB241_p0660c07║者眾，久坐之後，聞風趨供者正未可量也。書到日，果故鄉有懷，祈降一法音，約定歸期。弟子先達之趙公，
J29nB241_p0660c08║遍諭同鄉，凡事安置清楚，庶禪駕至止，真如歸矣。便鴻草具數行，且穎楮亦甚不莊，統惟鑑宥。臨池切切，
J29nB241_p0660c09║不知所云。同宗弟子心澹再九頓。涪陵鄉紳啟文可茹
J29nB241_p0660c10║伏以習舊成蹊，時流但推金栗佛；斬新特地，俗士誰知鐵道人？未法久湮，真如難遘。恭惟大和尚，泗水同
J29nB241_p0660c11║源，雪山正派。生來名閥，髫年已震雞壇；籍兆營山，家世原稱鳳穴。羅錦江於筆底，奚難看遍長安花？吞玉
J29nB241_p0660c12║壘於胸中，自是堪為捧日手。乃浮雲世態，叩智鑰於函關；復慧日澄光，現法身於鷲嶺。從首楞嚴上撥開
J29nB241_p0660c13║雙眼，無端礫石盡禪丹；向太極圖中剖破三玄，始信蒙耳是藥草。方廣華嚴皆大意，信手頻拈；易簡書畫
J29nB241_p0660c14║有宗乘，隨心領悟。飛錫經涪地，阿兄曾荷大顛恩；敲床住虎溪，闔郡皆蒙法水潤。何意曹源一滴，亂風飄
J29nB241_p0660c15║去幾回？尚逢慧炬千枝，烈焰重然未燼。芙蓉溪上，至今猶覺雨生香；松柏林間，此日但聞鶯喚佛。掃開魔
J29nB241_p0660c16║業。海邊鱷空吐餘涎；護定真傳，衡嶽雲自然曉散。花飛舌底，原從心地摘將來，煙落毫端，豈拾唾壺持作
J29nB241_p0660c17║供。一條脊梁硬似鐵，法▆不了之擔，極力承肩；半莖拄杖色如金，人間未見之書，無言默著。棒打鍋頭佛，
J29nB241_p0660c18║肉邊盧老應寒心；喝破瓮中人，樓上呂翁當斂衽。峨眉欲笑，灩澦誰頑。茹疏懶無能，癡愚莫砭。萍飄宦海，
J29nB241_p0660c19║空慚屋裏佛成塵；跡浪窮途，自惴客中身是業。▆向東林社，難禁靖節眉攢，質非北溟魚，自愧惠連心亂。
J29nB241_p0660c20║叩金容於夢際，恍若魂驚；接玉屑於書中，不覺手舞。禪丹二字，忽從天際郵傳；得合四言，疑是地中湧出。
J29nB241_p0660c21║未同妄作語，赧赧徒懷；不惴參知音，拳拳在念。盈盈衣帶，天花墜錫已聞聲；寂寂▆▆，葦葉無航未識面。
J29nB241_p0660c22║景仰彌切，親炙何時。法弟子文可茹。稽首謹啟。南城山記文可茹
J29nB241_p0660c23║忠南曹溪下十里許，有南城山，與石寶對，蒼巖聳峙，怪石崚層，峰頭藏古剎。夜半，鐘聲出林麓間，叩之，乃
J29nB241_p0660c24║夙所慕禪丹鐵壁禪師挂錫說法處。躍然問梁麗于津頭，涉江衝炎暑，攀蘿薜，履虎豹，陟巔詣寺。鐵師出
J29nB241_p0660c25║十笏外，攜入坐飲蜜雲龍畢，夕陽登眺，古樹樾蔭，襟江若帶，紺宇複閣，廊廡過遭，巍然盛矣。數十年兵燹，
J29nB241_p0660c26║村市無餘爐，似孤存此寺，以待鐵師法席。鐵師為吹萬大師首座，深得大師秘旨，樹赤幟為後學彀率，信
J29nB241_p0660c27║從者麻粟，遠近善彙，不間寒暑，饌伊蒲持嚫，稽首席前者相續。徒從數百餘，多文學名家，除分化外，入室
J29nB241_p0660c28║有十許，容止莊肅，笑語閒靜。盛夏弗解洗饘粥，布衲心律，更烙于毘尼，或隨意閱經，或閉戶自若，無怠容，
J29nB241_p0660c29║無餘想。其間少年子，清姿映玉，黃口始髡，時出口成偈頌，慧不下楊梅，日對探內典，燃▆▆麥以博群書，
J29nB241_p0660c30║談道問答如衛玠儔，剪燭夜話不倦。瑕竊窺之，垂簾趺坐，迥出尋常，▆▆少年輩，令人遠家園想。早起坐
J29nB241_p0661a01║空寮，▆玩吹萬大師著作諸集，透禪體處，恍然六門十八界萬千毛孔，皆大師現身說法，信佛身不滅，何
J29nB241_p0661a02║息不生，至奇博洽，覺酉山、石渠、曹倉、柳篋之藏，盡在大師一芥子內，發無盡光明。竊笑禪門魔豎，謬輕詆
J29nB241_p0661a03║之，何異操杓吸海水，妄擬海之不足大耶？門庭衛法者，遂作不平想，圭角露唇吻間，欲與辯宗派及道法
J29nB241_p0661a04║邪正、律行威儀。余笑曰：「何背大師帶累鐵師耶？」或自：「救法自應如是，奚背累為？」曰：「諸師不見大師洗耳篇
J29nB241_p0661a05║乎？又不見大師從實說有衛馬祖青原者之鎗旗可哂乎？鐵師為蠶叢禪門第一宗匠，雖摩竭毘耶自然
J29nB241_p0661a06║干將觸腐此輩，詆吹萬大師，能詆太虛乎？昔田巴毀五帝、罪三王，魯連一說而終身遂杜其口，現前後世
J29nB241_p0661a07║豈遂乏魯連耶？縱欲以北里，非咸池師曠誰允？以鄭璞譏結綠波師自在源流之說，三尺童子靡不絕倒。
J29nB241_p0661a08║吾儒五百年一聞，知秦炕之後，誰氏流而有仲舒？歷唐宋諸君子崛出，幾續幾斷，即我朝薛胡自沙、肝江
J29nB241_p0661a09║新建暨止齋十六人，又誰氏流而挺然建道幢？則不辯可知。遞衍有據，繼起誰欺？海內自有知者，何堅瑕
J29nB241_p0661a10║之足攻擊歟？況鐵師以名▆偉貌，弱冠辭霍等碧琳▆子、水味子，玉鯖如蔬，參尋四十餘年，非金剛定力
J29nB241_p0661a11║不能出語。既遠陳唾走，毫不墮壁籬，久得羼提波羅蜜，豈一座須彌八風吹動耶？太虛之野早周沙界，視
J29nB241_p0661a12║烏有先生吞青丘雲夢猶狹也，尚微塵著乎？諸師欲作鬥戰勝▆，秪為諸方波旬開口業釁，得毋墻高而
J29nB241_p0661a13║隙耶？即對壘者，亦般若場大雄帥，效村媼叫罵乎？奚信？予曾聞其書，料必沙門童行托辭出於偶激，若具
J29nB241_p0661a14║大禪佛手眼，必不敵同舟人殺青究楮，買識者掩口。諸師勿以眠雲僻守雌黑面擯之。」諸師然葑菲而笑
J29nB241_p0661a15║曰：「喏。」並記之。
J29nB241_p0661a16║
J29nB241_p0661a17║　　　　　　　　　（嗣法門人幻敏重刊）
J29nB241_p0661a18║
J29nB241_p0661a19║
J29nB241_p0661a20║慶忠鐵壁機禪師語錄卷之十九終