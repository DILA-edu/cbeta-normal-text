J29nB241_p0661b01║慶忠鐵壁機禪師語錄卷之二十
J29nB241_p0661b02║嗣法門人幻敏重編
J29nB241_p0661b03║行狀
J29nB241_p0661b04║慶忠鐵壁慧機禪師，蜀北之順慶府營山人，姓羅。家
J29nB241_p0661b05║世以一經傳多科甲。師生而貌偉，氣骨不凡。八歲，父
J29nB241_p0661b06║見背，即隨母持齋。是夕，見黃龍長數十丈，凌霄騰於
J29nB241_p0661b07║師頂。師指謂兄，兄曰：「龍也。」有精唐舉術者，見師相而
J29nB241_p0661b08║異之，視師指掌中，有龍鳳蓮華、麟魚鳥獸紋，稱許不
J29nB241_p0661b09║置口，謂是帶果行因，樂土宛然在握。師方就童塾，業
J29nB241_p0661b10║鉛槧，日記數百行，漸能工羔鴈具，膾炙人口。里中名
J29nB241_p0661b11║俊咸稱之曰：「此羅氏龍文也。」閥閱家覓蹇修，致師玉
J29nB241_p0661b12║潤。值元白道者隱邑之大蓬山，師往來叩問，雅意玄
J29nB241_p0661b13║學。道者石扃岩戶，辟穀半載，師慕之。母兄為師納幣
J29nB241_p0661b14║冰史家，筮吉合巹。師辭，恐妨制業，緩之。兄逆窺師意，
J29nB241_p0661b15║阻之曰：「汝清姿映玉，摛藻過人，淡墨紅綾，木天一鳳，
J29nB241_p0661b16║兄且為汝拭目以俟。北堂寥寂，機杼情慇，奈何作出
J29nB241_p0661b17║塵想，從黃冠遊耶？」師曰：「人各有志，從所願耳。金絲籠
J29nB241_p0661b18║可移白鷴性乎？毛檄之捧，螽斯之衍，唯兄賴焉。」欲稽
J29nB241_p0661b19║首辭慈膝，恐復阻，遂于天啟壬戌年二月十九日潛
J29nB241_p0661b20║遁，圖入山計。行次大竹縣，築室松間，掩關危坐，無晝
J29nB241_p0661b21║夜。日食米二抄，沸湯淡飲，五味俱斷。倏忽三載，心形
J29nB241_p0661b22║益暢，昏夜垂簾，扃函無漏。眼光見處，或星辰盈於碧
J29nB241_p0661b23║落，或皜日耀於晴空，物事分明若晝，金光燦於面門。
J29nB241_p0661b24║升降久之，時隱時見，或聞奇言妙句，或如擊物作聲。
J29nB241_p0661b25║疑情頓起，欲叩元白以釋其惑。及出關，而元白已終
J29nB241_p0661b26║南去矣。檀供主人勉留二載，適有西竺僧至，謂師曰：
J29nB241_p0661b27║「此地豈宜久居耶？」遂扮道裝行腳，過墊邑一場市，有
J29nB241_p0661b28║僧語之曰：「世路羊腸，抱關吏多禁，戴髮遊者必持過
J29nB241_p0661b29║所。」師即祝髮，赤頭跣足，一衲一瓢。抵忠南，遇吹萬老
J29nB241_p0661b30║人，詢何往，師白以終南尋道者。萬笑曰：「子真昧於尋
J29nB241_p0661c01║師者。」師見萬師丰儀迥異，神光陸離，道骨儼然，有如
J29nB241_p0661c02║來範。入丈室，瞻禮唯謹，願終侍函丈，白以關中眼景。
J29nB241_p0661c03║萬師徐徐曰：「汝志道善矣，但玄理之極，猶遜佛一籌，
J29nB241_p0661c04║且旁蹊易墮，坎壈岐路，未免亡羊。老僧幼亦酷嗜此
J29nB241_p0661c05║道，謂瞿曇無此玄妙，及深嘗之，乃知昔見之謬矣。子
J29nB241_p0661c06║欲我說，俟休夏後乎？據汝關中見，皆工夫逼出，著則
J29nB241_p0661c07║成魔。」師佩此語，唯經行危坐。夏滿，欲乞指南，妒者恐
J29nB241_p0661c08║師暗承衣缽，方丈候檐者每隔之。忽萬師出丈室，師
J29nB241_p0661c09║跪乞老人說，萬師大笑，師辭之，沿途淚涔涔下。至忠
J29nB241_p0661c10║城西崖中憩坐，竊疑道緣淺薄，遇至人而不得一授，
J29nB241_p0661c11║赴波神以需來生，可乎？一老僧委曲勸諭，念乃寢，意
J29nB241_p0661c12║欲從屠沽鬧肆乞饒濟乏，化惡為良。然此念雖堅，而
J29nB241_p0661c13║慕道之心終不自慰。坐中有學道人湛持者，見師苦
J29nB241_p0661c14║泣狀，勸以渡江聽講《圓覺》、《楞嚴》。每行乞畢，即傾耳不
J29nB241_p0661c15║倦，然文義雖覺曉暢，自心仍舊混蒙，堅辭欲參萬師。
J29nB241_p0661c16║座主尚留偕遊江南參學，師曰：「此行欲明大道志，非
J29nB241_p0661c17║法師慈德之於我渥矣，敢不心啣？」復有居士並禪德
J29nB241_p0661c18║迎師入山，踰一載再歸萬師。未幾而朝陽師翁至酆
J29nB241_p0661c19║陵，師隨萬師溯舟往見，隨眾參禮，夜聽師翁機鋒轉
J29nB241_p0661c20║變，引拂示僧，恍如夢事，因請示於師翁，翁命參「只者
J29nB241_p0661c21║是」三字，師云：「只者是，還參甚麼？」翁云：「放汝三十棒。」自
J29nB241_p0661c22║此常向師翁叩問。受具足戒，乃二豎作魔，困憊殊甚，
J29nB241_p0661c23║萬師慰之曰：「此夙業也，西天戒賢論師之因，非殷鑑
J29nB241_p0661c24║乎？精進自修，說法教人，是療病藥。每夜定香，為內外
J29nB241_p0661c25║大眾講，即其醫也。」師承語行持，遵依久久，翻多迷悶，
J29nB241_p0661c26║從前志趣駸若稍怠，欲辭萬師南遊，萬曰：「予欲有徑
J29nB241_p0661c27║山之往，子何不稍待？」忽一夜至單前喚師，僅攜二行
J29nB241_p0661c28║者，丙夜發舟，檀主覺走尺楮數四攀留，復開法聚雲，
J29nB241_p0661c29║命師入侍寮。一日問：「不許夜行，投明須到，你如何會？」
J29nB241_p0661c30║師欲開口，萬師厲聲云：「者是甚麼所在？汝還如是見
J29nB241_p0662a01║解。」罰跪香。師自然香，泣跪萬師前，香畢禮拜，萬師云：
J29nB241_p0662a02║「速道，速道。」師彈指一下，萬師云：「快參。」師拳拳如有所
J29nB241_p0662a03║失，隨萬師為白下遊，請藏師稿項蓬窗，竟日默坐，入
J29nB241_p0662a04║秣陵城，亦弗與他事。及造藏畢，聞諸方道聲籍甚，欲
J29nB241_p0662a05║暫辭，萬師適浙，不敢直吐，婉呈數語，有「此行若得雄
J29nB241_p0662a06║三𡎺，一掌還須報覺王」之句，萬師云：「諸方接人固直
J29nB241_p0662a07║捷孤硬，但恐一去便不遇老僧宗旨，負汝數年相隨
J29nB241_p0662a08║辛苦矣。且老僧病，嗜餐之蔬，非汝不能悅口，共我回
J29nB241_p0662a09║煙棹，有時令汝豁然，未必相賺。」師於是日勤侍奉。及
J29nB241_p0662a10║歸，簽師監院，師數辭，萬師強之。師自疑：「豈此生與禪
J29nB241_p0662a11║無緣乎？」遂盡力院中事。經七日，隨眾念誦畢，登禪床
J29nB241_p0662a12║一踢，忽覺渾身骨節都碎，大笑不止，遂拈偈呈萬師。
J29nB241_p0662a13║萬師云：「汝且出去。」是夜，設普茶示大眾，以臨濟四喝
J29nB241_p0662a14║出三爆竹放，召眾云：「會麼？」師便喝。萬師云：「不是。」師又
J29nB241_p0662a15║喝。萬師云：「是何等音聲？」師復喝。萬師歸方丈，命師入
J29nB241_p0662a16║問玄要宗旨，口呈一頌，萬師不印許，復力究三年。忽
J29nB241_p0662a17║一日大徹，無論玄要五宗、祖意教意，有庖丁解牛之
J29nB241_p0662a18║勢，入室密啟。萬師笑曰：「汝會老僧意麼？」師曰：「和尚大
J29nB241_p0662a19║慈大悲，為人徹底。」萬師遂舉古今淆訛公案問師，師
J29nB241_p0662a20║隨答之，萬師一一點首。師出拈香，復入室作禮云：「和
J29nB241_p0662a21║尚恩大難酬。」萬師云：「汝向後接得幾人，便是報佛祖、
J29nB241_p0662a22║臨濟、大慧之恩，善自護持。」自後結制，師居第一座。一
J29nB241_p0662a23║日，特陞座普告大眾云：「大眾有未了公案，待第一座
J29nB241_p0662a24║共汝等商量。」遂下座歸方丈，師隨入作禮云：「（某）尟能
J29nB241_p0662a25║薄德，敢商此事耶？」萬師云：「老僧悉知，汝勿辭。」乃命秉
J29nB241_p0662a26║拂，幾處結制，皆相隨首眾。崇禎己卯，萬師示寂，師念
J29nB241_p0662a27║法乳，不忍忘願，廬墓三年，投跡山林，潛確以老。凡所
J29nB241_p0662a28║住處，皆名慶忠，取針芥之投在重慶府忠州，不忘萬
J29nB241_p0662a29║師水源之義。至是，師望日隆，學侶臻萃，薦紳士庶，遠
J29nB241_p0662a30║邇欽之，以得睹師顏為快。師自八歲持齋，十九行腳，
J29nB241_p0662b01║二十五祝髮，三十三大悟。萬師寂，師三十六歲矣。其
J29nB241_p0662b02║間閱歷辛苦，不可殫述。每逢人勸參，一味接引。有僧
J29nB241_p0662b03║問曰：「和尚學道之初，因相者激發，有今日事。可見佛
J29nB241_p0662b04║無凡相，術不虛言。去歲竹生兩岐，瑞應皆異。稽覽前
J29nB241_p0662b05║言，此天親竹也。得非西域天親，應身制外道，扶正法
J29nB241_p0662b06║來乎？」師叱之云：「我幼齡之喜，原屬浪識。自今看來，那
J29nB241_p0662b07║箇無龍鳳蓮華，樂邦受用？只為二六時中，不能變化
J29nB241_p0662b08║飛騰，自由自得，被淤泥苦境陷卻了。自古奇相奇徵
J29nB241_p0662b09║固亦有之。汝輩何區區作如是特見耶？」諸方聞者，企
J29nB241_p0662b10║仰師範，來往聚雲如織。酆陵善士冉開明，信向志堅，
J29nB241_p0662b11║▆趨聚雲延師。師辭，開明長跪泣曰：「（某）夙願未酬，頂
J29nB241_p0662b12║踵非惜。罄貲鬻產，脩地藏院，供僧眾接，方來乞師演
J29nB241_p0662b13║法。」師許之。逮至酆陵，開明趨侍。不一時，違師從者千
J29nB241_p0662b14║五百人。開明粟弗計斛，不勞僧運。募力肩荷，金錢任
J29nB241_p0662b15║用。布帛鹽茶之屬，更不他求。踰兩年，避亂徙東明，轉
J29nB241_p0662b16║牛南忠。萬人合助，力請師結冬夏制。師之兄（某），數十
J29nB241_p0662b17║年莫知師所之。聞師寄東明，冒險尋訪。入山相見，喜
J29nB241_p0662b18║若瘖之鳴，痿之行也。曰：「姜被既分，望風▆涕。豈意此
J29nB241_p0662b19║日，果作了事丈夫乎？出世一流人，非軒冕比也。方之
J29nB241_p0662b20║阿兄，塵勞火宅，奚止十萬程。」頓首稱慶，依依數旬。江
J29nB241_p0662b21║西熊公，諱汝學，原任北京工部主政，督荊南稅，奉差
J29nB241_p0662b22║入蜀。見師諸刻，遂訪師載贄，親以金銀幣帛，拜門下
J29nB241_p0662b23║為弟子，行必隨後，坐必侍側，食箸不先舉，早暮禮敬，
J29nB241_p0662b24║每拜必師陞座端儼乃稽首。值時事倥傯，延師住畫
J29nB241_p0662b25║舫，候安寢，侍飲饌，戒群役，盥潔精嚴。涪陵紳士，欲見
J29nB241_p0662b26║師不得。癸未歲，鄉紳有孺白居士文可後者，首其事
J29nB241_p0662b27║專啟。維時有師同邑進士陳蝶庵、周政者，客於涪，涪
J29nB241_p0662b28║紳以蝶庵同邑故，托為敦請，師喏之。涪人募夫拽舟，
J29nB241_p0662b29║至涪吟翁寺，一時道俗並集，村郊如市，士大夫子衿，
J29nB241_p0662b30║暨商賈胥曹，辦伊蒲供，日費數十金，計期輪次，持茶
J29nB241_p0662c01║獻果，覓遠方味以贈者道相續，老幼聽法者盈階塞
J29nB241_p0662c02║戶，奚啻環橋。每陞座，蝶庵、孺白，即偕諸紳士，著冠服
J29nB241_p0662c03║稽首，師正襟危坐，眾肅然無媟容。師出指示語，罔不
J29nB241_p0662c04║服膺，研墨錄之，以藏於笥。貢士文可脩，領師旨，持齋
J29nB241_p0662c05║受戒，參於藺市之萬松窩。越明年，神京告變，張寇入
J29nB241_p0662c06║蜀，群盜蜂起，師遂別遷。丁亥戊子，挂錫石砫土司，督
J29nB241_p0662c07║府秦良玉，朝夕問餽，繼粟輒以百石計，布縷以百疋
J29nB241_p0662c08║計，綺紈製衲為師衣，懼師弗受，為師闢險峻，名青山
J29nB241_p0662c09║頂，結屋聚糧，以備亂兵。一時從者三百人，糴價斗米
J29nB241_p0662c10║三兩，流民饉於道者，皆赴師食，師給供同眾，戒眾勿
J29nB241_p0662c11║瞋。嘗以古人刺血濟饑，粒米同餐之言訓眾。四方流
J29nB241_p0662c12║離，借師活無數，歷數年未嘗一日廢爨，無一兵至師
J29nB241_p0662c13║居。朱藩部督師渝夔，發兵入石砫，戒諸兵勿擅履師
J29nB241_p0662c14║界，山中寄寓者，牛馬千餘，悉無恙。海內操戈帶甲之
J29nB241_p0662c15║士，聞師名，見師錄，必焚香遙禮，合掌稱讚，度僧給侍，
J29nB241_p0662c16║獻供攄忱。本省巡撫吳公，諱保泰，素性抗，惟於師前
J29nB241_p0662c17║執弟子禮甚恪。每日詣師席稽首，常入室叩問，反復
J29nB241_p0662c18║決疑。或問答契心處，便禮拜稱謝。不數月，得解悟，益
J29nB241_p0662c19║戴師慈德，語諸將士、侍班巡捕員役、左右胥書曰：「爾
J29nB241_p0662c20║等莫謂本院尊大，最尊大者，和尚耳。本院見鐵大師
J29nB241_p0662c21║之後，方知吾孔聖朝聞夕死之道。從今以後，矢志食
J29nB241_p0662c22║素，將身許國。爾等各宜熏修，遵崇三寶。值茲大劫，自
J29nB241_p0662c23║當警覺。」該屬俱為泣下。師見方士外道，多以旁門小
J29nB241_p0662c24║徑，引人入盲。士大夫溺於說者，遂嗜爐火鼎汞泥水，
J29nB241_p0662c25║彼家之說為終身僻，其於自家性命二字，盡被漂焚。
J29nB241_p0662c26║師深憫之，特著《藥病隨宜》一書，《神丹》一頌，委曲周詳。
J29nB241_p0662c27║復拈《楞嚴經》，以明九轉之旨，欲使人知性命關頭，盡
J29nB241_p0662c28║載本來面目，非外道識神意度處弄精魂也。至於儒
J29nB241_p0662c29║門經生，不諳此理，豈惟駁二氏為不足習，即漢唐宋
J29nB241_p0662c30║大儒，並先　朝薛夫子，以及旰江、新建、白沙、餘干、龍
J29nB241_p0663a01║溪、止齋道學之談，皆稱為迂腐漢。師嘗歎曰：「儒流乃
J29nB241_p0663a02║世間一種大智慧、大根器、大菩薩所借以護世道者，
J29nB241_p0663a03║往往二氏之學不達，猶謂其未習也。孔孟一宗，家傳
J29nB241_p0663a04║戶誦，童習講究，乃五經之微，四書之奧，皆日用不知。
J29nB241_p0663a05║饒他博學極曹倉，經濟若臥龍，忠孝若田毛張許，盛
J29nB241_p0663a06║德類司馬長嘯，終難免不著不察四字。所以聚雲大
J29nB241_p0663a07║師宗旨，棒喝之餘，特著《一貫別傳》、《原易說》、《太極圖》，以
J29nB241_p0663a08║明三教同源、道學相傳之由，以救俗儒之偏，以廣二
J29nB241_p0663a09║氏之妙。」師於萬師得心傳秘髓，乃翻刻萬師諸書，流
J29nB241_p0663a10║行於世。然流弊之失，豈唯儒流？即癡衲輩，稟師承為
J29nB241_p0663a11║門戶，以經論為干戈，非唯不識祖意，亦且不識教意，
J29nB241_p0663a12║明明毘尼、森森佛律，幾為時輩滅盡。適高陽芻豢為
J29nB241_p0663a13║曠達，破戒毀制為圓通，顛倒是非，喪厥本性。師嘗恐
J29nB241_p0663a14║學人見淺，誤踵此惑，而集大藏明文為慶忠部上下
J29nB241_p0663a15║卷，以提撕警策。居恒諭門人曰：「學道須學先輩，寧學
J29nB241_p0663a16║先輩百千唱和，毋學先輩一二異行。如誌公、羅什諸
J29nB241_p0663a17║方，輒以借口，不揣其本而齊其末，得毋畫虎不成之
J29nB241_p0663a18║羞乎？況燈燈相傳，五家宗派何無一效之者？慎之哉！」
J29nB241_p0663a19║故師道既正，嫉妒轉多，或譏源流之誤認，或詆宗乘
J29nB241_p0663a20║之無傳，肆喙罔忌，冤紙災梨。師笑曰：「此惡魔比丘誤
J29nB241_p0663a21║說耳！廣漠之野，群吠不到，知一眾有忍辱波羅蜜在，
J29nB241_p0663a22║願汝輩將忍辱二字亦併脫卻，方是大解脫人。區區
J29nB241_p0663a23║八風，秪足以動村夫市漢，於老僧何與焉？」眾皆佩服。
J29nB241_p0663a24║師見理既真，守道益固，足以鼓士大夫信悅。所以總
J29nB241_p0663a25║戎袁公諱桂，篤信師傳，入師會下，別號寶善。靜參年
J29nB241_p0663a26║餘，未悉師旨，轉契心於首座三山，來自願為師法孫。
J29nB241_p0663a27║三山，墊邑文學也。初參師，教以悟，朝聞夕死，高堅前
J29nB241_p0663a28║後，遂得領悟。寶善居士師之，得辯才無礙智，愈重師
J29nB241_p0663a29║道，不靳捐貲、食衣臥具以供師，凡有命，無敢稍違。師
J29nB241_p0663a30║欲重建聚雲祖院，寶善首倡，貲十倍於眾，故寶善之
J29nB241_p0663b01║言一出，而慕善樂從，欣然趨事者，不數日而助緣恐
J29nB241_p0663b02║後，所謂誠能動物，信哉！即向化侯譚公養元居十諱
J29nB241_p0663b03║詣者，雅重師，延師居寶聖院，每送供銀米，必以百計，
J29nB241_p0663b04║禮數優渥，衣鞋四事，年無少怠，慇勤書問，致敬謙恭。
J29nB241_p0663b05║吾年友海籌江公諱獻圖者，江津人，原任夔州司理，
J29nB241_p0663b06║挂冠於師之門，啟名燈見，侍參八載，恒謂門人曰：「融
J29nB241_p0663b07║通三教，洞徹宗源者，捨師而誰？」涪葦菴文可茹，秉憲
J29nB241_p0663b08║滇南，在崇禎年間，悲憤謝事，閉門參學，細究內典，偶
J29nB241_p0663b09║於《易經》首出庶物，風雲燥濕，稍稍有省，遂若曾氏之
J29nB241_p0663b10║秋陽，孟氏之東山、泰山，一時現在，自信三教合轍，不
J29nB241_p0663b11║稍別也，思得一契合師，商證斯事，而滇僧無可語者。
J29nB241_p0663b12║及覽近日諸方語錄，非古來腐唾，即魔說狐涎，每嘆
J29nB241_p0663b13║時之無禪也。庚寅歲，次男文璇入滇省視，余問以近
J29nB241_p0663b14║日蜀鄉尚有尊宿否？有秉拂登壇，為眾所尊崇者否？
J29nB241_p0663b15║璇子具言鐵和尚住吟翁寺法席之盛，啟笥出呂東
J29nB241_p0663b16║川相國諱大器者三次書牘，並師力辭語句，呂公諄
J29nB241_p0663b17║切企慕，中心悅服之忱，溢楮穎間，茹若神往。當此四
J29nB241_p0663b18║海鼎沸時，猶能以霏霏雨舌，取信當道，化導群黎乎？
J29nB241_p0663b19║及歸黔，偶于野剎僧房案頭，覽師藥病禪丹，九轉中
J29nB241_p0663b20║相得有合之說，知師先得我心矣。十年思晤弗得。壬
J29nB241_p0663b21║寅六月，放舟東下，維石寶岸訪寶善，始知師憩南城
J29nB241_p0663b22║山寺。岸對未遠，俗客多見阻。葦庵曰：「嚮道人矢念久
J29nB241_p0663b23║矣，豈憚暑厭疲，遂倦于往耶？」覓舟渡江詣寺，入方丈
J29nB241_p0663b24║禮謁。見師體態溫清，春風和氣，曉夜間啜菽飲茗，未
J29nB241_p0663b25║嘗不以斯事悉指。或立談，或散步，或遊行山外，眺覽
J29nB241_p0663b26║長江，或乘風古樹，據坐危石。叩以素所疑語，一一指
J29nB241_p0663b27║出。發明大易，細抉楞嚴，雖尋常戲論，皆隱相助發。嘗
J29nB241_p0663b28║曰：「三教至義，非不能言，惜無知音者。微居士，我亦不
J29nB241_p0663b29║發覆也。」親炙幾浹五旬，戀不欲舍，以生緣未盡，俗網
J29nB241_p0663b30║牽歸，憮然自恨。建化門中，得師法分席者，石樓昱、眉
J29nB241_p0663c01║山甫、衡山炳、三山來、三空杲、汾陽啟、喬松億，俱稱名
J29nB241_p0663c02║宿。其餘未離師座，苦參密究者（某　某　某）大法器也，溫
J29nB241_p0663c03║潤可敬愛。最少年如（某　　某）奇資異慧，一時修鱗養翮，
J29nB241_p0663c04║以待風搏廣大慧吹萬之燈。夫餘囿予質者，師亦不
J29nB241_p0663c05║忍棄，教之念佛，持誦苦行，以種信根。不疾呼，不厲色，
J29nB241_p0663c06║上足咸親之，弗忍離。善士行嚫，師付侍者，弗自司橐。
J29nB241_p0663c07║施資悉以公眾，無私儲褻服，不霧穀輕裘，浣葛皂綿，
J29nB241_p0663c08║淡食自若。廚無另爨，蔬糲弗揀。葦庵茹僧寮兀坐，閒
J29nB241_p0663c09║採師實行之熟于耳者，紀而序之，愧不文也，徐俟後
J29nB241_p0663c10║之增潤者。師之五十餘年履歷，自有門人另編年譜。
J29nB241_p0663c11║其語錄諸集，備之剞劂氏，不贅。
J29nB241_p0663c12║歲次壬寅八月初八日吉旦
J29nB241_p0663c13║鄉進士出身中憲大夫分巡雲南安普道兼攝臨元
J29nB241_p0663c14║珥海道事按察司副使涪陵法弟子葦庵居士文可
J29nB241_p0663c15║茹合手拜撰
J29nB241_p0663c16║慶忠鐵老和尚塔銘
J29nB241_p0663c17║文林郎知新寧縣事檇李嗣法孫沈廷勱法名性
J29nB241_p0663c18║宗稽首拜撰
J29nB241_p0663c19║蓋聞挹巨浸之波者，無以測其淺深；仰蒼穹之峻者，
J29nB241_p0663c20║不能窺其遠近。是以妙門關鍵，闢者實難；覺苑淵深，
J29nB241_p0663c21║遊者未易。況乎智周十地，行圓四等，法雨旦聚，則浸
J29nB241_p0663c22║灌被乎群萌；慧日揚輝，則光明耀乎末後。道超百億，
J29nB241_p0663c23║化起大千，至矣哉！其慈悲攝誘之方，神通影現之力，
J29nB241_p0663c24║殆莫可得而名言者哉！我慶忠師翁鐵和尚者，諱慧
J29nB241_p0663c25║機，大慧十五世孫，蜀北營山羅氏子也。生於名閥，世
J29nB241_p0663c26║膺三組之榮；人盡貴遊，代傳一經之盛。翁少而徇齊，
J29nB241_p0663c27║長有殊相。十行一目，工羔雁於髫齡；七滿八平，現龍
J29nB241_p0663c28║鱗於掌上。人咸擬之木天一鳳，翁固拒夫玉潤乘鸞。
J29nB241_p0663c29║夭桃濃李付春風，類西禪鼎之妙年辭偶；木石草衣
J29nB241_p0663c30║耽巖穴，同釋迦文之十九踰城。感苦器之易凋，悵危
J29nB241_p0664a01║途之難久。掩關一室，諸苦備嘗；默坐垂簾，神光每見。
J29nB241_p0664a02║迨抵忠南，始遇吹萬祖師，瓢笠相從，機緣有在。當夫
J29nB241_p0664a03║錫移白下，蓬窗稿項，堅同四誓之依；比及缽返黃陵，
J29nB241_p0664a04║痛劄深錐，會盡三頓之棒。用能理窮象表，思洞希微。
J29nB241_p0664a05║一踢禪床，頓使百千粉碎；三聲爆竹，放出四喝機權。
J29nB241_p0664a06║於時乘命秉拂，遂首僧寮。識者僉謂開死眼以日月
J29nB241_p0664a07║之胸，靈古血以珊瑚之舌矣！及聚雲遷化之後，正師
J29nB241_p0664a08║翁繼席之年，以如是人坐如是座，以如是座坐如是
J29nB241_p0664a09║人。始聚雲而雲來、而興龍、而平都、而吟翁，獅子之座
J29nB241_p0664a10║高等於燈王；繼三教而集雲、而太平、而牛首、而寶聖，
J29nB241_p0664a11║龍象之英蹴踏於丈室。全提正令，並挈五宗。卷生死
J29nB241_p0664a12║關於三要三玄，勘盡法門英俊；總人境法於四料四
J29nB241_p0664a13║揀，斬新特地乾坤。十坐道場，按莫邪於肘後；千僧遶
J29nB241_p0664a14║錫，震塗毒於當軒。挹其孤標，聆其微旨，莫不濯之止
J29nB241_p0664a15║水，銷以慧刀。故能被物如霞，偃風猶草。公侯望塵而
J29nB241_p0664a16║修敬，宰官立雪以皈依。組缽生花，冠諸方而稱盛；寶
J29nB241_p0664a17║坊煥彩，振雙徑以再興。翁正錄外，著有《藥病隨宜》、《慶
J29nB241_p0664a18║忠》等集，皆衛道之書，寓箴時之意。雖慈受垂童行之
J29nB241_p0664a19║訓，長蘆示龜鑑之文，莫以加茲，永可法矣。至於牙籤
J29nB241_p0664a20║編柳，玉管題蒲，妙文字之化工，並墨池之三昧，偶爾
J29nB241_p0664a21║遊戲，曲盡精微，則又人所共寶也。翁生於萬歷癸卯
J29nB241_p0664a22║十月念二日，以康熙戊申九月念一日晨起沐浴，至
J29nB241_p0664a23║午趺坐，訓勵法眾，言訖遂逝。先二日書遺偈，凡請益
J29nB241_p0664a24║問答，笑談自如。嗟夫！寒雲凝而旦萎，松聲淒而暮哀。
J29nB241_p0664a25║生從者裏來，楊柳春臨懸綠線；死只恁麼去，梧桐秋
J29nB241_p0664a26║盡落金風。遠邇贊揚，四眾悲慕。茶毘日，雙睛不壞，留
J29nB241_p0664a27║眼目以照人天；五色流珠，表貞固以垂億祀。靈骨重
J29nB241_p0664a28║如圭壁，鬚髮瑞現流璃。凡在睹聞，共嘆希有。昔者雙
J29nB241_p0664a29║樹涅槃，下舍利於金棺之火；六種震動，示奮迅於殑
J29nB241_p0664a30║伽之河。自古罕儔，於今媲美。翁得法龍象一十八人，
J29nB241_p0664b01║居士二人，三山本師其第四也。其餘孫裔等英靈輩
J29nB241_p0664b02║出，莫可殫紀。越二月，本師以書請銘，謂：（勱）叨忝法系，
J29nB241_p0664b03║遂以相屬。顧惟不敏，懼弗克辭。則亦籍貞玟之微文，
J29nB241_p0664b04║少抒傾慕；述生平之懿範，承誌禪規云爾。
J29nB241_p0664b05║銘曰：
J29nB241_p0664b06║禪荒秋晚，道替多岐。有智者出，是大導師。
J29nB241_p0664b07║導師為誰？大慧之裔，朝陽之孫，吹萬之嗣。
J29nB241_p0664b08║十坐道場，無法可說。目演妙音，眉歌白雪。
J29nB241_p0664b09║不影金鎚，覿體呈露。震激盲聾，人天得路。
J29nB241_p0664b10║有縱有擒，立賓立主。峽水可飛，峨山起舞。
J29nB241_p0664b11║敲鐘謝響，下載彌清。雲移虛白，天返故清。
J29nB241_p0664b12║風吹不入，雨普咸滋。神足林立，白象青獅。
J29nB241_p0664b13║徑山明月，繼者艱微，茲焉大振，無能晦之。
J29nB241_p0664b14║附祭文
J29nB241_p0664b15║維康熙七年，歲次戊申，十月朔丙寅，越二十有九
J29nB241_p0664b16║日甲午，文林郎知新寧縣事沈廷勱，謹致奠於
J29nB241_p0664b17║師翁老和尚之覺靈曰：從古真人大士，類能超然
J29nB241_p0664b18║於生死之際，或詩偈談笑，或坐脫立亡，垂之傳燈，
J29nB241_p0664b19║昭示奕祀。蓋不獨起信於後昆，亦以見其平生所
J29nB241_p0664b20║得力者，如是不爽也。去聖時遠，佛法漸陵，明道者
J29nB241_p0664b21║多，行道者少。當機則人人鼻孔遼天，行證則在在
J29nB241_p0664b22║我人未化。求其大休大歇末後光明，如古德之撒
J29nB241_p0664b23║手去來者，蓋戛戛乎其難之。恭惟我師翁鐵老和
J29nB241_p0664b24║尚，以間世英姿，紹明絕學。語其悟也，則五宗畢貫，
J29nB241_p0664b25║法法玲瓏；語其證也，則萬行莊嚴，煌煌軌式。用能
J29nB241_p0664b26║潤法雨於兩川，震法雷於九有，莫不秀愚咸皈，遠
J29nB241_p0664b27║邇推慕，亦其道有以自致之也。（廷勱）自筮仕入蜀，
J29nB241_p0664b28║誦其錄言，聆其操履，赳敬有年。昨冬投機於本師
J29nB241_p0664b29║曇華和尚，始克通問於法席。荷蒙垂示肫切，方謂
J29nB241_p0664b30║忠新相去匪遙，庶幾摳謁蓮階，印心有日。乃於今
J29nB241_p0664c01║歲季秋二十一日，虔誠遣使上五家宗旨之歌，為
J29nB241_p0664c02║師翁祝慶。而不意齋肅發函之日，即師翁振衣據
J29nB241_p0664c03║座示寂之日也。嗚乎！哲人已萎，古音遂遐，不可慨
J29nB241_p0664c04║歟！役旋得遺偈，並述茶毘時睛齒不壞、舍利無數
J29nB241_p0664c05║諸希有事。使非禪心卓越、戒律精嚴，行到證到，安
J29nB241_p0664c06║能入大三昧？種種三昧，一時成就不可思議，有如
J29nB241_p0664c07║是之奇特者耶？雖然，切忌作奇特會。試觀臨行一
J29nB241_p0664c08║句，只當打個瞌睡。斯言也，更莫作尋常會。且如不
J29nB241_p0664c09║奇特、不尋常者一句，有向老人常寂光中相見麼？
J29nB241_p0664c10║吁！八歲持齋兮十九行腳，竹瑞天親兮掌紋龍蠖，
J29nB241_p0664c11║舍利流珠兮齒睛不爍。神足既已英英兮，矧昭茲
J29nB241_p0664c12║來者之足法？行見斯道之大光兮，而徑山明月之
J29nB241_p0664c13║可作。嗚呼！尚饗。
J29nB241_p0664c14║
J29nB241_p0664c15║
J29nB241_p0664c16║
J29nB241_p0664c17║　　　　　　　　　　（嗣法孫性湛重刊）
J29nB241_p0664c18║
J29nB241_p0664c19║
J29nB241_p0664c20║慶忠鐵壁機禪師語錄卷之二十終
J29nB241_p0664c21║
J29nB241_p0664c22║
J29nB241_p0664c23║
J29nB241_p0664c24║
J29nB241_p0664c25║
J29nB241_p0664c26║
J29nB241_p0664c27║
J29nB241_p0664c28║
J29nB241_p0664c29║
J29nB241_p0664c30║
J29nB241_p0665a01║慶忠機和尚年譜序
J29nB241_p0665a02║世尊未離兜率，已降王宮，則誕
J29nB241_p0665a03║生何年？未出母胎，度人已畢，則
J29nB241_p0665a04║行道何歲？末後曰：「吾四十九年
J29nB241_p0665a05║未曾說一字。」則娑羅滅度何所
J29nB241_p0665a06║纘述哉？雖然，若無阿難之結集，
J29nB241_p0665a07║不惟三藏十二部無傳，周昭之
J29nB241_p0665a08║紀，九龍之浴，十九踰城，六年證
J29nB241_p0665a09║果，始從鹿野苑，終至熙連河，亦
J29nB241_p0665a10║竟等之鏡花水月。由是知萬峰
J29nB241_p0665a11║童真禪師之譜慶忠老人，誠有
J29nB241_p0665a12║說矣。忠托跡西蜀，以閥閱貴胤，
J29nB241_p0665a13║繼釋氏真傳。當明季啟、禎間，正
J29nB241_p0665a14║宗隱伏，法脈危微，應時而出，是
J29nB241_p0665a15║誕生之不偶也。懸肘後符，施格
J29nB241_p0665a16║外機，迴狂瀾于既倒，麗佛日于
J29nB241_p0665a17║中天，十坐道場，廣利群品，是行
J29nB241_p0665a18║道之周遍也。末後卓錫隆昌，首
J29nB241_p0665b01║丘聚雲，其曰：「惟有治平月，年年
J29nB241_p0665b02║映柳溪。」殆即雙徑明月堂之隕
J29nB241_p0665b03║星乎？又曰：「觀自在，歸去來。」殆即
J29nB241_p0665b04║雙樹涅槃會之告眾乎？概舉生
J29nB241_p0665b05║平，言有章，行有條，怒罵嬉笑，咸
J29nB241_p0665b06║皆佛事。故親炙契旨者，每多英
J29nB241_p0665b07║傑之士；荷法分化者，不乏起宗
J29nB241_p0665b08║之賢。自此觀之，忠之繼往開來，
J29nB241_p0665b09║其功偉；扶危極溺，其道大；固本
J29nB241_p0665b10║培根，豎德立名，其事全。然非童
J29nB241_p0665b11║師久侍巾瓶，深悉首尾，按年編
J29nB241_p0665b12║次，其出處巨細，不幾等之鏡花
J29nB241_p0665b13║水月也哉？予雖不及見知于忠，
J29nB241_p0665b14║幸私淑諸人，敢昭告于叢林曰：
J29nB241_p0665b15║童師之編年，其郎阿難之結集
J29nB241_p0665b16║也哉！
J29nB241_p0665b17║康熙甲寅孟春上浣，
J29nB241_p0665b18║西江弟子李道濟拜撰
J29nB241_p0665c01║治平鐵壁機禪師年譜
J29nB241_p0665c02║前住潭州萬峰嗣法門人至善編
J29nB241_p0665c03║神宗皇帝萬曆三十一年癸卯
J29nB241_p0665c04║師蜀北之營山縣人，姓羅氏，家世以一經傳多科
J29nB241_p0665c05║甲，于是年十月二十日寅時降生。生而面貌奇偉，
J29nB241_p0665c06║左手有蓮花鱗、魚龍鳳紋，明直深邃，舉邑稱異。
J29nB241_p0665c07║三十二年甲辰
J29nB241_p0665c08║三十三年乙巳
J29nB241_p0665c09║師三歲。按謂雲侍者曰：「我生三歲，慈母攜我渡渠
J29nB241_p0665c10║縣河，我指水影謂母曰：『是從何來？』母曰：『兒，此汝水
J29nB241_p0665c11║影也。』我曰：『我從何來？』母莫之答。歸謂父曰：『是兒發
J29nB241_p0665c12║言古怪，恐塵世難留。』」
J29nB241_p0665c13║三十四年丙午
J29nB241_p0665c14║三十五年丁未
J29nB241_p0665c15║三十六年戊申
J29nB241_p0665c16║三十七年己酉
J29nB241_p0665c17║三十八年庚戌
J29nB241_p0665c18║師八歲。父卒，隨母持齋。是夕，天氣清朗，景風四達，
J29nB241_p0665c19║見黃龍長數十丈，自東北來，騰于師頂。師指謂兄，
J29nB241_p0665c20║兄曰：「龍也。」是年，入鄉校塾，業鉛塹，日記萬言，文義
J29nB241_p0665c21║不假師訓，自然通曉。里中名俊咸稱之曰：「此羅氏
J29nB241_p0665c22║龍文也。」
J29nB241_p0665c23║三十九年辛亥
J29nB241_p0665c24║四十年壬子
J29nB241_p0665c25║四十一年癸丑
J29nB241_p0665c26║師十一歲。在鄉社攻書時，與族兄無著謀出世間
J29nB241_p0665c27║事，著曰：「汝年且幼，未可及此，他日遍歷名山，尋訪
J29nB241_p0665c28║至人未晚。」師弗懌者久之。
J29nB241_p0665c29║四十二年甲寅
J29nB241_p0665c30║四十三年乙卯
J29nB241_p0666a01║師十三歲，與兄無著時遊里之太蓬山靈鷲寺，壯
J29nB241_p0666a02║麗森嚴，僧儀整肅，內有一僧，形儀挺異，語論鋒發，
J29nB241_p0666a03║乃語兄曰：「此吾之志也，兄何不成我出世之志，而
J29nB241_p0666a04║乃置我糞壤間耶？」
J29nB241_p0666a05║四十四年丙辰
J29nB241_p0666a06║師十四歲。潛往太蓬，遍覓高人。至蓬之透明洞，見
J29nB241_p0666a07║葛陂乘羊處、漢劉景讀書處，恍如舊識，竟無歸家
J29nB241_p0666a08║志，乃為同學勉歸。師忽忽不樂，亦不工文翰，母兄
J29nB241_p0666a09║異之。
J29nB241_p0666a10║四十五年丁巳
J29nB241_p0666a11║師十五歲，有元白道人修道大蓬，師時與往來。按
J29nB241_p0666a12║文葦菴著師行錄：時有元白道者隱邑之大蓬山，
J29nB241_p0666a13║師往來叩問，雅意玄學。道者石局嵒戶辟穀半載，
J29nB241_p0666a14║師慕之。母兄為師親迎，師辭之。兄曰：「汝清姿映玉，
J29nB241_p0666a15║摛藻過人，淡墨紅綾，木天一鳳，奈何作出塵想，從
J29nB241_p0666a16║黃冠遊耶？」師曰：「人各有志，從所願耳。」
J29nB241_p0666a17║四十六年戊午
J29nB241_p0666a18║師十六歲，春，與兄無著復往大蓬，訪元白道人。白
J29nB241_p0666a19║辟穀于萬山深處，嵒嵒陡絕，嚴寒水谷，師徒步往
J29nB241_p0666a20║叩，元盡心誘誨，師曰：「可了大事否？」元曰：「大事吾未
J29nB241_p0666a21║能親達其道，子有志，可訪濟下兒孫；苟或有緣，必
J29nB241_p0666a22║能申汝之志。予明年將往終南，欲作面壁公案，未
J29nB241_p0666a23║知機緣何如？子志誠堅，必能再會，他日切勿謂吾
J29nB241_p0666a24║為黃冠也。」
J29nB241_p0666a25║四十七年己未
J29nB241_p0666a26║師十七歲。一日，閉戶危坐，尋自思惟：「我欲遠征而
J29nB241_p0666a27║乏良侶，邇處又無高人。」低回久之，不覺兩淚垂下。
J29nB241_p0666a28║兄偶入問故，師以實告。兄白之母，知師不樂塵網，
J29nB241_p0666a29║深以為憂。
J29nB241_p0666a30║四十八年庚申
J29nB241_p0666b01║師十八歲。是年三月，夜坐寢室，定中忽見赤日入
J29nB241_p0666b02║懷，恍然驚覺。自此夙慧日發，異于常時，出世之心，
J29nB241_p0666b03║愈加諄切。其奈母之作難，心去而身不能往。師一
J29nB241_p0666b04║日謂松書記曰：「我十八歲時，雖未聞道，胸中隱隱
J29nB241_p0666b05║知有出世大事，如人在寶藏庫邊，只是取不出。後
J29nB241_p0666b06║來見聚雲老人，回觀少時，如遠客還故鄉。」
J29nB241_p0666b07║光宗皇帝泰昌元年辛酉
J29nB241_p0666b08║師十九歲，忽一梵僧至庭，與語，多所發藥。師異之，
J29nB241_p0666b09║其言洞曉精微，兼達未來事。復謂師曰：「佛日將沉，
J29nB241_p0666b10║汝何迷戀世網？昔釋迦文十九踰城，汝今正是其
J29nB241_p0666b11║時。」師聞言，如冷水澆背，自爾決志出家。
J29nB241_p0666b12║熹宗皇帝天啟改元壬戌
J29nB241_p0666b13║師二十歲。是年二月十九潛遁，圖入山計。行次大
J29nB241_p0666b14║竹縣，偶逢善士姚君，留師築室松間，掩關危坐無
J29nB241_p0666b15║晝夜，日食米二握，沸湯淡飲，五味俱斷。關中三載，
J29nB241_p0666b16║心形益暢，目中屢矚，異相種種，疑情頓起，欲扣元、
J29nB241_p0666b17║白以釋其惑。出關訪之，而白去終南矣。
J29nB241_p0666b18║二年癸亥
J29nB241_p0666b19║三年甲子
J29nB241_p0666b20║四年乙丑
J29nB241_p0666b21║師二十三歲，受業于魏安之小院。未幾東下，舟次
J29nB241_p0666b22║平都地藏院，謁灼然禪師。然與語，大奇之，乃謂師
J29nB241_p0666b23║曰：「觀子形儀俊偉，氣宇如王，定是法門柱石。方今
J29nB241_p0666b24║臨濟正宗，惟聚雲老人獨步震旦，子盍往見之，母
J29nB241_p0666b25║後時也。且子如葉公之龍，點則飛去，復何難哉？」師
J29nB241_p0666b26║持命順舟抵忠南，參聚雲和尚。尚曰：「奚往？」師白以
J29nB241_p0666b27║終南尋道者事。雲笑曰：「子真昧于尋師者。」師見雲
J29nB241_p0666b28║丰儀迥異，願居弟子之列。雲曰：「若向來事，道固善
J29nB241_p0666b29║矣，猶落傍蹊。子欲我說，夏後可也。」夏滿，乃求開示。
J29nB241_p0666b30║妒者恐師暗承衣缽，每至阻之。忽雲出丈室，師跪
J29nB241_p0666c01║求法要，雲大笑而去。乃自惟曰：「遇至人而不得一
J29nB241_p0666c02║授，果無緣至此乎？」遂欲捐軀赴水，以俟將來。
J29nB241_p0666c03║五年丙寅
J29nB241_p0666c04║師二十四歲，有僧湛持與師結為密友，常拉渡江
J29nB241_p0666c05║聽講《楞嚴》、《圓覺》，師自語曰：「經云：『但有言說，俱非實
J29nB241_p0666c06║義。』法師所講者何謂哉？直須放下冊子可也。」師一
J29nB241_p0666c07║日謂衡首座曰：「我昔聽休法師講楞嚴文義，雖覺
J29nB241_p0666c08║曉暢，自揣于己分上了無交涉，後來打翻漆桶，始
J29nB241_p0666c09║知我說法即諸佛說法，非是強為，法如是故。」乃拈
J29nB241_p0666c10║拄杖曰：「者箇是甚麼？」座曰：「老漢敗闕不少。」師便打，
J29nB241_p0666c11║座禮拜，師曰：「我為你講一部《楞嚴》了也。」
J29nB241_p0666c12║六年丁卯
J29nB241_p0666c13║師二十五歲。夏四月，聞朝陽老人來酆陵，師侍雲
J29nB241_p0666c14║溯舟往見，隨眾參禮，老人謂雲曰：「汝辭老僧，原說
J29nB241_p0666c15║三載即回，為甚拖泥帶水在外二十年？即今要打。」
J29nB241_p0666c16║雲進曰：「老和尚會有授記，恐有朝宰，請汝聽爾鋪
J29nB241_p0666c17║張可也。」老人曰：「既然如是，且放過一著。」雲侍立，師
J29nB241_p0666c18║居序職。後老人復謂眾曰：「汝等箇箇青春年少，都
J29nB241_p0666c19║到我法門，畢竟為著何事？」一眾肅然。老人見師侍
J29nB241_p0666c20║班尾，喚云：「某人前。」師向前禮拜，老人曰：「一貌堂堂，
J29nB241_p0666c21║曾看箇話頭麼？」師進曰：「求老和尚慈悲開示。」老人
J29nB241_p0666c22║曰：「何不參箇只者是？」師進曰：「只者是，還要參箇甚
J29nB241_p0666c23║麼？」老人曰：「放汝三十棒。」師自此常造室中請益，老
J29nB241_p0666c24║人多方屬意，時謂雲和尚曰：「營山少年將來振興
J29nB241_p0666c25║徑山之道者，非此子而誰？汝宜留意焉。」
J29nB241_p0666c26║思宗烈皇帝崇禎元年戊辰
J29nB241_p0666c27║師二十六歲。秉具于朝陽老人，由是三學精練，甘
J29nB241_p0666c28║粗糲，倍辛勤，冬夏一衲，祈寒溽暑，不以為勞，炎日
J29nB241_p0666c29║雖蚊蚋為之吮血，不以為苦，而工夫倍常，遠邇欽
J29nB241_p0666c30║奉，如事所親。鄉大夫士庶等，見師清苦，爭獻衣物，
J29nB241_p0667a01║師隨得隨與，所處如故，而德性愈恬，識者知其必
J29nB241_p0667a02║為法門令器。有郡吏蒲虛左，素稱豪滑，見師履行
J29nB241_p0667a03║水操，竟辭執役，皈心座下，領師訓誡。自爾食素，行
J29nB241_p0667a04║業純一，未踰一紀，而淨業成。臨終預知時至，有天
J29nB241_p0667a05║樂異香之瑞，蜀人至今稱之。
J29nB241_p0667a06║二年己巳
J29nB241_p0667a07║師二十七歲，聚雲老人有徑山之往，四眾遮留，乃
J29nB241_p0667a08║買舟攜二行者洎師潛往。御史田公鍾衡聞之，遣
J29nB241_p0667a09║使至瞿塘迎歸。是年，命師入侍寮，由是得以寅夕
J29nB241_p0667a10║咨決。師一日謂松書記曰：「老僧昔在己巳，老和尚
J29nB241_p0667a11║命入侍寮，我以為侍寮叢雜，難做工夫，豈知老人
J29nB241_p0667a12║有種種作用，不在東邊敲你，便在西邊劄你。而今
J29nB241_p0667a13║據位稱師，無邊作用都在度水擎茶邊討底，始知
J29nB241_p0667a14║知識卻難搆附，莫作等閒。汝等異時為人，要識得
J29nB241_p0667a15║老僧好。」
J29nB241_p0667a16║三年庚午
J29nB241_p0667a17║師二十八歲，在侍寮，彩躍鋩露，動靜尊嚴，一眾畏
J29nB241_p0667a18║焉，而謙德彌厚，眾皆悅之。郡之紳士見師動止，輒
J29nB241_p0667a19║以手加額曰：「僧而至此，可謂人中麟鳳。」其在學地，
J29nB241_p0667a20║緇白歸重如此。故蝶菴陳太史恒言：「慈心不比滿
J29nB241_p0667a21║月，慧燄寧同死灰。」蓋指師也。
J29nB241_p0667a22║四年辛未
J29nB241_p0667a23║師二十九歲，無心大師自江浙回，請聚雲老人重
J29nB241_p0667a24║開法本寺，陞師第二座。師慧辯日新，與老人酬唱，
J29nB241_p0667a25║互相排擊古今關鍵，侍司日錄成軸，離為四卷，今
J29nB241_p0667a26║之問答錄是也。忠南有菊隱菴，幽清絕勝，峭壁晶
J29nB241_p0667a27║瑩，去城五十里。師喜其山川佳麗，人跡罕到，可為
J29nB241_p0667a28║養道之所，乃白于雲，求為棲息。師住持日久，檀信
J29nB241_p0667a29║雲臻，學侶麇至，上書于老人。老人以書復之曰：「從
J29nB241_p0667a30║上古人得和尚法，不違和尚記，如般若多羅之記、
J29nB241_p0667b01║達磨五祖之囑，大鑑所謂真師真弟子，千載之下
J29nB241_p0667b02║令人渴仰也。前走人來問話，正見爾將成之志，果
J29nB241_p0667b03║堪受室中師法否？若其依我之言，鐵石不易，則大
J29nB241_p0667b04║慧一脈在爾躬矣。茲當潛牙伏爪，埋頭菊隱，縱有
J29nB241_p0667b05║四來雲集，檀信皈心，只隨宜誘之。況復大溈栗橡
J29nB241_p0667b06║七年始得為人，南泉三十年方施機用，較其今者
J29nB241_p0667b07║何如哉？只恁麼去，管教後日看破天下埜狐精；如
J29nB241_p0667b08║其不然，休學老鴉笑豬。」
J29nB241_p0667b09║五年壬申
J29nB241_p0667b10║師三十歲，乃以己事未透，再參聚雲于浯江。每到
J29nB241_p0667b11║室中咨決，日常三四回，雲不之印，乃謂師曰：「我者
J29nB241_p0667b12║裏禪如一團大火聚，你若近之，連皮骨一齊燒爛，
J29nB241_p0667b13║須到此處大死幾回，和根倒斷一下始得。汝若稍
J29nB241_p0667b14║稍依違，白雲萬里。老僧昔參朝老人，幾箇不是死
J29nB241_p0667b15║了三四年後，遭他腦後一劄，方始瞥地。故知真正
J29nB241_p0667b16║師家決不欺人。汝正英畏，亟宜努力向前，起大勇
J29nB241_p0667b17║猛，發大精進，瓜熟自然蒂落，無用躊躕，思之思之。」
J29nB241_p0667b18║師拜受命，乃以九夏為限，由是精勇倍常，無分晝
J29nB241_p0667b19║夜，或坐之久，佛前跪參，至蚊蚋吮血，寒暑為之侵
J29nB241_p0667b20║膚，了無掛礙，似箇有氣死人。
J29nB241_p0667b21║六年癸酉
J29nB241_p0667b22║師三十一歲，聚雲有金陵之行，師執侍舟中，或在
J29nB241_p0667b23║稍前，或居柁後，緘默不語，只以體究為事。入石頭
J29nB241_p0667b24║城，亦不與他事，久之無所悟入，欲暫辭，往參天童，
J29nB241_p0667b25║呈偈有「此行若得雄三𡎺，一掌還須報覺王」句。老
J29nB241_p0667b26║人曰：「天童接人直截孤硬，但汝一去，恐未搆老僧
J29nB241_p0667b27║宗旨，負汝數年辛苦矣。不如共我回蜀，教汝不費
J29nB241_p0667b28║纖毫，自然脫去。」師奉命不敢違，及歸，簽師總院事，
J29nB241_p0667b29║乃自惟曰：「我為己躬下事未明，受盡多少曲折，今
J29nB241_p0667b30║又簽以院事，轉添一番勞騷，何時與此事相應？」欲
J29nB241_p0667c01║去苦辭，業已受職，只得全身放下，且理常住事務。
J29nB241_p0667c02║經七日，忽于是年臘月八日同眾念誦，念誦畢，遂
J29nB241_p0667c03║歸監院寮，方登禪塌，忽然一踢，不覺渾身骨碎，大
J29nB241_p0667c04║笑不止，隨拈偈進呈，雲曰：「汝且出去。」是夜設普茶，
J29nB241_p0667c05║以臨濟四喝出三爆竹，召眾云：「會麼？」師便喝，雲曰：
J29nB241_p0667c06║「不是。」師又喝，曰：「是何等音聲？」師復喝，雲遂歸方丈，
J29nB241_p0667c07║召師入，問玄要宗旨，隨拈偈進呈，雲不之印。
J29nB241_p0667c08║七年甲戌
J29nB241_p0667c09║師三十二歲，在監院寮，日理院事，隨處體究，若存
J29nB241_p0667c10║若亡，乃自惟曰：「我既有所得，為甚于玄要宗旨如
J29nB241_p0667c11║橫石相似？無怪老漢之不許我也。拚一生做箇癡
J29nB241_p0667c12║呆漢，若不透頂透底，斷不敢向人前拈弄。」如是歷
J29nB241_p0667c13║觀古人淆訛語句，如執劍揮空，到與不到、明與不
J29nB241_p0667c14║明只管看。至于用力之久，覺得明與不明似乎兩
J29nB241_p0667c15║端，而胸中隱隱無有沮滯，臨到用時又不應手。此
J29nB241_p0667c16║無他，總因向上眼未開、祖關未透，于胸次未能灑
J29nB241_p0667c17║脫，百計千方莫可如何，到此只是一味壁立萬仞。
J29nB241_p0667c18║八年乙亥
J29nB241_p0667c19║師三十三歲，計窮力盡，竟無起手處。一日靜坐，忽
J29nB241_p0667c20║然大徹綱理，從上來事，無論臨濟玄要、洞山五位、
J29nB241_p0667c21║雲門三句、五宗淆訛，一時通透。有庖丁解牛之勢，
J29nB241_p0667c22║入室密啟，雲大笑曰：「汝會老僧意麼？」師曰：「和尚大
J29nB241_p0667c23║慈大悲，為人徹底。」雲遂舉古今淆訛因緣問師，師
J29nB241_p0667c24║隨問隨答，雲一一點首。師出，復拈香入室頂禮云：
J29nB241_p0667c25║「和尚恩大難酬，為人徹底。」雲曰：「汝向後接得幾人，
J29nB241_p0667c26║便是報臨濟、大慧之恩，善自護持。」自後開堂，請師
J29nB241_p0667c27║居第一座。雲一日陞堂，普告大眾云：「大眾有未了
J29nB241_p0667c28║公案，待第一座共汝等商量。」遂下座歸方丈，師隨
J29nB241_p0667c29║入作禮云：「某甲何人，敢商此事？」雲曰：「老僧悉知，汝
J29nB241_p0667c30║勿辭。」乃命分座秉拂焉。
J29nB241_p0668a01║九年丙子
J29nB241_p0668a02║師三十四歲，辭歸菊隱，訪徑山杲祖古雲門故事，
J29nB241_p0668a03║火種刀耕。聚雲遺書勉之，謂：「佛日久沉，大法垂秋，
J29nB241_p0668a04║豈可作自了漢？」有辜輿朢、高侍御、田別駕二公亦
J29nB241_p0668a05║有書勉，師不得已而應命，仍歸首座寮。一日，雲告
J29nB241_p0668a06║香普說，行百丈令師代參頭，雲曰：「為審磨盤秋結
J29nB241_p0668a07║子，碓嘴夜開花，還知落處也無？」師進曰：「大似埜火
J29nB241_p0668a08║汎鐵船。」又一日，雲問：「識得軍中意，快活過一世。如
J29nB241_p0668a09║何是軍中意？」眾無對，師進曰：「殺人不眨眼。」雲歸丈，
J29nB241_p0668a10║謂鐵書記曰：「只此二語，徑山血脈猶在，吾何憂哉？」
J29nB241_p0668a11║十年丁丑
J29nB241_p0668a12║師三十五歲，居聚雲首座寮，秉拂陞座，卓拄杖云：
J29nB241_p0668a13║「德山德山，甚處去也？」喝一喝云：「臨濟臨濟，即今何
J29nB241_p0668a14║在？山僧在方丈老人處，唯具一雙青白眼、兩莖硬
J29nB241_p0668a15║腳跟、一箇寬大底肚子，若論禪道佛法，大似開眼
J29nB241_p0668a16║說夢。諸昆仲無故強拽山僧上曲彔床頭，四下眼
J29nB241_p0668a17║睜睜，教向那邊開口？咄咄咄，不如趁老和尚舟船，
J29nB241_p0668a18║乘興求求利息，未為不可。」以拂子作垂釣勢云：「滑
J29nB241_p0668a19║石灘上紫鱗肥，此日登臨展釣絲，不知誰慕千觔
J29nB241_p0668a20║餌，吞卻渾身掣電雷。不用命者相見。」僧纔出，師便
J29nB241_p0668a21║喝，僧云：「且莫造次。」師又喝，僧進語，師云：「既是金鱗，
J29nB241_p0668a22║何難破浪？」進云：「有箇無眼耳鼻舌人來，和尚作麼
J29nB241_p0668a23║生接？」師作騰躍勢，進云：「是甚麼？」師曰：「魚下碧潭當
J29nB241_p0668a24║鏡躍，鳳來青嶂拂屏飛。」僧進語，師曰：「者番不是打
J29nB241_p0668a25║鰍鱔鱢蝦底，分明向說尚難委悉，何況蓋覆將來，
J29nB241_p0668a26║等拂子唱箇七花八裂底曲子，輕舟浪漫去也。」乃
J29nB241_p0668a27║曰：「天上底、地下底、左山底、右嶺底，天上底是甚麼
J29nB241_p0668a28║山川草木？地下底是甚麼日月星辰？左山底是甚
J29nB241_p0668a29║麼僧堂佛殿？右嶺底是甚麼廚庫三門？四方八面
J29nB241_p0668a30║底是甚麼？以拂子作是【圖】相云云。」由是一眾改觀，
J29nB241_p0668b01║聚雲有隱首座，嘖嘖人口。
J29nB241_p0668b02║十一年戊寅
J29nB241_p0668b03║師三十六歲，居興隆首座寮，秉拂。蔚西堂出問：「不
J29nB241_p0668b04║問山溪雪月松竹梅花，大宗師還識得永字八法
J29nB241_p0668b05║麼？」師曰：「將紙來。」堂作呈紙勢，師以拂子作書字勢，
J29nB241_p0668b06║云：「新春把筆，元亨貞吉，察地觀天，我備萬事。如何
J29nB241_p0668b07║是我備萬事底道理？所以道：我字有三書：一、楷書
J29nB241_p0668b08║我，其戈顯露，有芟除一切義；二、行書我，其戈潛伏，
J29nB241_p0668b09║有安住不動義；三、草書【圖】，其戈渾忘，有變化莫測
J29nB241_p0668b10║義。變化莫測，是汝等本有慧；安住不動，是汝等本
J29nB241_p0668b11║有定；芟除一切，是汝等本有戒。若是尸羅清淨、定
J29nB241_p0668b12║慧圓成，自然正緊虛圓、橫清順濁、撇捺畫直、挑剔
J29nB241_p0668b13║點鉤，飛者飛、走者走、跳者跳、舞者舞，有時露骨浮
J29nB241_p0668b14║筋、柳情玉態，不犯鈍毛軟擔、燕尾蠅頭；脫或未然，
J29nB241_p0668b15║也須從頭一二三順墨隨硃。」堂云：「還我紙來。」師便
J29nB241_p0668b16║喝，乃云：「文不加點，永有八法；點畫分明，三學無罅。
J29nB241_p0668b17║今日遇著混天甲子，喜得山僧有賞有罰。」復以拂
J29nB241_p0668b18║子畫一畫，云：「一筆題過千張紙，作氣志箴、行解銘、
J29nB241_p0668b19║發願銘、羯磨銘、考功銘，是年至善生。」
J29nB241_p0668b20║十二年己卯
J29nB241_p0668b21║師三十七歲。夏五月，有僧傳天童悟和尚與三峰
J29nB241_p0668b22║首座辨柝三錄七書，據評說等種種駁書，師閱罷，
J29nB241_p0668b23║慨然者久之。七月三十，聚雲老人示滅。十月，本郡
J29nB241_p0668b24║縉紳四眾等請師就本寺開堂，祝　聖罷，維那白
J29nB241_p0668b25║槌畢，師云：「方丈已出了，座已登了，香已拈了，還要
J29nB241_p0668b26║觀甚麼第一義？且向第二頭著眼。」豎拂子云：「三世
J29nB241_p0668b27║諸佛也不識，汝等還會麼？汝等既未會，山僧喚作
J29nB241_p0668b28║甚麼？若無山僧喚底，爭知汝等未會？若無汝等未
J29nB241_p0668b29║會，爭知三世諸佛不識？三世諸佛為汝等出世，山
J29nB241_p0668b30║僧為三世諸佛出世，更有為山僧出世者麼？速道，
J29nB241_p0668c01║速道。」一僧出眾云：「踏破梅稍月，休云火煉丹。」師云：
J29nB241_p0668c02║「撞木鐘。」進曰：「踏破了也。」師云：「撞木鐘。」僧歸位，師云：
J29nB241_p0668c03║「撞木鐘。」又僧出，師云：「問話且止，須聽吾偈：聚雲新
J29nB241_p0668c04║木鐘，扣擊得玲瓏，千聖齊掩耳，雪火一爐紅。若是
J29nB241_p0668c05║伶俐衲僧，自具一副快便手腳，纔見宗師，眼目定
J29nB241_p0668c06║動，早已錯過了也。所以，下雨地必滑，天晴日光達，
J29nB241_p0668c07║喝中主賓，棒下縱奪，敲骨取髓，痛下針錐，玄節要
J29nB241_p0668c08║關，拈一放一，謹嚴高古，網密簡明，末後轉身，異類
J29nB241_p0668c09║親切，只得葫蘆苕帚，四方八面一場打鬨。且道：如
J29nB241_p0668c10║何是山僧即今為人處？有意掩爐還點雪，無心張
J29nB241_p0668c11║弩更開弓。」老人遷寂，師願廬墓三年，或山間林下
J29nB241_p0668c12║保養聖胎，俟時行化，遂作《知有說》示諸學人。
J29nB241_p0668c13║十三年庚辰
J29nB241_p0668c14║師三十八歲，乃于先聚雲塔傍結廬，以侍告香請
J29nB241_p0668c15║益之徒，寅夕咨決無虛日。答楊廣文、劉羽霄、譚止
J29nB241_p0668c16║止等問道書，示泰興焦无妄居士法語，答後堂虛
J29nB241_p0668c17║谷問曹洞君臣偏正功勳等說，又答松西堂問三
J29nB241_p0668c18║鬼十二神語，盡載《慶忠廣錄》，堂于言下大悟。後出
J29nB241_p0668c19║世枳江，未逾年而寂。號雙松，諱性潤，久親聚雲老
J29nB241_p0668c20║人。師初開法，陞西堂，續燈未收。
J29nB241_p0668c21║十四年辛巳
J29nB241_p0668c22║師三十九歲，酆陵有巨商冉開明，建地藏院于平
J29nB241_p0668c23║都山之下，莊嚴妙麗甲于蜀東，請師住持，師廬聚
J29nB241_p0668c24║雲塔，志決三載，辭之，明乃迎先聚雲舍利，預建浮
J29nB241_p0668c25║圖于院之後，以終師志，遂無所辭，往應其請。平都
J29nB241_p0668c26║為蜀國名地，衲子趍風接踵而至，名衲之化演一
J29nB241_p0668c27║方者，皆諱跡斂光，隱于稠人，以瞻提誨，故其槌拂
J29nB241_p0668c28║之下，類多英傑，眾至千五百人，一時公卿求法問
J29nB241_p0668c29║道，未易以一二數，如熊水部自福、劉憲副虔所、沈
J29nB241_p0668c30║省元子佩，其最著者，惟熊水部自福言下開解。師
J29nB241_p0669a01║入院後，規繩不肅而自整，法令不約而自嚴。進院
J29nB241_p0669a02║上堂，橫按拄杖云：「慣弄靈蛇之勢，赫赫萬層；活捉
J29nB241_p0669a03║生馬之威，昂昂千里。撒縵天網，打稱意魚，放破空
J29nB241_p0669a04║矢，落翀霄鶴，點即不到，到不即點，正恁麼時，且問
J29nB241_p0669a05║是誰家風月？」卓一卓曰：「一箇星子三隻角，家家秤
J29nB241_p0669a06║錘五箇眼。」僧競出問話，師下座，以拄杖一時打散。
J29nB241_p0669a07║又上堂云：「是法住法位，世間相常住，佛說是經已，
J29nB241_p0669a08║果報不思議。長者長法身，拾金還是窖金人，夜來
J29nB241_p0669a09║混沌顛落地，萬象森羅總不驚。上大人，可知禮，玅
J29nB241_p0669a10║湛總持不動尊，佛祖位中留不住，一腳踏翻明月
J29nB241_p0669a11║村。明月村，常如是，是箇甚麼？今日地藏寺裏有齋。」
J29nB241_p0669a12║作《護蜂銘》、《六處箴》。
J29nB241_p0669a13║十五年壬午
J29nB241_p0669a14║師四十歲。井幵相國陳公奉　旨歸里，其夫人雷
J29nB241_p0669a15║氏皈心問道。石砫宣慰秦總戎良玉為其孫馬萬
J29nB241_p0669a16║年祈祝，遣僧壽山古雲齎銀五百兩飯僧，並求法
J29nB241_p0669a17║語。時師道旺，一時魔難陰作，諸惡比丘偽以名山
J29nB241_p0669a18║匾題賄成都昌承奉啟蜀王賜額，乘機破法。是日，
J29nB241_p0669a19║不知何來有邯鄲報客二十餘，甲冑整嚴，露刃執
J29nB241_p0669a20║弓，犯眾而言曰：「有人于此會中破法壞教者，我曹
J29nB241_p0669a21║以死任之。」魔眾乃退。事未息，而師蚤已應涪紳之
J29nB241_p0669a22║請矣。後當事聞，欲究首魁，預題蜀籓有不察賄人
J29nB241_p0669a23║之咎。師聞，多方慰諭，乃寢。遠邇欽服，謂師具大慈
J29nB241_p0669a24║忍，視怨如親，自非肉身大士，安能有此？其接蜀王
J29nB241_p0669a25║令旨，陞座曰：「埜草何緣聖澤臨？今朝來到九重恩。
J29nB241_p0669a26║但能相識主中主，方外何緣不奉君？乃舉洞山寶
J29nB241_p0669a27║鏡三昧云云。」先是，有僧自渝郡來，字心白者，洞曉
J29nB241_p0669a28║邵氏梅花數，與僧石浪同典客。浪令卜法運休咎，
J29nB241_p0669a29║曰：「從今以去，不出二年半，又當別請。」至是果然。眉
J29nB241_p0669a30║山甫久掩關峨眉，忽樓、喜二座持平山錄至，甫閱
J29nB241_p0669b01║至木鐘玲瓏處，頓然穎脫，乃並舟東下禮師。師曰：
J29nB241_p0669b02║「汝是峨山僧，普賢與汝說甚麼？」山曰：「恰遇和尚考
J29nB241_p0669b03║功。」師曰：「恁麼那？」山曰：「有功考、無功考甚麼？」師便打。
J29nB241_p0669b04║是年，付石樓昱，囑令返成都。李春元請舉業，開示。
J29nB241_p0669b05║十六年癸未
J29nB241_p0669b06║師四十一歲，司理陳蝶菴、涪紳文孺白洎緇白等，
J29nB241_p0669b07║專啟幣請主涪陵芙蓉溪吟翁寺。入院上堂，祝
J29nB241_p0669b08║聖罷，　乃曰：「覿面巍巍若可為，吟翁寺裏正來歸，
J29nB241_p0669b09║桓因插草今何在？惟有迦文動地輝。」又蝶菴居士
J29nB241_p0669b10║請上堂，師以拄杖作把釣勢，云：「短杖蓑衣意氣濃，
J29nB241_p0669b11║垂釣溪畔有芙蓉，嫩雲西岫東拖水，小竹橫煙順
J29nB241_p0669b12║接風。洙泗泗洲元不異，浮杯杯渡一般同，遊鱗寧
J29nB241_p0669b13║向直中餌，莫負拋綸海上翁。今日蝶菴居士承悲
J29nB241_p0669b14║仰願，現宰官身，特啟山僧陞于此座，座下若有磨
J29nB241_p0669b15║拳擦掌之人，山僧未免翻江攪海一上。」問話畢，師
J29nB241_p0669b16║曰：「雲從龍，風從虎，聖人作而萬物睹。本乎天者親
J29nB241_p0669b17║上，上天之載；本乎地者親下，下襲水土。土能生金，
J29nB241_p0669b18║金主三六九，九九八十一，一歸何處？囌嚕㗭哩娑
J29nB241_p0669b19║婆訶。」孺白文公先是于師三請不赴，乃以蝶菴之
J29nB241_p0669b20║言致師，故文末後請師詩曰：「迎師到此云何事，我
J29nB241_p0669b21║有清溪並草亭。不獨此山能作祖，兼之群夢得呼
J29nB241_p0669b22║醒。看來壽者元無相，老去生公懶說經。但設一蒲
J29nB241_p0669b23║長打坐，喬松修竹共青青。」師次韻酬之曰：「自從得
J29nB241_p0669b24║踏鄉關步，長揖相將謝旅亭。下足但能過佛祖，逢
J29nB241_p0669b25║人爭肯說迷醒。涪山既繞環蘇帶，萍水猶慚對月
J29nB241_p0669b26║經。我到林園無箇事，殷勤惟待出藍青。」是秋，應東
J29nB241_p0669b27║明請，答牟銓部、樊中丞問道書，與三山來書。居東
J29nB241_p0669b28║明昇祖道場，暇日坐大樹下，觀祖浮圖，謂首座曰：
J29nB241_p0669b29║「東明乃虎丘隆祖之後，誰得浮山繼續焉？」唏吁者
J29nB241_p0669b30║久之，乃命知事辦供，掃塔東明。成化時，　上有詔
J29nB241_p0669c01║萬壽戒壇宗師，師有辭朝詩，盛傳語錄二冊，法嗣
J29nB241_p0669c02║三百餘人，至今絕響，故師有浮山之歎。
J29nB241_p0669c03║世祖章皇帝順治元年甲申
J29nB241_p0669c04║師四十二歲。先是，工部熊月崖榷關荊州時，與惠
J29nB241_p0669c05║籓國主厚善，議以荊城護國禪寺迎師。疏已就，適
J29nB241_p0669c06║值獻賊入寇，太保公秦良玉迎入石砫，過太平寨，
J29nB241_p0669c07║里人茂宇蘇君請居吉祥菴。未幾，太保專官迎居
J29nB241_p0669c08║石峰寺，留衡山炳住吉祥。炳有至行，徵異屢屢，事
J29nB241_p0669c09║載《松軒錄》中。土人敬之，事以師禮，道俗咸沾其化，
J29nB241_p0669c10║至今遺風餘烈，芳聲尚在人口也。
J29nB241_p0669c11║二年乙酉
J29nB241_p0669c12║師四十三歲，住石峰。吏部黃公近朱、大中丞吳公
J29nB241_p0669c13║天谷、監察御史寥公維義、御史瞿公不荒、觀察田
J29nB241_p0669c14║公素菴、郡司馬江公海籌同問道焉。是年，著《藥病
J29nB241_p0669c15║隨宜》等書，蓋因士大夫不務正知正見，而好傍門
J29nB241_p0669c16║異學，故有此舉。大司馬張公肖吉、中丞吳公天谷、
J29nB241_p0669c17║直指寥公維義、觀察田公素菴各有弁章，謂師博
J29nB241_p0669c18║綜三教，湛徹一心云云。石砫君長固屬土官，川東
J29nB241_p0669c19║郡縣為賊所據者大半，秦氏軍威大振，寇不敢犯，
J29nB241_p0669c20║故諸當事悉寓南濱，而師道譽日隆，以未獲睹師
J29nB241_p0669c21║顏者為歉。秦氏事師過于所親，每歲供資四事豐
J29nB241_p0669c22║美，舊日諸檀倚師活者無算，雖石米數十金，座下
J29nB241_p0669c23║不離數千指，兵戈載道，每歲制期無間，當所乏時，
J29nB241_p0669c24║覺有神助，似非人力可擬。
J29nB241_p0669c25║三年丙戌
J29nB241_p0669c26║師四十四歲，聞慈母王孺人謝世，師自捐衣孟，設
J29nB241_p0669c27║位辨供，起作佛事等。次日，上堂云：「去去實不去，途
J29nB241_p0669c28║中須善為；來來實不來，路上莫虧為。如我慈母胎
J29nB241_p0669c29║教恩深，卜居德厚，喚作虧為得麼？兩次割股救夫，
J29nB241_p0669c30║長年持齋奉佛，喚作虧為得麼？及至世亂莫容，乘
J29nB241_p0670a01║時先退，喚作虧為得麼？所以道：淨法界身本無出
J29nB241_p0670a02║沒，大悲願力示現受生，生即不生，滅元非滅，既無
J29nB241_p0670a03║生滅，來去又何有哉？」驀豎拂子云：「途中路上莫商
J29nB241_p0670a04║量，來去惟乘斯願長，斯願既乘無來去，無來來去
J29nB241_p0670a05║自平常。」伯兄雙眉居士來，示以偈曰：「眼耳鼻舌共
J29nB241_p0670a06║一身，同門異戶各存存，有緣不是予朋友，無用雙
J29nB241_p0670a07║眉卻弟兄。」示俗嫂曰：「不離見聞與覺知，認著從前
J29nB241_p0670a08║亦依稀，會得其中端的旨，嫂嫂元是大哥妻。」上堂：
J29nB241_p0670a09║「烏龜向火，劫前未兆之機；碓嘴開花，教外別傳之
J29nB241_p0670a10║旨。一腳踏穿透底，終須不受瞞頇；兩手撈撥不開，
J29nB241_p0670a11║到頭鑽龜打瓦。露迥迥，山明水秀；孤燦燦，日往月
J29nB241_p0670a12║來。庭前柏子正呈機，座後桃花已映色，正恁麼時，
J29nB241_p0670a13║是誰家曲調？」卓拄杖曰：「止止不須說，我法玅難思。」
J29nB241_p0670a14║四年丁亥
J29nB241_p0670a15║師四十五歲，寶峰三巴掌和尚自清泉來，弟兄相
J29nB241_p0670a16║與甚懽。一日，師謂峰：「默然良久，消息人多錯會。」峰
J29nB241_p0670a17║曰：「有錯、不錯。」師曰：「如何是錯？」峰曰：「黑山藏鬼窟。」「如
J29nB241_p0670a18║何是不錯？」峰曰：「烏龜炭裏走。」師曰：「不謬為三巴掌。」
J29nB241_p0670a19║忠貞侯秦供法衣，請上堂。師捧衣在手云：「者箇靈
J29nB241_p0670a20║山會上喚作正法眼藏，山僧手中喚作金襴袈裟，
J29nB241_p0670a21║太保秦侯喚作甚麼？願弘不了靈山囑，同歸界海
J29nB241_p0670a22║作梯航。」時蜀撫吳公保泰入山問道，師示以本色
J29nB241_p0670a23║鉗錘，于言下開解，退謂寮屬曰：「本院見鐵老人後，
J29nB241_p0670a24║始知孔聖朝聞夕死之道，顏子不改其樂，自今已
J29nB241_p0670a25║往，矢心食素，將身許國，以酬　太祖三百年來養
J29nB241_p0670a26║士之恩。」寮屬俱為泣下。十月，秦府中軍桂森卑禮
J29nB241_p0670a27║厚幣，請開石峰龍藏，陞座：「以字不成以，八字未是
J29nB241_p0670a28║八，金鉤解遼天，二人左右掛，佛祖不敢前，三藏居
J29nB241_p0670a29║其下。且道是甚麼字？」以拂子作[米-木+八]是相。十二月，兵
J29nB241_p0670a30║道田公素菴重來訪師，亂後相聚，剪燭譚深，不覺
J29nB241_p0670b01║達旦。素菴乃侍御公三子，三世布金最交厚者。
J29nB241_p0670b02║五年戊子
J29nB241_p0670b03║師四十六歲。上元二日，夔郡司馬江公、酆陵文學
J29nB241_p0670b04║徐公相繼送子受業，一即至善，一即幻敏。先是，師
J29nB241_p0670b05║夢遊大江，江際一舟，二人鼾寢于內，俄風起水湧，
J29nB241_p0670b06║師疾登舟執篙，須臾，舟即化龍越山而去。覺而異
J29nB241_p0670b07║之。比午，江、徐前後俱至，恍與夢符。是夏，太保公薨，
J29nB241_p0670b08║未捐館前，迎師府第，咨以末後大事，師種種開慰，
J29nB241_p0670b09║示教利喜，不移時，以手理目，彈指而卒。八月，桂森
J29nB241_p0670b10║檀越請于大方禪院設無遮大會，建水陸道場，師
J29nB241_p0670b11║為盟主。九月，舉眉首座秉拂，退石峰院。十月，遷青
J29nB241_p0670b12║山之聖佛結冬，一時禪侶四集，眾至五百，皆死心
J29nB241_p0670b13║衛道之士。三山來後至笑亭，維那預夢師示以黃
J29nB241_p0670b14║絹一端，絹開五大字「以此成正覺」。次日來至，一眾
J29nB241_p0670b15║異之。是冬，院外萬竹垣中產紫芝數十莖，容光奪
J29nB241_p0670b16║目，以為瑞應。文學馬黃星病中入冥，冥府欽尊，稱
J29nB241_p0670b17║師閻浮大知識，黃因是得還。事載《松軒日錄》。題張
J29nB241_p0670b18║元陽道者小像、水月觀音相、梓童帝君相、十王朝
J29nB241_p0670b19║地藏相。
J29nB241_p0670b20║六年己丑
J29nB241_p0670b21║師四十七歲，禁足青山，以三載為限。相國呂東川
J29nB241_p0670b22║居士致書求一面教，師辭以偈曰：「高高峰頂結茆
J29nB241_p0670b23║菴，不學無為不學參，拄杖欲將同國柱，青山留我
J29nB241_p0670b24║且癡憨。」使三往返，終不就，呂愈增傾渴，四方識者
J29nB241_p0670b25║高其人。按東川末後書云：「時無禪氣大器，略有禪
J29nB241_p0670b26║心，咫尺崇光，瞻浥心切，便擬單騎塌前，一瀉夙心，
J29nB241_p0670b27║山深道棘，懼滋地方之驛騷也。不棄愚忱，惠然一
J29nB241_p0670b28║賁，可勝懸企，晤巴掌上人，攜之偕行為禱。」後展轉
J29nB241_p0670b29║數書，有云：「心與心相印，見不見當無拘也，但鈍根
J29nB241_p0670b30║人不能朢氣承當，須和尚拈花面授，庶幾省卻二
J29nB241_p0670c01║三俗子艸鞋錢耳。」師亦辭。又書云：「屢迓禪錫，竟爾
J29nB241_p0670c02║定入雲林，知高尚之趣，非苟可以世法相物色也。
J29nB241_p0670c03║因行轡在即，拜領師範，當以異期，翹首高山，有如
J29nB241_p0670c04║覿面，麤香一瓣，永世無忘云云。」是年答吳撫軍書，
J29nB241_p0670c05║有「倏焉相逢，忽爾云別，總喚作夢中語也。如是為
J29nB241_p0670c06║是，居士自肯承當，只不合向瞿直指處走漏消息，
J29nB241_p0670c07║待居士來痛打一頓。」按：吳來書略曰：「得侍吾師，慶
J29nB241_p0670c08║快平生，但世緣相迫，暫作六月之行。居士一呼弟
J29nB241_p0670c09║子，回首相會時又說箇甚麼？」又答文太史安之曰：
J29nB241_p0670c10║「月崖居士自萬州西上，值山埜于忠南，道及左右，
J29nB241_p0670c11║識量迥別，根信過人。近聆喬轉甸都，津梁柱礎固
J29nB241_p0670c12║急切于今時，而盡性至命寧緩待于異日耶？知熊
J29nB241_p0670c13║居士與左右有斷金之雅云云。」按：文來書「前寓萬
J29nB241_p0670c14║州，從熊自翁處得讀和尚豎拂緒言，知宗風未墜。
J29nB241_p0670c15║自翁秉無畏之智，修堅苦之行，入衛半載，精進日
J29nB241_p0670c16║聞，雖根器夙成，而導引有屬。和尚弘慈，仰窺一班
J29nB241_p0670c17║矣！法筵載徙，可勝浩歎，彌切懷思。安之學道逾年，
J29nB241_p0670c18║津涯杳若，值茲　先皇蒙禍，國步式微，許國有身，
J29nB241_p0670c19║未卜其所，行當匝部洲界為行腳，斷絕文字，以畢
J29nB241_p0670c20║餘生。不諗此後機緣，終當向和尚盡此肝鬲耳！」
J29nB241_p0670c21║七年庚寅
J29nB241_p0670c22║師四十八歲。春，答平西李將軍立陽書。復馬宣慰
J29nB241_p0670c23║嵩山，略曰：「昔維摩示病，文殊往問：『居士病從何來？』
J29nB241_p0670c24║答曰：『一切眾生有病，故我亦病；眾生病除，我病亦
J29nB241_p0670c25║除。』來書既云抱病，書中圓相是病耶？非病耶？圓相
J29nB241_p0670c26║之點是眾生耶？自己耶？復見來頌：『明鏡高懸未兆
J29nB241_p0670c27║時，冬瓜喫盡樹丫枝，黃葛樹上生桃李，倒跨泥牛
J29nB241_p0670c28║水面飛。』俾山僧憂喜交集，喜底是居士夙具靈根
J29nB241_p0670c29║眼孔，憂底是聖道紛華，腳跟尚踏不著。古云：『若有
J29nB241_p0670c30║欲知佛境界，當淨其意如虛空，遠離妄想及諸取，
J29nB241_p0671a01║令心所向皆無礙。』從上名公大老入此門者，不是
J29nB241_p0671a02║恃聰明、資譚柄，依樣畫葫冬瓜印子，參須實參、證
J29nB241_p0671a03║須實證，密密綿綿，忙裏閒裏打成一片，得斯受用，
J29nB241_p0671a04║如護明珠，不輕播弄，喪卻家珍，然後隨時保養聖
J29nB241_p0671a05║胎，施同體之悲，憫念一切，消融貪愛種子，不續惡
J29nB241_p0671a06║業因緣，熟處要生、生處要熟，遇境逢緣，把得定、作
J29nB241_p0671a07║得主，雖居世間，不捨道法，照耀古今，眼目人天、生
J29nB241_p0671a08║死去來了不干涉，得大自在、得大安樂，分形應類
J29nB241_p0671a09║悉由乎我，作箇林間翛散士、世外空閒人，好不脫
J29nB241_p0671a10║灑。咦！」復三山來書：「上座自東明奉書時，山僧云：『門
J29nB241_p0671a11║外漢！待他來痛打一頓。』和南時，山僧云：『門外漢！為
J29nB241_p0671a12║仁由己。』問禪時，山僧云：『門外漢！怪事！怪事！』呈偈頌
J29nB241_p0671a13║時，山僧云：『門外漢！絡索作麼？』啟安期定規時，山僧
J29nB241_p0671a14║云：『門外漢！莫閒管。』遠奔時，山僧云：『門外漢！又恁麼
J29nB241_p0671a15║去也。是那些辜負上座？』云云。」是年，作鞭策語以警
J29nB241_p0671a16║勵來學，曰：「今之學道人多，鮮克有成，病在好逸惡
J29nB241_p0671a17║勞、重服飾、續人我、勤雜論。究其實，總為不明因果、
J29nB241_p0671a18║不體智行、不切生死所致。吾恐虛消虛受，不惟無
J29nB241_p0671a19║益，而反有損矣。悲夫！」又曰：「今之叢林，古之叢林；今
J29nB241_p0671a20║之大眾，古之大眾。今之所以不如古者，學行公私
J29nB241_p0671a21║之間而已。古之學人而能行，今之行人而不學；古
J29nB241_p0671a22║之公人而忘己，今之私己而存人。若欲廚下有溈
J29nB241_p0671a23║山、碓房尋大鑑、磨室見東山、架房訪佛日，必恥而
J29nB241_p0671a24║不為也，安朢其如古哉？」又曰：「夫為僧不樂決志參
J29nB241_p0671a25║禪，是猶欲科甲而不事詩書也；重外典不肯究性
J29nB241_p0671a26║地，是猶熟稗史而不精舉業也。科甲不得，依舊還
J29nB241_p0671a27║作[牖-片]人；性地不明，未免有泥犁之慮。學者不求玅
J29nB241_p0671a28║悟，一向譚心論性、講道說理，如縫卵之來蠅、腥羶
J29nB241_p0671a29║之聚蟻，秪圖目前之飽滿暢快，不顧將來車輪馬
J29nB241_p0671a30║足之酸楚，是終不能成其大也。」又曰：「下手做工夫，
J29nB241_p0671b01║須從難克處克去、難斷處斷去。若起熱鬧相續心，
J29nB241_p0671b02║此係覺識種子煩動，急下蒲團向清冷閒靜處走
J29nB241_p0671b03║上，幾回提起話頭，如大將臨敵，魔軍自敗也。又如
J29nB241_p0671b04║世間爍銀爐鞴，火候未到，汁水中銅鉛之氣若雲
J29nB241_p0671b05║霧奔馳；火候既到，漸見停止而色足矣，將來運用
J29nB241_p0671b06║施為無不快心稱意。學者煆煉身心亦復如是。」又
J29nB241_p0671b07║曰：「學者重道德如重金玉、遠貪欲如遠蛇蝎，蛇蝎
J29nB241_p0671b08║之害止是一身、貪欲之苦千生百劫、金玉之榮稱
J29nB241_p0671b09║快一時、道德之美貽傳永世。」又曰：「參禪要得箇不
J29nB241_p0671b10║自欺底肚腸，行得一步方說那一步、見得一著方
J29nB241_p0671b11║動那一著，倘一向虛空擲骰子，又是當面錯過。」夏
J29nB241_p0671b12║四月，送眉首座住萬壽山，作歸隱歌、白雪歌，題田
J29nB241_p0671b13║侍御公小像、天寧居士道影、熊月崖居士佛花、紀
J29nB241_p0671b14║聚雲老人影。讚三章。自讚六章。
J29nB241_p0671b15║八年辛卯
J29nB241_p0671b16║師四十九歲，石砫宣慰馬嵩山率闔司緇白四眾
J29nB241_p0671b17║等，專疏請師就三教禪寺開堂。至三清殿，「圓陀陀、
J29nB241_p0671b18║光灼灼，無端頭上添隻角，謂是三清便有五濁，白
J29nB241_p0671b19║髮紅顏且喜淖約。」叩齒云：「吾奉太上老君急急如
J29nB241_p0671b20║律令敕。」陞座，「辭卻青山頂，緩步過松林，謾將三藏
J29nB241_p0671b21║義，轉出太平春。古云：『太平治業無象，埜老家風至
J29nB241_p0671b22║淳，只管村歌社飲，那知舜德堯仁？』三教者裏不然，
J29nB241_p0671b23║畏天命、畏大人、畏聖言，是太平春；遠庖廚，定于一，
J29nB241_p0671b24║得情哀矜而勿喜，是太平春；正衣冠，尊瞻視，儼然
J29nB241_p0671b25║人朢威可畏，是太平春；下亦足，上亦足，地利人和
J29nB241_p0671b26║齊壽祿，是太平春；琴瑟和，塤箎唱，高堂綵舞恒志
J29nB241_p0671b27║養，是太平春。山僧與麼說話，設有向前云：『還丹一
J29nB241_p0671b28║粒，點鐵成金，因甚長三丈、闊八尺，如許絡索？』但向
J29nB241_p0671b29║道：『天視自我民視，凡事從寬，福來自厚。』」擊禪床三
J29nB241_p0671b30║下。付衡山炳維那法語：「從上古錐，只要人鼻頭端
J29nB241_p0671c01║正、眼孔分明，其餘都是些閒家具。當時靈山會上
J29nB241_p0671c02║拈花，金色頭陀一笑，瞞頇多少人，殊不知傍觀者
J29nB241_p0671c03║哂。後來箕裘紹續底，立機境、顯權實，論主賓、行棒
J29nB241_p0671c04║喝，拈槌豎拂，指東話西，分宗列派，就機打劫，獅子
J29nB241_p0671c05║迷蹤，聯芳繼述，出于萬不得已。正如梨園子弟，只
J29nB241_p0671c06║是熱鬧箇席面，曲罷酒闌，依舊一場懡㦬。到此，住
J29nB241_p0671c07║山不妨無柴、住河不妨無水，博飯家常。即如清素
J29nB241_p0671c08║藏頭，一生又不本分，露箇末後句出來，狐涎人至
J29nB241_p0671c09║今臭氣猶在。衡山炳上座與山僧同在聚雲老人
J29nB241_p0671c10║處，老人遺下唾餘，亦曾經理。至遭亂離，與山僧攜
J29nB241_p0671c11║瓶挈笠數載，見他勤勞頗恒，書箇『清清淡淡吉祥
J29nB241_p0671c12║處，懶懶散散無賓主，學得一生閒快活，坐在孤峰
J29nB241_p0671c13║笑佛祖』底偈子，令住吉祥菴。」嗣後走人上書云：「某
J29nB241_p0671c14║甲自到菴中，不敢少負遺訓，將一語一默點染諸
J29nB241_p0671c15║方，惟有箇竹大蟲不日牽來與和尚補祝，伏朢慈
J29nB241_p0671c16║悲，無用驚怖。及至到來，那大蟲權收。」記室上座願
J29nB241_p0671c17║居學地，領維那事。一日，率眾瞻禮，山僧云：「作甚麼？」
J29nB241_p0671c18║曰：「領話頭。」山僧云：「快去，莫引壞人。」曰：「豈無方便？」山
J29nB241_p0671c19║僧拈拄杖，他珍重便行。次日，入室次，山僧曰：「如何
J29nB241_p0671c20║是維那事？」曰：「大眾一齊在者裏。」山僧云：「也須問過。」
J29nB241_p0671c21║茲則事畢還山，因書數語以勗。舉眉上座立僧，上
J29nB241_p0671c22║堂。「黃面瞿曇拈示，自是桃花貪結子；金色頭陀破
J29nB241_p0671c23║顏，錯教人恨五更風。一人傳虛，百人傳實，直至而
J29nB241_p0671c24║今，郎當不少。今日不著便，與伊重打算，節候不相
J29nB241_p0671c25║饒，錯過成疚患。成何等疚患？只為鐵老漢口門太
J29nB241_p0671c26║寬，除非汝等諸人一齊抬舉眉山出來塞卻，猶較
J29nB241_p0671c27║些子。」是年，破山禪師以難來歸，師命執事具禮迎
J29nB241_p0671c28║之，館于西室。凡賊所略衣物，師皆補足，款數甚優，
J29nB241_p0671c29║以存法門厚誼。臨濟祖師諱日拈香、徑山杲祖諱
J29nB241_p0671c30║日拈香，俱有法語。冬，結制靈峰。
J29nB241_p0672a01║九年壬辰
J29nB241_p0672a02║師五十歲，住靈峰山雲集寺，付三山來，上堂。僧問：
J29nB241_p0672a03║「三教曾道口門寬，雲集說箇甚麼？」師曰：「今日上堂。」
J29nB241_p0672a04║曰：「塞卻時如何？」師曰：「應合答汝。」曰：「末後一句始到
J29nB241_p0672a05║牢關。」師曰：「四維與山僧同姓。」曰：「學人不會。」師曰：「悟
J29nB241_p0672a06║眉號是羅鬍子。」乃曰：「也大奇，也大奇，末後句，玅難
J29nB241_p0672a07║思，汝諸人還見麼？那門外漢不是山僧悄地舉則
J29nB241_p0672a08║機緣，又怎得進門？聽吾偈：『全身放下隱山隈，頭角
J29nB241_p0672a09║纔成喜兩開，展轉猶吾相分付，雷轟電掣出潛來。』」
J29nB241_p0672a10║是年三日，芝和尚來歸，與師同室，語論古今，追惟
J29nB241_p0672a11║往事，弟兄甚懽。時眉山甫、慶雲炳、汾陽啟、高峰億、
J29nB241_p0672a12║牛首映俱在座下。四月，建雜華會。五月，石砫馬宣
J29nB241_p0672a13║慰嵩山居士遣使來迎。七月，解夏。八月，退靈峰。九
J29nB241_p0672a14║月，至南濱，士庶瞻禮接武于道庭無虛日。十月，再
J29nB241_p0672a15║住三教，一時烽煙告緊，遂退居中臺寺。臘月，四眾
J29nB241_p0672a16║等請說三壇大戒，四方禪侶裹糧而至。答武隆沈
J29nB241_p0672a17║醫官、許處士問道書，與止止居士，略曰：「自平山別
J29nB241_p0672a18║後，往來人轍問門下定動，則知道念彌堅，工夫日
J29nB241_p0672a19║密。且公署中每以佛理禪道蒞事，俾一邑子民宮
J29nB241_p0672a20║墻桃李津津向化，艸偃風行，正所謂不賞不怒，民
J29nB241_p0672a21║勸民威，省卻多少力也。令嗣書中敘門下渝城往
J29nB241_p0672a22║復，馮夷為祟，不勝勞騷。王介甫言：『我得湛堂一語
J29nB241_p0672a23║做宰相。』曰：『是甚麼？』門下若得是甚麼底受用，則勞
J29nB241_p0672a24║騷得失盡付之無何有也。願立定腳跟，為法門朢。」
J29nB241_p0672a25║自題影贊十八章，作性心銘、蠡海編、鍾王二帖。師
J29nB241_p0672a26║滿五旬，總戎袁公致啟厚幣請上堂，乃曰：「山僧行
J29nB241_p0672a27║年五十，看看有些健氣，腳板不會譚禪，眉毛無甚
J29nB241_p0672a28║玅義，都盧舉似無生，無生又居學地，拂子與我齊
J29nB241_p0672a29║年，我長拂子一歲。」驀豎拂子，云：「喚作拂子，卻是山
J29nB241_p0672a30║僧；喚作山僧，卻是拂子。畢竟喚作甚麼？六百甲子
J29nB241_p0672b01║滿一半，今日與伊重打算，相將攜手過驢年，果老
J29nB241_p0672b02║倒騎𨍏轢鑽。」
J29nB241_p0672b03║十年癸巳
J29nB241_p0672b04║師五十一歲，因念南濱日久，諸故舊悉遭亂離，存
J29nB241_p0672b05║沒者幾，思返故居，且欲歸省聚雲祖塔。于是取道
J29nB241_p0672b06║靈峰，過楠木嶺，門人為師預于忠之岸南建慶忠
J29nB241_p0672b07║院，為逸老之所。而總戎袁公聯宇聞師入境，三致
J29nB241_p0672b08║書欲得一見，師由是率眾渡江，館于玉山之竹菴
J29nB241_p0672b09║精舍。袁公一見傾投，于四月八日率門下將士等
J29nB241_p0672b10║皈依座下，請師說法于崇聖院。從者知市，乃于玉
J29nB241_p0672b11║山之麓為師建几雲菴。寅夕問道，四眾爭獻伊蒲，
J29nB241_p0672b12║惟恐居後。六月，大將軍張公虎山南下，聞師名，扣
J29nB241_p0672b13║未來休咎，師答以偈曰：「船來陸來，舉足下足，要知
J29nB241_p0672b14║四川，定在西蜀。」八月，西掃聚雲老人塔，故長陽侯
J29nB241_p0672b15║胡公瑞吾迎師府第，與夫人蔣氏、闔府鎮將同日
J29nB241_p0672b16║皈依，求法問道，各于言下領旨。答大司馬張公肖
J29nB241_p0672b17║吉、少司馬毛公恭則、學憲楊公爾敘問道書，又答
J29nB241_p0672b18║太守吳公中蕃書。吳來書云：「憶廿年前，從宜興周
J29nB241_p0672b19║相國座上讀聚雲老人廣集，時固髮未燥也。朅來
J29nB241_p0672b20║走九夷，揖衡廬，雲天謦咳，楖栗震威，雖未必撞倒
J29nB241_p0672b21║鐵牛，擘心為脯，然亦會尋蛇茂艸，抉骨為宮。其如
J29nB241_p0672b22║一入芥城，冤冤蓼集，骨肉膏斧，井香灰泥，即今桎
J29nB241_p0672b23║梏一官，拘牽萬里，畜霄禽于籠竹，縶埜狙于冠裳，
J29nB241_p0672b24║神不善也。幾欲薙此數莖，逍遙鵬表，而母老裔單，
J29nB241_p0672b25║未能割絕，是以徙倚于此。再奉指點，汗浹通身，五
J29nB241_p0672b26║更鐘未云多也，何日拂衣向鐵壁山頭膜拜禮足，
J29nB241_p0672b27║一沾法乳乎？」偈答雲嵒古姪禪師，復盛山禪人。
J29nB241_p0672b28║十一年甲午
J29nB241_p0672b29║師五十二歲，念聚雲老人廣錄數經兵火，殘失過
J29nB241_p0672b30║半，自為經理，命工重刊，因囑袁總戎寶善居士請
J29nB241_p0672c01║三山來首座主崇聖席，兩序學行一并歸之，唯攜
J29nB241_p0672c02║給侍二十餘人渡江之慶忠院。皖國劉公、左路總
J29nB241_p0672c03║戎張公遣官飯僧，並送三替僧性遠、性山、性海以
J29nB241_p0672c04║代給侍。四月，付汾陽，啟偈云：「問話答不來，汾陽一
J29nB241_p0672c05║笨漢，依老僧十年，得見娘生面。不是冤家不是兒，
J29nB241_p0672c06║祖業田園分一半。」送喬書記住清泉，答毛侍郎、陳
J29nB241_p0672c07║監紀、楚籓、東安王等問道書，題萬老人影贊：「者漢
J29nB241_p0672c08║誰描畫？描畫成懊惱，笑罵諸方禪，申明佛祖道。江
J29nB241_p0672c09║家田堡鄭南村，龍有龍睛，虎有虎爪。」九月，三目芝
J29nB241_p0672c10║和尚訃至，遣僧預封烏箸一雙于靈室前。十月，師
J29nB241_p0672c11║親詣上供舉哀，獻箸云：「嗚呼！快事。上饗。」嗣法古姪
J29nB241_p0672c12║禪師請于白嵒陞座，曰：「逼塞虛空古白嵒，三冬凝
J29nB241_p0672c13║靜又多柴，到來不是閒遊戲，只要諸人眼豁開。」又
J29nB241_p0672c14║上堂，「無繩自縛，好肉剜瘡，畫地為牢，平空說謊。須
J29nB241_p0672c15║是恁麼人，始解恁麼事。」下座。作偈酬白太守浣初，
J29nB241_p0672c16║示長陽侯胡屏山法語，並夫人蔣氏自題影贊八
J29nB241_p0672c17║章。作偈寄別峰上座：「撇卻詩書挂卻冠，芒鞋箬笠
J29nB241_p0672c18║入深山，多年不見通消息，幾令吾儕憶懶菴。」是冬，
J29nB241_p0672c19║止白嵒。
J29nB241_p0672c20║十二年乙未
J29nB241_p0672c21║師五十三歲，付喬松億書記、埜雲映監寺，答解元
J29nB241_p0672c22║李井仙、中書舍人楊楚書問道書。示巫山扆恒禪
J29nB241_p0672c23║人法語，又作《歸隱歌》、《虛空謠》，準古德嘉言善行惕
J29nB241_p0672c24║厲後昆者為上下卷，題曰《慶忠集》。集成，命通曉文
J29nB241_p0672c25║義上首知事，為後學初機講論一過，務遵正業，恪
J29nB241_p0672c26║守先訓，毋隨晚世流波。居恒諭學者必以徹證徹
J29nB241_p0672c27║悟為則，不喜人脫空妄語、未證言證，穿鑿古人描
J29nB241_p0672c28║寫公案。八月，與陳兵道書。送惺徹悟維那住東明，
J29nB241_p0672c29║有「徐徐湧起東明日，照惺娑婆徹古今」之句。又答
J29nB241_p0672c30║程民部、曹門卿、曠方伯、譚邑侯等問道書。師一日
J29nB241_p0673a01║室中據座，侍僧炳如不透向上關捩，屢請開示，師
J29nB241_p0673a02║曰：「如你是善打底人，有三人與你藝同把住門，你
J29nB241_p0673a03║如何出得？」炳佇思，適埜雲映自外歸，師舉前話，雲
J29nB241_p0673a04║召侍僧，僧應諾，師詰之，雲曰：「出也。」師深肯之。又一
J29nB241_p0673a05║日，入侍寮，問：「善書狀莫在此間瞌睡耶？」善作臥勢，
J29nB241_p0673a06║師曰：「果然有些子。」善便喝，師曰：「汝惺耶？」善珍重，便
J29nB241_p0673a07║出。又一日，豎拂子問眾曰：「者箇喚作拂子，入地獄
J29nB241_p0673a08║如箭射，你道喚作甚麼？」眾無對。適善持書至，師問：
J29nB241_p0673a09║「你喚作甚麼？」善曰：「請和尚放下拂子。」師曰：「我放下，
J29nB241_p0673a10║汝試道看。」善曰：「看破了也。」師便打，善禮拜。又一日，
J29nB241_p0673a11║問：「古曲無音韻，如何和得齊？」乃喝一喝，云：「者是第
J29nB241_p0673a12║幾和？」善曰：「是第二和。」師曰：「如何是第一？」善曰：「某若
J29nB241_p0673a13║抵對和尚，又是第二也。」師亦打，善禮拜。十月，渡浯
J29nB241_p0673a14║江，過玉山，總戎袁寶善居士洎四眾等遮留。冬，登
J29nB241_p0673a15║牛首，道經塗井，副戎王用庭求法問道，未幾領旨，
J29nB241_p0673a16║更號一喝，法諱燈供，乃印以偈曰：「亭謝雪消，作麼
J29nB241_p0673a17║作麼？咄哉一喝，無我無他。泥裏水裏，清香自若。他
J29nB241_p0673a18║時異日，是好大哥。阿呵呵，嚼碎虛空休說破。諦信
J29nB241_p0673a19║斯言，名曰擔荷。」
J29nB241_p0673a20║十三年丙申
J29nB241_p0673a21║師五十四歲，總戎陳貴榮、副戎郎初開、都寺三空
J29nB241_p0673a22║杲率四眾等請師住梁邑之方斗山棲賢寺，陞座
J29nB241_p0673a23║云：「方斗喚作太平山，棲賢亦名慶忠寺，知他誰是
J29nB241_p0673a24║箇中人？大家扶起者巴鼻。」一時龍象蝟集，眾至六
J29nB241_p0673a25║千餘指，而殿堂湫隘至無所容，結茆擁就，四方供
J29nB241_p0673a26║資接武而至。四月，仁壽侯譚養玄、大中丞楊守知、
J29nB241_p0673a27║少司馬胡際亨、監紀陳嵩愷等致幣遣使，持書問
J29nB241_p0673a28║道。冬夏結制，朝暮參請，自戊子青山而後，法席之
J29nB241_p0673a29║盛未有若斯者。一日上堂，耳菴上座纔出，師便喝，
J29nB241_p0673a30║進曰：「劍峽急流，慈舟且讓。」師曰：「可笑不慚惶。」菴歸
J29nB241_p0673b01║眾，師卓拄杖云：「黃檗六十棒者是那一棒？」喝一喝
J29nB241_p0673b02║云：「臨濟四喝者是那一喝？還識者喝麼？立賓立主，
J29nB241_p0673b03║為實為權。還識者棒麼？有玄有要，能縱能奪。昔日
J29nB241_p0673b04║臨濟于河北建立黃檗宗旨，今日慶忠于斯建立
J29nB241_p0673b05║臨濟宗旨，汝等作麼生會？」喝一喝，卓一卓。文德宇
J29nB241_p0673b06║縣令請上堂，擊禪床一下云：「起去。」拂一拂云：「伺候
J29nB241_p0673b07║著。」良久云：「隙晷偷光杖兔角，星芒射眼拂龜毛，不
J29nB241_p0673b08║是山僧行正令，崑崙叫屈舜若逃。」喝一喝云：「畫供
J29nB241_p0673b09║打口鼓。」喝退堂聲，下座。又上堂云：「天一半，地一半，
J29nB241_p0673b10║蘇州有，常州有，打破蔡州城，踢倒黃旛綽，不笑牛
J29nB241_p0673b11║首伏羲，則罵孔明諸葛。惡！惡！四時無春夏，一雨便
J29nB241_p0673b12║成冬。」
J29nB241_p0673b13║十四年丁酉
J29nB241_p0673b14║師五十五歲。元旦上堂，「官斗山，看雲起，打鼓山，下
J29nB241_p0673b15║白雨。山上有僧雲鶴隨，境中無事將軍喜。狼煙息，
J29nB241_p0673b16║村歌舞，大有年，饒菽米。冬至寒食一百五，處處林
J29nB241_p0673b17║鳥叫提壺。子規相勉，請續後字。」示堪與僧澄波：「有
J29nB241_p0673b18║地無地，先觀下臂，打開中間，牛眠葉吉。逆水龍，入
J29nB241_p0673b19║懷案，一起一伏看，動變大欲成。快心見主人，愛者
J29nB241_p0673b20║真堪羨，不消珍重指南經，粉碎虛空須著眼。設有
J29nB241_p0673b21║向前云：『既是澄波僧，求本地風光法語，老漢如何
J29nB241_p0673b22║說刑家語話？』咄！我也是憑地討錢，白手求利。呵呵！」
J29nB241_p0673b23║四月，長楊侯夫人蔣氏披緇薙髮，率諸比丘尼受
J29nB241_p0673b24║大戒，諱曰燈鑑，別號玅德。先是，鑑閉關桐柏山三
J29nB241_p0673b25║月，于關中有悟呈解，師以本色鉗錘策之，深入堂
J29nB241_p0673b26║奧，乃以偈印之，遂來秉具。八月，少司馬胡公際亨
J29nB241_p0673b27║盡節，先以詩二章別師，師以偈酬之。示杲監寺法
J29nB241_p0673b28║語：「從上來事，不說無為，不說有為，本自圓成，無存
J29nB241_p0673b29║閒解。是安樂法，是自在位，卷舒不留，去來誰跡？雖
J29nB241_p0673b30║佛祖千言萬語，總屬建化之門；痛棒熱喝，無非驚
J29nB241_p0673c01║蛇出艸。建叢林，立規矩，九旬定制，三月安期，無端
J29nB241_p0673c02║畫地為牢，覓一箇不受人瞞、不會佛法底了不可
J29nB241_p0673c03║得。正眼看來，只為那些遲鈍根性，所以入泥入水，
J29nB241_p0673c04║未免屋上架屋，愈成多事。問有錯會者，一聞此語，
J29nB241_p0673c05║不墮頑空，便成狂見，恣肆無忌，顛言倒語，撥無因
J29nB241_p0673c06║果，種種不法，又為可憐憫耳。三空杲上座遇山僧
J29nB241_p0673c07║于學地，自後相隨平山、吟翁、白牛、石峰、青山，山僧
J29nB241_p0673c08║憫其為眾有功，多勞心力，遣令行腳，彼時氣沖牛
J29nB241_p0673c09║斗。三年後復來，山僧驀勘一語，喜其曠劫無明頓
J29nB241_p0673c10║息，既有志願，不妨隨處插艸，不蓄莖菜粒米，接幾
J29nB241_p0673c11║箇眾亦好。聽吾偈：『口毒眼空不直錢，㲯毿破衲惹
J29nB241_p0673c12║人嫌，誰知一顆明珠在，價重人天沒大千。』」示巫山
J29nB241_p0673c13║奇石禪人、秦中朱參戎性道、益州趙時亨偈。復中
J29nB241_p0673c14║書舍人楊楚書問道書。題初祖影贊六章。詠古風、
J29nB241_p0673c15║山居各十二章。松、竹、梅、柏各十二章。爆竹頌四章。
J29nB241_p0673c16║几雲雜頌七十二章。勝熱吟。念佛歌。參禪歌。經行
J29nB241_p0673c17║歌。
J29nB241_p0673c18║十五年戊戌
J29nB241_p0673c19║師五十六歲。春，罷太平席，道經福城，衡山炳率門
J29nB241_p0673c20║人四輩弟子遮留彼地，善信設齋獻供者絡繹。未
J29nB241_p0673c21║幾，牛首雲嵒監寺、四維埜雲兄弟，率副戎王用庭、
J29nB241_p0673c22║善士傅淨美及一方道俗，請師結夏山中。入寺，上
J29nB241_p0673c23║堂：「順風吹，逆風吹，夏日長，燕子歸，幾處黃鸝樹上
J29nB241_p0673c24║催。休錯過，稱宜時，萬里長空一鶚飛。」喝一喝，云：「高
J29nB241_p0673c25║山流水深深意，幾箇知音笑點頭。」上堂，「天之高也，
J29nB241_p0673c26║奚足高？地之厚也，奚足厚？海之深也，奚足深？空之
J29nB241_p0673c27║大也，奚足大？惟有拄杖子頭頭越格。」卓一卓，曰：「今
J29nB241_p0673c28║日郎、向二施主有齋。」上堂，「今歲結眾一夏，大似三
J29nB241_p0673c29║人證龜成鱉，且道是何三人？莫是總戎袁寶善麼？
J29nB241_p0673c30║莫是副戎王一喝麼？莫是善士傅性一麼？莫是月
J29nB241_p0674a01║維二知事麼？如明鏡當臺，瞞諸人一點不得。還見
J29nB241_p0674a02║麼？主山高，案山低，左青龍，右白虎，年年三百六，月
J29nB241_p0674a03║月二十五，逆數順數，數到牛首山雲嵒寺大殿裏，
J29nB241_p0674a04║恰似佛幻三月前鞔底鹿皮鼓。」師久虛首座位，不
J29nB241_p0674a05║幾，眉山甫詣山頭省覲。翌日，請遷座元寮，一眾駭
J29nB241_p0674a06║畏。蓋甫平昔性直如絃，參徒咨以法中大事，如雷
J29nB241_p0674a07║如霆，難以湊泊，一聞首眾，無不股栗。諸方尊宿聞
J29nB241_p0674a08║慶忠門下有眉首座，咸畏仰之。是夏，雨集之久，竟
J29nB241_p0674a09║忘炎熱態，師遂作苦雨古詩十章，又作祈晴十章，
J29nB241_p0674a10║復楚籓東安王文相國等問道書。九月，渡江之慶
J29nB241_p0674a11║忠。十月，返玉山，過崇聖，舊護法等留休。冬十二月，
J29nB241_p0674a12║大軍南下，舳艫啣尾，千艘相貫，相國文有菴、中貴
J29nB241_p0674a13║潘以之、楚宗侯朱玉浪、向化侯譚養元諸護法同
J29nB241_p0674a14║集于江上。養元、有菴一見傾投，恨相見之晚，盤桓
J29nB241_p0674a15║數日乃去。
J29nB241_p0674a16║十六年己亥
J29nB241_p0674a17║師五十七歲。川東一帶烽煙告緊，舟師上下水陸
J29nB241_p0674a18║騷動，地方風鶴。五雲三山堂頭遣經幹執事迎師
J29nB241_p0674a19║過高梁，乃乘興而往，從者數百人，皆露眠埜宿，經
J29nB241_p0674a20║數日乃達梁地。三山來具儀率眾遠迎，師資相見，
J29nB241_p0674a21║喜悲交集，一時禪衲輻輳，雖值荒亂，猶五千指，乃
J29nB241_p0674a22║分為東西堂。總戎姚聖瑞、邑令曾舜聘聞而致謁，
J29nB241_p0674a23║供米數百斛。三月，三山來率執事侍師往金城，會
J29nB241_p0674a24║諸當事護法，一時文武士庶睹師丰儀，不啻如一
J29nB241_p0674a25║佛出世，爭設伊蒲，留供兩月。時破山禪師亦在彼
J29nB241_p0674a26║城，見師至，乃謂眾曰：「大風吹來，鐵老人非遇亂，若
J29nB241_p0674a27║輩何得一見？」相與甚懽。五月，返五雲。夏日，與諸禪
J29nB241_p0674a28║衲商今酌古，並不提及亂世，乃著頌古三百餘篇。
J29nB241_p0674a29║七月，中軍王含輝以高峰衙署捨宅為寺，請師居
J29nB241_p0674a30║之。八月，進院，座下參徒以師年將耳順，欲為卜一
J29nB241_p0674b01║逸老之所，乃于七斗峰之下選一舊紳故址，擬創
J29nB241_p0674b02║而新之。師曰：「學道人鳥食魚居，流行坎止，吾嘗笑
J29nB241_p0674b03║諸方置一院子，如蚖蛇之戀窟穴，吾豈若是哉？爾
J29nB241_p0674b04║輩己事未辦，何暇與別人計算耶？」終寢其事。十一
J29nB241_p0674b05║月，眾請演毘尼法，以梁地僧徒多不遵先訓，事多
J29nB241_p0674b06║[牖-片]鄙，滅裂戒網，師起而振之，俾學者知有所向。以
J29nB241_p0674b07║偈答念五周文學，偈付尼玅德禪人，囑令加護。
J29nB241_p0674b08║十七年庚子
J29nB241_p0674b09║師五十八歲，眾多慮食或不繼，于山下開荒畦數
J29nB241_p0674b10║百頃，眾皆鼓勇爭先，不兩月而告成。值春旱，中有
J29nB241_p0674b11║善為桔槔者，依山傍澗，以竹代之，則清波輪注，諸
J29nB241_p0674b12║處俱旱，唯此地無恙。四月，答海州別駕郎于型、酆
J29nB241_p0674b13║陵李鹿樵等問道書。暑月無事，為諸禪衲夜參，每
J29nB241_p0674b14║每提持聚雲老人《一貫別傳》及《太極》等書，以河洛
J29nB241_p0674b15║淵源，雖前四聖發之，而透脫一步，非教外聖人，何
J29nB241_p0674b16║足以申之？蓋聚雲老人深得此印，處處發揮，絕人
J29nB241_p0674b17║遠甚。師每閒暇，與學者從容議論，其言簡，其事核，
J29nB241_p0674b18║曲盡其玅，皆發前人之所未發。如古云：終歲參學，
J29nB241_p0674b19║不若一日聽師譚論為得。師其以之。六月，玅德禪
J29nB241_p0674b20║人率一方善士請師，師辭之。七月，川東雲安向化
J29nB241_p0674b21║侯遣官迎師，師辭以疾。又遣人至，師益辭。至三番，
J29nB241_p0674b22║托梁令曾勸駕，又牒諭總戎姚聖瑞，師不得已而
J29nB241_p0674b23║往。十月，退院，上堂。問話畢，乃曰：「吾宗迥別，有口難
J29nB241_p0674b24║說。設或可說，蚤不中節。如說如行，轉不相應。顛顛
J29nB241_p0674b25║倒倒，卻也恰好。說如是，行如是，元來元來，如是如
J29nB241_p0674b26║是。」喝一喝，下座。一方文武善信，攜子挈幼，遠送數
J29nB241_p0674b27║十里，如失父母，涕泗而還。道經忠南界，四眾爭迎，
J29nB241_p0674b28║求法問道者接踵。經月餘，始達忠郡，諸當事請說
J29nB241_p0674b29║法于護法院。次日，掃聚雲老人塔，遂順帆而至曹
J29nB241_p0674b30║溪，寶善袁公已專舟至矣。玉山崇聖，乃師舊化地，
J29nB241_p0674c01║四眾先為候理。師入院，則當歲暮，寶善以昔師所
J29nB241_p0674c02║賜磨衲為供。是日，天峰南上座自磐城歸，亦以師
J29nB241_p0674c03║所賜黃絛為供。二物齊至，眾以為奇。
J29nB241_p0674c04║十八年辛丑
J29nB241_p0674c05║師五十九歲。春，向化侯譚公遣官具舟迎師至磐
J29nB241_p0674c06║城，公向謁師于玉印江干，一見傾倒，自是深懷時
J29nB241_p0674c07║相注切，且念全蜀自獻賊後靡有孑遺，刀頭劍下
J29nB241_p0674c08║亡者居多，意欲起水陸薦悼，師曰：「吾教以弘法惟
J29nB241_p0674c09║最，弘法則利生，利生莫如舉名行德衲，開閱龍藏，
J29nB241_p0674c10║歲計設無遮燄口以拔幽孤，庶冥陽均利也。」公曰：
J29nB241_p0674c11║「善。」遂于錦江之南卜居寶勝禪寺，以為弘揚地，預
J29nB241_p0674c12║捐俸金修理。三月廿三入院，四方雲衲候者俱寄
J29nB241_p0674c13║食于他院，以俟師之來，遠邇供資趍者如市，舊日
J29nB241_p0674c14║諸山耆德爭迎供事，師一一躬往，盡懽而還。十月
J29nB241_p0674c15║朔，乃開龍藏，啟建千日禪期，譚侯率諸鎮將專疏
J29nB241_p0674c16║厚幣請師陞座，祝　聖罷，乃曰：「迦文如來未能鄭
J29nB241_p0674c17║重口角，四十九年拋沙散土不止；歷代祖師未能
J29nB241_p0674c18║鄭重口角，牽藤引蔓公案不止；千七百之多天下
J29nB241_p0674c19║大和尚未能鄭重口角，施伎倆、使機關，恰似把火
J29nB241_p0674c20║燒空、獼猿弄月。且道今日人天座上又作麼生？」良
J29nB241_p0674c21║久，云：「喜得山僧無口，具眼者不妨看看。」成佛道日，
J29nB241_p0674c22║陞座，喝一喝，云：「明星出矣，還有共見共聞者麼？昔
J29nB241_p0674c23║時者日傳聞我祖釋迦如來雪山得悟，畢竟悟箇
J29nB241_p0674c24║甚麼？如天普蓋、如地普擎、如日普照、如月普明、如
J29nB241_p0674c25║海普納、如空普容、如人如物、如俗如僧、如如不動、
J29nB241_p0674c26║如有如無。」喝一喝：「曙色未分人盡朢，及乎天曉也
J29nB241_p0674c27║平常。」
J29nB241_p0674c28║康熙元年壬寅
J29nB241_p0674c29║師六十歲。總戎牟定之祈嗣，請上堂，以拂子：「○元
J29nB241_p0674c30║正啟祚，○乾父坤母，○坎男離女，○鼻祖耳孫。○
J29nB241_p0675a01║○。」牟是年果生一男。二月朢日，師據正宗堂，呼至
J29nB241_p0675a02║善至，正襟而告之曰：「法道垂秋，師法大壞，如來正
J29nB241_p0675a03║法眼藏喜有覷得透者，二年前吾欲記汝，因汝年
J29nB241_p0675a04║少，汝今老大，亟宜勇銳向前，念大法之顛危，老聚
J29nB241_p0675a05║雲中興之艱，老僧守成之苦，爾宜悉心聽吾偈：『十
J29nB241_p0675a06║三名善偈，于今是幾年？珍重晴空日，吾宗賴汝傳。』」
J29nB241_p0675a07║善再拜曰：「善德薄行淺，恐辜厚恩，敢當此任？」師慰
J29nB241_p0675a08║之曰：「汝胸襟弘太，心地輝煌，吾知久矣，但耐心行
J29nB241_p0675a09║去，勿辭。」善謹拜命。又告竺峰敏曰：「汝與童真同參、
J29nB241_p0675a10║同學、同入道，志同、慧同，彼已出頭，又當別往，爾宜
J29nB241_p0675a11║踏步向前，荷擔大法，紹祖承宗，料理家業，毋生退
J29nB241_p0675a12║惰，有負初心。聽吾偈：『無根樹上九燈傳，果繫橘金
J29nB241_p0675a13║枝葉鮮，稍稍借力油薪火，照開新舊樂人天。』」敏亦
J29nB241_p0675a14║拜命。四月，答重夔鎮陳總戎、吳方伯、慕義侯、柳司
J29nB241_p0675a15║理等書。七月，牟總戎定之得子，供法衣，請上堂。「活
J29nB241_p0675a16║卓卓，影團團，須彌小，芥子寬，無歇腳，沒遮欄。道是
J29nB241_p0675a17║先佛儀式，諸祖金襴，畦疇歷歷，水口漫漫，迦葉遵
J29nB241_p0675a18║之以待慈氏，達磨持來而作正傳，盤珠、牟燈、圓獻
J29nB241_p0675a19║為最後之供，慶忠鐵老漢納受，表示人天。」喝一喝，
J29nB241_p0675a20║卓一卓，「粉碎虛空為條幅，平沉大地總衣田。」天長
J29nB241_p0675a21║禪人請題西方三聖，童書狀請題禪海羅漢。「羅漢
J29nB241_p0675a22║十八軸，有九尊，器局小巧，骨格驚人，一箇箇神光
J29nB241_p0675a23║滿面，三兩兩逐隊成群，依棲些山林海樹，娛戲那
J29nB241_p0675a24║鳥獸龍雲。試問：物我不到處，汝等又作麼生？」
J29nB241_p0675a25║二年癸卯
J29nB241_p0675a26║師六十一歲。涪陵文葦菴居士罷雲南泉司，解緩
J29nB241_p0675a27║歸田。士在滇海，見僧持師《藥病隨宜》，有五位相得
J29nB241_p0675a28║而各有合處，恍然默契，特訪師于南城山寺。相聚
J29nB241_p0675a29║兩月，居客寮，危坐終日，其定力資持，雖久熏老衲
J29nB241_p0675a30║有弗若者。常自言：「予稍減數年，亦可為弘法比丘
J29nB241_p0675b01║矣。」暇日，與師纂修行錄，時來室中請益。未幾，辭師
J29nB241_p0675b02║歸涪，獨坐一小樓，視家人父子如賓客。經兩月，無
J29nB241_p0675b03║病端坐，跏趺而逝，事載《松軒日錄》。四月，門人有以
J29nB241_p0675b04║聚雲祖院數經兵燹，遭祝融之變，來山白其事。師
J29nB241_p0675b05║乃自捐衣盂，又躬往玉山諸處，告舊所皈弟子，不
J29nB241_p0675b06║日而施者盈笥，乃付司事鼎新焉。師晚年喜于染
J29nB241_p0675b07║翰，大書、小書，或行、或艸，無不精玅。暇日，有請書單
J29nB241_p0675b08║幅、卷冊、綾絹者，隨心所向，蛙步千行，不為少遜，淋
J29nB241_p0675b09║漓飛舞，不可思議，真得筆墨三昧，學者獲片語隻
J29nB241_p0675b10║字，守如良壁。是年，囑九峰譜、普門顯、慶忠向、東明
J29nB241_p0675b11║法、天元慧等寶勝藏帙，數遭兵火殘蝕，寶藏大閣
J29nB241_p0675b12║悉為煨燼，箱函殆盡，乃命工啟而新之，復其舊觀。
J29nB241_p0675b13║八月初十，為徑山杲祖設忌，題聚雲真和尚像及
J29nB241_p0675b14║自道影。
J29nB241_p0675b15║三年甲辰
J29nB241_p0675b16║師六十二歲，法眷性善化一，從閏州之椒山海雲
J29nB241_p0675b17║持洞宗弘鑑和尚之子天則禪師上候詩：「虛空何
J29nB241_p0675b18║處朢峨眉，積雪消融是幾時，才短未申巫峽賦，經
J29nB241_p0675b19║年嘗讀輞川詩。掌中天地人難到，世外身心客遠
J29nB241_p0675b20║思，佛法寧教千里共，倒騎白象上須彌。」四月，書法
J29nB241_p0675b21║語送童真書狀往江南，曰：「佛祖至道，固在人弘，建
J29nB241_p0675b22║化之門，惟心所願，智慧德相，何人無之？有承其顯
J29nB241_p0675b23║者，承其隱者，承其顯者順而易，承其隱者逆而難，
J29nB241_p0675b24║難如逆水之柁，易若順流之舟，曰順曰逆，曰難曰
J29nB241_p0675b25║易，皆道化迭運之大機，不期然而然，詎人力之所
J29nB241_p0675b26║能為哉？比之江河，有動有靜，有往有還，咸歸于海；
J29nB241_p0675b27║喻之戲眾，一生一旦，一末一丑，悉由乎人。局盎者，
J29nB241_p0675b28║未免有好醜曲直之別，而大觀者，寧如是耶？江漢
J29nB241_p0675b29║童真禪人，乃天順時相國文定公江諱淵之後也。
J29nB241_p0675b30║甲申後，父守夔州，禪人侍焉。久之，父海籌公挂冠
J29nB241_p0675c01║歸隱，予錫止石峰寺。一夕，夢大江一舟，舟面二人
J29nB241_p0675c02║鼾寢于內，予恐舟師不力，遂自登舟執篙，須臾，舟
J29nB241_p0675c03║即化龍越山而過，便覺。明日，禪人父子來謁，父謂
J29nB241_p0675c04║予曰：『是兒娠時，吾家夢天鼓，狀如日輪，響入丹墀。
J29nB241_p0675c05║吾先子復夢一僧，偉形殊貌，攜蒲至舍，翌旦乃生。
J29nB241_p0675c06║吾先子易簣時，乃囑曰：「將來繼家聲、播顯名者，此
J29nB241_p0675c07║兒也，須善養教之。」』父子求度，予如見故人，欣與披
J29nB241_p0675c08║剃，號其父曰別峰。越三年，予應靈峰之請，時禪人
J29nB241_p0675c09║尚在童稚，同父歸堂坐參，父責其多睡，禪人應之
J29nB241_p0675c10║曰：『莫炒，少不得與你老的箇同中就是。』一眾不覺
J29nB241_p0675c11║發笑。予召維那，那白以『禪人善偈』云云。」歷驗機緣，
J29nB241_p0675c12║載之刻錄。嗣後職居書狀一十三載，禪人每欲奉
J29nB241_p0675c13║事終身，予囑曰：「奉事之節小，弘揚之任大。予幾禮
J29nB241_p0675c14║徑山杲祖塔，奈何時勢為艱，法緣羈絆，是以姑待。
J29nB241_p0675c15║汝宜遍謁諸方，期集大成，為法為人。毋久滯此。」十
J29nB241_p0675c16║月向化侯率諸當事等請建無遮大會，薦拔全蜀
J29nB241_p0675c17║陣亡兵將，一時會聚緇白準數千計。是年，答少司
J29nB241_p0675c18║農封翁劉青田居士書。
J29nB241_p0675c19║四年乙巳
J29nB241_p0675c20║師六十三歲。春，書寄浙東俗兄海防副使羅公。報
J29nB241_p0675c21║寧彌陀世尊聖誕，上堂，「多年不相逢，一見懊憾起。
J29nB241_p0675c22║我自何來？汝欲何去？四方八面，淨穢誰分？九品蓮
J29nB241_p0675c23║臺，濁清頓己。樂邦裏遲鈍了無限男兒，往生話惹
J29nB241_p0675c24║得人朝參暮禮。阿呵呵，他的咱卻原來是我的你。
J29nB241_p0675c25║西天老白眉，東土豐干子。」答川南副使熊夢鶴、浯
J29nB241_p0675c26║江郡守杜永寧書：
J29nB241_p0675c27║五年丙午
J29nB241_p0675c28║師六十四歲。春，向化侯譚公養元、總戎任公履素、
J29nB241_p0675c29║郡牧劉公肇孔、闔郡文武縉紳士庶等，請師重建
J29nB241_p0675c30║治平古剎，預作茆舍數十。師至，禪者四集，誅茆斬
J29nB241_p0676a01║艸，皆衛道之士。預建重閣七楹，次大雄天王、左右
J29nB241_p0676a02║兩翼、諸閣陪樓、腹屋雲寮，凡叢林之所缺者備焉。
J29nB241_p0676a03║治平昔在唐為白居易所建，曰龍昌上院，至有明
J29nB241_p0676a04║洪永間改賜今額。三月，掃聚雲老人塔，拈香曰：「別
J29nB241_p0676a05║去多年，宛同此日，言猶在耳，心豈忘之？如今某甲
J29nB241_p0676a06║歸來，一任吾師指示。」良久，目顧四方曰：「為憐松竹
J29nB241_p0676a07║渾無樹，不羨禾分八畝田。」又掃三目芝和尚塔，「穿
J29nB241_p0676a08║雲透霧，涉水登山，北面事師，忝列同參，塤箎迭奏，
J29nB241_p0676a09║和樂且然，雁行分影，鼻孔一般，願賢弟不忘先師
J29nB241_p0676a10║莂記，放光照于祖室階前，我兩人務全師資道義，
J29nB241_p0676a11║且謾說兄難弟難。作禮三拜，露膽傾肝。」法語示有
J29nB241_p0676a12║恒禪者。
J29nB241_p0676a13║六年丁未
J29nB241_p0676a14║師六十五歲。是年放舟夔門，訪太守熊拙溪、重夔
J29nB241_p0676a15║程總戎，返棹磐江曇華，視嗣法三山來、慈祥遠等
J29nB241_p0676a16║諸法席。冬，眾請陞座。「昔日釋迦如來辭王宮，住雪
J29nB241_p0676a17║山，苦行六年，于臘月八日明星出時，豁然大悟，歎
J29nB241_p0676a18║曰：『奇哉！一切眾生皆有如來智慧德相，蓋因妄想
J29nB241_p0676a19║執著，不能證得。』看來此事真箇奇特，可笑可驚，上
J29nB241_p0676a20║智輕易蹉過，下愚蠢蠢難明，是以大道寥寥，知音
J29nB241_p0676a21║者少。老僧自丁丑干聚雲堂上，登曲彔木，弄鬼眼
J29nB241_p0676a22║睛，嗣後圖南適北，過東往西，橫說豎說，譬說喻說，
J29nB241_p0676a23║塵說剎說，隨宜說，熾然說，不覺閒言長語，狼藉成
J29nB241_p0676a24║編，或視為綺語，或視為脫空，或視為譎誕，或視為
J29nB241_p0676a25║圓滑，任隨兩謊獨一，拿三道三，而今說到治平院
J29nB241_p0676a26║裏，喜得舌頭不出口，眉毛在眼上，權拈數語，喚作
J29nB241_p0676a27║粗香一瓣，上酬佛祖　帝王、宰官檀越、法乳先師。
J29nB241_p0676a28║然雖如是，者件奇特大事，依然無些實載落點。」良
J29nB241_p0676a29║久，畫圓相云：「植柳溪頭空界月，當年曾照舊園林。」
J29nB241_p0676a30║復新寧令沈公克齋書，略曰：「三十年輕舟浪漫，撒
J29nB241_p0676b01║網垂綸，無非欲求稱意，而今釣竿倦晚，憩息治平，
J29nB241_p0676b02║佛法道玅，不留胸中，一橛五宗，已曾忘卻，閒來玩
J29nB241_p0676b03║水觀山，懶去勤眼熟覺，種瓜培蔬，喫飯穿衣，鐵老
J29nB241_p0676b04║漢之情形近狀大都若此，外是更何長哉？忽閱來
J29nB241_p0676b05║翰，獎譽懷慚，學佛豎儒，行言質直，投機印可，拈舉
J29nB241_p0676b06║辯勘，在吾徒三山手快舌輕，而居士克齋肩赤膽
J29nB241_p0676b07║大，兩硬同時，冤冤頭撞，深入骨髓。至云：不敢混足
J29nB241_p0676b08║顯異之流傳，寧可赤肩孤危之真脈？然逆水之柁，
J29nB241_p0676b09║人苦其難；順流之舟，多樂其易。居士不承其易而
J29nB241_p0676b10║荷其難，且曰：悟不由渠，心難自昧。是誠信不欺，直
J29nB241_p0676b11║心道場，入道之有張本也。與老僧之心志一般，是
J29nB241_p0676b12║我輩中人，夫復何說？如是如是，居士自肯承當；船
J29nB241_p0676b13║來陸來，拄杖子未肯放過。呵呵！」沈居士製五家宗
J29nB241_p0676b14║旨歌為師壽。「五家宗旨如五指，散為大悲千手臂，
J29nB241_p0676b15║一一指具五嶽形，一一嶽中生萬卉，一一卉萌百
J29nB241_p0676b16║千枝，是皆吾指難思議。高人握來一掌中，五指還
J29nB241_p0676b17║如一指同，諦觀此指指亦無，方是吾宗正脈通。粗
J29nB241_p0676b18║禪棄之甘鹵莽，口耳泥之成虛誑，二俱可憐孰拯
J29nB241_p0676b19║之？即今惟有鐵和尚。大慧源流一線傳，眼如日月
J29nB241_p0676b20║明百川。日月眼，萬古傳，歌以壽之告法筵。」　題西
J29nB241_p0676b21║聖菴疏引。詠東社蓮池六章。以偈祭大司寇枝樓
J29nB241_p0676b22║高公。復孝感夏人淑秀才書。
J29nB241_p0676b23║七年戊申
J29nB241_p0676b24║師六十六歲。春二月，命眉山甫、高峰億持信衣手
J29nB241_p0676b25║書入楚寄童真善，略曰：「老僧之有上座也，如魚之
J29nB241_p0676b26║有水、鳥之有翼，別去數年，時動及門之感，助我起
J29nB241_p0676b27║予，不無幾番太息悲願之不能留人如此，奈何！奈
J29nB241_p0676b28║何！三次書來，及閱刻錄，足徵卓識大有功于法門，
J29nB241_p0676b29║老僧甚喜。至云：法道衰微、人心凋弊，豈但今時為
J29nB241_p0676b30║然？往古亦爾。不然者，諸佛何以出世？祖師何以西
J29nB241_p0676c01║來？其所以迭出往來者，總為法道人心故也。今有
J29nB241_p0676c02║維法道、正人心者出如佛祖，佛祖自荷首肯，又何
J29nB241_p0676c03║必怯其艱而慮其難耶？聚雲老師翁體佛祖維法
J29nB241_p0676c04║道、正人心，把逆風之柁于末運，其弘慈豈止一生
J29nB241_p0676c05║多生而云究竟哉？我輩既親承法道，欲速似不可
J29nB241_p0676c06║耳。間有款段根信，鈍置種子，俟其自裁自植，以聽
J29nB241_p0676c07║時節因緣。按牛頭喫水艸，非老僧事也。自上座去
J29nB241_p0676c08║後，印師翁廣錄三百部，又有治平建樹之舉，老僧
J29nB241_p0676c09║雖拾得些勞騷，幸勞騷老僧不得也。衡上座歸，始
J29nB241_p0676c10║知定動，緩緩行化，真實為人，自有上上根器以應
J29nB241_p0676c11║其誠。眉上座、喬上座久欲下往以行其志，特舟相
J29nB241_p0676c12║看，老僧年力少衰，不能數數領眾代勞者，專屬朢
J29nB241_p0676c13║于上座，特寄法衣壹襲，唯驗存之。」八月中，師偶示
J29nB241_p0676c14║微恙，多坐少睡，或譚六度而尚精進，或豎指掌，平
J29nB241_p0676c15║時絕不與人譚議機語。自是與諸侍僧隨其所快，
J29nB241_p0676c16║似諧似謔，人莫測其端倪。至九月十一，除遠方旺
J29nB241_p0676c17║化者勿問，凡在近諸剎悉命來集，乃告眾曰：「老僧
J29nB241_p0676c18║有三事，須待三山來。」眾請問，師不語。再問，師曰：「言
J29nB241_p0676c19║之何益？」至廿一日，復問眾曰：「三上座來否？」眾曰：「三
J29nB241_p0676c20║師已南下矣。」乃唏吁久之，隨命取筆書偈，辭向化
J29nB241_p0676c21║侯譚公，並寄飲瓢一偈曰：「滄桑世局幾曾催？問主
J29nB241_p0676c22║勤王事可為。秪有一瓢情不更，四時掬水當啣杯。」
J29nB241_p0676c23║又偈辭郡守劉公曰：「相逢不相識，未可說深知。為
J29nB241_p0676c24║有護念心，依依二載餘。重來今卜別，再會此時期。
J29nB241_p0676c25║唯喜治平月，年年映柳溪。」末後乃書辭世偈曰：「儘
J29nB241_p0676c26║力難說出，驢年想不來。信口道箇偈，非是強安排。
J29nB241_p0676c27║豐干子，觀自在，歸去來，吽吽！只當打箇瞌睡。」乃曰：
J29nB241_p0676c28║「目前諸事俱以分示明白，汝等毋違程式，謹守遺
J29nB241_p0676c29║規，即是報德。」又囑曰：「吾去後，小師不得披麻效彷
J29nB241_p0676c30║俗例，百丈老人固有此範。然正眼觀來，善知識舉
J29nB241_p0677a01║止自應與人不同，來去是其常情，如晝之與夜，往
J29nB241_p0677a02║復無間，不足為奇。我觀世間性本解脫，及解脫者
J29nB241_p0677a03║涅槃生死猶如空華，凡夫不了，故受縈纏。汝等當
J29nB241_p0677a04║勤精進，慎勿放逸。」安坐而逝。少頃，三山來至，頂禮
J29nB241_p0677a05║喚曰：「老和尚！燈來至矣。」師猶點首數次，大眾悲哀，
J29nB241_p0677a06║隨即馳訃郡守劉公。公先一夜夢師來辭曰：「告檀
J29nB241_p0677a07║越行腳去。」公覺而理前夢，謂家內曰：「得毋治平老
J29nB241_p0677a08║和尚去世耶？當為作舉火偈。」言未罷，而師訃音至
J29nB241_p0677a09║矣。守乃嘉歎，躬理後事，建塔安眾。凡師平昔未了
J29nB241_p0677a10║之案，皆守為之，四眾競以香薪闍維。火浴後，鬚髮
J29nB241_p0677a11║瑞現琉璃，眼珠、齒牙諸根不壞，黃金鎖子數莖、五
J29nB241_p0677a12║色舍利無數，黃者猶多。遺命高峰、治平兩處建塔，
J29nB241_p0677a13║又囑分一分于老聚雲塔傍，以終昔年廬墓之願；
J29nB241_p0677a14║一分金色舍利，留供寢堂。師主法三十二年，坐夏
J29nB241_p0677a15║四十有七。十坐道場，名播中外。語錄二十卷，佛道
J29nB241_p0677a16║無價，《藥病隨宜》、《慶忠》等集，總計三十餘卷。度門弟
J29nB241_p0677a17║子佛喜、燈蓮而下一百七十餘人。嗣法門人石樓
J29nB241_p0677a18║燈昱、眉山燈甫、慶雲燈炳、天寧燈來、太平燈杲、高
J29nB241_p0677a19║峰燈億、汾陽燈啟、牛首燈映、九峰燈譜、治平幻敏、
J29nB241_p0677a20║慈祥燈遠、普門燈顯、慶忠燈向、天元燈慧、東明燈
J29nB241_p0677a21║法、聽月燈壽、天寧燈九、大川燈濟、暉白燈桂、四維
J29nB241_p0677a22║燈智、萬松尼、玅德燈鑑。嗣法宰官水部熊公月崖、
J29nB241_p0677a23║中丞吳公天谷、臬憲文公葦菴、故長陽侯胡公屏
J29nB241_p0677a24║山、副戎王公用庭。問道而未記莂者，方伯古公貌
J29nB241_p0677a25║符、省元李公鹿樵、銓部牟公秉素、觀察田公素菴、
J29nB241_p0677a26║相國呂公東川、學憲楊公爾敘、銓部郎中黃公近
J29nB241_p0677a27║朱、御史寥公維義、御史瞿公不荒、中丞楊公守知、
J29nB241_p0677a28║少司馬胡公際亨、侍郎毛公恭則、內閣文公有菴、
J29nB241_p0677a29║大司馬張公肖吉、司理陳公蝶菴、解元沈公奕偉、
J29nB241_p0677a30║中書舍人楊公楚書、少司農封翁劉公道開、方伯
J29nB241_p0677b01║曠公昭憲、向化侯譚公養元、憲副劉公虔所、廣文
J29nB241_p0677b02║文公孺白、太守熊公夢鶴、廣文楊公李木、太守白
J29nB241_p0677b03║公浣初、總戎秦公止敬、郡守劉公肇孔、石砫宣慰
J29nB241_p0677b04║馬公嵩山、太守吳公中蕃明、楚籓朱公盛浪師。凡
J29nB241_p0677b05║演化之地，屢有異徵，四方供資，動以千百計，似非
J29nB241_p0677b06║人力所能。至于綱維祖道，荷擔大法，提挈正宗，自
J29nB241_p0677b07║先昭覺、楚山之後，以及本　朝，未有盛于師者。平
J29nB241_p0677b08║昔簡重端古，性則澄遠，門弟子有終身不見喜怒
J29nB241_p0677b09║之色。而其威德嚴重，瞻者敬畏，一舉一動，皆準先
J29nB241_p0677b10║聖典型。雖燕居獨處，如對大賓。凡走使致力之輩，
J29nB241_p0677b11║皆御之以禮，不苟言論，嬉戲偕謔罕見于口。小子
J29nB241_p0677b12║善生也晚，學陋識淺，不能述師之懿德芳蹤于萬
J29nB241_p0677b13║一。蓋自驅烏時，得侍慈顏于席閒坐右，聆其咳唾，
J29nB241_p0677b14║視其指揮，凡出處語默，實可以幬覆天人，範模晚
J29nB241_p0677b15║進者，故譜而次之，以勵將來，非以虛文飭詞，重師
J29nB241_p0677b16║之累也。若夫全機大用，千變萬化，種種法門，全錄
J29nB241_p0677b17║自備，無容贅述。
J29nB241_p0677b18║
J29nB241_p0677b19║
J29nB241_p0677b20║治平鐵壁機禪師年譜（終）