J29nB242_p0679a01║鐵眉三巴掌禪師語錄
J29nB242_p0679a02║
J29nB242_p0679a03║嗣法孫　性養　性亮　仝編
J29nB242_p0679a04║上堂
J29nB242_p0679a05║崇禎辛巳十月望日，師住夔州府石砫牛南山華嚴
J29nB242_p0679a06║寺，結制上堂，拈香祝聖畢，復拈云：「此瓣香供養過去
J29nB242_p0679a07║吹萬本師，用酬法乳。」維那白槌，師豎拂子云：「看又看
J29nB242_p0679a08║不見，尋又尋不著，往返無蹤跡，空向我摸索。」擲下云：
J29nB242_p0679a09║「冷處著把火。」僧問：「這個東西不勞拈示，請和尚另道
J29nB242_p0679a10║一句。」師云：「鐵樹掛燈籠。」
J29nB242_p0679a11║上堂：「句句有眼名為禪，鼻唇直掛萬人看，金鍼繡出
J29nB242_p0679a12║鴛鴦帳，大地山河共一天。」
J29nB242_p0679a13║上堂，拈拄杖一卓，云：「會得這尊古佛即了了也，若會
J29nB242_p0679a14║不得也沒奈你何。」
J29nB242_p0679a15║說戒上堂，撫掌云：「這是正戒，仔細思量，無崩無壞，無
J29nB242_p0679a16║損無傷，誰分皂白，非青非黃，應無所住，不壞金剛，金
J29nB242_p0679a17║剛本體，大露堂堂。」喝一喝。
J29nB242_p0679a18║上堂：「高處高，須彌頂上放白毫。低處低，大海之中採
J29nB242_p0679a19║摩尼。不高不低又作麼生？山僧今日平平解制。」
J29nB242_p0679a20║師住萬縣寶峰山雲來寺，上堂。僧問：「爐鞴弘開，未審
J29nB242_p0679a21║雲來有甚消息？」師云：「半夜巖頭孤月靜。」進云：「和尚如
J29nB242_p0679a22║何出手？」師云：「一聲高樹老猿啼。」進云：「學人分中得個
J29nB242_p0679a23║甚麼？」師云：「毫毛出大樹。」問：「第一義即不問，開堂事作
J29nB242_p0679a24║麼生？」師云：「緊水灘頭拋繡毬。」進云：「恁麼則學人有賴。」
J29nB242_p0679a25║師云：「有緣遇著，無緣錯過。若論有緣，對面不睹；若論
J29nB242_p0679a26║無緣，千里不遙。莫道有緣無緣，但辦己事，勿論他非。
J29nB242_p0679a27║參得悟得，在在安身立命，莫說是閻家老子，縱千百
J29nB242_p0679a28║億釋迦也沒奈你何；若未悟未了，百草頭邊橫不得、
J29nB242_p0679a29║豎不得，大爐鞴中又如何下得手？」卓一卓。
J29nB242_p0679a30║上堂：「十個指頭是五雙，綿州附子漢州薑。會得海底
J29nB242_p0679b01║撈明月，露地白牛角生光。」
J29nB242_p0679b02║上堂：「八萬四千門戶，用他作麼？出門撞著露柱，老僧
J29nB242_p0679b03║不入。海水穿著眼睛，步步腳踏是路。」
J29nB242_p0679b04║上堂：「老僧有時說世間法，有時說出世法，出世法就
J29nB242_p0679b05║是世間法，世間法卻是出世法。何以故？世出世間不
J29nB242_p0679b06║二法，一聲通和無覓處，阿誰不是丈夫兒？衲僧鼻孔
J29nB242_p0679b07║如來路。」問：「陞座說法即不問，未出方丈事如何？」師云：
J29nB242_p0679b08║「東林桃花紅灼灼。」進云：「出後如何？」師云：「西溪流水響
J29nB242_p0679b09║鼕鼕。」進云：「不出不入時如何？」師喝一喝。
J29nB242_p0679b10║上堂：「決烈漢一腳踏翻，受用無盡。何故？是無生滅法、
J29nB242_p0679b11║是無修證位、是絕對待意，卷舒不勞功勳，來去了無
J29nB242_p0679b12║變易。還會麼？」良久，云：「老僧巴掌也解通風。」
J29nB242_p0679b13║師住萬縣大佛寺，上堂。問：「縣主設供，為薦程太夫人，
J29nB242_p0679b14║和尚如何指示？」師云：「何處不西方？」進云：「如何是利生
J29nB242_p0679b15║接物句？」師云：「都利山上都哆唎。」進云：「如何是離言離
J29nB242_p0679b16║說句？」師便喝，僧亦喝。師云：「多事。」問：「如何是大佛頂？」師
J29nB242_p0679b17║豎拂子，云：「看。」進云：「還有向上事麼？」師下座。
J29nB242_p0679b18║上堂，喝一喝，云：「諦當諦當，本無遮障，動中之靜，隨緣
J29nB242_p0679b19║放曠。」良久，云：「且道老僧住在甚麼處？」
J29nB242_p0679b20║上堂：「日月照臨不到，天地覆載不著。含元殿上問長
J29nB242_p0679b21║安，直捷便是逍遙路。南山高，北山低，日出東來又轉
J29nB242_p0679b22║西。昨夜霜風露消息，吹落林花三五枝。」
J29nB242_p0679b23║佛誕，上堂：「孟夏有八，不許問話。有人若問，善惡齊打。
J29nB242_p0679b24║不是巴掌英雄，只為熊山路滑。」
J29nB242_p0679b25║上堂，豎拂子云：「原無參，本無念，萬里寒空打一片。問
J29nB242_p0679b26║道卻是古家鄉，知此從來無間斷。」問：「空屋無人時如
J29nB242_p0679b27║何？」師云：「金殿臥清風。」
J29nB242_p0679b28║上堂，舉：「經偈云：『無上甚深微玅法，百千萬劫難遭遇，
J29nB242_p0679b29║我今見聞得受持，願解如來真實義。』老僧則不然，三
J29nB242_p0679b30║掌打來微玅法，當下了然難思議，離卻見聞本受持，
J29nB242_p0679c01║此是吾宗真實義。」
J29nB242_p0679c02║小參
J29nB242_p0679c03║小參，僧問：「總是鏡空堂上客，誰為寂照境中人？」師云：
J29nB242_p0679c04║「夢中又說夢，身外更有身。」問：「如何是生前消息？」師喝
J29nB242_p0679c05║一喝。「如何是生後消息？」師云：「銀碗盛雪。」僧舉坐具云：
J29nB242_p0679c06║「是前？是後？」師云：「一個約著不去，一個拽著不回。」僧云：
J29nB242_p0679c07║「因甚大地人沒奈他何？」師云：「難道老僧又奈他何？」乃
J29nB242_p0679c08║云：「有相卻無相，無相果是真，一點靈光照，內外放光
J29nB242_p0679c09║明。」
J29nB242_p0679c10║小參：「山裡小參山裡說，山中巴掌元是我。三掌打破
J29nB242_p0679c11║天外天，地分九州無處躲。昨日五臺山有片放光石，
J29nB242_p0679c12║被我攜來，放在汝諸人眼裡，就在眼門放光；放在汝
J29nB242_p0679c13║諸人耳裡，就在耳門放光；放在汝諸人鼻裡，就在鼻
J29nB242_p0679c14║孔放光；放在汝諸人口裡，就在舌上放光，處處和盤
J29nB242_p0679c15║托出。大眾！若於此返照迴光，不須久立。」
J29nB242_p0679c16║小參：「若人靜坐一須臾，勝造河沙七寶塔，寶塔終久
J29nB242_p0679c17║化為塵，一念不生成正覺。且道：遍地是覺，那裡是正？」
J29nB242_p0679c18║良久，云：「動容揚古路，不墮悄然機。」
J29nB242_p0679c19║小參，舉：「古人云：『墻上一窠草，風吹兩邊倒，水也沒些
J29nB242_p0679c20║些，一般長得好。』老僧不然，墻上一窠草，大風盡刮倒，
J29nB242_p0679c21║看草歸何處？無草道正好。若有長草處，癡人生死何
J29nB242_p0679c22║時了？」
J29nB242_p0679c23║小參。良久，云：「西來大意，總不出這個道理。道本無知，
J29nB242_p0679c24║但知個有，即為妄想；但說個無，就落無記。不拘有無，
J29nB242_p0679c25║一切放下，晝參夜參，參到水窮山盡處，自有一個轉
J29nB242_p0679c26║身時。有等背地裡看幾句糟粕，記一肚、抄一部，見人
J29nB242_p0679c27║做工夫便打失笑。問：『你笑個甚麼？落在甚處？』卻又無
J29nB242_p0679c28║言可答。奈何，奈何。」
J29nB242_p0679c29║茶話
J29nB242_p0679c30║茶話。師云：「未曾喫茶，話已說了，還說個甚麼？」僧舉果
J29nB242_p0680a01║云：「這個聻？」師云：「椿杼不辨，葫瓠同溝。」僧云：「再請開示。」
J29nB242_p0680a02║師云：「小雖一般，大則各別。」僧禮拜，師云：「謝茶。」
J29nB242_p0680a03║除夕茶話：「去年有個三十日，今年有個三十日，明年
J29nB242_p0680a04║有個三十日，且道喚作甚麼？老僧喚作過去、現在、未
J29nB242_p0680a05║來。若有個阿師出來云：『過去、未來即不問，請和尚道
J29nB242_p0680a06║個現在底。』老僧即與三掌云：『這一掌是佛陀，這一掌
J29nB242_p0680a07║是達磨，這一掌是僧伽。』那阿師無對。佛陀、達磨、僧伽，
J29nB242_p0680a08║明朝、元旦各下一語來。你看：佛也空空無說，祖也嘿
J29nB242_p0680a09║嘿無別，僧也忘言，兩眼紅似血。衲僧又作麼生？老僧
J29nB242_p0680a10║生得粗魯，那管初一十五？問來舉起巴掌，打底是佛
J29nB242_p0680a11║是祖？」
J29nB242_p0680a12║茶話，監院請云：「今日清明佳節，禪眾設茶供養，伏請
J29nB242_p0680a13║和尚垂慈，資薦開山實相。」師云：「實相比丘建大佛剎，
J29nB242_p0680a14║欲開選佛之場，不覺涅槃已至，幸得兒孫輩延老僧
J29nB242_p0680a15║垂手雲集方來，即今如何薦拔？」良久，云：「設利塔中誐
J29nB242_p0680a16║誐喃，阿耨池邊哆哆唎。」
J29nB242_p0680a17║示眾
J29nB242_p0680a18║示眾：「若會世間法，必要理事雙融；若參出世法，須人
J29nB242_p0680a19║法兩忘，全不關理事，領個話頭，朝朝暮暮，主靜離人，
J29nB242_p0680a20║久久工夫純熟，忽然打破疑團，頭頭顯露，物物明真，
J29nB242_p0680a21║不用躊躇，直捷便道：『透脫羅籠，不存閑解。』」
J29nB242_p0680a22║示眾：「日用事無別，一隻草鞋爛。前後兩半節，費了多
J29nB242_p0680a23║少線。如何是爛底道理？雙頭驢兒三隻角，一寸龜毛
J29nB242_p0680a24║重七斤。」
J29nB242_p0680a25║示眾：「一根枯樹靠閻浮，二人只穿一隻鞋。一齊穿，一
J29nB242_p0680a26║齊脫，且道是何人語？」
J29nB242_p0680a27║機緣
J29nB242_p0680a28║一居士參念佛是誰。師云：「會得誰字麼？」士喝，師便打；
J29nB242_p0680a29║士復喝，師又打。平山和尚後問云：「你將甚麼打？」師云：
J29nB242_p0680a30║「扇子。」山云：「你巴掌短在。」師喚維那，那應諾，師云：「咱底
J29nB242_p0680b01║巴掌卻長。」
J29nB242_p0680b02║一居士請開示，師云：「凡參話頭，必須放下世情，內不
J29nB242_p0680b03║妄想、外不攀援，事事打貼潔淨看。畢竟如何是萬法？
J29nB242_p0680b04║喚甚麼作一？久久提持，不待人說，自有惺發時。」士云：
J29nB242_p0680b05║「和尚多少壽？」師云：「前三三，後三三。」士擬議，師云：「莫錯
J29nB242_p0680b06║會好。」
J29nB242_p0680b07║平山和尚問：「坐脫立亡工夫如何做？」師云：「默然全無
J29nB242_p0680b08║別，逍遙路可登。」山云：「默然消息，錯會者多。」師云：「有錯
J29nB242_p0680b09║底、不錯底。」山云：「如何是錯？」師云：「黑山藏鬼窟。」「如何是
J29nB242_p0680b10║不錯？」師云：「烏龜炭裡走。」
J29nB242_p0680b11║一僧解師衣云：「肚裡幾個獅子？」師云：「當頭是一，左三
J29nB242_p0680b12║右四。」僧云：「今在不在？」師打云：「這甚東西，說在不在？」
J29nB242_p0680b13║黑白兩人，各坐一傍。僧云：「一個黑，一個白。」師云：「誰教
J29nB242_p0680b14║你分黑白？」僧云：「黑底是？白底是？」師云：「俱不是。」僧云：「如
J29nB242_p0680b15║何是？」師掌云：「會麼？」
J29nB242_p0680b16║福清縣令問：「某坐到無人無我處，稍覺復動，是玄耶？
J29nB242_p0680b17║禪耶？」師云：「不是玄，亦不是禪。」令云：「是甚麼？」師以扇敲
J29nB242_p0680b18║桌。又問：「曾會臨濟麼？」師云：「山僧不識字。」令云：「我曾得
J29nB242_p0680b19║會來。」師云：「下一語看。」令云：「這是想不來底。」師云：「何曾
J29nB242_p0680b20║得會？」
J29nB242_p0680b21║師問維那：「幾炷香了？」那云：「六炷已完。」師云：「我這裡有
J29nB242_p0680b22║一炷香，常法如是。」那云：「請和尚香看。」師云：「你要見我
J29nB242_p0680b23║這炷香，除非雙眼落地。」
J29nB242_p0680b24║一文學見貓啣鼠戲，請師說法。師云：「參禪如似貓捕
J29nB242_p0680b25║鼠，眼似銅鈴尾飛舞。善哉善哉菩薩面，宗門也現夜
J29nB242_p0680b26║叉虎。」
J29nB242_p0680b27║楊貢元云：「弟子諸事俱空，特來參和尚。」師云：「還回家
J29nB242_p0680b28║麼？」元云：「回。」師云：「何空之有？」
J29nB242_p0680b29║師同焦都司茶次，司云：「請和尚與我趙州茶。」師云：「非
J29nB242_p0680b30║等閑喫得底。」司云：「當下領過。」師云：「甚麼味？」司無語，師
J29nB242_p0680c01║呵呵大笑。
J29nB242_p0680c02║洞勤舊同師食粥，師云：「你二時粥飯作麼生了？」舊撫
J29nB242_p0680c03║掌，師云：「錯。」舊問：「和尚二時粥飯作麼生了？」師舉足，舊
J29nB242_p0680c04║云：「是同是別？」師云：「錯。」
J29nB242_p0680c05║師赴熊月崖居士請登舟，士云：「看腳下。」師云：「盡摘洛
J29nB242_p0680c06║陽花。」士遜揖，師云：「北禮。」士云：「我過那邊去？」師云：「中間
J29nB242_p0680c07║聻？」士云：「和尚自何來？」師云：「還見麼？」士拍掌，師云：「此是
J29nB242_p0680c08║老僧餿氣。」士問：「如何是即今為人大意？」師掌云：「普付，
J29nB242_p0680c09║普付。老僧巴掌打著個工部。」
J29nB242_p0680c10║破山禪師過吉祥菴，師出方丈，值山飲酒次，山云：「你
J29nB242_p0680c11║敢來不？」師云：「海寶千般，各取如意。」山云：「喚甚麼作寶？」
J29nB242_p0680c12║師與一掌，山云：「再打兩掌看。」師云：「有掌不打癡肉。」山
J29nB242_p0680c13║豎指云：「這一指與你巴掌是同是別？」師云：「一樹梨花
J29nB242_p0680c14║靠粉墻。」
J29nB242_p0680c15║平山和尚指一僧云：「這僧可作書記。」師豎扇問僧云：
J29nB242_p0680c16║「是甚麼字？」僧遲疑，師云：「字也不識，如何作得書記？」
J29nB242_p0680c17║僧問：「和尚巴掌打在甚處？」師云：「須彌山。」僧云：「太遠生。」
J29nB242_p0680c18║師云：「近而不遠。」僧擬議，師云：「鷂子過新羅。」僧禮拜，師
J29nB242_p0680c19║便打。
J29nB242_p0680c20║僧來參，師云：「俗地在那裡？」僧云：「明州。」師云：「離家幾載？」
J29nB242_p0680c21║僧云：「五載。」師云：「探親不曾？」僧云：「和尚是老婆禪。」師云：
J29nB242_p0680c22║「你這兒子是我生底。」僧無語。
J29nB242_p0680c23║師問僧：「即物契神四字，重那一字？」僧云：「重神字。」師云：
J29nB242_p0680c24║「錯。」僧問：「和尚又重那一字？」師云：「重即字。」僧云：「意旨如
J29nB242_p0680c25║何？」師云：「即體之用兮，把住放行全是我；即用之體兮，
J29nB242_p0680c26║拈來拋去更由誰？」
J29nB242_p0680c27║答問
J29nB242_p0680c28║僧問：「念佛底是誰？」師云：「念佛底畢竟是誰？」僧云：「念底
J29nB242_p0680c29║是？不念底是？」師云：「念則錦上添花，不念雪裡送炭。」
J29nB242_p0680c30║古孝廉問：「和尚巴掌既長，因甚打不著峭然？」師云：「豈
J29nB242_p0681a01║但峭然？」古云：「長底如何？」師云：「打到平都。」古云：「短底如
J29nB242_p0681a02║何？」師云：「打盡天下。」古云：「究竟聻？」師拍三下。
J29nB242_p0681a03║僧問：「無明煩惱作麼生斷？」師云：「無明也不斷，煩惱也
J29nB242_p0681a04║不忘。若斷無明了生死，瞎漢虛空摸太陽。」
J29nB242_p0681a05║僧問：「如何是體？」師云：「坐下。」「如何是用？」師云：「起去。」「體用
J29nB242_p0681a06║雙彰時如何？」師云：「老僧無丈人。」
J29nB242_p0681a07║僧問：「如何是話頭？」師云：「腳上生腳。」「如何是話尾？」師云：
J29nB242_p0681a08║「如牛無角。」「如何是話腰？」師云：「你且行路。」「如何是頭尾
J29nB242_p0681a09║俱正？」師便打。
J29nB242_p0681a10║答月崖居士請：「士大夫留心法門，有決定志，想是夙
J29nB242_p0681a11║植德本，大事因緣必得成就。此事在本分胸襟流出，
J29nB242_p0681a12║莫從他覓，覓之不得，得之不真。若信得及，打開自己
J29nB242_p0681a13║寶藏庫，見徹本來面目，內心外境廓爾銷融，彼聖此
J29nB242_p0681a14║凡平等超越。何故聻？孟冬不熱，老僧與公應個時節。
J29nB242_p0681a15║佛法若作商量，分明弄巧成拙；若作無事話會，又與
J29nB242_p0681a16║外道何別？直饒總不如斯，敢保尊官未徹。如來言，祖
J29nB242_p0681a17║師訣，無孔鐵錘重下楔，自家心地亂如麻，莫把指頭
J29nB242_p0681a18║當作月。休思量，謾解說，千年枯骨咬著舌，任他兔走
J29nB242_p0681a19║與烏飛，饑來喫飯困來歇。」
J29nB242_p0681a20║答江居士：「老僧巴掌了三玄，用處臨機沒大千，有無
J29nB242_p0681a21║不坐誰人見？凡聖不通那敢攀？不是心兮不是佛，不
J29nB242_p0681a22║是物兮不是禪，且道是個甚麼？參！」
J29nB242_p0681a23║答田參軍：「巴掌無別，凝然清淨。默默無言，平常心印。
J29nB242_p0681a24║妙解全開，諸佛慧命。門風露布，要在當人。不盡無為，
J29nB242_p0681a25║不入有為。不假修持，別無對待。」
J29nB242_p0681a26║僧問：「和尚巴掌在麼？」師便打。僧云：「別道一句看。」師云：
J29nB242_p0681a27║「老僧今日腰疼。」
J29nB242_p0681a28║偈頌
J29nB242_p0681a29║三巴掌，妙中妙，天上人間同參到。吾今頓斷掛心鉤，
J29nB242_p0681a30║打破愁城嗄嗄笑。
J29nB242_p0681b01║三巴掌，孰與同，劄錐無地晝夜窮。誰知今劫窮心漏，
J29nB242_p0681b02║轟雷掣電一條龍。
J29nB242_p0681b03║三巴掌，不用能，頓斷金鎖走蛟鱗。識得這個呵呵笑，
J29nB242_p0681b04║而今不是世上人。
J29nB242_p0681b05║三巴掌，不昧前，離塵脫俗三十三。當初只道峨山去，
J29nB242_p0681b06║今朝依舊在四川。
J29nB242_p0681b07║眼前一物即不是，但有絲毫都是塵。本是明空應無
J29nB242_p0681b08║住，寂寂非非是妙心。
J29nB242_p0681b09║森羅萬象，萬象一相。一相諸相，諸相非相。非相同相，
J29nB242_p0681b10║同非是相。
J29nB242_p0681b11║學人要得真悟修，莫只尋覓數行頭。若得一心無罣
J29nB242_p0681b12║礙，絕世忘情一旦休。
J29nB242_p0681b13║無為妙法果是真，一掃萬卷悟無生。一法包含無量
J29nB242_p0681b14║法，一門劈破萬般門。
J29nB242_p0681b15║趙州狗子盞中茶，雲門糊餅共一家。有人問我甚何
J29nB242_p0681b16║宗，屎橛拜上三斤麻。
J29nB242_p0681b17║參禪喚作無縫鎖，昏沉妄想最難躲。明得非心非非
J29nB242_p0681b18║心，本自無我無我所。
J29nB242_p0681b19║一法法萬法，萬法法一法，法法本無法，無法真是法。
J29nB242_p0681b20║心靜越諸天，體正自然安，身動必有二，不動自周圓。
J29nB242_p0681b21║非有極相生，非無永無蹤，非非無不見，無見又相生。
J29nB242_p0681b22║一拳打破太虛空，腳踏閻浮世界碎，其中有妙三巴
J29nB242_p0681b23║掌，參來原是西來意。明了即到古家鄉，一步跳出三
J29nB242_p0681b24║界去，輥開雲門天外天，劫劫不受閻羅氣。
J29nB242_p0681b25║頌聚雲老人陞座
J29nB242_p0681b26║獅子出丈，世尊榜樣。拖開白蓮，無邊光放。右肩褊袒，
J29nB242_p0681b27║合掌拜上。一聲銅響，請歸方丈。
J29nB242_p0681b28║吹萬大師命讚
J29nB242_p0681b29║和尚似驢，三界那能皮。長耳頂著天，四蹄踏著地。今
J29nB242_p0681b30║劫頓斷紫韁繩，腸肚心空無屎屁。
J29nB242_p0681c01║為吹萬大師對靈
J29nB242_p0681c02║慧麗承事茲已畢，和尚一朵白蓮去。今在瓶中作甚
J29nB242_p0681c03║麼？咄！切忌生前這一句。
J29nB242_p0681c04║李解元看師錄卷卻請題
J29nB242_p0681c05║三巴掌，一字無，離卻心意用工夫。頓悟心空超劫外，
J29nB242_p0681c06║威音發現任卷舒。
J29nB242_p0681c07║一護法請題蜘蛛
J29nB242_p0681c08║蜘蛛哥，蜘蛛哥，每日簷前張網羅，那個蚊虻敢過。只
J29nB242_p0681c09║顧一身飽煖，不管他人死活。有朝風雨打著窠，未免
J29nB242_p0681c10║家園兒自破。
J29nB242_p0681c11║頌萬法歸一
J29nB242_p0681c12║泥人騎木馬，你我是他咱。烏龜鑽象鼻，蝦蟆問冬瓜。
J29nB242_p0681c13║一歸何處
J29nB242_p0681c14║分明是個獨角牛，前後不見尾和頭。白雲堆裡攢蹄
J29nB242_p0681c15║臥，睡老乾坤不覺秋。
J29nB242_p0681c16║青州布衫
J29nB242_p0681c17║青州布衫世間稀，無領無袖少人知。金鍼玉線穿海
J29nB242_p0681c18║嶽，此是那吒第一機。
J29nB242_p0681c19║題拐李
J29nB242_p0681c20║拐李離拐路難行，肩擔日月步風雲。等閑不語凡夫
J29nB242_p0681c21║話，站看人間惹利名。
J29nB242_p0681c22║眾指火請題
J29nB242_p0681c23║凡火聖火無明火，無種無根最難躲。智慧火性煆得
J29nB242_p0681c24║空，燒卻佛魔無人我。
J29nB242_p0681c25║僧舉秤請題
J29nB242_p0681c26║識得此物，輕重難謾，不須摸索，多少均平，是即是怕？
J29nB242_p0681c27║僧云：「怕甚麼？」師云：「怕底是錯認定盤星。」
J29nB242_p0681c28║忠路司尊同師曬日請題
J29nB242_p0681c29║一輪紅日正中懸，照徹無私世界寬。司尊云：「請巴掌
J29nB242_p0681c30║題夜月。」師續云：「三掌打破梅梢月，海底泥牛舞翠煙。」
J29nB242_p0682a01║園中菊開請題
J29nB242_p0682a02║三三六六九重陽。金風吹綻滿園香。淵明未賞醺醺
J29nB242_p0682a03║醉，素影寒霜放一場。
J29nB242_p0682a04║請題雞冠花
J29nB242_p0682a05║雞冠花放開幾朵，丹青無粉胭脂抹。猩猩血染茜紅
J29nB242_p0682a06║袍，恰似南方丙丁火。
J29nB242_p0682a07║四季景
J29nB242_p0682a08║喜東風，是何春，河開雪散水流水。萌芽出土枝枝運，
J29nB242_p0682a09║露出鋒芒滿地青。滿地青，誰家卻作斷腸聲。八十老
J29nB242_p0682a10║翁眠不得，陽關一曲作空亭。
J29nB242_p0682a11║夏日長，愛清涼。晨禮佛，飲茶湯。山鳥林裡千般韻，為
J29nB242_p0682a12║喚歸來到故鄉。看鴛鴦，細思量。曉來一陣薰風起，吹
J29nB242_p0682a13║落池花滿岸香。
J29nB242_p0682a14║秋風淒，金風催，葉落花殘結子遲。明月蘆花沙汀岸，
J29nB242_p0682a15║滿目青黃莫問渠。歸根處，在這裡，好消息，有誰知。若
J29nB242_p0682a16║能識得家中寶，阿誰不是丈夫兒。
J29nB242_p0682a17║冬雪飛，朔風吹，紅爐添炭煎一杯。滿山盡是銀沙落，
J29nB242_p0682a18║素影寒霜卻是誰。卻是誰，玉麟明月下腳遲。不是一
J29nB242_p0682a19║番寒徹骨，怎得梅花香滿衣。
J29nB242_p0682a20║住山歌
J29nB242_p0682a21║山上逢人問路嶇，山童遙指山幾皮。山間明月松頭
J29nB242_p0682a22║掛，山鳥飛來林裡棲。看不見，山風聲搖吟玉線，山澗
J29nB242_p0682a23║寒泉湧如花。山前白雪飛片片，山外風寒霧氣霞。山
J29nB242_p0682a24║中古寺空王殿，山僧日飲趙州茶。
J29nB242_p0682a25║解脫歌
J29nB242_p0682a26║若參自己本來面，汀上蘆花分兩岸。要知自家妙慧
J29nB242_p0682a27║心，青山流翠一溪雲。聽不見，新豐曲子無間斷。尋不
J29nB242_p0682a28║著，這個種子好摸索。且由他，只在東村王老家。罷罷
J29nB242_p0682a29║罷，晝夜免把心頭掛。忽然見，雪裡炭來會一面。決得
J29nB242_p0682a30║破，明得他，滄州獅子景州塔，真定一尊大菩薩。
J29nB242_p0682b01║臨冬詠
J29nB242_p0682b02║重陽九九與冬連，冰霜清冷朔風寒。紅爐添火柴半
J29nB242_p0682b03║掩，有興尋梅帶雪還。帶雪還，冷凄凄，長至日來一線
J29nB242_p0682b04║輝。大地白雲都蓋盡，但聞山外野猿啼。
J29nB242_p0682b05║詠水牯牛
J29nB242_p0682b06║說起這牯牛，不見尾和頭，遍界無藏處，何處覓蹤由？
J29nB242_p0682b07║休縱逸，漫優游，一鼾眠露地，水草調得周。若人識得
J29nB242_p0682b08║此中意，現現成成不用修。
J29nB242_p0682b09║
J29nB242_p0682b10║三巴掌禪師語錄（終）
J29nB242_p0682b11║
J29nB242_p0682b12║
J29nB242_p0682b13║
J29nB242_p0682b14║
J29nB242_p0682b15║
J29nB242_p0682b16║
J29nB242_p0682b17║
J29nB242_p0682b18║
J29nB242_p0682b19║
J29nB242_p0682b20║
J29nB242_p0682b21║三巴掌和尚行狀
J29nB242_p0682b22║悟眉居士譚正乾稽首拜撰
J29nB242_p0682b23║三巴掌和尚，北直趙州柏鄉縣李氏子。其人脩長，蠶
J29nB242_p0682b24║眉河目，廣額豐頤，鬚如螺結。先為琉璃廠藝，中歲從
J29nB242_p0682b25║天台無盡禪師披剃。崇禎六年，詣峨眉飯眾，遇寇，徒
J29nB242_p0682b26║眾被害，師僅以身免。過忠州，司馬少游馬公送至吹
J29nB242_p0682b27║萬大師處，大師一見，即云：「我家人來了。」命當行堂灑
J29nB242_p0682b28║掃執事。師嘗習脩養等事，三伏天裸身曬日，言不生
J29nB242_p0682b29║蟲。時鐵壁隱師問云：「何不走上正路？」師云：「咱北方人，
J29nB242_p0682b30║一字不識，爺是文字，與咱工夫不同。」隱師指問吹大
J29nB242_p0682c01║師，大師示萬法歸一話頭，苦參數載，始有入處。一日，
J29nB242_p0682c02║大師上堂，師問：「如何是佛？」大師云：「拄杖撐著月。」「如何
J29nB242_p0682c03║是祖？」大師云：「橫肩兩樣看。」「如何是超佛越祖？」大師云：
J29nB242_p0682c04║「提起三十棒。」師喝一喝，大師拍掌三下。隱師問云：「會
J29nB242_p0682c05║麼？」師云：「不會。」隱師勉以苦參，師參至二十五期，七炷
J29nB242_p0682c06║香不下禪塌，忽然悟徹，大笑不止。隱師徵云：「你見個
J29nB242_p0682c07║甚麼？」師云：「我名三巴掌和尚。」隱師云：「是我教你參的，
J29nB242_p0682c08║將甚麼謝？」師拍手三下。隱師令見吹大師，師詣方丈
J29nB242_p0682c09║禮拜，起拍三掌，大師云：「不許拍掌。」師頓足三下，大師
J29nB242_p0682c10║云：「不許頓足。」師叩齒三下，大師云：「一切都不許。」師正
J29nB242_p0682c11║身立，大師復令呈偈，師遽答云：「參得三巴掌，真是法
J29nB242_p0682c12║中王，不昧家中寶，人香萬里香。」大師可之。大師臨終
J29nB242_p0682c13║書偈云：「九百星辰一齊下，老僧如象亦如馬，正看鐵
J29nB242_p0682c14║眉恁麼來，江頭灩澦實瀟灑。」與更號鐵眉有三巴掌，
J29nB242_p0682c15║迺老僧萬里外弟子之囑。師出世後，開堂四次。甲申
J29nB242_p0682c16║秋，同工部月崖熊公入施衛，一座主夢神人報曰：「淨
J29nB242_p0682c17║掃殿堂，迎趙州祖。」次日師至，與夢中見像相符，傳以
J29nB242_p0682c18║為異。世亂，轉錫南濱，鳳衛侯牟公閱師錄，嘆曰：「當時
J29nB242_p0682c19║錯過此老。」迺專官請師。既至，師示微疾，以衣缽付門
J29nB242_p0682c20║人耳菴，遂圓寂。建塔都會之觀音山熊耳菴，住世六
J29nB242_p0682c21║十五載，語錄一卷盛行於世。
J29nB242_p0682c22║
J29nB242_p0682c23║
J29nB242_p0682c24║
J29nB242_p0682c25║
J29nB242_p0682c26║
J29nB242_p0682c27║
J29nB242_p0682c28║
J29nB242_p0682c29║
J29nB242_p0682c30║
J29nB242_p0683a01║巴掌歌
J29nB242_p0683a02║巴掌和尚大奇特，以巴掌說微妙法。云何是三卻非
J29nB242_p0683a03║三，是三非三誰饒乏。我聞輪指照十方，合三巴掌十
J29nB242_p0683a04║五指。一一指端放光明，月映千江正如是。黑氏拈花
J29nB242_p0683a05║左右擎，此一巴掌從何生。用一舍一卻成三，識得朝
J29nB242_p0683a06║霞是早晴。握手作雲伸手掌，笑向虛空弄聲響。千手
J29nB242_p0683a07║斷臂豈偶然，但道一字即魍兩。趙州土田久磽确，道
J29nB242_p0683a08║是棒喝是音樂。蒲團冰冷人未歸，門外空煩鳥剝啄。
J29nB242_p0683a09║吹老人，手如鐵，入木三分肘光掣。尋取案上巴掌痕，
J29nB242_p0683a10║枉卻子規口中血。水乳相逢漫饒舌，看誰踏破雪上
J29nB242_p0683a11║雪。
J29nB242_p0683a12║時
J29nB242_p0683a13║崇禎甲申秋前五日，文淵閣大學士有庵文安之頓
J29nB242_p0683a14║首拜撰