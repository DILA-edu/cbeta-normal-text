J29nB244_p0691a01║三山禪師語錄敘
J29nB244_p0691a02║於戲！宗風之盛，未有如今日者也。欽惟
J29nB244_p0691a03║世祖章皇帝崇信桑門，屈己徵訪，而江漢之東，緇流如
J29nB244_p0691a04║織，靡不走名山、敦實行。無論有種苾芻，略筌蹄、探要
J29nB244_p0691a05║領；即負舂職爨之鈍漢，咸知側耳傾心，欲於言下了
J29nB244_p0691a06║明大義。至今匡廬、衡、霍之間士大夫、高蹈林泉者，往
J29nB244_p0691a07║往持珠茹素，倣東林而證西旨。信乎！宗風之盛未有
J29nB244_p0691a08║如今日者也。雖然，五葉相傳，流波漸遠。虛衷汲引者，
J29nB244_p0691a09║未免弘甄拔以導群迷；獵志聲華者，輒冀越庭階而
J29nB244_p0691a10║窺堂奧。極盛而衰，日趨於下，至欲以鄭五歇後作菩
J29nB244_p0691a11║提啞謎；嗇夫利口詮無遮上乘。逞辯言為機鋒、剿陳
J29nB244_p0691a12║說為把柄，謬相承襲，妄自誇張，而謂直指單傳不煩
J29nB244_p0691a13║漸臻而躐致也，可勝慨哉！是以海內之士，留心斯道
J29nB244_p0691a14║者，日引領夫作家宗匠，奮大力以挽頹風；乃若出世
J29nB244_p0691a15║入世、因人度人，震吼獅音，俾群狐辟易，則端有望於
J29nB244_p0691a16║今之三山禪師矣！師乃大慧十六世之嫡嗣。於聚雲
J29nB244_p0691a17║吹萬大師為孫，慶忠鐵壁大師為子。其源流、行實具
J29nB244_p0691a18║載諸名流論列中，余無容復贅，余惟幸聚雲之派得
J29nB244_p0691a19║師而益昌；大慧之傳得師而不謬也。余與師遊者有
J29nB244_p0691a20║年，而卒莫能窺其涯際。今試讀其《語錄》，覺指點棒喝
J29nB244_p0691a21║之下，頓使黠者泣、慧者騃，惘然喪其懷。來者如羈旅
J29nB244_p0691a22║之人，偶聞鄉語而戚戚，即不能遽返故國，亦庶幾時
J29nB244_p0691a23║切思歸之隱焉！師之弘宣法化，大唱宗猷，不執公案
J29nB244_p0691a24║而終不悖公案；不廢言詮而究不墮言詮者，其本諸
J29nB244_p0691a25║積漸而然耶？其無所擬議而然耶？余於師真莫能窺
J29nB244_p0691a26║其涯際也。間嘗以臆度之，蓋師早年役志於儒，六經
J29nB244_p0691a27║之旨無所不窮、百氏之書無所不讀，旁搜博採、研精
J29nB244_p0691a28║殫思，而後洞見本源，所謂歷盡群山而始識太岳之
J29nB244_p0691a29║高，涉盡群川而後知東洋之大。故其言之，條分縷晰
J29nB244_p0691a30║而不離其宗，橫見側出而悉軌於正，以視今之扣槃
J29nB244_p0691b01║揣籥而為優孟衣冠以欺世惑眾者，其相去為何如
J29nB244_p0691b02║耶？師之《語錄》且充棟，舊雖刻而未全，茲請略為編次，
J29nB244_p0691b03║以付諸梓而公於世。余惟願讀《語錄》者，勿於印板上
J29nB244_p0691b04║尋行數墨，以語言文字求吾師，當思吾師，一棒一喝
J29nB244_p0691b05║不放空；橫說豎說不放鬆，是必有本來真面目而不
J29nB244_p0691b06║在區區語言文字間也。十方同志儻能信及余言，庶
J29nB244_p0691b07║吾師歷年來所以現清淨身、吐廣長舌者，一片婆心
J29nB244_p0691b08║得以昭揭於天下。今日宗風之日，即於濫得聚雲之
J29nB244_p0691b09║冢孫為之砥柱狂瀾，可以克昌厥後而勿替也。特書
J29nB244_p0691b10║之，以附於簡端。
J29nB244_p0691b11║時
J29nB244_p0691b12║大清康熙戊申上元日，南浦養元居士譚詣題於雲
J29nB244_p0691b13║安之靜修齋。
J29nB244_p0691b14║
J29nB244_p0691b15║
J29nB244_p0691b16║
J29nB244_p0691b17║
J29nB244_p0691b18║
J29nB244_p0691b19║
J29nB244_p0691b20║
J29nB244_p0691b21║
J29nB244_p0691b22║
J29nB244_p0691b23║
J29nB244_p0691b24║
J29nB244_p0691b25║
J29nB244_p0691b26║
J29nB244_p0691b27║
J29nB244_p0691b28║
J29nB244_p0691b29║
J29nB244_p0691b30║
J29nB244_p0691c01║三山來禪師語錄
J29nB244_p0691c02║　目錄
J29nB244_p0691c03║卷一
J29nB244_p0691c04║上堂
J29nB244_p0691c05║卷二
J29nB244_p0691c06║上堂
J29nB244_p0691c07║卷三
J29nB244_p0691c08║小參茶話
J29nB244_p0691c09║卷四
J29nB244_p0691c10║示眾法語
J29nB244_p0691c11║卷五
J29nB244_p0691c12║機緣勘辯問答
J29nB244_p0691c13║卷六
J29nB244_p0691c14║佛事題讚南浙二師塔銘
J29nB244_p0691c15║卷七
J29nB244_p0691c16║五宗頌
J29nB244_p0691c17║卷八
J29nB244_p0691c18║宗統頌
J29nB244_p0691c19║卷九
J29nB244_p0691c20║頌古（著拈）
J29nB244_p0691c21║卷十
J29nB244_p0691c22║頌古（著拈）
J29nB244_p0691c23║卷十一
J29nB244_p0691c24║頌古（著拈）
J29nB244_p0691c25║卷十二
J29nB244_p0691c26║頌古（著拈）
J29nB244_p0691c27║卷十三
J29nB244_p0691c28║書問行實
J29nB244_p0691c29║卷十四
J29nB244_p0691c30║雜偈石龍吟念佛歌
J29nB244_p0692a01║卷十五
J29nB244_p0692a02║雜述
J29nB244_p0692a03║卷十六
J29nB244_p0692a04║住浙江嘉興府天寧禪院語錄
J29nB244_p0692a05║卷十七（嗣刻）
J29nB244_p0692a06║詩歌行
J29nB244_p0692a07║卷十八
J29nB244_p0692a08║松嶺閑評
J29nB244_p0692a09║卷十九
J29nB244_p0692a10║祝延增補法華歌拈頌
J29nB244_p0692a11║卷二十
J29nB244_p0692a12║文引碑
J29nB244_p0692a13║卷二十一
J29nB244_p0692a14║表
J29nB244_p0692a15║卷二十二
J29nB244_p0692a16║表
J29nB244_p0692a17║卷二十三
J29nB244_p0692a18║正燈集拈頌上
J29nB244_p0692a19║卷二十四
J29nB244_p0692a20║正燈集拈頌中
J29nB244_p0692a21║卷二十五
J29nB244_p0692a22║正燈集拈頌下
J29nB244_p0692a23║卷二十六
J29nB244_p0692a24║五家宗旨纂要上
J29nB244_p0692a25║卷二十七
J29nB244_p0692a26║五家宗旨纂要中
J29nB244_p0692a27║卷二十八
J29nB244_p0692a28║五家宗旨纂要下
J29nB244_p0692a29║
J29nB244_p0692a30║目錄（畢）
J29nB244_p0692b01║三山來禪師語錄卷一
J29nB244_p0692b02║書記普定編
J29nB244_p0692b03║上堂
J29nB244_p0692b04║順治甲午上九日，總戎袁寶善居士請師於忠州崇
J29nB244_p0692b05║聖禪院結制上堂。拈香云：「這瓣香，乾坤篤鍾、海嶽生
J29nB244_p0692b06║成，爇向罏中，奉祝
J29nB244_p0692b07║當今皇帝聖躬萬歲，伏願開天闢地，大一統而乘六龍；
J29nB244_p0692b08║邁古超今，靖八荒而寧萬國。這瓣香，秀葉群英、芳同
J29nB244_p0692b09║眾甫，爇向罏中，奉為滿朝文武、各郡宰官，伏願聲應
J29nB244_p0692b10║氣求，喜見拔茅而連茹；雲龍風虎，欣瞻隨類以從王。
J29nB244_p0692b11║這瓣香，培於梓里、種自桑田，爇向罏中，奉為期主袁
J29nB244_p0692b12║公、遠邇檀度，伏願相助相扶，鑿井耕田娛歲月；興仁
J29nB244_p0692b13║興讓，含哺鼓腹樂昇平。這瓣香，小似須彌、大如芥子，
J29nB244_p0692b14║劈非為兩，捏不成團，昔在熊耳庵中輕輕舉著，熏破
J29nB244_p0692b15║巴掌和尚鼻孔；今朝信手拈來，供養本師上鐵下壁
J29nB244_p0692b16║和尚，用酬法乳，伏願喝下雷霆，震醒群生之幻夢；棒
J29nB244_p0692b17║頭雨露，灑開大地之覺華。」拈畢，據座。維那白槌云：「法
J29nB244_p0692b18║筵龍象眾，當觀第一義。」師云：「第一義，沒屎屁！棒打石
J29nB244_p0692b19║人頭，𥗋𥗋論實事。青山頂上草芃芃；翠竹籬邊風習
J29nB244_p0692b20║習，那管李四張三，不問趙甲錢乙。耳朵原是兩片皮，
J29nB244_p0692b21║一個鼻頭兩孔氣。山僧恁麼告報，若有伶俐衲僧出
J29nB244_p0692b22║來道：『曾老師，莫屎沸！』一棒打折你驢脊。」僧問：「爐鞴新
J29nB244_p0692b23║開、鉗錘初舉，何處是聚雲心印？」師云：「山前山後、溪西
J29nB244_p0692b24║溪東。」進云：「因甚落在和尚手裡？」師噓一聲。進云：「即今
J29nB244_p0692b25║普對人天，如何施設？」師便喝，僧禮拜。師云：「問來問去
J29nB244_p0692b26║帶水拖泥，豎指豎拳添釘著楔。如或懡㦬而散，未免
J29nB244_p0692b27║辜負今時，且聽木上座道個開場偈子。」卓一卓云：「囉
J29nB244_p0692b28║囉哩　哩哩囉　囌嚕㗭哩娑婆訶！」維那再白槌云：「諦觀
J29nB244_p0692b29║法王法，法王法如是！」師下座。
J29nB244_p0692b30║上堂。僧纔出，師便打，僧擬議，師打云：「汝從甚處去來？」
J29nB244_p0692c01║僧云：「三日不相見，莫作等閑看。」師復打。僧出，師打云：
J29nB244_p0692c02║「還見前僧麼？」僧便喝，師便打，僧又喝，師又打。問：「人天
J29nB244_p0692c03║聚會、凡聖交參，拄杖頭邊有何意旨？」師亦打。進云：「和
J29nB244_p0692c04║尚也不消得。」師連打。僧禮拜，師打云：「山僧棒頭頗毒，
J29nB244_p0692c05║打殺一窠一窟，一任放去收來，個裡了無回互。無回
J29nB244_p0692c06║互，鵓鳩樹上鳴，唱出無生曲，谷谷孤！」
J29nB244_p0692c07║上元上堂。「天上月正圓；人間號月半，山僧沒來由，且
J29nB244_p0692c08║自閑打算。單見拆、拆見單，坤六斷、乾三連。大來小往、
J29nB244_p0692c09║上地下天，卜得正月卦，乾坤顛倒顛。頂𩕳觸地，腳板
J29nB244_p0692c10║朝天，非龍、非鬼、非僊。」
J29nB244_p0692c11║上堂。「冬至寒、春至暖，生漆盤、琉璃盞。戴雪烏雞深夜
J29nB244_p0692c12║翔，吞煤玉兔天明卵，多多拜上李四娘，看！趙大哥轉
J29nB244_p0692c13║也未轉？」
J29nB244_p0692c14║上堂。喝一喝云：「雷以動之。」噓一聲云：「風以散之。」卓拄
J29nB244_p0692c15║杖云：「雨以潤之。」畫○相云：「日以暄之。此是衲僧機關，
J29nB244_p0692c16║因甚註以羲經玅義？秪緣華野鄧居士具贊化才猷，
J29nB244_p0692c17║於茲飯眾祈嗣，越例與諸人露個消息。還見麼？先天
J29nB244_p0692c18║弗違、後天奉若，彩鳳五色毛，祥麟一隻角。」
J29nB244_p0692c19║上堂。「松直棘曲、鳧短鶴長，眉先鬚後、舌柔齒剛。點頭
J29nB244_p0692c20║三下，自肯承當。承當個甚麼？績麻滿筐。」
J29nB244_p0692c21║上堂。問：「不問不答，作麼分解？」師便打。問：「十方同聚會，
J29nB244_p0692c22║個個學無為。既是無為，用學作麼？」師亦打。問：「樹倒藤
J29nB244_p0692c23║枯，句歸何處？」師打云：「一二三四五，五四三二一，屈指
J29nB244_p0692c24║五個三，剛剛十五日。不用如何若何、何必不必，只許
J29nB244_p0692c25║老胡知，不許老胡會。」
J29nB244_p0692c26║祈嗣，請上堂。「天地人物根宗渾淪橐籥；乾坤六子奧
J29nB244_p0692c27║竅摩盪生成。這裡薦得，一切眾生俱為鼻祖，十方諸
J29nB244_p0692c28║佛猶是耳孫。不則，也須疑著。」良久云：「吞日精、啖月華，
J29nB244_p0692c29║降星斗、走龍蛇。」卓一卓云：「分明記取。」
J29nB244_p0692c30║朴素道人持經請開示，上堂。驀拈香云：「此是藥，能殺
J29nB244_p0693a01║能活。」爇向罏中云：「此是師，絕聖絕凡。」指香煙云：「此是
J29nB244_p0693a02║琉璃光，無背無面。」合掌云：「此是如來本願，不增不減。
J29nB244_p0693a03║朴素道人轉如是經、究如是旨，恁麼功德還有證盟
J29nB244_p0693a04║也無？十二大願隨心足，恒沙餘慶自然來。」
J29nB244_p0693a05║上堂。「三山不會佛法，逢著虛空一摑，拄杖眉長丈三，
J29nB244_p0693a06║拂子眼橫尺八。四四三三，七七八八。」
J29nB244_p0693a07║寶善誕期，上堂。拈拄杖云：「無量壽來也！將軍身、宰官
J29nB244_p0693a08║身、居士身，身身應現；過去世、現在世、未來世，世世圓
J29nB244_p0693a09║成。作麼生說個圓成底道理？陽數九、陰數六，惟有這
J29nB244_p0693a10║個數不足，金龜嚼碎鐵崑崙，夜半日輪當午出。○具
J29nB244_p0693a11║眼者看看！」問：「如何是世尊初生句？」師云：「翡翠踏翻荷
J29nB244_p0693a12║葉雨。」「如何是居士懸弧句？」師云：「鷺鷥穿破竹林煙。」「且
J29nB244_p0693a13║道居士、世尊是同是別？」師云：「玉印山磊磊落落；曹溪
J29nB244_p0693a14║水曲曲灣灣。」進云：「恁麼則皇宮現瑞、石寶呈祥？」師云：
J29nB244_p0693a15║「桃花紅、李花白，冬瓜瓠子撞泥鐘，六月炎天下熱雪，
J29nB244_p0693a16║昔日今朝事若何？踏著秤錘硬似鐵。」
J29nB244_p0693a17║上堂。「此事如鬧市裡颺石頭，著首者便知。山僧今日
J29nB244_p0693a18║颺下石頭了也，還有著首者麼？」
J29nB244_p0693a19║上堂。「河水湯湯、河流蕩蕩，風敲翠竹、日照堤楊。觸境
J29nB244_p0693a20║觀不足，明明無回互。」卓拄杖云：「莫將黃葉當金錢，貓
J29nB244_p0693a21║兒原解捉老鼠。」
J29nB244_p0693a22║上堂。般若居士出，師震威一喝，士掩耳歸眾。師云：「騎
J29nB244_p0693a23║龍頭、把虎尾，飛天鐵馬三條鬚；走地金烏一隻膇。會
J29nB244_p0693a24║麼，會麼？」復舉：「龐公云：『難難！十石油麻樹上攤』，不是苦
J29nB244_p0693a25║心人不知。龐婆云：『易易！百草頭邊祖師意』，甚處得這
J29nB244_p0693a26║消息來？靈照女云：『也不難、也不易！饑來喫飯、困來睡』，
J29nB244_p0693a27║寐語作麼？直今張將軍闔宅熏修，遠來供眾。道與昔
J29nB244_p0693a28║人相去多少？」連喝三喝。
J29nB244_p0693a29║解制日，慶忠老人送法衣信拂至，上堂。「眉滿虛空眼
J29nB244_p0693a30║滿地，遼天鼻孔難迴避，舌頭嚼碎大雄峰，踞地金毛
J29nB244_p0693b01║成隊隊。知麼？慶忠老人，心行狼毒。」耳菴和尚出，師便
J29nB244_p0693b02║打。
J29nB244_p0693b03║師誕期上堂。「四十年來顛倒顛，穿衣喫飯別無言，現
J29nB244_p0693b04║成公案人不識，更道父母未生前。」寶善問：「無生一句
J29nB244_p0693b05║鬼神不知，因甚被諸人覷破？」師云：「燈籠頭觸地。」進云：
J29nB244_p0693b06║「覷後如何？」師云：「露柱尾朝天。」善禮拜。師云：「九八六十
J29nB244_p0693b07║七，蝦蟆鑽象鼻；六九七十三，烏龜上樹顛，惟有向上
J29nB244_p0693b08║難委悉。一二三四五，六七八九十，生數成數不相十，
J29nB244_p0693b09║衲僧切忌知端的。」卓一卓云：「習！」
J29nB244_p0693b10║順治乙未，師受請住夔州府梁山縣興龍禪院，結制
J29nB244_p0693b11║上堂。拈香畢，維那白槌，師擲下拄杖云：「莫言不道。」便
J29nB244_p0693b12║下座。
J29nB244_p0693b13║楊副戎請上堂。「相逢一笑，乃是作家，列陣排兵，未為
J29nB244_p0693b14║好手。與興龍作麼相見？」僧問：「單刀直入時如何？」師云：
J29nB244_p0693b15║「險！」僧便喝，師亦喝，僧又喝，師云：「苦哉佛馱耶！」僧作禮，
J29nB244_p0693b16║師云：「草賊大敗。」問：「和尚慣向異類中行，成得甚麼邊
J29nB244_p0693b17║事？」師云：「今日不與交鋒。」進云：「剖腹剜心即不無，如何
J29nB244_p0693b18║得完本體去？」師云：「汝班師回朝。」僧歸位。師云：「知彼知
J29nB244_p0693b19║此，百戰百勝，九天九淵，計出非常。有時減灶添兵、有
J29nB244_p0693b20║時減兵添灶，但能逢強即弱，自是遇柔則剛。塞北江
J29nB244_p0693b21║南，一任橫嘶鐵馬；邊關險隘，何妨倒豎金矛？正恁麼
J29nB244_p0693b22║時，作麼生是折轉旗鎗一句？」呵呵大笑，下座。
J29nB244_p0693b23║上堂。喝一喝云：「若道是，早已不是；若道不是，即此便
J29nB244_p0693b24║是。衲僧不用巧思量，大用明明無迴避。」復喝一喝！
J29nB244_p0693b25║上堂。「牛種田、馬喫榖，雪峰輥毬、道吾舞笏；雞上樹、鴨
J29nB244_p0693b26║下水，長沙大蟲、楊岐驢子。石鞏熟處最難忘，張弓架
J29nB244_p0693b27║箭射當陽，真誠不作小兒戲，八十翁翁入試場。」以拂
J29nB244_p0693b28║子作揮毫勢。
J29nB244_p0693b29║上堂。師作吟哦聲，僧出，師低首，僧云：「蒼天蒼天！」師云：
J29nB244_p0693b30║「不是知音不與彈。」
J29nB244_p0693c01║上堂。「高更高，青山頂上火流潮；低更低，綠水波中發
J29nB244_p0693c02║迅雷。驚起燈籠掩耳聽，惹得露柱合眼窺，就中自有
J29nB244_p0693c03║真消息，問取諸人知不知？」拍膝一下。
J29nB244_p0693c04║上堂。問：「如何是法身？」師倒卓拄杖。「如何是報身？」師豎
J29nB244_p0693c05║起拄杖。「如何是化身？」師云：「拄杖子無端惡發，觸著釋
J29nB244_p0693c06║迦老子鼻孔，忍禁不過，倒騎虛空顛走，走入山僧方
J29nB244_p0693c07║丈裡，依然平怗怗地。何故？百年三萬六千日，面目本
J29nB244_p0693c08║來是娘生。」
J29nB244_p0693c09║上堂。「正因老比丘住在貓兒石，昨宵傳信來，今向東
J29nB244_p0693c10║山去。恁麼去也戴角披毛，恁麼住也藏蹤斂跡。總不
J29nB244_p0693c11║恁麼時如何？道道！」
J29nB244_p0693c12║上堂。「山是山、水是水，別有甚事？驢頭馬嘴；水非水、山
J29nB244_p0693c13║非山，恁麼薦得，北斗南看。」良久，撫掌三下。
J29nB244_p0693c14║上堂。拈拄杖云：「玄要主賓絕異同，縱橫殺活不通風。」
J29nB244_p0693c15║擊禪床云：「關捩敲翻無個事，青天白日聽雷轟。」震威
J29nB244_p0693c16║一喝！
J29nB244_p0693c17║上堂。「祖師心印，狀似鐵牛之機，去即印住，住即印破。
J29nB244_p0693c18║不去不住，合作麼生？」僧出，禮拜了退。師云：「本自無瘡，
J29nB244_p0693c19║勿傷之也。」
J29nB244_p0693c20║祈福淨信請上堂。「『南無佛馱耶！』不向佛求；『南無達磨
J29nB244_p0693c21║耶！』不向法求；『南無僧伽耶！』不向僧求。直此三轉語，已
J29nB244_p0693c22║為諸淨信修因植福了也。」座元出，連喝三喝，師吐舌，
J29nB244_p0693c23║元禮拜，師下座。
J29nB244_p0693c24║臘八說戒上堂。「落落疏疏午夜星，無端照徹釋迦文，
J29nB244_p0693c25║雖然直在面門上，爭奈眼中又著釘。眾中若有為伊
J29nB244_p0693c26║拔得底，則啟不關口、動不關意、觸不關身，何犯何持
J29nB244_p0693c27║又復何戒？設或未然，須向自家屋裡仔細檢點。」遂說
J29nB244_p0693c28║戒。
J29nB244_p0693c29║上堂。「上大人、丘乙己，圓是規、方是矩。看將來，無彼此，
J29nB244_p0693c30║麥裡麵兮穀裡米。止止！佳作人也可知禮？」
J29nB244_p0694a01║上堂。「三世諸佛不知有；狸奴白牯卻知有。三世諸佛
J29nB244_p0694a02║為甚不知有？不見道：『他是三世諸佛』；狸奴白牯為甚
J29nB244_p0694a03║卻知有？不見道：『他是狸奴白牯』。恁麼會，又爭得？」僧出，
J29nB244_p0694a04║師云：「道道！」僧云：「某甲亦道亦不道。」師云：「因甚亦道亦
J29nB244_p0694a05║不道？」僧云：「和尚莫忘了話頭。」師云：「諾。」
J29nB244_p0694a06║元旦上堂。「昨日雨、今日晴，一般西來意，睹境自分明。
J29nB244_p0694a07║雖然如是，第恐境觸心生、心因境轉，心境相緣，因緣
J29nB244_p0694a08║而礙。汝等須悟，境亦如幻、心亦如幻、幻亦如幻。如幻
J29nB244_p0694a09║亦幻，諸法何存？所以道：『心生種種法生；心滅種種法
J29nB244_p0694a10║滅。』生滅俱泯、心法雙忘，作麼生道？但聽康衢歌擊壤，
J29nB244_p0694a11║不聞杞國更憂天。」
J29nB244_p0694a12║解制上堂。「屈指凡來九十期，塵埃滿面額沾泥，憐兒
J29nB244_p0694a13║不覺儂家醜，自惜區區手撥眉。山僧今日知過必改，
J29nB244_p0694a14║諸人分中又作麼生？」
J29nB244_p0694a15║順治丁酉，姚聖瑞總戎率將士等同布金檀越，請師
J29nB244_p0694a16║住梁山縣五雲禪院。
J29nB244_p0694a17║土地祠。「鳥道羊腸一徑通，高高山頂露儀容，相逢覿
J29nB244_p0694a18║面不相識。」問訊云：「元來元來！」
J29nB244_p0694a19║三門。「闢謂之乾、闔謂之坤，地天門戶。內不放出、外不
J29nB244_p0694a20║放入，佛祖機關。且道向上一步聻！」
J29nB244_p0694a21║佛殿。顧視云：「但恁麼不是不是，畢竟如何？」乃展具作
J29nB244_p0694a22║禮。
J29nB244_p0694a23║方丈。「覆天載地，容納虛空，四方八面，處處玲瓏。一條
J29nB244_p0694a24║無情棒，操縱活如龍。」卓一卓！
J29nB244_p0694a25║結制上堂。拈香云：
J29nB244_p0694a26║「君恩也臨我；親恩也生我；檀信恩也護持我，總此一瓣，
J29nB244_p0694a27║同伸報答。」次拈云：「得人一馬，還人一牛，人平不語，水
J29nB244_p0694a28║平不流。自遭慶忠本師毒害，不由滿口含冤，今從那
J29nB244_p0694a29║沒奈何處三番拈出，用酬法乳。」上首白槌，師云：「古人
J29nB244_p0694a30║陞座說法都要開陳舖面，山僧說法陞座不免舖面
J29nB244_p0694b01║開陳。」豎拄杖云：「還有識貨者麼？」僧出，師云：「交錢是買
J29nB244_p0694b02║主。」僧擬問，師云：「合價是閑人。」又僧出，師云：「住住！宗中
J29nB244_p0694b03║辯的，句裡呈機，具眼阿師纔聞舉著便掉臂而去，不
J29nB244_p0694b04║然，也是鞏縣茶瓶。」
J29nB244_p0694b05║布金施主請上堂。「前屬利、後屬元，仲冬節氣，十分嚴
J29nB244_p0694b06║寒，為憐苦海人難渡，乘時駕個般若船。」以拄杖作撐
J29nB244_p0694b07║舟勢云：「渡來渡來！」僧出云：「放下著。」師云：「順水推船則
J29nB244_p0694b08║易。」進云：「如何是末後句？」師云：「逆風把柁則難。」僧禮拜，
J29nB244_p0694b09║師云：「一半水、一半山，別行一路，自古皆然。昔日世尊
J29nB244_p0694b10║與眾行次，以手指地云：『此處宜建一梵剎。』帝釋拈一
J29nB244_p0694b11║莖草插於地云：『建梵剎已竟。』即今陶太宇叔侄捨宅
J29nB244_p0694b12║為寺，不須汝等重新修建，且道山僧還有指地分也
J29nB244_p0694b13║無？向後師作弟隨，也須記著。」
J29nB244_p0694b14║上堂。「祖師西來意，滿眼滿耳是，擬議思量，扶籬摸壁。
J29nB244_p0694b15║不然不然！如是如是！」
J29nB244_p0694b16║上堂。「山僧夜睡一夢，正欲舉似諸人，第恐無人原得。」
J29nB244_p0694b17║僧出，師云：「今日上弦。」僧云：「恭賀和尚上堂。」師云：「汝不
J29nB244_p0694b18║解原！」一僧畫【圖】此相，師畫【圖】此相。僧云：「謝師答話。」師
J29nB244_p0694b19║云：「汝不解原！」僧拂袖歸眾，師靠拄杖作鼾聲。
J29nB244_p0694b20║上堂。「一是一、二是二，三五一十五，九九八十一，剖腹
J29nB244_p0694b21║剜心說向人，又道囈語匪端的。誰端的？一丈凡來有
J29nB244_p0694b22║十尺。」
J29nB244_p0694b23║冬至上堂。畫一畫云：「七日來也，復其見天地之心乎？
J29nB244_p0694b24║天何心？百昌榮；地何心？萬物生。唯有衲僧無思算，地
J29nB244_p0694b25║逢雷處是令辰。飲玄酒、茹太羹，倒翻月窟，獨露天根。
J29nB244_p0694b26║正恁麼時如何慶祝？一線初添增錦繡，聖明何處不
J29nB244_p0694b27║當陽？」
J29nB244_p0694b28║上堂。「東村梅、西村柳，節候從中要知有，泥牛木馬滿
J29nB244_p0694b29║天飛，草木叢林獅子吼。眉分八字鼻遼天，牙齒原來
J29nB244_p0694b30║只在口。」
J29nB244_p0694c01║佛成道上堂。「圓陀陀，非歉非餘；光灼灼，無遮無障。世
J29nB244_p0694c02║尊昔日睹星悟道，嘆曰：『一切眾生具有如來智慧德
J29nB244_p0694c03║相，皆因妄想執著而不證得。』山僧看這迦文古錐無
J29nB244_p0694c04║端寐語，覺得有些不平。見亦不著，睹個甚麼？原不曾
J29nB244_p0694c05║迷，悟個甚麼？本自平常，嘆個甚麼？奇哉！以何為智慧
J29nB244_p0694c06║德相？以何為執著妄想？以何為眾生如來？雖然如是，
J29nB244_p0694c07║還知老瞿曇落處麼？○！」
J29nB244_p0694c08║上堂。「朔風微雨凍山寒，林木蕭蕭眼倦看，為報梅花
J29nB244_p0694c09║驚歲早，枝頭幾點露天斑。」豎拄杖云：「春色向山僧手
J29nB244_p0694c10║中來也。先天事、後天事，渾淪個裡難分析，明明拈出
J29nB244_p0694c11║任君看，面目本來只這是。」僧禮拜，師云：「錯下註腳。」
J29nB244_p0694c12║元旦上堂。「大哉乾元，萬物資始，一團和氣，誰堪比擬？
J29nB244_p0694c13║東君意若何？呵呵笑不止。有甚奇特消息聻？三陽運
J29nB244_p0694c14║轉乾坤泰，六合春同草木新。」
J29nB244_p0694c15║解制上堂。「衲僧全沒勾當，九旬恰好算帳，眉毛廝結，
J29nB244_p0694c16║東倒西歪，疊膝跏趺，裝模打樣。囫圇圇眼生頂門，口
J29nB244_p0694c17║吧吧舌掛壁上，而今解卻枷繩，一任隨緣放曠。雖然
J29nB244_p0694c18║如是，也不得離俺這裡。」問：「作麼生是隨緣放曠？」師云：
J29nB244_p0694c19║「春遊芳草地。」進云：「此後如何？」師云：「夏當緣荷池。」進云：
J29nB244_p0694c20║「恁麼則往而不返也？」師良久，進云：「始信個中無解結，
J29nB244_p0694c21║戶外庭前總道場。」師云：「喏喏！」問：「開口成雙橛，如何是
J29nB244_p0694c22║聲前一句？」師云：「不向汝道。」進云：「秪道龜毛紅似漆，誰
J29nB244_p0694c23║知兔角黑如銀？」師云：「汝從那裡記得來？」問：「三月期制
J29nB244_p0694c24║今已解，對眾一句作麼生？」師云：「山前有土那非地？」進
J29nB244_p0694c25║云：「大法意旨如何？」師云：「嶺外無雲別是天。」
J29nB244_p0694c26║結制上堂。「極目霙花片片飛，紅爐有火正投機，因時
J29nB244_p0694c27║及節歸何處？一點銷鎔知是誰？」顧視左右。
J29nB244_p0694c28║上堂。彈指一下云：「佛法秪是尋常，若作奇特商量，錯
J29nB244_p0694c29║過了也。」僧出，師下座。
J29nB244_p0694c30║師誕期上堂。「小陽月，念四期，山僧母難，無可話題。但
J29nB244_p0695a01║舉則古人機緣，拈頌幾句供養大眾，貴圖報我雙親。
J29nB244_p0695a02║昔人謂：『世尊未離兜率已降王宮；未出母胎度人已
J29nB244_p0695a03║畢。』恁麼道，還是麼？聽取一頌：『玉質冰姿嶺上梅，孤根
J29nB244_p0695a04║暖蒂望春回，誰知含笑三冬裡，不待東風花自開？』大
J29nB244_p0695a05║眾！也須委悉此事始得。何以故？盈天地之間者皆物
J29nB244_p0695a06║也，飛潛蠕動姑置不論，但就本乎地者而言之，你看
J29nB244_p0695a07║那千巖萬壑、木樹草花，為夭為喬，總受鈞陶。於造化，
J29nB244_p0695a08║一般生意，覆載為功；迄乎元運既往，通復將來。金風
J29nB244_p0695a09║吼震於長天，白帝乘權於西極，嚴威正凜，肅殺方張。
J29nB244_p0695a10║正恁麼時，長林極目以蕭條，木葉隨風而飄墮。撫時
J29nB244_p0695a11║者，未免睹物而有造物不仁之譏。」師隨拈拂子點【圖】
J29nB244_p0695a12║數點云：「獨這個侶松友竹，鬥雪披霜，點綴北陸風光，
J29nB244_p0695a13║漏泄東皇消息，不惜寒侵徹骨，先傳春信到枝。頓使
J29nB244_p0695a14║道上行人、閑中個士，欣瞻顏色，快睹芳姿，驚且嘆曰：
J29nB244_p0695a15║『天心見矣，向之所謂造物不仁者非至論也！』我釋迦
J29nB244_p0695a16║如來乘慈悲願力，具相好莊嚴，示現群生、梯航苦海，
J29nB244_p0695a17║來此娑婆界中一番遊戲。皇宮降誕、雪嶺修行，睹明
J29nB244_p0695a18║星、證道果，超度宗親、提攜庶類，降伏外道、摧折天魔。
J29nB244_p0695a19║大孝能仁，於今為烈。真所謂亭亭老斡，迥焉秀出群
J29nB244_p0695a20║英；鬱鬱清香，卓爾芳騰眾甫。乃有不識好惡底，猶欲
J29nB244_p0695a21║一棒打殺；忒放癡憨底，更道吾不喜聞。嗚乎！家肥生
J29nB244_p0695a22║孝子，國伯有謀臣，但具公心，咸應讚嘆！伊固何心而
J29nB244_p0695a23║忍毒至此？此無他，知恩報恩故爾！山僧恁麼告報，道
J29nB244_p0695a24║是扢揚先德？道是埋沒古人？具眼底揀辨看。如上閑
J29nB244_p0695a25║言剩語都與佛法不相干涉，豈不虛消信食，枉度時
J29nB244_p0695a26║光？畢竟如何折合？」良久云：「情因比類情無限，話到投
J29nB244_p0695a27║機話更長。」以拂子擊禪床一下。
J29nB244_p0695a28║上堂。「之乎也者，難措一辭，良久默然，和盤托出。委悉
J29nB244_p0695a29║麼？家有犢牛兒，價值十二兩。」
J29nB244_p0695a30║上堂。「天是天、地是地，東家垣墻、西家籬壁，有個機關，
J29nB244_p0695b01║杳無消息。既道有個機關，因甚杳無消息？昨宵野馬
J29nB244_p0695b02║來，被逐雲飛去。」
J29nB244_p0695b03║上堂。舉：「汾陽驗人有三種獅子句，後浮山遠舉示眾
J29nB244_p0695b04║云：『獅子句有三種：一、超宗異目；二、齊眉共躅；三、影響
J29nB244_p0695b05║音聞。若超宗異目，見過於師，方堪傳受；若齊眉共躅，
J29nB244_p0695b06║智與師齊，減師半德；若影響音聞，野干倚勢，異類何
J29nB244_p0695b07║分？』五雲今日權借他人探竿，向獅子窟中輕輕撥動，
J29nB244_p0695b08║莫有覿面相呈者麼？」座元出，喝一喝，師云：「影響音聞。」
J29nB244_p0695b09║元復喝，師云：「齊眉共躅。」元又喝，師云：「超宗異目。」元云：
J29nB244_p0695b10║「兩堂雲水又作麼生？」師合掌云：「我不敢輕於汝等。」元
J29nB244_p0695b11║顧視左右，師下座。
J29nB244_p0695b12║佛成道上堂。「一二三四五，金木水火土，佛立山上起
J29nB244_p0695b13║雲，白兔亭前下雨。南鄰北舍擊鼓敲鑼，西市東街敲
J29nB244_p0695b14║鑼擊鼓。跳底跳、舞底舞，一齊報道：『臘月八夜半，明星
J29nB244_p0695b15║釋迦得。』睹睹底事作麼生？」展手，下座。
J29nB244_p0695b16║上堂。「甚麼物，與麼來？不從人借、匪自天排。孤迥迥全
J29nB244_p0695b17║無依仗，赤條條絕沒塵埃。休擬議、莫疑猜，夜來拄杖
J29nB244_p0695b18║子將東村張三當胸一拄，累及西村李四痛忍難捱。
J29nB244_p0695b19║五雲院裡有齋。」
J29nB244_p0695b20║上堂。「有句無句，隔山出氣；樹倒藤枯，黃瓜落地。中後
J29nB244_p0695b21║二語不曾參，會得底出來道看！」
J29nB244_p0695b22║上堂。「一不成單二不雙，六門緊閉沒收藏，有時鬧市
J29nB244_p0695b23║街頭過，三歲孩兒喚作娘。頭短小、尾粗長，既無背面，
J29nB244_p0695b24║又絕肝腸。若人識得，打他無妨、罵他無妨。」
J29nB244_p0695b25║入隊上堂。「山僧昨過萬松山，見惺世道人〈菴梨偈〉云：
J29nB244_p0695b26║『萬松菴裡一株梨，滋味平常甘且奇，四方八面無遮
J29nB244_p0695b27║障，獨立乾坤不用枝。』五雲且與批判一上：『萬松菴裡
J29nB244_p0695b28║一株梨』，如何是樹倒藤枯一句？『滋味平常甘且奇』，吞
J29nB244_p0695b29║卻不如吐卻；『四方八面無遮障』，風吹不入、雨打不著；
J29nB244_p0695b30║『獨立乾坤不用枝』，卻也遮天蓋地。即今和盤托出，且
J29nB244_p0695c01║道如何下口？」
J29nB244_p0695c02║解制上堂。「一上一、二上二，三下五除二，五起五還一。
J29nB244_p0695c03║從頭算將來，看看九十日，解開布袋頭，橫行順行、東
J29nB244_p0695c04║去西去，還記得麼？咦！」
J29nB244_p0695c05║
J29nB244_p0695c06║
J29nB244_p0695c07║
J29nB244_p0695c08║
J29nB244_p0695c09║
J29nB244_p0695c10║三山來禪師語錄卷一