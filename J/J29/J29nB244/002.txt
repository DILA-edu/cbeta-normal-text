J29nB244_p0696a01║三山來禪師語錄卷二
J29nB244_p0696a02║書記普定編
J29nB244_p0696a03║上堂
J29nB244_p0696a04║順治庚子下元日，梁山縣令舜聘曾居士並四眾等，
J29nB244_p0696a05║請師於五雲本院結制上堂。「十月臨，小陽春，朔風入，
J29nB244_p0696a06║寒氣生。閑來遊戲，遇著個人，無背無面、無疏無親。莫
J29nB244_p0696a07║不是舜聘居士過我五雲？莫不是南昌故郡共蒂曾
J29nB244_p0696a08║僧？恁麼則與諸人相見了也；其或未然，不得放過。」
J29nB244_p0696a09║上堂。「釋迦文驅牛入市，彌勒佛策馬歸山，一個土面
J29nB244_p0696a10║灰頭、一個青眉白眼，都到五雲門下，聽拄杖子分斷。」
J29nB244_p0696a11║卓一卓云：「誰家別館池塘裡，一隊鴛鴦畫不成。」
J29nB244_p0696a12║上堂。僧問：「如何是不睹不聞句？」師良久云：「好大哥！會
J29nB244_p0696a13║也麼？不用摩挲。」
J29nB244_p0696a14║千夫首座寫師真請讚上堂。問：「覿面分明時如何？」師
J29nB244_p0696a15║云：「有水皆含月，無山不帶雲。」進云：「有無不著又作麼
J29nB244_p0696a16║生？」師云：「金輪翔八極，鐵鋸舞三台。」僧禮拜，師云：「山僧
J29nB244_p0696a17║這個面目日日對著諸人，爭奈夫上座一眼覷破，描
J29nB244_p0696a18║畫將來，卻請山僧題讚。十年不可瞞，一筆圖將出，皮
J29nB244_p0696a19║肉骨髓渾全，直得橫身交付。拄杖頭邊放光明，從此
J29nB244_p0696a20║一燈百千燈，南北東西任爾分布照燭。咄！」
J29nB244_p0696a21║上堂。問：「法鼓聲傳，大眾齊集，和尚拈示個甚麼？」師云：
J29nB244_p0696a22║「疏林處處飛黃葉，絕澗時時響碧泉。」進云：「崑崙咬破
J29nB244_p0696a23║蟭螟唇，牛頭夜叉痛不徹，是何意旨？」師云：「細雨濕衣
J29nB244_p0696a24║看不見，閑花落地聽無聲。」僧禮拜，師云：「小出大遇。」
J29nB244_p0696a25║臘八上堂。「天在上，上更有天，說甚明星半夜；地在下，
J29nB244_p0696a26║下更有地，說甚雪山六年；人在中，中更有人，說甚釋
J29nB244_p0696a27║迦證果？檢點將來，也是一人傳虛、萬人傳實。恁麼不
J29nB244_p0696a28║得，不恁麼不得，恁麼不恁麼總不得。畢竟如何？咦！」
J29nB244_p0696a29║上堂。「好承當，不承當，白拈賊，孟八郎。朱秦尤許、何呂
J29nB244_p0696a30║施張，風流體段阿誰識？贏得梅花噴鼻香。」
J29nB244_p0696b01║上堂。噓一聲云：「五雲今日早是不堪也，莫有放過底
J29nB244_p0696b02║麼？」靠拄杖，下座。
J29nB244_p0696b03║無相比丘薦親請上堂。問：「既是無相，誰為父母？」師豎
J29nB244_p0696b04║起拂子。進云：「即今如何薦悼？」師以拂子左右拂云：「不
J29nB244_p0696b05║居淨土、不處穢邦，無生國裡，去住尋常。相逢不相識，
J29nB244_p0696b06║覿面露堂堂。」擲下云：「應當禮拜。」
J29nB244_p0696b07║修齋淨信請上堂。豎拄杖云：「釋迦老子為汝等證盟
J29nB244_p0696b08║來也。」卓一卓云：「生即度生、死即度死，生死度盡，罪福
J29nB244_p0696b09║皆空。且道憑個甚麼？」畫○相云：「請看石上藤蘿月，已
J29nB244_p0696b10║映洲前蘆荻花。」
J29nB244_p0696b11║解制，囑佛幻上座，上堂。「世尊拈花，迦葉受渠瞞過；達
J29nB244_p0696b12║磨面壁，神光被伊賺來。山僧一無所為，不覺將佛上
J29nB244_p0696b13║座養成個白拈賊，而今露出贓私，未免據款結案。聽
J29nB244_p0696b14║吾偈：『數卷呈來一字無，舌頭如劍眼如珠，葛藤判盡
J29nB244_p0696b15║無餘事，好駕輕舠泛五湖。』」
J29nB244_p0696b16║康熙乙巳六月十一日，向化侯府養元譚公請師住
J29nB244_p0696b17║夔州府雲陽縣磐石山曇華禪院。
J29nB244_p0696b18║三門。以拄杖敲門限云：「還見麼？諸人到此，直須得箇
J29nB244_p0696b19║入處；設或不然，都隨山僧腳根點地進來。」
J29nB244_p0696b20║佛殿。「搏大地為寶座，統虛空作法身，恁麼也得；以法
J29nB244_p0696b21║身還虛空，將寶座歸大地，不恁麼也得。恁麼不恁麼，
J29nB244_p0696b22║概與一臀坐斷。大眾！雖是家無二主，這三禮著在甚
J29nB244_p0696b23║麼處？」
J29nB244_p0696b24║方丈。卓拄杖云：「據此室、行此令，魔外潛形，佛祖乞命。
J29nB244_p0696b25║縱有伶俐衲僧，還須喫此一頓。」
J29nB244_p0696b26║法座。拈請啟云：「若道有文，字字著伊不得；若道無文，
J29nB244_p0696b27║行行自爾分明。即今賓主混融、人天交接，如何舉唱？」
J29nB244_p0696b28║維那讀畢，師云：「諾諾！拄杖子無端築著磕著。」擊座一
J29nB244_p0696b29║下，遂陞。
J29nB244_p0696b30║上堂。拈香云：「此瓣香，光超日月、瑞靄河山，端祝
J29nB244_p0696c01║當今皇帝聖躬萬歲萬萬歲，伏願乃聖乃神，帝德皇風
J29nB244_p0696c02║稱有道；卜年卜世，金枝玉葉衍無疆。此瓣香，用同舟
J29nB244_p0696c03║楫、味過鹽梅，奉為滿朝文武、闔國公卿、當路宰官、現
J29nB244_p0696c04║前紳士，伏願無二乃心，武緯文經襄聖化；咸有一德，
J29nB244_p0696c05║民安物阜贊鴻猷。此瓣香，多生種植、累世栽培，奉為
J29nB244_p0696c06║布金檀越、向化侯府，暨公子公孫、闔營鎮將，伏願名
J29nB244_p0696c07║位增榮，千秋壯業圖麟影；箕裘克紹，百代英華起鳳
J29nB244_p0696c08║毛。此瓣香，無形無相、難狀難名，昔在青山頂上聖佛
J29nB244_p0696c09║堂前埋下根株，十數年來煙辛氣辣，不覺熏動侯門，
J29nB244_p0696c10║因此向磐石山頭、曇華寺裡重新舉著，供養現住寶
J29nB244_p0696c11║聖禪院本師上鐵下壁慶忠大和尚，用酬法乳。」維那
J29nB244_p0696c12║白槌，僧問：「帝釋插草，世尊微笑。爵臺建剎，和尚何如？」
J29nB244_p0696c13║師云：「山僧笑伊有分。」進云：「和尚、世尊即不問，且道爵
J29nB244_p0696c14║臺、帝釋是一是二？」師云：「仰面看南斗，翻身倚北辰。」進
J29nB244_p0696c15║云：「恁麼則截瓊枝寸寸是玉，析旃檀片片皆香。」師云：
J29nB244_p0696c16║「恁麼那！恁麼那！」僧出，師約住云：「莫莽鹵、休錯過，夏雲
J29nB244_p0696c17║奇似峰，夏日蒸於火，逼得舜若多神呵呵拍掌，報道：
J29nB244_p0696c18║『無邊香水海，百萬億須彌，等華藏於微塵，擁微塵為
J29nB244_p0696c19║華藏。重重變現，現出種種樓臺、種種殿閣、種種軒櫺
J29nB244_p0696c20║寶網、種種水石園池、種種奇花異草、種種明窗淨几，
J29nB244_p0696c21║輝煌掩映，馥郁馨香，莊成一個曇華梵剎。』汝等諸人
J29nB244_p0696c22║還知來歷處麼？原來是向化侯府與令子總戎公捨
J29nB244_p0696c23║宅為寺，迎請山僧住持，開鑿人天眼目，闡揚佛祖徽
J29nB244_p0696c24║猷。此種功德以何證據？」卓拄杖云：「木上座點頭了也，
J29nB244_p0696c25║為云壽如山、福如海，子孫如林，簪纓靄靄。然此猶是
J29nB244_p0696c26║福祐邊事，如何是佛法說話？」以拄杖一畫云：「還見麼？
J29nB244_p0696c27║若也見得，便見作大因緣、作大供養、作大布施、作大
J29nB244_p0696c28║道場、作大佛事，都從這一畫引蔓牽枝。所以道：『識得
J29nB244_p0696c29║一，萬事畢。』即今拄杖子口喃喃，乃向頂𩕳頭端為伊
J29nB244_p0696c30║出氣。雖然如是，切忌妄通消息。」喝一喝。
J29nB244_p0697a01║附請啟
J29nB244_p0697a02║伏以教衍鳴鐘，仰止高峰登鷲嶺；慈鴻卓錫，飛來
J29nB244_p0697a03║石壘布金沙。望德範以騰懽、凜儀型而起敬，一莖
J29nB244_p0697a04║初搆、萬祀垂新。恭惟三山大和尚，慧穎天成、慈悲
J29nB244_p0697a05║性篤。自文壇豎幟，胸藏玉振金聲；向法苑持衡，手
J29nB244_p0697a06║接銅頭鐵額。闡揚宗旨，皎然日月之中天；嗣續源
J29nB244_p0697a07║流，展矣乾坤之奕世。豎津梁而沉淪悉起，德沛三
J29nB244_p0697a08║車；廣爐鞴而躍冶潛消，脩齊六度。紅蓮馥郁於大
J29nB244_p0697a09║夏，玉露涵濡於新秋。人天效靈、聖凡在宥。（詣）才同
J29nB244_p0697a10║拆襪、智類挈瓶。虔滌丹心，景仰叢林山斗；傾承碧
J29nB244_p0697a11║眼，皈依猊座準繩。念茲磐石建勳庸，二十年來幸
J29nB244_p0697a12║苞桑之永固；植此曇華開錦繡，三千界內期祗樹
J29nB244_p0697a13║以長輝。特布愚忱，敬修鄙愫。伏願宗風大展、法雨
J29nB244_p0697a14║頻施。梵鐸時鏘，閫外貔貅資化育；寶幢日麗，堂中
J29nB244_p0697a15║龍象肅威儀。二諦咸瞻、三生攸賴。（詣）無任踴躍之
J29nB244_p0697a16║至，謹啟。
J29nB244_p0697a17║康熙乙巳十月十五日，向化侯府率諸鎮將請師於
J29nB244_p0697a18║曇華本院。
J29nB244_p0697a19║結制上堂。顧法座云：「坐斷毘盧頂，不拜釋迦文，猶未
J29nB244_p0697a20║是衲僧巴鼻。畢竟如何？」震威一喝。陞座，拈香云：「聖王
J29nB244_p0697a21║御極、宇宙昇平，達士通人共慶雲龍風虎，山夫野叟
J29nB244_p0697a22║難逃踐土食毛。山僧雖屬方衣，臣子之分凜然難越，
J29nB244_p0697a23║將此一瓣奉祝
J29nB244_p0697a24║當今皇帝聖躬萬歲。」次拈云：「日月無私、封疆有界，無私
J29nB244_p0697a25║底到處照臨，有界底隨方安住。山僧今在磐石山中
J29nB244_p0697a26║作個偷安的懶漢，非仗庇宥，那討清閑？將此一瓣用
J29nB244_p0697a27║酬護法。」次拈云：「一人倡、眾人和，好善攸同；前者行、後
J29nB244_p0697a28║者效，傾誠不二。今則養元侯府合營檀越，於此百二
J29nB244_p0697a29║期中興齋辦供，將此一瓣用酬盛心。」次拈云：「以心傳
J29nB244_p0697a30║心猶成剩語，以德報德總屬狂談。叵耐山僧不識好
J29nB244_p0697b01║惡，一向在曲彔床頭觸忤本師慶忠大和尚，不知過
J29nB244_p0697b02║犯何從？今則五番拈出，將此一瓣用酬法乳。」維那白
J29nB244_p0697b03║槌，師云：「拋沙撒土，濟得甚麼邊事？」僧出，師云：「朔風寒
J29nB244_p0697b04║徹骨，雪火正投機。」
J29nB244_p0697b05║上堂。僧出，師云：「鷂子過新羅。」僧歸眾，師云：「放開一線
J29nB244_p0697b06║道，不容挨拶；把定繩索頭，一任縱橫。到這裡，擬議思
J29nB244_p0697b07║量墮坑落塹，且道古佛與露柱相交是第幾機？」
J29nB244_p0697b08║上堂。問：「正恁麼時，和尚如何指示？」師云：「汝飽齋也未？」
J29nB244_p0697b09║僧作舞，師云：「冬至日，一陽生，因齋慶讚，及節叮嚀。叮
J29nB244_p0697b10║嚀個甚麼？汝自會得好。」
J29nB244_p0697b11║上堂。「今朝恰是臘月一，雨打風飄赤骨歷，嶺上梅花
J29nB244_p0697b12║笑破顏，就中幾個知端的？」舉：「五祖演〈歌〉云：『豆子山，打
J29nB244_p0697b13║瓦鼓；陽平山，下白雨。白雨下，接龍女，織得絹，二丈五。
J29nB244_p0697b14║一半屬羅江、一半屬玄武。』維時泰首座豁然大悟。乃
J29nB244_p0697b15║云：『直須唱到這裡。』山僧亦賡一韻：『磐石山，打瓦鼓；鐵
J29nB244_p0697b16║鳳山，下白雨。白雨下，接龍女，織得絹，二丈五。一半屬
J29nB244_p0697b17║雲安、一半屬南浦。』座下若無截斷山僧調底，還與全
J29nB244_p0697b18║全唱出。南浦江頭木馬嘶，雲安市上金牛舞，瀟瀟灑
J29nB244_p0697b19║灑度時光，戳破虛空倩誰補？眾中莫有補得底麼？山
J29nB244_p0697b20║僧與你洗腳有分。」
J29nB244_p0697b21║向化侯府至，上堂。問：「『天命之謂性』，如何是性？」師云：「這
J29nB244_p0697b22║一問從甚處來？」進云：「『率性之謂道』，如何是道？」師云：「只
J29nB244_p0697b23║須向腳跟下薦取。」進云：「『修道之謂教』，如何是教？」師云：
J29nB244_p0697b24║「莫將黃葉當作金錢。」進云：「不睹不聞處，請師道一句？」
J29nB244_p0697b25║師云：「不道不道！」進云：「因甚不道？」師云：「道即不辭，恐落
J29nB244_p0697b26║睹聞邊去。」進云：「莫見莫顯又作麼生？」師豎拂子云：「還
J29nB244_p0697b27║見這個麼？」進云：「這個且置，侯府大檀來也，和尚如何
J29nB244_p0697b28║接待？」師喝一喝。進云：「上上提持即不無，還期曲垂方
J29nB244_p0697b29║便。」師云：「若論方便，已是方便了也，更待山僧舉段機
J29nB244_p0697b30║緣。昔日明良將軍與六祖同參，六祖得法之後三更
J29nB244_p0697c01║夜遯，明趕至大庾嶺。祖見明來，以衣缽置石上，潛身
J29nB244_p0697c02║樹間。明至，取衣缽不動，白云：『行者！某非為衣缽而來，
J29nB244_p0697c03║乃為佛法而來。』祖云：『衣以表信，豈可力爭耶？既為佛
J29nB244_p0697c04║法而來，不思善、不思惡。正恁麼時，那個是明上座本
J29nB244_p0697c05║來面目？』明於言下豁然大悟。今日爵臺若為衣缽而
J29nB244_p0697c06║來，爵臺本分具足；若為佛法而來，不須山僧重舉。畢
J29nB244_p0697c07║竟如何以酬來意？」畫○相云：「荊山有玉君須剖，莫負
J29nB244_p0697c08║殷勤抱璞人。」一僧出云：「恁麼道是甚麼心行？」師云：「路
J29nB244_p0697c09║逢劍客須呈劍，不是詩人不獻詩。」進云：「何似深藏一
J29nB244_p0697c10║片舌，莫教辜負兩莖眉？」師云：「低聲低聲！」問：「在昔功甫
J29nB244_p0697c11║入山，白雲道個枕上頌子；即今侯府入山，和尚道個
J29nB244_p0697c12║嶺頭大意。一前一後是別是同？」師云：「囉囉哩！哩哩囉！」
J29nB244_p0697c13║問：「三聖因甚逢人即出，出則不為人？」師云：「只為婆心
J29nB244_p0697c14║重，翻同陌路人。」進云：「興化因甚逢人即不出，出則便
J29nB244_p0697c15║為人？」師云：「誰知鐵石心，傾作和腸淚？」進云：「今日底事，
J29nB244_p0697c16║和尚是出是不出？」師云：「不妨疑著！」進云：「道是為人不
J29nB244_p0697c17║為人？」師云：「謾得過阿誰？」問：「長者布金、譚公捨宅，條例
J29nB244_p0697c18║如何？」師云：「朝三暮四、朝四暮三。」進云：「不二門著腳即
J29nB244_p0697c19║不問，如何是向上路恰好抽身？」師云：「闍黎禮拜了退。」
J29nB244_p0697c20║問：「但有言說，都無實義，哆哆和和作甚麼？」師云：「官不
J29nB244_p0697c21║容鍼，私通車馬。」進云：「恁麼則輸藥山一籌也。」師云：「蒼
J29nB244_p0697c22║天蒼天！」問：「古人為甚張弓架箭？」師云：「一朝權到手，看
J29nB244_p0697c23║取令來行。」僧拂袖歸眾，師云：「金鱗燒尾龍門去，收取
J29nB244_p0697c24║絲綸別下鉤。」
J29nB244_p0697c25║上堂。問：「如何是親切句？」師云：「師姑本是女人作。」「如何
J29nB244_p0697c26║是轉身句？」師云：「纔過忠州，又上涪州。」「如何是異類句？」
J29nB244_p0697c27║師云：「牛頭沒，馬頭回，三腳驢子走如飛。」「如何是末後
J29nB244_p0697c28║句？」師云：「聻聻聻！學詩乎？學禮乎？無以言、無以立。尼父
J29nB244_p0697c29║恁麼來、伯魚恁麼去，父子不傳真秘密。十五日以前
J29nB244_p0697c30║記得分明，十五日以後分明難記。正當十五日如何？
J29nB244_p0698a01║今日馮鎮臺有齋。」
J29nB244_p0698a02║元旦上堂。「夜來枕子邊悟出個消息，恰好舉似諸人。」
J29nB244_p0698a03║乃云：「正月初一日，畢竟是新年。若也信得，便知刻積
J29nB244_p0698a04║為時、時積為日、日積為月、月積為年。年年二月是清
J29nB244_p0698a05║明，明明百草頭，頭頭祖師意，意旨如何？啐！原來是昨
J29nB244_p0698a06║夜理不盡底麻頭，今日從新接起。」遂以手作績麻勢
J29nB244_p0698a07║云：「莫言瑞雪輕飄下，縱是天寒也著工。伏惟珍重！」
J29nB244_p0698a08║上元上堂。豎拂子云：「眼裡著不得沙。」擊禪床云：「耳裡
J29nB244_p0698a09║著不得水。」喝一喝云：「及盡去也，向此承當得來，一任
J29nB244_p0698a10║山河大地、草木叢林、剎剎塵塵，有色可見底都不喚
J29nB244_p0698a11║作沙；一任高低語言、山鳴谷應、猿嘯鳥啼，有聲可聞
J29nB244_p0698a12║底都不喚作水。所以道：『即此見聞非見聞，無餘聲色
J29nB244_p0698a13║可呈君，個中若了全無事，體用何妨分不分？』今日上
J29nB244_p0698a14║元佳節，處處燈光色映，在在鑼鼓聲喧。傀儡場頭，張
J29nB244_p0698a15║郎李漢短調長歌，擾擾紛紛、鬧鬧炒炒，幾人不被換
J29nB244_p0698a16║卻眼珠、填滿耳竅？爭似盤石山中，所見者萬疊青山，
J29nB244_p0698a17║所間者一溪流水？紛華之色不入於目，喧譁之聲不
J29nB244_p0698a18║入於耳。若是得此受用，於那如如本體何曾動著分
J29nB244_p0698a19║毫？是以清淨法身返觀觀心、返聞聞性，無垢無淨、不
J29nB244_p0698a20║減不增。何以故？本無汙染故。何以故？一性圓明故。到
J29nB244_p0698a21║了恁麼田地，更須明得向上一竅。饑時喫飯、困時打
J29nB244_p0698a22║眠，寒則添衣、熱則退襖，隨緣放曠、任運逍遙，然又不
J29nB244_p0698a23║可話作兩段。未有得證法身，不明向上事者；未有明
J29nB244_p0698a24║得向上，不能得證法身者。故知法身、向上原無兩樣。
J29nB244_p0698a25║夜來遊過八萬四千門，醒起依舊天晃亮。佛即心、心
J29nB244_p0698a26║即佛，非心非佛亦非物。咄咄咄！盤沱市上豆價、米價
J29nB244_p0698a27║又作麼生？」
J29nB244_p0698a28║上堂。「山僧拄杖頭邊有一句子佛法。」卓一卓云：「此處
J29nB244_p0698a29║無金十兩。」
J29nB244_p0698a30║上堂。「三不三、四不四，不在天、不在地，南來北往、東去
J29nB244_p0698b01║西去，呼之無名、覓之無跡。大眾！你看是個甚麼？」
J29nB244_p0698b02║解制上堂。舉：「雲門云：『乾坤之內、宇宙之間，中有一寶，
J29nB244_p0698b03║秘在形山。拈燈籠向佛殿裡；將三門來燈籠上。』曇華
J29nB244_p0698b04║不然。五官之內、四大之間，中有一寶，自在天然。將眾
J29nB244_p0698b05║生來眉毛上；把諸佛置腳跟底。」僧出，師云：「風吹柳絮
J29nB244_p0698b06║條條綠，雨綻桃花點點紅。」
J29nB244_p0698b07║康熙丙午十月念四日，護法宰官袁寶善居士率信
J29nB244_p0698b08║善江應爵、談試、傳鳴玉眾姓等，請師結制於忠州高
J29nB244_p0698b09║峰山開禧禪院。
J29nB244_p0698b10║三門。「信步行來，八字打開，踏著機關，作麼生道？」
J29nB244_p0698b11║佛殿。「乾屎橛，麻三斤。雲門欲打殺，趙州不喜聞，高峰
J29nB244_p0698b12║大半順人情。」展具作禮。
J29nB244_p0698b13║方丈。「金剛圈、栗棘蓬，拋向一邊；返魂香、塗毒鼓，無安
J29nB244_p0698b14║置處。但看沒量大人，就中神出鬼沒。」靠拄杖，據坐。
J29nB244_p0698b15║上堂。至座前喝一喝云：「到這裡瞞得過阿誰？」復喝一
J29nB244_p0698b16║喝，遂陞。拈香畢，上首白槌，師云：「向上一路，千聖不傳；
J29nB244_p0698b17║向上一路，千聖不然。不傳不然，何須山僧更為饒舌？
J29nB244_p0698b18║秖因高峰梵剎乃山僧破荒闢草而成，今則笑監院
J29nB244_p0698b19║不忘辛苦，同諸檀信請山僧開建禪期表揚功德，所
J29nB244_p0698b20║以道：『事無一向，是法住法位，世間相常住。』世間相且
J29nB244_p0698b21║置，如何是法位邊事？下文繁長，別聽分解。」
J29nB244_p0698b22║塑釋迦並師真成，上堂。「這瞿曇老漢原是山僧裝模
J29nB244_p0698b23║打樣底影子，以何為驗？」遂召云：「世尊！」代應云：「諾！喚作
J29nB244_p0698b24║高峰亦得。」復召云：「高峰！」自應云：「諾！喚作世尊亦得。今
J29nB244_p0698b25║日一並托出，合作麼生？有意氣時添意氣，不風流處
J29nB244_p0698b26║也風流。」
J29nB244_p0698b27║上堂。「山僧剛纔陞座，舌頭牙齒相磕，擬道如何若何？
J29nB244_p0698b28║又怕千錯萬錯。」拍膝一下。
J29nB244_p0698b29║上堂。「實際理地不受一塵，今時門頭不捨一法。今時
J29nB244_p0698b30║門頭即置，昔僧問鹿門：『如何是實際理地？』門云：『南贍
J29nB244_p0698c01║部洲、北鬱單越。』僧云：『恁麼則事同一家。』門云：『隔須彌
J29nB244_p0698c02║在。』若有人問高峰：『如何是實際理地？』但向道：『高峰頂
J29nB244_p0698c03║上開禧寺。』若云：『恁麼則天地懸殊？』但向道：『當面蹉過。』
J29nB244_p0698c04║『與鹿門是同是別？』『若道別，兩岸蘆花兩岸雪；若道同，
J29nB244_p0698c05║一溪楊柳一溪風；也不同、也不別，梅花枝上三更月，
J29nB244_p0698c06║三更月色影濛濛。』不辨西、不辨東，到此則光境俱亡，
J29nB244_p0698c07║復是何物？」良久云：「龍蛇易辨，衲子難瞞。」
J29nB244_p0698c08║上堂。「朔風嚴，黃雲蓋，六花片片滿空界，不到一番徹
J29nB244_p0698c09║骨寒，那識隨緣觀自在？還知自在處麼？佛法不是鮮
J29nB244_p0698c10║魚。」
J29nB244_p0698c11║上堂。「今朝臘月一，寒氣將人逼，雪落滿林花，霜凝遍
J29nB244_p0698c12║地玉。兩堂雲水僧，個個赤骨歷，親切轉身異類行，更
J29nB244_p0698c13║有末後那一句？」笑監院出，師云：「速道速道！」笑云：「季冬
J29nB244_p0698c14║嚴寒，切忌口快。」師云：「恁麼會，又爭得？」
J29nB244_p0698c15║臘八說戒上堂。「今日如來成道之期，夜睹明星眼波
J29nB244_p0698c16║波地；三嘆奇哉口漉漉地，惹得後代兒孫因時及節
J29nB244_p0698c17║引蔓牽藤，向佛馱耶、達磨耶、僧伽耶，一皈依、二皈依、
J29nB244_p0698c18║三皈依，永離惡道、不墮三塗。平怗怗地，又說甚麼沙
J29nB244_p0698c19║彌戒、比丘戒、菩薩大戒？把那五條、七條、九條、二十五
J29nB244_p0698c20║條無相福田衣左披右搭，束身束心戰慄慄地。且道
J29nB244_p0698c21║灑脫脫地一句又作麼生？袈裟底下無餘事，會得分
J29nB244_p0698c22║明總不妨。」
J29nB244_p0698c23║上堂。「一度聞雷一度驚，象牙漸漸俱成紋，不因聲自
J29nB244_p0698c24║耳門入，那得花從口角生？」喝一喝。
J29nB244_p0698c25║上堂。僧出，師云：「俊哉俊哉！」僧便喝，師云：「放過一著。」僧
J29nB244_p0698c26║歸位，師乃云：「萬法無法，因心而生；一心無心，緣法而
J29nB244_p0698c27║顯。心即法、法即心，木馬嘶風花雨落；心非心、法非法，
J29nB244_p0698c28║泥牛吸浪海雲浮。正恁麼時，諸天快樂、地府逍遙，畢
J29nB244_p0698c29║竟承誰恩力？秖為信善傅鳴玉，辦一片心植福修因，
J29nB244_p0698c30║超度宗親提攜孤田，請山僧說法證盟。心即不無，如
J29nB244_p0699a01║何是法？上是天、下是地，四方八面無回避，一段靈光
J29nB244_p0699a02║就裡生，是則名為真實具。有漏笊籬不可量，無漏木
J29nB244_p0699a03║杓難思議。難思議！一二三四五。」
J29nB244_p0699a04║上堂。「行便行、坐便坐，笑便笑、說便說，西來大意卻如
J29nB244_p0699a05║何？纔涉思惟，當面蹉過。過在甚麼處？」
J29nB244_p0699a06║解制上堂。舉：「龐居士〈偈〉，著云：『十方同聚會』，蟻從羶處
J29nB244_p0699a07║集；『個個學無為』，欲閑不得閑；『此是選佛場』，賺殺許多
J29nB244_p0699a08║癡男女；『心空及第歸』，不是墮坑，便是落塹。高峰龍象
J29nB244_p0699a09║成群、水雲驟集，同鍋共箸、抵塌連床，喚作聚會得麼？
J29nB244_p0699a10║上單打坐、下單經行，茶來喫茶、飯來喫飯，喚作無為
J29nB244_p0699a11║得麼？但不知選佛場頭，心空及第有幾人哉？若也直
J29nB244_p0699a12║下承當，自是桃花貪結子；其或懡㦬而散，錯教人恨
J29nB244_p0699a13║五更風。」拈拄杖，卓一卓。
J29nB244_p0699a14║康熙戊申九月念四日，治平禪院遷化慶忠老和尚。
J29nB244_p0699a15║上堂。喝一喝云：「此是先師三十年來把釣持竿一句。」
J29nB244_p0699a16║喝一喝云：「此是先師六十六後收綸轉棹一句。且承
J29nB244_p0699a17║先啟後一句又作麼生？」良久云：「浯水曲如帶，翠山列
J29nB244_p0699a18║似屏，時時聚雲雨，在在雙徑雲。法雲密布、法雨漓淋，
J29nB244_p0699a19║呿呬呿呬！丘乙己，上大人，蓮社永開佐治平。」復喝一
J29nB244_p0699a20║喝。
J29nB244_p0699a21║向化侯府啟建報恩勝會，請上堂。師拈香在手云：「見
J29nB244_p0699a22║麼？此是譚公爵臺仰酬覆載一片精誠。」又拈云：「見麼？
J29nB244_p0699a23║此是譚公爵臺追薦宗親一段孝思。」復拈云：「見麼？此
J29nB244_p0699a24║是譚公爵臺利濟幽魂一張公案。至於雪罪消愆、迎
J29nB244_p0699a25║祥植福，總向香煙堆裡結就功勳，大眾直須具眼。」問：
J29nB244_p0699a26║「人天交感、凡聖同參，向上關頭即不問，超度往生卻
J29nB244_p0699a27║如何？」師云：「阿耨隨心開菡萏。」進云：「福利侯門又作麼
J29nB244_p0699a28║生？」師云：「名門餘慶廕兒孫。」進云：「恁麼則喜聽南山歌
J29nB244_p0699a29║十有，懽聞天保詠九如。」師云：「應合恁麼道！」僧禮拜，師
J29nB244_p0699a30║云：「若論第一義，大悲千手拈他不起，辯舌懸河宣他
J29nB244_p0699b01║不出，今日人天眾前卻又如何舉唱？」豎拄杖云：「山僧
J29nB244_p0699b02║拈出了也，無論若存若亡，有眼底應當共見。」卓柱杖
J29nB244_p0699b03║云：「山僧宣出了也，無論若存若亡，有耳底應當共聞。
J29nB244_p0699b04║若也見得親切，山河大地盡現法身；若也聞得分明，
J29nB244_p0699b05║草木叢林普揚玅義。何恩不酬、何親不度、何冤不解、
J29nB244_p0699b06║何福不增？更有甚麼地獄天堂、西天東土？所以道：『是
J29nB244_p0699b07║法非思量擬議之所能及。』還知麼？但看柳上黃金鎖，
J29nB244_p0699b08║好對峰尖碧玉壺。」喝一喝。
J29nB244_p0699b09║
J29nB244_p0699b10║三山來禪師語錄卷二
J29nB244_p0699b11║
J29nB244_p0699b12║
J29nB244_p0699b13║
J29nB244_p0699b14║
J29nB244_p0699b15║
J29nB244_p0699b16║　　　四川向化侯養元譚公諱詣捐俸刻