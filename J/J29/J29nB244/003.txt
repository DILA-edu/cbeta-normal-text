J29nB244_p0699c01║三山來禪師語錄卷三
J29nB244_p0699c02║書記普定編
J29nB244_p0699c03║小參
J29nB244_p0699c04║小參先德有言赤肉團上壁立千仞山僧則道赤肉
J29nB244_p0699c05║團上一塵不著既是一塵不著更有何禪可參咦莫
J29nB244_p0699c06║道無事好。
J29nB244_p0699c07║小參凡做工夫如挽舟上灘一把緊一把不由他放
J29nB244_p0699c08║手不得又如久客還鄉一步趕一步不由他歇足不
J29nB244_p0699c09║得惟歇不得足放不得手自有個到家底日子渡險
J29nB244_p0699c10║底機關雖然如是渡得險來靜浪平江又恐真常流
J29nB244_p0699c11║注到得家後清閑自在更怕久居長安所以有親切
J29nB244_p0699c12║轉身異類末後一境有一境之受用一處有一處之
J29nB244_p0699c13║參差直待歷盡艱難方能隨緣任運活鱍鱍不動分
J29nB244_p0699c14║毫寂靈靈無些遮障去來不著生滅何存十方諸佛
J29nB244_p0699c15║從鼻孔裡裂破面門六道眾生向腳跟下倒翻筋斗
J29nB244_p0699c16║因甚恁麼奇特八十翁翁輥繡毬水牯天然即是牛
J29nB244_p0699c17║三歲孩兒弄花鼓大蟲原來是老虎長三丈闊八尺
J29nB244_p0699c18║僧金吒波羅蜜聻聻聻山僧拄杖無端今宵愛打瞌
J29nB244_p0699c19║睡。
J29nB244_p0699c20║小參若論本分一著穿衣喫飯待客迎賓無處不是
J29nB244_p0699c21║現成公案汝等能於現成處直下承當千足萬足必
J29nB244_p0699c22║待揚眉瞬目鼓舌搖唇蹉過了也山僧因齋慶讚直
J29nB244_p0699c23║得隨處葛藤日前驗一僧禮拜底是誰答云眼拙秪
J29nB244_p0699c24║這拙之一字具甚深玅義三世諸佛從拙處放大光
J29nB244_p0699c25║明歷代祖師從拙處扭轉鼻孔天下知識從拙處興
J29nB244_p0699c26║慈運悲山僧從拙處和泥合水現前宰官居士從拙
J29nB244_p0699c27║處看破世情看得破自是富貴功名牢籠他不得看
J29nB244_p0699c28║得破自是田園廬舍賺惑他不得看得破自是恩愛
J29nB244_p0699c29║妻孥羈縻他不得看得破自是是非煩惱擾亂他不
J29nB244_p0699c30║得到這一切不得處穿衣喫飯任運騰騰待客迎賓
J29nB244_p0700a01║騰騰任運不費纖毫氣力不假半點意思自性天真
J29nB244_p0700a02║渾然一個本來面目真俗無二巧拙不分現成公案
J29nB244_p0700a03║孰過於此就中還有一句未出方丈分明記得適纔
J29nB244_p0700a04║喫了禪悅居士一頓飽齋忘卻了也大眾各自歸堂
J29nB244_p0700a05║勿勞久立。
J29nB244_p0700a06║小參舉米胡令僧問仰山今時人還假悟否山云悟
J29nB244_p0700a07║即不無爭奈落第二頭何師拈云是則是春風不到
J29nB244_p0700a08║碧岫生光玉鏡纔圓寒潭弄影所以靈雲見花洞山
J29nB244_p0700a09║過水直饒心地開通終是命根未斷冥冥漠漠何須
J29nB244_p0700a10║威音那畔承當落落疏疏不向今時門中拈弄若也
J29nB244_p0700a11║會得烏雞啼夜月玉馬嚦霜天其或未然參要真參
J29nB244_p0700a12║悟要實悟打破疑團無拘無束撞木鐘擊石鼓半夜
J29nB244_p0700a13║入梨園誰聞復誰睹泥龍露柱可憐生現出心肝脾
J29nB244_p0700a14║臟腑擊禪床云甜瓜徹蒂甜苦瓠連根苦。
J29nB244_p0700a15║小參考功一法如明鏡當臺胡來現胡漢來現漢妍
J29nB244_p0700a16║媸好醜洞鑒鬚眉若是真正參學人單單提起本參
J29nB244_p0700a17║話頭秖管疑憤將去功夫自有相應日子如一向郊
J29nB244_p0700a18║外打野榸胡思亂想未問以前預計那一句可以祗
J29nB244_p0700a19║對既問以後妄臆那一語似蒙印許正當問時手忙
J29nB244_p0700a20║腳亂目瞶耳聾縱然鬥湊幾句閑花野草都是抓沙
J29nB244_p0700a21║抵水濟得甚麼邊事不知早被宗師看破如何躲避
J29nB244_p0700a22║閻家老子不見古人道休去歇去一念萬年去寒灰
J29nB244_p0700a23║枯木去古廟香爐去一條白練去恁麼時節乃得本
J29nB244_p0700a24║體乾淨內外一如舉起自知落處故汝等諸人直須
J29nB244_p0700a25║放下塵緣俗境拌著身心性命將無始以來習氣俱
J29nB244_p0700a26║向社火場中盡情銷鑠極力磨礱磨來磨去忽爾嚗
J29nB244_p0700a27║地一聲把那八識鏡子磨得粉花碎不惟習氣銷鎔
J29nB244_p0700a28║亦且靈光燦爛任是佛來祖來也瞞頇你不得更要
J29nB244_p0700a29║千錘百鍊鍊成一塊純鋼打出一柄殺人刀活人劍
J29nB244_p0700a30║隨時運用到處施為好不受用自在還委悉麼以兩
J29nB244_p0700b01║手摩胸。
J29nB244_p0700b02║小參長三短五七縱八橫頭正尾正眼全足全會得
J29nB244_p0700b03║分文不值不會疑則別參蒼天山僧生在萬曆四十
J29nB244_p0700b04║二年。
J29nB244_p0700b05║小參舉臨濟示眾云有一無位真人常向汝等面門
J29nB244_p0700b06║出入未證據者看看師著云憐兒不覺醜時有僧出
J29nB244_p0700b07║云如何是無位真人撞破髑髏濟下禪床擒住未是
J29nB244_p0700b08║好手僧擬議萬水千山濟托開云無位真人是甚麼
J29nB244_p0700b09║乾屎橛著甚死急復云這僧雖然當面蹉過猶解挨
J29nB244_p0700b10║拶將來臨濟恁麼道未免龍頭蛇尾如何即得未證
J29nB244_p0700b11║據者看看。
J29nB244_p0700b12║小參要明這件大事必須打貼身心潔淨若腳跟下
J29nB244_p0700b13║有絲毫沾滯百劫千生也沒個玅悟日子何故秖為
J29nB244_p0700b14║諸人屢劫以來被妄想情緣沉迷羈鎖在生死海中
J29nB244_p0700b15║頭出頭沒無有了期所以個個宗師出來百計千方
J29nB244_p0700b16║垂手拯濟你道他圖個甚麼諸昆仲當念知識難遇
J29nB244_p0700b17║法會難逢坐長連床住清涼殿水來濕手飯來張口
J29nB244_p0700b18║不肯盡情放下著實參尋莫道辜負流光何以酬檀
J29nB244_p0700b19║信脂膏行人血汗是即是參禪須是信得及然信有
J29nB244_p0700b20║淺深參禪須是見得到然見有真似深信則百折不
J29nB244_p0700b21║回真見則纖毫無礙纖毫無礙而內外圓明百折不
J29nB244_p0700b22║回而始終一致踢翻斷常窠窟打破生死關頭上無
J29nB244_p0700b23║佛道可成下無眾生可度灑灑脫脫優優游游纔叫
J29nB244_p0700b24║做了事凡夫出頭漢子設或未然喫飯喫茶切忌連
J29nB244_p0700b25║舌頭吞卻。
J29nB244_p0700b26║小參考功說話揚聲大罵說話考功喚雨呼風不說
J29nB244_p0700b27║不考無煩無惱又考又說有縱有奪一錯二錯三錯
J29nB244_p0700b28║四錯東街王老賣好膏藥。
J29nB244_p0700b29║小參舉乾峰上堂云舉一不得舉二師喝放過一著
J29nB244_p0700b30║落在第二師喝雲門出眾云昨日有人從天臺來卻
J29nB244_p0700c01║往徑山去師喝峰云明日不得普請師喝乃云兩個
J29nB244_p0700c02║老古錐揚聲止響掩耳偷鈴有甚交涉來上座據款
J29nB244_p0700c03║結案道是甚麼復喝一喝。
J29nB244_p0700c04║小參有言有說無縫插楔無說無言萬里青天一期
J29nB244_p0700c05║粥飯隨時到口終朝佛事任爾周旋參灶上烏雞深
J29nB244_p0700c06║夜繡暗中一線最難穿。
J29nB244_p0700c07║慈舟禪人緣化被害綠林師對靈小參云曾記雲集
J29nB244_p0700c08║院裡驗汝六六三十六如何會汝答云五五二十五。
J29nB244_p0700c09║又問死了燒了作麼相見汝掌云恰好相見鼻孔略
J29nB244_p0700c10║有些子氣息今向甚處去也昔有一老宿住山施主
J29nB244_p0700c11║送信供二十兩賊窺之以刀加宿頸索云汝寶聻宿
J29nB244_p0700c12║云僧家之寶非君所需賊云把將來宿大喝一聲遂
J29nB244_p0700c13║被害看這老宿雖是一刀兩段且喜法不容情汝今
J29nB244_p0700c14║為眾忘軀三生慶快是則是只是不許計較何故生
J29nB244_p0700c15║死罪福等空花順逆往來皆方便喝一喝。
J29nB244_p0700c16║小參昨日十三鐵牛銜月臥深灘明日十五木馬巖
J29nB244_p0700c17║前穿雲舞即今甚麼時節崑崙腳底腦門裂衲僧鼻
J29nB244_p0700c18║孔本天然何用憑空強摸索長不長短不短十字街
J29nB244_p0700c19║前打破碗七花八裂可憐生收來依舊團團轉見也
J29nB244_p0700c20║麼見也麼貓兒狗子下油鍋脫盡皮毛熬盡骨虛空
J29nB244_p0700c21║拍掌笑呵呵。
J29nB244_p0700c22║羯磨小參舉儒云過則勿憚改拳打心下事過而不
J29nB244_p0700c23║改是謂過矣再犯不容聖賢恁麼道無非教人從不
J29nB244_p0700c24║睹不聞中戒慎恐懼十目十手處誠意正心惟自慊
J29nB244_p0700c25║毋自欺穿靴拄棍一步步踏實行來若在衲僧分中
J29nB244_p0700c26║則道菩提生於煩惱妄想即是真如殺人刀收來放
J29nB244_p0700c27║去白拈賊換日偷天顛是倒非訶佛罵祖婬房彌勒
J29nB244_p0700c28║酒肆觀音果具這般手段一任橫行直撞不然也須
J29nB244_p0700c29║問過。
J29nB244_p0700c30║小參連喝四喝云這張不了公案古今混淆山僧今
J29nB244_p0701a01║日重新打算汝等還分疏得麼復喝一喝。
J29nB244_p0701a02║除夕小參小盡二十九兩臂一雙手大盡三十日下
J29nB244_p0701a03║床腳踏地年窮歲盡事如何燈籠露柱抱頭泣諸昆
J29nB244_p0701a04║仲誠然痛念生死須是愛惜寸陰勿謂今日不辦而
J29nB244_p0701a05║有來日今年不辦而有來年直此姑待因循從劫至
J29nB244_p0701a06║生不知虛費過多少日子秖如山僧與諸昆仲同住
J29nB244_p0701a07║興龍倏爾春倏爾夏倏爾秋冬眨眼轉盻又是一載
J29nB244_p0701a08║且與做個見丁著役底算帳就此一載之中果有實
J29nB244_p0701a09║落功夫麼得母造諸業緣麼若是真參實學苦志勞
J29nB244_p0701a10║心不逐境緣不貪利養從大火聚中安身一毛頭上
J29nB244_p0701a11║識取這一載總不虛過不則業由妄生妄由心生著
J29nB244_p0701a12║我著人執空執有量不足以容眾學不足以輔才此
J29nB244_p0701a13║等瑕疵實成疚患乘茲除夕聽吾道個解結偈子貴
J29nB244_p0701a14║圖解脫冤家彈指一下云業除妄除心亦除除到無
J29nB244_p0701a15║可除處一任數間茅屋縱步經行七尺長連伸腳打
J29nB244_p0701a16║睡晨朝起來依舊焚香掃地運水搬柴一上神通豈
J29nB244_p0701a17║同小小山僧恁麼告報設有個旁不甘底出來把住
J29nB244_p0701a18║云如來禪許和尚會得祖師禪猶未夢見在但向道
J29nB244_p0701a19║如來禪祖師禪一口吐盡野狐涎晝夜郎當三百六
J29nB244_p0701a20║明朝初一是新年擊禪床一下。
J29nB244_p0701a21║上元小參火樹銀花處處開街頭鬧市自徘徊山中
J29nB244_p0701a22║不作閑遊戲那識元宵今夜來驀豎拂子云此乃衲
J29nB244_p0701a23║僧家不息底明燈一盞時時朗耀在在輝煌三世佛
J29nB244_p0701a24║祖六道眾生鳥獸禽魚河山草木大以成大小以成
J29nB244_p0701a25║小短者自短長者自長莫不向這點光中分形別相
J29nB244_p0701a26║雖然還知有不別底道理麼三五一輪正月半金吾
J29nB244_p0701a27║不禁夜深行。
J29nB244_p0701a28║小參雲行雨施品物流形太和元氣草木皆春今朝
J29nB244_p0701a29║又是二月一了看那東風到處勾者萌甲者拆萬物
J29nB244_p0701a30║欣欣盡向榮面目本來不借借不借借為君決生前
J29nB244_p0701b01║鼻孔何曾別非青非黃非赤非白名之不能狀之不
J29nB244_p0701b02║得無物可倫無形可埒㘞地一聲恁麼來踏破東西
J29nB244_p0701b03║與南北不問天寬何嫌地窄十方世界露全身到處
J29nB244_p0701b04║釋迦與彌勒舉拄杖云見麼擲下云翻身踢倒五須
J29nB244_p0701b05║彌大地虛空如潑墨。
J29nB244_p0701b06║小參古人道金剛圈要伊透栗棘蓬要伊吞大似苦
J29nB244_p0701b07║人以難山僧不然一粒栗隨伊吞太虛空隨伊透豈
J29nB244_p0701b08║不任人以易會得古人難底方會得山僧易底會得
J29nB244_p0701b09║山僧易底便會得古人難底難易且置如何是出格
J29nB244_p0701b10║句子冬瓜夏放花。
J29nB244_p0701b11║小參荷葉團團團似鏡菱角尖尖尖似錐風吹柳絮
J29nB244_p0701b12║毛毬走雨打梨花蛺蝶飛古人恁麼道未得十分親
J29nB244_p0701b13║切荷葉團團團似鏡菱角尖尖尖似錐風吹柳絮毛
J29nB244_p0701b14║毬走雨打梨花蛺蝶飛山僧恁麼道乃得親切十分
J29nB244_p0701b15║且道古人山僧有分別也無喝一喝云潑油救火渾
J29nB244_p0701b16║閑事雪上加霜愁殺人。
J29nB244_p0701b17║李松亭性真居士請小參惟此一事實餘二則非真
J29nB244_p0701b18║如何是此一事良久云山僧不解畫蛇添足松亭居
J29nB244_p0701b19║士遠涉關山皈予座下從派取名若道有名有也是
J29nB244_p0701b20║錯若道無名無也是錯將錯就錯道個偈子佛性真
J29nB244_p0701b21║如處處圓有無不著本天然回光直悟娘生面蘿月
J29nB244_p0701b22║松風總一般。
J29nB244_p0701b23║小參左顧云東邊底不用思量右顧云西邊底何須
J29nB244_p0701b24║摸索不如齊向中間待山僧為汝決破畫○相云會
J29nB244_p0701b25║麼好似金城砦一進門長街頭第二間謝象虛賣底
J29nB244_p0701b26║大膏藥畢竟如何苗自地生雨從天落。
J29nB244_p0701b27║小參山僧昨聞佛首座舉趙州勘婆公案驗眾云秪
J29nB244_p0701b28║如前僧如是問婆子如是答趙州亦如是問婆子亦
J29nB244_p0701b29║如是答那裡是趙州勘破婆子處峰維那云秪因前
J29nB244_p0701b30║僧如是問婆子如是答趙州亦如是問婆子亦如是
J29nB244_p0701c01║答這裡是趙州勘破婆子處這兩個不識好惡漢惑
J29nB244_p0701c02║亂人家男女各與三十拄杖雖然官不容鍼私通車
J29nB244_p0701c03║馬且道有過無過良久云弄潮須是吳江客別語還
J29nB244_p0701c04║他漢地人。
J29nB244_p0701c05║小參泰山巖巖高不可攀陟其巔者直下倒翻筋斗
J29nB244_p0701c06║滄海悠悠深不可測遊其淵者卓爾透出雲霄須是
J29nB244_p0701c07║恁麼人始解恁麼事僧出師云如何是千聖不傳句
J29nB244_p0701c08║僧點首師下座。
J29nB244_p0701c09║小參東四西五南七北九中央之帝無數安排普告
J29nB244_p0701c10║大眾直須知有知有後作麼生。
J29nB244_p0701c11║小參舉竹篦云只這個是汝等諸人各各本命元辰
J29nB244_p0701c12║見得分曉底出來道看一僧出師云絡索作麼。
J29nB244_p0701c13║除夕小參年年三百六十日日日遷移日日三四十
J29nB244_p0701c14║二時時時密運因甚殘臘喚作歲盡咄過去底不可
J29nB244_p0701c15║得因甚明朝喚作新年咄未來底不可得因甚今宵
J29nB244_p0701c16║喚作除夕咄現在底不可得既是皆不可得則密運
J29nB244_p0701c17║遷移底又在甚麼處見八兩半斤只這是莫教錯認
J29nB244_p0701c18║定盤星。
J29nB244_p0701c19║小參參禪一著本為了生脫死非徒冒禪者之名學
J29nB244_p0701c20║禪者之語裝禪者之模樣把來當得頓底何謂了生
J29nB244_p0701c21║脫死聻古人云不知生之來處是生之事大不知死
J29nB244_p0701c22║之去處是死之事大不知生死之去來處是生死事
J29nB244_p0701c23║大汝等將謂姓張姓李是生之來處耶將謂往南往
J29nB244_p0701c24║北是死之去處耶將謂一生一死是生死之去來處
J29nB244_p0701c25║耶恁麼會三生六十劫古人又云生本不生故生而
J29nB244_p0701c26║不來死本不死故死而不去本自不生不死故亦無
J29nB244_p0701c27║來無去汝等將謂㘞地一聲而來喚作生耶將謂斷
J29nB244_p0701c28║卻一口氣而去喚作死耶將謂有生有死喚作生來
J29nB244_p0701c29║死去耶恁麼會三生六十劫山僧且為汝等下個註
J29nB244_p0701c30║腳驀豎拂子云這個生也畢竟生從何來擲下拂子
J29nB244_p0702a01║云這個死也畢竟死從何去以拂子拂一拂云這個
J29nB244_p0702a02║亦生亦死也畢竟生何來而死何去座元出連喝三
J29nB244_p0702a03║喝師云好喝元禮拜師復豎拂子云還見麼若於這
J29nB244_p0702a04║個見得分明方知生者自生這個原不生死者自死
J29nB244_p0702a05║這個原不死去來者自去來這個原不去不來生死
J29nB244_p0702a06║去來且置畢竟如何是這個聻參。
J29nB244_p0702a07║小參參禪無別事先要向自己腳跟下討個落點更
J29nB244_p0702a08║將古人言句淆訛公案逐一參尋於古木巖前差路
J29nB244_p0702a09║上條條經過纔曉得閉戶造車出門合轍底道理曇
J29nB244_p0702a10║華結制以來五十餘期汝等有在樹倒藤枯話打失
J29nB244_p0702a11║腳根者有在狗子佛性話咬破舌頭者有在唯識唯
J29nB244_p0702a12║心話磕著額顱者山僧且與痛處加錐各打三十拄
J29nB244_p0702a13║杖道是賞伊罰伊。
J29nB244_p0702a14║小參占斷第一頭已落第二頭欲免第二頭須舉第
J29nB244_p0702a15║一頭且道第一頭畢竟如何舉眾下語畢師云山僧
J29nB244_p0702a16║今日失利。
J29nB244_p0702a17║小參參禪做工夫如人喫飯未可一口便飽須是二
J29nB244_p0702a18║六時中日用飲食漫漫咀嚼不管趙州茶金牛飯雲
J29nB244_p0702a19║門胡餅洞山冬瓜苦澀酸甜一一嘗過久之銷磨淨
J29nB244_p0702a20║盡連屎帶尿撒向他方世界不留一點餿飯殘羹氣
J29nB244_p0702a21║息然後將家常造作底百味珍饈要吞便吞要吐便
J29nB244_p0702a22║吐不惟自己飽足且能濟彼饑虛唼著底滿口清香
J29nB244_p0702a23║嗅著底通身白汗醍醐甘露不是過也眾中有得此
J29nB244_p0702a24║受用底麼莫道山僧口滑。
J29nB244_p0702a25║小參山僧從來無些子佛法與諸人說汝等諸人不
J29nB244_p0702a26║得謂有些子佛法可求說於山僧若謂有佛可說是
J29nB244_p0702a27║名謗佛若謂有法可說是名謗法所以文殊起佛見
J29nB244_p0702a28║法見被世尊威神攝入二鐵圍山間今日山僧與汝
J29nB244_p0702a29║等同出鐵圍山間去也欲得不遭無間業莫謗如來
J29nB244_p0702a30║正法輪。
J29nB244_p0702b01║茶話
J29nB244_p0702b02║茶話春殘花落暗悲傷杜宇聲聲空斷腸血染枝頭
J29nB244_p0702b03║啼不盡行人畢竟為誰忙茲乃農事正殷之際法宇
J29nB244_p0702b04║秦善士遠來辦供可謂忙裡偷閑山僧唱個因時曲
J29nB244_p0702b05║子貴求滿座知音歸故鄉歸故鄉天涯漠漠水茫茫
J29nB244_p0702b06║可憐無數途中客迷卻家山實可傷實可傷實可傷
J29nB244_p0702b07║誰人不入利名場蠅頭蝸角成虛戰夢幻勞勞到北
J29nB244_p0702b08║邙到北邙到北邙離歌一曲淚千行本來面目空歸
J29nB244_p0702b09║去鳥自啼春花自香花自香花自香幾能鼻孔解承
J29nB244_p0702b10║當等閑識得東君面還有續得後韻者麼。
J29nB244_p0702b11║茶話一心不生萬法無疚法盡心空話個甚麼眾作
J29nB244_p0702b12║禮師下座。
J29nB244_p0702b13║茶話小除二十四一眾所共悉更擬問如何格外有
J29nB244_p0702b14║消息舉圓通秀云達磨九年冷坐剛被神光看破於
J29nB244_p0702b15║今玉石不分秖得麻纏紙裹這一個那一個又一個
J29nB244_p0702b16║若是明眼人不須重說破大慧杲云老胡九年話墮
J29nB244_p0702b17║可惜當時放過於今嘿照之徒鬼窟長年打坐這一
J29nB244_p0702b18║個那一個又一個雖然苦口叮嚀恰似樹頭風過我
J29nB244_p0702b19║聚雲師翁云碧眼老人格破東來第一上座自是本
J29nB244_p0702b20║色天真多少癡人慢過這一個那一個又一個強作
J29nB244_p0702b21║羅緞經紀都把尺頭認錯五雲則不然臊胡熊峰久
J29nB244_p0702b22║坐瀟瀟灑灑得過但是鐵骨脊梁那怕捱饑受餓這
J29nB244_p0702b23║一個那一個又一個大家任運縱橫何必更尋下落
J29nB244_p0702b24║具眼底緇素看。
J29nB244_p0702b25║茶話山僧有一味波羅蜜普施大眾能令服者止渴
J29nB244_p0702b26║療饑若是服久靈驗且能常飽不饑常清不渴有下
J29nB244_p0702b27║得口底麼咄。
J29nB244_p0702b28║除夕茶話維那白云今年今夜盡明歲明朝來正恁
J29nB244_p0702b29║麼時請和尚開示法要師云今年今夜盡明歲明朝
J29nB244_p0702b30║來但恁麼會更要開示個甚麼那云豈無因時及節
J29nB244_p0702c01║一句師云因時及節虛空腦裂黑漆崑崙渾身似雪
J29nB244_p0702c02║九夏不寒三冬不熱天地玄黃日月盈昃四序遷流
J29nB244_p0702c03║不改移五行迭更無休歇臘月三十來畢竟如何說
J29nB244_p0702c04║那喝一喝師云山中無爆竹聲響自何來那云明晨
J29nB244_p0702c05║元旦和尚出堂宜早師喚侍者者應諾師云爾須記
J29nB244_p0702c06║得好。
J29nB244_p0702c07║師誕期獨存禪人供茶請茶話師云雲門要打殺世
J29nB244_p0702c08║尊獨存乃供養山野打殺底與供養底是同是別這
J29nB244_p0702c09║裡合下一語存禮拜師云謝茶。
J29nB244_p0702c10║茶話乾為馬坤為牛子屬鼠申屬猴露柱燈籠閑鬥
J29nB244_p0702c11║額呵呵大笑淚長流昨日香罏山與半截礄論義同
J29nB244_p0702c12║聲同氣十分綢繆被這夥不識好惡底來我五雲請
J29nB244_p0702c13║求戒法當頭一踏各自懡㦬而休大眾見麼欲超彼
J29nB244_p0702c14║岸高高立須乘般若深深行。
J29nB244_p0702c15║茶話山僧住五雲疏疏復落落檀信入山來畢竟何
J29nB244_p0702c16║所作舉盃云見麼如是作如是受如是因緣大吉無
J29nB244_p0702c17║咎放下云舌頭原在口。
J29nB244_p0702c18║大笑禪人母難請茶話笑出師云如何是汝報親一
J29nB244_p0702c19║句笑作禮師云恁麼不須山僧饒舌笑云還請和尚
J29nB244_p0702c20║垂慈師云臘八日巧相因世尊成道闍黎誕生成道
J29nB244_p0702c21║底直悟得有生面目誕生底便具有悟道風光正恁
J29nB244_p0702c22║麼時闍黎在世尊眼門世尊在闍黎腳底喚作生亦
J29nB244_p0702c23║得喚作悟亦得喚作有悟有生亦得喚作無生無悟
J29nB244_p0702c24║亦得雖然如是莫教辜負良宵夜覷著明星大孝全
J29nB244_p0702c25║珍重珍重。
J29nB244_p0702c26║除夕維那請開示茶話師云山僧與大眾歲歲年年
J29nB244_p0702c27║日日夜夜坐則同坐行則同行飲則同飲食則同食
J29nB244_p0702c28║問來答去日用周旋何嘗不是開示必待今夜茶間
J29nB244_p0702c29║說話然後為開示耶直得不違所請葛藤一上大凡
J29nB244_p0702c30║參禪人直須一個信字做工夫直須一個忙字信得
J29nB244_p0703a01║自己成佛作祖有分則禪不容不參識得自己了生
J29nB244_p0703a02║脫死為難則工不容不緊工夫喫緊底方名真正參
J29nB244_p0703a03║禪真正參禪底工夫自是喫緊所以然者無非為這
J29nB244_p0703a04║臘月三十日一著子恐其大事不明未免手忙腳亂
J29nB244_p0703a05║必是平日銷盡伎倆煆盡頑軀更無分毫罣欠臨末
J29nB244_p0703a06║梢頭乃能自在逍遙倘於這著子見得分曉便知入
J29nB244_p0703a07║口是茶開口是話何語非話何物非茶何茶何話不
J29nB244_p0703a08║為開示除此之外別有開示分也無爆竹一聲催臘
J29nB244_p0703a09║去梅花幾點送春來。
J29nB244_p0703a10║茶話維那白云文德宇居士特上高峰辦供請和尚
J29nB244_p0703a11║方便垂慈不負腳跟消息師云法無定緣因緣而遇
J29nB244_p0703a12║有條攀條無條攀例如何是條例邊事昔日黃山谷
J29nB244_p0703a13║居士參叩晦堂乞指捷徑處堂云秖如仲尼道二三
J29nB244_p0703a14║子以我為隱乎吾無隱乎爾者太史居恒如何理論
J29nB244_p0703a15║谷擬對堂云不是不是谷迷悶不已一日侍堂山行
J29nB244_p0703a16║次時巖桂盛開堂云聞木樨花香否谷云聞堂云吾
J29nB244_p0703a17║無隱乎爾谷乃釋然今日德宇文居士不辭跋涉登
J29nB244_p0703a18║山涉水而來辦希有供請求開示山僧但將如上因
J29nB244_p0703a19║緣潦草頌出習習香風樹底生無端巖畔暗驚人等
J29nB244_p0703a20║閑透得無隱旨處處林花處處聞還聞麼若也聞得
J29nB244_p0703a21║高峰頂上且許居士踏到。
J29nB244_p0703a22║茶話只這一句西天四七東土二三都來沒起口處
J29nB244_p0703a23║山僧為汝等道破逢人不得錯舉。
J29nB244_p0703a24║
J29nB244_p0703a25║
J29nB244_p0703a26║
J29nB244_p0703a27║
J29nB244_p0703a28║
J29nB244_p0703a29║
J29nB244_p0703a30║三山禪師語錄卷三