J29nB244_p0703b01║三山來禪師語錄卷四
J29nB244_p0703b02║書記普定編
J29nB244_p0703b03║示眾
J29nB244_p0703b04║示眾。「口不解說，蜈蚣無腳；耳不解聞，木馬懸鈴；眼不
J29nB244_p0703b05║解見，瞎驢磨麵。這個直尋常，秦時𨍏轢鑽。○看！雨打
J29nB244_p0703b06║梨花、風吹柳線【圖】。」
J29nB244_p0703b07║示眾。「諸兄弟要會便會，若不會，我也沒奈你何！」
J29nB244_p0703b08║示眾。「象馬有角、牛羊無角，烏龜三尺毛、崑崙一丈腳。
J29nB244_p0703b09║倒駕鐵船山頂遊，橫騎木馬潭中過，黑頭生個白頭
J29nB244_p0703b10║兒，無手抱著有手臥。參！」
J29nB244_p0703b11║示眾。「有一人有頭無尾，有一人有尾無頭，有一人頭
J29nB244_p0703b12║尾俱全，有一人頭尾俱不全。揀辨得出，各下一轉語。
J29nB244_p0703b13║不然，山僧代為註破：『有頭無尾，就市老漁歸不得；有
J29nB244_p0703b14║尾無頭，臥雲野叟出門難；頭尾俱全，入市穿雲往來
J29nB244_p0703b15║自在；頭尾不全，身上毛不出、腦後角不生。』若是驀直
J29nB244_p0703b16║相逢，切須仔細。」
J29nB244_p0703b17║示眾。「夜來拄杖子，無端惡發噴地，跳出玄關、頓開金
J29nB244_p0703b18║鎖，一頭撞破虛空血流滿地，忙道個飽齁齁，喫了不
J29nB244_p0703b19║療饑。仍駕一隻無底鐵船，泛入洪波浪裡閑觀把戲。
J29nB244_p0703b20║見一夥憂鳧悲鶴，說短道長；無數瓠子冬瓜，辯曲理
J29nB244_p0703b21║直。伊乃放身輥在裡許，直得瓦解冰消，懡㦬而散。正
J29nB244_p0703b22║恁麼時，心灰氣盡、意絕情忘，翻轉身來，已是木雞啼
J29nB244_p0703b23║夜、芻狗吠明，泥人拍板、石女橫簫。大眾見麼？八十翁
J29nB244_p0703b24║翁輥繡毬，真誠不作小兒戲。」
J29nB244_p0703b25║示眾。「雞寒上樹、鴨寒下水，粥稀後坐、床窄先臥。蟭螟
J29nB244_p0703b26║眼裡開夜市，蝸牛角上打鞦韆。道！是甚麼語話？」
J29nB244_p0703b27║示眾。「興龍無事，一味穿衣喫飯，卻教汝等向長連床
J29nB244_p0703b28║上合著眼、盧著嘴、趺著膝，一個個擦褲磨裙有甚交
J29nB244_p0703b29║涉？咦！」
J29nB244_p0703b30║示眾。「末法時代，巧偽日生，叢林規矩，略而不講。上下
J29nB244_p0703c01║無禮、進退無節，起居食息，縱逸乖違。視繩趍尺步者，
J29nB244_p0703c02║為拘謹之夫；以蕩檢踰閑者，為曠達之士。二三作黨，
J29nB244_p0703c03║侈口譏彈；五六成群，牽襟嘻笑。傳言送語而畫蛇添
J29nB244_p0703c04║足，背非面是而射影含沙。挾愛憎之私，枉毀譽之實，
J29nB244_p0703c05║使東西疑忌、內外參商，玄黃戰、水火爭，有由來矣！其
J29nB244_p0703c06║或不自檢束，動靜乖方、容止失序，驕心傲氣、亂性渝
J29nB244_p0703c07║真，鄙物輕人、喪淳薄德。不分老幼、不識尊卑、不恤愚
J29nB244_p0703c08║蒙、不看病苦。甚至裸身跣足，師作弟隨，放飲高歌，此
J29nB244_p0703c09║倡彼和，迷而不悟，習以成風。嗚乎！法門凋敝，僧行穢
J29nB244_p0703c10║污亦至此乎！古人云：『非先王之法服不敢服，非先王
J29nB244_p0703c11║之法言不敢言，非先王之法行不敢行。』世間士尚爾
J29nB244_p0703c12║兢兢自持，而況出世間者哉？豈知佛祖相傳，為此一
J29nB244_p0703c13║段大事因緣，為所難為、忍所難忍。慎小以及大，謹始
J29nB244_p0703c14║而慮終。名利不關其胸，得喪不攖其志。逆來順受，煩
J29nB244_p0703c15║惱海徹底無波；就下平高，人我山微塵不起。奉持淨
J29nB244_p0703c16║戒似皓玉之無瘕，嚴護心珠如牟尼之在掌。事無巨
J29nB244_p0703c17║細而凜以小心，道絕顯微而擔以大力。不問鑊湯爐
J29nB244_p0703c18║炭，但期弘法利生。六度萬行齊修，四恩三有普報。詎
J29nB244_p0703c19║曰小家子規規尺幅之中？夫亦過量人歷歷修行之
J29nB244_p0703c20║詣有如是耳。悲夫！祖庭秋晚，佛道凌夷。娛情適意之
J29nB244_p0703c21║場，好行處人人著腳，且謂得個便宜；拌死忘生之地，
J29nB244_p0703c22║難做底個個寒心，何曾積些功行？求其慈悲真實、忍
J29nB244_p0703c23║辱謙和，坎而不盈、卑以自牧，不惱亂夫大眾、不愧怍
J29nB244_p0703c24║於龍天，以謹節制度為師承、以遷善改過為良友。積
J29nB244_p0703c25║以累歲負舂執爨，辛勤十年，念年用之；一朝把釣持
J29nB244_p0703c26║竿，撥著一個半個，守先待後，紹祖承宗，若而人者，殆
J29nB244_p0703c27║若龜毛兔角而杳不可得矣！大約無智之徒，甘心暴
J29nB244_p0703c28║棄，作意佯狂，忽略細微，顛倒軌範，愈趨愈下，日背日
J29nB244_p0703c29║馳。《語》云：『焰焰不滅、炎炎若何；涓涓不塞，終為江河；綿
J29nB244_p0703c30║綿不絕，或成網羅；毫末不札，將尋斧柯。』彼蓋有見於
J29nB244_p0704a01║遠久甚大之害，無有紀極而為之言歟！山僧心傷已
J29nB244_p0704a02║久，目擊良多，幾番泣路悲絲，非謂辯白競黑，誠恐後
J29nB244_p0704a03║進之流隨波逐浪，直得不惜口業點似諸人。凡我及
J29nB244_p0704a04║門，寧為眾濁之清，毋作亂苗之莠。虛空可壞，規矩勿
J29nB244_p0704a05║壞；山嶽可頹，規矩勿頹；滄海可變，規矩勿變。將見叢
J29nB244_p0704a06║林整飭、龍象崢嶸，寢熾寢昌、可傳可法，模範豈同小
J29nB244_p0704a07║小哉？略示軌儀，次列於左。」
J29nB244_p0704a08║示眾。「山僧昨夜夢中說法，云：『萬境皆幻、萬象俱空；一
J29nB244_p0704a09║切心生，心生一切。空幻既滅，心亦何存？生滅無依，無
J29nB244_p0704a10║依空幻。』此山僧囈語也，勿用記取。」
J29nB244_p0704a11║示眾。「興龍山間，數期積雪，河山草木，片玉打成，一朝
J29nB244_p0704a12║旭日東昇，茅簷墮淚。睜起眼來，山猶是山、水猶是水，
J29nB244_p0704a13║為天為喬，分眉列目。正恁麼時，如何是道人行履？莫
J29nB244_p0704a14║言一色渾無事，更有風流向後看。」
J29nB244_p0704a15║示眾。「一二三四五，今不今、古不古；六七八九十，乾者
J29nB244_p0704a16║乾、濕者濕。趙錢孫李沒奈何，周吳鄭王無巴鼻。天地
J29nB244_p0704a17║人、日月星，秋冬春夏、水火木金。逢人且說三分話，未
J29nB244_p0704a18║可全拋一片心。」
J29nB244_p0704a19║示眾。「父母未生，聰明不有，形骸既具，耳目皆靈。叵耐
J29nB244_p0704a20║逐色隨聲無有了日？可憐生！把本來面孔變成鬼腦
J29nB244_p0704a21║神頭，眼波波地、耳聒聒地，那得個收視返聽、如聾似
J29nB244_p0704a22║瞽底人？說到這裡，覺得山僧有些不平。如今且教你
J29nB244_p0704a23║秖管向鬧市場中稠人所在走過一回，看你腳跟下
J29nB244_p0704a24║有些氣力不？若是站地得穩，不東倒西歪；又要扭著
J29nB244_p0704a25║你鼻頭，問你每日間耳朵邊、眼睛邊，聞底、見底是個
J29nB244_p0704a26║甚麼？因思香嚴、靈雲大沒勾當，他也從擊竹觀花處
J29nB244_p0704a27║出過一身白汗來，似這般伎倆，落在山僧手中，各打
J29nB244_p0704a28║三十拄杖一下也較不得。為甚如此？不見道：『從門入
J29nB244_p0704a29║者，不是家珍。』又且放寬一著，打開觀音、文殊二門，姑
J29nB244_p0704a30║容你們出入。古人云：『聲不是聲、色不是色。』的的底道
J29nB244_p0704b01║看！又云：『情封則物、理契則神。』也須放活鱍些好。恁麼
J29nB244_p0704b02║看來，未審聰明作麼生用？聽得這樣說話，設有個漢
J29nB244_p0704b03║出來道：『某甲不在聲色裡作活計。』我直得無言可答，
J29nB244_p0704b04║緊閉著方丈去也。還有末後一句想要與你點出，爭
J29nB244_p0704b05║奈山僧耳瞎。」
J29nB244_p0704b06║示眾。「興龍驗人有三句：第一、要迸開頂門；第二、要扭
J29nB244_p0704b07║轉鼻孔；第三、要脫體逍遙。須是不動唇皮分明道答，
J29nB244_p0704b08║還有同生同死底麼？」
J29nB244_p0704b09║示眾。「參禪人若要此事穩當，除非三年、五年、十年、二
J29nB244_p0704b10║十年，方有點胸自許分，如徒向他人喉下取氣，則口
J29nB244_p0704b11║頭訣、耳邊風有何益哉？學者切須自審。」
J29nB244_p0704b12║示眾。「五雲千言萬語，止向汝等道得途路邊事，至於
J29nB244_p0704b13║到家一句必待自證自修，不然，終被別人瞞過。可嘆
J29nB244_p0704b14║可嘆！」
J29nB244_p0704b15║示眾。「佛法不是鮮魚，那怕爛卻？恁麼道，也是淚出痛
J29nB244_p0704b16║腸。山僧每日口吧吧地，就汝等高低資質深淺工夫
J29nB244_p0704b17║隨方就便搭梯設階，指引一條向上路，等汝各自到
J29nB244_p0704b18║家便休。似這般癡心不了，總為冤債未酬，故造如許
J29nB244_p0704b19║口業。無奈汝等視為泛常，把對症語言聽作打傳口
J29nB244_p0704b20║令，獐頭鹿耳，大家鬧鬨一場又懡㦬而休，何曾經心
J29nB244_p0704b21║著意來？殊不知生死事大，無常迅速？正恁麼時，譬如
J29nB244_p0704b22║病者將欲垂危，急求一救，覓得個明醫國手，莫管人
J29nB244_p0704b23║參、貝母、甘草、黃連，但要起死回生，臨灘一劑解毒湯、
J29nB244_p0704b24║清涼散入口便服；保和丸、益壽丹到手便吞。吞下肚
J29nB244_p0704b25║中，冷冰冰、熱烘烘，或補或瀉、或汗或消，自然搜腸剔
J29nB244_p0704b26║胃、袪害除根。若是諱疾忌醫寧死不服，久久病入膏
J29nB244_p0704b27║肓，縱遇扁鵲、盧醫，直得撫膺長嘆！獨不念因病與藥、
J29nB244_p0704b28║診候用方，渠家費了多少辛苦，難道是圖你利市藥
J29nB244_p0704b29║資，肥家快口底？難道是怕你喪身失命，沒個替代底？
J29nB244_p0704b30║難道是救你一人圖好名聞，等他舖面行時底？總之，
J29nB244_p0704c01║切膚之痛、同患之憂，即我大覺醫王救度一切眾生
J29nB244_p0704c02║之悲願也，抑更有說焉？病之傷於行住坐臥者，昏沉、
J29nB244_p0704c03║妄想也；病之結於五蘊、六根者，色、聲、香、味也；病之匿
J29nB244_p0704c04║於心腕臟腑者，無明、煩惱也。以至種種人我、種種是
J29nB244_p0704c05║非、種種逐境隨緣，諸般不正之病，病之粗者也。若夫
J29nB244_p0704c06║聖解不除、凡情不盡、三際未斷、諸漏未消，多端微細
J29nB244_p0704c07║之病不能枚舉者，要在當人自調、自攝、自重軀命可
J29nB244_p0704c08║爾！甘苦自知、痛癢自覺，起沉痾而養聖胎，證金剛而
J29nB244_p0704c09║得不壞，予於諸人有厚望焉！昔人有言曰：『淮州牛喫
J29nB244_p0704c10║禾、益州馬腹脹，天下覓醫人，炙豬左膊上。』山僧曰：不
J29nB244_p0704c11║是好手。亦有一偈：『張病便醫張、李病便醫李，風寒暑
J29nB244_p0704c12║濕要分明，莫將頭痛眼花認作痰瘧脹痞。』五雲有味
J29nB244_p0704c13║死貓頭，加上引子，服也在你、不服也在你。珍重！」
J29nB244_p0704c14║示眾。「山僧十數年前以見見；十數年後以不見見，而
J29nB244_p0704c15║今覓個見與不見了不可得。汝等諸人作麼生檢點？
J29nB244_p0704c16║若檢點得出，入地獄如箭射。」
J29nB244_p0704c17║示眾。「頭頂天、腳踏地，行住坐臥，任其自然。忽遇天翻
J29nB244_p0704c18║地覆時，如何安身立命？」
J29nB244_p0704c19║示眾。「從來鐘板之設，所以一叢林之耳目，定日用之
J29nB244_p0704c20║準繩。準繩定，故日用清；耳目一，故叢林法。昭昭乎炳
J29nB244_p0704c21║若日星，凜凜乎肅於律令，弗可犯而誤也。乃賢智者，
J29nB244_p0704c22║率而循之不厭其繁，遵而守之不眤為細，日熟一日、
J29nB244_p0704c23║時精一時，是以節度無乖、鏗鏘有韻。性情之和平以
J29nB244_p0704c24║寓，志氣之中正聿彰。非曰畏規矩也，實乃敬叢林也；
J29nB244_p0704c25║非曰防恥辱也，實乃齊日用也。細行不虧，大德以著。
J29nB244_p0704c26║安知今日嚴護規矩之人，不即異日表揚法化之人
J29nB244_p0704c27║乎？無何泛泛之徒非怠則玩、非縱則拘。拘之者愈慎
J29nB244_p0704c28║而愈差，玩之者彌褻而彌錯。差錯則不能不舉，舉白
J29nB244_p0704c29║則不能不罰，罰行則不能不跪香行禮，跪香行禮則
J29nB244_p0704c30║不能不普告大眾。普告大眾，匪但以掩耳目也，正所
J29nB244_p0705a01║以立準繩也；匪但以立準繩也，正所以動懺悔也；匪
J29nB244_p0705a02║但以動懺悔也，正所以謹戒將來，使不敢一犯而再
J29nB244_p0705a03║犯、一誤而更誤也。而孰知有不然者，聞舉著則煩惱
J29nB244_p0705a04║生，煩惱生則懷怨於悅眾；經行罰則無明起，無明起
J29nB244_p0705a05║則隱恨於座元；告大眾則人我滋，人我滋則比是非、
J29nB244_p0705a06║較長短。於內外、是非、長短、人我無明交戰，於胸中求
J29nB244_p0705a07║其做工夫、明大事、參話頭、了生死蓋亦難之難矣！諒
J29nB244_p0705a08║亦非有意為此也。始則失於偶爾之疏，繼則擾夫清
J29nB244_p0705a09║淨之念，甚則成其暴棄之因。此無他，省察之未密耳，
J29nB244_p0705a10║刻勵之未專耳，參求之未篤耳！夫率性而便者，非其
J29nB244_p0705a11║智者也；任情而往者，非其賢者也；惰慢而恣肆者，非
J29nB244_p0705a12║所以禔躬也；傲忽而狂逞者，非所以育德也。慎小乃
J29nB244_p0705a13║可圖大，謹始方能慮終。卑而愈光、謙則受益。世諦之
J29nB244_p0705a14║矢志成人者亦且戒慎恐懼，而況佛祖道場修行關
J29nB244_p0705a15║捩，自甘顛倒軌範、軼越威儀，取笑旁觀，輕褻自己，惡
J29nB244_p0705a16║乎可哉？今日鐘板從旦至暮錯亂參差，直日何人？作
J29nB244_p0705a17║麼結案？竊恐規矩寢削日益廢弛，體制迭遷不可救
J29nB244_p0705a18║藥，向後首領執事務要加意整理，犯則必舉，舉則必
J29nB244_p0705a19║罰，罰則必如例嚴明。設有蹈前所說疚患者亦付莫
J29nB244_p0705a20║問，渠自誤渠，非爾等誤渠也。咨爾法眾各自反而求
J29nB244_p0705a21║之，小心慎毖，未必無裨於正事。其敬聽斯言，毋忽！」
J29nB244_p0705a22║示眾。舉：「芭蕉清和尚拈拄杖示眾云：『你有拄杖子，我
J29nB244_p0705a23║與你拄杖子。』」師喝一喝！「『你無拄杖子，我與你奪了拄
J29nB244_p0705a24║杖子。』」師喝一喝！乃云：「芭蕉道得分明，五雲用得恰當。
J29nB244_p0705a25║若無芭蕉道底，五雲無由發端；若無五雲用底，芭蕉
J29nB244_p0705a26║無從結案。芭蕉道的且置，如何是五雲用處？隨拈偈
J29nB244_p0705a27║云：『虛空擊碎一張口，帶累眉毛拖地走，何似曲肱深
J29nB244_p0705a28║夜眠？管他知有不知有？』」復喝一喝。
J29nB244_p0705a29║師誕期，示眾。「盡大地都被生死二字謾卻，汝等又被
J29nB244_p0705a30║山僧今日謾卻，何故聻？將謂是山僧母難。」
J29nB244_p0705b01║示眾。「活了死不得，情識邊走，殺人無數；死了活不得，
J29nB244_p0705b02║澄潭裡浸，殺人無數；活中死得來，盡情放下，灰飛煙
J29nB244_p0705b03║滅；死中活得來，握土成金，拈來便用。若是英靈男子、
J29nB244_p0705b04║出格丈夫，便與一齊抹過。不然，且莫匆匆草草。」
J29nB244_p0705b05║法語
J29nB244_p0705b06║示中知禪人。「行腳衲子須是步步踏實，始不虛費草
J29nB244_p0705b07║鞋，如徒信腳信耳，聞道東方有個宗師便往東走、西
J29nB244_p0705b08║方有個宗師便往西行。及至明眼人前，或一言半句
J29nB244_p0705b09║了無入處，反道佛法無靈、機緣不契。將些有用精神
J29nB244_p0705b10║盡向崎嶇路中銷鑠腳跟，到底無點地日子。豈知此
J29nB244_p0705b11║事不從外覓、不向他求？若能當下知歸，狂心頓歇。天
J29nB244_p0705b12║平云：『當其發足南方時，早知道錯了也。』試看天平所
J29nB244_p0705b13║云錯，錯在甚麼處？這裡會得，蓬門茅舍鳥語花香；林
J29nB244_p0705b14║下水邊風清月冷，隨時自在，到處優游，終日勞他腳
J29nB244_p0705b15║頭有甚交涉？」
J29nB244_p0705b16║示隱居禪人行腳。「宇宙忒無情，怪出山與水，奇哉世
J29nB244_p0705b17║外人，踏翻在腳底。青山青疊疊、綠水綠潺潺，非山亦
J29nB244_p0705b18║非水，撥眉仔細看。看來無不是，幾個知端的？鼻孔下
J29nB244_p0705b19║頭垂，無人解出氣。杖頭懸明月、缽底盛清風，直須恁
J29nB244_p0705b20║麼去，風光處處同。」
J29nB244_p0705b21║示無言西堂。「言西堂參隨將近念載，山僧於五雲制
J29nB244_p0705b22║中授以入山杖子，令續掌師一枝言。掩關白龍，厥志
J29nB244_p0705b23║可尚。乙巳，山僧受磐山之請，命言再來，茲又二載，輪
J29nB244_p0705b24║職監院事。山僧念之，不能無說。彼諸佛諸祖、大地眾
J29nB244_p0705b25║生以及有情無情，總被巴掌先師以無文印子印破
J29nB244_p0705b26║面門，各各放光動地。而今這個印子既佩爾身，毋得
J29nB244_p0705b27║輕自提持，東觸西撞、豎擲橫拋，恐其零星破碎，有甚
J29nB244_p0705b28║用處？直當善自保護，待其法法頭頭不離這印腔子。
J29nB244_p0705b29║又將這印腔子一槌擊碎，無絲毫線影障人眼睛，那
J29nB244_p0705b30║時任爾豎擲橫拋、東撞西觸，不論此土他方、人間天
J29nB244_p0705c01║上、來今往古、諸佛諸祖、大地眾生、有情無情，都與一
J29nB244_p0705c02║印印定。雖曰無文，而暗中文彩朗耀輝煌，豈不有光
J29nB244_p0705c03║祖烈？當此法門衰替、眾志移轉之時，爾能硬豎腳跟，
J29nB244_p0705c04║不辭勞苦擔荷執事，可謂夙願不忘；向後還宜大展
J29nB244_p0705c05║眉端，把有為諸法一眼覷破，不加半點意思。或林下
J29nB244_p0705c06║水邊逍遙任運、或街頭市境引接隨機，一一方便行
J29nB244_p0705c07║來，在在真實做去。不問因緣而因緣自至，不求受用
J29nB244_p0705c08║而受用自長。到這裡，主張撐持，聽之龍天護法，當必
J29nB244_p0705c09║有不負自己、不負山僧者。山僧苦心別志多不忍言，
J29nB244_p0705c10║為書數語以貽厥訓，爾其勗之。」
J29nB244_p0705c11║示大衍後堂。「末法時代，參學之流類多務華少實。衍
J29nB244_p0705c12║子自隨山僧，充侍寮、入記室、職後堂，曾印以偈，蓋十
J29nB244_p0705c13║二年於茲矣！至是自當園頭執事，山僧喜之。因思古
J29nB244_p0705c14║來宗匠作家無一不從行門而出。或有大事未明，借
J29nB244_p0705c15║此磨煉身心，潛修密證者；或有大事既明，於間藏縮
J29nB244_p0705c16║頭腳，積德培功者。當其矢志作務時，但知不愛筋力、
J29nB244_p0705c17║不惜皮毛，不敢於稠人廣眾中偷安習懶，坐消檀度
J29nB244_p0705c18║信施、空食行人血汗，一味真心誠意忍苦任勞，而孰
J29nB244_p0705c19║知行滿功圓時節一到，受大福報享大因緣，護法龍
J29nB244_p0705c20║天不肯辜負，感應之理自然而然。爾今於磐石山中
J29nB244_p0705c21║行此妙行，豈不是從根本著實處做人？此段苦心阿
J29nB244_p0705c22║誰忍昧？惟是钁頭落處下下莫空，任是佛來祖來一
J29nB244_p0705c23║鋤兩段。若是無明種子、煩惱根株、是非人我藤蔓，還
J29nB244_p0705c24║他盡情剷削，勿留些子夾雜荒塞淨田。縱有甚麼釋
J29nB244_p0705c25║迦鼻孔、達磨眼睛，總與瓦礫石頭一並拋卻，打掃一
J29nB244_p0705c26║塊潔白白地，將正性真種因時播種、好好栽培，直待
J29nB244_p0705c27║靈苗滋長、果熟馨香，和盤托出供養人天，大有饒益，
J29nB244_p0705c28║豈不快哉？古人云：『若人識得心，大地無寸土。』钁鋤柄
J29nB244_p0705c29║子既在爾手，正恁麼時向甚麼處著？這裡合下一語，
J29nB244_p0705c30║山僧與你大作證盟未為分外。」
J29nB244_p0706a01║示惺書記。「參禪學道先以志氣為主。志氣堅定，一切
J29nB244_p0706a02║逆境塵緣擾亂腔子不得；志氣向上，一切旁蹊曲徑
J29nB244_p0706a03║移易腳跟不得。蓋由別具信根、另著眼孔，信得超佛
J29nB244_p0706a04║越祖定有機關，看得脫死了生非同兒戲。尋訪知識，
J29nB244_p0706a05║細密參求，雖棄體忘身，執勞運力，總為因緣大事，更
J29nB244_p0706a06║不轉腦回頭。惺若禪人初於五雲受具，隨堂參請，向
J29nB244_p0706a07║上志氣立定已堅，抱病數年益深磨煉。山僧如磐，職
J29nB244_p0706a08║侍者事，歷經二載，純一真誠。茲又簽入記室，縱運墨
J29nB244_p0706a09║握管之間，不異執巾奉帚之日。參請克勵，儘有苦心，
J29nB244_p0706a10║山僧鑒而憐之，不吝葛藤一上。大抵此事非遠，只在
J29nB244_p0706a11║日用尋常處，只在作為動轉處，只在應事接物處。初
J29nB244_p0706a12║則借境以煉心，繼則心忘而境寂，久久純熟，不用遣
J29nB244_p0706a13║境而境亦無妨，不用攝心而心亦無礙。臥輪云：『臥輪
J29nB244_p0706a14║有伎倆，能斷百思想，對境心不起，菩提日日長。』六祖
J29nB244_p0706a15║云：『惠能無伎倆，不斷百思想，對境心數起，菩提作麼
J29nB244_p0706a16║長。』誠如臥輪所證，可謂得力修行；誠如六祖所言，纔
J29nB244_p0706a17║算踏翻關捩。然又必由修行得力，而後能關捩踏翻，
J29nB244_p0706a18║到得伎倆渾無田地，把生死二字拋向大洋海中，佛
J29nB244_p0706a19║祖虛聲掃置糞草堆裡。灑灑脫脫、優優游游，做個了
J29nB244_p0706a20║事丈夫、出頭漢子。聽其因緣時節，隨遇安身自度度
J29nB244_p0706a21║人，乃各人本分中事，自有不辜負從前志氣者。禪人
J29nB244_p0706a22║勉之。」
J29nB244_p0706a23║示垣侍者。「佛法無多子，久長難得人。若非踏定腳跟、
J29nB244_p0706a24║立就志向，有順逆不移之節、有死生不易之操，鮮不
J29nB244_p0706a25║見物而遷、隨流而合。紫垣侍者參隨山僧十有餘載，
J29nB244_p0706a26║清操潔志凜於冰霜，白意直衷皎如星月，且沉潛厚
J29nB244_p0706a27║重、伏爪藏牙、謹愨謙和、讓人退己，至於執侍山僧盡
J29nB244_p0706a28║心盡力，真誠質實始終不渝。每與敝衲蒲團日尋侶
J29nB244_p0706a29║伴，自爾心眼開豁，不嫌破被蒙頭，非比黑山鬼窟作
J29nB244_p0706a30║活計者。山僧一日對人天眾前報道：『高峰頂上有一
J29nB244_p0706b01║隻瞌睡虎。』垣出班一喝，令人膽顫心驚。因思國師三
J29nB244_p0706b02║喚三應猶謂辜負，而今高峰一語一喝又且如何？想
J29nB244_p0706b03║是當人多年方丈竊得如許贓私，一朝考較將來，不
J29nB244_p0706b04║覺信口供出，可謂作賊心虛。山僧姑且放過一著，仍
J29nB244_p0706b05║令如前踐履、照舊操持，有時睜目揚眉，聲聲震吼，展
J29nB244_p0706b06║開沒量膽略，露出噬人爪牙。長沙大蟲莫與爭鋒，虎
J29nB244_p0706b07║丘睡虎無能拒敵，是則長久得人之明驗也。順逆不
J29nB244_p0706b08║移、死生不易，吾於子有厚望焉！囑囑！」
J29nB244_p0706b09║示笑監院。「從來打不破底關頭，莫過『生死』二字；最長
J29nB244_p0706b10║遠底受用，無如『功行』一途。生死昧則關頭不開，功行
J29nB244_p0706b11║虧則受用不大。欲破關頭者，須是拌著身命不顧危
J29nB244_p0706b12║亡，舞劍輪刀，向煩惱國中、無明城裡、人我是非塹上
J29nB244_p0706b13║直撞橫衝，戰退魔軍、剿除賊子，使四海蕩平、八荒清
J29nB244_p0706b14║泰，更有甚麼險隘玄關阻人來往？來往無礙則生死
J29nB244_p0706b15║平常，生死平常則大事明了。夫所謂大事明了者，即
J29nB244_p0706b16║生而不生、死而不死。不生不死即無去無來，無去無
J29nB244_p0706b17║來即隨來隨去。無些子粘帶、無絲毫牽纏，任運縱橫，
J29nB244_p0706b18║隨時瀟灑。至於功行一途又是培植福德邊事，古人
J29nB244_p0706b19║一日不作、一日不食，大有樣子。雪峰典座、大慧淨頭，
J29nB244_p0706b20║福報人緣千古稱盛，如斯之類未可枚舉。楊岐監院
J29nB244_p0706b21║三十載、中峰侍關二十年，這又是銅筋鐵骨長遠不
J29nB244_p0706b22║變底。大笑禪人頗有資格，十餘年來參隨山僧皆有
J29nB244_p0706b23║執事。乙巳，山僧受曇華請，以高峰院事付禪人管理。
J29nB244_p0706b24║毋論巨細，一切經心，兼有土木之功。禪人不憚身先，
J29nB244_p0706b25║行行就緒，功竣，請山僧轉錫開爐。山僧一日上堂，垂
J29nB244_p0706b26║下一釣云：『今朝臘月一，寒氣將人逼，雪落滿林花，霜
J29nB244_p0706b27║凝遍地玉。兩堂雲水僧，個個赤骨歷。親切、轉身、異類
J29nB244_p0706b28║行，更有末後那一句？』笑出，山僧云：『速道速道！』笑云：『季
J29nB244_p0706b29║冬嚴寒，切忌口快。』山僧云：『恁麼又爭得？』笑點首。即此
J29nB244_p0706b30║可見，笑於功行途中亦具破關手段，從茲操履受用
J29nB244_p0706c01║何窮？乃若煩惱無明、是非人我，只合於輪刀舞劍時
J29nB244_p0706c02║一齊斬斷。先哲有言：『學道如鑽火，逢煙且莫休，直待
J29nB244_p0706c03║金星現，歸家始到頭。』到頭一句，俟禪人歸家穩坐自
J29nB244_p0706c04║有話說。」
J29nB244_p0706c05║示霜鏡禪人。「春之風可以感人，夏之雨可以悅人，秋
J29nB244_p0706c06║之月可以涼人，冬之火可以煖人。入乎四時之中，出
J29nB244_p0706c07║乎四時之外者，方且無我、無物而無人。夫如是！乃可
J29nB244_p0706c08║以遊廛市而處山林。」
J29nB244_p0706c09║示穎初禪人。「修行無別，為了生死，生死本無，何處修
J29nB244_p0706c10║行？雖然如是，若不艱苦磨煉，豈知飯是米作、衣是綿
J29nB244_p0706c11║成？直饒知得飯是米作、衣是綿成，更有轉身一路在。
J29nB244_p0706c12║如何是轉身一路？啐！忘卻了也。」
J29nB244_p0706c13║示這是王居士。「昔有僧問：『念佛底是誰？』山僧云：『念佛
J29nB244_p0706c14║底是誰？』又有僧問：『念佛底是誰？』山僧云：『念佛底不是
J29nB244_p0706c15║誰？』檢點將來，大似一口兩舌。會麼？朝三暮四、朝四暮
J29nB244_p0706c16║三，亦令猴怒、亦令猴懽。參此話者，但恁麼會取。」
J29nB244_p0706c17║示瑞侍者。「造物何心，於大地而獨厚丘林？蔥蔥蔚蔚，
J29nB244_p0706c18║草木繽紛，奇而且幻，霧靄雲騰。處其間者，徜徉自在
J29nB244_p0706c19║而不逐風塵，一爐香、一幅字、一卷經相與晤對，有時
J29nB244_p0706c20║出泉石而與人共話乎無生。」
J29nB244_p0706c21║示魯書記。「老臊胡，熊耳山前作個甚麼？至今無人分
J29nB244_p0706c22║疏得下。五雲山中忽爾有人著眼，道渠是個瞌睡漢。
J29nB244_p0706c23║有甚交涉？莫言知恩少，負恩解報恩。」
J29nB244_p0706c24║示玉侍者。「出家修行為著何事？自度度人，曰志曰氣。
J29nB244_p0706c25║自度為先、度人為次，然必度人，乃自度事。自度云何？
J29nB244_p0706c26║毋自暴棄，矢志參尋，惟孜惟亟。或詢師長、或諮同類，
J29nB244_p0706c27║觸此通彼，鬼神莫覷。擊碎泥團，平沉大地，面目本來，
J29nB244_p0706c28║只這便是！勿效時流，隨群逐隊，入傀儡場，以作兒戲。
J29nB244_p0706c29║潛牙伏爪，俟因緣至，挺特為人，龍天懽喜。此時此日，
J29nB244_p0706c30║但依山之隈、水之際，伴煙霞而棲止。」
J29nB244_p0707a01║示松埜禪人。「天之高也未為高，地之厚也未為厚，萬
J29nB244_p0707a02║物芸芸未為棼，惟有此心難如舊。睹形不見眼如眉，
J29nB244_p0707a03║聞聲不知耳若手。夫如是！用以返乎渾渾冥冥而無
J29nB244_p0707a04║暫無久。」
J29nB244_p0707a05║示空世沙彌禮觀音文。「和南稽首，觀音大士，聞聲救
J29nB244_p0707a06║苦，無量慈悲。我今弟子，法名空世，幼小出家，相依知
J29nB244_p0707a07║識。恐我宿世，罪業深重；恐我壽命，不能長久。於法無
J29nB244_p0707a08║聞、於道難悟，茫茫此生，光陰短促。我今志誠，皈禮大
J29nB244_p0707a09║士，願賜慈悲，哀憐救濟。父母生我，不能壽我；師長教
J29nB244_p0707a10║我，不能壽我。君王臨我，不能壽我；檀信護我，不能壽
J29nB244_p0707a11║我。惟大士恩，深於父母；惟大士恩，逾於師長。惟大士
J29nB244_p0707a12║恩，重於君王；惟大士恩，隆於檀信。令我長壽，得聞於
J29nB244_p0707a13║道，報父母恩；令我長壽，得聞於道，報師長恩；令我長
J29nB244_p0707a14║壽，得聞於道，報君王恩；令我長壽，得聞於道，報檀信
J29nB244_p0707a15║恩。我此哀聲，入大士耳，以聞聞聲，聞聲救我；我此哀
J29nB244_p0707a16║心，入大士心，以不聞聞，不聞救我。我若日用，三業未
J29nB244_p0707a17║淨，仗大士力，蠲除一切；我若累劫，造諸重罪，仗大士
J29nB244_p0707a18║力，願悉消滅。大哉觀音！真我慈父，靈感圓通，俾我得
J29nB244_p0707a19║度。既度我矣！普度世間，讚者禮者，俱獲延年。我今拜
J29nB244_p0707a20║禮，觀音聖號，如月當天，無水不照。」
J29nB244_p0707a21║示性覺嚴居士禮接引。「心是佛心、行是佛行，憑爾心
J29nB244_p0707a22║行，作佛有餘。爾名性覺，性覺亦非，爾覺若忘，爾性復
J29nB244_p0707a23║矣！稽首慈尊，尊鑑不遠，接引往生，豈棄於爾？爾生無
J29nB244_p0707a24║慚、爾死無愧，無愧無慚，復誰生死？既無生死，爾直任
J29nB244_p0707a25║之，任爾真實，以覲導師。」
J29nB244_p0707a26║示性初悟本吳道人。「四大本空、五蘊非有，惟爾性初，
J29nB244_p0707a27║不著色相。何名為性？性本空故。何名為初？無空性故。
J29nB244_p0707a28║無終無始，名為復初；原始要終，名為見性。此心常潔、
J29nB244_p0707a29║此性常貞，貞潔之質，永離死生。生死亦忘，可以久長，
J29nB244_p0707a30║久長不著，水流花香。了相非相、悟空不空，脫此幻體，
J29nB244_p0707b01║證彼金容。」
J29nB244_p0707b02║示性健何乾行居士。「作善餘慶、為善降祥，惠迪則吉，
J29nB244_p0707b03║錫福悠長。聖賢之語無不實者，況復矢志修行、留心
J29nB244_p0707b04║學道，除煩惱、絕是非，有不可以配天獲吉者哉？乾行
J29nB244_p0707b05║居士自經離亂，歷涉風波，可謂艱苦倍常。一日歸我
J29nB244_p0707b06║無言弟子，兢兢寡過，遠害為慮，來請山僧垂示。山僧
J29nB244_p0707b07║示以偈曰：『謹始慮終、勤終若始，恁麼恁麼，獲福無比。』
J29nB244_p0707b08║至於悟明本分一著，須是踏翻關捩去，又不在此格
J29nB244_p0707b09║則中說話。」
J29nB244_p0707b10║三山來禪師語錄卷四
J29nB244_p0707b11║
J29nB244_p0707b12║
J29nB244_p0707b13║
J29nB244_p0707b14║
J29nB244_p0707b15║
J29nB244_p0707b16║　　　四川向化侯養元譚公諱詣捐俸刻