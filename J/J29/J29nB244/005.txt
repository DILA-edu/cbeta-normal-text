J29nB244_p0707c01║三山來禪師語錄卷五
J29nB244_p0707c02║書記普定編
J29nB244_p0707c03║機緣
J29nB244_p0707c04║師同耳菴和尚遊觀音寺。至殿門，菴云：「沒得觀音。」師
J29nB244_p0707c05║云：「這不是？」菴云：「總不見得。」師與一掌，菴作躲勢，師云：
J29nB244_p0707c06║「觀音觀音！」
J29nB244_p0707c07║范惟一問：「除卻煩惱即是清淨時如何？」師云：「除！」曰：「一
J29nB244_p0707c08║切俱除，除個甚麼？」師震威一喝，一佇思，師便打。
J29nB244_p0707c09║眾隨師遊水月菴，師以拄杖畫[十○]云：「不得踏著、不得
J29nB244_p0707c10║越過、不得四面之遶，作麼生過？」一僧逕過，師云：「打失
J29nB244_p0707c11║一隻腳。」
J29nB244_p0707c12║裴文學問：「未生我時誰是我？」師云：「張三李四。」曰：「既生
J29nB244_p0707c13║我後我是誰？」師云：「李四張三。」士沉吟，師驀面兩掌。
J29nB244_p0707c14║一僧入室，師云：「汝道！問汝那一句？」僧擬開口，師叱出。
J29nB244_p0707c15║腳纔跨門，師召云：「來，向汝道！」僧擬轉身，師復叱出。
J29nB244_p0707c16║師入堂，見一貓走過，師問眾：「當日南泉斬貓，道！是真
J29nB244_p0707c17║否？」後堂云：「他原不作假。」師復問首座：「設若趙州遇南
J29nB244_p0707c18║泉舉似時，答個『我在青州造領布衫重七斤。』此貓還
J29nB244_p0707c19║救得不？」座云：「設若僧問趙州『一歸何處』時，趙州脫草
J29nB244_p0707c20║鞋頂出，和尚以為何如？」師云：「不是這個道理。」
J29nB244_p0707c21║元旦遊山，監院作禮云：「新年出隊，萬象生輝，伏請和
J29nB244_p0707c22║尚垂慈，得共山靈懽笑。」師云：「正月一，無個事，緩步行
J29nB244_p0707c23║來何拘繫？烹茶傍嶺折疏藜，襲坐臨崖趺小石。拍掌
J29nB244_p0707c24║唱個太平春也，賢賢親親、樂樂利利。」院云：「即今眼底
J29nB244_p0707c25║一句又作麼生？」師云：「山頭惟見長松綠，道上仍看舊
J29nB244_p0707c26║草黃。」
J29nB244_p0707c27║師久不說法，維那白云：「明日望旦，請和尚上堂。」師云：
J29nB244_p0707c28║「我即今為汝陞座。」侍者云：「諦觀法王法，法王法如是！」
J29nB244_p0707c29║師云：「各司其事好。」
J29nB244_p0707c30║一僧自江南來參，師云：「汝甚時到此？」僧云：「昨日夜分。」
J29nB244_p0708a01║師云：「不許夜行，你因甚知而故犯？」僧便喝，師云：「落在
J29nB244_p0708a02║甚處？」僧召侍者云：「上座！」師云：「參堂去。」
J29nB244_p0708a03║師入堂，眾作禮，師云：「作禮且置，山僧有一字書向汝
J29nB244_p0708a04║等認看。」維那度香板與師，師於地書一「佛」字，那以腳
J29nB244_p0708a05║抹去，師向那問訊；那亦於地書一「佛」字，師以腳抹去，
J29nB244_p0708a06║那向師問訊。師云：「維那今日觸忤堂頭，大眾一齊舉
J29nB244_p0708a07║罰。」那云：「和尚不得奪某甲執事。」師云：「山僧罪過。」那作
J29nB244_p0708a08║禮，師呵呵大笑。
J29nB244_p0708a09║總戎袁寶善居士，從派慶忠老人，隨師參叩，力究多
J29nB244_p0708a10║載，一朝點胸，更名性煒，師與別號香蓮，有頌古刊行
J29nB244_p0708a11║於世。
J29nB244_p0708a12║新寧縣尹沈赤肩居士參師，師痛加錐劄，士低首良
J29nB244_p0708a13║久，師云：「曾見夾山參船子機緣麼？」士云：「見！」師云：「試舉
J29nB244_p0708a14║看！」士舉至「夾山辭行，頻頻回顧」處，師驀豎掌云：「將謂
J29nB244_p0708a15║別有耶？」士當下釋然。後見貓捕雞，雞飛入草中，師取
J29nB244_p0708a16║磚一片置地云：「是甚麼？」士作雞鳴聲，師云：「這話猶未
J29nB244_p0708a17║圓在。」士將磚一腳踢去，師乃印可。
J29nB244_p0708a18║元旦遊山，維那舉盒云：「裡許是雲門公案，更有曹洞
J29nB244_p0708a19║宗旨，請師揀辨，以便下口。」師驀拈一片云：「臨濟兒孫
J29nB244_p0708a20║不許說他家語話。」那云：「也須嘗過。」師喚侍者與大眾
J29nB244_p0708a21║普傳。
J29nB244_p0708a22║師以三句語驗眾，眾下語不恰，師自代云：「如何是迸
J29nB244_p0708a23║開頂門句？瞎！如何是扭轉鼻孔句？常！如何是脫體逍
J29nB244_p0708a24║遙句？苦！」書狀別云：「不不不！」師云：「錯說為當。」
J29nB244_p0708a25║僧問：「如何是末後句？」師云：「呦呦鹿鳴，食野之蘋。」僧云：
J29nB244_p0708a26║「恁麼得到牢關也無？」師云：「汝作麼生會？」旁僧云：「也要
J29nB244_p0708a27║記著。」師云：「也要記著。」
J29nB244_p0708a28║師一日令侍者將墨硯一塊、清水一鍾置法堂上。三
J29nB244_p0708a29║日後，師入堂問：「日前公案還有圓得底麼？」眾下語不
J29nB244_p0708a30║恰，師以硯覆鍾口，作女人拜，歸方丈。
J29nB244_p0708b01║師山行次，指水田問一沙彌云：「有水無水？」曰：「有水。」指
J29nB244_p0708b02║旱田問一沙彌云：「有水無水？」曰：「無水。」復指片地問云：
J29nB244_p0708b03║「這個聻？」沙彌相視而笑，師云：「本色沙彌。」
J29nB244_p0708b04║眾僧唱韻次，師豎掌云：「這字作麼生唱？」一僧撫桌，師
J29nB244_p0708b05║云：「歸那個母？」曰：「請和尚指示！」師云：「待汝切得字時即
J29nB244_p0708b06║向汝道。」
J29nB244_p0708b07║一僧過九峰，師云：「九峰山前有一關，道得即去。」僧便
J29nB244_p0708b08║行，師召云：「禪和！」僧回首，師云：「猶未過關在。」
J29nB244_p0708b09║朴素道人見師，師問：「魯祖因甚見僧來便面壁？」素便
J29nB244_p0708b10║喝，師云：「一口氣不來又作麼生？」素云：「藕斷絲不斷。」師
J29nB244_p0708b11║云：「參！」
J29nB244_p0708b12║師出方丈，偶召一僧，僧擬議，師喝退；復召一僧，僧近
J29nB244_p0708b13║前，師呵呵大笑。
J29nB244_p0708b14║囑玉維那機語。師云：「耳菴師兄受衣缽於巴掌先師，
J29nB244_p0708b15║開堂四剎，不輕授受，一朝示疾，囑令門人等參隨山
J29nB244_p0708b16║僧，並以衣缽轉托交代。菴逝後，亮維那、華侍者、定學
J29nB244_p0708b17║人、聖化主同參山僧於五雲。不數年，定住高梁，華亦
J29nB244_p0708b18║脫去，聖以原執事充入高峰。及山僧受請盤山，亮復
J29nB244_p0708b19║隨焉！十載未離，行履見地勘驗有素，應以轉托山僧
J29nB244_p0708b20║之衣缽，代耳菴付囑於亮。夫耳菴兄，山僧之手足也；
J29nB244_p0708b21║亮維那，耳菴之弟子也。山僧於菴則兄視之，於亮則
J29nB244_p0708b22║侄視之，法門分誼，凜然千古。今以耳菴之弟子仍接
J29nB244_p0708b23║耳菴之衣缽，匪獨不忘耳兄也，亦且不負掌師也。亮
J29nB244_p0708b24║維那其永續菴嗣而昌厥後。聽吾偈：『養成頭角自耳
J29nB244_p0708b25║菴，牙爪深藏又十年，珍重熊山獅子子，長流法乳續
J29nB244_p0708b26║燈傳。』」
J29nB244_p0708b27║李居士問：「天地未有，何物為先？」師豎起拂子，士云：「只
J29nB244_p0708b28║這個，更別有？」師放下拂子，士禮拜，師云：「且莫詐明頭。」
J29nB244_p0708b29║勘辨
J29nB244_p0708b30║一僧來參，師云：「如何是腳跟下事？」僧頓足，師打云：「十
J29nB244_p0708c01║萬八千程。」又一僧至，師云：「近前來。」僧近前，師便打，僧
J29nB244_p0708c02║便喝，師又打，僧云：「某甲親見和尚！」師復打，僧禮拜，師
J29nB244_p0708c03║云：「喫茶去。」
J29nB244_p0708c04║師問佛幻：「文殊見個甚麼便白槌？」幻云：「本是無孔笛，
J29nB244_p0708c05║何用楚歌吹？」師休去。至晚又問：「汝早間祇對話，意作
J29nB244_p0708c06║麼生？」幻云：「和尚問他作麼？」師又休去。
J29nB244_p0708c07║一僧過師前，師召云：「還記得話頭麼？」僧撫掌，師云：「作
J29nB244_p0708c08║麼作麼？」僧云：「還和尚話頭。」師便打。
J29nB244_p0708c09║師舉：「百萬劍戟逐猛虎，至壁立崖不損皮毛如何脫
J29nB244_p0708c10║身？」問僧：「作麼會？」僧云：「正要問這話。」師云：「昨日晴、今日
J29nB244_p0708c11║雨。」
J29nB244_p0708c12║師問一僧：「汝還疑麼？」僧云：「焉能不疑？」師云：「明日十六
J29nB244_p0708c13║那？」僧云：「十六。」師云：「有甚疑處？」
J29nB244_p0708c14║師驗眾：「這一句作麼生道？」眾競下語，師展兩手。
J29nB244_p0708c15║二僧來參，師問一僧云：「是甚麼？」僧豎一指，師云：「不是！」
J29nB244_p0708c16║僧云：「是甚麼？」師豎一指。一僧云：「這僧不是，難道和尚
J29nB244_p0708c17║又是？」師云：「是不是！」
J29nB244_p0708c18║師問僧：「拋兒婆子因甚道這個也不消得？」僧低首，師
J29nB244_p0708c19║驀面一掌，僧云：「也不消得。」師云：「不與麼卻與麼。」
J29nB244_p0708c20║一僧下禪床，師擒住云：「話頭聻？」僧茫然。旁僧敲引磬，
J29nB244_p0708c21║師云：「落在甚處？」僧遲疑，師云：「寒山睡重、拾得起遲。」
J29nB244_p0708c22║師問一僧：「如何是十五日以前事？」僧云：「老鼠鑽牛角。」
J29nB244_p0708c23║「如何是十五日以後事？」僧云：「三腳驢子弄蹄行。」「正當
J29nB244_p0708c24║十五日如何？」僧便喝，師云：「何不道取一句？」僧云：「木魚
J29nB244_p0708c25║三尺口。」師云：「恁麼那？」
J29nB244_p0708c26║師問僧：「麻三斤意旨如何？」僧云：「說破不值錢。」師云：「如
J29nB244_p0708c27║何是佛？」僧云：「石香罏。」師云：「脫體道一句看！」僧云：「這殿
J29nB244_p0708c28║二百年。」師云：「三日後問汝。」
J29nB244_p0708c29║師問僧：「如何是親切句？」僧云：「月半是十五。」「如何是轉
J29nB244_p0708c30║身句？」僧頓足。「如何是異類句？」僧云：「兩貓一犬。」「如何是
J29nB244_p0709a01║末後句？」僧顧視左右，師連打四棒。
J29nB244_p0709a02║師問僧：「父母在堂，如何奉養？」僧便喝，師云：「得恁麼忤
J29nB244_p0709a03║逆那？」僧作禮云：「今日罪過。」師不顧。
J29nB244_p0709a04║一僧喫飯次，師見云：「汝一頓喫多少？」僧云：「三碗四碗。」
J29nB244_p0709a05║師云：「還將得口來麼？」僧問訊，師召侍者云：「教廚下再
J29nB244_p0709a06║著些米。」
J29nB244_p0709a07║一僧參師，師云：「我已知汝來處。」僧展兩手，師便打，僧
J29nB244_p0709a08║云：「和尚放行太速。」師云：「原來原來！」
J29nB244_p0709a09║師問僧：「前夜消息聻？」僧豎一指，師云：「放下著。」僧放下，
J29nB244_p0709a10║師云：「又在甚麼處？」僧拍左肘，師云：「一邊漢。」
J29nB244_p0709a11║師一日垂語云：「密密處沒商量，悄悄地無回互，鼻孔
J29nB244_p0709a12║有氣者相見。」二僧齊入，師云：「那一個先道？」一僧喝，師
J29nB244_p0709a13║云：「再喝一喝看。」僧又喝，師云：「野干鳴。」又問一僧：「汝又
J29nB244_p0709a14║作麼生？」僧亦喝，師云：「他喝汝亦喝？」僧云：「也要和尚委
J29nB244_p0709a15║悉。」師云：「一隊野狐！」
J29nB244_p0709a16║一僧入，師放下竹篦云：「道！」僧云：「既放下，道個甚麼？」師
J29nB244_p0709a17║云：「我放下，汝試道看！」僧云：「滿口道不出。」師云：「放汝三
J29nB244_p0709a18║十棒。」
J29nB244_p0709a19║師問侍者：「如何是你日用事？」者云：「堂前一罏香。」師云：
J29nB244_p0709a20║「不顧和尚了？」者云：「尊重些好。」師云：「是！」
J29nB244_p0709a21║師問僧：「不用音聲與色聲，將何喚作本來人？」僧云：「適
J29nB244_p0709a22║纔見兩人出山。」師云：「莫亂統！」僧云：「也不得辜負某甲。」
J29nB244_p0709a23║師打云：「也不得辜負山僧。」
J29nB244_p0709a24║師驗水維那云：「古鏡未磨時如何？」那云：「古鏡。」師云：「磨
J29nB244_p0709a25║後如何？」那云：「非古鏡。」師云：「著！」
J29nB244_p0709a26║一僧行腳歸，師云：「這漢又來也。」僧便喝，師云：「咦！」僧作
J29nB244_p0709a27║禮，師便打。
J29nB244_p0709a28║一僧歸，禮師，師云：「這幾年來見個甚麼？」僧云：「某甲今
J29nB244_p0709a29║日行路勞倦，祗對不得。」師云：「饒你勞倦也要道取一
J29nB244_p0709a30║句。」僧禮拜，師打云：「幾乎放過。」
J29nB244_p0709b01║眾隨師納涼次，夜月正明，一僧云：「好月。」師云：「畢竟月
J29nB244_p0709b02║在甚麼處？」有畫圓相者、有振身立者、有問訊作禮者、
J29nB244_p0709b03║有答話先後不一者，師云：「總未見月在。」一僧問云：「畢
J29nB244_p0709b04║竟月在甚麼處？」師云：「畢竟月在天上。」眾作禮，師云：「當
J29nB244_p0709b05║面熱瞞。」
J29nB244_p0709b06║師問僧：「長三丈、闊八尺，都來有甚交涉巴鼻處，道將
J29nB244_p0709b07║一句來？」僧云：「不道不道！」師云：「因甚不道？」僧以手掩香
J29nB244_p0709b08║罏，師打云：「又道不道？」
J29nB244_p0709b09║師問僧：「三日不答話，無人道汝是啞漢，速道速道！」僧
J29nB244_p0709b10║便喝，師便打。僧云：「蒼天蒼天！」師打云：「蒼天蒼天！」
J29nB244_p0709b11║一僧進方丈，纔展具，師便喝，僧云：「特來請益和尚！」師
J29nB244_p0709b12║驀面一掌，僧云：「痛快痛快！」師復打，僧擬進語，師以手
J29nB244_p0709b13║引僧耳，推出方丈。
J29nB244_p0709b14║師驗眾云：「開口即錯，不妨據實答來；舉步即非，但要
J29nB244_p0709b15║依序行到。正恁麼時如何打當？」一僧禮拜了退，師云：
J29nB244_p0709b16║「將錯就錯。」一僧近前，師云：「問過了也。」僧禮拜，師云：「將
J29nB244_p0709b17║錯就錯。」又一僧出，師云：「合作麼生？」僧禮拜，師云：「將錯
J29nB244_p0709b18║就錯！」
J29nB244_p0709b19║師問世沙彌：「這一指如何會？」世呵呵大笑，師云：「明日
J29nB244_p0709b20║再來。」
J29nB244_p0709b21║師召蓮沙彌云：「進前些來，便於打你。」蓮退後三步；師
J29nB244_p0709b22║復召云：「退後些去，莫等打你。」蓮進前三步。師云：「汝因
J29nB244_p0709b23║甚腳跟不穩？」蓮云：「和尚問頭太悻。」師顧旁僧云：「你看
J29nB244_p0709b24║這沙彌恁麼道？」
J29nB244_p0709b25║師問一行者云：「汝近日作個甚麼？」僧云：「農務。」師云：「甚
J29nB244_p0709b26║麼喚作農務？」僧作掘地勢，師云：「汝不合欺誑山僧。」
J29nB244_p0709b27║師問一沙彌云：「適纔少段機緣，汝何不湊上？」彌作訝
J29nB244_p0709b28║聲，師云：「蹉過了也。」彌云：「幾乎蹉過。」師云：「爭奈山僧不
J29nB244_p0709b29║會何？」
J29nB244_p0709b30║師問僧：「默然良久，汝作麼生會？」僧云：「某甲只作默然
J29nB244_p0709c01║良久會。」師云：「恁麼又爭得？」僧噓一聲，師云：「這個阿師
J29nB244_p0709c02║因甚沒得鼻孔？」
J29nB244_p0709c03║問答
J29nB244_p0709c04║僧問：「如何是清淨法身？」師云：「泥豬癩狗。」
J29nB244_p0709c05║僧問：「路逢達道人，不將語嘿對，未審將甚麼對？」師云：
J29nB244_p0709c06║「今日見兩人舁野豬。」
J29nB244_p0709c07║一僧問：「念佛底是誰？」師云：「念佛底是誰？」又僧問：「念佛
J29nB244_p0709c08║底是誰？」師云：「念佛底不是誰？」二僧禮拜，師云：「一得一
J29nB244_p0709c09║失。」
J29nB244_p0709c10║僧問：「如何是不睹不聞句？」師良久，僧云：「無言無說又
J29nB244_p0709c11║作麼生？」師云：「重下註腳。」
J29nB244_p0709c12║僧問：「人人盡道見性成佛。成佛即不問，這『見』字還著
J29nB244_p0709c13║得麼？」師作嘔吐聲。
J29nB244_p0709c14║僧問：「古人道：『不疑言句，是學人大病。』未識可疑底是
J29nB244_p0709c15║甚麼句？」師云：「哩哩！」
J29nB244_p0709c16║僧問：「如何是三世諸佛？」師云：「馬牛羊。」
J29nB244_p0709c17║僧問：「擬心不得時如何？」師云：「放下著。」
J29nB244_p0709c18║僧問：「六道眾生還具佛性也無？」師云：「嗄！」
J29nB244_p0709c19║僧問：「如何是為人一句？」師便打，僧云：「恁麼則辜負某
J29nB244_p0709c20║甲也。」師云：「山僧今日失利。」
J29nB244_p0709c21║僧問：「某甲沒奈何時如何？」師云：「怪事怪事！」
J29nB244_p0709c22║僧問：「如何是事事無礙？」師云：「上單下單、喫茶喫水。」
J29nB244_p0709c23║僧問：「如何是超生死不相干句？」師云：「山菌子。」
J29nB244_p0709c24║僧問：「儘力道不得底句，卻請和尚答！」師云：「汝獨苦我
J29nB244_p0709c25║以難。」
J29nB244_p0709c26║僧問：「如何是知有事？」師云：「日出東方。」
J29nB244_p0709c27║僧問：「如何是寶藏庫？」師云：「空空！」
J29nB244_p0709c28║僧問：「尊者策眉，意旨如何？」師云：「太長生。」
J29nB244_p0709c29║僧問：「如何是未開口時消息？」師云：「道道！」僧云：「開口後
J29nB244_p0709c30║如何？」師云：「不道不道！」
J29nB244_p0710a01║僧問：「如何是生前面目？」師云：「描不成、畫不就。」
J29nB244_p0710a02║僧問：「古人斬貓意旨如何？」師云：「苦哉！佛馱耶！」
J29nB244_p0710a03║僧問：「抱璞求鑒時如何？」師云：「汝是甚麼人？」僧擬議，師
J29nB244_p0710a04║云：「頑石頭。」
J29nB244_p0710a05║僧問：「古人道：『不是心、不是佛、不是物。』是個甚麼？」師云：
J29nB244_p0710a06║「七東八西。」
J29nB244_p0710a07║僧問：「悄悄地因甚又無回互？」師云：「低聲些。」
J29nB244_p0710a08║僧問：「喫茶去，意作麼生？」師云：「人情分上。」僧云：「趙州因
J29nB244_p0710a09║甚慣用此機？」師云：「沒奈人情何！」
J29nB244_p0710a10║僧問：「慶忠道：『達磨是異鄉人。』是否？」師云：「是！」僧云：「以何
J29nB244_p0710a11║為驗？」師云：「碧眼絡腮鬍。」
J29nB244_p0710a12║僧問：「覿面不逢時如何？」師云：「汝從甚處去來？」僧云：「未
J29nB244_p0710a13║離當處。」師云：「又道覿面不逢。」
J29nB244_p0710a14║僧問：「如何是聚雲三關？」師云：「險！」
J29nB244_p0710a15║僧問：「如何是佛？」師云：「木雕泥塑。」僧云：「莫這個便是麼？」
J29nB244_p0710a16║師云：「放汝三十棒。」
J29nB244_p0710a17║僧問：「如何是西來意？」師云：「滿眼滿耳。」
J29nB244_p0710a18║僧問：「達磨面壁，意旨如何？」師云：「分明記得，想不起來。」
J29nB244_p0710a19║僧云：「和尚莫瞞人好。」師云：「汝莫瞞人好。」
J29nB244_p0710a20║僧問：「如何是獨透聲色句？」師云：「一二三四五。」
J29nB244_p0710a21║僧問：「學人有個見處，請師鑒。」師云：「不鑒。」僧云：「因甚不
J29nB244_p0710a22║鑒？」師云：「怕底是汝有個見處。」
J29nB244_p0710a23║僧問：「漆桶穿時如何？」師云：「烏龜三隻腳。」
J29nB244_p0710a24║師同眾坐次，偶噓一聲，一僧云：「和尚有不平底事麼？」
J29nB244_p0710a25║師云：「是。」僧云：「如何是不平底事？」師趨向前云：「汝打殺
J29nB244_p0710a26║我。」僧作怕勢，師云：「又爭怪得山僧？」
J29nB244_p0710a27║僧問：「如何是六不收？」師云：「叱！」
J29nB244_p0710a28║僧問：「心法雙忘時如何？」師云：「油鹽醬醋。」
J29nB244_p0710a29║僧問：「美食不中飽人喫。止如終日不喫，此人還飽麼？」
J29nB244_p0710a30║師云：「他原不饑。」僧云：「不饑底人在甚麼處？」師云：「十萬
J29nB244_p0710b01║八千程。」
J29nB244_p0710b02║僧問：「如何是二六時中事？」師云：「穿衣喫飯。」
J29nB244_p0710b03║僧問：「大事既明，因甚如喪考妣？」師云：「這問也大難！」
J29nB244_p0710b04║僧問：「不掛唇皮一句作麼生道？」師云：「好大哥！」
J29nB244_p0710b05║僧問：「徑山大悟一十八遍、小悟不知其數，未審悟個
J29nB244_p0710b06║甚麼？」師云：「驢糞子！」
J29nB244_p0710b07║僧問：「搬柴運水、喫飯穿衣，是甚麼人行履？」師云：「尋常
J29nB244_p0710b08║人行履。」僧云：「此人還成佛否？」師云：「土上加泥。」
J29nB244_p0710b09║僧問：「惟此一事實，是那一事？」師云：「與我過扇子來。」
J29nB244_p0710b10║僧問：「打破鏡時作麼相見？」師云：「背抵背。」
J29nB244_p0710b11║僧作禮云：「請和尚向異類中行。」師下禪床跳一步。
J29nB244_p0710b12║僧問：「如何是轉身句？」師喚侍者，者應：「喏！」師云：「是你招
J29nB244_p0710b13║惹底。」
J29nB244_p0710b14║僧問：「心、佛與眾生是三無差別，因甚有凡有聖？」師云：
J29nB244_p0710b15║「喫桃喫李。」
J29nB244_p0710b16║僧問：「三眼烏龜因甚跳不出圈子去？」師云：「誰在圈子
J29nB244_p0710b17║裡？」僧云：「而今跳出了也。」師云：「還我三眼烏龜來。」僧禮
J29nB244_p0710b18║拜，師云：「帶水拖泥漢。」
J29nB244_p0710b19║僧問：「古人擊竹觀花有甚交涉，便云明心悟道？」師云：
J29nB244_p0710b20║「若要圖個交涉，未免辜負古人。」僧云：「某甲罪過。」師撫
J29nB244_p0710b21║掌。
J29nB244_p0710b22║僧問：「深深句即不問，請和尚道句淺淺底。」師云：「我卻
J29nB244_p0710b23║要道句深深底。」僧云：「請和尚道句深深底。」師云：「我卻
J29nB244_p0710b24║要道句淺淺底。」僧云：「道道！」師云：「不道不道！」
J29nB244_p0710b25║僧問：「四十九年未曾道著一字，三藏十二部從甚處
J29nB244_p0710b26║來？」師云：「向道莫行山下路，果聞猿叫斷腸聲。」
J29nB244_p0710b27║僧問：「頂門具眼時如何？」師云：「瞎！」
J29nB244_p0710b28║僧問：「年窮歲盡時如何？」師云：「家有家主。」
J29nB244_p0710b29║僧問：「長三丈、闊八尺，僧金吒、波羅蜜，此是甚麼語話？」
J29nB244_p0710b30║師云：「赤洪崖打白洪崖。」
J29nB244_p0710c01║僧問：「古人因甚見僧入門便棒？」師云：「不打不成相識。」
J29nB244_p0710c02║僧問：「雨堂首座一齊下喝，那個是賓？那個是主？」師云：
J29nB244_p0710c03║「夜來老鼠嘵啾啾，拖犁拽耙過床頭。」
J29nB244_p0710c04║僧問：「李四唼著舌頭，因甚血在張三口裡？」師云：「鼕鼕！」
J29nB244_p0710c05║僧問：「如何是一味相應草？」師云：「觸著也是死。」
J29nB244_p0710c06║僧問：「三世諸佛同一鼻孔，這鼻孔還尋香逐臭也未？」
J29nB244_p0710c07║師云：「昨日有僧從胡南來，也不曾道著。」
J29nB244_p0710c08║僧問：「擎叉輥毬，是同是別？」師云：「菩薩蠻！」
J29nB244_p0710c09║僧問：「根塵俱泯時如何？」師云：「寶塔子！」
J29nB244_p0710c10║僧問：「如何是楊岐驢子？」師云：「頭大尾巴細。」
J29nB244_p0710c11║僧問：「隻履西歸，意旨如何？」師云：「來得好，不如去得好。」
J29nB244_p0710c12║僧問：「菩提道心作麼相契？」師云：「問得恰。」
J29nB244_p0710c13║僧問：「如何是那伽大定？」師云：「山悠悠、水悠悠。」
J29nB244_p0710c14║僧問：「訶佛罵祖是甚麼人？」師云：「闡提漢！」
J29nB244_p0710c15║僧問：「如何是歷代相承事？」師云：「說破不值錢。」
J29nB244_p0710c16║僧問：「那邊事作麼生？」師云：「黑！」
J29nB244_p0710c17║僧問：「如何是密意師承？」師云：「紫羅帳裡撒珍珠。」
J29nB244_p0710c18║僧問：「最上乘事還許話會也無？」師云：「許！」僧遶禪床一
J29nB244_p0710c19║匝，師云：「玉帛云乎哉？」僧云：「諾諾！」師云：「鐘鼓云乎哉？」
J29nB244_p0710c20║僧問：「從上古錐，以何相傳？」師云：「破草鞋！」
J29nB244_p0710c21║僧問：「如何是多字學？」師畫【圖】是相。
J29nB244_p0710c22║僧問：「如何是遊戲三昧？」師拍掌高歌。
J29nB244_p0710c23║僧問：「績麻滿筐是何意旨？」師云：「問取胡張三。」
J29nB244_p0710c24║僧問：「如何是五雲境？」師云：「門前綠竹、嶺後青松。」
J29nB244_p0710c25║僧問：「智不到處時如何？」師云：「寐語作麼？」
J29nB244_p0710c26║僧問：「生死以何為舟航？」師云：「沒底籃。」
J29nB244_p0710c27║僧問：「如何是學人用心處？」師云：「饑者甘食。」「如何是學
J29nB244_p0710c28║人著力處？」師云：「急水灘頭緊纜船。」「如何是學人放身
J29nB244_p0710c29║處？」師云：「千丈崖前翻筋斗。」
J29nB244_p0710c30║僧問：「離卻言語請師道！」師云：「胡錠鉸是幾時人？」
J29nB244_p0711a01║僧問：「兩眼看兩眼是甚麼人？」師云：「作家作家！」
J29nB244_p0711a02║僧問：「萬象之中獨露身，意作麼生？」師云：「只這是！」
J29nB244_p0711a03║僧問：「如何是雲門扇子？」師云：「清風滿握。」僧云：「𨁝跳了
J29nB244_p0711a04║也，和尚大須仔細。」師云：「我與他有甚冤讎？」
J29nB244_p0711a05║僧叉手向前云：「鑒！」師作女人拜，僧轉身立，師云：「汝且
J29nB244_p0711a06║將去著。」
J29nB244_p0711a07║僧問：「歷代祖師是何面目？」師云：「鼻直眉橫。」
J29nB244_p0711a08║僧問：「這場大夢誰先覺，且道覺後如何？」師起舞。
J29nB244_p0711a09║僧問：「如何是大圓鏡？」師云：「一切在裡許。」僧云：「恁麼則
J29nB244_p0711a10║說道理也。」師云：「山尖。」
J29nB244_p0711a11║僧問：「三際俱斷時如何？」師云：「十字街前輥繡毬。」
J29nB244_p0711a12║僧問：「天龍豎指，意旨如何？」師云：「剖腹剜心。」
J29nB244_p0711a13║僧問：「如何是禪？」師云：「不向道。」
J29nB244_p0711a14║僧問：「如何是日用安身處？」師云：「這邊那邊。」僧云：「離卻
J29nB244_p0711a15║二邊，請師道！」師云：「莫靠山僧好。」
J29nB244_p0711a16║僧問：「樹倒藤枯，句歸何處？」師云：「不禮拜，更待何時？」
J29nB244_p0711a17║僧問：「止止不須說，是說不是說？」師云：「世尊世尊！」
J29nB244_p0711a18║僧問：「如何是現成公案？」師云：「不借借。」
J29nB244_p0711a19║僧問：「觸著磕著時如何？」師云：「一場痛快。」
J29nB244_p0711a20║僧問：「如何是末後句？」師云：「山僧今日困。」僧云：「學人不
J29nB244_p0711a21║會！」師云：「好風。」
J29nB244_p0711a22║僧問：「如何是主中主？」師震威一喝，僧禮拜，師便打。
J29nB244_p0711a23║僧問：「如何是殺人刀？」師驀頭一棒；「如何是活人劍？」師
J29nB244_p0711a24║云：「汝須會得好。」「如何是塗毒鼓？」師云：「聞者皆喪。」「如何
J29nB244_p0711a25║是探竿影草？」師云：「神出鬼沒。」
J29nB244_p0711a26║僧問：「如何是了生脫死底一句？」師云：「赤腳踏崑崙。」
J29nB244_p0711a27║
J29nB244_p0711a28║
J29nB244_p0711a29║
J29nB244_p0711a30║三山來禪師語錄卷五