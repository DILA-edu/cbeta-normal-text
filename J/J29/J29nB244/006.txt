J29nB244_p0711b01║三山來禪師語錄卷六
J29nB244_p0711b02║書記普定編
J29nB244_p0711b03║佛事
J29nB244_p0711b04║塑土地成，垂語
J29nB244_p0711b05║「蒼蒼古樹、巖巖石屋，就裡安身，無拘無束。還記得王
J29nB244_p0711b06║老師莊上喫油餈事麼？」卓一卓云：「山僧為汝點開正
J29nB244_p0711b07║眼，且自各照腳根，向後不得口快。」
J29nB244_p0711b08║慶忠菴安佛
J29nB244_p0711b09║「巍巍堂堂、磊磊落落，禮拜亦得；巍巍堂堂、磊磊落落，
J29nB244_p0711b10║不禮亦得。不禮各自稱尊，禮則彼此恭敬，此慶忠老
J29nB244_p0711b11║人語。巍巍堂堂、磊磊落落，供養不可；巍巍堂堂、磊磊
J29nB244_p0711b12║落落，不供不可。不供彼此恭敬，供則各自稱尊。恁麼
J29nB244_p0711b13║告報，與老人是同是別？這裡見得，許出山僧一頭去。」
J29nB244_p0711b14║為冉門譚善人化龕
J29nB244_p0711b15║以拂子上指云：「來直恁麼來。」下指云：「去直恁麼去。」打
J29nB244_p0711b16║○相云：「來去直恁麼。」放下云：「有住還無住？既是無住，
J29nB244_p0711b17║亡靈在甚麼處？有星皆拱北，無水不朝東。」
J29nB244_p0711b18║為清園頭舉火
J29nB244_p0711b19║「青山頂上，钁頭钁底，問汝生涯，黃瓜茄子不會。從今
J29nB244_p0711b20║歸去來，燎卻面門，曹溪水裡。咄！」
J29nB244_p0711b21║恒石比丘薦師智燈，請垂語
J29nB244_p0711b22║「西風落盡白雲低，萬里青山不見眉，惟有智燈長自
J29nB244_p0711b23║在，堂前竹影任參差。」豎拄杖云：「還見這漢麼？以不生
J29nB244_p0711b24║而生，頂門吐出三春霧；以不死而死，腳指噓回萬籟
J29nB244_p0711b25║風。且聽山僧為汝道個指南偈子：『天地玄黃、宇宙洪
J29nB244_p0711b26║荒，日月盈昃、辰宿列張，寒來暑往、秋收冬藏。啐！下文
J29nB244_p0711b27║繁長。』」
J29nB244_p0711b28║為聚雲師翁設忌
J29nB244_p0711b29║拈香在手，噓一聲，爇向爐中，連喝三喝！遂禮拜。
J29nB244_p0711b30║瑞光洞禮巴掌和尚真
J29nB244_p0711c01║「蜀之東、楚之南，吾師真面目，綠水與青山。青山綠水
J29nB244_p0711c02║依然在，洞口白雲去復還。」遶真一匝。
J29nB244_p0711c03║對耳菴和尚真
J29nB244_p0711c04║「毒腸漢！因甚作這般去就？眾中還有出來道得底麼？」
J29nB244_p0711c05║時門人等秉耳師遺訓，將法衣、杖拂呈師，求代接人。
J29nB244_p0711c06║師云：「此是巴掌先師付囑耳師兄底法服，不料鈍滯
J29nB244_p0711c07║多時，今他未了冤債轉累山僧。如何打當？高山流水
J29nB244_p0711c08║深深意，自有知音笑點頭。」
J29nB244_p0711c09║收耳菴和尚靈骨
J29nB244_p0711c10║舉拄杖云：「此是老漢腳跟踏翻星斗。」卓一卓云：「此是
J29nB244_p0711c11║老漢頂蓋摩碎泥沙。且道鼻孔落在甚麼處？南邊地、
J29nB244_p0711c12║北邊田、東家驢、西家馬。」
J29nB244_p0711c13║載德、寒谷同事慶忠老人，一司庫、一典廚，清勤端
J29nB244_p0711c14║直，有功法門。兩人開創梁之香罏山，先後脫去。行
J29nB244_p0711c15║時各謂徒眾曰：「吾化後，當餅吾骸以充魚腹，違則
J29nB244_p0711c16║不安。」丁酉春，其徒請師住香罏山，師懷感舊誼，命
J29nB244_p0711c17║如法送葬，以滿兩人之願云。
J29nB244_p0711c18║為載德、寒谷啟骨
J29nB244_p0711c19║「來時借此房囊，去後丟這絡索，不遇無情毒手，那能
J29nB244_p0711c20║本誓圓成？咦！翻轉面皮，猶有一著。」送至江邊，舉：「僧問
J29nB244_p0711c21║雲門：『如何是諸佛出身處？』門云：『東山水上行。』僧問幻
J29nB244_p0711c22║有：『如何是諸佛出身處？』有云：『西河火裡坐。』看來乾爆
J29nB244_p0711c23║爆地濕淋淋，濕淋淋地乾爆爆，這兩個漢雖是山間
J29nB244_p0711c24║河間、火裡水裡，不妨成個遊戲三昧。且道出身一句
J29nB244_p0711c25║聻？」拋下骨餅云：「度利益　娑訶！」
J29nB244_p0711c26║紫芝禪人少而穎異，參師於興龍、五雲。一日問：「秪
J29nB244_p0711c27║如會得這個，如何便了生死？」師呵呵大笑。又一日
J29nB244_p0711c28║師上堂，芝問：「開口成雙橛，如何是聲前一句？」師云：
J29nB244_p0711c29║「不向汝道。」芝云：「止道龜毛紅似漆，誰知兔角黑如
J29nB244_p0711c30║銀？」師云：「汝從那裡記得來？」芝禮拜，嗣後命居第四
J29nB244_p0712a01║座。地方風鶴，芝辭師北行，偶爾抱病，臨終以書達
J29nB244_p0712a02║師云：「前翠影歸，曾具啟上函丈，想和尚紺目垂青，
J29nB244_p0712a03║已識弟子受苦之由。今病篤不起矣！每懷師恩未
J29nB244_p0712a04║報，淚雨如傾。值今大限臨頭，不獲拜辭蓮座；彌天
J29nB244_p0712a05║抱恨，萬望和尚垂慈。向無言無說處放開兩片，不
J29nB244_p0712a06║睹不聞中下番毒手，俾弟子得急速回頭再承教
J29nB244_p0712a07║鐸，那時覿面親承、橫身擔荷，方滿弟子之夙願；仰
J29nB244_p0712a08║答和尚之婆心。淚啟心酸，瞻依曷既？」
J29nB244_p0712a09║為紫芝禪人對靈
J29nB244_p0712a10║「紫芝紫芝，來此何遲？去此何急？雖然來去平常，奈爾
J29nB244_p0712a11║臨行一句？」喝一喝云：「這個是無言無說。」彈指一下云：
J29nB244_p0712a12║「這個是不睹不聞。汝還承當得麼？」拈拄杖，卓一卓。
J29nB244_p0712a13║為南、浙祝髮二師掃塔（二師共塔）
J29nB244_p0712a14║「來則同行、去則同住，二師幻跡何憑？行亦不來、住亦
J29nB244_p0712a15║不去，二師真儀猶在。這些即置，且道來上座向無縫
J29nB244_p0712a16║塔前如何報稱？」良久云：「昔日相依處，今朝稽首時。」
J29nB244_p0712a17║為耳菴和尚掃塔
J29nB244_p0712a18║「青山青、綠水綠，中有不變黃金骨，不埋荒草掩泥沙。
J29nB244_p0712a19║此是吾兄真面目，大眾見麼？咦！」
J29nB244_p0712a20║送佛幻上座靈骨入江
J29nB244_p0712a21║「能殺能活、能縱能奪，玅用在於師家；可死可生、可出
J29nB244_p0712a22║可沒，變化關乎學者。即今佛上座全身落在山僧手
J29nB244_p0712a23║中，且作麼生安置？」投骨餅於江云：「好將悲願度群生，
J29nB244_p0712a24║莫滯澄潭死水裡。」
J29nB244_p0712a25║送永谷耆舊入塔
J29nB244_p0712a26║卓一卓云：「生也生也！來處不可思議。」卓一卓云：「死也
J29nB244_p0712a27║死也！去處不可思議。」卓一卓云：「歸塔也！歸塔也！安身
J29nB244_p0712a28║立命處不可思議。因甚不可思議？」良久云：「千聖亦不
J29nB244_p0712a29║識。」
J29nB244_p0712a30║為袁府朴素陳夫人對靈
J29nB244_p0712b01║喝一喝云：「還聞麼？若聞，道人猶有耳在。」豎拄杖云：「還
J29nB244_p0712b02║見麼？若見，道人猶有目在。耳目見聞，此正是生死岸
J29nB244_p0712b03║邊事。曾記道人參究時有省，嘆曰：『《經》云：「無所從來，亦
J29nB244_p0712b04║無所去。」原來只是這個道理。』看此數語，道人早已打
J29nB244_p0712b05║破生死關頭。而今善果已周、報緣既盡，如何是轉身
J29nB244_p0712b06║後事？莫厭娑婆為苦海，還來作個渡人船。」
J29nB244_p0712b07║為秀莪上座起龕
J29nB244_p0712b08║「爾既住此，爾又去此，去住自由，何分彼此？既是不分，
J29nB244_p0712b09║大眾送爾則個。」
J29nB244_p0712b10║為秀莪舉火
J29nB244_p0712b11║「千根松，萬個嶺，住此中者常惺惺，而今去後卻如何？
J29nB244_p0712b12║念爾孝思，古今共永，那見孝思聻？爾師耳和尚開創
J29nB244_p0712b13║此山不久圓寂。世道離亂、塔舍荒涼，爾乃隻影孤形
J29nB244_p0712b14║依守廬墓。今則法眾雲從，爾又脫去，豈不是爾可念
J29nB244_p0712b15║處？雖然，識得今朝抽身處，依然昔日住持人。」以火把
J29nB244_p0712b16║打圓相，遂燒。
J29nB244_p0712b17║為玄行者舉火
J29nB244_p0712b18║「纔脫塵勞，便歸寂滅，喜落曇華寺中，為汝末後永訣。
J29nB244_p0712b19║此回歸去勿再來，逍遙永證無生滅。」喝一喝！
J29nB244_p0712b20║為頑石比丘舉火
J29nB244_p0712b21║「描不成、畫不就，本來面目仍依舊，數十年來住江頭，
J29nB244_p0712b22║高峰頂上今鬥湊。頑石比丘還知落處麼？烈火燄中
J29nB244_p0712b23║休眨眼，寒灰冷地莫藏身。」
J29nB244_p0712b24║為曉行者舉火
J29nB244_p0712b25║「春山青、春草綠，曉天天曉尋歸路，正恁麼時歸去來，
J29nB244_p0712b26║歸去來兮何拘束？何拘束？」攛下火炬，喝一喝。
J29nB244_p0712b27║為慶忠老和尚起龕
J29nB244_p0712b28║「兔生角、猴無口，檢點將來，煞甚知有。知有底人向甚
J29nB244_p0712b29║麼處去？山前檀越家作一頭水牯牛去。古人恁麼道，
J29nB244_p0712b30║可謂屈尊就卑、拖泥帶水，且道我慶忠老人畢竟向
J29nB244_p0712c01║甚麼處去？」以手引龕，遂行。
J29nB244_p0712c02║舉火
J29nB244_p0712c03║「本無來、本無去，去來不二；不屬事、不屬理，理事兼該。
J29nB244_p0712c04║因甚如此告報？秖緣老人昨夜向夢裡告別郡侯劉
J29nB244_p0712c05║公，比午劉公先作〈舉火偈〉。看來劉公作偈時，正是老
J29nB244_p0712c06║人圓寂時，可見理事潛通，便成此去來因緣一段。這
J29nB244_p0712c07║些且置，今日火把子落在不肖兒郎手裡合作麼生？」
J29nB244_p0712c08║攛下，喝一喝云：「囌嚧㗭哩　娑婆訶！」
J29nB244_p0712c09║收靈骨
J29nB244_p0712c10║「盡大地是個法身，何從揀辨？」拈起靈骨云：「恁麼也得」
J29nB244_p0712c11║「遍虛空無些遮障，那著覆藏？」封卻瓶云：「不恁麼也得。」
J29nB244_p0712c12║顧左右云：「還見麼？」以手托瓶，便歸。
J29nB244_p0712c13║首九拈香
J29nB244_p0712c14║「一加八、六連三，燈籠露柱驚走，貓兒狗子膽寒；進九
J29nB244_p0712c15║退一、上一除九，燈籠露柱膽寒，貓兒狗子驚走。正恁
J29nB244_p0712c16║麼時，去即印住、住即印破，一任往過來續，腳跟下何
J29nB244_p0712c17║曾動著分毫？茲乃先師首九之期，若作過去未來打
J29nB244_p0712c18║算未免錯過，即今現在一句合作麼生？」展具作禮。
J29nB244_p0712c19║迎靈骨至高峰安座
J29nB244_p0712c20║拈香云：「昔從此過、今從此來，分身應念，悲願不灰。賴
J29nB244_p0712c21║有吾師遺命在高峰頂上。泥牛飛五嶽，木馬踐三台。」
J29nB244_p0712c22║焚香作禮。
J29nB244_p0712c23║沈赤肩居士為母請對靈小參
J29nB244_p0712c24║師以拂子畫一畫云：「這條驀直路頭，多少行人踏他
J29nB244_p0712c25║不著。豈如沈母陳夫人，當其示現受生，來從這裡來，
J29nB244_p0712c26║腳跟下未曾增著些子；而今厭凡順世，去從這裡去，
J29nB244_p0712c27║腳跟下未曾減著些子。至於懿德受褒，膺夫榮子貴
J29nB244_p0712c28║之誥；柔嘉利往，致安隱極樂之祥，可謂得大受用、得
J29nB244_p0712c29║大自在矣！正眼看來，猶是空花泡影邊事，還知本命
J29nB244_p0712c30║元辰落處麼？」以拂子畫○相云：「急急回頭點舊山，莫
J29nB244_p0713a01║忘從前這一句。」喝一喝。
J29nB244_p0713a02║佛事演說
J29nB244_p0713a03║「竊以達磨西來，直指單傳大意；善財南去，專明向上
J29nB244_p0713a04║玄關。渺渺程途十萬里，不憚其勞；茫茫煙水百由城，
J29nB244_p0713a05║無辭其遠，總為抽釘拔楔，故爾帶水拖泥。今日剔起
J29nB244_p0713a06║眉毛、放開眼界，遍觀大地、閑看眾生。疇無聰明，聲色
J29nB244_p0713a07║中被他瞞昧；都有知覺，根塵上卻自昏懵。若能啟發
J29nB244_p0713a08║信心，便見本來面目。非紅非白而處處聚頭，即幻即
J29nB244_p0713a09║真而時時撞額。舉足下足之地，無非普賢道場；左之
J29nB244_p0713a10║右之之間，盡是毘盧境界。漫道我是我兮佛是佛，詎
J29nB244_p0713a11║知聖無聖也凡無凡？奈彼執妄迷真之徒，未達明心
J29nB244_p0713a12║見性之旨？生死海，頭出頭沒更無了期；傀儡棚，搬去
J29nB244_p0713a13║搬來全沒下落。兼以無明固結，況復恩愛牽纏？用盡
J29nB244_p0713a14║機關，戰勝在蠅頭蝸角；弄成伎倆，攻取於蟲臂鼠肝。
J29nB244_p0713a15║或為利祿而營求，或因功名而貪戀，或恣一時之口
J29nB244_p0713a16║腹害物傷生，或結千生之業冤損人利己。愛慾水深
J29nB244_p0713a17║似江河，人我山高於丘嶽。般般造罪、種種積愆，未可
J29nB244_p0713a18║言宣，難於枚舉。嗚乎！是豈知萬化皆空、萬緣皆幻，到
J29nB244_p0713a19║頭算去大夢一場。無端效弄影之獼猴，每日若挽車
J29nB244_p0713a20║之牛馬。針錐不轉，呼喚難回，非仗三寶之慈悲，誰為
J29nB244_p0713a21║眾生之依怙？爰開方便，乃作皈依。布最勝之因緣報
J29nB244_p0713a22║德酬恩，從一日二日而至十數日；建無遮之法會濟
J29nB244_p0713a23║孤拔苦，自此方他方以及無邊方。因洗滌夫身心，為
J29nB244_p0713a24║蠲除夫垢穢。此種功德還有證盟也無？」畫○相云：「凡
J29nB244_p0713a25║情上達大圓鏡。諸仁者！將謂焚檀供石、酌水獻花為
J29nB244_p0713a26║凡情耶？錯。將謂聖智佛光、神聰天眼為圓鏡耶？錯。會
J29nB244_p0713a27║得這兩錯，便見天人一致、生佛同原，罪福皆空、聖凡
J29nB244_p0713a28║不隔。眾生心內諸佛現現成成；諸佛心中眾生灑灑
J29nB244_p0713a29║脫脫。本無諸佛亦無眾生，只為此心不安，便道有罪
J29nB244_p0713a30║可懺。昔日二祖神光求初祖與之安心，祖云：『將心來
J29nB244_p0713b01║與汝安。』光云：『覓心了不可得！』祖云：『與汝安心竟。』三祖
J29nB244_p0713b02║僧燦求二祖與之懺罪，祖云：『將罪來與汝懺。』燦云：『覓
J29nB244_p0713b03║罪了不可得！』祖云：『與汝懺罪竟。』此處看破，何心何罪？
J29nB244_p0713b04║何佛何生？但屬有為都成剩事。雖然如是，於彼即得，
J29nB244_p0713b05║今則不然。不見道：『實際理地不受一塵，佛事門頭不
J29nB244_p0713b06║捨一法。』不捨一法而法法圓通，不受一塵而塵塵遍
J29nB244_p0713b07║入。拈一莖草作丈六金身，將丈六金身作一莖草。建
J29nB244_p0713b08║立也在我；掃蕩也在我。恁麼告報，畢竟建立底是？掃
J29nB244_p0713b09║蕩底是？末後一句，更聽敷宣。」
J29nB244_p0713b10║題讚
J29nB244_p0713b11║讚接引
J29nB244_p0713b12║我欲生金蓮，禮師黃金相，師住蓮華國，腳踏蓮華上。
J29nB244_p0713b13║垂手度眾生，白毫光蕩漾，胡以報師恩，驀頭三十棒。
J29nB244_p0713b14║為甚麼如此？南無阿彌陀佛。
J29nB244_p0713b15║又
J29nB244_p0713b16║和南稽首，瞻禮慈顏，明珠掌上，白毫指間。兩腳踏地，
J29nB244_p0713b17║筋力何艱？奈有慈衷長不了。咦！伸手容易縮手難。
J29nB244_p0713b18║讚西方三聖
J29nB244_p0713b19║獨獨慈尊、雙雙大士，即一即三、非三非一。漫云住在
J29nB244_p0713b20║西方，覿面分明這是。且道是個甚麼？禮拜底、供養底、
J29nB244_p0713b21║稱讚底聻！
J29nB244_p0713b22║讚彌勒
J29nB244_p0713b23║挺胸大肚，無醜可醜，不顧皮毛，赤腳赤手。癡心一片
J29nB244_p0713b24║到驢年，喜地歡天笑破了口。咦！
J29nB244_p0713b25║又
J29nB244_p0713b26║顛三倒四，賣俏贏乖，一條布袋，放去收來。明州市上
J29nB244_p0713b27║忒癡獃，惟有三山不怪你。雖袒裼裸裎於我側，爾焉
J29nB244_p0713b28║能免我哉？
J29nB244_p0713b29║又
J29nB244_p0713b30║天上無彌勒、地下無彌勒，覿面看將來，分明是這賊。
J29nB244_p0713c01║據款結案合作麼生？三十柱杖也不較刻。
J29nB244_p0713c02║讚觀音
J29nB244_p0713c03║惟音可觀、可觀惟音，不從眼見、不從耳聞。非聞非見、
J29nB244_p0713c04║非色非聲，畢竟如何？觀音觀音！
J29nB244_p0713c05║又
J29nB244_p0713c06║一幅畫圖，那堪著眼？石上水間，好不危險。自在輪珠，
J29nB244_p0713c07║忒煞大膽，南海岸畔不回頭。嘻！正眼看來，也是徐六
J29nB244_p0713c08║擔板。
J29nB244_p0713c09║又
J29nB244_p0713c10║描不成、畫不就，怪哉丹青，無端漏逗。筆筆圖來筆筆
J29nB244_p0713c11║真，生鐵面皮何太厚？且道靈感一句還寫得出麼？石
J29nB244_p0713c12║為墨兮海為池，紫竹為筒也不能勾。
J29nB244_p0713c13║題普賢掃象圖
J29nB244_p0713c14║花入牙間，鼻孔遼天，渾身潔白，一塵不粘。因甚放伊
J29nB244_p0713c15║不過？咦！一柄鐵帚也是無端。
J29nB244_p0713c16║讚渡江達磨
J29nB244_p0713c17║這漢何為，來此江上？腳踏蘆枝，全沒勾當。滿腔心事
J29nB244_p0713c18║卻如何？檢點將來，也瞞不過我三山和尚。
J29nB244_p0713c19║又
J29nB244_p0713c20║鬼頭鬼腦，不兜人愛，揚子江邊，無人裝載。摘個蘆枝
J29nB244_p0713c21║腳底浮，可謂受用而自在。還有看破底麼？見怪不怪，
J29nB244_p0713c22║其怪自壞。
J29nB244_p0713c23║又
J29nB244_p0713c24║我要抬你上天，你卻飄然在水；我要捺你下淵，你又
J29nB244_p0713c25║蘆枝襯起。我豈沒奈你何？念你遠來，姑放過你。改卻
J29nB244_p0713c26║癡心舒卻眉，再莫輪眼𥅄睛打臉打嘴。
J29nB244_p0713c27║又
J29nB244_p0713c28║臉青面黑，色勃如也，水上波間，足躩如也。緘口結舌，
J29nB244_p0713c29║似不能言。者老胡呵，好大哥！不曰如之何如之何，吾
J29nB244_p0713c30║末如之何？
J29nB244_p0714a01║讚面壁達磨
J29nB244_p0714a02║鐵起脊梁、都盧著嘴，不畏暑寒、不避風雨。生又不生、
J29nB244_p0714a03║死又不死，如癡如醉更如泥，三三年來幾餓殺你。復
J29nB244_p0714a04║高聲喚云：「老漢老漢！」
J29nB244_p0714a05║又
J29nB244_p0714a06║一座熊山，非師之讎；九個年頭，非師之債。非讎似讎，
J29nB244_p0714a07║石也坐穿；非債似債，光陰都賣。可憐一片老婆心，千
J29nB244_p0714a08║古萬古無人替代。啐！錯過底不少。
J29nB244_p0714a09║又
J29nB244_p0714a10║頭又不回、頸又不轉，不怕石落崖崩，一味粗心大膽。
J29nB244_p0714a11║剛剛坐到九年，算來不增不減。這般伎倆瞞阿誰？沒
J29nB244_p0714a12║勾沒當討甚麼碗？
J29nB244_p0714a13║讚石上達磨
J29nB244_p0714a14║一卷經、一隻履，疊膝跏趺，怪相無比。不在熊山不在
J29nB244_p0714a15║江，仔細看來依舊是。你你你！生旦丑淨末，一棚搬到
J29nB244_p0714a16║底。
J29nB244_p0714a17║又
J29nB244_p0714a18║手裡一卷經、腰下兩莖帶，趺坐磐石間，無人能比賽。
J29nB244_p0714a19║不學疏狂不學癡，異樣風流惹人障礙。障礙他作麼？
J29nB244_p0714a20║骨底骨董，牛疽馬癩。
J29nB244_p0714a21║讚梓潼
J29nB244_p0714a22║文章雖貴，非此君而不榮；血食雖重，非此君而不靈。
J29nB244_p0714a23║司厥文衡，錫爾子孫，君兮君兮，允矣至德弘仁。
J29nB244_p0714a24║讚南、浙二師真
J29nB244_p0714a25║是相非相、非相是相，是非兩忘，如在其上。阿呵呵！見
J29nB244_p0714a26║也麼？南、浙二師好大哥。
J29nB244_p0714a27║讚耳菴和尚
J29nB244_p0714a28║舌上藏鋒、鼻中帶戟，殺人有恩、救人沒義。毀且不能、
J29nB244_p0714a29║讚之何及？頂門具眼三丈長，腦後見腮橫八尺，向道
J29nB244_p0714a30║諸人著眼看，大露堂堂只這是！
J29nB244_p0714b01║自讚
J29nB244_p0714b02║千首座請
J29nB244_p0714b03║十年不可瞞，一筆圖將出，皮肉骨髓渾全，直得橫身
J29nB244_p0714b04║交付，拄杖頭邊放光明。從此一燈百千燈，南北東西，
J29nB244_p0714b05║隨爾分布照燭。咄！
J29nB244_p0714b06║峰上座請
J29nB244_p0714b07║眼大口大心大，手長舌長眉長，虛空不似面目，鐵石
J29nB244_p0714b08║難比肝腸。峰上座，解承當，道：「我不是驢、不是馬、不是
J29nB244_p0714b09║羊！」
J29nB244_p0714b10║言西堂請
J29nB244_p0714b11║右爇爐香、左持拄杖，中有沒量人，是相卻非相。松間
J29nB244_p0714b12║石上意如何？一物不為，三山和尚。
J29nB244_p0714b13║玉維那請
J29nB244_p0714b14║這漢何人？呼之無名；這漢匪的，覓之無跡。偶爾軸上
J29nB244_p0714b15║相逢，又道覿面不識。為甚麼不識？啐！
J29nB244_p0714b16║南行者請
J29nB244_p0714b17║白拈巧弄，老不守閑，匡持祖道，心血未乾。任從髮白
J29nB244_p0714b18║鬢頭斑，精悍之色在眉間，是之謂五雲三山。
J29nB244_p0714b19║覺學人請
J29nB244_p0714b20║幼而讀書，不識一字；長而能文，不解一義。而今百無
J29nB244_p0714b21║所能，到處逢場作戲。還見麼？干木隨身任縱橫，敲空
J29nB244_p0714b22║擊水何拘繫？
J29nB244_p0714b23║脈學人請
J29nB244_p0714b24║形興未質，三山何質？名起未名，三山何名？名質不有
J29nB244_p0714b25║只須知有。一蒲一衲一卷山，塵上清風獅子吼。
J29nB244_p0714b26║笑監院請
J29nB244_p0714b27║五雲老漢，全沒人情，遇佛便噉，遇祖便吞。從來面目
J29nB244_p0714b28║得人憎，仔細看來，也直是個鼻直眉橫。
J29nB244_p0714b29║戒闍黎請
J29nB244_p0714b30║頂門具眼、腦後見腮，救時而出，正法而來。生今反古
J29nB244_p0714c01║之徒，總歸型範；硬節擔板之漢，咸受剪裁。老大闍黎
J29nB244_p0714c02║卷漫開，何如松之下、竹之間、石之上，隨余拄杖而徘
J29nB244_p0714c03║徊？
J29nB244_p0714c04║雪上座請
J29nB244_p0714c05║饑餐渴飲、閑坐困眠，全無伎倆，忘其自然。有人問著
J29nB244_p0714c06║作何言？但向道：「不念佛、不打坐、不參禪。」還信得及麼？
J29nB244_p0714c07║蒼天蒼天！
J29nB244_p0714c08║瑞上座請
J29nB244_p0714c09║三山老賊，鬼神莫測，掣電奔雷，擒風捉月。踏諸佛之
J29nB244_p0714c10║頂𩕳不以為狂，斷眾生之命根不以為刻。全身露而
J29nB244_p0714c11║非青非黃，當體脫而無黑無白。得得！心不負人，面無
J29nB244_p0714c12║慚色。
J29nB244_p0714c13║影化主請
J29nB244_p0714c14║依松傍石，體勢崔嵬，坐水臨流，心意瀠洄。聲祖道一
J29nB244_p0714c15║場痛快，傷末法幾度悲哀？拳頭巴掌響如雷。還識這
J29nB244_p0714c16║漢麼？腦後見腮，莫與往來。
J29nB244_p0714c17║正監院請
J29nB244_p0714c18║穿衣喫飯、訶佛罵祖，喝似雷奔、棒如驟焉。謂可睹兮！
J29nB244_p0714c19║平生不弄虛頭；謂可聞兮！從來不打口鼓。覿面相逢
J29nB244_p0714c20║作麼生？諸人須識主中主。
J29nB244_p0714c21║蘊沙彌請
J29nB244_p0714c22║橫身是刀、遍體成劍，活人無窮、殺人無厭。當路鍬坑、
J29nB244_p0714c23║臨機設塹。一分心悻一分慈，這個是五雲老漢。
J29nB244_p0714c24║瑞雲陳居士請
J29nB244_p0714c25║奇哉這漢，古今罕見，出語如鎗、發言如箭。十聖魂驚、
J29nB244_p0714c26║三賢膽顫。一任狂者譏、躁者惱、旁觀具眼者懽喜而
J29nB244_p0714c27║讚歎。
J29nB244_p0714c28║存禪人請
J29nB244_p0714c29║我本不假，爾胡覓真？明明這是，渺渺難尋。一爐香、一
J29nB244_p0714c30║盃水，依稀彷彿與爾相對相親。咄！
J29nB244_p0715a01║松禪人請
J29nB244_p0715a02║三山老漢，全沒帳算，論佛法些子無聞，施鉗鎚平空
J29nB244_p0715a03║扯淡。諸佛鼻孔東擲西拋，祖師眼睛穿作一串。十字
J29nB244_p0715a04║街頭慣掣顛，一條白棒旋風轉。
J29nB244_p0715a05║垣監院請
J29nB244_p0715a06║松直棘曲，鵠白烏玄。無色兮非黑白之可較，無形兮
J29nB244_p0715a07║豈曲直之能宣？有縱有奪、離正離偏，常將惡水潑人
J29nB244_p0715a08║天，丹心一片阿誰識？問取曇華監院，吾子紫垣。
J29nB244_p0715a09║惺書記請
J29nB244_p0715a10║這個凍儂，奇怪無比，不會祖機、不明佛旨。有時呼馬
J29nB244_p0715a11║為牛，有時鞭羊作豕。愧作大慧之遠孫，慚為慶忠之
J29nB244_p0715a12║真子。惺書記，應知委，子曰參乎！曾子曰唯！
J29nB244_p0715a13║南、浙二師塔銘（并序）
J29nB244_p0715a14║南師，南京六合王氏子，祝髮於棲霞寺，號融凡。浙師，
J29nB244_p0715a15║浙江山陰陳氏子，祝髮於大善寺，號定空。二師於雲
J29nB244_p0715a16║水道上契誼相投，誓為畢生友，遍歷名勝。天啟癸亥
J29nB244_p0715a17║入蜀，欲禮峨眉，過墊之弔巖山，偶憨菩薩頂上徐探
J29nB244_p0715a18║一窟陡徑石龕，二師僅可容膝。終日危坐，忠、墊僧俗
J29nB244_p0715a19║歸者如市，因創寺，額曰「斷雪禪林」。本縣銓部匡山李
J29nB244_p0715a20║公同諸紳士為之護法。開堂接待，四方雲集約幾千
J29nB244_p0715a21║人，數年間，二師之名震於遐邇。概舉生平，不私飯、不
J29nB244_p0715a22║衣絲、不積一錢一帛。不奉權貴而圖利養、不務炫耀
J29nB244_p0715a23║而博名高，一味慈悲，真實供眾如奉慈尊，其大略也。
J29nB244_p0715a24║甲申後，予從弔巖落髮二師會下，兵擾各適東西，予
J29nB244_p0715a25║後參本師鐵和尚，二師如忠路。南師於辛卯入滅忠
J29nB244_p0715a26║之天壽山，浙師負靈骨而遷徙數處。及丙申，予寓石
J29nB244_p0715a27║寶，浙師渡江而來，予執弟子禮款留數日。浙師因受
J29nB244_p0715a28║請入金剛山，一到便指其頂曰：「此地可為予兩人塔。」
J29nB244_p0715a29║果數日而微疾，遂終。今上首立雪與孫眾等，為二師
J29nB244_p0715a30║造合葬浮屠，來梁屬予為銘。夫立雪弟子也，予亦弟
J29nB244_p0715b01║子也。弟子而不敢揚師之美者，禮也。但就二師之實
J29nB244_p0715b02║略為紀述，俾後之禮師塔者，知師為如是云云爾。
J29nB244_p0715b03║銘曰：
J29nB244_p0715b04║稽首二師，古今模範，雲水相逢，
J29nB244_p0715b05║肝腸不換。住則同住、行則同行，
J29nB244_p0715b06║道誼締結，誓以畢生。合力叢林，
J29nB244_p0715b07║弘開接待，真實慈悲，四來攸賴。
J29nB244_p0715b08║不圖利養、不務聲名，如風偃草，
J29nB244_p0715b09║二諦咸欽。報緣既盡，雖有先後，
J29nB244_p0715b10║誓共窣堵，如生如舊。嗟哉末法，
J29nB244_p0715b11║暮雨朝雲，交情莫問，誰同死生？
J29nB244_p0715b12║我曾北面，皈禮二師，二師往矣！
J29nB244_p0715b13║動我悲思。悠悠我心，托與斯銘，
J29nB244_p0715b14║斯銘不朽，二師長存。
J29nB244_p0715b15║
J29nB244_p0715b16║
J29nB244_p0715b17║　　　四川向化侯養元譚公諱詣捐俸刻
J29nB244_p0715b18║
J29nB244_p0715b19║
J29nB244_p0715b20║三山來禪師語錄卷六