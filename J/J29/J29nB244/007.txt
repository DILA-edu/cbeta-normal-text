J29nB244_p0715c01║三山來禪師語錄卷七
J29nB244_p0715c02║書記普定編
J29nB244_p0715c03║五宗頌
J29nB244_p0715c04║臨濟小參云：「我有時奪人不奪境；我有時奪境不奪
J29nB244_p0715c05║人；我有時人境兩俱奪；我有時人境俱不奪。」　拈：「要
J29nB244_p0715c06║見縱奪機關麼？君子之中庸也，君子而時中。」
J29nB244_p0715c07║「如何是奪人不奪境？」　答：「王孫一去芳草綠。」
J29nB244_p0715c08║頌：「奪人不奪境，胭脂和紅粉，大地與山河，在在呈
J29nB244_p0715c09║圖影。」
J29nB244_p0715c10║「如何是奪境不奪人？」　答：「洛陽春罷洞賓來。」
J29nB244_p0715c11║頌：「奪境不奪人，把手夜深行，相逢不相識，覿面沒
J29nB244_p0715c12║疏親。」
J29nB244_p0715c13║「如何是人境兩俱奪？」　答：「漁翁夜宿三更晚。」
J29nB244_p0715c14║頌：「人境兩俱奪，虛空那摸索，無形金彈子，落盡翀
J29nB244_p0715c15║霄鶴。」
J29nB244_p0715c16║「如何是人境俱不奪？」　答：「牧童遙指杏花村。」
J29nB244_p0715c17║頌：「人境俱不奪，脫灑灑脫脫，腳板踏峨眉，舌頭談
J29nB244_p0715c18║五嶽。」
J29nB244_p0715c19║總頌：「縱奪臨機用不差，電光影裡活如蛇，睜眉擬
J29nB244_p0715c20║覷從中事，十萬程途路轉賒。」
J29nB244_p0715c21║僧問臨濟：「如何是真佛、真法、真道？」濟云：「佛者，心清淨
J29nB244_p0715c22║是；法者，心光明是；道者，處處無礙淨光是！三即一，皆
J29nB244_p0715c23║空而無實，如有真正道人，念念心不間斷。達磨大師
J29nB244_p0715c24║從西土來，只是覓個不受人惑底人，後遇二祖一言
J29nB244_p0715c25║便了，始知從前虛用工夫。山僧今日見處與佛祖無
J29nB244_p0715c26║別。若第一句薦得，堪與佛祖為師；第二句薦得，堪與
J29nB244_p0715c27║人天為師；第三句薦得，自救不了。」　別：「第一句薦得
J29nB244_p0715c28║半夜撞倒漆崑崙；第二句薦得，藕絲孔裡翻筋斗；第
J29nB244_p0715c29║三句薦得，三歲孩兒跛挈行。」
J29nB244_p0715c30║「如何是第一句？」　答：「遠。」
J29nB244_p0716a01║頌：「第一句，閉門打瞌睡，未曾開眼時，遊戲成三昧。」
J29nB244_p0716a02║「如何是第二句？」　答：「近。」
J29nB244_p0716a03║頌：「第二句，嬰兒剛有氣，㘞地一聲來，眼耳鼻舌具。」
J29nB244_p0716a04║「如何是第三句？」　答：「差。」
J29nB244_p0716a05║頌：「第三句，取火待鑽燧，燎卻面門毛，到底成何濟？」
J29nB244_p0716a06║總頌：「一句二句三句，始終覿面難遇，直饒薦得分
J29nB244_p0716a07║明，白日青天著魅。」
J29nB244_p0716a08║臨濟云：「大凡演唱宗乘，一句語須具三玄門；一玄門
J29nB244_p0716a09║須具三要。有權有實、有照有用。汝等諸人作麼生會？」
J29nB244_p0716a10║　拈：「那個是三玄三要句？飛彈打黃龍，眉毛遭鼠咬。」
J29nB244_p0716a11║「如何是第一玄？」　答：「金剛半頭肩。」
J29nB244_p0716a12║頌：「第一玄，烏龜飛上天，單剩一隻腳，踏著威音前。」
J29nB244_p0716a13║「如何是第二玄？」　答：「空手把金鞭。」
J29nB244_p0716a14║頌：「第二玄，騎馬上高竿，噴地翻筋斗，弔下一文錢。」
J29nB244_p0716a15║「如何是第三玄？」　答：「虛空打鞦韆。」
J29nB244_p0716a16║頌：「第三玄，囫圇沒中邊，東洋飄大海，架個無底船。」
J29nB244_p0716a17║「如何是第一要？」　答：「頭頂烏紗帽。」
J29nB244_p0716a18║頌：「第一要，寥廓空浩浩，路斷煙水寒，行人那得到。」
J29nB244_p0716a19║「如何是第二要？」　答：「午夜金雞叫。」
J29nB244_p0716a20║頌：「第二要，妍媸一齊照，縱橫玅用分，秦鏡當臺耀。」
J29nB244_p0716a21║「如何是第三要？」　答：「城市街頭鬧。」
J29nB244_p0716a22║頌：「第三要，漫把朱絃操，流水與高山，彈出無生調。」
J29nB244_p0716a23║總頌：「三玄三要事如何？擬涉思惟蹉過多，揭諦揭
J29nB244_p0716a24║諦僧揭諦娑婆娑婆娑婆訶！」
J29nB244_p0716a25║臨濟一日問僧：「我有時一喝如金剛王寶劍；有時一
J29nB244_p0716a26║喝如踞地獅子；有時一喝如探竿影草；有時一喝不
J29nB244_p0716a27║作一喝用。汝作麼生會？」僧擬議，濟便喝。　拈：「當時這
J29nB244_p0716a28║僧便與一喝，管教臨濟擬議不來。」
J29nB244_p0716a29║「如何是金剛寶劍？」　答：「觸者皆喪。」
J29nB244_p0716a30║頌：「金剛寶劍，無容思算，直下揮時，虛空血濺。」
J29nB244_p0716b01║「如何是踞地獅子？」　答：「力重如山。」
J29nB244_p0716b02║頌：「踞地獅子，觸著便起，突出爪牙，那容得你？」
J29nB244_p0716b03║「如何是探竿影草？」　答：「神出鬼沒。」
J29nB244_p0716b04║頌：「探竿影草，知醜知好，張家哥哥、李氏嫂嫂。」
J29nB244_p0716b05║「如何是一喝不作一喝用？」　答：「思量不及。」
J29nB244_p0716b06║頌：「不作喝用，顛拈倒弄，擬問如何？全然無縫。」
J29nB244_p0716b07║總頌：「四喝還如一喝同，雷轟電掣跨神龍，虧他臨
J29nB244_p0716b08║濟口門闊，觸著機關處處通。」
J29nB244_p0716b09║臨濟示眾云：「參學人切須仔細，如賓主相見，便有言
J29nB244_p0716b10║論往來。或應物現形、或全體作用、或把機權喜怒、或
J29nB244_p0716b11║現半身、或乘獅子、或駕象王。有賓看主、主看賓、主看
J29nB244_p0716b12║主、賓看賓者。山僧所舉皆是辨魔揀異，知其邪正。」
J29nB244_p0716b13║拈：「賓主相看，就師資兩人而言；賓中賓等，就師資各
J29nB244_p0716b14║人而言。秖如賓主不立又作麼生？」
J29nB244_p0716b15║「如何是賓中賓？」　答：「客路作遊人。」
J29nB244_p0716b16║頌：「賓中賓，眉目得人憎，拍手長安去，寸步實難行。」
J29nB244_p0716b17║「如何是賓中主？」　答：「反鞭策鈍駑。」
J29nB244_p0716b18║頌：「賓中主，寒山顛作舞，不辨來端由，笑伊目如瞽。」
J29nB244_p0716b19║「如何是主中賓？」　答：「暗室沒明燈。」
J29nB244_p0716b20║頌：「主中賓，甘作外遊人，東西路不辨，南北豈能分？」
J29nB244_p0716b21║「如何是主中主？」　答：「當軒塗毒鼓。」
J29nB244_p0716b22║頌：「主中主，紅日正當午，寶劍高提時，觸殺佛與祖。」
J29nB244_p0716b23║總頌：「賓主相逢事不同，一番雨過一番風，輕風細
J29nB244_p0716b24║雨頻頻度，李自白兮桃自紅。」
J29nB244_p0716b25║臨濟示眾云：「我有時先照後用；有時先用後照；有時
J29nB244_p0716b26║照用同時；有時照用不同時。先照後用有人在；先用
J29nB244_p0716b27║後照有法在；照用同時，驅耕夫之牛，奪饑人之食，敲
J29nB244_p0716b28║骨取髓，痛下針錐；照用不同時，有問有答、立主立賓，
J29nB244_p0716b29║合水和泥，應機接物。若是過量人，向未舉以前撩起
J29nB244_p0716b30║便行猶較些子。」　拈云：「也不消得。」
J29nB244_p0716c01║「如何是先照後用？」　答：「點燈喫飯。」
J29nB244_p0716c02║頌：「先照後用，老龍出洞，電卷雷奔，魚蝦腦痛。」
J29nB244_p0716c03║「如何是先用後照？」　答：「鑿壁偷光。」
J29nB244_p0716c04║頌：「先用後照，敲翻破灶，靈從何來？速道速道！」
J29nB244_p0716c05║「如何是照用同時？」　答：「無南無北。」
J29nB244_p0716c06║頌：「照用同時，痛下針錐，魂驚膽喪，血染須彌。」
J29nB244_p0716c07║「如何是照用不同時？」　答：「或東或西。」
J29nB244_p0716c08║「照用不同，伐鼓考鐘，箕星好雨，畢星好風。」
J29nB244_p0716c09║總頌：「照用施行有後先，不同同處事難詮，饒君舉
J29nB244_p0716c10║足奔千里，影未窺時已著鞭。」
J29nB244_p0716c11║洞山接人，有正偏五位、君臣五位、功勳五位、王子五
J29nB244_p0716c12║位、四賓主、內外紹等事，以明向上一路。　拈：「見麼？有
J29nB244_p0716c13║無不涉常回互，無端嚼碎又成團。」
J29nB244_p0716c14║「如何是正中偏？」　答：「夜半星河斗柄懸。」
J29nB244_p0716c15║頌：「正中偏，沉沉古殿鎖蒼煙，漏聲欲盡更初罷，澹
J29nB244_p0716c16║澹蟾光映碧天。」
J29nB244_p0716c17║「如何是偏中正？」　答：「天曉不見行人徑。」
J29nB244_p0716c18║頌：「偏中正，滿天星斗雲攢鏡，隨他萬象自森羅，無
J29nB244_p0716c19║影光中含混沌。」
J29nB244_p0716c20║「如何是正中來？」　答：「紅塵堆裡百花開。」
J29nB244_p0716c21║頌：「正中來，木人踏破古蒼苔，縱橫不礙平原闊，朵
J29nB244_p0716c22║朵蓮花信步開。」
J29nB244_p0716c23║「如何是兼中至？」　答：「柳綠桃紅增佳致。」
J29nB244_p0716c24║頌：「兼中至，妙用無方詮理事，戛玉敲金韻冷然，希
J29nB244_p0716c25║音透徹雲天際。」
J29nB244_p0716c26║「如何是兼中到？」　答：「兩頭截斷通玄玅。」
J29nB244_p0716c27║頌：「兼中到，及盡有無還大道，撒手迴途不露蹤，歸
J29nB244_p0716c28║家拍掌呵呵笑。」
J29nB244_p0716c29║總頌：「五位正偏絕玅奇，旁通回互露先機，當頭不
J29nB244_p0716c30║犯寰中禁，內外和融總不知。」
J29nB244_p0717a01║「如何是君？」　答：「鳳閣龍樓儼至尊。」
J29nB244_p0717a02║頌：「獨鎮寰區凜聖顏，九重端拱化無偏，至尊自是
J29nB244_p0717a03║亡倫匹，落落深階露日鮮。」
J29nB244_p0717a04║「如何是臣？」　答：「文經武緯玅裁成。」
J29nB244_p0717a05║頌：「公卿白屋異常流，豪氣三千射斗牛，不為功名
J29nB244_p0717a06║矜釋褐，了知才幹駕千秋。」
J29nB244_p0717a07║「如何是臣向君？」　答：「一片葵心捧聖明。」
J29nB244_p0717a08║頌：「瀝膽披肝事莫窮，夢魂常自誓孤忠，勳華豈獨
J29nB244_p0717a09║誇鴻烈？為羨傾誠對九重。」
J29nB244_p0717a10║「如何是君視臣？」　答：「出獵曾經渭水濱。」
J29nB244_p0717a11║頌：「相卜何因到傳巖？龍車御處野雲開，鹽梅為借
J29nB244_p0717a12║調羹手，不負從前夢一回。」
J29nB244_p0717a13║「如何是君臣道合？」　答：「風雲聚會處，千古慶明良。」
J29nB244_p0717a14║頌：「盛德鴻猷壯帝畿，泰交此日慶都俞，欲知一德
J29nB244_p0717a15║咸孚處，玅用無方絕顯微。」
J29nB244_p0717a16║總頌：「霧鎖巖廊瑞色開，堂簾喜起共徘徊，千秋大
J29nB244_p0717a17║業歸無住，漫把勳名仔細裁。」
J29nB244_p0717a18║「如何是向？」　答：「凝眸長不瞬，爭肯抱頭眠？」
J29nB244_p0717a19║頌：「著眼凝睛未是親，中懷繾綣自殷勤，回頭不謂
J29nB244_p0717a20║雲煙杳，肯負依依一片心。」
J29nB244_p0717a21║「如何是奉？」　答：「赤心常捧日，雲水自依山。」
J29nB244_p0717a22║頌：「掩著柴扉閉著關，拋笻可是畏峰巉？山翁此日
J29nB244_p0717a23║何思算？漫煮黃薤但酌泉。」
J29nB244_p0717a24║「如何是功？」　答：「不須閑氣力，撒手到凌煙。」
J29nB244_p0717a25║頌：「平生辛苦有誰知？喫盡寒酸未足奇，及至承當
J29nB244_p0717a26║無個事，得來依舊笑當時。」
J29nB244_p0717a27║「如何是共功？」　答：「生殺同條出，春秋總不知。」
J29nB244_p0717a28║頌：「天高地厚勢難窮，就裡誰分造化工？自是鈞陶
J29nB244_p0717a29║盈大冶，行生總在不言中。」
J29nB244_p0717a30║「如何是功功？」　答：「帝力云何有？謳歌忘太平。」
J29nB244_p0717b01║頌：「底定河山數十秋，弓拋劍掛自優游，皇風帝德
J29nB244_p0717b02║知何處？社飲村歌樂未休。」
J29nB244_p0717b03║總頌：「五位功勳知不知，有功恰到無功時，一條布
J29nB244_p0717b04║袋都囊卻，笑倒長街老古錐。」
J29nB244_p0717b05║「如何是誕生王子？」　答：「前星光宇宙，貴胤自天然。」
J29nB244_p0717b06║頌：「生來尊貴號儲君，位正中宮沒比倫，玉葉金枝
J29nB244_p0717b07║非別種，轉身猶自出王庭。」
J29nB244_p0717b08║「如何是朝生王子？」　答：「才猷堪贊化，酬勳不住功。」
J29nB244_p0717b09║頌：「潛心養志在深山，學邁才超不等閑，大用一朝
J29nB244_p0717b10║來帝眷，承顏豈獨侍朝班？」
J29nB244_p0717b11║「如何是末生王子？」　答：「清白非為苦，堅貞節不移。」
J29nB244_p0717b12║頌：「落落孤貞清且貧，肯將毫末惹埃塵，登科不懈
J29nB244_p0717b13║平生志，始信雲衢展步輕。」
J29nB244_p0717b14║「如何是化生王子？」　答：「威揚宣正令，中外化親傳。」
J29nB244_p0717b15║頌：「不動巍巍仰聖明，傳持閫外賴將軍，太平底定
J29nB244_p0717b16║無多事，玅印高懸不露文。」
J29nB244_p0717b17║「如何是內生王子？」　答：「入宮無異體，對面不相逢。」
J29nB244_p0717b18║頌：「無作無為渾似癡，功勳不犯醉如泥，而今已出
J29nB244_p0717b19║青霄外，紫禁重闈那得知？」
J29nB244_p0717b20║總頌：「同生同死絕疏親，名貌何分是幾人？踏破來
J29nB244_p0717b21║時多少路，都盧共到法王城。」
J29nB244_p0717b22║「如何是主中賓？」　答：「我無你不成。」
J29nB244_p0717b23║頌：「主中賓，長江玉浪生，不因風皺面，如何得成紋？」
J29nB244_p0717b24║「如何是賓中主？」　答：「你無我不得。」
J29nB244_p0717b25║頌：「賓中主，是子還歸母，為問呱呱兒，來自甚麼處？」
J29nB244_p0717b26║「如何是賓中賓？」　答：「月色冷風聲。」
J29nB244_p0717b27║頌：「賓中賓，渾身都是塵，烏能明大用，怪殺野狐精。」
J29nB244_p0717b28║「如何是主中主？」　答：「渾淪不須補。」
J29nB244_p0717b29║頌：「主中主，不聞亦不睹，兒孫向後看，誰是爾宗祖？」
J29nB244_p0717b30║總頌：「賓中主也主中賓，賓賓主主不相倫，會得主
J29nB244_p0717c01║賓混融處，不萌枝上辨秋春。」
J29nB244_p0717c02║「如何是內紹？」　答：「深宮無敵體，玅用解承當。」
J29nB244_p0717c03║頌：「天然尊貴異常流，寶位傳持事未休，不是人王
J29nB244_p0717c04║無別種，那能物物與頭頭？」
J29nB244_p0717c05║「如何是外紹？」　答：「風塵無異路，曉夜據征鞍。」
J29nB244_p0717c06║頌：「剎剎塵塵事不差，拂開煙霧與晴霞，見得分明
J29nB244_p0717c07║無異路，何妨盡摘洛陽花？」
J29nB244_p0717c08║洞山謂曹山曰：「吾在雲巖先師處，親印寶鏡三昧事
J29nB244_p0717c09║窮的要，今以授汝。汝善護持，母令斷絕，遇真法器，方
J29nB244_p0717c10║可傳授。直須秘密，不可影露，恐屬流布，喪滅吾宗。末
J29nB244_p0717c11║法時代，人多乾慧，若要辨驗向上人之真偽，有三種
J29nB244_p0717c12║滲漏當機，切須具眼。」　拈：「出此三種又作麼生？」
J29nB244_p0717c13║「第一、見滲漏。」　拈：「放下著。」
J29nB244_p0717c14║頌：「山重重復水重重，萬水千山一目中，若道水山
J29nB244_p0717c15║常在目，行人依舊路濛濛。
J29nB244_p0717c16║「第二、情滲漏。」　拈：「活潑些好。」
J29nB244_p0717c17║頌：「擔板從來見一邊，何如到處眼雙圓？滿腔繫戀
J29nB244_p0717c18║還須吐，一落思量便不堪。」
J29nB244_p0717c19║「第三、語滲漏。」　拈：「道底甚麼？」
J29nB244_p0717c20║頌：「有言須是悟無言，開口成雙落二三，況復游揚
J29nB244_p0717c21║迷玅義，堪悲堪笑口頭禪。」
J29nB244_p0717c22║曹山云：「凡見聖解是金鎖玄路，直須回互去。夫取正
J29nB244_p0717c23║命食者，須具三種墮：一者、披毛戴角。二者、不斷聲色。
J29nB244_p0717c24║三者、不受食。」稠布衲問：「披毛戴角是甚麼墮？」山云：「是
J29nB244_p0717c25║類墮。」「不斷聲色是甚麼墮？」山云：「是隨墮。」「不受食是甚
J29nB244_p0717c26║麼墮？」山云：「是尊貴墮。」　拈：「秖如不墮三種，看來正好
J29nB244_p0717c27║喫棒。」
J29nB244_p0717c28║「如何是類墮？」　答：「雖行畜生行，不得畜生報。」
J29nB244_p0717c29║頌：「披毛戴角，瀟灑得過，一入荒丘，尋他不著。」
J29nB244_p0717c30║「如何是隨墮？」　答：「見色非干色，聞聲不是聲。」
J29nB244_p0718a01║頌：「見色聞聲，終不是塵，鶯啼綠樹，別有知音。」
J29nB244_p0718a02║「如何是尊貴墮？」　答：「不裝珍御服，來著破籃衫。」
J29nB244_p0718a03║頌：「禮絕百僚，非是尊高，無人侍立，常自逍遙。」
J29nB244_p0718a04║南陽忠國師作圓相九十六種，以授侍者耽源。源承
J29nB244_p0718a05║識記，傳於仰山，山既得，遂焚之。源一日問仰曰：「向所
J29nB244_p0718a06║傳圓相，宜深秘之。」山云：「焚卻了也。」源曰：「在子即得，來
J29nB244_p0718a07║者何如？」仰乃重錄呈似，一無差失。　拈：「失也失也！」
J29nB244_p0718a08║頌：「國師父子太無因，識記傳來直到今，畫得圈圈
J29nB244_p0718a09║九十六，青天白日換人睛。」
J29nB244_p0718a10║仰山親於耽源處受九十六種圓相，後於溈山處因
J29nB244_p0718a11║○此相頓悟。有語云：「諸佛密印，豈容言乎？」又云：「我於
J29nB244_p0718a12║耽源處得體，溈山處得用，謂之父子投機，故有圓相
J29nB244_p0718a13║辯的於人。或畫[○@牛]此相、或畫[○@佛]此相、或畫[○@人]此相、或
J29nB244_p0718a14║畫[○@卍]此相、或畫【圖】此相。或點破、或劃破、或擲卻、或抹
J29nB244_p0718a15║卻，皆是截斷眾流也。」　拈：「如許絡索，是甚麼弄猢猻
J29nB244_p0718a16║家具？雖然如是，也要大家知委。」
J29nB244_p0718a17║頌：「覿面相呈事最奇，隨宜縱奪在臨機，一輪明月
J29nB244_p0718a18║輝霄漢，照破河山影畫眉。」
J29nB244_p0718a19║仰山因五冠了悟禪師相與立，玄問玄答，故畫【圖】此
J29nB244_p0718a20║相、【圖】此相、[○@ㄙ]此相、[○@(俬-禾)]此相、[○@土]此相，都在臨機應用。若
J29nB244_p0718a21║是靈利底，對面分付擬之，則不見也。　拈：「不見更玅。」
J29nB244_p0718a22║頌：「一人拈起一人圓，兩兩相將各一邊，識得兩邊
J29nB244_p0718a23║符合處，收來依舊自團圞。」
J29nB244_p0718a24║一日，梵僧來參，仰山於地畫○此相，僧近前添作【圖】
J29nB244_p0718a25║此相，復以腳抹卻，山展兩手，僧拂袖便出。　拈：「仰山
J29nB244_p0718a26║鉤頭著餌，梵僧一釣便上。《易》曰：『鳴鶴在陰，其子和之，
J29nB244_p0718a27║我有好爵，吾與爾靡之。』其仰山、梵僧之謂與？」
J29nB244_p0718a28║頌：「好幅畫圖，不屬紙墨，仰山梵僧，多生枝節。展手
J29nB244_p0718a29║兮無言無言；拂袖也難說難說。賊賊！據款結案，放
J29nB244_p0718a30║伊不得。」
J29nB244_p0718b01║仰山設九十六種圓相，開為百二十，合為九十六，共
J29nB244_p0718b02║一十九門，設施圓收在於六門：一、圓相○。二、義海[○/○]。
J29nB244_p0718b03║三、昧機[○/○]。四、多字學[○/○]。五、意語【圖】。六、默論[○@(女/拜)][○@乂]。　拈：
J29nB244_p0718b04║「種種圓相，雖是多門設施，不過師資辨驗，臨機拈出，
J29nB244_p0718b05║毋論是生是佛、情與無情，那能越得圈子去？莫道九
J29nB244_p0718b06║十六個，即百千萬億剎剎塵塵種種變現，無過一個
J29nB244_p0718b07║包羅。得其意者，但識其序，勿執其本，庶幾用而無礙
J29nB244_p0718b08║可也。咄！莫𡱰沸！」
J29nB244_p0718b09║頌：「秖個從中辨假真，一門闢起許多門，門門施設
J29nB244_p0718b10║誠何事？貴在臨機玅用親。」
J29nB244_p0718b11║雲門示眾云：「函蓋乾坤，目機銖兩，不涉萬緣，作麼生
J29nB244_p0718b12║承當？」眾無語，自代云：「一鏃破三關。」後德山圓明密禪
J29nB244_p0718b13║師遂離其語為三句：函蓋乾坤句、截斷眾流句、隨波
J29nB244_p0718b14║逐浪句。（密嗣雲門）
J29nB244_p0718b15║函蓋乾坤句。　拈：「總在裡許。」
J29nB244_p0718b16║頌：「函蓋乾坤事莫窮，頭頭物物露真風，頂門亞豎
J29nB244_p0718b17║摩醯眼，萬象森羅一鏡中。」
J29nB244_p0718b18║截斷眾流句。　拈：「不通一滴。」
J29nB244_p0718b19║頌：「截斷眾流意若何？算來一字已成多，推排解會
J29nB244_p0718b20║徒勞力，肯把要津放得過。」
J29nB244_p0718b21║隨波逐浪句。　拈：「一葉扁舟。」
J29nB244_p0718b22║頌：「隨波逐浪過前川，綠笠青蓑把釣閑，一曲漁歌
J29nB244_p0718b23║江際晚，高低棹破水中天。」
J29nB244_p0718b24║雲門宗八要
J29nB244_p0718b25║一、玄。　拈：「燈籠騎露柱。」
J29nB244_p0718b26║頌：「幾度乘風泛小舠，彩雲影裡漫撐篙，舉網撒破
J29nB244_p0718b27║虛空面，又向山頭釣巨鰲。」
J29nB244_p0718b28║二、從。　拈：「柳絮隨風。」
J29nB244_p0718b29║頌：「桃紅李白鬥芳妍，一夜東風色更鮮，滑蝶狂蜂
J29nB244_p0718b30║何處去？慣尋香氣到花前。」
J29nB244_p0718c01║三、真要。　拈：「六月日頭到處熱。」
J29nB244_p0718c02║頌：「腳底茫茫路轉賒，東西南北盡天涯，風塵踏遍
J29nB244_p0718c03║無閑思，畢竟回頭始是家。」
J29nB244_p0718c04║四、奪。　拈：「不遇無情霹靂手，掃蕩煙塵將屬誰？」
J29nB244_p0718c05║頌：「拓土開疆也大難，幾回血汗染征衫，可憐三尺
J29nB244_p0718c06║魚腸劍，漫假雄才手靖邊。」
J29nB244_p0718c07║五、或。　拈：「我到這裡卻不會。」
J29nB244_p0718c08║頌：「習習香風過樹頭，去來何處覓蹤由？行人無數
J29nB244_p0718c09║空惆悵，幾度尋思恨未休。」
J29nB244_p0718c10║六、過。　拈：「一分心悻一分慈。」
J29nB244_p0718c11║頌：「狼毒心腸何太孤？提刀仗劍忍於屠，命根斷處
J29nB244_p0718c12║難思算，幾個男兒是丈夫？」
J29nB244_p0718c13║七、喪。　拈：「貪觀眼前浪，失卻手中橈。」
J29nB244_p0718c14║頌：「弱喪窮兒實可哀，家珍拋卻自何來？可憐別去
J29nB244_p0718c15║娘生面，落落長途喚不回。」
J29nB244_p0718c16║八、出。　拈：「天上人間自在飛。」
J29nB244_p0718c17║頌。「鳥道羊腸路太多，腳頭腳底任蹉跎，隨他曲折
J29nB244_p0718c18║芒鞋滑，步步如龍疇奈何！」
J29nB244_p0718c19║雲門三種病（動止因三種，偏枯著二邊）
J29nB244_p0718c20║一、未到走作。　拈：「你恁麼驢年去。」
J29nB244_p0718c21║頌：「東去西來無了日，南奔北走到何年？紅塵擾擾
J29nB244_p0718c22║忘歸路，夢斷家山實可憐。」
J29nB244_p0718c23║二、已到住著。　拈：「密移一步，未為分外。」
J29nB244_p0718c24║頌：「長安雖樂實難居，到處優游任卷舒，若教閉門
J29nB244_p0718c25║高枕臥，養成痼疾倩誰除？」
J29nB244_p0718c26║三、透脫無依。　拈：「恁麼不恁麼始得。」
J29nB244_p0718c27║頌：「不入塵牢不受纏，拋枷打鎖許多年，誰知作個
J29nB244_p0718c28║長流客？蕩蕩無依去不還。」
J29nB244_p0718c29║雲門二種光不透脫。（疑情猶未盡，回首到家遲。）
J29nB244_p0718c30║「一切處不明，面前有一物，是一。」　拈：「瞎！」
J29nB244_p0719a01║頌：「白雲朵朵翳雙睛，一線青天也是塵，撥盡黃金
J29nB244_p0719a02║知何日？不愁寂寞不愁貧。」
J29nB244_p0719a03║「透得一切法空，隱隱地似有個物相似，亦是光不透
J29nB244_p0719a04║脫。」　拈：「放下著。」
J29nB244_p0719a05║頌：「夢破方知一物無，法塵盡處亦何孤？誰知暗裡
J29nB244_p0719a06║相逢處？依舊從前障眼珠。」
J29nB244_p0719a07║雲門一字關
J29nB244_p0719a08║僧問雲門：「如何是雲門劍？」門云：「祖。」（如此之類，凡有所問，但以一字酬之。）
J29nB244_p0719a09║　拈：「雲門恁麼道，謂是齒不關風、謂是舌頭太短，有
J29nB244_p0719a10║人透得此關，許他親見雲門。」
J29nB244_p0719a11║頌：「一字關、一字關，何不成雙獨成單？單單一字誠
J29nB244_p0719a12║難測。一字誠難測也，難難難！目前隔個須彌山。」
J29nB244_p0719a13║抽顧
J29nB244_p0719a14║雲門見僧來，每以目顧之，即曰鑒、或曰咦，而錄者曰：
J29nB244_p0719a15║「顧、鑑、咦！」後德山密刪去「顧」字，但曰鑒、咦，叢林目之為
J29nB244_p0719a16║「抽顧。」　拈：「非父不生其子。」
J29nB244_p0719a17║頌：「雲門鑑咦，德山抽顧，方便機關，父作子述。擾擾
J29nB244_p0719a18║叢林卒不休，而今猶在欣相慕。」
J29nB244_p0719a19║法眼依地藏決策，一日呈見，解說道理。藏曰：「佛法不
J29nB244_p0719a20║恁麼？」眼云：「某甲辭窮理盡也。」藏曰：「若論佛法。（云云。）」眼
J29nB244_p0719a21║於言下大悟，後因行腳，話「不知最親切」始悟徹。作〈偈〉
J29nB244_p0719a22║曰：「三界唯心、萬法唯識，唯識唯心，眼聲耳色。不到耳
J29nB244_p0719a23║聲，眼觸何色？耳聲難成，眼色何立？色心不二，彼此無
J29nB244_p0719a24║差，有人會得，騰煥吾家。」乃立華嚴六相義。　拈：「不是
J29nB244_p0719a25║一番寒徹骨，爭得梅花噴鼻香？」
J29nB244_p0719a26║【圖】此乃華嚴六相義，舉一齊收，於一一法
J29nB244_p0719a27║中有此六義，《經》中蓋為初地菩薩說也。
J29nB244_p0719a28║拈：「六相即不無，還出得○這個麼？」
J29nB244_p0719a29║頌：「桃李枝頭色色新，紅如胭抹白如銀，雖然笑破
J29nB244_p0719a30║東風面，都是園林一樣春。」
J29nB244_p0719b01║法眼六相義頌
J29nB244_p0719b02║華嚴六相義，同中還有異，異若異於同，全非諸佛意。
J29nB244_p0719b03║諸佛意總別，何曾有同異？男子身中入定時，女子身
J29nB244_p0719b04║中不留意。不留意，絕名字，萬象明明無理事。　拈：「恁
J29nB244_p0719b05║麼道未免裂破舌頭。」
J29nB244_p0719b06║頌：「六相由來義不同，不同同處玅相通，同中有異
J29nB244_p0719b07║同無異，兩岸蓉花映水紅。」
J29nB244_p0719b08║法眼宗四機
J29nB244_p0719b09║箭鋒相拄。　拈：「不是好手。」
J29nB244_p0719b10║頌：「兩陣交鋒莫可當，彎弓架矢豈尋常？箭頭的的
J29nB244_p0719b11║相逢處，脫卻征衣笑一場。」
J29nB244_p0719b12║泯絕有無。　拈：「猶有這個在。」
J29nB244_p0719b13║頌：「大用臨機不可窺，卷舒出沒玅相隨，更無面目
J29nB244_p0719b14║教人見，誰向虛空強畫眉？」
J29nB244_p0719b15║就身拈出。　拈：「直恐弄巧成拙。」
J29nB244_p0719b16║頌：「自從關破祖師關，掣電轟雷任往還，不識當機
J29nB244_p0719b17║拈弄處，低頭已隔萬重山。」
J29nB244_p0719b18║隨流得妙。　拈：「未敢相許。」
J29nB244_p0719b19║頌：「祖意明明百草頭，相逢到處逞風流，隨家待客
J29nB244_p0719b20║隨豐儉，把箸拈匙一笑休。」
J29nB244_p0719b21║三山來禪師語錄卷七