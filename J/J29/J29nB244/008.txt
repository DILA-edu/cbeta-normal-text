J29nB244_p0719c01║三山來禪師語錄卷八
J29nB244_p0719c02║書記普定編
J29nB244_p0719c03║宗統頌
J29nB244_p0719c04║南嶽第一世
J29nB244_p0719c05║南嶽懷讓禪師，金州杜氏子，年十五出家，謁嵩山安
J29nB244_p0719c06║公，指參六祖。祖問：「甚處來？」師云：「嵩山來。」祖云：「甚麼物
J29nB244_p0719c07║與麼來？」師無對，退參八載復來答云：「說似一物即不
J29nB244_p0719c08║中。」祖云：「還假修證也無？」師云：「修證即不無，染污即不
J29nB244_p0719c09║得。」祖云：「只此不污染，乃諸佛之所護念。汝既如是，吾
J29nB244_p0719c10║亦如是！」得法後，侍祖一十五載，復居南嶽。
J29nB244_p0719c11║頌：「甚麼物與麼來？退參八載絕疑猜，說似一物即
J29nB244_p0719c12║不中，平生心事總成灰。閑遊戲，漫徘徊，君不見，掛
J29nB244_p0719c13║瓢洗耳煙霞客，懶臥白雲夢一堆。」
J29nB244_p0719c14║南嶽第二世
J29nB244_p0719c15║江西馬祖道一禪師，漢州什邡人，姓馬氏，幼歲出家。
J29nB244_p0719c16║開元中，習定衡嶽，遇讓和尚。問云：「大德坐禪圖甚麼？」
J29nB244_p0719c17║師云：「圖作佛。」讓將磚一片於彼菴前石上磨，師云：「磨
J29nB244_p0719c18║作甚麼？」讓云：「磨作鏡。」師云：「磨磚豈得成鏡耶？」讓云：「磨
J29nB244_p0719c19║磚既不成鏡，坐禪豈得成佛？」師問：「如何即是？」讓云：「如
J29nB244_p0719c20║牛駕車，車若不行，打車即是？打牛即是？」師無對。讓云：
J29nB244_p0719c21║「汝學坐禪，為學作佛。若學坐禪，禪非坐臥；若學作佛，
J29nB244_p0719c22║佛非定相，於無住法不應取捨。汝學作佛即是殺佛，
J29nB244_p0719c23║若執坐相非達其理。」師聞開示，如飲醍醐，乃受心印，
J29nB244_p0719c24║開法南康龔公山。僧問：「和尚為甚麼說即心即佛？」師
J29nB244_p0719c25║云：「為止小兒啼。」僧云：「啼止時如何？」師云：「非心非佛。」僧
J29nB244_p0719c26║云：「除此二種人來，如何指示？」師云：「向伊道不是物。」其
J29nB244_p0719c27║化盛行江西。
J29nB244_p0719c28║頌：「磨磚作鏡鏡難成，坐禪作佛亦無因，打牛打車
J29nB244_p0719c29║分明處，婆心展轉說向人。不是心、不是佛，除此二
J29nB244_p0719c30║種人來時，向伊更道不是物。咄！江西馬祖肝腸毒。」
J29nB244_p0720a01║南嶽第三世
J29nB244_p0720a02║洪州百丈懷海禪師，福州長樂人，王氏子。丱歲出家，
J29nB244_p0720a03║三學該練，及參馬祖為侍者。偶侍祖行次，見野鴨飛
J29nB244_p0720a04║過，祖云：「是甚麼？」師云：「野鴨子！」祖云：「甚處去也？」師云：「飛
J29nB244_p0720a05║過去也。」祖扭師鼻，師負痛失聲，祖云：「又道飛過去也？」
J29nB244_p0720a06║師有省。一日再參，祖震威一喝，師三日耳聾。後黃檗
J29nB244_p0720a07║聞舉，不覺吐舌。
J29nB244_p0720a08║頌：「手頭毒、口門寬，馬師大用忒無端；鼻頭痛、耳門
J29nB244_p0720a09║穿，舌頭吐處受瞞盰。受瞞盰！一派淵流雪屈難。」
J29nB244_p0720a10║南嶽第四世
J29nB244_p0720a11║洪州黃檗希運禪師，閩中人，幼歲出家。至京洛行乞，
J29nB244_p0720a12║吟添缽聲。一嫗出扉問曰：「太無厭生！」師云：「汝猶未施，
J29nB244_p0720a13║責我無厭何耶？」嫗笑而掩扉，師異之。後往南昌見馬
J29nB244_p0720a14║祖，祖已示寂。時百丈為祖廬墓，師見丈，丈舉耳聾話，
J29nB244_p0720a15║師吐舌。丈云：「汝嗣馬祖去。」師云：「某來參馬祖，不料無
J29nB244_p0720a16║緣，因和尚斯舉，得見馬祖大機大用，若嗣馬祖，恐以
J29nB244_p0720a17║後喪我兒孫。」及開法上堂，眾纔集，師召云：「大眾！」眾回
J29nB244_p0720a18║首，師云：「月似彎弓，少雨多風。」
J29nB244_p0720a19║頌：「施我飯，太無厭，一笑掩扉空覿面，因此發足過
J29nB244_p0720a20║嶺南，悟徹大機開兩片。兩片皮開迥不同，看他新
J29nB244_p0720a21║月似彎弓，彎彎新月如弓樣，召大眾云見麼？少雨
J29nB244_p0720a22║多風。」
J29nB244_p0720a23║南嶽第五世
J29nB244_p0720a24║鎮州臨濟義玄禪師，曹州南華人，姓邢氏。落髮進具，
J29nB244_p0720a25║志慕禪宗。初參黃檗，三度問佛法的的大意三度被
J29nB244_p0720a26║打；及到大愚處悟徹，於大愚脅下築三拳；復轉黃檗
J29nB244_p0720a27║打黃檗一掌。後臨滹沱河側開堂，建立黃檗宗旨，號
J29nB244_p0720a28║臨濟宗。
J29nB244_p0720a29║頌：「六十痛棒打不休，老婆心切惹冤讎，還拳奉掌
J29nB244_p0720a30║承誰力？萬古留來作話頭。」
J29nB244_p0720b01║南嶽第六世
J29nB244_p0720b02║魏府興化存獎禪師，初在臨濟為侍者，因訊洛浦來
J29nB244_p0720b03║參機緣，兩遭濟打；及到三聖處為首座，聖問師，師便
J29nB244_p0720b04║喝，聖云：「須是你始得。」復到大覺處為院主，覺問師，師
J29nB244_p0720b05║便喝，覺便打，師又喝，覺又打。次日，覺又問師，師亦喝，
J29nB244_p0720b06║覺亦打，師再喝，覺再打。至脫下衲衣痛與一頓處，直
J29nB244_p0720b07║下薦得臨濟在黃檗喫棒底道理。迨後開堂，拈香云：
J29nB244_p0720b08║「這瓣香本為三聖師兄，三聖於我太孤；本為大覺師
J29nB244_p0720b09║兄，大覺於我太賒，不如供養臨濟先師。」
J29nB244_p0720b10║頌：「一個賒、一個孤，臨濟先師受也無？不如不供亦
J29nB244_p0720b11║無事，說向人前豈丈夫？」
J29nB244_p0720b12║南嶽第七世
J29nB244_p0720b13║汝州南院慧顒禪師，得法於興化獎。開堂後，有僧來
J29nB244_p0720b14║參云：「敗也！」師引杖向其前，僧無語，師便打數棒。
J29nB244_p0720b15║頌：「引杖向前，奪來恰好，何故無語？被伊打倒。可憐
J29nB244_p0720b16║這漢喫藤條，敗也之言，曷慎於蚤？」
J29nB244_p0720b17║南嶽第八世
J29nB244_p0720b18║汝州風穴延沼禪師，餘杭劉氏子，參南院，於棒下無
J29nB244_p0720b19║生忍話大徹玄旨，開化風穴。僧問：「如何是佛？」師云：「杖
J29nB244_p0720b20║林山下竹筋鞭。」
J29nB244_p0720b21║頌：「從來得意要忘言，得意忘言仔細看，問到如何
J29nB244_p0720b22║云是佛？杖林山下竹筋鞭。」
J29nB244_p0720b23║南嶽第九世
J29nB244_p0720b24║汝州首山省念禪師，萊州狄氏子，參風穴，得承子印。
J29nB244_p0720b25║一日，拈竹篦示眾云：「喚作竹篦則觸，不喚作竹篦則
J29nB244_p0720b26║背。不觸不背，汝諸人喚作甚麼？」
J29nB244_p0720b27║頌：「觸背關頭鎖口問，衲僧到此莫思量，渾身放下
J29nB244_p0720b28║都忘也，拍掌呵呵笑一場。」
J29nB244_p0720b29║南嶽第十世
J29nB244_p0720b30║汾州太子院善昭禪師，太原俞氏子。幼有大智，一切
J29nB244_p0720c01║文字不由師訓自然通曉。剃髮遊方，遍參諸宿七十
J29nB244_p0720c02║一人，最後見首山，問百丈捲席意旨，言下大悟。拜而
J29nB244_p0720c03║起云：「萬古碧潭空界月，再三撈摝始應知。」
J29nB244_p0720c04║頌：「野鶴孤雲度遠山，風霜踏盡腳頭寒，碧潭月影
J29nB244_p0720c05║空惆悵，虧殺從前下手難。」
J29nB244_p0720c06║南嶽第十一世
J29nB244_p0720c07║潭州石霜楚圓慈明禪師，全州清湘李氏子。少為書
J29nB244_p0720c08║生，年念二得度，母賢，遣之遊方。聞汾陽道望，冒險往
J29nB244_p0720c09║來，依住二載，未許入室。一夕訴曰：「自至法席，不蒙指
J29nB244_p0720c10║示，歲月飄忽，己事不明，失出家之利。」陽熟視罵詈，舉
J29nB244_p0720c11║杖逐之，師擬伸救，陽以手掩其口，師大悟。嘆曰：「始知
J29nB244_p0720c12║臨濟道出常情。」
J29nB244_p0720c13║頌：「霜眠露宿到汾陽，詬罵無端沒下場，不是杖頭
J29nB244_p0720c14║開正眼，那知祖道出尋常？」
J29nB244_p0720c15║南嶽第十二世
J29nB244_p0720c16║袁州楊岐方會禪師，宜春冷氏子，久依慈明，未有省
J29nB244_p0720c17║發。每咨請，明云：「庫司事繁，且去！」他日又問，明云：「監寺
J29nB244_p0720c18║異時兒孫滿天下在，何用忙為？」明適出，師偵之小徑，
J29nB244_p0720c19║既見，搊住云：「老漢今日須與我說，不說打你去。」明云：
J29nB244_p0720c20║「監寺知是般事便休。」語未卒，師大悟，即拜於泥途，開
J29nB244_p0720c21║法楊岐。僧問：「少林面壁意旨如何？」師云：「西天人不會
J29nB244_p0720c22║唐言。」
J29nB244_p0720c23║頌：「面壁胡僧瞌睡多，道他不會唐言麼？含冤滿口
J29nB244_p0720c24║無雪處，賴有楊岐好大哥。好大哥！狹路相逢事若
J29nB244_p0720c25║何？不因磕破泥塗腦，那得人前唱哩囉？」
J29nB244_p0720c26║南嶽第十三世
J29nB244_p0720c27║舒州白雲守端禪師，衡陽葛氏子，依茶陵郁披剃。往
J29nB244_p0720c28║參楊岐，岐問：「受業師為誰？」師云：「茶陵郁和尚！」岐云：「聞
J29nB244_p0720c29║伊過橋遭仆有偈，能記否？」師舉云：「我有明珠一顆，久
J29nB244_p0720c30║被塵勞關鎖，今朝塵盡光生，照破山河萬朵。」岐笑而
J29nB244_p0721a01║趨起，師愕然。通夕不寐，黎明諮詢之，岐云：「汝見昨日
J29nB244_p0721a02║打敺儺者麼？」師云：「見！」岐云：「汝一籌不及渠。」師愈駭然
J29nB244_p0721a03║云：「何謂也？」岐云：「渠愛人笑，汝怕人笑。」師大悟。
J29nB244_p0721a04║頌：「愛人笑、怕人笑，雙頭一臉鏡中照，照得分明仔
J29nB244_p0721a05║細看，平空射落翀霄鷂。」
J29nB244_p0721a06║南嶽第十四世
J29nB244_p0721a07║蘄州五祖法演禪師，綿州鄧氏子，年三十五始祝髮，
J29nB244_p0721a08║遍參名宿。因浮山指見白雲，問南泉摩尼珠話，雲叱
J29nB244_p0721a09║之，師領悟，獻投機偈。後開堂，僧問：「如何是佛？」師云：「口
J29nB244_p0721a10║是禍門。」
J29nB244_p0721a11║頌：「若遠若近、若親若疏，黃瓜茄子、刀豆葫蘆，口是
J29nB244_p0721a12║禍門會也無？」
J29nB244_p0721a13║南嶽第十五世
J29nB244_p0721a14║成都昭覺克勤佛果禪師，彭州駱氏子，兒時日記千
J29nB244_p0721a15║言，見佛書如獲舊物。出家首謁玉泉皓，次依金鑾信、
J29nB244_p0721a16║大溈哲、黃龍心、東林度，僉指為法器，而晦堂稱：「他日
J29nB244_p0721a17║臨濟一派屬子矣！」最後見五祖，盡其機用，祖皆不諾，
J29nB244_p0721a18║師忿然而去。到金山，染寒困極，試以平日見處無得
J29nB244_p0721a19║力者，乃轉依五祖，令入侍寮。問舉「提刑小艷詩」話，祖
J29nB244_p0721a20║云：「他秖認得聲。」師云：「他既認得聲，為甚麼卻不是？」祖
J29nB244_p0721a21║云：「如何是祖師西來意？庭前柏樹子聻！」師忽有省。出
J29nB244_p0721a22║門見雞飛上闌干，鼓翅而鳴，復自謂云：「此豈不是聲？」
J29nB244_p0721a23║遂袖香入室，通其所得，祖云：「佛祖大事，非小根劣器
J29nB244_p0721a24║所能造詣，吾助汝喜。」由此所至，推為上首。
J29nB244_p0721a25║頌：「一度經霜一度寒，鹹酸喫盡許誰謾？一聲喚醒
J29nB244_p0721a26║艱難夢，徹骨傷心淚不乾。」
J29nB244_p0721a27║南嶽第十六世
J29nB244_p0721a28║臨安徑山大慧宗杲普覺禪師，宣城奚氏子，年十六
J29nB244_p0721a29║出家、十七落髮、十九遊方。初參曹洞諸宿，繼謁湛堂，
J29nB244_p0721a30║後參圜悟，聞「薰風自南來，殿角生微涼」語省豁。悟每
J29nB244_p0721b01║舉「有句無句」話問之，師擬開口，悟便云：「不是！」一日，師
J29nB244_p0721b02║問悟云：「聞和尚曾問五祖師翁來，不知道個甚麼？」悟
J29nB244_p0721b03║笑而不答，師云：「當時想是對眾問，今日說亦何妨？」悟
J29nB244_p0721b04║云：「我問：『有句無句，如藤倚樹，意旨如何？』祖云：『描也描
J29nB244_p0721b05║不成、畫也畫不就。』又問：『樹倒藤枯時如何？』祖云：『相隨
J29nB244_p0721b06║來也。』」師當下釋然，悟云：「始知我不汝欺也。」遂著臨濟
J29nB244_p0721b07║正宗記付之。
J29nB244_p0721b08║頌：「薰風自南來，殿角生微涼，雖省豁，未相當，相隨
J29nB244_p0721b09║來也笑一場。無端寐語傳流處，累及兒孫作禍殃。」
J29nB244_p0721b10║南嶽第十七世
J29nB244_p0721b11║福州西禪鼎需懶庵禪師，郡之林氏子。幼舉進士，偶
J29nB244_p0721b12║看《遺教經》，嘆曰：「幾為儒冠所誤！」欲去家，母以親迎難
J29nB244_p0721b13║之，師絕之以〈偈〉云：「夭桃紅杏，一時分付春風；翠竹黃
J29nB244_p0721b14║花，此去永為道伴。」竟依保壽禪師遍參名宿。後依大
J29nB244_p0721b15║慧，慧問：「內不放出、外不放入，正恁麼時如何？」師擬開
J29nB244_p0721b16║口，慧拈竹篦連打三下，師於此大悟，厲聲云：「和尚已
J29nB244_p0721b17║多了也。」慧又打，師禮拜，慧印以偈。一日上堂云：「懶翁
J29nB244_p0721b18║懶中懶，最懶懶說禪，亦不重自己，亦不重先賢。又誰
J29nB244_p0721b19║管你地？又誰管你天？物外翛然無個事，日上三竿猶
J29nB244_p0721b20║更眠。」
J29nB244_p0721b21║頌：「內不出、外不入，泥牛木馬抱頭泣，竹篦連連不
J29nB244_p0721b22║放休，失卻驪珠當下拾。懶庵懶、懶庵懶，地不管兮
J29nB244_p0721b23║天不管，最懶說禪卻說禪，打破缽盂又討碗。」
J29nB244_p0721b24║南嶽第十八世
J29nB244_p0721b25║福州鼓山木庵安永禪師，閩縣吳氏子，弱冠為僧，謁
J29nB244_p0721b26║懶庵於雲門。懶問：「『不問有言、不問無言。』世尊良久。不
J29nB244_p0721b27║得向世尊良久處會。」隨後便喝，師倏然契悟，作禮云：
J29nB244_p0721b28║「不因今日問，爭喪目前機？」懶許之。上堂，拈拄杖云：「臨
J29nB244_p0721b29║濟小廝兒未曾當頭道著，今日全身放憨也要諸人
J29nB244_p0721b30║知有。」擲拄杖，下座。
J29nB244_p0721c01║頌：「有言無言、良久處，問得分明答得差，全身放下
J29nB244_p0721c02║較些子，撥盡黃金眼裡沙。」
J29nB244_p0721c03║南嶽第十九世
J29nB244_p0721c04║杭州淨慈晦翁悟明禪師，上堂，舉：「夾山會下一僧到
J29nB244_p0721c05║高亭，纔禮拜，亭便打，僧云：『特來禮拜。』亭亦打，又拜，亭
J29nB244_p0721c06║又打，趁出。僧回，舉似夾山，山云：『會麼？』僧云：『不會！』山云：
J29nB244_p0721c07║『賴汝不會，汝若會，即夾山口啞去。』應庵拈云：『高亭一
J29nB244_p0721c08║期忍俊不禁，爭奈拄杖放行太速？這僧當時若是個
J29nB244_p0721c09║漢，莫道高亭、夾山，便是達磨大師出來也斬為三段。
J29nB244_p0721c10║何故？家肥生孝子，國伯有謀臣。』」師云：「高亭、夾山，門庭
J29nB244_p0721c11║施設各得其宜，但中間一人略較些子。應庵與麼道，
J29nB244_p0721c12║也是鞏縣茶瓶。」師纂修《聯燈會要》。
J29nB244_p0721c13║頌：「一曲無絃局調新，輕輕撥動不相倫，弄潮須是
J29nB244_p0721c14║吳江客，別語還他漢地人。」
J29nB244_p0721c15║南嶽第二十世
J29nB244_p0721c16║太原苦口良益禪師，參淨慈，慈問：「近離甚處？」師云：「瑞
J29nB244_p0721c17║光。」慈云：「正與麼時，光在甚處？」師便喝，慈云：「且止，汝道
J29nB244_p0721c18║西湖水深多少？」師擬議，慈便打趁出。久之契悟，作〈偈〉
J29nB244_p0721c19║曰：「臨機一句，不露絲頭，吹毛纔展，大地全收。」慈云：「從
J29nB244_p0721c20║上心印，汝今得之，宜處深谷，俟時行化。」
J29nB244_p0721c21║頌：「不露絲頭意若何？吹毛展處任摩挲，得來心印
J29nB244_p0721c22║無差互，猶是西湖水裡波。」
J29nB244_p0721c23║南嶽第二十一世
J29nB244_p0721c24║汾州筏渡普慈禪師，初參徑山端、高峰玅各有契處。
J29nB244_p0721c25║後北還過燕，遊五臺禮文殊，感大士放光，居臺二年，
J29nB244_p0721c26║入太原參益和尚。益云：「發足甚處？」師云：「五臺。」益云：「文
J29nB244_p0721c27║殊與汝說甚麼？」師云：「腳下草鞋唱成一百文。」益云：「腳
J29nB244_p0721c28║跟為甚麼不落地？」師云：「且喜老漢見得親切。」益云：「老
J29nB244_p0721c29║僧罪過。」師喝一喝而出，自此常造室中。久之，益囑云：
J29nB244_p0721c30║「汝緣當在本處，他後設大法藥，宜號筏渡。」師禮謝，歸
J29nB244_p0722a01║汾州。
J29nB244_p0722a02║頌：「唱出草鞋價甚高，腳跟底下不相饒，針針刺骨
J29nB244_p0722a03║針針痛，一喝從茲恨未消。」
J29nB244_p0722a04║南嶽第二十二世
J29nB244_p0722a05║洛京相國一言道顯禪師，鷹門人，生而岐嶷，穎悟英
J29nB244_p0722a06║特。年十二，自願出家，父母難之，師云：「兒志決矣！未可
J29nB244_p0722a07║強留。」遂落髮於郡之西山。聽講《圓覺》至〈知幻即離章〉
J29nB244_p0722a08║頓然默契，恍若舊識，乃辭師遊汾州，謁筏渡。渡一見
J29nB244_p0722a09║器之，命入侍寮。一日，渡舉竹篦問云：「畢竟喚作甚麼？」
J29nB244_p0722a10║師方進語，渡驀頭便打，忽然大悟，禮拜云：「和尚且止，
J29nB244_p0722a11║古人道：『佛法無多子。』非虛語也。」渡云：「汝今方知吾意
J29nB244_p0722a12║耶？」師云：「和尚大恩，碎身難報。」渡囑云：「汝年且幼，時至
J29nB244_p0722a13║理彰。」師執勞座下一十七載。
J29nB244_p0722a14║頌：「十七年前事可憐，當頭白棒恨彌天，雖然佛法
J29nB244_p0722a15║無多子，爭奈捐軀報也難？」
J29nB244_p0722a16║南嶽第二十三世
J29nB244_p0722a17║西京小庵行密禪師，初以白衣禮相國顯和尚，凡見
J29nB244_p0722a18║便禮拜。顯一日謂云：「道人禮拜且止，佛法在甚處？」師
J29nB244_p0722a19║方舉首，忽聞板聲鳴，顯云：「只這是！」師從此有入。遂求
J29nB244_p0722a20║度，顯云：「汝誠精進，宜名行密。」力參三年，顯舉馬祖三
J29nB244_p0722a21║不是，語未絕，師云：「畢竟如何？」顯笑云：「已多了也。」師於
J29nB244_p0722a22║言下得大安樂。顯云：「佛法下衰，正宜潛隱，毋拘城隍，
J29nB244_p0722a23║得安身處最為佳耳！」
J29nB244_p0722a24║頌：「板聲震處髑髏開，座下三年夢未回，不因馬師
J29nB244_p0722a25║三不是，何緣笑裡悟將來？」
J29nB244_p0722a26║南嶽第二十四世
J29nB244_p0722a27║二仰圓欽禪師，禾之秀水人，遍參諸方，毫無所契。入
J29nB244_p0722a28║西京，謁小庵密於旅舍。密問：「浙中有個伶俐人，汝還
J29nB244_p0722a29║見麼？」師云：「圓欽鈍漢！」密云：「我要個鈍漢作監收，汝還
J29nB244_p0722a30║知麼？」師罔措。密云：「數千里來，可惜錯過！」師相依扣參。
J29nB244_p0722b01║一日見鼠從架上過，撲翻油瓮，忽爾頓契，走見密云：
J29nB244_p0722b02║「某已捉得了也。」密搊住云：「道道！」師云：「一粒鼠糞污卻
J29nB244_p0722b03║鍋羹。」密云：「瞎漢！參堂去。」
J29nB244_p0722b04║頌：「鈍漢監收費苦辛，撲翻油甕惹埃塵，污羹鼠糞
J29nB244_p0722b05║休嫌少，一粒從來膩殺人。」
J29nB244_p0722b06║南嶽第二十五世
J29nB244_p0722b07║壽州無念智有禪師，蜀之漢州人，發足南方，遊四明，
J29nB244_p0722b08║登天目，後參二仰欽，欽云：「行腳甚處？」師云：「南方。」欽云：
J29nB244_p0722b09║「彼中佛法如何？」師云：「山川無異。」欽云：「我手何似佛手？」
J29nB244_p0722b10║師良久，欽云：「莫道無異好。」後看興化打維那機緣，始
J29nB244_p0722b11║浩然大徹，作偈云：「興化打維那，平地遭殃禍，昨夜南
J29nB244_p0722b12║山雲，飛向北山朵。」欽見為之助喜云：「不辜到此。」嘉靖
J29nB244_p0722b13║初，迤邐壽州十有二年。
J29nB244_p0722b14║頌：踏遍山川也大難，忽然悟徹太無端。南山雲向
J29nB244_p0722b15║北山朵，贏得風光不費錢。
J29nB244_p0722b16║南嶽第二十六世
J29nB244_p0722b17║荊山懷寶禪師，渚宮人。遊壽州，謁無念有。有云：「躐縣
J29nB244_p0722b18║遊州，畢竟為著何事？」師云：「生死大事，求師拔度。」有云：
J29nB244_p0722b19║「汝是荊州人麼？」師云：「是！」有云：「闍黎即今在甚麼處？」師
J29nB244_p0722b20║擬對，有云：「若便恁麼，猶較些子，佛法不是商量，參堂
J29nB244_p0722b21║去！」師潛心座下。一日，有喚云：「闍黎！」師應：「諾！」有云：「在甚
J29nB244_p0722b22║麼處？」師於言下領旨，乃云：「和尚大慈，真天人師也。」有
J29nB244_p0722b23║滅後，師於嘉靖七年，以法付鐵牛，隱終南山。
J29nB244_p0722b24║頌：「不落商量猶較遲，頻將片語下針錐，一呼一諾
J29nB244_p0722b25║無他事，正是闍黎領悟時。」
J29nB244_p0722b26║南嶽第二十七世
J29nB244_p0722b27║秦嶺鐵牛德遠禪師，得心印於荊山，庵居秦嶺，常披
J29nB244_p0722b28║一紅布褲。一日，頂笠揮鋤地中，月明聯池過之，池見
J29nB244_p0722b29║云：「這漢好似一頭軍。」師云：「看箭。」池作躲箭勢，師近前，
J29nB244_p0722b30║攜手至庵，留住三月，謂云：「我乃大慧之裔，在此待人
J29nB244_p0722c01║數十年矣！汝今既來，當為我求人，光揚祖道。」付〈偈〉云：
J29nB244_p0722c02║「就身能打劫，劈筈善奪窩，三玄從此出，三要不為多。
J29nB244_p0722c03║探竿影草主賓分，獅子迷蹤奈我何？」
J29nB244_p0722c04║頌：「頂笠揮鋤掘地時，身披紅褲樹軍旗，千鈞弩發
J29nB244_p0722c05║功成也，接得朝陽振祖機。」
J29nB244_p0722c06║南嶽第二十八世
J29nB244_p0722c07║敘州朝陽月明聯池禪師，本郡范司馬之後，幼居林
J29nB244_p0722c08║下，有僧過訪不遇，題聯於壁。師見，厭世祝髮，杖笠南
J29nB244_p0722c09║遊。過洛伽，道逢一僧偉儀殊相，師前行失腳，念佛一
J29nB244_p0722c10║聲，僧云：「此敲門瓦子何不拋卻？」師云：「拋卻後如何？」僧
J29nB244_p0722c11║云：「葉落歸根，來時無口。」師有省。後於秦嶺受印鐵牛，
J29nB244_p0722c12║返敘州，居朱提山朝陽洞。聚雲來參，師問云：「如何是
J29nB244_p0722c13║古佛心？」雲拱手云：「請和尚尊重！」師問：「不用音聲與色
J29nB244_p0722c14║身，將何喚作本來人？」雲默然，師休去。
J29nB244_p0722c15║頌：「如何古佛心？拱手請尊重，不用色與聲，本來全
J29nB244_p0722c16║無縫。是一個、是兩個，道得分明也話墮。」
J29nB244_p0722c17║南嶽第二十九世
J29nB244_p0722c18║忠州聚雲吹萬廣真禪師，敘州宜賓人，姓李氏，父祖
J29nB244_p0722c19║三世為婆羅門。師生日，有八僧臨舍，一僧記曰：「此子
J29nB244_p0722c20║乃八寶羅漢應真也。」母即厭腥食素，三年離乳。十五，
J29nB244_p0722c21║偶在窗下觀菊，語同學云：「此花今歲凋謝，明春復生，
J29nB244_p0722c22║人生一去不來，讀書寧免生死？」竟往登少峨參浩翁。
J29nB244_p0722c23║久之返里，得大慧《錄》，朝暮體究。遇一僧見訪，問：「如何
J29nB244_p0722c24║是佛？」師擬對，僧云：「不是！」師復進語，僧云：「不是！」被此一
J29nB244_p0722c25║劄，塵念如灰。屆午，值僧磨剃刀，師急問：「如何是佛？」僧
J29nB244_p0722c26║云：「我今日磨剃刀，不能為汝說，且待別時來。」師以白
J29nB244_p0722c27║衣參朝陽多載，於萬曆癸丑乃落髮受具。一日，陽謂
J29nB244_p0722c28║師云：「汝有一句未會在！」師問：「那一句？」陽云：「不用音聲
J29nB244_p0722c29║色身。」默然良久：「與我現出真空來。」師拂袖便出，自思：
J29nB244_p0722c30║「此事不可草草，此中必有玄要。」辭往別山苦參三年，
J29nB244_p0723a01║經行危坐，脅不至蓆。限滿，復見朝陽，問云：「畢竟如何
J29nB244_p0723a02║現出？」陽引師手掩其口，豁然大悟，囑後涉海入吳、穿
J29nB244_p0723a03║閩過粵，於瀟湘湖東開法，解制還蜀，闡化聚雲。出世
J29nB244_p0723a04║三十年，五坐道場，《語錄》二十卷、《廣錄》五十卷，先是法
J29nB244_p0723a05║孫水部熊月崖居士鋟梓。崇禎己卯七月晦日，索筆
J29nB244_p0723a06║書〈偈〉云：「朝打三千、暮打八百，要見聚雲，眉毛出血。」危
J29nB244_p0723a07║坐至午，大喝兩聲而逝。闍維，煙至松羃結為五彩，荷
J29nB244_p0723a08║香襲人，起骨得黃金鎖子三莖，門齒化為紫色，五色
J29nB244_p0723a09║舍利三百餘顆。平都地藏院迎十二顆建塔，餘皆塔
J29nB244_p0723a10║於本寺三目山之陽。
J29nB244_p0723a11║頌：「大冶精金色異常，千鎚百鍊迸星光，團成一柄
J29nB244_p0723a12║金剛劍，照耀人天迥不藏。」
J29nB244_p0723a13║南嶽第三十世
J29nB244_p0723a14║忠州治平慶忠鐵壁慧機禪師，營山羅氏子，家世業
J29nB244_p0723a15║儒，滿門科第。師生而貌偉，器骨不凡。八歲，父見背，即
J29nB244_p0723a16║隨母持齋，稍長，厭俗。有元白道者辟穀邑之大鵬山，
J29nB244_p0723a17║師往來叩問玄理，決志出家，兄母留之。於天啟壬戌
J29nB244_p0723a18║二月，潛遁大竹，築室掩關，每日食米二握，五味俱斷
J29nB244_p0723a19║者三年，室中屢矚異相，師懷疑，出關欲追元白，而終
J29nB244_p0723a20║南路阻，師乃薙髮雲遊參見聚雲。雲問：「奚往？」師具實
J29nB244_p0723a21║以白，雲笑云：「子真昧於尋師者。」師依住滿夏。一日，雲
J29nB244_p0723a22║出方丈，師跪泣於前求雲開示，雲笑而不答。師謂：「遇
J29nB244_p0723a23║至人而無緣得授，不如捐軀赴水以待來生。」有諭以
J29nB244_p0723a24║從講肆遊，師聽畢，復來相依。後雲入金陵，師隨之，聞
J29nB244_p0723a25║天童道望，欲暫辭而往。雲云：「去亦且從，但恐錯過老
J29nB244_p0723a26║僧宗旨。」師復侍雲歸蜀，雲命總院事。一朝念誦畢，登
J29nB244_p0723a27║塌一踢，渾身骨碎，大笑不止，拈偈呈雲，雲不之印。又
J29nB244_p0723a28║力究三年，忽爾大徹，入室密以啟雲，雲云：「汝今日纔
J29nB244_p0723a29║會老僧意那？」師云：「和尚大慈，為人徹底。」雲滅後，師為
J29nB244_p0723a30║廬墓，四眾堅請開法平都地藏院，十坐道場，《語錄》二
J29nB244_p0723b01║十卷。僧問：「如何是正法眼藏？」師云：「烏龜開夜市。」
J29nB244_p0723b02║頌：「烏龜開市，買賣當行，輕重美惡，貴賤短長。明明
J29nB244_p0723b03║正法眼，誰許亂商量？漫商量！趙甲哥哥錢乙郎。」
J29nB244_p0723b04║聚雲三目慧芝禪師，忠州劉氏子，自幼出家，博通教
J29nB244_p0723b05║典。久參聚雲，得法後六坐道場，《語錄》八卷刊行於世。
J29nB244_p0723b06║滅度，嗣法者兩處建塔。有講主來參，問：「離名絕相以
J29nB244_p0723b07║何為師？」師云：「蟭螟眼裡推石輥。」主云：「學人不會。」師云：
J29nB244_p0723b08║「螃蟹腔中好泛船。」
J29nB244_p0723b09║頌：「蟭螟眼裡推石輥，螃蟹腔中好泛船，絕相離名
J29nB244_p0723b10║人不識，從來師法古今傳。」
J29nB244_p0723b11║鐵眉三巴掌慧麗禪師，北直趙州柏鄉人。中歲出家，
J29nB244_p0723b12║專修苦行，入蜀禮峨眉，過忠參見聚雲，雲一見便曰：
J29nB244_p0723b13║「我家人來了！」師深達玄理，每於三伏裸身曬日，遍體
J29nB244_p0723b14║如冰，人怪而問之，師云：「曬曬日頭，使莫生蟲。」時機和
J29nB244_p0723b15║尚為雲首座，謂師云：「你何不走上正路來？」師始參「萬
J29nB244_p0723b16║法歸一」有省；繼從聚雲三巴掌悟徹，自號「三巴掌和
J29nB244_p0723b17║尚」。受雲囑，開堂四次，說法如流。惜師目不識丁，語多
J29nB244_p0723b18║遺逸，僅刊存錄一卷。上堂云：「日月照臨不到，天地覆
J29nB244_p0723b19║載不著，腳頭底下問長安，直捷便是逍遙路。南山高、
J29nB244_p0723b20║北山低，日出東來又轉西，昨夜霜風露消息，吹落林
J29nB244_p0723b21║花三五枝。」示寂，塔於湖廣施州衛三渡屯熊耳山。
J29nB244_p0723b22║頌：「渾淪個裡沒高低，三三兩兩話不齊，剛到轉身
J29nB244_p0723b23║行一路，忽聞高樹老猿啼。」
J29nB244_p0723b24║
J29nB244_p0723b25║
J29nB244_p0723b26║
J29nB244_p0723b27║　　　四川向化侯養元譚公諱詣捐俸刊
J29nB244_p0723b28║
J29nB244_p0723b29║
J29nB244_p0723b30║三山來禪師語錄卷八