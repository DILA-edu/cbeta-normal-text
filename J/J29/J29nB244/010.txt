J29nB244_p0728b01║二山來禪師語錄卷十
J29nB244_p0728b02║　頌古目錄
J29nB244_p0728b03║臨濟吹毛德山托缽洞山非佛
J29nB244_p0728b04║龍牙行拳雲門杓柄法眼曹源
J29nB244_p0728b05║東印請祖仰山法身洛浦伏膺
J29nB244_p0728b06║臨濟真人洞山尊貴趙州庭柏
J29nB244_p0728b07║德山及盡趙州放下溈山牸牛
J29nB244_p0728b08║幽棲敲鐘洞山孔竅雪峰覆盆
J29nB244_p0728b09║投子彈指雲門糊餅疏山大黃
J29nB244_p0728b10║三聖逢人長慶展手法眼毫釐
J29nB244_p0728b11║趙州曾到南泉斬貓資福圓相
J29nB244_p0728b12║德山寐語洞山麻斤仰山攜杖
J29nB244_p0728b13║護國洗面首山此經大隨劫火
J29nB244_p0728b14║趙州玄殺石霜奪笏長慶捲簾
J29nB244_p0728b15║芭蕉法身歷村煎茶圓通囊寶
J29nB244_p0728b16║趙州大道仰山驗僧長沙竿頭
J29nB244_p0728b17║南泉牧牛投子歸庵魯祖面壁
J29nB244_p0728b18║雪峰住庵洛浦大悟雲門缽飯
J29nB244_p0728b19║翠巖不點石頭恁麼
J29nB244_p0728b20║目畢
J29nB244_p0728b21║
J29nB244_p0728b22║
J29nB244_p0728b23║
J29nB244_p0728b24║
J29nB244_p0728b25║
J29nB244_p0728b26║
J29nB244_p0728b27║
J29nB244_p0728b28║
J29nB244_p0728b29║
J29nB244_p0728b30║
J29nB244_p0728c01║三山來禪師語錄卷十
J29nB244_p0728c02║書記普定編
J29nB244_p0728c03║頌古（著拈）
J29nB244_p0728c04║舉僧問臨濟如何是吹毛劍（利）濟云禍事禍事（險）僧
J29nB244_p0728c05║禮拜（謝和尚慈悲）濟便打（血濺梵天）。拈云這僧不顧危亡甘
J29nB244_p0728c06║自當鋒觸鍔臨濟慣弄神鋒殺人手段伊即不無活
J29nB244_p0728c07║人機關未敢相許。
J29nB244_p0728c08║吹毛利劍射斗光鋩觸著磕著事出非常禮拜也
J29nB244_p0728c09║好承當輕輕放過有何妨直謂能撾塗毒鼓幾曾
J29nB244_p0728c10║爇得返魂香。
J29nB244_p0728c11║舉雪峰在德山作飯頭（侍官千日）一日飯遲（失在一朝）德山托
J29nB244_p0728c12║缽至法堂（餓斯炒）峰云這老漢鐘未響鼓未鳴（節候也不識）
J29nB244_p0728c13║托缽向甚麼處去（上堂齋去）山便歸方丈（明知好酒故意放輸）峰舉
J29nB244_p0728c14║似巖頭（路見不平）頭云大小德山未會末後句在（旁人剷削）山
J29nB244_p0728c15║聞（春雷貫耳）令侍者喚巖頭問云汝不肯老僧那（好作商量）頭
J29nB244_p0728c16║密啟其意（一字入公門）山乃休去（九牛拔不出）至明日陞堂（將謂
J29nB244_p0728c17║將謂）果與尋常不同（元來元來）頭撫掌笑云（一家有事百家憂）且喜
J29nB244_p0728c18║老漢會得末後句（證父攘羊）他後天下人不奈伊何（有多少奇
J29nB244_p0728c19║特）。拈云用無義手打不防家雪峰可稱孝子以屋
J29nB244_p0728c20║裡人說家常話巖頭真是逆兒德山平地鍬坑兩度
J29nB244_p0728c21║將人賺過具眼底試揀辨看。
J29nB244_p0728c22║末後句妙難量春風一度百花香歸丈兮非南非
J29nB244_p0728c23║北陞堂也何短何長薜蘿巖畔篩新月影落銀花
J29nB244_p0728c24║半夜霜。
J29nB244_p0728c25║舉洞山垂語云（撒出贓私）體得佛向上人（年尊不敢動著）方有說
J29nB244_p0728c26║話分（說得也不親切）僧云如何是佛向上人（本來無一物）山云非
J29nB244_p0728c27║佛（垢膩汗衫皂角洗）法眼云方便呼為佛（將高就低未為分外）。拈云
J29nB244_p0728c28║貴賤異位出入同途轉位迴機眉橫眼上隨途得妙
J29nB244_p0728c29║耳掛腰間物外清閑寰中遊戲大似分疆列界一隊
J29nB244_p0728c30║無孔鐵鎚還見洞山法眼麼掉唇弄舌有甚交涉處。
J29nB244_p0729a01║眠雲臥月幾春秋懶入風塵作浪遊夢破不因泉
J29nB244_p0729a02║石動乘流依舊泛輕舟。
J29nB244_p0729a03║舉僧問龍牙十二時中如何用力（拈匙把筯喫飯穿衣）牙云如
J29nB244_p0729a04║無手人行拳（見麼）石門聰云龍牙只道得一半（那一半聻）乃
J29nB244_p0729a05║云如無舌人解唱歌（聞麼）天童慧云石門也只道得一
J29nB244_p0729a06║半（這一半聻）直須通身如舌手始得（會麼）。拈云龍牙半斤石
J29nB244_p0729a07║門八兩天童亦未全在直須舌手如通身始得。
J29nB244_p0729a08║幾番岐路泣亡羊堪嘆時人話短長放下歸來無
J29nB244_p0729a09║個事烹茶掃地爇罏香。
J29nB244_p0729a10║舉雲門問直歲今日作甚來（隨分）歲云刈茅來（且對說）門
J29nB244_p0729a11║云刈得幾個祖師（和尚善忘）歲云三百個（錯算不為謾）門云朝
J29nB244_p0729a12║打三千暮打八百（天地玄黃）東家杓柄長西家杓柄短（宇宙
J29nB244_p0729a13║洪荒）作麼生（唵啞吽）歲無語（慚惶殺人）門拈拄杖便打（氣急殺人）徑
J29nB244_p0729a14║山杲云直歲無語有三百個祖師證盟（又得徑山老漢）雲門
J29nB244_p0729a15║令雖行（有甚著處）要且棒頭無眼（知人之哲自古為難）。拈云徑山
J29nB244_p0729a16║手抬手捺不惟冤屈直歲亦且冤屈三百個祖師雲
J29nB244_p0729a17║門令既行自是棒頭有眼。
J29nB244_p0729a18║棒頭無眼翳雙睛三百祖師空證盟莫教再從山
J29nB244_p0729a19║下過恐聞猿叫斷腸聲。
J29nB244_p0729a20║舉僧問法眼如何是曹源一滴水（小官多念律）眼云是曹
J29nB244_p0729a21║源一滴水（老將不談兵）。拈云法眼恁麼答話可謂簡而
J29nB244_p0729a22║文溫而理其實傾出曹源又是惠而不費還有直下
J29nB244_p0729a23║承當底麼。
J29nB244_p0729a24║一目長空不夜天疏星幾點映前川霜寒懶拾溪
J29nB244_p0729a25║頭釣不脫簑衣抱月眠。
J29nB244_p0729a26║舉東印土國王請二十七祖般若多羅齋（大好供養）王問
J29nB244_p0729a27║云何不看經（湯水錢算多少）祖云貧道入息不居陰界（明歷歷底
J29nB244_p0729a28║一場懡㦬）出息不涉眾緣（孤迥迥底一場懡㦬）常轉如是經百千億
J29nB244_p0729a29║萬卷（恁麼那）。拈云如是經如是轉正眼看來總不若
J29nB244_p0729a30║一無心道人何故直饒道得分明未免遭人檢點。
J29nB244_p0729b01║掃卻金沙任運行不將些子障青睛自從識破啼
J29nB244_p0729b02║兒夢萬壑聲消秋水平。
J29nB244_p0729b03║舉僧問仰山湧如何是法身寶（本來無一物）湧云百舌未
J29nB244_p0729b04║休枝上語鳳凰爭肯共同棲（放下便平穩）。拈云坐著墮
J29nB244_p0729b05║在法身蹉過迷卻家寶如何得相應去良久云我到
J29nB244_p0729b06║這裡卻不會。
J29nB244_p0729b07║清淨本然事莫分何須著意太殷勤一朝弄得丹
J29nB244_p0729b08║霞斧帶霧連雲一掃焚。
J29nB244_p0729b09║舉洛浦參夾山不禮拜當面而立（行腳勞倦）山云雞棲鳳
J29nB244_p0729b10║巢非吾同類出去（一手推一手拽）浦云自遠趨風乞師一接
J29nB244_p0729b11║（如狸拜鷹）山云目前無闍黎（相逢不相識）此間無老僧（相識不相逢）
J29nB244_p0729b12║浦便喝（只這個更別有）山云住住且莫草草匆匆雲月是同
J29nB244_p0729b13║溪山各異（從頭一二三）截斷天下人舌頭即不無（洛浦陣勢）爭
J29nB244_p0729b14║教無舌人解語（夾山家風）浦無語（一場敗闕）山便打（他日骨疼怨伊不得）
J29nB244_p0729b15║浦從此伏膺（拳打心下事）。拈云洛浦不遇夾山幾乎一
J29nB244_p0729b16║生蹉過還知夾山鉗鎚處麼絕後再甦欺君不得。
J29nB244_p0729b17║龍門千尺為誰開吸浪長鯨任去來燒尾莫教徒
J29nB244_p0729b18║點額雷轟電掣正徘徊。
J29nB244_p0729b19║舉臨濟示眾云有一無位真人（鬼面神頭）嘗向汝等面門
J29nB244_p0729b20║出入（東湧西沒）初心未證據者看看（高著眼）時有僧問如何
J29nB244_p0729b21║是無位真人（本來非皂白）濟下禪床擒住（何處辨青黃）僧擬議
J29nB244_p0729b22║（原教看看）濟托開云（險處推人）無位真人是甚麼乾屎橛（識破不值
J29nB244_p0729b23║錢）。拈云有殺有活有縱有奪臨濟可謂痛快為人
J29nB244_p0729b24║不料返成鈍滯如何得不辜負去未證據者看看。
J29nB244_p0729b25║王孫芳草目萋萋細綠成茵襯馬蹄一望平原誰
J29nB244_p0729b26║是主隨風楊柳絮沾泥。
J29nB244_p0729b27║舉洞山到北巖（圖個甚麼）巖云甚處來（問取腳跟好）山云湖南
J29nB244_p0729b28║來（今日舉似和尚）巖云觀察使姓甚麼（忘卻了也）山云不得姓（無人
J29nB244_p0729b29║喚著）巖云名甚麼（寧可截舌）山云不得名（共住不相知）巖云還理
J29nB244_p0729b30║事也無（無為而治）山云自有廊幕在（股肱良哉）巖云還出入否
J29nB244_p0729c01║（莫動著）山云不出入（元首明哉）巖云豈不出入（頻煩則亂）山拂袖
J29nB244_p0729c02║出去（別日再商量）巖來日侵早入堂召洞山云（老婆心切）昨日
J29nB244_p0729c03║問上座話不稱老僧意一夜不安（未了公案）今請上座別
J29nB244_p0729c04║下一轉語（更聽分解）若愜老僧意（不可別道）便開粥相伴過夏
J29nB244_p0729c05║（秪恐勞煩主人）山云卻請和尚問（有本者如是）巖云不出入事如
J29nB244_p0729c06║何（丁一卓二）山云太尊貴生（分在則禮然）巖乃開粥同過夏（得盤
J29nB244_p0729c07║桓處且盤桓）。拈云峰前怪石綠苔不侵劫外靈枝春風
J29nB244_p0729c08║難到龍樓鳳閣夜深燈落銀缸甘雨鹽梅日用羹調
J29nB244_p0729c09║玉鼎輔相惟資佐弼垂拱不動尊嚴畢竟如何是尊
J29nB244_p0729c10║貴一句聲色泯時群囂戢紫微深處眾星攢。
J29nB244_p0729c11║君自君兮臣自臣九重深密孰相親叮嚀問到其
J29nB244_p0729c12║中事漫把從前仔細陳。
J29nB244_p0729c13║舉僧問趙州如何是祖師西來意（分明記得）州云庭前柏
J29nB244_p0729c14║樹子（只這是）僧云和尚莫將境示人（喚作境得麼）州云我不
J29nB244_p0729c15║將境示人（且信一半）僧云如何是祖師西來意（疑則別參）州云
J29nB244_p0729c16║庭前柏樹子（適纔道底）。拈云明明百草頭明明祖師意
J29nB244_p0729c17║雖然如是切忌幾個柏子換卻眼珠。
J29nB244_p0729c18║偶來無事啟柴扉處處山花點翠微但得從中開
J29nB244_p0729c19║兩眼莫教喪卻目前機。
J29nB244_p0729c20║舉德山示眾云及盡去也（還有這個在）直得三世諸佛口
J29nB244_p0729c21║掛壁上（略較些子）猶有一人（幾乎忘卻）呵呵大笑（是何意旨）若識此
J29nB244_p0729c22║人（瞎）參學事畢（未敢相許）。拈云好好復徵云且道那一
J29nB244_p0729c23║個好分辨得出與德山把手並行如或未然不得放
J29nB244_p0729c24║過。
J29nB244_p0729c25║寒潭寂煙水秋行人落寞野老風流徹骨寒梅香
J29nB244_p0729c26║噴鼻笑殺東風卒未休。
J29nB244_p0729c27║舉嚴陽尊者問趙州一物不將來時如何（莫道無事好）州
J29nB244_p0729c28║云放下著（痛處加錐）嚴云一物不將來（既如彼）放下個甚麼
J29nB244_p0729c29║（又如此）州云放不下擔取去（是伊討得底）。拈云前箭猶輕
J29nB244_p0729c30║後箭深。
J29nB244_p0730a01║茅舍蓬門守志孤半生辛苦纖塵無輕衫莫教煙
J29nB244_p0730a02║霞染脫體風流靄畫圖。
J29nB244_p0730a03║舉劉鐵磨到溈山（不是閑相識）山云老牸牛來也（探竿在手）磨
J29nB244_p0730a04║云來日臺山大會齋和尚還去麼（影草隨身）山放身臥（靴裡
J29nB244_p0730a05║弄指頭）磨便出去（怪伊不得）。拈云兩牛鬥額勝負未分道
J29nB244_p0730a06║是溈山絆倒鐵磨腳跟其實鐵磨穿著溈山鼻孔竟
J29nB244_p0730a07║作麼生開散。
J29nB244_p0730a08║收放卷舒意已諧好將心緒對同儕更闌夜靜無
J29nB244_p0730a09║閑思各自抽身各賣乖。
J29nB244_p0730a10║舉幽棲一日敲鐘上堂（有條攀條）大眾纔集（今日普請）棲云甚
J29nB244_p0730a11║麼人打鐘（設網捕魚）僧云維那（是非只為多開口）棲云近前來（張弓
J29nB244_p0730a12║待兔）僧近前（煩惱皆因強出頭）棲便打（冤及平人）卻歸方丈（又恁麼去也）。
J29nB244_p0730a13║拈云呼牛喚馬恕鱉傷龜殺活並行機關莫測這
J29nB244_p0730a14║僧禍出非常且教阿誰代解。
J29nB244_p0730a15║雲岡野徑日初斜風急春殘看落花陌上行人悲
J29nB244_p0730a16║路晚遠村猶自隔煙霞。
J29nB244_p0730a17║舉僧問洞山如何是衲僧孔竅（我有一機）山云十八女兒
J29nB244_p0730a18║不繫裙（瞬目視伊）。拈云恁麼道不怕瞎卻天下人眼。
J29nB244_p0730a19║煆盡頑軀萬象空玲瓏透體絕形容堂堂大露從
J29nB244_p0730a20║君看不語含情一笑中。
J29nB244_p0730a21║舉雪峰在洞山做典座淘米次（賢者多勞）山問淘沙去米
J29nB244_p0730a22║淘米去沙（有一無二）峰云沙米一齊去（忒是拋撒常住）山云大眾
J29nB244_p0730a23║喫個甚麼（秖管下口）峰覆卻盆（來日不得普請）山云得即得須見
J29nB244_p0730a24║別人（明眼難瞞）後果見德山（靈山授記不似今日）。拈云及盡今時
J29nB244_p0730a25║孤危險墮欲得轉身吐氣還須分火照鄰雪峰得處
J29nB244_p0730a26║既見德山然則洞山處又如何打當荒丘跡絕苔空
J29nB244_p0730a27║綠踏破芒鞋別有天。
J29nB244_p0730a28║凜凜寒霜木葉疏顰眉野老暗嗟噓金梭織轉三
J29nB244_p0730a29║春絮芳草萋萋不用鋤。
J29nB244_p0730a30║舉僧問投子三身中那身說法（木上座口喃喃）子乃彈指（如是
J29nB244_p0730b01║我聞）。拈云投子彈指道是那身說法諦聽諦聽。
J29nB244_p0730b02║劈破虛空口若眉一聲彈指玅難思無絃音韻隨
J29nB244_p0730b03║敲唱幾個知音許共期。
J29nB244_p0730b04║舉僧問雲門如何是超佛越祖之談（若將耳聽終難會）門云
J29nB244_p0730b05║糊餅（眼底聞聲始得知）。拈云深談實相帶齒沾牙玅解玄
J29nB244_p0730b06║微和油合麵雲門恁麼道且教如何領略聻分明香
J29nB244_p0730b07║在梅花上尋到梅花香又無。
J29nB244_p0730b08║鼓角樵樓午夜催金雞啼斷禁城開綸音播處王
J29nB244_p0730b09║言重待露銜香遍九垓。
J29nB244_p0730b10║舉疏山冬至夜有僧問如何是冬來意（一陽初動處）山云
J29nB244_p0730b11║京中出大黃（大小往來都如此道）。拈云真語者實語者若向
J29nB244_p0730b12║這裡下得口嚼得碎管教臭惡肝腸一齊瀉盡還有
J29nB244_p0730b13║肯服此藥者麼。
J29nB244_p0730b14║冬日陽回一線長夜深相對月當央有人問到山
J29nB244_p0730b15║中事野菜藜羹滿頰香。
J29nB244_p0730b16║舉三聖云我逢人即出（久仰尊慈）出則不為人（官不容針）興化
J29nB244_p0730b17║云我逢人即不出（甚麼心行）出則便為人（私通車馬）。拈云偏
J29nB244_p0730b18║處不逢玄中有路兩老漢狼毒不少且道為人在甚
J29nB244_p0730b19║麼處。
J29nB244_p0730b20║逢場作戲幾時休換面改頭任自由離合悲歡今
J29nB244_p0730b21║古事一番唱出一番愁。
J29nB244_p0730b22║舉僧問長慶如何得不疑去（參）慶展兩手（直為分明極）。
J29nB244_p0730b23║拈云山青水綠李白桃紅恁麼薦得千足萬足其或
J29nB244_p0730b24║未然且向長慶肘下翻個筋斗。
J29nB244_p0730b25║個事明明說向君打開八字太區分等閑識得娘
J29nB244_p0730b26║生面萬語千言總不聞。
J29nB244_p0730b27║舉法眼問修山主毫釐有差天地懸隔汝作麼生會
J29nB244_p0730b28║（金將火試）修云毫釐有差天地懸隔（蟭蟟雖脫殼未免抱寒枝）眼云恁
J29nB244_p0730b29║麼會又爭得（曹溪波浪如相似無限平人被陸沉）修云某甲只恁麼和
J29nB244_p0730b30║尚又如何（欲窮千里目更上一層樓）眼云毫釐有差天地懸隔（不因
J29nB244_p0730c01║重舉）修便禮拜（幾乎蹉過）。拈云去縛解粘敲枷打鎖從尋
J29nB244_p0730c02║常識量外起死回生須是法眼始得還有別通一路
J29nB244_p0730c03║者麼毫釐無差天地懸隔。
J29nB244_p0730c04║同途異路別山溪谷口雲深下腳迷歷盡崎嶇風
J29nB244_p0730c05║月冷鄰雞一任五更啼。
J29nB244_p0730c06║舉趙州見僧來便問曾到此間麼（花徑不曾緣客掃）僧云不
J29nB244_p0730c07║曾到（踏破了也）州云喫茶去（月照平湖闊）又問僧曾到此間麼
J29nB244_p0730c08║（蓬門今始為君開）僧云曾到（趙州路滑）州云喫茶去（雲垂華嶽低）。拈
J29nB244_p0730c09║云接待往來隨家豐儉雖係趙老本色其實醍醐毒
J29nB244_p0730c10║藥一齊並舉若要些子沾唇未免喪身失命。
J29nB244_p0730c11║土壁茅簷亂砌階客來不用巧安排相逢但教喫
J29nB244_p0730c12║茶去無限情思且放懷。
J29nB244_p0730c13║舉南泉一日東西兩堂爭貓（事從根起）泉提起貓云道得
J29nB244_p0730c14║即不斬（放下著）眾無對（斬即任斬道即不道）泉斬貓為兩段（殃及無辜）
J29nB244_p0730c15║後舉似趙州（失之東隅收之西隅）州脫草鞋頂出（一場漏逗）泉云子
J29nB244_p0730c16║在恰救得此貓（何人證盟）。拈云東西兩堂難兄難弟南
J29nB244_p0730c17║泉趙州是父是子雖是一期方便未免鬧亂家庭各
J29nB244_p0730c18║與三十拄杖何故不合因小失大。
J29nB244_p0730c19║沙場漠漠戰初停雨暗雲愁草木腥不有英雄三
J29nB244_p0730c20║尺劍烽煙能得幾時寧。
J29nB244_p0730c21║舉僧問資福如何是古人歌（不妨洗耳）福畫○相（舌頭不出口）。
J29nB244_p0730c22║徵云誰是知音者。
J29nB244_p0730c23║淡淡晴山晚谷低野橋煙樹語黃鸝玲瓏囀出無
J29nB244_p0730c24║生調問到人間幾個齊。
J29nB244_p0730c25║舉臨濟侍德山次（師資分上）山云今日困（猶自說兵機）濟云這
J29nB244_p0730c26║老漢寐語作麼（分明聽得）山便打（恃公凌人）濟掀倒禪床（倒戈返刺）。
J29nB244_p0730c27║拈云無事討事以禮答禮直在其中矣若論父慈
J29nB244_p0730c28║子孝兩老猶歉一著在。
J29nB244_p0730c29║庭闈無事漫商量語話投機齒頰香情義疏時恩
J29nB244_p0730c30║義重一時千載永流芳。
J29nB244_p0731a01║舉僧問洞山如何是佛（鼻孔下頭垂）山云麻三斤（貨賣當時）。
J29nB244_p0731a02║拈云識取鉤頭意莫認定盤星還有知重識輕底麼
J29nB244_p0731a03║麻麻。
J29nB244_p0731a04║擬問長安路轉賒芒鞋踏碎洛陽花雲山歷歷無
J29nB244_p0731a05║遮障古徑蒼苔映日斜。
J29nB244_p0731a06║舉仰山攜一杖子（登山涉水少伊不得）有僧問甚處得（你且疑著）山
J29nB244_p0731a07║拈向背後（收拾不暇）僧無對。代云和尚莫謾人。
J29nB244_p0731a08║西天小釋迦攜杖不著便問來向後拈不識頭和
J29nB244_p0731a09║面拍盲禪見不見拄地撐天如閃電。
J29nB244_p0731a10║舉僧問護國心法雙忘時如何（枯木倚寒嚴）國云不洗面
J29nB244_p0731a11║（漆桶）僧云月落寒潭時如何（夜半絕行人）國云不洗面（漆桶）僧
J29nB244_p0731a12║云光境俱忘時如何（明月蘆花看不見）國云不洗面（漆桶）。拈
J29nB244_p0731a13║云護國答處直為這僧病中膏肓且作死馬醫還會
J29nB244_p0731a14║漆桶話麼易分雪裡粉難辨墨中煤。
J29nB244_p0731a15║心不存兮法不留梧桐葉落海天秋三關一鏃憑
J29nB244_p0731a16║君透古鏡研磨莫放休。
J29nB244_p0731a17║舉僧問首山一切諸佛俱從此經出（且道此經又從何出）如何
J29nB244_p0731a18║是此經（[米-木+八]）山云低聲低聲（只怕齒不關風）僧云如何受持（你秖
J29nB244_p0731a19║管看）山云不染汙（何勞立功課）。拈云圓陀陀無稜縫光皎
J29nB244_p0731a20║皎沒纖塵能現金臂紫摩莫作白紙黑字畢竟如何
J29nB244_p0731a21║受持聻樹底不妨飛黃葉溪邊何礙漱清流。
J29nB244_p0731a22║本自無生無不生渾淪橐籥卒難明任從十號周
J29nB244_p0731a23║塵剎莫把纖雲點太清。
J29nB244_p0731a24║舉僧問大隨劫火洞然大千俱壞未審這個壞不壞
J29nB244_p0731a25║（試定當看）隨云壞（真語者）僧云恁麼則隨他去也（汝還信麼）隨云
J29nB244_p0731a26║隨他去（不異語者）僧問龍濟劫火洞然大千俱壞未審這
J29nB244_p0731a27║個壞不壞（不妨疑著）濟云不壞（實語者）僧云因甚不壞（再問即錯）
J29nB244_p0731a28║濟云為同大千（不誑語者）。拈云一個順水推船一個逆
J29nB244_p0731a29║風把舵莫道分門別戶其實異口同音還知壞不壞
J29nB244_p0731a30║底道理麼徑開葉落秋常滿山靜雲深水口流。
J29nB244_p0731b01║這個壞雲山海月依然在這不壞虛空爛卻無邊
J29nB244_p0731b02║界隨他去也水綠山青同大千兮地擎天蓋穿頂
J29nB244_p0731b03║破帽兩頭空從教顛倒一齊戴。
J29nB244_p0731b04║舉僧問趙州如何是玄中玄（木馬上高竿）州云汝玄來多
J29nB244_p0731b05║少時也（看病用方真是國手）僧云玄之久矣（三十年來腳踏地）州云若
J29nB244_p0731b06║不遇老僧幾乎玄殺（放下來時猶較些子）。拈云這僧撞頭磕
J29nB244_p0731b07║額知進不知退趙州狼牙虎爪解推不解扶若能就
J29nB244_p0731b08║下平高且與因邪打正。
J29nB244_p0731b09║妒雨春深落夜長繁花唯逐亂風狂曉來滑蝶東
J29nB244_p0731b10║墻過何事尋香苦太忙。
J29nB244_p0731b11║舉裴相國一日訪石霜（掛冠一朝也是快事）霜因取笏問云（和尚
J29nB244_p0731b12║莫閑賤）在官人手中為笏（你知我知）在老僧手中喚作甚麼
J29nB244_p0731b13║（無二無別）裴無對（一時忘卻）乃為留下永鎮山門（君子不奪人之所好）。
J29nB244_p0731b14║拈云石霜傷廉裴公傷惠二俱失利裴公且置那裡
J29nB244_p0731b15║是石霜失利處不妨再舉。
J29nB244_p0731b16║狹路相逢事異哉面皮熟處口難開雖然不語情
J29nB244_p0731b17║無限到底輸他一笏來。
J29nB244_p0731b18║舉長慶一日堂前捲簾（兩手十個指）忽然大悟（白日見鬼）作頌
J29nB244_p0731b19║呈雪峰云（開眼說夢）也大差也大差（知過必改）捲起簾來見天
J29nB244_p0731b20║下（眼花作麼）有人問我甚何宗（屁也不值）拈起拂子驀口打（且莫
J29nB244_p0731b21║造次）峰可之（誰人不愛子孫賢）。拈云酒不醉君子長慶當時
J29nB244_p0731b22║何不一笑而休因甚呈贓聽斷我也知你忍禁不得。
J29nB244_p0731b23║平生辛苦太無端喫盡窮酸徹骨寒不是捲簾開
J29nB244_p0731b24║正眼幾乎辜負七蒲團。
J29nB244_p0731b25║舉僧問芭蕉如何是透法身句（高著眼）蕉云一不得問
J29nB244_p0731b26║（陰山背後）二不得休（十字街前）僧云學人不會（不會最親切）蕉云第
J29nB244_p0731b27║三度來與你相見（十萬八千程）。拈云不犯尊嚴是非莫
J29nB244_p0731b28║到曲垂方便消息旁通芭蕉已是說如來禪何故阿
J29nB244_p0731b29║僧到底懵懂步步登高易心心放下難。
J29nB244_p0731b30║嵐光煙霧接雲樓一徑中分草色幽何處流鶯啼
J29nB244_p0731c01║不住春殘猶自話枝頭。
J29nB244_p0731c02║舉歷村煎茶次（今日渴）僧問如何是祖師西來意（便請攢柴
J29nB244_p0731c03║把火）村舉起茶匙（拋沙撒土）僧云莫這個便當麼（但恁麼會）村擲
J29nB244_p0731c04║向火中（當得當不得）。拈云歷村因地起倒竭力為人若
J29nB244_p0731c05║向舉起擲下處一眼覷破庶不辜負婆心不然空納
J29nB244_p0731c06║一場敗闕。
J29nB244_p0731c07║忘機無事臥煙霞折腳鐺中漫煮茶祖意明明收
J29nB244_p0731c08║放處幾乎認作兩頭蛇。
J29nB244_p0731c09║舉僧問圓通秀知師久蘊囊中寶（死貓頭鐵獦狚）今日筵前
J29nB244_p0731c10║略借看（秪憑眼裡無珠）秀云君子愛財取之有道（人人有分）。拈
J29nB244_p0731c11║云這僧貪觀分外圓通愛惜家珍不是趙璧燕金非
J29nB244_p0731c12║同玄珠碧玉直饒和盤托出且道作麼著眼。
J29nB244_p0731c13║無相無名獨自珍非形非色那堪陳囊中縱有千
J29nB244_p0731c14║般物此物如何舉似人。
J29nB244_p0731c15║舉僧問趙州如何是道（攔街逐塊）州云城外底（月圓當戶）僧云
J29nB244_p0731c16║不問這個道（蹉過也不知）州云問甚麼道（不妨再說）僧云大道
J29nB244_p0731c17║（訪跡尋蹤）州云大道透長安（日出連山）。拈云曲不如直表不
J29nB244_p0731c18║如遮詎知直中藏曲表裡有遮反疑節外生枝以至
J29nB244_p0731c19║當前蹉過欲會長安大道麼復高聲云看腳下。
J29nB244_p0731c20║數十年來江上遊乘船幾度去尋舟踏翻滄海金
J29nB244_p0731c21║波濬更泛星槎帶月浮。
J29nB244_p0731c22║舉溈山問仰山忽有人問一切眾生但有業識茫茫
J29nB244_p0731c23║（貪觀眼前浪）無本可據（失卻手中橈）子作麼生驗（試金石不勞拈出）仰
J29nB244_p0731c24║云若有人來（也在眾生數裡）即召云某甲（頻呼小玉原無事）僧回首
J29nB244_p0731c25║（啐）乃云是甚麼（只要檀郎認得聲）待伊擬議（鷂子過新羅）向道非
J29nB244_p0731c26║唯業識茫茫亦乃無本可據（勘破了也）溈云善哉（日放此話大行）。
J29nB244_p0731c27║拈云仰山腰懸明鏡胡漢難逃若是遇著衲僧驀
J29nB244_p0731c28║面一掌亦且業識茫茫無本可據。
J29nB244_p0731c29║遊人一去水茫茫流蕩湖山蝶夢長雞唱五更眉
J29nB244_p0731c30║未展回頭不見舊家鄉。
J29nB244_p0732a01║舉僧問長沙百尺竿頭（險）如何進步（秖管放腳）沙云朗州
J29nB244_p0732a02║山（高處低處）澧州水（深底淺底）僧云不會（教你秖管放腳）沙云四海五
J29nB244_p0732a03║湖王化裡（重說偈言）。拈云竿頭坐著漁父棲巢縱步橫
J29nB244_p0732a04║行十方瀟灑正恁麼時那裡是衲僧巴鼻普天星月
J29nB244_p0732a05║臨河漢大地風光映斗牛。
J29nB244_p0732a06║踏遍風霜滿路寒腳頭腳底受誰謾可憐三十年
J29nB244_p0732a07║前眼近把河山一並看。
J29nB244_p0732a08║舉南泉云王老師自小養一頭水牯牛（今日如何舉似人）擬
J29nB244_p0732a09║向溪東牧不免食他國王水草（左不得）擬向溪西牧不
J29nB244_p0732a10║免食他國王水草（右不得）如今不免隨分納些些（將錯就錯）
J29nB244_p0732a11║總不見得（無可不可）。拈云南泉太生顛倒若論牧向東
J29nB244_p0732a12║西也非分外即云隨分納些些亦是國王水草畢竟
J29nB244_p0732a13║如何始得但恁麼會取。
J29nB244_p0732a14║自小養來水牯牛幾番辛苦幾番愁而今鼻孔無
J29nB244_p0732a15║穿索天地為欄夜不收。
J29nB244_p0732a16║舉投子因雪峰侍立次（切莫當閑）指菴前一片石云（也不消得）
J29nB244_p0732a17║三世諸佛總在裡許（張三李四聻）峰云須知有不在裡許
J29nB244_p0732a18║者（還是甚麼人）子乃歸菴中坐（退假免參）。拈云若逢同道須
J29nB244_p0732a19║拈出不遇知音且覆藏投子即置且道雪峰還知音
J29nB244_p0732a20║麼須是恁麼人始解恁麼事。
J29nB244_p0732a21║參差薄霧鎖煙岑路接高低一徑深出沒山翁何
J29nB244_p0732a22║處去徒教辜負水雲心。
J29nB244_p0732a23║舉魯祖見僧來便面壁（別峰相見）南泉聞云我平常向他
J29nB244_p0732a24║道（好作商量）空劫以前承當（無伊擔荷處）佛未出世時會取（無伊
J29nB244_p0732a25║下手處）尚不得一個半個（下坡不走快便難逢）他恁麼驢年去（著甚
J29nB244_p0732a26║死急）。拈云做得刻的道得分明兩個老漢不知甚麼
J29nB244_p0732a27║心行。
J29nB244_p0732a28║頻來扼斷上頭關慣學偷閑秖自閑兀坐蒲團君
J29nB244_p0732a29║莫笑恐留聲色落人間。
J29nB244_p0732a30║舉雪峰住菴時有二僧來參（有隙地覓一塊）峰見以手托菴
J29nB244_p0732b01║門放身出云是甚麼（攔路鍬坑）僧亦云是甚麼（就機打劫）峰低
J29nB244_p0732b02║頭歸菴（三步雖活五步須死）。拈云看破了也且道這三處在
J29nB244_p0732b03║那一處看破。
J29nB244_p0732b04║獨坐茅廬擁翠微客來特地啟柴扉相逢話出深
J29nB244_p0732b05║深意回首無情對落暉。
J29nB244_p0732b06║舉洛浦在夾山做典座（禮下於人必有所求）三年喫百頓棒（不是
J29nB244_p0732b07║一番寒徹骨）後來大悟（爭得梅花噴鼻香）云斬新日月（水向石邊流處冷）
J29nB244_p0732b08║特地乾坤（風從花裡過香來）。拈云洛浦恁麼正好再喫一
J29nB244_p0732b09║頓莫有放過底麼珊瑚枕上兩行淚半是思君半恨
J29nB244_p0732b10║君。
J29nB244_p0732b11║竭力忘勞念更親凄凄風雨度三春不因槌破虛
J29nB244_p0732b12║空鼓那得聲聲震遠鄰。
J29nB244_p0732b13║舉僧問雲門如何是塵塵三昧（瞎漢問甚麼）門云缽裡飯
J29nB244_p0732b14║桶裡水（只這是更別有）。拈云睜眼覷著舉手摸著何曾被
J29nB244_p0732b15║蓋囊藏雲門方便點與阿僧莫教向飯籮邊餓死於
J29nB244_p0732b16║海水裡渴殺這裡薦得略較些子其或未然未免當
J29nB244_p0732b17║面蹉過。
J29nB244_p0732b18║歷盡風塵兩鬢斑凝眸看得幾何般青山綠水年
J29nB244_p0732b19║年在一任遊人自往還。
J29nB244_p0732b20║舉僧問翠巖還丹一粒（鼠子藥）點鐵成金（不是好手）至理一
J29nB244_p0732b21║言（莫寐語）轉凡成聖（有甚交涉）學人上來請師一點（喪身失命）巖
J29nB244_p0732b22║云不點（口不關風）僧云為甚不點（猶待第二椎）巖云恐汝落凡
J29nB244_p0732b23║聖（說破不靈）。徵云翠巖恁麼道還是點是不點定當得
J29nB244_p0732b24║出有話當面說。
J29nB244_p0732b25║鬥白競黃幾度空成陰綠葉自玲瓏幽情愁對秋
J29nB244_p0732b26║楓老染著清霜滿樹紅。
J29nB244_p0732b27║舉藥山問石頭承聞南方有直指人心見性成佛之
J29nB244_p0732b28║旨（入耳無根深不可拔）是麼（錯會不少）頭云恁麼也不得（切莫住）不恁
J29nB244_p0732b29║麼也不得（急走過）恁麼不恁麼總不得（只在此山中）。別云
J29nB244_p0732b30║恁麼也得不恁麼也得恁麼不恁麼總得因甚石頭
J29nB244_p0732c01║儘力道不出逢人且說三分話未可全拋一片心。
J29nB244_p0732c02║嚼碎通紅鐵一團和盆托出任君看相逢說個何
J29nB244_p0732c03║年事慶喜門前倒插竿。
J29nB244_p0732c04║
J29nB244_p0732c05║
J29nB244_p0732c06║
J29nB244_p0732c07║
J29nB244_p0732c08║
J29nB244_p0732c09║
J29nB244_p0732c10║三山來禪師語錄卷十
J29nB244_p0732c11║
J29nB244_p0732c12║
J29nB244_p0732c13║
J29nB244_p0732c14║
J29nB244_p0732c15║　　　四川向化侯養元譚公諱詣捐俸刊