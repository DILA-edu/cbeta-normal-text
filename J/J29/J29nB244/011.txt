J29nB244_p0733a01║三山來禪師語錄卷十一
J29nB244_p0733a02║書記普定編
J29nB244_p0733a03║頌古（拈著）
J29nB244_p0733a04║舉：「雲門問乾峰：『請師答話。』（五更侵早起。）峰云：『到老僧也未？』
J29nB244_p0733a05║（已有夜行人。）門云：『恁麼則某甲在遲也！』（自首者免罪。）峰云：『恁麼
J29nB244_p0733a06║那，恁麼那？』（有理不在高聲。）門云：『將謂猴白，更有猴黑。』（知彼知此。）」
J29nB244_p0733a07║拈云：「雲門斧鑿太深，乾峰太深斧鑿，刻劃不入、雕琢
J29nB244_p0733a08║無痕。錯錯！且道雲門錯？乾峰錯？」
J29nB244_p0733a09║狹路相逢雅快哉，龍吟虎嘯共徘徊。傾湫倒嶽兮
J29nB244_p0733a10║風馳驟雨，谷應山鳴兮電卷奔雷。漁歌一曲知何
J29nB244_p0733a11║處？兩岸蘆花傍水開。
J29nB244_p0733a12║舉：「藥山久不陞座，（吾無隱乎爾！）院主白云：『大眾久思和尚
J29nB244_p0733a13║示誨，（窮斯煎。）請和尚為眾說法。』（餓斯炒。）山令打鐘，（多事作麼？）眾
J29nB244_p0733a14║方集，（大家團圞頭。）山陞座。（不勞拈出！）良久，（還見麼？）下座歸方丈。（救得
J29nB244_p0733a15║一半。）院主隨後問云：『和尚適來許為眾說法，云何不垂
J29nB244_p0733a16║一言？』（汝從甚處去來？）山云：『經有經師、（長三丈。）論有論師，（闊八尺。）又
J29nB244_p0733a17║爭怪得老僧？』（別是一家風。）」拈云：「藥山被院主拽出，院主
J29nB244_p0733a18║被藥山熱瞞，即今有不受瞞者麼？要見藥山也大難。」
J29nB244_p0733a19║久臥深山逸志微，野心應與世情違，偶因踏破紅
J29nB244_p0733a20║塵徑，一笑翩翩獨自歸。
J29nB244_p0733a21║舉：「雲巖到溈山，（道曠無涯，逢人不盡。）山云：『聞長老在藥山處弄
J29nB244_p0733a22║獅子是否？』（一人傳虛，萬人傳實。）巖云：『是！』（面赤不如語直。）山云：『長弄麼？還
J29nB244_p0733a23║有置時？』（提起放下，恐不著便。）巖云：『要弄即弄、要置即置。』（一場笑具。）」
J29nB244_p0733a24║拈云：「可知禮也！雖然如是，未是好手。」
J29nB244_p0733a25║一家有事百家忙，蓮社風高夏日長；昨夜菡萏花
J29nB244_p0733a26║正發，香浮水國露新粧。
J29nB244_p0733a27║舉：「僧問投子：『月未圓時如何？』（銀鉤沉碧海。）子云：『吞卻三個
J29nB244_p0733a28║四個。』（黑漫漫地一場懡㦬。）僧云：『圓後如何？』（玉鏡照滄江。）子云：『吐卻七
J29nB244_p0733a29║個八個。』（光灼灼地一場懡㦬。）」拈云：「吞也吞也，不妨哽殺；吐也
J29nB244_p0733a30║吐也，不妨噀殺。還委悉麼？風前黃葉時時落，雨後青
J29nB244_p0733b01║山處處明。」
J29nB244_p0733b02║夜靜閑登百尺樓，碧雲天際玉光浮，當窗劈破虛
J29nB244_p0733b03║空口，吞吐從中沒兩頭。
J29nB244_p0733b04║舉：「風穴到黃龍，（伯牙遇子期。）龍云：『石角穿雲路，垂藤意若
J29nB244_p0733b05║何？』（言中有響。）穴云：『紅霞籠玉像，擁嶂照川原。』（句裡呈機。）龍云：『恁
J29nB244_p0733b06║麼則相隨來也。』（被和尚看破。）穴云：『和尚低聲。』（誰是知音者？）」拈
J29nB244_p0733b07║云：「山林廛市殊途，煙霞雲水一致，無往不復，闇而日
J29nB244_p0733b08║章。黃龍舉作探竿，風穴同聲相應，機妙終始，理絕參
J29nB244_p0733b09║差。陽春白雪之辭，不是二老，何人舉唱？」
J29nB244_p0733b10║金烏玉兔隱蒼穹，木馬泥牛趁曉風，攜手同行山
J29nB244_p0733b11║下路，聲聲鶴唳自橫空。
J29nB244_p0733b12║舉：「法眼問覺上座：『船來？陸來？』（人將語探。）覺云：『船來。』（真語者！）眼
J29nB244_p0733b13║云：『船在甚麼處？』（驗過始得。）覺云：『船在河裡。』（實語者！）覺退後，眼
J29nB244_p0733b14║卻問旁僧云（收得安南，又憂塞北。）：『你道適來這僧具眼不具眼？』
J29nB244_p0733b15║（何曾一路行腳？）」拈云：「這僧若不具眼，爭解恁麼道？若是具
J29nB244_p0733b16║眼，爭肯恁麼道？這僧且置，法眼因甚波及旁僧？咦！錯
J29nB244_p0733b17║過底不少。」
J29nB244_p0733b18║一句臨機話短長，籬邊風動菊花香，東村沽得張
J29nB244_p0733b19║三酒，醉倒西村李四郎。
J29nB244_p0733b20║舉：「僧問梁山：『如何是祖師西來意？』（熊耳山下、少室峰前。）山云：『莫
J29nB244_p0733b21║亂道。』（不語戒，教誰持？）」拈云：「恁麼道來，梁山也是知而故犯。」
J29nB244_p0733b22║直為西來惹是非，掉唇弄舌動相違，叮嚀莫向風
J29nB244_p0733b23║前道，吹入叢林喚不歸。
J29nB244_p0733b24║舉：「僧問青林：『學人徑往時如何？』（且莫草草匆匆。）林云：『死蛇當
J29nB244_p0733b25║大路，勸子莫當頭。』（切忌踏著。）僧云：『當頭時如何？』（毒虫腦上揩癢。）林
J29nB244_p0733b26║云：『喪子命根。』（猛虎口裡失身。）僧云：『不當頭時如何？』（不妨下腳。）林云：
J29nB244_p0733b27║『亦無迴避處。』（處處卻逢渠。）僧云：『正恁麼時如何？』（惡因緣是好因緣。）
J29nB244_p0733b28║林云：『失卻了也。』（始悔從前錯用心。）僧云：『未審向甚麼處去也？』
J29nB244_p0733b29║（南北東西。）林云：『草深無覓處。』（只在此山中。）僧云：『和尚也須隄防
J29nB244_p0733b30║始得。』（反害夫子。）林撫掌云：『一等是個毒氣。』（大好隄防。）」拈云：「青
J29nB244_p0733c01║林有擒有縱；這僧能死能生，大都迴避不來、隄防不
J29nB244_p0733c02║及。有不受這般毒氣者麼？踏破頂𩕳無覓處，腳尖何
J29nB244_p0733c03║處不風流？」
J29nB244_p0733c04║古路橫擔三尺蛇，吞雲吸露更餐霞，草深莫道難
J29nB244_p0733c05║尋覓，喪卻渾身在毒牙。
J29nB244_p0733c06║舉：「僧問雲門：『如何是佛？』（銅鑄鐵寫底聻？）門云：『乾屎橛。』（咬著即不可。）」
J29nB244_p0733c07║拈云：「雲門太煞臭口，不怕薰破諸人鼻孔，也須愛
J29nB244_p0733c08║惜自己眉毛。」
J29nB244_p0733c09║土面灰頭榼𣜂堆，等閑覷著口難開，巍巍丈六分
J29nB244_p0733c10║明處，一聽韶陽舉似來。
J29nB244_p0733c11║舉：「應菴問密菴：『如何是正法眼藏？』（瞎！）密云：『破沙盆。』（○）」
J29nB244_p0733c12║拈云：「托出了也。」
J29nB244_p0733c13║團團直個破沙盆，萬碎千零一口吞，只為無人能
J29nB244_p0733c14║著價，七花八裂付兒孫。
J29nB244_p0733c15║舉：「龍牙問翠微：『如何是祖師西來意？』（短短長長。）微云：『與我
J29nB244_p0733c16║過禪板來。』（分明向道！）牙過禪板與翠微，（師命謹遵。）微接得便打。
J29nB244_p0733c17║（十分狼毒。）牙云：『打即任打，（痛癢不知。）要且無祖師意。』（你試道看！）又問
J29nB244_p0733c18║臨濟：『如何是祖師西來意？』（長長短短。）濟云：『與我過蒲團來。』
J29nB244_p0733c19║（向道分明。）牙過蒲團與臨濟，（謹遵師命。）濟接得便打，（狼毒十分。）牙云：
J29nB244_p0733c20║『打即任打，（不知痛癢。）要且無祖師意。』（你再道看！）牙後住院，（私債未償，
J29nB244_p0733c21║官事臨頭。）有僧問：『和尚當年問翠微、臨濟祖師意，（不堪重舉。）二
J29nB244_p0733c22║尊宿明也未？』（一任鑽龜打瓦。）牙云：『明即明矣，（甚處見得？）要且無祖
J29nB244_p0733c23║師意。』（到底僵倔。）」拈云。「二老不約而同，婆心相為；龍牙車
J29nB244_p0733c24║不改轍，鐵骨承當。羞殺禪板蒲團，誰是西來祖意？但
J29nB244_p0733c25║看柳上黃金鎖，好對峰尖碧玉壺。」
J29nB244_p0733c26║一日風高一夜霜，三秋令轉三冬涼，紅爐火盡寒
J29nB244_p0733c27║無盡，猶向尊前話短長。
J29nB244_p0733c28║舉：「趙州問南泉：『知有底人向甚麼處去？』（腳下可憐生！）泉云：
J29nB244_p0733c29║『山前檀越家作一頭水牯牛去。』（也非分外。）州云：『謝師答話！』
J29nB244_p0733c30║（恁麼會又爭得？）泉云：『昨夜三更月到窗。』（相逢話不盡，春色滿前岡。）」拈云：
J29nB244_p0734a01║「順水推船，隨流則易；逆風把柁，挽舟實難。欲期左右
J29nB244_p0734a02║逢源，須是不撥自轉。莫有知輕識重底麼？可向南泉、
J29nB244_p0734a03║趙州話會處討個方便。」
J29nB244_p0734a04║戴角披毛異類行，優游嶺上白雲輕，迴途不見青
J29nB244_p0734a05║山老，一覺長鼾到月明。
J29nB244_p0734a06║舉：「僧問南陽忠國師：『如何是本身盧舍那？』（[○@│]）國師云：
J29nB244_p0734a07║『與我過淨瓶來。』（莫動著。）僧將淨瓶到，（十分伶俐。）國師云：『卻安
J29nB244_p0734a08║舊處著。』（再聽支遣。）僧安舊處。（伶俐十分。）復問：『如何是本身盧舍
J29nB244_p0734a09║那？』（適纔作甚麼來？）國師云：『古佛過去久矣！』（三生六十劫。）」拈云：「烹
J29nB244_p0734a10║茶掃地、運水搬柴，人人相好端嚴；處處放光動地，直
J29nB244_p0734a11║為迷頭認影，因之蹉過目前。若能直下承當，更被阿
J29nB244_p0734a12║誰謾得？」
J29nB244_p0734a13║黃昏露冷月華低，小雀聲聲向曉啼，日暮風停猶
J29nB244_p0734a14║不住，夕陽依舊影沉西。
J29nB244_p0734a15║舉：「盤山道：『向上一路，千聖不傳。』（低聲低聲！）慈明道：『向上一
J29nB244_p0734a16║路，千聖不然。』（老漢有也未？）徑山道：『向上一路，熱碗鳴聲。』（這裡
J29nB244_p0734a17║不聞。）」別云：「三老各見一邊，三山則不恁麼。向上一路，
J29nB244_p0734a18║千聖也傳；向上一路，千聖皆然；向上一路，熱碗不鳴。
J29nB244_p0734a19║錯？莫道破。」
J29nB244_p0734a20║路出重關絕玅玄，幾人踏過嶺頭巔？相逢莫問三
J29nB244_p0734a21║叉路，雨露風晴共一天。
J29nB244_p0734a22║舉：「臨濟將示寂，囑三聖：（祖禰不了，殃及兒孫。）『吾遷化後，不得滅
J29nB244_p0734a23║卻吾正法眼藏。』（猿嘯和腸斷。）聖云：『爭敢滅卻和尚正法眼
J29nB244_p0734a24║藏？』（鵑啼帶血鳴。）濟云：『忽有人問，汝作麼生對？』（對即易對，何不問來？）聖
J29nB244_p0734a25║便喝，（真獅子兒善獅子吼！）濟云：『誰知吾正法眼藏向這瞎驢邊
J29nB244_p0734a26║滅卻？』（智過於師，方堪傳授。）」拈云：「臨濟為法求人，心若不足；三
J29nB244_p0734a27║聖當仁不讓，力實有餘。一室傳心，千古禍事。」
J29nB244_p0734a28║為滅前身續後身，卻因一語把衷陳，饒君珠淚青
J29nB244_p0734a29║絲落，也是闡提不孝人。
J29nB244_p0734a30║舉：「僧問白馬儒：『如何是法身向上事？』（上大人，丘乙己。）儒云：『井
J29nB244_p0734b01║底蝦蟆吞卻月。』（依舊可憐生。）」拈云：「井枯月落又作麼生？
J29nB244_p0734b02║會得即不難，不會也相許。」
J29nB244_p0734b03║踏破毘盧頂上關，青山山外又青山，鐵牛吼處紅
J29nB244_p0734b04║塵斷，石女含悲展笑顏。
J29nB244_p0734b05║舉：「僧問馬大師：『離四句、（千峰勢到嶽邊止。）絕百非，（萬派聲歸海上消。）
J29nB244_p0734b06║請師直指西來意？』（問甚麼？）大師云：『我今日勞倦，不能為
J29nB244_p0734b07║汝說，問取智藏去。』（賺殺人。）僧問藏（蹉過了也！），藏云：『何不問和
J29nB244_p0734b08║尚？』（適從那邊來。）僧云：『和尚教來問。』（多虛不如少實。）藏云：『我今日頭
J29nB244_p0734b09║痛，不能為汝說，問取海兄去。』（賺殺人。）僧問海（蹉過了也！），海云：
J29nB244_p0734b10║『我到這裡卻不會。』（賺殺人。）僧舉似大師，（蹉過了也！）大師云：『藏
J29nB244_p0734b11║頭白、（金烏光照處。）海頭黑。』（玉兔影沉時。）」拈云：「馬師父子展轉
J29nB244_p0734b12║賺人，咄哉阿僧三度蹉過。且道離四句、絕百非，西來
J29nB244_p0734b13║意在甚麼處？」良久云：「千聖亦不識。」
J29nB244_p0734b14║愁緒無端強自支，滿園春色亂披離，風吹南北山
J29nB244_p0734b15║頭草，雨後青青映兩眉。
J29nB244_p0734b16║舉：「巖頭到德山，（遠涉不易。）跨門便問：『是凡是聖？』（且莫造次。）山便
J29nB244_p0734b17║喝！（金剛出匣。）頭禮拜。（壯士低頭。）洞山聞云：『若不是奯公，大難承
J29nB244_p0734b18║當。』（是賊識賊。）頭云：『洞山老漢不識好惡，（被伊看破。）我當時一手
J29nB244_p0734b19║抬、（未當好心。）一手捺。』（報恩有分。）」拈云：「巖頭軟處取土，硬處拖
J29nB244_p0734b20║鍬，也直是個龍頭蛇尾漢，卻被洞山覷破機關，又來
J29nB244_p0734b21║洗青賣白。雖然如是，未免拂跡成痕。」
J29nB244_p0734b22║躍馬彎弓志量高，衝鋒冒敵逞英豪，一聲鼙鼓歸
J29nB244_p0734b23║來也，又向人前理戰袍。
J29nB244_p0734b24║舉：「世尊與眾行次，以手指地云：（攔路鍬坑。）『此處宜建一梵
J29nB244_p0734b25║剎。』（有良工，覓一個。）帝釋將一莖草插於地云：『建梵剎已竟。』（一上
J29nB244_p0734b26║神通豈同小小？）世尊微笑。（不可慢匠輕師。）」拈云：「經之營之，不日成
J29nB244_p0734b27║之。世尊賞必加功，帝釋弄巧成拙。一時創造，千古觀
J29nB244_p0734b28║瞻。」
J29nB244_p0734b29║虛空那著一微塵？巧手開基紺殿新，常住千年依
J29nB244_p0734b30║舊在，而今誰是住持人？
J29nB244_p0734c01║舉：「僧問法眼：『如何是佛？』（騎牛覓牛。）眼云：『汝是慧超。』（就窩打兔。）」
J29nB244_p0734c02║拈云：「將錢買糊餅，放下是饅頭，具眼底道看！」
J29nB244_p0734c03║傀儡場頭帶笑看，一般面目影團團，為君決破槐
J29nB244_p0734c04║安夢，莫待雲樓酒碗乾。
J29nB244_p0734c05║舉：「文殊問無著：『近離甚處？』（日遠途遙。）著云：『南方。』（如實通供，）殊云：
J29nB244_p0734c06║『南方佛法如何住持？』（將錯就錯。）著云：『末法比丘少奉戒律。』
J29nB244_p0734c07║（家醜莫外揚。）殊云：『多少眾？』（那些？）著云：『或三百、或五百。』（是多是少？）著
J29nB244_p0734c08║問：『此間佛法如何住持？』（今日機緣，也須記著。）殊云：『凡聖同居、龍
J29nB244_p0734c09║蛇混雜。』（回互不回互。）著云：『多少眾？』（這些？）殊云：『前三三、後三三。』
J29nB244_p0734c10║（不少不多。）」拈云：「無著打失眼孔，文殊喪卻舌頭，信口道
J29nB244_p0734c11║個前三後三，孟八郎數也不識。」
J29nB244_p0734c12║三三話出太無端，錯算從來不是謾，回首殘碑石
J29nB244_p0734c13║上望，白雲影裡竹千竿。
J29nB244_p0734c14║舉：「僧問趙州：『狗子還有佛性也無？』（問取狗子。）州云：『有。』（對一說。）
J29nB244_p0734c15║僧云：『既有，為甚麼卻撞入這箇皮袋？』（狗子狗子！）州云：『為他
J29nB244_p0734c16║知而故犯。』（律有明條。）又僧問：『狗子還有佛性也無？』（異口同音。）州
J29nB244_p0734c17║云：『無。』（倒一說。）僧云：『一切眾生皆有佛性，（恁麼那？）為甚狗子
J29nB244_p0734c18║卻無？』（狗子狗子！）州云：『為伊有業識在。』（據款結案。）」拈云：「有也千
J29nB244_p0734c19║眼覷不著；無也雙手拽將回，這裡看得分明，莫道趙
J29nB244_p0734c20║州一口兩舌。」
J29nB244_p0734c21║佛性有無沒重輕，無星秤上兩頭平，權衡落在趙
J29nB244_p0734c22║州手，多少癡人算不清。
J29nB244_p0734c23║舉：「雲門垂語云：『古佛與露柱相交是第幾機？』（從頭數至尾。）
J29nB244_p0734c24║自代云：『南山起雲，北山下雨。』（張三身李四。）」拈云：「雲門恁
J29nB244_p0734c25║麼道，也是開眼說夢。」
J29nB244_p0734c26║一曲臨場絕玅辭，調高能得幾人知？唱酬想是應
J29nB244_p0734c27║難覓，嘯月吟風自解頤。
J29nB244_p0734c28║舉：「僧問護國：『鶴立枯松時如何？』（太低生！）國云：『地下底一
J29nB244_p0734c29║場懡㦬。』（坦殺人。）僧云：『滴冰滴凍時如何？』（太煖生！）國云：『日出
J29nB244_p0734c30║後一場懡㦬。』（熱殺人。）僧云：『會昌沙汰時，護法善神向甚
J29nB244_p0735a01║麼處去也？』（太近生！）國云：『三門頭兩個一場懡㦬。』（逼殺人。）」
J29nB244_p0735a02║拈云：「拈過了也，又作麼生？傀儡棚中猢猻子。」
J29nB244_p0735a03║著意探奇莫過頭，青山蒼翠雨中收，推車抵壁雖
J29nB244_p0735a04║宜進，策轡臨巖正好休。君不見！慣走龍蛇傭書客，
J29nB244_p0735a05║一朝投筆慶封侯。
J29nB244_p0735a06║舉：「僧問柏巖：『如何是禪？』（衲僧鼻孔、祖師眼睛。）巖云：『古塚不為家。』
J29nB244_p0735a07║（向甚麼處安身立命？）」拈云：「虛空翻筋斗，露柱打鞦韆，三千里
J29nB244_p0735a08║外，逢人不得錯舉。」
J29nB244_p0735a09║相逢便問禪，鐵橛不須把，脫灑跨神龍，風流騎駿
J29nB244_p0735a10║馬。髑髏到處乾，腸胃一齊瀉，擾擾叢林中，誰為達
J29nB244_p0735a11║道者？
J29nB244_p0735a12║舉：「僧問趙州：『學人乍入叢林，乞師指示？』（討甚碗？）州云：『喫
J29nB244_p0735a13║粥也未？』（太瑣屑生！）僧云：『喫了也。』（本色衲子、）州云：『洗缽盂去。』（本分宗師。）
J29nB244_p0735a14║僧於言下有省。（元來元來！）」拈云：「恁麼恁麼，移花兼蝶至；
J29nB244_p0735a15║不恁麼不恁麼，買石得雲饒。設使這僧喚不回頭，那
J29nB244_p0735a16║見趙州為人方便？」
J29nB244_p0735a17║風雨蕭蕭四壁居，先生篋裡自藏書，傳經豈為功
J29nB244_p0735a18║名貴？續得心源樂有餘。
J29nB244_p0735a19║舉：「德山上堂云：『有問即過，（口是禍門。）不問又乖。』（莫向鬼窟裡作活計。）
J29nB244_p0735a20║僧出禮拜，（略較些子。）山便打。（今日令嚴。）僧云：『某話也未問，為甚
J29nB244_p0735a21║和尚便打？』（平地孤堆。）山云：『待汝開口，堪作何用？』（已遲八刻。）」拈
J29nB244_p0735a22║云：「舉即不堪、動則成疚。德山彌天過犯；這僧過犯彌
J29nB244_p0735a23║天，檢點將來，合與一窖埋卻。何故？你若無心我也休。」
J29nB244_p0735a24║為因岐路動悲哀，多少亡羊喚不回，踏斷窮途空
J29nB244_p0735a25║灑淚，低頭且自把心灰。
J29nB244_p0735a26║舉：「僧問乾峰：『十方薄伽梵、（見之無相、呼之無名。）一路涅槃門，（闢則
J29nB244_p0735a27║不開、闔而不閉。）未審路頭在甚麼處？』（看腳下！）峰以拄杖畫一畫
J29nB244_p0735a28║云：『在這裡。』（不勞拈出。）僧舉問雲門，（疑則別參。）門云：『扇子𨁝跳上
J29nB244_p0735a29║三十三天，築著帝釋鼻孔；東海鯉魚打一棒，雨似盆
J29nB244_p0735a30║傾。會麼會麼？』（止徒口快。）」拈云：「芍藥花開菩薩面，棕櫚葉
J29nB244_p0735b01║散夜叉頭，看破二老風流，不妨恁麼會取。」
J29nB244_p0735b02║路出層山晚樹陰，蹉跎展轉費登臨，崗煙乍斷雲
J29nB244_p0735b03║猶淡，隔岸溪深響暮砧。
J29nB244_p0735b04║舉：「僧問歸宗：『如何是觀音玅智力？』（我說你便聽。）宗敲鼎蓋
J29nB244_p0735b05║三下云：『聞麼？』（神通妙用，法爾如然！）僧云：『聞！』（真語者！）宗云：『我何不聞？』
J29nB244_p0735b06║（實語者！）」拈云：「虛空沒口，啞者先言；淵嘿無聲，聾者善
J29nB244_p0735b07║聽。恁麼薦得，何勞敲翻鼎蓋、塞破耳門？如或未然，也
J29nB244_p0735b08║須別圖方便。」
J29nB244_p0735b09║野寺頻敲夜半鐘，覺來月色尚朦朧，因風喚醒家
J29nB244_p0735b10║山夢，一枕相思恨莫窮。
J29nB244_p0735b11║舉：「僧問疏山：『如何是佛？』（此語問者甚多。）山云：『何不問疏山老
J29nB244_p0735b12║漢？』（便請師答。）」拈云：「恁麼那？」良久云：「也是替名通事。」
J29nB244_p0735b13║濯足臨波浴上池，風飄浣穀細如絲，平壺織就鴛
J29nB244_p0735b14║鴦譜，不動機梭錦更奇。
J29nB244_p0735b15║舉：「僧問雪峰：『古人有言。』（殘羹餿飯。）峰便臥。（因風倒枕。）良久起云：
J29nB244_p0735b16║『問甚麼？』（半夜巡欄。）僧再問，（面皮厚多少？）峰云：『虛生浪死漢。』（苦口良藥。）」
J29nB244_p0735b17║拈云：「雪峰起倒不常，這僧耳目聾聵，看來有甚交
J29nB244_p0735b18║涉？潑油救火渾閑事，雪上加霜愁殺人。」
J29nB244_p0735b19║幾度臨江擬問津，煙霞滿面盡蒙塵，雲開未豁朦
J29nB244_p0735b20║朧眼，空作悠悠行路人。
J29nB244_p0735b21║舉：「溈山問仰山：『終日與子商量，成得甚麼邊事？』（鬧浩浩底，
J29nB244_p0735b22║長三短五。）仰向空中畫一畫，（更見不堪。）溈云：『若不是吾，終被汝
J29nB244_p0735b23║惑。』（謾過也不知。）」拈云：「仰山向空一畫，正是商量邊事，且
J29nB244_p0735b24║道溈山還被惑也無？萬丈疑坑，想是橫身難出。」
J29nB244_p0735b25║商量終日智猶疏，劃斷長空總一如，巧手難逃青
J29nB244_p0735b26║白眼，消閑徒自賣居諸。
J29nB244_p0735b27║舉：「僧問巖頭：『古帆不掛時如何？』（苦哉，佛馱耶！）頭云：『後園驢
J29nB244_p0735b28║喫草。』（活潑潑地。）」拈云：「寒巖枯木，令犯重陽；死水澄潭，老
J29nB244_p0735b29║龍不住。這裡直須倒翻筋斗，任運逍遙。還見麼？林花
J29nB244_p0735b30║著雨胭脂落，水荇牽風翠帶長。」
J29nB244_p0735c01║露滴疏桐葉落秋，荒丘月夜使人愁，縱橫不礙平
J29nB244_p0735c02║原闊，贏得風光劫外遊。
J29nB244_p0735c03║舉：「黃山參夾山，（門內有君子，門外君子至。）夾云：『甚處來？』（和尚不是仙陀。）黃
J29nB244_p0735c04║云：『閩中來。』（一款便招。）夾云：『還識老僧麼？』（夾山夾山！）黃云：『和尚還
J29nB244_p0735c05║識學人麼？』（黃山黃山！）夾云：『不然，（折倒旗鎗。）且還老僧草鞋錢了，
J29nB244_p0735c06║（也須知貴識賤。）然後老僧還汝廬陵米價。』（不得將高就低。）黃云：『恁麼
J29nB244_p0735c07║則不識和尚，（輸卻自己。）未審廬陵米作麼生價？』（贏得他人。）夾云：
J29nB244_p0735c08║『真獅子兒，善獅子吼。』（好惡也不識。）」拈云：「眼自爭先得，籌
J29nB244_p0735c09║因打劫贏。」
J29nB244_p0735c10║一句臨機也大奇，龍吟虎嘯正相期，垂鉤須是拋
J29nB244_p0735c11║綸手，敵勝還他獅子兒。真洽浹，匪離岐，失便宜處
J29nB244_p0735c12║得便宜，草鞋錢換廬陵米，買賣當行讓與誰？
J29nB244_p0735c13║舉：「鹽官問一座主：『蘊何經論？』（追贓捉賊。）主云：『《華嚴經》。』（把髻投衙。）
J29nB244_p0735c14║官云：『《華嚴經》有幾種法界？』（老婆舌頭。）主云：『略說有四。』（座主座主！）
J29nB244_p0735c15║『廣說則重重無盡。』（座主座主！）官豎起拂子云：（弄鬼作麼？）『這個在
J29nB244_p0735c16║第幾種法界中收？』（[○@│]）主無對。（適纔忘卻。）」拈云：「座主在鹽
J29nB244_p0735c17║官彀中，高亦得、低亦得；鹽官在座主口裡，吞不能、吐
J29nB244_p0735c18║不能。放下著，看教阿誰放下？」
J29nB244_p0735c19║理事全該不二門，重重法界玅難論，放開捏聚無
J29nB244_p0735c20║尋處，擊碎虛空總沒痕。
J29nB244_p0735c21║舉：「明州和尚將布袋並破蓆一領，（閑家具。）於通衢往來，
J29nB244_p0735c22║（面皮厚多少？）布袋內（是甚麼？）盛缽盂、木履、魚飯菜肉、瓦石土
J29nB244_p0735c23║木，諸般總有。（卻少那一件。）或於稠人處（眼睛多少？）打開布袋內
J29nB244_p0735c24║物（骨底骨董！），撒下云：『看看！』（還見麼？）又一一將起，問人云：（不勞拈出。）
J29nB244_p0735c25║『這個喚作甚麼？』（太叮嚀生！）」拈云：「明州老漢但知背脊朝
J29nB244_p0735c26║天，不覺腦門著地。雖然如是，見他婆心處麼？」
J29nB244_p0735c27║人前拋出許多般，一句分明啟口難，覿面相逢皆
J29nB244_p0735c28║陌路，常啼猶自賣心肝。
J29nB244_p0735c29║舉：「僧問夾山：『撥塵見佛時如何？』（莫教飄入眼。）山云：『直須揮
J29nB244_p0735c30║劍，（放過即不可。）若不揮劍，漁父棲巢。』（太苦生！）僧問石霜：『撥塵
J29nB244_p0736a01║見佛時如何？』（更須問過。）霜云：『渠無國土，（眉毛上、眼睛邊。）何處逢渠？』
J29nB244_p0736a02║（這不是。）僧後舉似夾山，（傳言送語漢。）山乃上堂，舉了云：（也要大家
J29nB244_p0736a03║知。）『門庭施設，不如老僧，（巧手手中分巧手。）入理深談，猶較石
J29nB244_p0736a04║霜百步。』（紅心心裡中紅心。）」拈云：「高高山頂立，深深海底行，
J29nB244_p0736a05║面目不同，鼻孔一樣，還見夾山舉處麼？若不同床臥，
J29nB244_p0736a06║爭知被底穿？」
J29nB244_p0736a07║年來豪俠故鄉遊，無數春光眼底收，回首白雲行
J29nB244_p0736a08║欲盡，方知更上一層樓。
J29nB244_p0736a09║舉：「巖頭渡江，（白日不閑過。）見一婆子，（人來也。）頭舞橈而渡，（弄怪
J29nB244_p0736a10║作麼？）婆云：『呈橈舞棹且置，（看來也不消得。）且道婆手中孩兒（放下
J29nB244_p0736a11║著。）從甚處來？』（清官易斷。）頭便打，（不瞞易算。）婆云：『婆生七子，六個
J29nB244_p0736a12║不遇知音，（往者不可諫。）連這一個也不消得。』（來者猶可追。）遂拋
J29nB244_p0736a13║兒江中。（不奈船何，打破戽斗。）」拈云：「婆子辜負巖頭則易，巖頭
J29nB244_p0736a14║辜負婆子實難。雖然，令在必行，未解抽身一路。」
J29nB244_p0736a15║江干把釣事如何？驚起鴛鴦弄碧波，一曲漁歌聽
J29nB244_p0736a16║不盡，仙槎別駕渡銀河。
J29nB244_p0736a17║舉：「洞山問龍山：『和尚見個甚麼便住此山？』（從苗辨地。）龍云：
J29nB244_p0736a18║『我見兩個泥牛鬥入海，直至而今無消息。』（因語識人。）」拈
J29nB244_p0736a19║云：「龍山見處有甚巴鼻，敢自膽大偷閑？然消息雖無，
J29nB244_p0736a20║一點謾伊不得。而今有識得消息底麼？擅自住山，未
J29nB244_p0736a21║敢相許。」
J29nB244_p0736a22║木人夜半入深山，踏破莓苔去不還，寂寂無音渾
J29nB244_p0736a23║不識，溪頭流水響潺湲。
J29nB244_p0736a24║舉：「翠微一日上堂，經行次，（止恐平地喫交。）投子進前接禮，（圖個
J29nB244_p0736a25║甚麼？）問：『西來密意，（不睹不聞、滿眼滿耳。）師如何示人？』（今日口不空。）微駐
J29nB244_p0736a26║步，顧視之，（暗度陳倉。）子云：『乞師指示！』（布袋老鴉。）微云：『更要第二
J29nB244_p0736a27║杓惡水那？』（頂門一劄。）子忽省契。（擊碎髑髏。）」拈云：「空中書字，文
J29nB244_p0736a28║彩已彰；暗裡拋梭，機絲不掛。翠微不妨好手，投子且
J29nB244_p0736a29║作麼生省契？夾路桃花風雨後，馬蹄何處避殘紅？」
J29nB244_p0736a30║百草頭端無限春，形形色色盡敷陳，等閑識得東
J29nB244_p0736b01║君意，道破虛空不動唇。
J29nB244_p0736b02║舉：「仰山問中邑：『如何是佛性義？』（物物頭頭。）邑云：『沙彌！我與
J29nB244_p0736b03║你說個譬喻：（便請直捷道。）「如室有六窗，（開即是、閉即是？）中安一獼
J29nB244_p0736b04║猴，（甚麼面孔？）外有人喚：猩猩！（莫動著。）獼猴即應，（相隨來也。）如是六
J29nB244_p0736b05║窗俱喚，六窗俱應。」』（隨緣赴感靡不周。）仰云：『直如獼猴睡著時
J29nB244_p0736b06║又作麼生？』（今日不答話。）邑下禪床擒住（這回放過，覿面千山。）云：『猩猩，
J29nB244_p0736b07║（和尚秪管喚。）我與你相見。』（睡著了也。）」拈云：「一淺一深，一易一
J29nB244_p0736b08║險，行之而不著焉，習矣而不察焉！終身由之而不知
J29nB244_p0736b09║其道者，眾也。」
J29nB244_p0736b10║佛性圓明內外周，六窗應處匪輕酬，臨機一句親
J29nB244_p0736b11║相見，釣罷歸來月一鉤。
J29nB244_p0736b12║舉：「僧問同安：『如何是天人師？』（光眼的獨漢。）安云：『頭上角不
J29nB244_p0736b13║全、（觸天觸地。）身上毛不出。』（生也。）」別云：「三山則不恁麼，若有
J29nB244_p0736b14║人問：『如何是天人師？』但向道：『頭角崢嶸看不見；皮毛
J29nB244_p0736b15║脫落放毫光。』道！與同安相去多少？」
J29nB244_p0736b16║蒙塵混跡有誰知？懶御珍衫恰自持，貼體垢衣嫌
J29nB244_p0736b17║不脫，看看踏破未生時。
J29nB244_p0736b18║舉：「雲蓋問石霜：『萬戶俱開即不問，（金烏飛銀漢。）萬戶俱閉
J29nB244_p0736b19║時如何？』（玉兔隱滄浪。）霜云：『堂中事作麼生？』（撥轉關捩。）蓋無對。（且待
J29nB244_p0736b20║他時。）經半年，乃云：（作甚麼來？）『無人接得渠。』（有甚閑氣力？）霜云：『道即
J29nB244_p0736b21║太煞道，秖道得八成。』（師是明眼。）蓋云：『和尚又作麼生？』（十成一句
J29nB244_p0736b22║聻？）霜云：『無人識得渠。』（略較些子。）」拈云：「無人接也，肌膚莫
J29nB244_p0736b23║近；無人識也，面目難窺。雲蓋在長安酒家橫身臥著，
J29nB244_p0736b24║石霜從珍珠簾外脫體逍遙。將軍躍馬成功，聖主無
J29nB244_p0736b25║為致化。還委悉麼？有心不若無心好，進步何如退步
J29nB244_p0736b26║高？」
J29nB244_p0736b27║寥落荒堂一塌居，翛然自得俗塵除，隔身漫道風
J29nB244_p0736b28║情薄，何似相逢面更疏？
J29nB244_p0736b29║舉：「僧問仰山：『和尚還識字麼？』（下不論上。）山云：『隨分。』（謙尊而光。）僧
J29nB244_p0736b30║左旋一匝云：（東溪花逐西溪水。）『此是甚麼字？』（如虫禦木。）山於地上
J29nB244_p0736c01║書個十字。（買帽相頭。）僧右旋一匝云：（南山風送北山雲。）『此是甚麼
J29nB244_p0736c02║字？』（妙印當空。）山改十字作卍字，（裁靴比腳。）僧畫此○相，以手托
J29nB244_p0736c03║起，如修羅擎日月勢云：（拈出了也。）『此是甚麼字？』（七不成、八不就。）山
J29nB244_p0736c04║畫圓相，圍卻[○@卍]字，（出無路、入無門。）僧作樓至勢，山云：『如是如
J29nB244_p0736c05║是！』（伯牙遇子期，不是閑相識。）」拈云：「烏焉自別，刁刀不同，這僧點
J29nB244_p0736c06║畫分明，仰山體勢完備，正眼看來，且不識這個字在。」
J29nB244_p0736c07║河洛交呈，鳥蟲迭變。剖羲畫之奇蹤，劃蒼頡之異
J29nB244_p0736c08║撰。月印川以無痕，珠入盤而自轉。看！具眼阿師薦
J29nB244_p0736c09║不薦？
J29nB244_p0736c10║舉：「國師三喚侍者，（休休休！）侍者三應。（喏喏喏！）國師云：『將謂
J29nB244_p0736c11║吾辜負汝，（且恁麼道？）誰知汝辜負吾？』（且恁麼道。）」拈云：「三喚三
J29nB244_p0736c12║應，那裡是辜負不辜負處？檢點得出，不致埋沒古人。」
J29nB244_p0736c13║喚得聲聲應得來，癡心一片絕疑猜，多情豈道無
J29nB244_p0736c14║情惱？為是情多口易開。
J29nB244_p0736c15║舉：「臨濟一日問洛浦：（無事考鬼。）『一人行棒、（打草驚蛇。）一人行喝，
J29nB244_p0736c16║（無風起浪。）那個親？』（那個不親？）浦云：『總不親。』（猶少機關在。）濟云：『作麼生
J29nB244_p0736c17║得親？』（和尚請尊重。）浦便喝，（知而故犯。）濟便打。（犯而不知。）」拈云：「不親
J29nB244_p0736c18║不親，臨濟、洛浦不怕遭人檢點。」
J29nB244_p0736c19║棒喝交馳總不親，無端甘作弄潮人，虧他父子傷
J29nB244_p0736c20║心重，見血刀刀忒認真。
J29nB244_p0736c21║舉：「僧問廣教：『是甚麼物？（頭象天、腳象地。）學人不會。』（我將謂你是個人。）
J29nB244_p0736c22║教云：『生在冀州。』（本地貨也不識。）」拈云：「覓會覓能，終沉情識；
J29nB244_p0736c23║說理說事，總入邪途。剿除知見、不犯唇皮作麼生道？
J29nB244_p0736c24║幾竿竹舞搖清籟，數點梅開吐異香。」
J29nB244_p0736c25║劈腹剜心語帶玄，分明道破沒中邊，填溝塞壑非
J29nB244_p0736c26║他物，水在清池月在天。
J29nB244_p0736c27║舉：「僧問二祖：『學人只見和尚是僧，（莫眼花！）如何是佛是
J29nB244_p0736c28║法？』（汝少會在。）祖云：『是佛是法（不可別道。）汝知之乎？』（癡人面前休說夢。）」
J29nB244_p0736c29║拈云：「這僧當面蹉過，二祖直捷指陳。知之為知之，不
J29nB244_p0736c30║知為不知，是知也。」
J29nB244_p0737a01║本自無名那定名？呼牛喚馬盡虛聲，就中會得渾
J29nB244_p0737a02║淪處，李白桃紅一樣春。
J29nB244_p0737a03║舉：「僧問天童啟：『如何是應用無虧眼？』（四方八面。）啟云：『恰似
J29nB244_p0737a04║瞎一般。』（普！）」拈云：「○，覷著即不可。」
J29nB244_p0737a05║白淚如傾眼不開，金沙撥盡絕塵埃，頂門光透三
J29nB244_p0737a06║千丈，南北東西任去來。
J29nB244_p0737a07║舉：「僧問興化：『皂白未分，（奈汝不辨。）乞師方便！』（不向道！）化隨聲
J29nB244_p0737a08║便打。（急急如律令！）」拈云：「方便也，且作麼分聻？嶺外楓叢
J29nB244_p0737a09║紅似火，山前澗水碧如流。」
J29nB244_p0737a10║萬里雲陰擬卜晴，盆傾風雨可憐生，征衫濕盡空
J29nB244_p0737a11║含淚，野水橋頭草自橫。