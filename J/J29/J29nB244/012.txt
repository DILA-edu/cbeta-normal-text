J29nB244_p0737b01║三山來禪師語錄卷十二
J29nB244_p0737b02║　頌古目錄
J29nB244_p0737b03║疏山壽塔徑山殿裡石梯本分
J29nB244_p0737b04║洞山負柴金峰階下臨濟歷然
J29nB244_p0737b05║懶安牧牛椑樹親近洞山拈橋
J29nB244_p0737b06║南泉遷化睦州何事雲門東山
J29nB244_p0737b07║大士揮案維摩嘿然大慧桃符
J29nB244_p0737b08║大光是祖洛浦歸鄉夾山青嶂
J29nB244_p0737b09║保福麤心馬祖靠杖雲居僧堂
J29nB244_p0737b10║趙州有佛青峰花落趙州布衫
J29nB244_p0737b11║佛眼請益乾峰舉一淨眾蓮花
J29nB244_p0737b12║荷玉禮拜曹山對賓仰山插筋
J29nB244_p0737b13║大陽家風韶山棟梁上藍本事
J29nB244_p0737b14║青原曹溪廣德浮囊洞山解夏
J29nB244_p0737b15║龍牙隱身黃檗召眾首山寒食
J29nB244_p0737b16║巴陵祖意禾山打鼓藥山異類
J29nB244_p0737b17║法眼聲色資壽藏教雲門法身
J29nB244_p0737b18║芭蕉拄杖國師驗藏青原真金
J29nB244_p0737b19║保壽拈杖黃龍不易
J29nB244_p0737b20║目畢
J29nB244_p0737b21║
J29nB244_p0737b22║
J29nB244_p0737b23║
J29nB244_p0737b24║
J29nB244_p0737b25║
J29nB244_p0737b26║
J29nB244_p0737b27║
J29nB244_p0737b28║
J29nB244_p0737b29║
J29nB244_p0737b30║
J29nB244_p0737c01║三山來禪師語錄卷十二
J29nB244_p0737c02║書記普定編
J29nB244_p0737c03║頌古（著拈）
J29nB244_p0737c04║舉：「僧與疏山造壽塔畢，來白山，（這張公案如何了當？）山云：『汝將
J29nB244_p0737c05║多少錢與匠人？』（例不可越。）僧云：『一切在和尚。』（師在則禮然。）山云：
J29nB244_p0737c06║『謂將三文錢與匠人？（近日常住淡薄。）謂將兩文錢與匠人？（佛事
J29nB244_p0737c07║人情，一時周備。）謂將一文錢與匠人？（秖恐傷惠。）若道得，與吾親造
J29nB244_p0737c08║塔。』（事付當家兒。）僧無語。（代云：和尚莫辜負人。）後舉似大嶺，（更聽分斷。）嶺云：
J29nB244_p0737c09║『還有人道得麼？』（也須問過。）僧云：『未有人道得。』（除你口啞。）嶺云：『汝
J29nB244_p0737c10║回舉似疏山，（借口傳言。）道大嶺聞舉有語云：（切忌錯下註腳。）「若將
J29nB244_p0737c11║三文錢與匠人，和尚今生決不得塔；（大慈大悲，利人損己。）若將
J29nB244_p0737c12║兩文錢與匠人，和尚與匠人共出一隻手；（長短不二，上下一般。）
J29nB244_p0737c13║若將一文錢與匠人，累他匠人眉鬚脫落。」』（得便宜處失便宜。）
J29nB244_p0737c14║僧回舉似疏山，（就正有道。）山具威儀望大嶺拜嘆云：（是何心行？）
J29nB244_p0737c15║『將謂無人，（疏山眼小。）大嶺古佛放光射至此間。（有多少奇特？）雖
J29nB244_p0737c16║然如是，也是臘月蓮花。』（遇貴必賤。）大嶺後聞此語云：（莫怪遭人
J29nB244_p0737c17║檢點。）『我當時恁麼道，（是非直為多開口。）也是龜毛長三尺。』（煩惱皆因
J29nB244_p0737c18║強出頭。）」拈云：「疏山家常不斷，累及他人，過莫大焉；大
J29nB244_p0737c19║嶺自不守閑，了人舊債，是謂過矣！這僧傳言送語，致
J29nB244_p0737c20║令此話大行。且道一二三文畢竟作麼卜度？萬古碧
J29nB244_p0737c21║潭空界月，再三撈摝始應知。」
J29nB244_p0737c22║塞月銀空映白沙，朔風凜凜動悲笳，邊城鐵騎勞
J29nB244_p0737c23║如織，頻帶胡霜拂劍花。
J29nB244_p0737c24║舉：「僧問徑山：『這個是殿裡底，（南無佛馱耶！）那個是佛？』（適纔道底
J29nB244_p0737c25║聻？）山云：『這個是殿裡底。』（家無二主。）」拈云：「這僧不知那個
J29nB244_p0737c26║是佛，總不知這個是殿裡底；徑山道這個是殿裡底，
J29nB244_p0737c27║更不道那個是佛。還有方便處麼？因風吹火無勞力，
J29nB244_p0737c28║就計行兵任自由。」
J29nB244_p0737c29║巍巍堂堂，結跏趺坐，相好端嚴，橫身擔荷。朱題碧
J29nB244_p0737c30║瓦兮，掩映紫磨；寶網雕闌兮，圍繞蓮座。休說破，莫
J29nB244_p0738a01║錯過，仔細看來只這個。
J29nB244_p0738a02║舉：「石梯問侍者：『甚麼處去？』（養子緣切。）者云：『上堂齋去。』（不負尊慈。）
J29nB244_p0738a03║梯云：『我豈不知汝上堂齋去？』（但要和尚委悉。）者云：『除此之外，
J29nB244_p0738a04║別道甚麼？』（切忌節外生枝。）梯云：『我秖問汝本分事。』（已是為蛇添足。）者
J29nB244_p0738a05║云：『若問本分事，某甲實是上堂齋去！』（別道即不可。）梯云：『不
J29nB244_p0738a06║謬為吾侍者！』（執事相羈，未嘗學問。）」拈云：「去則隨去，齋亦任齋，
J29nB244_p0738a07║頻問頻對，早不本分。不知者多謂石梯多事、侍者支
J29nB244_p0738a08║吾。還是麼？棒打石人頭，𥗋𥗋論實事。」
J29nB244_p0738a09║恒居何事用針錐？話到投機無異詞，春暖風和花
J29nB244_p0738a10║似錦，金鶯啼出自然詩。
J29nB244_p0738a11║舉：「洞山聰嘗自負柴上山，（老不歇心。）路逢一僧，（撞著磕著。）問：『山
J29nB244_p0738a12║上有柴，（你曾見得？）何故更將上去？』（費手腳生！）聰便放下柴於地，
J29nB244_p0738a13║云：『會麼？』（放下便罷，用會作麼？）僧云：『不會。』（當時何不掀卻？）聰云：『我要燒。』（恁麼
J29nB244_p0738a14║還將上去？）」拈云：「洞山不遇阿僧解檐，到底負重難丟。雖
J29nB244_p0738a15║是話出家常，已被明眼看破。何故聻？山上有柴，莫更
J29nB244_p0738a16║將上去好。」
J29nB244_p0738a17║負得來時放下看，相逢幾個識艱難？擬燒榾柮煨
J29nB244_p0738a18║鐺火，莫訝山翁語話謾。
J29nB244_p0738a19║舉：「僧問金峰：『四海澄清時如何？』（漫道無事好。）峰云：『猶是階
J29nB244_p0738a20║下漢。』（室中事作麼生？）」拈云：「若不恁麼，爭得恁麼？直須恁麼，
J29nB244_p0738a21║始解不恁麼。合作麼生？且教腦後著眼。」
J29nB244_p0738a22║汗馬邊疆數十春，曾經六國掃煙塵，太平漫說將
J29nB244_p0738a23║軍大，坐著功勳總未親。
J29nB244_p0738a24║舉：「臨濟兩堂首座一齊下喝，（鵓鳩鳴、狗子叫。）僧問濟：『還有賓
J29nB244_p0738a25║主也無？』（這裡恰好會取。）濟云：『賓主歷然。』（咄！）」拈云：「兩堂首座
J29nB244_p0738a26║異口同音，致令這僧分疏不下；臨濟道個賓主歷然，
J29nB244_p0738a27║已是錯為註解。畢竟那個是賓、那個是主？咦！」
J29nB244_p0738a28║一聲喝起震如雷，萬戶千門當下開，話到主賓歷
J29nB244_p0738a29║歷處，青山綠水共徘徊。
J29nB244_p0738a30║舉：「懶菴參百丈，問：『學人欲求識佛，（眼裡著不得沙。）何者即是？』
J29nB244_p0738b01║（劈口便掌！）丈云：『大似騎牛覓牛。』（怪伊不得。）安云：『識後如何？』（且喜且幸。）
J29nB244_p0738b02║丈云：『如人騎牛到家。』（一場懡㦬！）安云：『向後如何保任？』（動著即不
J29nB244_p0738b03║可。）丈云：『如牧牛人執鞭相似。』（不是苦心人不知。）」拈云：「分明
J29nB244_p0738b04║向道無餘事，識苦知甘能幾人？」
J29nB244_p0738b05║鐵笛橫吹野外呼，尋蹤訪跡在中途，歸來無事溪
J29nB244_p0738b06║煙晚，但看清光月滿壺。
J29nB244_p0738b07║舉：「椑樹問洞山：『為甚麼來？』（人將語探。）山云：『親近來。』（特地參謁和尚。）
J29nB244_p0738b08║樹云：『若是親近，用動兩片皮作麼？』（弟子齋宿，而後敢言。）山無對。
J29nB244_p0738b09║（為親近來！）」拈云：「直饒不動兩片皮，亦未是親近處。椑樹
J29nB244_p0738b10║恁麼道，已是喪卻舌頭，且道如何即得？」
J29nB244_p0738b11║霜鬢堂前幾度秋？晨昏定省正含愁，青山豈為雲
J29nB244_p0738b12║開眼？一任終朝去不留。
J29nB244_p0738b13║舉：「神山與洞山過獨木橋。（今日有人喪身失命。）山先過了，（止圖腳快。）
J29nB244_p0738b14║拈起橋云：『過來！』（把斷要津，推人落水。）神云：『价闍黎！』（磚來瓦去。）山乃放
J29nB244_p0738b15║下木橋。（知過必改。）」拈云：「洞山謔而有情，神山直而無禮，
J29nB244_p0738b16║不怕旁觀者笑，兄兄弟弟也忒無端。」
J29nB244_p0738b17║獨木橋頭淺水隈，行人無數去還來，誰知乘興風
J29nB244_p0738b18║流處？澗藻溪煙喜共陪。
J29nB244_p0738b19║舉：「陸亙大夫因南泉遷化來弔慰。（師資分上。）院主問：『大夫
J29nB244_p0738b20║何不哭先師？』（直須罵得骨出。）亙云：『院主道得，亙即哭。』（蒼天蒼天！）主
J29nB244_p0738b21║無對。（不哭便罷。）」拈云：「陸亙哭，院主不哭，與其易也，寧戚。
J29nB244_p0738b22║誰道臨喪不哀？」
J29nB244_p0738b23║法乳恩深何地尋？夕陽落盡影沉沉，自慚雙淚無
J29nB244_p0738b24║流處，一片空存鐵石心。
J29nB244_p0738b25║舉：「僧問睦州：『祖師西來當為何事？』（不妨疑著。）州云：『你道為
J29nB244_p0738b26║何事？』（也要大家知。）僧無語，（瞎！）州便打。（為何事？）」拈云：「睦州具
J29nB244_p0738b27║祖師心、行祖師令即置，且道祖師西來畢竟為何？」復
J29nB244_p0738b28║拈拄杖卓一卓。
J29nB244_p0738b29║一葦橫江花自開，胡僧特地為誰來？徘徊未解其
J29nB244_p0738b30║中事，且共推敲把賦裁。
J29nB244_p0738c01║舉：「僧問雲門：『如何是諸佛出身處？』（頂𩕳觸地。）門云：『東山水
J29nB244_p0738c02║上行。』（三八二十五。）僧問幻有：『如何是諸佛出身處？』（腳板朝天。）有
J29nB244_p0738c03║云：『西河火裡坐。』（九九六十三。）」別云：「兩老指東指西，入水
J29nB244_p0738c04║入火猶未剿絕，若是三山劈脊便打，卻也有個活路。」
J29nB244_p0738c05║東山水上行，一掃晴空五色雲；西河火裡坐，盞子
J29nB244_p0738c06║落地楪子破。劈脊一棒兩條痕，淚雨漣漣笑殺人。
J29nB244_p0738c07║休擬議、莫沉吟，諸佛出身處，依舊可憐生！
J29nB244_p0738c08║舉：「梁武帝請傅大士講經，（口長舌短。）大士揮案一聲便下
J29nB244_p0738c09║座，（下文繁長，收歸上科。）帝愕然。（意作麼生？）誌公云：『陛下會麼？』（更聽分解！）帝
J29nB244_p0738c10║云：『不會。』（齊聞楚語。）誌云：『大士講經竟。』（錯下註腳。）」拈云：「闡微抉
J29nB244_p0738c11║秘，持顛扶危，大士誌公，兩俱敗闕。當時武帝若會，豈
J29nB244_p0738c12║不敗闕更多？這裡見得分明，也是飯飽弄箸。」
J29nB244_p0738c13║揮尺花臺語意違，爐煙空自繞龍衣，佛心天子猶
J29nB244_p0738c14║難薦，更待旁觀理是非。
J29nB244_p0738c15║舉：「文殊問維摩：『仁者當說，何等是菩薩入不二法門？』
J29nB244_p0738c16║（這問也不消得。）維摩嘿然！（大巧若拙。）殊云：『善哉善哉！（冰寒於水。）是為菩
J29nB244_p0738c17║薩入不二法門。』（難逃明鑑。）」拈云：「理極忘情謂，如何得喻
J29nB244_p0738c18║齊？要見不二法門，須識維摩無口。」
J29nB244_p0738c19║默默玄機懶話圖，風流盡處意含胡，平生伎倆渾
J29nB244_p0738c20║無用，始羨毘耶一病夫。
J29nB244_p0738c21║舉：「大慧上堂：『今朝又是五月五，（節侯不相饒。）大鬼拍掌小
J29nB244_p0738c22║鬼舞，（逞盡神通。）驀然撞著桃符神，（冤家路窄。）兩手椎胸叫冤苦。』
J29nB244_p0738c23║（樂極生悲。）艾人云：『休叫苦！』（泥佛勸土佛。）遂拈拄杖一卓：（方便第一。）『止
J29nB244_p0738c24║有一處堪回互，（太漏逗。）回互不回互，（放去收來。）回而更相涉。』
J29nB244_p0738c25║（事從無事起。）擲下云：（興盡則止。）『不爾依位住。（方丈門前，灰圍三道。）參！』（教壞人家
J29nB244_p0738c26║男女。）」拈云：「正恁麼時，何不以拄杖一齊打散，免得渠
J29nB244_p0738c27║等鬧亂家庭？委悉麼？事無曲直隨時定，理若分疏轉
J29nB244_p0738c28║見差。」
J29nB244_p0738c29║天中火鏡拂塵開，照破群氛絕點埃，識得悲歡情
J29nB244_p0738c30║欲盡，主賓一笑任徘徊。
J29nB244_p0739a01║舉：「僧問大光：『達磨還是祖否？』（試卜度看！）光云：『不是祖。』（壓良為賤。）
J29nB244_p0739a02║僧云：『既不是祖，又來作甚麼？』（不妨疑著。）光云：『為汝不薦。』（忒煞
J29nB244_p0739a03║婆心。）僧云：『薦後如何？』（作麼生會？）光云：『方知不是祖。』（明眼難瞞。）」拈
J29nB244_p0739a04║云：「達磨遭人檢點，也是無事討事，及乎做盡伎倆，依
J29nB244_p0739a05║然無位安排。大光一語品評，至今那能吐氣？」
J29nB244_p0739a06║鐵面蒙塵心甚難，許多委曲受譏彈，救迷傳法成
J29nB244_p0739a07║何事？一任兒孫白眼看。
J29nB244_p0739a08║舉：「僧問洛浦：『學人擬歸鄉時如何？』（回頭即是。）浦云：『家破人
J29nB244_p0739a09║亡，子歸何處？』（未可安身。）僧云：『恁麼則不去也。』（一喚便轉。）浦云：『庭
J29nB244_p0739a10║前殘雪日輪消，（功高猶不住。）室內紅塵遣誰掃？』（業罷實難居。）」
J29nB244_p0739a11║拈云：「不得放過。過在甚麼處？」
J29nB244_p0739a12║歷遍天涯念故鄉，誰知家破與人亡？雲山夢斷歸
J29nB244_p0739a13║心歇，燃得孤燈照夜長。
J29nB244_p0739a14║舉：「僧問夾山：『如何是夾山境？』（切忌當面蹉過。）山云：『猿抱子歸
J29nB244_p0739a15║青嶂外；（睜眼覷不著。）鳥銜花落碧巖前。』（舉目盡皆窺。）」拈云：「夾
J29nB244_p0739a16║山境話，擬者甚多，總之道出尋常，卻是渠家受用。還
J29nB244_p0739a17║見麼？一般景物無人識，兩處風流直自看。」
J29nB244_p0739a18║卜得層山結草廬，依依猿鳥與同居，碧巖青嶂千
J29nB244_p0739a19║尋出，來往何妨任自如？
J29nB244_p0739a20║舉：「保福因僧侍立次，（莫放過！）福云：『你得與麼麤心？』（被和尚細
J29nB244_p0739a21║細檢點。）僧云：『甚處是某麤心處？』（自屎不覺臭。）福拈一塊土度
J29nB244_p0739a22║與云：『拋向門外著。』（有意親相試。）僧拋了，（又道不麤心？）卻來云：『甚
J29nB244_p0739a23║處是某麤心處？』（再犯不容。）福云：『我見你築著磕著，（爭奈目前何？）
J29nB244_p0739a24║所以道你麤心。』（理無曲斷。）」拈云：「瞎卻眼、撞破頭，喫飯喫
J29nB244_p0739a25║茶、見山見水，未免宗師看破。這般疚患如何得愈？切
J29nB244_p0739a26║忌築著磕著。」
J29nB244_p0739a27║紅樓暗自侈新妝，寂寞孤燈恨夜長，得對多情愁
J29nB244_p0739a28║應了，莫拋珠淚濕霓裳。
J29nB244_p0739a29║舉：「馬祖見僧來，便畫圓相（平地鍬坑。）云：『入也打、不入也打。』
J29nB244_p0739a30║（太覺無端。）僧便入，（踏破了也！）祖便打。（已展不縮。）僧云：『和尚打某甲不
J29nB244_p0739b01║得。』（痛癢不知。）祖靠拄杖便休。（悔悔悔！）」拈云：「殺活機權在馬
J29nB244_p0739b02║祖手裡，且道能進能退、知柔知剛，如何是他遊戲處？」
J29nB244_p0739b03║把定重關路不通，芒鞋踏碎落花紅，窮途莫怪風
J29nB244_p0739b04║情薄，懶意相看念更濃。
J29nB244_p0739b05║舉：「僧問雲居：『孤峰獨宿時如何？』（險！）居云：『九間僧堂裡
J29nB244_p0739b06║不臥，（隨眾些好。）誰教你孤峰獨宿？』（回頭不較遲。）」拈云：「水澄寒
J29nB244_p0739b07║潦寂，月滿道人愁，合作麼生打當？」
J29nB244_p0739b08║落落孤峰獨自眠，霜寒露冷月當天，誰知更有逍
J29nB244_p0739b09║遙地？一枕長鼾衲被穿。
J29nB244_p0739b10║舉：「僧辭趙州，（狂心不歇。）州問：『甚處去？』（腳底茫茫。）僧云：『擬向南方
J29nB244_p0739b11║學佛法去。』（濟個甚事？）州豎起拂子云：（這個學得麼？）『有佛處不得
J29nB244_p0739b12║住；（藏身處沒蹤跡。）無佛處急走過，（沒蹤跡處莫藏身。）三千里外，逢人
J29nB244_p0739b13║不得錯舉。』（珍重珍重！）」拈云：「著則為膠、厭而成寂，腳跟下
J29nB244_p0739b14║大有事在。須是踢倒須彌、掀翻鬼窟，撥盡眼中金屑，
J29nB244_p0739b15║挑起黑夜孤燈，方能出入縱橫，無可不可。到這裡還
J29nB244_p0739b16║許商量也未？罔象無心黃帝重，卞和有智楚王嫌。」
J29nB244_p0739b17║靈芝瑞靄莫宜矜，鳥道玄途不可憑，濃澹應隨雲
J29nB244_p0739b18║水斷，暮山煙鎖碧崚嶒。
J29nB244_p0739b19║舉：「僧問青峰：『大事已明，（將謂將謂！）為甚麼如喪考妣？』（元來元來！）
J29nB244_p0739b20║峰云：『不得春風花不開，（剛到歡娛處。）及至花開又吹落。』（又著
J29nB244_p0739b21║一場愁。）」拈云：「不是苦心人不知。」
J29nB244_p0739b22║高堂燈落思如麻，風樹棲棲鳴暮鴉，遙望白雲情
J29nB244_p0739b23║未盡，含悲愁對滿園花。
J29nB244_p0739b24║舉：「僧問趙州：『萬法歸一，（坐著即不可。）一歸何處？』（大睜著眼，）州云：
J29nB244_p0739b25║『我在青州造領布衫，重七斤。』（莫言不道！）」拈云：「趙州被這
J29nB244_p0739b26║僧一問，信口道個青州布衫，雖是一種平懷，大似掂
J29nB244_p0739b27║斤播兩。這裡見得，嶺頭怪石穿雲出；其或未然，溪畔
J29nB244_p0739b28║迷煙夾岸橫。」
J29nB244_p0739b29║萬疊層山小徑通，到頭滿地落花紅，不知何處吹
J29nB244_p0739b30║橫笛？唱起堤楊一帶風。
J29nB244_p0739c01║舉：「佛眼常請益五祖，（鏡不自照。）凡有所問（口吧吧地。），祖即云：『我
J29nB244_p0739c02║不如你，（已有船中月。）你自會得好。』（更添帆上風。）或云：『我不會，（是甚
J29nB244_p0739c03║麼心行？）我不如你。』（還伊佛眼來。）眼愈疑，（放下便平穩。）遂咨決於元
J29nB244_p0739c04║禮首座。（莫向他人舌頭討。）禮以手引眼耳，（有勞神用。）繞圍數匝，（未出
J29nB244_p0739c05║圈子。）行且語云：（秖管說。）『你自會得好！』（秖管聽。）眼云：『有冀開發，
J29nB244_p0739c06║乃爾相戲耶？』（休蹉過！）禮云：『你他後悟去，方知此日曲折
J29nB244_p0739c07║耳！』（太叮嚀生！）」拈云：「殺人要見血。」
J29nB244_p0739c08║秖為騎牛更覓牛，逢人叩問轉生愁，若知曲折成
J29nB244_p0739c09║多事，山自青兮水自流。
J29nB244_p0739c10║舉：「乾峰示眾云：（說向人間不值錢。）『舉一不得舉二，（直今舉也，是一是二？）
J29nB244_p0739c11║放過一著，落在第二。』（今朝失利。）雲門出眾云：（嘴尖先出頭。）『昨日
J29nB244_p0739c12║有人從天臺來，（竹密不妨流水過。）卻往徑山去。』（山高豈礙白雲飛？）峰
J29nB244_p0739c13║云：『明日不得普請。』（一齊領過。）便下座。（得意濃時正好休。）」拈云：「乾
J29nB244_p0739c14║峰、雲門說誰家語話？沒絃琴操中秋月；無孔笙吹上
J29nB244_p0739c15║巳風，知音底辨取。」
J29nB244_p0739c16║扼斷玄關最上頭，出身猶自隔林丘，何人踏破煙
J29nB244_p0739c17║霞路？笑語相將樂未休。
J29nB244_p0739c18║舉：「僧問淨眾：『蓮花未出水時如何？』（大好著眼。）眾云：『菡萏滿
J29nB244_p0739c19║池流。』（開也開也！）僧云：『出水後如何？』（覷伊不著。）眾云：『葉落不知秋。』
J29nB244_p0739c20║（實也實也！）」拈云：「藏頭露面，劫外風光；露面藏頭，今時消
J29nB244_p0739c21║息。會得淨眾說話，且莫判作兩頭。」
J29nB244_p0739c22║青萍未破花先發，綠沼纔穿葉正凋，一段風光人
J29nB244_p0739c23║不識，池邊翡翠話無寥。
J29nB244_p0739c24║舉：「僧問荷玉：『如何是西來的的意？』（無二無別。）玉云：『不禮拜，
J29nB244_p0739c25║更待何時？』（氣急殺人。）」拈云：「西來的意，妄生一解，萬水千
J29nB244_p0739c26║山；別措一詞，千山萬水。問處刻的、答處分明，切忌側
J29nB244_p0739c27║耳低頭，直須當下領會。」
J29nB244_p0739c28║一句全提已是多，熊峰山下莫蹉跎，神光當日無
J29nB244_p0739c29║思算，斷臂曾經禮達磨。
J29nB244_p0739c30║舉：「僧問曹山：『五位對賓時如何？』（請師答話！）山云：『汝今問那
J29nB244_p0740a01║個位？』（喚作對得麼？）僧云：『某甲從偏位中來，（白髮尋知己。）請師正
J29nB244_p0740a02║位中接。』（黑頭無故人。）山云：『不接！』（能救世間苦。）僧云：『為甚麼不接？』
J29nB244_p0740a03║（何曾辜負你？）山云：『恐落偏位中去。』（話得分明也是閑。）」拈云：「接則
J29nB244_p0740a04║兔倚雪巢，不接則鴉棲煙樹。且道如何對賓聻？曹山
J29nB244_p0740a05║答底甚麼？」
J29nB244_p0740a06║年來守拙臥深山，不耐清霜懶露顏，客到無心相
J29nB244_p0740a07║對語，紅塵恐著鬢頭斑。
J29nB244_p0740a08║舉：「仰山示眾云：『一言說盡山河。』（合取狗口。）僧問：『如何是一
J29nB244_p0740a09║言？』（何須重舉？）山以火箸插向爐中，卻收舊處。（盡也盡也！）」拈云：
J29nB244_p0740a10║「也不消得。」
J29nB244_p0740a11║說盡山河休更求，爐邊插箸爐邊收，而今翻笑西
J29nB244_p0740a12║來老，少室峰前讓幾籌？
J29nB244_p0740a13║舉：「僧問大陽：『如何是和尚家風？』（客來須待。）陽云：『滿瓶傾不
J29nB244_p0740a14║出，（太儉生！）大地沒饑人。』（太奢生！）」拈云：「打破瓶來本無一
J29nB244_p0740a15║物，直饒大地盡饑，且教何處下口？」
J29nB244_p0740a16║問到家風竟若何？常將白眼看婆婆，衷情一段難
J29nB244_p0740a17║傾出，那有知心話得麼？
J29nB244_p0740a18║舉：「僧到韶山，禮拜了，叉手而立，（別有長處麼？）山云：『大材藏
J29nB244_p0740a19║拙戶。』（可惜許！）僧又過一邊，（抱頭狂走。）山云：『喪卻棟梁材。』（失利了也。）」
J29nB244_p0740a20║拈云：「這僧胡不禮拜了退，卻又左之右之？韶山兩
J29nB244_p0740a21║度捺渠，要且不識好惡。」
J29nB244_p0740a22║伎倆頻呈俊不禁，一擒一縱縱還擒，長材喪卻徒
J29nB244_p0740a23║惆悵，枉費工師一片心。
J29nB244_p0740a24║舉：「僧問上藍：『如何是上藍本事？』（日用而不知。）藍云：『不從千
J29nB244_p0740a25║聖借，（承誰恩力？）豈向萬機求？』（少個甚麼？）」拈云：「對客數家貧。」
J29nB244_p0740a26║本事圓成一物無，堆山積嶽未曾沽，平生俠氣凌
J29nB244_p0740a27║霄漢，那個男兒不丈夫？
J29nB244_p0740a28║舉：「石頭問青原和尚：『自離曹溪，甚時到此間？』（忘卻了也。）原
J29nB244_p0740a29║云：『我卻不知汝甚時離曹溪。』（與和尚一路。）頭云：『某甲不從
J29nB244_p0740a30║曹溪來。』（各人打掃門前雪。）原云：『我已知汝來處。』（莫管他人屋上霜。）頭
J29nB244_p0740b01║云：『和尚幸是大人，且莫造次。』（溫言軟語，仁義道中。）」拈云：「石頭
J29nB244_p0740b02║問事得事，青原就機奪機，莫道知和而和，可稱父父
J29nB244_p0740b03║子子。」
J29nB244_p0740b04║一別曹溪不記年，乘鸞跨鶴兩翛然，庭除敘樂情
J29nB244_p0740b05║無限，共坐松陰待月圓。
J29nB244_p0740b06║舉：「僧問廣德：『波浪之中如何得玅？』（移舟諳水勢。）德云：『橈棹
J29nB244_p0740b07║不施兼脫底，（咦！）往來終不借浮囊。』（妙妙！）」拈云：「不居尊
J29nB244_p0740b08║貴，頻入驚濤，深歷艱難，優游自在。且道是甚麼人事？」
J29nB244_p0740b09║逐浪隨波到處遊，不呈橈棹渡滄洲，滿艇風月都
J29nB244_p0740b10║收盡，倒駕銀河萬里流。
J29nB244_p0740b11║舉：「洞山解夏上堂，云：（放開布袋口。）『諸兄弟東去西去，（看腳下！）
J29nB244_p0740b12║直須向萬里無寸草處去。』（太潔白生！）石霜云：『出門便是草。』
J29nB244_p0740b13║（荒田不揀。）明安云：『直饒不出門，亦是草漫漫。』（淨地迷人。）」拈云：
J29nB244_p0740b14║「靜沉死水，動落今時，俱未十成穩當，欲不話作兩橛，
J29nB244_p0740b15║切忌坐著一頭，明眼衲僧，各請方便。」
J29nB244_p0740b16║細草疑煙帶露濃，輕柔滿地拂東風，經霜莫謂成
J29nB244_p0740b17║衰落，暗裡何知造化工？
J29nB244_p0740b18║舉：「僧問龍牙：『二鼠侵藤時如何？』（愁殺人。）牙云：『須有隱身
J29nB244_p0740b19║處始得。』（珍重珍重！）僧云：『如何是隱身處？』（不在內、不在外、不在中間。）牙云：
J29nB244_p0740b20║『還見儂家麼？』（莫顯乎微。）」拈云：「朝聞夕死，此外別無消息；
J29nB244_p0740b21║原始要終，就裡大有機關。莫教縮腳藏頭，不妨丁名
J29nB244_p0740b22║卓字，還有識幻知歸者麼？須有隱身處始得。」
J29nB244_p0740b23║玉兔金烏急似梭，石人駕浪入雲窩，山前嶺外無
J29nB244_p0740b24║消息，惟有青松掛碧蘿。
J29nB244_p0740b25║舉：「黃檗上堂。（欺誑平人。）大眾方集，（落伊圈繢。）復召云：『大眾！』（呼牛喚馬。）
J29nB244_p0740b26║眾回首，（逐響隨聲，）檗云：『月似彎弓，少雨多風。』（一任卜度。）」拈云：
J29nB244_p0740b27║「黃檗喚東家人說西家話，太弄舌劍唇鎗，一時大眾
J29nB244_p0740b28║如何抵敵？向道莫由沙場過，果聞鼙鼓好愁人。」
J29nB244_p0740b29║風信高懸赤幟幖，竿頭五兩任飄飄，東西南北烽
J29nB244_p0740b30║煙亂，鐵馬橫嘶度小橋。
J29nB244_p0740c01║舉：「僧問首山：『如何是學人親切處？』（豈有他哉？）山云：『五九盡
J29nB244_p0740c02║日又逢春。』（舌頭不出口。）僧云：『畢竟如何？』（從來無異路。）山云：『冬去
J29nB244_p0740c03║寒食一百五。』（牙齒三十六。）」拈云：「算得清，數不的，欲知親
J29nB244_p0740c04║切一句，不如當下忘言。」
J29nB244_p0740c05║暑往寒來春復秋，夕陽西下水東流，分明道破無
J29nB244_p0740c06║餘事，直待當人自點頭。
J29nB244_p0740c07║舉：「僧問巴陵：『祖意教意是同是別？』（疑殺人！）陵云：『雞寒上
J29nB244_p0740c08║樹、（羊便乾處臥。）鴨寒下水。』（驢便濕處尿。）」拈云：「瓶盤釵釧、酥酪
J29nB244_p0740c09║醍醐，融而為金，攪成一味，須是過量人始得。且道巴
J29nB244_p0740c10║陵答處意作麼生？清濁分時涇渭辨，高低盡處乾坤
J29nB244_p0740c11║同。」
J29nB244_p0740c12║屈指當胸總是拳，無端左右列成邊，攀花折柳尋
J29nB244_p0740c13║常事，到處風流信自然。
J29nB244_p0740c14║舉：「僧問禾山：『即心即佛即不問，（問亦得。）如何是非心非
J29nB244_p0740c15║佛？』（不問亦得。）山云：『解打鼓。』（還聞麼？）」拈云：「聞禾山鼓而不嘔
J29nB244_p0740c16║吐者，也是鐵石肝腸。」
J29nB244_p0740c17║閑雲淡淡繫山腰，細雨濛濛灑石礄，荒徑不知人
J29nB244_p0740c18║跡冷，一聲愁緒聽鳴鴞。
J29nB244_p0740c19║舉：「雲巖問藥山：『如何是異類中行？』（牛頭沒、馬頭回。）山云：『吾今
J29nB244_p0740c20║日困倦，且待別時來。』（倒身斜臥。）巖云：『某甲特為此事來。』（何不
J29nB244_p0740c21║向異類中行？）山云：『且去！』（喏喏！）巖便出。（抽身有分。）」拈云：「南頭買瓠、
J29nB244_p0740c22║北頭賣瓜，東廊作揖、西廊拱手。若不戴角披毛，爭解
J29nB244_p0740c23║迴途護轍？還見藥山麼？慵簪鴉髻修花貌，暗整鸞粧
J29nB244_p0740c24║對月娥。」
J29nB244_p0740c25║博得名花園內栽，天香國色那堪陪？紅顏應是和
J29nB244_p0740c26║風綻，無事臨軒擊鼓催。
J29nB244_p0740c27║舉：「僧問法眼：『聲色兩字如何透得？』（切忌隨他去。）眼云：『大眾！
J29nB244_p0740c28║若會這僧問處，（聲不是聲、色不是色。）透聲色也不難。』（未敢相許。）」拈
J29nB244_p0740c29║云：「透得過，滿眼滿耳；透不過，不睹不聞。這僧問處且
J29nB244_p0740c30║置，畢竟聲色兩字作麼生透？」
J29nB244_p0741a01║擊竹觀花也大奇，透關消息有誰知？目前無法無
J29nB244_p0741a02║非法，不逗聰明處處宜。
J29nB244_p0741a03║舉：「僧問資壽：『一大藏教，（葛藤窩！）還有奇特事也無？』（一任鑽龜
J29nB244_p0741a04║打瓦。）壽云：『恐汝不信。』（和尚道就是。）僧云：『如何是奇特事？』（要會有甚
J29nB244_p0741a05║難？）壽云：『白底是紙、黑底是字。』（恁麼那，恁麼那！）」別云：「白底不
J29nB244_p0741a06║是紙，黑底不是字，若信得及，奇特事也直尋常。」
J29nB244_p0741a07║大藏從來事不差，雲煙落紙走龍蛇，分明直個成
J29nB244_p0741a08║奇特，莫教重添眼裡花。
J29nB244_p0741a09║舉：「僧問雲門：『如何是清淨法身？』（拖泥帶水。）門云：『花藥欄。』（錯問
J29nB244_p0741a10║不錯答。）僧云：『便恁麼去時如何？』（且莫造次。）門云：『金毛獅子。』（錯答
J29nB244_p0741a11║莫錯問。）」拈云：「出自現成，深以曲折，有權有實，非易非
J29nB244_p0741a12║難。自是玅應隨機，莫道雲門口快。」
J29nB244_p0741a13║花藥欄，眼中千尺噴流泉；金毛獅子，腳底清煙平
J29nB244_p0741a14║地起。韶陽老，較些些！醉時慣唱哩哩囉，醒來還是
J29nB244_p0741a15║囉囉哩！
J29nB244_p0741a16║舉：「芭蕉示眾云：（正經道一句。）『你有拄杖子，（認著即不可。）我與你
J29nB244_p0741a17║拄杖子；（土上加泥。）你無拄杖子，（拋卻即不可。）我與你奪了拄杖
J29nB244_p0741a18║子。』（空中掘啇。）」拈云：「將金博金、以水洗水，芭蕉別有接物
J29nB244_p0741a19║利生手段，且將甚麼喚作拄杖子？若見有無分明，與
J29nB244_p0741a20║奪也不消得。」
J29nB244_p0741a21║予奪隨宜用最親，多情疑是薄情人，君家醉臥紅
J29nB244_p0741a22║塵裡，也著扶持費苦心。
J29nB244_p0741a23║舉：「大耳三藏得他心通，（有多少奇特？）朝見肅宗帝，（且莫炫長。）帝
J29nB244_p0741a24║命國師驗之。（恐妨納敗。）藏見國師，禮拜了，側立於右。（賤避貴。）
J29nB244_p0741a25║國師云：『汝得他心通是否？』（國師不得他心通。）藏云：『不敢。』（且信一半。）
J29nB244_p0741a26║國師云：『汝道老僧即今在甚麼處？』（莫動著！）藏云：『和尚是
J29nB244_p0741a27║一國之師，何得在西川看競渡船？』（許汝左眼明。）國師再問：
J29nB244_p0741a28║『汝道老僧即今在甚麼處？』（只這是！）藏云：『和尚是一國之
J29nB244_p0741a29║師，何得在天津橋上看弄猢猻？』（許汝右眼得。）國師第三度
J29nB244_p0741a30║問：『汝道老僧即今在甚麼處？』（咦！）藏罔知去處，（相見了也。）國
J29nB244_p0741b01║師叱云：『這野狐精，（國師得他心通？）他心通在甚麼處？』（不敢不敢！）」
J29nB244_p0741b02║拈云：「三藏不具自心通，所以第三度不見國師，然則
J29nB244_p0741b03║國師還自知也未？若也自知，猶較三藏百步；若也不
J29nB244_p0741b04║知，又爭怪得伊？」
J29nB244_p0741b05║覿面相看總一如，愈親愈近愈成疏，饒君通得他
J29nB244_p0741b06║心事，何似心除事亦除？
J29nB244_p0741b07║舉：「神會到青原處，（無事莫空行。）原問：『甚處來？』（和尚合知。）會云：『曹
J29nB244_p0741b08║溪。』（來源不昧。）原云：『曹溪意旨如何？』（探竿在手。）會振身立，（覿面呈機。）原
J29nB244_p0741b09║云：『猶帶瓦礫在。』（早是不堪。）會云：『和尚此間莫有真金與人
J29nB244_p0741b10║麼？』（也不消得。）原云：『設有，與汝向甚處著？』（久荷尊慈，今朝乃見。）」拈云：
J29nB244_p0741b11║「直為慈悲之故，有落草之談。」
J29nB244_p0741b12║振身立，曹溪意旨徒把執，瓦礫真金一樣看，當機
J29nB244_p0741b13║劈奪何太急？何太急？雨散雲收風習習。
J29nB244_p0741b14║舉：「保壽上堂，拈拄杖云：（人天眾前，重新打算。）『得自天臺絕比倫，
J29nB244_p0741b15║（孤迥迥！）從來無葉又無根，（赤條條！）有時扶過斷橋水，（承渠恩力。）
J29nB244_p0741b16║幾度伴歸明月村。（少伊不得。）雖然如是，（還見這個麼？）也不得放
J29nB244_p0741b17║過。』（仔細從頭一二三。）擊禪床一下，（百雜碎。）便下座。（劄！）」拈云：「保
J29nB244_p0741b18║壽老漢口吧吧地，把一條拄杖十分分疏，不怕旁觀
J29nB244_p0741b19║檢點。若是有人奪來，燒灰颺卻，且又如何折合？」
J29nB244_p0741b20║楖栗拈來仔細看，從頭話出齒牙酸，天然種草無
J29nB244_p0741b21║倫匹，卓破虛空盡膽寒。
J29nB244_p0741b22║舉：「黃龍和尚因化主歸，陞座云：（法不孤起，仗境而生。）『有五種不
J29nB244_p0741b23║易：（且聽分解。）一、施者不易。（頭目髓腦又作麼生？）二、化者不易。（一粒須彌甚麼
J29nB244_p0741b24║心行？）三、變生為熟者不易。（三德六味供佛及僧。）四、端坐食者不易。
J29nB244_p0741b25║（正恁麼時動著不可。）且道第五不易是甚麼人？（看看問到臨頭處，面目依然可
J29nB244_p0741b26║憐生！）』良久云：『聻！』（直饒渾身露出，終是有口難言。）便下座。（今日機緣一場敗闕。）時翠
J29nB244_p0741b27║巖真為首座，（座中既有江南客。）藏主問：『第五不易是誰？』（重向人前
J29nB244_p0741b28║唱鷓鴣。）真云：『腦後見腮，莫與往來。』（不因茲舉，幾乎錯過。）」拈云：「施
J29nB244_p0741b29║者易，化者易，變生為熟、端坐受食者俱易，直是第五
J29nB244_p0741b30║果然不易。畢竟是甚麼人？莫道黃龍描畫不出，翠巖
J29nB244_p0741c01║指點不真，即天眼龍睛也覷他不著。若也覷著，日費
J29nB244_p0741c02║斗金非分外；其或未然，時餐滴水也難消。」
J29nB244_p0741c03║易不易兮難不難，許多愁戚許多歡，饑餐渴飲無
J29nB244_p0741c04║餘事，一任諸人仔細看。
J29nB244_p0741c05║
J29nB244_p0741c06║
J29nB244_p0741c07║
J29nB244_p0741c08║
J29nB244_p0741c09║
J29nB244_p0741c10║三山來禪師語錄卷十二