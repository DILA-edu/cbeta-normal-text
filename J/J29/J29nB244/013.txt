J29nB244_p0742a01║三山來禪師語錄卷十三
J29nB244_p0742a02║書記普定編
J29nB244_p0742a03║書問
J29nB244_p0742a04║與袁寶善居士
J29nB244_p0742a05║曩日雲根之遊，秖有船頭一張公案少分相應，居士
J29nB244_p0742a06║見處即不無，至今腳跟果點地麼？再不回頭轉腦麼？
J29nB244_p0742a07║此處若的，千處萬處更無不的；千處萬處既無不的，
J29nB244_p0742a08║則知從上古人縱奪殺活、方便權宜總無不的。僧問
J29nB244_p0742a09║趙州：「狗子還有佛性也無？」州云：「有。」只這有字，你看他
J29nB244_p0742a10║的不的？又僧問趙州：「狗子還有佛性也無？」州云：「無。」只
J29nB244_p0742a11║這無字，你看他的不的？雖是前差後別、換面改頭，都
J29nB244_p0742a12║不曾道著個別樣。既不曾道個別樣，畢竟道個甚麼？
J29nB244_p0742a13║咦！切忌錯舉。
J29nB244_p0742a14║寄惟一范道人
J29nB244_p0742a15║石寶得書，有冤冤相報之語，不覺山僧性命落在道
J29nB244_p0742a16║人手中，因甚久戀五陵，至今覓報不得？我心懷矣！為
J29nB244_p0742a17║之若何？倘不違本願，可翻然而來，如一向目視雲漢，
J29nB244_p0742a18║終成棄物。楚郊公案了當，何時能無著念？
J29nB244_p0742a19║寄祗園禪人
J29nB244_p0742a20║古人向孤峰頂上訶佛罵祖，末後一條毒棒忒煞無
J29nB244_p0742a21║情，禪人踞地甚峻，當必別開手眼為後來榜樣。高梁
J29nB244_p0742a22║咫尺，腳底芒鞋不可與路為讎，倘肯乘暇一行，亦是
J29nB244_p0742a23║見識好處。
J29nB244_p0742a24║復楊文波居士
J29nB244_p0742a25║十二日得手書，如許說話似有覿面不逢之感。其實
J29nB244_p0742a26║山野未到太平時，早已與居士相為款洽，奚俟咳唾
J29nB244_p0742a27║吐珠玉、揮翰走雲煙，而後目三山為高岡鳳、獅子王
J29nB244_p0742a28║耶？又奚俟借刮翳於金篦、假長跪以屈節，而後見文
J29nB244_p0742a29║波為鋤驕氣慣跼跽耶？大都本地風光不容自昧。儒
J29nB244_p0742a30║之言曰：「個個人心有仲尼。」殊不知個個當身即仲尼
J29nB244_p0742b01║耳！看來饑餐渴飲、閑坐困眠、食息起居、逍遙任運，居
J29nB244_p0742b02║士可謂得大自在得大受用矣！而猶以錯過山野為
J29nB244_p0742b03║惴惴不安者，其於嚮慕之念固然，倘或反而求之，則
J29nB244_p0742b04║知自己眉毛不在他人面上、目底、意中，何必區區山
J29nB244_p0742b05║野為乎？本自無罪，而亦無所謂懺罪者；本自無過，而
J29nB244_p0742b06║亦無所謂悔過者。來翰悉矣！暫復數語以當再晤，虛
J29nB244_p0742b07║衷可嘉，老當益壯，惟居士勗之。
J29nB244_p0742b08║與惺世道人
J29nB244_p0742b09║夏去秋來，景物迭變，惟是青山綠水流峙如常。這裡
J29nB244_p0742b10║會得，則知目前無不是、萬化悉皆空，空者原不變、而
J29nB244_p0742b11║是者亦非常，過量人又當領略于是說之外也。道人
J29nB244_p0742b12║近日功力若何？若有功可用則力尚未充；若無力可
J29nB244_p0742b13║加則功將欲到。去此二途，的的道看！山野每念道人
J29nB244_p0742b14║究法之苦、為道之誠，特命侍者來勘恁麼不恁麼，切
J29nB244_p0742b15║不得謂道人參得是、山僧問得錯也。
J29nB244_p0742b16║復眉山和尚
J29nB244_p0742b17║接翰教，知雲巖法席極力提持，俱從本領作事，可見
J29nB244_p0742b18║因時救弊之婆心。大都近日禪流多虛少實，習體貌、
J29nB244_p0742b19║尚浮華、攻文辭、學機辯，拾得些殘羹餿飯，便爾自大
J29nB244_p0742b20║自高遏捺不住，動言：「知識可作、佛祖可超，領眾匡徒
J29nB244_p0742b21║不過易易。」急欲逢人賣弄、到處誇揚，曾知學道出家
J29nB244_p0742b22║為著何事？獨不思了生脫死豈是兒戲做得底？接物
J29nB244_p0742b23║利生豈是妄誕行得底？諦觀古人入一叢林、出一保
J29nB244_p0742b24║社，不惜筋力、不憚疲勞，忍苦耽饑、積功累行，忘身棄
J29nB244_p0742b25║體、百折千磨，向煩惱場中銷鎔習氣，從菩薩道上培
J29nB244_p0742b26║植心田，一朝果熟馨香、入廛垂手，兢兢重任、翼翼小
J29nB244_p0742b27║心，惟恐屈辱門庭、盲瞎晚進。至於扶危拯溺、興慈運
J29nB244_p0742b28║悲、調護維持、周詳委曲，苦中之苦有不忍言者，豈淺
J29nB244_p0742b29║薄之徒所得僥倖而勉強者哉？故聰明可尚也，而參
J29nB244_p0742b30║悟為難；學問可嘉也，而脩行為最；知識之名位可據
J29nB244_p0742c01║也，而因緣福德為艱。若非一一經嘗，那能知甘識苦？
J29nB244_p0742c02║弟年來與吾兄東西異地，不獲抵掌而談，所可憾者，
J29nB244_p0742c03║末季之世滿地狂禪習成輕薄，用賄賂而買紙付囑，
J29nB244_p0742c04║傍門戶而倚勢縱橫，精舍祗園變為屠居酒肆，方袍
J29nB244_p0742c05║圓頂不啻販客征夫，人人圖方便出身、個個從便宜
J29nB244_p0742c06║著腳，傷心觸目，良可痛也！弟雖獨樹孤標，於一傅眾
J29nB244_p0742c07║咻之地規矩繩墨，未嘗不刻刻矜持，叵耐多眾及門，
J29nB244_p0742c08║偷安習懶沿為慣病？遙聆法範，大有同心，曷勝欣慕？
J29nB244_p0742c09║聞牛首解制，即欲言旋，耑遣執事候復，並陳薄物數
J29nB244_p0742c10║種，惟勿以世禮相看，何如？
J29nB244_p0742c11║與墻禹九
J29nB244_p0742c12║居士駕旋，前言在耳，詎忘之耶？五雲實還鄉路，再過
J29nB244_p0742c13║一宿，勿令白鶴之夢不得圓成，是禱！
J29nB244_p0742c14║寄何乾行
J29nB244_p0742c15║我此法門，如居士依皈者固多，如居士信嚮者不少，
J29nB244_p0742c16║但確志不移，各各腳跟未可一例而論。此後直須同
J29nB244_p0742c17║類相攜，做個善與人同榜樣，則生生眷屬之言為不
J29nB244_p0742c18║虛也。看破中更加看破，便是功夫得力處，塵勞事事
J29nB244_p0742c19║易以迷人，不要著眼他人好。
J29nB244_p0742c20║復田平沙
J29nB244_p0742c21║重九得華札，最喜冠蓋氣不上筆端，但恐好爵嘉猷，
J29nB244_p0742c22║未免依依魂夢。索我拙錄寄覽，莫道山僧寐語，便當
J29nB244_p0742c23║得居士茶飯。呵呵！
J29nB244_p0742c24║復王一喝
J29nB244_p0742c25║閱居士書，覺舌如鎗、心如鏡，若打破鏡子、折轉鎗頭，
J29nB244_p0742c26║又向我儂道個甚麼？此處下得一語，種種佳供不消
J29nB244_p0742c27║山僧書個謝字，且道謝底是、不謝底是？
J29nB244_p0742c28║復董文學
J29nB244_p0742c29║閱華翰，極為嘆賞！但山僧本自無名，法望從何而起？
J29nB244_p0742c30║不用耳還聞得麼？本自無言，《語錄》從何而來？不用口
J29nB244_p0743a01║還讀得麼？蝟叢塵勞，過量人不妨踴身跳出，至於貴
J29nB244_p0743a02║賤、登筵等語，又居士自為區別耳！矧夫嘉餚美饌羅
J29nB244_p0743a03║列滿盤，倘肯下手一任飽餐，如第空空垂涎，未免饑
J29nB244_p0743a04║在飯籮邊、渴居海水裡。緣分自有，相晤匪遙。若木止
J29nB244_p0743a05║作得傳言送語人，五雲堂也須一回親到。
J29nB244_p0743a06║附來書
J29nB244_p0743a07║蝟叢中聞師法望，塵勞人讀師《語錄》，如賤隸侍貴
J29nB244_p0743a08║介，登筵徒極飽飫之思耳！欲圖瞻禮，未審緣分奚
J29nB244_p0743a09║若？若木兄可代白也。草草敬候，不勝依皈。
J29nB244_p0743a10║與王含輝
J29nB244_p0743a11║鶯傳好語，柳帶輕煙，風來桃萼生香，月過松陰成色。
J29nB244_p0743a12║種種佛法般般現成，倘果再到石龍，豈止說人生行
J29nB244_p0743a13║樂？
J29nB244_p0743a14║寄千夫上座
J29nB244_p0743a15║聞上座病瘧猶未甚平，想執事奔勞，深可念也。普賢
J29nB244_p0743a16║之行固所當先，然身安道隆曾有其說，上座其為道
J29nB244_p0743a17║自愛！
J29nB244_p0743a18║寄一指、鏡輪兩侄
J29nB244_p0743a19║生死大事人人有之，生死幻跡人人不免。令師幻而
J29nB244_p0743a20║生、幻而死、幻而為法門遊戲，生死之跡似可不問，獨
J29nB244_p0743a21║是生平行誼，守朴敦誠，傾心慶忠老人之前，協力聚
J29nB244_p0743a22║雲一派之後，無蹶志、無詭心、無峻刻凌競之氣，純誠
J29nB244_p0743a23║北面，直實斷金。忠厚可懷也，以比挾聰明之資而輕
J29nB244_p0743a24║慢成習者，實霄壤矣；謙光可挹也，以比恃一得之見
J29nB244_p0743a25║而傲忽自足者，相倍蓰矣！二十餘年苦心此道，養若
J29nB244_p0743a26║木雞，不肯輕露頭角，拙伯常敬畏之。方期振顯門庭，
J29nB244_p0743a27║一旦脫去之速，深為悲痛。每念拙伯偷安異域，不能
J29nB244_p0743a28║奉帚執巾周旋老人座下，幸有令師克勤厥職，恃以
J29nB244_p0743a29║無憂。而今往矣！所望賢侄等，於令師之芳規懿軌，體
J29nB244_p0743a30║而行之，庶可稱孝於師而慈於祖也。哀衷莫罄，握筆
J29nB244_p0743b01║心酸，聊此慰勉不盡。
J29nB244_p0743b02║寄無言上座
J29nB244_p0743b03║許多時不見動定，忽聞明日入關，特命瑞芝來看，並
J29nB244_p0743b04║寄拄杖一根，他時異日戳破天下衲僧鼻孔在。珍重！
J29nB244_p0743b05║珍重！
J29nB244_p0743b06║與涂惺惺空夢
J29nB244_p0743b07║人生如夢，夢亦夢。居士既已空矣，古人自呼自喏，不
J29nB244_p0743b08║惜反覆叮嚀，若把惺惺二字一時放過，豈不辜負主
J29nB244_p0743b09║人公耶？寤時寐時大須仔細。
J29nB244_p0743b10║與陳像如
J29nB244_p0743b11║前聆妙論，覺溪水江流俱發清響，文人異致，大段不
J29nB244_p0743b12║可方物，但不知近日情懷如何支遣？倘習氣猶在，止
J29nB244_p0743b13║宜向腳跟下打當，免得山僧更從痛處著錐可也。
J29nB244_p0743b14║寄惺若禪人
J29nB244_p0743b15║聞抱恙不及親視，此心歉然。大都脩行人只是安心
J29nB244_p0743b16║調攝，俟其平復，看得身為苦本，一切盡情放下，把此
J29nB244_p0743b17║日念頭後日長保，如是便是學人得力處，所謂病中
J29nB244_p0743b18║好作佛事者此也。禪人記之！
J29nB244_p0743b19║寄還素禪人
J29nB244_p0743b20║關山遠隔，氣誼遙通，每與上座時時覿面。客歲，佳果
J29nB244_p0743b21║之供自何而來？若也記得，年雖一新，人還自舊，否則
J29nB244_p0743b22║大家團圞頭，一番咂著最好。
J29nB244_p0743b23║復袁寶善
J29nB244_p0743b24║書來欲山僧親切道一句，師資分上豈在句裡覓親
J29nB244_p0743b25║切耶？承供過年布衫，不可辜負來意。正月初一是新
J29nB244_p0743b26║年，莫言不道，居士以為何如？
J29nB244_p0743b27║與曾舜聘
J29nB244_p0743b28║五雲荒廚涼薄之極，知居士為大事因緣而來，未必
J29nB244_p0743b29║在世禮濃澹作念。悠悠我心托之箑上，數語尊號不
J29nB244_p0743b30║待再更，但道與山僧同宗可耳！如何是同宗一句？○
J29nB244_p0743c01║參！
J29nB244_p0743c02║寄正因比丘
J29nB244_p0743c03║佛幻死，山僧痛之，為其年太少也；賢徒生，山僧憐之，
J29nB244_p0743c04║為其年已老也。少底可痛、老底可憐，痛則痛其太速；
J29nB244_p0743c05║憐則憐其當忙。你若不忙，我已代為忙矣！生死非兒
J29nB244_p0743c06║戲，如人上山各自努力。
J29nB244_p0743c07║復冉西賡
J29nB244_p0743c08║閱來書，語意真切。居士以耆年向道，當必有惟日不
J29nB244_p0743c09║足之思，非比托之空言以資談柄，畢竟二六時間如
J29nB244_p0743c10║何用力？雲巖洞中寒熱收放之語還記得麼？于斯參
J29nB244_p0743c11║求，久久自有入處，所謂歸而求之有餘師也。高峰脩
J29nB244_p0743c12║造各不相妨，果肯決志而來，那患不收作一老弟子？
J29nB244_p0743c13║莫直在口頭上說話。
J29nB244_p0743c14║與譚養元爵臺
J29nB244_p0743c15║磐城別後，兩度春更。回思軍務忙冗時，我公每一接
J29nB244_p0743c16║談，猶自留心大道、著意真宗，斯則根性之不凡固足
J29nB244_p0743c17║尚矣！乃若深識名議、卓見諄辭，無不本於中懷之篤
J29nB244_p0743c18║摯，其誠切嚮往之念殆不可忘也。山野請得而申其
J29nB244_p0743c19║說。大抵人生天地，未有無事而虛生者，生而有事，亦
J29nB244_p0743c20║不過入世間事與出世間事兩者而已。夫摶亂返治、
J29nB244_p0743c21║應運乘時、立業建功、光前裕後，此世間事也。次而為
J29nB244_p0743c22║一家謀，次而為一身謀，又次而為一時一日謀。無大
J29nB244_p0743c23║無小、無貴無賤、無貧無富、無少無老，無不隨才隨分，
J29nB244_p0743c24║盡一生之精力以圖維，此做世間事者之所為也。至
J29nB244_p0743c25║於斷恩愛、去利名、絕是非、除煩惱、脩行學道、見性明
J29nB244_p0743c26║心、了死脫生、成佛作祖，此出世間事也。故有好布施
J29nB244_p0743c27║而證檀波羅者；有專持戒而證尸波羅者；有習禪定
J29nB244_p0743c28║而證禪波羅者；有行忍辱而證羼提波羅者；有脩智
J29nB244_p0743c29║慧而證般若波羅者；有勤精進而證毘黎耶波羅者。
J29nB244_p0743c30║六度為基，莊嚴萬德，無凡無聖、不減不增，此做出世
J29nB244_p0744a01║間事者之所為也。然亦有出世而行入世事者。表樹
J29nB244_p0744a02║門庭、匡扶祖道、闢邪輔正、接物利生，向生死海中倒
J29nB244_p0744a03║駕慈航，就娑婆界內弘宣佛化，入塵不染、對境忘機，
J29nB244_p0744a04║得喪不攖其胸，順逆不擾其志者是也。抑又有入世
J29nB244_p0744a05║而行出世事者。方便存心、慈和接眾、見善則樂、聞過
J29nB244_p0744a06║則改，周人之急、濟人之乏、救人之難、憫人之孤，戰退
J29nB244_p0744a07║癡愛魔軍，銷鎔嗔恚種子，不矜名位而棄道德、不縻
J29nB244_p0744a08║世網而廢參求，處處建立道場、時時興行佛事者是
J29nB244_p0744a09║也。我公於入世事既力行之矣，於入世而行出世事
J29nB244_p0744a10║復兼備之矣！其於出世事、出世而行入世事，公得毋
J29nB244_p0744a11║身任之乎？此亦不必其脫去塵緣、遠離俗累為也。但
J29nB244_p0744a12║就塵緣俗累中放些冷澹、著點清涼，看得事事匪真、
J29nB244_p0744a13║法法皆幻，止此本來面目歷劫常存，不可聽其塵情
J29nB244_p0744a14║汩沒，這便是轉身向道底根本。第一怕半信半疑、且
J29nB244_p0744a15║前且卻。譬如欲步長安者，未涉程途，先存退怯，空懷
J29nB244_p0744a16║慕道之心，終無到家時節。此無他，總於各人本分大
J29nB244_p0744a17║事不肯承當故耳！欲得承當個事，非是向外馳求，須
J29nB244_p0744a18║信心、佛、眾生原無差別。即心即佛、即生即佛，非佛非
J29nB244_p0744a19║心、非心非生。心、佛、眾生渾然一個，見得的、認得真，這
J29nB244_p0744a20║裡正好下手。廣額云：「我乃千佛中一數。」擲刀成佛有
J29nB244_p0744a21║甚難者？昔有僧問一老宿曰：「如何是佛？」宿云：「我要說，
J29nB244_p0744a22║恐汝不信。」僧云：「和尚誠言，何敢不信？」宿云：「汝便是佛！」
J29nB244_p0744a23║僧有省。今則喚公是佛，公其信耶、否耶？又崔趙公問
J29nB244_p0744a24║道欽禪師曰：「弟子欲學道參禪，得麼？」欽曰：「參禪學道
J29nB244_p0744a25║乃大丈夫事，非將相之所能為。」崔公被此一劄，寢食
J29nB244_p0744a26║不安，極力參尋，遂有悟入。今則待公為大丈夫，公其
J29nB244_p0744a27║任耶、否耶？果如欽師所命，則參禪甚難；果如老宿所
J29nB244_p0744a28║云，則成佛甚易。山野曰：「難莫難於放下，而參禪非難；
J29nB244_p0744a29║易莫易於成佛，而放下不易。」若能難其所易，當下立
J29nB244_p0744a30║證法身；若能易其所難，瞥爾掃開藤葛。久久生處漸
J29nB244_p0744b01║熟、熟處漸生，抹過難易關頭、踏出向上一路，自然凡
J29nB244_p0744b02║業淨盡、諸障銷磨，纔叫做不負己靈、不讓先聖、不由
J29nB244_p0744b03║塵徑、不入常流。為俗為真輥成一片、出世入世更無
J29nB244_p0744b04║兩般，特特立地頂天、的的揚今耀古，《傳燈》譜上少渠
J29nB244_p0744b05║不得、佛祖位中減伊不能，豈不快哉！豈不快哉！山野
J29nB244_p0744b06║這般說話，萬語千言總只為公根性非常、嚮往誠切，
J29nB244_p0744b07║如前所云，斷不可忘。有如斯者，不知我公近日於「無」
J29nB244_p0744b08║字話頭亦曾咬得碎、打得破麼？如或咬他不碎、打他
J29nB244_p0744b09║不破，亦曾於二六時中提得起、放得下麼？如或提他
J29nB244_p0744b10║不起，只須一個「參」字；如或放他不下，只須一個「進」字。
J29nB244_p0744b11║參到參無可參，不消提而自起；進到進無容進，不消
J29nB244_p0744b12║放而自下，又何愁咬他不碎、打他不破耶？所可患者，
J29nB244_p0744b13║秖恐公事繁難，並這話頭拋卻，未免日俟一日、年待
J29nB244_p0744b14║一年，念念因循、時時銷鑠，將向來覿面嘉言付與居
J29nB244_p0744b15║諸俱往，則非公之所以自愛，亦非山野之所以望公
J29nB244_p0744b16║也，公其母忘夙願而勉加精進可乎？累牘繁章，似屬
J29nB244_p0744b17║蛇足，再三籌度，不能無言。地遠心長，聊茲代晤，當勿
J29nB244_p0744b18║謂三山氏無端寐語也。嗣後因緣，姑以期之異日。
J29nB244_p0744b19║與黃皋思
J29nB244_p0744b20║磐城晤時，曇華之菊莖不滿尺，今則金英放矣！別之
J29nB244_p0744b21║久，不覺慕之深也。季夏溯舟，居士太忙；今冬佛事，山
J29nB244_p0744b22║野不暇。人生閱世，大半在忙促中，第不知忙裡閑有
J29nB244_p0744b23║幾人得耶？若能打破此關，不妨通個消息。
J29nB244_p0744b24║與袁寶善
J29nB244_p0744b25║江干春色入矣！惟是尋芳浯水，莫把萬紫千紅逐目
J29nB244_p0744b26║放過，令東君笑居士不具眼也。
J29nB244_p0744b27║復無言上座
J29nB244_p0744b28║佛首座脫去，自知心傷。大都學道脩行，只須趁此精
J29nB244_p0744b29║力強健，莫被有為諸法所轉，住世一日幹一日事，不
J29nB244_p0744b30║可虛度。種種信供，領悉。
J29nB244_p0744c01║上復慶忠老人
J29nB244_p0744c02║弟子前月，念一日病痰較之尋常頗重，服藥漸就安
J29nB244_p0744c03║平，煩執事遠來，不覺心傷背汗。自忖吾師未報之恩
J29nB244_p0744c04║與弟子未了之事，雖是虛生無益，更覺浪死為難，詎
J29nB244_p0744c05║曰為道愛身，尚期以身殉道而不肯以道殉人？弟子
J29nB244_p0744c06║今年四十有四矣！白雪臨頭、清霜染鬢，幾欲覓一蒲
J29nB244_p0744c07║地以自了，而多眾縈纏，去不忍恝，無奈擔當個事。得
J29nB244_p0744c08║人實難，如僥倖以誤後昆、苟且而辱先德，中心自矢
J29nB244_p0744c09║誓不敢為。萬一年力稍待，則此衷亦與俱待，又看何
J29nB244_p0744c10║時得個就頭冤家，仰副吾師之望也。病起拜復，不盡
J29nB244_p0744c11║瞻依。
J29nB244_p0744c12║與般若和尚
J29nB244_p0744c13║近聞賢弟作大布施，誠為希有，但不知踏斷芒鞋腰、
J29nB244_p0744c14║咬著米裡蟲有幾人耳？著本圖利即不無，惟願玉印
J29nB244_p0744c15║江頭，年年還他一頓。
J29nB244_p0744c16║與林覲伯
J29nB244_p0744c17║曲徑時蹊，奔趨者眾。做官清有守、為僧介而貧，都是
J29nB244_p0744c18║世間好事，若能不改故步，則所期於腳根穩當者。前
J29nB244_p0744c19║寄贈蒲團，莫教十分疏冷，至於話頭一句，姑待面時
J29nB244_p0744c20║再劄。
J29nB244_p0744c21║行實
J29nB244_p0744c22║乙未小年，兩堂首領率眾，請師敘說行實。師陞座云：
J29nB244_p0744c23║「山僧乃本川墊江曾氏子，自幼業儒、少列黌序、長食
J29nB244_p0744c24║饌堂，數次棘圍，落孫山外。兒時好嬉戲，居恒喜讀佛
J29nB244_p0744c25║書及先德《語錄》，遇著無意味話輒欣好不已。樂與緇
J29nB244_p0744c26║衣往來，或遘雲水高流，款接不忍捨去。一日，伏案雞
J29nB244_p0744c27║窗，有僧傳得聚雲師翁《古音王傳》至，捧讀再三，若醉
J29nB244_p0744c28║若醒；繼得本師《鐵老人錄》、《巴掌師錄》，焚香禮誦，心花
J29nB244_p0744c29║頓開；他如諸家之語入目頗多，而聲氣不浹。常自矢
J29nB244_p0744c30║曰：『吾異日當必為聚雲兒孫，此志弗可忘也。』自著有
J29nB244_p0745a01║《閑談》、《淡語》、《日息語》三書，大約皆覷破世情、鐸醒幻夢
J29nB244_p0745a02║之句。幾思頓脫塵網，奈父兄以功名責望甚殷，不能
J29nB244_p0745a03║自遂。二十六歲，先慈逝，越三年，家君亦古。大事甫終，
J29nB244_p0745a04║便欲離俗。不兩月，寇氛四起，逃之半載，室氏病亡，以
J29nB244_p0745a05║兩兒托之長兄，遂從弔巖山南、浙二師祝髮。避兵江
J29nB244_p0745a06║南，寓忠州東明寺，聞老人卓錫石峰，奉書上候，得老
J29nB244_p0745a07║人復，字中有『似忍賢座不過』之語，讀之嘆曰：『這老漢
J29nB244_p0745a08║恁麼老婆心切！』遂入山參禮。相依半月被南師強之
J29nB244_p0745a09║入黔，值伯兄宦，旋接之入楚。伯兄奉使憲副，將偕入
J29nB244_p0745a10║滇，兵阻乃得返蜀。伯兄每謂山僧曰：『脩行雖善，但出
J29nB244_p0745a11║處大事未可草草，有志者不宜然。』山僧笑而不答。且
J29nB244_p0745a12║謂：『兵戈載道，舉足有性命之憂，直宜弟兄聚首，躲此
J29nB244_p0745a13║劫運。』山僧從之。及戊子，同伯兄轉南濱，時老人住青
J29nB244_p0745a14║山頂。冬月念二夜，堂中笑亭維那夢一人奇形異狀，
J29nB244_p0745a15║持黃緞一端來供老人，老人受之，即命亭援筆大書
J29nB244_p0745a16║『以此成正覺』五字。亭晨興述夢以白老人，老人答曰：
J29nB244_p0745a17║『當必有繼佛真乘者來作吾家種草，汝且聽之！』比午，
J29nB244_p0745a18║山僧果至。老人一見乃曰：『莫不是曾不波耶？』山僧曰：
J29nB244_p0745a19║『和尚莫眼花！』老人發笑。時眉山上座居首位，三日後
J29nB244_p0745a20║即安山僧入堂領個沒得話頭終朝咀嚼。老人不許
J29nB244_p0745a21║看一文字，眉上座亦不提及一語，幸掌師同住青山，
J29nB244_p0745a22║得以功夫不時請益。山僧又因弱質不能隨眾，數次
J29nB244_p0745a23║辭行。一日老人普告大眾曰：『我辛苦二十餘年，今纔
J29nB244_p0745a24║得個檐擔人來，不能容此，我師徒持缽別行就是。』山
J29nB244_p0745a25║僧聞此淚雨如流，跪白老人曰：『某甲斷不敢辜負和
J29nB244_p0745a26║尚！』老人曰：『汝但莫辜負自己。』從此安心座下。雖鶉衣
J29nB244_p0745a27║百結不知其寒、藜藿三餐不求其飽，一味塞耳埋頭
J29nB244_p0745a28║艱忍萬狀，苦參兩月了無入處。初則歷歷明明目不
J29nB244_p0745a29║交睫，繼則昏沉漸起話頭亦忘，久則話頭現成竟沒
J29nB244_p0745a30║巴鼻，後則胸臆慌慌，坐不能坐、行不能行、睡不能睡、
J29nB244_p0745b01║飲不能飲、食不能食，昏悶幾於欲死。以其狀泣白掌
J29nB244_p0745b02║師，掌師低首不應，良久徵曰：『汝果到此耶？不久自有
J29nB244_p0745b03║消息。快參快參！』山僧拌死一回計，自戊子冬月念六
J29nB244_p0745b04║日入堂到己丑念六夜。適亭上座閱錄次，山僧隔案
J29nB244_p0745b05║伸首，見嚴陽尊者問趙州：『一物不將來時如何？』州云：
J29nB244_p0745b06║『放下著！』不覺肢節俱解，渾身輕快，乃撫案一下大笑
J29nB244_p0745b07║不止。亭曰：『見個甚麼？』山僧驀與一掌，亭儘力一推，山
J29nB244_p0745b08║僧當趨方丈見老人。老人曰：『作麼作麼？』山僧撫掌三
J29nB244_p0745b09║下，老人曰：『落在甚處？』山僧作舞而出，老人不肯。後二
J29nB244_p0745b10║日，隨老人、掌師山行次，見浮雲東西飛度，山僧問曰：
J29nB244_p0745b11║『浮雲落在何處？』老人向空一指曰：『看！』掌師驀面一掌，
J29nB244_p0745b12║山僧作禮，由是腳根乃得點地。又二日，亭上座舉『無
J29nB244_p0745b13║夢無想主人公』機緣問山僧，山僧答已，復令著頌，乃
J29nB244_p0745b14║曰：『你答也答得，著也著得，拈頌也拈頌得，只是會不
J29nB244_p0745b15║得。』山僧曰：『善能高鑒！』亭上座始述前夢以告山僧，並
J29nB244_p0745b16║敘發悟之原，兩人巧於相值，山僧曰：『寐語作麼？』亭呵
J29nB244_p0745b17║呵大笑。又二日，眉上座問曰：『你前此若何？』山僧曰：『大
J29nB244_p0745b18║似老鼠鑽牛角。』『你即今若何？』山僧曰：『大似蚊子上鐵
J29nB244_p0745b19║牛。』眉上座教看古人淆訛公案，山僧拈頌百則進呈
J29nB244_p0745b20║老人，老人曰：『用絡索作麼？』山僧禮拜而退。己丑，掌師
J29nB244_p0745b21║應鳳衛侯之請，山僧許作書記。及到都會，掌師將衣
J29nB244_p0745b22║缽付耳庵上座，先期脫去，留偈遺囑山僧。彼地僧俗
J29nB244_p0745b23║請山僧上堂。拈香畢，乃云：『來上座自遭毒手，幾回白
J29nB244_p0745b24║汗，今日直得當陽舉出。』驀豎拂子云：『直下來也。大眾
J29nB244_p0745b25║會麼？』放下拂子云：『又作麼生？』良久，震威一喝。山僧通
J29nB244_p0745b26║嗣法書上老人，老人復曰：『巴掌那笨漢既卸擔於汝，
J29nB244_p0745b27║汝好好擔著。』有西脈禪人請住楚之九峰山白雲靜
J29nB244_p0745b28║室，近載出山省覲老人於靈峰。一期入室，老人問及
J29nB244_p0745b29║末後句，山僧擬對，老人曰：『不是不是！』遲兩期，又擬進
J29nB244_p0745b30║語，老人曰：『不是不是！』老人引則機緣示山僧，山僧忘
J29nB244_p0745c01║寢食者三晝夜，一宵開靜後忽然穎脫，次早進謁老
J29nB244_p0745c02║人，老人竟不與語，周旋竟期亦不與語。至夜，老人上
J29nB244_p0745c03║單，山僧作禮辭出，腳纔跨門，老人遽問曰：『末後句作
J29nB244_p0745c04║麼生？』山僧祗對。翼日，老人撾鼓上堂曰：『也大奇！也大
J29nB244_p0745c05║奇！末後句，妙難思。汝等諸人知麼？那門外漢不是老
J29nB244_p0745c06║僧悄地引則機緣，又爭得進門？聽吾偈：「全身放下隱
J29nB244_p0745c07║山隈，頭角纔成喜兩開，展轉由吾相分付，雷轟電掣
J29nB244_p0745c08║出潛來。」』即令山僧秉拂依住一載。山僧因及門頗多，
J29nB244_p0745c09║率眾北渡，荷姚鎮臺留居興龍，開荒彌歲並不談及
J29nB244_p0745c10║禪道佛法。老人移錫石寶，山僧出江躬禮，不料袁寶
J29nB244_p0745c11║善居士恭請開法崇聖，老人仍將衣缽、杖拂交代山
J29nB244_p0745c12║僧。又有領眾代勞，無忘悲願之囑。汝等參隨已久，須
J29nB244_p0745c13║是一番努力！為山僧解擔解交。多得幾個替代，豈非
J29nB244_p0745c14║快事？以上絡索，述之慚惶，實不可欺。」書記存錄。
J29nB244_p0745c15║
J29nB244_p0745c16║
J29nB244_p0745c17║
J29nB244_p0745c18║
J29nB244_p0745c19║
J29nB244_p0745c20║三山來禪師語錄卷十三