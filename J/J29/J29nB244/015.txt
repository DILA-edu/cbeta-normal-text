J29nB244_p0750a01║三山來禪師語錄卷十五
J29nB244_p0750a02║書記普定編
J29nB244_p0750a03║雜述
J29nB244_p0750a04║拈三身說
J29nB244_p0750a05║三身，謂法、報、化身也。法身毘盧遮那，此云遍一切處；
J29nB244_p0750a06║報身盧舍那，此云淨滿；化身釋迦牟尼，此云能仁寂
J29nB244_p0750a07║默。在眾生身中，即寂、照、用也。寂即法身、照即報身、用
J29nB244_p0750a08║即化身。《金光明最勝經》云：「一切如來有三種身，具足
J29nB244_p0750a09║攝受阿耨菩提。」化身者，如來在昔脩行地中，為諸眾
J29nB244_p0750a10║生脩種種法，得自在力，隨眾生意、隨眾生果現種種
J29nB244_p0750a11║身，是名化身。應身者，謂諸如來為諸菩薩說於真諦，
J29nB244_p0750a12║令其解了生死涅槃是一味故、為除身見眾生怖畏
J29nB244_p0750a13║懽喜故、為無邊佛法而作本故、如實相應智本願力
J29nB244_p0750a14║故，具三十二相、八十種好、頂背圓光，是名應身。法身
J29nB244_p0750a15║者，為除煩惱等障、為具諸善法故，惟有如如法、如如
J29nB244_p0750a16║智，是名法身。前二種身是名假有，第三種身是真實
J29nB244_p0750a17║有，為前二身而作根本。何以故？離法如如、離無分別
J29nB244_p0750a18║智，一切諸法無有別法。復次，諸佛利益自、他，自利
J29nB244_p0750a19║益者是法如如，利益他者是如如智。又《瓔珞經》云：「五
J29nB244_p0750a20║分法身，以識性別。戒香攝身、定香攝意、慧香攝亂、解
J29nB244_p0750a21║脫攝倒見、度知攝無明。是五分香，瓔珞其身。」
J29nB244_p0750a22║拈云：「諸經解說甚是分明，祖師門下，覺大遠在。」良
J29nB244_p0750a23║久云：「喚作法身得麼？」振身云：「喚作應身得麼？」顧視
J29nB244_p0750a24║左右云：「喚作化身得麼？五分真香即不無，要問諸
J29nB244_p0750a25║人鼻孔在甚麼處？」
J29nB244_p0750a26║頌云：「話到本來一物無，無生面目何曾殊？秖因這
J29nB244_p0750a27║箇婆心重，別相安名總一如。」
J29nB244_p0750a28║拈四智說
J29nB244_p0750a29║大圓鏡智，如大圓鏡現眾色相。
J29nB244_p0750a30║平等性智，觀一切法悉皆平等。
J29nB244_p0750b01║玅觀察智，善觀諸法無得而轉。
J29nB244_p0750b02║成所作智，成本願力所應作事。
J29nB244_p0750b03║轉八識則能成四智也。
J29nB244_p0750b04║拈云：「智亦不可得，識又作麼生？」
J29nB244_p0750b05║《秘藏詮註》云：「佛轉八識而成四智。八為大圓鏡智、七
J29nB244_p0750b06║為平等性智、六為玅觀察智、五為成所作智。識惟分
J29nB244_p0750b07║別，智能決斷。」
J29nB244_p0750b08║拈云：「糊餅饅頭，是一是二？」
J29nB244_p0750b09║《大乘莊嚴論》云：「轉八識成四智，束四智具三身。」
J29nB244_p0750b10║師以拂子擊禪床一下云：「此是識！」復擊一下云：「此
J29nB244_p0750b11║是智！」又擊一下云：「此是身！汝等諸人作麼分解？」復
J29nB244_p0750b12║擊一下。
J29nB244_p0750b13║古德云：「眼等五識為成所作智；意為玅觀察智，化身
J29nB244_p0750b14║攝；末那為平等性智，報身攝；阿賴耶為大圓鏡智，法
J29nB244_p0750b15║身攝。」
J29nB244_p0750b16║拈云：「且道報、化、法身又以何為攝？」
J29nB244_p0750b17║智通禪師問六祖三身四智旨要，祖曰：「清淨法身，汝
J29nB244_p0750b18║之性也；圓滿報身，汝之智也；千百億化身，汝之行也。
J29nB244_p0750b19║若離本性說三身，即名有身無智；若悟三身無有自
J29nB244_p0750b20║性，即名四智菩提。聽吾〈偈〉：『自性具三身，發明成四智，
J29nB244_p0750b21║不離見聞緣，超然登佛地。吾今為汝說，諦信永無疑，
J29nB244_p0750b22║莫學馳求者，終日說菩提。』」通曰：「四智之義可得聞乎？」
J29nB244_p0750b23║祖曰：「既會三身便明四智，若離三身別談四智，此名
J29nB244_p0750b24║有智無身也，即此有智還成無智。復說〈偈〉曰：『大圓鏡
J29nB244_p0750b25║智性清淨，平等性智心無病，玅觀察智見非功，成所
J29nB244_p0750b26║作智同圓鏡。五八六七果因轉，但轉其名無實性，若
J29nB244_p0750b27║於轉處不留情，繁興永處那伽定。』」
J29nB244_p0750b28║拈云：「將謂是箇祖師。」
J29nB244_p0750b29║【圖】前五識轉成所作智。
J29nB244_p0750b30║第六意識轉玅觀察智。
J29nB244_p0750c01║前五識，謂眼、耳、鼻、舌、身，此乃四大和合而成，皆各司
J29nB244_p0750c02║其用之體。本來無過，止因外有色、聲、香、味、觸之塵，內
J29nB244_p0750c03║之根與外之塵相偶而識生焉！罪業所由起也。不轉
J29nB244_p0750c04║則為識；轉則成所作之功，而各效其用矣！第六意識
J29nB244_p0750c05║乃意根，而意為六根中之頭目。意識一動，則眼貪色、
J29nB244_p0750c06║耳貪聲、鼻貪香、舌貪味、身貪細滑，起遍計之情。轉則
J29nB244_p0750c07║玅於觀察，見色非干色、聞聲不是聲，香臭不分、甘苦
J29nB244_p0750c08║不別，粗細一體，而成自然之智矣！《起信論》云：「三界虛
J29nB244_p0750c09║偽，惟心所作，離此則無六塵境界也。」《毘婆沙論》問曰：
J29nB244_p0750c10║「心、意、識有何差別？」答曰：「無有差別，即心是意，意即是
J29nB244_p0750c11║識。」祖師云：「遍現俱該法界，收攝在一微塵，識者謂之
J29nB244_p0750c12║佛性，不會喚作精魂。」雖然如是，蹉過者多，錯會者不
J29nB244_p0750c13║少。
J29nB244_p0750c14║拈云：「用會作麼？雖然如是，蹉過即不可，具眼底辨
J29nB244_p0750c15║看。」
J29nB244_p0750c16║【圖】第七末那識
J29nB244_p0750c17║轉平等性智。
J29nB244_p0750c18║《楞伽》云：「末那者，此云染污。」蓋由六識既動，意根著處
J29nB244_p0750c19║即成汙染。七識亦名傳送識，前粘六識、後連八識。七
J29nB244_p0750c20║識無定體亦無定用，因意識分別好醜，七識即從而
J29nB244_p0750c21║分別之，故以此分好分醜，傳送於第八識，八識則受
J29nB244_p0750c22║而含藏，故云七、八二識不相離。倘意識轉為玅觀察，
J29nB244_p0750c23║則七識亦不分彼分此而轉為平等性矣！染汙之名
J29nB244_p0750c24║何自而得哉？是以體清而用亦不濁也。
J29nB244_p0750c25║拈云：「本非汙染，那求清淨？原無分別，說甚平等？雖
J29nB244_p0750c26║然如是，若不撥轉關捩，吾恐生死海中頭出頭沒
J29nB244_p0750c27║無了期也，欲不污染得乎？」
J29nB244_p0750c28║【圖】第八阿賴耶識
J29nB244_p0750c29║轉大圓鏡智。
J29nB244_p0750c30║第八多異熟性，故名含藏識。謂前世中以善、不善業
J29nB244_p0751a01║為因，招感今生異熟心是果。異熟者，異世熟染之性
J29nB244_p0751a02║不期然而自合也。阿賴耶者，即是真心不守自性，隨
J29nB244_p0751a03║染、淨緣不合而合，能含藏一切真、俗境界，如明鏡不
J29nB244_p0751a04║與影像合而含影像，亦名如來藏識。伽陀云：「諸法於
J29nB244_p0751a05║藏識，識於法亦爾，更互為因相，亦互為果相。」若於含
J29nB244_p0751a06║藏處破諸惡見、捨我執等，但如大圓明鏡，物來則照、
J29nB244_p0751a07║物去不留，影像都無，能入如來真空玅藏，與諸佛同
J29nB244_p0751a08║證同得，有何不清淨者哉？故曰：「大圓鏡智性清淨。」
J29nB244_p0751a09║拈云：「○這箇是大圓鏡，阿那個是含藏識？○這箇
J29nB244_p0751a10║是含藏識，阿那個是大圓鏡？含藏識且置，秖如打
J29nB244_p0751a11║破鏡時又向甚麼處會取？」
J29nB244_p0751a12║【圖】第九阿那識
J29nB244_p0751a13║亦名純淨識。
J29nB244_p0751a14║合論云：「寄說阿那識，此云執持。」為第九純淨識。如五、
J29nB244_p0751a15║六、七、八等識常依九識以依止。凡愚不了，妄執為我，
J29nB244_p0751a16║如水暴流不離水體，諸波浪等以水為依，故六、七、八
J29nB244_p0751a17║識常以淨識為依。何謂九為淨識？為二乘人久住在
J29nB244_p0751a18║生死業種六、七、八識，有怖畏故，恐彼難信，方便於生
J29nB244_p0751a19║死種外別立淨識，使令悲智漸漸得生，達識成智。則
J29nB244_p0751a20║賴耶成圓鏡之體，持功德之門；末那為平等之源，一
J29nB244_p0751a21║自他之性；第六起觀察之玅，轉正法之輪；五識興所
J29nB244_p0751a22║作之功，垂應化之跡。斯則一心匪動，識、智自分，不轉
J29nB244_p0751a23║其體但轉其名、不分其理而分其事。但伏六識不取
J29nB244_p0751a24║塵境，故名識滅。是故離心之境文理俱虛，即識之塵
J29nB244_p0751a25║詮量有據。狂心不歇，歇即菩提，垢淨心明，本來是佛。
J29nB244_p0751a26║拈云：「是濟世航，登者得渡；是起死藥，服者得甦。須
J29nB244_p0751a27║知純淨就真體而言，若染汙即不得矣！實志脩行
J29nB244_p0751a28║者勗諸。」
J29nB244_p0751a29║評云：「如上三身、四智，並轉識成智之說，歷據經論，
J29nB244_p0751a30║可謂詳明，似乎落於教網而不知。學者意識紛飛
J29nB244_p0751b01║茫茫無定，若能返觀自照，不為塵境所搖，是亦脩
J29nB244_p0751b02║行證脩者得力處也。這裡見得看破，原來無一物；
J29nB244_p0751b03║其或未然，自家人害自家人。」
J29nB244_p0751b04║募建高峰禪院引
J29nB244_p0751b05║忠南東北四十里許，有高峰山，境僻林幽，較眾山為
J29nB244_p0751b06║獨出。有長松、有脩竹、有甘泉、有磊石草坪，可以趺膝
J29nB244_p0751b07║而寓目。山野采而居之，非選勝也，若曰將以習靜而
J29nB244_p0751b08║安吾弟子也。癸卯，至止斯土，爰為脩創事而力不贍；
J29nB244_p0751b09║募之諸檀而費亦不充，茲則廣而求之，蓋以補緣化
J29nB244_p0751b10║之不及也。夫建剎，佛業也；募引，普事也；布施，功德也。
J29nB244_p0751b11║十方檀信倘從功德起見，則山野之廣而求之非過
J29nB244_p0751b12║也。何也？將以習靜而安吾弟子也。費若充而剎以成，
J29nB244_p0751b13║即謂之選勝也，亦何辭？
J29nB244_p0751b14║盂蘭會引
J29nB244_p0751b15║作善以其地、以其人、以其時，三者合而善以興，弗可
J29nB244_p0751b16║強也。石寶善地、居者善人、盂蘭善會，三者合矣！是故
J29nB244_p0751b17║有主之者而善以興；有輔之者而善以興；有一唱而
J29nB244_p0751b18║眾和者而善以興。善既興矣，疇無本源之思，而祖宗
J29nB244_p0751b19║因之薦拔；孰為功德之據，而營盆仗作津梁。僧歡喜
J29nB244_p0751b20║也、佛歡喜也、三世宗親累生父母無不歡喜矣！前有
J29nB244_p0751b21║賜福之曹，茲則以善而襲福；後有解厄之帝，茲則以
J29nB244_p0751b22║善而厄解。當斯時何罪不赦？而尚有不濟拔之先靈
J29nB244_p0751b23║也哉？予故曰：「作善可謂因其時矣，而其地之善、人之
J29nB244_p0751b24║善又不待予為之引也。」若僧但將是說以去。
J29nB244_p0751b25║心一禪人募建庵引
J29nB244_p0751b26║「一塊瓜田、半間茅屋，學道人處之泰然，似亦可以無
J29nB244_p0751b27║求於世。」山野曰：「不然！無求者，僧之志；必求者，僧之時；
J29nB244_p0751b28║當求者，僧之理。方今烽煙初罷，滿目荒岡，謀所以處
J29nB244_p0751b29║之則必圖所以備之。備之云何？有茶甌、有香鼎、有粥
J29nB244_p0751b30║桶、菜缽、石榻、柴床。正其方面，前後百尺；審其位次，周
J29nB244_p0751c01║圍十丈。短墻磚砌不可減也；竹壁茅簷不可缺也；客
J29nB244_p0751c02║來或置一座，草凳几椅不可少也。矧夫堂堂慈尊、森
J29nB244_p0751c03║森貝葉，雖蓮花小國也須備極莊嚴，況玕珀琅函尤
J29nB244_p0751c04║當淨敷几案。」「諸如此者，以一雲水瓢衲而能自為辦
J29nB244_p0751c05║乎？」山野曰：「勢必不可無求也。」「若夫鋤畬芟草不煩其
J29nB244_p0751c06║力，掃地焚香不勞其功，而湊腋成裘、合木襄廈，係阿
J29nB244_p0751c07║誰事？」山野曰：「無往而不求者，化主也；無求而不應者，
J29nB244_p0751c08║施主也；兩相需而互相成者，此事此道也。謂之時也、
J29nB244_p0751c09║理也亦無不可。」
J29nB244_p0751c10║募安眾引
J29nB244_p0751c11║芒鞋破衲，溪山雲月平分；踞象蟠龍，草木叢林生色。
J29nB244_p0751c12║銅頭鐵額盡在山中，糊餅饅頭從教咂碎。普告十方
J29nB244_p0751c13║檀度，大家稱水和泥，不拘粟帛金錢，共發慈悲喜捨。
J29nB244_p0751c14║有緣同度，無福不增。
J29nB244_p0751c15║重脩福田寺疏
J29nB244_p0751c16║山水為域中之兩大，吾蜀山水尤甲宇宙之奇觀，探
J29nB244_p0751c17║奇者惟緇流為最，非好奇也，蓋泉石之緣於彼似有
J29nB244_p0751c18║巧遘耳！巴、渝而下，巫、夔而上，官溪間有福田寺，其來
J29nB244_p0751c19║舊矣！洪荒既闢之後，此地猶然草昧；迨宋，而雲雷甫
J29nB244_p0751c20║動矣；閱元，而鼎震繼起矣；迄明，而煥然改觀。前之兩
J29nB244_p0751c21║朝遠不可考，明之文帝時，墾斯土而創垂者，厥僧繼
J29nB244_p0751c22║純也；佐若功而丕承者，厥徒淨琳也。一傳再傳，及今
J29nB244_p0751c23║十有二傳，後先濟美而遞為住持者代不乏人也。上
J29nB244_p0751c24║下二百餘年，靡不號為西國祗園，稱盛浯江一帶。奈
J29nB244_p0751c25║何陽九之運梵土皆灰，茲剎也，臺砌宛然而樓閣煨
J29nB244_p0751c26║爐矣；階除儼若而磚影苔沒矣。石梯竹徑彷彿依稀，
J29nB244_p0751c27║而藤蔓茅茨虯結龍盤於委蛇古道矣！雖溪聲山色
J29nB244_p0751c28║尚爾可親，然鳥跡獸蹄不堪一視。嗚乎！興廢之際有
J29nB244_p0751c29║猶然乎！方今大清定鼎，兵戈寢息，野無風鶴之驚，年
J29nB244_p0751c30║歲豐盈；室免懸磬之苦，國運隆矣！蘭舍不宜更新乎？
J29nB244_p0752a01║其僧性堅者，慨然以重脩之事謀之諸檀，諸檀曰：「善！」
J29nB244_p0752a02║以〈導引之疏〉求之山野，山野曰：「許！」或者曰：「天地蘧廬
J29nB244_p0752a03║也，古今傳舍也，區區一剎胡以再建為？」山野曰：「不然！
J29nB244_p0752a04║其不可久荒而不治者，福田也；其不可終頹而不理
J29nB244_p0752a05║者，福田寺也；其不可辜負而不應者，福田僧之一片
J29nB244_p0752a06║苦心也。十方檀信顧名思義，當必有鼓掌而勸成者。
J29nB244_p0752a07║朱提白粲各捐其貲，碧瓦雕梁共增其麗，異日功德
J29nB244_p0752a08║告圓、莊嚴悉備，予將溯曹溪，泛一葉、登坳曲、策瘦笻
J29nB244_p0752a09║芒鞋，到處一覽其勝，而後知山野今日之言果非贅
J29nB244_p0752a10║也。」輒援筆而弁於冊首。
J29nB244_p0752a11║脩萬松山天臺寺引
J29nB244_p0752a12║松石禪人初參山野於崇聖，繼而執侍興龍後先數
J29nB244_p0752a13║載，於一指頭禪少有見處。別後五年，山野出江，寓雲
J29nB244_p0752a14║巖洞，松石來禮，詢之則有住持事，而且以土木之務
J29nB244_p0752a15║相告，乞山野為之一言。因思「帝釋隨世尊山行次，世
J29nB244_p0752a16║尊以手指地云：『此處宜建一梵剎。』帝釋拈一莖草插
J29nB244_p0752a17║於地云：『建梵剎已竟。』世尊微笑。」此可謂一時建豎、千
J29nB244_p0752a18║載奇功，世尊也自辜負帝釋不得。今日山野無指地
J29nB244_p0752a19║之事，而禪人有插草之謀，欲得不贈一言，未免辜負
J29nB244_p0752a20║禪人去也。但拈一偈：「萬松山裡天臺寺，墾土開基紺
J29nB244_p0752a21║殿新，拈草一莖誰作主？今時猶是昔時人。」雖然如是，
J29nB244_p0752a22║畢竟施財助力，十方檀那得無留念？禪人其以是引
J29nB244_p0752a23║告之！
J29nB244_p0752a24║補脩觀音殿引
J29nB244_p0752a25║觀音大士，以無邊願力濟度眾生；為眾生者，則應以
J29nB244_p0752a26║無量莊嚴供養大士，乃願力有餘而供養不足，非知
J29nB244_p0752a27║恩報恩之道也。長安寺之觀音殿，歷年深久，梁桷傾
J29nB244_p0752a28║頹，幾乎有莫支之勢，大士之金容則如故也。像不可
J29nB244_p0752a29║毀而殿不能存，殿不能存而像亦不免於毀。嗚乎！創
J29nB244_p0752a30║之難而毀之易，豈眾生之所以云供養乎？問之住持，
J29nB244_p0752b01║住持無力；問之檀越，檀越能無念耶？有一方之香火，
J29nB244_p0752b02║則必有一方之護持；有一方之護持，則必有一時之
J29nB244_p0752b03║垂創。今則補脩也，永而守之，是所以云垂創也。整殿
J29nB244_p0752b04║宇以安大士，供養之道亦幾得矣！大士之願力不更
J29nB244_p0752b05║弘乎？將以此為一方勸。
J29nB244_p0752b06║重脩古剎引
J29nB244_p0752b07║叢林興廢自古有之，乃若劫火之後廢之，獨苦興之
J29nB244_p0752b08║最難，倘非頭陀有廣大之悲心、檀信有護持之願力，
J29nB244_p0752b09║未易言也。僧某以募脩古剎求說於山野，山野曰：「剎
J29nB244_p0752b10║既古矣！荒臺敗砌不問可知，豐草茂林不亦難乎？」僧
J29nB244_p0752b11║曰：「無難也！緣有方便之門，則募之云便；疇無好善之
J29nB244_p0752b12║念，則助者良多。得是說而募之，其以襄厥美也，一舉
J29nB244_p0752b13║手耳！」山野曰：「似此則無難也，予為是說也亦甚易。」
J29nB244_p0752b14║高峰禪院垂誡文
J29nB244_p0752b15║古來叢林之設，所以供慈尊、安僧眾、養病老、接四來
J29nB244_p0752b16║之處也。然有叢林則必有叢林之規矩，有叢林之規
J29nB244_p0752b17║矩則必有建立規矩之人，有建立規矩之人則必有
J29nB244_p0752b18║遵守規矩之法眾，有遵守規矩之法眾而後規矩克
J29nB244_p0752b19║行，規矩克行而後叢林光大，叢林光大而後檀信皈
J29nB244_p0752b20║依，檀信皈依而後香火永久，香火永久而後法門興
J29nB244_p0752b21║盛，法門興盛而後建立規矩之人之心始安，建立規
J29nB244_p0752b22║矩之人之心安而後遵守規矩之眾之功始大，然則
J29nB244_p0752b23║規矩之關係叢林豈小哉？山僧不德，募諸檀信開創
J29nB244_p0752b24║此山，閱歲餘而功粗備。其在造創之日也，山僧亦行
J29nB244_p0752b25║眾耳，山僧之內外兩堂亦行眾之眾耳！叢林未就，規
J29nB244_p0752b26║矩安行？今則叢林就矣！山僧方欲整理規矩、安眾林
J29nB244_p0752b27║泉，而復受向化爵臺之請，辭之不得而去，豈遂忘情
J29nB244_p0752b28║此山哉？此山不可忘，則叢林不可忘也；叢林不可忘，
J29nB244_p0752b29║則叢林之規矩並不可忘也。然有規矩而在叢林者，
J29nB244_p0752b30║叢林之法眾守之；亦有規矩在叢林而為十方檀信
J29nB244_p0752c01║所護念者，十方檀信當因護念而共遵之。遵之之功
J29nB244_p0752c02║所以成守之之德也。遵與守既有功德，叢林之法眾、
J29nB244_p0752c03║十方之檀信何憚而不樂行乎？是以人無論眾寡、事
J29nB244_p0752c04║無拘小大，具列數款以貽將來。今日信而行之，異日
J29nB244_p0752c05║守而不變，光揚法苑、垂範人天，福利寧可量與？咨爾
J29nB244_p0752c06║法眾，其恪遵勿忽！
J29nB244_p0752c07║袁寶善居士頌古序
J29nB244_p0752c08║古來咬不盡底葛藤，翻去覆來渾如嚼蠟，那堪箇箇
J29nB244_p0752c09║帶齒粘唇？叵耐宗匠作家忍禁不過，張抬李捺、正打
J29nB244_p0752c10║旁敲。歷有頌古諸篇遞為流播，輪到袁寶善，大家技
J29nB244_p0752c11║癢，用棘枝向糞屎堆中一番挑剔，忙冗之暇搜古宿
J29nB244_p0752c12║機緣，著頌成帙，呈似山僧。亦淺亦深、亦直亦婉、亦不
J29nB244_p0752c13║在婉直深淺之列，雖未盡媲美前休，亦儘堪標榜後
J29nB244_p0752c14║進，近代居士中，得毋有笑此饒舌者？父聞子健，恨不
J29nB244_p0752c15║殺身。因令自敘入道行由，並傳之梓，從茲遺臭諸方、
J29nB244_p0752c16║外揚家醜，是誰之過與？是誰之過與？
J29nB244_p0752c17║偶拈
J29nB244_p0752c18║舉目看前岡，前岡曙色曉，老樹三五枝，在在聞啼鳥。
J29nB244_p0752c19║雪後
J29nB244_p0752c20║雲薄山猶見，雪消路更新，庵前樵子徑，不見有人行。
J29nB244_p0752c21║晚眺
J29nB244_p0752c22║夕陽何處是？斜照九峰山，無事看歸鳥，霞天帶影還。
J29nB244_p0752c23║山居
J29nB244_p0752c24║山低天也闊，風細花微香，不是居山者，遊人那得嘗？
J29nB244_p0752c25║雪中
J29nB244_p0752c26║玉甲憑空落，銀花匝地飛，青山一夜老，茅屋數間厞。
J29nB244_p0752c27║邸寓懷戒欺兄
J29nB244_p0752c28║聞君策轡來，側耳道傍聽，但遇往來人，問君尚遠近？
J29nB244_p0752c29║靜觀洞
J29nB244_p0752c30║空谷音傳石壁，茅簷響落珠簾，閒聽溪聲鳥語，靜觀
J29nB244_p0753a01║山色罏煙。
J29nB244_p0753a02║唐嵒志
J29nB244_p0753a03║怪石原郊亂點，荒煙老樹平浮，遠水遶經野岸，斜陽
J29nB244_p0753a04║橫照山樓。
J29nB244_p0753a05║觀音渡
J29nB244_p0753a06║宿鳥深藏高樹，遊魚夜弄清波，幾點鐘鳴煙寺，一鉤
J29nB244_p0753a07║月掛薜蘿。
J29nB244_p0753a08║城頭別舍
J29nB244_p0753a09║方寸乾坤宇宙，茅廬城市山林，誰是閒中箇事？焚香
J29nB244_p0753a10║掃地煮芩。
J29nB244_p0753a11║送彭藎卿之渝州
J29nB244_p0753a12║何自來書檄？弓旌向蜀東，掄才徵石虎，應運起飛熊。
J29nB244_p0753a13║甘雨隨車後，卿雲入道中，莫言溪笑冷，千里尚風同。
J29nB244_p0753a14║春日閱《宗明誅病語》感賦十首
J29nB244_p0753a15║五雲閑沒事，兀坐樂林丘，懶芟堂前草，慵收露地牛。
J29nB244_p0753a16║幽蘭欣自賞，鳴鶴喜相投，為唱扶宗曲，同聲莫放休。
J29nB244_p0753a17║其二
J29nB244_p0753a18║何名誅病語？何病語能誅？針灸惟盧扁，膏肓盡野狐。
J29nB244_p0753a19║昏懵良可惜，顛沛實難扶，縱有回生手，枉教樹掛壺。
J29nB244_p0753a20║其三
J29nB244_p0753a21║慈衷因濟世，同患不勝哀，一杏隨心長，三香信手裁。
J29nB244_p0753a22║藥良宜易服，口苦應難開，君獨何為者？想乘悲願來。
J29nB244_p0753a23║其四
J29nB244_p0753a24║末法云何救？隨流實可嗟！傴僂胡自爾，俛仰為誰耶？
J29nB244_p0753a25║暮夜黃金貴，清宵白酒賒，承歡類若此，那更問僧伽？
J29nB244_p0753a26║其五
J29nB244_p0753a27║叢林多痼疾，觸目俱沉痾，麴糱滋顛鬼，肥甘養病魔。
J29nB244_p0753a28║矜渠能合俗，笑我不同他，古哲疇如此，今人奈若何！
J29nB244_p0753a29║其六
J29nB244_p0753a30║近日宗門事，君傷我更傷，師多脈益亂，法賤人皆狂。
J29nB244_p0753b01║杖拂為奇貨，源流屬濫觴，旁觀痛未已，猶自賣馨香。
J29nB244_p0753b02║其七
J29nB244_p0753b03║舉世人皆醉，惟君為獨醒，青眸窺肺腑，毒手代參苓。
J29nB244_p0753b04║拔去眼中楔，抽來腦後釘，根株何日剪？仁術實堪銘。
J29nB244_p0753b05║其八
J29nB244_p0753b06║泉石無生氣，君家氣獨豪，剛腸直似箭，辯舌利如刀。
J29nB244_p0753b07║剉藥宜於症，求疵吹及毛，何憂二豎子，再得弄渠曹？
J29nB244_p0753b08║其九
J29nB244_p0753b09║君有赤心腸，危言匡祖道，寧為白鳳鳴，不學烏鴉噪。
J29nB244_p0753b10║振翮任譏彈，翀霄忘惱懊，悠悠一片心，為復向誰告？
J29nB244_p0753b11║其十
J29nB244_p0753b12║祖道何其薄？老胡望益孤，鮮為高尚侶，類作俗流夫。
J29nB244_p0753b13║朱紫疇分也？莠苗曷辯乎？不知青白眼，世亦有還無？
J29nB244_p0753b14║月夜觀漲
J29nB244_p0753b15║忽聽曹溪水，洶聲雜耳過，怒濤吞石吼，驚浪逐流梭。
J29nB244_p0753b16║岸闊岡腰短，江平月面多，夜來閑寓目，不是舊山河。
J29nB244_p0753b17║遊雙峰
J29nB244_p0753b18║幾度尋幽處，雙峰次第開，探奇隨上下，遣興任徘徊。
J29nB244_p0753b19║薄霧籠蒼壁，微陰映綠苔，紅塵應隔遠，獨坐把心灰。
J29nB244_p0753b20║偕野雲師弟如雲安
J29nB244_p0753b21║雲安旅揖處，抵塌共綢繆，雖有賓朋思，豈無城市羞？
J29nB244_p0753b22║炎風方怯暑，細雨乍驚秋，短棹不須買，同舟喜上遊。
J29nB244_p0753b23║次韻復方仲魯
J29nB244_p0753b24║豈謂相逢坐落暉，曾經洙泗共聯幃，籃輿數數堪乘
J29nB244_p0753b25║興，蓮社頻頻喜鬥機。有帶不妨還借座，無亭可是更
J29nB244_p0753b26║留衣，當年往事今猶在，莫道溪頭一笑歸。
J29nB244_p0753b27║季秋別耳庵和尚
J29nB244_p0753b28║西風落盡客歸忙，野菊籬邊散晚香，間綠秋楓紅似
J29nB244_p0753b29║陣，啣書北雁字成行。買山計拙非圖隱，誓井情深豈
J29nB244_p0753b30║學狂？何日蠻煙清遠道？共攜干木再逢場。
J29nB244_p0753c01║贈髻庵居士住貓山
J29nB244_p0753c02║入世猶同出世間，乾坤僻處學癡頑，廬依小澗村煙
J29nB244_p0753c03║冷，榻倚長松鶴夢閒。煮菜烹茶支白石，耕雲種月啖
J29nB244_p0753c04║青山，風塵脫盡無餘事，不放清霜點鬢鬟。
J29nB244_p0753c05║黃登雲過梁感賦用贈
J29nB244_p0753c06║踢破浮生一傀棚，不辭九上與三登，功名謝去嶺頭
J29nB244_p0753c07║雪，富貴看來水上冰。夢入林皋身正穩，時逢沙汰氣
J29nB244_p0753c08║如蒸，黃君過我五雲路，向道曾僧仍姓曾。
J29nB244_p0753c09║贈楊連城
J29nB244_p0753c10║別去渝安二十秋，期君不見憶同遊，風塵遍閱懷山
J29nB244_p0753c11║水，泉石隨呼應馬牛。踏破鄉關都是夢，掀翻井里更
J29nB244_p0753c12║無憂，相逢莫道巴江晚，漫點輕波泛白鷗。
J29nB244_p0753c13║冬日懷金碧玉
J29nB244_p0753c14║故人一去已南征，幾度相思夢不成，劍珮聲隨鐵騎
J29nB244_p0753c15║遠，煙霞色傍玉溪橫。輕風亂舞淋霜竹，細雨頻滋鬥
J29nB244_p0753c16║雪英，無數詩腸誰共語？能教鳴鶴可忘情。
J29nB244_p0753c17║遊石寶歸寄林覲伯
J29nB244_p0753c18║玉印江頭往復還，歸來新月漸盈彎，頻瞻北斗通宵
J29nB244_p0753c19║坐，獨倚南山盡日閒。滿案殘經煙水色，橫身破衲野
J29nB244_p0753c20║雲班，知君遙念情如許，莫訝林丘樂隱頑。
J29nB244_p0753c21║竹庵值周望公索新詩題贈
J29nB244_p0753c22║萬竹圍樓俗徑分，偶來寓目自成文，編籬植桂兼培
J29nB244_p0753c23║菊，砌塢栽花更種芸。草色不妨閒裡玩，禽聲何礙靜
J29nB244_p0753c24║中聞？菴頭大意應如此，吟作新詩寫贈君。
J29nB244_p0753c25║
J29nB244_p0753c26║
J29nB244_p0753c27║
J29nB244_p0753c28║
J29nB244_p0753c29║
J29nB244_p0753c30║三山來禪師語錄卷十五