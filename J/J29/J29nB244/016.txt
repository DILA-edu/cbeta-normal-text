J29nB244_p0754a01║三山來禪師語錄卷十六
J29nB244_p0754a02║書記普定編
J29nB244_p0754a03║康熙八年冬月朔六日，師受請住浙江嘉興府天寧
J29nB244_p0754a04║禪院。
J29nB244_p0754a05║三門。「這個門頭，舉足便是，欲得腳根點地，老僧到處
J29nB244_p0754a06║都向這裡來。」
J29nB244_p0754a07║佛殿。「有佛處不得住，無佛處急走過。古人恁麼道，只
J29nB244_p0754a08║成得個灑脫底漢子。看這一堂師師弟弟，終朝都盧
J29nB244_p0754a09║著嘴，也須代出口氣始得。」喝一喝！
J29nB244_p0754a10║護法殿。「你無我不得，我無你不成，檢點將來，除非鐵
J29nB244_p0754a11║打心肝，庶幾略較些子。」
J29nB244_p0754a12║祖師殿。「左也是你、右也是你，一個破沙盆，從新又扶
J29nB244_p0754a13║起。咦！」
J29nB244_p0754a14║方丈。「這所在，任是佛來祖來，無你劄腳處、無你抽身
J29nB244_p0754a15║處，若是個中人，不妨同出入。」橫按拄杖，據座。
J29nB244_p0754a16║上堂。拈請啟云：「嘉禾諸紳士一段護法之誠溢於楮
J29nB244_p0754a17║墨，諸人如未聞見，且聽維那宣揚。」復拈云：「兩幅雲箋、
J29nB244_p0754a18║一張公案，此又是本山耆德請啟，也要大家知那！」讀
J29nB244_p0754a19║畢，師指法座云：「這寶華王座盡大地承他不起，今日
J29nB244_p0754a20║天寧院裡於一毫端憑空湧出，且道有甚奇特事？」遂
J29nB244_p0754a21║陞。拈香云：「當今之世，
J29nB244_p0754a22║主聖臣賢、民安物阜，不須饒舌粉飾太平，惟拈一瓣，
J29nB244_p0754a23║端祝吾
J29nB244_p0754a24║皇萬壽。」次拈云：「這瓣香，奉為當路宰官、縉紳檀越，用
J29nB244_p0754a25║酬護法之恩。」次拈云：「這瓣香，奉為本山耆碩、遠近宗
J29nB244_p0754a26║師，用報助揚之德。」次拈云：「這瓣香，拈也不得、不拈也
J29nB244_p0754a27║不得，何以故？只為來上座與勤巴子雖是生不同時，
J29nB244_p0754a28║要且鄉情猶在。憶昔昭覺門庭，得我徑山慧祖顯大
J29nB244_p0754a29║光揚，而今展轉相酬未為分外。」次拈云：「灣灣巴水、落
J29nB244_p0754a30║落岷山，自西自東、自南自北，都是我慶忠先師法化
J29nB244_p0754b01║盛行之所。燈來今向檇李鴛湖略將些子氣息，熏開
J29nB244_p0754b02║諸人正眼。道！有報恩分也無？」靜聞禪師白槌云：「法筵
J29nB244_p0754b03║龍象眾，當觀第一義。」問：「人天景聚、四眾雲臻，大好一
J29nB244_p0754b04║期賓主？」師便打。進云：「清風白月即不問，主中之主事
J29nB244_p0754b05║如何？」師又打。進云：「也直得主看主，竊恐不是主中主？」
J29nB244_p0754b06║師云：「老僧今日失利！」進云：「喝散大眾、推倒禪床，與老
J29nB244_p0754b07║漢互換去也。」師云：「你得恁麼那？」僧禮拜。問：「昔日東坡
J29nB244_p0754b08║借座，留帶鎮山，今朝護法傾誠，和尚有何法要？」師云：
J29nB244_p0754b09║「當年此日，此日當年。」進云：「恁麼則法席弘開，山門有
J29nB244_p0754b10║賴？」師云：「也不消道得！」問：「祖印高提即不問，天寧片席，
J29nB244_p0754b11║法眼開山、洞宗振統，如何是法眼一句？」師云：「闍黎恁
J29nB244_p0754b12║麼問，老僧恁麼答。」進云：「洞上宗風，更請別開手眼。」師
J29nB244_p0754b13║云：「夜半正明、天曉不露，汝作麼生會？」進云：「三玄戈甲
J29nB244_p0754b14║震乾坤。」師連打三棒，進云：「大眾辨取始得。」便禮拜，師
J29nB244_p0754b15║云：「這拜恰好！」徐敬可居士問：「灩澦大如象，瞿塘不可
J29nB244_p0754b16║上，如何得旁通一線去？」師云：「居士將欲禮峨眉。」進云：
J29nB244_p0754b17║「灩澦大如馬，瞿塘不可下，如何得平高就下去？」師云：
J29nB244_p0754b18║「老僧六月到此間。」進云：「恁麼則兩岸猿聲啼不住，輕
J29nB244_p0754b19║舟已過萬重山？」師云：「快便難逢。」進云：「且道武侯峽內
J29nB244_p0754b20║兵書畢竟有何奇特？」師以拄杖撥云：「看！」進云：「看取令
J29nB244_p0754b21║行時。」師打云：「靈利漢！」士禮拜。師舉：「臨濟大師云：『大凡
J29nB244_p0754b22║演唱宗乘，須一句語具三玄門；一玄門具三要。有權
J29nB244_p0754b23║有實、有照有用。』老僧撐他戶口門頭，卻又如何舉唱？」
J29nB244_p0754b24║良久，喝一喝云：「若向這裡薦得，則知臨濟大師面目
J29nB244_p0754b25║現在；則知昭覺勤翁面目現在；則知徑山慧祖面目
J29nB244_p0754b26║現在；則知慶忠先師面目現在。既知從上諸老面目
J29nB244_p0754b27║現在，不用金針玉線，便可穿卻諸佛諸祖鼻孔；便可
J29nB244_p0754b28║穿卻天下衲僧鼻孔；便可穿卻現前四眾人等鼻孔；
J29nB244_p0754b29║便可將天上天下、此土他方、塵塵剎剎、不可說不可
J29nB244_p0754b30║說、山河大地、草木叢林、飛潛蠕動、情與無情諸般鼻
J29nB244_p0754c01║孔一齊穿卻。畢竟如何？」以拄杖指露柱云：「這是甚麼
J29nB244_p0754c02║人？」便下座。
J29nB244_p0754c03║附嘉興諸縉紳請啟
J29nB244_p0754c04║伏以妙喜宗風五百載，雲深雙徑；當陽竹篦十六
J29nB244_p0754c05║傳，氣壓諸方。淬鼓山七星之寶劍，迢迢普覺分燈；
J29nB244_p0754c06║挂趙州東壁之葫蘆，滴滴西禪法乳。赫爾朝陽啟
J29nB244_p0754c07║耀，遐哉秋月凝輝。流法化於錦江巫峽之間，樹崇
J29nB244_p0754c08║標於劍閣銅梁之上。咸聞萬籟交吹、泥牛作舞；共
J29nB244_p0754c09║仰孤峰壁立、鐵漢低眉。西乾東魯，真詮並契於如
J29nB244_p0754c10║蘭；北秀南能，密識早懸於二桂。恭惟三山大和尚，
J29nB244_p0754c11║西川華胄，渝郡英靈。趨法社以明心，棄儒冠而入
J29nB244_p0754c12║道。小釋迦騰空降誕，念法華乘願再來。剎竿倒處，
J29nB244_p0754c13║遂披金縷之衣；踏碓翻時，獨佩羅文之印。並駕五
J29nB244_p0754c14║侯，不羨二龍爭供；全提四句，何殊九會談玄？兼之
J29nB244_p0754c15║料揀森嚴，莫測針錐妙密。道絕階梯，揭蠶叢而並
J29nB244_p0754c16║峙；法無常住，乘鷁首以東來。茲者，天寧禪寺法席
J29nB244_p0754c17║久虛，名藍森蔚，堪為飛錫之區；鴛水汪洋，雅稱泊
J29nB244_p0754c18║船之地。冀法雨之遙霑，三根普潤；聿慈雲之賁降，
J29nB244_p0754c19║四眾歸心。（溶）等蓮侶無緣，葵傾有素。敬三薰而布
J29nB244_p0754c20║悃，詢百爾以僉同。伏祈老和尚！乘寶閣之弘開，稍
J29nB244_p0754c21║紆象駕；憶靈山之授記，大振獅音。將令蠡湖勺水，
J29nB244_p0754c22║遙映青衣赤甲之奇；從教檇李香林，齊明翠竹黃
J29nB244_p0754c23║花之旨。允屬千秋之勝事，毋虛萬里之良緣。臨啟
J29nB244_p0754c24║曷勝，翹切之至！法末曹溶、張天植、王庭、吳鑄、楊雍
J29nB244_p0754c25║建、俞之琰、莊日思、陳祚昌、何其仁、朱茂時、錢江、莊
J29nB244_p0754c26║鏻、徐世淯、朱一是、張三省、李丹衷、朱介、許宗渾、朱
J29nB244_p0754c27║昇、沈大詹、曾王孫、盛民譽、卜陳彝、陳之遵、姚原溈、
J29nB244_p0754c28║項玉筍、懷應聘、沈廷勱、顧鵬、濮芬仝頓首拜。
J29nB244_p0754c29║答諸縉紳啟
J29nB244_p0754c30║伏以檀樹森森，玉露濃霑於檇李；祗園濟濟，金磚
J29nB244_p0755a01║密布於嘉禾。道場廠自名區，十五國尤稱獨步；法
J29nB244_p0755a02║筵襄從大老，二千年更較前籌。波泓洙泗之淵源，
J29nB244_p0755a03║記受靈峰之付囑。俗真並仰，儒釋兼崇。恭惟各位
J29nB244_p0755a04║護法，鴛湖龍鳳、鹿苑金湯。身現宰官，葵忱共效酬
J29nB244_p0755a05║天子；願乘居士，藿悃同傾對覺王。人人懸肘後靈
J29nB244_p0755a06║符，個個具頂門正眼。本來面孔，不教障入浮雲；直
J29nB244_p0755a07║下腳跟，頓令踏翻幻夢。透無隱之旨，黃太史此日
J29nB244_p0755a08║重逢；探捷近之原，白侍郎今朝再遘。諸方衲子競
J29nB244_p0755a09║過李、楊之門，當代宗師仗啟馬、黃之席。山僧燈（來）
J29nB244_p0755a10║裔承鷲嶺、派續曹溪。伐竹巴山，一向提刀弄斧；拋
J29nB244_p0755a11║綸字水，幾曾舞棹呈橈。慚為普覺之遠孫，萬里而
J29nB244_p0755a12║來鐵石肝腸正熱；愧作天涯之遊子，十旬而去冰
J29nB244_p0755a13║霜氣骨非寒。況邀青盼於悉檀，三世奇緣真不偶
J29nB244_p0755a14║矣；矧奉丹塗於上剎，千秋盛業詎徒然哉？顧鬱鬱
J29nB244_p0755a15║林深，雖曰鷦巢可借；而轔轔車重，敢云螳臂能撐？
J29nB244_p0755a16║伏冀鑒此微私，姑聽拽回鷁尾；納茲愚款，且隨撥
J29nB244_p0755a17║轉蘆頭。池邊別自栽蓮，莫因某苾草難扶，遂忘卻
J29nB244_p0755a18║護持弘誓；泥裡從新布髮，惟願公檀施不蘄，越發
J29nB244_p0755a19║起廣大慈衷。播善因而為正因，將佛事而作家事。
J29nB244_p0755a20║爭看蘇公解帶借座，鎮乎天寧；咸誇韓子留衣創
J29nB244_p0755a21║亭，高於佛閣。俾宗風永扇，歌功頌德，自是人有口
J29nB244_p0755a22║碑；而雅望遙瞻，佩志銘懷，疇謂予無心版。敬陳謝
J29nB244_p0755a23║狀、肅達辭悰，臨啟無任，感切之至。
J29nB244_p0755a24║附嘉興天寧諸耆德請啟
J29nB244_p0755a25║恭惟三山老和尚，傳佛心宗、知儒法要。一條竹篦
J29nB244_p0755a26║子，直由妙喜親承；從上破砂盆，端的西川扶起。當
J29nB244_p0755a27║大道衰微之日，作吾人皈仰之師。瞎驢邊滅卻，猶
J29nB244_p0755a28║存灰裏蛇痕；棒頭上打翻，飛出火中鷂子。因緣會
J29nB244_p0755a29║而杖履南來，時節至而鼓鐘東應。荒荒莊忌，拜祖
J29nB244_p0755a30║師於百草頭邊；嶽嶽裴休，敘賓主於官人手內。蒲
J29nB244_p0755b01║團禪板，會看衲子雲奔；露柱燈籠，共與金剛作舞。
J29nB244_p0755b02║詩題黃鶴，百千諸佛同奉指揮；人在水晶，東西兩
J29nB244_p0755b03║頭並含光照。孫承祖業，勤巴子確有鄉情；子就父
J29nB244_p0755b04║歸，楊翰林不為分外。二千年之叢席此日維新，三
J29nB244_p0755b05║十世之宗猷一時丕振矣！（嚴）等無任歡喜，踴躍之
J29nB244_p0755b06║至。　天寧衣末、清嚴、成易、智湘、達經、如康、清修、慧
J29nB244_p0755b07║穎、智閑、真白、通涵、圓慶、真護、道臻、明義、勝渡、淨御、
J29nB244_p0755b08║淨璐、智沂、海昱、昌裔、真演、道凝、明紀、如珪仝頓首。
J29nB244_p0755b09║答諸耆德啟
J29nB244_p0755b10║恭惟眾位禪師、名山碩德、勝地耆英。秀水河干，將
J29nB244_p0755b11║幻泡一齊擊破；嘉禾畔上，把空花幾度敲翻。根同
J29nB244_p0755b12║鷲嶺之靈苗，並蒂聯枝，既蔥蔥而蔚蔚；種共陀林
J29nB244_p0755b13║之寶樹，分香列秀，復楚楚而彬彬。父子祖孫一時
J29nB244_p0755b14║稱盛，伯仲昆弟千載流芳。舉動悉範乎準繩，應求
J29nB244_p0755b15║咸通於聲氣。盟心撐大廈，豈云一木難支？協力綴
J29nB244_p0755b16║輕裘，自是千狐易湊。門庭煥采，遠邇觀光。（某）居在
J29nB244_p0755b17║岷山，來由錦水。而楚而吳而越，八千里衝白浪於
J29nB244_p0755b18║江心；歷夏歷秋歷冬，百四期分餘涼於殿角。棲遲
J29nB244_p0755b19║蓮社，晨鐘暮鼓，早夜懽聞；寄寓精藍，勝友高朋，往
J29nB244_p0755b20║來笑聚。得竊芝蘭之臭，曾經盻以青睛；匪同邂遘
J29nB244_p0755b21║之交，何敢酬將白眼？只為手頭干木擬向西川拽
J29nB244_p0755b22║回，故爾腳底芒鞋欲從南湖別去。伏冀許以言旋，
J29nB244_p0755b23║毋為挽駕。我餘客館，異日公能卓錫，定當倒屣以
J29nB244_p0755b24║迎；君有旅亭，今朝某且擔瓢，但願長揖相送。經年
J29nB244_p0755b25║促膝，恐未能焉！計日分襟，籌之預矣！辭衷莫罄，別
J29nB244_p0755b26║悃聊將，臨楮可勝感謝。
J29nB244_p0755b27║茶話
J29nB244_p0755b28║「老僧性多懶僻，自從輥入這水牯牛隊中，十七年來
J29nB244_p0755b29║拖泥帶水，只想向秀水江頭一番洗濯，誰知水中著
J29nB244_p0755b30║水、泥上添泥，何時洗濯得淨？秖如今夜且教如何說
J29nB244_p0755c01║話以應其請？」乃以手指燭云：「只這個輝煌滿室、晃耀
J29nB244_p0755c02║一堂，照見諸人各各頂𩕳朝天、腳跟踏地、眉橫鼻直、
J29nB244_p0755c03║形正影端，更無些子覆藏得著。若把這點靈光薦得
J29nB244_p0755c04║分曉，豈不佛法現成？這些且置，今日陞座事繁，且待
J29nB244_p0755c05║老僧向藤床布帳裡一覺齁鼾，明朝起來另與諸公
J29nB244_p0755c06║通個消息。久坐，謝茶。」
J29nB244_p0755c07║為錢府誥封高太宜人對靈小參
J29nB244_p0755c08║「幻化場頭著些幻人𨁝跳，幾能踢醒幻夢，入如幻三
J29nB244_p0755c09║昧耶？錢府高太宜人，幻而有生，即今覓有生底了不
J29nB244_p0755c10║可得；幻而住世，即今覓住世底了不可得；幻而入滅，
J29nB244_p0755c11║即今覓入滅底了不可得。既是皆不可得，則知生亦
J29nB244_p0755c12║幻、住亦幻、滅亦幻。所以道：『知幻即離不作方便；離幻
J29nB244_p0755c13║即覺亦無漸次。』還委悉麼？」師復高聲喚云：「高宜人！惺
J29nB244_p0755c14║惺著，能知如幻幻亦幻，不勞彈指證菩提。」以拂子擊
J29nB244_p0755c15║禪床一下。
J29nB244_p0755c16║為嚴𨍏轢居士對靈
J29nB244_p0755c17║「恁麼來、恁麼去，恁麼恁麼！如是如是！」喝一喝云：「是之
J29nB244_p0755c18║謂𨍏轢居士。」
J29nB244_p0755c19║文水禪人請讚彌勒
J29nB244_p0755c20║肩負布袋、腳穿草履，鼓腹袒胸、張牙露齒。逢人但乞
J29nB244_p0755c21║一文錢，鐵石肝腸臭如屎。已而已而，可止則止，不知
J29nB244_p0755c22║爾笑何人？其實有人笑爾。
J29nB244_p0755c23║讚慶忠老和尚
J29nB244_p0755c24║吾師慶忠，沒箇神通，橫身是口，喚雨呼風。拈白棒開
J29nB244_p0755c25║人天之正眼，用舌頭闢末世之邪宗。有照有用，天青
J29nB244_p0755c26║月皎；為縱為奪，電掣雷轟。隨覿體而相見，實對面以
J29nB244_p0755c27║難逢。吾師大段良如此，兒孫供養則不同。何不同？喝
J29nB244_p0755c28║一喝！
J29nB244_p0755c29║芮居士請題壽松
J29nB244_p0755c30║西母之桃兮，九千年而一熟；東海之竹兮，變滄桑而
J29nB244_p0756a01║一籌。彼尚有曆數之可紀，此則非歲月之能求。清音
J29nB244_p0756a02║籟發、翠色光浮，是以仰栽培於造化，而植榦於林丘。
J29nB244_p0756a03║又
J29nB244_p0756a04║友梅友竹，如虯如龍，珠垂帶露，操響吟風。歷春秋而
J29nB244_p0756a05║不老，計年歲於何窮？松！松！人稱爾為十八公，吾以比
J29nB244_p0756a06║夫耆耇之山翁。
J29nB244_p0756a07║讚布袋和尚
J29nB244_p0756a08║你見人笑，人見你笑，人笑你如癡如醉如狂，你笑人
J29nB244_p0756a09║有權有實有要。且道要底甚麼？乃伸手喚云：「乞我一
J29nB244_p0756a10║文錢。」
J29nB244_p0756a11║登千佛閣二絕
J29nB244_p0756a12║千佛樓頭萬象空，憑高一望興何窮？眼中不覺低城
J29nB244_p0756a13║市，但看蒼煙化作龍。
J29nB244_p0756a14║其二
J29nB244_p0756a15║翠閣亭亭秀水隈，千尊座列寶花臺，簷高放得斜陽
J29nB244_p0756a16║入，不待莊嚴笑欲開。
J29nB244_p0756a17║題畫菊
J29nB244_p0756a18║叢菊誰將墨染成？筆花綻處細煙輕，莫嫌紙上無顏
J29nB244_p0756a19║色，不逐風狂帶露傾。
J29nB244_p0756a20║示明齊字鋤雲
J29nB244_p0756a21║世路從來踏不齊，鋤開雲霧沒高低，一條驀直長安
J29nB244_p0756a22║道，看得分明是舊蹊。
J29nB244_p0756a23║題韻石比丘壽松圖
J29nB244_p0756a24║大椿八百、蟠桃三千，何如此物，永矣忘年？盤根於地、
J29nB244_p0756a25║吸露於天，蒼蒼秀色、鬱鬱奇顏，用以寫韻石，無生之
J29nB244_p0756a26║面而作有生看。
J29nB244_p0756a27║示齊東白
J29nB244_p0756a28║銀河夜半斗星懸，玉彈輕拋漾碧天，清磬一聲人睡
J29nB244_p0756a29║起，齊看東白映眉端。
J29nB244_p0756a30║聞鐘二絕
J29nB244_p0756b01║鐘聲靜夜入樓頭，陣陣頻敲撞客愁，欲唱無生曲一
J29nB244_p0756b02║調，不知那個是同儔？
J29nB244_p0756b03║其二
J29nB244_p0756b04║長空新月掛銀弧，幾點疏鐘晚氣孤，客夜不堪愁睡
J29nB244_p0756b05║穩，經霜可是自鳴無。
J29nB244_p0756b06║為朱葵石先生題夢葵化石圖（有序）
J29nB244_p0756b07║葵石先生應夢而生、因夢而號，繪圖紀事既已詳
J29nB244_p0756b08║明，何容復贅？夫先生貴胄也、先生貴人也。先生之
J29nB244_p0756b09║功在朝廷、之澤在百姓、之名在鄉國、之德之福在
J29nB244_p0756b10║厥躬而貽子孫。先生之事也先生為之。山野今歲
J29nB244_p0756b11║自西川來，六月寓禾之天寧，未遽謁先生，先生顧
J29nB244_p0756b12║焉！一接貌言，有古君子風味，厥後往來數四。一日
J29nB244_p0756b13║出斯卷示之且索鄙言，山野愧不能作而亦不敢
J29nB244_p0756b14║辭。原夫葵之夢，文恪公之夢也；文恪公之夢也，葵
J29nB244_p0756b15║也、非葵也、先生也。石之夢，先生之夢也；先生之夢
J29nB244_p0756b16║也，石也、非石也、先生也。葵乎、夢乎、幻乎、真乎、先生
J29nB244_p0756b17║乎？石乎、夢乎、幻乎、真乎、先生乎？吾無以知之，以葵
J29nB244_p0756b18║知之，不第以葵知之則即以先生知之；吾無以知
J29nB244_p0756b19║之，以石知之，不第以石知之則即以先生知之。知
J29nB244_p0756b20║之云何？葵也、先生也，其心之潔而赤也，有如此也。
J29nB244_p0756b21║知之云何？石也、先生也，其性之介而貞也，有如此
J29nB244_p0756b22║也。請為之讚。曰：
J29nB244_p0756b23║何為葵兮何為石？石之白兮葵之赤，赤心一片喜朝
J29nB244_p0756b24║陽，白石磷磷若干尺。是夢非夢夢何來？葵花先自夢
J29nB244_p0756b25║中開，此心不變身可變，依稀又作補天才。一石江頭
J29nB244_p0756b26║為砫礎，堅貞之節向誰語？風濤浪裡出頭來，惟有葵
J29nB244_p0756b27║心直自許。君不見！彌勒門，至今存，一回夢到見慈尊，
J29nB244_p0756b28║無生面目依然在，大地山河一口吞。
J29nB244_p0756b29║機緣
J29nB244_p0756b30║有僧來參，禮拜起，問：「不動干戈，如何得勝？」師云：「今日
J29nB244_p0756c01║冷如昨日。」僧云：「不是這箇道理。」師云：「畢竟如何？」僧無
J29nB244_p0756c02║語，師便打。
J29nB244_p0756c03║組綬沈居士同師茶次。問：「如何是未生前面目？」師舉
J29nB244_p0756c04║起圓果；「如何是已生後面目？」師舉起圓果；「如何是生
J29nB244_p0756c05║與未生時面目？」師舉起圓果。士發笑，師云：「且莫詐明
J29nB244_p0756c06║頭。」
J29nB244_p0756c07║曹秋嶽、沈赤肩同師坐次。話及布袋和尚機緣，師向
J29nB244_p0756c08║嶽索云：「乞我一文錢！」嶽云：「這一文急忙，拈不出在！」赤
J29nB244_p0756c09║肩云：「請向弟子乞看！」師云：「你做窮官底人，向你乞箇
J29nB244_p0756c10║甚麼？」
J29nB244_p0756c11║師問徐敬可居士：「秖如道不動干戈又作麼生？」士云：
J29nB244_p0756c12║「上糧事繁。」師云：「甚處得這消息來？」士云：「將謂和尚錯
J29nB244_p0756c13║過。」師顧秋嶽云：「今日徐居士為我證盟。」嶽呵呵大笑，
J29nB244_p0756c14║師云：「傍觀者哂！」
J29nB244_p0756c15║題陳如愚行樂圖（手執梅花）
J29nB244_p0756c16║謂非如愚，意致清孤；謂是如愚，手胡為乎？磐石一箇、
J29nB244_p0756c17║梅花一株，翹足而坐、倚樹而扶。偉哉面貌、美矣髭鬚，
J29nB244_p0756c18║一見而知，為陳君行樂之圖。
J29nB244_p0756c19║題可權禪人小像
J29nB244_p0756c20║蒼蒼樹古、綠綠苔鮮，花間石上，綽爾少年。手握如意、
J29nB244_p0756c21║案列簡篇，可與學、可與立、可與權。
J29nB244_p0756c22║佛乘禪人請讚觀音（渾身衣文細書觀音經一卷）
J29nB244_p0756c23║瞻禮玅相，玅相難形，編經作服，滿服皆經。非紅非白、
J29nB244_p0756c24║非紫非青，莊嚴極其精緻，畫工通乎神靈。虛空為座
J29nB244_p0756c25║軸為屏，令人懽喜讚嘆，而宛涉乎滄溟。
J29nB244_p0756c26║偶詠二首
J29nB244_p0756c27║古木森森枝亂斜，夕陽落盡噪栖鴉，風霜夜宿知何
J29nB244_p0756c28║處？想是叢林別有家。
J29nB244_p0756c29║其二
J29nB244_p0756c30║雲澹天低晚樹清，寒鴉幾箇對人鳴，愁衷無奈連宵
J29nB244_p0757a01║坐，又聽蛩聲度五更。
J29nB244_p0757a02║夜坐二首
J29nB244_p0757a03║好把青燈向晚挑，更深無火豎寒毛，呼童添得爐中
J29nB244_p0757a04║炭，儘著冬霜盡夜鏖。
J29nB244_p0757a05║其二
J29nB244_p0757a06║傳燈讀罷又吟詩，正是更敲四鼓時，一覺和衣鼾睡
J29nB244_p0757a07║穩，床頭明月為誰移？
J29nB244_p0757a08║慶忠先師遺命，分舍利於高峰，囑予建塔。己酉
J29nB244_p0757a09║歲暮，予寓天寧懷感四偈
J29nB244_p0757a10║高峰別去已經年，及到南湖又一天，剛整絲綸纔下
J29nB244_p0757a11║釣，慈恩依舊暗中牽。
J29nB244_p0757a12║事死曾聞如事生，當初悔不奉師行，雲山未斷腸先
J29nB244_p0757a13║斷，隔斷雲山夢亦驚。
J29nB244_p0757a14║豈為離師學賣乖？千觔檐子屬吾儕，吾師面目今猶
J29nB244_p0757a15║在，肯把吾師受活埋。
J29nB244_p0757a16║慈命而今不可辜，何妨到處建浮屠？風濤萬里巴江
J29nB244_p0757a17║上，一介能將有也無？
J29nB244_p0757a18║與朱葵石居士
J29nB244_p0757a19║吾宗無別旨，但從直捷根源處一眼覷破，自是頭頭
J29nB244_p0757a20║上顯、物物上明。如僧問趙州：「如何是祖師西來意？」州
J29nB244_p0757a21║云：「庭前柏樹子。」便是這箇道理也。老居士昨云：「別處
J29nB244_p0757a22║妥當，一件只是一件。」這裡會得，一處妥處處妥，豈不
J29nB244_p0757a23║是從直捷根源處著眼？又云：「看得本來面目分明，原
J29nB244_p0757a24║無貴無賤、無貧無富、無喜無怒、無死無生。」只此數語，
J29nB244_p0757a25║可謂見到說到矣！但要時時保任、念念操存，直做到
J29nB244_p0757a26║大休大歇底田地，得大自在、得大受用，施為運轉，出
J29nB244_p0757a27║沒卷舒任性而流無可不可，連這保任操存四字一
J29nB244_p0757a28║並忘卻，更有甚麼參差錯謬，關礙生死大事，而不一
J29nB244_p0757a29║了百當者哉？竹篦子也是這個；柏樹子也是這個；世
J29nB244_p0757a30║尊拈花拈底也是這個；天龍豎指豎底也是這個；老
J29nB244_p0757b01║僧連日所說說底也是這個；居士近日所見見底也
J29nB244_p0757b02║是這個。畢竟如何是這個聻？○
J29nB244_p0757b03║題讚
J29nB244_p0757b04║書鐵門限冊首
J29nB244_p0757b05║書字之法，著不得半點意思，須是筆與手忘、手與心
J29nB244_p0757b06║忘、心與書忘，如行雲、如流水、如神龍出洞、如渴驥奔
J29nB244_p0757b07║泉，電卷星馳不知不覺，純是一團精神運轉流動，直
J29nB244_p0757b08║到筆意俱不到處，庶幾略較些子。鐵門限，古來名筆
J29nB244_p0757b09║摹寫者多，規矩儼然，風味自別，臨池者若於出格入
J29nB244_p0757b10║格之外別作商量，纔得不為筆墨所苦。雖然如是！智
J29nB244_p0757b11║永禪師面目現在。珍重諸人，大好著眼。
J29nB244_p0757b12║讚達磨
J29nB244_p0757b13║咄哉這漢，著甚來由？熊耳山下，長坐不休。指人心見
J29nB244_p0757b14║性成佛，賺神光斷臂而求，肝腸太熱、面貌可羞，仔細
J29nB244_p0757b15║看來，也是西天東土一大魔頭。
J29nB244_p0757b16║題連城耆宿小影
J29nB244_p0757b17║曠野之間、蒲團之上，磐石可趺、老梅可傍。手握春箑，
J29nB244_p0757b18║有收無放，澹澹儀容、疏疏意況，可謂純任乎天真而
J29nB244_p0757b19║悠然自暢。
J29nB244_p0757b20║題俞右吉居士行樂圖
J29nB244_p0757b21║不衫不履，獨坐匡床，有書不展、有扇不颺。寬胸大肚，
J29nB244_p0757b22║自在清涼。似閒似逸似疏狂，面貌堂堂，令人望鬚眉
J29nB244_p0757b23║而想見其肝腸。
J29nB244_p0757b24║題金天木居士金剛忍字跋
J29nB244_p0757b25║《金剛》以無相為宗旨，讀《金剛》者，則應以破相為了義，
J29nB244_p0757b26║以言相不獨四相相也。宗旨亦相也，了義亦相也，全
J29nB244_p0757b27║卷《金剛》皆相也，但著一字亦皆相也。破云乎哉？無云
J29nB244_p0757b28║乎哉？破與無又安得而非相也哉？山野到此，直得無
J29nB244_p0757b29║起口處。天木金居士受持此經，於經文中單拈一忍
J29nB244_p0757b30║字，則即於自心中獨證一忍字；就經文中暢演一忍
J29nB244_p0757c01║字，則即欲人心中共證一忍字。是忍也，良亦自度度
J29nB244_p0757c02║人之寶筏也。山野曰：「天木居士可謂受持而有得矣！
J29nB244_p0757c03║儻從忍字而進求之，不又有得焉者乎？儻從忍字進
J29nB244_p0757c04║求而並忘之，不更有得焉者乎？迄乎得無所得，而宗
J29nB244_p0757c05║旨了義其庶幾矣！然亦不可謂非自度度人之婆心
J29nB244_p0757c06║也，即謂之無相也亦可也。」山野是以懽喜讚嘆而樂
J29nB244_p0757c07║為之跋。
J29nB244_p0757c08║楊艾田居士題刻藏經疏。曰：「客問：『刻大藏經與焚
J29nB244_p0757c09║青龍鈔是同是別？』」余曰：「焚不過、刻不盡，請質之俍
J29nB244_p0757c10║亭禪師。」
J29nB244_p0757c11║俍亭禪師曰：「艾田問余，余曰：『刻即儘刻、燒即儘燒，
J29nB244_p0757c12║請更質之明眼。』」
J29nB244_p0757c13║靜聞師復請師題，師曰：「恁麼也得；不恁麼也得；恁麼
J29nB244_p0757c14║不恁麼總得，明眼底辨取。」
J29nB244_p0757c15║
J29nB244_p0757c16║
J29nB244_p0757c17║
J29nB244_p0757c18║
J29nB244_p0757c19║
J29nB244_p0757c20║三山來禪師語錄卷十六