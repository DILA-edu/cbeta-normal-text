J29nB246_p0783b01║嘉興退菴斷愚智禪師語錄卷下
J29nB246_p0783b02║嗣法門人機輪等編
J29nB246_p0783b03║頌古
J29nB246_p0783b04║世尊初生。
J29nB246_p0783b05║指天指地獨稱尊攪動須彌海嶽昏不是韶陽行正
J29nB246_p0783b06║令幾多賺入鬼家門。
J29nB246_p0783b07║世尊睹星。
J29nB246_p0783b08║纔出孃胎示本顏明星一睹眼睛穿如來德相咸皆
J29nB246_p0783b09║具夜半優曇火裡鮮。
J29nB246_p0783b10║世尊拈華。
J29nB246_p0783b11║拈華顧視豈無端百萬人天總自瞞金色頭陀重漏
J29nB246_p0783b12║洩真風凜冽骨毛寒。
J29nB246_p0783b13║世尊陞座。
J29nB246_p0783b14║老漢家風已顯然文殊何必又重宣當時若是英靈
J29nB246_p0783b15║客肯向他山聽杜鵑。
J29nB246_p0783b16║世尊下忉利天栴檀像出迎。
J29nB246_p0783b17║高懸古鏡照無偏萬象森羅似宛然我也笑時渠也
J29nB246_p0783b18║笑不如撲破絕媸妍。
J29nB246_p0783b19║世尊因文殊門外立。
J29nB246_p0783b20║熱心人惹是非多內外何曾有自他無角鐵牛耕海
J29nB246_p0783b21║底懷胎石女唱巴歌。
J29nB246_p0783b22║世尊未離兜率已降王宮未出母胎度人已畢。
J29nB246_p0783b23║大巧若拙大智若愚四維上下無人識渠。
J29nB246_p0783b24║世尊因文殊出女子定不得。
J29nB246_p0783b25║一本桃林不假栽園丁何必強安排由來灼灼花夭
J29nB246_p0783b26║艷秪在春風拂便開。
J29nB246_p0783b27║世尊因普眼菩薩欲見普賢。
J29nB246_p0783b28║兩次三番意正濃普賢不見許誰同依俙似曲纔堪
J29nB246_p0783b29║聽卻被風吹別調中。
J29nB246_p0783b30║世尊因乾闥婆王獻樂。
J29nB246_p0783c01║乾闥婆王奏樂時山河大地悉如斯電光石火難通
J29nB246_p0783c02║信端的應須秪自知。
J29nB246_p0783c03║世尊因五通仙人問如何是那一通。
J29nB246_p0783c04║那一通你問我須彌倒卓日當午堪笑騎牛更覓牛
J29nB246_p0783c05║分付禪流休莽鹵。
J29nB246_p0783c06║世尊因波斯匿王問勝義諦中有世俗諦否。
J29nB246_p0783c07║一二義諦水銀墮地逼塞虛空有甚巴鼻咄。
J29nB246_p0783c08║殃崛持缽。
J29nB246_p0783c09║凍鎖寒梅一段香春風纔拂便芬芳青山綠水仍如
J29nB246_p0783c10║舊莫向枝頭較短長。
J29nB246_p0783c11║世尊因調達謗佛生身陷入地獄令阿難傳問。
J29nB246_p0783c12║三禪天樂自和諧其奈渾身個裡埋爭若奮然張意
J29nB246_p0783c13║氣管教是處絕安排。
J29nB246_p0783c14║世尊臨入涅槃文殊請再轉法輪。
J29nB246_p0783c15║四十九年曾未說末稍再請復何宣法輪轉處難迴
J29nB246_p0783c16║避逼塞虛空遍大千。
J29nB246_p0783c17║天親菩薩自彌勒內宮而下無著菩薩問。
J29nB246_p0783c18║問處分明答處親綠陰枝上鳥啼春梵音清雅超凡
J29nB246_p0783c19║聽不是其人豈易聞。
J29nB246_p0783c20║維摩居士因三十二菩薩問疾各說不二法門。
J29nB246_p0783c21║毘耶一默義偏雄不二門開觸處通夜半無燈香閣
J29nB246_p0783c22║靜鞦韆垂在月明中。
J29nB246_p0783c23║迦葉尊者因阿難問世尊金襴外別傳何物。
J29nB246_p0783c24║金襴之外復何傳弟應兄呼倒剎竿佛眼直教窺不
J29nB246_p0783c25║得兒孫由是逞顢頇。
J29nB246_p0783c26║圓覺一切障礙即究竟覺。
J29nB246_p0783c27║飯後茶三盞禪餘書幾行本無焦渴患何用樂清涼。
J29nB246_p0783c28║雙林善慧大士因梁武帝請講經。
J29nB246_p0783c29║一卷經文寶鏡明河沙妙義剎那評當時不得誌公
J29nB246_p0783c30║老未免人呼作白丁。
J29nB246_p0784a01║初祖自梁涉魏至少林面壁而坐。
J29nB246_p0784a02║九年冷坐少林前劈脊誰能下一拳不是神光親覷
J29nB246_p0784a03║破一花那得至今傳。
J29nB246_p0784a04║二祖安心。
J29nB246_p0784a05║忘軀為法乞安心不識羞慚滿面塵卻被老胡輕一
J29nB246_p0784a06║拶了然直下喪家珍。
J29nB246_p0784a07║馬祖陞堂百丈捲席。
J29nB246_p0784a08║陞堂捲席意相投脫體風流孰與酬昨日鼻疼今不
J29nB246_p0784a09║痛分明舉似有來由。
J29nB246_p0784a10║南陽慧忠國師因代宗帝問百年後所須何事。
J29nB246_p0784a11║孤孤迥迥絕羅籠不假人間造作工秪為耽源饒舌
J29nB246_p0784a12║後翻令描摸在朦朧。
J29nB246_p0784a13║丹霞因過慧林寺值凝寒乃取木佛燒火向。
J29nB246_p0784a14║滔天巨水涌江千短棹徒教望遠灘忽地風帆摧折
J29nB246_p0784a15║後一鉤新月逼人寒。
J29nB246_p0784a16║南泉斬貓。
J29nB246_p0784a17║貓兒提起意分明剛刃揮時正令行叵耐群英都不
J29nB246_p0784a18║薦草鞋頭戴為施呈。
J29nB246_p0784a19║魯祖凡見僧來便面壁南泉聞云。
J29nB246_p0784a20║池陽面壁也無端痛下金錐孰解看王老頂門加一
J29nB246_p0784a21║拍從教血濺梵天寒。
J29nB246_p0784a22║石鞏接三平。
J29nB246_p0784a23║老將從來膽氣弘當場血戰愛英雄金鞭轉處乾坤
J29nB246_p0784a24║黑降馬猶憐卸甲風。
J29nB246_p0784a25║國師三喚侍者。
J29nB246_p0784a26║三呼三應墨中煤玉斧金刀劈不開負汝負吾重剖
J29nB246_p0784a27║析依然滿面是塵埃。
J29nB246_p0784a28║藥山因李翱刺史訪。
J29nB246_p0784a29║雲在青天水在瓶應知此道出常情渠儂自得看經
J29nB246_p0784a30║趣換卻時人眼裡睛。
J29nB246_p0784b01║德山托缽。
J29nB246_p0784b02║詐啞裝聾老德山墻歪戶裂實難關家私卻被傍人
J29nB246_p0784b03║見醜態相傳覺赧顏。
J29nB246_p0784b04║臨濟在黃檗三度問佛法大意。
J29nB246_p0784b05║三頓烏藤恨未休大愚一點豁雙眸歸來便把虎鬚
J29nB246_p0784b06║捋倒嶽旋嵐出眾儔。
J29nB246_p0784b07║布袋和尚。
J29nB246_p0784b08║嘗拖布袋在通衢狼藉家私孰識渠世界大千都著
J29nB246_p0784b09║盡更為拈出示無餘。
J29nB246_p0784b10║趙州因僧問如何是和尚家風。
J29nB246_p0784b11║家風纔舉便郎當逐塊禪流又著忙覿面不知千里
J29nB246_p0784b12║隔如何洞見黑心腸。
J29nB246_p0784b13║古德不出方丈到莊喫油餈。
J29nB246_p0784b14║齋時獨不赴雲堂也是無端著死忙幸自子期能解
J29nB246_p0784b15║會高山流水別宮商。
J29nB246_p0784b16║趙州喚文遠。
J29nB246_p0784b17║東司頭上高高喚步下輕輕應一聲此話已經人落
J29nB246_p0784b18║耳長江有水洗難清。
J29nB246_p0784b19║子湖狗。
J29nB246_p0784b20║子湖堂前蓄隻狗藏頭露尾誰知有從來不顧親與
J29nB246_p0784b21║疏擬議遭他秪一口。
J29nB246_p0784b22║南泉因趙州問如何是道。
J29nB246_p0784b23║平常心是道白布休粘皂倦即便噇眠寒來添衲襖。
J29nB246_p0784b24║趙州因僧問萬法歸一。
J29nB246_p0784b25║佛祖從來說不到盡情抖擻與諸人明明那事無今
J29nB246_p0784b26║古日照青峰朵朵新。
J29nB246_p0784b27║雪峰因三聖問透網金鱗。
J29nB246_p0784b28║金鱗透網絕羈留誰敢揚帆下餌鉤不是拏雲擒霧
J29nB246_p0784b29║手何當倒嶽與傾湫。
J29nB246_p0784b30║臨濟囑三聖偈。
J29nB246_p0784c01║沿流不止問如何殃及兒孫會也麼耀古騰今難蓋
J29nB246_p0784c02║覆一輪皎潔印千波。
J29nB246_p0784c03║真照無邊說似他當機直指絕淆訛洪鐘扣發驚群
J29nB246_p0784c04║夢石臼風吹念佛陀。
J29nB246_p0784c05║離相離名人不稟鐵牛夜半過窗櫺堪憐無限參玄
J29nB246_p0784c06║客錯認胡蘆作帝瓶。
J29nB246_p0784c07║吹毛用了急須磨閃爍寒光孰奈何奮怒那吒纔觸
J29nB246_p0784c08║犯血流滿地罷干戈。
J29nB246_p0784c09║趙州因僧問狗子還有佛性也無。
J29nB246_p0784c10║狗子佛性有無鐵蛇橫在當途瞎眼波斯踏著管教
J29nB246_p0784c11║喪卻全軀。
J29nB246_p0784c12║臨濟上堂僧出作禮濟便喝僧曰老和尚莫探
J29nB246_p0784c13║頭好濟曰你道落在什麼處僧便喝濟便打又
J29nB246_p0784c14║僧問如何是佛法大意濟便喝僧作禮濟曰你
J29nB246_p0784c15║道好喝也無僧曰草賊大敗濟曰過在什麼處
J29nB246_p0784c16║僧曰再犯不容濟便打乃曰大眾要會臨濟賓
J29nB246_p0784c17║主句問取堂中二禪客。
J29nB246_p0784c18║賓主交參殺活全奔流度刃火中蓮堂中禪客分明
J29nB246_p0784c19║示誰道渠儂是白拈。
J29nB246_p0784c20║趙州訪二菴主。
J29nB246_p0784c21║竿木隨身逢場作戲放去收來衲僧巴鼻。
J29nB246_p0784c22║香嚴示眾若論此事如人上樹。
J29nB246_p0784c23║一等全提向上機無錐地漢做來奇當場不畏傍觀
J29nB246_p0784c24║眼別有威聲動四維。
J29nB246_p0784c25║鼓山折箭。
J29nB246_p0784c26║中途箭折有來由誰料奴渠語更優大抵還他肌骨
J29nB246_p0784c27║好不風流處也風流。
J29nB246_p0784c28║寶壽第二世見相打曰得恁麼無面目遂大悟。
J29nB246_p0784c29║浩浩塵中渾不覺一拳打著脫然空森羅萬象齊顛
J29nB246_p0784c30║首依舊扶桑涌日紅。
J29nB246_p0785a01║保福四謾人。
J29nB246_p0785a02║卻是你謾我賊身淨裸裸誰知陝府牛吞卻嘉州虎。
J29nB246_p0785a03║趙州因僧問承聞和尚親見南泉是否。
J29nB246_p0785a04║南泉親見不謾人蘿蔔拈來直指陳大塊秋毫非別
J29nB246_p0785a05║物千紅萬紫總皆春。
J29nB246_p0785a06║九峰勘首座。
J29nB246_p0785a07║枯木堂前花正春炷香脫去未為真一條白練如龍
J29nB246_p0785a08║活賺殺參玄幾許人。
J29nB246_p0785a09║雲門上堂乾坤之內。
J29nB246_p0785a10║當陽拈出形山寶燦地輝天遍界彰坐臥經行如不
J29nB246_p0785a11║薦燈籠佛殿漫摶量。
J29nB246_p0785a12║船子覆舟。
J29nB246_p0785a13║沒蹤跡處莫藏身二十年明此事親呈起橈來無別
J29nB246_p0785a14║有踏翻船子脫然新。
J29nB246_p0785a15║趙州勘婆子。
J29nB246_p0785a16║婆子掀翻滄海去趙州踢倒須彌回奈我一雙窮相
J29nB246_p0785a17║手未曾容易舞三臺。
J29nB246_p0785a18║法眼示眾者裡聚集少時為上座僧堂裡者裡
J29nB246_p0785a19║聚集少時為上座山門頭者裡聚集少時為上
J29nB246_p0785a20║座寮舍裡為復說上座過別有道理。
J29nB246_p0785a21║山門寮舍與僧堂覿面全提不覆藏奼女已歸霄漢
J29nB246_p0785a22║去獃郎猶自守空房。
J29nB246_p0785a23║臨濟四料揀。
J29nB246_p0785a24║煙塵掃盡顯朝綱萬疊江山總大唐一片皇風無內
J29nB246_p0785a25║外謳歌鼓腹滿邊疆。
J29nB246_p0785a26║興化因僧問四方八面來時如何。
J29nB246_p0785a27║戴角擎頭捋虎鬚當機直指絕離微重拈古廟藏身
J29nB246_p0785a28║處賺殺平人犯夜歸。
J29nB246_p0785a29║三界唯心萬法唯識。
J29nB246_p0785a30║一二三四五五四三二一久拋搕𢶍頭拈起無倫匹。
J29nB246_p0785b01║趙州問僧曾到此間麼。
J29nB246_p0785b02║相逢秪喚喫盃茶沾著通身徹骨麻伶俐衲僧多意
J29nB246_p0785b03║氣管教別有好生涯。
J29nB246_p0785b04║興化在大覺為院主。
J29nB246_p0785b05║杖頭豪氣孰同儕撥轉機輪當下灰一炷香焚恩不
J29nB246_p0785b06║負孤賒捉敗古今該。
J29nB246_p0785b07║南院上堂赤肉團上壁立千仞。
J29nB246_p0785b08║絕遮攔處復遮攔獲下南洲小洞蠻赫赫旌旗揮轉
J29nB246_p0785b09║處滿天愁霧鎖青山。
J29nB246_p0785b10║龍濟示眾是柱不見柱非柱不見柱云。
J29nB246_p0785b11║飢來喫飯困來眠兩腳長伸得自然若把是非來辨
J29nB246_p0785b12║我知君猶欠喫粗拳。
J29nB246_p0785b13║風穴陞座顧視大眾首山便下去穴便歸方丈。
J29nB246_p0785b14║纔登寶座揚家醜爭奈傍觀不耐看一把柳絲收不
J29nB246_p0785b15║得和煙搭在玉欄杆。
J29nB246_p0785b16║首山竹篦。
J29nB246_p0785b17║赫赫全提驗棟材堂堂大用出塵埃兩頭坐斷未相
J29nB246_p0785b18║許更擬如何劈脊揮。
J29nB246_p0785b19║慈明參汾陽經二年未許入室。
J29nB246_p0785b20║倒腹傾腸舉似人其如不薦屈難伸一朝捉敗非輕
J29nB246_p0785b21║處眼蓋乾坤氣宇新。
J29nB246_p0785b22║天衣懷禪師示眾百骸俱潰散一物鎮常靈百
J29nB246_p0785b23║骸潰散皆歸土一物常靈何處安。
J29nB246_p0785b24║秋來葉落總歸根春至花開遍界新一片寒心付流
J29nB246_p0785b25║水不知幾是報恩人。
J29nB246_p0785b26║五祖謝監收上堂人之性命第一須是○欲得
J29nB246_p0785b27║成此○先須防於○若是真○人○○。
J29nB246_p0785b28║重重分付最慇懃演祖何曾動嘴脣若向此中窮徹
J29nB246_p0785b29║骨方堪攜手入廛陳。
J29nB246_p0785b30║古云大智發於心於心何處尋成就一切義無
J29nB246_p0785c01║古亦無今。
J29nB246_p0785c02║有有有中無無無無中有猴愁摟搜頭狗走抖擻口。
J29nB246_p0785c03║杭州淨慈斷橋妙倫禪師參無準和尚準以狗
J29nB246_p0785c04║子因何有業識令下語凡三十轉皆不契倫云
J29nB246_p0785c05║可無方便乎準乃舉真淨頌曰言有業識在誰
J29nB246_p0785c06║云意不深海枯終見底人死不知心示之倫悚
J29nB246_p0785c07║然良久忽聞板聲大悟。
J29nB246_p0785c08║一擊通身脫誰為業識來真燈從此續烜赫耀無涯。
J29nB246_p0785c09║古德六刮。
J29nB246_p0785c10║塵毛除去眼中花皮肉蠲來未足誇髓骨直教都刮
J29nB246_p0785c11║盡爭如隨分納些些。
J29nB246_p0785c12║天台瑞巖方山寶禪師參斷橋倫祖祖室中嘗
J29nB246_p0785c13║舉萬法歸一示徒一日寶侍次祖拈莧菜根示
J29nB246_p0785c14║之寶忽大悟。
J29nB246_p0785c15║等閒拈示有來由瞥爾知恩便徹頭正眼豁開凡聖
J29nB246_p0785c16║盡兒孫遞代逞風流。
J29nB246_p0785c17║瑞巖寶禪師因無見睹參便打睹一日作務次
J29nB246_p0785c18║豁然大悟遂呈偈曰選佛甲科喜莫量大千沙
J29nB246_p0785c19║界一禪床嗔拳痛棒知多少今日恩忘怨亦忘
J29nB246_p0785c20║寶以偈印之。
J29nB246_p0785c21║傾盃空著本無意卻還錢坐斷華峰頂真風播御簾。
J29nB246_p0785c22║天台華頂無見睹禪師四十年足不越閫至正
J29nB246_p0785c23║賜號妙明真覺白雲度問西來密意未審如何
J29nB246_p0785c24║頂曰待娑羅峰點頭即向汝道雲於言下大悟。
J29nB246_p0785c25║梗將生鐵錘捏出黃金汁寄語長安人莫把長安覓。
J29nB246_p0785c26║南京大崗月溪澄禪師凡見僧請益乃曰佛法
J29nB246_p0785c27║不是鮮魚怕爛卻那即趁出夷峰寧侍傍大悟。
J29nB246_p0785c28║栗棘金圈事絕倫何期室內有知音都緣惡辣難棲
J29nB246_p0785c29║泊留得丹心煥古今。
J29nB246_p0785c30║繡州天寧法舟道濟禪師因五臺陸公問畫前
J29nB246_p0786a01║元有易否寧曰若無將什麼畫公曰畫後如何
J29nB246_p0786a02║寧曰元無一畫公曰現有六十四卦何得言無
J29nB246_p0786a03║寧曰居士莫著文字好公曰請師離文字發一
J29nB246_p0786a04║爻看寧召五臺臺應諾寧曰者一爻從何處起。
J29nB246_p0786a05║鴛鴦重繡出暗地度金針曲盡千般妙全拋一片心。
J29nB246_p0786a06║繡州敬畏無趣如空禪師元旦示眾日今日新
J29nB246_p0786a07║年第一日圓明普照恒沙國群靈咸在此光中
J29nB246_p0786a08║皆得如來三昧力汝等還會如來力麼以兩手
J29nB246_p0786a09║作掇石勢云遏拙來時有僧問重多少趣曰飯
J29nB246_p0786a10║袋子輕重也不知。
J29nB246_p0786a11║當陽直示本無私懞懂禪流尚不知見徹老人垂手
J29nB246_p0786a12║處方為出格丈夫兒。
J29nB246_p0786a13║杭州徑山無幻性沖禪師因編無趣錄歸趣曰
J29nB246_p0786a14║子一向做得個什麼山曰性沖買得一段田收
J29nB246_p0786a15║得原本契書請和尚簽押遂將錄呈上趣接得
J29nB246_p0786a16║曰者個是我底你底聻山曰和尚莫攙行奪市
J29nB246_p0786a17║趣擲下錄本山便出。
J29nB246_p0786a18║水乳機投非分外分疆立界太無端兒孫幸得今朝
J29nB246_p0786a19║力萬國春風一統看。
J29nB246_p0786a20║無幻和尚因僧問如何是提婆宗幻曰一字不
J29nB246_p0786a21║著劃僧云某甲不問者個幻曰圓相不著圈。
J29nB246_p0786a22║崑崙顛倒舞北斗面南看不遇知音者徒勞話歲寒。
J29nB246_p0786a23║無幻和尚燒火次僧問如何是自性天真佛幻
J29nB246_p0786a24║曰與我搬取一束柴來僧搬柴了又埋前問幻
J29nB246_p0786a25║曰者奴子好惡也不知便打。
J29nB246_p0786a26║自性天真佛云何向外求當機如委悉恩大莫能酬。
J29nB246_p0786a27║嘉興興善南明慧廣禪師時徑山為首眾一日
J29nB246_p0786a28║地上拾片紙視之有觀方知彼去去者不至方
J29nB246_p0786a29║之句忽大悟乃白幻幻印可。
J29nB246_p0786a30║搕𢶍堆頭親撞著面門從此得昂藏五峰頂上烹英
J29nB246_p0786b01║傑一段真風萬古揚。
J29nB246_p0786b02║南明和尚徑山示眾曰五峰頭卓朔雙徑尾顛
J29nB246_p0786b03║先喝石巖一任𨁝跳明月池覆地傾天此四句
J29nB246_p0786b04║中有一句有殺人刀無活人劍有一句有活人
J29nB246_p0786b05║劍無殺人刀有一句殺人刀活人劍俱有有一
J29nB246_p0786b06║句殺人刀活人劍俱無揀點得倜儻分明許你
J29nB246_p0786b07║參學事畢。
J29nB246_p0786b08║獅子咆哮自出群驚翻海嶽震乾坤佛魔到此無蹤
J29nB246_p0786b09║跡野犴徒教裂頂門。
J29nB246_p0786b10║南明和尚因聞谷大師問了即業障本來空未
J29nB246_p0786b11║了應須償宿債獅子尊者因甚被罽賓國王斬
J29nB246_p0786b12║卻南曰本來空聞云為什麼王臂自落南曰本
J29nB246_p0786b13║來空聞云和尚意旨如何南曰本來空。
J29nB246_p0786b14║問處絕毫釐答處填溝壑捉敗老南翁始信乾坤廓
J29nB246_p0786b15║錯出穴猛虎戴雙角。
J29nB246_p0786b16║建寧普明鴛湖妙用禪師謁湛然和尚問目前
J29nB246_p0786b17║無法意在目前其旨如何湛曰聞令師出關是
J29nB246_p0786b18║否明曰不是目前法非耳目之所到又作麼生
J29nB246_p0786b19║湛揖曰請出我要止靜明便出。
J29nB246_p0786b20║作家相見果非常舒卷同時徹底揚更有一般奇特
J29nB246_p0786b21║處任教天眼莫窺光。
J29nB246_p0786b22║普明老和尚同雪嶠大師上弦夜翫月次嶠指
J29nB246_p0786b23║月問那半個在那裡去了明良久曰會麼嶠曰
J29nB246_p0786b24║也秪得半個明卻問那半個在那裡去了嶠亦
J29nB246_p0786b25║良久明曰也秪得半個嶠乃呵呵大笑。
J29nB246_p0786b26║皎皎透雙眸相將覿面酬清光吞宇宙何處不風流。
J29nB246_p0786b27║普明老和尚因僧問迷中有悟悟中有迷如何
J29nB246_p0786b28║是悟中迷明曰亂問作麼。
J29nB246_p0786b29║纔問悟中迷全提向上機大鵬擘海水鐵馬透重圍。
J29nB246_p0786b30║繡州永正一初悟元禪師參鴛湖老人一日禮
J29nB246_p0786c01║拜起湖舉拳云道一句看正便掌湖亦掌云且
J29nB246_p0786c02║道你一掌我一掌甚麼意旨正云請和尚珍重
J29nB246_p0786c03║湖乃休正一喝便出。
J29nB246_p0786c04║有縱有奪能主能賓象王迴旋獅子嚬呻莫怪渠儂
J29nB246_p0786c05║多意氣精金百煉越光新。
J29nB246_p0786c06║永正老和尚因報恩祖林上座問既是斷橋因
J29nB246_p0786c07║甚得度斯遠正卓拄杖云全承渠力。
J29nB246_p0786c08║全承渠力不顢頇耀古騰今續正傳分付英流高著
J29nB246_p0786c09║眼當知慧命永綿綿。
J29nB246_p0786c10║既是鴛湖因甚水無二色正云大地沾恩。
J29nB246_p0786c11║大地沾恩直指陳通身徹骨要知津源頭水活流無
J29nB246_p0786c12║盡華放優曇遍界春。
J29nB246_p0786c13║一不成兩因甚更喚作初正云無處不稱尊。
J29nB246_p0786c14║堂堂無處不稱尊萬象之中獨露身見徹濮溪親的
J29nB246_p0786c15║旨金毛吞卻玉麒麟。
J29nB246_p0786c16║永正老和尚因僧舉竹篦子話問聲未絕正便
J29nB246_p0786c17║打僧云恁麼則學人禮拜去也正云獅子咬人
J29nB246_p0786c18║韓盧逐塊。
J29nB246_p0786c19║背觸俱非問作家當機直指驗龍蛇不知殺活全提
J29nB246_p0786c20║處將謂無端又撒沙。
J29nB246_p0786c21║頌偈
J29nB246_p0786c22║和普明禪師牧牛頌
J29nB246_p0786c23║未牧
J29nB246_p0786c24║良田不顧恣跑哮頭角崢嶸路轉遙歷遍幾多危險
J29nB246_p0786c25║處那知回首惜靈苗
J29nB246_p0786c26║初調
J29nB246_p0786c27║今朝鼻孔始將穿劣性生獰盡力鞭縱使驀然狂跳
J29nB246_p0786c28║躍秪消牢把索頭牽
J29nB246_p0786c29║受制
J29nB246_p0786c30║見得調來息妄馳芒繩緊緊且相隨林泉野色雖堪
J29nB246_p0787a01║翫豈可忘勞力暫疲
J29nB246_p0787a02║回首
J29nB246_p0787a03║歷盡艱辛瞥轉頭肯將鞭索放教柔嘗逢香草清泉
J29nB246_p0787a04║處恐起貪饕尚繫留
J29nB246_p0787a05║馴伏
J29nB246_p0787a06║古木陰中碧水邊縱橫收放總悠然牧童歸去天光
J29nB246_p0787a07║晚步步相隨不用牽
J29nB246_p0787a08║無礙
J29nB246_p0787a09║翛然物我兩相如柳陌花衢何所拘溪北溪南王化
J29nB246_p0787a10║裡橫吹短笛樂盈餘
J29nB246_p0787a11║任運
J29nB246_p0787a12║岸柳溪桃花影中隨渠飲啄步芳茸牧童瀟灑煙霞
J29nB246_p0787a13║外徹體風流睡興濃
J29nB246_p0787a14║相忘
J29nB246_p0787a15║人牛脫略沒邊中彼我渾無異與同一片白雲光皎
J29nB246_p0787a16║潔滿山明月絕西東
J29nB246_p0787a17║獨照
J29nB246_p0787a18║拍雙空手獨幽閒豈似尋常麓水間信步歸來孤月
J29nB246_p0787a19║冷還須拶透那重關
J29nB246_p0787a20║雙泯
J29nB246_p0787a21║人牛到此影無蹤雲淨寒光透碧空底事明明休更
J29nB246_p0787a22║問黃花翠竹綠陰叢
J29nB246_p0787a23║和金明宋天封佛慈禪師蜜蜂頌五首
J29nB246_p0787a24║衝煙涉露採花時深入香林滿帶歸歷遍雲山咸自
J29nB246_p0787a25║得豁開雙眼任翻飛
J29nB246_p0787a26║千花萬蕊足生涯來去優游孰共衙滿目風光從所
J29nB246_p0787a27║適兒孫翼翼自成家
J29nB246_p0787a28║徹底掀翻窠臼時赤條條地絕支離豈如迷蝶空遊
J29nB246_p0787a29║戀留得甘甜蜜潤脾
J29nB246_p0787a30║靈明透徹最風光飛舞翩翻各自忙銛利針鋒誰敢
J29nB246_p0787b01║觸痛心一劄直須當
J29nB246_p0787b02║勘破浮華復隱桐個中關捩悉皆通從茲飽腹無餘
J29nB246_p0787b03║事一任芳菲鬥紫紅
J29nB246_p0787b04║禮徑山無幻祖塔
J29nB246_p0787b05║濟水汪洋自有源祖翁嫡脈亙長天當陽迥出摩醯
J29nB246_p0787b06║眼萬古恒開陸地蓮
J29nB246_p0787b07║呈本師老和尚冷灰豆爆
J29nB246_p0787b08║玉蘊荊山珠隱淵忽逢良匠豈能潛一聲爆地無回
J29nB246_p0787b09║互脫體風流顯眾前
J29nB246_p0787b10║興善即境
J29nB246_p0787b11║寶閣凌空紫氣雄碧溪環秀羨來龍嵯峨雙塔蒼煙
J29nB246_p0787b12║裏儼若當年靈鷲峰
J29nB246_p0787b13║掃鴛湖老人塔
J29nB246_p0787b14║秀萃秦溪古剎中福臨此地是真龍老翁高蹟巍然
J29nB246_p0787b15║示傑出禪林第一峰
J29nB246_p0787b16║呈本師老和尚乞掩關
J29nB246_p0787b17║為法忘軀不計春巾瓶久侍受恩深每經痛棒難伸
J29nB246_p0787b18║屈更切提持已報音祖席定非堪繼紹精修庶是可
J29nB246_p0787b19║擔任關中得滿三年願再乞慈圓巖竇心
J29nB246_p0787b20║祝金明介老和尚
J29nB246_p0787b21║師壽莫能量森羅共讚揚道風遐邇播法席古今彰
J29nB246_p0787b22║濟水興波闊真燈續燄長滿筵龍象擁華放碧曇香
J29nB246_p0787b23║重陽隨本師和尚登岳陽山
J29nB246_p0787b24║沙堤遙望滿林秋執杖登高興轉稠汲水煎茶泉眼
J29nB246_p0787b25║活鋪氈設座景風優海天渺渺同師德山樹濛濛亙
J29nB246_p0787b26║古猷侍久不知歸棹晚謹將瓶子注龍湫
J29nB246_p0787b27║祝興善馥生大師
J29nB246_p0787b28║群然大慶出尋常海納山容豈較量碧漢迸輝雲戶
J29nB246_p0787b29║月金風吹綻桂枝香衲衣高隱秦溪秀竹杖橫拈獨
J29nB246_p0787b30║照長嘯傲煙波清晝永從教緇白共稱揚
J29nB246_p0787c01║答素弘法兄（時住蘭若）
J29nB246_p0787c02║華屋鄰溪住悠然唯爾家開軒迎皓月移杖款丹霞
J29nB246_p0787c03║野渡垂絲釣游魚噉影花香風時遞遠蘭若道聲嘉
J29nB246_p0787c04║答古鑑禪師
J29nB246_p0787c05║宗風久已播嘉聲名剎於今喜得人振起如如新氣
J29nB246_p0787c06║象春光仍復照遐津
J29nB246_p0787c07║留幻菴禪師住竺隱
J29nB246_p0787c08║道誼交來豈計春庭梅幾度吐香新法筵慈命應須
J29nB246_p0787c09║繼不獨弘宗可養親
J29nB246_p0787c10║答素穎法兄歸閩
J29nB246_p0787c11║守拙忘年盡己衷禪波浩瀚豈能窮願聞八閩提綱
J29nB246_p0787c12║要自愧疏愚負祖風
J29nB246_p0787c13║和牧公項法兄蕙詠（己亥年植盆蕙次春不發至庚戌忽發一枝）
J29nB246_p0787c14║冰霜歷載久埋身金谷瑤林竟不春何幸挺然連放
J29nB246_p0787c15║萼香風無處掩其真
J29nB246_p0787c16║雲林深隱幾經年忽放奇姿勝藕蓮且喜聯芳名不
J29nB246_p0787c17║昧敢云諸卉漫爭先
J29nB246_p0787c18║天然雅韻愜幽情不假丹青點綴成滿座清風堪足
J29nB246_p0787c19║羨團圞共坐話無生
J29nB246_p0787c20║祝沖默法兄六秩
J29nB246_p0787c21║每憶同門誼惟兄契最先忻逢花甲啟佇聽法音宣
J29nB246_p0787c22║慧海摶紅日高風播碧天南山當聳翠祖脈自綿綿
J29nB246_p0787c23║答通濟法兄住永正
J29nB246_p0787c24║本師法道若深淵病骨何能任此緣喜得吾兄欣拽
J29nB246_p0787c25║杖直教濟水愈滔天
J29nB246_p0787c26║喜當湖羽生屠檀越過退菴
J29nB246_p0787c27║荒林幽且靜忽聽語聲揚盃注天池茗爐添柏子香
J29nB246_p0787c28║道交猶水乳意洽若笙簧幸得安閒法來增斗室光
J29nB246_p0787c29║示徒
J29nB246_p0787c30║時中切莫妄攀緣動止當觀上古賢師德親恩應不
J29nB246_p0788a01║負急須參透未生前
J29nB246_p0788a02║示德峰上人
J29nB246_p0788a03║明德由來出眾峰個般消息要須窮百城煙水緣何
J29nB246_p0788a04║事樓閣門開信步通
J29nB246_p0788a05║聞鐘示雲徵張居士
J29nB246_p0788a06║披襟禪寂坐靜聽水雲鐘惺發幽林鳥驚翻巨海龍
J29nB246_p0788a07║聲逾軒外竹響度嶺前松會得其中意同遊般若峰
J29nB246_p0788a08║詠梅示敬泉沈檀越
J29nB246_p0788a09║水肌玉艷白盈空香散幽清月色融不染一塵澄徹
J29nB246_p0788a10║甚共堪涵養性天中
J29nB246_p0788a11║聞蛙示眾
J29nB246_p0788a12║趺坐方床靜夜深蛙聲嚦嚦契禪心灼然物我渾無
J29nB246_p0788a13║二者點靈光絕古今
J29nB246_p0788a14║插田示眾
J29nB246_p0788a15║竭力耕鋤倦不休拖泥帶水汗淋流長歌到處聲嘹
J29nB246_p0788a16║亮祖意西來莫別求
J29nB246_p0788a17║勸放生戒殺
J29nB246_p0788a18║一體同觀莫恣饕堪憐活剝與煎燒此時悅口殃誰
J29nB246_p0788a19║致他劫償渠果自招須種福田如日永好翻業浪若
J29nB246_p0788a20║水消蠲除籠網從飛躍海角天涯德被遙
J29nB246_p0788a21║勸修淨業六首
J29nB246_p0788a22║無論老幼及賢愚好把彌陀佛號提自性天真全體
J29nB246_p0788a23║現金蓮臺畔接歸西
J29nB246_p0788a24║莫戀紅塵念佛陀樂邦絕勝苦娑婆有緣善士親能
J29nB246_p0788a25║到千葉華香鳥獻歌
J29nB246_p0788a26║識得彌陀大覺仙舌尖常現百餘千白毫光照河沙
J29nB246_p0788a27║界馥郁華開七寶蓮
J29nB246_p0788a28║捉敗家中六賊奴西方不異此娑婆彌陀時刻常垂
J29nB246_p0788a29║護引導眾生出愛河
J29nB246_p0788a30║不昧彌陀自性天紅塵堆裏踏青蓮香風時復吹人
J29nB246_p0788b01║惺佛境分明在目前
J29nB246_p0788b02║彌陀念徹絕追求罪性元空不用鉤天上人間堪自
J29nB246_p0788b03║適河沙法界一毫頭
J29nB246_p0788b04║警世十首
J29nB246_p0788b05║勸君猛省懼塵埃好把菩提路踢開直入真如不退
J29nB246_p0788b06║地何妨利眾去還來
J29nB246_p0788b07║終日波波盡屬埃罪門緊閉有誰開秪因把髻自投
J29nB246_p0788b08║入淪溺幽冥不易來
J29nB246_p0788b09║貪迷造業墮塵埃我佛慈悲善戶開權把三乘法教
J29nB246_p0788b10║化聞修定自樂邦來
J29nB246_p0788b11║凝神靜坐莫沾埃縱有紛紜總放開究竟未生誰是
J29nB246_p0788b12║我定然驀地撞將來
J29nB246_p0788b13║若得居塵不染埃猶如菡萏水中開人間天上誠堪
J29nB246_p0788b14║羨物外逍遙好去來
J29nB246_p0788b15║三千諸佛淨無埃妄自塵籠障不開瞥地歸真明實
J29nB246_p0788b16║際方知觸處即如來
J29nB246_p0788b17║一念歸真豈有埃百千業鎖廓然開了知生死渾如
J29nB246_p0788b18║夢佛國天宮任往來
J29nB246_p0788b19║心地如能絕點埃性園常自覺花開他時果熟香飄
J29nB246_p0788b20║日不枉閻浮去復來
J29nB246_p0788b21║大地山河非土埃草頭祖意潑天開森羅萬象如如
J29nB246_p0788b22║體隨處瞿曇示現來
J29nB246_p0788b23║識得紅塵不是埃任君收捲任君開縱橫大用誰能
J29nB246_p0788b24║測踏遍乾坤彈指來
J29nB246_p0788b25║示學道八首
J29nB246_p0788b26║學道如撐逆水舟手中篙子豈輕丟一稿不到舟傾
J29nB246_p0788b27║覆得過巔涯未可休
J29nB246_p0788b28║學道如兒到遠方迄今猶未見還鄉時時刻刻倚門
J29nB246_p0788b29║望一旦親逢喜倍常
J29nB246_p0788b30║學道如行快櫓船善操不借索來牽通身冷煖渾忘
J29nB246_p0788c01║卻欲到家山猛向前
J29nB246_p0788c02║學道如人入戰場拼身捨命要征降假饒百萬軍騎
J29nB246_p0788c03║敵得勝歌回意自強
J29nB246_p0788c04║學道如歸萬里程急須努力上前行一朝得到家鄉
J29nB246_p0788c05║處玉樹花開香更清
J29nB246_p0788c06║學道如磨鏡上塵蠲除淨盡乃方親本來面目自成
J29nB246_p0788c07║現妍醜分明豈問人
J29nB246_p0788c08║學道如童牧牯牛一回入草一回收直教不犯他苗
J29nB246_p0788c09║稼猶把鞭繩緊繫留
J29nB246_p0788c10║學道如獅吼一聲百千野犴悉皆驚青山綠水無求
J29nB246_p0788c11║侶明月清風樂自盈
J29nB246_p0788c12║永正即事八首
J29nB246_p0788c13║施茶
J29nB246_p0788c14║普濟香茶滌悶埃頓教煩熱即時開休嫌永正家風
J29nB246_p0788c15║別秪要當人知味來
J29nB246_p0788c16║插蒔
J29nB246_p0788c17║田田綠水總無埃陌陌如龍界畔開插遍青禾農盡
J29nB246_p0788c18║樂灼然恩自聖天來
J29nB246_p0788c19║耕牛
J29nB246_p0788c20║堪羨牛兒犁土埃荒蕪淨盡賴渠開不知力竭神疲
J29nB246_p0788c21║苦反益鞭笞促去來
J29nB246_p0788c22║禱雨
J29nB246_p0788c23║狂風終日掃塵埃括盡浮雲四望開水涸苗黃農力
J29nB246_p0788c24║倦願施甘雨沛然來
J29nB246_p0788c25║車水
J29nB246_p0788c26║偉哉步步迥塵埃瀑布瓊花足底開憑桁若行千百
J29nB246_p0788c27║里此身無去亦無來
J29nB246_p0788c28║懸幡
J29nB246_p0788c29║彩幡高掛拂雲埃試看巍然殿貌開不是老盧親口
J29nB246_p0788c30║示那知覿體現如來
J29nB246_p0789a01║古井
J29nB246_p0789a02║幽瀾漱玉潔無埃為惜行人路畔開汲飲頓教涼徹
J29nB246_p0789a03║骨甘泉須信有源來
J29nB246_p0789a04║琉璃
J29nB246_p0789a05║湛湛圓輝絕點埃鐵圍遍照悉皆開光明花向心中
J29nB246_p0789a06║現智慧根從頂上來
J29nB246_p0789a07║和本師老和尚韻八首
J29nB246_p0789a08║竺隱清修
J29nB246_p0789a09║無涯法海最深淵清隱高風詎可宣一任碧峰南拱
J29nB246_p0789a10║揖且從秀水北環聯梵宮香霧氤氳合叢樹幽禽來
J29nB246_p0789a11║往翩暮鼓晨鐘空世想并心參叩大金仙
J29nB246_p0789a12║禪餘覽勝
J29nB246_p0789a13║寶鏡當軒耀碧淵交光映徹妙難宣金風拂拂銀河
J29nB246_p0789a14║湛玉露洋洋珠斗聯雲外天香來馥馥案間雅句綴
J29nB246_p0789a15║翩翩陽春自愧難賡和聊續荒詞奉上仙
J29nB246_p0789a16║古院晨鐘
J29nB246_p0789a17║遙送鯨音過藪淵洪聲普震豈能宣三千界內光明
J29nB246_p0789a18║遍百八嗚中緊慢聯敲惺晨雞啼杳杳驚殘迷蝶夢
J29nB246_p0789a19║翩翩竹移青影東窗曉又得慇勤事大仙
J29nB246_p0789a20║沙汀落雁
J29nB246_p0789a21║晚霞靄靄映湫淵雁集平坡數莫宣蓮渚流清從飲
J29nB246_p0789a22║啄蘆汀沙煖任棲聯長天隱隱排行字遠水迢迢照
J29nB246_p0789a23║影翩閒望秋江無限意逍遙何羨醉樓仙
J29nB246_p0789a24║海天一望
J29nB246_p0789a25║疊疊峰巒杳隔淵水雲縹緲景難宣天呈圖畫分濃
J29nB246_p0789a26║淡地獻鯤鯨啟斷聯坐絕妄緣禪寂寂行吟幽思興
J29nB246_p0789a27║翩翩乾坤極目承誰力自信全超不壞仙
J29nB246_p0789a28║秋庭詠菊
J29nB246_p0789a29║昔時佳興羨陶淵今植山房幸莫宣銀艷金姿清貴
J29nB246_p0789a30║富瓊葩翠葉錦奇聯游蜂永絕喧相擾浪蝶難教擅
J29nB246_p0789b01║便翩歷盡曉霜終不萎幽芳得獻大羅仙
J29nB246_p0789b02║湖山煙雨
J29nB246_p0789b03║冥蒙山色暗龍淵陰氣沖號曷可宣煙樹數家相掩
J29nB246_p0789b04║映滄波千頃漫淪聯雲生深谷樵迷徑雨洗荒林鳥
J29nB246_p0789b05║絕翩詎訝披簑垂釣叟悠悠物外勝神仙
J29nB246_p0789b06║新秋晚霽
J29nB246_p0789b07║碧漢斜陽漱玉淵澄空瑩潔莫能宣紅霞燦燦光涵
J29nB246_p0789b08║曉綠水迢迢波影聯吹浪游魚歡踴躍凌風歸鳥兢
J29nB246_p0789b09║翻翩江天一色真堪羨偏契林泉出世仙
J29nB246_p0789b10║自述
J29nB246_p0789b11║余心同霹靂所作咸忠直事事效先賢心心依古德
J29nB246_p0789b12║六根不染塵一體豈沾色非己敢稱誇惟天能委悉
J29nB246_p0789b13║詠雪
J29nB246_p0789b14║閒坐明窗下紛紛落滿林爛銀鋪竹徑碎玉點衣襟
J29nB246_p0789b15║訪友人迷路尋梅客阻心野僧將遣興聊作一篇吟
J29nB246_p0789b16║風箏二首
J29nB246_p0789b17║骨格雖微氣量豪扶搖而上不辭勞秪因自有凌雲
J29nB246_p0789b18║志故爾飛騰霄漢高
J29nB246_p0789b19║有為物色本無情一線靈通得上昇時至高嗚人仰
J29nB246_p0789b20║望目難窮處孰能聽
J29nB246_p0789b21║火爆
J29nB246_p0789b22║頂門竅發震雷霆驚起群聾徹骨惺直得分身遍塵
J29nB246_p0789b23║剎當陽誰敢觸其英
J29nB246_p0789b24║山居十五首
J29nB246_p0789b25║自處重巖尟客來幽林小徑長蒼苔清風明月堪為
J29nB246_p0789b26║伴野蕨藤花不用栽
J29nB246_p0789b27║乍入山來懶閱書攜鋤且自墾茶畬談玄設妙渾閒
J29nB246_p0789b28║事一飽忘飢樂有餘
J29nB246_p0789b29║攜杖穿林野興濃子規啼徹百花叢見聞不昧機先
J29nB246_p0789b30║事一段風光觸處通
J29nB246_p0789c01║似兀如癡口懶開了無閒事掛心來飢時撥火煨黃
J29nB246_p0789c02║獨飽後烹茶飲數盃
J29nB246_p0789c03║幽鳥聲聲宣妙法榴花灼灼顯真機燈籠露柱堪相
J29nB246_p0789c04║委色見聲求豈易歸
J29nB246_p0789c05║坐倦和衣展腳眠鼾齁鼻息任余便猿啼檻外驚殘
J29nB246_p0789c06║夢紅日團團映滿簾
J29nB246_p0789c07║岸柳籠煙綠更濃溪桃映日水浮紅風晴雨霽春三
J29nB246_p0789c08║月幽鳥一聲深樹中
J29nB246_p0789c09║移坐巖前就碧天閒縫破衲少針穿黃虀麥飯隨時
J29nB246_p0789c10║過自喜清貧勝濁緣
J29nB246_p0789c11║緣陰深處囀黃鶯若個知音洞眼睛為報參徒休外
J29nB246_p0789c12║覓瞥然回首是家程
J29nB246_p0789c13║數載煙霞遠市廛甘心冷澹絕攀緣松風竹韻閒消
J29nB246_p0789c14║遣野鹿群猿伴我眠
J29nB246_p0789c15║深棲巖竇是良方喜自埋頭歲月忘閒把蒲團敷地
J29nB246_p0789c16║坐不知日暮與天光
J29nB246_p0789c17║庭花帶雨折簪瓶紫芋添虀煮破鐺幸自檀那輸國
J29nB246_p0789c18║課茅菴無事樂閒情
J29nB246_p0789c19║竹戶閒關坐石床休心碧嶂度餘光庭前古柏無冬
J29nB246_p0789c20║夏那計籬邊幾綻黃
J29nB246_p0789c21║茅舍深棲養病身無思無慮樂天真閒名久謝誰相
J29nB246_p0789c22║識一覺安眠意最親
J29nB246_p0789c23║終日昏昏過了休無論寒暑與春秋有人問我成何
J29nB246_p0789c24║事一個粗拳劈面酬
J29nB246_p0789c25║禪門十事
J29nB246_p0789c26║源流
J29nB246_p0789c27║如來親血脈鼻祖嫡津梁德越乾坤永光逾日月長
J29nB246_p0789c28║拂子
J29nB246_p0789c29║法王真慧命龍象莫輕浮驀地親拈示群峰悉點頭
J29nB246_p0789c30║拄杖
J29nB246_p0790a01║宗風憑繼續日用任施為掃盡狐狼跡堂堂更有誰
J29nB246_p0790a02║如意
J29nB246_p0790a03║縱橫皆自適動轉總隨宜指出形山寶光明遍界輝
J29nB246_p0790a04║禪板
J29nB246_p0790a05║禪林遵警策海眾賴維持一擊虛空碎嚬呻獅子兒
J29nB246_p0790a06║數珠
J29nB246_p0790a07║拈來為道用提起示諸人直下知端的當陽一句親
J29nB246_p0790a08║飲瓢
J29nB246_p0790a09║衲僧親活計顏子似同流飽腹無餘事高懸拄杖頭
J29nB246_p0790a10║斗笠
J29nB246_p0790a11║千聖皆同備群英曷可虧團圞無縫罅日炙與風吹
J29nB246_p0790a12║蒲團
J29nB246_p0790a13║跏趺堪穩坐定慧作根基為報參禪者須明向上機
J29nB246_p0790a14║茫鞋
J29nB246_p0790a15║江山都歷遍到處不曾離颺在紅塵裏無人識得伊
J29nB246_p0790a16║關中四威儀
J29nB246_p0790a17║關中行沒途程飯後欣舒步翛然絕擊縈
J29nB246_p0790a18║關中住無別務焚香閱古書何論朝於暮
J29nB246_p0790a19║關中坐脣懶簸豎起鐵脊梁那管蒲團破
J29nB246_p0790a20║關中臥衲被破鼻息任鼾齁從來無夢作
J29nB246_p0790a21║十二時歌
J29nB246_p0790a22║半夜子床頭鼠咬自家耳噓一聲咸入穴中心暗喜
J29nB246_p0790a23║雞嗚丑眼開一物渾無有黑漫漫大地盡成獅子吼
J29nB246_p0790a24║平旦寅拈香擇火示天真勤禮佛徹體清涼絕世塵
J29nB246_p0790a25║日出卯生涯當處何曾少钁頭邊覆去翻來用不了
J29nB246_p0790a26║食時辰饑火炎炎事最親炊黍甑野菜和羹勝美珍
J29nB246_p0790a27║禺中已花笑鳥啼無別旨閉篷門堪歎迷流隨境使
J29nB246_p0790a28║日南午大地炎蒸何處躲一彈指豁開寶藏空今古
J29nB246_p0790a29║日昳未蒲團敷坐如來地沒心情那有工夫閒拭涕
J29nB246_p0790a30║晡時申囊缽蕭然不厭貧無價寶圓明皎潔亙隨身
J29nB246_p0790b01║日入酉參徒莫怪無分剖秪粗拳直下知歸休外走
J29nB246_p0790b02║黃昏戌一日功程方始畢更何為摩訶般若波羅蜜
J29nB246_p0790b03║人定亥威音王佛今何在阿呵呵天上人間絕對待
J29nB246_p0790b04║自讚（成侍者請）
J29nB246_p0790b05║者漢別無伎倆惟能守拙退讓事師一點赤心應機
J29nB246_p0790b06║秪拈白棒自欣禪律兼規學者難為近傍生平懶合
J29nB246_p0790b07║時宜篤志深棲雲嶂僅留殘質愧先賢莫把渠儂為
J29nB246_p0790b08║榜樣
J29nB246_p0790b09║當湖佛弟子羽生屠行符敬梓
J29nB246_p0790b10║斷愚智禪師語錄卷下（終）