J29nB247_p0791a01║序
J29nB247_p0791a02║大道廓然，獨脫形表，何緇何素？何
J29nB247_p0791a03║聖何凡？從上古尊宿握吹毛劍斷
J29nB247_p0791a04║人命根，惟臨濟一宗卓越常情。濟
J29nB247_p0791a05║十七傳為斷橋倫祖，倫十一傳為
J29nB247_p0791a06║徑山沖祖，沖傳興善廣，廣傳普明
J29nB247_p0791a07║用。我金明介老和尚為普明嫡子，
J29nB247_p0791a08║傳法三十餘人，瓶山次菴法兄其
J29nB247_p0791a09║上首也。普光坦菴峻禪師丰標天
J29nB247_p0791a10║挺，遍歷諸方，在在推許，師未肯諾。
J29nB247_p0791a11║最後至瓶山門下，水乳相投，遂受
J29nB247_p0791a12║記莂。余炙師儀範，壁立萬仞，聆師
J29nB247_p0791a13║緒論，穆然清風。捧讀《普光語錄》，如
J29nB247_p0791a14║大寶炬光燭九垓，誰敢正眼覷著？
J29nB247_p0791a15║覷著則瞎卻渠眼。余合掌稱慶曰：
J29nB247_p0791a16║「斷橋一支將大振矣。」因力勸付梓，
J29nB247_p0791a17║一任含靈抱識，橫咬豎嚼，行見兒
J29nB247_p0791a18║孫匝地，正不可思議也。
J29nB247_p0791a19║康熙庚戌孟秋丙辰空諸羅真性
J29nB247_p0791a20║敬題
J29nB247_p0791a21║
J29nB247_p0791b01║嘉興諸鄉紳請啟
J29nB247_p0791b02║伏以青天轟霹靂，滹沱道出常情；破院扇真風，蠡水
J29nB247_p0791b03║孤標遍界。獅窟既無凡類，曹源自爾流長。恭惟
J29nB247_p0791b04║坦菴大和尚座下，金陵毓秀，鍾阜呈祥。紹隆倫祖之
J29nB247_p0791b05║真傳，丕振車溪之嫡派。瓶山室裏，倒翻筋斗出羅籠；
J29nB247_p0791b06║檇李城南，剷斷葛藤全正令。久潛光於水邊林下，壁
J29nB247_p0791b07║立高風；方現瑞於優缽羅華，入廛垂手。茲有普光勝
J29nB247_p0791b08║剎，原為古佛道場，不遠南翁興善之宗猷，且近鴛老
J29nB247_p0791b09║普明之恢復。巍然祖剎之間，允矣法王之席。時節已
J29nB247_p0791b10║臻，因緣匪偶。（植）等久欽道範，特發微誠，析寸香而泥
J29nB247_p0791b11║首，勒蕪語呂式瞻。伏願高提祖印，甘露門隨時施設；
J29nB247_p0791b12║洪開爐鞴，辣手段卓絕諸方。裂破墜香擲地之機緣，
J29nB247_p0791b13║播揚日擁扶桑之漏逗。俾大根小莖，法雨均霑；而此
J29nB247_p0791b14║界彼疆，皇風一片。臨楮無任屏企之至。
J29nB247_p0791b15║　法末張天植　曹　溶　王　庭　朱茂時
J29nB247_p0791b16║　　　錢　江　莊　鏻　何元英　許宗渾
J29nB247_p0791b17║　　　李丹衷　姚原溈　陳　恂　張三省
J29nB247_p0791b18║　　　項玉筍　陳之遵　卜陳彝　濮　芬
J29nB247_p0791b19║　　　項　泰　袁定遠　黃　濤　金大起
J29nB247_p0791b20║　　　李新枝　黃士傑　仝頓首拜
J29nB247_p0791b21║眾文學請啟
J29nB247_p0791b22║伏以花開五葉，式瞻庚嶺之輝；教外單傳，丕振鳧鐘
J29nB247_p0791b23║之響。法不孤起，道在人弘。恭惟
J29nB247_p0791b24║潛夫大和尚，少室真傳，滹沱嫡派。蘊龍蟠虎踞之間
J29nB247_p0791b25║氣，瓊筏渡盡迷津；接南岳敬畏之家風，慧日重懸沙
J29nB247_p0791b26║界。揭開斷橋倫祖之生面，播揚車溪幻老之嘉聲。密
J29nB247_p0791b27║印瓶山，崇輝范里。三千獅象隨高步，詎曰非時？萬里
J29nB247_p0791b28║香雲擁法幢，寧惟異地？今茲普光禪剎，實係古宿道
J29nB247_p0791b29║場，特請大禪師移錫光臨，烹佛煉祖，紹隆從上之宗
J29nB247_p0791b30║猷，培毓雲礽之嫡乳。唱彌高而和彌峻，奚翅一世驚
J29nB247_p0791c01║聞；翥威鳳而奮祥麟，直令千秋振響。祐等向沾道味，
J29nB247_p0791c02║久飫麈談，懷瓣香而泥首，勒寸楮以瞻雲。伏願俯鑒
J29nB247_p0791c03║微忱，慨俞飛錫。毒鼓轟天，髑髏迸而紅日當空；獅王
J29nB247_p0791c04║踞地，狐犴消而清風遍界。拄杖𨁝跳之家聲，塵塵奉
J29nB247_p0791c05║重；扶桑日出之公案，剎剎掀翻。將見祖道重興，三草
J29nB247_p0791c06║二木而法雨均霑；宗乘丕暢，此土他方而道風一貫
J29nB247_p0791c07║矣。肅此布陳，顒候慈旆。不宣。
J29nB247_p0791c08║　法末呂嘉祐　顧　紳　駱雲程　施　博
J29nB247_p0791c09║　　　卜汝諧　周天澤　項微謨　陸　煐
J29nB247_p0791c10║　　　項水鏡　許振聲　施　璜　萬人望
J29nB247_p0791c11║　　　項吉士　李　潛　項　奎　羅開驎
J29nB247_p0791c12║　　　項具慶　陸　燾　萬民望　項嘉祚
J29nB247_p0791c13║　　　施鑒蘧　項　禹　卜　鼎　項穎思
J29nB247_p0791c14║　　　項觀國　萬世望　項穎異　譚有泌
J29nB247_p0791c15║　　　項官治　仝頓首拜
J29nB247_p0791c16║普光請啟
J29nB247_p0791c17║伏以十方調御，光氣照於祇林；雙桂昌榮，芳枝接乎
J29nB247_p0791c18║慧命。生當末季，代有傳人。恭惟
J29nB247_p0791c19║坦菴大和尚，覺海津梁，名藍領袖。系自江左，水分白
J29nB247_p0791c20║鷺洲邊；化被漳南，路繞蒼龍磯畔。繼斷橋之高躅，弘
J29nB247_p0791c21║臨濟之宗風。自從唱導海閩，何幸錫飛檇李。惟是普
J29nB247_p0791c22║光禪寺，僻處永豐，本係寂寞之鄉，夙望能仁之駕。某
J29nB247_p0791c23║等投身蓮界，未破迷途；托業琪園，猶粘世網。平流薄
J29nB247_p0791c24║劣，無力撐持，自非龍象蹴踏之才，難副緇素皈依之
J29nB247_p0791c25║志。敢申瓣香，來投座下，俯垂賜誨，高樹法幢。溯緣起
J29nB247_p0791c26║於天福初載，惟憑福德以遙臨；推創始于道坦法師，
J29nB247_p0791c27║信藉坦翁而復振。此法門之所係賴，非勉強之所能
J29nB247_p0791c28║求。伏望允從，曷勝禱切。
J29nB247_p0791c29║　法弟子陳大儒　張鳳翎　盛　洪　朱焜采
J29nB247_p0791c30║　　　　聞名彰　周世傑　盛鴻儀　朱雲燾
J29nB247_p0792a01║　　　　朱永泰　夏成文　夏成彥　於　煌
J29nB247_p0792a02║　本山弟子達賢　祖源　真默　祖仁　戒端
J29nB247_p0792a03║　　　　　正印　方慶　智正和南拜
J29nB247_p0792a04║
J29nB247_p0792a05║
J29nB247_p0792a06║
J29nB247_p0792a07║
J29nB247_p0792a08║
J29nB247_p0792a09║
J29nB247_p0792a10║
J29nB247_p0792a11║
J29nB247_p0792a12║
J29nB247_p0792a13║
J29nB247_p0792a14║
J29nB247_p0792a15║
J29nB247_p0792a16║
J29nB247_p0792a17║
J29nB247_p0792a18║
J29nB247_p0792a19║
J29nB247_p0792a20║
J29nB247_p0792a21║坦菴禪師住嘉興普光寺語錄
J29nB247_p0792a22║侍者全弘記錄
J29nB247_p0792a23║康熙庚戌五月十九日，師在精嚴寺受
J29nB247_p0792a24║闔郡紳衿、諸大護法、洎眾耆宿請，住普光寺。小參，拈
J29nB247_p0792a25║啟云：「者個有底喚作無盡藏頂王三昧、有底喚作金
J29nB247_p0792a26║剛秘密真言、有底喚作護身符子，今日在峻上座手
J29nB247_p0792a27║裏，但喚作賣水牯牛底文契。何故？從此拖犁拽耙去
J29nB247_p0792a28║也。一向把住，乾坤失色；于今放行，遍界生光。且道：把
J29nB247_p0792a29║住是？放行是？」良久，云：「明眼人前，卻成漏逗。」復舉：「五祖
J29nB247_p0792a30║演禪師在海會受請，云：『三處住持只者滋味，者回冤
J29nB247_p0792b01║家難為迴避，白蓮峰鼻孔、海會山出氣。』」師云：「五祖鼻
J29nB247_p0792b02║孔雖善出氣，只不合使人東奔西走。山僧又不然，初
J29nB247_p0792b03║作住持，說甚滋味？既是冤家，何須迴避？幸有七尺烏
J29nB247_p0792b04║藤，去住自能出氣。」遂卓拄杖，下座。
J29nB247_p0792b05║師以六月六日進院，至
J29nB247_p0792b06║山門，云：「大解脫門，今古洞開，山僧到這裏，不用強安
J29nB247_p0792b07║排。」拽拄杖便入。
J29nB247_p0792b08║佛殿，「漱口三日，吾不喜聞，老姥不欲見，調達常謗嗔。」
J29nB247_p0792b09║遂展具云：「別人行處我不行。」便禮拜。
J29nB247_p0792b10║伽藍，「我六通，你五通，恢張正法，震懾波旬，大家扶起
J29nB247_p0792b11║破沙盆。」
J29nB247_p0792b12║祖堂，「二三四七，逐隊成群，西天此土，換卻多少人眼
J29nB247_p0792b13║睛？」
J29nB247_p0792b14║據室，「架箭拋毬，擎叉舞劍，多少大驚小怪，未免鈍置
J29nB247_p0792b15║煞人。新普光無論凡來聖來，只要照顧棒頭律律。何
J29nB247_p0792b16║故？臨濟門下。」當日嘉鎮府大廳洪護法設齋，暨本山
J29nB247_p0792b17║檀越耆舊大眾等請上堂，師至座前拈疏云：「這便是
J29nB247_p0792b18║二千餘年前靈山會上世尊親囑國王大臣底一則
J29nB247_p0792b19║公案，今日諸大護法重新拈出，錦心繡口，玉轉珠回，
J29nB247_p0792b20║光顯宗乘，全彰聖諦。大眾還委悉麼？」遂度表白云：「更
J29nB247_p0792b21║煩剖露。」宣畢，指法座顧眾云：「不禮須彌王，高步毗盧
J29nB247_p0792b22║頂，且道是甚麼人境界？」喝一喝便陞，拈香云：「此一瓣
J29nB247_p0792b23║香，端為祝延
J29nB247_p0792b24║大清世界主今上皇帝陛下，欽願壽空芥城而不竭，福
J29nB247_p0792b25║等剎海以無涯。」次拈香云：「此一瓣香，奉為闔國審僚、
J29nB247_p0792b26║文資武列，以及本郡各位尊官，伏願股肱聖主、柱石
J29nB247_p0792b27║皇圖，永護法幢，長光佛日。」復拈香云：「此一瓣香，根蟠
J29nB247_p0792b28║劫石，葉覆大千，久經日炙風吹，何啻三登九上？八臂
J29nB247_p0792b29║那吒捉不著，千眼大悲覷不見。今日對眾拈出，耑為
J29nB247_p0792b30║供養
J29nB247_p0792c01║臨濟正傳三十二世缾山堂上次菴本師老人，用酬
J29nB247_p0792c02║法乳。設有個漢出來道：『既是捉不著、覷不見，因甚到
J29nB247_p0792c03║這裏拈出？』但向他道：『事無一向，且要共知。』」斂衣就座。
J29nB247_p0792c04║古林和尚白椎云：「法筵龍象眾，當觀第一義。」師云：「第
J29nB247_p0792c05║一義諦，亙古亙今，普天匝地。若到法兄椎下觀光，早
J29nB247_p0792c06║是落三落四。莫有向未發椎時薦得者麼？」乃云：「諸佛
J29nB247_p0792c07║出興，列祖降跡，以至拈花面壁、斷臂破顏，總是以訛
J29nB247_p0792c08║傳訛、將錯就錯，無非要汝諸仁各各識取者個第一
J29nB247_p0792c09║義。且如何是第一義聻？松篁拂漢，梵宇排空，鳥語花
J29nB247_p0792c10║香，風清月朗，頭頭上顯，物物上明。於斯會去，自見堯
J29nB247_p0792c11║風蕩蕩、舜日熙熙，海晏河清、民康物阜。且道法筵重
J29nB247_p0792c12║闢、法令初行一句又作麼生？豐年野老謳歌日，共喜
J29nB247_p0792c13║嘉禾合穗生。」（謝辭不錄。）復舉：「神鼎諲禪師開堂云：『齋
J29nB247_p0792c14║會已具。』」師云：「喫水也須防噎。」僧俗已集，師云：「試看靈
J29nB247_p0792c15║山一會。」問答已畢，師云：「閑言語當甚麼事？」佛法成辦，
J29nB247_p0792c16║師云：「瞞得阿誰？只將此著上祝今上皇帝聖壽無疆。」
J29nB247_p0792c17║師以拂子打圓相云：「山僧只將此著上祝今上皇帝
J29nB247_p0792c18║聖壽無疆。且道與古人相去多少？」遂揮拂子一下。復
J29nB247_p0792c19║結椎云：「諦觀法王法，法王法如是。」下座。
J29nB247_p0792c20║當晚小參，白仙上座纔出，師便喝，仙亦喝，師云：「山僧
J29nB247_p0792c21║一喝正令當行，上座一喝意作麼生？」仙云：「斷橋流水
J29nB247_p0792c22║急，端的是曹源。」師云：「許汝讚歎。」仙又喝，師云：「者一喝
J29nB247_p0792c23║沒有落處。」仙云：「某甲今日納個敗缺。」師云：「大眾證明。」
J29nB247_p0792c24║乃云：「欲識佛性義，當觀時節因緣。時節若至，其理自
J29nB247_p0792c25║彰。且道即今是甚麼時節？」眾無對，師自代云：「皓月正
J29nB247_p0792c26║當空。」復舉：「主峰法伯住龍淵晚參，云：『大凡整叢林、立
J29nB247_p0792c27║宗旨，莫不由此時節因緣。時節若至，如貧得寶。』」師云：
J29nB247_p0792c28║「大眾還識者寶麼？不是隋珠卞玉，亦非隨色摩尼。」驀
J29nB247_p0792c29║拈拄杖，云：「山僧這裏亦有一寶，便在諸人分上皆不
J29nB247_p0792c30║欠少，但以塵蔽沙埋，不能證得。于今正是時節，山僧
J29nB247_p0793a01║要汝等個個得者寶去。有麼？有麼？」良久，卓杖，下座。
J29nB247_p0793a02║次日，到興善寺掃鴛祖塔，拈香云：「三十年前鼓兩片
J29nB247_p0793a03║皮，遍界生風；三十年後突出巴鼻，全身入草。今日特
J29nB247_p0793a04║地瞻禮，只為祖彌不了。」驀召眾云：「不肖孫與祖師相
J29nB247_p0793a05║見，汝等作麼生？」良久，云：「切忌草草。」遂插香。
J29nB247_p0793a06║闔山耆德設齋，請上堂。「風生古殿，雲列奇峰，夏木鶯
J29nB247_p0793a07║啼，彫樑燕語，頭頭祖意昭然，觸處真機煥爾。英靈到
J29nB247_p0793a08║此，用力不多；其或未然，更資一路。」遂喝一喝。復舉：「臨
J29nB247_p0793a09║濟大師云：『我有時一喝如金剛寶劍，有時一喝如踞
J29nB247_p0793a10║地師子，有時一喝探竿影草，有時一喝不作一喝用。』」
J29nB247_p0793a11║師云：「秖如山僧適纔一喝，且道是金剛寶劍耶？踞地
J29nB247_p0793a12║師子耶？探竿影草耶？不作一喝用耶？還會麼？師子林
J29nB247_p0793a13║中師子吼，旃檀林內旃檀香。」下座。
J29nB247_p0793a14║立兩序，上堂。以拂子打○云：「普光今日放開一孔了
J29nB247_p0793a15║也，莫有著楔者麼？縱饒著得恰好，病僧也只許你一
J29nB247_p0793a16║半。何故？妙舞不應誇遍拍，三臺須要大家催。」
J29nB247_p0793a17║三門眾檀越設齋，請上堂。曰：「仙上座纔禮拜。」師云：「今
J29nB247_p0793a18║日不答話。」仙挺身云：「者個是甚麼𠰚？」師云：「向汝道今
J29nB247_p0793a19║日不答話。」仙佇思，師便喝，仙亦喝。師云：「病僧一喝有
J29nB247_p0793a20║賓有主，上座一喝又作麼生？」仙云：「兩眼對兩眼。」師又
J29nB247_p0793a21║喝，仙云：「今日放過和尚。」師云：「莫謂拄杖不在。」自嚴庫
J29nB247_p0793a22║頭問：「如何是萬法歸一？」師云：「柴米油鹽，果品蔬菜。」頭
J29nB247_p0793a23║云：「如何是一歸何處？」師云：「汝須堅心照管。」頭禮拜云：
J29nB247_p0793a24║「謝師答話。」師云：「切忌囫圇吞箇棗。」古節維那問：「孔子
J29nB247_p0793a25║云：『三十而立，四十而不惑。』未審不惑箇什麼？」師云：「且
J29nB247_p0793a26║去摸索磬眼。」那云：「『五十而知天命。』且道天命作麼生
J29nB247_p0793a27║知？」師云：「一椎粉碎後即向汝道。」那擬議，師便喝。那云：
J29nB247_p0793a28║「我今拶破虛空了，幸採當陽得力機。」師豎拂子云：「還
J29nB247_p0793a29║採得者箇麼？」乃云：「連宵雷電交馳，風霖大作，炎蒸漸
J29nB247_p0793a30║遁，秋氣縱橫，是汝諸仁總去靜處薩婆訶，鼾然成熟
J29nB247_p0793b01║睡，那知山門外有一段奇特因緣？且道是甚麼因緣？
J29nB247_p0793b02║有個維摩居士言：『我普光倉無粒米，爨乏莖薪。』乃使
J29nB247_p0793b03║無量無邊神通力，涌身向虛空中現十八變，直往上
J29nB247_p0793b04║方過無量無邊世界，到香積國中，用無量無邊轉運
J29nB247_p0793b05║力齎天廚飯還至我所，卻問病僧：『我等以此無量無
J29nB247_p0793b06║邊殊勝玅供飽飫僧伽，未審還有福利也無？』病僧向
J29nB247_p0793b07║他道：『端坐受供養，施主常安樂。』是彼維摩生大歡喜，
J29nB247_p0793b08║踴躍而退。大眾！還知有者般奇特事麼？」揮拂子云：「歸
J29nB247_p0793b09║堂喫飯去。」便下座。
J29nB247_p0793b10║因事上堂，舉：「金明師翁拈墜香問瓶山本師云：『無情
J29nB247_p0793b11║如何說法？』山云：『和尚拄杖子𨁝跳去也。』明復勘問，山
J29nB247_p0793b12║拈墜擲地，叉手而立。明拈墜置於几上，山云：『無情說
J29nB247_p0793b13║法竟。』明便休去。」師云：「大眾！看他二老舉揚個事，鍼鋒
J29nB247_p0793b14║相拄，水乳相投，直得山河大地、草木藂林，悉放香光、
J29nB247_p0793b15║皆譚般若。即我病僧本欲巖栖竇處遯跡過時，不意
J29nB247_p0793b16║遭他香氣勾引出來，將些旃檀香、沉水香、海此岸香、
J29nB247_p0793b17║牛頭無價香、華樹香、果樹香、末香、塗香、須曼那華香，
J29nB247_p0793b18║乃至妙法堂為諸天說法時香，盡世所有一切之香，
J29nB247_p0793b19║一時委付於我。既受委付，山僧如何施設？」驀拈拄杖
J29nB247_p0793b20║卓一卓，云：「即今薰卻天下人鼻孔去也。且道他無情
J29nB247_p0793b21║說箇什麼法？」久久，拽杖便下座。