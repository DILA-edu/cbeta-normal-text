J29nB248_p0799b01║達變權禪師語錄卷第二
J29nB248_p0799b02║侍者海澂記錄
J29nB248_p0799b03║住明州慈谿縣五磊山靈峰禪寺語錄
J29nB248_p0799b04║佛誕，請上堂。僧問：「本來不生，因甚降生於皇宮？」師云：
J29nB248_p0799b05║「病眼見空華。」進云：「天上天下，唯我獨尊。如何是獨尊
J29nB248_p0799b06║之旨？」師云：「倚天長劍逼人寒。」進云：「今日和尚現大人
J29nB248_p0799b07║相，與世尊是同？是別？」師云：「直教他倒退三千里。」進云：
J29nB248_p0799b08║「恁麼則昔日瞿曇，今朝和尚。」師云：「罕逢穿耳客，多見
J29nB248_p0799b09║刻舟人。」問：「世尊初生，一手指天，一手指地，意旨如何？」
J29nB248_p0799b10║師卓拄杖一下。進云：「祇如雲門一棒打殺，又作麼生？」
J29nB248_p0799b11║師云：「誰人知此意？令我憶南泉。」進云：「雲在嶺頭閒不
J29nB248_p0799b12║徹，水流澗下太忙生。」師云：「不是者箇道理。」乃云：「大人
J29nB248_p0799b13║境界，行海無窮。三僧祇劫，悲願重重。未離兜率，已降
J29nB248_p0799b14║皇宮。纔生下地，浩氣吞虹。指天上下，目顧西東。唯我
J29nB248_p0799b15║獨尊，三界大雄。四十九年，漫天布網。三百餘會，打鳳
J29nB248_p0799b16║羅龍。末後拈華，別展家風，單傳教外，直指綱宗。人間
J29nB248_p0799b17║天上，微塵剎海，西天此土，萬古尊崇。如春在華，不施
J29nB248_p0799b18║其功，自然開發，萬紫千紅。如及時雨，誰不歇仰？普潤
J29nB248_p0799b19║焦枯，悉皆生長。如大雲起，彌覆穹蒼，頓除熱惱，遍界
J29nB248_p0799b20║清涼。如大日輪，任運自在，照徹十方，豪無偏愛。所以
J29nB248_p0799b21║道：剎塵心念可數知，大海中水可飲盡，虛空可量風
J29nB248_p0799b22║可繫，無能盡說佛功德。今逢降誕之辰，復有大心居
J29nB248_p0799b23║士虔備香齋供佛及僧，更請不肖遠孫曲彔高陞，舉
J29nB248_p0799b24║揚正法，報畣能仁。舉揚即置，且道：世尊還來受供養
J29nB248_p0799b25║也無？若來，世尊即今在甚麼處？若不來，又供養箇甚
J29nB248_p0799b26║麼？諸人向者裏緇素得出，與大心居士立地成佛，永
J29nB248_p0799b27║無退轉。若緇素不出，普請同到大殿拈香上供，更為
J29nB248_p0799b28║諸人說破。」
J29nB248_p0799b29║師到廣潤省覲，眾請小參。問：「象駕遠臨，師資道重，同
J29nB248_p0799b30║風千里無勞問，的的相承事若何？」師云：「象蹋恆河徹
J29nB248_p0799c01║底過，大千百雜碎如塵。」進云：「古德道：『向上一路，千聖
J29nB248_p0799c02║不傳。』又有道：『向上一路，千聖不然。』祇如不傳、不然，還
J29nB248_p0799c03║有相承分也無？」師云：「剎竿頭上仰蓮心。」進云：「若不入
J29nB248_p0799c04║水，爭見長人？」師云：「涌金春色晚，吹落碧桃華。」進云：「如
J29nB248_p0799c05║是則好將一滴曹谿水，散作波濤起濟宗。」師云：「一片
J29nB248_p0799c06║何人得？流經十萬家。」乃云：「不來相而來，南嶽天台知
J29nB248_p0799c07║幾回？不見相而見，千里同風常覿面。所以道：不出戶，
J29nB248_p0799c08║身遍十方；未入門，常在屋裏。則何假覺城東際始見
J29nB248_p0799c09║文殊，樓閣門開方參彌勒？故靈峰不異此處，此處即
J29nB248_p0799c10║是靈峰。不肖雖與本師大和尚相別兩月，殊不知夜
J29nB248_p0799c11║暗晝明，時時省覲；折旋頫仰，步步追隨，遠溯威音已
J29nB248_p0799c12║前，直至盡未來際，於其中間豪無間隔，有時拈尾作
J29nB248_p0799c13║頭、有時拈頭作尾，君臣道合，賓主交參，一月印千江、
J29nB248_p0799c14║千江同一月，況有十方英傑、四海高賢，手眼精明，同
J29nB248_p0799c15║心相照，命不才涼德為眾舉揚？大似布鼓雷門，耀螢
J29nB248_p0799c16║烈日，固知塵培巨嶽難增鷲嶺之高，然而露滴天池
J29nB248_p0799c17║已接曹源正脈，不免更借堂頭老人威光，向無言處
J29nB248_p0799c18║演言、無法處說法，直得須彌岌峇、海沸波騰，白鶴峰
J29nB248_p0799c19║走下平田淺水，玉几案跳上大梵天宮，驚起空中天
J29nB248_p0799c20║鼓，出大音聲，唱如是言：『若人欲識佛境界，當淨其意
J29nB248_p0799c21║如虛空，遠離妄想及諸取，令心所向皆無礙。』合掌峰
J29nB248_p0799c22║聞得，歡喜踊躍，贊言：『善哉！快說法要。』獨有拄杖子直
J29nB248_p0799c23║頭不點，側頭覷道：『與麼提持，座主見解，未是衲僧極
J29nB248_p0799c24║則處。』敢問諸仁：如何是衲僧極則處？」卓一下，云：「人居
J29nB248_p0799c25║大國方知貴，水到瀟湘一樣清。記得佛眼禪師省覲
J29nB248_p0799c26║東山云：『暫下蓮峰輕屈指，光陰倏爾又三年，雖然不
J29nB248_p0799c27║隔絲豪許，爭似親躬到座前？』龍門老人雖則胸襟流
J29nB248_p0799c28║出，蓋天蓋地，理事圜融，揀點將來，向上關捩子猶未
J29nB248_p0799c29║道著在。諸仁！若揀點得出，許伊頂門具眼、肘後有符；
J29nB248_p0799c30║揀點不出，祇知事逐眼前過，不覺老從頭上來。」
J29nB248_p0800a01║上堂。僧問：「世尊拈華，迦葉微笑，未審笑甚麼？」師云：「笑
J29nB248_p0800a02║你漆桶不快。」進云：「古人一言之下，心地開通，因甚昨
J29nB248_p0800a03║日上堂，今日又上堂？」師云：「重重相為，猶且不薦。」進云：
J29nB248_p0800a04║「人人眼盍乾坤，箇箇鼻孔遼天，因甚不知其義？」師云：
J29nB248_p0800a05║「怪山僧不得。」進云：「某甲禮拜去也。」師便打，乃云：「過去
J29nB248_p0800a06║諸如來……」卓拄杖，云：「斯門已成就。現在諸菩薩……」卓拄杖，
J29nB248_p0800a07║云：「今各人圜明。未來修學人……」卓拄杖，云：「當依如是法。
J29nB248_p0800a08║所以道：佛佛授手，祖祖相傳，能收能放，最玅最玄，有
J29nB248_p0800a09║權有實，無黨無偏。有時遇賤則貴，傾國莫能換；有時
J29nB248_p0800a10║遇貴則賤，不值半文錢；有時向阿修羅宮打坐；有時
J29nB248_p0800a11║向兜率內院安眠；有時遍界分身，塵塵獨露；有時佛
J29nB248_p0800a12║眼覷不見，密密綿綿。隱顯縱橫無間隔，從來千聖不
J29nB248_p0800a13║同廛。完生禪者，為眾竭力，念念純真，炊無米飯，飽不
J29nB248_p0800a14║饑人，成不可思議解脫，作無量殊勝奇特。雖然，福等
J29nB248_p0800a15║須彌未是衲僧極則。若得桶底子脫、五色線斷，一明
J29nB248_p0800a16║一切明、一悟一切悟，一證永證、一得永得，頂門上如
J29nB248_p0800a17║如不動、腳跟下了了常知，究竟將來猶是途路中事。
J29nB248_p0800a18║且道：如何是到家一句？」良久，云：「還鄉盡是兒孫事，祖
J29nB248_p0800a19║父從來不出門。」
J29nB248_p0800a20║晚參。豎起拂子，云：「拾得大士來也，在拂子頭上以梵
J29nB248_p0800a21║音聲宣說偈言：『佛哀三界子，總是親男女，恐沈黑暗
J29nB248_p0800a22║阬，示儀垂化度。盡登無上道，俱證菩提路，教爾癡眾
J29nB248_p0800a23║生，慧心勤覺悟。』不期掌教世尊聞得，即時踊出拄杖，
J29nB248_p0800a24║頭上亦演阿字伽陀，曰：『參禪學道莫輕狂，巽順含容
J29nB248_p0800a25║般若光，一念直教清似玉，萬緣必使冷如霜。豁開耀
J29nB248_p0800a26║日金剛眼，豎起撐天銕脊梁，拶得心華開發後，大千
J29nB248_p0800a27║無處不馨香。』龍華教主聞得，挺身出眾，扼腕立地，道：
J29nB248_p0800a28║『瞿曇！瞿曇！出語成不遜，面皮厚三寸，好將八棱棒，一
J29nB248_p0800a29║日打三頓。』於是世尊懡㦬而退。敢問見前兄弟：作麼
J29nB248_p0800a30║生與黃面老人出氣？」良久，卓拄杖，云：「當臺一鑑明如
J29nB248_p0800b01║日，萬古晴空絕是非。」
J29nB248_p0800b02║結夏，小參。「九夏安居結制，遵行如來舊例，我等釋子
J29nB248_p0800b03║沙門，日用固宜審細，性天杲日當陽，切忌浮雲遮蔽。
J29nB248_p0800b04║古來守護蠟人，驗盡衲僧私弊，要得大用見前，直下
J29nB248_p0800b05║有無不繫。欲報佛祖深恩，必也等心死誓，果然行解
J29nB248_p0800b06║相應，自然與道默契，絲豪見惑淆訛，未免眼中有翳。
J29nB248_p0800b07║大丈夫，須猛利，無明頓斷非容易，單刀直入莫因循，
J29nB248_p0800b08║徹底掀翻休擬議，萬年一念絕支離，一念萬年無變
J29nB248_p0800b09║異，拶得心空及第時，一超直入如來地，遍界分身得
J29nB248_p0800b10║自繇，出生入死恣遊戲。然雖與麼，猶落今時，更須知
J29nB248_p0800b11║有，天地不能盍載、日月不能照臨、陰陽不能陶鑄、寒
J29nB248_p0800b12║暑不能變遷，名不得、狀不得，不禁足護生、不安居結
J29nB248_p0800b13║夏底畢竟如何話會？」豎拂子，云：「還委悉麼？填溝塞壑
J29nB248_p0800b14║無人會，雲自高飛水自流。」復舉：「世尊在摩竭陀國說
J29nB248_p0800b15║法，是時將白夏，乃謂阿難曰：『諸大弟子、人天四眾，我
J29nB248_p0800b16║嘗說法不生敬仰。我今入因沙舊室中夏坐九旬，忽
J29nB248_p0800b17║有人來問法，爾代我說：「一切法不生，一切法不滅。」』言
J29nB248_p0800b18║訖，掩室而坐。」師云：「世尊雖則老婆心切、本分作家，殊
J29nB248_p0800b19║不知特地一場翻成分外。何故？大似衒玉求售，預搔
J29nB248_p0800b20║待癢。且道：淆訛在甚麼處？具眼者辨取。若辨不出，不
J29nB248_p0800b21║免為蛇畫足去也。『一切法不生』，夜來明月上高崢，會
J29nB248_p0800b22║得秋光淨如練，五湖煙景有誰爭？『一切法不滅』，金色
J29nB248_p0800b23║頭陀曾漏渫，水流澗下太忙生，雲在嶺頭閒不徹。」
J29nB248_p0800b24║結夏，上堂。「勾芒退位，炎帝當權，四海高人罷搖金錫，
J29nB248_p0800b25║二千年外風規元無間隔，三世如來法式不異絲豪。
J29nB248_p0800b26║山僧今日與十方法界情與無情、學等無學、并見前
J29nB248_p0800b27║兄弟踞菩薩乘，修寂滅行○，以大圜覺為我伽藍，選
J29nB248_p0800b28║佛場宏開，解脫門廣啟。諸仁向者裏豁然悟入，則人
J29nB248_p0800b29║人常光見前，各各壁立千仞，融通萬有而混成，坐斷
J29nB248_p0800b30║要津而一致，不促一念、不涉三祇，直下無一絲豪頭，
J29nB248_p0800c01║遍界全彰奇特事。如是，則禁盡一切眾生之足而無
J29nB248_p0800c02║住相、斷盡一切眾生之命而無殺相。雖則長養聖胎，
J29nB248_p0800c03║要且功勳不涉；雖則功勳不涉，何妨長養聖胎？所以
J29nB248_p0800c04║道：理隨事變，該萬有而一片虛凝；事逐理融，等千差
J29nB248_p0800c05║而咸歸實際。全理全事、全放全收、全主全賓、全體全
J29nB248_p0800c06║用即且置，無功用行一句作麼生道？」良久，云：「不起纖
J29nB248_p0800c07║豪修學心，無相光中嘗自在。」卓拄杖，下座。
J29nB248_p0800c08║天中節，上堂。「律轉蕤賓日正長，剛纔結夏又端陽，荷
J29nB248_p0800c09║開水面撐天碧，梅熟枝頭遍界香。金線細垂谿畔柳，
J29nB248_p0800c10║玉梢高出上林篁，頭頭顯露遮那體，擬議纔生錯較
J29nB248_p0800c11║量。林下道人，不隨世變，雖逢佳節，祇麼平嘗。不用桃
J29nB248_p0800c12║符咒水，何須燒酒雄黃？百怪千妖俱殄滅，土虺赤口
J29nB248_p0800c13║悉薶藏。願見黃河清徹底，普天匝地盡安祥，從來佛
J29nB248_p0800c14║日無私化，炟赫圜明照萬方。大眾！此是諸佛如來圜
J29nB248_p0800c15║覺境界，敢問如何是諸佛出身處？[○@卍]於斯明得，諸佛
J29nB248_p0800c16║法身入我性，我性同共如來合；於此不明，光陰倏忽
J29nB248_p0800c17║催人老，嫩綠駸駸已過牆。」卓拄杖，下座。
J29nB248_p0800c18║晚參。問：「乾坤之內，宇宙之間，中有一寶，秘在形山。今
J29nB248_p0800c19║日龍象交參，請師當陽揭露。」師云：「輝天鑑地無人會。」
J29nB248_p0800c20║進云：「恁麼則手執夜明符，幾箇知天曉？」師云：「自緣根
J29nB248_p0800c21║力淺，莫怨太陽偏。」進云：「萬古碧潭空界月，再三撈摝
J29nB248_p0800c22║始應知。」師云：「卻也費力不少。」乃舉：「雪峰玅湛禪師云：
J29nB248_p0800c23║『一切法無差，雲門胡餅趙州茶，黃鶴樓中吹玉笛，江
J29nB248_p0800c24║城五月落梅華，慚媿太原孚上座，五更聞鼓角，天曉
J29nB248_p0800c25║弄琵琶。』古人與麼拈提，可謂不落宮商調，誰人和一
J29nB248_p0800c26║場？伯牙何所措？此曲舊來長。是則固是，向上一竅畢
J29nB248_p0800c27║竟不曾道著。山僧不惜眉毛，不免華擘一上。一切法
J29nB248_p0800c28║無差，還須老作家，南山呼鱉鼻，平地摝魚蝦。暗裏抽
J29nB248_p0800c29║橫骨，風前露爪牙，空中拏閃電，石上長油麻。不萌艸
J29nB248_p0800c30║解藏香象，無底籃能著活蛇，白格樹頭魚扇子，峰巒
J29nB248_p0801a01║纔露海雲遮。諸仁言下知歸，便明向上一竅，具眼者
J29nB248_p0801a02║試道看。」眾無語，摘下拂子，云：「須知雲外千峰上，別有
J29nB248_p0801a03║靈松帶露寒。」
J29nB248_p0801a04║上堂。問：「設齋馮居士，慶生六月二，請師特舉揚，世出
J29nB248_p0801a05║世間事。敢問：如何是出世間事？」師云：「玉離荊岫寒光
J29nB248_p0801a06║動，劍出豐城紫氣浮。」進云：「如何是世出世間事？」師云：
J29nB248_p0801a07║「天共白雲曉，水和明月流。」進云：「恁麼則法施大眾均
J29nB248_p0801a08║霑，居士恩歸有地。」師云：「恩歸且置，如何是你本分事？」
J29nB248_p0801a09║進云：「在者裏。」師云：「認著依前還隔海。」僧禮拜，師便打。
J29nB248_p0801a10║問：「多子塔前親授記，黃梅隊裏獨贏來，今日披登華
J29nB248_p0801a11║王座，箇中密意請深裁。」師云：「錫挂靈峰新日月，衣被
J29nB248_p0801a12║庾嶺舊雲煙。」進云：「昔日阿難問迦葉：『世尊傳金襴外，
J29nB248_p0801a13║復傳何物？』還是不知而問？為復知而故問？」師云：「不快
J29nB248_p0801a14║漆桶。」進云：「迦葉召阿難，阿難應諾，斯時賓主歷然，為
J29nB248_p0801a15║甚人人道阿難不會？」師云：「卻較些子。」進云：「迦葉道：『倒
J29nB248_p0801a16║卻門前剎竿著。』為是單明第一義？為復別有生涯？」師
J29nB248_p0801a17║云：「焦磚打著連底凍。」進云：「恁麼則千聖共傳無底缽，
J29nB248_p0801a18║聯芳不盡永馨香。」師云：「也不消得。」進云：「今日馮居士
J29nB248_p0801a19║奉金襴供養和尚，和尚說何法祝壽？」師云：「祇將一滴
J29nB248_p0801a20║曹源水，普潤三千及大千。」進云：「恁麼迦葉猶在。」師云：
J29nB248_p0801a21║「且教他過一邊著。」問：「森羅及萬象，晝夜演無生。祇如
J29nB248_p0801a22║居士未生已前，且道：是何消息？」師云：「未問已前薦取。」
J29nB248_p0801a23║進云：「纔生時㘞地一聲，是甚麼人境界？」師打，云：「還會
J29nB248_p0801a24║麼？」進云：「當陽直截蒙師指，即今慶誕意如何？」師云：「月
J29nB248_p0801a25║籠丹桂遠，星拱北辰高。」進云：「祇將日月為天眼，指出
J29nB248_p0801a26║須彌作壽山。」師云：「似則也似，是則未是。」僧禮拜，乃云：
J29nB248_p0801a27║「無上福田衣，善哉解脫服，佛祖為傳持，作人天眼目，
J29nB248_p0801a28║龍披一縷時，鳥王便畏縮。雞足山中勤守護，讓之有
J29nB248_p0801a29║餘；大庾嶺頭提不起，爭之不足。如今披向華王座，孤
J29nB248_p0801a30║光迥迥彩雲簇。茲有大居士，生長居華屋，篤志慕佛
J29nB248_p0801b01║乘，不享人天祿，種種玅莊嚴，辦供來山谷，請我轉法
J29nB248_p0801b02║輪，高登曲彔木。不輥雪峰毬，不唱雲門曲，【圖】直截為
J29nB248_p0801b03║指南，六六三十六。以此滅諸殃，以此集眾福，眾罪如
J29nB248_p0801b04║霜露，日出難藏蓄。百福似川流，到海能漩澓，壽量等
J29nB248_p0801b05║虛空，非延而非促。黃河清兮出聖人，丹山穴定生鸑
J29nB248_p0801b06║鷲，為瑞為祥遍九垓，不假栴檀香馥郁。古來大有好
J29nB248_p0801b07║風規，維摩前身是金粟，盡未來際無猒倦，便是如來
J29nB248_p0801b08║真眷屬。然雖與麼，未盡今時。及盡也，直得三世諸佛
J29nB248_p0801b09║口挂壁上，猶有一人呵呵大笑。靈峰向者裏擬著箇
J29nB248_p0801b10║眼，也要諸仁瞥地。還委悉麼？」卓拄杖，云：「那邊不坐空
J29nB248_p0801b11║王殿，蕩蕩無依鳥道玄。」
J29nB248_p0801b12║晚參。「光陰倏忽催人老，打辦身心須及蚤，不覺安居
J29nB248_p0801b13║兩月過，浮生幻景難常保。莫教耳聵眼昏華，風火散
J29nB248_p0801b14║時空懊惱，人人本具打不徹，祇為心田長蔓艸。不識
J29nB248_p0801b15║衣中無價珍，波吒向外徒尋討，饒君能說不能行，到
J29nB248_p0801b16║頭難免閻王考。若是男兒大丈夫，銕圍山嶽齊衝倒，
J29nB248_p0801b17║虛空粉碎地平沈，翻轉南辰作北斗。十方世界見全
J29nB248_p0801b18║身，毛孔盡作師子吼，最勝無憂安隱幢，天龍寂聽波
J29nB248_p0801b19║旬走。報諸仁，須自剖，潔白不存豈容垢？禪說珍饈尚
J29nB248_p0801b20║不餐，誰能更飲無明酒？二乘精進莫同儔，外道聰明
J29nB248_p0801b21║難共偶，慣使金烏夜半明，毛群羽族失所守。脫卻竇
J29nB248_p0801b22║八破布衫，豎起寒山禿埽帚，掣電光中驗正偏，大圜
J29nB248_p0801b23║鏡裏分妍醜。顛倒陰陽掌握間，驅馳佛亦不知有，百
J29nB248_p0801b24║千三昧恣遊戲，方好宗門出隻手。然雖與麼，究竟將
J29nB248_p0801b25║來猶是尋常功榦，直得進一步超越不可說不可說
J29nB248_p0801b26║無量無邊浮幢王剎、退一步坐斷威音那畔更那畔，
J29nB248_p0801b27║猶未是他住腳處。祇如不進不退時如何？」良久，云：「儂
J29nB248_p0801b28║家不管興亡事，一任和雲占洞庭。」
J29nB248_p0801b29║解夏，小參。「九十光陰一剎那，己躬下事果如何？未能
J29nB248_p0801b30║直截明斯旨，重疊關山路轉多。須究徹，莫蹉跎，香象
J29nB248_p0801c01║漂流為見河，一念不生全體見，橫身三界絕籠羅。所
J29nB248_p0801c02║以道：『知幻即離，不作方便』，圜裹十虛，本來成見。『離幻
J29nB248_p0801c03║即覺，亦無漸次』，腳頭腳底，橫三豎四。祇為情生智隔，
J29nB248_p0801c04║想變體殊，於日用中而不自覺，累他先德回首塵勞，
J29nB248_p0801c05║向無方便中曲垂方便，劃地為牢，加功用行，如將谷
J29nB248_p0801c06║響千斤換得空華萬片。殊不知？真實體上結解他不
J29nB248_p0801c07║得、修證他不得，離名、離相，無住、無依，渠能生育天地、
J29nB248_p0801c08║天地生育他不得，渠能長養萬物、萬物長養他不得，
J29nB248_p0801c09║渠能建立一切、一切建立他不得，渠能破壞一切、一
J29nB248_p0801c10║切破壞他不得，取不得、舍不得，不可得中只麼得。祇
J29nB248_p0801c11║如不落進修一句作麼生道？任運常如癡兀人，他家
J29nB248_p0801c12║自有通人愛。」復舉：「世尊因自恣日，文殊三處度夏，迦
J29nB248_p0801c13║葉欲白椎擯出，纔拈椎，乃見百千萬億文殊，迦葉盡
J29nB248_p0801c14║其神力，椎不能舉，世尊遂問：『爾擬擯那箇文殊？』迦葉
J29nB248_p0801c15║無語。」師云：「試問見前兄弟：三箇老古錐，其中還有優
J29nB248_p0801c16║劣也無？若道有優劣，未具參學眼在；若道無優劣，參
J29nB248_p0801c17║學眼在甚麼處？具眼者試定當看，定當不出，更打葛
J29nB248_p0801c18║藤去也。『文殊三處過夏』，石灰布袋。『迦葉白椎欲擯出』，
J29nB248_p0801c19║為他閒事長無明。『爾擬擯那箇文殊』，老老大大，隨人
J29nB248_p0801c20║起倒。『迦葉無語』，氣急殺人。不免更為頌出：脫體風流，
J29nB248_p0801c21║千般賣俏，據令而行，不容朕兆。就中誰得？誰失？箇裏
J29nB248_p0801c22║有玄有要。秋空月上萬峰頭，疏柳隄邊剛落照。」卓拄
J29nB248_p0801c23║杖，下座。
J29nB248_p0801c24║解夏，上堂，兼謝兩序及嘗如知浴齋。「朱明已去，大火
J29nB248_p0801c25║西流，鯤騰北海，雁轉南州。是處蟬聲喿晚，連山木葉
J29nB248_p0801c26║驚秋，乾坤一合地餬餅，日月兩輪天氣毬。至理洞明，
J29nB248_p0801c27║會千差於物表；玄機獨脫，融萬象於毫頭。塵塵不礙，
J29nB248_p0801c28║法法全周，一夏已來，東語西話。薦得眉毛在否？便明
J29nB248_p0801c29║關字相酬。透得底，丹霄獨步；未透底，正好潛修。況有
J29nB248_p0801c30║文殊、普賢同聲相應，釋迦、彌勒同氣相求，垂手今時，
J29nB248_p0802a01║劻勷祖道，揮戈佛日，光贊宗猷。更有赤心片片，真誠
J29nB248_p0802a02║相為，入泥入水，自在優遊，大似風行艸偃，渾如月載
J29nB248_p0802a03║虛舟，遍界分身無量億，百千師子一毛收。正恁麼時，
J29nB248_p0802a04║九夏賞勞一句作麼生道？」卓拄杖，云：「豁開戶牖無拘
J29nB248_p0802a05║束，任運縱橫得自繇。」
J29nB248_p0802a06║晚參。舉：「大慈寰中禪師示眾云：『說得一丈，不如行取
J29nB248_p0802a07║一尺；說得一尺，不如行取一寸。』洞山曰：『我不恁麼道。』
J29nB248_p0802a08║曰：『和尚作麼生？』山曰：『說取行不得底，行取說不得底。』
J29nB248_p0802a09║雲居云：『行時無說路，說時無行路，不說不行時，合行
J29nB248_p0802a10║甚麼路？』洛浦云：『行說俱到，即本分事無；行說俱不到，
J29nB248_p0802a11║即本分事在。』」師云：「此四則語，一則有賓無主、一則有
J29nB248_p0802a12║主無賓、一則賓主俱無、一則全具賓主。若人緇素得
J29nB248_p0802a13║出，許伊具透關眼；緇素不出，山僧更資一路去也。行
J29nB248_p0802a14║說俱到，即本分事在；行說俱不到，即本分事無。諸仁
J29nB248_p0802a15║者！還會麼？易商量，難辨別，山僧與麼告報，也是錮鏴
J29nB248_p0802a16║上著生銕。參。」
J29nB248_p0802a17║晚參。舉：「石屋禪師道：『月出海門東，金波浩渺渺，圜又
J29nB248_p0802a18║圜不虧，明又明得好。寄語白兔翁，說與姮娥道，收彩
J29nB248_p0802a19║不宜遲，潛光須及蚤。莫待黑雲四面來，一天光彩都
J29nB248_p0802a20║無了，世間惟有道人心，歷劫至今常皎皎。』」師云：「知白
J29nB248_p0802a21║守黑，居安慮危；密用潛行，薶光鏟彩，還他石屋老人。
J29nB248_p0802a22║美則甚美，大似獨善其身、二乘見解。殊不知？心月孤
J29nB248_p0802a23║圜，光明烜赫，風吹不入、雨灑不溼，日照不明、雲遮不
J29nB248_p0802a24║黑，也無失、也無得。既無得失，試問諸仁：畢竟如何受
J29nB248_p0802a25║用？」卓拄杖，云：「成住壞空渠不壞，湛湛圜明無變革。」
J29nB248_p0802a26║中秋，上堂。問：「颯颯金風剛徹體，明明玉兔正懷胎，時
J29nB248_p0802a27║節因緣即不問，當陽一句請師開。」師卓拄杖，云：「休於
J29nB248_p0802a28║天上覓，莫向水中尋。」進云：「恁麼則光吞萬象，氣絕諸
J29nB248_p0802a29║塵去也。」師云：「且道：是阿誰境界？」進云：「秋水共長天一
J29nB248_p0802a30║色。」師云：「切莫詐明頭。」乃云：「看看又是中秋節，人人慶
J29nB248_p0802b01║賞咸歡說，玉露漙漙溼桂華，天風吹落黃金屑。晴空
J29nB248_p0802b02║萬里絕纖雲，彌滿一輪無空缺，一人舉眉一輪明，十
J29nB248_p0802b03║世古今都照徹。堪笑硃砂強畫成，誰知弄巧翻成拙？
J29nB248_p0802b04║再三撈摝始應知，爭似本來嘗皎潔？馬師翫，能定當，
J29nB248_p0802b05║正好修行，正好供養，經入藏兮禪歸海，獨超物外真
J29nB248_p0802b06║過量。寒山比，有深旨，澄湛寒潭光徹底，照見三千及
J29nB248_p0802b07║大千，光吞萬象無表裏。小釋迦，纔賣弄，倒轉槍旂倩
J29nB248_p0802b08║爾用，汎汎端如五兩輕，堆堆何啻千鈞重？蹋翻滄海
J29nB248_p0802b09║月沈空，大蟲一嘯清風送。靈山話，費周折，哆哆和和，
J29nB248_p0802b10║列列挈挈，曼殊賣啞妝聾，釋老搖脣鼓舌，攪得三千
J29nB248_p0802b11║剎海渾，畢竟天無第二月。報諸仁，須劋絕，直饒一一
J29nB248_p0802b12║透將來，也是循途而守轍。何也？畫餅不充饑，喫鹽難
J29nB248_p0802b13║救渴。畢竟如何？」擲下拂子，云：「百尺竿頭得自繇，生機
J29nB248_p0802b14║一路從來別。」
J29nB248_p0802b15║小參。「秋風涼，秋夜長，未歸客，思故鄉，曠劫流轉三界，
J29nB248_p0802b16║祇緣未徹宗綱。緇素莫分，鏤冰作王；菽麥不辨，認奴
J29nB248_p0802b17║作郎。賴有十方佛祖利生悲願，不忘出沒死生，如遊
J29nB248_p0802b18║園觀，橫身苦海，倒駕慈航，無奈勞生不醒，沈迷夢境
J29nB248_p0802b19║顛狂。果是英靈漢子，豈肯自昧心王？不用思量卜度，
J29nB248_p0802b20║祇貴直下承當。譬如廣額屠兒放下屠刀，便言：『我是
J29nB248_p0802b21║千佛中一數。』又如七歲龍女寶珠獻上，疾往無垢世
J29nB248_p0802b22║界坐大道場。為他一信永信，再無疑惑；一得永得，更
J29nB248_p0802b23║不回皇。是則固是，直饒諦信無疑，猶是順水推船。祇
J29nB248_p0802b24║如迥出眾流一句作麼生道？」擲下拄杖，云：「縱橫逆順
J29nB248_p0802b25║無依倚，便是威音古願王。」
J29nB248_p0802b26║重陽，上堂。「中秋纔去，重陽便來，桂香已謝，叢蘜將開，
J29nB248_p0802b27║佛果宜於心地種，覺華須向性田栽。既爾應時及節，
J29nB248_p0802b28║何妨豎抹橫該？正按旁敲，撫憐赤子；曲譚直指，提獎
J29nB248_p0802b29║嬰孩。一生取辦無餘事，獨有當年箇善財，更有許多
J29nB248_p0802b30║老宿，門庭冷若死灰。溈山拾橡栗為食，隨家豐儉；大
J29nB248_p0802c01║梅以荷葉為衣，善自剪裁。九年嵩嶽何嚴冷？多載西
J29nB248_p0802c02║峰甘活薶，不管紅塵世外，從教白醭口堆。雖然不語，
J29nB248_p0802c03║其聲如雷，至於執爨負舂，不作不食，陸沈下版，腰石
J29nB248_p0802c04║黃梅，箇箇銅頭銕額，壁立萬仞。崔嵬觀今鑑古，堪笑
J29nB248_p0802c05║堪哀，不惟撥無因果，更兼世諦陰媒。既落今時虎皮
J29nB248_p0802c06║羊質，難免他日象耳魚腮，惟冀本色衲僧四楞著地，
J29nB248_p0802c07║真操實履共樂嵒隈，行解相應齊著力，大家輓取古
J29nB248_p0802c08║風回。正當恁麼時，獨脫無依一句又作麼生道？千差
J29nB248_p0802c09║坐斷無回互，天上人間不可陪。」
J29nB248_p0802c10║晚參。舉：「應菴和尚道：『參學人切忌錯用心，悟明見性
J29nB248_p0802c11║是錯用心，成佛作祖是錯用心，看經講教是錯用心，
J29nB248_p0802c12║行住坐臥、語言三昧是錯用心，穿衣喫飯、屙屎送尿
J29nB248_p0802c13║是錯用心，一動一靜、一往一來是錯用心。更有一處
J29nB248_p0802c14║錯用心，歸宗不敢與諸仁說破。何故？一字入公門，九
J29nB248_p0802c15║牛抴不出。』」師云：「山僧則不然，更有一處錯用心，要與
J29nB248_p0802c16║諸仁說破。何故？文不在茲。畢竟如何？」良久，云：「鵝王擇
J29nB248_p0802c17║乳，素非鴨類。」
J29nB248_p0802c18║晚參。舉：「夾山道：『眼不挂戶，意不停玄，直得靈艸不生，
J29nB248_p0802c19║猶是五天之位。珠光月魄不是出頭時，此間無老僧，
J29nB248_p0802c20║五路頭無闍黎。』」師云：「諸仁者！既無老僧、又無闍黎，且
J29nB248_p0802c21║道：夾山老子立地在甚處？於斯薦得，不惟捉敗夾山，
J29nB248_p0802c22║三世諸佛無出頭分；於斯不明，莫謂夾山山勢險，前
J29nB248_p0802c23║頭更有玅高峰。」
J29nB248_p0802c24║上堂。「金剛正體，圜裹十虛，古今同一際；般若智光，彌
J29nB248_p0802c25║滿六合，萬化悉皆如。無去無來，大圜鏡中彰玅相；非
J29nB248_p0802c26║生非滅，漚華景裏見全身。與麼會得，表裏一如，本自
J29nB248_p0802c27║尊嚴，天然成見。況淑德猶閒四教，母儀不媿三遷？早
J29nB248_p0802c28║年持素，性潔秋霜；晚入空門，戒珠川媚。雖然，雪巢夜
J29nB248_p0802c29║冷，鳳閣香沈，須知明月半窗，藹然和氣。正恁麼時，孝
J29nB248_p0802c30║子千日薦母尊嚴，畢竟向甚麼處安身立命？」豎拂子，
J29nB248_p0803a01║云：「還委悉麼？一毫端上全身見，一一毫頭渾不差，剎
J29nB248_p0803a02║剎塵塵無別法，未曾抬步已歸家。」復舉：「那吒太子析
J29nB248_p0803a03║肉還母、析骨還父，然後見本身，運大神力為父母說
J29nB248_p0803a04║法。大眾！骨肉既還父母了，喚甚麼作本身？於此不明，
J29nB248_p0803a05║粉骨碎身未足酬；於此明得，一句了然超百億。更為
J29nB248_p0803a06║頌出：析骨還父，析肉還母，見出本身，超佛越祖，二聽
J29nB248_p0803a07║莫聞，五眼難睹。擊金鐘，敲瓦鼓，趙州關，雲門普。洞徹
J29nB248_p0803a08║當陽向上機，山河大地咸作舞，亦如千日放光明，十
J29nB248_p0803a09║方照徹無今古。」卓拄杖，下座。
J29nB248_p0803a10║晚參。「大冶洪爐，陶鑄精麤，流出萬有，不假功夫。烹佛
J29nB248_p0803a11║烹祖，能文能武，通上徹下，騰今燿古。規模鎔盡，本無
J29nB248_p0803a12║修證，萬事臨時，自然號令。識者罔措，面面相睹，獨脫
J29nB248_p0803a13║英靈，迥超迷悟。報君知，休莽鹵，大道坦平，人心險阻，
J29nB248_p0803a14║自生胡越，釘樁搖艣。所以，甜瓜徹蒂甜，苦瓠連根苦，
J29nB248_p0803a15║果然一箭中紅心，管教大地無寸土。有時劫火洞然，
J29nB248_p0803a16║光爍爍地，不妨滴水滴凍，寒威威地；有時萬丈寒冰
J29nB248_p0803a17║中迸出亙天烈燄，不妨亙天烈燄裏能結萬丈寒冰。
J29nB248_p0803a18║有如是奇特、有如是靈通，且道：是誰作主？」豎拂子，云：
J29nB248_p0803a19║「還委悉麼？毘嵐猛風吹不滅，聯輝烈燄轉光新。」
J29nB248_p0803a20║初祖忌，拈香。「遙觀赤縣神州，來接大乘根器，梁皇殿
J29nB248_p0803a21║上全提，不契當陽直示。一語既不投機，合國人追弗
J29nB248_p0803a22║至，九年默坐少林，滯貨不離行市。若非斷臂神光，幾
J29nB248_p0803a23║乎一場鈍置，相傳歲歲今朝，謂是西來祖忌，嚴設香
J29nB248_p0803a24║華供養，聊表兒孫誠意。一瓣旃檀一盞茶，碎身難報
J29nB248_p0803a25║意何賒？自從隻履西歸後，遍界時開五葉華。」
J29nB248_p0803a26║
J29nB248_p0803a27║
J29nB248_p0803a28║
J29nB248_p0803a29║
J29nB248_p0803a30║達變權禪師語錄卷第二