J29nB248_p0803b01║達變權禪師語錄卷第三
J29nB248_p0803b02║侍者海澂記錄
J29nB248_p0803b03║住明州慈谿縣五磊山靈峰禪寺語錄
J29nB248_p0803b04║開爐，皆、嘗二知浴請上堂。問：「九旬禁足，覓鏡裏之華；
J29nB248_p0803b05║三月安居，撈水中之月。去此二途，不假功勳一句作
J29nB248_p0803b06║麼生道？」師云：「銅頭銕額如龍虎，天上人間得自繇。」進
J29nB248_p0803b07║云：「恁麼則化外有天藏日月，就中無地著鍼錐。」師云：
J29nB248_p0803b08║「還假功勳也無？」進云：「此夜一輪滿，清光何處無？」師云：
J29nB248_p0803b09║「引不著。」僧喝，師便打。問：「盡大地是箇解脫道場，今日
J29nB248_p0803b10║開爐結制，把住天下英靈，和尚是何心行？」師打，云：「也
J29nB248_p0803b11║要你向者裏薦取。」進云：「與麼則四威儀中皆是道，何
J29nB248_p0803b12║須特意覓真宗？」師云：「只恐不是玉，是玉也大奇。」僧禮
J29nB248_p0803b13║拜，師復打，乃云：「世界闊一丈，火爐闊一丈，火燄轉法
J29nB248_p0803b14║輪，十方悉通暢。此界與他方，廓徹無遮障，諸佛立地
J29nB248_p0803b15║聽，演出一大藏。繽紛天雨華，香飄梵天上，艸木與叢
J29nB248_p0803b16║林，順方咸低向。萬象及森羅，晝夜同宣唱，剎說熾然
J29nB248_p0803b17║說，玅義廣無量。單明向上機，阿誰不仰望？更有如來
J29nB248_p0803b18║禪，蘆華雪月滿平川，夜半正明曉不露，好諳父母未
J29nB248_p0803b19║生前祖師意，千波競起文殊智，一亙晴空遍吉床，法
J29nB248_p0803b20║法頭頭無不是。入廛垂手，自他俱利，逆順門高信腳
J29nB248_p0803b21║登，不論山林與城市。乃至寒山燒火、拾得埽地，冷處
J29nB248_p0803b22║著把、涼湯點沸，入水見長人，不負靈山記，洗滌如來
J29nB248_p0803b23║淨邊垢，始契箇中真實義。至於堂裏坐禪，迥絕諸緣，
J29nB248_p0803b24║打成一片無人會，推倒須彌浸玉蟾。堂外禪坐，精勤
J29nB248_p0803b25║功課，運水搬柴，推礱抴磨，菩薩萬行玅莊嚴，戶底門
J29nB248_p0803b26║頭俱勘破。俱勘破，無別箇，抹過三祇大劫修，翻笑如
J29nB248_p0803b27║來成話墮。覷不破，莫放過，豎起銕脊梁，歸堂且打坐。」
J29nB248_p0803b28║請上堂。問：「齋家祈福無窮，禪門淵深海闊，兩重公案，
J29nB248_p0803b29║請師分開。」師云：「知恩者少，負恩者多。」進云：「恁麼則法
J29nB248_p0803b30║輪常轉，佛日增輝去也。」師云：「且道：承誰恩力？」進云：「路
J29nB248_p0803c01║逢劍客須呈劍，不是詩人莫獻詩。」師云：「學語之流，一
J29nB248_p0803c02║札千行。」乃云：「百千法門，同歸方寸，道無南北，根有利
J29nB248_p0803c03║鈍。子韶月下聞蛙，當處豁然徹困，不用古錐饒舌，何
J29nB248_p0803c04║必棒頭三頓？河沙玅德，總在心源，萬機頓赴，流出真
J29nB248_p0803c05║言。龐公參馬祖，西江一口吞，家私盡把沈湘水，自謂
J29nB248_p0803c06║知恩解報恩。潛倪二居士，渠今又不然，家私親運出，
J29nB248_p0803c07║齋僧供聖賢。佛本聖中聖，弘願廣無邊，法名大寶聚，
J29nB248_p0803c08║僧乃無漏田，欲成無上道，先修般若緣。」卓拄杖，云：「以
J29nB248_p0803c09║此報親，一生成大孝；以此報國，萬里靜風煙。要明劫
J29nB248_p0803c10║外，須契言前，頓令凡胎俗骨，便成大覺金僊。禪禪，曹
J29nB248_p0803c11║洞以之，則正偏兼帶；臨濟用之，則三要三玄。雖則本
J29nB248_p0803c12║無縫罅，何妨七穴八穿？有時火燄裏藏身，去來無跡；
J29nB248_p0803c13║有時劍刃上走馬，往返周旋。大海波心，紅輪涌出；玅
J29nB248_p0803c14║峰孤頂，白浪滔天。或時一毫端上，見出華藏世界；或
J29nB248_p0803c15║時一毛孔裏，收攝三千大千。未能一一透徹，都緣己
J29nB248_p0803c16║見枯偏，須努力，痛加鞭。泥牛抴斷龜毛索，兔角欄中
J29nB248_p0803c17║任意眠則且置，祇如供佛齋僧，畢竟功歸何所？」卓拄
J29nB248_p0803c18║杖，云：「淨智玅嚴功德聚，當人本體自周圜。」
J29nB248_p0803c19║雪子化士回，請上堂。問：「向上一路，佛祖窺覷無門。祇
J29nB248_p0803c20║如集眾陞堂，又且如何話會？」師云：「野色更無山隔斷，
J29nB248_p0803c21║天光直與水相通。」進云：「還有佛法示人也無？」師云：「腳
J29nB248_p0803c22║跟下與你一頓。」僧禮拜，云：「今日人天有賴，普眾霑恩。」
J29nB248_p0803c23║師云：「大有臨河歇死人。」乃云：「目前無法，萬里不挂片
J29nB248_p0803c24║雲；意在目前，四顧清風滿座。不是目前法，威音那畔
J29nB248_p0803c25║淨贏贏，通上孤危；非耳目之所到，空劫已前赤灑灑，
J29nB248_p0803c26║徹下險絕。實際理地，一了一切了；今事門頭，一真一
J29nB248_p0803c27║切真。隨處作主，荊棘林中下腳；遇緣即宗，紅塵堆裏
J29nB248_p0803c28║橫身。轉娑婆為極樂，變瓦礫作佳珍。二時喫飯，不曾
J29nB248_p0803c29║咬破一粒米；終朝無說，時時常轉法輪。無影對頭，高
J29nB248_p0803c30║縣日月；沒絃琴韻，曲奏陽春。大地山河，揚眉瞬目；對
J29nB248_p0804a01║林水鳥，鼓舌搖脣。句句超佛越祖，言言覿面指陳。直
J29nB248_p0804a02║得諸天歡喜，外魔膽喪，雲行雨施，起鳳騰鱗，乾闥婆
J29nB248_p0804a03║王低回奏樂，阿修羅眾息惡停瞋，頭頭顯示空王令，
J29nB248_p0804a04║艸偃風行，孰不遵會？須是一生取辦，更莫教萬劫因
J29nB248_p0804a05║循。祇如為眾竭力底人，畢竟如何受用？」豎拂子，云：「出
J29nB248_p0804a06║群須是英靈子，將此深心奉剎塵。」
J29nB248_p0804a07║晚參。舉：「僊宗守玼禪師因僧問：『十二時中常在底人，
J29nB248_p0804a08║還消得人天供養也無？』玼曰：『消不得。』曰：『因甚消不得？』
J29nB248_p0804a09║玼曰：『為爾常在。』曰：『祇如常不在底人，還消得也無？』玼
J29nB248_p0804a10║曰：『驢年。』」師云：「諸仁者！常在底也消不得，常不在底也
J29nB248_p0804a11║消不得，畢竟如何即得？」卓拄杖，云：「者裏玉石不分，喫
J29nB248_p0804a12║水也須防噎。」又卓拄杖，云：「者裏緇素分明，萬兩黃金
J29nB248_p0804a13║也合消。何也？透過金剛圈，嚼碎銕酸餡，一飽忘百饑，
J29nB248_p0804a14║始信不相賺。」
J29nB248_p0804a15║至節，小參。「千谿水冷，萬壑林凋，潭冰徹底，寒非一宵。
J29nB248_p0804a16║正令潛施，地中雷復，化機密運，陽長陰消。物理有變
J29nB248_p0804a17║革，時節不相饒，直得冰河燄起，石筍抽條，銕蛇橫古
J29nB248_p0804a18║路，彩鳳舞丹霄，曠大劫來彈指頃，洞然元不異今朝。
J29nB248_p0804a19║諸仁者！難除理障，易遣情塵，大地茫茫愁殺人，眼裏
J29nB248_p0804a20║無筋一世貧。生死牢關打不破，快須勇猛著精神，拶
J29nB248_p0804a21║到水窮山盡處，心華開發少林春。記得僧問疏山仁
J29nB248_p0804a22║禪師：『如何是冬來意？』仁云：『京師出大黃。』石屋頌云：『有
J29nB248_p0804a23║問冬來意，京師出大黃，地爐深夜火，茶熟透缾香。』密
J29nB248_p0804a24║老和尚云：『有問冬來意，京師出大黃，若人吞下肚，屙
J29nB248_p0804a25║淨一條腸。』」師云：「一人理上偏枯，一人事上不足。山僧
J29nB248_p0804a26║又不然，有問冬來意，京師出大黃，若人玄會得，三界
J29nB248_p0804a27║大醫王。且道：與古人相去多少？具眼者試定當看。」
J29nB248_p0804a28║上堂。「孟冬薄寒，仲冬嚴寒，朔風如箭，射透重關。少室
J29nB248_p0804a29║山前，冰枯雪老；曹谿路上，月白風高。野外橫身霜凜
J29nB248_p0804a30║凜，危然孤坐冷颼颼。一陽來復，君子道長；群陰剝盡，
J29nB248_p0804b01║小人道消。翻憶大乘氣象，求師立雪齊腰，堪嗟末法，
J29nB248_p0804b02║去聖時遙，繫駒伏鼠，外寂中搖，人心澆薄，古道寂寥，
J29nB248_p0804b03║安得銅頭銕額直透此宗？大似桶箍一爆，連底俱空，
J29nB248_p0804b04║內空、外空、內外空，一通、一切通，打瓦鼓、應黃鐘，風從
J29nB248_p0804b05║虎兮雲從龍，直饒與麼，猶在途中。祇如不涉陰陽寒
J29nB248_p0804b06║暑，端坐家堂一句又且如何話會？」舉拂子，復擲下，云：
J29nB248_p0804b07║「動靜不曾離本際，德雲常在玅高峰。」
J29nB248_p0804b08║勉參。舉：「大珠和尚道：『太虛不生靈智，真心不緣善惡。
J29nB248_p0804b09║嗜欲深者機淺，是非交爭者未通，觸境生心者少定，
J29nB248_p0804b10║寂寞忘機者慧沈，傲物高心者我壯，執空執有者皆
J29nB248_p0804b11║愚，尋文取證者益滯，苦行求佛者俱迷，離心求佛者
J29nB248_p0804b12║外道，執心是佛者為魔。』」師云：「古人與麼提持，於如來
J29nB248_p0804b13║禪唱教門中足可觀光，祖師禪未夢見在。試問見前
J29nB248_p0804b14║兄弟，且道：祖師禪有甚長處？【圖】選佛若無如是眼，宗
J29nB248_p0804b15║風那得到如今？」
J29nB248_p0804b16║了知、信玄二禪人請上堂。「真宗離相，迥絕智愚；大道
J29nB248_p0804b17║無形，原非頓漸。不減不增，無餘無欠，信徹靈玄，豈容
J29nB248_p0804b18║瑕玷？圜明了知，不因心念，雖則不壞假名，究竟本無
J29nB248_p0804b19║欣猒。嘗露見前靈鋒寶劍，神威凜凜，寒鋩燄燄，冷光
J29nB248_p0804b20║偪塞太虛空，天上人間渠獨占。擬議纔生，墮阬落塹，
J29nB248_p0804b21║自是勞生日用差，休言般若無靈驗。有靈驗，絕支離……」
J29nB248_p0804b22║卓拄杖，云：「箇中消息子，能有幾人知？大地撮來粟粒
J29nB248_p0804b23║米，有時粒米作須彌，長河攪得成酥酪，杓柄靈通玅
J29nB248_p0804b24║且奇。益無益，為無為，得力須忘飽，休糧更不饑。所以
J29nB248_p0804b25║道：得之於心，伊蘭轉作旃檀對；失之於旨，甘露園中
J29nB248_p0804b26║長蒺藜。況復年來衰落甚，道人多與道相違，應須痛
J29nB248_p0804b27║念生平事，著意披襟好護持，曠大劫收彈指頃，靈山
J29nB248_p0804b28║原不隔毫氂。正當今日，因齋慶贊且置，當頭坐斷，千
J29nB248_p0804b29║眼頓開，透脫一路，又且如何舉唱？」展拂子，云：「縱橫玅
J29nB248_p0804b30║展無私化，恰恰行從鳥道歸。」
J29nB248_p0804c01║弘遠禪人薦師，請上堂。問：「昔日漸源覓先師靈骨，石
J29nB248_p0804c02║霜道：『白浪滔天。』今日某甲覓先師靈骨，未審和尚道
J29nB248_p0804c03║箇甚麼？」師云：「你向甚處著力？」僧便喝，師云：「者一喝未
J29nB248_p0804c04║有主在。」進云：「漸源道：『正好著力。』某甲今日不用著力，
J29nB248_p0804c05║靈骨分明。且道：與古人還有優劣也無？」師云：「牛頭向
J29nB248_p0804c06║南，馬頭向北。」進云：「祇如即今送入普同，四眾瞻依，清
J29nB248_p0804c07║風匝地，又作麼生？」師云：「你若會得，煩惱海中為雨露，
J29nB248_p0804c08║無明山上起雲雷。」進云：「與麼則水歸大海波濤靜，雲
J29nB248_p0804c09║到蒼梧氣象閒。」師云：「未必心頭似口頭。」僧禮拜，云：「謝
J29nB248_p0804c10║和尚畣話。」師便打，乃云：「水銀墮地，一圜一切圜；古鏡
J29nB248_p0804c11║當臺，一照一切照。當處出生，明月印千江；隨處滅盡，
J29nB248_p0804c12║片雲收碧落。峭巍巍，活卓卓，剎剎塵塵無住著，非心
J29nB248_p0804c13║非佛絕羅籠，是聖是凡難捉摸，陰陽沒處推遷，生死
J29nB248_p0804c14║何能繫縛？所以歷劫不昧，亙古常存，無意道人之意，
J29nB248_p0804c15║無門解脫之門，更有全提向上……」展拂子，云：「為君直指
J29nB248_p0804c16║明言：夷平嶽海，變化鵬鯤，萬象之中身獨露，廓周沙
J29nB248_p0804c17║界最為尊。諸仁者！且道：戒微充公圜逝八九年來，畢
J29nB248_p0804c18║竟向何處安身立命？」以拂子打○相，云：「圜湛一輪無
J29nB248_p0804c19║空缺，孤光千古照乾坤。」
J29nB248_p0804c20║晚參。展拂子，云：「大道只在目前，謾言千聖不傳，既善
J29nB248_p0804c21║騎聲盍色，何妨說玅譚玄？要且目前難睹，會得超佛
J29nB248_p0804c22║越祖，矢上不用加鑯，堆上何須著土？欲識大道真體，
J29nB248_p0804c23║潔白寧煩水洗？時中寸絲不挂，自然透頂透底，不離
J29nB248_p0804c24║聲色言語，直截當陽善舉，縱饒舉得分明，山僧未敢
J29nB248_p0804c25║相許。何也？」卓拄杖，云：「者裏不會，萬別千差。」又卓一下，
J29nB248_p0804c26║云：「者裏會得，事同一家。屋後老梅開冷眼，風前銕樹
J29nB248_p0804c27║放新華，天共白雲來寶盍，水和明月到天涯。更若不
J29nB248_p0804c28║會，歸堂喫茶。」
J29nB248_p0804c29║靈瑞禪人請上堂，兼謝眾檀齋。問：「四眾雲臻請登座，
J29nB248_p0804c30║當陽坐斷古毘盧，七縱八橫即不問，還有向上事也
J29nB248_p0805a01║無？」師云：「萬派皆歸海，千山必仰宗。」進云：「劍輪鋒上跑
J29nB248_p0805a02║馬，烈燄光中打毬，且道：因甚麼有如是奇特？」師云：「未
J29nB248_p0805a03║是訝人機。」進云：「不許夜行剛把火，直須當道與人看。」
J29nB248_p0805a04║師云：「且莫詐明頭。」問：「西來大意即不問，家風端的事
J29nB248_p0805a05║如何？」師打，云：「還會麼？」進云：「眼空四海乾坤廓，一天佳
J29nB248_p0805a06║氣出平常。」師云：「猶有金屑在。」進云：「盡大地是箇解脫
J29nB248_p0805a07║門，因甚把手抴他不入？」師云：「怪山僧不得。」進云：「人人
J29nB248_p0805a08║鼻孔向下，為甚麼說箇西來底道理？」師云：「為你漆桶
J29nB248_p0805a09║不快。」問：「閨閣中即不問，向上宗乘事若何？」師云：「剎竿
J29nB248_p0805a10║頭上仰蓮心。」進云：「恁麼則臨機殺活吹毛利，棒下無
J29nB248_p0805a11║生不讓人。」師云：「如何是吹毛利？」僧便喝，師打，云：「菜刀
J29nB248_p0805a12║子。」沙彌尼問：「不問有言、不問無言，和尚作麼生道？」師
J29nB248_p0805a13║便打。進云：「除了者一棒，和尚還有麼？」師云：「禮拜著。」尼
J29nB248_p0805a14║禮拜，師云：「坐斷有無不問你，當機一句若為生？」尼無
J29nB248_p0805a15║語，師復打，乃云：「橫河眾居士，辦供到靈峰，菩提心一
J29nB248_p0805a16║發，般若智無窮。擊動虛空鼓，撞起月樓鐘，請我轉法
J29nB248_p0805a17║輪，單提格外宗。金剛圈，栗棘蓬，吾道一貫破砂盆，無
J29nB248_p0805a18║底缽公案兩重，萬戶千門悉皆透過，四方八面無不
J29nB248_p0805a19║包容。行布不礙圜融，有星皆拱北；圜融不礙行布，無
J29nB248_p0805a20║水不朝東。果爾心華綻發，自然業影皆空，諸祥如霧
J29nB248_p0805a21║集，眾福似雲從。曹谿洞簾卷，少林風起叢，禪河謾說
J29nB248_p0805a22║無船渡，銕壁從來有路通，撥轉乾坤歸至化，頂門迸
J29nB248_p0805a23║出一輪紅。正與麼時，推功歸本即不問，自他俱利一
J29nB248_p0805a24║句作麼生道？靈瑞優曇華正發，大千香徹遍穹窿。」
J29nB248_p0805a25║梁湖玄、印、清三靜主請上堂。「大智洞然，元無向背，何
J29nB248_p0805a26║妨南北東西？靈機廓爾，豈有階梯？不礙卷舒收放，一
J29nB248_p0805a27║切處作奇特事，遍法界見隨類身，大開無盡藏，廣闢
J29nB248_p0805a28║解脫門，啟清淨莊嚴，發難思願海。何如玉種藍田？不
J29nB248_p0805a29║異華鋪錦上，直得光前絕後，任運騰騰，金雞解銜粒
J29nB248_p0805a30║粟，供養羅漢聖僧，既已法輪常轉，自然大用見前。洞
J29nB248_p0805b01║山五位、濟北三玄，天龍伸瘦指，菴主豎空拳，梁湖蘭
J29nB248_p0805b02║若敲金鐙，五磊峰前駕銕船，陝府銕牛流出血，嘉州
J29nB248_p0805b03║大象喫金鞭，透過單傳直指，說甚大覺金僊？」展拂子，
J29nB248_p0805b04║云：「還委悉麼？高縣佛日煇寰寓，大闡宗風不盡年。」
J29nB248_p0805b05║請上堂。「大道體寬，無易無難。從無住本，流出萬端天
J29nB248_p0805b06║際。日上月下，檻前山深水寒。雪覆萬年松徑，雲遮一
J29nB248_p0805b07║帶晴巒。百千樓閣空中見，十石油麻對上攤，一口西
J29nB248_p0805b08║江都吸盡，卷歸東海作波瀾。芥子納須彌，一有多種；
J29nB248_p0805b09║須彌納芥子，二無兩般。分明垂示處，仔細好生觀。昔
J29nB248_p0805b10║日裴公見石霜，奪去象簡；當時丹霞參馬祖，棄卻儒
J29nB248_p0805b11║冠。利人即是自利，選佛勝如選官。然而常寂光中，休
J29nB248_p0805b12║尋寶所；含元殿裏，莫問長安。智暗祇因情識重，眼明
J29nB248_p0805b13║多是髑髏乾。」卓拄杖，云：「更有一則見成公案，今朝四
J29nB248_p0805b14║眾雲臻，請我當陽批判。供佛齋僧底，別甑炊香；開單
J29nB248_p0805b15║展缽者，光明燦爛。畢竟車不橫推，自是理無曲斷。諸
J29nB248_p0805b16║仁若也會得，一生大事成辦，受用還他過量人，荷擔
J29nB248_p0805b17║須是英靈漢。不可毀，不可贊，福等虛空無畔岸，百億
J29nB248_p0805b18║恆河沙有窮，此功此德難推算。」驀召大眾，展拂子，云：
J29nB248_p0805b19║「旃檀葉落古風清，無影樹頭華爛熳，三身四智體中
J29nB248_p0805b20║圜，八解六通都一貫。」擲拂子，下座。
J29nB248_p0805b21║成道，上堂。「大威德世尊，弘誓深如海，為憫苦娑婆，勞
J29nB248_p0805b22║生如傀儡。線斷苦無窮，不覺亦不悔，故建精進幢，嘗
J29nB248_p0805b23║披忍辱鎧。勇猛三大劫，利生心不改，示見舍皇宮，雪
J29nB248_p0805b24║山曾六載。苦行受風霜，麻麥充饑餧，忽睹明星正眼
J29nB248_p0805b25║開，豁然露出本光彩。悲體猶若戒雷震，慈意玅如大
J29nB248_p0805b26║雲靉，無能盡說佛功德，須信大功元不宰。流傳歲歲
J29nB248_p0805b27║今朝，謂是佛成道日，忝為不肖兒孫，大家憶念往昔。
J29nB248_p0805b28║更有行念本瑜，傾出燕金趙壁，嚴設香華燈燭、酥酪
J29nB248_p0805b29║醍醐之食，供養十方賢聖、調御天人師佛，雖然禮貌
J29nB248_p0805b30║麤疏，畢竟臭味相入。大眾！彼既丈夫我亦爾，毋得自
J29nB248_p0805c01║輕而退屈，如水合水、空合空，本與如來同一質，將此
J29nB248_p0805c02║深心奉剎塵，盡未來際莫休息。諸仁者！正與麼時，盡
J29nB248_p0805c03║塵沙界處處供養世尊，且作麼生說箇普同應供底
J29nB248_p0805c04║意旨？還委悉麼？」良久，云：「請各嚴肅威儀，恭詣大殿，普
J29nB248_p0805c05║同拈香。」
J29nB248_p0805c06║旦以化士回，請上堂。「道遠乎哉？髑事而真，雪裏梅華
J29nB248_p0805c07║春信息，池中月色夜精神。聖遠乎哉？體之則神，心法
J29nB248_p0805c08║雙忘猶隔妄，色空不二尚餘塵。室內許誰參化女？眼
J29nB248_p0805c09║中休去覓瞳人。卷舒立方外乾坤，塵中能作主；縱橫
J29nB248_p0805c10║挂域中日月，化外自來賓。雲布慈門，履真而不礙俗；
J29nB248_p0805c11║波騰行海，涉有而不乖真。銕作脊梁骨，金鑄堅實心，
J29nB248_p0805c12║為眾如為己，因深果亦深。香水攪將成法味，山河轉
J29nB248_p0805c13║變作黃金。」展拂子，云：「更有一著，超宗越格，千聖莫窺，
J29nB248_p0805c14║萬靈罔測。正眼圜明，威光烜赫，廣長舌覆大千界，圜
J29nB248_p0805c15║音響徹塵沙國。所以道：默時說，說時默，大施門開無
J29nB248_p0805c16║壅塞，三賢十聖類難齊，𠠢利衲僧會不得。正與麼時，
J29nB248_p0805c17║歸根得旨即不問，該羅萬有、玅應群機一句作麼生
J29nB248_p0805c18║道？」卓拄杖，云：「鉗鎚佛祖定綱宗，拯拔勞生超軌則。」
J29nB248_p0805c19║除夜，小參。「恰值年窮歲盡時，大家活計猛提撕，未能
J29nB248_p0805c20║俊鶻翻身疾，難免靈龜脫殼遲。迷去頭頭成室礙，悟
J29nB248_p0805c21║來息息絕支離，機圜見徹無倚依，三界橫身愈出奇。」
J29nB248_p0805c22║復舉：「北禪賢云：『年窮歲盡，無可與諸人分歲。老僧烹
J29nB248_p0805c23║一頭露地白牛，炊黍米飯，煮野菜羹，燒榾柮火，大家
J29nB248_p0805c24║喫了，唱村田樂。何故？免見倚他門戶傍他牆，剛被時
J29nB248_p0805c25║人喚作郎。』」師云：「山僧抱愚守拙，雖與見前兄弟聚首
J29nB248_p0805c26║空山，不烹露地牛、不唱村田樂，銕釘飯一任飽餐，木
J29nB248_p0805c27║札羹憑君細嚼，隨家豐儉，無適無莫。雖然，一味平常，
J29nB248_p0805c28║免得安排造作。」
J29nB248_p0805c29║元旦，上堂，拈香。「此香一炷，價值大千，亙今亙古，不變
J29nB248_p0805c30║不遷。舉處法輪常轉，爇時佛日高縣，萬國咸歸至化
J29nB248_p0806a01║裏，萬邦齊賀太平年。」斂衣敷坐，云：「元正啟祚，豁開門
J29nB248_p0806a02║戶，身裏出門，全機顯露。一著闊一著，一步高一步，萬
J29nB248_p0806a03║物咸新，是處皆春。華開碓策，律轉洪鈞，充滿乾坤大
J29nB248_p0806a04║地，普遍剎海微塵。應時納祐，種種成就，青山解走，瀑
J29nB248_p0806a05║布不溜。寶掌千歲尚孩提，彭祖八百未出幼，慶無不
J29nB248_p0806a06║宜，應節合時，千差萬別，一句全提。即日恭惟頭首大
J29nB248_p0806a07║眾起居多福所樂在，忘緣了道能知足，珍重眾高流，
J29nB248_p0806a08║共唱清平曲。清平且置，三陽開泰一句作麼生道？」卓
J29nB248_p0806a09║拄杖，云：「昨夜春回空劫外，覺華香綻不萌支。」
J29nB248_p0806a10║燈節，晚參。舉：「天童傑禪師云：『今朝上元節，是處挂燈
J29nB248_p0806a11║毬，一燈然百千燈，燈燈相續，重重無盡，如寶絲網，三
J29nB248_p0806a12║世諸佛向光影裏出現、歷代祖師向光影裏說法度
J29nB248_p0806a13║人、四聖六凡向光影裏頭出頭沒、山河大地向光影
J29nB248_p0806a14║裏成立。諸仁若信得及去，覓其光影來處了不可得，
J29nB248_p0806a15║便乃坐斷報化佛頭。』」師云：「密菴老祖善說法要，大似
J29nB248_p0806a16║久經行陣、慣戰作家，箭箭不空、刀刀有力。然則從長
J29nB248_p0806a17║簡點將來，利即不無，害亦不少。何也？引得後代兒孫
J29nB248_p0806a18║遞相鈍置，箇箇向光影裏著到。畢竟如何得當？」良久，
J29nB248_p0806a19║云：「人人盡欲出常流，折合還歸炭裏坐。」
J29nB248_p0806a20║罷爐，上堂，兼謝兩序。問：「十方同聚會，箇箇學無為，此
J29nB248_p0806a21║是選佛場，心空及第歸。和尚今日解制，有多少人心
J29nB248_p0806a22║空及第？」師云：「縱目所觀。」進云：「恁麼則無漏國中留不
J29nB248_p0806a23║住，出頭天外任人看。」師云：「結解同時句又作麼生道？」
J29nB248_p0806a24║僧呈坐具，師打，云：「亂統作麼？」僧喝，師連棒打出，乃云：
J29nB248_p0806a25║「春光已半月，春雪滿林壑，百艸不萌芽，蟄蟲夢未覺。
J29nB248_p0806a26║謾言大地白漫漫，紅日一舒光爍爍，獨有庭前露柱，
J29nB248_p0806a27║年年祇麼平常，也不諠譁，亦不寂寞，人人道彼飽叢
J29nB248_p0806a28║林，孰知渠也難名邈？更有燈籠體透玲瓏，心空眼活，
J29nB248_p0806a29║左右匡維時協贊，勝如普化搖鈴鐸，渠儂長得無事
J29nB248_p0806a30║安間。諸仁！莫若一時放卻，已透關者自然七縱八橫，
J29nB248_p0806b01║未透關者難免無繩自縛。噫歔嘻！能展拓，五濁海底
J29nB248_p0806b02║輾屎豬，拗折祥麟一隻角。報君知，委不委？眉毛罅裏
J29nB248_p0806b03║清風起，直饒大千剎海都遊遍……」擲下拄杖，云：「究竟將
J29nB248_p0806b04║來不如者裏。」
J29nB248_p0806b05║百丈忌，拈香。「迅雷吼碎虛空骨，三日耳聾善舉揚。佛
J29nB248_p0806b06║祖典刑為第一，天人師表世無雙，華中優缽人中傑，
J29nB248_p0806b07║法中骨髓僧中王。興禮樂，定宗綱，不作不貪，大智惟
J29nB248_p0806b08║昌。剎海盡皆蒙化育，支那誰不被恩光？莫謂真歸無
J29nB248_p0806b09║處覓，分明覿面不曾藏，碎身粉骨難酬報，竭盡微誠
J29nB248_p0806b10║一炷香。」
J29nB248_p0806b11║涅槃，上堂。舉：「世尊臨入涅槃，以手摩胸，普告人天大
J29nB248_p0806b12║眾曰：『爾等諦觀吾紫磨金色之身，瞻仰取足，莫令後
J29nB248_p0806b13║悔。若言吾滅度，非吾弟子；若言吾不滅度，亦非吾弟
J29nB248_p0806b14║子。』時百萬億眾悉皆契悟。」師云：「山僧今日與麼舉，諸
J29nB248_p0806b15║仁與麼聽，還得契悟也無？果然契悟，便與釋迦老子
J29nB248_p0806b16║把手共行，同一受用。其或未然，莫道不疑好。不免更
J29nB248_p0806b17║為頌出：黃面瞿曇，自倒自起，四十九年，巧說道理。臨
J29nB248_p0806b18║行猶自賣弄口策，摩胸示寂歸何處？覿露堂堂人不
J29nB248_p0806b19║委。人若委，盡善美，桃華歲歲笑春風，鷓鴣啼在深華
J29nB248_p0806b20║裏。試問見前兄弟：還委悉麼？如不委，且到大殿拈香
J29nB248_p0806b21║上供。」
J29nB248_p0806b22║大悲生日，陞座。僧問：「大悲千手眼，三十二應身，稱名
J29nB248_p0806b23║齊赴感，無物不沾均。敢問是神通玅用？為復法爾如
J29nB248_p0806b24║然？」師云：「坐斷兩頭，當陽不住。」進云：「將錢買餬餅，放下
J29nB248_p0806b25║手來卻是饅頭，此意如何？」師云：「任伊造作千般，到底
J29nB248_p0806b26║無過是麵。」進云：「今日慈雲普覆，法雨均施，圜通大士
J29nB248_p0806b27║在甚麼處？」師便打，僧禮拜，云：「棒頭有眼明如日，要識
J29nB248_p0806b28║真金火裏看。」師云：「且信你一半。」乃云：「淨法界身，言端
J29nB248_p0806b29║語真，風清月白，萬古長春。本無出沒，不存窠堀，遍界
J29nB248_p0806b30║全彰，通身綿密。大悲願力，不休不息，時時示人，時人
J29nB248_p0806c01║不識。示見受生，激濁揚清，高低普應，玅用縱橫。泥捏
J29nB248_p0806c02║金剛水裏走，筆描菩薩火中行。是則固是，若約衲僧
J29nB248_p0806c03║門下，天地縣殊。何也？不見道？聞聲悟道，見色明心。觀
J29nB248_p0806c04║世音菩薩將錢買餬餅，放下手來卻是饅頭。能殺、能
J29nB248_p0806c05║活，能錐、能鉤，有權、有實，有放、有收，以楔出楔，看簍打
J29nB248_p0806c06║簍，一趯趯翻四大海，一拳拳倒毒蜃樓，微雨灑華千
J29nB248_p0806c07║點淚，澹煙籠竹一堆愁，八角磨盤空裏轉，玲瓏殿閣
J29nB248_p0806c08║語風甌。千差萬別，悉了元繇且置，祇如大悲菩薩千
J29nB248_p0806c09║手眼，且道：那箇是正眼？」擲下拂子，云：「通身照盡無遺
J29nB248_p0806c10║影，千眼都來一隻收。」
J29nB248_p0806c11║上堂。「今朝又是清明節，寒食禁煙思古哲，鳥啼綠樹
J29nB248_p0806c12║語含愁，人哭荒郊淚成血，生生死死沒了期，【圖】祇為
J29nB248_p0806c13║此關打不徹。打得徹，空諸結，智竭情枯無惱熱，萬年
J29nB248_p0806c14║一念絕思惟，一念萬年無空缺。無空缺，瞥不瞥，直饒
J29nB248_p0806c15║玄會得，眼中猶著屑。不著屑，真奇絕，塵塵剎剎熾然
J29nB248_p0806c16║說，萬紫千紅爛熳開，華底靈禽更饒舌。且道：說箇甚
J29nB248_p0806c17║麼？」以拂子擊香几，云：「任從滄海變，終不為君通。」
J29nB248_p0806c18║結夏，上堂。「圜覺伽藍，寬若十虛無際；大光明藏，皎如
J29nB248_p0806c19║千日齊輝。微塵佛剎，如來總此安居；海會雲來，菩薩
J29nB248_p0806c20║悉同休夏。延一念作僧祇、促僧祇為一念，無有絲毫
J29nB248_p0806c21║增相、無有絲毫減相，無有絲毫異相、無有絲毫同相，
J29nB248_p0806c22║一道平等，浩然大均。諸仁直下知歸，一生參學事畢。
J29nB248_p0806c23║儻若情存取舍，尚昧見聞，勞他古聖垂慈，向無方便
J29nB248_p0806c24║中曲垂方便，九旬禁足，三月護生。念念攀緣，刮龜毛
J29nB248_p0806c25║於銕牛背上；心心永寂，截兔角於石女腰邊。莫作奇
J29nB248_p0806c26║特商量，亦非玄玅解會。」以拂子劃，云：「若向者裏挨得
J29nB248_p0806c27║一縫開、拶得一線入，則無邊剎海不隔毫端、十世古
J29nB248_p0806c28║今不離當念。剎那了卻，彈指圜成，便知恆沙如來據
J29nB248_p0806c29║虎頭，山僧隨例收虎尾，十方剎海諸菩薩，大家踊躍
J29nB248_p0806c30║生歡喜。祇如不落階差修證一句，又且如何話會？」橫
J29nB248_p0807a01║按拄杖，云：「任運常如癡兀人，他家自有通人愛。」
J29nB248_p0807a02║
J29nB248_p0807a03║
J29nB248_p0807a04║
J29nB248_p0807a05║
J29nB248_p0807a06║
J29nB248_p0807a07║
J29nB248_p0807a08║
J29nB248_p0807a09║
J29nB248_p0807a10║達變權禪師語錄卷第三