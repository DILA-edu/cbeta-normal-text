J29nB248_p0811c01║達變權禪師語錄卷第五
J29nB248_p0811c02║侍者海澂記錄
J29nB248_p0811c03║垂問
J29nB248_p0811c04║「人人有箇影子，寸步不離即不問，目瞳無影時如何？」
J29nB248_p0811c05║「冤有頭，債有主，為甚麼桑樹上著箭，穀樹上汁出？」
J29nB248_p0811c06║「種麻得麻，種豆得豆，因甚有善因而招惡果？」
J29nB248_p0811c07║「犀因玩月文生角，象被雷驚華入牙即且置，文彩未
J29nB248_p0811c08║彰己前，道將一句來。」
J29nB248_p0811c09║「如如向上，沒可安排，為甚麼建法幢，立宗旨？」
J29nB248_p0811c10║「是法平等，無有高下，趙州為甚麼三等接人？」
J29nB248_p0811c11║「箭鋒相拄即不問，袖裏藏鋒一句作麼生道？」
J29nB248_p0811c12║「風不來，對不動，為甚麼絕頂無根艸，無風自動搖？」
J29nB248_p0811c13║「傾湫倒嶽即不問，不涉泥水道將一句來。」
J29nB248_p0811c14║「連朝下雨，天人見水是琉璃、魚龍見水是窟宅、凡夫
J29nB248_p0811c15║見水是水、餓鬼見水是火，衲僧家見作麼生？」
J29nB248_p0811c16║「汝若進一步，即迷其理；若退一步，又失其事；若也寂
J29nB248_p0811c17║然地，又是死漢。作麼生免得此過？」
J29nB248_p0811c18║「應病與藥即不問，去卻藥忌道將一句來。」
J29nB248_p0811c19║「若也廣尋文義，猶如鏡裏求形；更乃息念觀空，喻似
J29nB248_p0811c20║日中逃影。不涉二途，作麼生道？」
J29nB248_p0811c21║「汾陽道：『識得拄杖子，一生參學事畢。』泐潭云：『識得拄
J29nB248_p0811c22║杖子，入地獄如箭射。』一等是拄杖子，為甚麼有得、有
J29nB248_p0811c23║失？」
J29nB248_p0811c24║「前三三、後三三即不問，光前絕後一句作麼生道？」
J29nB248_p0811c25║「不可毀，不可贊，體若虛空無畔岸即不問，通褒貶一
J29nB248_p0811c26║句作麼生道？」
J29nB248_p0811c27║「點魚上竹竿，一日一千里即不問，不涉程途一句作
J29nB248_p0811c28║麼生道？」
J29nB248_p0811c29║「少林一脈，祖祖相傳，因甚道大唐國裏無禪師？」
J29nB248_p0811c30║「有佛處不得住，無佛處急走過，畢竟向那裏安身立
J29nB248_p0812a01║命？」
J29nB248_p0812a02║「佛身充滿於法界，為甚麼佛法不到北俱盧州？」
J29nB248_p0812a03║「大坐當軒即不問，如何是不露鋒骨底句？」
J29nB248_p0812a04║「向上一路，千聖不傳。達磨西來，所為何事？」
J29nB248_p0812a05║「高高峰頂立，不解從空放下；深深海底行，不能步步
J29nB248_p0812a06║登高。祇如二邊不住、中道不居底，畢竟如何話會？」
J29nB248_p0812a07║「始從鹿野苑，終至跋提河，於是二中間，未嘗說一字。
J29nB248_p0812a08║大藏、小藏，甚處得來？」
J29nB248_p0812a09║「道無心合人，人無心合道，為甚麼無心猶隔一重關？」
J29nB248_p0812a10║「一人有慶，兆民咸賴，為甚麼庭前生瑞艸，好事不如
J29nB248_p0812a11║無？」
J29nB248_p0812a12║「古人云：『施主一粒米，大如須彌山。』若還不了道，披毛
J29nB248_p0812a13║帶角，還祇如頭上角不全，身上毛不出，且道：是何果
J29nB248_p0812a14║報？」
J29nB248_p0812a15║「石長無根對，山含不動雲。因甚又道青山與白雲，從
J29nB248_p0812a16║來不相到？」
J29nB248_p0812a17║「有水皆涵月，無山不帶雲，夜月舒光，為甚麼碧潭無
J29nB248_p0812a18║景？」
J29nB248_p0812a19║問畣機緣
J29nB248_p0812a20║問僧：「甚處來？」云：「國清來。」師云：「既是國清，為甚麼狼煙
J29nB248_p0812a21║遍界，匝地刀鎗？」僧擬議，師云：「上座正鬧在。」
J29nB248_p0812a22║問：「孟冬薄寒，寒作何色？」師云：「且歸煖室商量。」
J29nB248_p0812a23║問：「佛與眾生等無差別，為甚眾生受佛戒，即入諸佛
J29nB248_p0812a24║位？」師云：「從前汗馬無人識，祇要重論盍代功？」「雜碎袈
J29nB248_p0812a25║裟，佛佛授手，威音那畔，阿誰傳持？」師云：「錫挂玅高新
J29nB248_p0812a26║日月，衣披亙古舊雲煙。」「那伽常在定，無有不定時，為
J29nB248_p0812a27║甚因戒生定？」師云：「為憐三歲子，不惜兩莖眉。」「三白羯
J29nB248_p0812a28║磨是戒耶？和尚、阿闍黎乃至袈裟等是戒耶？既都不
J29nB248_p0812a29║是，畢竟以何為戒？」師云：「是事如是持。」
J29nB248_p0812a30║僧參，師問：「打破虛空底人向甚麼處藏身？」云：「一毫頭
J29nB248_p0812b01║上定乾坤。」師云：「一毫吞卻山河大地則易，山河大地
J29nB248_p0812b02║吞卻一毫則難，你作麼生會？」僧無語，師云：「大好一毫
J29nB248_p0812b03║頭上定乾坤。」
J29nB248_p0812b04║問僧：「情存聖量，猶落法塵；己見未忘，還同滲漏。了事
J29nB248_p0812b05║衲僧如何受用？」僧云：「出頭天外看，誰是我般人？」師云：
J29nB248_p0812b06║「念言語漢，未在，更道。」僧無語，師便打。又僧云：「隨處得
J29nB248_p0812b07║安閒。」師云：「亂統作麼？」僧無語，師打云：「蝦蟆禪。」又一僧
J29nB248_p0812b08║云：「莫把是非來辨我。」師云：「者是長連床上學得底，畢
J29nB248_p0812b09║竟如何受用？」僧無語，師直打出。
J29nB248_p0812b10║問瑩侍者：「日月傍照三天下、正照四天下即不問，日
J29nB248_p0812b11║月威光照不到處，道將一句來。」云：「夜半正明，天曉不
J29nB248_p0812b12║露。」師云：「不是，不是，更道看。」者無語，師云：「氣急殺人。」
J29nB248_p0812b13║問僧：「甚處來？」云：「紹興來。」師云：「父母未生前從甚處來？」
J29nB248_p0812b14║云：「遍界不曾藏。」師云：「者是古人底，如何是你自己底？」
J29nB248_p0812b15║僧無語，師便打。
J29nB248_p0812b16║問：「如何是佛？」師云：「禮三拜向你道。」「如何是法？」師云：「流
J29nB248_p0812b17║通今古。」「如何是僧？」師云：「眼橫鼻直。」僧禮拜，師卻問：「如
J29nB248_p0812b18║何是佛？」僧無語，師指露柱云：「你且向者裏參去。」
J29nB248_p0812b19║問澂侍者：「從來水火不同器，因甚水裏火發？」澂云：「別
J29nB248_p0812b20║是一家風。」瑩侍者云：「大用現前。」一僧云：「山上有鯉魚，
J29nB248_p0812b21║海底有蓬塵。」師云：「者是國一禪師底，與你沒交涉。」僧
J29nB248_p0812b22║無語，師喝出。
J29nB248_p0812b23║問瑩侍者：「蟄戶不開，龍無龍句，知你會不得。祇如枯
J29nB248_p0812b24║木裏龍吟，且道：是何章句？」者云：「悉唎悉唎，蘇嚕蘇嚕。」
J29nB248_p0812b25║師云：「依稀相似，彷彿不同。」
J29nB248_p0812b26║問：「百尺竿頭即不問，縣崖撒手事如何？」師云：「分身萬
J29nB248_p0812b27║象中。」
J29nB248_p0812b28║問僧：「不是心、不是佛、不是物，是箇甚麼？」僧云：「某甲不
J29nB248_p0812b29║明。」師云：「不明處明取。」云：「如何是不明處？」師云：「黑似漆，
J29nB248_p0812b30║明如日。」云：「畢竟如何是不明處？」師云：「山門頭合掌，佛
J29nB248_p0812c01║殿裏燒香。」
J29nB248_p0812c02║問：「德雲從來不下玅高峰，善財去參，因甚卻在別峰
J29nB248_p0812c03║相見？」師云：「大人境界普賢知。」
J29nB248_p0812c04║問僧：「甚處來？」云：「湖州來。」師云：「湖州有箇端師子，即今
J29nB248_p0812c05║在甚麼處？」云：「湘之南，潭之北。」師云：「者是耽源底，與端
J29nB248_p0812c06║師子有甚交涉？」僧無語，師云：「弄虛頭漢。」
J29nB248_p0812c07║問僧：「生路上死人無數，熟路上不著活漢，你作麼生
J29nB248_p0812c08║會？」云：「某甲到者裏，弓折箭盡，求和尚指示。」師便打。
J29nB248_p0812c09║僧問：「枯木嵒前錯路多，如何得不錯路？」師云：「看腳下。」
J29nB248_p0812c10║隨問僧：「枯木嵒前是何意旨？」僧無語，師云：「寢也未寢，
J29nB248_p0812c11║見說甚枯木嵒前？」
J29nB248_p0812c12║僧臨行，問：「兩腳梢空時如何？」師云：「走殺闍黎。」「緊帩艸
J29nB248_p0812c13║鞋時如何？」師云：「絆殺有分。」僧云：「朝生便是鳳凰兒。」師
J29nB248_p0812c14║云：「老鸛未許你在。」
J29nB248_p0812c15║僧參，師問：「從甚處發足？」云：「南嶽。」師云：「你道思大師鼻
J29nB248_p0812c16║孔長多少？」云：「與和尚一般。」師云：「你道我鼻孔長多少？」
J29nB248_p0812c17║僧擬議，師便打。
J29nB248_p0812c18║僧參，師問：「一向在那裏住？」云：「福建鼓山。」師云：「曾見晏
J29nB248_p0812c19║國師否？」云：「不曾見。」師云：「你不曾在鼓山住。」
J29nB248_p0812c20║僧問：「正睡著，無寢、無想、無見、無聞，主人公拄甚麼處？」
J29nB248_p0812c21║師云：「我且問你：日間浩浩地，主人公在甚麼處？」僧拍
J29nB248_p0812c22║桌一下，師云：「此是風力所轉，終歸敗壞。」云：「瓮中不走
J29nB248_p0812c23║鱉。」師云：「瓮中不走鱉，火裏卻生煙。」
J29nB248_p0812c24║偈
J29nB248_p0812c25║送禪人行腳
J29nB248_p0812c26║春光入幕時相識，轉盼秋聲又將息，艸鞋緊峭別峰
J29nB248_p0812c27║頭，去去叢林須辨的。未有常住而不行，抹過須彌一
J29nB248_p0812c28║坦平；未有長行而不住，堂堂坐斷千差路。行即住，住
J29nB248_p0812c29║即行，竿頭百尺路縱橫；住即行，行即住，廓周沙界何
J29nB248_p0812c30║來去？從前大道沒遮攔，究竟不曾離一步。
J29nB248_p0813a01║和石頭回禪師艸菴歌
J29nB248_p0813a02║艸菴軒豁堪棲止，虎護階前清飆起，風月等閒恣吐
J29nB248_p0813a03║吞，重重圍繞好山水。住山活計問如何？日用頭頭無
J29nB248_p0813a04║不是。古路平，世界陡，無心合道道方偶，一言曾脫野
J29nB248_p0813a05║狐身，鞭艸血流頑石吼。劍樹牙，血盆口，驅耕籍盡饑
J29nB248_p0813a06║夫有，栗棘蓬咬百雜碎，喝下須彌山倒走。虛空煥若
J29nB248_p0813a07║金光聚，耀古騰今人不喻，大千函盍在其中？七曜依
J29nB248_p0813a08║之而順度。謾嗟法滅天人憂，祇為吾儕識浪遊，寶藏
J29nB248_p0813a09║自家渾不顧，癡狂偏愛鏡中頭。無住著，任喧幽，事事
J29nB248_p0813a10║全彰法法收。三萬猊臺方丈著，百千獅子一毛頭。天
J29nB248_p0813a11║然古朴家風玅，豈羨浮華碧玉甌？石頭唱，我和酬，同
J29nB248_p0813a12║風未敢必師儔，吾愛吾廬雅自玉，棲真彈指足千秋。
J29nB248_p0813a13║靈峰山歌
J29nB248_p0813a14║古靈峰，無內外，劫火光中常自在，巍然迥出最孤高，
J29nB248_p0813a15║八面玲瓏非向背。難描邈，超意況，未諳入處徒渴仰，
J29nB248_p0813a16║雲裏旃檀香已久，風前銕對華初放。桂輪輝，珠露落，
J29nB248_p0813a17║白銀世界何寥廓？夜明簾外任橫身，鳥道玄途頻下
J29nB248_p0813a18║腳。峰巒秀，谿壑寬，水出高原受用便，列派分宗能普
J29nB248_p0813a19║潤，澄潭不許老龍眠。過量人，弘此道，銕壁銀山都靠
J29nB248_p0813a20║倒，更將大地作紅爐，祖佛聖凡齊鑄造。不繇他，全在
J29nB248_p0813a21║己，法法收歸掌握裏，未來出格好風光，總在如今一
J29nB248_p0813a22║念始。絕覆藏，難隱諱，充塞乾坤無不是，毫氂差處隔
J29nB248_p0813a23║天淵，何曾踏著者些子？須透徹，始知音，箇事休於紙
J29nB248_p0813a24║上尋，從來玅語非干舌，本有天機海樣深。迷即失，悟
J29nB248_p0813a25║即得，掣電光中分白黑，迅雷粉碎太虛空，玉人夢破
J29nB248_p0813a26║生平惑。圜通少，偏見多，遂成雪曲與巴歌，師絃一奏
J29nB248_p0813a27║群音絕，休問如何與若何。
J29nB248_p0813a28║拄杖歌
J29nB248_p0813a29║扶傾伴月一拄杖，赤體條條寧較樣？風埃不著自神
J29nB248_p0813a30║奇，傲雪欺霜有骨壯。最圜明，何假漆？傑出叢林作標
J29nB248_p0813b01║格，縱奪事事渾無礙，為人不費絲毫力。任橫拈，憑倒
J29nB248_p0813b02║卓，耗動三有齊震愕，疾如金翅攫獰龍，遼空劈海何
J29nB248_p0813b03║須摸？顯全提，彰大用，覿面提持非戲弄，鞭起銕牛離
J29nB248_p0813b04║死水，解鍼枯骨知吟痛。無背面，沒心情，豈屬陰陽造
J29nB248_p0813b05║化生？敲磕虛空饒有響，橫撾塗毒鼓無聲。攜佛祖，撐
J29nB248_p0813b06║乾坤，獨拔無門解脫門，長於上古而不老，後天地極
J29nB248_p0813b07║而長存。
J29nB248_p0813b08║示禪人
J29nB248_p0813b09║至道難明要究明，悟來方始出常情，獅絃乍奏群音
J29nB248_p0813b10║絕，金翅纔飛眾鳥驚。剔起兩眉須自薦，聊通一線要
J29nB248_p0813b11║君醒，男兒好具超方眼，莫似時流造次行。
J29nB248_p0813b12║除夕
J29nB248_p0813b13║道人胸次冷如冰，話到年窮似未曾，懶補衲衣雲片
J29nB248_p0813b14║片，從他垢面髮鬙鬙。通紅不息地爐火，獨燿無私古
J29nB248_p0813b15║殿燈，明日斬新條令句，敲空作響韻鼟鼟。
J29nB248_p0813b16║和靈澄禪師山居詩
J29nB248_p0813b17║因僧問我西來意，我話山居不計年，樂道人宜窮徹
J29nB248_p0813b18║骨，畏寒我且髮披肩。斫將石罅龍須竹，筧到廚中象
J29nB248_p0813b19║眼泉，清冷家風誰會得？一鉤新月挂簾前。
J29nB248_p0813b20║因僧問我西來意，我話山居不計年，貝葉謾遮緇素
J29nB248_p0813b21║眼，袈裟難搭利名肩。盡驚慈化神移樹，若慕真風虎
J29nB248_p0813b22║送泉，自笑生平無伎倆，鋤雲幾度薜蘿前。
J29nB248_p0813b23║賦得參差竹影上東窗
J29nB248_p0813b24║月上東廓夜未央，紙窗筠影拂寒光，初疑水墨良工
J29nB248_p0813b25║玅，漸聽蕭疏風韻長。快我案前清眼目，奇君格外露
J29nB248_p0813b26║行藏，終宵坐對何靈活？密室機先代舉揚。
J29nB248_p0813b27║和越五陳居士韻
J29nB248_p0813b28║迥出靈嵒結石棚，昔人於此悟無生，譚禪月殿龍投
J29nB248_p0813b29║座，散步雲梯虎伴行。華雨室空難點綴，機圜見徹任
J29nB248_p0813b30║縱橫，謾言衣缽無分付，千古高標啟後英。
J29nB248_p0813c01║壽本師天童和尚五秩
J29nB248_p0813c02║巖桂香飄古道場，法王初度先重陽，望隆海內家風
J29nB248_p0813c03║闊，德被寰中化日長。戶外天人爭踴躍，座前衲子競
J29nB248_p0813c04║鏗鏘，虛空壽量憑何祝？喜聽雷音遍十方。
J29nB248_p0813c05║送友住剡谿
J29nB248_p0813c06║幾回清夜話松窗，別思悠悠竟莫降，片月那堪留去
J29nB248_p0813c07║景？好山自是動眉雙。一毛吹起明宗旨，寸艸拈來建
J29nB248_p0813c08║法幢，他日儻能期我社，不辭迢遞剪寒江。
J29nB248_p0813c09║擬梅送友住大梅寺
J29nB248_p0813c10║瘦景離奇異眾芳，南枝再發更殊常，冷涵玉愛華初
J29nB248_p0813c11║綻，露滴酥懷味奈嘗。將領紅英歸上苑，不兼粉蜨逐
J29nB248_p0813c12║霓裳，生機豈藉東風力？占斷春光轉少陽。
J29nB248_p0813c13║大梅
J29nB248_p0813c14║簸箕擊碎虛空藏，放出渾身白玉毫，唱拍獨聯雲外
J29nB248_p0813c15║調，親疏一劄笑中刀。鼯聞密室玄機寂，虎建方墳道
J29nB248_p0813c16║韻高，莫謂師歸無處覓，大梅山月浸松濤。
J29nB248_p0813c17║龍山
J29nB248_p0813c18║高步不從雲水入，青山未住已先來，三間容納虛空
J29nB248_p0813c19║小，六戶通明晝夜開。賓主謾分簾外月，是非徒折鏡
J29nB248_p0813c20║中梅，茅菴燒卻名難掩，振古洪音響似雷。
J29nB248_p0813c21║亮公
J29nB248_p0813c22║虛空講得尚淆訛，再喚回頭不較多，驀地打翻關捩
J29nB248_p0813c23║子，全身跳出葛藤窠。纔離幽谷遷喬木，便賣松風入
J29nB248_p0813c24║翠蘿，千古西山名徹遠，聲光赫赫滿娑婆。
J29nB248_p0813c25║船子
J29nB248_p0813c26║無地無錐徹骨窮，空船赤手展家風，中流兩岸頻迻
J29nB248_p0813c27║棹，苦海千波任轉蓬。透網金鱗纔滯水，瀑腮電火急
J29nB248_p0813c28║飛紅，入泥入水華亭老，師表江南獨讓雄。
J29nB248_p0813c29║次宋學士靈峰留題韻呈本師和尚
J29nB248_p0813c30║幽棲高託入雲天，四海禪流走萬千，釣入滄波忘際
J29nB248_p0814a01║岸，身藏北斗絕中邊。孤芳嫩桂開僊苑，獨秀靈苗長
J29nB248_p0814a02║石田，最喜祖庭重展拓，千斤法擔有人肩。
J29nB248_p0814a03║臘月三鼓出坡口占
J29nB248_p0814a04║雞鳴出遠披，信步轉山阿，鶴髮霜華染，鶉衣風箭過。
J29nB248_p0814a05║曲澗水生骨，長空月渡河，半生行腳事，古鏡不須磨。
J29nB248_p0814a06║山居
J29nB248_p0814a07║幽鳥林間奏管絃，香風澗水盡譚禪，客來動問山中
J29nB248_p0814a08║趣，笑指喬松有鶴眠。
J29nB248_p0814a09║折腳鐺煨瓔珞粥，空心銚煮澹黃齏，現成受用無多
J29nB248_p0814a10║子，贏得疏慵倚杖藜。
J29nB248_p0814a11║荷上露珠
J29nB248_p0814a12║輕盈本自瑤階下，玅轉風前不露蹤，千手大悲難捉
J29nB248_p0814a13║摸，翻身又入水晶宮。
J29nB248_p0814a14║破艸鞋
J29nB248_p0814a15║萬壑千峰曾踏斷，通身骨露更忘疲，而今投老嵒隈
J29nB248_p0814a16║下，臥月眠雲是所宜。
J29nB248_p0814a17║臘月送亡僧值雨
J29nB248_p0814a18║濛濛四野凍雲垂，火送亡僧冒雨回，莫謂去人消息
J29nB248_p0814a19║斷，短牆新放一枝梅。
J29nB248_p0814a20║朔風欲剪素毛新，吹落梅華不染塵，古徑瀟瀟松底
J29nB248_p0814a21║雨，一般清冷泣同人。
J29nB248_p0814a22║辭世偈
J29nB248_p0814a23║五十二年如一寢，就裏全機無別共，真人無位無生
J29nB248_p0814a24║滅，梅梢月上清風動。臨行句子少人知，八面玲瓏無
J29nB248_p0814a25║罅縫，咄哉四海眾高流，莫弄虛頭休打鬨。若是無依
J29nB248_p0814a26║過量人，出生入死能珍重，有權有實，有照有用，八角
J29nB248_p0814a27║車輪空裏轉，焦磚打著連底凍。
J29nB248_p0814a28║佛事
J29nB248_p0814a29║挂過堂版。「風骨嚴冷，體性剛堅，規模法席，號令人天，
J29nB248_p0814a30║有準有則，無倚無偏。動則轟轟烈烈，靜時密密綿綿，
J29nB248_p0814b01║玉應金舂香積內，雲奔水赴雁堂前。正當恁麼時如
J29nB248_p0814b02║何？」擊一下，云：「輕輕擊著如雷垢，好聽希聲徹大千。」
J29nB248_p0814b03║六和火。「光燄燄，淨贏贏。和上人！還會麼？直教火裏現
J29nB248_p0814b04║全身，充塞乾坤絕包裹。」
J29nB248_p0814b05║澄源火。「數載叢林木作，一旦桶箍爆卻，驀然徹底無
J29nB248_p0814b06║依，直下灑灑落落。火光燎著面門時，無位真人光爍
J29nB248_p0814b07║爍。」
J29nB248_p0814b08║慧目火。「大悲千眼非多，臨濟一隻非獨，果汝慧目圜
J29nB248_p0814b09║明，照破生死起伏。其或未然，直下為汝點開，徹證本
J29nB248_p0814b10║來面目。」
J29nB248_p0814b11║淨虛化主火。「者箇師僧，逆行順化，行平等慈，毫無虛
J29nB248_p0814b12║詐。臨行一段光明，洞徹天上天下。咦！腳跟不動到家
J29nB248_p0814b13║鄉，常寂光中天不夜。」
J29nB248_p0814b14║體用火。「體即用，用即體，任用縱橫自家底，放去收來
J29nB248_p0814b15║珠走盤，坦然無礙超生死。還委悉麼？觸處洞然無間
J29nB248_p0814b16║隔，燿古騰今活潑潑。」
J29nB248_p0814b17║空如火。「空如來藏，碎祖師關。超宗越格，一剎那間。」
J29nB248_p0814b18║雲崖火。「孤雲自在，出沒崖巔，放開彌布，遍覆三千。火
J29nB248_p0814b19║雲斂處髑髏乾，情與無情等煥然。」
J29nB248_p0814b20║明通火。「生死牢關如打徹，祖師玄旨便明通，臨行一
J29nB248_p0814b21║句重相為，火入火兮空合空。」
J29nB248_p0814b22║體圜火。「無欠無餘絕正偏，當人本體自周圜，死生洞
J29nB248_p0814b23║徹渾無礙，劫外今時沒變遷。纔擬議，隔天淵，更入紅
J29nB248_p0814b24║爐重鍛過，精金火後轉光鮮。」
J29nB248_p0814b25║周遍火。「廓徹無依悉周遍，無邊剎海不隔線，十方世
J29nB248_p0814b26║界現全身，坐斷古今無背面。薦不薦，掣電神機光燄
J29nB248_p0814b27║燄。」
J29nB248_p0814b28║蒼石火。「當陽直指莫疑猜，火把頭邊正眼開，生死涅
J29nB248_p0814b29║槃俱覷破，石人撫掌舞三臺。」
J29nB248_p0814b30║果生火。「有情因地果還生，須悟當生生不生，直下分
J29nB248_p0814c01║明親見徹，菩提玅果本圜成。」
J29nB248_p0814c02║涵宇禪人火。「佛轉法輪火燄裏，雷轟電掣譚玄旨，有
J29nB248_p0814c03║時燄裏結寒冰，有時千華開碓觜。禪人若悟目前機，
J29nB248_p0814c04║與佛同生同住止，烈燄光中歸去來，騰騰腳底清風
J29nB248_p0814c05║起。」
J29nB248_p0814c06║三一上座火。「一即三，三即一，放開捏聚最綿密，平生
J29nB248_p0814c07║胸次若冰霜，處眾謙光還朴質，世緣六十又三年，撒
J29nB248_p0814c08║手便行能事畢。且道：如何是末後一句？優曇華向火
J29nB248_p0814c09║中開，透骨馨香是今日。」
J29nB248_p0814c10║曉峰禪人火。「白晝雷轟電閃爍，銕牛掣斷黃金索，驀
J29nB248_p0814c11║然躍出海門東，八臂那吒難捉摸。曉禪人，能闊綽，烈
J29nB248_p0814c12║燄光中信腳行，清風無限生頭角。」（預知時至，吉祥面逝。）
J29nB248_p0814c13║道山火。「出保社，入叢林，親師擇友，一片苦心，未明三
J29nB248_p0814c14║八九，不免自沈吟。今日皮膚俱脫落，通身剛骨盡黃
J29nB248_p0814c15║金，更有轉身一句子，直截當陽為君指，勝爇門中掉
J29nB248_p0814c16║臂行，毘盧頂上清風起。」
J29nB248_p0814c17║冬日，為照如火。「一道神光有照有用，以此輔弼叢林，
J29nB248_p0814c18║以此赤心為眾。會得，生死一如；不會，開眼作夢。與君
J29nB248_p0814c19║覿面提持，大似一陽解凍。」攛火苣，云：「可中瞥地解翻
J29nB248_p0814c20║身，烈燄爐中飛彩鳳。」
J29nB248_p0814c21║淨修禪人起龕。「惟爾淨修，積功累德，發廣大心，為眾
J29nB248_p0814c22║竭力，衝暑冒寒，精勤不息。今朝攃手便行，指爾超生
J29nB248_p0814c23║佛國，腳下無私路路通，十方俱遍絕行蹤，騰身高步
J29nB248_p0814c24║毘盧頂，蹋倒須彌與別峰。」
J29nB248_p0814c25║尊嚴比丘尼火。「生也全機見，死也全機見，生死不相
J29nB248_p0814c26║干，獨露本來面。本非男女相，何妨能轉變？石女天明
J29nB248_p0814c27║戴帽歸，撞破虛空七八片，無端驚起富羅山，逡巡走
J29nB248_p0814c28║入空王殿。莫他求，須自薦，更有末後句，為伊通一線，
J29nB248_p0814c29║烈燄光中綻白蓮，大千剎海都開遍。」
J29nB248_p0814c30║戒微充公起龕。「叫不應山，無陰陽地，不露頭角，全彰
J29nB248_p0815a01║意氣，時節到來，爪牙俱利。」以杖擊龕，云：「杖頭擊著便
J29nB248_p0815a02║翻身，師子奮迅恣遊戲。」　鍛骨。「生緣八閩，往來兩浙，
J29nB248_p0815a03║德望既充，眾咸喜說，出入叢林，人呼俊傑。眉底能舒
J29nB248_p0815a04║白玉毫，眼中不著黃金屑，四十餘年一夢中，泥牛走
J29nB248_p0815a05║入金毛穴，今朝徹底為掀翻，窠臼不存好時節。末後
J29nB248_p0815a06║句，為君訣，斬新更入洪爐鍛，洪爐燄裏寒冰結，劫火
J29nB248_p0815a07║光中得自繇，一片清涼除惱熱。」（淺葬數年，今煆過入普同塔。）
J29nB248_p0815a08║眾靈骨起龕。「四海眾高流，大家在者裏，示寂有先後，
J29nB248_p0815a09║歸源無此彼。銕牛不臥巟陂，真龍豈藏死水？密迻一
J29nB248_p0815a10║步透重關，西方入定東方起。」　鍛骨。「死骷髏，活龍象，
J29nB248_p0815a11║逐隊成群，東拋西放，多年雨打風吹，幾度雲封雪葬，
J29nB248_p0815a12║未能法合古規，豈得通身快暢？今朝獨露風前，指爾
J29nB248_p0815a13║單明向上。還會麼？瞥轉一機，急著眼看。一齊煆送人
J29nB248_p0815a14║紅爐，透出白毫光燦爛，玅手僧繇畫不成，充塞虛空
J29nB248_p0815a15║無際岸。」　普同入塔。「白銀世界金色身，情與無情共
J29nB248_p0815a16║一真，法源平等何高下？總是靈山一會人。忘彼我，絕
J29nB248_p0815a17║疏親，箇箇全身無向背，人人眼出透金塵，今日同歸
J29nB248_p0815a18║無縫塔，正體堂堂沒卻身。諸仁者！既是正體堂堂，為
J29nB248_p0815a19║甚麼沒卻身？不見道？天曉不露，夜半正明。」
J29nB248_p0815a20║斷塵米頭，起龕。「無榮無辱過生平，寢入南柯眼未明。」
J29nB248_p0815a21║遂喝一喝，云：「霹靂一聲昏夢破，坦然高步涅槃城。」
J29nB248_p0815a22║　舉火。「斷除塵垢，尚落偏枯，要得圜玅，絕後再甦。華開
J29nB248_p0815a23║碓觜，笑殺老盧，眼中無屑，肘後有符。火裏翻身能𨁝
J29nB248_p0815a24║跳，皮膚脫落絕名模。」
J29nB248_p0815a25║眾靈骨，入普同。「十方薄伽梵，三界獨稱尊。諸仁如薦
J29nB248_p0815a26║得，一路涅槃門。涅槃門，絕遮互。八字打開，兩手分付。
J29nB248_p0815a27║無景對下合同船，大家齊上無生路。」
J29nB248_p0815a28║悟塵起龕。以杖擊龕，云：「悟塵！若悟此三昧，生死牢關
J29nB248_p0815a29║百雜碎，化城不住絕拘留，便歸寶所無罣礙。祇如腳
J29nB248_p0815a30║下無私一句又作麼生道？步步絕行蹤，通身無向背。」
J29nB248_p0815b01║　舉火。「生老病死苦，為人那箇無？會得安閒法，還他
J29nB248_p0815b02║大丈夫。悟禪人！還會麼？拈起死柴頭，且向無煙火，烈
J29nB248_p0815b03║燄光中掉臂行，赤灑灑兮淨贏贏，無死無生無涅槃，
J29nB248_p0815b04║偪塞虛空絕包裹。」
J29nB248_p0815b05║一明火。「一明不明，眼裏無筋。自遮自障，喪卻生平。為
J29nB248_p0815b06║爾金鍼一撥，通身都是眼睛。送入紅爐鍛過，無明業
J29nB248_p0815b07║識冰清。當下豁然親悟入，巍巍高踞涅盤城。」
J29nB248_p0815b08║
J29nB248_p0815b09║
J29nB248_p0815b10║達變權禪師語錄卷第五