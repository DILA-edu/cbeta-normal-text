J29nB249_p0817a01║目錄
J29nB249_p0817a02║一卷
J29nB249_p0817a03║天界上堂
J29nB249_p0817a04║弘濟上堂
J29nB249_p0817a05║小參
J29nB249_p0817a06║二卷
J29nB249_p0817a07║雲居示眾
J29nB249_p0817a08║三卷
J29nB249_p0817a09║機緣
J29nB249_p0817a10║室中垂語
J29nB249_p0817a11║小佛事
J29nB249_p0817a12║行腳垂語
J29nB249_p0817a13║佛祖贊
J29nB249_p0817a14║歌
J29nB249_p0817a15║偈
J29nB249_p0817a16║行實
J29nB249_p0817a17║附淨土詩
J29nB249_p0817a18║
J29nB249_p0817a19║
J29nB249_p0817a20║
J29nB249_p0817a21║
J29nB249_p0817a22║
J29nB249_p0817a23║
J29nB249_p0817a24║
J29nB249_p0817a25║
J29nB249_p0817a26║
J29nB249_p0817a27║
J29nB249_p0817a28║
J29nB249_p0817a29║
J29nB249_p0817a30║
J29nB249_p0817b01║方融璽禪師住天界語錄
J29nB249_p0817b02║眾護法宰官請啟
J29nB249_p0817b03║伏以秋月空懸，光捲夜明簾，不借涼飆；桂發香飄，無
J29nB249_p0817b04║影樹重榮，況燈王之餘燄交輝，而善世之高門直立，
J29nB249_p0817b05║諸山俟響，四眾瞻風。恭惟方公大師，毓秀終南，分竹
J29nB249_p0817b06║林之悲花戒月；鍾奇滻水，得天界之妙用神機。把斷
J29nB249_p0817b07║要津，潛行密行。昔領雲居十祀，煥然堂構維新；近住
J29nB249_p0817b08║匡阜千岩，渺矣煙霞增色。忘機鹿艸，息影雞紋。為杖
J29nB249_p0817b09║人後事遠來，值嘯公高蹤繼往。且棲霞及同門各錫
J29nB249_p0817b10║飛一地，此席豈應久虛？迺（成）等於斯時，共函啟片詞，
J29nB249_p0817b11║大法期將遠振。吉占望日，時屆仲秋。座拂寶華，聽雨
J29nB249_p0817b12║花堂中，露滴銀河之古翠；爐燒沉水，看毘盧閣上，雲
J29nB249_p0817b13║盤碧漢之新蒼。還先師之公案現成，斬末世之葛藤
J29nB249_p0817b14║亂統。朝陽再鳴於鳳嶺，興雲復睹於龍河。臨楮緘三，
J29nB249_p0817b15║和香合十，不勝忻躍翹企之至。佛弟子周天成、鄧旭、
J29nB249_p0817b16║吳弘安、劉餘謨、黃國琦、陸朗、李皋、方若珽、王言、劉餘
J29nB249_p0817b17║㻰、李文芳、劉思敬、危列宿、陳世昌、劉思問、楊昌齡、周
J29nB249_p0817b18║土章、孟瑄、王端、朱之鼎、姜鼎、沈豹、陳丹衷，同頓首拜。
J29nB249_p0817b19║眾護法孝廉文學請啟
J29nB249_p0817b20║伏以一燈發燄，燈燈相續無窮；萬法同宗，法法皆歸
J29nB249_p0817b21║實際。模範流芳於今日，師資直接於當時。恭惟方翁
J29nB249_p0817b22║大師，皎月臨淵，清風拂水，得少室不傳之旨，分曹溪
J29nB249_p0817b23║無盡之流。瞬目揚眉，己事全彰世外；拈椎豎拂，大機
J29nB249_p0817b24║迥露當陽。丁群情欲撼之秋，藉中流而砥柱；際一線
J29nB249_p0817b25║將危之候，挽末法於狂瀾。（潢）等久已心皈，無繇身近。
J29nB249_p0817b26║茲以天界因緣之合，彌切人寰扳仰之忱。松竹青蒼，
J29nB249_p0817b27║曲逕逶迤，拄杖橫拈霄漢上；雨煙朝暮，半峰縹緲，門
J29nB249_p0817b28║庭直設畫圖間。吟詠不減年潭泐翁，拈提豈讓雪軒
J29nB249_p0817b29║成老？子承父業，頭正尾端。使末後光明，炤天炤地；施
J29nB249_p0817b30║斬新條令，打雨打風。隨高步以周旋，幾多龍象；結勝
J29nB249_p0817c01║因而廣遠，如許香花。缾錫儼臨，人天交悅。法弟王潢、
J29nB249_p0817c02║汪觀、白夢鼐、吳儀濤、陸本、胡禹冀、王作礪、陳宿、姚世
J29nB249_p0817c03║昌、胡長庚、王箴、顧夢游、錢匯、楊國士、應駟、白夢鼎、盧
J29nB249_p0817c04║贄、紀映鍾、余懷、黃棠芳、張總、楊泰、詹淇、陶敬、宋嵋、歐
J29nB249_p0817c05║陽坤、歐陽墧、歐陽峻、陳廷彝、黃嘉善、倪震、倪霽、凌翰、
J29nB249_p0817c06║凌文、俞鑮年、張雲蓀、張雲蕗、張雲蔚、阮檉、成必逵、黃
J29nB249_p0817c07║維嵩、韓豫、卞期發、董純翼，同頓首拜。
J29nB249_p0817c08║諸寺方丈暨眾耆宿請啟
J29nB249_p0817c09║伏以祖印全提，塗毒聲傳𤰪外；法幢高豎，栴檀香遍
J29nB249_p0817c10║寰中。向上機本，無言而無示；眾生願滿，若見而若聞。
J29nB249_p0817c11║遐邇風趨，人天景仰。恭惟方翁大師，挺生關內，傑出
J29nB249_p0817c12║涇陽。標格外之玄機，金針密度；拔群迷之顛倒，玉鎖
J29nB249_p0817c13║重開。獅子嚬呻，眾獸自當息喙；象王蹴踏，野狐莫不
J29nB249_p0817c14║潛蹤。面命耳提，佇巾瓶之飛詣；風行草偃，望法席之
J29nB249_p0817c15║生輝。今此名山，夙稱禪窟，盡是吾家種艸，未嘗別立
J29nB249_p0817c16║門庭。拾博山爐內之鉗鎚，入室頻來雲水；飽杖者缽
J29nB249_p0817c17║中之餘粒，送供況有龍天。顧以後生久坐其荒蕪，時
J29nB249_p0817c18║當末法，茲焉宗旨再從昭揭，運值重興。琢煉松頭，祈
J29nB249_p0817c19║指雲巖之路；拈提月下，可參寶鏡之光。協兼帶於正
J29nB249_p0817c20║偏，君臣位合；該全攝於玄要，賓主權分。勿拘謙讓之
J29nB249_p0817c21║懷，得遂鄙私之請。惠然至止，曷勝欣忭。臨楮無任顒
J29nB249_p0817c22║仰之至。教下弟覺爜、普行、明逵、宗教、妙光、通旨、性廣、
J29nB249_p0817c23║慧廣、淨弘、道合、弘清、大廣、慶習、宗鏡、照識、成彬、普悅、
J29nB249_p0817c24║本𡊀、寂恬、常進、大振，同頓首拜。
J29nB249_p0817c25║監院請啟
J29nB249_p0817c26║伏以靈孕太華，具一隻之正眼；別傳大好，昭百代之
J29nB249_p0817c27║真宗。敬迓威儀，渴思建立。恭惟方翁和尚，雲居發軔，
J29nB249_p0817c28║天吩傳衣。法雨霏霏，自爾遍滋宇宙；慈雲靄靄，從來
J29nB249_p0817c29║普被山林。緣熟三吳，遊經幾度。十載與君把臂，敢謂
J29nB249_p0817c30║同參；今朝為眾安心，請居師位。顛倒風旛拈舊句，融
J29nB249_p0818a01║通水乳引新機。（輪）乃庸流，實如敝帚。輔先人一十八
J29nB249_p0818a02║稔，慚無寸尺之功；監破院今已九年，愧乏振興之力。
J29nB249_p0818a03║懼漆桶之底難脫，不肯承當；學願王之行方深，秪知
J29nB249_p0818a04║精進。因集法護，更申誓言。敗壁頹垣，必望鼎新異日；
J29nB249_p0818a05║攢花簇錦，自當媲美先朝。齒德俱尊，宜鑪錘於此地；
J29nB249_p0818a06║壎箎迭奏，開聾瞽於四方。所冀裕後光前，乃慰深情
J29nB249_p0818a07║遠慮。赴眾籲，如▆士赴海潮之音；援群頑，如世尊援
J29nB249_p0818a08║最小之弟。立見截狐種族，恒觀踏佛頂𩕳。俯竭葵忱，
J29nB249_p0818a09║仰千蓮座。謹啟。監院大輪頓首和南。
J29nB249_p0818a10║
J29nB249_p0818a11║
J29nB249_p0818a12║
J29nB249_p0818a13║
J29nB249_p0818a14║
J29nB249_p0818a15║
J29nB249_p0818a16║
J29nB249_p0818a17║
J29nB249_p0818a18║
J29nB249_p0818a19║
J29nB249_p0818a20║
J29nB249_p0818a21║
J29nB249_p0818a22║
J29nB249_p0818a23║
J29nB249_p0818a24║
J29nB249_p0818a25║
J29nB249_p0818a26║
J29nB249_p0818a27║
J29nB249_p0818a28║
J29nB249_p0818a29║
J29nB249_p0818a30║
J29nB249_p0818b01║方融璽禪師語錄卷第一
J29nB249_p0818b02║門人興林等編
J29nB249_p0818b03║住金陵天界禪寺語錄
J29nB249_p0818b04║順治庚子八月十九日，師於紫竹林，受闔郡縉紳孝
J29nB249_p0818b05║廉文學居士，同諸山方丈、耆宿、監院等請，住天界
J29nB249_p0818b06║寺，於九月十五日入院。
J29nB249_p0818b07║山門。「盡大地是箇善世法門，都盧向甚麼處入？」驀卓
J29nB249_p0818b08║拄杖，云：「看腳下。」
J29nB249_p0818b09║觀音殿。「慈悲為人有理，圓通自在無礙。三十二應現
J29nB249_p0818b10║身，隨類改頭換面。且道即今在甚麼處？咄！」
J29nB249_p0818b11║彌勒殿。「拄杖煞活古今，布袋收放天地。是法本來平
J29nB249_p0818b12║等，一任逢場作戲。」
J29nB249_p0818b13║大佛殿。「巍巍堂堂，諸法中王。明明歷歷，出現於世。十
J29nB249_p0818b14║字街頭吼鐵牛，孤峰頂上轟霹靂。」便禮拜。
J29nB249_p0818b15║祖師殿。「祖師眼睛，衲僧巴鼻。廝抑廝揚，拋來擲去。有
J29nB249_p0818b16║甚麼了日？」震聲一喝。
J29nB249_p0818b17║據室。「據此室，行此令，肘後懸神符，人來乞性命。更有
J29nB249_p0818b18║一則公案，甚是淆訛。」驀豎拂子，云：「聻。」
J29nB249_p0818b19║上堂。維那宣疏竟，師指法座，云：「這座虛架高臺，亦是
J29nB249_p0818b20║瓊樓寶閣、亦是劍樹刀山，若非罪福兩忘底，誰敢挨
J29nB249_p0818b21║著？挨著則利害隨身。山僧今日要登便登、要坐便坐，
J29nB249_p0818b22║因甚得恁麼百無禁忌？」喝一喝，便陞。拈香，云：「此一瓣
J29nB249_p0818b23║香，乾坤正氣、日月真光，熱向爐中，端為祝延今
J29nB249_p0818b24║上皇帝，聖躬萬歲，播堯風於大地、布舜澤於蒼生。此
J29nB249_p0818b25║一瓣香，為國為家者，未嘗不本此，盡忠盡孝者，全承
J29nB249_p0818b26║這恩力，熱向爐中，奉為滿朝文武、闔郡宰官、孝廉、文
J29nB249_p0818b27║學、居士等，人人廣作佛事、箇箇普利群生。此一瓣香，
J29nB249_p0818b28║踏遍諸方玄路，參詢直究根源，博山會裏從空透露，
J29nB249_p0818b29║天界室中徹底掀翻，藏身歐峰雲居，遯跡匡廬巖壑，
J29nB249_p0818b30║自謂於世絕聞，豈料年深月久，卻被人知，勉強出山，
J29nB249_p0818c01║事不獲已。今日恭對人天眾前，熱向爐中，端為供養
J29nB249_p0818c02║天界堂上，傳曹洞正宗三十三世本師覺浪和尚，用
J29nB249_p0818c03║酬法乳之恩。」乃斂衣就座。松影和尚白椎竟，師豎拂
J29nB249_p0818c04║子云：「會麼？道人家風隱顯叵測，有時向孤峰頂上盤
J29nB249_p0818c05║結草庵，任他春夏秋冬自繇自在；有時向十字街頭
J29nB249_p0818c06║撒開布袋，隨我東西南北獨行獨步，高下皆得其宜。
J29nB249_p0818c07║今日卻在天界寺裏受眾人請，繼先師席，掀翻洞水
J29nB249_p0818c08║逆流，唱出好山別調，普利人天，不拘軌則，法堂前，千
J29nB249_p0818c09║眾圍繞也如是；法堂前，草深一丈也如是。我為法王，
J29nB249_p0818c10║於法自在，更有何事？雖然，秪如法幢初豎，條令重新，
J29nB249_p0818c11║當陽一句作麼生道？橫按莫邪全正令，太平寰宇斬
J29nB249_p0818c12║癡頑。」舉古德「為人即不出，出即不為人」話，師云：「大似
J29nB249_p0818c13║一條拄杖二人扶。雖然，互相建立，未免各見一邊。秪
J29nB249_p0818c14║如天界今日上堂說法，還是出耶？不出耶？為人耶？不
J29nB249_p0818c15║為人耶？具眼底試道看。」眾無語，師擊拂子便下座。
J29nB249_p0818c16║禮東苑祖像。「東苑師翁面目奇，如何想像畫成伊。人
J29nB249_p0818c17║皆瞻仰撩天鼻，獨自稱尊挂劍眉。雖然，莫道鬍鬚赤，
J29nB249_p0818c18║更有赤鬍鬚。」
J29nB249_p0818c19║禮天界先老人像。「水出石泉徹骨冷，風過林花噴鼻
J29nB249_p0818c20║香，一度經懷一度噎，半是賞心半斷腸。向為孤峰絕
J29nB249_p0818c21║侶，寒煖自知；雲漢獨尊，恩冤莫報。今既風生平地，水
J29nB249_p0818c22║到通渠，龍象蹴蹋而來，車馬奔忙而至，奈何一身入
J29nB249_p0818c23║鬧市，相逢八面盡鋒鋩。逼拶得拄杖子覿體生光，總
J29nB249_p0818c24║只為你四十餘年賣不了底鹽醬。」
J29nB249_p0818c25║禮傘居和尚像。「窮盡生平冷熱腸，殷勤一戒未能忘。
J29nB249_p0818c26║知恩莫大應難報，振起圓通古佛光。所謂因風吹火，
J29nB249_p0818c27║用力不多。借渠鼻孔，與渠出氣。聞思悟入三摩地，戒
J29nB249_p0818c28║定薰成五分香。」
J29nB249_p0818c29║當晚，小參。「璽長老一向高高山頂著腳，深深海底垂
J29nB249_p0818c30║手，逢龍折角，遇虎捋鬚，猶未是拄杖子遊戲長處，不
J29nB249_p0819a01║意到來鬧市街頭，平穩地上，卻被人左逼右拶，驅入
J29nB249_p0819a02║善世法門，又作麼生激揚？重重波浪重重月，疊疊峰
J29nB249_p0819a03║巒疊疊雲。」
J29nB249_p0819a04║落堂。「今日落堂，無法可說。拈則公案，一齊勘過。喚作
J29nB249_p0819a05║祖師意，無繩自縛。不喚祖師意，當面錯過。總不與麼，
J29nB249_p0819a06║則終日河頭擔水賣，歸家猶叫口乾渴。」
J29nB249_p0819a07║臘月八日，上堂。僧問：「世尊今日成道，拄杖今日化龍，
J29nB249_p0819a08║且道是同？是別？」師云：「惟此一事實。」進云：「未睹明星時
J29nB249_p0819a09║如何？」師云：「左眼半觔。」進云：「已睹明星時如何？」師云：「右
J29nB249_p0819a10║眼八兩。」進云：「初曰天上天下惟吾獨尊，後道一切眾
J29nB249_p0819a11║生俱有如來智慧德相，還是自語相違？理合如是？」師
J29nB249_p0819a12║云：「總與一頓棒。」乃云：「釋迦佛成道，拄杖子化龍，惟此
J29nB249_p0819a13║一事實，好日多犯重。秪今諸上善人聚會天界，炊鐵
J29nB249_p0819a14║釘飯、烹木札羹，是為釋迦佛成道耶？拄杖子化龍耶？
J29nB249_p0819a15║現前諸人試出道看，道得著也與三十棒，道不著也
J29nB249_p0819a16║與三十棒。何為如此？不見世尊一睹明星，極口歎曰：
J29nB249_p0819a17║『奇哉！奇哉！一切眾生俱有如來智慧德相，但以妄想
J29nB249_p0819a18║執著，不能得證。』拄杖子既與佛同時成化，當與佛共
J29nB249_p0819a19║鼻出氣。大眾會麼？遠離妄想及諸取，令心所向皆無
J29nB249_p0819a20║礙。」
J29nB249_p0819a21║結制。侍御陳旻昭居士、給諫劉良弼居士，同熊春臺
J29nB249_p0819a22║眾居士設供，請上堂。僧問：「花笑鳥啼，風和日暖春將
J29nB249_p0819a23║半；鳴鐘擊鼓，結制陞堂午正中。十五前後即不問，正
J29nB249_p0819a24║當今日事如何？」師云：「花朝且喜值天晴。」進云：「秪如九
J29nB249_p0819a25║旬禁足又作麼生相為？」師云：「若干鼻孔一杖穿。」僧左
J29nB249_p0819a26║右顧，云：「大眾！好看婆心徹困處，試聽風前鐵笛吹。」師
J29nB249_p0819a27║云：「誰是知音？」僧禮拜，云：「謝師答話。」師云：「好箇師僧又
J29nB249_p0819a28║恁麼去。」乃云：「天界今春結制，龍象如雲普聚，若要大
J29nB249_p0819a29║家明心，須當各自努力。古人道：『向上一路，千聖不傳，
J29nB249_p0819a30║學者勞形，似猿捕影。』天界長老特為今世門頭人舉
J29nB249_p0819b01║揚威音那畔事，若干鼻孔一杖穿，腳下痛與棒三十，
J29nB249_p0819b02║總要皮裏有血底，透玄機於劫外、絕意路於今時，獨
J29nB249_p0819b03║露本具風光，各得真實受用，不更持金作丐、把火覓
J29nB249_p0819b04║燈，窮露他方賃屋住，不知誰是主人公？」
J29nB249_p0819b05║薦亡，上堂。僧問：「萬戶春風信手拈，和盤托獻法王前，
J29nB249_p0819b06║杖頭活句機先眼，點出龍睛耀碧天。龍睛即不問，如
J29nB249_p0819b07║何是機先眼？」師云：「一雨普潤。」進云：「恁麼則均霑法利
J29nB249_p0819b08║去也。」師云：「你本分事如何？」進云：「學人禮拜和尚。」師云：
J29nB249_p0819b09║「也須照顧鼻孔。」僧問：「無佛處不得住時如何？」師云：「頭
J29nB249_p0819b10║角參天。」進云：「有佛處急走過時如何？」師云：「腳跟點地。」
J29nB249_p0819b11║進云：「今日居士設供，請和尚說法薦亡，未審向甚麼
J29nB249_p0819b12║處去？」師云：「天上天下。」進云：「憑師一滴曹溪水，散作皇
J29nB249_p0819b13║都遍地香。」師云：「閒言語。」乃卓杖，云：「大好消息。今日是
J29nB249_p0819b14║岐瑞居士設供，為薦亡叔明暘朱公，請山僧舉揚般
J29nB249_p0819b15║若，普利存亡。存亡且置，般若作麼生舉？昔僧問古宿：
J29nB249_p0819b16║『動容揚古路，不墮悄然機。且道那箇有分？那箇無分？』
J29nB249_p0819b17║宿云：『有功者賞。』古人恁麼答話，只知杖頭點額，不解
J29nB249_p0819b18║拂尾垂鉤。如今有人問山僧：『動容揚古路，不墮悄然
J29nB249_p0819b19║機。那箇有分？那箇無分？』劈脊便打。且道意在甚麼處？」
J29nB249_p0819b20║復卓拄杖，下座。
J29nB249_p0819b21║為眾職事，上堂。僧問：「教中道：『是法平等，無有高下。』為
J29nB249_p0819b22║甚萬仞峰頭底人，卻在千尋海底相遇？千尋海底底
J29nB249_p0819b23║人，卻向萬仞峰頭相逢？」師云：「是法平等，無有高下。」進
J29nB249_p0819b24║云：「恁麼則處處逢場作戲，人人拄杖撩天。」師云：「你將
J29nB249_p0819b25║甚麼作拄杖？」僧一喝，師云：「喝與拄杖有甚交涉？」僧擬
J29nB249_p0819b26║議，師便打。進云：「今日和尚為眾說法，未審兩序有分
J29nB249_p0819b27║別也無？」師云：「棒棒打著。」進云：「是賞？是罰？」師云：「分明記
J29nB249_p0819b28║取。」進云：「恁麼則依教奉行去也。」師云：「汝作麼生行？」進
J29nB249_p0819b29║云：「但有利益，無不興崇。」師豎拂子，云：「你興崇得這箇
J29nB249_p0819b30║麼？」僧便拜，師云：「之乎者也。」乃云：「浩浩乾坤，煌煌日月，
J29nB249_p0819c01║恢恢世界，堂堂丈夫，豈肯向虛空裏打觔斗？縱能打
J29nB249_p0819c02║出虛空之外，更有虛空可打，終不免落地一著。且如
J29nB249_p0819c03║何是落地一著？」卓杖，云：「看腳下。」舉：「僧問睦州和尚：『如
J29nB249_p0819c04║何是展演之言？』州云：『量才補職。』僧云：『如何是不展演
J29nB249_p0819c05║之言？』州云：『伏惟尚饗。』徑山云：『睦州古佛善應來機，雖
J29nB249_p0819c06║然如是，秪得八成。或有人問徑山：「如何是展演之言？」
J29nB249_p0819c07║便向他道：「問十答百，有甚麼難？」「如何是不展演之言？」
J29nB249_p0819c08║喝一喝，云：「且莫作屎窖沸。」』」師云：「徑山老漢答話雖俏，
J29nB249_p0819c09║其奈賣弄特過。或有人問天界：『如何是展演之言？』便
J29nB249_p0819c10║道：『法筵龍象眾，當觀第一義。』『如何是不展演之言？』便
J29nB249_p0819c11║道：『諦觀法王法，法王法如是。』大眾！且如睦州道底被
J29nB249_p0819c12║徑山撿點，徑山道底被天界撿點，天界道底莫有人
J29nB249_p0819c13║撿點得麼？長鯨一吸海水盡，森森露出珊瑚枝。」
J29nB249_p0819c14║居士祝髮請上堂。僧問：「古人剷草為剃髮，目今盡大
J29nB249_p0819c15║地都是草，先從那裏剷起？」師云：「從頭剷起。」進云：「頭在
J29nB249_p0819c16║何處？」師豎起拂子。進云：「尾在何處？」師擲下拂子。進云：
J29nB249_p0819c17║「恁麼則頭尾一如處，乞師親剃落。」師將拂子一拂，僧
J29nB249_p0819c18║禮拜。師云：「正直捨方便。」乃云：「帶髮呼為俗，披緇喚作
J29nB249_p0819c19║僧，穿衣戴帽雖有異，箇中無二主人公。既知這些消
J29nB249_p0819c20║息，須當善自護持，若要發揚此事，不出尋常日用，行
J29nB249_p0819c21║住坐臥、南北東西，糞草堆頭教化、泥水地上接引，放
J29nB249_p0819c22║開憨布袋，笑殺傍觀，逢人乞箇錢，拈弄當面。雖然，佛
J29nB249_p0819c23║事多端，要先從頭做起，唵悉殿都漫多羅。因緣成就，
J29nB249_p0819c24║真實不虛，入此法門，安肯空過？昔牛頭未見四祖時，
J29nB249_p0819c25║感百鳥啣花、諸天送供，及見四祖後，肩挑一石、背負
J29nB249_p0819c26║八斗，運米供眾，日無虛度。若不秉持僧行苦，將何報
J29nB249_p0819c27║答佛深恩？」
J29nB249_p0819c28║久雨乍晴，上堂。僧問：「久雨不晴時如何？」師云：「箇箇拖
J29nB249_p0819c29║泥帶水。」進云：「今日忽晴時如何？」師云：「人人去傘脫屐。」
J29nB249_p0819c30║進云：「將晴未晴時如何？」師云：「轉見自倒自起。」進云：「為
J29nB249_p0820a01║甚如此？」師云：「石頭路滑。」乃云：「天上興雲，地下落雨，紙
J29nB249_p0820a02║傘木屐，拖泥帶水，誌公杖頭挂剪尺，趙老青州做布
J29nB249_p0820a03║衫。若作世諦理論，太俗生；若作佛法商量，太僧生；若
J29nB249_p0820a04║只儱侗打之遶，爭知二老之裁置？已往事且放過，只
J29nB249_p0820a05║如今朝長空無點雲，孤輪絕對待，正當恁麼時又作
J29nB249_p0820a06║麼生盤錯？光影門頭著語易，晴明日下隱身難。」
J29nB249_p0820a07║上堂。僧問：「撾鼓陞堂即不問，和尚未出方丈一句作
J29nB249_p0820a08║麼生道？」師云：「大納乾坤闊。」進云：「恁麼則當陽一句絕
J29nB249_p0820a09║中邊。」師云：「你向甚麼處見老僧？」進云：「兩眼對兩眼。」師
J29nB249_p0820a10║云：「卻被老僧看破。」進云：「不辜親見和尚。」師云：「孟浪禪
J29nB249_p0820a11║和。」僧問：「賓主五位即不問，三玄三要意如何？」師云：「向
J29nB249_p0820a12║源頭上薦取。」進云：「如何是第一玄？」師云：「露柱笑咍咍。」
J29nB249_p0820a13║進云：「如何是第二玄？」師云：「階下石生臺。」進云：「如何是
J29nB249_p0820a14║第三玄？」師云：「齋堂佛殿前。」進云：「如何是第一要？」師云：
J29nB249_p0820a15║「古路無人到。」進云：「如何是第二要？」師云：「拶開沒孔竅。」
J29nB249_p0820a16║進云：「如何是第三要？」師云：「拄杖分明道。」進云：「玄要蒙
J29nB249_p0820a17║師親指示，向上一路復如何？」師云：「赤腳踏青天。」乃驀
J29nB249_p0820a18║豎拂子云：「機緣問答且置，會得這箇麼？如未，為諸人
J29nB249_p0820a19║下箇註腳。惟一堅密身，一切塵中現，無性亦無相，周
J29nB249_p0820a20║遍於法界。雖然，過去諸佛末乎迦葉善逝，未來諸佛
J29nB249_p0820a21║先乎彌勒導師，現在諸佛當乎釋迦世尊，且喜今日
J29nB249_p0820a22║普集天界平等光中，各出廣長舌相，遍覆大千世界，
J29nB249_p0820a23║異口同聲道：『汝等諸人行住坐臥莫離這箇。若離這
J29nB249_p0820a24║箇，當面錯過。』錯過不錯過且置，喚甚麼是這箇？」擲下
J29nB249_p0820a25║拂子云：「不離當處常湛然，覓即知君不可見。」
J29nB249_p0820a26║道婆請上堂。僧問：「高懸八卦圖，坐斷諸方路，請師直
J29nB249_p0820a27║指箇中意。」師云：「嶺南消息若何？」僧一喝，師云：「莫亂弄。」
J29nB249_p0820a28║僧無語，師便打，僧轉身出，師云：「野狐禪逞甚伎倆？」僧
J29nB249_p0820a29║問：「杲日當空，無處不照，為甚這邊有？那邊無？」師云：「循
J29nB249_p0820a30║業發現。」進云：「學人則不然。」師云：「你又作麼生？」僧擬議，
J29nB249_p0820b01║師便打，僧禮拜，師云：「磕破骷髏當得麼？」乃云：「是覺、非
J29nB249_p0820b02║覺，即念、離念，有心、無心，若惡、若善，一串穿來，諸人算
J29nB249_p0820b03║看。算時若不識數，盡是儱侗真如漢。祖師道：『出息不
J29nB249_p0820b04║涉眾緣，入息不居陰界，常轉如是經，百千萬億遍。』萬
J29nB249_p0820b05║億遍且放下，喚甚麼作如是經？昔有婆子請趙州和
J29nB249_p0820b06║尚轉藏經，州遶禪床一匝，云：『轉藏竟。』婆云：『請和尚轉
J29nB249_p0820b07║全藏，為甚秪轉半藏？』全藏、半藏且勿論，未審轉底甚
J29nB249_p0820b08║麼經？秪如今日道婆請山僧舉揚般若，且道山僧舉
J29nB249_p0820b09║底與古人轉底還有分別也無？」良久，云：「擇法要先具
J29nB249_p0820b10║正眼，弄潮須是入洪波。」
J29nB249_p0820b11║上堂。僧問：「狹路相逢時如何？」師云：「真對頭。」進云：「當面
J29nB249_p0820b12║錯過時如何？」師云：「不相識。」進云：「驀直撞著布袋時如
J29nB249_p0820b13║何？」師云：「與我一文錢。」進云：「這一文錢有何用處？」師云：
J29nB249_p0820b14║「換人眼睛。」進云：「還換得虛空麼？」師云：「得。」進云：「虛空作
J29nB249_p0820b15║麼生換？」師云：「北斗面南看。」進云：「果然於法自在。」師云：
J29nB249_p0820b16║「降者放過。」乃云：「貌古形疏氣宇豪，閒來鬧市弄金毛，
J29nB249_p0820b17║一聲震吼人皆畏，走獸飛禽望影逃。莫有向箭鋒下
J29nB249_p0820b18║出頭底麼？」良久，云：「雨打泥塗壁。」
J29nB249_p0820b19║上堂。僧問：「公案千差則且置，如何是五家宗旨？」師將
J29nB249_p0820b20║拄杖一卓，進云：「莫儱侗。」師云：「逞你伎倆來。」進云：「如何
J29nB249_p0820b21║是臨濟宗？」師豎起拄杖。進云：「如何是曹洞宗？」師橫拈
J29nB249_p0820b22║拄杖。進云：「如何是雲門宗？」師將拄杖左邊一劃。進云：
J29nB249_p0820b23║「如何是溈仰宗？」師將拄杖右邊一劃。進云：「如何是法
J29nB249_p0820b24║眼宗？」師將拄杖向空一劃。進云：「恁麼則歸源無二路，
J29nB249_p0820b25║方便有多門。」師云：「你離卻拄杖，喚甚麼是歸源路？」僧
J29nB249_p0820b26║豎一拳，師云：「亦是方便門。」僧擬議，師便打，進云：「這等
J29nB249_p0820b27║機用，須是天界始得。」師又打，云：「一任舉似諸方。」乃云：
J29nB249_p0820b28║「這條拄杖，盡大地誰不有一根？只是他不解用，遂成
J29nB249_p0820b29║死水裏龍，與蝦蟆魚鱉互相鈍置；他若解用，陸地生
J29nB249_p0820b30║波，沒殺天下頭角去在。雖然，也要拿捉得穩；若拿捉
J29nB249_p0820c01║未穩，終不免被人奪卻。大眾！莫有奪得老僧拄杖底
J29nB249_p0820c02║麼？」良久，遂下座，拈棒打散。
J29nB249_p0820c03║青原嘯峰和尚初忌，上堂。僧問：「五蘊性空涅槃路，如
J29nB249_p0820c04║何是涅槃路？」師云：「坦。」進云：「恁麼則生滅既滅，寂滅為
J29nB249_p0820c05║樂。」師云：「黯。」進云：「且道我青原和尚只今在甚麼處？」師
J29nB249_p0820c06║云：「險。」進云：「還是現宰官身？現菩薩身？」師云：「普。」進云：「蒙
J29nB249_p0820c07║師指出金剛眼，一道神光徹太虛。」師云：「點。」乃豎拂子
J29nB249_p0820c08║一喝，云：「喝散陰雲旋佛日，拂開泥水轉機輪，大家都
J29nB249_p0820c09║在聲光裏，何處區分疏與親？所以道：『法不孤起，偶事
J29nB249_p0820c10║方興。』茲值我嘯峰法兄初忌，嗣子暨諸同門對龕設
J29nB249_p0820c11║供，璽上座承現攀例舉揚個事，以見法兄生平履歷。
J29nB249_p0820c12║諸人要見我嘯峰和尚面目麼？」驀豎拂子，云：「向這裏
J29nB249_p0820c13║著眼。」
J29nB249_p0820c14║解制，司理三開楊居士設供，請上堂。僧問：「祖印高提，
J29nB249_p0820c15║宗風永振，向上機即不問，末後一句請師舉示。」師云：
J29nB249_p0820c16║「薦取目前底。」進云：「世尊拈花，迦葉微笑，且道是結？是
J29nB249_p0820c17║解？」師云：「一併拈卻。」進云：「正當今日解制時如何？」師云：
J29nB249_p0820c18║「腳下草漫漫。」進云：「若有箇銅頭鐵額漢來，和尚與他
J29nB249_p0820c19║作麼生相見？」師云：「放汝三十棒。」進云：「翠竹黃花新氣
J29nB249_p0820c20║象，蒼松古柏舊風光。」師云：「不易念得好。」僧問：「古人道：
J29nB249_p0820c21║『主隨客便，客聽主裁。』請問和尚：如何是主中賓？」師云：
J29nB249_p0820c22║「當堂不正坐。」進云：「如何是賓中主？」師云：「側立位無偏。」
J29nB249_p0820c23║進云：「如何是主中主？」師云：「此間無諸人。」進云：「如何是
J29nB249_p0820c24║賓中賓？」師云：「彼間無老僧。」進云：「賓主未分時如何相
J29nB249_p0820c25║見？」師云：「眼中童子面前人。」進云：「賓主五位蒙師指，九
J29nB249_p0820c26║年面壁意如何？」師云：「毒風從此起，禍事至今生。」進云：
J29nB249_p0820c27║「盡大地有不遭此害底麼？」師云：「且喜闍黎無分。」乃云：
J29nB249_p0820c28║「撞鐘擂鼓，普請老僧上法堂；接踵摩肩，汝等諸人為
J29nB249_p0820c29║何事？雖然，張口道不出，是法平等；舉手搆不著，無有
J29nB249_p0820c30║高下。為甚古人道：『三世諸佛不知有，黧奴白牯卻知
J29nB249_p0821a01║有？』知與不知，利害同源，天界這裏，二俱不取。作麼生
J29nB249_p0821a02║是有底事？莫是春日結、夏日解，拈拄杖、豎拂子麼？莫
J29nB249_p0821a03║是飢時食、渴時飲，早念咒、晚誦經麼？莫是天上晴、地
J29nB249_p0821a04║下乾，迎賓來、送客去麼？如或不然，說到理窮言盡處，
J29nB249_p0821a05║不如藏舌與安心。」
J29nB249_p0821a06║誕日，道映禪人同甘湛之、錢仁甫眾居士設供，請上
J29nB249_p0821a07║堂。維那白椎竟，師云：「即此一義，籠陷古今，若是其人，
J29nB249_p0821a08║自有出身活路。大眾！莫有向未舉前相見底麼？」僧問：
J29nB249_p0821a09║「時當盛暑，杲日光騰，和尚陞座，大眾瞻仰，全付金襴
J29nB249_p0821a10║即不問，慶賀一句願親聞。」師云：「重逢雙巧雨花朝。」進
J29nB249_p0821a11║云：「寶掌和尚壽千歲，無位真人年多少？」師云：「今朝七
J29nB249_p0821a12║月七。」進云：「如何是無量壽？」師云：「始末不墮。」進云：「今日
J29nB249_p0821a13║親見和尚。」師云：「你將甚麼見老僧？」進云：「一毫瞞不得。」
J29nB249_p0821a14║師云：「秪如瞞不得底是甚麼？」僧擬議，師便打，乃云：「大
J29nB249_p0821a15║凡舉揚此事，須俟時節因緣，時節一至，此事自彰。不
J29nB249_p0821a16║然，但見雲從這裏起，不知雨向那方來。今日是眾居
J29nB249_p0821a17║士設供慶賀山僧滿旬時節，請陞此座，舉揚箇事。」驀
J29nB249_p0821a18║豎拂子，云：「會麼？巍巍堂堂，明明歷歷，無倚無依，赤孤
J29nB249_p0821a19║露地，六十年來一念過，返觀久遠如今日。」
J29nB249_p0821a20║上堂。僧問：「世尊陞座，良久默然，意旨如何？」師云：「放汝
J29nB249_p0821a21║一頓棒。」進云：「文殊白椎，世尊下座，意復如何？」師云：「放
J29nB249_p0821a22║汝一頓棒。」進云：「恁麼則世法平等，無有高下。」師云：「放
J29nB249_p0821a23║汝一頓棒。」良久，云：「還有喫棒底麼？」僧纔出，師云：「放汝
J29nB249_p0821a24║一頓棒。」僧禮拜，云：「莫勞和尚尊力。」師云：「放汝一頓棒。」
J29nB249_p0821a25║乃云：「山僧不解說道理，臨眾惟憑拄杖打，是法平等
J29nB249_p0821a26║無下高，那分佛牛與祖馬？」龍濟道：「具足凡夫法，凡夫
J29nB249_p0821a27║不知；具足聖人法，聖人不會。聖人若會，即同凡夫；凡
J29nB249_p0821a28║夫若知，即是聖人。聖凡知會，且拈放一邊，喚甚麼是
J29nB249_p0821a29║具足法？放汝一頓棒。」
J29nB249_p0821a30║上堂。良久，云：「到此地位，一場好笑。老僧未陞此座時，
J29nB249_p0821b01║記得許多佛法與諸人說；既陞此座，總忘卻了。若道
J29nB249_p0821b02║記得底是，忘卻底則非；若道忘卻底是，記得底則非。」
J29nB249_p0821b03║驀豎拂子，云：「看取拂子，一肩擔荷。何為如此？不見道：
J29nB249_p0821b04║來說是非者，便是是非人。」擲拂子，下座。
J29nB249_p0821b05║結制，上堂。僧問：「好箇第一義，被學人一椎，秪得七花
J29nB249_p0821b06║八裂，未審現前緇素，向甚麼處觀？」師云：「緇素且置，你
J29nB249_p0821b07║向何處著眼？」進云：「掬水月在手，弄花香滿衣。」師云：「再
J29nB249_p0821b08║看後語。」僧拂坐具歸位，師云：「熟套子。」僧問：「世尊昔在
J29nB249_p0821b09║靈山會上教演三乘，和尚今在天界堂中說甚法要？」
J29nB249_p0821b10║師云：「一字也無。」進云：「秪此集眾陞堂又作甚麼？」師云：
J29nB249_p0821b11║「龜毛索子縛虛空。」進云：「恁麼則目前無法，意在目前。」
J29nB249_p0821b12║師云：「莫錯認。」僧問：「天共白雲曉，水和明月流，因甚要
J29nB249_p0821b13║三月安居、九旬禁足？」師云：「無孔鐵鎚當面擲。」進云：「或
J29nB249_p0821b14║有箇掀倒禪床，喝散大眾底，又作麼生？」師云：「秪恐不
J29nB249_p0821b15║是玉，是玉也大奇。」進云：「畢竟如何辨的？」師云：「點。」僧拂
J29nB249_p0821b16║袖歸位，師云：「令。」僧問：「法王陞座，選佛場開，賓主相逢，
J29nB249_p0821b17║如何話會？」師便打，僧便喝，師又打，僧禮拜，師云：「相見
J29nB249_p0821b18║事如何？」僧擬議，師云：「空點下場頭。」僧問：「真即是幻，幻
J29nB249_p0821b19║即是真，真幻既除，道歸何處？」師云：「虛空翻觔斗。」進云：
J29nB249_p0821b20║「師意如何？」師云：「知汝腳跟沒落處。」乃云：「天界開爐時
J29nB249_p0821b21║節至，舊規整頓從新立，現成法則好安排，料想工夫
J29nB249_p0821b22║不費力。若據古人結冬，三千世界作爐，百億須彌為
J29nB249_p0821b23║炭，生鐵鑄就禪和，炙得通身紅爛。雖然，大人做事不
J29nB249_p0821b24║小，未免過費工力。天界今日結冬，不執古人定軌，量
J29nB249_p0821b25║堂安眾，隨意開爐，撥動一星火種，總要九旬同居，擬
J29nB249_p0821b26║心覷向金剛燄，灼破當人鐵面皮。昔僧問洞山和尚：
J29nB249_p0821b27║『寒暑到來，如何迴避？』山云：『何不向無寒暑處去？』僧云：
J29nB249_p0821b28║『如何是無寒暑處？』山云：『寒時寒煞闍黎，熱時熱煞闍
J29nB249_p0821b29║黎。』一賓一主，一問一答，且道在寒暑裏垂手耶？在寒
J29nB249_p0821b30║暑外著腳耶？撿點得出，許你親見洞山；不然，寒煞熱
J29nB249_p0821c01║煞，莫怪老僧不相為好。」
J29nB249_p0821c02║上堂。「今日上堂，半陰半晴。依稀雲黑，彷彿日紅。行底
J29nB249_p0821c03║擬住，住底擬行。不行不住，擬在途中。泥牛入海無消
J29nB249_p0821c04║息，木馬追風不見蹤。」
J29nB249_p0821c05║冬至，上堂。僧問：「昨夜堂中，古佛惡發，便道：『今日與和
J29nB249_p0821c06║尚法戰一場。』未審將何抵敵？」師云：「霜劍挂寒空。」進云：
J29nB249_p0821c07║「祗如不展鋒鋩，如何得勝？」師云：「一默語如雷。」進云：「恁
J29nB249_p0821c08║麼則掩耳有分。」師云：「惹禍自殃身。」僧拂袖歸位，師云：
J29nB249_p0821c09║「轉見郎當。」僧問：「今日施主請師陞座，未審將何法酬
J29nB249_p0821c10║答？」師云：「總教喫茶去。」進云：「或有箇非凡非聖底，又如
J29nB249_p0821c11║何接待？」師云：「拄杖子飽與一頓。」僧問：「如何是諸佛世
J29nB249_p0821c12║界？」師云：「清淨本然。」進云：「如何是眾生世界？」師云：「山河
J29nB249_p0821c13║大地。」進云：「恁麼則一念有差，聖凡懸隔。」師云：「秪汝一
J29nB249_p0821c14║念無差，未是了事。」乃云：「佛界眾生界，菩提及煩惱，法
J29nB249_p0821c15║非聖與凡，事在了不了。佛是眾生界中了事漢，眾生
J29nB249_p0821c16║是佛界中不了事漢。了事底如月，不了事底似星。群
J29nB249_p0821c17║星萬點，不若孤月一輪。眾生無數，惟佛獨尊。在天而
J29nB249_p0821c18║有天尊，佛乃天尊之尊；在人而有人尊，佛乃人尊之
J29nB249_p0821c19║尊；在聖而有聖尊，佛乃聖尊之尊。若在山僧，無有高
J29nB249_p0821c20║下。何為如此？這裏本無凡聖見，有何道理落商量？」
J29nB249_p0821c21║上堂。「今日上堂，傾盆雨雪。冷落門庭，無法可說。縮項
J29nB249_p0821c22║長噓憶古人，滿床盡灑梅花屑。」
J29nB249_p0821c23║解制，上堂。「一事圓成百日期，放開布袋任東西。果然
J29nB249_p0821c24║得箇出身路，不負從前挂劍眉。所以道：『未有常行而
J29nB249_p0821c25║不住，未有常住而不行。』秪如行住分明，合作麼生安
J29nB249_p0821c26║置？孟春猶寒，恭惟諸人珍重。」
J29nB249_p0821c27║上堂。「脫去住山破衲襖，卻來應世著金襴。添新換舊
J29nB249_p0821c28║意非別，盡是當年業使然。目今拄杖拂子，搖頭擺尾，
J29nB249_p0821c29║似鳳如龍，獰俊海天，縱橫無礙，復是何感報？普請諸
J29nB249_p0821c30║人看看。」
J29nB249_p0822a01║住金陵弘濟禪寺語錄
J29nB249_p0822a02║康熙壬寅九月十八日，師於天界，受紳衿文學居士、
J29nB249_p0822a03║諸山耆宿等請，住弘濟寺，於十月初三日入院。
J29nB249_p0822a04║佛殿。「一尊古佛殿三間，半在江邊半在山，今被老僧
J29nB249_p0822a05║齊坐卻，弘揚自有眾多般。雖然如是，也須大展三拜。」
J29nB249_p0822a06║據室。「衲僧家風無定，行事一任牛欄馬廄、虎穴龍宮，
J29nB249_p0822a07║拄杖到處自我作主，況集眾叢林、選佛場地。諸人還
J29nB249_p0822a08║會麼？若未，禮拜了退。」
J29nB249_p0822a09║上堂。拈香祝
J29nB249_p0822a10║聖畢，復拈香云：「此一瓣香，天界曾燒，弘濟復熱，總為
J29nB249_p0822a11║先師浪老和尚，用酬法乳之恩。」乃斂衣就座。上首白
J29nB249_p0822a12║椎竟，師良久，顧左右云：「會麼？昨出善世法門，今入弘
J29nB249_p0822a13║濟禪寺，一條拄杖隨身，兩處逢場作戲。不見道：『彌勒
J29nB249_p0822a14║真彌勒，分身千百億，處處示時人，時人皆不識。』即今
J29nB249_p0822a15║釋迦過去、彌勒未來，正令全提，當軒者誰？」驀拈拄杖
J29nB249_p0822a16║云：「莫是這箇麼？雖然，法不孤起，緣會方興。茲承闔郡
J29nB249_p0822a17║檀越、諸山耆宿恭請，山僧隱靜，於是禪道佛法一事
J29nB249_p0822a18║不為，但飢來喫飯、倦到打眠，諸人於此作麼生會？昔
J29nB249_p0822a19║趙州住院，凡見僧來便教喫茶去，當年此老雖然意
J29nB249_p0822a20║出常情、言無揀擇，未免將這些子向飲食裏輕舉賤
J29nB249_p0822a21║用。山僧則不然，真金自有真金價，終不和沙賣與人。」
J29nB249_p0822a22║結椎下座。
J29nB249_p0822a23║當晚示眾。「大抵此事說到莫若行到，行到底人自然
J29nB249_p0822a24║會說。古謂：『但知心是佛，何愁佛不解語？』又云：『行解相
J29nB249_p0822a25║應，方堪出世為人。』若只徒說而不行，但能利人不能
J29nB249_p0822a26║利己；若只默行而不說，但能利己不能利人。直饒說
J29nB249_p0822a27║得行得，來弘濟門下正好喫棒。且道山僧與諸人恁
J29nB249_p0822a28║麼道，還是行耶？是說耶？具眼底試道看。」
J29nB249_p0822a29║結制，上堂。舉：「長沙上堂云：『我若一向舉揚宗乘，法堂
J29nB249_p0822a30║前草深一丈。』如今諸方禪和子大都愛熱鬧、嫌冷淡，
J29nB249_p0822b01║忍耐不住，混入野狐精隊，莫能返省，猶謂理之應為，
J29nB249_p0822b02║闡揚大法，殊不知屈辱從上宗風也。所以古尊宿教
J29nB249_p0822b03║人意在真參實悟，不在知解言論。實悟底人得意忘
J29nB249_p0822b04║言，於逆順境上作得主宰，生死關頭得其自由。不見
J29nB249_p0822b05║裴相國問黃檗：『山中四五百人，幾箇得和尚底法？』檗
J29nB249_p0822b06║云：『道在心悟，豈在言說？言說秪是化童蒙耳。』道畢竟
J29nB249_p0822b07║作麼生悟？莫將閒學解，埋沒祖師心。」
J29nB249_p0822b08║冬至，上堂。「冬至短，夏至長，春分暖，秋分涼，四時運物
J29nB249_p0822b09║如轉輪，八節催人似箭忙。秪有山僧拄杖子，不屬造
J29nB249_p0822b10║化與陰陽，飢餐渴飲，傲雪凌霜，一段真風空劫外，不
J29nB249_p0822b11║離日用與尋常。」
J29nB249_p0822b12║七月十五日，上堂。「今朝是中元嘉會，自恣良辰，諸佛
J29nB249_p0822b13║歡喜，眾聖雲集，隨所住處，隨機羯磨。有過底悔過，過
J29nB249_p0822b14║悔而功著；無過底加功，功加而果證。當知是日十方
J29nB249_p0822b15║世界、一切人天，有作空花佛事、水月道場底，能除一
J29nB249_p0822b16║切苦、能獲一切福，真實不虛。弘濟家風則又不然，月
J29nB249_p0822b17║月是好月，日日是好日。不見龐公道：『十方同聚會，箇
J29nB249_p0822b18║箇學無為，此是選佛場，心空及第歸。』雖然如是，口說
J29nB249_p0822b19║無憑。」驀豎拂子，云：「看！看！喚作拂子即是過，不喚作拂
J29nB249_p0822b20║子亦非功，畢竟作麼生得二俱不墮去？速道！速道！」眾
J29nB249_p0822b21║皆默然，師云：「果然沒孔錘錐劄不入。」擲拂子，下座。
J29nB249_p0822b22║上堂。「鼓白浪於萬仞峰頭，揚紅塵於千尋井底。三百
J29nB249_p0822b23║六十骨節，節節盡皆建立；八萬四千毛孔，孔孔廣為
J29nB249_p0822b24║流通。耳聰底聞，眼明底見，聲色歷然，無剎不現。鐵𪢬
J29nB249_p0822b25║圇地解脫門，八字打開成一片。」
J29nB249_p0822b26║上堂。「江上潮聲澎湃，窗前樹影婆娑，文殊吟風嘯月，
J29nB249_p0822b27║普賢逐浪隨波，善才童子善知眾藝，圓通大士自在
J29nB249_p0822b28║圓通。較量四聖所作，未免各具一能。且道山僧境界
J29nB249_p0822b29║當復如何？」驀拈拂子，云：「隨流識得性，無喜亦無憂。」
J29nB249_p0822b30║毘盧佛裝金，上堂。師云：「毘盧遮那佛，法界主中主，隨
J29nB249_p0822c01║類現全身，自我而作祖。今朝弘濟拂子，向無見頂上
J29nB249_p0822c02║坐斷三身，於有情腳下廣行萬行，雖然是法平等，未
J29nB249_p0822c03║免猶有高低。秪如盤旋珠走，意轉機隨，物我交參，事
J29nB249_p0822c04║理互顯，出真入俗，帶水拖泥，不避譏嫌，何妨混跡花
J29nB249_p0822c05║街柳巷、酒店屠房、虎穴龍宮、神壇鬼廟，東扯西拽，上
J29nB249_p0822c06║舉下提，折攝雙行，慈威並用，或是或非人不識，逆行
J29nB249_p0822c07║順行天莫測。且道拂子具甚麼眼？」
J29nB249_p0822c08║受陝西寧夏鎮眾護法請，上堂。「離鄉四十五經秋，返
J29nB249_p0822c09║目流光一日完，蹋遍諸方今世界，還歸大國古長安。
J29nB249_p0822c10║雖然如是，不因罷戰馬，難到太平鄉。茲承眾護法各
J29nB249_p0822c11║發誠心，共辦信具，和盤托出，恭請山僧。且道：『受即是？
J29nB249_p0822c12║不受即是？』弘濟堂前親切意，長安路上廣流傳。」
J29nB249_p0822c13║小參
J29nB249_p0822c14║小參。師豎拂子，僧問：「和尚陞座，大眾瞻依，拂子未舉
J29nB249_p0822c15║時如何？」師云：「寰中天子敕。」進云：「已舉時如何？」師云：「塞
J29nB249_p0822c16║外將軍令。」進云：「已舉未舉時如何？」師云：「疑煞天下人。」
J29nB249_p0822c17║僧禮拜，師云：「險。」乃云：「古人道：『有物先天地，無形本寂
J29nB249_p0822c18║寥，能為萬象主，不逐四時凋。』向這裏會得，則知未有
J29nB249_p0822c19║三才二儀，先有本命元辰，主持造化，產育蒼生，凡處
J29nB249_p0822c20║同分世界底，莫不均稟這段虛玄靈妙之真光，經寒
J29nB249_p0822c21║暑而不變，歷今古而常存，智者知是佛性，迷者喚作
J29nB249_p0822c22║精魂。試看日用分明是佛性、是精魂，還辨得也未？昔
J29nB249_p0822c23║瑞巖喚主人公惺惺著，今後莫被人瞞，良有以焉。諸
J29nB249_p0822c24║方盡道瑞巖喚主人，山僧卻道主人喚瑞巖，出乎爾、
J29nB249_p0822c25║返乎爾，用常妙、體常虛。體虛則非凡非聖、非悟非迷、
J29nB249_p0822c26║非生非滅，寂寂焉呼之而內則不能無其聲；用妙則
J29nB249_p0822c27║忽前忽後、忽左忽右、忽上忽下，昭昭焉視之而外則
J29nB249_p0822c28║不能有其形。到這裏無你推托處、無你承當處。」良久，
J29nB249_p0822c29║召眾云：「主人公惺惺著，今後莫被人瞞好。」
J29nB249_p0822c30║解夏，小參。「夏末秋初解制期，崢嶸頭角遶丹墀，盈腔
J29nB249_p0823a01║意氣沖牛斗，無敢當機捋虎鬚。莫是知法者可懼麼？
J29nB249_p0823a02║莫是自得者不輕洩麼？莫是默契者便休去麼？如不
J29nB249_p0823a03║然，便是背寫千張易，對人一字難。」復舉：「世尊在靈山
J29nB249_p0823a04║會上拈花示眾，惟迦葉破顏微笑，遂將金襴伽黎正
J29nB249_p0823a05║法眼藏付囑流布，毋令斷絕。後來阿難問迦葉：『世尊
J29nB249_p0823a06║付金襴外別傳甚麼？』迦葉喚阿難，難應諾，迦葉曰：『倒
J29nB249_p0823a07║卻門前剎竿著。』乃紹二祖位。自此西天四七、東土二
J29nB249_p0823a08║三，直至如今，且道還有優劣也無？苦瓠連根苦，甜瓜
J29nB249_p0823a09║徹蒂甜。」
J29nB249_p0823a10║立秋，小參。「一花發，大地春；一葉落，天下秋。得少以為
J29nB249_p0823a11║足，見角類金牛。且如花未發、葉未落，知是甚麼時節？
J29nB249_p0823a12║直饒擬向大熱大寒處去，猶被寒熱時所使，未必能
J29nB249_p0823a13║使寒熱時。不見昔僧問趙州：『十二時中如何用心？』州
J29nB249_p0823a14║云：『汝被十二時辰使，老僧使得十二時。』這箇道理甚
J29nB249_p0823a15║是分明，秪今會得識心達本源，故號為沙門。非但不
J29nB249_p0823a16║被此箇時辰使，亦復使得此箇時；非但使得此箇時，
J29nB249_p0823a17║亦復同上古人使得十二時；非但使得十二時，亦復
J29nB249_p0823a18║使得三十日；非但使得三十日，亦復使得十二月；非
J29nB249_p0823a19║但使得十二月，亦復使得百千年；非但使得百千年，
J29nB249_p0823a20║亦復使得無數劫；非但使得無數劫，亦復能轉無數
J29nB249_p0823a21║劫乃至歸於此箇時；非但能轉無數劫乃至歸於此
J29nB249_p0823a22║箇時，亦復能轉此箇時歸於這一念；非但能轉此箇
J29nB249_p0823a23║時歸於這一念，亦復能將這一念當處出生、隨處滅
J29nB249_p0823a24║盡。若只使得、轉不得，爭見吾心能為萬法主、不逐三
J29nB249_p0823a25║世遷，自在受用之妙邪？雖然，若論衲僧巴鼻，又不在
J29nB249_p0823a26║此列。」
J29nB249_p0823a27║僧供法衣，請小參。僧問：「昔日大庾嶺頭提不起，如何
J29nB249_p0823a28║今朝在這裏？」師云：「是誰恁麼道？」進云：「承古有言。」師云：
J29nB249_p0823a29║「接響之流。」乃云：「須彌不挂寸絲，虛空能容萬象，有時
J29nB249_p0823a30║喚作福田、有時呼為心田，施者、受者且如何得相應
J29nB249_p0823b01║去？」展衣，云：「三世諸佛出世，咸披此衣說法度生；歷代
J29nB249_p0823b02║祖師開堂，亦披此衣說法利人。天界今日既辦這棚
J29nB249_p0823b03║傀儡，不免著此花彩與諸人看，莫道古人用底今人
J29nB249_p0823b04║不取好。」
J29nB249_p0823b05║中秋，晚參。「普賢大士道：『諸供養中法供養最。』供養且
J29nB249_p0823b06║置，喚甚麼是法？」拈起月餅，云：「莫是這箇麼？是則盃盤
J29nB249_p0823b07║狼籍；脫或未然，且看天上月、水中月，波蕩樣、雲皎潔，
J29nB249_p0823b08║形影雖懸殊，光明相交涉，一月普現一切水，一切水
J29nB249_p0823b09║月一月攝。若要入此境界，須必到此時節，非意解而
J29nB249_p0823b10║可擬議，豈思惟之所分別？昔僧問投子青和尚：『月未
J29nB249_p0823b11║圓時如何？』投云：『吞卻三箇、四箇。』僧云：『圓後如何？』投云：
J29nB249_p0823b12║『吐卻七箇、八箇。』三箇與四箇、七箇與八箇，吞吐甚分
J29nB249_p0823b13║明，曾未咬得著。然既吞吐分明，為甚道咬不著？」僧問：
J29nB249_p0823b14║「如何是月？」師云：「麻餅。」進云：「如何是指？」師云：「菱角。」進云：
J29nB249_p0823b15║「月指兩忘時如何？」師云：「笑破石榴口。」進云：「恁麼則翫
J29nB249_p0823b16║月已竟。」師云：「拄杖子且待別時喫。」
J29nB249_p0823b17║小參。「道不遠人，何者即是？真不異俗，就裏難明。三十
J29nB249_p0823b18║年行腳，諸方壁立萬仞，覓箇蹤跡不得。阿呵呵！毘婆
J29nB249_p0823b19║尸佛早留心，直至如今沒奈何。」
J29nB249_p0823b20║壽昌雙峰和尚訃至，小參。「訃音一聽便心驚，設供拈
J29nB249_p0823b21║香雨淚傾，悲痛老成相繼往，法門寥落倩誰撐？雖然，
J29nB249_p0823b22║既入虎穴，豈無虎子？這便是我祖翁堂上第三十四
J29nB249_p0823b23║世雙峰存法兄紹先啟後底面孔，今向天界香煙堆
J29nB249_p0823b24║裏相見罷，獨唱還鄉別調詞。」
J29nB249_p0823b25║小參。豎拂子，云：「文殊、普賢、觀音、地藏來也。諸人見麼？
J29nB249_p0823b26║見則事同一體；如未，不妨註破。一則善說法要、一則
J29nB249_p0823b27║能行妙行、一則慈悲廣大、一則願力弘深，直下檢點
J29nB249_p0823b28║得出，驅使自繇。應以善說法要而得度者，即遣善說
J29nB249_p0823b29║法要而度脫之；應以能行妙行而得度者，即遣能行
J29nB249_p0823b30║妙行而度脫之；應以慈悲廣大而得度者，即遣慈悲
J29nB249_p0823c01║廣大而度脫之；應以願力弘深而得度者，即遣願力
J29nB249_p0823c02║弘深而度脫之。若撿點不出，卻是諸人辜老僧，即非
J29nB249_p0823c03║老僧瞞諸人。」
J29nB249_p0823c04║元宵，小參。「燈月交輝，灼破虛空面孔；鑼鼓喧天，穿徹
J29nB249_p0823c05║大地耳門。人人盡道鬧元宵，還知觀世音菩薩只今
J29nB249_p0823c06║在甚麼處？」呵呵大笑，云：「眼見耳聞，正好疑著。」
J29nB249_p0823c07║小參。舉：「道吾云：『高不在絕頂，富不在福嚴，樂不在天
J29nB249_p0823c08║堂，苦不在地獄，相識滿天下，知心能幾人？』徑山道：『我
J29nB249_p0823c09║則不然，高在絕頂，富在福嚴，樂在天堂，苦在地獄，誰
J29nB249_p0823c10║知席帽下，元是昔愁人？』天界又不然，絕頂高、福嚴富、
J29nB249_p0823c11║天堂樂、地獄苦，處處本現成，頭頭沒張主。若張主，葉
J29nB249_p0823c12║落花開春復秋，日往月來今猶古。且道：三人一鼻，是
J29nB249_p0823c13║同？是別？」
J29nB249_p0823c14║臘月八日，小參。「今朝是釋迦老子雪山六載一睹明
J29nB249_p0823c15║星，換卻從前眼目、打失向上鼻孔底時節。天下主其
J29nB249_p0823c16║法席底，勿論處之廣狹、人之寡眾，都要借此為題，以
J29nB249_p0823c17║便開口吐氣、舉古拈今，大家鬧鬨鬨底搬弄一場，謂
J29nB249_p0823c18║之上堂慶賀世尊成道。山僧雖住名剎，意在隱靜，不
J29nB249_p0823c19║攀這些條例，秪有一則現成公案，不妨與諸人落草
J29nB249_p0823c20║盤桓，庶幾時無虛度也。此老初曰天下獨尊，後道一
J29nB249_p0823c21║切俱有，還是同？是別？向這裏見得透徹、分析清楚，不
J29nB249_p0823c22║愧為他嫡骨兒孫；如或未然，且向深固幽遠、無人能
J29nB249_p0823c23║到處大死一番過來始得。」
J29nB249_p0823c24║小參。師豎拂子云：「會麼？這件事教不得、學不得、傳不
J29nB249_p0823c25║得。若教得，依他作解；若學得，非己智分；若傳得，勿勞
J29nB249_p0823c26║自參。必須向當人腳跟下爆地一聲，斷了命根，死盡
J29nB249_p0823c27║偷心，無師自智，覿體現前，始知一切諸佛及諸佛法
J29nB249_p0823c28║皆從我出，我亦本空，不住空相，騰騰任運，蕩蕩無為，
J29nB249_p0823c29║隨處稱尊，遇緣利物。設若盡大地三草二木各出問
J29nB249_p0823c30║端，不消拂子一揮，一時酬畢。諸人還會麼？」乃擲拂子
J29nB249_p0824a01║云：「百千妙義皆他玩，一段風光自出奇。」
J29nB249_p0824a02║小參。「盤根錯節，簇錦攢花，利口辯詞，尖新巧妙，直饒
J29nB249_p0824a03║道理上說得十分相應，不若腳跟下蹋著實處一步，
J29nB249_p0824a04║始不虛費草鞋錢。不然，整頓算零帳，喫虧在後頭。」
J29nB249_p0824a05║立夏，小參。「一陽發，百草增輝；一霜降，千峰失色。寒時
J29nB249_p0824a06║處處寒，熱時人人熱，流光風捲雲奔，此事銀墻鐵壁，
J29nB249_p0824a07║欲出無路，欲入無門。汝既切切參學，我亦的的指示，
J29nB249_p0824a08║轉法輪於烈火焰中，翻全身於電光影裏，脫或遲疑，
J29nB249_p0824a09║自成鈍滯。爭怪得弘濟昔歸宗門下有箇僧半夜經
J29nB249_p0824a10║行，忽然大叫曰：『我悟也！我悟也！』傍僧把住曰：『你悟箇
J29nB249_p0824a11║甚麼？』其僧曰：『師姑元是女人做。』大抵古人說夢，真實
J29nB249_p0824a12║不虛，撿點將來，疑煞天下。弘濟門下如有恁般底，脫
J29nB249_p0824a13║下汗衫痛與一頓，使他腳跟下有箇落處去。」
J29nB249_p0824a14║四月八日，修藏社主佛上座，小參。師揮拂子，云：「今朝
J29nB249_p0824a15║是大吉良辰，摩耶夫人別通一竅，老婆心盡情剖露，
J29nB249_p0824a16║悉達太子突出全身，小廝兒徹底風流，直教九龍水
J29nB249_p0824a17║洗不淨、雲門棒打不開。從昔至今，年年此月此日，勿
J29nB249_p0824a18║論西乾東震、繪像鏤形底，承此時節都要向高處稱
J29nB249_p0824a19║尊，令人徹見本來面目。豈知法身無為，不墮諸數？諸
J29nB249_p0824a20║數既不墮，喚甚麼作法身？大眾會麼？如未，且於藏社
J29nB249_p0824a21║殿裏瞻仰全軀，思惟取足。」擲拂子，下座。
J29nB249_p0824a22║中秋，小參。「江上清風拂拂，山中明月團團，聞見本同
J29nB249_p0824a23║一體，聲光各自流傳。弘濟今宵借此佳境，與諸人舉
J29nB249_p0824a24║揚箇事。」乃豎一指，云：「看！看！還會麼？認著老僧指頭，失
J29nB249_p0824a25║卻諸人眼目。」
J29nB249_p0824a26║觀音庵主佛上座，劉調元居士請小參。師至佛前卓
J29nB249_p0824a27║杖一下，云：「觀音庵裏佛三尊，鬧市場中僧一箇，混跡
J29nB249_p0824a28║和光指示人，當機覿面休空過。所以道：有時將瓊樓
J29nB249_p0824a29║寶閣作鐵壁銀山，有時將虎穴龍宮作天堂佛國，有
J29nB249_p0824a30║時將一莖草作丈六身，有時將盡大地作一微塵。且
J29nB249_p0824b01║道得甚麼消息便恁麼作用？」復卓拄杖，云：「若人識得
J29nB249_p0824b02║這東西，信手拈來總不疑，是法本無有上下，更從何
J29nB249_p0824b03║處覓高低？」
J29nB249_p0824b04║小參。「坐斷千峰，辜負先聖垂慈；橫行鬧市，屈辱從上
J29nB249_p0824b05║宗風。只饒隨緣而住，未免混跡常情；縱能擇處而居，
J29nB249_p0824b06║卻又自生分別。且道：畢竟如何始得？入火無燒痕，入
J29nB249_p0824b07║水無濕跡。」豎起拂子，云：「盡大地是箇鐵𪢬圇，你作麼
J29nB249_p0824b08║生穿鑿？」
J29nB249_p0824b09║小參。「乾坤顛倒顛，日月錯就錯。何似山僧拄杖子，峭
J29nB249_p0824b10║巍巍兮活鱍鱍。千眼大悲看不見，八臂那吒摩不著。
J29nB249_p0824b11║雖然如是，要用便用，又曾瞞得那箇來。」
J29nB249_p0824b12║小參。卓拄杖一下，復揮拂子云：「拄杖梗直，拂子委宛，
J29nB249_p0824b13║應折伏者而折伏之，應攝授者而攝授之。或有孟八
J29nB249_p0824b14║郎漢出來道：『彼既丈夫我亦爾。』拄杖拂子呵呵大笑
J29nB249_p0824b15║曰：『只恐不是玉，是玉也大奇。』」
J29nB249_p0824b16║小參。「打三打七，惟此一事；了得一事，萬事俱畢。不見
J29nB249_p0824b17║古德道：『二因一有，一亦莫守。』必須向百尺竿頭進步、
J29nB249_p0824b18║萬仞崖前撒手，始知高不在天、厚不在地，只要拄杖
J29nB249_p0824b19║子直下承當。」
J29nB249_p0824b20║佛成道日，小參。「年年臘月初七八，一切妄想都凍煞，
J29nB249_p0824b21║自古從今悉達多，天上人間稱釋迦。所以道：實須自
J29nB249_p0824b22║立，名要人傳。雖然如是，弘濟拄杖子未肯點頭在。有
J29nB249_p0824b23║名無實底，從空挂起；無名有實底，就地放下；名實兩
J29nB249_p0824b24║全底，二俱拈開；名實并無底，一齊擲卻。且道拄杖子
J29nB249_p0824b25║向甚麼處相見？」乃卓一卓，云：「劍去久矣。」
J29nB249_p0824b26║劉調元居士造西方三聖，請小參。「彌陀、觀音、勢至，三
J29nB249_p0824b27║身一合理相，大雄、大願、大悲，無上、無等、無量，堂堂乎
J29nB249_p0824b28║容顏圓妙，巍巍乎形體殊好，湛湛乎光明廣大。雖然
J29nB249_p0824b29║如法稱讚，未免猶有分別，須從威音那畔坐斷三身，
J29nB249_p0824b30║向今世門頭廣行萬行，到這裏生佛齊平，昔今無異。
J29nB249_p0824c01║三世不隔毫端，十方只在當念。若千燈一室焰焰交
J29nB249_p0824c02║輝，一月千江光光互涉，非先非後，無間無礙，靈靈不
J29nB249_p0824c03║昧於尋常，了了恒明於日用，正所謂即心是佛，非成
J29nB249_p0824c04║不成，無出不出，興慈運悲，非生示生，無相現相。茲調
J29nB249_p0824c05║元劉居士乘夙願力示現受生，從平等自性造殊勝
J29nB249_p0824c06║妙相，工完擇吉，上座開光，設供恭請山僧舉揚佛事，
J29nB249_p0824c07║普令他方此界瞻仰合掌、禮拜低頭底，應無所住而
J29nB249_p0824c08║生其心，共證本來智慧、德相與佛不二。大眾還知麼？
J29nB249_p0824c09║還會麼？識得本來真面目，何妨萬別與千差？一毛頭
J29nB249_p0824c10║上十方界，諸佛眾生共一家。」
J29nB249_p0824c11║小參。「破有法王出現於世，隨眾生心而為開示。破有
J29nB249_p0824c12║且置，還知開示箇甚麼？莫是諸法不自生，亦不從他
J29nB249_p0824c13║生，不共不無因，是故說無生麼？莫是業障本來無，心
J29nB249_p0824c14║差轉見殊，若悟三空理，何處不如如麼？莫是一切有
J29nB249_p0824c15║為法，如夢幻泡影，如露亦如電，應作如是觀麼？若只
J29nB249_p0824c16║恁麼，則當今多口阿師亦應詐此名頭；其或別有長
J29nB249_p0824c17║處，且待木上座勘過始得。」
J29nB249_p0824c18║
J29nB249_p0824c19║
J29nB249_p0824c20║一卷終