J29nB249_p0825a01║方融璽禪師語錄卷第二
J29nB249_p0825a02║門人興林等編
J29nB249_p0825a03║住江西南康雲居山真如禪寺語錄
J29nB249_p0825a04║順治丙戌十月十二日，受給諫熊青嶼、給諫熊約生，
J29nB249_p0825a05║及諸山耆舊請，住雲居真如寺，至十五日入院。
J29nB249_p0825a06║結制，示眾。「拄杖子一向不說話，今日事不獲已，卻說
J29nB249_p0825a07║話去也。你道他說箇甚麼？得人不在眾，當機不讓師。
J29nB249_p0825a08║謂是佛法，謗他拄杖子，入地獄如箭射；謂非佛法，謗
J29nB249_p0825a09║他拄杖子，入地獄如箭射；總不與麼，亦謗他拄杖子，
J29nB249_p0825a10║入地獄如箭射。畢竟作麼生？參！」
J29nB249_p0825a11║示眾。僧問：「師唱誰家曲？」師云：「一曲兩曲無人會。」進云：
J29nB249_p0825a12║「宗風嗣阿誰？」師云：「雨過夜塘秋水深。」進云：「如何是一
J29nB249_p0825a13║門超出？」師云：「七通八達底不去，偏向一門超出。」僧拜
J29nB249_p0825a14║退，師云：「祖師不會西來意，夫子忘懷上大人，說與時
J29nB249_p0825a15║人不肯信，盲龜跛鱉最相親。」驀卓拄杖，云：「珍重！」
J29nB249_p0825a16║掃膺祖塔，拈拄杖遶塔三匝，卓一卓，云：「這座窣堵波，
J29nB249_p0825a17║自唐、宋、元、明，今近千載，聲跡尚存。喚作古塔，辜負今
J29nB249_p0825a18║人；不喚作古塔，欺罔先聖。畢竟作麼生兩得相應去？
J29nB249_p0825a19║看取璽上座。」撒開坐具大展三拜。
J29nB249_p0825a20║示眾。僧問：「如何是趙州關？」師云：「大遠在。」乃云：「盡大地
J29nB249_p0825a21║是個趙州關。有一等人未入謂入，欲出沒個出處；有
J29nB249_p0825a22║一等人未出謂出，欲入沒個入處；有一等人未得出
J29nB249_p0825a23║入自由，謂得出入自由，欲出入自由時又沒個出入
J29nB249_p0825a24║自由處。此三等人費盡伎倆，還有透脫分也無？苦瓠
J29nB249_p0825a25║連根苦，甜瓜徹蒂甜。」
J29nB249_p0825a26║示眾。僧問：「如何是道？」師云：「步步踏著。」進云：「如何到家？」
J29nB249_p0825a27║師云：「虛費草鞋錢。」乃云：「拄杖子今日出來，七縱八橫
J29nB249_p0825a28║去也，諸人還見麼？」隨卓一下，云：「差之毫釐，失之千里。」
J29nB249_p0825a29║因齋，示眾。「菜盈盆桶飯盈鍋，雲板相邀海眾多，托出
J29nB249_p0825a30║滿盤無剩物，大家同喫不同痾。既是同喫，因甚卻不
J29nB249_p0825b01║同痾？參！」
J29nB249_p0825b02║示眾。僧問：「如何是第一峰？」師便打。進云：「學人不會。」師
J29nB249_p0825b03║云：「別處相見。」乃云：「拄杖今朝自走輥，伸手打著虛空
J29nB249_p0825b04║腿，一時痛徹山河骨，萬象森羅齊咄嘴。諸禪德！難行
J29nB249_p0825b05║能行，難忍能忍，不犯損傷，切忌走水。」
J29nB249_p0825b06║歲旦，示眾。僧問：「如何是第一義？」師云：「燈燭交輝。」進云：
J29nB249_p0825b07║「如何是佛？」師云：「百草頭上露堂堂。」乃云：「昨朝臘月三
J29nB249_p0825b08║十日，拄杖子一人與多人神通法戰，撿得一條性命，
J29nB249_p0825b09║猶自不知利害。到今朝正月一日，更在這裏橫行豎
J29nB249_p0825b10║走、闊步大方，道有也三十棒、道無也三十棒，會得也
J29nB249_p0825b11║三十棒、會不得也三十棒，但凡撞著，都不空過。何為
J29nB249_p0825b12║如此？於諸供養中，法供養最勝。」
J29nB249_p0825b13║示眾。舉：「誌公道：『終日拈香擇火，不知身是道場。』玄沙
J29nB249_p0825b14║道：『終日拈香擇火，不知真個道場。』」師云：「古人與麼道，
J29nB249_p0825b15║大似將古道場作香火院。山僧則不然，道場香火且
J29nB249_p0825b16║拈放一邊，只如無孔銕鎚作麼生解？」僧問：「如何是個
J29nB249_p0825b17║中消息？」師云：「一個葫蘆兩把瓢。」進云：「意旨如何？」師云：
J29nB249_p0825b18║「東邊賣賤，西邊賣貴。」
J29nB249_p0825b19║示眾。舉：「盤山云：『心月孤圓，光吞萬象。光非照境，境亦
J29nB249_p0825b20║非存。光境俱忘，復是何物？』洞山云：『光境未忘，復是何
J29nB249_p0825b21║物？』」師云：「二老與麼道，大似看光境說話。雲居則不作
J29nB249_p0825b22║恁麼見解，光境物象且置，九霄雲外即今喚甚麼作
J29nB249_p0825b23║月？」乃豎指云：「喚作吾指，瞎卻汝眼。」
J29nB249_p0825b24║二月十五日，示眾。僧問：「如何是道？」師云：「多虛不若少
J29nB249_p0825b25║實。」進云：「一口氣不來，向甚麼處安身立命？」師云：「雲從
J29nB249_p0825b26║龍，風從虎。」進云：「如何保任？」師云：「自棄漢。」乃云：「二月半，
J29nB249_p0825b27║花朝節，雷震長空大地裂，交參龍蛇出頭來，跛鱉何
J29nB249_p0825b28║能離本穴？」卓拄杖云：「這裏有凡有聖、有死有活，撿點
J29nB249_p0825b29║不出，瞠卻眼兮剔起眉，再待明年春二月。」
J29nB249_p0825b30║二月十九日，示眾。僧問：「觀音大士即今在甚麼處？」師
J29nB249_p0825c01║云：「擂從耳裏發，聞向鼓邊生。」乃云：「文殊生不生？普賢
J29nB249_p0825c02║滅不滅？初下犢牛插角，陳年碓嘴生塵。觀世音菩薩
J29nB249_p0825c03║將錢買餬餅，放下手云：『原來只是個饅頭。』然雖如是，
J29nB249_p0825c04║從門入者不是家珍。哩哩邏，頻呼小玉原無事，只要
J29nB249_p0825c05║檀郎認得聲。」
J29nB249_p0825c06║因齋，示眾。「欲見本來面目，切須仔細精研，百拶碎透
J29nB249_p0825c07║過新羅，團圞頭旋蒸熱賣。」僧問：「如何是三寶？」師云：「兩
J29nB249_p0825c08║餐硬飯一食粑。」進云：「如何滋味？」師云：「不是飽餐人不
J29nB249_p0825c09║知。」
J29nB249_p0825c10║因事，示眾。「一向散誕過了，今朝從新緊起，莫使主風
J29nB249_p0825c11║神、主水神向溪頭樹尾揚聲大叫：『水牯牛水足草足，
J29nB249_p0825c12║明月湖一片閑田荒卻了也。』」
J29nB249_p0825c13║示眾。僧問：「如何是見見之時見非是見。」師云：「老年花
J29nB249_p0825c14║似霧中看。」乃云：「本色鉗鎚，有得有失、有利有害，枚舉
J29nB249_p0825c15║不得、浪抑不得，猶如度無頭線、穿沒孔針，具眼衲僧
J29nB249_p0825c16║頓識根源，流輩阿師當面錯過。兄弟家有問則問，無
J29nB249_p0825c17║問則止，也不得妄生枝節，也不得無風起浪，平常之
J29nB249_p0825c18║外更平常，法界人天合仰望。且如仰望個甚麼？眼似
J29nB249_p0825c19║銅鈴，口如木鐸。」
J29nB249_p0825c20║示眾。舉：「古人道：『若人識得心，大地無寸土。』雲居道：『若
J29nB249_p0825c21║人識得心，大地盡是土。』盡是土，無寸土，紅棗甜，黃檗
J29nB249_p0825c22║苦。馬師還鄉道不香，達磨西來稱鼻祖。此疑決向杖
J29nB249_p0825c23║頭邊，信為道源功德母。」僧問：「悟心底人同一理性，因
J29nB249_p0825c24║甚麼所見不同？」師云：「待汝悟心了來向汝道。」
J29nB249_p0825c25║出山，示眾。「古人行腳，竿木隨身；雲居出山，一物不帶。
J29nB249_p0825c26║赤條條，任意縱橫；脫灑灑，逢場作戲。藏身之處沒蹤
J29nB249_p0825c27║跡，佛魔牛馬任人呼。」僧問：「船到江心時如何？」師云：「看
J29nB249_p0825c28║風使帆。」進云：「風恬浪靜時如何？」師云：「隨流得玅。」進云：
J29nB249_p0825c29║「水柵橫棑時如何？」師云：「一點便過。」
J29nB249_p0825c30║迎傘居和尚龕歸雲居，因請示眾。「大凡善知識出世，
J29nB249_p0826a01║接物利生，無逾遊化。依止二種，垂鉤四海，只釣獰龍。
J29nB249_p0826a02║惟我傘居和尚，緣生順天，祝髮圓照。初參空印大師，
J29nB249_p0826a03║知侍三載，獲根本智。一日辭去，印授藤杖樺笠，遂來
J29nB249_p0826a04║南方，參蓮池、達觀、憨山諸尊宿輩，水乳相契。而憨師
J29nB249_p0826a05║識師非凡，謂師五十後名振海內，多方淘汰。緣熟楚
J29nB249_p0826a06║邵，首建精舍，額曰五臺，為初出世。法幢二十餘年，每
J29nB249_p0826a07║以一乘法分別演說，七眾歸依。甲戌秋，禮德山，揖南
J29nB249_p0826a08║嶽，過西江。越二載，凡所至處，歸者如市。丙子夏，應五
J29nB249_p0826a09║雲、蘇溪請，復往匡山五乳掃塔。丁丑冬，駐錫雲居，相
J29nB249_p0826a10║繼七載。獨立峰頭，大開鑪鞴，煆煉聖凡。四方學者，雲
J29nB249_p0826a11║湧波從。有怯高畏險者，望崖而退。癸未秋，復邵陽舊
J29nB249_p0826a12║址。溯流而上，舟抵螺川，江咽梗塞，掉轉篷檣。泊淮浙，
J29nB249_p0826a13║下金陵，建紫竹禪林。於丙戌夏日，忽厭世緣，示微疾
J29nB249_p0826a14║而逝。不肖弟子璽等，恭就雲居峰頭卜得一穴最吉
J29nB249_p0826a15║祥地，特請歸山，重為安厝。諸仁者！且道傘居面目畢
J29nB249_p0826a16║竟作麼生見？酬恩不在爐香上，別有清風灌石樓。」僧
J29nB249_p0826a17║問：「和尚靈龕今請歸山，未審和尚歸也未？」師云：「快哉
J29nB249_p0826a18║此問！」進云：「畢竟如何？」師云：「惱亂春風。」進云：「和尚涅槃
J29nB249_p0826a19║向甚麼處？」師云：「兩腳梢空。」
J29nB249_p0826a20║結制，示眾。將拄杖子劃一劃，云：「拄杖一劃，大地成牢，
J29nB249_p0826a21║截斷封疆，囚龍困象。只教一個個皮毛盡脫，頭角重
J29nB249_p0826a22║生，拽轉鼻孔，更與三十棒。因甚如斯？我今為汝保任
J29nB249_p0826a23║此事，終不虛也。」
J29nB249_p0826a24║示眾。「無事不落堂，落堂必有事。告報學道人，識取祖
J29nB249_p0826a25║師意。你道祖師有甚麼意？太湖三萬六千頃，月在波
J29nB249_p0826a26║心說向誰？」
J29nB249_p0826a27║示眾。「清風兩澗竹，耐暑矜寒；明月一庭松，凌霜傲雪。
J29nB249_p0826a28║榮枯不逐，四時一道齊平；虛實融歸，當念諸緣頓息。
J29nB249_p0826a29║稟此剛骨，乃可居山；據是體裁，方堪住世。遊滔滔之
J29nB249_p0826a30║眾海，竿木隨身；登峉峉之群山，斧鑿在手。有過底須
J29nB249_p0826b01║重賞，無過底莫輕罰。放去靈狐養拙魚，是中取捨元
J29nB249_p0826b02║來別。」僧問：「如何是金剛心？」師云：「棒打石人頭。」
J29nB249_p0826b03║示眾。「是法平等，無有高下。恁麼則白牯[牛*里]奴與上佛
J29nB249_p0826b04║祖同一肚腸，喫茶喫飯；共一鼻孔，出息入息。諸佛無
J29nB249_p0826b05║生可度，眾生無佛可成。因甚分凡分聖？曰悟曰迷？一
J29nB249_p0826b06║切賢聖皆以無為法而有差別。」僧問：「如何是無為法？」
J29nB249_p0826b07║師云：「向下文長，付在來日。」
J29nB249_p0826b08║解制，示眾。僧問：「六門豁達時如何？」師云：「一任七縱八
J29nB249_p0826b09║橫。」進云：「恁麼則俊俏去也。」師云：「走殺闍黎。」乃云：「打破
J29nB249_p0826b10║大唐國，擊碎蠻夷邦，草馬吼清風，藤蛇穿明月。是其
J29nB249_p0826b11║處，莫住著；非其處，急走過。超玄越玅則不無，知恩報
J29nB249_p0826b12║恩誰是其人？」
J29nB249_p0826b13║示眾。舉：「古人道：『終日喫飯，不曾咬著一粒米；終日穿
J29nB249_p0826b14║衣，不曾挂著一縷絲。』」師云：「與麼說話，大似抱贓叫屈。
J29nB249_p0826b15║雲居今日和盤托出，要你諸人著眼。」
J29nB249_p0826b16║四月八日，示眾。僧問：「指天指地時如何？」師云：「換卻汝
J29nB249_p0826b17║眼睛。」乃云：「未離兜率，已降王宮；未出母胎，度生已畢。
J29nB249_p0826b18║拄杖子揚名挂榜，從四大部洲行腳一回，未曾撥著
J29nB249_p0826b19║一個。阿呵呵！莫道不相逢，相逢不相識。」
J29nB249_p0826b20║結夏，示眾。「今朝四月十五日，打掃禪堂好結制，非是
J29nB249_p0826b21║圖名弄套頭，要人腳跟齊點地。苕帚撮箕且拈放一
J29nB249_p0826b22║邊，喚什麼作地？莫是佛殿裏光淨淨底麼？莫是法堂
J29nB249_p0826b23║前草漫漫底麼？莫是高處高、低處低麼？莫是寬處寬、
J29nB249_p0826b24║狹處狹麼？其如不然，終日經行未曾踏著。」
J29nB249_p0826b25║示眾。「種田博飯，直接上上之機；閉戶安禪，屈為初心
J29nB249_p0826b26║後學。更若棄本逐末、賣假懸真，徒增舌口風流，炊砂
J29nB249_p0826b27║豈能成飯？昔地藏問修山主：『甚處來？』修云：『南方來。』藏
J29nB249_p0826b28║云：『南方佛法近日如何？』修云：『商量浩浩。』地藏云：『爭如
J29nB249_p0826b29║我這裏種田博飯喫？』修云：『爭奈三界何？』藏云：『汝喚甚
J29nB249_p0826b30║麼作三界？』修休去。山僧今日為你諸人頌出：『浩浩商
J29nB249_p0826c01║量十二時，誰知話餅不充饑？何如種田博飯喫？一飽
J29nB249_p0826c02║高眠佛不為。』」
J29nB249_p0826c03║示眾。舉：「天地同根，萬物一體。古人與麼道，大似情與
J29nB249_p0826c04║無情等是自身骨肉。為甚牛喫關內禾，卻道犯他人
J29nB249_p0826c05║苗稼？參！」
J29nB249_p0826c06║示眾。僧問：「如何是天子不臣、諸侯不友底人？」師云：「納
J29nB249_p0826c07║衣荷葉常年種，蓋頂茆庵屢歲苫。」進云：「還紹隆祖位
J29nB249_p0826c08║也無？」師云：「目下聲名由我斷，寰中道德任人尊。」乃云：
J29nB249_p0826c09║「休去，歇去，濯足溪邊明月皎；一念萬年，枕流石上白
J29nB249_p0826c10║雲深。樂道兮，田歌牛笛；忘情兮，水綠山青。一張鉏柄
J29nB249_p0826c11║生涯盡，笑殺拈花未歇心。」
J29nB249_p0826c12║示眾。「山僧久無說，諸人久無聞，諸天散花有分，魔外
J29nB249_p0826c13║進步無門，有智主人二俱不取。」僧問：「牛頭未見四祖
J29nB249_p0826c14║時，為甚百鳥啣花獻？」師云：「乞兒見小利。」進云：「見後為
J29nB249_p0826c15║甚百鳥不啣花獻？」師云：「君子防不然。」
J29nB249_p0826c16║示眾。舉：「大丈夫，秉慧劍，般若鋒兮金剛燄，非但空摧
J29nB249_p0826c17║外道心，早曾落卻天魔膽。」卓拄杖，云：「這是般若鋒，喚
J29nB249_p0826c18║甚麼作金剛燄？」震威一喝，下座。
J29nB249_p0826c19║示眾。「水流千轉終歸海，鳥飛萬里必投林。人生百歲，
J29nB249_p0826c20║死向何處？」卓拄杖，云：「要知山上路，須問去來人。」
J29nB249_p0826c21║中秋，示眾。「圓湛虛明，孤光寂照。盡大地山河國土，頭
J29nB249_p0826c22║頭體露真常；滿世間草木叢林，物物顯發圓妙。諸人
J29nB249_p0826c23║現前，各各眼同見、耳同聞、身同住、意同知，為甚雲生
J29nB249_p0826c24║一點，對面千里？」僧問：「如何是月？」師云：「仰之彌高。」進云：
J29nB249_p0826c25║「畢竟如何？」師云：「徒勞摸索。」
J29nB249_p0826c26║解制，示眾。僧問：「木馬嘶風時如何？」師云：「逢人切忌道
J29nB249_p0826c27║向這裏去。」進云：「師意如何？」師云：「一人傳虛，多人傳實。」
J29nB249_p0826c28║乃云：「百日頭，百日尾，百日中腰一樣緊，時時刻刻痛
J29nB249_p0826c29║加尖，密密綿綿不洩水，銕𪢬圇地一家風，萬別千差
J29nB249_p0826c30║俱全美，即今放活一絲頭，跛鱉盲龜伸出腿。」舉拂子，
J29nB249_p0827a01║云：「這裏有成龍化鳳底麼？」喝一喝，云：「散。」
J29nB249_p0827a02║施主送法衣至，示眾。「寸絲不挂，猶帶沾黏；百寶莊嚴，
J29nB249_p0827a03║是名解脫。且道得失在甚麼處？」拈起伽黎角，云：「將謂
J29nB249_p0827a04║天青，更有月白。」僧問：「千佛授受，惟此一衣。衣在這裏，
J29nB249_p0827a05║佛在何處？」師展衣，召眾，云：「看取山僧著衣去。」眾回顧，
J29nB249_p0827a06║師云：「汝等當著此衣。」
J29nB249_p0827a07║示眾。拈拄杖云：「拄杖子今日出來𨁝跳，分明賞罰，有
J29nB249_p0827a08║過無過都與三十棒。因甚如此？是法平等，無有高下。」
J29nB249_p0827a09║示眾。舉：「祖師道：『眼若不睡，諸夢自除；心若不異，萬法
J29nB249_p0827a10║一如。』那個是不睡底眼？那個是不異底心？山花開似
J29nB249_p0827a11║錦，澗水湛如藍。如有人理此心眼問山僧，便向他道：
J29nB249_p0827a12║『有智無智，但看剔燈掃地。』」
J29nB249_p0827a13║示眾。僧問：「久嚮山中有雪獅子，及至親到，為何不見？」
J29nB249_p0827a14║師云：「非汝境界。」乃云：「數載雲居，乏鹽沒醬，清苦家風，
J29nB249_p0827a15║黃虀淡飯。不見雲去雲來，一任松杉翠落。單提拄杖
J29nB249_p0827a16║子，傲雪凌霜，寒則同寒，熱則同熱。」卓一卓，云：「仁義盡
J29nB249_p0827a17║從貧處斷，世情偏向有錢家。」
J29nB249_p0827a18║結制，示眾。云：「劍為不平離寶匣，藥因救病出金瓶。拄
J29nB249_p0827a19║杖子落堂，七縱八橫，擺個無門陣子，把斷千聖路頭，
J29nB249_p0827a20║直得內不放出、外不放入，銕囫圇，絕消息，畢竟貴圖
J29nB249_p0827a21║何事？千兵易得，一將難求。」僧問：「如何是兵？」師云：「來千
J29nB249_p0827a22║去萬。」進云：「如何是將？」師云：「草賊大敗。」
J29nB249_p0827a23║示眾。舉：「古人道：『你有拄杖子，與你拄杖子；你無拄杖
J29nB249_p0827a24║子，奪你拄杖子。』大似爭之不足，讓之有餘。山僧則不
J29nB249_p0827a25║然，有無與奪且拈放一邊，喚甚麼作拄杖子？」良久，卓
J29nB249_p0827a26║一卓，云：「事因叮囑起。」
J29nB249_p0827a27║示眾。僧問：「牛頭未見四祖時如何？」師云：「花開留宿鳥。」
J29nB249_p0827a28║進云：「見後如何？」師云：「葉落不關風。」乃云：「一言不發，萬
J29nB249_p0827a29║事皆如，如之一字，眾玅之門。為甚參學上人多向這
J29nB249_p0827a30║裏走輥？若不同床睡，焉知被底穿？」
J29nB249_p0827b01║禁火爐，示眾。「雲居山高柴近屋，經冬不許人搬入，非
J29nB249_p0827b02║是惜薪斷火爐，欲使諸人寒徹骨。」
J29nB249_p0827b03║示眾。「見聞不到處，切忌自生分別，分別則是非生。」以
J29nB249_p0827b04║拂子擊禪床，云：「是非生也，是聲是色，還辨得麼？咄！夢
J29nB249_p0827b05║話難禁醒人聞。」
J29nB249_p0827b06║示眾。舉拂子云：「大眾看看，莫道無來處，從閩入浙，從
J29nB249_p0827b07║浙發杭，蘇州也有，常州也有，高賣虛價，只道別有長
J29nB249_p0827b08║處，在山僧手裏不值半文錢。何故？貨到地頭死。」僧問：
J29nB249_p0827b09║「古今付法意旨何如？」師云：「祖禰不了。」
J29nB249_p0827b10║除夕，示眾。僧問：「如何得前後際斷？」師云：「你即今有甚
J29nB249_p0827b11║麼勾搭？」乃云：「燈花朵朵，柴火堆堆，豐儉隨時，盃盤狼
J29nB249_p0827b12║藉。三世諸佛在諸人盞子裏放光動地，歷代祖師向
J29nB249_p0827b13║諸人箸頭上轉大法輪，報道明日是正月初一。大眾！
J29nB249_p0827b14║只如臘月三十日一關，且作麼生過得去？若也過得，
J29nB249_p0827b15║即此瓦解冰消；其如未能，明早抖擻精神，同詣大佛
J29nB249_p0827b16║殿啟建天壽聖節。」
J29nB249_p0827b17║歲旦，示眾。僧問：「承師有言：『此事分明，不在玄機玅辯。』
J29nB249_p0827b18║玄機玅辯即不問，如何是此事分明？」師云：「香爐是香
J29nB249_p0827b19║爐，花瓶是花瓶。」又僧問：「學人初入山，望師指示。」師云：
J29nB249_p0827b20║「聽板喫飯。」進云：「道路生澀時如何？」師云：「人行過處汝
J29nB249_p0827b21║莫行。」乃云：「結殘冬制，又是新年，半途行腳底且教放
J29nB249_p0827b22║下擔子，安居瞌睡漢從茲打點精神，行底不許動著
J29nB249_p0827b23║一步，住底不許坐在一邊，不行不住底正好朝打三
J29nB249_p0827b24║千、暮打八百。因甚如此？鵓鳩樹上啼，意在麻畬裏。」
J29nB249_p0827b25║示眾。僧問：「麤言及細語，皆歸第一義。如何是第一義？」
J29nB249_p0827b26║師云：「麤言及細語。」又僧問：「學人初心晚進，望和尚指
J29nB249_p0827b27║個入處。」師豎拳示之，僧云：「不會。」師云：「驢年去。」乃云：「玄
J29nB249_p0827b28║言玅語都被諸方說盡，雲居只得無理可伸、無言可
J29nB249_p0827b29║道，是汝諸人又作麼生行履？看！看！」
J29nB249_p0827b30║示眾。僧問：「達磨西來，所為何事？」師云：「擔水河頭賣。」乃
J29nB249_p0827c01║云：「鳥飛不外天，魚躍不出水，拄杖子𨁝跳向甚麼處？」
J29nB249_p0827c02║卓一卓，云：「是法住法位，世間相常住。」
J29nB249_p0827c03║解制，示眾。僧問：「萬法歸一，一歸何處？」師便打，僧云：「不
J29nB249_p0827c04║會。」師云：「還我飯錢來。」又僧問：「畢竟一歸何處？」師便喝，
J29nB249_p0827c05║僧禮拜，師云：「還我飯錢來。」乃云：「綿綿密密，兢兢業業，
J29nB249_p0827c06║萬法歸一，一念三月，三月既竟，一念亦歇，解也得、不
J29nB249_p0827c07║解也得，沒蹤跡處解藏身，甕裏何曾走卻鱉？」
J29nB249_p0827c08║因事，示眾。「西來一意，勿妄宣傳，流布寰區，如春被物，
J29nB249_p0827c09║各得稱實。臨濟秖解喝，德山秖解棒，雲門道箇乾屎
J29nB249_p0827c10║橛，雲居惟耕爛泥田。」僧問：「如何是德山棒？」師云：「虛空
J29nB249_p0827c11║喫打。」進云：「如何是臨濟喝？」師云：「大地耳聾。」進云：「如何
J29nB249_p0827c12║是乾屎橛？」師云：「啟口不得。」進云：「如何是爛泥田？」師云：
J29nB249_p0827c13║「阿誰無分？」又僧問：「古今大意，是同是別？」師卓拄杖，下
J29nB249_p0827c14║座。
J29nB249_p0827c15║示眾。僧問：「有句無句，意旨如何？」師云：「一拔連根脫。」進
J29nB249_p0827c16║云：「畢竟句歸何處？」師云：「野火燒不盡，春風吹又生。」乃
J29nB249_p0827c17║云：「有句無句，山河大地；十字街頭，銀墻銕壁。將軍欲
J29nB249_p0827c18║入破重圍，勒馬擔刀還自失。」喝一喝，云：「看箭。」
J29nB249_p0827c19║結夏，示眾。僧問：「黃昏雞報曉，為是不知時節？為復別
J29nB249_p0827c20║有長處？」師云：「疑殺闍黎。」僧作雞啼聲，師云：「放過一著。」
J29nB249_p0827c21║乃云：「出寒水獄，入熱銕牢，兩忘罪福，萬劫難遭。險路
J29nB249_p0827c22║上，赤條條，大家挨拶是今朝，休待臨時沒下梢。」
J29nB249_p0827c23║示眾。「雲板大叫，諸佛子喫飯來；木魚揚聲，眾上座出
J29nB249_p0827c24║坡去。拄杖子𨁝跳上非非想處，是甚麼無風起浪？」僧
J29nB249_p0827c25║問：「如何是呼之不回，遣之不去？」師云：「頑石頭。」進云：「還
J29nB249_p0827c26║成得佛否？」師云：「待驢年。」
J29nB249_p0827c27║示眾。舉：「古人云：『智不到處，切忌道著，道著則頭角生。』」
J29nB249_p0827c28║舉起拂子云：「頭角生也，是驢？是馬？還識得麼？」師云：「與
J29nB249_p0827c29║麼說話，大似掩耳偷鈴，欲隱彌露。雲居則不然，智不
J29nB249_p0827c30║到處，切忌道著，即如不道著，亦是頭角生。不是驢、不
J29nB249_p0828a01║是馬，是個什麼？」
J29nB249_p0828a02║示眾。僧問：「如何是道？」師云：「春蒔秋收。」進云：「如何即得？」
J29nB249_p0828a03║師云：「眼親手快。」乃云：「惟此一事，玅密難明，巖處穴居，
J29nB249_p0828a04║風來雲去，走爛草鞋底轉見不堪，坐破蒲團底更為
J29nB249_p0828a05║狼藉，爭如我這裏種田博飯喫，事事成辦。」
J29nB249_p0828a06║七月十五日，示眾。「今朝是中元嘉會，古人道：『有條攀
J29nB249_p0828a07║條，無條攀例。』大似住世不越世。雲居山高離市遠，家
J29nB249_p0828a08║常只有一味貧。寧將清淡傳今古，不把油鹽祭鬼神。」
J29nB249_p0828a09║解夏，示眾。舉：「洞山和尚云：『秋初夏末，兄弟家東去西
J29nB249_p0828a10║去，直須向萬里無寸草處去。只如萬里無寸草處作
J29nB249_p0828a11║麼生去？』石霜云：『出門便是草。』明安云：『直得不出門亦
J29nB249_p0828a12║是草。』」師云：「三人證龜成鱉。」
J29nB249_p0828a13║示眾。以拂子擊拄杖，云：「拄杖子與麼長，拂子恁麼短，
J29nB249_p0828a14║有人道得平等句，許汝橫行宇宙。」僧出一喝，師云：「再
J29nB249_p0828a15║喝一喝看。」僧復喝，師云：「知汝伎倆。」
J29nB249_p0828a16║示眾。「菩提涅槃，真如麻三斤、乾屎橛、柏樹子，諸方以
J29nB249_p0828a17║此為宗乘中之向上關捩子。雲居這裏，一拶粉碎，颺
J29nB249_p0828a18║向大洋海底，永不復生。何為如此？金屑雖貴，落眼成
J29nB249_p0828a19║翳。」僧問：「古人道：『二十年前有老婆心，二十年後無老
J29nB249_p0828a20║婆心。』如何是有老婆心？」師云：「為插青桐引鳳來。」僧云：
J29nB249_p0828a21║「如何是無老婆心？」師云：「引得鳳來便折卻。」
J29nB249_p0828a22║起鐘，示眾。「華鯨𨁝跳，蒲牢夜吼，好事不出門，惡聲傳
J29nB249_p0828a23║天下，一作二不休，朝暮喫打一百八。」僧問：「一椎擊碎
J29nB249_p0828a24║虛空時如何？」師云：「你在甚麼處？」僧擊鐘一下，師云：「掠
J29nB249_p0828a25║響漢。」
J29nB249_p0828a26║結制，示眾。僧問：「如何是今日事？」師云：「龜毛索子縛虛
J29nB249_p0828a27║空。」進云：「南泉斬貓意旨如何？」師云：「一刀兩斷。」乃云：「古
J29nB249_p0828a28║人結制，豎拂為牢關，劃地為坑塹，於百日內籠陷學
J29nB249_p0828a29║者，向三光不到處冥摸暗揣、東拶西挨，互相推排，兢
J29nB249_p0828a30║共馳走，偶向交錯不及處驀鼻相撞，便謂之密投、謂
J29nB249_p0828b01║之默契，生難遭想，得少為足。雲居這裏無制可結，縱
J29nB249_p0828b02║有此舉，不但不教人蹋古人故轍，更要與他推倒界
J29nB249_p0828b03║墻、掀翻巢臼，截斷廉纖、疏通道路，黑漆團瓦解冰銷，
J29nB249_p0828b04║大明咒照天照地，使人人面前空闊、個個腳下行得，
J29nB249_p0828b05║有佛處莫住著、無佛處急走過，水窮山盡即不無，眾
J29nB249_p0828b06║中有知過必改底麼？」僧問：「大唐國裏不許安身，蠻夷
J29nB249_p0828b07║邦中無容住足，且道過在甚麼處？」師云：「無住處。」進云：
J29nB249_p0828b08║「住後如何？」師云：「其過同前。」
J29nB249_p0828b09║落堂，示眾。「向日自落堂，今朝請落堂。自落堂，行人思
J29nB249_p0828b10║道路；請落堂，坐客難打發。眾中有打發得客底主人，
J29nB249_p0828b11║出頭相見。」僧問：「如何是主？」師便打。進云：「如何是賓？」師
J29nB249_p0828b12║便喝。進云：「如何是賓主道合？」師云：「荅在問處。」
J29nB249_p0828b13║示眾。「默時說，說時默，大施門開無雍塞。」僧問：「說與無
J29nB249_p0828b14║說即且置，如何是大施門？」師便打。進云：「恁麼則魔佛
J29nB249_p0828b15║一如。」師又打。乃云：「默時說，說時默，大施門開無雍塞，
J29nB249_p0828b16║一任魔來與佛來。驀拈拄杖劈頭楔。」僧問：「某甲乍到
J29nB249_p0828b17║此間，乞師一接。」師云：「為山來？為水來？」僧云：「為道來。」師
J29nB249_p0828b18║云：「國禁甚嚴。」僧云：「望師密通一線。」師云：「廬陵米價作
J29nB249_p0828b19║麼生？」僧云：「謝師探問。」師云：「木佛不度火，泥佛不度水，
J29nB249_p0828b20║意作麼生？」僧云：「自救不能。」師云：「墮坑落塹。」
J29nB249_p0828b21║為傘居和尚入塔。舉：「古人道：『撩天索價，就地還錢，得
J29nB249_p0828b22║者不輕微，與者無少乏。』是雖渾買渾賣，全放全收，爭
J29nB249_p0828b23║似雲居守舊如新，安貧若富，事獲現成，收因結果？萬
J29nB249_p0828b24║仞峰頭地大堅，雲深無縫塔撐天，黃金白玉從今入，
J29nB249_p0828b25║明月清風萬古傳。」
J29nB249_p0828b26║臘月八日，示眾。僧問：「如何是佛？」師即掩耳，僧云：「請師
J29nB249_p0828b27║荅話。」師云：「你問甚麼？」乃云：「雪山非寒，火海非熱，一念
J29nB249_p0828b28║萬年，盲龜跛鱉。若謂今日成道，大似餬餅裏呷汁。」
J29nB249_p0828b29║上元日，解制，示眾。「雲居結制已百日，日日缽盂兩度
J29nB249_p0828b30║濕。有未咬著一粒米底，山僧將缽袋子與你去；如無，
J29nB249_p0828c01║自領回，不敢累及平人收收拾拾。大眾！有不自昧力
J29nB249_p0828c02║能荷擔底麼？」眾默，師肩拄杖歸方丈。
J29nB249_p0828c03║示眾。「天長地久，佛日恒輝；秋去春來，法輪常轉。人生
J29nB249_p0828c04║於是中，經行及坐臥，合作甚麼邊事？能為萬象主，不
J29nB249_p0828c05║逐四時凋。」
J29nB249_p0828c06║示眾。僧問：「某甲日用事不明，空過時光，乞和尚開示。」
J29nB249_p0828c07║師云：「拜也拜了，問也問了，更有甚麼不明，說個空過
J29nB249_p0828c08║了底話？」僧云：「不知。」師云：「不知最親切，只要狂心歇。教
J29nB249_p0828c09║中云：『不知是智，知是妄想。』即此不知底是汝本來面
J29nB249_p0828c10║目，雖最親切，只是無汝下手處、無汝思索處、無汝著
J29nB249_p0828c11║眼處、無汝啟口處，動念則隔，擬向則乖，如銕𪢬圇相
J29nB249_p0828c12║似。汝必欲明、必欲知，切忌不得離卻無下手、無思索、
J29nB249_p0828c13║無著眼、無啟口處，打定個主意，猛下個狠心，如生冤
J29nB249_p0828c14║家相似，拼著一生與之死捱，捱來捱去，心忽發光，迷
J29nB249_p0828c15║悶頓釋，㘞地失笑一聲，知與不知總是自家本分事。」
J29nB249_p0828c16║清明，示眾。「拄杖頭邊月，拂子尾上風，變大地作黃金，
J29nB249_p0828c17║攪長河為酥酪。且道是何三昧？」將拂子挂拄杖上，喝
J29nB249_p0828c18║一喝，下座。
J29nB249_p0828c19║示眾。僧問：「學人做工夫，昏睡多時，如何排遣？」師喚云：
J29nB249_p0828c20║「惺惺看。」僧重請開示，乃云：「凡做工夫底人，昏睡多，遣
J29nB249_p0828c21║不開。有兩種病，不是生死心不切，便是坐在無事甲
J29nB249_p0828c22║裏，所以悠悠忽忽向半明半暗裏簸弄精鬼；若是生
J29nB249_p0828c23║死心一切，正念現前，正念現前如日普照，縱有如山
J29nB249_p0828c24║底昏睡，不待遣而自然冰釋矣。」
J29nB249_p0828c25║示眾。僧問：「提不起、放不下時如何？」師云：「累殺闍黎。」僧
J29nB249_p0828c26║云：「如何是和尚為人處？」師便打，僧云：「除此別有方便
J29nB249_p0828c27║麼？」師復打，乃云：「拈起拄杖頭，高出萬峰頭，按下白雲
J29nB249_p0828c28║頭，花開古樹頭，特地起波頭，拳拳問話頭，棒棒打參
J29nB249_p0828c29║頭，長安大道腳跟頭，不是冤家不聚頭。」
J29nB249_p0828c30║示眾。僧問：「見而不見，向甚麼處安身立命？」師劈面便
J29nB249_p0829a01║掌，進云：「這一掌落在甚麼處？」師復掌，乃云：「大道廓徹，
J29nB249_p0829a02║洞然無物，遇境逢緣，雷轟電掣。束包行腳底為他擔
J29nB249_p0829a03║夯，結屋安居底自取蓋覆，爭如我這裏種田博飯喫，
J29nB249_p0829a04║一了百當。有般漢雖過兩關，未到無事真地，暫得一
J29nB249_p0829a05║念子寧怗，便就飽食高眠，強名得道，禪定非習，智慧
J29nB249_p0829a06║無修，耽守幽閒，誤為究竟，偶時心境內發，依舊驢揀
J29nB249_p0829a07║濕處尿。」
J29nB249_p0829a08║示眾。僧問：「如何是清淨心？」師云：「有甚染污？」進云：「蓮花
J29nB249_p0829a09║未出水時如何？」師云：「萬卉不如。」進云：「出水後如何？」師
J29nB249_p0829a10║云：「不如萬卉。」乃云：「堆金積玉，貧窮無限；破產蕩家，富
J29nB249_p0829a11║貴有餘。言犯勾陳，見逢回互。一疑疑殺天下人，一信
J29nB249_p0829a12║信殺天下人。咄！不是知人，休說夢話。」
J29nB249_p0829a13║示眾。「諸方有折龍角、捋虎鬚、高山頂上網魚、深海底
J29nB249_p0829a14║裏捕兔底，大似向險異處藏身。雲居這裏，寒煨榾柮
J29nB249_p0829a15║火，夜間穩草鋪睡，饑時用茶淘飯喫，水牯牛走下明
J29nB249_p0829a16║月湖，喚牧童趁起，有甚麼奇特？雖然如是，明眼人難
J29nB249_p0829a17║瞞。」
J29nB249_p0829a18║示眾。「種田博得家常飯，住山不用買柴燒，生涯本分
J29nB249_p0829a19║只如此，安眠飽食任兒曹。雖然如是，要切記：早起來
J29nB249_p0829a20║了下單，下單了洗面，洗面了禮誦，禮誦了喫粥，喫粥
J29nB249_p0829a21║了出坡，出坡了洗足，洗足了喫茶，喫茶了止靜，止靜
J29nB249_p0829a22║了放參，放參了過午。從朝至暮，行坐次第，語默平常，
J29nB249_p0829a23║諸有所作，惟此一事。若道別有佛法，便是向外馳求，
J29nB249_p0829a24║雲居門下無如是漢。」僧問：「一氣不來，向甚麼處安身
J29nB249_p0829a25║立命？」師云：「鑊湯鑪炭。」
J29nB249_p0829a26║誕日，因齋請，示眾。「七月七，阿娘生我犯好日。若不犯
J29nB249_p0829a27║好日，怎得圓通力？有生有滅也不是，無生無滅也不
J29nB249_p0829a28║是，非有生非有滅也不是，非無生非無滅也不是。離
J29nB249_p0829a29║四句，絕百非，無量劫來消息在，不須向外別搜尋。」僧
J29nB249_p0829a30║問：「千峰圍遶即不問，皓月當空時如何？」師云：「爍破汝
J29nB249_p0829b01║面門。」進云：「如何是無量壽？」師云：「過去無始，未來無終。」
J29nB249_p0829b02║進云：「無位真人年多少？」師云：「同爐無異金。」
J29nB249_p0829b03║示眾。「此事不在說上，不在道理機緣上，不在聞上，不
J29nB249_p0829b04║在思量卜度上。欲明此事，第一不得離卻說道理，聞
J29nB249_p0829b05║而思量，別求方便。只要緊究本話，在意而不在句也。
J29nB249_p0829b06║久久提撕，自有徹頭底時節。」
J29nB249_p0829b07║中秋，示眾。「賞月不許人問話，山僧有則現成公案，問
J29nB249_p0829b08║汝等各著一語看。晝夜百刻十二時，循環逆順織干
J29nB249_p0829b09║支，周干為甲，周甲為季，周季為年，三載兩頭閏，一月
J29nB249_p0829b10║一盈虛，因甚今宵更明？」眾著語不契，乃云：「月有照人
J29nB249_p0829b11║心，人無看月意，好境多錯過，相見不相識。既相見，因
J29nB249_p0829b12║甚卻不相識？」
J29nB249_p0829b13║示眾。「日出東山，和光混俗。月沉西海，帶水拖泥。堂上
J29nB249_p0829b14║燈籠，照天照地。且道他具甚麼眼？」
J29nB249_p0829b15║示眾。「從天降下，不是家珍；從地湧出，亦非故物；從人
J29nB249_p0829b16║得的，未免依他。只饒一切無著，非我而誰？外道天魔
J29nB249_p0829b17║是其同類，畢竟作麼生行履得出格活路？參！」
J29nB249_p0829b18║結制，示眾。僧問：「諸方堂奧即不問，如何是曹洞宗旨？」
J29nB249_p0829b19║師云：「你道大唐天子司何官事？」進云：「恁麼則獨尊去
J29nB249_p0829b20║也。」師云：「阿誰不蒙恩？」又僧問：「目前結解即不問，不結
J29nB249_p0829b21║不解時如何？」師云：「杖頭書令字。」進云：「意旨如何？」師云：
J29nB249_p0829b22║「封石將軍下海洋。」僧禮拜，師將拄杖一卓，云：「今朝是
J29nB249_p0829b23║泰山石敢當，汾陽道底，避之大吉。更問如何若何，一
J29nB249_p0829b24║任赤口白舌，也須頭破血出。大眾還有知而故犯底
J29nB249_p0829b25║麼？」眾默然，乃云：「三月日前張網捕風，三月日後掉棒
J29nB249_p0829b26║打月，正當三月日霜上加雪，靈龜甕裏深藏六，徒勞
J29nB249_p0829b27║拄杖外周折。」
J29nB249_p0829b28║因事，示眾。「諸方有拿驢腳過橋、按牛頭喫草底，雖是
J29nB249_p0829b29║屈己為人，未免強扭強捏。雲居這裏無此苟就，有路
J29nB249_p0829b30║與人行、有門與人入、有單與人安、有茶飯與人喫、有
J29nB249_p0829c01║田地與人耕、有夏與人休、有冬與人結、有禪與人參、
J29nB249_p0829c02║有道與人悟，事事次第，法法現成，不費心力，放下便
J29nB249_p0829c03║是。是則是，道辦雖不借他力，為人自肯乃方親。」
J29nB249_p0829c04║小年，示眾。「大年將竟小年至，直歲功曹盡收拾，天神
J29nB249_p0829c05║歸天、地祇歸地，金木水火、風雲雷雨各安方位，惟有
J29nB249_p0829c06║緊那羅王菩薩無所從來、亦無所去，年年爾、月月爾、
J29nB249_p0829c07║日日爾、時時爾，與諸人們語默閒忙，處處相聚。大眾！
J29nB249_p0829c08║有見緊那羅王面目底麼？」震聲一喝，以拄杖作擎叉
J29nB249_p0829c09║勢，下座。
J29nB249_p0829c10║臘月三十日，示眾。「三十說話，今古調同，各諦思惟，自
J29nB249_p0829c11║知虛實。山僧一年得恁麼閒，諸人四季得恁麼忙。閒
J29nB249_p0829c12║忙則且置，秪如水牯牛同在田裏，有幾頭不犯苗稼
J29nB249_p0829c13║聻？路遙知馬力，歲久見人心。」
J29nB249_p0829c14║示眾。僧問：「馬祖道：『自從胡亂後，三十年不少鹽醬。』意
J29nB249_p0829c15║旨如何？」師云：「過得不為貧。」乃云：「居山十五載，未將鹽
J29nB249_p0829c16║醬與人喫。今日事不獲已，隨分與些子。若作鹽醬會，
J29nB249_p0829c17║不但二時粥飯，一滴水也消不得。」
J29nB249_p0829c18║新春，示眾。「寒破風吹萬象新，山河一曲和陽春，拄杖
J29nB249_p0829c19║跳上須彌頂，百城煙水杳無垠。彌勒樓閣向甚麼處
J29nB249_p0829c20║入？海闊從魚躍，天空任鳥飛。」
J29nB249_p0829c21║解制，示眾。「天無日不清，地無日不寧，日月無日不光
J29nB249_p0829c22║明，江湖無日不流通，人無一日不常情。且如拄杖子
J29nB249_p0829c23║今日合作麼生？」卓一卓，云：「傲雪凌霜九旬盡，敲風打
J29nB249_p0829c24║雨一場空。」
J29nB249_p0829c25║示眾。「大業無成，大悟無心，箇中神用，世所希聞。目下
J29nB249_p0829c26║見得底，驢駝車載；過後聞名底，塞壑填渠。檢點將來，
J29nB249_p0829c27║未免掃地。狼藉殺也預先知，不由人皺兩莖眉，勘驗
J29nB249_p0829c28║今人行底事，歷然徹見未來時。」
J29nB249_p0829c29║因事，示眾。僧問：「佛說含靈蠢動皆有佛性，因甚趙州
J29nB249_p0829c30║道狗子無？」師云：「莫謗佛祖。」進云：「是非不到處，還許學
J29nB249_p0830a01║人開口否？」師云：「是非生也。」進云：「大名之下則無不肖，
J29nB249_p0830a02║因甚賢愚混雜？」師云：「家無小使，不成君子。」進云：「恁麼
J29nB249_p0830a03║則水火同器去也。」師云：「非汝境界。」進云：「瓦解冰消時
J29nB249_p0830a04║如何？」師云：「喫痛棒有分在。」僧禮拜，師云：「上大人，丘乙
J29nB249_p0830a05║己，好者生，惡者死，一狀領來盡送官，打破沙盆問到
J29nB249_p0830a06║底，只因潘郎倒騎驢，喫卻馬郎街頭米。尒小生，八九
J29nB249_p0830a07║子，可知禮也？」
J29nB249_p0830a08║示眾。「說法不容情，容情不說法。」僧問：「且如情法兩忘，
J29nB249_p0830a09║又作麼生相見？」師云：「如鏡照鏡。」進云：「恁麼則兩無朕
J29nB249_p0830a10║跡。」師云：「分合不到處，急著眼睛看。」進云：「水到渠成時
J29nB249_p0830a11║如何？」師云：「莫教打濕袈裟角。」乃云：「空得一分知解，見
J29nB249_p0830a12║得一分法身，遣得一分妄想，證得一分真如。若只恁
J29nB249_p0830a13║麼言通義會，喻去譬來，驢年也是沒交涉。」
J29nB249_p0830a14║結制，示眾。「大巧若拙大智愚，隨波逐浪數年餘，媚狐
J29nB249_p0830a15║狡兔乘風去，剩得金鱗透網魚。」僧問：「承師有言：『菜裏
J29nB249_p0830a16║不放鹽，茶裏卻添醋。』意旨如何？」師云：「換卻汝舌頭。」進
J29nB249_p0830a17║云：「學人無舌時如何？」師云：「換了也。」進云：「學人有舌時
J29nB249_p0830a18║如何？」師云：「更與一條。」僧無語，師云：「未結制前，諸人有
J29nB249_p0830a19║出身處，山僧則無；已結制後，山僧有出身處，諸人則
J29nB249_p0830a20║無。」僧問：「已結未結今且置，如何是堂中事？」師云：「拄杖
J29nB249_p0830a21║𨁝跳。」進云：「師意如何？」師云：「動著則三十棒。」進云：「只如
J29nB249_p0830a22║不動著時如何？」師云：「一棒也饒你不得。」
J29nB249_p0830a23║普茶，示眾。「鼻孔長，眉毛短，遠聞近見，除明月湖邊、萬
J29nB249_p0830a24║峰頂上，那個山門口不解說道理茶話、文章語錄？縱
J29nB249_p0830a25║能逗到十成，未免半僧半俗。拄杖子道底，如意子不
J29nB249_p0830a26║肯；如意子舉底，竹篦子不信。比比不肯信，推車拒象
J29nB249_p0830a27║輦。忽遇個定天平底來，且作麼生判斷？自家打掃門
J29nB249_p0830a28║前雪，莫管他人瓦上霜。」
J29nB249_p0830a29║重陽普茶，示眾。「九月九，又有花糕又有酒，雲居也無
J29nB249_p0830a30║花糕也無酒，只有本地果子、本山茶，果熟茶香，與諸
J29nB249_p0830b01║人同坐同飲，應個時節。若謂不曾登高，元來不在山
J29nB249_p0830b02║下。」僧問：「如何是第一峰？」師云：「榧子兩頭尖。」進云：「如何
J29nB249_p0830b03║是須彌頂？」師云：「核桃囫圇圓。」
J29nB249_p0830b04║因齋，示眾。「金牛飯，趙州茶，雲門餅，和盤托出，要用便
J29nB249_p0830b05║用，不用則且拈放一邊。即如眾居士與山僧一面未
J29nB249_p0830b06║見，百里聞名，向平白地上望遠登高，上山不乘輿，下
J29nB249_p0830b07║山不跨驥，要來則來，要去則去，是恁麼物？得與麼快？
J29nB249_p0830b08║便百年三萬六千日，返覆元來是這漢。」
J29nB249_p0830b09║示眾。「臨濟、德山來也，為你諸人露個消息去。」卓拄杖，
J29nB249_p0830b10║云：「見麼？」喝一喝，云：「聞麼？若見得，八百眼功德；若聞得，
J29nB249_p0830b11║千二百耳功德；如未，山僧失利。」
J29nB249_p0830b12║示眾。「水凌上推倒車，劍刃上跨烈馬，豈是尋常作略，
J29nB249_p0830b13║而得行步平正？且如寶弰未張，一群已射底，又具甚
J29nB249_p0830b14║麼手眼？」僧問：「推車跨馬俱不問，如何是一群已射？」師
J29nB249_p0830b15║展威一喝，云：「阿誰不穿卻？」
J29nB249_p0830b16║起耕，示眾。「雲農道人鼻孔𠿻，佛法未曾通一竅，開口
J29nB249_p0830b17║何用別商量？惟有耕田為緊要。鉏柄隨身入水泥，那
J29nB249_p0830b18║怕風吹與日曝？淺深冷暖自家知，說到何如行得到？
J29nB249_p0830b19║青山無語仰自高，黃鳥逢春隨處叫，言與無言雖一
J29nB249_p0830b20║般，究竟離言猶更玅。達磨西來一字無，世尊拈花惹
J29nB249_p0830b21║人笑，只饒說得水逆流，不若披蓑戴箬帽。春耕夏蒔
J29nB249_p0830b22║秋有收，老達老實常遠道，龍天不昧苦心兒，誰不肯
J29nB249_p0830b23║將佛種紹？」
J29nB249_p0830b24║示眾。良久，云：「會麼？山僧無說說，諸人無聞聞，欲得不
J29nB249_p0830b25║招無閒業，莫謗如來正法輪。」
J29nB249_p0830b26║眾執事請示眾。僧問：「和尚久未陞堂，大眾仰慕如渴，
J29nB249_p0830b27║今日陞堂如何指示？」師云：「兔子望月。」進云：「如何是親
J29nB249_p0830b28║切句？」師便打。進云：「如何是勘辨學人底句？」師云：「速道！
J29nB249_p0830b29║速道！」進云：「學人不道時如何？」師云：「亦知汝落處。」進云：
J29nB249_p0830b30║「學人落在甚麼處？」師云：「蝦跳不出斗。」僧禮拜，師云：「盡
J29nB249_p0830c01║道風搖樹，誰知樹惹風？凡事從兩來，孤掌不浪嗚。汾
J29nB249_p0830c02║陽罷晚參，梵僧勸請；慈明不上堂，楊岐逼出。看這一
J29nB249_p0830c03║夥沒巴鼻底老古錐，得恁麼廝揚廝抑，賣俏莊憨，高
J29nB249_p0830c04║抬聲價，誑惑世人，演襲成風，有甚麼了日？雲居今日
J29nB249_p0830c05║事雖共轍，應不同途，還借古人鼻孔出氣去也。諸人
J29nB249_p0830c06║會麼？經有經師，論有論師，爭怪得老僧？」
J29nB249_p0830c07║示眾。「拄杖子今日出來，從東廊下、西廊上，前堂入、後
J29nB249_p0830c08║堂出，團圞一頭。諸人落處，拄杖子盡知；拄杖子來意，
J29nB249_p0830c09║諸人叵測。且道差別在甚麼處？官不容鍼，私通車馬。」
J29nB249_p0830c10║辭院，示眾。「古樹無心向此栽，幾番葉落復花開。倚門
J29nB249_p0830c11║久立意非別，等個人來便活埋。所為古佛良田、舊家
J29nB249_p0830c12║故物，住則便住，不住則更不須僉花押、書名字，親手
J29nB249_p0830c13║拈出，覿面交付。絕承當底，努力承當；沒擔荷處，挺身
J29nB249_p0830c14║擔荷。惟有拄杖子是自所招報，無相付累，還自領過。
J29nB249_p0830c15║拈來浪跡諸方去，涉水登山探淺深。」
J29nB249_p0830c16║出山，示眾。「一義二義，閒家故具；今觀當觀，綠水青山。
J29nB249_p0830c17║舊長老，新院主，相別相留。且道住即是？不住即是？缽
J29nB249_p0830c18║盂峰𨁝跳上非非想處，明月湖特地波生，獅子、象、馬、
J29nB249_p0830c19║牛、龍、蛇、魚、蝦等，切莫動著一個。何為？人境從今齊放
J29nB249_p0830c20║下，纖毫不挂轉風流。」