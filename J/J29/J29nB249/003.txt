J29nB249_p0831a01║方融璽禪師語錄卷第三
J29nB249_p0831a02║門人興林等編
J29nB249_p0831a03║機緣
J29nB249_p0831a04║僧禮拜，師云：「何處來？」僧云：「金陵。」師云：「有甚公幹？」僧云：
J29nB249_p0831a05║「聞和尚在這裏。」師云：「何處得此消息？」僧云：「爭奈臭名
J29nB249_p0831a06║在外。」師云：「這蒼蠅。」
J29nB249_p0831a07║僧問：「如何是本來面目？」師云：「你看山僧有幾莖眉？」僧
J29nB249_p0831a08║云：「請和尚自道。」師云：「山僧欲自道，只是無著口處。」僧
J29nB249_p0831a09║云：「在學人分上有幾莖？」師云：「打失也不知。」
J29nB249_p0831a10║僧問：「如何是和尚家風？」師云：「凌霜傲雪峰同老，嘯月
J29nB249_p0831a11║吟風眼倍空。」僧云：「百年後向甚麼處？」師云：「天不容，地
J29nB249_p0831a12║不載。」僧云：「恁麼則藏身之處沒蹤跡。」師云：「隆冬嚴寒，
J29nB249_p0831a13║將錢買火。」向僧云：「學人不會。」師云：「待汝夢見山僧來。」
J29nB249_p0831a14║僧問：「如何是在窟獅子？」師乃良久。僧云：「如何是出窟
J29nB249_p0831a15║獅子？」師震威一喝。僧云：「如何是咬人獅子？」師劈面便
J29nB249_p0831a16║掌。
J29nB249_p0831a17║僧問：「大修行人還落因果也無？」師云：「落即不落，昧則
J29nB249_p0831a18║不昧。」僧云：「前後百丈被師一口吞卻。」師云：「這野狐精！」
J29nB249_p0831a19║僧問：「南泉斬貓，意旨如何？」師云：「活人屋裏，死人無數。」
J29nB249_p0831a20║僧云：「畢竟何過？」師云：「終日飲血噉肉，不知身是羅剎。」
J29nB249_p0831a21║僧云：「趙州頂草鞋出又作麼生？」師云：「取笑傍觀。」
J29nB249_p0831a22║居士問：「時人以錢財為貴，沙門以何為貴？」師云：「以貧
J29nB249_p0831a23║為貴。」士云：「貧有何貴？」師云：「不作守庫奴。」
J29nB249_p0831a24║僧問：「如何是向上一路？」師云：「五老峰高。」僧云：「如何至
J29nB249_p0831a25║頂？」師云：「看腳下。」僧云：「不涉途程，峰頭已到。」師云：「縱能
J29nB249_p0831a26║玄會得，終不及親臨。」僧云：「和尚可曾親到否？」師云：「舉
J29nB249_p0831a27║身天地外，別是一乾坤。」
J29nB249_p0831a28║僧問：「達磨西來，所為何事？」師云：「直指單傳。」僧云：「直指
J29nB249_p0831a29║個甚麼？」師云：「烏龜是鱉。」僧云：「單傳個甚麼？」師云：「秤錘
J29nB249_p0831a30║是銕。」僧云：「喚作佛法意得麼？」師云：「入地獄如箭射。」僧
J29nB249_p0831b01║云：「不喚作時如何？」師云：「拔舌犁耕。」
J29nB249_p0831b02║一婆子禮師足，師云：「新年頭事如何？」婆云：「未曾過這
J29nB249_p0831b03║邊。」師云：「莫在那邊麼？」婆云：「那邊亦不住。」師云：「即今在
J29nB249_p0831b04║甚麼處？」婆擬議，師便與一掌，婆作禮云：「和尚恩大難
J29nB249_p0831b05║酬。」師復一咄。
J29nB249_p0831b06║僧問：「如何是佛？」師云：「莫污老僧耳。」僧云：「如何是法？」師
J29nB249_p0831b07║云：「撮土揚塵。」僧云：「如何是僧？」師云：「逞甚伎倆？」僧云：「如
J29nB249_p0831b08║何是一體三寶？」師云：「問話了，禮拜去。」
J29nB249_p0831b09║僧問：「十方薄伽梵，一路涅槃門。如何是涅槃門？」師云：
J29nB249_p0831b10║「旋出旋入。」
J29nB249_p0831b11║僧問：「有物先天地，無形本寂寥，能為萬象主，不逐四
J29nB249_p0831b12║時凋。請問和尚畢竟是個甚麼？」師云：「死貓頭。」僧云：「還
J29nB249_p0831b13║成得佛麼？」師云：「驢年去。」
J29nB249_p0831b14║僧問：「殃屈救產，意旨如何？」師云：「佛口所生子。」僧云：「因
J29nB249_p0831b15║甚前不早，後不遲？」師云：「時節一至，其理自彰。」僧云：「畢
J29nB249_p0831b16║竟功歸阿誰？」師云：「恰恰。」
J29nB249_p0831b17║僧問：「大通智勝佛，十劫坐道場，佛法不現前，不得成
J29nB249_p0831b18║佛道。如何是佛法？」師云：「清涼山高，洛伽水深。」僧云：「如
J29nB249_p0831b19║何是佛道？」師云：「昨日有人從粵東來，說吳西山水佳
J29nB249_p0831b20║奇，大好翫賞。」僧云：「未現前時如何？」師云：「描不成，畫不
J29nB249_p0831b21║就。」僧云：「已現前時如何？」師云：「塞壑填溝。」
J29nB249_p0831b22║僧問：「乾屎橛意旨如何？」師云：「你還咬著麼？」僧云：「我嘗
J29nB249_p0831b23║於此切。」師云：「不是好狗。」僧云：「為甚麼不肯學人？」師云：
J29nB249_p0831b24║「猶有這個在。」
J29nB249_p0831b25║僧問：「大慧禪師道：『喚作竹篦子則觸，不喚作竹篦子
J29nB249_p0831b26║則背。』不得下語，不得無語。速道！速道！」師云：「山僧不道。」
J29nB249_p0831b27║僧云：「因甚不道？」師云：「我不為蛇添足。」
J29nB249_p0831b28║僧問：「萬法歸一，一歸何處？」師云：「雲居蘿苩洞山薑。」僧
J29nB249_p0831b29║云：「學人不會。」師云：「你若會，賣美去在。」
J29nB249_p0831b30║僧問：「如何是佛祖的的意？」師云：「虎鬚林裏撒珍珠。」僧
J29nB249_p0831c01║罔測，師云：「風不入無孔之壁。」
J29nB249_p0831c02║僧問：「某甲久嚮名德，自遠親近。」師云：「大有人墮坑落
J29nB249_p0831c03║塹。」僧云：「乞師一接。」師云：「甚處來？」僧云：「南嶽。」師云：「聞祝
J29nB249_p0831c04║融峰𨁝跳上三十三天，是否？」僧無語，師云：「虛費草鞋
J29nB249_p0831c05║錢。」
J29nB249_p0831c06║僧問：「如何是鐵牛機？」師便打。僧云：「如何是悄然機？」師
J29nB249_p0831c07║便喝。僧云：「如何是圓通機？」師云：「山僧這裏無剩語。」僧
J29nB249_p0831c08║禮拜，云：「領。」師云：「領你爺？領你娘？」
J29nB249_p0831c09║僧問：「心心莫測時如何？」師云：「你是阿誰？」僧云：「說似一
J29nB249_p0831c10║物則不中。」師云：「即汝不說時又作麼生？」僧云：「體露堂
J29nB249_p0831c11║堂本現成。」師云：「百草頭上薦得底，猶是向外馳求。」
J29nB249_p0831c12║僧問：「去聖時遙，人心不古。如何得無過失身語意業？」
J29nB249_p0831c13║師云：「我嘗於此切。」僧云：「如何是露地白牛？」師云：「你有
J29nB249_p0831c14║甚麼蓋覆？」僧云：「得者如何？」師云：「不踏生草。」僧云：「還落
J29nB249_p0831c15║異類也無？」師云：「曾在雲居種田博飯。」
J29nB249_p0831c16║師在巖前立，忽見一老者問：「好座巖龕，只是無佛。」師
J29nB249_p0831c17║云：「佛則有，只是無人禮拜。」者云：「既有佛，為甚不禮拜？」
J29nB249_p0831c18║師云：「不識。」者即禮拜，師云：「三十年為僧，今日被俗人
J29nB249_p0831c19║覷破。」
J29nB249_p0831c20║一童子問：「道也者，不可須臾離也，可離非道也。離與
J29nB249_p0831c21║不離則不問，如何是道？」師云：「把燈覓火。」子云：「孔氏之
J29nB249_p0831c22║道與釋氏之道有同別乎？」師云：「一以貫之。」
J29nB249_p0831c23║三僧入室作禮，師云：「甚處來？」一僧云：「翠巖來。」師云：「聞
J29nB249_p0831c24║翠巖新佛是地藏化身，果否？」僧無語。師云：「不會。出去！」
J29nB249_p0831c25║又問一僧：「你從何來？」僧云：「圓通。」師云：「死貓頭解咬鼠
J29nB249_p0831c26║否？」僧無語。師亦云：「不會。出去！」一僧云：「某甲記得一則
J29nB249_p0831c27║機緣，請問和尚。」師云：「舉看。」僧云：「昔有施主婦人入寺，
J29nB249_p0831c28║行隨年錢。一僧云：『聖僧前著一分。』婦人云：『聖僧年多
J29nB249_p0831c29║少？』僧無語。請和尚代一語。」師云：「你有多少錢？」僧無語。
J29nB249_p0831c30║師云：「兩個死漢，一坑埋卻。」
J29nB249_p0832a01║僧問：「佛佛相授，祖祖相傳，未審傳授個甚麼？」師云：「你
J29nB249_p0832a02║知我見。」僧云：「既是知見一，如何用指龜為鱉？」師云：「劍
J29nB249_p0832a03║逢烈士贈，琴遇知音彈。」
J29nB249_p0832a04║一僧入室作禮云：「某甲自遠趨風而來，乞和尚指示。」
J29nB249_p0832a05║師云：「將你遠趨底風道看。」僧云：「聞和尚居山歲久，少
J29nB249_p0832a06║情識，多孤高，說法不帶枝葉。」師云：「遠賺你來，何處人
J29nB249_p0832a07║氏？」僧云：「廣東。」師云：「曾到曹溪否？」僧云：「曾到。」師云：「聞靈
J29nB249_p0832a08║通小師慣顛酒，是否？」僧云：「是。」師云：「既是靈通，因甚麼
J29nB249_p0832a09║卻被酒顛？」僧無語。師云：「投子道底。」
J29nB249_p0832a10║室中垂語
J29nB249_p0832a11║欲明此事，先淨其心。心一清淨，此事現成。喻如磨鏡，
J29nB249_p0832a12║垢盡明見。淨心之方，無逾放下為玅。故云：「節儉放下，
J29nB249_p0832a13║最為入道之捷徑。」言放下者，不獨教汝放下世間根
J29nB249_p0832a14║身器界法，要將出世間菩提涅槃法也要放下。若單
J29nB249_p0832a15║放下世間法，但去麤塵，細垢猶在，仍於此心不得清
J29nB249_p0832a16║淨。并將出世間法一總放下，盡除細垢，其心圓淨。經
J29nB249_p0832a17║云：「淨極光通達」是也。再將放下俱空，不住空相，深入
J29nB249_p0832a18║玅淨無礙境界。入此境界，動靜不二，一任搬柴運水，
J29nB249_p0832a19║送客迎賓，種種方便，應現權實。猶如波中明月，逆順
J29nB249_p0832a20║皆圓；頂上神珠，縱橫自在。非離非即，無去無來，久應
J29nB249_p0832a21║暫現，皆是無作妙力，自然成就。所以道：「其心淨而此
J29nB249_p0832a22║事明矣！」
J29nB249_p0832a23║至道平常，不犯周折；至理直捷，不假巧說。昔趙州問
J29nB249_p0832a24║南泉：「如何是道？」泉云：「平常心是道。」又有僧問一老宿：
J29nB249_p0832a25║「如何是至理？」宿云：「家常話是至理。」難道古人不會說、
J29nB249_p0832a26║沒學問，為甚發言出語最夷坦、最親切，直下替人斬
J29nB249_p0832a27║斷命根？當時古尊宿若用些華言巧語打發學人，斷
J29nB249_p0832a28║不能容至今日聞之如甘露、懷之如父母也。誰知近
J29nB249_p0832a29║代已來道風大變，勿論老成後生、有解無解，但有些
J29nB249_p0832a30║因緣福報底稱善知識，一見學人來問佛法，便道一
J29nB249_p0832b01║聯粉飾語，一陞堂說法單用文詞莊點，全無直捷，使
J29nB249_p0832b02║聞者渀蕩浩瀚不解所歸，返記取許多閒言閒語惑
J29nB249_p0832b03║亂心懷，如是行事忽略古風、欺瞞後進，豈善知識為
J29nB249_p0832b04║人乎？
J29nB249_p0832b05║昔靈源謂圜悟曰：「學者雖有見道之資，若不深蓄厚
J29nB249_p0832b06║養，發用必峻暴，非特無補教門，將恐有招禍辱。」當時
J29nB249_p0832b07║此話，師為圜悟勤說，殊不知借圜悟名，發揮後世之
J29nB249_p0832b08║敝病耳。蓋古人道德學問蘊於胸中，惟恐人知，惟怕
J29nB249_p0832b09║人見，癡癡呆呆二三十年，潛於林下，不露圭角，事不
J29nB249_p0832b10║獲已，吐出一言半句，自出平常，人獲之為至寶，所以
J29nB249_p0832b11║相傳綿遠不絕者此矣！今人則不然，纔入門墻，一角
J29nB249_p0832b12║尚未踏著，便云：「我是衲僧。」竊得古人一知半見，挂於
J29nB249_p0832b13║口唇，當作實法會，惟恐人不知我之長處，我知差勝
J29nB249_p0832b14║於人，高懷我慢，下視諸方。至於陞堂臨眾，如自鳴鐘，
J29nB249_p0832b15║不待參扣，胡說亂道，不害恥羞。嗟乎！是輩又不止於
J29nB249_p0832b16║招禍辱、壞叢林而已。
J29nB249_p0832b17║禪道佛法，不獨古人有之，今人亦有之，要在各人苦
J29nB249_p0832b18║心不苦心耳。歷觀古人，心性淳和，識見深遠，根器堅
J29nB249_p0832b19║利，為人真實，為重法故，尚有捨身斷臂底，陸沉賤役
J29nB249_p0832b20║底，三十年不睡底，八十歲行腳底，如是種種心行，不
J29nB249_p0832b21║能備舉。即如世尊，為求法故，觀三千大千世界，乃至
J29nB249_p0832b22║無有如芥子許，非是菩薩捨身命處。而況今之凡夫，
J29nB249_p0832b23║心性狂亂，識見偏淺，根器頑鈍，立行不遠，操心非實。
J29nB249_p0832b24║設或稍有一些資質底，不但就不肯低頭行行，不肯
J29nB249_p0832b25║捨己從人，不肯虛心請益，不肯確志參方，又要穿好
J29nB249_p0832b26║底，喫好底，用好底，貪求無猒，自家一毛也不捨拔，乃
J29nB249_p0832b27║至一人也未曾見，禪道佛法從誰而得？生死苦海憑
J29nB249_p0832b28║何而超？良可歎夫！
J29nB249_p0832b29║明昧無二見，是非在一心。不肖者背明以投暗，逐是
J29nB249_p0832b30║非而轉流；惟達道賢者，了明亦非暗，遂不被其所惑。
J29nB249_p0832c01║如星之明，月出則昏；月固勝星，日上則昧；觀日之光
J29nB249_p0832c02║輝，更勝星月，雲屯則晦。如是三光照世，於萬象中可
J29nB249_p0832c03║謂最明者也，尚不能無相傾凌滅之障，人欲免賢不
J29nB249_p0832c04║肖是非毀譽之譏，豈可得乎？惟太虛空，三者明，虛空
J29nB249_p0832c05║未嘗明；三者暗，虛空未嘗暗。何以故？體非群相，而不
J29nB249_p0832c06║拒彼諸相發揮，識此則是非不能動其心，毀譽莫能
J29nB249_p0832c07║移其志，何明昧之有耶？
J29nB249_p0832c08║世間欲做好人者，不須用許多奇特，只是一味依老
J29nB249_p0832c09║負實足矣。凡所依人既老誠，所行事既負實，雖學解
J29nB249_p0832c10║不博、言行粗淺，歲月深久，其好人之名，不待求而自
J29nB249_p0832c11║播矣。設友不法之輩、行非理之事，縱能多聞強記，巧
J29nB249_p0832c12║語花詞，賣淨嘴於人前，欲求個好字，猶如撥火尋冰，
J29nB249_p0832c13║恐終身難得也。有能言行兼至，聲實並真底，則當今
J29nB249_p0832c14║之古聖，又不止於好字中列。
J29nB249_p0832c15║參究一門，乃是吾人了生脫死，轉凡成聖，最要緊底
J29nB249_p0832c16║一件本分大事。且如來為發上乘心者說，為發最上
J29nB249_p0832c17║乘心者說。兄弟們有具最上乘根器底，向父母未生
J29nB249_p0832c18║前，早已會得此事，世尊猶在下風。若具上乘根器底，
J29nB249_p0832c19║向一言之下，瞥地無疑，不妨與佛把臂並行。其或根
J29nB249_p0832c20║器稍中底，一聞此事，疑信兼懷，此雖去佛不遠，終恐
J29nB249_p0832c21║難見矣。若是根器下劣底，縱多聞而亦不信，名之為
J29nB249_p0832c22║捨父逃走，向外乞丐，枉受貧窮之流，逐日家偷工那
J29nB249_p0832c23║夫，向星火螢光下，竊看些今人語錄，強記些古德機
J29nB249_p0832c24║緣，廣學些口頭三昧，做成個拴驢椿風擺柳底樣子，
J29nB249_p0832c25║以為見人之招牌。纔入叢林，不辨高下，就去說道說
J29nB249_p0832c26║禪，種種多事，猒氣噴人，聲色可惡。嗟乎！是輩真法門
J29nB249_p0832c27║難除之巨病，誠波旬眷屬再來也。
J29nB249_p0832c28║從上佛祖千言萬語總是一語，於一語中盡含一切，
J29nB249_p0832c29║於一切語究竟將來，無非為一大事因緣。故經云：「唯
J29nB249_p0832c30║此一事實，餘二則非真。」兄弟們！果能於日用中時時
J29nB249_p0833a01║刻刻將此一大事因緣頓在目前，如銀墻鐵壁蘊於
J29nB249_p0833a02║胸中，似殺父冤仇，於茶裏飯裏至睡夢裏也放他不
J29nB249_p0833a03║過，於法法上觀察，法法上不著，如鏡照像，來無所粘，
J29nB249_p0833a04║過無蹤跡，虛受照應。唯此能照能用、不粘不染底一
J29nB249_p0833a05║點仇恨未了，只待時節而已。時節一至，徹底冰消，乃
J29nB249_p0833a06║可與道相應。工夫果實，到此始信自心是佛，心外無
J29nB249_p0833a07║佛，一切語言從我流出，我亦本空，不住空相，任運騰
J29nB249_p0833a08║騰，縱橫無礙，可謂大解脫場、無事道人也。其或未能，
J29nB249_p0833a09║一任熟翻三藏，博究五宗，咬文嚼字，說相離言，總不
J29nB249_p0833a10║出流識分別，作解依他，名為喫剩飯漢不知餿酸，莫
J29nB249_p0833a11║向人前弄嘴。
J29nB249_p0833a12║若論做工夫中底事，無他，第一最初入門，寧可不遇
J29nB249_p0833a13║人，不可遇錯人；寧可不用心，不可用錯心。若遇人錯，
J29nB249_p0833a14║受彼非法，古謂雜毒入心，殆不可救。果遇作家宗師，
J29nB249_p0833a15║將胸中餘蘊，盡向他傾心吐出，隨彼洗滌陳習，所授
J29nB249_p0833a16║一法，受於胸中，如丁入木，縱使千斤萬力，也拔不出。
J29nB249_p0833a17║立志一定，又要辦一個上好底常遠心，盡其形壽，切
J29nB249_p0833a18║切做去，一年不悟看一年，十年不悟看十年，何怕百
J29nB249_p0833a19║年？若不悟，只如是看，看來看去，如生冤家，總不見有
J29nB249_p0833a20║身心世界，盡十方虛空，渾是一個生死冤家。看克塞
J29nB249_p0833a21║諸佛鼻孔，克塞祖師咽喉，克塞人天眼目，任他諸佛
J29nB249_p0833a22║出氣不得，任他祖師開口不得，任他人天覷著不得。
J29nB249_p0833a23║工夫到此，一半得力，切忌不可停參，不可認悟，更要
J29nB249_p0833a24║就此提起精采，從新做起，向他開口不得處參，向他
J29nB249_p0833a25║出氣不得處究，向他覷著不得處看，一看看到心思
J29nB249_p0833a26║不能，智照不及處，即此生死冤家，亦無地安頓，遇時
J29nB249_p0833a27║遇節，輕觸一下，豁然迭落，始見自心乾乾淨淨，本有
J29nB249_p0833a28║風光，圓洞發明，則一生參學事畢，乃可號令人天，訶
J29nB249_p0833a29║責佛祖，可不負最初一念，成有終始也。
J29nB249_p0833a30║真實為生死底人，不必苦苦如蠹魚死鑽故紙，縱鑽
J29nB249_p0833b01║出頭，秪益生死，與無生死了不相涉。何故？由汝無始
J29nB249_p0833b02║迷失本心，妄認生滅為不生滅，積習濃厚，逐念流轉，
J29nB249_p0833b03║及至於今，未曾停息。如今欲將無始生滅和盤拓轉，
J29nB249_p0833b04║歸不生滅，又去向紙上多尋方便，更增生滅耳。故《圓
J29nB249_p0833b05║覺》云：「末世眾生希望成道，不務修行，惟益多聞，增長
J29nB249_p0833b06║我見。不若固守一法最為高上。」或念一菩薩名，或專
J29nB249_p0833b07║一如來號，或參一話頭，或持一經咒，一發此心，萬夫
J29nB249_p0833b08║難拔，總不管他有利益無利益，有靈驗沒靈驗，出得
J29nB249_p0833b09║生死出不得生死，捨著十年二十年，至於一生不想
J29nB249_p0833b10║做人，隱於深山，草衣木食，樹立岩棲，只管磨煉去，磨
J29nB249_p0833b11║到情塵消落，一念純真時，始知出生死法元不在紙
J29nB249_p0833b12║上。紙上說底是出生死底路，非是無生死。雖一念子
J29nB249_p0833b13║未忘，不妨於日用中更加精力，單看這一念子從何
J29nB249_p0833b14║起，是誰念，看來看去，心光洞圓，此一念子當下冰消
J29nB249_p0833b15║瓦解，影跡無存，方為盡斷生死，成無上道。卻來回觀
J29nB249_p0833b16║生無生法，猶如夢事，但有言說，都無實義。
J29nB249_p0833b17║禪之一字，孰不欲聞？聞則通身潰爛？若有一些好肉，
J29nB249_p0833b18║即是禪之不到處。近觀諸方禪和子，毒氣深入底如
J29nB249_p0833b19║春雨，皮膚脫落底似冬雷，大都是帶病傳方，以症救
J29nB249_p0833b20║症，斯不惟不瘥本病，更增他疾耳。
J29nB249_p0833b21║學者尋師訪友，先具擇法正眼，得不被人所惑，然後
J29nB249_p0833b22║親師則師無不真，求友則友無不賢。苟未具此目，雖
J29nB249_p0833b23║有志氣超古人，智愚不分、邪正不辨，但以求法心勝，
J29nB249_p0833b24║錯亂聞名，未免不被聲色流轉。古謂打頭不遇作家，
J29nB249_p0833b25║到老還成骨董。
J29nB249_p0833b26║李心老宿，行年六旬，自唪《藥師經》延壽，索予開示，迺
J29nB249_p0833b27║書此示之。壽命生於夙世，道德辦於一生。道德如水
J29nB249_p0833b28║月，壽命似漚光。光非離月而生，漚非水外而有。漚之
J29nB249_p0833b29║起滅延促無停，水性不二；光之明昧圓缺雖殊，月體
J29nB249_p0833b30║是一。故知水月之本固同，漚光之末自異耳。人多棄
J29nB249_p0833c01║本逐末，圖起滅之漚光，苟延歲月，虛喪光陰，道無聞
J29nB249_p0833c02║於今後，德非利於自他，辜惜長庚，於世無益，何異夭
J29nB249_p0833c03║亡耶？夫達本之士，了漚光之不實，念壽命之非堅，一
J29nB249_p0833c04║出頭來，心無二事，惟慮道之不成，德之未辦，工夫日
J29nB249_p0833c05║倍於年，溫寒不計時節，一旦遂其所志，斬新做人，堪
J29nB249_p0833c06║為此生之明鑒，後世之良軌，縱使夭亡，於中何愧？與
J29nB249_p0833c07║諸喫生受飯，處養老堂，逐境隨流輩，誠日劫相倍矣。
J29nB249_p0833c08║故先聖云：「壽命可夭，道德不可缺。」今古有壽德兼隆，
J29nB249_p0833c09║本末一致者，若非寶掌出世，即彌陀再來，復何疑？
J29nB249_p0833c10║佛制佛子不得妄語有四，其最大者，未得謂得、未證
J29nB249_p0833c11║謂證，故犯者波羅夷罪，雖佛再出世，亦不能懺悔。故
J29nB249_p0833c12║古之尊宿，室中不妄許可，以遵奉佛旨。若此末法僧
J29nB249_p0833c13║輩，去佛日遠，心行違縱，勿論有識無識，皆承上遺風，
J29nB249_p0833c14║稱善知識，濫廁法庭，匡徒領眾，立序分寮，往往向東
J29nB249_p0833c15║堂云：「西堂今日有幾人省發。」向西堂云：「東堂今日有
J29nB249_p0833c16║幾人啟悟。」彼此誑說，雖曰互相激勵，其瞞人昧己大
J29nB249_p0833c17║妄語業難免矣。惡聲遠播，人皆猒聞，非但不生信敬，
J29nB249_p0833c18║返起謗法之罪，孰之過歟？嗚呼！今之善為人師者，深
J29nB249_p0833c19║可為誡，能參學者，防此一著。
J29nB249_p0833c20║僧問：「清淨本然，云何忽生山河大地？」師云：「山河大地，
J29nB249_p0833c21║云何忽生清淨本然？」僧無語。良久，重請開示。師云：「清
J29nB249_p0833c22║淨本然即汝心也，山河大地亦汝心也，皆非別物。心
J29nB249_p0833c23║生則山河大地隨處建立，心滅則十方世界當處消
J29nB249_p0833c24║殞。生滅如幻，殞立如泡，二俱虛妄，了不可得。向這裏
J29nB249_p0833c25║見透，要會前話也不難。」
J29nB249_p0833c26║僧問：「古人道：『即心即佛。』是否？」師云：「是與不是，門外之
J29nB249_p0833c27║遶，這裏用不著。」僧云：「請示堂奧。」師咳嗽一聲，僧罔測。
J29nB249_p0833c28║至夜，請開示，師云：「佛者，覺也；心，即覺之體也。若自覺
J29nB249_p0833c29║此心本來是佛，名自利德；復覺他心亦復如是，名利
J29nB249_p0833c30║他德；併覺心、佛、眾生三無差別，名圓覺德。圓覺即如
J29nB249_p0834a01║來分，覺即菩薩，不覺即凡夫。若能一念迴光返照，見
J29nB249_p0834a02║自本心，佛之一字猶成剩語，況自他乎？」
J29nB249_p0834a03║對客夜話。未到這裏，雲翻水動；已到這裏，風恬浪靜。
J29nB249_p0834a04║擊碎淨缾空合空，剔起眉毛鏡照鏡。我以不言言，君
J29nB249_p0834a05║將無聽聽。竟夜盤桓松韻寒，不落人間情與夢。
J29nB249_p0834a06║小佛事
J29nB249_p0834a07║為傳心臨庄主秉炬。「昔年受用，今日不同；今日受用，
J29nB249_p0834a08║昔年不同。昔年受用，通身泥水；今日受用，滿面風光。
J29nB249_p0834a09║絕承當處，切忌承當；好備辦時，且須備辦。花朝二月
J29nB249_p0834a10║雨淋頭，脫下簑衣圖自在，雖然是忙裏偷閒，要且知
J29nB249_p0834a11║大成必有大壞。山僧今日助汝光明，雲居峰頭柴不
J29nB249_p0834a12║用買便燒。」
J29nB249_p0834a13║為內堂主秉炬。拈火炬，云：「千峰茆浪，一溪水聲，說法
J29nB249_p0834a14║不在簸舌搖唇，截流豈假揮戈舞刃？元字腳尚不存，
J29nB249_p0834a15║何語言之有？此是虔州人末後消息，向雲居竹竿頭
J29nB249_p0834a16║上據款結案去也。」遂擲火炬，云：「陽燄燒天影跡無，空
J29nB249_p0834a17║花火裏翻觔斗。」
J29nB249_p0834a18║為衍南大師設奠。拈香云：「雙雙寒鴈，同日南飛，山高
J29nB249_p0834a19║海闊，南北東西。雲居雖與你同條生，且不與你同條
J29nB249_p0834a20║死。生也，倚天長劍逼人寒；死也，鴈過長空連影去。是
J29nB249_p0834a21║則相別多途，猶記陳年面孔。爐香清茗，且無道話之
J29nB249_p0834a22║奇；夜月流星，獨唱還鄉之曲。」
J29nB249_p0834a23║為紫竹林萬白大師封龕。「長水孤舟一月來，未曾出
J29nB249_p0834a24║戶已安排，全身送放千峰頂，不向平常地上埋。恭惟
J29nB249_p0834a25║竹林堂上萬公大師生前末後所為因緣，今向雲居
J29nB249_p0834a26║一毫端頭據款結案去也，大眾看看。」隨聲掩龕，云：「鐵
J29nB249_p0834a27║壁銀山蹤影絕，木人夜聽石雞啼。」
J29nB249_p0834a28║起龕。「把住也，千峰失色；放行也，萬樹增光。一念不生
J29nB249_p0834a29║前後斷，木馬嘶風入火場。」咄一咄，云：「起。」
J29nB249_p0834a30║秉炬。「趁早未即行，只待雨淋首。山中幸人多，大家齊
J29nB249_p0834b01║下手。旋斫青柴帶葉柴，燒得渾身都是口。火風交吼
J29nB249_p0834b02║萬峰中，一道聲光空外走。」
J29nB249_p0834b03║為龍雲懷賢耆宿秉炬。舉炬，云：「此能成物，亦能壞物。
J29nB249_p0834b04║成則地、水、火、風當處發生，壞則生、老、病、死隨處滅盡。
J29nB249_p0834b05║若是腳下無絲、頂𩕳具眼底，總不向這裏棲泊。且如
J29nB249_p0834b06║何是圓透一路？」攛炬，云：「燎天熾燄休擬火，撲地清香
J29nB249_p0834b07║莫認風。」
J29nB249_p0834b08║行腳垂示
J29nB249_p0834b09║途中值風雨。「風飄飄，雨灑灑，道人行腳好生涯，草鞋
J29nB249_p0834b10║獰似白額虎，拄杖活如赤斑蛇，踏遍山水，穿徹煙霞，
J29nB249_p0834b11║去來不借他人力，覓心無處即為家。」
J29nB249_p0834b12║聖水垂示。「雲居纔出不多遠，心緒若干當下完，惟剩
J29nB249_p0834b13║一身無罣礙，不安閒處也安閒。入是三昧，一任鬧市
J29nB249_p0834b14║口展缽盂。深山頭卓拄杖，白雲裏吹鐵笛，紅塵中遇
J29nB249_p0834b15║知音，布袋子灑灑落落。阿呵呵！不因今日事，爭見昔
J29nB249_p0834b16║年心？」
J29nB249_p0834b17║佛誕日，垂示。「㘞地一聲，手忙腳亂，曰：『天上天下，惟吾
J29nB249_p0834b18║獨尊。』雪山六載，冰消瓦解，曰：『一切眾生，具有如來智
J29nB249_p0834b19║慧德相。』有底道自語相違，有底道理合如是。據山僧
J29nB249_p0834b20║判斷，俱未抓著世尊癢處。何為？當年一段風流意，入
J29nB249_p0834b21║山雖有出山無。」
J29nB249_p0834b22║留別垂示。「道人以無住為住，住為非住，東拂于逮休
J29nB249_p0834b23║夏，西瞿耶尼結冬，南閻浮提垂手，北鬱單越托缽，拄
J29nB249_p0834b24║杖子豎窮橫遍，總未動著一步。臨濟大師道：『有一人
J29nB249_p0834b25║論劫在途中，未離家舍；有一人離家舍，不在途中。阿
J29nB249_p0834b26║那個堪受人天供養？』」師云：「行人飽，坐人饑。」
J29nB249_p0834b27║安城，垂示。「雲月峰頭不肯住，卻來城市裏安身，山僧
J29nB249_p0834b28║非是圖熱鬧，十字街前覓個人。既到寶坊，爭肯空過？
J29nB249_p0834b29║拄杖子露頭露尾去也。現前諸人切莫動著，動著則
J29nB249_p0834b30║千斤萬兩直下要人擔荷。大眾！莫有承當底麼？穿衣
J29nB249_p0834c01║喫飯人皆會，那個男兒不丈夫？」
J29nB249_p0834c02║鳳潭垂示。「拄杖子，在天非天，在人非人。混身三界內，
J29nB249_p0834c03║一事也無；獨露百草頭，隨宜說法。若以色見，瞎卻汝
J29nB249_p0834c04║眼；若以聲聞，聵卻汝耳。苟能離聲離色，不睹不聞，內
J29nB249_p0834c05║守幽閒，猶為法塵分別影事。諸人莫有過水不打濕
J29nB249_p0834c06║腳底麼？看！看！」
J29nB249_p0834c07║因齋垂示。「道人以三界為居，萬法為侶，一任拄杖子
J29nB249_p0834c08║從四大部洲𨁝跳上三十三天，猶未是他鄉異域。家
J29nB249_p0834c09║常飯，應念托來；福田衣，隨緣遣去。處處長安，時時解
J29nB249_p0834c10║脫，何親疏榮辱之有？雖然，點石化為金玉易，教人除
J29nB249_p0834c11║卻是非難。」
J29nB249_p0834c12║法雲誕日，垂示。「山僧今歲滿五十，判斷死生從此日，
J29nB249_p0834c13║閒家故具盡屬人，惟留拄杖是我底。當風敵雨，傲雪
J29nB249_p0834c14║凌霜，隨分隨時，自由自在。雖然，不得喚作拄杖子，不
J29nB249_p0834c15║得不喚作拄杖子。喚作拄杖子，則依他作解；不喚作
J29nB249_p0834c16║拄杖子，則向外別求。只饒會合將來，一擊粉碎，向淨
J29nB249_p0834c17║裸裸、赤灑灑，莫可把處見去，猶是戰功未謝，坐地封
J29nB249_p0834c18║侯，要與從上佛祖酬恩報德未有分在，況未到恁麼
J29nB249_p0834c19║地動為聲色、換卻耳目者乎？諸人還知落處麼？」擲拄
J29nB249_p0834c20║杖，云：「即今休去便休去，欲覓了時無了時。」
J29nB249_p0834c21║居士設齋，請開示。師云：「開示佛法，人人本具；開示世
J29nB249_p0834c22║法，個個俱能。教中謂『是法平等，無有高下。』雖則平等
J29nB249_p0834c23║本具，叵奈日用而不知、知而不信、信而不行。苟行而
J29nB249_p0834c24║無恒志，悠悠忽忽，向半明半暗裏𥳽弄精魂，轉弄轉
J29nB249_p0834c25║遠，弄到三十日來，終無個落處，前路忙忙，莫知所往。
J29nB249_p0834c26║嗟乎！苦矣。山僧自離雲居，以遊化為行，直指為心，既
J29nB249_p0834c27║到寶坊，忍不與人說破？臨濟大師道：『赤肉團上有一
J29nB249_p0834c28║無位真人在面門出入。未證據者看看。』看之時，要迴
J29nB249_p0834c29║光返看；聞之時，要迴光返聞。若逐前塵所起知見，水
J29nB249_p0834c30║牯牛全身落草去也。不見道：『若以色見我，以音聲求
J29nB249_p0835a01║我，是人行邪道，不能見如來。』居士肯向這裏見得徹、
J29nB249_p0835a02║信得及、行得去，敢道男兒不丈夫，妻子聚首處祖師
J29nB249_p0835a03║西來，喫飯穿衣時諸佛出現。家門即是法門，世法不
J29nB249_p0835a04║異佛法。龐公道：『有男不婚，有女不嫁，大家團圞頭，共
J29nB249_p0835a05║說無生話。』」
J29nB249_p0835a06║龍雲中秋垂示。「秋風清，秋月明，山中受用不盡，人間
J29nB249_p0835a07║翫賞無窮，行腳道人二俱不取。不見道：風頭來，風頭
J29nB249_p0835a08║打；月頭來，月頭打；合頭來，囫圇打；總不與麼來，乾淨
J29nB249_p0835a09║打。何為如此？路逢劍客須呈劍，不遇知音不與彈。」舉：
J29nB249_p0835a10║「馬祖、百丈、海西堂、藏南泉願同翫月次，祖問：『正當恁
J29nB249_p0835a11║麼時如何？』堂云：『正好修行。』丈云：『正好供養。』泉乃拂袖
J29nB249_p0835a12║便行，祖云：『經入藏，禪歸海，惟有普願獨超物外。』」師云：
J29nB249_p0835a13║「馬祖父子恁麼說話，大似振玉鐸、應金聲，雖則殊玅
J29nB249_p0835a14║奇特，未免向光影裏湊泊。山僧為諸人頌出：『無端指
J29nB249_p0835a15║月問如何？馬氏門中好事多，供養修行拂袖去，三千
J29nB249_p0835a16║里外辨淆訛。』」
J29nB249_p0835a17║法雲制期，垂示。舉：「龐公道：『十方同聚會，個個學無為，
J29nB249_p0835a18║此是選佛場，心空及第歸。』選佛場今已開，莫有心空
J29nB249_p0835a19║及第底麼？有，則出來選佛去也；如無，且聽山僧隨方
J29nB249_p0835a20║安頓。東來底向西坐，西來底向東坐，南來底向北坐，
J29nB249_p0835a21║北來底向南坐，四維上下來底團圞坐，總不與麼來
J29nB249_p0835a22║底中間坐。諸人看看，安也安得奇，坐也坐得妙，秖如
J29nB249_p0835a23║無為法作麼生學？過去心不可得，現在心不可得，未
J29nB249_p0835a24║來心不可得。咄！若只恁麼道，也是開眼做夢。」
J29nB249_p0835a25║除歲，垂示。「一年捱搭到今日，今日方知是盡頭。盡頭
J29nB249_p0835a26║依舊無落處，卻悔從前不即休。若即休，暑往寒來閒
J29nB249_p0835a27║造化，古今名相豈能留？」
J29nB249_p0835a28║歲旦，垂示。「一年十二月，月月有初一。今古未曾移，聖
J29nB249_p0835a29║凡不相識。若相識，群陰㓟盡一陽生，九九還歸八十
J29nB249_p0835a30║一。」
J29nB249_p0835b01║像贊
J29nB249_p0835b02║思意佛
J29nB249_p0835b03║旋乎其髮，皺乎其眉，手攀其膝，膝拄其鬚，敷草而坐，
J29nB249_p0835b04║逐日而思：眾生本自無度，佛法意欲何施？誰知出世
J29nB249_p0835b05║丈夫，也來賣弄憨癡。
J29nB249_p0835b06║水月觀音
J29nB249_p0835b07║摘空中花，撈水底月。徒益狂勞，應無所得。何如念彼
J29nB249_p0835b08║觀音力，甕裏斷乎不走鱉。
J29nB249_p0835b09║處山大士
J29nB249_p0835b10║觀音大士，且聽我說：如今盡大地人，受苦罔竭，刀兵
J29nB249_p0835b11║疾疫饑荒，屢歲纏綿不絕，叫苦聲震若雷，汝耳為何
J29nB249_p0835b12║不熱？我今當面白過，莫再這裏閒歇。
J29nB249_p0835b13║魚籃觀音
J29nB249_p0835b14║腳踏荷葉，手提竹籃。似魚非魚，若賣不賣。頻將此事
J29nB249_p0835b15║作繇頭，逢人教出生死外。
J29nB249_p0835b16║觀音大士
J29nB249_p0835b17║入流忘所，所是何物？忘所入流，流向何處？根塵本自
J29nB249_p0835b18║同源，縛脫豈有兩路？若悟識性虛妄，[牛*里]奴也得成佛。
J29nB249_p0835b19║又
J29nB249_p0835b20║聞不是根，聲不是塵。非幻成幻法，自心取自心。識得
J29nB249_p0835b21║圓通無背向，頭頭物物盡全真。
J29nB249_p0835b22║海舟觀音
J29nB249_p0835b23║滔滔苦海一孤舟，駕放風波浪裏遊。兩岸中間俱不
J29nB249_p0835b24║住，度驢度馬度人牛。
J29nB249_p0835b25║布袋和尚
J29nB249_p0835b26║這個憨布袋，到處常相見。不在山門裏，便在佛殿外。
J29nB249_p0835b27║赤膊撩天，嘻笑滿面。當來補處大慈尊，現住玅高兜
J29nB249_p0835b28║率院。
J29nB249_p0835b29║達磨大師
J29nB249_p0835b30║者位祖師，尊嚴可觀。東土罕見其人，想從西域過來。
J29nB249_p0835c01║剛鬚鐵面，赤膽水肝。雄峰九載無人識，隻履西歸天
J29nB249_p0835c02║下傳。
J29nB249_p0835c03║又
J29nB249_p0835c04║這胡僧，真膽大，一葦渡江焉不怕。上時容易下時難，
J29nB249_p0835c05║只至如今成話杷。
J29nB249_p0835c06║又
J29nB249_p0835c07║何水無魚，何天無月。直指單傳，弄巧成拙。雖然是，主
J29nB249_p0835c08║人若迷，客得其便。我不從伊學畫貓，看你如何入虎
J29nB249_p0835c09║穴。
J29nB249_p0835c10║十六羅漢渡海
J29nB249_p0835c11║這十六個人，畫底甚有神。身上著五色，腳底絕點塵。
J29nB249_p0835c12║乘獅坐象，跨虎騎龍。遊戲於無邊大海，不住彼，不住
J29nB249_p0835c13║此，不住中流；安身於萬級洪波，一任東，一任西，一任
J29nB249_p0835c14║浮沉。看這夥不顧性命底狂漢，大似天臺山裏五百
J29nB249_p0835c15║數中躲根阿師。
J29nB249_p0835c16║長眉羅漢
J29nB249_p0835c17║齒缺生風，眉長礙眼。裸腹袒胸，開心見膽。
J29nB249_p0835c18║雪嶠大師
J29nB249_p0835c19║這老漢，慣捏怪，賣風流，逞機見。初於徑山見你，閉門
J29nB249_p0835c20║不納；後於匡廬再參，轟雷掣電。一條拄杖太無情，逢
J29nB249_p0835c21║人盡教性命斷。三十年來結生冤，殃及兒孫沒了筭。
J29nB249_p0835c22║沒了筭，漢語胡言，聞皆讚嘆。
J29nB249_p0835c23║中興雲居諸緣和尚
J29nB249_p0835c24║道行孤高，因緣廣博。從北而來，隨方而托。一入雲居，
J29nB249_p0835c25║全身放落。轉寸土而為金，化[牛*里]奴而成佛。受苦受辛，
J29nB249_p0835c26║無言無說。四十年來，一向埋沒。陳壇古廟冷香爐，死
J29nB249_p0835c27║之更死今發活。春山是處杜鵑啼，萬紫千紅如血潑。
J29nB249_p0835c28║傘居和尚
J29nB249_p0835c29║賢首圓通，不分皮骨。狹路相逢，以毒攻毒。吾之性命，
J29nB249_p0835c30║喪師手中。師之鼻孔，落在我處。將肯報肯，以不酬不。
J29nB249_p0836a01║多年冷帳熱似還，謂是物兮謂非物。咄！舊容顏，休錯
J29nB249_p0836a02║顧。歷來千聖不能傳，紙上無言真付囑。
J29nB249_p0836a03║又
J29nB249_p0836a04║這阿師，世所希，少年窮快老莊癡。人未到處汝能到，
J29nB249_p0836a05║汝所知底人莫知。去寬從窄，將高就低。面面清風生
J29nB249_p0836a06║杖錫，團團明月照鬚眉。只因深中臺山毒，顛倒從來
J29nB249_p0836a07║無藥醫。
J29nB249_p0836a08║又
J29nB249_p0836a09║稽首我師，傘居和尚。心特慈悲，性多倔強。生怕風吹，
J29nB249_p0836a10║死喜水葬。今由諸子不由師，捧卻全身別供養。萬仞
J29nB249_p0836a11║峰頭地大堅，一輪明月當空放。
J29nB249_p0836a12║騎牛像
J29nB249_p0836a13║老老大大，古古怪怪。未還驢錢，猶欠馬債。白手騙頭
J29nB249_p0836a14║牛騎，看你好看不好看。
J29nB249_p0836a15║自贊
J29nB249_p0836a16║自幼單板，到老倔強。孤硬一生，諸緣掃蕩。眼空兮天
J29nB249_p0836a17║下獨行，膽大兮佛祖不讓。要識這漢姓氏名字，陝府
J29nB249_p0836a18║任二哥，雲居方和尚。
J29nB249_p0836a19║又
J29nB249_p0836a20║偉乎其形，異乎其像。修乎其鬚，寬乎其量。坐兮如山，
J29nB249_p0836a21║行兮若象。不振而威，不攝而望。三十年來，單提向上。
J29nB249_p0836a22║只饒佛祖不容情，逢人盡教性命喪。
J29nB249_p0836a23║又
J29nB249_p0836a24║關西子，沒頭腦，畫出伊不恰好。縱恰好，也是虛空生
J29nB249_p0836a25║花草。
J29nB249_p0836a26║又
J29nB249_p0836a27║七賢雲，五老月，亙古亙今光皎潔。方融和尚本來面，
J29nB249_p0836a28║只可瞻仰春夏秋冬，難以分辨青黃赤白。
J29nB249_p0836a29║歌
J29nB249_p0836a30║雲居四季歌
J29nB249_p0836b01║我愛春日居山，逍遙方寸之間。無縛無脫無忙閒，或
J29nB249_p0836b02║坐或行或站。祖道義天朗耀，風光心地花開。若將知
J29nB249_p0836b03║見強安排，依舊漆桶不快。
J29nB249_p0836b04║我愛夏日居山，置身火裏栽蓮。牛車駕出任人看，觸
J29nB249_p0836b05║著焦頭爛面。千丈雲開天目，十方月皎松關。失腳蹋
J29nB249_p0836b06║殺佛如來，別是一番境界。
J29nB249_p0836b07║我愛秋日居山，聖凡名相俱捐。布袋收放碧雲巖，萬
J29nB249_p0836b08║象森羅影現。道悟機先言外，心空馬腹驢胎。孤光爍
J29nB249_p0836b09║爍古今閒，觸著轟雷掣電。
J29nB249_p0836b10║我愛冬日居山，是中罷悟忘參。寒梅晚翠月堂前，目
J29nB249_p0836b11║擊春魁獨占。生死涅槃性淨，菩提煩惱情乾。饑來喫
J29nB249_p0836b12║飯倦來眼，所作從前皆辦。
J29nB249_p0836b13║四景歌
J29nB249_p0836b14║我愛山居春景，新條嫩葉差參。千紅萬紫及時開，僊
J29nB249_p0836b15║鳥靈禽語怪。明月遙呈清供，香風謾把茶煎。蒲團獨
J29nB249_p0836b16║坐白雲巖，果是為僧自在。
J29nB249_p0836b17║我愛山居夏景，翠苔岩洞幽哉。清風面面送香來，一
J29nB249_p0836b18║任開懷賞翫。溪碧松花浪湧，天空杲日光翻。利名熱
J29nB249_p0836b19║惱不相關，果是為僧暢快。
J29nB249_p0836b20║我愛山居秋景，暘輝碧落瑤階。灣環卍字竹欄杆，去
J29nB249_p0836b21║就松奇石怪。照案清池月朗，遶籬紫菊花開。出時閒
J29nB249_p0836b22║耍入時看，果是為僧散淡。
J29nB249_p0836b23║我愛山居冬景，茆堂草榻虛玄。梅花片片結成團，懶
J29nB249_p0836b24║起開門賞見。林下清貧可貴，世間榮辱俱捐。巍巍默
J29nB249_p0836b25║坐火無煙，果是為僧事辦。
J29nB249_p0836b26║四威儀歌
J29nB249_p0836b27║山中行，水綠峰青如畫成。我常拽杖碧溪邊，閒看白
J29nB249_p0836b28║雲似遠迎。
J29nB249_p0836b29║山中住，隨處雲深權當屋。橫來豎去一個人，徹頭徹
J29nB249_p0836b30║尾無蓋覆。
J29nB249_p0836c01║山中坐，本無眾生誰成佛？赤條條的一閒身，更從何
J29nB249_p0836c02║處安頭角？
J29nB249_p0836c03║山中臥，一張床上無兩個。日往月來晝夜忙，鼻息如
J29nB249_p0836c04║雷正睡著。
J29nB249_p0836c05║十二時歌
J29nB249_p0836c06║夜半子，打坐工夫暫且止。兩腳長伸抱佛眠，鼻息如
J29nB249_p0836c07║雷穿被底。枕邊事，難盡舉，睡醒方纔趺坐起。佛夢法
J29nB249_p0836c08║夢兩皆空，面目從來只如此。
J29nB249_p0836c09║雞鳴丑，百鳥林中亂開口。鳳凰山上解翻身，那怕群
J29nB249_p0836c10║毛膽似斗。丈夫漢，無別有，獨具一雙超方手。蓋天蓋
J29nB249_p0836c11║地沒遮欄，豈肯隨人摸壁走。
J29nB249_p0836c12║平旦寅，紅日熙熙到我門。百年暗室一光破，寤寐方
J29nB249_p0836c13║知無二人。泯爾我，滅疏親，纖毫顧慮則非真。一念無
J29nB249_p0836c14║生只這是，佛法人情過隙塵。
J29nB249_p0836c15║日出卯，家常茶飯無粗好。一飽高吟百慮忘，那有閒
J29nB249_p0836c16║心惹煩惱。今朝事，明難保，何若從頭一齊掃。雖然不
J29nB249_p0836c17║是大修行，亦可討些小便饒。
J29nB249_p0836c18║食時辰，鹽醬何曾挂口唇。去歲喫餐油炒菜，至今想
J29nB249_p0836c19║起舌生津。寧自苦，懶求人，借錢終不濟家貧。但願明
J29nB249_p0836c20║年緣分好，粥飯禪和不離門。
J29nB249_p0836c21║禺中巳，出家衲僧最伶俐。打頭截斷老婆舌，從茲不
J29nB249_p0836c22║惹波羅密。張家三，李家四，一任說來不動氣。非是生
J29nB249_p0836c23║成心量寬，學得自然無師智。。
J29nB249_p0836c24║日正午，是誰錯打三更鼓。只圖戲弄耍孩兒，不顧老
J29nB249_p0836c25║誠人作主。日可父，月可母，黑白誰能分清楚。最先一
J29nB249_p0836c26║著更難明，鹽價從來無定估。
J29nB249_p0836c27║時㫙未，青天白日著鬼魅。十字街前占卦靈，說我今
J29nB249_p0836c28║年多好睡。義不通，禪二會，開口便把人得罪。只因當
J29nB249_p0836c29║面不容情，過後惹得人指背。
J29nB249_p0836c30║晡時申，目前物色自來貧。和雲置得封口衲，家常無
J29nB249_p0837a01║復問寒溫。放一件，穿一身，幾番過夏又經春。多年要
J29nB249_p0837a02║作單板漢，難道今時又望人。
J29nB249_p0837a03║日落酉，明眼人前謾開口。荒村破店水云深，野鬼閒
J29nB249_p0837a04║神難措手。衲衣下，何所有？到家自會知分剖。趁起泥
J29nB249_p0837a05║牛海底眠，聲聲盡作獅子吼。
J29nB249_p0837a06║黃昏戌，燈盞無油黑似漆。雲開天上月孤圓，一線清
J29nB249_p0837a07║光穿屋壁。曲木床，簑草席，老鼠做家聲唧唧。一心只
J29nB249_p0837a08║想死貓頭，誰知省事返多事。
J29nB249_p0837a09║人定亥，從朝至暮事已辦。今宵脫腳且安眠，明早起
J29nB249_p0837a10║頭再打筭。過去心，未來念，現在誰續復誰斷？百年三
J29nB249_p0837a11║萬六千日，返覆無非是這漢。
J29nB249_p0837a12║插禾示眾
J29nB249_p0837a13║雲滿青山月滿溪，歌聲浩浩插禾時。即此薦，莫狐疑，
J29nB249_p0837a14║雲農口裏絕浮詞。泥水田中親下手，淺深冷煖自然
J29nB249_p0837a15║知。
J29nB249_p0837a16║身心放下無多事，一莖拈起有來由。泥沒脛，雨淋頭，
J29nB249_p0837a17║縱橫簑笠在春疇。除卻種田博飯喫，更無佛法可傳
J29nB249_p0837a18║流。
J29nB249_p0837a19║佛祖傳來真切意，良疇一味植靈苗。須努力，莫辭勞，
J29nB249_p0837a20║一年一度甚難遭。全身放在此田裏，那怕泥深水面
J29nB249_p0837a21║高。
J29nB249_p0837a22║雲居佛法異諸方，博飯耕田歲日長。忘苦樂，任閒忙，
J29nB249_p0837a23║水泥深處建禪堂。露地白牛生拽轉，逼得犁頭鐵放
J29nB249_p0837a24║光。
J29nB249_p0837a25║入廛四儀
J29nB249_p0837a26║我嘗城市經行，隨時任運騰騰。無論晴雨不拘風，要
J29nB249_p0837a27║動乘興便動。畫閣雕樓物色，花街柳巷歌聲。見聞出
J29nB249_p0837a28║入甚分明，一點不落凡聖。
J29nB249_p0837a29║我嘗城市建立，處處銀山鐵壁。本無古往及今來，有
J29nB249_p0837a30║甚安居解制。大方家非彼此，長安路絕蹤跡。行腳寸
J29nB249_p0837b01║步未曾移，歷盡十方三世。
J29nB249_p0837b02║我嘗城市打坐，放下蒲團一箇。脊梁豎起事無多，聖
J29nB249_p0837b03║解凡情盡破。究竟空非有外，歸源水外無波。一毛頭
J29nB249_p0837b04║上立山河，有甚階級可墮？
J29nB249_p0837b05║我嘗城市鼾眠，兩丸晝夜循環。紅輪瞬息上三竿，尚
J29nB249_p0837b06║未翻身轉面。枕邊嘗作佛事，夢中永絕攀緣。任從車
J29nB249_p0837b07║馬到來參，也著別時相見。
J29nB249_p0837b08║偈
J29nB249_p0837b09║贈蒲菴大師事親
J29nB249_p0837b10║既已辭親又事親，是中端的有元因。兩條檐子一肩
J29nB249_p0837b11║荷，要作世間出世人。
J29nB249_p0837b12║送其天大師住壽昌
J29nB249_p0837b13║破暑登舟為祖庭，風帆未挂浪先生。如龍拄杖入山
J29nB249_p0837b14║去，震動乾坤大好聲。
J29nB249_p0837b15║懷天童密和尚
J29nB249_p0837b16║昔日曾參金粟寺，入門水火不相投。偶臨白棒撾毒
J29nB249_p0837b17║鼓，觸著生前徹底休。
J29nB249_p0837b18║問處幽深荅處高，棒頭有眼已曾遭。此心莫道無蹤
J29nB249_p0837b19║跡，直至如今恨未消。
J29nB249_p0837b20║參無念和尚
J29nB249_p0837b21║孤笻萬里向南方，只道參禪別有長。黃檗峰頭逢念
J29nB249_p0837b22║老，頻將打罵作商量。
J29nB249_p0837b23║參雪嶠大師
J29nB249_p0837b24║海上歸來入徑山，語風深處扣僧關。相逢不許人多
J29nB249_p0837b25║話，惟道參禪不等閒。
J29nB249_p0837b26║付檀園林維那
J29nB249_p0837b27║江邊不駕打魚舟，深入洪波下直鉤。釣得一鱗頭尾
J29nB249_p0837b28║正，聯芳千古足風流。
J29nB249_p0837b29║贈洞山續公遍參
J29nB249_p0837b30║楖栗橫肩無住身，萬峰直入欲誰親？明知佛法無多
J29nB249_p0837c01║子，要向諸方問過人。
J29nB249_p0837c02║贈惟六座主
J29nB249_p0837c03║面面銀墻面面門，真人出入獨稱尊。放光雖不離身
J29nB249_p0837c04║宅，迥脫三心與六根。
J29nB249_p0837c05║送達公禪師出山
J29nB249_p0837c06║數載清涼仰道風，孤高不被世牢籠。如今拄杖出山
J29nB249_p0837c07║去，莫落人家虀甕中。
J29nB249_p0837c08║付遺聞德監寺
J29nB249_p0837c09║恩怨門深不易遭，自從無始至今朝。相逢狹處難迴
J29nB249_p0837c10║避，徹底掀翻沒一毫。
J29nB249_p0837c11║示圓明淨侍者
J29nB249_p0837c12║禪人相伴我居山，一日曾無半刻閒。不是搬柴便運
J29nB249_p0837c13║水，更令托缽到人間。
J29nB249_p0837c14║示一知客
J29nB249_p0837c15║本山果子本林茶，果熟茶新味可嘉。托出滿盤隨客
J29nB249_p0837c16║用，清香切莫自先誇。
J29nB249_p0837c17║示刻慕老宿
J29nB249_p0837c18║年老為僧事未遲，朝聞此道夕無疑。既將身入空門
J29nB249_p0837c19║裏，喫飯穿衣更是誰？
J29nB249_p0837c20║示本悟禪人
J29nB249_p0837c21║佛在己躬莫外求，行同道路渡同舟。他山此水雲兼
J29nB249_p0837c22║月，處處蹋穿始徹頭。
J29nB249_p0837c23║示憩巖密維那住山
J29nB249_p0837c24║一句投機百計休，惟將此事遯林丘。草衣木食深藏
J29nB249_p0837c25║蓄，水到渠成始出頭。
J29nB249_p0837c26║示明宗禪人
J29nB249_p0837c27║未久居山又出山，草鞋踏破路頭寬。既為出世奇男
J29nB249_p0837c28║子，豈把光陰過等閒？
J29nB249_p0837c29║示見初發監收血書法華經
J29nB249_p0837c30║刺血書經事最真，單提一念頓忘身。法輪轉處龜毛
J29nB249_p0838a01║赤，流布十方絕點塵。
J29nB249_p0838a02║示定之禪人
J29nB249_p0838a03║工夫做到契緊處，心境起時當下完。若作從前如是
J29nB249_p0838a04║見，得驢容易脫驢難。
J29nB249_p0838a05║示不思禪人
J29nB249_p0838a06║禪人乍學做工夫，且看趙州狗子無。但有言傳非是
J29nB249_p0838a07║意，一聲爆地自相如。
J29nB249_p0838a08║留別劉調元居士
J29nB249_p0838a09║浩浩乾坤遊戲場，那分此界與他方。和光混俗隨緣
J29nB249_p0838a10║去，焰熱水寒總不妨。
J29nB249_p0838a11║示休心靜主遍參
J29nB249_p0838a12║道在家山莫外求，全身放下便無憂。若將玄玅心頭
J29nB249_p0838a13║挂，參到驢年未即休。
J29nB249_p0838a14║示源侍者
J29nB249_p0838a15║分明此事莫多疑，喚去呼來亦大奇。不信但從日用
J29nB249_p0838a16║看，迴頭轉腦是阿誰？
J29nB249_p0838a17║示可靜主
J29nB249_p0838a18║毫釐錯念隔天涯，辨的除非是作家。莫道靈雲獨具
J29nB249_p0838a19║眼，春來誰不見桃花？
J29nB249_p0838a20║示懶緣靜主
J29nB249_p0838a21║飯來便喫茶來飲，飽後經行倦打眠。除此別無一件
J29nB249_p0838a22║事，寒溫幾度不知年。
J29nB249_p0838a23║留別馬巷眾居士
J29nB249_p0838a24║拈來大地一禪堂，坐臥經行任抑揚。識得目前無礙
J29nB249_p0838a25║境，何分東土與西方？
J29nB249_p0838a26║示本禪人參父母未生前面目
J29nB249_p0838a27║父母未生誰是我？已生之後我為誰？兩關透過知如
J29nB249_p0838a28║此，高坐禪床罵祖師。
J29nB249_p0838a29║示雲上禪人
J29nB249_p0838a30║乍得身心一念間，更須努力莫停參。若從此處端然
J29nB249_p0838b01║坐，無事深坑出大難。
J29nB249_p0838b02║示守真禪士
J29nB249_p0838b03║學人參學莫虛勞，壁立千峰著眼高，知識門庭如火
J29nB249_p0838b04║宅，擬心湊泊被先燒。
J29nB249_p0838b05║示無入燈公
J29nB249_p0838b06║參禪縱得入頭處，更向孤峰徹底寒。不具一番堅固
J29nB249_p0838b07║志，荷擔此段事應難。
J29nB249_p0838b08║示自立行者參學
J29nB249_p0838b09║記取當年下髮時，病軀難以教癡兒。於今打發諸方
J29nB249_p0838b10║去，學得成人不可知。
J29nB249_p0838b11║示葉居士祝髮
J29nB249_p0838b12║看破名高與利高，千金難買剃頭刀。若從刀下明斯
J29nB249_p0838b13║旨，無始輪迴一念消。
J29nB249_p0838b14║示瑞卿葉居士
J29nB249_p0838b15║五老峰高遠望尊，難將寄語問寒溫。自須親到一回
J29nB249_p0838b16║後，別有風光照面門。
J29nB249_p0838b17║示澹然饒居士
J29nB249_p0838b18║澹然無事是家常，靜裏工夫莫暫忘。若執清閒為所
J29nB249_p0838b19║得，百年光景一朝霜。
J29nB249_p0838b20║行實
J29nB249_p0838b21║自紀
J29nB249_p0838b22║予籍陝西西安府涇陽縣，任姓子，生於明萬曆三十
J29nB249_p0838b23║年壬寅七月七日子時。年五歲，識世間善惡事，每見
J29nB249_p0838b24║僕輩烹割則避走，見僧入門則喜笑，或與父語話必
J29nB249_p0838b25║拱立敬聽。不好共群童戲，愛靜坐，非母喚則不動。一
J29nB249_p0838b26║日，予兄特具雞黍，強命予食，不覺怦然有動，力請母
J29nB249_p0838b27║止之。由是隨母素食，見母禮佛亦隨禮，見母誦經，或
J29nB249_p0838b28║跪於前、或立於側，母口授《心經》，須臾成誦不忘。年十
J29nB249_p0838b29║歲，有姻家欲為謀婚定者，父謝之曰：「此兒當為佛家
J29nB249_p0838b30║弟子，非塵俗可羈。」人或徵其意，父曰：「吾邑有寺曰赫
J29nB249_p0838c01║塔，主事僧名海福，持身頗嚴，見人則笑，人以笑和尚
J29nB249_p0838c02║稱之。素與吾為齋會友，年七旬餘，染寒疾，吾日往看
J29nB249_p0838c03║訊，福曰：『老僧不久離此，居士可施我安身處否？』吾曰：
J29nB249_p0838c04║『寒家山地頗多，任師所擇，即用供養。』福合掌謝布施。
J29nB249_p0838c05║次夜，吾內夢福入房，忽醒以告，吾驚異往視，福已亡
J29nB249_p0838c06║矣！既而吾內有身，茹葷則嘔吐，遂發心長素，供觀音
J29nB249_p0838c07║大士像，習《金剛般若》，持誦無間。吾時心占前夢，知福
J29nB249_p0838c08║所為非山地矣！及娩得男，有族祖封君，年九旬餘，至
J29nB249_p0838c09║吾家，問兒生日，時詳其語，乃安名福生。年二歲，見僧
J29nB249_p0838c10║則笑；三歲，見佛像則合掌；五歲，兄與腥食則不懌；今
J29nB249_p0838c11║十歲，雖姑嫂姊妹之房，輒未嘗過如成人。儻此兒善
J29nB249_p0838c12║根夙植，故當成就之，恐墮落世緣，或有他患。」父往往
J29nB249_p0838c13║告人如此，故予出家之志彌決也。年十二，父喪，兄欲
J29nB249_p0838c14║為予議婚，母不許曰：「汝父存日作何言，而汝欲違之
J29nB249_p0838c15║邪？況我亦有捨子之念，但未得好師耳。」自此兄弟姊
J29nB249_p0838c16║妹皆以僧相看，特加恭待。年十六辭母，隨族叔謁五
J29nB249_p0838c17║臺，母曰：「我聞臺山有萬尊肉身菩薩常住處，汝去必
J29nB249_p0838c18║得好師，勉之！勉之！」遂贈飾金為供儀。次晨拜行，親族
J29nB249_p0838c19║男女兄弟姊妹無不悲淚，惟母不欲以離別之色傷
J29nB249_p0838c20║予宿志，更歡喜見送。夏初到山，見其林巒聳秀，溪徑
J29nB249_p0838c21║幽邃，舉足皆寺，啟眼是僧，問叔曰：「母謂此山是肉身
J29nB249_p0838c22║菩薩所住處，何者即是？」叔曰：「龍蛇混雜，聖凡難辨。」又
J29nB249_p0838c23║曰：「我為出家，當依何人？」叔曰：「隨子之緣。」經兩月，五臺
J29nB249_p0838c24║高頂諸大名剎無不遍遊。一日過寶林，隨喜主者一
J29nB249_p0838c25║見如故，交款留連。日入續燈堂見大材和尚，叔禮拜，
J29nB249_p0838c26║予亦隨拜，師曰：「向夢老者攜童子求披剃，今其拜者
J29nB249_p0838c27║大似前夢所見。」叔告之情，師即肯許。以七月七日設
J29nB249_p0838c28║齋集眾，親為剃落，受沙彌十戒，法名如璽，是為萬曆
J29nB249_p0838c29║四十五年丁巳歲也。自是每歲奉命往還京師，聽講
J29nB249_p0838c30║靡間。年十九，師壽九旬有二，一日忽示疾，絕飲食三
J29nB249_p0839a01║日，予跪請曰：「璽早年喪父，辭母出家，雖蒙師慈悲剃
J29nB249_p0839a02║度，心地未明，師若不起，璽當作何事，即得不負為僧
J29nB249_p0839a03║之志？」師曰：「堅持淨戒為本，聽學大乘經律，開發慧性，
J29nB249_p0839a04║若有向上根器，當依善知識參禪去，須知老僧曾見
J29nB249_p0839a05║瑞峰來。」予曰：「沙彌十戒已蒙師授，教典雖未精通，然
J29nB249_p0839a06║略已講究，但未知甚麼是禪？」師瞪目一喝而逝。椅坐
J29nB249_p0839a07║三日，龕供七日，顏貌如生。封龕日，有彩雲籠寺，諸山
J29nB249_p0839a08║耆宿晝夜接踵者半月餘。茶毘日，煙氣異香，開壙造
J29nB249_p0839a09║塔，禮謝諸山，一載方訖。年二十，歸鄉看母，母已有疾，
J29nB249_p0839a10║日夜侍其左右。母曰：「我持齋多載，病在呼吸，子既為
J29nB249_p0839a11║僧，若能為母下髮，是為至孝。」予迺奉命啟佛，為母剃
J29nB249_p0839a12║落，朗誦三皈十戒。母聞而歡喜，索鏡自照，曰：「素猒女
J29nB249_p0839a13║身，今現僧像，我願足矣。」斂鏡端坐，念佛而逝。侍柩三
J29nB249_p0839a14║月，日誦《金剛般若》，安厝方畢。是歲秋，即結友謁峨嵋，
J29nB249_p0839a15║聞放光臺有活普賢，直詣參見，纔禮拜，師曰：「普賢！普
J29nB249_p0839a16║賢！」予曰：「何得如是虛妄授記？」師曰：「老僧何敢輕汝？」是
J29nB249_p0839a17║夜茶次，問曰：「何省人？」予曰：「陝西。」師曰：「離鄉來此，端為
J29nB249_p0839a18║何事？」予曰：「謁名山。」師曰：「山以何名？」予曰：「普賢道場。」師
J29nB249_p0839a19║曰：「道場已入，還見普賢麼？」予曰：「名不虛傳。」師曰：「你去
J29nB249_p0839a20║南方參得禪。」予曰：「此間還有禪也無？」師震聲一喝，予
J29nB249_p0839a21║於是領略其旨，密契先師一喝之意。年二十一，謁千
J29nB249_p0839a22║佛寶頂。秋，入楚之荊黃，時漢陽水荒，百姓避走者如
J29nB249_p0839a23║蟻，聞鄖襄頗熟而反棹。冬，謁武當度歲。年二十二，仍
J29nB249_p0839a24║轉襄州，聞黃檗山無念和尚道風大振，門庭峻異，凡
J29nB249_p0839a25║見人來，以打罵為佛事，徑往參見。纔入門，師喚廚司
J29nB249_p0839a26║云：「有飯盛些來，與這閒神野鬼喫了去。」予曰：「早知和
J29nB249_p0839a27║尚有此扁額。」師曰：「油嘴花子。叫執事快與我扠出去。」
J29nB249_p0839a28║予曰：「將頭不猛，累及兵丁。」師拈拄杖便趁打，予急走
J29nB249_p0839a29║曰：「拄杖子請和尚自領去。」執事曰：「莫多嘴。」予曰：「早恁
J29nB249_p0839a30║麼道，免勞和尚尊力。」挂搭三月，一日辭行，師曰：「再住
J29nB249_p0839b01║住。」予曰：「來時遣即不去，去時留即不住。」師拈拄杖歸
J29nB249_p0839b02║方丈，予便戴笠而出。秋到博山，參見罷，安單雜務寮。
J29nB249_p0839b03║冬入禪堂，結制開發「生從何來？死從何去」話，予曰：「生
J29nB249_p0839b04║死緣起且不問，未審是甚麼物恁麼來去？」師曰：「正好
J29nB249_p0839b05║疑著。」力參一季未有入處，每入室請益不契，逼拶成
J29nB249_p0839b06║病，移單印定寮調養。忽聞同寮僧讀《楞嚴經》云：「因緣
J29nB249_p0839b07║和合虛妄有生，因緣別離虛妄名滅；殊不能知生滅
J29nB249_p0839b08║去來，本如來藏常住妙明不動周圓妙真如性，性真
J29nB249_p0839b09║常中求於去來、迷悟、生死了無所得。」如藥病相投，舉
J29nB249_p0839b10║體輕快。遂入室呈偈請益，偈曰：「生從何來？死從何去？
J29nB249_p0839b11║但有言說，都無實義。」師曰：「未嘗無實義，只汝不會。」予
J29nB249_p0839b12║曰：「某甲從來無虛語。」師曰：「未在。」由是疑情更發，以至
J29nB249_p0839b13║竟夜不寐，終朝無語，雖同眾作務，如無一人相似。不
J29nB249_p0839b14║知者竊以古頭巾漢譏笑之，予或聞亦不知也。一日，
J29nB249_p0839b15║隨眾出坡挑米，因途中擔折，如夢忽醒，心目洞徹。歸
J29nB249_p0839b16║詣方丈請益，師止靜，簾外作禮而退，年二十四。春過
J29nB249_p0839b17║匡山，訪一菴、慧燈、法幢諸尊宿輩。夏到金粟，參密雲
J29nB249_p0839b18║和尚，一見便問：「臨濟大師道：『有一人論劫在途中，未
J29nB249_p0839b19║離家舍；有一人離家舍，不在途中。』意旨如何？」師打曰：
J29nB249_p0839b20║「一棒齊打殺。」予曰：「此是殺人棒，如何是活人棒？」師又
J29nB249_p0839b21║打，曰：「還知痛癢麼？」予曰：「殺活分明今且置，全提正令
J29nB249_p0839b22║當復何如？」師又打，予曰：「元來金粟佛法無多般。」師曰：
J29nB249_p0839b23║「你作麼生會？」予一喝便出。秋過南海，冬轉徑山，復往
J29nB249_p0839b24║雲棲度歲。次春，入天台國清訪寒山、拾得遺跡，復參
J29nB249_p0839b25║湛然和尚，聽講數日，凡浙地名山巨剎、隱顯高賢，靡
J29nB249_p0839b26║不遍參請益也。年二十七夏，復入徑山參雪嶠大師，
J29nB249_p0839b27║纔見便曰：「我這裏沒飯與你喫，到常住去。」予曰：「已蒙
J29nB249_p0839b28║常住挂單，茶飯俱足，敬來求師太名筆。」師云：「帶得紙
J29nB249_p0839b29║來麼？」予曰：「恐不中尊意。」師曰：「拿來看。」予展兩手，師云：
J29nB249_p0839b30║「也將就。」予便撫掌而出。秋到金陵，冬入講席，次春隨
J29nB249_p0839c01║喜諸大名剎，遍訪京師。年二十九，謁九華，從江西欲
J29nB249_p0839c02║往曹溪，道經西昌，值子房曾公留，掩關三載，詳覽教
J29nB249_p0839c03║典。年三十二，受虔州坦公請，講《楞嚴》於蓮社禪林，夏
J29nB249_p0839c04║講《孝衡疏鈔》。明年，復赴前請，重講經鈔。又明年，受蘇
J29nB249_p0839c05║溪冠山請，講《孝衡》、《彌陀》等鈔。年三十五，丙子春，乃值
J29nB249_p0839c06║先老人顓愚和尚自螺川過五雲，首龍郭公及眾信
J29nB249_p0839c07║迎師至蘇溪，休夏於百桂書園。時予主香象期，敬詣
J29nB249_p0839c08║參見，作禮問：「如何是諸佛戒？」師曰：「公去問善知識。」予
J29nB249_p0839c09║曰：「和尚何得過謙？」師曰：「病僧行腳日久。」予曰：「也要在
J29nB249_p0839c10║此為此。」師笑曰：「公且坐喫茶。」遂將求戒顛末詳細告
J29nB249_p0839c11║師，師應諾，於五月二十五日增沙彌戒，六月初一日
J29nB249_p0839c12║進比丘戒，初六日圓菩薩戒，三壇具足，感慨希逢，更
J29nB249_p0839c13║益精嚴，遂發結茅孤峰之願。丁丑春，師往匡廬埽憨
J29nB249_p0839c14║大師塔。秋，入雲居。予聞，即詣親覲。師時受給諫熊青
J29nB249_p0839c15║嶼公與味白師請，興復雲居，命予職監院事。每見師
J29nB249_p0839c16║教人參「觀音大士，即今在甚麼處」話。一日解制，大雪
J29nB249_p0839c17║連降，師命眾作頌，尤諄諭予作，復垂問勘之。予頌曰：
J29nB249_p0839c18║「多言人怪寡言癡，語默何嘗不是伊？若問觀音真住
J29nB249_p0839c19║處，梅花幾點洩天機？」師云：「洩甚麼天機？」予曰：「瑞雪報
J29nB249_p0839c20║年豐。」師曰：「再頌。」又曰：「識得這些便休歇，甕裏斷乎不
J29nB249_p0839c21║走鱉。」問：「今何處是觀音？」「梨花偏打元宵節。」師云：「你喚
J29nB249_p0839c22║甚麼是甕裏鱉？」予一喝。師曰：「此皆住山得的。」予曰：「元
J29nB249_p0839c23║來不欠少。」師曰：「你真鬼怪。」予曰：「某甲見和尚如古佛。」
J29nB249_p0839c24║師默然。予纔出方丈，師又呼入云：「觀音大士即今在
J29nB249_p0839c25║甚麼處？」予曰：「家家門前雪滿堆。」師曰：「雪消後如何？」予
J29nB249_p0839c26║曰：「水到渠成。」師曰：「不辜負你喫清粥淡菜。」予即掩耳
J29nB249_p0839c27║而出。時庚辰孟春望日，年三十九歲矣。辛巳春，謝監
J29nB249_p0839c28║院事，欲結靜廬於山之後，屢懇，師固不諾。秋，迺有南
J29nB249_p0839c29║嶽之行，欲畢結茅之願，途中師復遣人趕回。癸未秋
J29nB249_p0839c30║七月十一日，師榜示大眾，安第一座，予入方丈堅辭，
J29nB249_p0840a01║師曰：「此是閒執事。」八月初三日，師出山往邵陽。初十
J29nB249_p0840a02║日，合院大眾請理常住事，辭之。十八日，護法熊季納
J29nB249_p0840a03║居士復入山設齋，同眾固請。十月初七日，師自吉安
J29nB249_p0840a04║遣人齎書至山，命眾奉予代理院事，堅辭不獲。十五
J29nB249_p0840a05║日，結制，復請落堂，有法語。臘月八日，秉命傳戒，有榜
J29nB249_p0840a06║式，并具別錄。是冬，師阻兵寇不達，遂返棹抵金陵。甲
J29nB249_p0840a07║申春，予走金陵迎師還山，而師建紫竹林。乙酉，再迎，
J29nB249_p0840a08║又以林事未訖，期以明春。丙戌，因諸山多事，予未遂
J29nB249_p0840a09║前約，迺招法璽大師齎書往迎，師已登舟疾作，諸弟
J29nB249_p0840a10║子強舁歸林，以五月六日趺坐而逝。二十九日，訃到
J29nB249_p0840a11║雲居，予即買舟往迎師龕歸塔，而林中留龕供養，相
J29nB249_p0840a12║待久之，請天界先老和尚處分，以明秋為歸龕之定
J29nB249_p0840a13║期。予於時負病還山，蒙熊氏一門暨合邑紳衿居士、
J29nB249_p0840a14║諸山耆宿公請予繼雲居之虛席，辭再三不已，仍以
J29nB249_p0840a15║代理就事，俟師龕歸塔，然後赴諸公命。丁亥夏，躬往
J29nB249_p0840a16║迎龕，值師初忌，眾請天界和尚上堂，予問：「青青翠竹
J29nB249_p0840a17║盡是真如，鬱鬱黃花無非佛性，只如竹未生、花未發，
J29nB249_p0840a18║真性何在？」師云：「當今突出別手眼，看取威音那畔機。」
J29nB249_p0840a19║予曰：「當今眼即不問，如何是那畔機？」師良久，云：「會麼？」
J29nB249_p0840a20║予曰：「深密幽玄，蒙師直示，向上一路，千聖不傳，意旨
J29nB249_p0840a21║如何？」師云：「這段風光，天然自在。」予曰：「恁麼則彌輝普
J29nB249_p0840a22║耀去也。」師擊如意，予便歸位。一日，碧峰寺見師，師問：
J29nB249_p0840a23║「何處來？」予曰：「林中來。」師曰：「林中事動止如何？」予曰：「特
J29nB249_p0840a24║來請問和尚。」師云：「提起放下，一任繇你。」予曰：「也要和
J29nB249_p0840a25║尚證明。」師云：「杖人從來不輕許人。」予曰：「設許人時如
J29nB249_p0840a26║何？」師良久默然，予便禮拜，師亦默然。午後入室禮拜，
J29nB249_p0840a27║師云：「作甚麼？」予曰：「歸林去。」師云：「適從那裏來？」予曰：「隨
J29nB249_p0840a28║喜羅漢來。」師云：「羅漢都在麼？」予曰：「若不在，將甚麼見
J29nB249_p0840a29║和尚？」師云：「杖人無面目，你向何處著眼？」予曰：「轉見親
J29nB249_p0840a30║切。」師云：「如何是你親切處？」予便禮拜而出。林中事畢，
J29nB249_p0840b01║過天界辭謝，師云：「向日彌普底，今朝試道看。」予曰：「總
J29nB249_p0840b02║在這裏面。」辭去，師云：「水遠山高，切須仔細。」予曰：「自有
J29nB249_p0840b03║拄杖，通霄徹淵。」便出。師送偈、扇、如意等具，力勉受之。
J29nB249_p0840b04║冬初抵雲居，時山田遭蝗，所須百不給，拮据逾年，以
J29nB249_p0840b05║己丑仲冬廿一日之吉，窣堵甫成，院舍香燈略具，所
J29nB249_p0840b06║不能莊嚴如意者，以待將來同門諸兄之緣力耳。事
J29nB249_p0840b07║竣，予告護法檀越及在座諸師，面請法大師繼主先
J29nB249_p0840b08║和尚之席，法已慨諾。季冬廿四日，予將常住冊籍什
J29nB249_p0840b09║物付執事看管，以俟奉法入院，而予將退居塔院侍
J29nB249_p0840b10║香燈，法迺約期去匡山而不時至，而予延佇竟載，坐
J29nB249_p0840b11║違夙願，紆懷成病。辛卯春，遂出山托缽行腳，夏至匡
J29nB249_p0840b12║廬，卜隱未就，秋挂錫五乳，冬為諸子說戒，時年滿五
J29nB249_p0840b13║十矣。壬辰春，本山耆宿見契，始泊於五老峰之瑞雲
J29nB249_p0840b14║崖，狷穴同居，野蔬度日，而又有千尋之嶂結秀層雲，
J29nB249_p0840b15║萬頃之湖俯瞰無際，凡予二十年間積懷未遂者，至
J29nB249_p0840b16║此而可以無憾矣。予自辛卯辭雲居事，退隱匡廬，春
J29nB249_p0840b17║秋九易，承先師浪老和尚屢書勉其應世，皆以老病
J29nB249_p0840b18║不出山之願謝之。己亥五月朔二日，師差風峻機持
J29nB249_p0840b19║書到山，有衣偈源流囑予，予即焚香啟讀竟，對使舉
J29nB249_p0840b20║示左右云：「遯跡匡廬數載，一切是非不管，縱有口舌
J29nB249_p0840b21║撩天，到此冰消瓦解。即今三世諸佛衣法、歷代祖師
J29nB249_p0840b22║源流，我本無心希求，彼卻有意自至，且道受即是？不
J29nB249_p0840b23║受即是？」乃擲書於案頭云：「老賊分贓，獲者殃及。」九月
J29nB249_p0840b24║朔七日，見日公送訃音到山，次日設位上供，拈香云：
J29nB249_p0840b25║「璽於數年前跨木馬遊火宅，眼冷心灰；數年後向孤
J29nB249_p0840b26║峰結茅屋，大休大歇。已謂此生事畢，豈知禍身難掩，
J29nB249_p0840b27║欲隱彌露；往業難逃，欲避偏遭。只得重抖精神，復整
J29nB249_p0840b28║威儀，拈一瓣香穿渠鼻孔，說幾句話通渠耳竅，雖然
J29nB249_p0840b29║賊過張弓，要且箭箭中的。呀！將昔冤報昔冤，以今屈
J29nB249_p0840b30║酬今屈，莫道對頭不相識。」十一月朔二日出山，臘月
J29nB249_p0840c01║朔二日抵天界。初八日，對龕上供，告香云：「千里聞風
J29nB249_p0840c02║一月來，遙知此事已安排，全身坐在炭坑裏，向外覓
J29nB249_p0840c03║求焉在哉？」庚子四月十三日，送師龕入攝山建塔。八
J29nB249_p0840c04║月十九日，於紫竹林受侍御陳旻昭居士、憲副劉純
J29nB249_p0840c05║之居士，暨合郡縉紳、孝廉、文學居士，同諸山耆宿、本
J29nB249_p0840c06║寺方丈、監院等請住天界，於九月十五日入院，辛丑
J29nB249_p0840c07║春結制，皆有法語載錄。夏，建普福道場七晝夜，時予
J29nB249_p0840c08║年滿六十矣。是夜茶次，因眾問予有生以來行實，不
J29nB249_p0840c09║覺忉怛。至是，侍僧次日請錄，遂援筆紀其大略如此。
J29nB249_p0840c10║三卷終　　　　　菩薩戒弟子劉興孝捐資敬刊
J29nB249_p0840c11║
J29nB249_p0840c12║
J29nB249_p0840c13║
J29nB249_p0840c14║
J29nB249_p0840c15║
J29nB249_p0840c16║
J29nB249_p0840c17║
J29nB249_p0840c18║
J29nB249_p0840c19║
J29nB249_p0840c20║
J29nB249_p0840c21║
J29nB249_p0840c22║
J29nB249_p0840c23║
J29nB249_p0840c24║
J29nB249_p0840c25║
J29nB249_p0840c26║
J29nB249_p0840c27║
J29nB249_p0840c28║
J29nB249_p0840c29║
J29nB249_p0840c30║
J29nB249_p0841a01║和中峰禪師懷淨土詩
J29nB249_p0841a02║廬山瑞雲沙門大璽著
J29nB249_p0841a03║一乘願力入娑婆，忘失西方劫數多。今日迴心須念
J29nB249_p0841a04║佛，去來由自不由他。
J29nB249_p0841a05║故鄉非外路非賒，纔想歸家便到家。眼裏西方心內
J29nB249_p0841a06║佛，迴光返照本無遮。
J29nB249_p0841a07║欲往西方須念佛，六時晝夜莫停聲。情塵念到消忘
J29nB249_p0841a08║處，淨土何愁不得生。
J29nB249_p0841a09║國名極樂誰為主？秪有彌陀一世尊。垂手娑婆無量
J29nB249_p0841a10║劫，教人同入念佛門。
J29nB249_p0841a11║信行弘深願往生，西方三聖總持名。慈悲不捨哀攝
J29nB249_p0841a12║授，我命臨終共接迎。
J29nB249_p0841a13║念句彌陀問是誰？問來問去起深疑。渠元就是唯心
J29nB249_p0841a14║佛，要與當人自證知。
J29nB249_p0841a15║彌陀釋氏共胞胎，兩土平分任取裁。識得自心無不
J29nB249_p0841a16║是，此誰生去彼何來。
J29nB249_p0841a17║此去西方多少路，迢迢十萬億途程。耑持自性彌陀
J29nB249_p0841a18║佛，淨土惟心絕點塵。
J29nB249_p0841a19║諸佛本無彼此相，眾生與佛自疏親。蓮花世界何多
J29nB249_p0841a20║佛，盡是娑婆過去人。
J29nB249_p0841a21║死死生生生死死，塵塵剎剎剎塵塵。自從一念彌陀
J29nB249_p0841a22║佛，頓脫輪迴無始因。
J29nB249_p0841a23║獃不獃兮癡不癡，無心念佛似嬰兒。全身本是光明
J29nB249_p0841a24║藏，悟後還同未悟時。
J29nB249_p0841a25║淨土娑婆共一家，教人生去本無差。若將彼此心求
J29nB249_p0841a26║佛，捨卻阿娘認著爺。
J29nB249_p0841a27║苦海無邊欲出離，只須日夜念阿彌。一聲相應狂心
J29nB249_p0841a28║歇，便是舟登彼岸時。
J29nB249_p0841a29║即心是佛將心念，念到心空佛亦忘。親證一回方解
J29nB249_p0841a30║道，涅槃生死總無妨。
J29nB249_p0841b01║佛祖同宣淨與禪，隨機方便利人天。箇中消息無分
J29nB249_p0841b02║別，直指歸真達本淵。
J29nB249_p0841b03║佛說彌陀一卷經，全彰依正數難明。自須親睹慈尊
J29nB249_p0841b04║面，始信剎塵是化城。
J29nB249_p0841b05║淨土云何名極樂？因無惡道苦相侵。珍衣寶饌隨心
J29nB249_p0841b06║至，樓閣園林地布金。
J29nB249_p0841b07║樓閣層層寶所成，門窗咸放大光明。黃金座上彌陀
J29nB249_p0841b08║佛，說法時時度眾生。
J29nB249_p0841b09║七重行樹葉婆娑，四道金欄界網羅。晝夜經行花滿
J29nB249_p0841b10║地，香風微動念彌陀。
J29nB249_p0841b11║九品蓮花共一池，含輝發耀映時時。常為不退菩薩
J29nB249_p0841b12║母，產育娑婆念佛兒。
J29nB249_p0841b13║珠網玲瓏寶樹森，微風吹動妙多音。譬如天樂同時
J29nB249_p0841b14║奏，聞者皆生念佛心。
J29nB249_p0841b15║八德池中九品花，或開或合大如車。青黃赤白光交
J29nB249_p0841b16║燦，底布金沙長佛芽。
J29nB249_p0841b17║地布純金平似掌，六時不斷雨天花。眾生清旦盛衣
J29nB249_p0841b18║裓，供養他方佛老爺。
J29nB249_p0841b19║鸚鵡頻伽遶樹林，梵聲和雅悅人心。休疑異類同居
J29nB249_p0841b20║此，盡是彌陀變化音。
J29nB249_p0841b21║彌陀一念一蓮華，因徹珍池果不差。念到功成佛接
J29nB249_p0841b22║引，一聲彈指便歸家。
J29nB249_p0841b23║一心不亂是專持，名號聲聲莫暫離。打破疑團即是
J29nB249_p0841b24║佛，不須重覓古阿彌。
J29nB249_p0841b25║萬德洪名無量光，十方普照貌堂堂。自從無始至今
J29nB249_p0841b26║日，劫數何如壽數長。
J29nB249_p0841b27║洪名一舉萬緣灰，獨露娘生面本來。非色非空非背
J29nB249_p0841b28║向，更從何處惹塵埃？
J29nB249_p0841b29║欲尋捷徑歸家去，惟有參禪念佛門。除斯別求方便
J29nB249_p0841b30║路，更無超過此為尊。
J29nB249_p0841c01║參禪不外唯心土，念佛何殊直指禪？禪淨同源入處
J29nB249_p0841c02║異，任伊先上那邊船。
J29nB249_p0841c03║彌陀即性性唯心，生與無生絕點塵。內外不居中不
J29nB249_p0841c04║住，露堂堂地一閒身。
J29nB249_p0841c05║成就黃金丈六身，圓光普照日惟新。人天聞見生希
J29nB249_p0841c06║慕，同種當來出世因。
J29nB249_p0841c07║六方諸佛讚西方，彌覆三千舌廣長。異口同宣唯極
J29nB249_p0841c08║樂，更無別處可商量。
J29nB249_p0841c09║遙憶西方西復西，極西之處更難思。但將妄想心消
J29nB249_p0841c10║滅，即是歸家見佛時。
J29nB249_p0841c11║十六觀門門廣大，四十八願願洪深。知先發願生彼
J29nB249_p0841c12║國，守約尋門歸自心。
J29nB249_p0841c13║萬慮咸休坐草堂，一心不亂想西方。有時忽入那伽
J29nB249_p0841c14║定，親睹彌陀無量光。
J29nB249_p0841c15║願見西方佛世尊，時時送想日頭昏。彌陀知我歸心
J29nB249_p0841c16║切，返放毫光灌頂門。
J29nB249_p0841c17║不立一塵修淨土，還空萬象念彌陀。纖毫著意尚非
J29nB249_p0841c18║是，何況心中妄想多。
J29nB249_p0841c19║一盞清燈一炷煙，光明常照於龕前。殷勤念禮彌陀
J29nB249_p0841c20║佛，徹骨冰寒尚未眠。
J29nB249_p0841c21║自性彌陀莫外尋，外尋空費草鞋金。迴光返照能尋
J29nB249_p0841c22║底，不出當人一點心。
J29nB249_p0841c23║腳踏今世門頭地，頂放威音那畔光。究竟此心元洞
J29nB249_p0841c24║徹，七通八達有何妨？
J29nB249_p0841c25║事窮理極獨惟心，妄想浮塵不敢侵。識得此心無寸
J29nB249_p0841c26║土，拈來瓦礫盡黃金。
J29nB249_p0841c27║眉毛豎起眼橫睜，念一聲兮問一聲。千聖至斯無覓
J29nB249_p0841c28║處，箇中誰敢強安名。
J29nB249_p0841c29║威音那畔絕消息，今世門中覓亦無。妙有真空常湛
J29nB249_p0841c30║寂，彌陀即是古毘盧。
J29nB249_p0842a01║六根六識六塵情，內外中分界處生。無位真人都不
J29nB249_p0842a02║住，頭頭法法放光明。
J29nB249_p0842a03║視也無形呼有聲，有無呼視甚分明。及乎尋箇分明
J29nB249_p0842a04║旨，卻被空花翳眼睛。
J29nB249_p0842a05║案頭常秉般若炬，爐內頻燃解脫香。一句了然超百
J29nB249_p0842a06║億，寂光三昧遍十方。
J29nB249_p0842a07║往生捷徑在人心，切莫徒勞向外尋。辦自肯心念自
J29nB249_p0842a08║佛，本無差別路頭侵。
J29nB249_p0842a09║萬象之中獨露身，遠無疏闊近無親。現今若要知端
J29nB249_p0842a10║的，但向塵中作主人。
J29nB249_p0842a11║六根都攝念彌陀，淨土唯嫌揀擇多。深入一門一切
J29nB249_p0842a12║入，百千方便盡包羅。
J29nB249_p0842a13║六根恰似劫財賊，六識猶如引盜郎。縱有心王無用
J29nB249_p0842a14║處，彌陀一舉盡投降。
J29nB249_p0842a15║我與彌陀夙有緣，彌陀為我用心堅。嬰兒憶母情親
J29nB249_p0842a16║切，母念嬰兒最可憐。
J29nB249_p0842a17║念佛念到最親切，寒暑飢虛總不知。只待因緣時節
J29nB249_p0842a18║至，彌陀一見更無疑。
J29nB249_p0842a19║佛法本無權與實，眾生根器有聰愚。彌陀化主心平
J29nB249_p0842a20║等，同指西方一路途。
J29nB249_p0842a21║彌陀為甚皺雙眉？堪嘆人生大似癡。面赤髮烏不念
J29nB249_p0842a22║佛，齒黃頭白悔應遲。
J29nB249_p0842a23║萬行莊嚴清淨土，圓滿福慧紫金身。眾生非是全無
J29nB249_p0842a24║分，只要居塵不染塵。
J29nB249_p0842a25║三界無安如火宅，四生輪轉認為家。彌陀苦口與人
J29nB249_p0842a26║說，勸往西方九品花。
J29nB249_p0842a27║信力堅強行願真，往生因果不虛陳。若能念念心無
J29nB249_p0842a28║退，即是蓮花國裏人。
J29nB249_p0842a29║無量劫來生死業，彌陀一念盡蠲除。命終還仗洪名
J29nB249_p0842a30║力，上品蓮臺定可圖。
J29nB249_p0842b01║八萬四千入道路，箇中捷近是何門？十方三世佛同
J29nB249_p0842b02║贊，淨土彌陀第一尊。
J29nB249_p0842b03║清旦鐘聲法喜時，盈堂僧眾念阿彌。缽盂應量一般
J29nB249_p0842b04║飽，但往西方有速遲。
J29nB249_p0842b05║年來想念佛心堅，聖境時時現目前。昨夜繩床一夢
J29nB249_p0842b06║覺，全身猶在寶池蓮。
J29nB249_p0842b07║一心不亂那伽定，名號專持般若禪。寂照圓融真淨
J29nB249_p0842b08║土，十方世界亦如然。
J29nB249_p0842b09║晝夜彌陀十萬聲，也無欠少也無零。是中有箇難瞞
J29nB249_p0842b10║底，字句分明計得清。
J29nB249_p0842b11║彌陀佛是我親爺，棄捨伶俜去路賒。三十餘年空眷
J29nB249_p0842b12║戀，至今發念要歸家。
J29nB249_p0842b13║自家屋裏彌陀佛，日夜何嘗須臾離。若去將心向外
J29nB249_p0842b14║覓，世人豈不太愚癡。
J29nB249_p0842b15║喝棒如雷氣似王，問渠著甚急顛狂。自心不把彌陀
J29nB249_p0842b16║念，只恐臨終手腳忙。
J29nB249_p0842b17║佛是眾生慈父母，叮嚀苦勸早歸家。莫教兩鬢生霜
J29nB249_p0842b18║雪，擬欲還時路恐差。
J29nB249_p0842b19║勸念彌陀不得閒，將心日用苦攀緣。滿堂金玉雖為
J29nB249_p0842b20║貴，難保人生有百年。
J29nB249_p0842b21║功名蓋世日無多，覷破猶同水上波。話到無常空嘆
J29nB249_p0842b22║息，何如趁早念彌陀。
J29nB249_p0842b23║人生富貴植前因，布施齋僧發意真。若肯今生思念
J29nB249_p0842b24║佛，當來又是果中人。
J29nB249_p0842b25║貧窮念佛正相當，跣足提巾上藕航。若問歸帆何太
J29nB249_p0842b26║急，因無財寶挂心腸。
J29nB249_p0842b27║既作人間大丈夫，莫將財色把身誅。阿彌陀佛隨心
J29nB249_p0842b28║念，托質蓮胎應不無。
J29nB249_p0842b29║女流念佛信繁難，忙裏偷閒要數完。若想臨終生淨
J29nB249_p0842b30║土，莫愁家富與家寒。
J29nB249_p0842c01║鉗鎚拈起響叮噹，打鐵爐中選佛場。久煉純鋼成一
J29nB249_p0842c02║片，功成時至往西方。
J29nB249_p0842c03║鸚鵡舌巧被人籠，念佛無心卻有功。脫下皮毛生淨
J29nB249_p0842c04║土，靈明托化藕花中。
J29nB249_p0842c05║十善咸明感上天，不持名號總徒然。縱能修到非非
J29nB249_p0842c06║想，難比西方下品蓮。
J29nB249_p0842c07║人人盡道念彌陀，借問彌陀是甚麼？眼似銅鈴心似
J29nB249_p0842c08║漆，口吧吧地只圖多。
J29nB249_p0842c09║娑婆五濁未能清，耑念彌陀願往生。感應道交佛接
J29nB249_p0842c10║引，剎那間悉頓圓成。
J29nB249_p0842c11║庶鳥珍禽同念佛，茅堂寶閣共為家。若將清濁分優
J29nB249_p0842c12║劣，平等光中見自差。
J29nB249_p0842c13║百千方便皆權說，唯有念佛一事真。但看古今賢與
J29nB249_p0842c14║聖，阿誰不把此門陳。
J29nB249_p0842c15║因該果海膠中漆，果徹因源錦上花。流水光中知念
J29nB249_p0842c16║佛，夕陽影裏解歸家。
J29nB249_p0842c17║廣陳依正從今日，備載修行利後人。舉約該餘成捷
J29nB249_p0842c18║徑，去繁崇簡早歸真。
J29nB249_p0842c19║想相為塵垢是情，出塵雖淨垢還生。要將漆器掀翻
J29nB249_p0842c20║底，但念彌陀六字名。
J29nB249_p0842c21║應無所住安心竟，心若有生所住非，降伏其心唯念
J29nB249_p0842c22║佛，西方淨土是真歸。
J29nB249_p0842c23║一身四大為墻壁，五蘊三毒當作家。圓洞六根皆戶
J29nB249_p0842c24║牖，心佛出入總無遮。
J29nB249_p0842c25║芭蕉好似世人心，剝盡方知惜寸陰。若肯從前思念
J29nB249_p0842c26║佛，且無霜雪把頭侵。
J29nB249_p0842c27║千林花鳥音和雅，萬壑松濤聲韻佳。無限風光無限
J29nB249_p0842c28║意，念佛念法念僧伽。
J29nB249_p0842c29║魔強法弱路千差，一念無為似斬麻。坐斷兩頭生淨
J29nB249_p0842c30║土，念佛還仗佛冥加。
J29nB249_p0843a01║自心有病自心醫，病差醫忘心亦離。若問此方真妙
J29nB249_p0843a02║訣，阿彌陀佛是吾師。
J29nB249_p0843a03║蓮池海會佛如來，勢至觀音坐寶臺。垂手娑婆同接
J29nB249_p0843a04║引，眾生箇箇離塵埃。
J29nB249_p0843a05║想見西方九品蓮，至誠歸命禮金仙。道交感應忘能
J29nB249_p0843a06║所，心地花開現佛前。
J29nB249_p0843a07║蜂房蟻穴光明藏，柳巷花街功德林。法界等觀皆淨
J29nB249_p0843a08║土，原來無處不惟心。
J29nB249_p0843a09║說是說非人不解，譚玄談妙有誰知。依稀彷彿難分
J29nB249_p0843a10║辨，一舉彌陀盡決疑。
J29nB249_p0843a11║既念彌陀願往生，休疑心地理難明。觀音勢至為朋
J29nB249_p0843a12║友，佛道何愁不速成？
J29nB249_p0843a13║萬樹春風入院溫，寒涼消盡熱心存。花香水暖蓮臺
J29nB249_p0843a14║淨，直往西方面世尊。
J29nB249_p0843a15║夏日炎炎似火流，陽光燒白世人頭。彌陀常住清涼
J29nB249_p0843a16║國，接引眾生向彼遊。
J29nB249_p0843a17║一念彌陀萬事休，長空雁過語悲秋。歸心恰似離弦
J29nB249_p0843a18║箭，端向西峰看日頭。
J29nB249_p0843a19║冬至風寒雨雪飛，飄零稚子欲誰依？婆心切切倚門
J29nB249_p0843a20║望，臘盡年窮不見歸。
J29nB249_p0843a21║四時八節如旋火，萬死千生若轉輪。只有此心無動
J29nB249_p0843a22║靜，耑持名號日惟新。
J29nB249_p0843a23║西方風景最清涼，心地無塵熱惱忘。諸上善人同會
J29nB249_p0843a24║處，經行坐臥悉安詳。
J29nB249_p0843a25║即是即非還更遠，離名離相處猶疑。多方善誘都難
J29nB249_p0843a26║信，親見歸來始得知。
J29nB249_p0843a27║茶煙消盡五更初，除想西方一事無。鐘鼓聲傳空劫
J29nB249_p0843a28║外，一門深入法王都。
J29nB249_p0843a29║勿論冤兮勿論親，逢人一味語頻頻。口空非是說空
J29nB249_p0843a30║話，勸念彌陀果是真。
J29nB249_p0843b01║自從親入遠公社，善友難逢是箇中。不遇中峰懷淨
J29nB249_p0843b02║土，青山逾遠雲彌豐。
J29nB249_p0843b03║最上參禪惟念佛，祖師公案漫疑猜。不須待悟拈花
J29nB249_p0843b04║旨，且仗彌陀歸去來。
J29nB249_p0843b05║或曰西方或謂禪，聖凡沙界總同圓。舌頭非是無觔
J29nB249_p0843b06║骨，遍覆三千出自然。
J29nB249_p0843b07║詩成百八口親宣，雖讚西方不礙禪。識得自心無定
J29nB249_p0843b08║法，但隨機便利人天。
J29nB249_p0843b09║
J29nB249_p0843b10║菩薩戒弟子劉興孝捐資敬刊