J30nB260_p0925c01║大懺悔文略解卷下
J30nB260_p0925c02║古杭昭慶萬壽戒壇傳律沙門書玉釋
J30nB260_p0925c03║[○@戊]二、三十五佛，復二。[○@己]初、序源。
J30nB260_p0925c04║大寶積部《決定毘尼經》云：「舍利弗白佛言：『世尊！
J30nB260_p0925c05║是諸菩薩於貪瞋癡不怖畏耶？』佛言：『舍利弗！一
J30nB260_p0925c06║切菩薩有二犯戒。何等為二？一者瞋相應犯，二
J30nB260_p0925c07║者癡相應犯。如是二犯，名大破戒。舍利弗！因貪
J30nB260_p0925c08║犯者，為過微細，難可捨離。因瞋犯者，為過麤重，
J30nB260_p0925c09║易可捨離。因癡犯者，為過深重，復難捨離。所以
J30nB260_p0925c10║者何？貪結能為諸有種子，生死蔓延，連持不絕。
J30nB260_p0925c11║以是義故，微細難斷。因瞋犯者，墮於惡趣，可速
J30nB260_p0925c12║除斷。因癡犯者，當墮八種大地獄中，難可解脫。
J30nB260_p0925c13║舍利弗！若諸菩薩成就五無間罪及犯餘罪，菩
J30nB260_p0925c14║薩應當於三十五佛前，晝夜獨處，殷重懺悔。』」
J30nB260_p0925c15║[○@己]次、顯名，科分十二。[○@庚]初、第一佛。
J30nB260_p0925c16║南無釋迦牟尼佛。
J30nB260_p0925c17║釋迦牟尼者，釋迦此云能仁，姓也，從慈悲利物
J30nB260_p0925c18║以立名。牟尼此云寂默，字也，依智慧冥理而為
J30nB260_p0925c19║號。能仁故不住於涅槃，寂默故不住於生死，悲
J30nB260_p0925c20║智並運真俗雙融，故名釋迦牟尼也。此佛從姓
J30nB260_p0925c21║字合稱。
J30nB260_p0925c22║[○@庚]二、第二之第六，五佛。
J30nB260_p0925c23║南無金剛不壞佛。南無寶光佛。南無龍尊王佛。南
J30nB260_p0925c24║無精進軍佛。南無精進喜佛。
J30nB260_p0925c25║金剛不壞者，《淨名》云：「如來身者，金剛之體。物不
J30nB260_p0925c26║能壞，諸惡已斷，眾善普會，何疾何惱？」故名金剛
J30nB260_p0925c27║不壞也。△寶光者，《楞嚴》云：「從肉髻中涌百寶光，
J30nB260_p0926a01║光中現佛，宣說神咒。」故名寶光也。△龍尊王者，
J30nB260_p0926a02║謂龍中最尊，故稱曰王。以喻如來法王，眾聖中
J30nB260_p0926a03║尊，故名龍尊王也。△精進軍者，謂世軍勇猛精
J30nB260_p0926a04║進，能卻怨敵。如來為大法將，降伏魔軍，故名精
J30nB260_p0926a05║進軍也。△精進喜者，謂精進乃修道之寶。由精
J30nB260_p0926a06║進故，專心向道，得法喜樂，佛果圓成，故名精進
J30nB260_p0926a07║喜也。此五如來，法喻表顯。
J30nB260_p0926a08║[○@庚]三、第七之第十，四佛。
J30nB260_p0926a09║南無寶火佛。南無寶月光佛。南無現無愚佛。南無
J30nB260_p0926a10║寶月佛。
J30nB260_p0926a11║寶火者，顯非世間之火也。有四義故：一、焚燒義，
J30nB260_p0926a12║以喻燒諸煩惱故；二、照了義，以喻佛光普照故；
J30nB260_p0926a13║三、熏炙義，以喻真如內熏故；四、成熟義，以喻成
J30nB260_p0926a14║熟善根故。具此四義，故名寶火也。如《楞嚴》云：「如
J30nB260_p0926a15║來藏中，性空真火，清淨本然，周遍法界，隨眾生
J30nB260_p0926a16║心，應所知量」是也。此喻如如佛身。△寶月光者，
J30nB260_p0926a17║寶，體也，以表法身；月，相也，以表解脫；光，用也，以
J30nB260_p0926a18║表般若。體、相、用顯，故名寶月光也。此喻如來功
J30nB260_p0926a19║德佛身。△現無愚者，謂智光一發，癡障全消，故
J30nB260_p0926a20║名現無愚也。如《圓覺經》云：「智慧愚癡，通為般若。」
J30nB260_p0926a21║此喻如來智慧佛身。△寶月者，寶，濟苦義；月，清
J30nB260_p0926a22║涼義。謂以清涼寶，普濟眾生，除熱惱苦，故名寶
J30nB260_p0926a23║月也。此喻如來應化佛身。此四如來，法喻顯德。
J30nB260_p0926a24║[○@庚]四、第十一之十二，二佛。
J30nB260_p0926a25║南無無垢佛。南無離垢佛。
J30nB260_p0926a26║無垢者，謂如來自性清淨，本無垢染，故名無垢
J30nB260_p0926a27║也。如《法界論》云：「自性清淨，無有染著，故名如來
J30nB260_p0926b01║也。」△離垢者，謂如來覺體，無量劫來，永離煩惱
J30nB260_p0926b02║塵垢，故名離垢也。如《法界論》云：「不淨眾生界，染
J30nB260_p0926b03║中淨菩薩，最極清淨者，是說為如來。」前是在纏
J30nB260_p0926b04║如來藏，本覺性淨故。後是出纏如來藏，圓覺究
J30nB260_p0926b05║淨也。此二如來，並約法說。
J30nB260_p0926b06║[○@庚]五、第十三之十五，三佛。
J30nB260_p0926b07║南無勇施佛。南無清淨佛。南無清淨施佛。
J30nB260_p0926b08║勇施者，謂以財、法、無畏三種等施眾生，無有懈
J30nB260_p0926b09║退，故名勇施也。△清淨者，謂如來自性清淨，離
J30nB260_p0926b10║諸塵染，內外洞徹，無幽不燭，故名清淨也。△清
J30nB260_p0926b11║淨施者，謂以正助道法，教化眾生，三輪體空，能
J30nB260_p0926b12║所不著，故名清淨施也。此三如來，悲智雙融，事
J30nB260_p0926b13║理顯德。
J30nB260_p0926b14║[○@庚]六、第十六之十九，四佛。
J30nB260_p0926b15║南無娑留那佛。南無水天佛。南無堅德佛。南無栴
J30nB260_p0926b16║檀功德佛。
J30nB260_p0926b17║娑留那者，此云甘露水。謂甘露有起死回生之
J30nB260_p0926b18║功，佛法具轉凡成聖之德。有此功能，故名娑留
J30nB260_p0926b19║那也。△水天者，謂以性天理水，長養心苗，修習
J30nB260_p0926b20║觀行，成正覺果，故名水天也。△堅德者，謂以無
J30nB260_p0926b21║漏戒法，修攝其心，如保浮囊，堅守不破。以德彰
J30nB260_p0926b22║名，故名堅德也。△栴檀功德者，謂有益於事曰
J30nB260_p0926b23║功，救度一切曰德。謂如來說法，不可思議，眾生
J30nB260_p0926b24║聞之，如得栴檀，病即除愈。具此力用，故名栴檀
J30nB260_p0926b25║功德也。此四如來，法喻顯德。
J30nB260_p0926b26║[○@庚]七、第二十之二十二，三佛。
J30nB260_p0926b27║南無無量掬光佛。南無光德佛。南無無憂德佛。
J30nB260_p0926c01║無量掬光者，掬，撮也。謂如來妙相，撮出光明，重
J30nB260_p0926c02║重無盡，故名無量掬光也。△光德者，謂慈光普
J30nB260_p0926c03║照，利益有情，恩德無盡，故名光德也。△無憂德
J30nB260_p0926c04║者，謂如來證大涅槃，永離諸漏，無有憂惱，具此
J30nB260_p0926c05║功德，故名無憂德也。此三如來，皆以德顯。
J30nB260_p0926c06║[○@庚]八、第二十三之二十六，四佛。
J30nB260_p0926c07║南無那羅延佛。南無功德華佛。南無蓮華光遊戲
J30nB260_p0926c08║神通佛。南無財功德佛。
J30nB260_p0926c09║那羅延者，此云堅固，謂佛身堅固，猶若金剛，無
J30nB260_p0926c10║能沮壞，故名那羅延也。△功德華者，謂如來功
J30nB260_p0926c11║成妙智，了悟真常，萬行因華，莊嚴果德，故名功
J30nB260_p0926c12║德華也。△蓮華光遊戲神通者，華光表佛智也，
J30nB260_p0926c13║謂光雖遠照，而本不移，以喻如來遊化諸方，不
J30nB260_p0926c14║離華光三昧，皆以神通變現，故名蓮華光遊戲
J30nB260_p0926c15║神通也。△財功德者，謂如來以功德法財，普濟
J30nB260_p0926c16║諸有，證大菩提，故名財功德也。此四如來，從喻
J30nB260_p0926c17║顯德。
J30nB260_p0926c18║[○@庚]九、第二十七之二十九，三佛。
J30nB260_p0926c19║南無德念佛。南無善名稱功德佛。南無紅焰帝幢
J30nB260_p0926c20║王佛。
J30nB260_p0926c21║德念者，德，成佛之本也；念，利生之心也。以德故，
J30nB260_p0926c22║上弘佛道；以念故，下化眾生。二利同圓，故名德
J30nB260_p0926c23║念也。△善名稱功德者，善，讚美之稱。謂如來所
J30nB260_p0926c24║修利生功德，讚莫能窮，見相聞名，咸霑利樂，故
J30nB260_p0926c25║名善名稱功德也。△紅焰帝幢王者，紅焰，乃天
J30nB260_p0926c26║帝宮中赤珠幢之光也。珠光遠射，故曰紅焰。此
J30nB260_p0926c27║幢惟天帝宮中所有，故稱為王。以喻如來身相，
J30nB260_p0927a01║紫金光焰，大千國土，惟佛最尊，故名紅焰帝幢
J30nB260_p0927a02║王也。此三如來，法喻表顯。
J30nB260_p0927a03║[○@庚]十、第三十之三十三，四佛。
J30nB260_p0927a04║南無善遊步功德佛。南無鬥戰勝佛。南無善遊步
J30nB260_p0927a05║佛。南無周匝莊嚴功德佛。
J30nB260_p0927a06║善遊步功德者，謂如來行步，猶若象王，不類餘
J30nB260_p0927a07║人輕舉妄動。凡所施行，皆能感發一切眾生發
J30nB260_p0927a08║菩提心，增長功德，故名善遊步功德也。又具三
J30nB260_p0927a09║種意生身：善遊步者，種類意身；功者，三昧意身；
J30nB260_p0927a10║德者，覺法意身也。詳如《楞伽經》說。△鬥戰勝者，
J30nB260_p0927a11║謂佛以智箭、禪弓、光明慧劍，與陰魔、煩惱魔共
J30nB260_p0927a12║鬥。諸天魔外，戰力不如，咸皆受化，故名鬥戰勝
J30nB260_p0927a13║也。△善遊步者，謂如來以神足力，周遍十方，自
J30nB260_p0927a14║在遊行，感化諸有，故名善遊步也。△周匝莊嚴
J30nB260_p0927a15║功德者，謂十方三際，生佛依正，悉以功德法行，
J30nB260_p0927a16║淨妙莊嚴，非類世間有為物比，故名周匝莊嚴
J30nB260_p0927a17║功德也。此四如來，以法表顯。
J30nB260_p0927a18║[○@庚]十一、第三十四之三十五，二佛。
J30nB260_p0927a19║南無寶華遊步佛。南無寶蓮華善住娑羅樹王佛。
J30nB260_p0927a20║寶華遊步者，有二意：一、謂盛眾妙華，供養他方
J30nB260_p0927a21║十萬億佛，即以食時，還到本國，飯食經行也。二、
J30nB260_p0927a22║如來足下，有千輻輪相，凡所遊行，寶華乘足，故
J30nB260_p0927a23║名寶華遊步也。△寶蓮華善住娑羅樹王者。寶
J30nB260_p0927a24║蓮，清淨無垢之華也。善住，身心安住故。娑羅，此
J30nB260_p0927a25║云最勝，亦云堅固。既勝且固，故名樹王。謂如來
J30nB260_p0927a26║於此樹下，安住身心，起智斷惑，心寶如蓮，永離
J30nB260_p0927a27║諸垢，猶如樹王，最勝堅固，故名寶蓮華善住娑
J30nB260_p0927b01║羅樹王也。此二如來，法喻表顯。
J30nB260_p0927b02║[○@庚]十二、法界身佛。
J30nB260_p0927b03║南無法界藏身阿彌陀佛。
J30nB260_p0927b04║法界藏身者，有其二意：一、謂因名法藏比丘，果
J30nB260_p0927b05║成法界藏身報也。二、如《觀經》云：「諸佛如來是法
J30nB260_p0927b06║界身，入一切眾生心想中。」今彌陀亦法界身，遍
J30nB260_p0927b07║十方虛空法界微塵剎土中也。阿彌陀者，此翻
J30nB260_p0927b08║亦有二意：一、云無量壽，謂彼佛壽命無量無邊
J30nB260_p0927b09║阿僧祗劫故；二、無量光，謂彼佛光明照十方國
J30nB260_p0927b10║無有障礙故。然理實身相功德、依正莊嚴皆無
J30nB260_p0927b11║有量，故稱阿彌陀也。此亦單就法說，詳如諸淨
J30nB260_p0927b12║土經。略釋三十六佛名竟。
J30nB260_p0927b13║《寶積經》云：「一切眾生若有五逆十惡萬劫不通
J30nB260_p0927b14║懺悔者，應須頂禮三十五佛至心懺悔，一切罪
J30nB260_p0927b15║障即皆除滅也。」然此三十五佛後加彌陀佛者，
J30nB260_p0927b16║有四意故：一、彌陀佛名一稱禮時，能滅八十億
J30nB260_p0927b17║劫生死重罪，五逆三途悉超脫故；二、彌陀化主
J30nB260_p0927b18║雖在西方，發願來度娑婆世界眾生，接引十念
J30nB260_p0927b19║往生九品故；三、成佛以來於今十劫現在說法，
J30nB260_p0927b20║普度十方諸眾生故；四、釋迦如來與十方佛並
J30nB260_p0927b21║讚阿彌陀佛故。有此四意，所以加也。問：如來德
J30nB260_p0927b22║號有無量義，今約此一種以釋者，豈非缺略耶？
J30nB260_p0927b23║答：有二義故。一者、諸佛名號無有定故，或依姓
J30nB260_p0927b24║立，如釋迦、彌勒；或從字稱，如無垢、離垢；或依或
J30nB260_p0927b25║正，如栴檀窟、阿閦毘；或喻或法，如山海慧、金海
J30nB260_p0927b26║光；因果，如彌陀；功德，如勇施。名雖各異義實互
J30nB260_p0927b27║通。故《法苑》云：「如釋迦翻能仁，豈有一佛非能仁
J30nB260_p0927c01║也？阿彌陀云無量壽，豈有一佛非長壽也？但以
J30nB260_p0927c02║逗機設化故隨世建立也。」二、諸佛名號通同一
J30nB260_p0927c03║故，《華嚴》云：「十方諸如來，同共一法身，一心一智
J30nB260_p0927c04║慧，力無畏亦然。」《楞伽》云：「一切諸佛四種皆等：一、
J30nB260_p0927c05║字等，如佛十號；二、語等，六十四種梵音言語；三、
J30nB260_p0927c06║身等，法及色身；四、法等，正助道品。」準二經義，則
J30nB260_p0927c07║此八十九佛名德一多遍容彼此交攝，舉一佛
J30nB260_p0927c08║即通一切佛，釋一義即顯無量義，有何增減不
J30nB260_p0927c09║圓融耶？
J30nB260_p0927c10║[○@乙]四、懺悔，分二：初、長文，二、重頌。[○@丙]長文復二：
J30nB260_p0927c11║初、發露懺悔，二、陳善回向。[○@丁]初中又三：初、求
J30nB260_p0927c12║佛哀祐，二、詳列罪障，三、總申懺悔。[○@戊]今初。
J30nB260_p0927c13║如是等一切世界，諸佛世尊常住在世，是諸世尊
J30nB260_p0927c14║當慈念我。
J30nB260_p0927c15║如是下四句，總結諸佛也。如是指上八十九佛
J30nB260_p0927c16║而言。等者，該通十方微塵剎土無量佛也。向下
J30nB260_p0927c17║正顯在無量諸佛前發露之意。一切世界諸佛
J30nB260_p0927c18║世尊者，是橫遍而言。常住在世者，乃豎窮而說。
J30nB260_p0927c19║謂佛真法身湛若虛空，周遍法界恒常不動故。
J30nB260_p0927c20║是諸等二句，求佛哀祐也。謂諸佛大慈當哀念
J30nB260_p0927c21║祐助於我，令我今日發露懺悔罪障悉除也。
J30nB260_p0927c22║[○@戊]二、詳列罪障，分三：初、業障，二、惑障，三、報障。
J30nB260_p0927c23║[○@己]初中又二：初、總陳，二、別舉。[○@庚]今初。
J30nB260_p0927c24║若我此生、若我前生，從無始生死已來所作眾罪，
J30nB260_p0927c25║若自作、若教他作，見作隨喜。
J30nB260_p0927c26║若我三句，明積生。此生，現世也。前生，過去也。無
J30nB260_p0927c27║始，歷劫累世也。謂生死無間，往來不斷故。所作
J30nB260_p0928a01║四句，別開眾罪。所作罪者，謂於三業六根所作
J30nB260_p0928a02║一切罪也。眾者，在家姦盜殺害等，出家性遮輕
J30nB260_p0928a03║重等。自作者，親身作也。教他者，令人作也。見作
J30nB260_p0928a04║隨喜者，謂見聞他人作罪，我隨順歡喜，勸讚激
J30nB260_p0928a05║發，方便成就也。自作身家罪，教他口家罪，隨喜
J30nB260_p0928a06║意家罪也。
J30nB260_p0928a07║[○@庚]二、別舉，分三：初、盜三寶物，二、造五逆罪，三、
J30nB260_p0928a08║行十惡法。[○@辛]今初。
J30nB260_p0928a09║若塔、若僧、若四方僧物，若自取、若教他取，見取隨
J30nB260_p0928a10║喜。
J30nB260_p0928a11║若塔下二句，標用物。塔者，謂佛身像塔院，與佛
J30nB260_p0928a12║祖舍利塔也。僧者，三師七證，住持剃度，依止受
J30nB260_p0928a13║業等也。四方僧者：一、指現前四方僧眾；二、影嚮
J30nB260_p0928a14║過未四方僧眾，以招提常住極三際故。物者，謂
J30nB260_p0928a15║供養三寶物，及施現未四方賢聖僧等物也。若
J30nB260_p0928a16║自三句，出罪障也。不與而行偷盜，謂之取，如強
J30nB260_p0928a17║劫竊詐等。《觀經》云：「偷僧祗物，盜現前僧物，如此
J30nB260_p0928a18║罪人，應墮地獄。」
J30nB260_p0928a19║[○@辛]二、造五逆罪。
J30nB260_p0928a20║五無間罪，若自作、若教他作、見作隨喜。
J30nB260_p0928a21║初句，罪相也。五無間罪者，謂法界有情，隨所造
J30nB260_p0928a22║作，弒父、弒母、弒阿羅漢、出佛身血、破和合僧（上名
J30nB260_p0928a23║五逆）、弒和尚、弒阿闍黎等業（名七逆罪），受此苦報，無有
J30nB260_p0928a24║間斷，故名無間罪也。五者，一、趣果無間，趣即向
J30nB260_p0928a25║也。謂諸有情，不問男子、女人、老幼、貴賤，及天、龍、
J30nB260_p0928a26║神、鬼，罪業所感，悉同受之，故名趣果無間也。二、
J30nB260_p0928a27║受苦無間，謂諸有情，於劍樹、刀山、鑊湯、爐炭、烊
J30nB260_p0928b01║銅、銕汁，備受諸苦，無有休歇，故名受苦無間也。
J30nB260_p0928b02║三、時無間，謂諸有情，墮此地獄，歷劫受罪，無時
J30nB260_p0928b03║間歇，故名時無間也。四、命無間，謂諸有情，墮此
J30nB260_p0928b04║地獄，從初入時，至百千萬劫，一日一夜，萬死萬
J30nB260_p0928b05║生，受苦無間，故名命無間也。五、形無間，謂此地
J30nB260_p0928b06║獄，縱廣八萬四千由旬，一切有情，於中受苦，一
J30nB260_p0928b07║人亦滿，多人亦滿，故名形無間也。若白下三句，
J30nB260_p0928b08║造作也。梵語阿鼻，此云無間，亦云無遮無救。若
J30nB260_p0928b09║造七遮、五逆罪者，當墮無間大阿鼻地獄中。問：
J30nB260_p0928b10║前但盜取三寶中物，其罪尚輕，云何先懺？今則
J30nB260_p0928b11║殺害二親僧佛，其罪甚重，何後懺耶？荅：前盜物
J30nB260_p0928b12║罪，較弒雖輕，易作多作，故當先懺。此弒逆罪，較
J30nB260_p0928b13║盜實重，難作少作，故後懺也。又不信三寶，然後
J30nB260_p0928b14║偷盜，隨起邪見，撥無因果，甚至殺害，故為先懺。
J30nB260_p0928b15║若弒師長，僧眾不容，及弒父母，王法必戮，在家
J30nB260_p0928b16║出家，共怖作者，千萬中一，難得其事，故後懺也。
J30nB260_p0928b17║[○@辛]三、行十惡法。
J30nB260_p0928b18║十不善道，若自作，若教他作，見作隨喜。
J30nB260_p0928b19║初句示惡業。惡者，謂體性是罪故。十不善道者，
J30nB260_p0928b20║謂乖理之行，名為不善。十者：一、殺害，二、偷盜，三、
J30nB260_p0928b21║邪淫，四、妄言，五、綺語，六、惡口，七、兩舌，八、貪欲，九、
J30nB260_p0928b22║瞋恚，十、邪見。皆由眾生觸境顛倒，縱此惑情，於
J30nB260_p0928b23║身口意動與理乖，成此十不善道，亦即十惡法
J30nB260_p0928b24║也。若自下，起，造也。人天道中，十惡並作。《正法念
J30nB260_p0928b25║經》說此十不善道是地獄因，於十善道應當修
J30nB260_p0928b26║學，則於惡趣永不墮落也。
J30nB260_p0928b27║[○@己]二、惑障。
J30nB260_p0928c01║所作罪障，或有覆藏，或不覆藏。
J30nB260_p0928c02║初句總前三種也。或有下，依業起惑也。覆藏者，
J30nB260_p0928c03║謂覆隱藏匿也，隨煩惱攝。於自作罪，恐失利譽，
J30nB260_p0928c04║覆藏不露也。於他作罪，揚其醜惡，暗顯己長，故
J30nB260_p0928c05║不覆藏也。此兼自他分攝。若單自言，大則覆藏，
J30nB260_p0928c06║小則不覆也。又初則覆藏，恐人輕毀，後必悔惱，
J30nB260_p0928c07║不覆藏也。《唯識論》云：「謂覆罪者，後必悔惱，不安
J30nB260_p0928c08║隱故。」此覆貪癡分攝。
J30nB260_p0928c09║[○@己]三、報障。
J30nB260_p0928c10║應墮地獄、餓鬼、畜生、諸餘惡趣、邊地、下賤及蔑戾
J30nB260_p0928c11║車。
J30nB260_p0928c12║應墮者，明前惡業是因，此七種報是果，理應受
J30nB260_p0928c13║斯苦也。梵語泥犁耶，此云地獄，謂獄在大地下
J30nB260_p0928c14║故。上品逆惡所墮，稱為火途，從燒熱得名。梵語
J30nB260_p0928c15║闍黎哆，此云餓鬼，長受飢虛苦故。下品逆惡所
J30nB260_p0928c16║墮，稱為刀途，從驅殺為名。梵語底栗車，此云畜
J30nB260_p0928c17║生，為人世畜養故。亦云旁生，形旁不正故。中品
J30nB260_p0928c18║逆惡所墮，稱為血途，從相啖為名。惡趣者，謂修
J30nB260_p0928c19║羅神道等。《觀經》云：「作不善業，五逆十惡，應墮惡
J30nB260_p0928c20║道，受苦無窮。」邊地者，邊海鹵地，窮隅困島也。下
J30nB260_p0928c21║賤者，為人奴僕，受他遣使也。蔑戾車，此云惡見，
J30nB260_p0928c22║即邪見家人。資中曰：「邊邪不正見家人也。」經云：
J30nB260_p0928c23║「當墮三惡趣中，無量千歲受劇苦已，來生人間，
J30nB260_p0928c24║作牛馬駝驢，或得為人，生居下賤，作人奴婢，受
J30nB260_p0928c25║他驅役等。」
J30nB260_p0928c26║[○@戊]三、總申懺悔。
J30nB260_p0928c27║如是等處所作罪障，今皆懺悔。
J30nB260_p0929a01║如是，指上業惑苦三道障處也。等者，謂攝八難
J30nB260_p0929a02║及餘見障也。所作罪障者，謂於身口意所作三
J30nB260_p0929a03║障罪也。今皆懺悔者，謂包藏瑕疵佛不許可，所
J30nB260_p0929a04║以念地獄苦發菩提心求哀懺悔，願如上等罪
J30nB260_p0929a05║悉皆消滅也。《觀經》云：「為讚阿彌陀佛威德，此人
J30nB260_p0929a06║聞已除八十億劫生死之罪，地獄猛火化清涼
J30nB260_p0929a07║風吹諸天華，上有化佛迎接此人。」又云：「至心十
J30nB260_p0929a08║念南無阿彌陀佛，稱佛名故於念念中除八十
J30nB260_p0929a09║億劫生死之罪，見金蓮華住其人前，於一念頃
J30nB260_p0929a10║生極樂國。」聞稱一佛功德尚且如是，況復稱禮
J30nB260_p0929a11║八十九佛名耶？則今懺除罪障如風掃地纖毫
J30nB260_p0929a12║不餘矣。
J30nB260_p0929a13║[○@丁]二、陳善回向，分三：初、復請證明，二、別舉善
J30nB260_p0929a14║根，三、總結回向。[○@戊]今初。
J30nB260_p0929a15║今諸佛世尊當證知我，當憶念我。
J30nB260_p0929a16║初句，求佛也。諸佛者，十方一切佛也。世尊者，三
J30nB260_p0929a17║世所尊也。總該同前。當證等句，請證也。證知者，
J30nB260_p0929a18║謂當以天眼、他心通，鑑我此世善根也。憶念者，
J30nB260_p0929a19║謂當以宿命、漏盡明，達我前世無始生來善根
J30nB260_p0929a20║也。
J30nB260_p0929a21║[○@戊]二、別舉善根。
J30nB260_p0929a22║我復於諸佛世尊前作如是言：若我此生、若我餘
J30nB260_p0929a23║生，曾行布施或守淨戒，乃至施與畜生一摶之食，
J30nB260_p0929a24║或修淨行所有善根，成就眾生所有善根，修行菩
J30nB260_p0929a25║提所有善根，及無上智所有善根。
J30nB260_p0929a26║我復下四句，略舉多生也。前者，謂我身在於諸
J30nB260_p0929a27║佛前也。如是言者，謂指下所陳語言也。此生，現
J30nB260_p0929b01║生也，餘生，過去生、無始生也。曾行下，詳列眾善
J30nB260_p0929b02║也。布施者，謂施錢財穀帛、衣食樂具等種種供
J30nB260_p0929b03║養，布於三寶門中也。淨戒者，謂五戒、八戒、十戒、
J30nB260_p0929b04║具戒、菩薩大戒，至心守持如護明珠毫無損失
J30nB260_p0929b05║故，此舉六度之二也。乃至者，謂燒香散花、燃燈
J30nB260_p0929b06║掃地、低頭合掌、頂禮讚歎、誦經持咒等，此舉萬
J30nB260_p0929b07║行之一也。施畜生者，如佛下食於狗一摶食者，
J30nB260_p0929b08║取少分食而分惠之也。然施則治前盜取，戒則
J30nB260_p0929b09║治前逆惡也。淨行者，謂三十七品助道法，八萬
J30nB260_p0929b10║四千波羅密行也，此治前覆藏不覆藏罪障也。
J30nB260_p0929b11║成就眾生者，謂若財若法及諸無畏，隨其所須
J30nB260_p0929b12║悉令如願，此治前三途苦報也。菩提者，謂七菩
J30nB260_p0929b13║提、三菩提，此治前四惡趣及邊邦地也。無上智
J30nB260_p0929b14║者，謂一切智、一切種智，此治前下賤與邪見人
J30nB260_p0929b15║也。所有善根者，謂結如上所修善根故，此治前
J30nB260_p0929b16║三障道也。
J30nB260_p0929b17║[○@戊]三、總結回向。
J30nB260_p0929b18║一切合集校計籌量，皆悉回向阿耨多羅三藐三
J30nB260_p0929b19║菩提。如過去、未來、現在諸佛所作回向，我亦如是
J30nB260_p0929b20║回向。
J30nB260_p0929b21║一切下，分二：一、總明。初二句，施善也。開二意：一、
J30nB260_p0929b22║上句集戒施；下句量善根。二、合集約過去，校計
J30nB260_p0929b23║約現在，籌量約未來。皆悉等句，回向也。施善是
J30nB260_p0929b24║因，菩提是果，謂回因向果也。亦可舉一攝三，謂
J30nB260_p0929b25║施三寶菩提上智，是回因向果義；施畜成就，是
J30nB260_p0929b26║回自向他義；守戒修行，是回事向理義。當如法
J30nB260_p0929b27║思之。如過等四句，乃例顯引。今普願回向，是例
J30nB260_p0929c01║同三世諸佛也。
J30nB260_p0929c02║[○@丙]二、重頌。
J30nB260_p0929c03║眾罪皆懺悔，諸福盡隨喜，及請佛功德，願成無上
J30nB260_p0929c04║智。去來現在佛，於眾生最勝，無量功德海，我今皈
J30nB260_p0929c05║命禮。
J30nB260_p0929c06║眾罪下，二：先、別舉前功。懺悔句，頌前六懺；隨喜
J30nB260_p0929c07║句，頌前七善。此二，回事向理也。請佛，頌前二證；
J30nB260_p0929c08║成智，頌前菩提上智。此二，回因向果也。眾生，十
J30nB260_p0929c09║界通稱；最勝者，佛稱無上眾生。故此二句，頌前
J30nB260_p0929c10║成就施畜，普願九界眾生，同於三世諸佛，共成
J30nB260_p0929c11║正覺，是為回自向他也。此即普賢十願及彌勒
J30nB260_p0929c12║五悔之義。無量下二句，總讚回向也。如上五願
J30nB260_p0929c13║三向，功德深廣，如海如牟尼珠，利樂無盡，此唯
J30nB260_p0929c14║諸佛能知，故我一心皈命禮也。前一頌五悔通
J30nB260_p0929c15║收，後一頌具結前起後之意。
J30nB260_p0929c16║[○@乙]五、發願，分二：初、正發行願，次、結願無盡。
J30nB260_p0929c17║[○@丙]初中分八：初、禮敬諸佛，二、稱讚如來，三、廣
J30nB260_p0929c18║修供養，四、懺悔業障，五、隨喜功德，六、請轉法
J30nB260_p0929c19║輪，七、請佛住世，八、普皆回向。[○@丁]今初。
J30nB260_p0929c20║所有十方世界中，三世一切人師子，
J30nB260_p0929c21║我以清淨身語意，一切遍禮盡無餘，
J30nB260_p0929c22║普賢行願威神力，普現一切如來前，
J30nB260_p0929c23║一身復現剎塵身，一一遍禮剎塵佛。
J30nB260_p0929c24║此中所引《華嚴．行願品》後重頌十大願偈者，謂
J30nB260_p0929c25║欲令諸聞者，依之發廣大行願，直入一乘圓頓
J30nB260_p0929c26║妙覺果海故也。然願願之中，皆具六相十玄之
J30nB260_p0929c27║義，如願思之，其理自顯，茲不繁贅。
J30nB260_p0930a01║所有十方世界等者，謂東西南北四維上下曰
J30nB260_p0930a02║十方，過現未來曰三世。一切者，該通十方三世
J30nB260_p0930a03║諸佛也。人師子者，以喻佛也。佛本於人中得道
J30nB260_p0930a04║故亦稱人，說法無畏故喻師子。《涅槃．師子吼品》
J30nB260_p0930a05║云：「如獅出窟，四足踞地振尾發聲，水性之屬潛
J30nB260_p0930a06║沒深淵，陸行之類藏伏窟穴，飛者墮落，諸大香
J30nB260_p0930a07║象怖走失糞。」喻佛出世圓音說法如大雷震，降
J30nB260_p0930a08║伏天魔制諸外道，故云人師子也。永嘉云：「師子
J30nB260_p0930a09║吼，無畏說，百獸聞之皆腦裂，香象奔波失卻威，
J30nB260_p0930a10║天龍寂聽生歡悅。」此初二句舉所禮之境也。我
J30nB260_p0930a11║以清淨身語意者，謂以戒攝心，身不妄動、口不
J30nB260_p0930a12║妄言、意不妄想，如是三業虔誠一心觀佛，正念
J30nB260_p0930a13║翹勤五體投地也。一切遍禮盡無餘者，謂十方
J30nB260_p0930a14║三世一切佛剎極微塵數諸佛世尊，我皆遍禮
J30nB260_p0930a15║而無空過，故云我以清淨身語意，一切遍禮盡
J30nB260_p0930a16║無餘也。此三四句舉能禮之業也。能所皆空自
J30nB260_p0930a17║然如願，經云：「我以普賢行願威德神通力故，深
J30nB260_p0930a18║心信解如對目前。」故云普賢行願威神力，普現
J30nB260_p0930a19║一切如來前也。又云：「一一佛所皆現不可說不
J30nB260_p0930a20║可說佛剎極微塵數身，一一身皆悉遍禮不可
J30nB260_p0930a21║說不可說佛剎極微塵數佛。」故云一身復現剎
J30nB260_p0930a22║塵身，一一遍禮剎塵佛也。後四句明現身禮佛
J30nB260_p0930a23║成廣大願也。總上二頌乃是：一者禮敬諸佛，懺
J30nB260_p0930a24║悔多生以來我慢障業，得尊貴身。
J30nB260_p0930a25║[○@丁]二、稱讚如來。
J30nB260_p0930a26║於一塵中塵數佛，各處菩薩眾會中，
J30nB260_p0930a27║無盡法界塵亦然，深信諸佛皆充滿。
J30nB260_p0930b01║各以一切音聲海，普出無盡妙言辭，
J30nB260_p0930b02║盡於未來一切劫，讚佛甚深功德海。
J30nB260_p0930b03║於一下，先舉所讚。經云：「所有盡法界虛空界十
J30nB260_p0930b04║方三世一切剎土所有極微，一一塵中皆有一
J30nB260_p0930b05║切世間極微塵數佛。」故云：於一塵中塵數佛也。
J30nB260_p0930b06║又云：「一一佛所皆有菩薩海會圍遶。」故云：各處
J30nB260_p0930b07║菩薩眾會中也。此初二句，明一塵也。謂於一微
J30nB260_p0930b08║塵中所有微塵數佛，並各處在菩薩眾會中也。
J30nB260_p0930b09║無盡法界塵亦然者，此例多塵也。謂無盡法界
J30nB260_p0930b10║空中所有多塵，一一塵中所有塵數諸佛，亦各
J30nB260_p0930b11║處在菩薩眾會中也。蓋有主必有伴，今主處伴
J30nB260_p0930b12║中，正是主伴和融因果交徹，如一室千燈燈燈
J30nB260_p0930b13║相涉，無壞無雜不相障礙也。深信者，謂深心信
J30nB260_p0930b14║解也。由深心信解諸佛，故得充滿也。各以下，次
J30nB260_p0930b15║明能稱讚。初句音聲，次句言辭，三句劫際，四句
J30nB260_p0930b16║讚德。經云：「我當悉以甚深勝解現前知見，各以
J30nB260_p0930b17║出過辨才天女微妙舌根，一一舌根出無盡音
J30nB260_p0930b18║聲海，一一音聲出一切言辭海。」故云：各以一切
J30nB260_p0930b19║音聲海普出無盡妙言辭也。又云：「稱揚讚歎一
J30nB260_p0930b20║切如來諸功德海，窮未來際相續不斷。」故云：盡
J30nB260_p0930b21║於未來一切劫讚佛甚深功德海也。以上八句
J30nB260_p0930b22║乃二者，稱讚如來懺悔無量劫來（惡口障業得無礙辨才）。
J30nB260_p0930b23║[○@丁]三、廣修供養。
J30nB260_p0930b24║以諸最勝妙華鬘，妓樂塗香及傘蓋，
J30nB260_p0930b25║如是最勝莊嚴具，我以供養諸如來。
J30nB260_p0930b26║最勝衣服最勝香，末香燒香與燈燭，
J30nB260_p0930b27║一一皆如妙高聚，我悉供養諸如來。
J30nB260_p0930c01║我以廣大勝解心，深信一切三世佛，
J30nB260_p0930c02║悉以普賢行願力，普遍供養諸如來。
J30nB260_p0930c03║以諸等八句，五塵供也。最勝者，勝有三義：一最
J30nB260_p0930c04║上，二最妙，三最多。華鬘、傘蓋、燈燭，色塵供；妓樂，
J30nB260_p0930c05║聲塵供；塗末燒，香塵供；衣服，觸塵供。缺一飲食，
J30nB260_p0930c06║味塵攝，在供養事中也。梵語須彌盧，此云妙高
J30nB260_p0930c07║山，縱廣八萬四千由旬。聚，堆積也。謂堆積此五
J30nB260_p0930c08║塵妙供，一一皆如須彌山之高廣，而為供養諸
J30nB260_p0930c09║佛，故云一一皆如妙高聚，我悉供養諸如來也。
J30nB260_p0930c10║經云：「華雲、鬘雲、天音樂雲、天傘蓋雲、天衣服雲。
J30nB260_p0930c11║天種種香：塗香、燒香、末香，一一量如須彌山王。
J30nB260_p0930c12║燃種種燈：蘇燈、油燈，一一燈炷如須彌山，一一
J30nB260_p0930c13║燈油如大海水。以如是等種種供具，常為供養」
J30nB260_p0930c14║者是也。我以下四句，法供養也。大而無外曰廣。
J30nB260_p0930c15║勝解心者，《唯識論》中五別境之一心所也。深信
J30nB260_p0930c16║者，亦善十一內之一心所也。行願力者，普賢王
J30nB260_p0930c17║之大願心也。經云：「諸供養中法供養最，所謂如
J30nB260_p0930c18║說修行供養，利益眾生供養，攝受眾生供養，代
J30nB260_p0930c19║眾生苦供養，勤修善根供養，不捨菩薩業供養，
J30nB260_p0930c20║不離菩提心供養。」謂如上等法，我以勝解心深
J30nB260_p0930c21║信供養諸佛，皆仗普賢願力方得成就，故云悉
J30nB260_p0930c22║以普賢行願力，普遍供養諸如來也。當知前五
J30nB260_p0930c23║塵供無量功德，比法供養一念功德，百分不及
J30nB260_p0930c24║一，千分不及一，百千萬億分亦不及一。何以故？
J30nB260_p0930c25║以諸如來尊重法故，以如說行出生諸佛故。若
J30nB260_p0930c26║諸菩薩行法供養，則得成就供養如來，如是修
J30nB260_p0930c27║行是真供養也。總上三頌是三者，廣修供養，懺
J30nB260_p0931a01║悔多生多劫慳貪障業，得大財富。
J30nB260_p0931a02║[○@丁]四，懺悔業障。
J30nB260_p0931a03║我昔所造諸惡業，皆由無始貪瞋癡，
J30nB260_p0931a04║從身語意之所生，一切我今皆懺悔。
J30nB260_p0931a05║諸惡業者，十惡業也。謂此十惡業障之根，皆由
J30nB260_p0931a06║無始以來，貪瞋癡三毒所造也。貪者，引取之心
J30nB260_p0931a07║也。瞋者，忿怒之心也。癡者，迷惑之心也。毒者，害
J30nB260_p0931a08║也。謂此三種，皆能破壞出世善心，故名為毒。如
J30nB260_p0931a09║意地一念貪愛，身則廣行淫慾，口則妄言綺語。
J30nB260_p0931a10║意地一念瞋恚，身則廣行殺害，口則惡罵。意地
J30nB260_p0931a11║一念愚癡，身則廣行盜竊，口則兩舌。既諸不善
J30nB260_p0931a12║從一念而結業，今當還依一念而解釋也。如人
J30nB260_p0931a13║地倒，還從地起，故我一念翹勤，五體投地，披陳
J30nB260_p0931a14║發露，求哀懺悔，若根若枝，如湯潑雪，盡淨無餘
J30nB260_p0931a15║也。此四句，即四者懺悔業障，正懺無始以來，所
J30nB260_p0931a16║有諸惡業障，得依正具足。
J30nB260_p0931a17║[○@丁]五、隨喜功德。
J30nB260_p0931a18║十方一切諸眾生，二乘有學及無學，
J30nB260_p0931a19║一切如來與菩薩，所有功德皆隨喜。
J30nB260_p0931a20║諸眾生者，指人天等諸有情也。二乘即聲聞、緣
J30nB260_p0931a21║覺，各有二類，曰有學者，研真斷惑也；曰無學者，
J30nB260_p0931a22║真窮惑盡也。如來果人，菩薩因人，經云：「諸佛如
J30nB260_p0931a23║來，從初發心，為一切智，勤修福聚，不惜身命，經
J30nB260_p0931a24║不可說不可說佛剎極微塵數劫，一一劫中，捨
J30nB260_p0931a25║不可說不可說佛剎極微塵數頭目手足，如是
J30nB260_p0931a26║一切難行苦行，乃至成就無上菩提，及般涅槃，
J30nB260_p0931a27║分布舍利，所有功德，我皆隨喜。一切菩薩聲聞
J30nB260_p0931b01║緣覺，志求菩提，所修功德，我皆隨喜。豈但賢聖，
J30nB260_p0931b02║及彼十方一切世界，六趣四生，一切種類，所有
J30nB260_p0931b03║功德，乃至一毫之善，我皆隨喜。」故云所有功德
J30nB260_p0931b04║皆隨喜也。此一頌即五者隨喜功德，懺悔多生
J30nB260_p0931b05║以來，嫉妒障業，得大眷屬。
J30nB260_p0931b06║[○@丁]六、請轉法輪。
J30nB260_p0931b07║十方所有世間燈，最初成就菩提者，
J30nB260_p0931b08║我今一切皆勸請，轉於無上妙法輪。
J30nB260_p0931b09║世間燈者，以喻十方一切佛也。古云：「如來不出
J30nB260_p0931b10║世，萬古如長夜。」今十方三世一切佛剎極微塵
J30nB260_p0931b11║數諸佛如來，各以智照之明破滅癡暗，故云世
J30nB260_p0931b12║間燈也。初二句舉佛初成正覺，次二句請轉法
J30nB260_p0931b13║輪也。所言輪者，有摧碾之義，謂如來說法摧碾
J30nB260_p0931b14║一切眾生之惑業也。經云：「我當悉以身口意業
J30nB260_p0931b15║種種方便殷勤勸請轉妙法輪。」故云我今一切
J30nB260_p0931b16║皆勸請轉於無上妙法輪也。此四句乃六者請
J30nB260_p0931b17║轉法輪，正懺悔無始以來所有乘緩不求佛法
J30nB260_p0931b18║障得慈善根。
J30nB260_p0931b19║[○@丁]七、請佛住世。
J30nB260_p0931b20║諸佛若欲示涅槃，我悉至誠而勸請。
J30nB260_p0931b21║惟願久住剎塵劫，利樂一切諸眾生。
J30nB260_p0931b22║十方三世曰諸，三覺具圓曰佛。梵語涅槃，此云
J30nB260_p0931b23║大滅度。大即法身，滅即解脫，度即般若。奘三藏
J30nB260_p0931b24║翻為圓寂。賢首云：「德無不備稱圓，障無不盡稱
J30nB260_p0931b25║寂。」《大經》云：「涅言不生，槃言不滅，不生不滅名大
J30nB260_p0931b26║涅槃。」至誠者，專意也。經云：「所有盡法界、虛空界，
J30nB260_p0931b27║十方三世一切佛剎極微塵數諸佛如來，將欲
J30nB260_p0931c01║示現般涅槃時，金身掩耀，玉毫收彩，我以普賢
J30nB260_p0931c02║行願力故，至誠勸請莫入涅槃。」故云：諸佛若欲
J30nB260_p0931c03║示涅槃，我悉至誠而勸請也。又云：「惟願久住在
J30nB260_p0931c04║世，經於一切佛剎極微塵數劫，說微妙法，教化
J30nB260_p0931c05║眾生，皆種善根，熏習成熟，開智慧花，結菩提果，
J30nB260_p0931c06║展轉利樂一切有情，同圓種智。」故云：惟願久住
J30nB260_p0931c07║剎塵劫，利樂一切諸眾生也。不但如來涅槃，及
J30nB260_p0931c08║諸菩薩、聲聞、緣覺、有學、無學，乃至一切諸善知
J30nB260_p0931c09║識，欲入涅槃，我悉勸請也。此一頌是七者，請佛
J30nB260_p0931c10║住世，正懺曠劫以來輕慢佛障，得智慧多聞
J30nB260_p0931c11║[○@丁]八、普皆回向，分二：先總，次別。[○@戊]今初。
J30nB260_p0931c12║所有禮讚供養福，請佛住世轉法輪。
J30nB260_p0931c13║隨喜懺悔諸善根，回向眾生及佛道。
J30nB260_p0931c14║前三句是回前七願，後一句乃向歸二處也。禮
J30nB260_p0931c15║即禮敬諸佛，讚即稱讚如來，供即廣修供養，請
J30nB260_p0931c16║即請佛住世，轉即請轉法輪，隨即隨喜功德，懺
J30nB260_p0931c17║即懺悔業障，回向即普皆回向，眾生即恒順眾
J30nB260_p0931c18║生，佛道即常隨佛學。今第八願即言回向者，謂
J30nB260_p0931c19║欲回前七善向歸眾生佛道故。言諸善根者，根
J30nB260_p0931c20║有能生之義，謂能生長一切善法利濟眾生，圓
J30nB260_p0931c21║滿普賢十大願故。經云：「從初禮拜乃至隨順所
J30nB260_p0931c22║有功德，皆悉回向一切眾生，願令眾生常得安
J30nB260_p0931c23║樂無諸病苦，欲行惡法皆悉不成，所修善業皆
J30nB260_p0931c24║速成就，關閉一切諸惡趣門，開示人天涅槃正
J30nB260_p0931c25║路，乃至成就無上菩提。」故云回向眾生及佛道
J30nB260_p0931c26║也。此即回因向果，亦乃回事向理也。此一頌乃
J30nB260_p0931c27║是十者普皆回向，總懺多生以來狹劣障得廣
J30nB260_p0932a01║大善也。以上所引十二偈頌，是為普賢十種大
J30nB260_p0932a02║願，若能於此隨順趣入，則能生長一切功德，則
J30nB260_p0932a03║能成熟一切眾生，則能隨順諸佛菩提，則能成
J30nB260_p0932a04║滿普賢願海也。
J30nB260_p0932a05║[○@戊]次、別，分三：[○@己]初、回事向理。
J30nB260_p0932a06║願將以此勝功德，回向無上真法界。
J30nB260_p0932a07║上句勝功德，指前十願事也。下句真法界，是實
J30nB260_p0932a08║際地理也。志求滿足曰願，如阿難云：「如一眾生
J30nB260_p0932a09║未成佛，終不於此取泥洹」是也。回向者，謂回事
J30nB260_p0932a10║向理也。無上者，謂無過於上也。真法界者，謂不
J30nB260_p0932a11║妄曰真，交徹融攝，故曰法界。即是諸佛平等法
J30nB260_p0932a12║身，從本以來，不生不滅，非空非有，離名離相，無
J30nB260_p0932a13║內無外，惟一真實，不可思議，無障礙性，故云真
J30nB260_p0932a14║法界也。
J30nB260_p0932a15║[○@己]二、回因向果。
J30nB260_p0932a16║性相佛法及僧伽，二諦融通三昧印，
J30nB260_p0932a17║如是無量功德海，我今皆悉盡回向。
J30nB260_p0932a18║初二句舉所向。性者，自性三寶也。謂自一心性
J30nB260_p0932a19║上，照窮法界，即名佛寶。自性湛寂不遷，即名法
J30nB260_p0932a20║寶。自心性中，寂照不二，即名僧寶。相者，別相三
J30nB260_p0932a21║寶也。法報應化，即名佛寶。教理智斷，即名法寶。
J30nB260_p0932a22║三乘階次，即名僧寶。上之三寶，佛即是法，法即
J30nB260_p0932a23║是僧，全依自己一性而顯理也。此之三寶，佛不
J30nB260_p0932a24║是法，法不是僧，各各別有義相以明事也。理性
J30nB260_p0932a25║三寶，則絕朕纖毫不立，真諦也。事相三寶，則森
J30nB260_p0932a26║然萬法齊彰，俗諦也。俗是即真之俗，真是即俗
J30nB260_p0932a27║之真，真俗融通，圓成中道諦也。入此諦觀，名為
J30nB260_p0932b01║海印三昧。梵語三昧，此云正定。離偏邪曰正，絕
J30nB260_p0932b02║昏散曰定。又云正受，不受諸受，故名正受。又約
J30nB260_p0932b03║真如自性，法界心地言之。此一心性，從來不與
J30nB260_p0932b04║染法相應，佛寶真諦也。本來具足恒沙德相，法
J30nB260_p0932b05║寶俗諦也。自來圓融，和通無礙；僧寶，中諦也，本
J30nB260_p0932b06║無委曲，本無散亂，是真三諦三寶三昧印也。又
J30nB260_p0932b07║復此一心性以不變義，即名理性三諦三寶；以
J30nB260_p0932b08║隨緣義，即名事相三諦三寶。統總言之，若性、若
J30nB260_p0932b09║相，若理、若事，皆不離此一心性中海印三昧定
J30nB260_p0932b10║也。〈賢首品〉云：「或現聲聞獨覺道，或現成佛普莊
J30nB260_p0932b11║嚴，如是開闡三乘教，廣度眾生無量劫，隨其所
J30nB260_p0932b12║樂悉令現，海印三昧威神力。」第三句，明能回。如
J30nB260_p0932b13║是者，指上十願諸善法也。出生功德，如海深廣，
J30nB260_p0932b14║故云無量。第四句，正回向也。我者，指行人自己
J30nB260_p0932b15║也。回者，指上能回因也。向者，指上所向果也。謂
J30nB260_p0932b16║我今以如是十大願王無量功德海因，皆悉回
J30nB260_p0932b17║向自性三寶一心三諦海印三昧果海之中，故
J30nB260_p0932b18║云如是無量功德海，我今皆悉盡回向也。
J30nB260_p0932b19║[○@己]三、回自向他。
J30nB260_p0932b20║所有眾生身口意，見惑彈謗我法等，
J30nB260_p0932b21║如是一切諸業障，悉皆消滅盡無餘。
J30nB260_p0932b22║念念智周於法界，廣度眾生皆不退。
J30nB260_p0932b23║所有下，分二：先回懺滅障無餘。初句能造三業，
J30nB260_p0932b24║具二句所作惑。業，法也。見惑者，謂身見、邪見、邊
J30nB260_p0932b25║見等惑也。彈者，貶斥也。謗者，誹毀也。我法等，含
J30nB260_p0932b26║二意：一、謂我佛所說法也；二、謂我指身，即身見
J30nB260_p0932b27║也；法指佛法，謗無佛法，撥無因果，即邪見也；等
J30nB260_p0932c01║指斷常二邊見。說業障者，業單彈謗我法等業
J30nB260_p0932c02║也，障兼見惑煩惱障也。皆消滅者，謂悉皆仗回
J30nB260_p0932c03║自向他之力，消諸業障，盡淨無餘也。問：彼人造
J30nB260_p0932c04║業，應須彼人自懺，如何我之回懺，能消彼之業
J30nB260_p0932c05║障耶？答：以天性相關，故《華嚴》云：「心佛及眾生，是
J30nB260_p0932c06║三無差別。」則彼之業障，即我之業障也；我之回
J30nB260_p0932c07║懺，即彼之回懺也。消滅何為不可乎？念念下，次
J30nB260_p0932c08║向度生皆不退。心運實智，證諸佛法界理；心運
J30nB260_p0932c09║權智，度法界諸眾生。三法既然同一性天智月，
J30nB260_p0932c10║故我回自向他之力，能令念念智周一大法界，
J30nB260_p0932c11║廣度眾生，皆到諸佛不退之地，故云念念智周
J30nB260_p0932c12║於法界，廣度眾生，皆不退也。
J30nB260_p0932c13║[○@丙]後、結願無盡。
J30nB260_p0932c14║乃至虛空世界盡，眾生及業煩惱盡，
J30nB260_p0932c15║如是四法廣無邊，願今回向亦如是。
J30nB260_p0932c16║此偈總結普賢十大行願無盡際也。前二句明
J30nB260_p0932c17║四法若盡，則回向亦盡；後二句例四法無邊，則
J30nB260_p0932c18║回向願亦無邊也。四法者：一、虛空界；二、眾生；三、
J30nB260_p0932c19║業；四、煩惱也。經云：「虛空界盡，我願乃盡。以虛空
J30nB260_p0932c20║界不可盡故，我此十願無有窮盡。如是乃至眾
J30nB260_p0932c21║生界盡、眾生業盡、眾生煩惱盡，我願乃盡。而眾
J30nB260_p0932c22║生界乃至煩惱無有盡故，我此十願亦無有盡。」
J30nB260_p0932c23║念念相續，無有間斷，身、語、意業無有疲厭。故總
J30nB260_p0932c24║結云：願今回向亦如是也。
J30nB260_p0932c25║南無大行普賢菩薩（三稱）。
J30nB260_p0932c26║大行普賢菩薩者，謂供養一切，心無厭足，故稱
J30nB260_p0932c27║為大。難行能行，難作能作，故稱為行。行彌法界，
J30nB260_p0933a01║故名曰普。位鄰極聖，故名曰賢。萬行莊嚴，諸佛
J30nB260_p0933a02║法藏，所以稱為大行普賢菩薩也。然無邊勝福，
J30nB260_p0933a03║莫過行門。諸佛菩薩，從行門出。故華嚴會上，推
J30nB260_p0933a04║普賢菩薩為長子。以其先入如來藏身三昧，後
J30nB260_p0933a05║說行願，復稱願王。示其願行，當依此修證。不唯
J30nB260_p0933a06║滅罪生福，實能見性成佛也。大行是法，普賢同
J30nB260_p0933a07║佛，菩薩屬僧。如是三稱，則三寶全具，首尾照應，
J30nB260_p0933a08║事理無礙也。
J30nB260_p0933a09║大懺悔文略解卷下（終）
J30nB260_p0933a10║跋
J30nB260_p0933a11║經云：「造罪滿大地，積惡如恒沙，惟有懺悔力，乃能
J30nB260_p0933a12║得除滅。」應知此法不可思議也。蓋由凡夫不了顛
J30nB260_p0933a13║倒是非，但知求福而不求悔，殊不知罪滅即福生，
J30nB260_p0933a14║未有罪不滅而福生者也。故不空、不動二尊者，體
J30nB260_p0933a15║佛弘慈，出此懺文，普勸人人精修勤學，一念感通
J30nB260_p0933a16║諸佛，自然垢淨光生，又何愁不是千佛一數？其懺
J30nB260_p0933a17║悔之功，豈小補哉？時
J30nB260_p0933a18║康熙己丑冬分第三白半月，長淨書玉閣筆識。