J31nB267_p0545c01║牧雲和尚嬾齋別集卷之二
J31nB267_p0545c02║東吳　毛晉子晉　編閱
J31nB267_p0545c03║鄂州　記室智時　較訂
J31nB267_p0545c04║文（乙）
J31nB267_p0545c05║說
J31nB267_p0545c06║衣說
J31nB267_p0545c07║釋迦老子出世提挈五濁人常為一事，乃五濁人則
J31nB267_p0545c08║見釋迦老子有千億教門。顧諸弟子同在靈山，均受
J31nB267_p0545c09║法味，亦各有持循者。如一土也，而有山陵岡阜、大野
J31nB267_p0545c10║平陸；如一水也，而有江河淮濟、大海百川。蓋不異而
J31nB267_p0545c11║異，不同而同，惟於一毫頭上識取根源，則同異之相
J31nB267_p0545c12║可不言而喻矣。良以佛法如海，窮之為難，集大成固
J31nB267_p0545c13║不能無各封，而胡越猶庶幾也。昔飲光、優波離、富樓
J31nB267_p0545c14║那三大士之在靈山，雖各有持循，未聞以一佛之法
J31nB267_p0545c15║執此而外彼，起諍言而低昂也。於今之世，有講誦釋
J31nB267_p0545c16║迦口所說者，則謂之經師；有指示釋迦心所印者，則
J31nB267_p0545c17║謂之宗師；有模範釋迦身之威儀者，則謂之律師。一
J31nB267_p0545c18║佛同矣，三師異焉。顧三師之中更有異焉者，有持黃
J31nB267_p0545c19║卷赤軸、性宗相宗為我家物者，有認楖栗麈尾、東指
J31nB267_p0545c20║西敲非他宗事者，有執六環五綴、黑月白月羯磨布
J31nB267_p0545c21║薩必律家茶飯，其視拈椎豎拂、分教判時，則云：「此宗
J31nB267_p0545c22║也，此教也，吾所不與者。」人異其見，世異其佛。嗚呼！先
J31nB267_p0545c23║佛往矣，孰能同之？賴有此僧伽黎也。律師、經師、宗師
J31nB267_p0545c24║舉從事焉，無敢異同于其間也。是僧伽黎者，果為千
J31nB267_p0545c25║佛授受渾然無分之大衣乎？飲光持入雞足山以候
J31nB267_p0545c26║慈氏，達磨傳至中國以付慧可，非直表信益、彰大同
J31nB267_p0545c27║之法也。曹溪之際，人仰其衣，以一衣授及門一法子
J31nB267_p0545c28║則不為少，以一衣饜及門諸法子則不能足，故衣止
J31nB267_p0545c29║不傳，時也。蓋知有不奪祖之法而務奪祖之衣者，起
J31nB267_p0545c30║深為之防也。今之世，乃又不必達磨之衣，期廣達磨
J31nB267_p0546a01║之法，故宗家授衣之例復大行，亦時也。或曰：達磨之
J31nB267_p0546a02║衣既止不傳，今之授衣得無妄乎？㯉叟曰：達磨不傳
J31nB267_p0546a03║之衣，亦非雞足待慈氏之衣也，庸何傷？雖然，但勿更
J31nB267_p0546a04║起爭端，執此衣為經、為律、為禪也。衣本大同，知衣之
J31nB267_p0546a05║大同，則知先佛之不局。能護持六根，皎如冰霜，依先
J31nB267_p0546a06║佛之模範，則入律；能運漚和，演修多羅，代先佛之廣
J31nB267_p0546a07║長，則入經；能離言說，直悟心源，衍先佛之慧命，則入
J31nB267_p0546a08║宗。如大海潛流四天下，隨在得水，而呼之曰非、曰潭、
J31nB267_p0546a09║曰池、曰沼，乃水固自若也無辨。夫如是，則舉此衣曰
J31nB267_p0546a10║禪、曰教、曰律，亦無不可者。噫！彰禪、教、律之同衣，是彰
J31nB267_p0546a11║禪、教、律之同佛也，復何疑？
J31nB267_p0546a12║警學詩說
J31nB267_p0546a13║夫詩之為道，若非沙門之正務焉。余初出俗時，見老
J31nB267_p0546a14║宿作偈頌，心輒慕，每私頌寒山、石屋語。已而遠遊，歷
J31nB267_p0546a15║吳越叢席，值聽講習禪之侶，皆尚乎詩，慕彌甚。時以
J31nB267_p0546a16║未明生死事，不遑研習之，遂撥艸瞻風，親近知識。數
J31nB267_p0546a17║年後，漸聞長者之論，屢窺前輩之作，始悟詩殊未易
J31nB267_p0546a18║言，亦未易作也。夫何故？蓋詩所以言志，惟古之人志
J31nB267_p0546a19║於道、篤於學，日務修省，故能暢其志，慷慨特達，遠大
J31nB267_p0546a20║高明。其詩未作，其天地民物之故、上下古今之變，先
J31nB267_p0546a21║已坐見，忽有所感，其興致淋漓，咨嗟詠歎，無意乎詩
J31nB267_p0546a22║而自詩，無意乎雅而自雅，比興無一不含大義，出語
J31nB267_p0546a23║無一不有所源，優柔婉易，言簡意長，一誦之，使人性
J31nB267_p0546a24║靈躍、俗習化，雖傳百世，詠歎若新，此古人之詩。今我
J31nB267_p0546a25║曹負志言詩，道眼未明，求所謂寒山、石屋者不能得，
J31nB267_p0546a26║而於樂不淫、哀不傷，三百篇風人之微旨，又或未達
J31nB267_p0546a27║其志，茫無所矜式，徒欲速成其詩，得乎？予乃觀古人
J31nB267_p0546a28║之為詩者，似乎必先一其志以達乎道，必持夫道以
J31nB267_p0546a29║養其志，故詩之所在，即志之所在，志之所在，即道之
J31nB267_p0546a30║所在也。苟大道之未明，大義之未喻，志而非志矣，而
J31nB267_p0546b01║惟工其字句，聯其景物，若陳死人，飾以衣冠，了無生
J31nB267_p0546b02║氣，而欲並于風雅，惡乎可？不知語錄、經論、佛意、祖意
J31nB267_p0546b03║之若何，而惟撮以成句，如竊帝王之言以驚世，不憚
J31nB267_p0546b04║罪誅，而謂明乎佛法，洞乎禪理，惡乎可？不知古人一
J31nB267_p0546b05║死生、同物我，優游自得，真實受用處，而惟木食、澗飲、
J31nB267_p0546b06║岩居、雲臥之鋪敘，如貪夫學採西山之薇以市廉，要
J31nB267_p0546b07║之非夷齊之面目，而謂友于寒山、同于石屋，又惡乎
J31nB267_p0546b08║可？或更創無謂之題，耗有涯之思，有類精衛銜木、夸
J31nB267_p0546b09║父窮影，歲月川逝而不惜人命，呼吸而不顧視品。雖
J31nB267_p0546b10║然，岐俗準理，均為喪志。孔子曰：「詩三百，一言以蔽之，
J31nB267_p0546b11║曰：思無邪。」是知詩之為教，無非欲吾人端其志，而非
J31nB267_p0546b12║欲吾人之必為詩。世尊云：「息心達本源，故號為沙門。」
J31nB267_p0546b13║然則苟非其志，雖世間學猶無取焉，況號為息心達
J31nB267_p0546b14║本者哉？或云：治世語言皆順正法，粗言及細語皆歸
J31nB267_p0546b15║第一義。古法師謂何妨筆硯資真性，則又何也？告之
J31nB267_p0546b16║曰：佛說佛言，祖說祖語，子能契佛祖之道，然後如寒
J31nB267_p0546b17║山咳唾可也，石屋詠歌可也，古宿粗言細語可也。斯
J31nB267_p0546b18║蓋終日言而未嘗言，又何必論順正法、資真性、歸第
J31nB267_p0546b19║一義耶？
J31nB267_p0546b20║墮蜘說
J31nB267_p0546b21║梅雨初歇，庭竹低徊，獨步廊廡，偶見墮蜘循階而上，
J31nB267_p0546b22║余曰：「嘻！是何來也？其網傾耶？其欲避雨耶？」乃試接以
J31nB267_p0546b23║竹杖，擲階之南，蜘不東西走，復向階來，余曰：「果乎？」至
J31nB267_p0546b24║窪水漲，階不得上，乃夤緣小艸，艸輒仆水，蜘驚，旋轉
J31nB267_p0546b25║緣他艸，又仆，如是者數四，知艸不可緣，乃隨仆處探
J31nB267_p0546b26║水，計欲泳游，然舍艸幾沒，急抱艸而息，良久，度憑艸
J31nB267_p0546b27║不得濟轉，則畏濯雨，遂棄艸疾遊，奮不顧身得階。余
J31nB267_p0546b28║曰：「有是哉！」蜘之微也，網傾于雨而困雨，其趨階，知所
J31nB267_p0546b29║向也，故擲而復來；其值水，志能決也，故盤桓而不退；
J31nB267_p0546b30║其棄艸，勇于往也，故舍軀不顧，而階得以陞，雨得以
J31nB267_p0546c01║不溺。謂物無智，其然乎？人能若蜘出苦波、登道岸，何
J31nB267_p0546c02║難曳杖而作？
J31nB267_p0546c03║樗立字說
J31nB267_p0546c04║莊生謂世間之材皆有用，惟樗也無用。惟無用，故得
J31nB267_p0546c05║全其天年。鄭子子康，一號雲渡，入於法，名曰恬，請予
J31nB267_p0546c06║字之。余嘉其灰世間進趨之念，字之樗。立是樗也，立
J31nB267_p0546c07║斯世也，果無用乎？夫桃之艷，李之冶，梅之清，俱能娛
J31nB267_p0546c08║人眼目，賞人心志。至於松柏，冬夏青青，若老其歲月，
J31nB267_p0546c09║匠氏取焉，為榱為棟。是樗也，是真無用乎？惡乎使立
J31nB267_p0546c10║于世間？曰：天地之大，品類之繁，化工無偏，欲使之不
J31nB267_p0546c11║立，不可得也。曰：既無用焉，必使之立，何居乎？曰：欲世
J31nB267_p0546c12║之知有無用之材也。曰：無用也，能避眾材所嗤乎？曰：
J31nB267_p0546c13║樗也樸，甘受嗤。要之，桃之艷，李之冶，松柏之青青，晚
J31nB267_p0546c14║節末路，求為樗不可得也。是故世間無是樗也，惡乎
J31nB267_p0546c15║可？雖然，更有說焉。子康入法也健，使從余遊，萬年一
J31nB267_p0546c16║念，如樗無易，惡知不化為法門大樹，與舉世競炎炎
J31nB267_p0546c17║者作清涼美蔭？無用而大用，佛祖且不敢指目，樗性
J31nB267_p0546c18║安在？子康勉之，余將觀之。
J31nB267_p0546c19║玄佩字說
J31nB267_p0546c20║恒所張君晤余梅谿，執弟子禮請字，字之曰玄佩。別
J31nB267_p0546c21║去五年，余復過梅谿。玄佩聞之來訊，出一古箋乞語。
J31nB267_p0546c22║余聞《大易》之辭：「人必恒其德。」《書》云：「君子所其無逸。」《般
J31nB267_p0546c23║若經》則云：「應無所住而生其心。」夫所無逸者，進德之
J31nB267_p0546c24║事。恒其德，則正心而修身矣。正心而修身，則非禮勿
J31nB267_p0546c25║視，非禮勿聽，非禮勿言，非禮勿動。聲色紜紜，何有於
J31nB267_p0546c26║我哉？聲色不能妄動，則幾于不住色，不住聲，不住香，
J31nB267_p0546c27║不住味，不住觸，不住法。雖然，第不能妄動，物斯在也。
J31nB267_p0546c28║莫若以色即是空，聲即是空，香即是空，味即是空，觸
J31nB267_p0546c29║即是空，法即是空觀之。雖然，如徒以空觀之，未善也。
J31nB267_p0546c30║莫若諦觀色已空，現前玄黃朱紫，洪纖高下，相參而
J31nB267_p0547a01║不混者，當何名之？聲已空，則宮商角徵，嘔啞啁哳，諸
J31nB267_p0547a02║快人之耳者，此不名聲，復名何者？昔子張聞聖言，書
J31nB267_p0547a03║諸紳。玄佩當以此語佩諸心，時時省察，玄旨從是而
J31nB267_p0547a04║得。余何言哉？
J31nB267_p0547a05║鄰仲字說
J31nB267_p0547a06║孔子之言曰：「敏而好學。」徐子舊字廣聞，今授名曰超
J31nB267_p0547a07║敏，字曰鄰仲。蓋出世之法，必利根上智，則一超直入。
J31nB267_p0547a08║及其入也，則敏亦忘乎其為敏，超然而自得也。是則
J31nB267_p0547a09║敏而好學，好古敏求，豈以為獨仲尼之事耶？古語曰：
J31nB267_p0547a10║「舜何人也？余何人也？有為者亦若是。」故曰：「德不孤，必
J31nB267_p0547a11║有鄰。」鄰仲以之。
J31nB267_p0547a12║古求字說
J31nB267_p0547a13║昔蘇長公之論道也，可致而不可求，舍致求道，與道
J31nB267_p0547a14║日遠。然則古今求道者，舉非耶？是殆不然。所言致者，
J31nB267_p0547a15║正以進其求之之方，非致與求為二也。蓋古之人之
J31nB267_p0547a16║求道，有見乎世間惟道為尊，故其胸中惟以道為事，
J31nB267_p0547a17║輕榮名，絕貨利，勞筋骨，餓體膚，不期然而然。至求出
J31nB267_p0547a18║世而到知識所也，則必大畏生死之關，深冀解脫之
J31nB267_p0547a19║道。而知識之有言無言，捶打呵罵，舉如醍醐甘露，傾
J31nB267_p0547a20║灌肺腸。疑關未透，則必朝而參，夕而研，蒲團七破不
J31nB267_p0547a21║為惱，三十年尋劍不為恥，斯皆致道之方。以其力久
J31nB267_p0547a22║真積，鉗錘之下，法用頓彰，如沒人之忘水，無所謂一
J31nB267_p0547a23║七日、二七日、三七日計程而求道也。又無所謂妻拏
J31nB267_p0547a24║不必舍、貨財不必遠，以染心著於世間，以輕心入於
J31nB267_p0547a25║佛乘也。人根漸薄，法運斯降，無論其曠劫沉迷，多生
J31nB267_p0547a26║流浪，即一年三百六十日，乃三百五十三日之長，耽
J31nB267_p0547a27║著於聲色，計較於財貨，以七日之短，聚頭之癡，遂自
J31nB267_p0547a28║謂駕佛祖，弄口頭，欣欣然相得。從上佛祖勤苦求法，
J31nB267_p0547a29║反不如之。如是者，果凡夫之無知乎？抑法門之流弊
J31nB267_p0547a30║歟？子夏曰：「百工居肆以成其事，君子學以致其道。」夫
J31nB267_p0547b01║求道而不能厭世無常，久經爐鞴，默受薰陶，化其凡
J31nB267_p0547b02║習，是無致道之方也。是不居肆而成事，舍學而致道
J31nB267_p0547b03║也，其求不為妄乎？然且動涉癡愛，乃又自謂得佛祖
J31nB267_p0547b04║心髓，欺天乎？欺佛乎？此無他，主法利錢穀，愚子博虛
J31nB267_p0547b05║名，上下相蒙，以法為遊戲。吁！何倒之甚歟？或曰：學以
J31nB267_p0547b06║致道，階級之論也。廣額放下屠刀，立地成佛，七日而
J31nB267_p0547b07║悟，斯為遲也。師何解之？應之曰：正以佛世只一廣額，
J31nB267_p0547b08║今市廛阡陌皆廣額，為可疑也。又廣額放下屠刀，未
J31nB267_p0547b09║必更從事於聲色貨利；今世之廣額，口得佛法，又必
J31nB267_p0547b10║兼得聲色貨利，會計出內錙銖之失，寤寐弗寧，其癡
J31nB267_p0547b11║比庸人有加，為可駭也。且予過矣！如以廣額立地成
J31nB267_p0547b12║佛為式以自瞞，即其未放屠刀，顧不成佛歟？是則雞
J31nB267_p0547b13║犬是佛，牛羊亦佛，又豈必論道而求諸人？是知古今
J31nB267_p0547b14║聖賢無致道之方，不可以求道也。乙未秋日，余謝事
J31nB267_p0547b15║天童，歸破山，目擊法運之變。有許子宛玉，翩翩然佳
J31nB267_p0547b16║公子也，幅巾向道其乞名，維摩費和尚曰行璧，更就
J31nB267_p0547b17║余索別字，乃以古求贈。蓋欲其如古之致道，恐其惑
J31nB267_p0547b18║于今之求道也。作是說，俾時佩而無失炤焉。
J31nB267_p0547b19║題跋
J31nB267_p0547b20║重刻洞聞和尚語錄跋
J31nB267_p0547b21║先洞聞和尚住山四十年，所有語句從胸襟流出，不
J31nB267_p0547b22║事雕飾，又其容止坦蕩不定，登曲彔木床然後說法，
J31nB267_p0547b23║即拈頌垂示，乃至山居諸偈，皆平日雅言也。其語已
J31nB267_p0547b24║刻於萬曆庚申，而自庚申至遷化癸亥四年語未續
J31nB267_p0547b25║刻。崇禎戊寅秋，山中勝、仲兩伯與同條鶴兄有見乎
J31nB267_p0547b26║從上先德所有提唱，貴存簡要，於是復捧讀前刻，再
J31nB267_p0547b27║展住中峰、維摩及破山所有垂示未經刻者，遵古錄
J31nB267_p0547b28║儀式，繁者略之、要者續之、詞蔓者節之，其於前後微
J31nB267_p0547b29║旨蓋未嘗動著，遂同參訂，以類不以年，錄成兩編。嗚
J31nB267_p0547b30║呼！和尚所詣深矣，不肖輩何能以蠡測？嘗憶邵耕夫
J31nB267_p0547c01║先生有語云：「律之世俗文字，似覺樸疏；合之大事因
J31nB267_p0547c02║緣，全無乖互。」殆知言乎？因重壽諸梓。而今而後，倘遇
J31nB267_p0547c03║法門豪俊具擇法眼者，則見老人面目猶在，狂瀾砥
J31nB267_p0547c04║柱、長夜慧燈，紛紛玄學不無裨賴焉。
J31nB267_p0547c05║跋吳門杜子紆先生所書華嚴經第四十卷
J31nB267_p0547c06║眉與眼在一處，而終身不能見，非不見也，為太近也。
J31nB267_p0547c07║普賢身相周遍十方，而普眼不能見，普眼之外無普
J31nB267_p0547c08║賢也。然後以解脫神通之力，為現色身，坐蓮華座，而
J31nB267_p0547c09║諸菩薩心生踊躍，非倒見乎？畢竟普賢菩薩秘密身
J31nB267_p0547c10║境界、秘密語境界、秘密意境界，敢保普眼盡微塵劫
J31nB267_p0547c11║摸索不著。
J31nB267_p0547c12║書一水上人書楞嚴經第五卷後
J31nB267_p0547c13║貝葉齋一水上人，書《首楞嚴經》一部，取墨於其友六
J31nB267_p0547c14║上座之舌端，字畫清勁，見者讚歎。癸未秋日，余歸吳
J31nB267_p0547c15║門，晤其師培公，話夙昔，燈下出以示余，而一水已逝
J31nB267_p0547c16║世，余深為歎惜。嗟嗟！一舌一手，本來同體，一生一死，
J31nB267_p0547c17║書此了義。血可作墨，字可作經，究竟堅固，何死何生？
J31nB267_p0547c18║我知常寂光中，佛問圓通，當以根塵同源，縛脫無二
J31nB267_p0547c19║為第一。
J31nB267_p0547c20║跋顧敬修居士手書法華、楞嚴二經
J31nB267_p0547c21║《楞嚴》「一切事究竟堅固」，即《法華》「世間相常住」也。《法華》
J31nB267_p0547c22║「心生大歡喜，自知當作佛」，即《楞嚴》「狂心不歇，歇即菩
J31nB267_p0547c23║提」。方悟神珠不從外得也。敬修居士手書二經，貯供
J31nB267_p0547c24║芸居。蓋自挂冠，與玄公篤方外之誼。玄公，余知友也。
J31nB267_p0547c25║丁亥夏，舟過吳門，居士以個中事相扣，招余天宮寺
J31nB267_p0547c26║齊，而玄公出是經。時綠陰在庭，葵芳滿砌，爛然耀人
J31nB267_p0547c27║心目。余指謂居士曰：「此世間相常住也。」凝睇久之，啜
J31nB267_p0547c28║茶而別。
J31nB267_p0547c29║書盂蘭盆經後
J31nB267_p0547c30║往余在家，髫年不學，蒙然無知。獨見我先君居常懷
J31nB267_p0548a01║古，襟期悠曠，而不閑治生。或隆冬無襦，或盛暑無幃，
J31nB267_p0548a02║多受坎壈，然莫知所致。後披佛經，詳示一期報境，皆
J31nB267_p0548a03║本宿因。故自先君去世，恒恐感報或如今，心每忡然。
J31nB267_p0548a04║又自分莫能為之設處，飲泣銜恨，未嘗告人。或逢法
J31nB267_p0548a05║會，雖隨世設薦，特未知盂蘭盆之為意。丁亥七月，畏
J31nB267_p0548a06║酷熱，絕人事，禁足一室，得以究佛微旨。蓋以九旬驗
J31nB267_p0548a07║蠟之勝功，解九泉吞炭之重結。且以眾德汪洋，如舉
J31nB267_p0548a08║多炬燎一束薪，宜乎其欻然而滅也；如將眾寶給一
J31nB267_p0548a09║貧乏，宜乎其受用無匱也。然則諸供必使一盆承之
J31nB267_p0548a10║者何？聖雖眾，德無二也；親雖異，定咸具也。曷言乎定？
J31nB267_p0548a11║有情之本，凝然寂然，自心想紛飛，惡業由斯搆矣。茲
J31nB267_p0548a12║以德啟定，以定向德，德定攸同，諸境不能動。罪性無
J31nB267_p0548a13║覓，苦厄自度。故佛敕眾僧，先為施主家咒願，願七世
J31nB267_p0548a14║父母行禪定意，然後受食。嗚呼！歲猶奔馬，命若流泉。
J31nB267_p0548a15║計先君之棄世，已廿五年；憶先慈之擲我，倏又七年。
J31nB267_p0548a16║值是日，諷是經，有不能釋然者，余不能自解也。為未
J31nB267_p0548a17║知我先親之於是日，如佛所說，行禪定意，在於何所？
J31nB267_p0548a18║瓶罍增悽，風木多戰，因手書一卷，以志永哀。願舉世
J31nB267_p0548a19║銜親恩者，當是日或有不釋然，期共遵揚聖教，庶酬
J31nB267_p0548a20║罔極。
J31nB267_p0548a21║跋王兆吉居士所書華嚴經
J31nB267_p0548a22║《華嚴》要旨，疏論家罄矣。原其歸趣，不出乎六相、十玄、
J31nB267_p0548a23║四法界。乃復庵和尚復作《綸貫》通之，宜無剩義。然談
J31nB267_p0548a24║之極玄，就之莫入，其故何耶？疏家云：「達本忘情，情生
J31nB267_p0548a25║智隔。」《圓覺》云：「以思惟心，測度如來圓覺境界，如取螢
J31nB267_p0548a26║火燒須彌山，縱經塵劫，終不能著。」夫思惟亦曷有過？
J31nB267_p0548a27║過在視毘盧法界與己躬為二物。是故欲得之，愈失
J31nB267_p0548a28║之。庸詎知天地一太極，人身一太極，人身陰陽即天
J31nB267_p0548a29║地陰陽，毘盧性海即吾人性海。是故爬寸膚而舉身
J31nB267_p0548a30║皆應，牽一髮而手足相諳。是故動、遍動、等遍動，在吾
J31nB267_p0548b01║一身，亦大彰明，亦大較著。自一身以及萬象，充乎法
J31nB267_p0548b02║界，動、遍動、等遍動，蓋情與無情，共一真耳。但凡者隨
J31nB267_p0548b03║其事，聖者遊其理，理事相忘，則聖凡渾然。夫如是，則
J31nB267_p0548b04║毘盧遮那在吾一毛孔中，坐菩提場，現不思議神變，
J31nB267_p0548b05║圍繞往昔同行菩薩，化度無盡大心眾生。一毛孔既
J31nB267_p0548b06║然，八萬四千毛孔靡不然，攝則俱攝，彰則頓彰。正如
J31nB267_p0548b07║千燈之光，萬鏡之像，表裏相映，洞徹無礙。佛生剎土，
J31nB267_p0548b08║古今物我，寧有間隔？所有隔者，所謂視法界、己身為
J31nB267_p0548b09║二物也。昔有講師致疑《華嚴》，以一切眾生住地無明
J31nB267_p0548b10║全成諸佛不動智，問於真淨。淨曰：「此易了者。」時有童
J31nB267_p0548b11║子方掃除，真淨呼童子，童子回首。淨曰：「此非不動智
J31nB267_p0548b12║歟？」淨復問童子：「如何是汝佛性？」童子惘然顧盻，不知
J31nB267_p0548b13║所答。真淨曰：「此所謂住地無明也。」講師謝而去。然住
J31nB267_p0548b14║地無明與不動智豈有定相？特一起念向外尋佛，則
J31nB267_p0548b15║情生而智隔矣。又鹽官國師問講華嚴座主：「《華嚴》有
J31nB267_p0548b16║幾重法界？」座主答曰：「略有四重，廣則無盡。」鹽官豎起
J31nB267_p0548b17║拂子云：「此是第幾重法界？」座主亦惘然莫能措語。是
J31nB267_p0548b18║皆不知法界為己身，而外多記憶者也。苟求諸身，行
J31nB267_p0548b19║遠升高，毘盧在是，文殊、普賢在是，五十三善知識亦
J31nB267_p0548b20║在是。所以毘目仙人執善財手，歷微塵數劫不出一
J31nB267_p0548b21║瞬息；善財在普賢毛孔中，經過無數剎海不離腳跟
J31nB267_p0548b22║下，是此經正宗。兆翁居士現宰官身為法王子，諷誦
J31nB267_p0548b23║之、書寫之，極其莊嚴。蓋以毘盧遮那在頂𩕳，文殊、普
J31nB267_p0548b24║賢為左右手，是故非莊嚴佛、非莊嚴經，乃莊嚴居士
J31nB267_p0548b25║自法界也。余獲捧瞻，心眼寥廓，乃拭淨几、燒名香，於
J31nB267_p0548b26║一毫端與居士相見。
J31nB267_p0548b27║題蔣伯昌書華嚴經
J31nB267_p0548b28║原夫心、佛、眾生，三無差別。佛有是心，眾生亦有是心。
J31nB267_p0548b29║此心無增減，無高下，從本以來，靈明廓徹。在佛能不
J31nB267_p0548b30║迷，故所居殊勝，所用奇特，菩提場、金剛座，非心外之
J31nB267_p0548c01║物也。眾生迷之，故所見顛倒，所報狹劣，三禪天、無間
J31nB267_p0548c02║獄，亦非心外而有也。是故心外無佛，信自心，便成佛
J31nB267_p0548c03║出世也；心外無眾生，迷自心，便作眾生在世間也。然
J31nB267_p0548c04║則華嚴法界，乃自心佛之居處明矣。虞山善士蔣伯
J31nB267_p0548c05║昌，有志佛乘，手書《華嚴》大經一部，晨夕供養持誦。昔
J31nB267_p0548c06║有訪友者，值其書是經，未即出，其人以友故，慢不悅。
J31nB267_p0548c07║友出示其經曰：「此是閻羅老子面前一道赦書。」其人
J31nB267_p0548c08║驚悚，回家亦寫一部。夫人發心書經，紅塵浩浩中，即
J31nB267_p0548c09║知有佛矣。縱有罪愆，如人在縲紲，一旦為王家擢用，
J31nB267_p0548c10║有司拘禁之，不得佛法所庇矣。生死到來，設打閻羅
J31nB267_p0548c11║老子面前過，自然起敬，三途地獄，敢保無分？一道赦
J31nB267_p0548c12║書，豈虛語耶？
J31nB267_p0548c13║題雨新上人所書法華經
J31nB267_p0548c14║《妙法華經》印板流通久矣，復何書寫之多耶？曰：六種
J31nB267_p0548c15║法師，書持與數，較其功德，海口莫宣。余曰：未然也。經
J31nB267_p0548c16║出佛口，入眾生心，開佛知見，筆畫死鈍，持者不靈。譬
J31nB267_p0548c17║諸飲食，同一飽也，而粗糲是拒，嘉者飫焉。故經云：「香
J31nB267_p0548c18║風吹萎花，更雨新好者。」
J31nB267_p0548c19║題惺中上人書華嚴經
J31nB267_p0548c20║武林上人惺中，留心於華嚴法界，以堅固刀刺娘生
J31nB267_p0548c21║舌，取血書八十一卷之文，三年而告成。所書經處，汾
J31nB267_p0548c22║湖之水月庵也，將貯之名山。念甲乙以來，時世變遷，
J31nB267_p0548c23║未果此願。己丑春日，余放舟東遊，過水月，遶庵皆綠
J31nB267_p0548c24║楊新葦。時煙雨空濛，春陰滿牖，上人出素箋，乞題經
J31nB267_p0548c25║要。於是說偈：
J31nB267_p0548c26║十萬文，一滴血。染於紙，成佛說。手忘筆，口無舌。華藏
J31nB267_p0548c27║海，親遊歷。佛與生，水與月。異而同，同而別。藏名山，待
J31nB267_p0548c28║時節。我作偈，合古轍。百神護，萬象徹。空齊頭，雨不歇。
J31nB267_p0548c29║毘盧師，頂門揭。薦取去，太直截。
J31nB267_p0548c30║跋雲浦上人書華嚴楞嚴二經
J31nB267_p0549a01║佛以一音演說法，眾生隨類各得解，一代時教，其有
J31nB267_p0549a02║異音耶？譬若明珠走盤，了無定跡，而或者執一隅以
J31nB267_p0549a03║盡之，得無謬乎？亦類其解而已。《楞嚴》之為經，交光法
J31nB267_p0549a04║師以為得《華嚴》氣分，雲浦上人書《華嚴》後，續書此經，
J31nB267_p0549a05║抑亦本於其論耶？余謂閱經者，當求經之要，勿先於
J31nB267_p0549a06║時味較異同可也。《華嚴》曰：「有大經卷在一微塵，有智
J31nB267_p0549a07║者破塵而得經。」獨不思此經者，為《華嚴》耶？為《楞嚴》耶？
J31nB267_p0549a08║為理耶？為事耶？每見疏解，談何容易？是坐睡於毒鼓
J31nB267_p0549a09║聲中，而笑談自若，不幾於戲論哉？使遇長慶，當破七
J31nB267_p0549a10║蒲團以參之。
J31nB267_p0549a11║跋顧貞吉居士所書法華經
J31nB267_p0549a12║《法華》授記之經也。諸佛之出世也，唯以佛之知見示
J31nB267_p0549a13║悟眾生，無二無三也。然則佛知見者，乃《法華》之本，而
J31nB267_p0549a14║《法華》者，為群經之王歟！故學《法華》者，先慎其知見。不
J31nB267_p0549a15║開佛知見，則身見、邊見、邪見、常見、斷見、六十二見隨
J31nB267_p0549a16║之矣。入此諸見而得授記者，未之有也。苟欲出是諸
J31nB267_p0549a17║見，而起羊車見、鹿車見、牛車見、種種珍玩之見而得
J31nB267_p0549a18║授記者，亦未之有也。或者曰：羊車、鹿車誠不得授記，
J31nB267_p0549a19║乘大白牛車直至道場，佛固許也。疾得授記，非若羊、
J31nB267_p0549a20║鹿之化城矣。曰：近矣！諸佛之譬喻也，但以假名字引
J31nB267_p0549a21║導於眾生。子欲疾得授記，并大白牛不留影跡，狂馳
J31nB267_p0549a22║之念息，演若之頭現，斯則不希授記，而佛樂與之授
J31nB267_p0549a23║記矣。故曰：《法華》授記之經也。貞吉居士書是經，蓋亦
J31nB267_p0549a24║六法師之一，佛先授記者也。當書是經，慎勿起佛見、
J31nB267_p0549a25║法見，書經見、不書經見，有經見、無經見亦無。無是見，
J31nB267_p0549a26║則指之所運、筆之所至，皆妙法矣。佛亦樂與授記，不
J31nB267_p0549a27║必門外覓車也。
J31nB267_p0549a28║題朱明徵畫羅漢冊
J31nB267_p0549a29║世間事有可真可假，有愈假愈真。此十八尊者，不知
J31nB267_p0549a30║是何人手筆，梵相奇古，生趣流動，展卷看去，謂是畫
J31nB267_p0549b01║羅漢，失卻一隻眼。雪竇老又從頭按過，併其神情意
J31nB267_p0549b02║態，一一點出，使個個直欲飛舞，謂他是無舌人不解
J31nB267_p0549b03║語，可乎？余獨疑之，此十八個漢，個個能大中現小、小
J31nB267_p0549b04║中現大，因甚被人題破，各各束手縛腳，遂成定相？固
J31nB267_p0549b05║知宗師家別有長處，饒你親見佛來尊者，到面前也
J31nB267_p0549b06║吐氣不得，甘受處分。雖然，只恐暫時降伏，分付居士：
J31nB267_p0549b07║此等人雖諸漏已盡，餘習尚存，朝遊西天，暮歸東土，
J31nB267_p0549b08║是他尋常事。齋中雖久供養，當善護持。忽然一日乘
J31nB267_p0549b09║空而去，莫言山僧不先說破。
J31nB267_p0549b10║跋天童雲門永覺佛日四尊宿墨蹟
J31nB267_p0549b11║世間事常見便不經心，欲見而不得便為希有。即如
J31nB267_p0549b12║天童先師手墨，昔日在左右要亦有之，以不經心故
J31nB267_p0549b13║竟無存者，於今為歎。雲門老人天趣灑落，言句書法
J31nB267_p0549b14║如之，生平亦未曾收拾，然至精藍斗室中每每見之，
J31nB267_p0549b15║皆韻語也。先師獨不喜作韻語，所有筆墨皆法言，後
J31nB267_p0549b16║之學者苟不忘其法，雖不見猶見也。雲門老人韻語
J31nB267_p0549b17║多，得處處見之，亦差勝藏諸篋笥也。永覺老淨業阿
J31nB267_p0549b18║序未見其稿，然慮近日宗師呵叱。何畏人如此？其亦
J31nB267_p0549b19║見今時擔板漢多耶？佛日尺牘信口道去，如風吹水
J31nB267_p0549b20║殊自波瀾，此亦近來宗師信粗浮，習工致者所不及。
J31nB267_p0549b21║嗚呼！哲人往矣，寥寥遺墨，余囑梅谿其善藏之。
J31nB267_p0549b22║項孔彰居士求書神通變化四字跋
J31nB267_p0549b23║嘉禾項君，一號易庵，為一冊，摹自小像，作種種狀：仙
J31nB267_p0549b24║者、琴者、樵者、漁者、冠者、跣者、箕踞者、濯沐者、笻而趨
J31nB267_p0549b25║者、欋而遊者，是諸肖像，各情各態，各一處所，各一服
J31nB267_p0549b26║用，則各各一易庵居士也。先師過禾，為書「神通變化」
J31nB267_p0549b27║四字，乙酉之亂失去，惋甚！壬辰秋，余寓梅谿，居士念
J31nB267_p0549b28║摹像易得，四字難值，請余續是書，了先師未了公案，
J31nB267_p0549b29║代雪老人一轉語。時零露既降，艸木涼肅，遙盻河漢，
J31nB267_p0549b30║不無溯游宛在之思，易庵居士或亦同此。
J31nB267_p0549c01║書王景雍孝惠先生卷
J31nB267_p0549c02║景雍先生，孝友惠施，其生平蓋學孔子，自不知得佛
J31nB267_p0549c03║之意也。何以言之？先佛依於眾生而起大悲，故六度
J31nB267_p0549c04║首檀先生之德，其於愛施問急有加焉，非與佛不期
J31nB267_p0549c05║而合乎？余因是知聖人之道相入而無間也。若先生
J31nB267_p0549c06║之敦孝友者，蓋得為仁之本；勤惠施，則實仁民而近
J31nB267_p0549c07║于佛慈者矣。從是言之，孔固合乎佛；先生得乎孔，則
J31nB267_p0549c08║得乎佛。余故曰：先生得佛之意者也。然則先生因學
J31nB267_p0549c09║儒而合佛，余因想先生而得儒，先生其益我矣。慕先
J31nB267_p0549c10║生之風而孝友惠施者又何限？直道未墜，有感則興。
J31nB267_p0549c11║從是言之，世之德人其可少歟？
J31nB267_p0549c12║題張子聖源倚石揮麈圖冊
J31nB267_p0549c13║盡天地，是沙門一隻眼。此宗師語也。茲有人焉，天象
J31nB267_p0549c14║而地形，山源而水脈，抵掌而談，歷歷可按。蓋亦憑隻
J31nB267_p0549c15║眼，而乃俛仰覆載，參錯流峙，均得乎理之自然，斯與
J31nB267_p0549c16║宗眼類乎？不類乎？曰：類矣。眼未有不相似，顧所用異
J31nB267_p0549c17║其塗。用於佛，則天地為幻；用於老，則道妙無名；用於
J31nB267_p0549c18║易，則貴賤有常，高卑斯準。聖人固同類者，諸子百家
J31nB267_p0549c19║各以其眼之所到而異之。聖人曷異乎諸子百家者
J31nB267_p0549c20║耶？莊生曰：「有始也者，有未始有始也者；有有也者，有
J31nB267_p0549c21║無也者；有未始有無也者，有未始有夫未始有無也
J31nB267_p0549c22║者。故自無適有，又自有適有，將眯其源矣。」乃宗師又
J31nB267_p0549c23║曰：「二由一有，一亦莫守。」夫二由一有，則兩圖從張子
J31nB267_p0549c24║出也，蛇跗蜩翼也。一亦莫守，并舍所生兩圖之張子
J31nB267_p0549c25║矣，又將奚適而見張子？其有溯聖人之源者，請日披
J31nB267_p0549c26║兩圖，攬其高情，究其玄論，庸何傷？
J31nB267_p0549c27║書芸居機公悼孫詩後
J31nB267_p0549c28║喜怒哀樂，人之情也。喜極而舞忭，哀極而慟踊，又情
J31nB267_p0549c29║之至，不期然而然者。夫人有賢子孫，而一旦奄化，能
J31nB267_p0549c30║無哀乎？因時增楚，觸物感人，於是乎記其生平，洩其
J31nB267_p0550a01║鬱結，不特作者哀，而誦者亦同哀之矣。雖然，玄公家
J31nB267_p0550a02║教嚴，子孫多賢，悼過去正所以勗（現前，現前）果賢，不特其
J31nB267_p0550a03║子慎初未嘗物化，即其孫物化者，亦未嘗物化也。是
J31nB267_p0550a04║故蜉蝣天地，石火電光，玄公非不知之。作是詩者，蓋
J31nB267_p0550a05║自感感人有性命之憂者，宜于生死關頭著眼。
J31nB267_p0550a06║書爭座位帖
J31nB267_p0550a07║觀此帖乃顏魯公作爭座位書時草稿也，何鐫刻至
J31nB267_p0550a08║今珍重若此？曰：以其字畫遒勁，圓轉有法也。法從何
J31nB267_p0550a09║得？曰：技至精，筆運乎指，指隨乎心，無不如意也。然則
J31nB267_p0550a10║學書者以此為法，爭之心，爭之指，可也。若徒爭其帖，
J31nB267_p0550a11║置之閒處，爭何益乎？不特此也，凡觀古人語錄文字，
J31nB267_p0550a12║道德學問，皆當如是爭，則去古不遠。
J31nB267_p0550a13║題黃山谷書狄梁公碑
J31nB267_p0550a14║狄、梁、文正，唐、宋大臣也，山谷則宋之文臣而知佛者。
J31nB267_p0550a15║余獲觀此碑，喻山谷之書，繹文正之文，壯梁公之生
J31nB267_p0550a16║氣。時及暮春，芳菲盡褪，回顧窮谷朽株，覺有潤澤。
J31nB267_p0550a17║題蘭卷
J31nB267_p0550a18║認之為蘭，乃是逐色；謂其有香，是謂尋香。尋香逐色，
J31nB267_p0550a19║道所不取。況紙上所見，實非蘭，本無香，何移人鼻孔
J31nB267_p0550a20║如此？則知此卷留在世間，惑亂人未有了日。
J31nB267_p0550a21║書陸包山畫冊
J31nB267_p0550a22║余山林人也，遇無山水處，每鬱鬱不樂。見殘山剩水，
J31nB267_p0550a23║如遊故園，喜出望外。見一華一草、一蟲一鳥，如遇故
J31nB267_p0550a24║友，輒復留連不舍。韓雲居士出此冊示余，四時之代
J31nB267_p0550a25║謝，榮悴飛鳴，恍在眉睫，殊可以悅人。第恨不能袖之
J31nB267_p0550a26║而去，又復鬱鬱不樂也。
J31nB267_p0550a27║嬾齋印跋
J31nB267_p0550a28║惟人思所用，則思所具。余自壬辰入太白也，法流道
J31nB267_p0550a29║舊往往就余索語，語既不佳，必得印章以助顏色。嘉
J31nB267_p0550a30║禾徐君士白知古篆，梅谿勝公為余致四印：一曰玲
J31nB267_p0550b01║瓏嗣響，一曰太白峰前正令行，一曰長庚主法，其四
J31nB267_p0550b02║則天童牧老，復補余名，蓋五也。是五者，施之各有其
J31nB267_p0550b03║宜，而長箋短幅未能悉稱。棲於山，索於人，惟其艱，因
J31nB267_p0550b04║始學筆刀之法。刀既不如筆隨腕之疾徐，而石又不
J31nB267_p0550b05║如紙之潤滑，任意為之，皆天真也。諸禪子見余入是
J31nB267_p0550b06║三昧已，屢致粗石，阿余所好，余亦悅而忘之，不之貴。
J31nB267_p0550b07║自春徂冬，既學其小，復試其大，大小得九九之數焉。
J31nB267_p0550b08║偶為上座與麼氏覷破，捧觀摩挲，咄咄不休，曰：「是奚
J31nB267_p0550b09║而來？曩嘗見譜之玟玉者數數矣，系之論著者數數
J31nB267_p0550b10║矣。是奚而來？得乎心，應乎手，遊乎刃，載乎石，文外之
J31nB267_p0550b11║意，非傳所秘，雖昔之專家相揖焉。請登諸章，雁行於
J31nB267_p0550b12║楮𢄙之上，使有勝流真賞，知此不思議境界塵塵具
J31nB267_p0550b13║也。」余曰：「子欲珍藏乎古與俗，吾不知之。然君子之學，
J31nB267_p0550b14║日新而歲無窮，假余眼不昏，腕老而健，焉知來者之
J31nB267_p0550b15║不如今也？子能以古石致我、以古篆勗我，三年之後，
J31nB267_p0550b16║當必凌駕古人。是九九者，或不足觀也已。」
J31nB267_p0550b17║觀松雪硯
J31nB267_p0550b18║此硯得來已數年，未嘗試墨，不知其石質之上下及
J31nB267_p0550b19║古與近也。入太白之三年，春暮，心閒無事，因取證具
J31nB267_p0550b20║博古眼者。適侍者有舊墨，佐以新泉磨之，石果細而
J31nB267_p0550b21║出墨不吝。同玩五六人咸曰：「石良。」乃濡硯上所發墨
J31nB267_p0550b22║書此。
J31nB267_p0550b23║記圖書古硯
J31nB267_p0550b24║「潦水盡而寒潭清，煙光凝而莫山紫」，此王子安《滕王
J31nB267_p0550b25║閣序》中句也。其實秋景之佳絕處，足以盡之。詩人筆
J31nB267_p0550b26║端造化，殆非庸流粗漢所知。喜藏主供余圖章，鐫此
J31nB267_p0550b27║十四字。刀法甚古蒼，不知何人手持，想久之。首座硯
J31nB267_p0550b28║似古，細驗損處，大約售古者以刀磨成，首座為其惑
J31nB267_p0550b29║而寶之。然余但取座從吾所好，亦欣然以墨試之，真
J31nB267_p0550b30║偽不再辨也。
J31nB267_p0550c01║雜著
J31nB267_p0550c02║雨窗閒話四則寫寄顧敬修居士
J31nB267_p0550c03║余春初從嘉興過魏塘，遊錢氏諸園，梅花雖不及西
J31nB267_p0550c04║山，亦可謂飽看矣。因作意二月中放櫂秀峰三洋，再
J31nB267_p0550c05║看桃花，兼賞湖光山色，從是遂喫枇杷、楊梅，然後收
J31nB267_p0550c06║足過夏。天忌余貪，一病遂阻，反添憂惱，覓方煎藥，諸
J31nB267_p0550c07║不祥事，至今循墻摸壁。以此知人之行止，固自有數，
J31nB267_p0550c08║妄想不可太濃。
J31nB267_p0550c09║四月下浣，過葑溪靜室，葵榴競開，端陽已近，愛物情
J31nB267_p0550c10║之知時也。杏子半熟，纍纍在樹頭，望之不覺流涎，而
J31nB267_p0550c11║墻外或有攘者，其略紅不數枚，鳥雀又來先啄，無已，
J31nB267_p0550c12║盡摘之置于筐。筐兩日皆大熟，入齒皆無自然之味，
J31nB267_p0550c13║以致其熟皆人力也。從是言之，佛祖絕言語之道，向
J31nB267_p0550c14║人口授意談者，舉非自熟之杏也。
J31nB267_p0550c15║梅雨夜來，童子覓盆盎置庭中，驗雨寸數。童子若是，
J31nB267_p0550c16║老農喜可知也。然老農若無秧種在懷，雨之有無大
J31nB267_p0550c17║小，直似浮雲過目耳，何切於念哉？求道者類是。惟具
J31nB267_p0550c18║學佛種子，聞尊宿一言半句，急如秧種之候雨勃然
J31nB267_p0550c19║發生，此所謂時雨之化也。古人云：「吾常於此切。」倘其
J31nB267_p0550c20║然乎？
J31nB267_p0550c21║余所寓稱閒來居，自誌得閒而來居此也。左右無鄰，
J31nB267_p0550c22║獨松庵在前，以竹樹稠密，禽聲上下，如在遠山幽谷。
J31nB267_p0550c23║溪東漁網，亦時時見之。當牛則攜策就松庵之傍，南
J31nB267_p0550c24║薰送涼，爽然自得也。或者曰：隨寓而安，無外是矣。余
J31nB267_p0550c25║曰：里仁為美，今擇地而得，是幽深清涼，余受松庵庇
J31nB267_p0550c26║蔭良多，惡可稱余之善，而沒鄰之善哉？或咸稱善。
J31nB267_p0550c27║壽生庵曉起得語三則書示睿能禪子
J31nB267_p0550c28║陽生月盡，罄口臘梅，在墻角邊半吞半吐，談莊子天
J31nB267_p0550c29║運一章，將謂無人證明，卻被太湖石覷破。
J31nB267_p0550c30║二
J31nB267_p0551a01║報鐘一鳴，釋迦老子與彌勒大士下人間世，壽生庵
J31nB267_p0551a02║碧沼朱魚忽然點首仰沫，白牯黧奴盡皆知有時節，
J31nB267_p0551a03║亦太分明。
J31nB267_p0551a04║三
J31nB267_p0551a05║必有寢衣長，一身有半。山僧衲被展開較短，夜來亦
J31nB267_p0551a06║得暖氣。吾衰已甚，不意夢見夫子在腳跟邊。
J31nB267_p0551a07║疏
J31nB267_p0551a08║湛明禪人之江右持缽疏
J31nB267_p0551a09║原夫阿難持缽，世尊召依七佛儀；空生取食，維摩指
J31nB267_p0551a10║隨六師墮。循乞之道，固古佛家風矣。所以衲僧無住
J31nB267_p0551a11║相，比丘無恒產。衲僧無住相故，隨緣即道場；比丘無
J31nB267_p0551a12║恒產故，所在皆檀施。江西、湖南便與麼去來，牟米菽
J31nB267_p0551a13║廣化將來。本從國王地上生成，亦乃如來藏中同具。
J31nB267_p0551a14║初非外物，原是家珍。入此大解脫法門，即證不思議
J31nB267_p0551a15║境界。所謂於食等者，於法亦等；施者、受者，等無差別。
J31nB267_p0551a16║夫如是，則淨名、香積摶作雲門胡餅，黃頭碧眼直教
J31nB267_p0551a17║塞斷咽喉，白牯黧奴一任飽齁齁地。
J31nB267_p0551a18║月印上人投老叢林疏
J31nB267_p0551a19║唐百丈大智禪師肇置叢林，垂法後世，相傳咸為老
J31nB267_p0551a20║病沙門得終其養。故今湖海方袍圓頂之士，或有疾
J31nB267_p0551a21║作，或慮老之將至，悉依叢林作家舍想，是亦一道也，
J31nB267_p0551a22║而義未盡然。蓋沙門欲決生死疑，近知識座，宜投叢
J31nB267_p0551a23║林；欲夙興夜寐，檢束身心，宜住叢林；欲立節立行，磨
J31nB267_p0551a24║礱砥礪，成辦道業，兼之博聞廣見，正當不舍叢林。是
J31nB267_p0551a25║知叢林不專為老病終養之所，乃培養學人，陶鑄聖
J31nB267_p0551a26║凡之窟矣。月上人，參玄人也，未病未老，欲久依叢林
J31nB267_p0551a27║而住，志在此也。雖然，人之壯而漸老也，猶四時焉，春
J31nB267_p0551a28║必有冬；人之強而忽病也，猶春時之卉焉，艷而遽萎，
J31nB267_p0551a29║吾人所不能免者。明乎斯義，則知月上人未病未老，
J31nB267_p0551a30║而慮及老病，乃真知無常為生死人。凡事豫則立，其
J31nB267_p0551b01║誰曰太早計？
J31nB267_p0551b02║四維寬公把苑疏
J31nB267_p0551b03║古尊宿得意之後，多向水邊林下，把苑蓋頭，隱遁過
J31nB267_p0551b04║時。因緣湊集，不妨登高座，揮麈尾，接物利生，續佛慧
J31nB267_p0551b05║命，此常論也。乃若釋迦不出世，達磨不西來，無有佛
J31nB267_p0551b06║涅槃，無有涅槃佛，則誰為出世？誰為利生？又誰為把
J31nB267_p0551b07║苑蓋頭，隱遁過時者乎？寬公勉之！把茅蓋頭，頭本明
J31nB267_p0551b08║露，水邊林下，優哉游哉！度生已畢，盍歸乎來？
J31nB267_p0551b09║供天台阿羅漢及諸名山疏
J31nB267_p0551b10║按唐宣律師問韋馱天神：「世間福德何等最大？」天神
J31nB267_p0551b11║答：「唯飯僧最大。」蓋僧為佛子，續佛慧命，代佛揚化，其
J31nB267_p0551b12║為世福田也固宜。而況世間曠野深山，聖道場地，皆
J31nB267_p0551b13║阿羅漢之所住持，世間麤人所不能見，而諸賢聖往
J31nB267_p0551b14║往應跡遊歷其間。如昔天台之寒山、拾得，混國清寺
J31nB267_p0551b15║中執爨滌器，狂歌大笑，樺冠木屐，忽往忽來，人孰知
J31nB267_p0551b16║其為文殊、普賢也哉？是知世間青山白社，觸著磕著，
J31nB267_p0551b17║何在無聖賢遊戲？但世人不能物色之耳。苟能具眼，
J31nB267_p0551b18║不取於相，則在在皆聖道場，人人皆阿羅漢，豈天台
J31nB267_p0551b19║一山獨有阿羅漢耶？阿羅漢乃梵語，此云無生，出三
J31nB267_p0551b20║界二十五有塵勞，超分段生死，受如來付囑，應供人
J31nB267_p0551b21║天，福利一切群情，檀越宜興供養。雖然，繭足千里，以
J31nB267_p0551b22║花香、末香、上饌、妙衣、珍珠、纓絡施佛及僧，福德固勝
J31nB267_p0551b23║矣，亦知所謂法供養乎？昔智者大師讀《法華》，至藥王
J31nB267_p0551b24║焚身處，見得靈山一會儼然未散。噫！此去西天路，迢
J31nB267_p0551b25║迢十萬餘，況世尊入滅已千餘歲，如何見得儼然未
J31nB267_p0551b26║散？有人於此覷破智者大師悟處，便知藥王菩薩行
J31nB267_p0551b27║處，可謂是真精進，是名真法供養如來。
J31nB267_p0551b28║天台文殊寺化供疏
J31nB267_p0551b29║茫茫大塊，載我以形，勞我以生。雖尊卑異處，愚智殊
J31nB267_p0551b30║途，至若眉目相對，血氣相親，軀命未有不同者。軀命
J31nB267_p0551c01║同，而生生之理曷可不備焉？是故古先聖王平治水
J31nB267_p0551c02║土，教之樹畜，無失其時，重民食也。民食備，然後教化
J31nB267_p0551c03║興。即竺乾聖人出世，教學者割絕貪愛，離諸取著，直
J31nB267_p0551c04║證無為，然不免持缽分衛。雖然，大千游戲，一瓶一缽
J31nB267_p0551c05║未嘗不可，至若把苑蓋頭於窮山，則食時缽盂誰向？
J31nB267_p0551c06║採松煨芋，古有其人；火種刀耕，初難其事。此某上人
J31nB267_p0551c07║所以住天台，不免下山行乞也。上人本吳人，曾參天
J31nB267_p0551c08║童，立行誠愨。其結苑台山，即古文殊寺荒址。寺肇名
J31nB267_p0551c09║晉天福間，蓋勝道場也。矢願追還舊觀，有待夫時節
J31nB267_p0551c10║因緣。
J31nB267_p0551c11║虞山興福禪寺復殿東舊產疏
J31nB267_p0551c12║世間法，其常耶？二切有為法，如夢幻泡影；其非常耶？
J31nB267_p0551c13║是法住法位，世間相常住。以常而論，則古今天地、古
J31nB267_p0551c14║今日月、古今人物、古今山河，無動無變；以幻言之，不
J31nB267_p0551c15║特滄桑瞬息，即十方佛土，猶如空花，亂起亂滅，而昧
J31nB267_p0551c16║者不覺，往往認玉山銀海為不朽，取著夢境，興牛山
J31nB267_p0551c17║之涕，可不哀耶？然究其極，變幻常住，本一相無二，第
J31nB267_p0551c18║迷悟不同，有如諸天共寶器食，隨其福業，飯色有精
J31nB267_p0551c19║粗之異，惟達法大士入三摩提，作水月觀，則於道不
J31nB267_p0551c20║期精粗焉。興福，古名破山寺，自昔倪州牧德光舍宅，
J31nB267_p0551c21║常少府遊于斯，有「山光潭影」之句，膾炙人口。雖其間
J31nB267_p0551c22║法運有隆替，乃至今一燈炳然，青山如故，可謂千年
J31nB267_p0551c23║常住矣。寺之規制，古甚宏敞，其佛殿東自空心潭以
J31nB267_p0551c24║南，達于寺路，林木翳然，相傳古時地藏殿基，于是久
J31nB267_p0551c25║已屬於長者家。萬曆間，吳越忠懿王所造舍利銅塔，
J31nB267_p0551c26║從是涌出，聞見信然。長者念茲為三寶之地也，矢志
J31nB267_p0551c27║讓於寺，寺僧感之，願償其價而不得，朝夕往觀，亭亭
J31nB267_p0551c28║林樹，為寺左屏翰。名流碩德，探奇覽勝，咸謂設非寺
J31nB267_p0551c29║蓄，亦宜珍護，況茲本佛地，而滄桑變幻，長者既不肯
J31nB267_p0551c30║久留於俗，劫火洞然，我土安隱，寺眾敢不復領常住
J31nB267_p0552a01║之業乎？是不免告夫布金檀越，所冀結現生緣，隆古
J31nB267_p0552a02║佛地，無論將來證真解脫，即載名貞石，當與舍宅居
J31nB267_p0552a03║士共傳不朽。
J31nB267_p0552a04║題修大藏經卷
J31nB267_p0552a05║昔釋迦世尊坐菩提場，隨眾機宜，說一大藏教，橫說
J31nB267_p0552a06║豎說，事說理說，頓說漸說，廣說略說，半說滿說，正說
J31nB267_p0552a07║倒說，法說喻說，乃至隨俗說，了義說，塵亦說，剎亦說，
J31nB267_p0552a08║熾然說，無間歇。廓乎若杲日之麗天，無所不照；油然
J31nB267_p0552a09║若大雲之起世間，無所不潤。其奈一盲引眾盲，天親、
J31nB267_p0552a10║無著、馬鳴、龍樹造論相續，歷代尊宿葛藤遍起，亦猶
J31nB267_p0552a11║日月燈相錯而明，以燭諸暗。破山之有是藏已三十
J31nB267_p0552a12║餘年，往來師僧春翻夏釋，晨探夕討，水母無眼，求食
J31nB267_p0552a13║於蝦，月久歲深，顛前倒後，未免函蓋參差，部帙失序。
J31nB267_p0552a14║主藏者不得不告報張三、李四、鄭七、趙八，大家著隻
J31nB267_p0552a15║眼，從頭整理一遍，正法常住，上可以贊皇極，下可以
J31nB267_p0552a16║遷眾善。雖然，有個公案，世尊將入滅，文殊請轉法輪，
J31nB267_p0552a17║世尊咄曰：「吾四十九年未嘗說著一字，云何請我再
J31nB267_p0552a18║轉法輪？」且世尊既未嘗說著一字，者一大藏教從何
J31nB267_p0552a19║處得來？呵呵！具眼者辨。
J31nB267_p0552a20║海虞建廣善禪院疏
J31nB267_p0552a21║福山鎮南望邑城僅三十里許，其去大海不咫尺，雲
J31nB267_p0552a22║濤際天，日在眉睫。鎮之東門不數武，有橋若虹，橫臥
J31nB267_p0552a23║海口，晨潮夕汐於斯吞吐，客帆商舶於斯往來，為邑
J31nB267_p0552a24║要津。歲深橋敝，登者戰恐。鎮有善士方姓，創意重搆，
J31nB267_p0552a25║乃請于堯峰山緇侶同塵。塵素誠實，能興諸利益事，
J31nB267_p0552a26║眾所歸信，來經營之。不踰年，橋落成，易木以石，增狹
J31nB267_p0552a27║以廣，往來者嘖嘖稱歎，而塵之心獨未盡。謂方今選
J31nB267_p0552a28║佛叢林，散于吳而莫盛于越，海北諸郡之緇衣白足，
J31nB267_p0552a29║日有振錫而遠求木叉者，有負笈而習聽了義者，有
J31nB267_p0552a30║如野鶴冥鴻飄然而南叩西來大意者。一葦抵岸，四
J31nB267_p0552b01║無旅亭，或宿或食，何所投寄？乃欲依橋拓址，搆屋敷
J31nB267_p0552b02║楹，接待來者。維時眾信皆讚是言，樂興是舉。予聞而
J31nB267_p0552b03║嘉之，因思乘輿以濟人，梁成無病涉，本非沙門所為
J31nB267_p0552b04║事，而塵何肯委身？良以諸佛法門廣大如海，無善不
J31nB267_p0552b05║攝，即一舉足間，咸欲置斯人於坦途，故塵之建橋，其
J31nB267_p0552b06║行亦善矣。況於茲地建剎以隆佛事，其善不愈廣耶？
J31nB267_p0552b07║鎮之南北，其有聞風而贊成者，是人功德與海無異。
J31nB267_p0552b08║他時潮梵交作，魚龍側耳，令往來舳艫中人皆發深
J31nB267_p0552b09║省，院之利益似未可以筆舌盡云。
J31nB267_p0552b10║普見法門念佛疏
J31nB267_p0552b11║昔善財童子參德雲比丘于妙高峰頂，七日不見，善
J31nB267_p0552b12║財悽惶憶念，乃於別峰之上見德雲比丘徐步經行，
J31nB267_p0552b13║善財稽首問菩薩行，答言：「聖者！我證念佛法門，每舉
J31nB267_p0552b14║一念，即見東方無數佛，亦見南方無數佛，亦見西方
J31nB267_p0552b15║無數佛，亦見北方無數佛，乃至上下十方佛，舉念即
J31nB267_p0552b16║見，念無盡，見佛亦無盡。」善財聞已，即證普見法門。惟
J31nB267_p0552b17║我古南依憑村鎮，鄉風古樸，無郡邑奢靡之習，衲子
J31nB267_p0552b18║過門，往往曰：「何住此村院為也？」余獨居而樂之。及歲
J31nB267_p0552b19║乙酉，干戈紛作，他處受兵者十不遺一，獨此鎮晏然
J31nB267_p0552b20║無恙，院中朝梵夜禪，香火如昔，得非此方信根深大
J31nB267_p0552b21║而默有神相歟？今監院德悟更欲因陵為高，將率閑
J31nB267_p0552b22║鎮具佛種性者，皆一心念佛，自一念至十念，自十至
J31nB267_p0552b23║百，自百至千，自千至萬，自萬至無數，無盡念之誠，無
J31nB267_p0552b24║論歲月，念佛既無盡，見佛亦無盡。今之古之，善財所
J31nB267_p0552b25║證，人皆證之，同遊華藏，共休淨域，豈特弭亂乎哉？或
J31nB267_p0552b26║者進曰：「師，臨濟之裔也，主張斯道，棒亦可，喝亦可，勸
J31nB267_p0552b27║人念佛，何為也哉？」余應之曰：「永明，宗門之傑也，錢王
J31nB267_p0552b28║崇事之，而晝夜彌陀千萬聲者，獨何歟？蓋有見矣。」
J31nB267_p0552b29║虞山拂水庵建地藏菩薩殿疏
J31nB267_p0552b30║古稱堯舜之道，巍巍難名，然挈其要，孝弟而已矣。佛
J31nB267_p0552c01║祖之道，雖彌綸汪洋，然會其歸，智悲而已矣。智圓悲
J31nB267_p0552c02║大，無一生之不度，無一生之不空。空者，以其智也；度
J31nB267_p0552c03║者，以其悲也。悲故不捨，智故不著。不著者，離世間也；
J31nB267_p0552c04║不捨者，即世間也。夫能不即不離，如鳥雙翼，如車二
J31nB267_p0552c05║輪，佛祖之道，存乎其中。豈特一佛一菩薩云然哉？乃
J31nB267_p0552c06║千聖共由，無偏無墜，直達妙莊嚴路者矣。是故廣其
J31nB267_p0552c07║智，盡十虛，窮三際，人天仙鬼，何莫非在鑒燭之中？大
J31nB267_p0552c08║其悲，舉仇讎，凡異類，總在我提攜之手。而地藏菩薩，
J31nB267_p0552c09║獨身坐地獄中以行慈者，其願有不同也。地獄，苦之
J31nB267_p0552c10║最也，是故以身先之。嗚呼！如經所言：「閻浮提人，舉足
J31nB267_p0552c11║下足，無非是罪，鐵床銅柱，解脫何期？」冥冥長夜，不有
J31nB267_p0552c12║慧炬燭之，則溺斯深矣；昏昏大夢，不有覺者呼之，則
J31nB267_p0552c13║醒無時矣。況鐵面閻羅，面南而坐，犯者俯地，拷掠百
J31nB267_p0552c14║端，苟非地藏菩薩之金錫照耀，其肯讓半點人情乎？
J31nB267_p0552c15║是故凡在有情，諸愆未淨，宜先歸依地藏菩薩，而地
J31nB267_p0552c16║藏菩薩，分身於處處，不為多也。拂水在虞山之顛，有
J31nB267_p0552c17║玄武殿，春秋之交，方百里間，投香者踵接如蟻，靡不
J31nB267_p0552c18║敬而神之。庵在東，因神而知有佛，因遊觀而得瞻菩
J31nB267_p0552c19║薩慈相，為將來依怙，造是功德，與山俱隆矣。僧滌心，
J31nB267_p0552c20║本縣人，戊子臘月，授戒興福，已發心塑聖像。茲欲建
J31nB267_p0552c21║聖殿，余故表菩薩深願，以堅信根焉。
J31nB267_p0552c22║嘉興真如寺禪堂重建韋馱殿疏
J31nB267_p0552c23║禾之梵剎在雉堞中者，皆金碧莊嚴，輪奐雄傑。余每
J31nB267_p0552c24║舟行望之，忽忽焉神遊靈鷲矣。雉堞之南，去郭不逮，
J31nB267_p0552c25║煙樹蒙密，有塔巋然近河干者，真如寺也。此寺大有
J31nB267_p0552c26║山林之意，而苾芻居於斯，古所謂給孤祗樹之園，或
J31nB267_p0552c27║類是歟？塔於乙酉遭兵火，寺尚無恙，但往來溪濱，失
J31nB267_p0552c28║此塔影，如人群中無大人先生之卓立偉然者，失所
J31nB267_p0552c29║瞻仰不知者。過此，則寺又類夫大家巨室之園莊。若
J31nB267_p0552c30║宗，苦行衲也，發願重建，而功甚浩、事甚鉅，時節蓋有
J31nB267_p0553a01║待也。寺大殿踞中，西南有禪堂，長水法師受瑯琊印
J31nB267_p0553a02║囑，歸著《楞嚴義海》，骨塔在焉。數年之前，三峰漢和尚
J31nB267_p0553a03║唱道於此，寺中同袍宰官士庶翕然歸化，宗風為之
J31nB267_p0553a04║一振，於今弘護如昔。獨住堂者無恒，漸致圮落。堂後
J31nB267_p0553a05║有高樓，宛陵詹公作郡時造，有大彌勒佛南向坦腹
J31nB267_p0553a06║而坐。堂外舊有韋馱殿，北向大雄以示衛法，今無矣。
J31nB267_p0553a07║慧月大德久住天台，近與二三道侶同居此堂，殫力
J31nB267_p0553a08║興古剎、脩叢林，先謀建韋天殿，勸諸士信開檀波羅
J31nB267_p0553a09║密門。余曰：「勝事也。」為題此冊。
J31nB267_p0553a10║興化普潤庵募藏經疏
J31nB267_p0553a11║文王既沒，文不在茲乎？孟軻氏尊仲尼聖之時，誦此
J31nB267_p0553a12║又聖之任者也。故仲尼沒，仲尼之文與墳典並傳於
J31nB267_p0553a13║世，而世之平治卒賴之。釋迦老子示寂竺乾二千有
J31nB267_p0553a14║餘歲，緇林學者欲覯其遺文，將奚求？昭易普潤庵，鄉
J31nB267_p0553a15║長者黎太沖居士所建，始為僧邸，後表禪叢。雪竇和
J31nB267_p0553a16║尚於此行摩竭令，一時縉紳士庶皆知有向上事。庚
J31nB267_p0553a17║寅冬，余來城西極樂庵，其門弟子飲法乳者咸集，君
J31nB267_p0553a18║子所過者化，蓋有然耶？禪人無文，曾參余古南，巾瓶
J31nB267_p0553a19║左右，申酉以來，道途梗塞，息足于普潤，念教外別傳，
J31nB267_p0553a20║不立文字，和尚已為此邦緇素拈出，斯蓋無文之文，
J31nB267_p0553a21║正法眼藏也。而耆闍結集大雄氏平日所談之文，未
J31nB267_p0553a22║見於普潤，學者進修，失所憑依。余因謂曰：「子將求佛
J31nB267_p0553a23║遺文歟？從是南行，渡大江，漸次而進，有城名嘉禾城，
J31nB267_p0553a24║有寺曰楞嚴，佛之遺文盡在於是，舍是無所求矣。」曰：
J31nB267_p0553a25║「徒手求法可乎？」余曰：「子未知求法之方也。欲求佛文，
J31nB267_p0553a26║先求物理；欲求物理，先求己誠。己苟誠也，人將相也，
J31nB267_p0553a27║又何疑？」曰：「佛之文、祖之語同乎？」余曰：「在人不在文。古
J31nB267_p0553a28║德有從酒樓、蒿里聞歌而悟，開正法眼者，況佛文中
J31nB267_p0553a29║智辯無礙，達一切法，真實救世，甚深微妙之語乎？若
J31nB267_p0553a30║開軸者，能如群蜂採取花脂，不損花相；又如鵝王擇
J31nB267_p0553b01║乳而飲，不見水相。斯何以異？又何必同？」說是語已，文
J31nB267_p0553b02║起合掌，歡喜踊躍，一志以求佛文。
J31nB267_p0553b03║天童鏡池老宿募修祖塔冊
J31nB267_p0553b04║祖師，法王之位也；祖塔，山門之鎮也。天童自東谷庵
J31nB267_p0553b05║迤邐而西，訖于玲瓏岩，其間祖塔非一，年世寢遠，頹
J31nB267_p0553b06║仆亦非一，至有窪陷者。戊己之交，先師挈衲子輩，躬
J31nB267_p0553b07║自拮据，效畚鍾，還鎚鑿，頹者正之，仆者起之，陷者窿
J31nB267_p0553b08║之，將浬者復表而出之。其佛果庵西，玲瓏巖左，共六
J31nB267_p0553b09║七塔，則囑鏡師焉。鏡師受囑，會時荒亂，未果初願。今
J31nB267_p0553b10║甲午春，過余丈室，方登樓看山，把茶未啜，忽憶先師
J31nB267_p0553b11║前語，乃曰：「祖師公案未完，即先老人意中公案未完
J31nB267_p0553b12║也。得不負曩日之面囑乎？」隨請予直述其事，諗于緇
J31nB267_p0553b13║素，共作布金長者。余因念祖塔為山門之鎮，祖師為
J31nB267_p0553b14║法中之王，因塔而思祖，因祖而知法，因知法得為佛
J31nB267_p0553b15║祖兒孫，遊大菩提路，息生死苦輪，而棲最上乘禪。苟
J31nB267_p0553b16║具信根，慕法教，喜心捨心，寧不油然生發歟？然鏡師，
J31nB267_p0553b17║宏智傳裔也，慈航樸、弁山阡等六七塔，皆臨濟下尊
J31nB267_p0553b18║宿也。先師囑鏡師修是塔，不止勵在山勤舊無忘其
J31nB267_p0553b19║法，必以祖塔為重，且勵後之登方廣座住是山者，必
J31nB267_p0553b20║知祖師大同之法，無分疆域，無涉爭論，則祖庭之隆，
J31nB267_p0553b21║宗風之播，不將與海山並其高深乎？此蓋先師之微
J31nB267_p0553b22║意，不然，在山之塔俱新矣。乃以此櫐然六七老古錐
J31nB267_p0553b23║囑鏡師者，獨何歟？
J31nB267_p0553b24║榜
J31nB267_p0553b25║興福禪寺結冬榜
J31nB267_p0553b26║蓋聞靈鷲拈花，古佛宗風西扇；少林面壁，祖師法印
J31nB267_p0553b27║東傳。白社緇林，盡有大乘氣象；深山鬧市，同為末世
J31nB267_p0553b28║津梁。典籍彰明，激揚孤迥。是爾春秋行腳，不無摳衣
J31nB267_p0553b29║問道之徒；冬夏安禪，遂有入室決疑之士。經律論盡
J31nB267_p0553b30║行拋卻，心意識未肯馳求。行李蕭蕭，草鞋索索。屏跡
J31nB267_p0553c01║于三條椽下，一聽鉗鎚；凝神於七尺單前，惟研句意。
J31nB267_p0553c02║匪招徠之可致，豈言語之能形？衲被蒙頭，霜風撲面；
J31nB267_p0553c03║水窮山盡，智汔情枯。陡看滴水冰生，留得紅罏雪片；
J31nB267_p0553c04║不覺冷灰豆爆，竟為臘月蓮花。供養是人，勝事百千
J31nB267_p0553c05║諸佛，在佛自有明言；讚揚此法，能集河沙善根，其根
J31nB267_p0553c06║亦為最利。所冀杖來龐老，主賓之句互揚；缽遇淨名，
J31nB267_p0553c07║財法之施平等。所趨皆善，在會同欣。
J31nB267_p0553c08║
J31nB267_p0553c09║
J31nB267_p0553c10║
J31nB267_p0553c11║
J31nB267_p0553c12║
J31nB267_p0553c13║
J31nB267_p0553c14║
J31nB267_p0553c15║
J31nB267_p0553c16║
J31nB267_p0553c17║
J31nB267_p0553c18║
J31nB267_p0553c19║
J31nB267_p0553c20║嬾齋別集卷二（終）