J31nB267_p0554a01║牧雲和尚嬾齋別集卷之三
J31nB267_p0554a02║東吳　毛晉子晉　編閱
J31nB267_p0554a03║鄂州　記室智時　較訂
J31nB267_p0554a04║文（丙一）
J31nB267_p0554a05║傳
J31nB267_p0554a06║廣陵同人禪師傳
J31nB267_p0554a07║同人化公者，等慈老師之高足也。等師為雲棲弟子，
J31nB267_p0554a08║族居苕上，擅名詞壇，世稱為錢叔達。晚好清淨，歸林
J31nB267_p0554a09║下，宗伯錢牧翁延居虞之拂水山房。化公之剃染，蓋
J31nB267_p0554a10║於斯也。化公族在廣陵，其父有俠氣，寓生賣漿，揮千
J31nB267_p0554a11║金而不惜。有二子，莫知其意，皆使之出家，長曰時中，
J31nB267_p0554a12║次即化公也。化公出家未幾，其父亦陡然出塵，歸依
J31nB267_p0554a13║瓶密聞谷大師，號無礙。雖在緇儔，行止莫測，旦在此
J31nB267_p0554a14║而暮又在他處，素習如是，後不知所終。化公間嘗為
J31nB267_p0554a15║余言，今忘其姓氏。化公少倜儻，余曾侍雪柏老人謁
J31nB267_p0554a16║等師，其時化公一小沙彌耳，便有氣岸，不妄下人。蓋
J31nB267_p0554a17║等師平日以高尚自處，化公有見而然。等師化去，化
J31nB267_p0554a18║公乃依鶴林法師於藤谿習經論。法師又雲棲孫，為
J31nB267_p0554a19║土橋門人，與化公本昆仲，化公師事之，得經論大旨。
J31nB267_p0554a20║又聽講《華嚴玄談》于蘇州華山，時余亦在焉，由是與
J31nB267_p0554a21║公漸成相識。公又聽講諸處，皆推為英俊。先是，等師
J31nB267_p0554a22║在拂水，復有一弟子捨應入禪，從婁江來，等師嘉其
J31nB267_p0554a23║志，而年長於公，故班公於次。等師歿，遊方聽講，挈公
J31nB267_p0554a24║與俱，即今雪竇石奇和尚也。公性闊略，每遇不可意
J31nB267_p0554a25║事，遂拂衣他往，雪竇和尚嘗勸掖之。居無何，雪竇和
J31nB267_p0554a26║尚慮習經論未能了生死大事，乃走參金粟。公年亦
J31nB267_p0554a27║漸長，在鶴法師座下，勵精勤學無少懈。於是虞之縉
J31nB267_p0554a28║紳先生與夫諸方講壇義虎，皆知有同人名。公亦愛
J31nB267_p0554a29║與高明者游，語合則彌月留連，不合雖承事盡恭，未
J31nB267_p0554a30║肯少屈也。其視外物甚輕，即有遺之古玩，雖賞鑒不
J31nB267_p0554b01║置，設有須者，脫手無吝。其在藤谿閱經之暇，日獨行
J31nB267_p0554b02║山中，拾松子置案下，雞鳴而起，取火吹爐，盥沐端坐，
J31nB267_p0554b03║吐辭琅琅。未知者竊聽戶外，疑公侵早為人演法，及
J31nB267_p0554b04║穴隙窺之，見公向壁展經如臨海眾，究竟旁無一人，
J31nB267_p0554b05║始異之。以此知公求法猛利，蓋其性然也。天啟丁卯，
J31nB267_p0554b06║鶴法師移席拂水，石奇和尚偕余休夏藤谿，禁足百
J31nB267_p0554b07║日，公或浹旬一來，或四五日。時綠陰滿庭，藤花覆澗，
J31nB267_p0554b08║當夕陽西流，紫綠交眩，公坐石笑傲忘暮，至相對室
J31nB267_p0554b09║中。余與石奇和尚談及宗門事，公則仰天不言，若不
J31nB267_p0554b10║介意者。一日，余因讀《法華》，作壽量品一頌，適公來，見
J31nB267_p0554b11║之，愕然自失曰：「此經中奧旨甚深甚深，我輩聽經者
J31nB267_p0554b12║竭其思慮，知者十不能一，吾兄未嘗聽講，何以知之？」
J31nB267_p0554b13║余微笑不答。由是公歸，不以禪為戲論，不數日，遂寄
J31nB267_p0554b14║余數行，訂參金粟。蓋公資性最利，余二人皆不及之，
J31nB267_p0554b15║所慮深入教綱，未即灑然，以故石奇和尚亦略不從
J31nB267_p0554b16║臾，皆先之而行，觀其志也。及期，公果掃落文字，泛扁
J31nB267_p0554b17║舟飄然而來，石奇和尚言於余，皆不勝喜。是冬，金粟
J31nB267_p0554b18║龍象駢集，至無以容，公雖入堂而無單，旦暮席地危
J31nB267_p0554b19║坐，面壁不解帶，不交言，志加奮會。老人一日陞堂，顧
J31nB267_p0554b20║視左右，垂語未終，公忽有省，喜見顏色，走向余曰：「非
J31nB267_p0554b21║公，我幾不得此。」余始實語勉諭之，公一志投誠老人。
J31nB267_p0554b22║及歲暮大雪，爨薪絕，執事者買山，去寺十餘里外樵
J31nB267_p0554b23║採，眾畏寒，以難運告。老人即去長服，易短褐，曳杖先
J31nB267_p0554b24║之，眾無敢怠，踴躍隨後。公平日艱辛未嘗至是，亦隨
J31nB267_p0554b25║眾跣足往返，足始僵，已而盡龜流血，眾息同息，莫肯
J31nB267_p0554b26║少休。此皆公能變其習為法輕身，人之難能也。老人
J31nB267_p0554b27║入閩，鶴法師以衣授公，公受而不辭，隨就蘇州北禪
J31nB267_p0554b28║寺闡《楞嚴》十卷，見不負法師疇昔教誨，然不以是為
J31nB267_p0554b29║歸宿，高人達士趨蹌執經質疑，座下咸服公辯慧。老
J31nB267_p0554b30║人歸自閩，赴明州育王山開堂，公隨侍，日與龍象頡
J31nB267_p0554c01║頒游戲，而向之經義仍置之度外，不知為何物矣。老
J31nB267_p0554c02║人入天童之明年，取材于閩，開古殿基，率作興事，考
J31nB267_p0554c03║鐘伐鼓，旦夕惟以艸鞋、竹箕、麻索、木桁示眾。出一坡，
J31nB267_p0554c04║動幾十里、數里者為近，山嶺險深，虎狼出沒，較前金
J31nB267_p0554c05║粟艱辛特其萬一。諸講下學人有來參者，率惡勞喜
J31nB267_p0554c06║逸，見普請牌，多望崖而退。公能律身，日就勞苦，每至
J31nB267_p0554c07║西澗抬石，愈愛其大者，雖其力不勝，亦見公勇為不
J31nB267_p0554c08║群，安於百丈規繩而所其無逸。稍暇，又與鹽梅、空林、
J31nB267_p0554c09║高源諸同參研幾法奧，作頌古就正老人。老人之於
J31nB267_p0554c10║公，極其提獎，第察公有耿介之骨，闕含忍之度，稟高
J31nB267_p0554c11║明資性，不知微細人情，欲深其歲月以柔克之。然公
J31nB267_p0554c12║有自知處甚明，嘗曰：「石奇老偈頌意甚好，而語似不
J31nB267_p0554c13║逮；某也意未足，而語恒過之。」向余曰：「若兄者，語意適
J31nB267_p0554c14║稱。」故公凡有所作，亦就余參酌，其言儘有高妙處，獨
J31nB267_p0554c15║脈常散，此公或未知也。壬申秋，余病，偕公出山，至吳
J31nB267_p0554c16║門，余就藥餌，寓無量寺將二載，公復往來山中。石奇
J31nB267_p0554c17║和尚每以緣幹出山外，其時公交少濫，有以用之則
J31nB267_p0554c18║行，無待龍天所推動公，公守為之一變。乙亥，會老人
J31nB267_p0554c19║從心之年，四方緇素畢集，公時在山，拜手稱壽。春即
J31nB267_p0554c20║下吳門，計尊尼文學請之苕上。及秋，聞潛庵禪師訃
J31nB267_p0554c21║出山。潛庵禪師者，崑山諸明甫文學也，中歲好道入
J31nB267_p0554c22║緇，習三觀之旨，與公舊敦法誼，因出山弔之。其嗣字
J31nB267_p0554c23║千如，亦慕竺乾法，在苫塊推先人之誼，留公於放生
J31nB267_p0554c24║池，率文社諸君子執弟子禮，朝夕問道。公提向上事，
J31nB267_p0554c25║向頂門錐劄，皆歡喜信受。後復之苕上。丁丑夏，同圓
J31nB267_p0554c26║證寺僧入山省覲，老人命列侍司，又命典客，厭繁劇，
J31nB267_p0554c27║尋出山遊江陰，黃介老聞公自天童來，留住乾明寺，
J31nB267_p0554c28║亦甚相得。過婁江，歐沖谷文學館於齊中，此皆余之
J31nB267_p0554c29║所知。是後公或之武林，或游會稽，或棲孤峰，或投僻
J31nB267_p0554c30║塢，恍惚不定，余不得其詳矣。蓋公自以緣不稱志，故
J31nB267_p0555a01║人中有據曲彔為人師者，皆不屑往，又未肯少低眉
J31nB267_p0555a02║宇以合時宜。時中，其手足也，契闊相見，有若吳越；雪
J31nB267_p0555a03║竇，其法昆也，相見則水乳，共住則又水火。此公出山
J31nB267_p0555a04║後，氣性比先時愈覺寡合，同參愧莫能慰之。乙酉鼎
J31nB267_p0555a05║革，余阻明州，明年歸禾，杳不得公消息。有傳公在虞
J31nB267_p0555a06║山者，余信之，以等師靈骨瘞破山高僧墓也。公嘗入
J31nB267_p0555a07║山，稽首墓下，徘徊久之，撫松柏曰：「我後當擇片地，樹
J31nB267_p0555a08║一塔，遷過我師，使唐、宋尊宿自成局面，非後流所當
J31nB267_p0555a09║為之事耶！」余心然之，意公盤桓於虞者或以此。然公
J31nB267_p0555a10║初在虞也，人無不知，至是得孫非臺、王兆吉兩檀越
J31nB267_p0555a11║維護。孫之先君惺如氏識公於早，故非臺公盡知公
J31nB267_p0555a12║之履歷，深愛公之卓犖。兆吉老與公道契，亦深知公，
J31nB267_p0555a13║初延於東塔蘭若，再館於北郊園亭。公上拂水鶴法
J31nB267_p0555a14║師塔院，供瞻靡闕，能隨公意指揮。或者曰：青山白雲，
J31nB267_p0555a15║飛泉怪石，公棲遲固多娛矣，而忽得疾，寢臥床褥。余
J31nB267_p0555a16║歸里，隨趨視之。公見余，告以病苦語，真無客氣。身固
J31nB267_p0555a17║倦，猶呼童子具餅餌，余就榻為撫摩，踰時而別，時丁
J31nB267_p0555a18║亥四月將晦也。意公未死，可再視。偶苕上僧來邀公
J31nB267_p0555a19║歸舊隱，公從之。兆吉老殊不欲，公意確，乃為辦舟及
J31nB267_p0555a20║行李，囑其徒大成送之，抵山而寂。噫！公之交廣矣，兆
J31nB267_p0555a21║吉老乃竟為最後檀越也歟！苕上僧茶毗之，奉其骨
J31nB267_p0555a22║安普同，未知月日傳記。如是數公，世壽得四十有三
J31nB267_p0555a23║焉。公初名大化，避父諱，降曰智化，在天童復易通化。
J31nB267_p0555a24║公之兄時中，出家閩之黃檗山，胸次亦灑落，習詩，所
J31nB267_p0555a25║至與士大夫善。曾與余聚首吳門，後住杭州靈隱寺
J31nB267_p0555a26║西石筍峰。余又訪之，公歿時未知聞否。嗚呼！人之生
J31nB267_p0555a27║也幸，而緇鮮有向上，公能向上而不得果熟香飄，豈
J31nB267_p0555a28║非天乎？老氏曰：「銳其志，強其骨，和其光，同其塵。」能相
J31nB267_p0555a29║應之，庶為完人。公何憾焉？哀哉！
J31nB267_p0555a30║靈巖戒雷法師傳
J31nB267_p0555b01║戒雷震公者，梁谿人也。其父治生於金閶，童子時，捨
J31nB267_p0555b02║公於靈巖山玉庵師者出家。山為吳中勝道場，宋元
J31nB267_p0555b03║時，圓照本、了庵欲二宗師皆弘法於此。相傳有智積
J31nB267_p0555b04║菩薩一齒，骨類古銅色，徑二寸許，山中供養已久，莫
J31nB267_p0555b05║知所自。又有吳王夫差遺址、琴臺石、非響屧廊、西施
J31nB267_p0555b06║洞，名流賦詩者多及之。公少時出塵，鮮窺章句。玉庵
J31nB267_p0555b07║師者，曾行腳少林，善武事，山巔平衍，酒闌月上，每以
J31nB267_p0555b08║此誘公習。公骨臞而性穎，手眼快利，遂亦擅其家聲。
J31nB267_p0555b09║稍長，落髮知學詩，捐去舊習，清宵白月，靜几孤燈，恒
J31nB267_p0555b10║不寐，吟詠自適。到山之士，皆以詩知公，樂與公游，或
J31nB267_p0555b11║欲攜之詩酒場中，公不屑也。遂之報國寺茂林和尚
J31nB267_p0555b12║處受具，極其慎重，路途往來，衣缽必俱。天啟三年冬，
J31nB267_p0555b13║余初行腳過郡，尋宿天宮寺，與芸居玄若機公有契，
J31nB267_p0555b14║逗留齋中。機公亦好吟，坐必稱曰：「靈巖山有無聽，志
J31nB267_p0555b15║大而能詩，且句意新絕，不落時習口吻。」余曰：「公能記
J31nB267_p0555b16║一二否？」機公隨誦「響尚傅殘葉，秋疑未出崖」之句，余
J31nB267_p0555b17║躍然心喜，其時公蓋號無聽也。次日，機公偕余走胥
J31nB267_p0555b18║關，覓小舟，訪公于靈巖。公見余如夙契，晤對數日，為
J31nB267_p0555b19║余道山中古蹟，復同登堯峰絕頂，觀寶雲泉。時一雨
J31nB267_p0555b20║法師將講《華嚴玄談》於華山，公亦將執經座下，期余
J31nB267_p0555b21║同聽，因導余先見法師。見法師已，余同機公轉芸居，
J31nB267_p0555b22║公獨回靈巖。有問公自山來尋余，一衲飄然，氣味若
J31nB267_p0555b23║不異。余因初心欲參博山，遂別公。次年春，余尋前約，
J31nB267_p0555b24║從江西返吳門，即趨山中。時《玄談》已講過半，公深為
J31nB267_p0555b25║余惜。期畢，公復偕余入城，留連芸居，與機公相對累
J31nB267_p0555b26║日。公之臨平聽《唯識》，余入洞庭休夏，且欲覓巖棲，究
J31nB267_p0555b27║己躬事。布帆秋風，會機公渡湖尋余，言花山可進道。
J31nB267_p0555b28║公亦從武林還，復聚首支公講堂。公時閱論，侵晨興，
J31nB267_p0555b29║中夜而寢，飛塵滿案，不暇拭也。余在堂，亦隨公閱論，
J31nB267_p0555b30║為灑掃之。深夜放參，空山寂靜，余獨坐禪。其時同堂
J31nB267_p0555c01║皆有志之士，寸陰是惜，從旦至暮，與梵夾相對，動靜
J31nB267_p0555c02║出入，絕不交言。偶觸物起興，始拈韻分題，公必默坐
J31nB267_p0555c03║搆思，余則為炊爐瀹茗。詩成共觀，鬨堂舞蹈，然必推
J31nB267_p0555c04║公詩為長。公時有母，甘旨闕如，而花山主人、戒堂老
J31nB267_p0555c05║師一號咸默，為設法供贍，俾公一志習經，同侶義之。
J31nB267_p0555c06║開歲，春光撩人，公拉余看梅山下。會有禪者自金粟
J31nB267_p0555c07║來投偈，余與公隨而和之，禪者愕曰：「二公之資皆不
J31nB267_p0555c08║凡也，何滯此？」余因其從臾，遂問金粟路，腰包下山，公
J31nB267_p0555c09║屹不為動。及秋，聞湛然和尚講《法華》於會稽顯聖寺，
J31nB267_p0555c10║公偕四五友渡錢塘焉。冬，坐禪於天華。會稽舊習，諸
J31nB267_p0555c11║剎坐禪皆曰不語，或村徒眾營供多，遂職首座，無論
J31nB267_p0555c12║道眼。公鄙之，乃曰：「若此也，我老牧何樂參禪為？」棄而
J31nB267_p0555c13║之金粟，為余道：「禪不足參，莫若同聽經去。」余訝之，詢
J31nB267_p0555c14║其故，公以不語禪告。余曰：「公但見不語之禪，而未見
J31nB267_p0555c15║有語之禪也，姑俟之。」會夜參金粟老人，拈一棒入堂，
J31nB267_p0555c16║問者雲興，老人隨棒隨答，公罔測厥旨。有頃，余又攜
J31nB267_p0555c17║公巡堂，見皆苦寒參學之士，非飽暖庸瑣之流，公始
J31nB267_p0555c18║自失，遂入方丈參禮。老人愛其英發，不假辭色，方將
J31nB267_p0555c19║大成之。公掛搭一月，緣省母復歸吳門，公意必欲一
J31nB267_p0555c20║探教乘，始放心參禪。於是焚膏繼晷，出入賢首、天台
J31nB267_p0555c21║間，究六相、十玄、四悉、三觀異同之旨，有得於心，絕不
J31nB267_p0555c22║自衒。然吳下皆知有公，花山、龍樹、貝葉、芸居乃其最
J31nB267_p0555c23║相知處，久寓之所，特未肯歸本山，莫知公意也。公性
J31nB267_p0555c24║甚孤硬，有不可憶事，每自蹙頞而口絕不談，所以雖
J31nB267_p0555c25║雅度君子無是過也。其去花山時，會有侮公者，公不
J31nB267_p0555c26║與較，寄意於詩曰：「青天落落高雲孤，我不得意將何
J31nB267_p0555c27║圖？」又曰：「而今欲去深深塢，但畏人心不畏虎。」一日，從
J31nB267_p0555c28║靈巖回，有詩曰：「峰頭儻亦如人面，兩眼何能復敢開？」
J31nB267_p0555c29║其排悶蓋如此也。又甚豪宕，當夜坐，愛秉大燭，或懸
J31nB267_p0555c30║小燈，眉宇為之不暢。知公者，每從公所欲。嘗曰：「世間
J31nB267_p0556a01║大樂秪三件：一、了生脫死；二、登甲傳臚；三、縱橫梁山。」
J31nB267_p0556a02║其語本謔，聞者皆絕倒，然即此可以窺公之氣矣。或
J31nB267_p0556a03║者曰：戒探教也，牧參禪也，所趨異途，何其誼甚篤？不
J31nB267_p0556a04║知公雖探教，無一毫綿軟態，純是衲子骨氣，於學務
J31nB267_p0556a05║日新，於禪特未甘，冷湫湫地去爾，不若余拌一生做
J31nB267_p0556a06║個癡獃漢也。設公肯棄文字，依憑宗宿，冷灰豆爆，其
J31nB267_p0556a07║機辯當過余十倍，余能忘情於公哉？公初在靈巖，寓
J31nB267_p0556a08║意詩酒，酒酣則歌，或持竿起舞，婆娑月下，未知所謂
J31nB267_p0556a09║律儀梵行也。一日清晨，山眾俱出，公獨在，有老僧龐
J31nB267_p0556a10║眉雪頂，若所盡阿羅漢者，扶杖而來，公驚而迓之，入
J31nB267_p0556a11║室安坐，奉以盃茗。老僧誡公曰：「子非無根器者，何從
J31nB267_p0556a12║事詩酒而不習佛法？」公尋常絕不肯下人受教，逮見
J31nB267_p0556a13║老僧道容軒然，意非凡士，弗敢以抗，遂禮拜，唯唯受
J31nB267_p0556a14║命。老僧喜而出，徐步戶外，公又送之至百步階，老僧
J31nB267_p0556a15║顧公曰：「止。」遂不見百步階。昔有圓照禪師塔焉，眾歸，
J31nB267_p0556a16║公語之，爭奇其事，然不知所謂。公獨默喻，從是受具
J31nB267_p0556a17║聽講，一變其習。識者曰：「此祖師為公示身也。」公在龍
J31nB267_p0556a18║樹，有禪者欲難公，相見時，卒以二豆置卓上曰：「誰為
J31nB267_p0556a19║賓？誰為主？師何不道？」公即拈一顆在手，指卓上豆曰：
J31nB267_p0556a20║「此是賓？此是主？子試道看。」禪者語塞，公大笑。公又晤
J31nB267_p0556a21║一宗匠，請公截斷葛藤，公曰：「何為葛藤？」宗匠曰：「佛說
J31nB267_p0556a22║三藏十二部。」公進曰：「如何無葛藤？」宗匠曰：「喚作竹篦
J31nB267_p0556a23║則觸，不喚作竹篦則背。」公又大笑曰：「道觸道背，非葛
J31nB267_p0556a24║藤乎？」宗匠亦語塞，公乃曰：「要知法無定相，了得底人，
J31nB267_p0556a25║漁歌牧唱皆非葛藤，況佛三藏十二部乎？」故公雖不
J31nB267_p0556a26║參禪，其機致甚敏，非夙有根器，能如是乎？老僧之言
J31nB267_p0556a27║為足徵也。蓋公神明內斂，而外恂恂然若不足，不知
J31nB267_p0556a28║者每易之。公當暮秋，從武林還，同舟百人，夜半盜至，
J31nB267_p0556a29║大驚，計無所之，公在船尾向眾曰：「無譁，吾衛汝。」乃拈
J31nB267_p0556a30║一短竹獨立，見盜登舟，公撥之，盜隨仆水，如是者撥
J31nB267_p0556b01║數人，盜畏，乃急刺船而去。其時同舟人但聞水中有
J31nB267_p0556b02║聲，不知盜半仆水矣。盜去，始奇公，天明悉禮謝而去。
J31nB267_p0556b03║而沈子壁甫，公久交也，會崇煥袁公督遼陽，辟沈為
J31nB267_p0556b04║幕賓，欲得公偕行，一觀塞外，且欲以功名策公，公辭
J31nB267_p0556b05║謝。雲間陳眉公先生，海內重望也，游靈巖，見公詩而
J31nB267_p0556b06║愛之，期公屢往，公置度外，絕不趨走。其高蹈之行有
J31nB267_p0556b07║如此。新安儒者汪浩生，放言不羈，眼空文席，與公契。
J31nB267_p0556b08║一日，攜汪遠去，不知所向，余遍覓，乃見於陳墓破道
J31nB267_p0556b09║士院。汪則不冠不履，圖書滿床，公則敝衣垢襪，憑倚
J31nB267_p0556b10║筆硯。既見余，以公能隱為奇，汪與公又謂余能尋為
J31nB267_p0556b11║奇，相顧大笑，莫逆於心。汪讀書每中夜而起，公亦如
J31nB267_p0556b12║之，余為聚首數日。他日，又尋公於道士院，汪適他去，
J31nB267_p0556b13║獨留一蒼頭給公。時已仲冬，窗牖無紙，空室皆風，公
J31nB267_p0556b14║夜讀必三鼓。一夕寒甚，與公共榻，公內衣猶絺綌焉。
J31nB267_p0556b15║余因憐公，解衣授之，公傲然自若。顧公生平于財貨
J31nB267_p0556b16║服玩，絕不留意，即窮途困轍，興致高遠，未肯苟干於
J31nB267_p0556b17║人，即甚相知，亦不以告，其固窮之品又如此。公曩曾
J31nB267_p0556b18║參金粟老人，愛臨濟宗直截痛快。庚午冬，老人過蘇
J31nB267_p0556b19║州北禪，將之南嶽，公忽斬絕所學，毅然求侍，老人喜
J31nB267_p0556b20║而攝之，尋為同學遮留而止。識者曰：「公具有向上根
J31nB267_p0556b21║器，特未有決定志，仁者先難而後獲，公又欲速證此，
J31nB267_p0556b22║雖公之長，亦公之所短也。」善哉！古宿云：「參禪須如調
J31nB267_p0556b23║絃之法，急則絃斷，緩則不鳴，緩急得中，禪可參矣。」公
J31nB267_p0556b24║其微有差，乃不得為河北烜赫兒孫滿其初志歟？後
J31nB267_p0556b25║數年，余在明州，蹤跡與公疏，而意氣無間，凡過吳門，
J31nB267_p0556b26║必一晤公。公聞余寓處，亦必趨來，劇談竟日，詼諧叫
J31nB267_p0556b27║笑，慷慨淋漓。間有異客在座，臭味不投，公即俛首如
J31nB267_p0556b28║木，此其嘗也。公於夸誕之禪皆不信，而獨信余所尚；
J31nB267_p0556b29║論他人之詩無胸襟，而獨愛余詩。此則謂公不具眼，
J31nB267_p0556b30║不知余，可乎？余聞靈巖當萬曆間，住山無人，採石者
J31nB267_p0556c01║眾，山漸剝落，樵牧上下，古樹斬伐，山孤甚矣。所謂玉
J31nB267_p0556c02║庵師者，適遊方過吳，見山而憐之，自誓扞樵牧、拒採
J31nB267_p0556c03║石，重興古宗師道場。然山已半屬武弁家，遣眾來斲
J31nB267_p0556c04║石，庵斥之。武弁聞而怒，知庵是少林來，遂以計要庵，
J31nB267_p0556c05║將困之也，投刺請宴。庵亦心知是計，孑身赴之。酒行
J31nB267_p0556c06║門扃，僮僕數十環列左右，皆目庵。庵從容曰：「俟小利。」
J31nB267_p0556c07║武弁意其在籠中，無翼飛也。庵步於階，聳身遂登屋，
J31nB267_p0556c08║騰踏而出，不與角。武弁驚愕，追之弗及。既而聞於官，
J31nB267_p0556c09║拘庵於公庭，命膂力者百人嘯聚於外，將縛庵而撻
J31nB267_p0556c10║之。庵出，見稠人如向，聳身從人頂踏去，莫知所向。從
J31nB267_p0556c11║是武弁畏之，攜酒請盟，讓山焉。則靈巖至今能全面
J31nB267_p0556c12║目者，庵為之金湯也。是後山中習以為嘗，遊屐一登，
J31nB267_p0556c13║酒腥莫禁。自公受具，後之俊流知學詩習律，參學向
J31nB267_p0556c14║上，則靈巖於今重唱佛法者，公為之儀的也。公豈無
J31nB267_p0556c15║補於山哉？公能滿庵初願，於庵剃染之恩亦既酬矣，
J31nB267_p0556c16║孰謂公忘情於山也乎？公作詩有異想，古風高曠多
J31nB267_p0556c17║憤慨，近體清新婉麗，所作甚多，公但取以適興寫懷，
J31nB267_p0556c18║未嘗欲著名而授梓，并稿亦不甚留，故公詩多散逸，
J31nB267_p0556c19║公之孤風豈不高世耶？今猶記之。其在花山懷友有
J31nB267_p0556c20║曰：「念君心搖搖，扶笻出門外，溪邊春風早，梅蕊忽吹
J31nB267_p0556c21║大。」過臨平見樵者有曰：「向暮束半擔，高低出紅樹，野
J31nB267_p0556c22║貌無寒溫，世心多向背。」暮秋詩曰：「葉聲齊告晚，霜樹
J31nB267_p0556c23║半居紅。」此皆天啟丁、丙已前之詩，是後諸什入以佛
J31nB267_p0556c24║法，大意若不類于詩。然在靈巖老僧，誡公勿從事詩
J31nB267_p0556c25║酒，至是公酒習盡祛，獨不能忘情於詩，豈詩癖比他
J31nB267_p0556c26║習有難去耶？戊寅，余住銅井，公作秋夜有懷，書扇頭
J31nB267_p0556c27║相寄。余復兩過龍樹，公時念日月逝矣，以四十無聞
J31nB267_p0556c28║為畏，故其居止莊重，略無昔時兒戲態，期各努力行
J31nB267_p0556c29║志之所當為，余深然之。庚辰秋，余過禾中開法，公從
J31nB267_p0556c30║汰法師闡《法華》於白下，公首眾法師授以法任，付僧
J31nB267_p0557a01║伽黎。未幾，得疾歸吳門就醫，遂終於龍樹茶毗。慈築
J31nB267_p0557a02║基公，雨法師高弟也，與公交亦久，不忍置公骨，乃函
J31nB267_p0557a03║之歸石盂山，余不及往視，有媿於中。公諱道震，號戒
J31nB267_p0557a04║雷，俗姓楊，少余二歲，其歿時正四十焉。嗚呼！莊生有
J31nB267_p0557a05║言曰：「用志不分，乃凝於神。」公不樂小就，踽踽涼涼，苦
J31nB267_p0557a06║二十年之心，於詩、於書、於賢首、於天台，皆分用其志，
J31nB267_p0557a07║逮晚成而一病遂殂，其命也夫！念登彼砠，乃如之人
J31nB267_p0557a08║兮，今也則亡。
J31nB267_p0557a09║生緣傳
J31nB267_p0557a10║厥初生民，卑高以陳，窺之以第一義，其生了不可得。
J31nB267_p0557a11║乃若順之以緣會，則水源木根，大家細族，各有所本。
J31nB267_p0557a12║從是言之，世出世法，蓋相須哉！故即先佛應化，不降
J31nB267_p0557a13║虛空，必有父母、宗族、姓氏，使人歷歷可稽，不至傳為
J31nB267_p0557a14║誕妄。況其下者，又可漠然不明其所自乎？抑余生於
J31nB267_p0557a15║今，遑知其他？《詩》云：「侯誰在矣，張仲孝友。」則吾宗之彰，
J31nB267_p0557a16║已于周宣王之世，所從來亦遠矣。其間支分派別，散
J31nB267_p0557a17║之六合，視之茫茫，又何知焉？所聞高祖居海虞之錢
J31nB267_p0557a18║家倉，曾祖遷于城，祖遂居城中，密邇坊橋。吾祖所生
J31nB267_p0557a19║惟先君，先君生二人，余其次也。初，曾祖生三人，伯、仲、
J31nB267_p0557a20║季，季即吾祖也。伯祖生三人，仲祖生一人。伯祖所生
J31nB267_p0557a21║三人者，一為伯，二、三為叔。仲祖所生一人者，亦為伯，
J31nB267_p0557a22║先亡，余不及識。先亡之伯生二人，長伯生二人，二叔
J31nB267_p0557a23║始無所生，立三叔所生第二人，後二叔又生一人，三
J31nB267_p0557a24║叔生四人，皆兄弟也。是則伯、叔有三，而兄弟共十一
J31nB267_p0557a25║人焉，皆居坊橋左右。而錢家倉從高祖所分者，又自
J31nB267_p0557a26║為一族。吾祖為順親公，吾父為澄宇公，自五世以來，
J31nB267_p0557a27║無貴顯，亦無敗類，為里中清白之家。吾母趙氏，祖稱
J31nB267_p0557a28║吳山公，為邑庠生，文望極著，從之受經者甚多，稱宋
J31nB267_p0557a29║室南渡之後。吳山公生三人，長曰孟吳，仲曰少吳，季
J31nB267_p0557a30║曰季吳。孟吳公余不及見，少吳公即余外祖，亦不及
J31nB267_p0557b01║見。其亡時，吾母及吾舅俱未長，皆季吳公教育之。吾
J31nB267_p0557b02║母長於吾舅，吾母歸先君，乃季吳公納采焉。故吾母
J31nB267_p0557b03║事季吳公有父道。余兄弟見季吳公稱外祖云。吾舅
J31nB267_p0557b04║氏一，益所其字也，亦賴季吳公成立。季吳公生一子，
J31nB267_p0557b05║入邑庠，字君平，長余數歲。余入其書室，見吳山公遺
J31nB267_p0557b06║書，一一皆有大宋後裔圖章。此吾父母宗族姓氏，余
J31nB267_p0557b07║生身之所本也。吾先君少時讀書，及長事酒，以彭澤、
J31nB267_p0557b08║劉伶為古友，以青山綠水為酒場，資生之術，素不習
J31nB267_p0557b09║也。余兄弟幼時撫育於吾祖，飲食坐寢，恒在祖邊。先
J31nB267_p0557b10║君則早出而暮歸，必酣，乃其常然。而先君冶生最疏，
J31nB267_p0557b11║教兒極嚴。余兄長六歲，先就學。余七歲，始隨兄入館。
J31nB267_p0557b12║晚歸，先君必課所讀書，觀所寫字，或不當意，色厲加
J31nB267_p0557b13║責，語侵館師，以教之不力。既而試對，或引故事不侔，
J31nB267_p0557b14║或聯義不雅，即書於簡，使館師見。以故館師頗畏先
J31nB267_p0557b15║君，非若待他蒙學之父也。余初從啟蒙之師為同姓，
J31nB267_p0557b16║所謂寺前張，乃洪所先生姪也，教亦甚嚴，先君喜之。
J31nB267_p0557b17║余兄弟唯畏。甫三年，又從一師，姓沈氏，住北郭外。沈
J31nB267_p0557b18║矩範稍寬，余學遂弛。余兄猶樸懋。余有童心，出館間
J31nB267_p0557b19║與群兒嬉，先君見之，大加責。當其鞭朴時，吾祖憐之，
J31nB267_p0557b20║雖欲庇護，弗能為解。余哭有聲，吾母從壁後窺，亦少
J31nB267_p0557b21║勸沮，然卒不能解，俟其怒定而已。以故余兄弟嚴憚
J31nB267_p0557b22║先君，出入端步，不同里中兒狎暱戲笑。里中稱余兄
J31nB267_p0557b23║弟老成，皆先君之教也。余長十歲，吾祖歿，廢學。時先
J31nB267_p0557b24║君之年三十有奇矣。在衰絰中，索逋盈門，四壁徒立，
J31nB267_p0557b25║無如之何。有頃，見先君貧，能立身忘憂戚，絕僥倖，一
J31nB267_p0557b26║樽當前，撚鬚忘世，胸中泰然，不若他輩可加抑逼，皆
J31nB267_p0557b27║自定。久之，宗族皆憂先君之貧，親友皆重先君之守，
J31nB267_p0557b28║見則以言慰先君，索逋者乃若相忘，而先君灑然總
J31nB267_p0557b29║若弗之知也。里中異之。先君之於里中，絕不較長短、
J31nB267_p0557b30║爭尺寸，泛愛虛受，高者不親，卑者不疏。嘗獨立，不苟
J31nB267_p0557c01║交，以故里中皆愛先君。計先君之齒不甚長，未為鄉
J31nB267_p0557c02║長者。然而里中凡宴會，必延先君，不延先君，樽斝無
J31nB267_p0557c03║色。宗族凡節臘，必速先君。先君不在，長幼無序。故先
J31nB267_p0557c04║君每當綠楊三月，楓葉深秋，雖杖頭無錢，嘗醉於山
J31nB267_p0557c05║館，或醉於親友家，余兄弟無覓處，酩酊，乃親友必掖
J31nB267_p0557c06║送而歸，亦其嘗也。有時閒居，無親朋招飲，則枕而觀
J31nB267_p0557c07║群書。好閱野史，多識異物，偶一談之，聽者無厭，即余
J31nB267_p0557c08║兄弟每亦忘飲食也。然先君甚奇，平時雖不言佛所
J31nB267_p0557c09║謂如夢幻泡影，其視世之炎炎赫赫，皆不為意，亦不
J31nB267_p0557c10║言富貴浮雲，每以東方朔辨劫灰事言於人。意者滄
J31nB267_p0557c11║桑易變，世局無常，先君乃大觀，故不屑屑於人間事
J31nB267_p0557c12║耶？不然，何余自少至長，但覺其胸中自有其樂，而世
J31nB267_p0557c13║相若不能動者？又或居家無宴集，心無片事，每清晨
J31nB267_p0557c14║由戶出，不坐市尾，則立橋畔，袖手不言，熟視往來碌
J31nB267_p0557c15║碌者。及暮入戶，獨舉一觴，陶然自得，酒盡斯寢，初不
J31nB267_p0557c16║作明日計。或當臘月嚴寒，則興致有加，必簪梅於瓶，
J31nB267_p0557c17║燈前顧影，秉壺自斟，霜落忘睡，酒冷再暖復冷，又大
J31nB267_p0557c18║呼暖之，口齒沉吟不置，或笑時事，或數古賢，或嫚罵
J31nB267_p0557c19║不可意人。余兄弟莫測其意，無敢先睡，亦無敢不侍。
J31nB267_p0557c20║嗚呼！余何以知先君哉？人之言曰：張澄宇絕好人，只
J31nB267_p0557c21║為一酒家業無成。不知先君脫落世故，高曠自怡，真
J31nB267_p0557c22║情妙境，正在一酒。人何以知先君哉？憶余初發心出
J31nB267_p0557c23║家，慮先君弗允，乃走遁山寺，先書數語於案頭以見
J31nB267_p0557c24║志，且以安先君。先君見之曰：「此子胡為有此念？」遂覓
J31nB267_p0557c25║余呼歸，余不敢違。居數日，復懇，先君曰：「出家高尚事，
J31nB267_p0557c26║能底於成，毋貽吾羞，庶幾。」余唯唯受教。尋擇師使余
J31nB267_p0557c27║出家。以此觀先君日在醉鄉，教誡凜然，又何嘗醉耶？
J31nB267_p0557c28║余既出家，投興福，先君以余依雪柏老人為得所。余
J31nB267_p0557c29║銜先君訓，莫敢少懈。間嘗歸家，隆冬無絮，先君見之，
J31nB267_p0557c30║絕不為念。所相識有投他寺剃染者，身盡輕暖，於其
J31nB267_p0558a01║父母時有餽遺，先君薄之。余或袖雪柏老人偈語歸，
J31nB267_p0558a02║先君誦之喜，時取觀焉。當室如懸磬，略不向余問有
J31nB267_p0558a03║無。即余兄處家，年已長，習資生，囊中有錢，先君不問，
J31nB267_p0558a04║竟取而去。余兄見無錢，亦不問。或時絕米薪，先君但
J31nB267_p0558a05║高臥翹足，未嘗以不任甘旨責兄。處貧安貧，素位自
J31nB267_p0558a06║得，先君又或有焉。故長年屢空，父子之間，不聞怨言。
J31nB267_p0558a07║親族閭里，以是賢余父兄，嘗口歎不置。比鄰或有以
J31nB267_p0558a08║慈孝責難者，鄉評曰：「胡不若張家父子耶？」此皆先君
J31nB267_p0558a09║生平實狀也。先君盛年尚酒，時更深路黑，方醉酒在
J31nB267_p0558a10║外，醉而歸，每狂叫擊人，舉家靡寧。親友伯叔皆不悅，
J31nB267_p0558a11║恒勸不聽，即吾祖在，亦莫能遏。逮余出家四年後，忽
J31nB267_p0558a12║杜門不出，日訓里中童子數人，親朋宴集悉不赴，芳
J31nB267_p0558a13║艸春風亦不遊，向吾母曰：「吾昔飲酒無節，今不如是，
J31nB267_p0558a14║取歡而已，何必多？亦何必醉？」旦暮聊取數盃，與吾母
J31nB267_p0558a15║對啜，且曰：「薄酒蔬飯，福也。人生能幾何？」日理舊帙，無
J31nB267_p0558a16║聲色。於是親族閭里，又以是異先君。余歸，吾母竊謂
J31nB267_p0558a17║余曰：「父今不為酒亂，我無憂矣。」如是者踰年，以疾而
J31nB267_p0558a18║終，得壽四十八歲。先君生於萬曆四年丙子三月初
J31nB267_p0558a19║七日，歿於天啟三年癸亥四月廿六日也。余兄撫棺
J31nB267_p0558a20║而慟，隨葬於北山近五丈石之祖塋。嗚呼！余何能述
J31nB267_p0558a21║先君，聊記大概，用以想見其音容耳。吾母之事先君，
J31nB267_p0558a22║以先君不治家，拮据勞苦，長年無逸。余兄弟自吾祖
J31nB267_p0558a23║歿後，無衣母衣，無食母食，母嘗中夜織紡，余兄弟則
J31nB267_p0558a24║鼾睡。憶余十一二時，過外祖季吳公家，外祖母黃氏
J31nB267_p0558a25║撫余曰：「兒兒，汝父好酒，家業拋廢，若無汝母，汝兄弟
J31nB267_p0558a26║不知飄流何處矣。」言訖，潸然泣下，余亦泣。是知母氏
J31nB267_p0558a27║劬勞，有不忍言者。然其時人皆知先君無家，不知先
J31nB267_p0558a28║君有教，余童子又何知哉？自今思之，先父母之德，實
J31nB267_p0558a29║同昊天，殆非偶然之作合也。蓋先君不知貧，母氏善
J31nB267_p0558a30║居貧，家中有無，比鄰初不聞，時為余兄弟澣濯，敝衣
J31nB267_p0558b01║如新。里中見余兄弟，咸知吾母之勤，而尊吾母之賢。
J31nB267_p0558b02║及余出家，余兄在母側負薪汲水。余兄年十六，乃廢
J31nB267_p0558b03║書。初亦習資生不獲，後得館會，見雪柏老人，老人以
J31nB267_p0558b04║出世法勗之，遂不婚。母嘗望余兄弟成立，重創家業，
J31nB267_p0558b05║隆張氏，所以勤勞靡替，心嘗忽忽不樂。一日，余自山
J31nB267_p0558b06║中歸省，母忽向余商製道服，定志以修持為日課，余
J31nB267_p0558b07║莫知其然，時年已五十餘矣。初禮佛茹齋，遂不務鍼
J31nB267_p0558b08║指，既而習經。母初不識字，余兄略指之，俱能記憶。初
J31nB267_p0558b09║習往生一咒，既而大悲、楞嚴與夫十小咒皆能之。初
J31nB267_p0558b10║習《金剛》一經，既而《彌陀》、《觀音》、《藥師》皆能之。既而能學
J31nB267_p0558b11║《法華》，曾謂余曰：「《法華》唯火宅喻難字多兩個，然我皆
J31nB267_p0558b12║記得矣。」初勤家時，有鄰嫗相過，嘗喜。自禮佛後，談及
J31nB267_p0558b13║世事，輒不樂。嫗去，即曰：「說許多閒話，妨我許多佛。」見
J31nB267_p0558b14║有持缽者，必將米投缽中；見有乞者，減食與之。旦夕
J31nB267_p0558b15║心嘗歡喜，面亦嘗帶喜色，非若舊時之鬱鬱矣。余固
J31nB267_p0558b16║莫知其然，但私心竊喜之。時已出興福，行腳在外，歲
J31nB267_p0558b17║或一歸，母從頂至足，細觀余服。余知母意憐余，乃製
J31nB267_p0558b18║一新衣及帽履，寄道侶家，歸里則易以見母。惟其疾
J31nB267_p0558b19║之憂，聖言蓋不謬也。他日又歸，或持錢百文，或買果
J31nB267_p0558b20║少許以遺母，母取果供佛。供佛已，余或他往，偶有緇
J31nB267_p0558b21║侶訪余，隨食之，自不食。有問之，答曰：「此吾師父所遺
J31nB267_p0558b22║者，我食之恐難消，故以供僧也。」錢則貯瓶中，仍買香
J31nB267_p0558b23║供佛，不取他用。余時參天童，一出定千里暫歸，隨欲
J31nB267_p0558b24║出，余恐母不忍，當其開懷歡喜時，緩言之以觀母心。
J31nB267_p0558b25║母曰：「人多言汝在外能學佛法，是好事，當去，莫繫念。
J31nB267_p0558b26║我家中有汝兄在，無事。」余乃低徊而別。余心知母或
J31nB267_p0558b27║有所不忍，然絕無眷戀不捨之俗情，則余參學，又母
J31nB267_p0558b28║成余之志也。吾母詎不為賢耶？昔慈明禪師初未行
J31nB267_p0558b29║腳，其母有賢行，使之游方。慈明後將銀盤為母壽，母
J31nB267_p0558b30║擲於地曰：「汝以我為地獄滓耶？」慈明從是奮策，為一
J31nB267_p0558c01║代法王。嗚呼！慈明有母如是，方之吾母，亦何今古耶？
J31nB267_p0558c02║第余有媿于古人，無以答母耳。母如是精修十五年
J31nB267_p0558c03║餘，皆余兄承事，余在外不能奉甘旨。余兄雖在館，時
J31nB267_p0558c04║歸省視，問母安否，至於歲時祭享，祖塋灑掃，禮皆不
J31nB267_p0558c05║廢。宗族或以無後言勸兄娶，兄曰：「母年高矣，而清心
J31nB267_p0558c06║事佛，設有婦賢良，能承順母志，不茹葷酒，主其食饌，
J31nB267_p0558c07║母得安坐於堂，固所願也。其或少有不順，母頤不解，
J31nB267_p0558c08║我在館將如何？況聞貧家之婦，有愉色者少。」以是終
J31nB267_p0558c09║母世卒不娶。余行腳在外，不計春秋者，以余兄善事
J31nB267_p0558c10║吾母故也。甲戌秋，母氏六旬初度，緇友相與走祝，為
J31nB267_p0558c11║立壽木。庚辰閏正月，余歸，命匠氏斲成之，飾以丹漆。
J31nB267_p0558c12║吾母見之曰：「吾知汝此度冒寒歸來為此也。然吾有
J31nB267_p0558c13║此，老骨臨時收拾，不至愴忙取辦，百念安矣。汝今出
J31nB267_p0558c14║去，亦可安心幹辦汝事，無以我為懷。」余聞之飲泣。母
J31nB267_p0558c15║當垂老之年，策余如是，豈常情可擬耶？是歲中夏，余
J31nB267_p0558c16║辭母上銅井山，秋過盛澤，冬入禾中，開法古南，母尚
J31nB267_p0558c17║無恙。次年辛巳，母淹淹有疾，春夏禾中大荒，余羈院
J31nB267_p0558c18║事，遣僧問訊，僧以他事不即過虞，亦不還院，母疾有
J31nB267_p0558c19║加，余弗知也。中秋八月，忽得余兄書，乃知母疾篤，隨
J31nB267_p0558c20║覓舟歸里，見母呻吟床簣，已不飲食，余悔無及。余未
J31nB267_p0558c21║至時，母每問兄：「曾寄信與弟否？」兄曰：「寄去矣，想不日
J31nB267_p0558c22║至。」乃不見余歸，遂自淨髮圓頂，且曰：「轉報誓為僧。」隨
J31nB267_p0558c23║謂兄曰：「弟今不比前，何能即歸？不歸亦可。譬如人家
J31nB267_p0558c24║做官，在任上隔卻千百里，豈能歸耶？」母臨生死之際，
J31nB267_p0558c25║猶賢明達事如此。及余歸，兄就耳曰：「弟歸矣。」母乃點
J31nB267_p0558c26║首索飲，余擣藕湯進之。飲少分，向余曰：「身痛。」余曰：「若
J31nB267_p0558c27║念佛可止。」母復點首，移時瞑目而逝，時年六十有六
J31nB267_p0558c28║歲。先慈生於萬曆三年乙亥八月初二日，歿於崇禎
J31nB267_p0558c29║十四年辛巳八月廿二日申刻。母先時遺命井然，余
J31nB267_p0558c30║與兄無敢或違，遂加道服入木，奠靈於几，晨夕哀痛。
J31nB267_p0559a01║兄就几傍出兩磁瓶，泣示余曰：「母所持經咒在茲。」余
J31nB267_p0559a02║觀之，蓋香也。每一香上皆有經咒，或百卷，或千遍，蓋
J31nB267_p0559a03║先慈平日誦持訖，命余兄所記，而不知積有如是香
J31nB267_p0559a04║也。以此知先慈事佛之勤，誦法之廣矣。癸未春，世運
J31nB267_p0559a05║將革，邑中大家有柩，例皆吉服送於山原，慮不測也。
J31nB267_p0559a06║余兄效之，思欲舉柩，夢先慈曰：「母待弟來。」余時方在
J31nB267_p0559a07║天童，奉先老人全身入塔，未能歸里。後邑中果無事。
J31nB267_p0559a08║秋七月朔，余兄復謀舉柩，仍恐余事阻，又夢先慈曰：
J31nB267_p0559a09║「母忙，弟必來。」因又待余。一夕，復夢先慈告曰：「弟來矣。」
J31nB267_p0559a10║且見其顏有喜色。次日，余果至。因同卜吉，從母志，集
J31nB267_p0559a11║緇侶，陳法儀，引柩至北山祖塋，合葬先君之兆，時八
J31nB267_p0559a12║月望後一日也。嗚呼！古有言：樹欲靜而風不寧，子欲
J31nB267_p0559a13║養而親不在。孰非人子，何恨如之？此世之同情也。《維
J31nB267_p0559a14║摩詰經》又云：「生死可畏，菩薩當何所依？」所幸我先慈
J31nB267_p0559a15║晚年一捐塵勞，遂明佛行莊嚴，後有少慰長思。先君
J31nB267_p0559a16║雖未嘗佞佛，然其生平已輕世相，出塵階漸，或在於
J31nB267_p0559a17║斯，醉鄉沉湎，特其寓乎？余惟六尺在天地，恩斯勤斯，
J31nB267_p0559a18║教之誨之，豈無所從來者耶？是立先父母傳，見一期
J31nB267_p0559a19║緣會，始終團圞，非偶然也。要皆得佛法分，影響世間，
J31nB267_p0559a20║以行慈攝。余雖辭塵割愛，夙興夜寐，能無忝於所生
J31nB267_p0559a21║歟？
J31nB267_p0559a22║曹雲海傳
J31nB267_p0559a23║人有順其親，而妻孥則之皆順，有之乎？曰：有之。人莫
J31nB267_p0559a24║不愛其子，乃不忍人之子愈於己之子，有之乎？曰：或
J31nB267_p0559a25║有之，第罕見耳。曹君，字雲海，海虞人也。經營為業，少
J31nB267_p0559a26║時未甚讀書，順其親，天性然也。家庭之間，親有不悅，
J31nB267_p0559a27║即跪而俯，親色未解，則呼妻孥齊跪，向親膝至，親色
J31nB267_p0559a28║喜，然後起。一日，從城上行，見初生兒在荊棘中，莫知
J31nB267_p0559a29║誰棄，亟持歸，喻其室曰：汝須分乳此兒，若生汝子，勿
J31nB267_p0559a30║憂死。室如喻乳之，棘中兒幸得生，其子果亦不死。愕
J31nB267_p0559b01║叟曰：奇哉！世之人立於世，讀萬卷書，欲作奇男子，然
J31nB267_p0559b02║考其素，能順父母、憫他子等自子者絕少。若曹君者，
J31nB267_p0559b03║亦何必讀書？亦何必多奇節、多異行？秪此兩事，可稱
J31nB267_p0559b04║仁人孝子，無愧於兩間矣。蓋其初見棘中兒，取以歸
J31nB267_p0559b05║者，發乎惻隱也。惻隱，仁也，未有仁人而不順其親者。
J31nB267_p0559b06║至自順其親，致妻孥咸順，先活他子，後乳己子，此又
J31nB267_p0559b07║仁人君子所難能斯人也。後宜昌乎！君復有同母弟，
J31nB267_p0559b08║垂髫貞不字，屏絕世好，求出塵法，刻勵自苦有年，果
J31nB267_p0559b09║有所獲。又女身而明佛智者，向余語其實，余信其言
J31nB267_p0559b10║不辭，筆其事以風世，且言其兄亦慕出塵法，將摳衣
J31nB267_p0559b11║天童。訊余以疾，不果行，歿年五十六。繪此影時，方三
J31nB267_p0559b12║十八也。贊曰：
J31nB267_p0559b13║人有秉彝，懿德是好。聖賢之域，君子所造。市廛紛紛，
J31nB267_p0559b14║良知則耀。惜赤子不失，而玄言未問。苟天假之年，其
J31nB267_p0559b15║必進於佛祖之道也耶？
J31nB267_p0559b16║塔銘
J31nB267_p0559b17║達澄禪師道行塔銘
J31nB267_p0559b18║達澄禪師，不測入也。先老人住金粟時，師從明州來
J31nB267_p0559b19║參，值余海鹽舟次，遂偕入山相見。時老人即以臨濟
J31nB267_p0559b20║種艸因之，從是與余友善。既而為堂司，綱維眾務。老
J31nB267_p0559b21║人陞堂，凡有扣擊，橫機無讓。時龍象頗眾，靡不憚其
J31nB267_p0559b22║鋒，與余最稱契。然尋嘗披對，辭氣矜嚴，蓋性然也。老
J31nB267_p0559b23║人主育王，衲子以千計，命師職西堂分座，應機迅捷，
J31nB267_p0559b24║宿學咸服。然氣甚勝，雖深服膺老人，一語不合，徑去
J31nB267_p0559b25║入九峰山。老人登太白，重闢祖庭，師廬四明山中，自
J31nB267_p0559b26║題曰師子林，語謂眼空佛祖，口蓋乾坤，誠肖之也。鋤
J31nB267_p0559b27║荒種芋，優游泉石，間亦來山，手執果蓏，一訊老人，信
J31nB267_p0559b28║宿即行，儕輩挽之莫得。老人示寂後，姚中丞益城公
J31nB267_p0559b29║為金湯請開法永明，闔宅皈依。次遷普濟，倔強衲子，
J31nB267_p0559b30║其初在老人會中者，無不景從。未幾，忽棄去，莫測其
J31nB267_p0559c01║意。或祈寒履冰，或深夜陟巘，或俗其頂，或民其衣，嘗
J31nB267_p0559c02║獨語咄咄不休，或對相識談鬼幻事，聞者疑駭。遇徒
J31nB267_p0559c03║眾環拜，視如路人，輒麾去曰：「我不識汝。」或反拜之。庚
J31nB267_p0559c04║辛之交，林野和尚住天童，迎之入山，館於丈室後，山
J31nB267_p0559c05║眾禮訊加恭。坐少頃，所有床座一時擊碎擲階下，眾
J31nB267_p0559c06║愕不知所謂，更為陳設，師即掩戶不語。二時粥飯從
J31nB267_p0559c07║牖入，徒眾每隔戶稱名禮拜，師曰：「去，我無徒侶。」竟不
J31nB267_p0559c08║內。尋獨邁，不知所之。其徒遍覓，經二載不得。余曰：「汝
J31nB267_p0559c09║師蓋不測人也，汝將焉求之？但留一塔于舊所住處，
J31nB267_p0559c10║瘞其法錄道具，如奉全身，識汝思慕可矣。」其徒曰：「諾。」
J31nB267_p0559c11║師諱受昭，生緣通州，長余一歲，不談姓氏。聞其出俗
J31nB267_p0559c12║時，一行腳僧攜至海上，時東曙法師方開講席，行腳
J31nB267_p0559c13║僧曰：「子宜止此，吾行矣。」遂去。師因是窺經義。台之學
J31nB267_p0559c14║人素忌他宗，師閱台衡，又閱賢首，即難其學，旋難其
J31nB267_p0559c15║師，皆窘于對。師初隨法師講法太白，執役爨下，服貌
J31nB267_p0559c16║窶陋，主事每易之。一夕，夢伽藍神曰：「某者，此山祖師
J31nB267_p0559c17║再來，何易之？」主事覺，與結友，數津濟之。師怪問，主事
J31nB267_p0559c18║笑不言，尋語于人，眾始知也。居恒矩範自律，晨晡必
J31nB267_p0559c19║跏趺，中宵危坐，食不重味。住山即甚約，朔望必潔伊
J31nB267_p0559c20║蒲薦，佛祖所有檀施不妄費。其住普濟，因少資，欲所
J31nB267_p0559c21║莊嚴，示俗弟子曰：「好持去，吾將以新頹殿。」偶俗弟子
J31nB267_p0559c22║歿，遂與羽化，乃蹙額曰：「僧伽藍物，俗人不知，失去地
J31nB267_p0559c23║獄，我累之矣。」或曰：師因是得狂疾，行止無度。又曰：因
J31nB267_p0559c24║求通。余謂師得大受用法，逆行順行，無入而不自得，
J31nB267_p0559c25║生平阿佛罵祖，莫肯樂小乘所為，況其他耶？不見其
J31nB267_p0559c26║法而外議其跡，吁！亦倒之甚矣。師初不習章句，後說
J31nB267_p0559c27║法文旨明密，偈語多峭絕。曾過一書院，值諸儒講學，
J31nB267_p0559c28║師即拈《中庸》首句問曰：「天命之謂性，此性在人平等
J31nB267_p0559c29║不？」曰：「等。」「有生即具不？」曰：「具。」「何以云受之於天？」曰：「先聖
J31nB267_p0559c30║賢皆如此說。」師曰：「既平等，先聖賢知之，公等亦宜自
J31nB267_p0560a01║知之，不合因先聖賢說也。」曰：「先聖賢無物欲，今人有
J31nB267_p0560a02║物欲。」師曰：「公等初生時尚不解名、自己父母，此時無
J31nB267_p0560a03║甚物欲，何亦不知？」眾皆面赤，師大笑，拂袖而出。其於
J31nB267_p0560a04║契經世典，設疑問難，概如此。乃若與同道機鋒相觸，
J31nB267_p0560a05║拳𡎺腳應，不顧危亡，如雷雨驟至。有以利害言者，斥
J31nB267_p0560a06║曰：「衲僧擔荷個事，若此顧忌，何能了生死？」方其用處，
J31nB267_p0560a07║蓋古定上座之流，惜時輩鮮知之，顧師亦安取知於
J31nB267_p0560a08║世也？余念與師交最久，深知其所存，而泯岩空公大
J31nB267_p0560a09║師皆同參密契，亦念師生平孤峻超卓，法中傑出，逮
J31nB267_p0560a10║乎末後，混俗藏鋒，密施作用，輕名位，絕徒侶，佯狂忍
J31nB267_p0560a11║垢，至於獨邁，尤為希有，是不可以無述。屢囑其徒曰：
J31nB267_p0560a12║「汝欲表師道行，非天童牧和尚則不真。」余實知師，其
J31nB267_p0560a13║何敢辭？空公非特知師，亦知余者，因次余所見聞之
J31nB267_p0560a14║實授其徒，使質於公。銘曰：
J31nB267_p0560a15║達人邂逅兮初於海濱，達人高蹈兮杳隔秋春。
J31nB267_p0560a16║逆行順行兮拋撒家珍，南北東西兮其誰與倫。
J31nB267_p0560a17║全機大用兮重想風神，生死同條兮末句何新。
J31nB267_p0560a18║四明山深兮千古嶙峋，片石磨礱兮以昭後人。
J31nB267_p0560a19║弔祭
J31nB267_p0560a20║弔蘇州寶光寺筠亭石林隱蓮三長老文（寺係漢鬱林太
J31nB267_p0560a21║守陸績捨宅。績為守時極廉，歸之日，唯一石與俱，鄉人稱為應石。石在寺鬱林堂，堂蓋祀公像者。　國初，有楚蘭馨公住持于斯，曾被召
J31nB267_p0560a22║對，以老終焉。是後寺漸圮，筠謀葺，而二師相繼新之，皆吳郡人。）
J31nB267_p0560a23║惟吳寶光，古勝道場。耆德代作，為世舟航。某生也晚，
J31nB267_p0560a24║於二尊宿，一僅識顏面，一但聞令名。然知無間然之
J31nB267_p0560a25║志，咸欲扶法苑之棟梁。乃於身而未舉，待繼述於後
J31nB267_p0560a26║芳。惟隱蓮師，來生其家。剃除鬚髮，爰披袈裟。眷先人
J31nB267_p0560a27║之遺志，撫廉石而興嗟。與同心兮殫力，學童于兮聚
J31nB267_p0560a28║沙。乞長者兮布地，忘寒暑兮交加。庶心乃格，樂成厥
J31nB267_p0560a29║臧。傑樓雄殿，翬飛翼張。庭楹殖殖，丹碧煌煌。俾懷橘
J31nB267_p0560a30║之檀，靈在天兮復悅。字筠之祖，願于今兮得償。若斯
J31nB267_p0560b01║人之幹蠱，合享臘於無疆。何火薪之相禪，並舟壑之
J31nB267_p0560b02║難藏。遽攜隻履而長蹈，遠從兩宿兮雲翔。時維夏月，
J31nB267_p0560b03║山陰蒼蒼。三翕欲舉，長路茫茫。聞見弗懌，嗣續涕滂。
J31nB267_p0560b04║如慕如疑，神留空岡。吁靈兮何忍，遞棄兮故鄉。世相
J31nB267_p0560b05║兮嘗住，哲人兮胡亡。抑哲人兮大觀，悟常體於無常。
J31nB267_p0560b06║順世波兮游戲，示生死兮無方。願鬱林兮是顧，庶瞻
J31nB267_p0560b07║蘭德兮永香。
J31nB267_p0560b08║告靈溪師文
J31nB267_p0560b09║嗚呼靈師！靈其在龕！靈其在龕！聽余所陳。聞師少時，
J31nB267_p0560b10║鑷髮依僧，負志自立，卓為緇英。乃參老宿，南行百城，
J31nB267_p0560b11║云于曹溪，坐中有惺，如貧獲寶，其樂欣欣。從是南還，
J31nB267_p0560b12║探律窮經，舌遂解說，筆始有文。歷二十年，金鏡錄成，
J31nB267_p0560b13║援世之溺，持己之衡，中非棒喝，語勢硜硜。余閱是書，
J31nB267_p0560b14║矍然起驚，見師所見，茫乎未清。惜師所學，博而不純，
J31nB267_p0560b15║痛師無根，造謗法門。正如獅蟲，自食獅身，斷佛慧命，
J31nB267_p0560b16║引眾迷坑。其罪其福，孰重孰輕？於是當仁，辯詰縱橫，
J31nB267_p0560b17║實言為師，肝膽相傾。何師之昧，作是非評？不觀于射，
J31nB267_p0560b18║君子無爭，胡論佛法，而有我人？師錯仇余，余辜何申？
J31nB267_p0560b19║報之及師，余慮實殷，尚圖久久，轉師固情。何期未幾，
J31nB267_p0560b20║俄有訃聞，中心滋戚，寤寐靡寧。歸山登叩，寂然戶庭，
J31nB267_p0560b21║白雲在几，清泉在瓶。恐師前論，究也未明，疏衷再瀆，
J31nB267_p0560b22║罄竭余誠。師其格思，疾自反心，自心若反，是法等乖。
J31nB267_p0560b23║山青水綠，鵲噪鴉鳴，寒來暑往，女織男耕，唾罵戲笑，
J31nB267_p0560b24║坐臥經行，何彼何此？誰疏誰親？塵說剎說，自古至今。
J31nB267_p0560b25║師其格思，祈善保任，寂場安坐，轉正法輪。
J31nB267_p0560b26║祭考澄宇公文
J31nB267_p0560b27║嗚呼！吾父逝世，彈指不覺，已逾十載，靈其在天，為復
J31nB267_p0560b28║何邁？捐我二男，踽踽涼涼，靡瞻靡賴，一為立俗，一為
J31nB267_p0560b29║入緇，誰復訓誡？永懷父德，生我撫我，實同昊天，胡為
J31nB267_p0560b30║頂戴？男聞佛言：人各有靈，細而無倪，大而無外，有生
J31nB267_p0560c01║即具，炳煥靈明，不從人貸。去來坐立，談笑詠歌，靡不
J31nB267_p0560c02║由斯，迥無遮蓋。如金剛王，體性堅凝，生本固存，死亦
J31nB267_p0560c03║無壞。故知父靈，雖曰陟天，實無不在。云何使男，側耳
J31nB267_p0560c04║諦聽，不聞謦欬？云何使男，瞠目諦觀，莫睹色彩？嗚呼
J31nB267_p0560c05║哀哉！又聞佛言：人之靈也，與佛平等，無偏無背，惟人
J31nB267_p0560c06║昧之。轆轤四生，改形易態，惟人悟之，立地成佛。高出
J31nB267_p0560c07║三界，縱歷世間，游戲而已，死生無礙。因思吾父，疇昔
J31nB267_p0560c08║生時，有見於此，故治生居業，不計成敗。一廛容膝，貧
J31nB267_p0560c09║而能樂，人所不逮；一杯寓意，青山白雲，人所不解。優
J31nB267_p0560c10║哉游哉！聊以卒歲，抑何風概？彼不知者，宛如蜣蜋，逐
J31nB267_p0560c11║逐世故，反以父為怪。曷知大人，浮雲視世，雖轗軻苦
J31nB267_p0560c12║辛，而胸中常泰。嗚呼哀哉！惟我二男，幼於膝下，出入
J31nB267_p0560c13║嬉戲，惟恃憐愛。長而無知，未能竭力，薪水少代。矧知
J31nB267_p0560c14║吾父，任性樂天，終身困窮，不易其介。今也痛思，風木
J31nB267_p0560c15║徒悲，蓼莪增愾。欲報父德，進退迴遑，不知所屆。設遵
J31nB267_p0560c16║世禮，無益死生，報亦未能。籌之有再，是於清秋，八月
J31nB267_p0560c17║之朔，拂拭精廬，灑掃庭內，向十方佛，宣啟法門，名曰
J31nB267_p0560c18║懺悔。節以鼓鐘，和以梵唄，緇侶蹌蹌，行道禮拜。同願
J31nB267_p0560c19║吾父，承佛神力，在天之靈，赫降法會。如佛所言，罪滅
J31nB267_p0560c20║心亡，徹悟己靈，得不動一塵，而高出三界。庶幾二男，
J31nB267_p0560c21║得致孝思，於心為快。今於父前，長跽陳詞，涕隕無奈。
J31nB267_p0560c22║吾父生平，樂此旨酒，男故陳之，侑以藻菜。願父視男，
J31nB267_p0560c23║屬毛離裏，為骨肉緣，莞爾笑受，是為大賚。勿以男之
J31nB267_p0560c24║不肖，弗垂眄睞。嗚呼哀哉！伏惟尚饗。
J31nB267_p0560c25║又祭考文
J31nB267_p0560c26║嗚呼痛哉！我父謝世，屈指廿載。逝暑如斯，抑何速也？
J31nB267_p0560c27║墓木拱矣，風其寧歟？霜露零矣，蒸嘗時歟？藐然之孤，
J31nB267_p0560c28║其何恃歟？辛巳之秋，增哀戚也。母氏劬勞，復奄化也。
J31nB267_p0560c29║掩卷蓼莪，不可讀也。父兮母兮，畜我不卒。瓶罄罍恥，
J31nB267_p0560c30║徒悲傷也。今者八月，卜葬祖塋，合之兆也。長夜漫漫，
J31nB267_p0561a01║同窀穸也。九原棲神，神斯安也。翩翩魂氣，無不之也。
J31nB267_p0561a02║自古自今，恒不磨也。屬毛離裏，承休蔭也。陵谷滄桑，
J31nB267_p0561a03║願無移也。大德沙門，營法事也。調御丈夫，被神力也。
J31nB267_p0561a04║我父之靈，爰其在也。撫我恤我，伏惟鑒也。嗚呼哀哉！
J31nB267_p0561a05║祭母文
J31nB267_p0561a06║嗚呼痛哉！我母示終，歲二週也。靈柩在堂，未歸土也。
J31nB267_p0561a07║惟我二男，心忍安乎？為緇為素，恒悽愴也。同哀擇吉，
J31nB267_p0561a08║無諸礙也。北山祖塋，太陽向也。欲扶靈柩，歸此塋也。
J31nB267_p0561a09║從穆安葬，合父兆也。先期梵侶，用修法事，遵遺志也。
J31nB267_p0561a10║願母如在，聽男告也。懺悔禮拜，淨夙障也。躬誦華嚴，
J31nB267_p0561a11║明法界也。極談妙法，彰佛性也。上資我母，生於佛前，
J31nB267_p0561a12║得授記莂，解脫塵勞，早成佛也。舍家登舟，為度苦也。
J31nB267_p0561a13║舍舟登陸，超彼岸也。旛影翩翩，為前引也。大德沙門，
J31nB267_p0561a14║來光送也。歸于祖塋，咸欣悅也。一門宗親，永相聚也。
J31nB267_p0561a15║寒月凄風，不孤冷也。松柏蒼蒼，冬不凋也。闃寂閒靜，
J31nB267_p0561a16║非塵凡也。水鳥樹林，念佛法也。丹楹刻桷，無此勝也。
J31nB267_p0561a17║天高地厚，同悠久也。而今而後，可以安也。生前劬勞，
J31nB267_p0561a18║不忍述也。男之思慕，悲無窮也。嗚呼哀哉！
J31nB267_p0561a19║祭祖文
J31nB267_p0561a20║嗚呼！惟木有本，惟水有源。有生茫茫，人孰無本？縱浪
J31nB267_p0561a21║大化，人孰無歸？念我顯妣某氏孺人，於辛巳秋以疾
J31nB267_p0561a22║終於正寢。今者卜於斯辰，合葬顯考某府君宅兆之
J31nB267_p0561a23║右，以安神魂，禮也。惟我曾祖考洎在塋之靈，儼然如
J31nB267_p0561a24║在。上慈下悌，百世同居；左昭右穆，一門相慶。願孝友
J31nB267_p0561a25║之脈，源遠而流長；宴寢之區，竹苞而松茂。綿綿瓜瓞，
J31nB267_p0561a26║佑啟後人。惟祖有靈，來歆來格。
J31nB267_p0561a27║祭兄伯澄公文
J31nB267_p0561a28║嗚呼！惟靈之生，弟有其兄，千里百里，不隔至情。惟靈
J31nB267_p0561a29║之逝，兄何舍弟，上尋下覓，秪見天地。弟出遠遊，屈指
J31nB267_p0561a30║多秋，西風歸里，相見油油。老態蒼顏，步履斯艱，以弟
J31nB267_p0561b01║之故，出山入山。臨澗觀魚，挑燈檢書，言笑晏晏，臥起
J31nB267_p0561b02║月餘。兄忽得病，弟舟尚近，天胡余阻，不得候省。兄病
J31nB267_p0561b03║在館，無家坦坦，左右者誰，相其寒暖。兄心出塵，以法
J31nB267_p0561b04║為親，絕無罣礙，超彼常人。兄柩何之，碧山之陲，先人
J31nB267_p0561b05║之隴，歸此曰宜。兄柩北瘞，弟舟南回，靈其有知，翩然
J31nB267_p0561b06║來思。清明之候，禁煙之辰，擷蔬烹茗，告此芳春。芳春
J31nB267_p0561b07║如昔，花紅滿陌，轉眼遂空，我兄試覿。哀哉！
J31nB267_p0561b08║葬兄祭文
J31nB267_p0561b09║嗚呼哀哉！夫人之生也，靡有逃于五倫。處兄弟而怡
J31nB267_p0561b10║怡也，竊嘗聞於聖人。惟我兄之天性也，誠篤著于里
J31nB267_p0561b11║鄰。雖弟之圓頂方袍也，形有乖而愛無泯。當二親之
J31nB267_p0561b12║在堂也，家業墜而年尊。兄能竭力甘旨也，愉色承順
J31nB267_p0561b13║于昏晨。俾弟遊方之外也，不復任以水薪。弟得安然
J31nB267_p0561b14║行腳也，實累兄之艱辛。微兄之歲寒不凋也，弟亦何
J31nB267_p0561b15║顏以立身。兄之終身慕其親也，言孝可以稱純。此兄
J31nB267_p0561b16║生平之至行，痛臨風而泣陳。嗚呼哀哉！若兄之無家
J31nB267_p0561b17║也，非無家也，其志在乎出塵。兄之無後也，非無後也，
J31nB267_p0561b18║畏好逑之沉淪。兄之無弟也，匪無弟也，猶萍梗之泛
J31nB267_p0561b19║泛，殆將問諸水濱。嗚呼哀哉！兄今在荒草間也，暮已
J31nB267_p0561b20║久矣。望蒼蒼之松柏也，邈無人矣。雪霜狐狸之不仁，
J31nB267_p0561b21║蓋難言矣。宜歸此深土，肉骨安矣。在父母側，心知慰
J31nB267_p0561b22║矣。泉臺杳杳，為長別矣。苟魂氣之無不之，適彼樂土，
J31nB267_p0561b23║超惡世矣。山有榛，隰有苓。云誰之思，西方美人。靈其
J31nB267_p0561b24║有知，勿替初因。嗚呼哀哉！
J31nB267_p0561b25║告祖文
J31nB267_p0561b26║嗚呼！粵稽古初，兩儀既判，始有生人。歷世漸遠，宗支
J31nB267_p0561b27║蕃變，姓氏雜陳。遠者罔聞，近者可悉，依以為親。而于
J31nB267_p0561b28║其間，養生送死，民志甚淳。爰溯張氏，上世茫茫，莫譜
J31nB267_p0561b29║誰始。獨我曾祖，及我祖父，乃葬于此。惟某曰孫，以出
J31nB267_p0561b30║家故，遙去桑梓。而兄某者，歲時伏臘，以承祭祀。今忽
J31nB267_p0561c01║考終，欲承乎先，悲無其後。客冬在途，蹔掩兄棺，涕泣
J31nB267_p0561c02║珠走。今當臘月，欲安兄土，相此巖岫。毋擇新壤，曰依
J31nB267_p0561c03║先隴，慎終歸厚。水源木本，懿德天倫，宜無別就。父子
J31nB267_p0561c04║祖孫，歸藏不遠，團圞相覯。是乎蘋蘩，告我先宗，昭左
J31nB267_p0561c05║穆右。靈其格思，尊尊親親，臨此木豆。某雖遠遊，念茲
J31nB267_p0561c06║在茲，實忝厥胄。墓門蒼蒼，有柏有松，山靈所守。夜臺
J31nB267_p0561c07║如春，真人不死，萬古如晝。永言孝思，山高水長，鍾靈
J31nB267_p0561c08║產秀。願我宗祖，后土安身，丘原同壽。
J31nB267_p0561c09║
J31nB267_p0561c10║嬾齋別集卷三（終）