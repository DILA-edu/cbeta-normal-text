J31nB267_p0562a01║牧雲和尚嬾齋別集卷之四
J31nB267_p0562a02║東吳　毛晉子晉　編閱
J31nB267_p0562a03║鄂州　記室智時　較訂
J31nB267_p0562a04║文（丁）
J31nB267_p0562a05║書啟（上）
J31nB267_p0562a06║復梅里王言遠孝廉
J31nB267_p0562a07║客歲養痾古南，知門下城塹法門、游泳禪海，私心竊
J31nB267_p0562a08║仰，而庵中主人篤行，有目擊焉。茲台翰遠頒，古南緣
J31nB267_p0562a09║起與夫蓮師道行益知其詳，門下護法深心藹然于
J31nB267_p0562a10║紙墨問矣。然欲使菴之學者咸一其宗，斯任恐非駑
J31nB267_p0562a11║鈍所堪。雖然，某嘗聞之：法無定相，遇緣即宗，相與有
J31nB267_p0562a12║成。門下之願既殷，招飲過谿，亦豈可蹉過匡廬盛事
J31nB267_p0562a13║耶？
J31nB267_p0562a14║答嘉善周君謨孝廉
J31nB267_p0562a15║客冬梅居，晤對數日，娓娓言笑，宛爾未忘。第空山無
J31nB267_p0562a16║事，飽飯閒眠，不覺日月之如駛也。端陽後，古南蓮師
J31nB267_p0562a17║持眾檀護書來，得接嘉翰，如珠走盤，不惟明揭脩途，
J31nB267_p0562a18║且亦深抽禪髓，賣弄家風有如是也。揄揚參歷，何敢
J31nB267_p0562a19║當焉？讀之念之，不令人頓欲舍離索而近同調耶？秋
J31nB267_p0562a20║以為期，謹如尊命。
J31nB267_p0562a21║答眾社長
J31nB267_p0562a22║山野非有龍山大梅之尚，但病嬾習以性成，秪宜孤
J31nB267_p0562a23║峰獨宿，無所事事而已。承命飛錫古南，為第一代開
J31nB267_p0562a24║山知識，其可然乎？第以時節宜幡然而起，則又何敢
J31nB267_p0562a25║辭下釣于長波煙水問？遠煩馳貺，肅此布復。
J31nB267_p0562a26║答許白生文學
J31nB267_p0562a27║古人謂心淨土淨，梅谿土鎮豈知非竺國玉池乎？在
J31nB267_p0562a28║道眼炤之，則一莖草上現瓊樓玉殿矣。承命遙乘木
J31nB267_p0562a29║杯，早飛錫杖，謹緘嘉意，以起怠情。
J31nB267_p0562a30║答周貞可文學
J31nB267_p0562b01║來教謂佛法隆行之日，僅濫必衰之慮，此非高識遠
J31nB267_p0562b02║見，則無是慮也。然紫奪朱、莠亂苗，其來久矣！貴在具
J31nB267_p0562b03║眼者別之耳！未可以紫之繁而興歎于朱也。何爾？以
J31nB267_p0562b04║朱自朱，紫自紫，不能混故；以紫而欲奪朱，朱不能奪，
J31nB267_p0562b05║兼失紫之本分，此輩名為可憐憫者。又謂三傳、四傳，
J31nB267_p0562b06║多多益善者，斯亦利害關頭。《維摩》云：「有法門名無盡
J31nB267_p0562b07║燈，一燈然于百千燈，冥者皆明，明終不盡。」是則一而
J31nB267_p0562b08║度百，百而度萬，乃至度盡法界者，實佛祖之本懷；在
J31nB267_p0562b09║圖熱鬧者為之，所謂醍醐上味，為世所珍，遇斯等人，
J31nB267_p0562b10║翻成毒藥。然而區區病廢，曷能振古型今，扶衰滌濫
J31nB267_p0562b11║哉？期自寡過而未能也。承譽何可克當？希炤之。
J31nB267_p0562b12║寄太倉孫念莪封翁
J31nB267_p0562b13║念與門下別，三年于茲矣。靈水禪人至禾，述在閩時，
J31nB267_p0562b14║公庭閒暇，每以病廢為念，欲置之水山清絕之間，使
J31nB267_p0562b15║甌寧人物各各知有病廢，何以克當？銘感！銘感！蓋病
J31nB267_p0562b16║廢之于婁江也，往返非一度，其于有道居士為法喜
J31nB267_p0562b17║之聚，屈指不數人。舊歲仰疇長往，病緣糾纏，不能一
J31nB267_p0562b18║看。念渠平日操行精堅，向道彌篤，有不能忘懷。茲辱
J31nB267_p0562b19║門下于同塵導物之際，竟不以孤蹤為棄，非從靈山
J31nB267_p0562b20║一會來，又安能如是親且切乎？靈水過雲間，謹脩片
J31nB267_p0562b21║楮，附瀆台座，亦見林下人不忘護法之念如此也。
J31nB267_p0562b22║寄李曉令于白門
J31nB267_p0562b23║嘉禾四境，秋成歉甚，院中荒涼，更殊于昔。承言遠恒
J31nB267_p0562b24║垂護念，山野則蒙頭丈室，打盹度日，不異在深山窮
J31nB267_p0562b25║谷，煨折腳鐺耳。遐念門下，隔在千里，未獲頓接清言，
J31nB267_p0562b26║時復耿耿。不識彼都人士，為法喜之遊者有幾？而得
J31nB267_p0562b27║與門下研幾此道者復幾？臘月想定南歸，晤期屈指
J31nB267_p0562b28║可待。
J31nB267_p0562b29║示岫雲西堂
J31nB267_p0562b30║佛法如大海，轉入轉深，此古人從千煆萬煉後切證
J31nB267_p0562c01║之語。不然，一蠡豈非水耶？抑有量矣。唯其有負重致
J31nB267_p0562c02║遠之志，則不以淺近為滿足，操履雖在己躬，陶鑄非
J31nB267_p0562c03║久遠處。叢林盡師家底蘊，又豈能若是耶？且古今唯
J31nB267_p0562c04║立言最難，當自體究念法門之重。
J31nB267_p0562c05║與中輝上座
J31nB267_p0562c06║源流頌與沒交涉話曾細目之，大約上座機致雖活，
J31nB267_p0562c07║但未得確實耳。然頌與機語不可勉為，要在腳跟實、
J31nB267_p0562c08║涵養熟、宗眼廓，則如風吹水自然成紋，多說少說無
J31nB267_p0562c09║剩義也。或別有大方將印子印過，則非我所知。
J31nB267_p0562c10║寄山陰祁驥超
J31nB267_p0562c11║歲暮，過高齋，聆大論，于法務存厚道，誠衛法之心也。
J31nB267_p0562c12║第先佛後佛出興于世者無他，開鑿人天正眼而已。
J31nB267_p0562c13║今法門嘈嘈雜雜，抱遠慮者，惡可不閑先聖之道歟？
J31nB267_p0562c14║此山中老人闢判之不得已也。蓋既有法門之責，安
J31nB267_p0562c15║坐不援，恐亦非法門之用心。稿呈老人，幸取一觀。
J31nB267_p0562c16║與周西玄
J31nB267_p0562c17║去冬省山中老人于祁園，途中受極寒，入春體中不
J31nB267_p0562c18║佳，日與藥爐相對。然山野初聞老人出山，恐復作前
J31nB267_p0562c19║年故事，不知時荒世異，非復昔時，斯意有難言者。幸
J31nB267_p0562c20║一到祁園，即見門下寄老人并祁驥老兩札，事勢詳
J31nB267_p0562c21║明，語意諄切，老人目之有動於中，欣然返策。今雖上
J31nB267_p0562c22║通玄峰頂，而不復渡江者，未必非欽高論。故老人以
J31nB267_p0562c23║此得優游巖壑，諸及門者得皆去其重慮，而安坐于
J31nB267_p0562c24║山頭水際耳。荒鎮民情，較舊歲倍加淒楚，但安靜過
J31nB267_p0562c25║之，以故時時擊竹觀桃，春意不減眉睫。齋中風味，未
J31nB267_p0562c26║悉若何？閱萬兄錄弁語，如見冠裳大雅之容，足消近
J31nB267_p0562c27║時莽鹵果敢之氣，然鄙刻亦望毛錐子一放光也。
J31nB267_p0562c28║又
J31nB267_p0562c29║前繭足奔天台，途路誠苦矣。乃適值龕回天童，辛苦
J31nB267_p0562c30║有加，且天童事最難調停，於義又不能恝然出山，所
J31nB267_p0563a01║以隨方就圓，以盡弟子之分。若曰得應時妙用，則非
J31nB267_p0563a02║區區所知也。日者告假歸禾，院眾又時商過冬事，弗
J31nB267_p0563a03║克躬晤，未審北行定何日耶？惟門下久踐斯道，其出
J31nB267_p0563a04║其處，不忘護念法門，乃拙者之深望序文，深長思矣。
J31nB267_p0563a05║隱憂惻然，豈如坐村夫于韻士之前，真若加章甫于
J31nB267_p0563a06║斷髮之上，佩感何如？第拙者之意，欲秪明其在我者，
J31nB267_p0563a07║其他聽之。承命損益，緘此馳報。
J31nB267_p0563a08║與唐琪園
J31nB267_p0563a09║初秋，聞老人之訃，心神霿亂，如孩提失怙，悵然無依，
J31nB267_p0563a10║泣奔通玄峰頂。正慮建塔無地，適天童、南源諸師來
J31nB267_p0563a11║請龕，乃知冥數已定于太白峰，與應密諸祖共垂休
J31nB267_p0563a12║光照後世矣。于是即扶龕而行，七日遂達甬東。眾心
J31nB267_p0563a13║又謂入土為安，卜于寺之左右，皆無善者。偶有南山
J31nB267_p0563a14║片地，常住向以無心得之，形家僉曰吉壤，眾心愉悅，
J31nB267_p0563a15║遂擇日斬草。至于入塔之期，則在明春矣。緣念門下
J31nB267_p0563a16║與老人昔曾鍼芥，至期惠臨，使海濱士庶見居士輩
J31nB267_p0563a17║遠為垂炤，魔祟不作，近護加敬，此亦同事一攝，門下
J31nB267_p0563a18║必以為然耳。
J31nB267_p0563a19║寄石幢禪師
J31nB267_p0563a20║弟登通玄，聞兄下山，未幾扶龕歸天童，諸事紛紛。接
J31nB267_p0563a21║與南兄翰，知駐錫江上，與黃介老為法喜遊，慰慰。聞
J31nB267_p0563a22║介老欲與老人作行狀，乃山中所望也。到天台時，聞
J31nB267_p0563a23║王大舍居士曾一作過，弟未之見，但聞其間多有不
J31nB267_p0563a24║公之說。夫遠法者，以彌勒授記尚屬夢言，何于記莂
J31nB267_p0563a25║之中又爭正傳傍傳乎？或果有超師之見，亦必人自
J31nB267_p0563a26║仰之則可。歲聿云暮，晤期諒必在入塔時。不盡覶縷。
J31nB267_p0563a27║與黃介子
J31nB267_p0563a28║自武陵一別，三易星霜，遐想道範，不啻真人天際也。
J31nB267_p0563a29║邇來叢席轟轟，而典型則有在。先和尚忽從鬧裏抽
J31nB267_p0563a30║身，不肖等淚出痛腸矣。因憶生平行履，非親炙大士
J31nB267_p0563b01║不能紀，非大手筆無能彰也。幢師在彼，蒙許揄揚，不
J31nB267_p0563b02║肖輩稽首下風矣。恨羈以院事，未能踵門，容日躬懺，
J31nB267_p0563b03║不盡欲言。
J31nB267_p0563b04║又
J31nB267_p0563b05║日者山中種種勞心，喜共完得先師末後事，不識自
J31nB267_p0563b06║武陵放舟，于道途自在否？某于是日與同人、石幢二
J31nB267_p0563b07║師契闊談笑，不忍遽別，隨呼小舟，直至天竺。過靈隱，
J31nB267_p0563b08║坐冷泉亭，登石筍峰。小雨暮來，諸峰一抹，有菴主負
J31nB267_p0563b09║薪下山，某乃不打破鍋，掘大筍，炊白飯，聚頭飽餐，把
J31nB267_p0563b10║火出林。復遊靈隱，照看冷泉，一如墨色。三人狂叫，移
J31nB267_p0563b11║時就路，敲下天竺門，寄宿三生石下。緣主人先約，故
J31nB267_p0563b12║秉燭而待也。次早飯畢，復登韜光，誦白侍郎詩，徒步
J31nB267_p0563b13║踊躍，同師足嬾，獨坐冷泉亭。憎幢師下山遲，某乃微
J31nB267_p0563b14║辭解之。即起身尋舊路，于金沙灘落船，渡至昭慶，皆
J31nB267_p0563b15║空腹矣，恍若有得。斯須，復值道信招坐大舫，窮湖南
J31nB267_p0563b16║之勝。天色晴麗，伊蒲充几，湖心縱目，上下蔚藍，然快
J31nB267_p0563b17║志不如昨也。共歸金剛菴夜話，興盡倦來，各就榻臥。
J31nB267_p0563b18║侵晨，彼二師者即進隆慶，某孑然扁舟歸院。念勝遊
J31nB267_p0563b19║之偶然，良友之難聚，況親嘗法乳，思再侍巾瓶，何能
J31nB267_p0563b20║復得？聞之當亦悵然也。
J31nB267_p0563b21║復夾山林皋和尚
J31nB267_p0563b22║不肖夙生慶幸，始獲剃染，隨遇明師，知無上法。丙寅
J31nB267_p0563b23║歲，得與金粟法會者，莫非先洞和尚指南之力也。其
J31nB267_p0563b24║時實以駑鈍自居，未敢攀仰音徽，致闕殷勤于左右，
J31nB267_p0563b25║遺恨至今。復緣病廢，深切二老人法乳，無能少副其
J31nB267_p0563b26║囑，益加慚赧，豈曰二拄杖扶于一人耶？法兄見存，不
J31nB267_p0563b27║以疏陋遐棄，千里同風，誠君子之所尚矣。誠範一書，
J31nB267_p0563b28║多識前言往行，足砭蛙見羊質。扇頭二偈，穆如清風，
J31nB267_p0563b29║手足之誼，使人怡怡然不能忘也。
J31nB267_p0563b30║與元白大師
J31nB267_p0563c01║遠來江上，無以獻誠，反叨法供厚惠，赧顏而歸矣。風
J31nB267_p0563c02║清月明，不獲再上法堂，遐思如何？
J31nB267_p0563c03║復黃介老
J31nB267_p0563c04║澄江滔滔，君山聳峙，乘興造謁，不辭唱綿州巴歌，正
J31nB267_p0563c05║以同條功甫能讀上大人故也。好音在耳，毛孔猶香。
J31nB267_p0563c06║接先洞聞和尚語錄序，發所未發，陳年秘藏，開篇了
J31nB267_p0563c07║然。古有擇乳之說，信矣。我願既滿，眾望其有不足者
J31nB267_p0563c08║乎？遙謝不一。
J31nB267_p0563c09║答吳伯明
J31nB267_p0563c10║隆祖塔非得門下護惜，輪奐惡能一新乎？秋風瞻禮，
J31nB267_p0563c11║復得叮嚀之力。几筵有序，感念良深。臨風敬謝不一。
J31nB267_p0563c12║與周貞可
J31nB267_p0563c13║從上古人為此一大事，皆以真實心未透生死，但有
J31nB267_p0563c14║咨參；生死既透，始有擔荷分。又時中恒生慚愧，念此
J31nB267_p0563c15║一大事乃佛祖捨身歷劫積誠所致，今我亦得與聞，
J31nB267_p0563c16║良非易得者。如此作念，真如人過獨木橋或恐失腳，
J31nB267_p0563c17║不得不把緊、不得不真實；生死之疑未泮，不得不著
J31nB267_p0563c18║忙。蓋此事非人前支撐一兩轉語以為禪，及至孤燈
J31nB267_p0563c19║獨炤則又無禪，明知所得在光影邊，殊不濟事，不肯
J31nB267_p0563c20║放下，死死窮究，秪圖口頭，此何益哉？又參禪人雖不
J31nB267_p0563c21║提起戒行邊事，古人亦無不收斂者，若一味種種恣
J31nB267_p0563c22║意以為無礙，則無礙者乃無忌耳。此等行履不惟在
J31nB267_p0563c23║俗，即在緇流不善體究，總流入莽莽蕩蕩，撥因果以
J31nB267_p0563c24║為游戲，乃波旬屬，非佛兒孫也。時中慎之念之，始不
J31nB267_p0563c25║孤一番道聚。若以我言為逆耳，則足下之禪不妨說
J31nB267_p0563c26║去弄去，第恐叫苦有日。然此瑣瑣，豈可為足下道？所
J31nB267_p0563c27║謂若藥不暝眩，厥疾不瘳耳。倘珍重己靈，幸莫謂我
J31nB267_p0563c28║饒舌。
J31nB267_p0563c29║又
J31nB267_p0563c30║僧回得書，首尾一覽，足見於法不苟，於心無欺，維持
J31nB267_p0564a01║世界，超越生死，全賴此一點直心。但所言乾淨一著，
J31nB267_p0564a02║談何容易？胸中一絲毫滯礙，未為乾淨耳。四維當時
J31nB267_p0564a03║欲付囑者，正見四維之不濟處，無驗人眼，總被足下
J31nB267_p0564a04║筆便口利所惑。其後足下自顧未大了當此絕好消
J31nB267_p0564a05║息，如自瞞自欺，便非端人正士，佛祖亦救不得也。不
J31nB267_p0564a06║料被山野覷破定盤星，肯欺人乎？八月間復得脫落，
J31nB267_p0564a07║未為到家，所謂但有箇窮究念頭，那得放下？既曰放
J31nB267_p0564a08║下，又安有窮究哉？疑難兩行不悖，殊不知若真窮究，
J31nB267_p0564a09║正忌足下如是分析。又云：宗門不過要人明心見性，
J31nB267_p0564a10║心性既明，則此身有生死，此性無生死。山野道足下
J31nB267_p0564a11║如此說話，正未明心見性在，病根正在此也。又云：所
J31nB267_p0564a12║見如此，明知未了當，卻又無疑。此亦足下向蘊此見，
J31nB267_p0564a13║以為了手，無人點破，故無疑也。今山野既為決破非
J31nB267_p0564a14║到家消息，安得無疑？然到此為足下說玄也不得，說
J31nB267_p0564a15║妙也不得，說超佛越祖也不得，惟在自己肯信人指
J31nB267_p0564a16║點，著著實實參去，直待大死一番，始可來山野處求
J31nB267_p0564a17║倒，斷斷斷不相負。古云：「參須實參，悟須實悟，閻羅大
J31nB267_p0564a18║王不怕多語。」
J31nB267_p0564a19║寄天童木陳和尚
J31nB267_p0564a20║世運弊矣，林下人當如何？春間亦聞山中有小警，然
J31nB267_p0564a21║兄與雪竇道場祖運攸關，自宜卓然屹立，不受境風
J31nB267_p0564a22║所搖。弟之棲真，僻陋荒野，破殿漂搖，世尊與金色頭
J31nB267_p0564a23║陀坐立露地，未嘗破顏微笑。冷地自看，人境俱無足
J31nB267_p0564a24║取，去住自當綽綽然者。而一年來刺頭荊棘中，傷手
J31nB267_p0564a25║犯足，豈不自討苦喫？想兄揣摩，亦必為弟深惜也。
J31nB267_p0564a26║寄通玄林野和尚
J31nB267_p0564a27║春殘上大陽，即欲從龍宮直詣寶所，其奈足力不勝，
J31nB267_p0564a28║中途懈退。邇者兵荒交變，所在叢席，無不騷然。想通
J31nB267_p0564a29║玄峰頂不是人間，晏然自得也。
J31nB267_p0564a30║答慈谿白龍寺冰懷法孫
J31nB267_p0564b01║海村避亂，山性慵放，人事一切闊略。承命上首遠來，
J31nB267_p0564b02║兼惠嘉貺，不遺病拙，以法為親，來意誠篤，不能卻也。
J31nB267_p0564b03║梵公生緣同里，入法同宗，今得傳播其生平言句，亦
J31nB267_p0564b04║幸事也。
J31nB267_p0564b05║與雪丆監院
J31nB267_p0564b06║春間兩得字，皆臘月自溫州寄來者。山川不千里，所
J31nB267_p0564b07║來何其不易耶？思欲轉寄一札，無便可通，徒寤寐轉
J31nB267_p0564b08║側而已。入夏思愈甚，且棲真道侶，無不翹首南望，皆
J31nB267_p0564b09║云可來矣，胡不歸耶？今我有事蹔出，公若來，即當安
J31nB267_p0564b10║舊寮，攝院事。世界雖不寧，幸苦守以待，庶不孤眾信
J31nB267_p0564b11║一番之耑誠，道場不至泯沒。此公當知我心。
J31nB267_p0564b12║與完白維那
J31nB267_p0564b13║尊勝寄跡，隨時安分可也。來書讀去，極見真切。既今
J31nB267_p0564b14║人不足法，當便以古為法。古人發一言、行一事，殊不
J31nB267_p0564b15║造次，直須明眼首肯，不樂無智稱尊，所以至今不廢
J31nB267_p0564b16║師道。我病久矣，無能為也。念在久相從，實語相為，惟
J31nB267_p0564b17║勿作逆耳，將來未必無補。
J31nB267_p0564b18║與屠闇伯居士
J31nB267_p0564b19║獻歲捧札後，寺冗日生，兼之兵荒相仍，鄉村無有寧
J31nB267_p0564b20║處。遙望剡齋，惟有馳想。遵甫已就一館，第海濱知音
J31nB267_p0564b21║甚稀，若在所褻，某每以隨宜說法勉之。禁煙已過，來
J31nB267_p0564b22║尋夙盟，小偈有懷寄上。倘公庭得暇，或不妨共乘肩
J31nB267_p0564b23║輿，一果幽期耳。
J31nB267_p0564b24║與倪伯屏司李
J31nB267_p0564b25║自牧持棲真一會，語煩作序。村野之夫，欲求冠章甫，
J31nB267_p0564b26║居士肯如其願乎？時節擾擾，久思棄破院，外而村老，
J31nB267_p0564b27║內而諸衲，皆不欲。然麋鹿之性，又不可羈，難兩全矣。
J31nB267_p0564b28║今幸有工三老煉者，肯隨麋鹿之性自去來，彼則守
J31nB267_p0564b29║以待時。原其意，則曰：「如此，或道場有可興之機，我師
J31nB267_p0564b30║無束縛之累。」某善其言。第寺在昔有產，後盡歸諸俗
J31nB267_p0564c01║姓。僧散去，俗姓糧役盡推入寺。後住僧苦之，嗚于縣。
J31nB267_p0564c02║縣尊胡公著冊書清理，冊書受賄支吾，胡公杖之死。
J31nB267_p0564c03║知左右近寺俗姓之產，皆寺之產也，因照田加派。于
J31nB267_p0564c04║是國課有徵，寺僧脫苦。今胡公審語炳然，里中有一
J31nB267_p0564c05║二不法者玩之，仍指寺有糧役，致公差數數來炒鬧，
J31nB267_p0564c06║官府經此索供應，欲守者甚難。若僧難于守，晉唐來
J31nB267_p0564c07║千年道場，從此湮廢，香火永斷矣。門下或念之，敢乞
J31nB267_p0564c08║鼎言一致。今縣尊給一告示，庶里中兒不生事。官府
J31nB267_p0564c09║過，知寺無役，乃必矜諒，此實弘護之大者。意欲躬白，
J31nB267_p0564c10║以趁便船過姚江，故不及。特命寺僧將舊冊審語呈
J31nB267_p0564c11║覽，容後晉謁，惟冀諒原。外有冊葉，不敢即請。俟齋中
J31nB267_p0564c12║宴坐之暇，乞筆硯作新殿之肇。
J31nB267_p0564c13║與朱近脩孝廉
J31nB267_p0564c14║八月，得屠、范二公書，知道從憩棲真，其時恍惚，不敢
J31nB267_p0564c15║漫作書相寄。二公書中三致意焉，想見之矣。嗣後世
J31nB267_p0564c16║變日出，然道從意之所之，我不得而知也。茲接東，乃
J31nB267_p0564c17║知復徘徊于他山，矍然為道從危之。為道從計，莫若
J31nB267_p0564c18║遵時養晦，決于超世可也；有土有君，用世可也。此明
J31nB267_p0564c19║哲保身，有望于道從。不然，紅爐燄上、白刃鋒頭，何自
J31nB267_p0564c20║苦如是耶？或時節因緣有俟于病衲，而奇荒疊變，茲
J31nB267_p0564c21║冬未能即渡江。第道從能決志薰沐三寶，前一念緣，
J31nB267_p0564c22║想即與病衲有神交之道矣。來翰懇惻，盡言無隱，惟
J31nB267_p0564c23║炤之。
J31nB267_p0564c24║與黃介子居士
J31nB267_p0564c25║自癸未一造丈室，贏疾頻年，未遑再步君山，一放情
J31nB267_p0564c26║志。天風海濤，能不哂埳井中坐耶？客歲孟夏，入天童
J31nB267_p0564c27║二瞻禮先師，墓木皆已拱矣。同門晤對，眼前無幾，倍
J31nB267_p0564c28║增悽切。及登雪竇，江之北烽煙已滿，而錢塘不能渡
J31nB267_p0564c29║矣。因又住一窮山破寺曰棲真者，海角無聊，每懷法
J31nB267_p0564c30║兄道力自勝，干戈中必得晏然。茲五月，古南僧渡江
J31nB267_p0565a01║促歸，不得已徑取海道，多抱驚恐。抵院受暑，痢疾頻
J31nB267_p0565a02║作，自禾過吳，道路難行，苦未得澄江一泛。適體白從
J31nB267_p0565a03║雪竇歸探母，草數字附候，統冀詳示報章，以慰馳想。
J31nB267_p0565a04║與倪伯屏
J31nB267_p0565a05║五月旋禾，即晤令親行可氏，詢知上府平安無恙。承
J31nB267_p0565a06║手示，道場得安。僧云為寺害者，皆斂衽辟易矣。噫！法
J31nB267_p0565a07║當末世，弘護其可少耶？序文轉折周至，事理並圓，儒
J31nB267_p0565a08║釋兼暢，俾讀者展卷，眼目頓開，清光燁如也。寺疏一
J31nB267_p0565a09║篇，三致感慨，有同情者，靡不鼓舞。破殿聿新，其在茲
J31nB267_p0565a10║乎？聞道履近更入白雲深處，一江千里，未獲接聆，唯
J31nB267_p0565a11║有遙瞻徘徊而已。冬春之交，道路或寧，幅巾杖履，常
J31nB267_p0565a12║問津於清溪白石間，修柏香巖故事。秋涼漸深，餘惟
J31nB267_p0565a13║珍玉不備。
J31nB267_p0565a14║與屠范二道長
J31nB267_p0565a15║前出山至周㽘，聞姚新中尊姓氏，意二公必晏如公
J31nB267_p0565a16║署矣。歸院，令親友詢及，無不致二公遠懷之意。細語
J31nB267_p0565a17║二公近況，皆歡然也。是後有行腳僧來，言寧、紹已更
J31nB267_p0565a18║新。令愕然心驚，度姚不甚安，然莫知二公去就，恒切
J31nB267_p0565a19║切也。棲真僧至，始知偕令友林君盤旋高梧。噫嘻！自
J31nB267_p0565a20║非變亂，僻茲海濱，何能為隱君子之地哉？寺僧云二
J31nB267_p0565a21║公復有蹈海之志。此不宜行，莫若乘時而返。秋風夜
J31nB267_p0565a22║枕，不添羈客之悲；斜日白雲，庶免倚閭之望。惟留神
J31nB267_p0565a23║加察為荷。
J31nB267_p0565a24║與廣文楊公
J31nB267_p0565a25║居官居佛，一大事無間。宋季大亂，祖道大興，時節因
J31nB267_p0565a26║緣，實不可思議。惟公事之餘，推此一著，以開蒙憒，幸
J31nB267_p0565a27║甚幸甚。拙刻四種山野之語，無禪政治，幸宥之于文
J31nB267_p0565a28║字之外。
J31nB267_p0565a29║謝黃闇齋參政
J31nB267_p0565a30║日同諸禪徒飽味香積，復得縱觀林泉竹石之勝。歸
J31nB267_p0565b01║菴時，常憶清教，語語真切，非泛然談佛之比。然當此
J31nB267_p0565b02║劫火之餘，獨閣下園亭無恙，風月無殊，得復振清機
J31nB267_p0565b03║于塵鞅之外，非厚德向道，何以臻此？制期後，猛欲重
J31nB267_p0565b04║叩丈室，再聆教言。一聞邇來杜門謝客，恐搔動，反浼
J31nB267_p0565b05║清聽。一因舊院促歸甚迫，不果初心。謹此布意。
J31nB267_p0565b06║與倪伯屏
J31nB267_p0565b07║暌隔歲餘，渴注道範。茲八月以病謝院事，就醫崑城。
J31nB267_p0565b08║適聞駕過郡中，欣欲趨晤而未能，殊增怏悒。合甫諸
J31nB267_p0565b09║君，于道久相契也。有便敬附八行，聊詢近況，尚圖績
J31nB267_p0565b10║候。不既。
J31nB267_p0565b11║與屠闇伯文學
J31nB267_p0565b12║忝主村院，八年于茲，承道護惓惓如一日，此亦三生
J31nB267_p0565b13║之緣耳。浪游玉峰，南北相望，前所奉拙刻，倘得留神
J31nB267_p0565b14║諦覽，亦足少資性命之學。大道甚同，絕無町畦之隔，
J31nB267_p0565b15║其異者跡耳。以在知愛，敢陳芻蕘，幸勿棄。
J31nB267_p0565b16║與吳伯明居士
J31nB267_p0565b17║時丁末世，三災相仍，下民咨嗟，視蒼蒼正瞢瞢也。幸
J31nB267_p0565b18║千人石不能負之而趨，猶得良夜一步，憨憨泉畔，覿
J31nB267_p0565b19║面相逢，且驚且喜，放舟南還，無時不念于湖光山色
J31nB267_p0565b20║中，折梅索句，以貽玄度。此情此境，殆一時不能復得
J31nB267_p0565b21║矣。然山河帶礪，自古靡常，達觀者不得不以世間為
J31nB267_p0565b22║遊戲耳。所幸白鼠推遷，銀臺不變，歸根復命，又何外
J31nB267_p0565b23║物有一毫能動耶？茲將歸虞山開法故寺，倘得扁舟
J31nB267_p0565b24║過我，信宿雲林，亦此生之餘樂也。
J31nB267_p0565b25║復虞山諸護法
J31nB267_p0565b26║竊以破山禪院創自齊梁，詠于唐代。某往時出家其
J31nB267_p0565b27║中，拾石跳澗，倚松弄雲，嬉戲快樂，不知有人間世。蒙
J31nB267_p0565b28║先老人洞聞和尚每見呼責，喻以生死事大，從是剔
J31nB267_p0565b29║起眉毛，行而索，坐而思，疑關未破。會老人告寂，即學
J31nB267_p0565b30║古人行腳，于今二十餘年矣。追憶禪房花木，恍如昨
J31nB267_p0565c01║夢，奈野性習成，病緣久染，優游他山，竟忘故里。茲承
J31nB267_p0565c02║諸大護法受靈山之囑，推屋烏之愛，遙命還山，弘大
J31nB267_p0565c03║法，振宗風，以光先德。斯蓋須彌鍼芥，滄海木龜，時節
J31nB267_p0565c04║因緣，實難遭遇。所愧某緇行未全，福緣素薄，恐不克
J31nB267_p0565c05║副諸大護法之望，有難愜龍天佛祖之心。念此迴遑，
J31nB267_p0565c06║莫能自決，或者略為之兆，安禪一冬，結戒半月，藉鼎
J31nB267_p0565c07║言垂護，上德如風，下應如艸，則春風遲日，勝事告圓，
J31nB267_p0565c08║某之進退可裕如矣。肅此拜瞻，不勝悚仄。
J31nB267_p0565c09║又啟
J31nB267_p0565c10║葉落歸根，水流宗海。竊惟破龍禪院，某剃染處也。因
J31nB267_p0565c11║行腳于東浙西浙，遂相忘于故寺故山。古樹老藤，安
J31nB267_p0565c12║然世外。山光潭影，時在意中。雖先德隻履遐歸，幸弘
J31nB267_p0565c13║護共欽如昔。茲承嘉召，敢不逕趨。所恐病跡浮蹤，莫
J31nB267_p0565c14║能承曲彔之大任。松風蘿月，未肯著鄙樸之閒僧。倘
J31nB267_p0565c15║高鑒已略玄黃，則弱喪應還鄉國，聆毗耶之玄論；磕
J31nB267_p0565c16║膝聚頭，挹君子之光儀。染香行霧，社期青眼，盟訂白
J31nB267_p0565c17║雲，某不勝欣忭之至。
J31nB267_p0565c18║復錢牧翁宗伯
J31nB267_p0565c19║甲申趨候，四載于茲，丈室雖遐，懷思則邇。山河夢幻，
J31nB267_p0565c20║佛語良真；陵谷變遷，世說不謬。非大護法向百艸頭
J31nB267_p0565c21║一為點眼，則老瞿曇于五濁界末由出氣。破山常住，
J31nB267_p0565c22║藉弘護香火正隆；古柏家風，聞往來陰涼不改。竊惟
J31nB267_p0565c23║某望法實未之見，懷鄉敢即歸來。過辱獎提，已覺慚
J31nB267_p0565c24║惶無地；使居方丈，是宜戰栗兼并。未發大心，猥承嚴
J31nB267_p0565c25║命。第以名山發跡，亦此生莫大因緣；迷徑逢師，乃末
J31nB267_p0565c26║世不多遭遇。脫俗網，幸即獲五夏巾瓶之侍；于山門，
J31nB267_p0565c27║理宜執一番灑掃之勤。謹布愚衷，伏惟台鑒。
J31nB267_p0565c28║復孫光甫方伯
J31nB267_p0565c29║某昔侍先老人洞聞和尚，凡檀護往來，皆得竊聞其
J31nB267_p0565c30║姓氏。恭聞門下雖未及覯，然中心欽仰，與日俱積矣。
J31nB267_p0566a01║茲承念伶俜他鄉，招返故里，此門下行佛祖之仁慈，
J31nB267_p0566a02║付窮子以家業者也。所慮法王大寶，匪薄福便可擔
J31nB267_p0566a03║荷。諺云：物離鄉貴。今某一土僧耳，人微言輕，一旦高
J31nB267_p0566a04║踞法座，大人君子得不哂之？門下之翰曰：義不忘本。
J31nB267_p0566a05║此某所深服膺而不敢違者。然去就之間，又法門所
J31nB267_p0566a06║係，輕身則易，徇法良難。昔者野犴說法，天帝為之擁
J31nB267_p0566a07║護，斯則貴其法而忘其人也。今某非知法者也，仰藉
J31nB267_p0566a08║門下鼎言倡之，倘得闔邑高明君子垂諒，即其寺忘
J31nB267_p0566a09║其人之卑，則某可以趨丈室而聆玄誨矣。
J31nB267_p0566a10║復嚴子張兵部
J31nB267_p0566a11║重陽前四日，興福鶴師至，展大翰，述廿餘年前事，不
J31nB267_p0566a12║覺憮然。某與門下飲先洞老人禪悅為多，固法門手
J31nB267_p0566a13║足也。乃一別以來，門下如上林之木，扶疏霄漢，蒼生
J31nB267_p0566a14║被其蔭，而某泛泛溝中，即而匹之，真有雲泥之隔矣。
J31nB267_p0566a15║然門下于道不自足，且以未離塵鞅為憾。嗚呼！使世
J31nB267_p0566a16║界皆若沮溺輩，自怡自悅，得不孤洙泗，轍環天下乎？
J31nB267_p0566a17║破山常住，先哲屢逝，鶴師承之，清規凜然，輪奐聿起，
J31nB267_p0566a18║亦無俟于頭上安頭矣。乃闔邑大護欲招病軀還山，
J31nB267_p0566a19║其詞皆勤懇，而門下高論又親且切，似弗獲辭者。某
J31nB267_p0566a20║頑懶為習，癡兀成性，近又增益脾疾，置之閒處，始遂
J31nB267_p0566a21║其生。今者督以法任，使如古佛大宗師行化，得無過
J31nB267_p0566a22║乎法門之難易？門下蓋素知舉手低頭皆成佛道，十
J31nB267_p0566a23║地等覺又莫測佛性之淺深，此所以同而別也。至于
J31nB267_p0566a24║天童一棒，起河北之宗，截斷眾流，直指本源，于斯為
J31nB267_p0566a25║尚。信之未及，每至望崖；得之未深，斯多呅唧。此所以
J31nB267_p0566a26║建法幢、立宗旨，殊難于末世耳。茲如命還山，用遵佛
J31nB267_p0566a27║制，安禪一冬，結戒半月，斯則上下齊收，智蒙咸益，以
J31nB267_p0566a28║副輿望。至于某之去住久速，一聽于緣。何也？僧，東西
J31nB267_p0566a29║南北之人也，凡所住處，公諸十方，處處皆為旅寓。若
J31nB267_p0566a30║曰：此家舍也，當無舍諸。明眼聞之，則必胡盧絕倒，共
J31nB267_p0566b01║呵為不材也。恃在知愛，縷縷信筆。
J31nB267_p0566b02║復錢嗣懿封翁錢嗣希進士
J31nB267_p0566b03║破山寺之中新于上府，有大因緣矣。此不特勒之石
J31nB267_p0566b04║碣，即傳之口碑無異辭者。而二十餘年游方之外，每
J31nB267_p0566b05║念疇昔盛事，興感不已。鶴師得藉庇護，輪奐大備，有
J31nB267_p0566b06║光先人。某固一駑駘耳，秪宜閒放，若策以長途，必多
J31nB267_p0566b07║驚懼。且鶴師高林曲徑，儘可優游，空谷白駒，何更他
J31nB267_p0566b08║適？願祈門下勉之，則一眾有所憑依，山門不至寂寞，
J31nB267_p0566b09║承命回山，乃得久長接教矣。
J31nB267_p0566b10║復翁子安孝廉
J31nB267_p0566b11║破山舟來，獲接諸護法公啟，復發大翰，乃知門下念
J31nB267_p0566b12║我深矣。破山為千年常住，而弘護亦世相襲，披先老
J31nB267_p0566b13║人洞和尚語錄，悼尊翁光太常之挽章具在。哲人往
J31nB267_p0566b14║矣，歲不我與，讀之令人感且涕也。某未識門下面，捧
J31nB267_p0566b15║札若舊交者，得非以故山檀護夙昔皆在耳中，至今
J31nB267_p0566b16║不能忘乎？所諭眼目人天沾溉後學，某豈其人也哉？
J31nB267_p0566b17║第望門下今日之維護，不異先世之維護，則破龍一
J31nB267_p0566b18║脈法席愈光，而門下先世護法之澤永流于龍澗矣。
J31nB267_p0566b19║復孫孝若孝廉
J31nB267_p0566b20║樗衲遠遊，浪淹歲月，山門不替，賴有金湯。方策杖以
J31nB267_p0566b21║臨流，乃隔山而飛翰，道忘緇素，誼切雲林。為法求人，
J31nB267_p0566b22║憂在三車五濁；開心道義，錫以雙金百朋。捧讀再三，
J31nB267_p0566b23║感佩何似？所念維桑與梓，恒情自古有懷；縛蔑折葦，
J31nB267_p0566b24║古宿在先無必。時將至矣，道則云然。期見古殿殘燈，
J31nB267_p0566b25║發起照用主賓之燄；山光潭影，笑回東西南北之人。
J31nB267_p0566b26║萍跡若斯，松枝曷向？某不勝翹企。
J31nB267_p0566b27║復錢西翰孝廉
J31nB267_p0566b28║曩者某在故山時，見安眾護法之殷，惟尊族為最，而
J31nB267_p0566b29║令先尊又歸依洞老人，瞻仰殊切，則今日座下緇素
J31nB267_p0566b30║雖殊，固同脈也。承篤勸還山，曷敢辭以他意？獨微軀
J31nB267_p0566c01║病緣久纏，慮不能久處，以慰四眾之望。至于山門倚
J31nB267_p0566c02║賴，有舊護法在，或無他事也。青峰數朵，白雲一片，當
J31nB267_p0566c03║期賞音共之。
J31nB267_p0566c04║復陸禹舟陸定爾兩護法啟
J31nB267_p0566c05║古柏婆娑，空潭影現，開士以之明心，達人于焉息躅，
J31nB267_p0566c06║我邑名藍洵無若破山矣。恭惟護法眷茲香剎不異
J31nB267_p0566c07║靈峰，思繼往以開來，因感今而念舊，特頒嘉翰，遙慰
J31nB267_p0566c08║病緇，此猶給孤玄度鍾情于法林覺地者也。第某瞻
J31nB267_p0566c09║風撥艸，久如水面之萍；翔野脫籠，大類雲邊之鳥。慨
J31nB267_p0566c10║光陰猶過客，將天地作旅亭，栖息他山，視同桑梓，言
J31nB267_p0566c11║旋故寺，不落主賓。過溪且復期三，往哲敢齊為五（來啟
J31nB267_p0566c12║云：寺有四高僧，得老師而五之。四高僧者，唐嘗達、懷述，朱梁彥稱，宋晤恩也。北澗簡詩「寺倚四僧傳」即此）？大率常住要有千
J31nB267_p0566c13║年之香火，而僧徒宜守十方之準繩，此鶴師所以欲
J31nB267_p0566c14║某還山聊為措置者也。乃若興替不移，則金湯斯望。
J31nB267_p0566c15║復毛子晉檀越啟
J31nB267_p0566c16║久離故鄉，孤蹤邈矣；遙接大翰，歸思悠然。坐立不作
J31nB267_p0566c17║山中入，馳騁豈非門外漢？恭惟門下，文苑司權，法門
J31nB267_p0566c18║作護。空心及第，句明龐老之機；由義居仁，學溯尼山
J31nB267_p0566c19║之脈。生平素昧，因及門愚弟子，遂獲神交；文彩既彰，
J31nB267_p0566c20║數從上老凍膿，都如面覯。臨空潭而照影，喜曲徑之
J31nB267_p0566c21║通幽。古澗滔滔，欲鼓曹溪之波浪；真燈燁燁，獨推臨
J31nB267_p0566c22║濟之風顛。竊惟某叨依黃面，濫廁緇林，念生死以遑
J31nB267_p0566c23║遑，積春秋而汲汲。布單賣卻，圖明樹倒藤枯；草履破
J31nB267_p0566c24║來，依舊飢餐渴飲。病骨秪堪閒放，名藍曷克住持？猥
J31nB267_p0566c25║辱寵招，恐違佳貺。桂香已過，山谷之鼻孔必開；菊英
J31nB267_p0566c26║未殘，柴桑之醉吟有待。虎溪一笑，龍澗三生，良晤匪
J31nB267_p0566c27║遐，短詞聊復。
J31nB267_p0566c28║復錢孺飴孝廉啟
J31nB267_p0566c29║名山玉韞，艸木生輝；止水珠藏，波瀾增媚。恭惟座下，
J31nB267_p0566c30║道學既世其家，法護亦傳之遠。秋風落葉，特招門外
J31nB267_p0567a01║之僧；潭影山光，頗切林間之誼。際斯嘉會，能不快心？
J31nB267_p0567a02║惟冀還山之日，期促膝以談玄；入社之時，當聯笻而
J31nB267_p0567a03║舒嘯。撫茲舊寺，爰諦新盟，遙復雲章，不勝欣忭。
J31nB267_p0567a04║答破山西林隱谷禪丈
J31nB267_p0567a05║往時在故山，曾接清範，草鞋緊峭，不覺廿有餘年。世
J31nB267_p0567a06║事浮雲，頭顱老大，回思憮然。五月蹔歸，叩扉特謁，聞
J31nB267_p0567a07║幽棲他山，所履高尚，睹簫蕭霜竹，如見顏色。衣裓清
J31nB267_p0567a08║涼，承惠翰，深感厚誼。樗散之材，自知山門無補，第同
J31nB267_p0567a09║袍良友，得重把臂于高林之下，亦末後之緣也。
J31nB267_p0567a10║復羅夢章道臺
J31nB267_p0567a11║病僧舊夏入天童禮先師塔，聞台駕入山未踰時也。
J31nB267_p0567a12║住持木和尚詳述衛法之切，遂神馳座下。茲辱翰招
J31nB267_p0567a13║還棲真，敢不深銘？第海濱荒饉薦臻，舊院薄緣未了，
J31nB267_p0567a14║意俟三春和煦，道途寧靜，便當渡江，更圖首謁維摩
J31nB267_p0567a15║丈室。僧回，草草奉復，祈台亮。
J31nB267_p0567a16║復陳平若御史
J31nB267_p0567a17║棲真守僧至，接台翰，知垂念深矣。第棲真雖巍然一
J31nB267_p0567a18║祖庭，以僻在海濱，淪落已久，即詢近邑，或無知者。病
J31nB267_p0567a19║僧自舊夏入處，至冬略一整頓，而世變疊興。每于中
J31nB267_p0567a20║夜思之，不知此寺重新之緣在何時耳。今得台座遠
J31nB267_p0567a21║為護持，晨鐘暮鼓，必再振于白雲滄海間。
J31nB267_p0567a22║復鄔簡在孝廉
J31nB267_p0567a23║日在棲真時，聞父老輩稱台下大德，便有神馳之意，
J31nB267_p0567a24║第末由接見。茲沐手教遠臨，捧讀再三，詞意勤至，亟
J31nB267_p0567a25║挽拙衲還山，且敘曩日顧虛翁垂護病軀，倪伯老揄
J31nB267_p0567a26║揚鄙錄，極承道雅，匪敢後命。但吳中諸道侶以制期
J31nB267_p0567a27║相牽，未獲抽身，滄海白雲，時落夢想。且書中具見高
J31nB267_p0567a28║志，不惟光賁泉石，而棲真一坐具得蒙呵護，則五百
J31nB267_p0567a29║餘年慧老遺跡可以咄嗟起廢矣。
J31nB267_p0567a30║復胡宅眾文學
J31nB267_p0567b01║山野遊方之外，初不擇地而栖；而梧山崎水，固心所
J31nB267_p0567b02║篤好棲遲者也。自出山後，地隔千里、天各一方，不無
J31nB267_p0567b03║慨歎！所幸諸君子念茲祖庭、眷我禪板，此實三生林
J31nB267_p0567b04║下之緣，豈直海濱一時之誼！春風和煦，自當扶杖來
J31nB267_p0567b05║歸；道路阻長，敢惜移瓶前邁！石窗慧日，將有待于呵
J31nB267_p0567b06║護正神；滄海白雲，願共遊于與靈真境。
J31nB267_p0567b07║柬顧敬脩居士
J31nB267_p0567b08║世間好事，只宜上緊做尊集七冊，大費一番心矣。蓋
J31nB267_p0567b09║自南宋高宗之後，《傳燈》無有脩者，望脩《傳燈》而不得。
J31nB267_p0567b10║自宋末至今，尊宿之機緣行業幾乎息矣，而《五燈續
J31nB267_p0567b11║略》先出其間，不無酌議。然得此以興起法門作者之
J31nB267_p0567b12║心，從是而往，五燈之光重耀於世。然當此時，寧詳而
J31nB267_p0567b13║勿略，則尊集得之山野初觀，亦有去繁從簡之意。既
J31nB267_p0567b14║而思《會元》乃《五燈錄》後事也，若無《五錄》，《會元》何由而
J31nB267_p0567b15║成？故不須二意，竟梓之。後之君子或有好簡，聽再成
J31nB267_p0567b16║之。其在今日，流通詳者為第一著。《楞嚴正脈》，詳者也；
J31nB267_p0567b17║《合轍》，略者也。窺基《唯識疏》亡其古本，唯識旨趣不見
J31nB267_p0567b18║于世，而高原法師先出俗詮、後闡唯識者，踵接靡不
J31nB267_p0567b19║由高原始也。故法門之事不一而足，尊稿幸速流通
J31nB267_p0567b20║為善也。舟次，草草幸諒。
J31nB267_p0567b21║復孫孝若孝廉（二首）
J31nB267_p0567b22║別故鄉廿五載，左右光儀，素未之覯。舊歲言旋，一晤
J31nB267_p0567b23║語間，遂成傾蓋。賴多方安眾，冷落空山，如遊香積世
J31nB267_p0567b24║界。自南自北，方千里間，無不傳稱虞山法席之隆。況
J31nB267_p0567b25║崑婁之間，聞見而興起讚善者，又何限哉？非座下受
J31nB267_p0567b26║囑古佛，勤護正法，何以有此？推之世澤，尊先翁之令
J31nB267_p0567b27║名德業，猶在耳中。乃知座下金湯我剎，有自來矣。近
J31nB267_p0567b28║者南遊，以疾求靜。寤寐之間，冷然有思。蒙論故山三
J31nB267_p0567b29║不可去，宜憒者覺、聾者醒。所苦者，手足若僵，積痾未
J31nB267_p0567b30║去，莫能即奔尊命。堂中第一座，履歷多年，佛法識見，
J31nB267_p0567c01║俱有頭緒。且其人溫恭謙謹，能和於眾，可以權結夏
J31nB267_p0567c02║制，分座接引。古規如是，且故山所謂維桑與梓，必恭
J31nB267_p0567c03║敬止。若使遄歸，以一贏軀，應諸冗事，則病有增無損。
J31nB267_p0567c04║病而不已，至必顛隕，然于法無補也。極知負罪，伏冀
J31nB267_p0567c05║慈原。
J31nB267_p0567c06║又
J31nB267_p0567c07║息跡窮山，匪特避暑，兼以避事，非敢去此而就彼也。
J31nB267_p0567c08║蒙委曲調護山門，過愛亦為極矣。第絮衣行棘，日下
J31nB267_p0567c09║尚未能灑脫，敢布區區，不作贅語。
J31nB267_p0567c10║復孫非臺居士
J31nB267_p0567c11║故山之不即返，前書具曰實以病緣，其他偶及之者
J31nB267_p0567c12║也。而大教再頒，明示詳切，豈敢後乎？苦病猶未起也。
J31nB267_p0567c13║承尊方伯孝廉公道契如夙，遠為存念，佛法之緣莫
J31nB267_p0567c14║大乎此，又惡敢忘哉？願假我日月，使得精神漸足，肢
J31nB267_p0567c15║節漸舒，自能奉教左右。若速其約束，深揣不能赴命。
J31nB267_p0567c16║賤軀厭事，舊院亦為暫棲，正在覓深林一枝，非敢厚
J31nB267_p0567c17║薄于其間，仰惟矜察。
J31nB267_p0567c18║又
J31nB267_p0567c19║極感隆情，寵綏愚陋。蓋聖賢以知愛相承，佛祖用真
J31nB267_p0567c20║假相攝。此不易之道，徹見台翰中矣。
J31nB267_p0567c21║復虞山諸護法
J31nB267_p0567c22║某白：嘉命之錫，寵光已沾，敬祈台亮。酷暑病軀，弗克
J31nB267_p0567c23║匍匐。
J31nB267_p0567c24║復孫非臺
J31nB267_p0567c25║賤軀病日甚，台護愛愈深切，自傷不能匍匐副尊望，
J31nB267_p0567c26║厥罪惟深。區區賤齒，何足齒乎？某方以有生為累，轆
J31nB267_p0567c27║轤幻世，如環無端。即古趙州七百甲子，正眼觀之，亦
J31nB267_p0567c28║猶朝箘蟪蛄爭晦朔春秋之異，不亦悲夫！
J31nB267_p0567c29║與孫孝若
J31nB267_p0567c30║山中話別，歲暮長途，此中懷思，不無耿耿。得楊州寄
J31nB267_p0568a01║札，恍若把手，知于此時舍舟而陸，勞頓風塵，又可念
J31nB267_p0568a02║也。昔箕子陳九疇，微子白其馬，詩書所載，乃知至人
J31nB267_p0568a03║應世，一龍一蛇，隨時津濟。春光滿谷，林色放青，遙憶
J31nB267_p0568a04║起居，諒多納吉耳。古南出半年矣，舟來屢次，勉為一
J31nB267_p0568a05║往。當此春陽，豈可使山中寂寞？卜之神人，命西堂以
J31nB267_p0568a06║代法任，輿情僉喜。綠陰石上，耑候道顏。
J31nB267_p0568a07║謝錢牧翁宗伯
J31nB267_p0568a08║某啟。憶自丁亥秋，過辱台翰，命主破山一席，於茲三
J31nB267_p0568a09║年矣。法緣所至，鳥性人心，均為歡喜，此莫非護法弘
J31nB267_p0568a10║願所加被，敢忘所自哉？自夏入秋，每思走訊毗耶，側
J31nB267_p0568a11║聆深誨，竟以泄病時作，弗克遂願。今病轉深，竊念古
J31nB267_p0568a12║德應世，行解卓犖，尚嫌住持事繁，況某蚊虻之力，曷
J31nB267_p0568a13║克久肩泰山？夙興夜寐，切思一茅，以適餘生，惟護法
J31nB267_p0568a14║原其情而憫焉。某又念靈山一花有識，不輕拈示，以
J31nB267_p0568a15║非具眼，談真逆俗矣。所以雲棲家法，作息空山，六時
J31nB267_p0568a16║蓮漏，三根獲益，選佛之場，至今有繼。破山倣此，必永
J31nB267_p0568a17║其傳。洞祖在山諸法，屬在近主持，諒有人也。
J31nB267_p0568a18║簡王兆吉護法
J31nB267_p0568a19║前在茶亭，承台駕枉顧雪竇法兄，得接聆清言。臨別
J31nB267_p0568a20║時，又蒙囑一人佐監院，仰佩盛德，深為法門。然某細
J31nB267_p0568a21║籌之，佐者不無其人，但難湊破山之局，雖強立之，決
J31nB267_p0568a22║然無恒。今監院且辭矣，時節因緣，某亦當他山自適。
J31nB267_p0568a23║一枝聊寄，不妨道氣自居；千載名藍，難徇世俗行事。
J31nB267_p0568a24║山門在，土田在，無愁肩任絕人；十方來，眷屬來，一聽
J31nB267_p0568a25║機緣成熟。仰惟護法，鑑此愚衷，既為法親，聆教有日。
J31nB267_p0568a26║辭孫非臺護法
J31nB267_p0568a27║別來數日，秋風漸涼，籬菊英英，南山在眼，悠然可思。
J31nB267_p0568a28║興福山門，如將麋鹿置之罟阱，今願作閒人，此情乞
J31nB267_p0568a29║原之也。石橋流水，鶯谷芳蘭，容日圖晤，再挹清芬。
J31nB267_p0568a30║簡能仁禾陳和尚
J31nB267_p0568b01║能仁聞在闤闠中，縉紳士信，酬酢必繁，自非吾兄寬
J31nB267_p0568b02║裕之材，何以應之？雖然，令行吳越，既為臨濟烜赫兒
J31nB267_p0568b03║孫，仰望為法加餐，為道珍攝，吾宗幸甚！末學幸甚！
J31nB267_p0568b04║復宛陵詹曰至居士
J31nB267_p0568b05║宛陵勝地，士君子傑出古今，亦大顯著矣。而門下又
J31nB267_p0568b06║遙登太白，親見先師，同脈之誼，溢于華箋。西望敬亭，
J31nB267_p0568b07║殊深景仰。辱以廣教開荒，所愧年方知命，衰病相尋，
J31nB267_p0568b08║項上五百斤鐵枷已幸脫卻。方將覓水山深處，適此
J31nB267_p0568b09║餘生，開荒利眾，豈復勝其任哉？石隱曰：「宛之有道，萃
J31nB267_p0568b10║而如林，蓋多古裴公矣，不難興起一今黃檗。」因諭之
J31nB267_p0568b11║曰：「鍼芥固難值也，奈衰病何？揮麈尾於曲彔，手腳已
J31nB267_p0568b12║倦；變瓦礫為珠林，神用何能？然惟大哉祖庭，淪落已
J31nB267_p0568b13║久，而外護眷眷不忘，將必有大乘開士者出，結香花
J31nB267_p0568b14║之因，蹴龍象之步，跂予望之。」石隱曰：「師病謝事，及門
J31nB267_p0568b15║目擊，何敢過強？第無往不復，某當賚師意語諸護法，
J31nB267_p0568b16║使不旦夕懸懸也。」因其行，仍囑之曰：「善為我辭，子之
J31nB267_p0568b17║任也。」
J31nB267_p0568b18║復棲真林野和尚
J31nB267_p0568b19║齒亞吾兄，不意頓成衰廢在邇，實惟兄在念，而乃經
J31nB267_p0568b20║歲不通音問者，嬾又居于骨也。如是人者，而可主大
J31nB267_p0568b21║剎、恢祖庭哉？此弟量己行事也。吾兄精神強于弟，且
J31nB267_p0568b22║輔贊有人，此不得而辭者。天氣寒暄不定，法體在途，
J31nB267_p0568b23║千祈保愛。
J31nB267_p0568b24║復廣潤木陳和尚
J31nB267_p0568b25║從上尊宿被人推向曲彔床上，接物利生，無敢或怠。
J31nB267_p0568b26║苟其力不充，別無他策，秪有退院自適一著而已。弟
J31nB267_p0568b27║非疲于津梁，年來實衰敗矣，蹔覓數椽于三家村裏，
J31nB267_p0568b28║豈好事哉？亦出於不得已也。聞能仁、弘護攀留甚切，
J31nB267_p0568b29║恐難逕庭，然用之則行，舍吾兄奚適？而弟欲退藏，尚
J31nB267_p0568b30║未得其所，宣郡道信雖則嚮風，病駑豈堪復驟長途？
J31nB267_p0568c01║承諭緱城山色固為吉祥，恐不容人飽食安眠無所
J31nB267_p0568c02║事事也。深自揆之，名山僧所宜也，而山不可買；小院
J31nB267_p0568c03║可藏頭也，而院仍有絆。日月逝矣，故人中如南兄徂
J31nB267_p0568c04║落者非一人矣，自揣餘生能復幾何？嘉湖之間，流水
J31nB267_p0568c05║洋洋，煙樹羃羃，汎一艇，持一竿，明月清風，可南可北，
J31nB267_p0568c06║非踵船子而攀性空，審時自適，庶幾可必。他日吾兄
J31nB267_p0568c07║有念相存，其亦問諸水濱乎？二錄見示，典贍婉博，絕
J31nB267_p0568c08║非時吻，超然獨出也。大梅柱杖足以扶衰，而隆惠稠
J31nB267_p0568c09║疊，使人愧汗。尊侍還山，囑言寄候。時臨溽暑，惟道體
J31nB267_p0568c10║為法保攝。不備。
J31nB267_p0568c11║復興化護法
J31nB267_p0568c12║久嚮昭陽，濟濟多士，夙承佛記，木鐸斯民，豈獨纘緒
J31nB267_p0568c13║聖門，即出世一大事因緣，靡不躬行而心得也。夢寐
J31nB267_p0568c14║高山，自深景仰。某邇者偶攜笠笻，縱觀山水於鐵甕
J31nB267_p0568c15║城邊，忽接台翰，則病比丘又與大宰官居士隔江相
J31nB267_p0568c16║見也。日下金焦雖登，肢體頗倦，方就藥餌，未遑俶裝，
J31nB267_p0568c17║意候來月望後，躬造貴邑，圖領清教，希恕不恭。
J31nB267_p0568c18║寄雪竇石奇和尚
J31nB267_p0568c19║八月初得手札，知山中安穩，殿材皆就，非兄福德殊
J31nB267_p0568c20║勝，曷能于干戈擾攘之中，民生𬏳瘵之際，而古道場
J31nB267_p0568c21║有如斯興舉耶？弟久處荒村，四體因頓，思一放浪山
J31nB267_p0568c22║水，以散鬱懷。九月登金焦，有鶴林之住；十月過鶴林，
J31nB267_p0568c23║復有興化之行。求無事而事生，殊非初意。然興化乃
J31nB267_p0568c24║吾兄化境，緇素相集，幸皆知有此事，較興福費心十
J31nB267_p0568c25║不一二，病軀稍可應接，或得過冬也。遙望乳峰，巍巍
J31nB267_p0568c26║天外，何啻千里，懷思可知。
J31nB267_p0568c27║與黎大沖長者
J31nB267_p0568c28║道座高年矣，乃醉心於箇中事，將從上機緣留神參
J31nB267_p0568c29║究。般若種子正宜如是培養，有會意處亦不妨發于
J31nB267_p0568c30║語言，但不可以有心為之，久久浸潤，不覺洋溢，所謂
J31nB267_p0569a01║水到渠成，毫不費力也。然不須多，如白雲一頌，浮山
J31nB267_p0569a02║聞之便自服膺。承示不敢閱者，更有微意焉。道座與
J31nB267_p0569a03║紹箕老久受雪竇和尚法誨，是宜錄以呈之，非法中
J31nB267_p0569a04║有界限體裁如是也。紹老難一時與之細語，其頌稿
J31nB267_p0569a05║并附到晤時為言其故可也。不盡。
J31nB267_p0569a06║復吳鹿友相公（附來書）
J31nB267_p0569a07║甡於世已矣，只欠一死，謬附遯野之義。不入城市、
J31nB267_p0569a08║不接知交者，業經八年，老病侵寂，守一丘，荊、柴以
J31nB267_p0569a09║外，俱付不見不聞。甡之于禪也，直逃焉而已。頃聞
J31nB267_p0569a10║古南禪師卓錫昭陽，一水菰蒲中，豈堪龍象蹴踏
J31nB267_p0569a11║耶？大善知識最為難遇，而甡持心戒，不獲展謁，親
J31nB267_p0569a12║承巾拂，鬱歉何如？目前急求證明者，惟生死二字。
J31nB267_p0569a13║古德云：生何所來？死何所去？夫父母未生前，認取
J31nB267_p0569a14║本來面目，是生有所來；楖栗橫擔不顧人，直入千
J31nB267_p0569a15║峰萬峰去，是死有所去。然而經云：「無所從來，亦無
J31nB267_p0569a16║所去。」豈必知有去來而後能了生死，能了生死而
J31nB267_p0569a17║後無生死、無去來也耶？《易》曰：「原始要終，故知死生
J31nB267_p0569a18║之說。」又云：「游魂為變。」而宋儒則謂：「人死則氣散，居
J31nB267_p0569a19║恒為見聞所縛，遽難了脫。」我師不惜金篦，方便開
J31nB267_p0569a20║示，豁其盲聾，免于流浪。即今衰朽而植茲善種，猶
J31nB267_p0569a21║可俟再生也。
J31nB267_p0569a22║某愚鈍無似，入法以來，聞般若種子有生同具，乃不
J31nB267_p0569a23║肯自負靈根，行腳浙東，叨沐天童先師法乳，遂過為
J31nB267_p0569a24║緇流所目。然慧不足以盡佛，緣不足以蒞眾，浪出人
J31nB267_p0569a25║前者，數年餘矣。今秋病枯神悴，厭冗求閒，登金焦，觀
J31nB267_p0569a26║大江，欽仰高風，凌然世表。承賢公子偕諸有道招，過
J31nB267_p0569a27║城西極樂院，與四方龍象聊結法緣。自念疏野，未敢
J31nB267_p0569a28║托楮墨問訊，然而夙興夜寐，莫不在大庇中。茲蒙授
J31nB267_p0569a29║佳章，兼賜和拙語，穆如肆好，瓊瑤之錫，未足云喻。且
J31nB267_p0569a30║隆惠稠疊，猶潤涸魚，其喜洋洋。某竊自惟，素昧生平，
J31nB267_p0569b01║何以辱眷念如是？得非往者同席靈山，法盟有自，至
J31nB267_p0569b02║今無間耶？所諭生死二字，乃有生之同患，其實又千
J31nB267_p0569b03║聖入法之要領。蓋思去其患，則進乎法；進乎法，則生
J31nB267_p0569b04║死自空矣。經云「無所從來，亦無所去」者，正言諸法實
J31nB267_p0569b05║相有生，本體元無生死也，非實生有所來也。「楖栗橫
J31nB267_p0569b06║擔不顧人，直入千峰萬峰去。」宗宿立言，別有旨趣，非
J31nB267_p0569b07║云死有所去也。蓋生從何來？死從何去？古德用以警
J31nB267_p0569b08║悟學人，如桶底脫者，生從何來？死從何去？即是無生
J31nB267_p0569b09║死句。或未能之，即令學人參此生死也。本體元無生
J31nB267_p0569b10║死，而令人加參者，猶明德本明，或者蔽之，聖人向之
J31nB267_p0569b11║曰：明明德也。一指本體，一示參功，兩者相須。若徒言
J31nB267_p0569b12║參功，不言本體，則參功無所歸宿；或彰本體，不示參
J31nB267_p0569b13║功，則本體末由發明。此聖人為中淺根，示其準的也。
J31nB267_p0569b14║今閣下恒究佛祖之大機，深明聖賢之大用，生死涅
J31nB267_p0569b15║槃，誠如昨夢，豁彼聾聵，下采芻蕘，博濟之念為何如？
J31nB267_p0569b16║《易》云：「游魂為變。」直變而已，非散之之謂也。精氣為物，
J31nB267_p0569b17║直言精氣為物耳。既為物，則物在，謂死且散，宋儒立
J31nB267_p0569b18║義或未然耶？聖門之學，一本性德，而易其元也。孟軻
J31nB267_p0569b19║氏曰：志，氣之帥也。志行仁而氣隨之，志行義而氣亦
J31nB267_p0569b20║隨之，無氣是無志也。氣可散，其如志何？精即志之所
J31nB267_p0569b21║凝結，如無志，先聖賢曰：仁與義。仁義豈從空而立耶？
J31nB267_p0569b22║本性德也。性德在天地，死且不朽，而如薪如木，然灰
J31nB267_p0569b23║即散，則曷貴乎性德？是必不然也。某少失學，未測易
J31nB267_p0569b24║奧，過辱垂問，管見漫陳。且夫陵遷谷移，盛衰迭換，今
J31nB267_p0569b25║古同然，而閣下遵時養晦，退藏於密，即此一念子，為
J31nB267_p0569b26║天地根，為萬物母，歷千古而不磨。或於生死有疑，室
J31nB267_p0569b27║中宴坐，乞暫移此念，看一二則極切近話。《心經》一篇，
J31nB267_p0569b28║誦者千萬，講者亦千萬，其間有云「無眼耳鼻舌身意」，
J31nB267_p0569b29║此句甚好。居恒常問：衲子無眼耳鼻舌身意，試摩頂
J31nB267_p0569b30║至踵，畢竟是個甚麼？此處豁然未生、已生一串穿卻，
J31nB267_p0569c01║極是省力。昔百丈侍馬祖，山行見野鴨子，祖曰：「是甚
J31nB267_p0569c02║麼？」丈云：「野鴨子。」祖曰：「何處去也？」丈曰：「飛過去也。」祖遂
J31nB267_p0569c03║扭丈鼻，丈作聲，祖曰：「又道飛過去也。」丈悟入。百丈答
J31nB267_p0569c04║處，甚是分明。馬祖無端屈人，扭他鼻子，意在于何？畢
J31nB267_p0569c05║竟是野鴨子，不是野鴨子？但如是看，不必作心性會，
J31nB267_p0569c06║不必作道理會，不必作迷悟會，不必將儒釋和會，不
J31nB267_p0569c07║必生難易想。案頭雖有諸禪典，敢請暫置，不必多閱，
J31nB267_p0569c08║則聞見自泯；聞見泯，則岐解不生；岐解不生，便是參
J31nB267_p0569c09║情得力，生死路將次絕矣。古云：用志不分，乃凝於神。
J31nB267_p0569c10║或若和者一念子放下，一超直入，便與從上佛祖把
J31nB267_p0569c11║臂共行，外而河山大地，近而五官百骸，全體是光明
J31nB267_p0569c12║藏，全體是大歇場，全體是閣下大受用境界，卻來觀
J31nB267_p0569c13║世間，猶如夢中事，是非成敗何足云乎？宋時無盡、子
J31nB267_p0569c14║韶、東坡、魯直諸君子，皆現生取證，其方已驗，惟閣下
J31nB267_p0569c15║留神焉。
J31nB267_p0569c16║復孫光甫
J31nB267_p0569c17║頂山寺，三十年前曾一寄跡，規模雖隘，而深僻可愛。
J31nB267_p0569c18║彼其時寺僧落落四五，皆傳習應事，早出而暮歸。為
J31nB267_p0569c19║僧司者，每有需索，以奴隸指揮之。而大家伻僕，或有
J31nB267_p0569c20║過門，少有不週，遂加呼斥，非若待近郭阿蘭若也。寺
J31nB267_p0569c21║眾且安之，高尚清脩，有所未喻，亦莫或告之也。今純
J31nB267_p0569c22║肅能撤弊廬，成新搆，化應為禪，亦所謂克家諍兒，邑
J31nB267_p0569c23║中大護，垂護之功德非淺。古云：靡不有初，鮮克有終。
J31nB267_p0569c24║苟純肅能三月不違，東山能一鐺自若，苦而有恒，久
J31nB267_p0569c25║而無怠，聞見取信，山靈當踴躍歡喜矣。片帆秋掛，定
J31nB267_p0569c26║當隨大駕後塵，一為隨喜。
J31nB267_p0569c27║復孫非臺
J31nB267_p0569c28║業緣所牽，自南忽北，竊承道愛，憶誦不忘。今夏水患，
J31nB267_p0569c29║無處不患。鐵甕城雖高，而江南北俱荒，謂不在巨浸
J31nB267_p0569c30║中，無是理也。如何！如何！夫子固窮，暫于陳、蔡。座下常
J31nB267_p0570a01║處陳、蔡而固其窮，殆有甚于夫子矣。念之！念之！頂山
J31nB267_p0570a02║荒涼之地，乃蒙令弟輩拮据護持，此山之幸也。然此
J31nB267_p0570a03║林廬與夫時節，只可負一钁、煨一鐺，作住山計。設欲
J31nB267_p0570a04║大規模、聚廣眾，便為失策矣。為今日計，東山甘枯澹，
J31nB267_p0570a05║要其無倦；純肅脫所在，要其有恒。斯不負鄉先生、鄉
J31nB267_p0570a06║長者垂護維新之念耳。
J31nB267_p0570a07║寄王言遠
J31nB267_p0570a08║自道駕南行，臨流撫竹，未嘗不懷思也。客秋過京口，
J31nB267_p0570a09║領金焦之勝，遂之興化，晤徐封翁華國。見彼家信，因
J31nB267_p0570a10║知道體在彼平安也，慰慰。其時即附一信與德悟，使
J31nB267_p0570a11║告府上。初春從興化轉至京口，又為好事者留住鶴
J31nB267_p0570a12║林。然鶴林名剎也，米南宮久於此為伽藍，奇其事雖
J31nB267_p0570a13║允輿情，而蹤跡在往來間。三月下浣歸舊院，承令公
J31nB267_p0570a14║子來顧，益知道履康勝，而喜徐封翁前語為確。且聞
J31nB267_p0570a15║道用因時救物，全活甚眾，好生之德，洽于炎鄉。而衲
J31nB267_p0570a16║兀坐荒院，日以衰落，長年碌碌，于法無補。用世寄世，
J31nB267_p0570a17║固天壤耶！古南方丈既承尊旨，未敢遽辭，然已自認
J31nB267_p0570a18║謝事長老。邇來齒頻墮，神益衰，粥飯之外，更無餘想。
J31nB267_p0570a19║所冀道駕榮旋之日，竹下溪頭，促膝談笑，慰我生平
J31nB267_p0570a20║耳。雲山千里，無將寸忱，敬托空箋，一傾積誼。惟望臨
J31nB267_p0570a21║下保民，起居珍攝自愛。
J31nB267_p0570a22║柬金壇蔣楚珍護法
J31nB267_p0570a23║金蘭膠漆，水乳芥鍼，時節到來，卒然相遇，不知其合，
J31nB267_p0570a24║此亦有大不可思議者矣。某初仰門下，蓋于道駕蒞
J31nB267_p0570a25║台，垂庇靈鷲時，經今數載，雖深企慕，天各一方。不意
J31nB267_p0570a26║于鶴林敝寺，忽辱枉駕，而孤蹤正南游嘉禾，方以失
J31nB267_p0570a27║迓為罪，乃執事詳述護法之誼，出于尋常。拙錄本齊
J31nB267_p0570a28║東之語，而垂青愛之；荒山乃江千之垤，而移玉相之。
J31nB267_p0570a29║惟山與人，不夙有大因緣乎？以此推之，古今受佛囑
J31nB267_p0570a30║衛正法者，世正不少，寧獨米伽藍擅美于宋代？及歸，
J31nB267_p0570b01║即思躬叩丈室，緣逼夏制，茲將買棹，傳聞大水，塘路
J31nB267_p0570b02║洋溢，慮有不便，因命監院先過進謁，伏乞門下諒之。
J31nB267_p0570b03║柬蔣虎臣太史
J31nB267_p0570b04║鶴林二月，山花未開，承春風馬蹄，偕諸君子垂顧草
J31nB267_p0570b05║樹，燁然生色。且不鄙山野，促膝斗室，坐談及暮，開心
J31nB267_p0570b06║論法，語味詳密，鉤深素隱，因知門下般若夙薰，非淺
J31nB267_p0570b07║淺所能窺矣。不踰旬日，復承尊翁大護枉駕，兼授隆
J31nB267_p0570b08║貺，雲山相隔，惟合掌遙謝。且聞行旌北上，深以祖庭
J31nB267_p0570b09║荒落為念，山野于是有感于中。夫鶴林之錫名，昉于
J31nB267_p0570b10║宋武，土田梵宇，甲于他山，歷千有餘歲，而香火僅存。
J31nB267_p0570b11║逮明季也，古基湮而卑殿逼，非五臺公聯諸護法，鳴
J31nB267_p0570b12║諸當道，則賢祠梵剎殆將同淪草莽，後世無聞矣。言
J31nB267_p0570b13║之能不憮然？今山野衰病，退隱于茲，巍巍祖庭，未能
J31nB267_p0570b14║振刷萬一，得門下一垂念之，則天龍為之鼓舞，魔外
J31nB267_p0570b15║必然辟易，玄素宏規，米公生面，自可重新江表矣。此
J31nB267_p0570b16║山野有望於門下所欲言者也。
J31nB267_p0570b17║柬興化吳鹿友相國
J31nB267_p0570b18║承賜諸什，佩之南遊。偶接吳越諸君子，出以示之，靡
J31nB267_p0570b19║不歎賞捧翫，不啻如南金和璠之重，皆欲置塵轅，願
J31nB267_p0570b20║游禪域。哲人之辭，興感乃如是耶？茲者月當流火，井
J31nB267_p0570b21║忽飄梧，遙想台履，日恒月升，既多受祉，而佛心祖語，
J31nB267_p0570b22║又必得其大機大用矣。或製有新什，惟冀見示。某在
J31nB267_p0570b23║鶴林懶病，雖兼幸人事希少，恒在涼風脩竹邊，但一
J31nB267_p0570b24║江之隔，未能時聆好音為念。
J31nB267_p0570b25║寄李平菴文學
J31nB267_p0570b26║客冬抵足溪菴，火爐茶銚，談笑詠歌，幾忘緇素法喜
J31nB267_p0570b27║之樂，真希有也。自貴邑以之京口，自京口以之吳門
J31nB267_p0570b28║及舊院，僕僕往返，甚為勞苦。到鶴林已夏時也，又緣
J31nB267_p0570b29║有眾無糧，執事日夕告急，經畫籌慮，皆米鹽瑣屑事，
J31nB267_p0570b30║求一息如極樂之灑然，不能得也，竊自感之。道座篤
J31nB267_p0570c01║信好學，探賾索隱，教義性理，皆極其至，歸元發真，向
J31nB267_p0570c02║上一機，所冀時中勿忘。古所謂無義味話者，幸留神
J31nB267_p0570c03║加察，卒然相應，踏佛頂𩕳，不為分外。望之！望之！
J31nB267_p0570c04║寄宣城詹曰至
J31nB267_p0570c05║貧道年運往矣，客歲蒙惠札，勸脩裴、黃故事，愧不能
J31nB267_p0570c06║承命。然銜誼實深，良以祖庭法運，人事天時，必相須
J31nB267_p0570c07║而後成，貧道恐非其人也。若夫兩水明鏡，雙橋彩虹，
J31nB267_p0570c08║名山勝境，常以為懷。惜足力告衰，濟勝之具已缺，特
J31nB267_p0570c09║坐游于謫仙佳句，坡公所謂「我持此石歸，袖中有東
J31nB267_p0570c10║海」，庶幾云耳。忍徒久欲結茅，不意直來貴郡，得座下
J31nB267_p0570c11║安撫之，亦甚感也。石隱乃深入層峰，殊有古人操履，
J31nB267_p0570c12║可嘉！可嘉！然貧道以其臨事直率，望其來再一相聚，
J31nB267_p0570c13║少資磨礱，座下以為何如？
J31nB267_p0570c14║與諸千如待詔
J31nB267_p0570c15║春間承過雲在，握手片時，忽又如萍如梗，泛泛靡寧。
J31nB267_p0570c16║嗟乎！日月逝矣，歲不我與，回想山中法聚時，緇流白
J31nB267_p0570c17║衣不知幾人在也。眷言思之，能無戀戀於足下乎？同
J31nB267_p0570c18║師化去，不覺五年，念其求法一番辛苦，生平履歷行
J31nB267_p0570c19║行無偶，豈意斯人而有斯疾，遂之九原乎？以今觀之，
J31nB267_p0570c20║緇群不減，瑣瑣庸庸，百千人中能有此一人乎？良可
J31nB267_p0570c21║歎也！以其久交，不能忘情，略記生平，錄出當寄觀也。
J31nB267_p0570c22║世味日薄一日，天災年盛一年，大水彌漫貴鄉，將如
J31nB267_p0570c23║何可念也？
J31nB267_p0570c24║寄吳伯明
J31nB267_p0570c25║湖山暌隔，歲月悠然，間晤道顏▆，鬚眉無恙，得以少
J31nB267_p0570c26║慰耳。座下佛種自深，天資迥俗，生公片石，不特賴以
J31nB267_p0570c27║金湯，直久交為故人，非多生之緣乎？東海易枯，劫灰
J31nB267_p0570c28║難辨，目前受用，正宜一蓑一艇，坐嘯行歌于白公堤
J31nB267_p0570c29║上，真達人樂事也。
J31nB267_p0570c30║與王雲來居士
J31nB267_p0571a01║日者辱攜諸君子過我，覺闊別數年，道誼無間，但又
J31nB267_p0571a02║斯須別去，胸中未免著一懸想。謝康樂既肯入社，何
J31nB267_p0571a03║嘗心雜？遠公慧照，必別有見康樂病處。愚意謂但肯
J31nB267_p0571a04║入社，心便不雜，所恐尋復出社，是為雜也。蘇長公、白
J31nB267_p0571a05║太傅皆坐臥此道者也，詩文具在，可想見其風致。雖
J31nB267_p0571a06║然，堯舜與人同耳，二公豈別有地位逞其神力？所謂
J31nB267_p0571a07║有為者亦若是已。扇子𨁝跳公案，敬依來䪨，聊下注
J31nB267_p0571a08║腳，果得寒毛卓豎，則雲門大師不遠矣。
J31nB267_p0571a09║復詹曰至
J31nB267_p0571a10║歲莫，于禾中得手札，悉石隱忍徒之近蹤，接筐篚殷
J31nB267_p0571a11║勤之雅貺，雲山非隔，煙水非遙矣。來箋一幅，如命書
J31nB267_p0571a12║復，願道座以摩耶視親，以迦文律己，出塵之念，不油
J31nB267_p0571a13║然乎？
J31nB267_p0571a14║謝錢塞菴相國
J31nB267_p0571a15║伏承閣下隆護正法，眷顧野衲，何日忘之？前祇領香
J31nB267_p0571a16║積，遂登大悲閣瞻古像，過放下庵禮達祖，見閣下經
J31nB267_p0571a17║畫措置，真得一切事究竟堅固者矣。閣下其契佛心
J31nB267_p0571a18║而行宰官事乎？梅谿一勺，昔年法會之盛，實賴緣起
J31nB267_p0571a19║所懇大序為冠，乞賜允裁，容日踵領，解維河干。肅此
J31nB267_p0571a20║布謝不一。
J31nB267_p0571a21║復黃坡蔡遯翁
J31nB267_p0571a22║廿載暌違，片時宴坐，增遐思矣。委以揮灑，藏身無地，
J31nB267_p0571a23║以副尊命，拙而且俚，慚恧可勝言哉！善為我覆，感甚！
J31nB267_p0571a24║感甚！
J31nB267_p0571a25║復柯敬明
J31nB267_p0571a26║近得寄札，知在粵中建功立績，且能克究己躬大事，
J31nB267_p0571a27║甚喜甚喜。然此事雖覺有進步，須發難遭想、慶幸想，
J31nB267_p0571a28║觸境逢緣，十分保任。骨還父、肉還母，認取本來面目。
J31nB267_p0571a29║此初進門句，不可認定。若要到家，直須向肉未割、骨
J31nB267_p0571a30║未刳時著眼，棒下消息始得大徹。至囑至囑。詩頌一
J31nB267_p0571b01║一目之，若珍重加鞭，他日更有好處。倘因緣不斷，再
J31nB267_p0571b02║得晤面，鐵甲傳燈，是所願也。
J31nB267_p0571b03║與倪伯屏
J31nB267_p0571b04║春初過梅溪，以院事逼勒，未得于寒香中耑候道駕。
J31nB267_p0571b05║茲來葑溪，葵榴爛然，而駕又適回府，晤會之緣或有
J31nB267_p0571b06║時耶？法當末世，朱紫混淆，即高明君子，每每務虛，熱
J31nB267_p0571b07║中冀稱僧聖，盡情埋沒一點良知。座下乃慥慥躬行，
J31nB267_p0571b08║區別稂莠，明鏡當臺，佛魔各還本形，此不獨末法金
J31nB267_p0571b09║湯，實希見之優曇缽花矣。西華鬼窟翻去，佛土莊嚴
J31nB267_p0571b10║將必有日，感激感激。然首座耑候喫楊梅，能如期入
J31nB267_p0571b11║山否？倘一葦杭之，猶得于靜室中俟開襟快談耳。
J31nB267_p0571b12║與諸合甫
J31nB267_p0571b13║形神日敝，法運日薄，曲彔床，龜毛拂，漸覺無味。惟故
J31nB267_p0571b14║交相值，開襟話舊，則樂與晨夕，此近況也。勝公來，得
J31nB267_p0571b15║手札，辭意殷殷，恍若晤對于玉峰蘭若中。時節若此，
J31nB267_p0571b16║賑饑為急務，仁者之心，好生之德，拔苦與樂，亦何多
J31nB267_p0571b17║讓于老瞿曇耶？力行可也。舊穀不登，檀施絕少，承惠
J31nB267_p0571b18║猶在，涸轍得潤，斗水所感，大于河漢。謝謝不一。
J31nB267_p0571b19║與葛瑞五
J31nB267_p0571b20║春初過梅溪，又過嘉善，遊錢園半月，聞公亦入西山
J31nB267_p0571b21║看梅。賞心是同，溪山各異，念之念之。所云《華嚴》、《宗鏡》，
J31nB267_p0571b22║學佛者必由之，而法性始寬，波瀾始大。得一星子見，
J31nB267_p0571b23║便自坐地，見太宗師垂手接人言語不一，呼為葛藤
J31nB267_p0571b24║者，此坎井之蛙，未可語天日也。娑婆稱缺陷世界，兒
J31nB267_p0571b25║女之緣或未能從心，則當以佛法為娛，消煩惱、破幻
J31nB267_p0571b26║夢，綽綽然使青山白雲常在胸次，何待他年始作汗
J31nB267_p0571b27║漫之遊乎？舟次吳門，作此相寄。葑溪齋中尚有十日，
J31nB267_p0571b28║留公盍歸乎來？
J31nB267_p0571b29║與葉嶽心
J31nB267_p0571b30║饑饉薦臻，法社冷落，衲子馳騖，拒之良難。流水行雲，
J31nB267_p0571c01║非無定蹤，亦息肩一策耳。日下偶又艤舟葑溪，開篋
J31nB267_p0571c02║讀除夕、元旦二詩，觸境命詞，皆得性情之正。雖然，滄
J31nB267_p0571c03║桑自古何常，此是彼非，不若兩忘而化于道。誦金人
J31nB267_p0571c04║三緘之銘，喻風人明哲之旨矣。緣事固無應者，時節
J31nB267_p0571c05║艱危，告匱何啻小家。然與其愛妄費傾千金之橐，不
J31nB267_p0571c06║若踏實地下福田一粒種子。明智者或點首焉。
J31nB267_p0571c07║與陸平叔居士
J31nB267_p0571c08║客歲兩過高齋，叨法供，齒頰至今猶香也。所諭《宗鏡》
J31nB267_p0571c09║一序，碌碌中每念之，旋失之。春仲桃李芳菲之際，不
J31nB267_p0571c10║幸得一疾，拘攣逼迫，不可以言。幸因得疾而杜門謝
J31nB267_p0571c11║客，得閒得閒而序斯成。雖妍醜不自知，然謂有此可
J31nB267_p0571c12║以報命，病之能益人亦奇矣。不獨此也，憶向之行腳
J31nB267_p0571c13║時多病，以病求脫生死愈切，以其切故得㘞地一聲；
J31nB267_p0571c14║出世時又多病，以病而常念靜退，念靜退而畏結援
J31nB267_p0571c15║顯者。于今思之，蓋初病者策我見道也，厭苦不深，求
J31nB267_p0571c16║道不篤也；末病者牖我知幾也，所謂樹高招風，晚食
J31nB267_p0571c17║甘于肉，安步穩于車也。人未有生而不病者，乃世間
J31nB267_p0571c18║則卜筮醫藥，嗟歎呻吟，徒病而已。若因病而生惕勵，
J31nB267_p0571c19║則病未嘗不進乎道也。此學佛人之病，有異乎世間
J31nB267_p0571c20║之病也。足下學佛者，偶筆及之。
J31nB267_p0571c21║
J31nB267_p0571c22║
J31nB267_p0571c23║
J31nB267_p0571c24║
J31nB267_p0571c25║
J31nB267_p0571c26║
J31nB267_p0571c27║
J31nB267_p0571c28║
J31nB267_p0571c29║
J31nB267_p0571c30║嬾齋別集卷四（終）