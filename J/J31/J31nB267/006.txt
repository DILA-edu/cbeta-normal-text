J31nB267_p0578c01║牧雲和尚嬾齋別集卷之六
J31nB267_p0578c02║東吳　毛晉子晉　編閱
J31nB267_p0578c03║鄂州　記室智時　較訂
J31nB267_p0578c04║文（己）
J31nB267_p0578c05║雜牘
J31nB267_p0578c06║與唯一禪師
J31nB267_p0578c07║與兄湖頭一別又見秋風落木矣聞于爾時天龍啟
J31nB267_p0578c08║請開演唯識名稱普聞遠近崇信流出無量如來正
J31nB267_p0578c09║于兄謦欬間耳中秋左右擬過法會一談契闊。
J31nB267_p0578c10║與鹽梅禪師
J31nB267_p0578c11║舊歲覓一茅不就病日甚遂爾下蘇至今家舍猶在
J31nB267_p0578c12║途中四月渡江值雨不便走晤聞道履安和三門雖
J31nB267_p0578c13║清冷然正見住山家風彼圖熱鬧啾啾亂鳴者何耶。
J31nB267_p0578c14║答友
J31nB267_p0578c15║壽木已成承惠心銘。
J31nB267_p0578c16║與山中友人
J31nB267_p0578c17║西風作寒秋山變色病足不能遠陟領此深意霜葉
J31nB267_p0578c18║紅于二月花不又蹉過耶聞有天童之行果否古者
J31nB267_p0578c19║道生死事大若果則為君賀。
J31nB267_p0578c20║與婁江歐沖谷文學
J31nB267_p0578c21║足下高年知有宗門事期于打徹此非夙薰般若者
J31nB267_p0578c22║不能蓋尋常人多好作有為事說個明心見性了生
J31nB267_p0578c23║脫死彼以為迂語皆望望然去之故須有根器者乃
J31nB267_p0578c24║能直下信取古宿云但辦肯心必不相賺別來半載
J31nB267_p0578c25║有所契入否乞寄示。
J31nB267_p0578c26║復崑山諸千如文學
J31nB267_p0578c27║新正望後過無量始見足下書述令先尊眷念之意
J31nB267_p0578c28║一旦千秋心為惻然然足下道骨聳秀將來成就世
J31nB267_p0578c29║出世法克振家聲令先尊誰云亡乎。
J31nB267_p0578c30║又
J31nB267_p0579a01║病衲投跡深雲與足下經歲疏闊春仲曳策過天池
J31nB267_p0579a02║撫令先尊窣堵波恍然增我遐思還琴川省親聞足
J31nB267_p0579a03║下邇來謝事讀書歡喜無量願足下千萬自重千萬
J31nB267_p0579a04║勇往佛法世法驀忽一槌打就向塵勞中垂手佛頂
J31nB267_p0579a05║上打眠非分外事也。
J31nB267_p0579a06║簡嘉善周君謨
J31nB267_p0579a07║入春來雨雪連綿僦居村庵人跡斷絕衲被蒙頭烘
J31nB267_p0579a08║爐打坐不異在孤峰頂上遙想故園老梅當不止一
J31nB267_p0579a09║枝開也但此時曼殊不過無與對談居士亦未免嘴
J31nB267_p0579a10║盧都耳一笑。
J31nB267_p0579a11║簡馮荃升文學
J31nB267_p0579a12║入山而得足下為鄰玄度在咫尺矣愧山衲非放鶴
J31nB267_p0579a13║之儔耳幸蒙過存道誼何如哉暫下峰頂言念伊人
J31nB267_p0579a14║草此奉報。
J31nB267_p0579a15║簡吳伯明
J31nB267_p0579a16║承盛暑枉顧一彈指頃天朗氣清山川又一面目矣
J31nB267_p0579a17║松陵煙水邊偶有未了公案因而出山聞左右在城
J31nB267_p0579a18║未遑待晤緬惟尊志遊方之外而能隨順世緣不即
J31nB267_p0579a19║不離成已成物妙用有如此較之孤峰兀坐飽飯過
J31nB267_p0579a20║日理亂不聞者真如散㯉耳。
J31nB267_p0579a21║復張靜垣
J31nB267_p0579a22║來諭自期此生徹證乃休誠鐵石心志也但謂山僧
J31nB267_p0579a23║掃盡葛藤只以本分接人殊不知作如是說正葛藤
J31nB267_p0579a24║也且如何是無葛藤。
J31nB267_p0579a25║柬周西玄
J31nB267_p0579a26║領翰知冬底不能接晤矣荒院內外人情頗安唯嘗
J31nB267_p0579a27║忍飢說法聞之當一笑也有同參燭公者聚首天童
J31nB267_p0579a28║老人會中非一日住靜陽文山復四五年一缽千家
J31nB267_p0579a29║殊自高潔邇因蝗災曳杖出山欲窮水村之致聞貴
J31nB267_p0579a30║縣有荻秋精舍虛無主人其檀越為吳姓座下必知
J31nB267_p0579b01║其詳故敢通其情于左右燭師特謁可否惟命之。
J31nB267_p0579b02║與吳君訥
J31nB267_p0579b03║有情世間起倒如因時當秋風落木樹樹秋聲良覺
J31nB267_p0579b04║悽楚至于春日群葩吐艷紅綠又滿前矣聞足下春
J31nB267_p0579b05║遭回祿夏背嚴君亦適丁悽楚之時也唯百憂放開
J31nB267_p0579b06║致命遂志佑啟後人他日振家聲回春象嚴君如在
J31nB267_p0579b07║堂矣勉之哉居常幸無戚戚。
J31nB267_p0579b08║柬王言遠
J31nB267_p0579b09║近得一雨平疇交遠風良苗亦懷新想見柴桑之曠
J31nB267_p0579b10║懷齋中想亦欣然而心得也令親蒙賜柬為法虔矣
J31nB267_p0579b11║必得門下是日偕行此訂。
J31nB267_p0579b12║復兄
J31nB267_p0579b13║前者解維五內悽哽不可告人五七之期承院中大
J31nB267_p0579b14║眾設供轉經然皆身後事也子欲養而親不在古人
J31nB267_p0579b15║親嘗苦境乃能吐出嗚呼痛哉。
J31nB267_p0579b16║與宋五陵煉師
J31nB267_p0579b17║力扶教門乃所當為事但從上真人語不引亦妙所
J31nB267_p0579b18║以告足下但明其道不必計釋計儒者乃其間有深
J31nB267_p0579b19║旨也念相見時所陳尚有沾滯處異時徹證當知直
J31nB267_p0579b20║言為不欺耳。
J31nB267_p0579b21║柬周西玄
J31nB267_p0579b22║今歲秋成何薄之甚耶前月為庵中結制不過應個
J31nB267_p0579b23║時節外來師僧所留無幾幸而私志安分不十分以
J31nB267_p0579b24║得失關心頹然一室殊自得也想欲知近況此白。
J31nB267_p0579b25║與丁方流文學
J31nB267_p0579b26║重陽住波庵一接言論不惟文品清勝猶見慧心開
J31nB267_p0579b27║朗此非夙具大信根不能爾也所願從是增進克究
J31nB267_p0579b28║其實蓋西方聖人垂教深資之則可窮理盡性實踐
J31nB267_p0579b29║之則能脩己正身前賢揄揚之諒非虛語也惟嘗置
J31nB267_p0579b30║于懷他日當自見矣。
J31nB267_p0579c01║與李曉令
J31nB267_p0579c02║自道履之之白門也不得時接晤言獻歲歸宅又聞
J31nB267_p0579c03║抱疾不可以風今者綠楊三月時桃花紅菜花黃竹
J31nB267_p0579c04║院虛無人乃不聞跫然足音不令人深長思乎。
J31nB267_p0579c05║又
J31nB267_p0579c06║接尊札知近況林下枯稿之士古稱無事人用世者
J31nB267_p0579c07║豈同此耶日用應酬不暇正當人分內事也所惠陳
J31nB267_p0579c08║穀踰六十年直當以奇物視之或宿痾合愈而得此
J31nB267_p0579c09║也謝謝。
J31nB267_p0579c10║與吳門玄若師
J31nB267_p0579c11║某七八年來萍梗無定不接道範念與時積緬憶曩
J31nB267_p0579c12║于芸居中分題坐夜跳笑縱談猶夢中也令孫雨新
J31nB267_p0579c13║了然遠遊其志可嘉戎雷兄奄忽棄我往歲聞訃念
J31nB267_p0579c14║彼研幾教海十餘年之苦辛不覺涕下且聞死無窆
J31nB267_p0579c15║所更可傷焉培兄熱腸敦于友誼亦聞得奇恙天道
J31nB267_p0579c16║報施亦何爽耶。
J31nB267_p0579c17║復吳伯明
J31nB267_p0579c18║憶卑棲銅井時承道力加被飽看湖光山色中心藏
J31nB267_p0579c19║之未嘗忘也鄙刻實天地問一種野話然非有山林
J31nB267_p0579c20║泉石之情自當撫掌而擲矣乃門下跡寄寰中心遊
J31nB267_p0579c21║方外不惟不棄且欲樂聞之何耶。
J31nB267_p0579c22║復李曉令
J31nB267_p0579c23║昨慢去為歉三公子秀發豐厚信皆從福慧中來也
J31nB267_p0579c24║佳句深味所謂醉裏惺惺識得識不得是不必論但
J31nB267_p0579c25║于此信入奚止青天片雲十方早為居士坐斷矣。
J31nB267_p0579c26║寄靈章友人病中
J31nB267_p0579c27║山中安靜舊恙想輕減也病況僕曾深嘗醫藥秪半
J31nB267_p0579c28║功善調養者其要在胸中無一事健則放歌于青山
J31nB267_p0579c29║白雲倦則高眠聽良朋知友三三兩兩快談劇論自
J31nB267_p0579c30║則粧聾作啞飢則飲食隨意不必拘泥早暮幽獨則
J31nB267_p0580a01║復閒坐坐閒聽聽閒看看野鳥或飛或鳴時上時下
J31nB267_p0580a02║忽來忽去山花紅紅白白自開自落不言不語各成
J31nB267_p0580a03║其致乃至村樵負擔牧豎牽牛野步野貌不規不矩
J31nB267_p0580a04║野情野話嘈嘈雜雜吞吐無倫若平常以有心揀別
J31nB267_p0580a05║則見其鄙俗若無心領略則彼此無交涉試以閒心
J31nB267_p0580a06║一接自覺多味不必要吟詠偶然觸感有在口頭則
J31nB267_p0580a07║寫之不必要讀書忽乎興起則讀一兩葉而止此外
J31nB267_p0580a08║如憨如癡如百不解底人不計生不計死如是則真
J31nB267_p0580a09║忘病真忘病則有真忘病之樂現前久久則病去而
J31nB267_p0580a10║神復矣神得復大有為在我矣此藥頭乃軒岐所未
J31nB267_p0580a11║嘗道破秦越人信無從知也僕曾經驗敢此寫上。
J31nB267_p0580a12║與李曉令
J31nB267_p0580a13║尊親之變極為慘矣然既于封疆殉難死猶生也為
J31nB267_p0580a14║之後者在彰其志而已苫塊母過自哀毀。
J31nB267_p0580a15║與唐琪園
J31nB267_p0580a16║久不得晤念與日積尊從來知于佳園謝事脩持及
J31nB267_p0580a17║見報恩復書不覺驚歎法門之變一至此耶然願門
J31nB267_p0580a18║下以此斷文字之緣亦以此堅立雪之操務明己躬
J31nB267_p0580a19║長揖外擾暇則箕踞孤松婆娑片岫但見花開落不
J31nB267_p0580a20║聞人是非佛國之樂當不外是也。
J31nB267_p0580a21║與道侶
J31nB267_p0580a22║山野之性惟道聚最樂亦惟道話不倦憶雲在庵篝
J31nB267_p0580a23║燈相對豈多得耶夫子以剛毅木訥近仁吾宗亦以
J31nB267_p0580a24║勇往誠篤為尚聞初意欲過我後以事阻嗟嗟白駒
J31nB267_p0580a25║易馳晤緣難必急先務也莫過生死一關閒忙動靜
J31nB267_p0580a26║不置度外可坐斯道進毋忽毋忽。
J31nB267_p0580a27║與王言遠
J31nB267_p0580a28║甬東回至莊蒲堰值門下舟侍者言遲交臂而失之
J31nB267_p0580a29║怏怏至今都中聞有警北征又于何日。
J31nB267_p0580a30║與孫集公
J31nB267_p0580b01║住村三年不見煙壑自詣高齋乃知平地亦有山林
J31nB267_p0580b02║特恨拄杖子不得餘閒時時晏坐其間耳近者接仲
J31nB267_p0580b03║虞手帖忽聞宅內丙丁作祟吉人天相何應有此或
J31nB267_p0580b04║足下夙昔曾索牛車來釋迦老子冥復以此為警惟
J31nB267_p0580b05║作是觀珍重攝養。
J31nB267_p0580b06║與李曉令
J31nB267_p0580b07║夏末聞徒跣寧海迎尊先君之櫬上臺具題得恤可
J31nB267_p0580b08║謂忠孝著于一門山林之情亦為踊躍松傘甚為佳
J31nB267_p0580b09║物又非菌可易致。
J31nB267_p0580b10║復天童木陳和尚
J31nB267_p0580b11║承憫念賤體幸邇來可杖行第出門尚有小苦銘塔
J31nB267_p0580b12║一事舊冬欠商遂成少不更事然為人後者發揚先
J31nB267_p0580b13║人光明不一而足念是或可恕也。
J31nB267_p0580b14║寄江陰乾明寺元白禪師
J31nB267_p0580b15║某生平意在巖壑苦為村僧如籠中鳥忽忽不樂君
J31nB267_p0580b16║山憑眺風雨俱來放言抒懷同心在座嘉會豈易得
J31nB267_p0580b17║耶又想古寺清秋長廊直入法堂前艸深一丈行坐
J31nB267_p0580b18║自得一任門外漢窺覷豈非真古宿高風哉。
J31nB267_p0580b19║與社友
J31nB267_p0580b20║人生而靜天之性也不平者其有激焉何以治之其
J31nB267_p0580b21║恕矣乎何以言之人性同也有激則不平若彼彼相
J31nB267_p0580b22║激彼彼不平小則成隙大則成怨怨而不息則父子
J31nB267_p0580b23║之間君臣朋友之際一旦不顧未有不至相戕相害
J31nB267_p0580b24║者隙而至于相戕相害何所底止乎故莫若靜之以
J31nB267_p0580b25║復其初也語云君子之過也如日月之食焉過也人
J31nB267_p0580b26║皆見之更也人皆仰之今公情關骨肉理宜不平豈
J31nB267_p0580b27║為過乎但望一靜則吾所仰者竹院無事清晨頗涼
J31nB267_p0580b28║幸即移玉。
J31nB267_p0580b29║與沈傳中文學
J31nB267_p0580b30║端陽別來瞬息秋中矣遙憶天門山色恍焉在目第
J31nB267_p0580c01║不得共居士納涼橫山頂上如何如何。
J31nB267_p0580c02║答李曉令
J31nB267_p0580c03║適喫午飯佳蔬忽及齒牙俱甘矣冊葉像卷已為塗
J31nB267_p0580c04║抹但非當行聊塞來命耳。
J31nB267_p0580c05║復諸千如
J31nB267_p0580c06║前自敝里過貴邑應酬煩而精神倦故不告而行矣
J31nB267_p0580c07║意者秋以為期復過雲在談衷話舊旦暮相對也惠
J31nB267_p0580c08║履甚輕便步時恒念足下不既。
J31nB267_p0580c09║答葉嶽心
J31nB267_p0580c10║來字山僧西遊居士東櫂此即好與三十棒何故只
J31nB267_p0580c11║為山僧不曾動步試問居士腳跟又且如何。
J31nB267_p0580c12║答錢聖月
J31nB267_p0580c13║接佳作讀之甚快菴主亦欣然寶之所付紙聊以應
J31nB267_p0580c14║命婁東歸尚圖竹下一坐。
J31nB267_p0580c15║與許白生文學
J31nB267_p0580c16║玉峰聊寓適當搖落懷想君子殊深白露蒹葭之思
J31nB267_p0580c17║恨不能溯遊從之耳。
J31nB267_p0580c18║與虎丘道侶
J31nB267_p0580c19║五月一宿高齋殊覺快意恨無暇不得上生公可中
J31nB267_p0580c20║亭領略晨霞曙色耳。
J31nB267_p0580c21║與諸合甫
J31nB267_p0580c22║雲在逗留不過半月虞山不過一日程臨行能同到
J31nB267_p0580c23║空潭之曲坐坐乎故里道俗信有為者多倘得一二
J31nB267_p0580c24║有道激揚此事虞山玉峰雖曰齊魯不一變並幾于
J31nB267_p0580c25║道耶。
J31nB267_p0580c26║與葛瑞五
J31nB267_p0580c27║入鄉聞冒風今愈否木樨已開過獨西山幾片石似
J31nB267_p0580c28║不能忘情出月若及門諸子來當率其向孤峰一坐
J31nB267_p0580c29║足下當為導師一笑。
J31nB267_p0580c30║與葉嶽心
J31nB267_p0581a01║來時汗流浹背今寒風凄其將吹人過他山矣足下
J31nB267_p0581a02║其念之乎。
J31nB267_p0581a03║與嚴髻珠
J31nB267_p0581a04║清燈靜夜娓娓談心追味玄言喜而不寐昨歸途晤
J31nB267_p0581a05║鶴師又承畫安眾久遠之方聚流成河積土成山令
J31nB267_p0581a06║有餘不足皆得向緇田植種惠而不費旨哉斯舉聞
J31nB267_p0581a07║戴仲老有塤箎之應打鼓弄琵琶還他一會家靈山
J31nB267_p0581a08║法筵儼然未散欣慰何如。
J31nB267_p0581a09║與葛瑞五
J31nB267_p0581a10║月夕出山興之所乘殊覺幽曠獨歸室中未免深長
J31nB267_p0581a11║思耳群陰已極一陽將來未審君子天心能復炤于
J31nB267_p0581a12║寒谷乎。
J31nB267_p0581a13║復松雨師
J31nB267_p0581a14║還山冗冗未及造謁更承枉顧感佩感佩歲云暮矣
J31nB267_p0581a15║空谷寂寥私擬新正人事完局逕抵高齋想其時庭
J31nB267_p0581a16║梅試花或不置我于清香之外。
J31nB267_p0581a17║柬空林大師
J31nB267_p0581a18║太陽傾倒忽又隔兩年頭生平知益思雖長而晤焉
J31nB267_p0581a19║寡晚節苦境良在茲也荒山開自齊梁而山光潭影
J31nB267_p0581a20║實見于唐詠或能乘興汗漫其遊雖曰百里一帆可
J31nB267_p0581a21║即已囑愚侍辦舟倘能不棄真所謂從天降下也。
J31nB267_p0581a22║示靈嶼上人
J31nB267_p0581a23║覽書知有志宗乘非一日矣古人云若也形于紙墨
J31nB267_p0581a24║何有吾宗一紙頌皆岐路邊事確實處一字不著不
J31nB267_p0581a25║知又如何通信來。
J31nB267_p0581a26║寄沈傳中文學
J31nB267_p0581a27║棲真僻在東南清絕高曠于中閒吟散步殊稱病軀
J31nB267_p0581a28║不謂出山後天時人事遂有阻隔舊歲與朱近脩商
J31nB267_p0581a29║訂今春必同渡錢塘渠甚有意移家剡上作桃源隱
J31nB267_p0581a30║者因犯傷寒一冬在床席今始起也慈恩來山野即
J31nB267_p0581b01║思俶裝聞道路難行又復擔閣弘文出門久欲先歸
J31nB267_p0581b02║故附手疏。
J31nB267_p0581b03║復姚江沈求如居士
J31nB267_p0581b04║大陽話別日月易流回想深山晤對不能驟得為恨
J31nB267_p0581b05║興福為脫俗之地檀命難卻暫歸一應然未免復熏
J31nB267_p0581b06║俗氣長天孤鶴棲真時在夢想承諭入山唯恐不深
J31nB267_p0581b07║非深相為何有此肝膈之語日下尚未能灑然擬在
J31nB267_p0581b08║春深夏初過法海一禮妙兄塔兼圖促膝石上商巨
J31nB267_p0581b09║細法門飲清涼之泉耳。
J31nB267_p0581b10║復鄭子康
J31nB267_p0581b11║飢思食倦思眠近來真境此外無事矣得粉團喜甚
J31nB267_p0581b12║前過敘作得二偈附上。
J31nB267_p0581b13║與李曉令
J31nB267_p0581b14║連日大雨想花神亦隱身去矣院中無聊惟隔墻望
J31nB267_p0581b15║桑葉耳。
J31nB267_p0581b16║復王侶石
J31nB267_p0581b17║適捧二圖章不忍去手私意不滿更有索焉想博雅
J31nB267_p0581b18║君子不吝此大布施也。
J31nB267_p0581b19║復李曉令
J31nB267_p0581b20║雨雹之後繼此霖雨房屋濕蒸四肢困倦唯啜茶打
J31nB267_p0581b21║盹而已圖章領訖然此筆法又未見也。
J31nB267_p0581b22║柬鶴師
J31nB267_p0581b23║憶別河干綠楊紅杏殊快心目歸村院惟見菜花滿
J31nB267_p0581b24║田而谿桃零落已盡春光如駛病骨不強兀坐室中
J31nB267_p0581b25║浩然長歎。
J31nB267_p0581b26║與葉嶽心
J31nB267_p0581b27║世相虛幻病軀倦贏孤峰把茅諒時不可深村數椽
J31nB267_p0581b28║得以閒坐困眠老我餘生復何求耶但得屋邊有樹
J31nB267_p0581b29║牖外有竹門前有水可居數人足矣若曰此非知識
J31nB267_p0581b30║局面不知三百五百鬧叢叢地自有大叢林在何必
J31nB267_p0581c01║求靜乎。
J31nB267_p0581c02║與高靜之居士
J31nB267_p0581c03║去秋雲在會晤非一衛法之誼見于辭色豈直金湯
J31nB267_p0581c04║是稱直以緇流為骨肉矣不忘不忘然崑多君子又
J31nB267_p0581c05║得有道引之向上行履則闤闠阡陌皆佛國也病軀
J31nB267_p0581c06║將來謝院事必求仁里以處。
J31nB267_p0581c07║與雪丆首座
J31nB267_p0581c08║棲真之行移在秋者其時以興福事未結局故也今
J31nB267_p0581c09║則旦暮可行但不知途路如何僧是離鄉艸遠則有
J31nB267_p0581c10║香我力辭破山者以此久住則不美也公當以此籌
J31nB267_p0581c11║之廣眾中是非雖有忍辱鎧何在我不十分強公在
J31nB267_p0581c12║公當原其大者前進可也。
J31nB267_p0581c13║與印象知客
J31nB267_p0581c14║好山好水其誰不愛然美膳中有毒自當棄之矣所
J31nB267_p0581c15║以衲子住處人為上境為下聞在雲在過夏相宜否
J31nB267_p0581c16║古聖惜寸陰百工必居肆況我病矣倦矣將謝事矣
J31nB267_p0581c17║天各一方散時多而聚時少能不動心乎。
J31nB267_p0581c18║簡吳稚仙居士（二首）
J31nB267_p0581c19║孤峰寥廓縱目八荒宿痾得以灑然更得有道相鄰
J31nB267_p0581c20║歡喜增一倍矣齋頭有暇把臂白雲之上固所願也。
J31nB267_p0581c21║又
J31nB267_p0581c22║兩湖名勝乘興一泛更得高樓縱目伊蒲飽腹真快
J31nB267_p0581c23║遊也圓劑領訖服後當報其利益。
J31nB267_p0581c24║與吳仲木
J31nB267_p0581c25║接教知近況雖彼此相去然登山頭見澉城恍若見
J31nB267_p0581c26║君子道同而情真蓋不期然而然矣菴中殊自適菴
J31nB267_p0581c27║主蕭散亦正合疏野第因破山僧來聐聒兩日覺牙
J31nB267_p0581c28║疼亦不妨耳。
J31nB267_p0581c29║與陸哉生文學
J31nB267_p0581c30║日者捧缽高齋春風逼人如遊武陵桃源蒼黃滿眼
J31nB267_p0582a01║又若登孤峰峻壑別後不無想念村上化士還傳稱
J31nB267_p0582a02║道駕欲近日過山囑童子掃徑以俟。
J31nB267_p0582a03║與陸子念居士
J31nB267_p0582a04║谿菴逗留承喬梓枉顧既醉既飽兼示瑤章所獲多
J31nB267_p0582a05║矣竊聞初度與樗散相若欲申繾綣謹製山偈一幅
J31nB267_p0582a06║嘉賓宴集華堂之上錦屏繡幢間插入巴下之音乃
J31nB267_p0582a07║希有事然亦君子之優容也一笑。
J31nB267_p0582a08║柬陸葆翁
J31nB267_p0582a09║歲聿云暮空谷無聊獨梅蕊含香橫斜窗外差可人
J31nB267_p0582a10║耳然新年頭應接甚煩意欲向僻處避數日燈節後
J31nB267_p0582a11║望惠然石上一看新泉。
J31nB267_p0582a12║與靈嶼上人
J31nB267_p0582a13║久不面甚念聞病不能步履此正加功時也惟人有
J31nB267_p0582a14║病他念俱息惟念生死最緊十方諸佛皆因念老病
J31nB267_p0582a15║死而成道所以病在參學人分上最有利益也我與
J31nB267_p0582a16║汝同鄉人又是舊相識故不以客語相告。
J31nB267_p0582a17║與香際上人
J31nB267_p0582a18║扁舟偷閒泛乎海濱復因夏期相逼撥欋即去念未
J31nB267_p0582a19║及與上座一晤拙語一冊寄覽少見惓惓。
J31nB267_p0582a20║與吳稚仙
J31nB267_p0582a21║鷹峰葛藤竟被令姪流布狼籍狼籍在海虞尋秋過
J31nB267_p0582a22║一谿菴又有拙語謹奉尊覽雲水之蹤晤期不定神
J31nB267_p0582a23║往神往。
J31nB267_p0582a24║與徐非一
J31nB267_p0582a25║紅塵而脩白業古所難也緇服而舍紅塵尤所難也
J31nB267_p0582a26║非善根熟時節到其能耶有作易想者又相似出塵
J31nB267_p0582a27║而實在塵也我不勸公即出塵但與出塵之心相應
J31nB267_p0582a28║即身不出塵可也。
J31nB267_p0582a29║復陸叔範居士
J31nB267_p0582a30║衰病之軀厭煩喜靜天童之任力已辭卻偶來幽僻
J31nB267_p0582b01║心所眷眷但以路遙蔣徑梅花徒神遊而已。
J31nB267_p0582b02║與陸藎臣
J31nB267_p0582b03║法緣結聚固自不偶然非不偶既出于偶豈能常偶
J31nB267_p0582b04║耶古人如貓捕鼠孜孜于是者亦以日月易流師友
J31nB267_p0582b05║難遘求師于心吾何有隱念之念之二六時中精神
J31nB267_p0582b06║當興起十倍水窮山盡得一轉身不移寸步不妨入
J31nB267_p0582b07║室矣結冬嬾東話西語無可相寄偶來殊僻難定即
J31nB267_p0582b08║往直付之偶來而已。
J31nB267_p0582b09║與陸平叔
J31nB267_p0582b10║人生知命之外血氣中衰縱金丹大藥莫能滋益以
J31nB267_p0582b11║非本元豈能長固若能長固世當無老病或貧賤不
J31nB267_p0582b12║能致秦皇漢武定南面萬世矣彼莫能之則可知世
J31nB267_p0582b13║相無常乃先佛誠諦不易之訓也從無常而生厭離
J31nB267_p0582b14║得道者如毛戀無常而欲出世得道者如角豈特如
J31nB267_p0582b15║角我未之見也唯座下久研法味深得道腴病衰之
J31nB267_p0582b16║魔必以此勝之也。
J31nB267_p0582b17║與范遵甫
J31nB267_p0582b18║日來求閒反被閒役聞闇伯過我兩度皆出外不值
J31nB267_p0582b19║人生良會亦自難得然人生之役役無已多半為居
J31nB267_p0582b20║處飲食而然使居處飲食不謀而遂人亦何苦役役
J31nB267_p0582b21║所可笑者方外之人無父母兄弟家室子女而亦役
J31nB267_p0582b22║役不休何為其然也老子云吾有大患為吾有身信
J31nB267_p0582b23║斯言也雨中無聊偶懷書上。
J31nB267_p0582b24║答鄭子康
J31nB267_p0582b25║嬾齋而得新詠嬾亦能感人而新詩又能起予嬾嬾
J31nB267_p0582b26║相感嬾之趣味非嬾人不知也大士緣起經歷名公
J31nB267_p0582b27║多矣其再摹時適同尊翁生齡此因緣非偶尊翁其
J31nB267_p0582b28║再來人乎近詩得暇當錄寄也。
J31nB267_p0582b29║又
J31nB267_p0582b30║兩日來心想只在佳園李子上真所謂醉李也得三
J31nB267_p0582c01║十枚不覺喜躍餘廿枚欲我分諸左右恐不足要將
J31nB267_p0582c02║佳者補之殊覺吝吝耳。
J31nB267_p0582c03║又
J31nB267_p0582c04║前李珍藏日食四顆今復得二十枚意外之遇也又
J31nB267_p0582c05║大雨不損香色益見護持念我所念矣然貪心不息
J31nB267_p0582c06║又待來年聞之當一笑也。
J31nB267_p0582c07║與隱峰侍者
J31nB267_p0582c08║今春雨水連綿欲看菜花阻我佳興至五月初始移
J31nB267_p0582c09║櫂從新城盛澤北麻一轉總遊戲三昧而已即欲撥
J31nB267_p0582c10║櫂至汾湖以出門日久院中有事逼歸不得如願也
J31nB267_p0582c11║中秋邊擬過池上看月其時不識可抽身來一相聚
J31nB267_p0582c12║乎。
J31nB267_p0582c13║與廣潤木陳和尚
J31nB267_p0582c14║夏雨彌月蒸濕異常吳江道信歸自台嶺稔知法體
J31nB267_p0582c15║康勝勤眾七月流火涼風徐來千巖萬壑之中爽氣
J31nB267_p0582c16║先集秋色既佳遐想几杖又必悠然得其樂矣散步
J31nB267_p0582c17║谿上胤靈過門因風寄候深冀慈原。
J31nB267_p0582c18║與梅谿庵主
J31nB267_p0582c19║溽暑遽返得無勞乎梅詩快讀塵埃脫盡如坐冰壺
J31nB267_p0582c20║非詩不洩梅之神非梅不發詩之韻詩乎梅乎殆莫
J31nB267_p0582c21║可分矣刻完必先寄我一冊使得坐遊于孤山之下。
J31nB267_p0582c22║與王侶石文學
J31nB267_p0582c23║客歲中秋小山看月乃極快事惡知自今思之為極
J31nB267_p0582c24║哀事耶曉令往矣小山依然至中秋夜月必仍來欲
J31nB267_p0582c25║得曉令為展紙磨墨看山野寫詩其可得耶曉令之
J31nB267_p0582c26║死蓋不忍言矣足下為心知誨此諸孤覽其庭囿其
J31nB267_p0582c27║情亦必有不勝言不忍言者矣茲來自京口不得見
J31nB267_p0582c28║曉令又復不得晤足下此中鬱噎紙墨所不能洩也
J31nB267_p0582c29║悼詩八首附致靈所倘足下見之為一讀與諸子俾
J31nB267_p0582c30║諸子對其尊公而誦之曉令非蒙蒙者其必踊然而
J31nB267_p0583a01║聽余之詩毅然而登道之岸矣唯足下善勗其郎君
J31nB267_p0583a02║即所以慰曉令也。
J31nB267_p0583a03║寄曉令諸郎君
J31nB267_p0583a04║尊公溘焉棄世人事何如此耶茲來舊院不得過宅
J31nB267_p0583a05║一弔悼詩八首一讀尊公前以見久交之誼書一緘
J31nB267_p0583a06║可致之王先生逝者不可追今日之事願諸公子勤
J31nB267_p0583a07║讀好學不墜書聲即尊公于冥冥之中亦歡然放懷
J31nB267_p0583a08║矣薄儀附致以代漬酒。
J31nB267_p0583a09║與商尊法侄
J31nB267_p0583a10║一春冗冗直至四月望後還山寺中雖澹泊而綠樹
J31nB267_p0583a11║環遶濃陰蔽天又多脩竹日夕涼風不搖扇亦快爽
J31nB267_p0583a12║也且淨房浴室賴知浴皆就燈火無缺安居亦稱自
J31nB267_p0583a13║在矣吾侄聞之必有快于心也。
J31nB267_p0583a14║寄極樂庵嬾石監院
J31nB267_p0583a15║佛訓比丘出世先脩慈心大士度生全憑願力上座
J31nB267_p0583a16║能安老病度異類此與慈心相應也未得如是必欲
J31nB267_p0583a17║如是此願力也慈心普願力堅何事不可為何為而
J31nB267_p0583a18║不成乎。
J31nB267_p0583a19║柬庉村浮石和尚
J31nB267_p0583a20║丹陽舟中匆匆言別殊歉于心捧讀尊錄自在說去
J31nB267_p0583a21║文旨清徹不落近時濃抹之態真足垂世不朽弟何
J31nB267_p0583a22║敢舉筆於其間耶承命不敢套辭繁處略刪幾段至
J31nB267_p0583a23║於第三冊碎栴檀片片皆香似不必去取矣。
J31nB267_p0583a24║復錢聖月
J31nB267_p0583a25║歲晚得札不勝憮然念曰何錢子頻年所遇如此乎
J31nB267_p0583a26║古南寂寞不減秋亭即於此送臘迎春想錢子未能
J31nB267_p0583a27║即咬莖虀未免推向門外此為別也而其同者幸錢
J31nB267_p0583a28║子有一莖虀在腹中將來可漸入佳境嬾叟作是實
J31nB267_p0583a29║語錢子覽之當一噴飯和介老詩并登金山作俱已
J31nB267_p0583a30║披誦感吉人之永逝念嘉會之不常祗令人添牛山
J31nB267_p0583b01║之悲耳藏墨甚佳弗敢輕用俟有新詠發其光也。
J31nB267_p0583b02║柬周公貞
J31nB267_p0583b03║昨暮燈下忽成莖虀詩足下目之當一笑耶然天機
J31nB267_p0583b04║所至不期然而然乞并前書緘寄聖月新年完一詩
J31nB267_p0583b05║債甚為自得醜妍不知也呵呵。
J31nB267_p0583b06║與范遵甫（二首）
J31nB267_p0583b07║昨敘甚歡夜來方雨天之隨人如此耶明欲出門四
J31nB267_p0583b08║五日歸時再同看梅野外或櫂湧蓮一看近修劇談
J31nB267_p0583b09║半日皆樂事也。
J31nB267_p0583b10║又
J31nB267_p0583b11║今日有意大梅恐早間雨妒減其神矣公能念之步
J31nB267_p0583b12║至河干小舟候談也不敢多拉人惡不靜故。
J31nB267_p0583b13║與朱近脩
J31nB267_p0583b14║谿東有老梅一往觀之雖不甚奇諸梅當遜之也與
J31nB267_p0583b15║范子留連移時惜公不與覺興短耳京口尚未去亦
J31nB267_p0583b16║厭去業風所吹又不得不去也在遲遲耳望邊若舟
J31nB267_p0583b17║回須拼一日桃柳下坐。
J31nB267_p0583b18║與法平書記
J31nB267_p0583b19║開書知吳下氣象種種可觀此林下人之福也庭梅
J31nB267_p0583b20║盛開須及時看好但心欲來而事有阻念之不覺此
J31nB267_p0583b21║中搖搖耳大約清明邊可出門想梅花雖謝桃杏必
J31nB267_p0583b22║能待我也。
J31nB267_p0583b23║柬木陳和尚
J31nB267_p0583b24║古人弘法罹難何代無之如石門棲賢覺範皆英偉
J31nB267_p0583b25║奇傑之人自經世患而光明愈赫赫難掩苟不經憂
J31nB267_p0583b26║患又誰見其英偉奇傑也哉武林帶水一葦非不能
J31nB267_p0583b27║杭因癤毒彌月未瘳步履拘攣致失躬候也。
J31nB267_p0583b28║柬報恩浮石和尚
J31nB267_p0583b29║賤體正在困頓岫徒促入西華買舟復止步履實不
J31nB267_p0583b30║便也況華山為舊遊之地含法師亦舊同參契闊已
J31nB267_p0583c01║久亦思一晤然必待精神稍充始能往返盤桓聞佳
J31nB267_p0583c02║園樹木蔥菁有閣有亭可以登眺此弟所甚喜臨風
J31nB267_p0583c03║懷想不覺神飛。
J31nB267_p0583c04║與玄若禪師（二首）
J31nB267_p0583c05║憶別又踰年矣南北馳鶩渴鹿野馬自笑狂癡乃入
J31nB267_p0583c06║春來忽患癤毒經今未瘳人情形貌已失故吾攬鏡
J31nB267_p0583c07║捫頭深生愧悔緬想道體耆年珍攝宴坐室中吉祥
J31nB267_p0583c08║止止動靜攸分天壤莫喻大圓鏡中必生憐憫扇頭
J31nB267_p0583c09║佳詠何過譽耶塵坌填胸未能唱喁報命在京口時
J31nB267_p0583c10║粥飯之暇有懷三十年前故友如同戒二公今不多
J31nB267_p0583c11║得用是描寫生平一申想慕今已付梓吾兄必樂聞
J31nB267_p0583c12║之謹持數冊呈覽或社中舊交見之二公雖化去而
J31nB267_p0583c13║神情儼然夙昔之盟固未寒也。
J31nB267_p0583c14║又
J31nB267_p0583c15║暮年受用無事為福聞禁足自怡餘閒悟寂方寸未
J31nB267_p0583c16║寧者豈同日而語耶神往神往蒙論正觀銘誌厥旨
J31nB267_p0583c17║高深學既蕪陋語又顛連恐不副來命幸長公一記
J31nB267_p0583c18║索隱鉤深古今咀嚼倚墻靠壁或無誚焉及乎舉筆
J31nB267_p0583c19║目眩神倦首尾不倫非真非草皆以意造想二王之
J31nB267_p0583c20║必無我法也舉似左右當一噴飯。
J31nB267_p0583c21║復周青士
J31nB267_p0583c22║周子固窮別來無恙深慰深慰衰朽雖在青山古寺
J31nB267_p0583c23║中無日高未起之福役役如在市井周子居市井而
J31nB267_p0583c24║心常如在山林之閒靜我知之矣周子亦自知否耶
J31nB267_p0583c25║知之亦足以自樂矣富貴浮雲不必相較也。
J31nB267_p0583c26║答王薇垣
J31nB267_p0583c27║雲山千里經年不得相聚念之念之然居僧居俗各
J31nB267_p0583c28║有家計此難免者但纏縛中緊緩微有不同耳今欲
J31nB267_p0583c29║出離不必太著忙又不可全丟下但好事只管做去
J31nB267_p0583c30║便是出離之法齋得一僧是好事不可不齋念得一
J31nB267_p0584a01║佛是好事不可不念靜坐得一炷香是好事不可不
J31nB267_p0584a02║坐記取記取不可丟開好事徒自著忙徒自煩惱無
J31nB267_p0584a03║益于修行也。
J31nB267_p0584a04║與錢聖月
J31nB267_p0584a05║相隔兩月晴日甚少中秋月色又付之烏有山中亦
J31nB267_p0584a06║覺無興致令親楊君已惠一圖章極文極雅然念因
J31nB267_p0584a07║公所致摩挲而復馳想耳茲初八夜見月生喜不覺
J31nB267_p0584a08║多坐一時遂冒寒嘔泄累日正無排悶處忽又得所
J31nB267_p0584a09║寄佳鐫一方如對公面置之案頭不忍去手。
J31nB267_p0584a10║與朱近脩
J31nB267_p0584a11║嚴寒聿至雪霰紛飛一年又復告終神衰病集未免
J31nB267_p0584a12║悒悒其懷耳公之所履又何如耶椒盤柏酒寓以詩
J31nB267_p0584a13║文情懷庶幾可遣然來日苦短興盡悲來諒亦大同
J31nB267_p0584a14║于我也。
J31nB267_p0584a15║柬鶴師兄
J31nB267_p0584a16║嚴髻老親製圖章楊曰老以海王百谷類不肖皆莫
J31nB267_p0584a17║大之惠也至于廣慧聞公法誼惓惓而五六年曠隔
J31nB267_p0584a18║疏慵成性當必諒我湖州靈上座久約登臨乃匆匆
J31nB267_p0584a19║不上前春風梅花幾度遭渠冷笑仲行純甫在山中
J31nB267_p0584a20║承甚相愛纘先憶在垂髫時晨夕歡笑今亦成老友
J31nB267_p0584a21║皆意中所念拙錄粗扇乞分致之。
J31nB267_p0584a22║與陸葆翁
J31nB267_p0584a23║月日住四明天童山苾芻某頓首不佞處方外與宗
J31nB267_p0584a24║族鄉黨闊絕久矣凡婚喪之禮匪特不行亦不與聞
J31nB267_p0584a25║也茲有所啟者情之有不得已也情之不得已則非
J31nB267_p0584a26║道之所在然亦義之所在也願我翁詳聽使成其義
J31nB267_p0584a27║不佞少失學家貧年十三寄食于舅氏益所公家我
J31nB267_p0584a28║翁所知也公時無子欲子不佞而不察內政之苛忌
J31nB267_p0584a29║暑無苧寒無絮眾僕皆欣欣然溫飽而不佞飢不敢
J31nB267_p0584a30║啼寒不敢聲驅叱使令求等於廝僕不能得而公如
J31nB267_p0584b01║弗聞見蓋名曰甥舅不啻如路人也于是病憤反舍
J31nB267_p0584b02║年十七從舅君平入泮往拜之外叔祖季吳公見而
J31nB267_p0584b03║喜留于家亦我翁所知也在季吳公家踰月從之出
J31nB267_p0584b04║入一日忽命不佞稱君平舅為兄舅姆為嫂叔祖母
J31nB267_p0584b05║黃氏所教亦然無異辭不佞不知所謂而口難之歸
J31nB267_p0584b06║白先慈先慈曰此外公愛汝欲汝為子矣汝從之亦
J31nB267_p0584b07║好但他人或有言後不便不佞奉先慈語在迴遑間
J31nB267_p0584b08║卒難改口間聞二老人私語謂君平舅既讀書已何
J31nB267_p0584b09║暇理家業此郎識字警敏無外習勝我兩姪他日一
J31nB267_p0584b10║專舉業一主家門如兄弟相依可也所言兩姪者蓋
J31nB267_p0584b11║季吳公之兄子少孤皆賴公撫育及長有不合咸去
J31nB267_p0584b12║故云季吳公因晨夕數四命不佞稱君平舅曰兄姆
J31nB267_p0584b13║曰嫂焉不佞終以為難既而君平舅言于二老人謂
J31nB267_p0584b14║不佞資性敏可讀書二老人又喜曰既有資性待他
J31nB267_p0584b15║讀書也罷公之兄子果嘖有煩言不佞乃守先慈囑
J31nB267_p0584b16║二老人知不佞意乃默前語然不佞恒處君平舅書
J31nB267_p0584b17║齋相對怡然未嘗一日不如兄弟相語相樂而二老
J31nB267_p0584b18║人愛撫又未嘗一日（不以）骨肉等視不若撫二姪之疏
J31nB267_p0584b19║也即君平舅姆亦未嘗一日不如小叔敬待無履製
J31nB267_p0584b20║履無襪製襪故不佞雖不順二老人過愛之言實未
J31nB267_p0584b21║嘗不受二老人暨君平舅過愛之實三年在其家安
J31nB267_p0584b22║心肆志如父母家然外祖母愛撫尤篤將出呼從者
J31nB267_p0584b23║既醉恐飢睡至于冬夏浣濯靡不親視親朋宴會靡
J31nB267_p0584b24║或見遺匪德其飲食也推其意無時不愛我立于其
J31nB267_p0584b25║前也逮三年之後君平舅赴館季吳公入鄉應接家
J31nB267_p0584b26║庭指揮僮僕盡囑于不佞而外祖母見不佞在側則
J31nB267_p0584b27║喜有事他出則望焉思焉雖曰愛甥幾同真子矣從
J31nB267_p0584b28║是季吳公定婚割產欲速成之媒妁到門矣行聘有
J31nB267_p0584b29║日矣不佞終守先慈囑以他日未安為念然亦出塵
J31nB267_p0584b30║時至有負二老人之心非二老人有始而不克終也
J31nB267_p0584c01║惟此厚德已銜三十年餘一回思憶恍然如昨今二
J31nB267_p0584c02║老人骸骨異處其孫飄落能忘情哉趙氏親枝唯益
J31nB267_p0584c03║所舅有子然尚幼俟其長恐二柩不能待每與家兄
J31nB267_p0584c04║商之曰此或以幼弟出名聯絡至親從旁贊助又必
J31nB267_p0584c05║得至親中一老尊長坐炤不佞初難之因念不佞兩
J31nB267_p0584c06║番寄食外家皆我翁所知是以奉聞且我翁與趙氏
J31nB267_p0584c07║戚誼無間默自揣摩必欣然許未議為義舉也其賻
J31nB267_p0584c08║葬之資已豫為計尚有至親諒能竟事其要者必得
J31nB267_p0584c09║縣尊批示公安雖不法死者無知古人有澤及枯骨
J31nB267_p0584c10║傳于後世此有仗我翁精思以開陳密用而措置也
J31nB267_p0584c11║昔魏客謂信陵君曰公子有德于人願公子忘之人
J31nB267_p0584c12║有德于公子願公子勿忘哀哉今季吳公暨外祖母
J31nB267_p0584c13║四人皆之九原其德不佞必相忘也其在不佞忍相
J31nB267_p0584c14║忘耶德至于不能相忘既處方外則亦已矣何必必
J31nB267_p0584c15║以安其骨是念蓋不佞推季吳公當日欲嗣立不佞
J31nB267_p0584c16║之心有子義于君平舅有弟義親緣可棄此義不能
J31nB267_p0584c17║泯沒仰惟仁鑒俯就而成其志寧獨某方外一人踊
J31nB267_p0584c18║躍實與趙氏百世感且不朽某不勝懇切惶悚之至。
J31nB267_p0584c19║復陸葆翁
J31nB267_p0584c20║翁年高神旺福履綏之某隈身空山搖搖如侍座側
J31nB267_p0584c21║舊秋趙氏四柩未安陳情獻議正以道途修阻未能
J31nB267_p0584c22║踵叩承慷慨許主其事九泉蒙德蓋無窮也且嘉獎
J31nB267_p0584c23║之言溢於長箋詞嚴義正益令人歎服。
J31nB267_p0584c24║
J31nB267_p0584c25║
J31nB267_p0584c26║
J31nB267_p0584c27║
J31nB267_p0584c28║
J31nB267_p0584c29║
J31nB267_p0584c30║嬾齋別集卷之六（終）