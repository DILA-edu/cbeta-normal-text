J31nB267_p0585a01║牧雲和尚嬾齋別集卷之七
J31nB267_p0585a02║東吳　毛晉子晉　編閱
J31nB267_p0585a03║鄂州　記室智時　較訂
J31nB267_p0585a04║文（庚）
J31nB267_p0585a05║頌
J31nB267_p0585a06║雪竇石奇和尚手書華嚴經頌
J31nB267_p0585a07║大哉毗盧法界藏廣漠甚深難思議一塵中現無盡
J31nB267_p0585a08║塵塵塵有佛剎安住佛身充遍悉無餘毛孔復含無
J31nB267_p0585a09║盡界依正同然莫可分而亦炳然不雜亂譬如千燈
J31nB267_p0585a10║共一室亦如帝釋寶絲網十方薩埵來如雲影現其
J31nB267_p0585a11║中作佛事各說所習妙法門各各向我毗盧佛菩提
J31nB267_p0585a12║樹王枝葉旋婆娑遍蔭金剛座雲臺寶網彌虛空自
J31nB267_p0585a13║然而雨莊嚴具如是眾妙莊嚴具皆代如來宣法音
J31nB267_p0585a14║如是法音流十方愚癡凡夫若聾聵焦芽種性亦尟
J31nB267_p0585a15║聞大心眾生乃能見唯我勝友奇大師舍盡曠劫妄
J31nB267_p0585a16║想執竟將舌端作墨海書此無礙妙章句置於空山
J31nB267_p0585a17║勝道場風雲樹神冥擁護我來獲窺心眼開三復喜
J31nB267_p0585a18║覺盈身意再拜稽首世間雄及與遮那昔同行願大
J31nB267_p0585a19║悲雲遍覆我令我速達根本智令我速成普賢行願
J31nB267_p0585a20║樓閣門彈指入願三世性疾明了廣及沉冥諸有情
J31nB267_p0585a21║剎那共證如是法
J31nB267_p0585a22║四大家所書華嚴經頌（有序十一首）
J31nB267_p0585a23║騎虎頭踞虎尾第一句下明宗旨毗盧老人偕同
J31nB267_p0585a24║行菩薩在逝多林中現無量神變正如傀儡登場
J31nB267_p0585a25║尊卑好醜詼諧歌笑一一可觀不知線索卻在別
J31nB267_p0585a26║人手裏當時二乘在座聞如不聞見如不見豈不
J31nB267_p0585a27║是具大人相然且喫飯同個缽盂腳下有一坐具
J31nB267_p0585a28║地無人占得道他未遊華藏無有是處善財童子
J31nB267_p0585a29║一生參學便與普賢行願等大心菩薩聞風而起
J31nB267_p0585a30║從昔至今換卻人許多眼睛此又是大奇特事可
J31nB267_p0585b01║想可想然則要明華嚴宗旨端在第一句毗盧老
J31nB267_p0585b02║人坐菩提場未開口時已落第二句畢竟如何是
J31nB267_p0585b03║第一句住住趙州云如人暗中書字字雖不成文
J31nB267_p0585b04║彩已彰頌曰。
J31nB267_p0585b05║四家書部好華嚴末後山僧動筆尖春過小窗新綠
J31nB267_p0585b06║滿象王鼻孔一時拈
J31nB267_p0585b07║毛錐快利墨池渾攜手同趨法界門等是法王真眷
J31nB267_p0585b08║屬菩提場內各稱尊
J31nB267_p0585b09║慧業文心不等閒留將點畫在人間參求倘遇奇男
J31nB267_p0585b10║子樓閣重重海岸邊
J31nB267_p0585b11║青山白社送殘春流水桃花試問津誰是曼殊誰遍
J31nB267_p0585b12║吉毘盧法印屬當人
J31nB267_p0585b13║一莖艸上現瓊樓湛湛壺天賞不休五百聲聞齊按
J31nB267_p0585b14║劍如何能把夜光投
J31nB267_p0585b15║兜率須彌最吉祥坐來宮殿寶雲彰至尊不必重開
J31nB267_p0585b16║口自有群仙說秘方
J31nB267_p0585b17║寶網華幢匝幾層光明雲裏應真僧轟雷莫駭從空
J31nB267_p0585b18║打三月龍門燒尾騰
J31nB267_p0585b19║娑羅林畔水煙深海闊山高月未沉路債未完鄉夢
J31nB267_p0585b20║杳隔江招手有知音
J31nB267_p0585b21║真金不厭火來鎔淨極光生匪類銅打就瓶盤好顏
J31nB267_p0585b22║色街頭賤賣與村儂
J31nB267_p0585b23║高山日出影蒼蒼多少人家在夢鄉若使玉雞啼得
J31nB267_p0585b24║醒眼前天地只尋常
J31nB267_p0585b25║法界浮雲點太清到頭凡聖也空名劫先木馬嘶風
J31nB267_p0585b26║起直踏毗盧頂𩕳行
J31nB267_p0585b27║補陀山舍利頌
J31nB267_p0585b28║明州鄮峰育王寺應現釋迦如來舍利世所知也
J31nB267_p0585b29║丁丑春余友同參木陳忞公登南海補陀憩錫梵
J31nB267_p0585b30║音庵庵亦有塔供舍利詢其所自庵主云有梵僧
J31nB267_p0585c01║賚至亦釋迦分身也公因捧瞻作記發揮如來因
J31nB267_p0585c02║地精詣明暢余讀而踊躍乃稽首贅為之頌。
J31nB267_p0585c03║佛真法身充滿法界歷古亙今無成與壞草葉縷結
J31nB267_p0585c04║大地山河絲毫不隔交光相羅咄嗟群有迷頭狂走
J31nB267_p0585c05║常樂法中死生虛受唯我鼻祖神而明之巍巍堂堂
J31nB267_p0585c06║三界大師鹿苑放憨雙林賣俏火光自焚百骸俱妙
J31nB267_p0585c07║梵僧何年來渡海潮被褐懷寶一葦飄飄小白巖前
J31nB267_p0585c08║解開布袋阿誰證明有觀自在鄮峰相望隱隱隆隆
J31nB267_p0585c09║一點水墨兩處成龍地變黃金河成酥酪如來身相
J31nB267_p0585c10║何處摸索咨爾海眾切忌尋光外求有相與汝無當
J31nB267_p0585c11║勺水獻誠散花供養我身佛身等無二相見法實相
J31nB267_p0585c12║證佛堅密萬水一源千車同轍自覺覺他盡未來劫
J31nB267_p0585c13║我作是頌普告來哲
J31nB267_p0585c14║千手眼大悲菩薩頌
J31nB267_p0585c15║大悲菩薩垂方便於一身現千手眼眾生本有種種
J31nB267_p0585c16║欲菩薩乃示種種變日月寶鏡摩尼珠蒲桃楊枝及
J31nB267_p0585c17║罥索寶盂錫杖白拂子傍牌弓箭金剛杵慈威並作
J31nB267_p0585c18║折攝施天魔鬼神咸拱伏青紅紫白妙蓮花五色雲
J31nB267_p0585c19║中有化佛菩薩神變何有窮四十二相示少分吁嗟
J31nB267_p0585c20║眾生乎眼同自蔽妙明異菩薩大悲心中平等慈巧
J31nB267_p0585c21║將安置菩提路我伸讚歎用筆舌亦以手書以眼照
J31nB267_p0585c22║敬將少問問菩薩我身手眼凡幾何菩薩廣開甘露
J31nB267_p0585c23║門熙怡必當酬我問見聞隨喜得心開亦如菩薩所
J31nB267_p0585c24║回向
J31nB267_p0585c25║雪彌勒頌（十二首）
J31nB267_p0585c26║不待當來早出頭曾拖布袋走明州滿身寒雪今來
J31nB267_p0585c27║此又等何人海岸遊
J31nB267_p0585c28║頭顱怕載寶花冠冰雪為肌頗耐寒族姓多遊成佛
J31nB267_p0585c29║晚卻來村院暫偷安
J31nB267_p0585c30║兜率陀天懶得歸放開捏聚應群機分明遍界身無
J31nB267_p0586a01║隱惱殺行人看雪飛
J31nB267_p0586a02║坦腹春風牛似獃誰知大雪滿頭來時人未識真彌
J31nB267_p0586a03║勒惹得渠儂笑滿腮
J31nB267_p0586a04║一片清光遍界鋪誰名彌勒起規模問來直得禪床
J31nB267_p0586a05║動好送渾身入火罏
J31nB267_p0586a06║多緣宿習愛風流面目無端混玉樓笑煞當來慈氏
J31nB267_p0586a07║佛隨波逐浪幾時休
J31nB267_p0586a08║一花一佛滿叢林卍字胸橫紺目深此個天真最奇
J31nB267_p0586a09║絕嚴身不用紫磨金
J31nB267_p0586a10║大地山河影現中正當彌勒顯家風眉毛仔細從人
J31nB267_p0586a11║看非佛非心徹骨窮
J31nB267_p0586a12║樓閣莊嚴日洞開天光赫奕此中來遠方歸到門前
J31nB267_p0586a13║坐合掌南參有善財
J31nB267_p0586a14║凜凜寒威萬屋霜重重帝網正交光阿誰成就無生
J31nB267_p0586a15║忍卻把雙眉特地揚
J31nB267_p0586a16║不離兜率降王宮佛佛從來示跡同淨業久修無染
J31nB267_p0586a17║污何曾真入母胎中
J31nB267_p0586a18║淨琉璃地作安居笑臉人人識得渠何物手中多賣
J31nB267_p0586a19║弄數珠百八是硨磲
J31nB267_p0586a20║和南宋天封佛慈禪師蜜蜂頌（二十首　有序　附原頌及金明進禪師
J31nB267_p0586a21║和併序）
J31nB267_p0586a22║余閱佛慈五頌詞旨超卓蓋資深逢源為人一出
J31nB267_p0586a23║手眼者也學者捧誦政不可作游戲文字觀耳因
J31nB267_p0586a24║亦步武奇正相生機軸各變變固不窮第不知鍼
J31nB267_p0586a25║鋒毒氣阿誰撩著失聲叫喚目蜂子為仇讎也呵
J31nB267_p0586a26║呵。
J31nB267_p0586a27║（附）原頌（見金明寺斷碑）
J31nB267_p0586a28║千花蕊上刺香時百艸頭邊得意歸一竅透穿通
J31nB267_p0586a29║活路遊行無礙去來飛。
J31nB267_p0586a30║風光占盡作生涯鬧合門前趁晚衙君看不言而
J31nB267_p0586b01║自信兒孫整整世其家。
J31nB267_p0586b02║桶底遭君打脫時從前活計頓拋離超然不戀舊
J31nB267_p0586b03║窠窟空有層層釀蜜脾。
J31nB267_p0586b04║平生底事付風光日暖花開個個忙𡎺著等閑遭
J31nB267_p0586b05║一劄痛連心髓要承當。
J31nB267_p0586b06║老○○○閉刳桐向上令參一竅通禪者不須窺
J31nB267_p0586b07║戶牖鍼鋒劄著面皮紅。
J31nB267_p0586b08║金明進禪師和序曰余庚寅春移梅次掘深土得
J31nB267_p0586b09║斷碑半截洗閱蝌額有天封佛慈禪師法語八字
J31nB267_p0586b10║下勒警語一篇并蜜蜂頌五首蓋南宋紹興己未
J31nB267_p0586b11║長至日華頂支離覺穸書遺祖炤顏侍者者余為
J31nB267_p0586b12║移至法堂及稽燈傳佛慈為圓悟嗣又考真歇了
J31nB267_p0586b13║塔銘了曾在祖炤會中為首座觀此洵知二大老
J31nB267_p0586b14║出世開法金明非小緣也敬述緣起并勉賡和順
J31nB267_p0586b15║治乙未春金明悟進識。
J31nB267_p0586b16║類墮風光妙密機紛紛鬧裏帶香歸百千慧命同
J31nB267_p0586b17║心接不令而行翼翼飛。
J31nB267_p0586b18║同門出入各天涯縱在途中不離衙滿徑芳菲皆
J31nB267_p0586b19║活計翩然落艸問君家。
J31nB267_p0586b20║驚天動地出窠時義斷恩忘永別離從此門庭雖
J31nB267_p0586b21║各立同風千里蜜生脾。
J31nB267_p0586b22║朝朝鼓翅弄晴光拭露穿雲花底忙劈面相逢無
J31nB267_p0586b23║避處一錐腦後痛心當。
J31nB267_p0586b24║從緣入得這空桐透過窗櫺處處通豐儉隨家同
J31nB267_p0586b25║受用江南三月落花紅。
J31nB267_p0586b26║因陀羅網未生時攪亂虛空著處歸漆桶相呈收拾
J31nB267_p0586b27║後解承家業出林飛
J31nB267_p0586b28║百花叢裏作生涯隨分些些納入衙花肉盡捐唯得
J31nB267_p0586b29║髓老胡一脈此傳家
J31nB267_p0586b30║鋒鋩各展令行時日炤天臨勢陸離為問花間多少
J31nB267_p0586c01║眾三三算去燥人脾
J31nB267_p0586c02║大地何曾礙眼光色空明暗大家忙一門狹小挨身
J31nB267_p0586c03║入殺活之機不可當
J31nB267_p0586c04║百千聲氣聚刳桐卻許知音暗裏通笑煞等閒非種
J31nB267_p0586c05║艸刺來皮下血無紅
J31nB267_p0586c06║又
J31nB267_p0586c07║風和日暖百花時此出遙看彼又歸個事克勤能荷
J31nB267_p0586c08║負全身入艸又還飛
J31nB267_p0586c09║春光如海浩無涯喜得花林近在衙活計天然無打
J31nB267_p0586c10║算枝頭一拶便還家
J31nB267_p0586c11║紛然作息太平時生死同條誓不離李白桃紅遊法
J31nB267_p0586c12║界花成蜜就慰心脾
J31nB267_p0586c13║多年漆桶忽生光早起花間炤舊忙渴飲飢餐現成
J31nB267_p0586c14║事潛行密用貴相當
J31nB267_p0586c15║俊哉出處托孤桐門外無容一線通春色暗藏姑待
J31nB267_p0586c16║價無端野老眼睛紅
J31nB267_p0586c17║又
J31nB267_p0586c18║遊行紫陌賞花時陣陣香風透翼歸竿木相逢渾不
J31nB267_p0586c19║讓通身活眼重前飛
J31nB267_p0586c20║抹過山巔又水涯無邊春色總投衙就中堂奧無人
J31nB267_p0586c21║見明暗相參付克家
J31nB267_p0586c22║聚頭林下此何時真子俄然敕遠離各自稱尊蕃化
J31nB267_p0586c23║育拈來山蜜潤君脾
J31nB267_p0586c24║聚糧三月趁春光大似禪和普請忙未肯見人胡亂
J31nB267_p0586c25║刺從來鍼芥要相當
J31nB267_p0586c26║高山流水在枯桐異類中行氣味通任運杳然忘歲
J31nB267_p0586c27║月楓林秋老不知紅
J31nB267_p0586c28║又
J31nB267_p0586c29║紛紛蝴蝶鬧春時採得花香各自歸鼻孔一同為夢
J31nB267_p0586c30║異入廛還共漆園飛
J31nB267_p0587a01║三月春光亦有涯晝長花落靜山衙運籌廊幕無行
J31nB267_p0587a02║跡妙握寰中見作家
J31nB267_p0587a03║林間分化羡知時飲啄尋常道不離摶取上方甘露
J31nB267_p0587a04║食中邊一味養人脾
J31nB267_p0587a05║扶桑日出海門光舉世營營有底忙六月山房爭坐
J31nB267_p0587a06║蠟曼殊隨處請承當
J31nB267_p0587a07║西風剪葉下梧桐吹起秋聲萬竅通巖穴隔開人世
J31nB267_p0587a08║事明年再看百花紅
J31nB267_p0587a09║贊
J31nB267_p0587a10║一佛兩菩薩（李子曉令倩周君圖繪供石佛庵）
J31nB267_p0587a11║石佛先住畫佛後住先後不同同稱尊世石佛維堅
J31nB267_p0587a12║畫佛維好鎚鑿既精筆墨亦巧獅子奮迅象王回旋
J31nB267_p0587a13║偉哉上首各坐一邊三人相對眉宇澄徹毛孔細看
J31nB267_p0587a14║有無盡剎文殊智深普賢行大迦老無為一彩兩賽
J31nB267_p0587a15║凡百瞻禮分別則癡請看鼻孔人人下垂
J31nB267_p0587a16║藥師佛乘白牛像
J31nB267_p0587a17║佛心慈牛角雄遊行法界疾如風分身異類中琉璃
J31nB267_p0587a18║光明不可掩清淨願海十二重
J31nB267_p0587a19║觀音（二首）
J31nB267_p0587a20║空谷之音有呼即生感斯應斯啐啄同時是為妙智
J31nB267_p0587a21║救世間者君子頂戴其文蔚也（介盤文學請）
J31nB267_p0587a22║無剎觀音不現身那分南海與南京賓寰信得時瞻
J31nB267_p0587a23║禮鸚鵡崖前送好音
J31nB267_p0587a24║繡觀音
J31nB267_p0587a25║一絲未動妙相難尋金鍼纔度慈容儼臨獨立鰲頭
J31nB267_p0587a26║以耳觀音寂然而應一極悲心流者是水飛者是禽
J31nB267_p0587a27║圓通無二顧盻沉吟
J31nB267_p0587a28║大悲菩薩
J31nB267_p0587a29║有手能用有眼能照云何菩薩照用獨妙隨眾生量
J31nB267_p0587a30║計數以千而虛空體曷乎方圓凡百有求誰無手眼
J31nB267_p0587b01║就路還家滿菩薩願
J31nB267_p0587b02║魚籃大士
J31nB267_p0587b03║行大方便轉大癡愛籃中鮮魚是人喝采除卻馬郎
J31nB267_p0587b04║不知誰買
J31nB267_p0587b05║大士象王圖
J31nB267_p0587b06║打鼓弄琵琶相逢一會家我方垂隻手彼亦露雙牙
J31nB267_p0587b07║水盆苕帚錫杖袈裟機錯落事交加商量個事無終
J31nB267_p0587b08║極一片娑羅蔭石斜
J31nB267_p0587b09║羅漢（二首）
J31nB267_p0587b10║虎可馴兮龍可制聞聲見色心無住已超三界大火
J31nB267_p0587b11║宅並坐山林恣遊戲咄有朝瞥地肯回心定不作斯
J31nB267_p0587b12║自了計
J31nB267_p0587b13║朝遊西天暮歸東土遇著同流並頭晏坐我不知其
J31nB267_p0587b14║誰謂是出塵羅漢目光暸人長眉覆面相顧經年梵
J31nB267_p0587b15║冊不展未免借伊竹杖各與三十何故不見道不起
J31nB267_p0587b16║於座現威儀坐證無為未足奇
J31nB267_p0587b17║十八大阿羅漢卷
J31nB267_p0587b18║奇哉奇哉這一隊漢不從天降不從地湧劈空走出
J31nB267_p0587b19║大家打鬨向聞迦葉三昧阿難不知阿難三昧商那
J31nB267_p0587b20║和修不知問伊行道甚年中切忌去來隨六賊打頭
J31nB267_p0587b21║彌勒笑呵呵布袋橫拖肚皮急知他成佛在何時面
J31nB267_p0587b22║面相看露風骨咄
J31nB267_p0587b23║十六阿羅漢卷
J31nB267_p0587b24║十六老古錐皆是阿羅漢煩惱雖已除餘習猶未斷
J31nB267_p0587b25║各自逞神通慣尋山水看秪因無殺心猛獸都合伴
J31nB267_p0587b26║現身亦甚小量來三寸半飛騰向虛空把人眼睛換
J31nB267_p0587b27║三界苦眾生擲下渾不管如獐在鹿園獨跳從他喚
J31nB267_p0587b28║若遇黃檗老腳脛定打斷
J31nB267_p0587b29║初祖達磨（二首）
J31nB267_p0587b30║道人一白紙索我題達磨山僧難下筆云是踏根蘆
J31nB267_p0587c01║阿呵呵即便寫將去休得怪我以訛傳訛
J31nB267_p0587c02║棄國榮如敝屣輕世珠若鴻毛打通作祖路愛撐逆
J31nB267_p0587c03║水篙不立文字直釣鯨鰲服毒六番有進無退面壁
J31nB267_p0587c04║九載所唱彌高胸中氣憤憤眼底空勞勞家風愈久
J31nB267_p0587c05║愈堅牢垂芳百世起人豪
J31nB267_p0587c06║天童老和尚（二首）
J31nB267_p0587c07║生平愛打人一杖手摩娑奮然提正令人天沒奈何
J31nB267_p0587c08║者般窮伎倆殃及子孫多
J31nB267_p0587c09║陽羡山中賣柴叟霜髮根根頂門透傳持臨濟正法
J31nB267_p0587c10║眼拄杖拂子嘗在手描之盡之恐成窠臼要得其真
J31nB267_p0587c11║懸崖撒手（懸盧上人請）
J31nB267_p0587c12║石車和尚（三首）
J31nB267_p0587c13║昔日師門求德友下問謙光有阿兄面目至今無改
J31nB267_p0587c14║變當軒瞻仰倍分明行濟北令作僧中英葛藤斬斷
J31nB267_p0587c15║大用縱橫不虛與我同根生
J31nB267_p0587c16║為天童子坐金粟山本分接人牙爪斑斑末後一著
J31nB267_p0587c17║把定牢關鄉音曾不改只是金華蠻
J31nB267_p0587c18║雙眉在額短髯插面代佛祖化鑿人天眼七八年來
J31nB267_p0587c19║恢舊院覺得精神倦隨處偷閒且自便
J31nB267_p0587c20║雪竇石奇和尚（二首）
J31nB267_p0587c21║崚崚嶒嶒平平坦坦大大拄杖打人不緩生平把手
J31nB267_p0587c22║共行師鼻共見一半你住乳峰我太白晚年風味相
J31nB267_p0587c23║追逐二甘露門誰信道五湖雲水徒遭毒善哉賓上
J31nB267_p0587c24║座好請歸嘗熟（賓化姪請）
J31nB267_p0587c25║剪除荊棘瓦礫坐鎮虎穴魔宮句裏壁立千仞杖頭
J31nB267_p0587c26║八面清風
J31nB267_p0587c27║林野和尚（三首）
J31nB267_p0587c28║十二人中你弟我兄十三省內我吳你蜀鄉語雖然
J31nB267_p0587c29║不同要且各自成曲別來十數年春蘭與秋菊太白
J31nB267_p0587c30║峰頭撒手行炯炯一燈光濟北
J31nB267_p0588a01║初住通玄後太白垂手為人唯楖栗卓禪描寫渠供
J31nB267_p0588a02║養炤顧頂門那一隻
J31nB267_p0588a03║踏過蠶叢路山川坦平掀開灩澦堆舟航穩當晏坐
J31nB267_p0588a04║曲彔床為人嘗說法法法何曾法曇華隨處發（法曇姪請）
J31nB267_p0588a05║自題頂相（三首）
J31nB267_p0588a06║猛烈之性惡毒之口以之立身以之事師以之成友
J31nB267_p0588a07║友多畏渠師卻點首正法門倫理掃庸流窠臼苦煞
J31nB267_p0588a08║生平不近人空搭伽黎世間走消閒且自揭傳燈臨
J31nB267_p0588a09║濟兒孫有此否
J31nB267_p0588a10║登泰山而小天下登彌盧而小神洲本來隻眼蓋天
J31nB267_p0588a11║地時人向外爭馳求憶曾行盡驢馬腳兒時做處老
J31nB267_p0588a12║知羞被人捉向法王座一年半病隈床頭見人不是
J31nB267_p0588a13║面孔冷赤心一片深相酬對人不是少言語嘈嘈怕
J31nB267_p0588a14║落今時儔誓將脫去住持縛滄波萬里隨閒鷗壎箎
J31nB267_p0588a15║奏箭鋒投梅谿風月消吾愁
J31nB267_p0588a16║者漢面目自識尋嘗不黃便黑噇卻何處酒糟不覺
J31nB267_p0588a17║添些春色雖為臨濟兒孫最怕聲名烜赫將老鶴林
J31nB267_p0588a18║勉主太白腳跨兩頭業緣苦逼終期滿酌寄奴泉臥
J31nB267_p0588a19║看江帆千尺
J31nB267_p0588a20║三教圖
J31nB267_p0588a21║三人相聚眉毛相同切忌妄分頭角失卻本來正宗
J31nB267_p0588a22║純陽大仙
J31nB267_p0588a23║十洲三島恣翱翔鬼子相隨負藥囊不達玉清皆幻
J31nB267_p0588a24║化紛紛世上盡黃粱
J31nB267_p0588a25║勝師伯像
J31nB267_p0588a26║咄此個尊師世間難得出語實頭為人本色不參禪
J31nB267_p0588a27║而正信調直不持戒而梵行清白荷負叢林輔弼知
J31nB267_p0588a28║識三十年如一日末後逍遙柏樹邊怡然非語亦非
J31nB267_p0588a29║默等閒覿面要知渠是我山中勝老伯
J31nB267_p0588a30║仲師伯像
J31nB267_p0588b01║少小入佛曠劫捨情事知識生平不忘管帶臨終時
J31nB267_p0588b02║乃得超然便行存道以默接物以誠艸木為友筆硯
J31nB267_p0588b03║娛情啟後昆能成立贊先宗使克明吁嗟兮歸來水
J31nB267_p0588b04║流花開空山無人
J31nB267_p0588b05║素純法師像
J31nB267_p0588b06║眉濃眼大性剛心直窮途握手道義莫逆別來數年
J31nB267_p0588b07║古貌懸壁僧伽黎被體恍惚戒香來薰脩多羅在口
J31nB267_p0588b08║旋驚義海湧出養之有素涅而不緇難豈苟避身若
J31nB267_p0588b09║不知夫是之謂出世之傑士法門之丈夫死生無變
J31nB267_p0588b10║於己吾友素法師
J31nB267_p0588b11║芸居玄若機公像
J31nB267_p0588b12║法解得高想吟情出靜思芸居曾把關面目少人知
J31nB267_p0588b13║淡而不疏其交友也慈而有禮其誨徒也指揮如意
J31nB267_p0588b14║化現天宮乃緒餘也噫嘻維石巖巖松蘿夤緣閒來
J31nB267_p0588b15║撫膝爐香滿前耆年解脫一坐十小劫聽鶴鳴之在
J31nB267_p0588b16║陰聲聞於天
J31nB267_p0588b17║雲岫庵隱山老宿像
J31nB267_p0588b18║貌古神清耳長髮白建僧伽藍於孤峰請佛法藏于
J31nB267_p0588b19║上國以攝六根兮而繫念於古佛青蓮以一宴坐兮
J31nB267_p0588b20║而投機於尊者紫柏游大人之門固難為言觀滄海
J31nB267_p0588b21║之量自難為水古稀告寂其儀不忒貽厥孫謀永懷
J31nB267_p0588b22║靡極
J31nB267_p0588b23║傳輝大德像
J31nB267_p0588b24║住鷹窠頂聽頻伽音寶池玉樹應念而臨唯有吾宗
J31nB267_p0588b25║不許動步心佛俱非全機獨露年踰知命別傳是依
J31nB267_p0588b26║真燈不泯為爾傳輝
J31nB267_p0588b27║寶山老師像
J31nB267_p0588b28║胸中無一事常年自瀟灑熙怡現作比丘身出塵不
J31nB267_p0588b29║用離家舍問伊日課汲水灌花閒趺雙膝一香一茶
J31nB267_p0588b30║時節到來不留長物臨行受用數珠百八丹青寫就
J31nB267_p0588c01║不知名梅谿鎮上清閒佛
J31nB267_p0588c02║慧明上座像
J31nB267_p0588c03║者阿師似阿獃喫著叢林閒飯只拾破艸鞋到處人
J31nB267_p0588c04║稱你你向何處挨阿呵呵我不問你禪不問你道只
J31nB267_p0588c05║問你甚年中遇大東風吹閃腰至今歪道不得蛇頭
J31nB267_p0588c06║棒三十請自敲
J31nB267_p0588c07║潛庵老師像（諸合甫居士請）
J31nB267_p0588c08║昔在吳門與師相見一別多年只此舊面常坐三昧
J31nB267_p0588c09║他人不知闇然日章潛也亦宜即假即中出入教觀
J31nB267_p0588c10║世與出世兩頭坐斷孝思不匱有嗟蓼莪可繼可述
J31nB267_p0588c11║家風不磨
J31nB267_p0588c12║雲在庵道嵩師像
J31nB267_p0588c13║圓頂方袍事親如佛雖為洞老漢兒孫卻得陳蒲鞋
J31nB267_p0588c14║一橛二十餘年清修常轉數珠百八一微塵裏小搆
J31nB267_p0588c15║精藍一剎那間正念瞥脫傳家只望後頭高北立玉
J31nB267_p0588c16║峰青鬱鬱
J31nB267_p0588c17║從聞友人像
J31nB267_p0588c18║頂髮黑鼻子赤整衣坐語似默拂水山頭卓庵太尉
J31nB267_p0588c19║祠中晦跡為雲棲裔入藤谿室慈澤未遠家法斯得
J31nB267_p0588c20║梵行懋實聞見獲益問彼生緣與余同里道貌溫然
J31nB267_p0588c21║如兄如弟言交有年敬題數語
J31nB267_p0588c22║智林寺屺瞻開士像
J31nB267_p0588c23║面長耳大眉聳顴豐臘踰從心精明兩瞳頤養清修
J31nB267_p0588c24║智慧林中振茲火蓮追芳了通（火蓮了通皆虞山應化尊宿）家聲嚴正
J31nB267_p0588c25║後彥叢叢年世可卜香剎永隆
J31nB267_p0588c26║雨庵大德像
J31nB267_p0588c27║山水為心松柏成性歲寒不凋其臘何永瑞艸盈前
J31nB267_p0588c28║瀑流響應耳根不偶見法寂靜物外優游人未知山
J31nB267_p0588c29║童特地炊香茗
J31nB267_p0588c30║巢修上人像
J31nB267_p0589a01║父母未生真面目靈然不昧在今時眉毛剔起匡床
J31nB267_p0589a02║上又手閒閒有所思經在几悟由誰無諭髓無論皮
J31nB267_p0589a03║思盡還源明本地秋風落葉曉階吹
J31nB267_p0589a04║慈航老師像
J31nB267_p0589a05║生長廬陵不識米價住寺天台上無片瓦三千金化
J31nB267_p0589a06║一人願力可謂不拔卻笑何人上釣一聲佛走四衢
J31nB267_p0589a07║婆心只為太熱相逢尚有知音便恁麼也好休因甚
J31nB267_p0589a08║又道個山頭翻白浪海底起紅塵熟處難忘真可笑
J31nB267_p0589a09║世間疑殺幾多人
J31nB267_p0589a10║石佛庵畫空老師像
J31nB267_p0589a11║伽黎黃布袍緇坐樹根多少時常在定百無思戒珠
J31nB267_p0589a12║瑩心地慈訓徒賢允有規人不識指問誰描畫來亦
J31nB267_p0589a13║自奇石佛近應尒知
J31nB267_p0589a14║明奇靜主像
J31nB267_p0589a15║明奇老禪像來請老僧題題他做甚麼土上要加泥
J31nB267_p0589a16║手中捏如意身上披伽黎問他住何處廣濟庵在小
J31nB267_p0589a17║溪
J31nB267_p0589a18║長庚鏡池老宿像
J31nB267_p0589a19║生緣三佛地披緇太白峰出入清關橋行慣廿里松
J31nB267_p0589a20║眼中瞳子能識人三請先師金粟身卒成中興天童
J31nB267_p0589a21║大功業考鐘伐鼓日食萬指山光新余也獲交歲非
J31nB267_p0589a22║一自隨先師至今日愛師品清眼力高晚年重聚歡
J31nB267_p0589a23║無畢方情道誼生成有到山雲水皆如舊胸襟灑落
J31nB267_p0589a24║不尋常煩惱見師開笑口頂髮年來霜雪多袈裟黃
J31nB267_p0589a25║衲老頭陀白雲自去青山住一任人間爛斧柯
J31nB267_p0589a26║濟寰老師像
J31nB267_p0589a27║有松蒼然有石依然手執如意不作拳小庵寄跡良
J31nB267_p0589a28║有年其言訥其貌樸髭髮漸霜喜無累神情熙怡長
J31nB267_p0589a29║水邊寶塔在近閒雲舒卷即而求之硤山不遠
J31nB267_p0589a30║石浪老禪像
J31nB267_p0589b01║生緣在江北卻向浙中住走出叢林來即便冷冷地
J31nB267_p0589b02║多年埋頭白水庵古廟香爐無火氣大似綿裏鍼棘
J31nB267_p0589b03║頭刺冷地劄人非有意樗叟饒舌為汝證據
J31nB267_p0589b04║李曉令持綸圖
J31nB267_p0589b05║咄咄咄者個漢何處生非漁而漁觀者驚風度翩翩
J31nB267_p0589b06║然信為人中英持竿而獨往視世鴻毛輕問伊姓不
J31nB267_p0589b07║答姓問伊名不答名閒來竹院探宗乘撞著個多口
J31nB267_p0589b08║阿師再四問伊父母未生前此身在何處曠觀百年
J31nB267_p0589b09║後將復為雞為彈為漁去把住咽喉氣不伸不得不
J31nB267_p0589b10║上祖師門驀忽兩關齊打破本來面目分明露咄咄
J31nB267_p0589b11║咄休放過
J31nB267_p0589b12║又
J31nB267_p0589b13║竹林清風時襲人虎溪三笑側綸巾手撚髭鬚想何
J31nB267_p0589b14║事眼空天地胸無塵
J31nB267_p0589b15║孫冶堂行腳圖
J31nB267_p0589b16║木杖芒履翩翩欲仙一笠如雲不飛在顛凝思注目
J31nB267_p0589b17║有會忘言狹路相逢我不知其誰非羲皇上人即半
J31nB267_p0589b18║是山居之讀書禪
J31nB267_p0589b19║丁長卿文學像
J31nB267_p0589b20║平疇曠然溪光蕩漾昔晤先生乃在庵中今日相逢
J31nB267_p0589b21║卻在紙上鬚眉儼然本無二樣惟形與神超然難狀
J31nB267_p0589b22║正冠危坐了無塵相世德斯馨千秋永享
J31nB267_p0589b23║丁漢卿居士像
J31nB267_p0589b24║夫何丹青之巧兮奪造化之功貌君子兮出毫端之
J31nB267_p0589b25║淡濃雙眸兮湛秋水兩頰兮生春風步履兮有大雅
J31nB267_p0589b26║度冠巾兮乃儒者之容知音覿面忽相逢問伊獨往
J31nB267_p0589b27║將何從風波末路滿寰中湖鄉高隱輸渠儂
J31nB267_p0589b28║李道人侍母行樂
J31nB267_p0589b29║母行自行無人著力母樂自樂人難摸索母子至親
J31nB267_p0589b30║或能知覺六十六年過去如昨九月黃花且共歡樂
J31nB267_p0589c01║徐玉井道人像
J31nB267_p0589c02║梧桐樹上白雲影閒坐石頭如不省如其要破生死
J31nB267_p0589c03║關直須參透華陰山前百尺井
J31nB267_p0589c04║戎明宇長者像
J31nB267_p0589c05║幅巾正坐笑貌怡然為鄉長者享古稀年以僧為朋
J31nB267_p0589c06║將米作飯一念西方更無餘想南無佛陀我昔供養
J31nB267_p0589c07║丁華宇道人像
J31nB267_p0589c08║蒼松之下獨自坐坐緘口不言思量甚麼面目清清
J31nB267_p0589c09║手指尖尖有柄竹扇不扇且拈盆樹滿前非有意案
J31nB267_p0589c10║頭經卷是何函問誰弟子必也無諳數珠為證定拜
J31nB267_p0589c11║瞿曇
J31nB267_p0589c12║陳衡山居士像（二首）
J31nB267_p0589c13║眉平若衡髻聳如山胸無一事神色閒閒我來梅谿
J31nB267_p0589c14║問法稽首涼巾道服獨行無偶本來面目超語言閒
J31nB267_p0589c15║坐石頭叉卻手
J31nB267_p0589c16║空明一片眼前開塊石相依絕點埃生就風神超物
J31nB267_p0589c17║外得閒谿上看梅來
J31nB267_p0589c18║徐玉宇道人像
J31nB267_p0589c19║桂子香桐葉碧忙裏偷閒坐石邊好茶幾碗風生腋
J31nB267_p0589c20║不須展箑衣巾涼行樂及時也難得漚花看破世間
J31nB267_p0589c21║情生死臨頭只一默兒孫各自奔前程百歲光陰如
J31nB267_p0589c22║過客
J31nB267_p0589c23║浩然居士像（士乙酉殉難）
J31nB267_p0589c24║生平抱義行天地臨難從容氣愈剛生面本來曾未
J31nB267_p0589c25║死一刀家國盡生光
J31nB267_p0589c26║殷元長事佛圖
J31nB267_p0589c27║五濁八苦人生靡逃以病念佛其念堅牢願堅念淨
J31nB267_p0589c28║樂土非遙現前末後諸苦頓超彌陀如來寶手親招
J31nB267_p0589c29║蓮花坐臥樂焉陶陶八功德水日飲一瓢三界火宅
J31nB267_p0589c30║從他自燒
J31nB267_p0590a01║徐定宇歸來圖
J31nB267_p0590a02║溫雅之度寬博之服峨冠幅巾內美郁郁實儒而獨
J31nB267_p0590a03║立不倚似僊而放志遐矚百年一夢萬事蕉鹿宦海
J31nB267_p0590a04║歸來盤桓松菊天竺先生夙有期覺路金繩晚歸宿
J31nB267_p0590a05║伍虞顛道人像（楊忠烈公初令於虞時樂公為方外遊而丞尹公浙之青溪人亦善公）
J31nB267_p0590a06║書中之賢酒中之仙末後乃參病中之禪昔人已去
J31nB267_p0590a07║此像儼然此像非假昔人斯傳朱顏微酡神情甚全
J31nB267_p0590a08║幅巾道具松下石邊著書自娛逍遙晚年誰為交知
J31nB267_p0590a09║青谿之尹漢東之漣問其姓氏答曰虞顛一谿風月
J31nB267_p0590a10║五嶽雲煙虞顛道人其果顛於虞獨為虞之顛也耶
J31nB267_p0590a11║朱待予像
J31nB267_p0590a12║幻中之幻身外之身有待則爾非予誰親耳目口鼻
J31nB267_p0590a13║處動而靜大人先生就假談真寒塘曲曲春水粼粼
J31nB267_p0590a14║藏山忽憶南華語只恐風霜老卻人
J31nB267_p0590a15║吳節侯文學像
J31nB267_p0590a16║道與之貌天與之形其顙䪻然眉宇清明余嘗晤對
J31nB267_p0590a17║挹其雅度而得其生平其大者因心事父檢書燒燭
J31nB267_p0590a18║中夜徬徨以文會友咀精嚼華發為琳瑯家庭之間
J31nB267_p0590a19║肅肅恂恂上下和龐若然者非德行文學躬行心得
J31nB267_p0590a20║入聖門之四科者耶若然者非尊其天爵棄其人爵
J31nB267_p0590a21║遊於無何有之鄉者耶俯仰六合氣無不之眷彼美
J31nB267_p0590a22║人或如西方有懷其親則歸中堂若然者乃如之人
J31nB267_p0590a23║兮伊誰云亡
J31nB267_p0590a24║曹母周孺人像
J31nB267_p0590a25║伉儷相分在妙年冰心垂老對華筵兒孫若欲鐫貞
J31nB267_p0590a26║德我偈應同石上傳
J31nB267_p0590a27║汪子瑜居士像
J31nB267_p0590a28║生平老實頭不愛閒打鬨雖然做俗漢卻有佛法種
J31nB267_p0590a29║冷地要參禪開眼而做夢水滴石應穿眉毛幾時動
J31nB267_p0590a30║山僧道若不騎牛覓牛直下與汝打破漆桶
J31nB267_p0590b01║江君山水圖
J31nB267_p0590b02║百虯盤屈深山樹萬馬奔嘶大壑泉中有人兮眉目
J31nB267_p0590b03║好倚松聽水欲忘年
J31nB267_p0590b04║項孔彰居士像（一號易庵）
J31nB267_p0590b05║易庵變相多奇特臥庵癡筆欲為題安步當車交卻
J31nB267_p0590b06║手不知心想甚東西
J31nB267_p0590b07║佛說世間如影響即此便是真易庵看得水光山色
J31nB267_p0590b08║飽歸來面上帶微酣
J31nB267_p0590b09║王南伯文學再生像
J31nB267_p0590b10║閒庭學禮朝趨大壑藏舟夜走轉過身來自看面目
J31nB267_p0590b11║得如舊否
J31nB267_p0590b12║丁籲卿文學像
J31nB267_p0590b13║十二年前一相見今日重逢不隔線正襟危坐氣凜
J31nB267_p0590b14║然只是從前舊顏面覿體證無生道近何求遠門前
J31nB267_p0590b15║流水日洋洋德茂宗枝自蕃衍
J31nB267_p0590b16║丁方荀行樂像
J31nB267_p0590b17║果蓏在案樽酒按膝明月忽來炤我衣裓白鳥鶴鶴
J31nB267_p0590b18║各適所適夜如何其梧桐露滴
J31nB267_p0590b19║題王子佑松下憩圖
J31nB267_p0590b20║千嶂縣泉萬馬聲長松夭矯老龍形蔭松坐石心眼
J31nB267_p0590b21║曠瀹茗觀書神氣清昔人傲睨非捏怪石高千丈亦
J31nB267_p0590b22║喜拜吾家本在洞庭西結侶煙霞期世外
J31nB267_p0590b23║王順塘善友像
J31nB267_p0590b24║古松蒼蒼白鳥鶴鶴春風來吹開我桃萼偷半日閒
J31nB267_p0590b25║啜一杯樂雖居城南嘗行北郭菩提種子種多生恒
J31nB267_p0590b26║結僧緣不為薄
J31nB267_p0590b27║項素仙像
J31nB267_p0590b28║此翁家東海邊用一指活萬千松下坐形神全以是
J31nB267_p0590b29║人稱素仙
J31nB267_p0590b30║雜題畫贊
J31nB267_p0590c01║題畫
J31nB267_p0590c02║簡兮簡兮彼何人斯抗志山林曳裾無羈有松落落
J31nB267_p0590c03║有桐猗猗扣軫者琴下子者棋智運乎指心正乎思
J31nB267_p0590c04║琴音棋響入耳神怡無懷葛天皞皞熙熙見逸乎爭
J31nB267_p0590c05║得安於危高山流水待夫子期優哉游哉彼何人斯
J31nB267_p0590c06║樂天知命彼何人斯
J31nB267_p0590c07║牡丹圖
J31nB267_p0590c08║華簇簇錦簇簇洛陽之春移來滿幅山鳥自何來羽
J31nB267_p0590c09║毛同鸑鷟不擇他林棲文明喜茲育高堂張掛卮酒
J31nB267_p0590c10║傾神仙未必居蓬瀛
J31nB267_p0590c11║畫菜（七首）
J31nB267_p0590c12║菜花黃蜂蝶忙兩朵洛陽花也來開在傍只好看不
J31nB267_p0590c13║好喫分付看花郎採花無用急菜黃結子好打油洛
J31nB267_p0590c14║陽城破花無色
J31nB267_p0590c15║以味則異以菜則同甘辛誰辨老圃老農勿輕毫末
J31nB267_p0590c16║而大太空君看須彌盧只在一子中
J31nB267_p0590c17║菜根邊菔三個幾時種牛吞吐總然太湖好也落尋
J31nB267_p0590c18║常數祖師道惟有鎮州出得最大
J31nB267_p0590c19║種菜好在菜肥畫菜好在菜淡肥則入口淡則入眼
J31nB267_p0590c20║君子樂之庖廚可逮
J31nB267_p0590c21║上菜何長下菜能短介然以立不陵不援明乎庶物
J31nB267_p0590c22║其學過半
J31nB267_p0590c23║方乎小庭有芥幾莖不與不取思聖之任視非惡色
J31nB267_p0590c24║得聖之清菜相近聖相鄰蔬食飲水富貴浮雲
J31nB267_p0590c25║山上輥芥山下投鍼人身難遇佛語可尋積業若海
J31nB267_p0590c26║苦溺方深以驚以惕慎其刀砧蔬食菜羹寡欲清心
J31nB267_p0590c27║畫葡萄（十一首）
J31nB267_p0590c28║秋初夏末方纔有多少行人棚下走抬頭貪吃樹頭
J31nB267_p0590c29║鮮不覺流涎滿張口山翁憫之為出手戲拈竹杖一
J31nB267_p0590c30║揮空坐見青天落星斗二
J31nB267_p0591a01║佛喻眼根猶葡萄朵今對葡萄七月流火我既見物
J31nB267_p0591a02║物亦見我物我皆真誰曰不可
J31nB267_p0591a03║三
J31nB267_p0591a04║色何紫能染指體何圓不忘天一顆之中滋味全百
J31nB267_p0591a05║千萬顆無中邊
J31nB267_p0591a06║四
J31nB267_p0591a07║火雲燒成半紫半黑涼風吹掛半熟半生和盤托出
J31nB267_p0591a08║滿架縱橫大家有手不須爭
J31nB267_p0591a09║五
J31nB267_p0591a10║不見葡萄種但見葡萄結春風解扶持藤本吹不折
J31nB267_p0591a11║簇簇遙看紫彈懸輕輕一捏瓊漿泄無怪村童入眼
J31nB267_p0591a12║譁從知小鳥牽藤悅秋暑冒征途何人是無舌
J31nB267_p0591a13║六
J31nB267_p0591a14║老藤似蛇蟠臘雪凍不死春風復蔓延夏葉猗猗然
J31nB267_p0591a15║開花結實紫黑兼維筐及筥信手拈多喫之時口皮
J31nB267_p0591a16║破是知取物宜乎廉
J31nB267_p0591a17║七
J31nB267_p0591a18║如眼之狀得眼之光摘來個個俱鮮芳但能潤口不
J31nB267_p0591a19║能飽腸藤花開時雖有香無使多種勝稻梁
J31nB267_p0591a20║八
J31nB267_p0591a21║果雖微味能甘藤雖老屈能伸葉雖薄兮能蔭人勿
J31nB267_p0591a22║嫌顏色聖所惡等閒入口解生津
J31nB267_p0591a23║九
J31nB267_p0591a24║一個兩個百千個個個漸看藤上大大到甜時放不
J31nB267_p0591a25║過半青半紫街頭貨
J31nB267_p0591a26║十
J31nB267_p0591a27║小于彈大于珠紫光燁燁唇吻沾濡甘味從來世所
J31nB267_p0591a28║須只是不經咬嚼難兄難弟櫻朱
J31nB267_p0591a29║十一
J31nB267_p0591a30║秋煙霏微秋果碩秋林艷然色奪赤吾從眾兮口體
J31nB267_p0591b01║適于焉逍遙采而食