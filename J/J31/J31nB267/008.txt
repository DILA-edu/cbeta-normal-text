J31nB267_p0591c01║牧雲和尚嬾齋別集卷之八
J31nB267_p0591c02║東吳　毛晉子晉　編閱
J31nB267_p0591c03║鄂州　記室智時　較訂
J31nB267_p0591c04║偈
J31nB267_p0591c05║戊寅初住銅井山，勝露居士伯明吳先生以四
J31nB267_p0591c06║偈貽岫于，有林下風味，援筆次韻
J31nB267_p0591c07║閒山隔乎鬧市，頹房帶以疏楞。翻憶古人樹下，安然
J31nB267_p0591c08║坐臥經行。
J31nB267_p0591c09║行非行，絕定相。住無住，豈思惟。但能心淨土淨，一任
J31nB267_p0591c10║雲居水居。
J31nB267_p0591c11║雪山家風冷淡，黃檗佛法無多。缽盂大家有個，試看
J31nB267_p0591c12║擎展如何。
J31nB267_p0591c13║一燈遙績靈峰，扣擊本無所有，時拈楖栗橫肩，衫破
J31nB267_p0591c14║莫嫌露肘。
J31nB267_p0591c15║山中吟
J31nB267_p0591c16║為僧宜居山，山靜人事少。倚杖立松門，終朝聽啼鳥。
J31nB267_p0591c17║二
J31nB267_p0591c18║徘徊古澗曲，跣足弄潺湲。石冷苔花滑，松蘿時復攀。
J31nB267_p0591c19║三
J31nB267_p0591c20║樵斧入深谷，忽聞聲丁丁。因之思好友，把臂談無生。
J31nB267_p0591c21║四
J31nB267_p0591c22║青山終古青，片雲何來白。縱觀大化外，峰頂嘗獨立。
J31nB267_p0591c23║五
J31nB267_p0591c24║飯後經行慣，步入深松裏，忽思煮春泉，拈杖打松子。
J31nB267_p0591c25║六
J31nB267_p0591c26║人心肯放下，立地便成佛。優游藤蘿下，那個求解脫。
J31nB267_p0591c27║七
J31nB267_p0591c28║幽香滿山路，空谷俱梅花。肩輿風塵客，亦自愛煙霞。
J31nB267_p0591c29║八
J31nB267_p0591c30║山梅未落盡，間有桃花開。物情各知候，代謝休相猜。
J31nB267_p0592a01║九
J31nB267_p0592a02║青山不盡處，又有那山高。法源苟未徹，覺物徒為勞。
J31nB267_p0592a03║十
J31nB267_p0592a04║在山採薪易，下山持缽艱。大梅松為食，清風今復還。
J31nB267_p0592a05║正月十日大雪
J31nB267_p0592a06║春來飛雪一何奇，深夜凝寒客未知，點破山河成一
J31nB267_p0592a07║色，望窮天地忽如遺。巢禽偶出空音落，松火頻燒過
J31nB267_p0592a08║衲遲，敗屋數間峰頂上，家風無媿老楊岐。
J31nB267_p0592a09║歲暮至上元夜紀述（十首）
J31nB267_p0592a10║初住窮山屋數椽，日持一缽走松煙。現成受用真難
J31nB267_p0592a11║得，千畝梅花在目前。
J31nB267_p0592a12║二
J31nB267_p0592a13║冬山怯冷早關門，洗缽攤書日易昏，幸有團圞二三
J31nB267_p0592a14║子，火爐頭話不空論。
J31nB267_p0592a15║三
J31nB267_p0592a16║年窮歲盡客途艱，贏得住山心較閒。趺坐一燈深夜
J31nB267_p0592a17║靜，遙聞村犬吠人還。
J31nB267_p0592a18║四
J31nB267_p0592a19║古人分歲宰耕牛，話落叢林播不休，我送窮冬秪隨
J31nB267_p0592a20║分，也令一眾飽齁齁。
J31nB267_p0592a21║五
J31nB267_p0592a22║新年佛法只如嘗，紅日三竿枕木床。古廟峰頭最靈
J31nB267_p0592a23║感，雞鳴早有客燒香。
J31nB267_p0592a24║六
J31nB267_p0592a25║多年想就住山緣，半載剛逢不雨天。喜是交春來雨
J31nB267_p0592a26║雪，方池積得有新泉。
J31nB267_p0592a27║七
J31nB267_p0592a28║去秋天旱地生蟲，園菜無根可御冬。因課道流須著
J31nB267_p0592a29║力，快鋤雪土種青菘。
J31nB267_p0592a30║八
J31nB267_p0592b01║疏疏春雨送餘寒，殘雪依稀點別巒。佳客不來啼鳥
J31nB267_p0592b02║靜，開簾自把遠山看。
J31nB267_p0592b03║九
J31nB267_p0592b04║山河一片化為雲，折竹無端夢裏聞。未看梅花先看
J31nB267_p0592b05║雪，松柴斫得帶煙焚。
J31nB267_p0592b06║十
J31nB267_p0592b07║雪霽千山潤氣騰，簷頭雨滴又相承。元宵煙火杳何
J31nB267_p0592b08║見，點起法門無盡燈。
J31nB267_p0592b09║庚辰冬，開法古南，入春偶成（八首）
J31nB267_p0592b10║新正人意爽，匝地皆和風。踏青者為誰，相攜陌上翁。
J31nB267_p0592b11║二
J31nB267_p0592b12║春來荒院裏，亦有梅花妍。枯坐偶不覺，清香來鼻尖。
J31nB267_p0592b13║三
J31nB267_p0592b14║山川寒氣盡，籬落梅花開。遊蜂亦有鼻，悄地隔墻來。
J31nB267_p0592b15║四
J31nB267_p0592b16║村院入新年，遊人日來看。可憐衣內珠，拋撒無能管。
J31nB267_p0592b17║五
J31nB267_p0592b18║殘雪點茅屋，和風拂柳堤。西來祖師意，覿面為人提。
J31nB267_p0592b19║六
J31nB267_p0592b20║孟春氣猶寒，爐炭少不得。偶撥一星火，燒著柴頭赤。
J31nB267_p0592b21║七
J31nB267_p0592b22║春風亦自寒，蒙衲坐終朝。萬物資暖氣，籬間長新條。
J31nB267_p0592b23║八
J31nB267_p0592b24║方池久枯竭，雪消春水來。昭回見雲漢，天宇地中開。
J31nB267_p0592b25║穀日唐祈遠居士以登天目八詩手書緘寄，步
J31nB267_p0592b26║韻卻答
J31nB267_p0592b27║幅巾居士任斯文，毛穎宵眠夢吐芬。已自胸中具丘
J31nB267_p0592b28║壑，卻登絕頂飽看雲。
J31nB267_p0592b29║二
J31nB267_p0592b30║巖松奇崛甚年栽，雲網重重午未開，不得僧房閒打
J31nB267_p0592c01║坐，肩輿豈易下山來。
J31nB267_p0592c02║三
J31nB267_p0592c03║衣添亭畔御天風，石鋸峰頭見鬼工。姑射仙人遺世
J31nB267_p0592c04║立，古今憑眺自無窮。
J31nB267_p0592c05║四
J31nB267_p0592c06║嵐霧晨飛點滴聲，下方疑雨上方晴。平懷無事嗤山
J31nB267_p0592c07║衲，垂涕方煨折腳鐺。
J31nB267_p0592c08║五
J31nB267_p0592c09║巋然劫火自能存，石骨蒼青沒燒痕。坐飲天池豁天
J31nB267_p0592c10║眼，壺中信有別乾坤。
J31nB267_p0592c11║六
J31nB267_p0592c12║千聖從來喚不回，橫擔楖栗白雲堆，鐵蛇入海須彌
J31nB267_p0592c13║倒，咄咄西峰早晚來。
J31nB267_p0592c14║七
J31nB267_p0592c15║行腳心頭已悄然，不禁放曠好林泉。松風水月終何
J31nB267_p0592c16║物，結我多生聚首緣。
J31nB267_p0592c17║八
J31nB267_p0592c18║在欲行禪古不妨，無人空裏架高堂，如何獅子峰頭
J31nB267_p0592c19║臥？覺得風塵夢不涼。
J31nB267_p0592c20║示楚萍
J31nB267_p0592c21║天地一逆旅，浮蹤信如萍。吳楚曷為定，子當觀其生。
J31nB267_p0592c22║又
J31nB267_p0592c23║一燈虛室懸，雙樹空庭綠。緬懷古之人，恒于樹下宿。
J31nB267_p0592c24║示慈舟（二首）
J31nB267_p0592c25║往來無住相，援溺何其多。佛祖無緣慈，不忘生死河。
J31nB267_p0592c26║又
J31nB267_p0592c27║生死海未渡，誰為濟人舟？要行船子慈，一橈打人頭。
J31nB267_p0592c28║溪院言懷（七首）
J31nB267_p0592c29║孤峰不住足，曳杖來荒村。村荒煙水闊，信手一拋綸。
J31nB267_p0592c30║二
J31nB267_p0593a01║先佛之遺式，隨緣即道場，相聚喫莖虀，佛法謾商量。
J31nB267_p0593a02║三
J31nB267_p0593a03║三莖四莖斜，多福一叢竹。空庭亦有栽，蕭蕭戛寒玉。
J31nB267_p0593a04║四
J31nB267_p0593a05║上客禪床見，下客山門接。同塵憶趙州，相逢憑拜揖。
J31nB267_p0593a06║五
J31nB267_p0593a07║曉晴縱野望，煙村綠柔桑。桃花滿前溪，誰歇靈雲狂。
J31nB267_p0593a08║六
J31nB267_p0593a09║勺水大海味，寸艸黃金身，入荒田不揀，拈來示其人。
J31nB267_p0593a10║七
J31nB267_p0593a11║本來無一物，心佛兩俱非。突出人難辨，從呼上上機。
J31nB267_p0593a12║獨坐
J31nB267_p0593a13║秋日當軒坐，庭前竹色濃。客來無秖待，禮拜且從容。
J31nB267_p0593a14║癸未八月朔日，禮洞聞和尚塔有感（六首）
J31nB267_p0593a15║微風細雨半秋天，合掌山南禮石筵，短塔摩挲封碧
J31nB267_p0593a16║蘚，長松攀仰落蒼煙。躊躇古磴神如往，顧盻晴峰步
J31nB267_p0593a17║不前，拈罷瓣香思告語，百城蹤跡已茫然。
J31nB267_p0593a18║歷代簪纓亦自尊，胡為塵網廿年昏。雄音善啟諸迷
J31nB267_p0593a19║戶，小子何知大法門。深夜月明曾授偈，西風葉落定
J31nB267_p0593a20║歸根。白雲滿握清晨供，愧向人前說報恩。（余初投維摩老人，一夕喚入方
J31nB267_p0593a21║丈，示云：「出家如桑間蟲，食青則青，食黃則黃，在自知所向耳。」余從是銳志參禪。）
J31nB267_p0593a22║珠墮泥中實所悲，煢煢弱喪竟安之。座中默識還他
J31nB267_p0593a23║父，門外求傭未可見。金翅攫龍窺命盡，頻伽在殼出
J31nB267_p0593a24║音奇。等閒拔置稠人上，咄咄婆心為我癡。（余初剃落，執役爨下，老人見之，
J31nB267_p0593a25║語眾曰：「此子如珠在泥中。」又余侍老人，嘗效作偈語，老人見之曰：「多年鳥子，殼中先老。」頷之良久。）
J31nB267_p0593a26║住山不記歲華深，一味平懷坦腹襟，怕殺鼓鐘登寶
J31nB267_p0593a27║座，直從談笑度金鍼。五羊曾踏曹溪脈，雙目高垂濟
J31nB267_p0593a28║北陰，潭影山光今坐斷，分明末後句難尋。（老人行腳單丁過南粵，初住山
J31nB267_p0593a29║於天目中雲庵。）
J31nB267_p0593a30║投老高林頂髮皤，西巖獅子古頭陀，一峰兀傲榮名
J31nB267_p0593b01║遠，千偈瀾翻手眼多。擇乳鵝王應旦遇，點頭頑石敢
J31nB267_p0593b02║誰何？長吟猶記摩庭柏，雪夜寒聲出薜蘿。（老人居天目時，追跡高峰，自號
J31nB267_p0593b03║西巖獅子。化後，牧齋錢宗伯狀師云：「所至住山誅苑，皆其徒。雪庵拮据庀治，師惟飲泉石而蔭松柏，不汲汲於榮名利養。」又塔銘云：「登堂說法，千偈瀾翻。」）
J31nB267_p0593b04║說禪浩浩競諸方，密用潛行笑世忙。獨步有時偕竹
J31nB267_p0593b05║杖，見人曾不下繩床。至今面目堪相憶，疇昔巾瓶所
J31nB267_p0593b06║未忘。海岸歸來重問訊，清風匝匝在龍岡。（老人嘗自書方丈壁云：「便宜為
J31nB267_p0593b07║得三分瀨，折木空隨一世▆。」時武康駱沆瀣先生訪師，見之大稱賞。）
J31nB267_p0593b08║蒲庵二首贈慎獨師（有序）
J31nB267_p0593b09║唐睦州陳尊宿，既明祖意，母老，乃奉之古寺閒房，
J31nB267_p0593b10║織履為贍，一時緇輩傳稱為陳蒲鞋。慎師有母，年
J31nB267_p0593b11║亦高，名庵曰蒲，志古也。
J31nB267_p0593b12║自古生民念厥初，異哉睦老獨編蒲。高風百世堪懷
J31nB267_p0593b13║想，荒境荒庵德不孤。
J31nB267_p0593b14║母子相依二六時，天倫攸敘在吾緇。直拈法喜充甘
J31nB267_p0593b15║旨，慚愧當年考叔兒。
J31nB267_p0593b16║武塘周西玄居士有喪明之戚寄慰
J31nB267_p0593b17║天道無親與善人，每于顏冉不相成，團圞良以因緣
J31nB267_p0593b18║幻，父子聊云骨肉情。舍愛維摩弘不二，耽禪龐老話
J31nB267_p0593b19║無生，曾知個事安行久，不若西河為喪明。
J31nB267_p0593b20║新正四日答李曉令醉後句（附原偈）
J31nB267_p0593b21║醉裏茫然無見聞，如何此際更紛紛。幾時識得我
J31nB267_p0593b22║是我，留伴青天一片雲。
J31nB267_p0593b23║聲色叢中立見聞，新年好事日紛紛。醉鄉爬起尋真
J31nB267_p0593b24║我，半入江風半入雲。
J31nB267_p0593b25║春日走筆（六首）
J31nB267_p0593b26║早春天氣好，思想出門遊，無人知我意，自去覓孤舟。
J31nB267_p0593b27║二
J31nB267_p0593b28║春艸出門綠，春風吹袂寒，一般好時節，途路莫相謾。
J31nB267_p0593b29║三
J31nB267_p0593b30║梅花落片片，春過幾多時。丈室空空坐，人來求我詩。
J31nB267_p0593c01║四
J31nB267_p0593c02║詩成秪五字，費卻許多心。分付幽人看，無文意自深。
J31nB267_p0593c03║五
J31nB267_p0593c04║紅日半窗影，白雲千壑心。共來天際轉，著眼幾知音。
J31nB267_p0593c05║六
J31nB267_p0593c06║簷頭滴滴響，春雪未曾消。有興書山偈，梅花一瓣飄。
J31nB267_p0593c07║天童山久雨，有持扇乞偈者
J31nB267_p0593c08║連日空山不住雨，層溪深夜長新泉。茅堂坐索驚人
J31nB267_p0593c09║句，忽聽奔雷不得眠。
J31nB267_p0593c10║偕高原、石幢、同人三公夜出石筍峰
J31nB267_p0593c11║霏微山雨暗山扉，石筍峰頭路欲迷。把火夜行誰共
J31nB267_p0593c12║我，笑看腳板不沾泥。
J31nB267_p0593c13║宿天竺三生石
J31nB267_p0593c14║飛來十萬程，向此介然立。生前事如何，我睡忘所答。
J31nB267_p0593c15║李明遠居士乞悼兒詩（四首）
J31nB267_p0593c16║嘉爾孩提子，沖然夙慧成。胡為天見奪，幾致父傷明。
J31nB267_p0593c17║至性元無死，常情且吊生。四齡通浩劫，誰為錫殤名。
J31nB267_p0593c18║二
J31nB267_p0593c19║死生關透去，父子念無忘。繞膝行三步，歌詩記幾行。
J31nB267_p0593c20║生天休合掌，見佛且燒香。長壽從何得，仁慈第一方。
J31nB267_p0593c21║三
J31nB267_p0593c22║世界非真實，彭殤盡可哀，苦從違覺得，身屬愛纏來。
J31nB267_p0593c23║佛日恒依仰，迷雲定掃開，法華談火宅，為度汝嬰孩。
J31nB267_p0593c24║四
J31nB267_p0593c25║百歲不知佛，一齡能了之。（古偈：有生一▆即解諸佛▆▆）▆▆推利智，未
J31nB267_p0593c26║敢薄嬰兒。氣盡豈終沒，靈歸應在茲。西河休墮淚，自
J31nB267_p0593c27║有過庭時。
J31nB267_p0593c28║重晤雲峨先生
J31nB267_p0593c29║當年共有出塵心，別後參商直至今。我病忽衰君老
J31nB267_p0593c30║大，歸根一句好參尋。
J31nB267_p0594a01║題秋亭
J31nB267_p0594a02║天地分明一旅亭，何須紅紫鬥窗櫺。淡然宴坐秋光
J31nB267_p0594a03║裏，木落西風眼自聽。
J31nB267_p0594a04║丁承清齋夜談（二首）
J31nB267_p0594a05║南湖霜月夜來明，桑陌何妨把臂行。歸到幽齋重秉
J31nB267_p0594a06║燭，雞鳴待看一陽生。
J31nB267_p0594a07║二
J31nB267_p0594a08║君家孝友原天性，會晤曾無有墮容。明發別來何所
J31nB267_p0594a09║贈，白雲遙指在前峰。
J31nB267_p0594a10║示玄谷（二首）
J31nB267_p0594a11║呼之隨我至，放之還自然。蒙莊品天籟，未必將此傳。
J31nB267_p0594a12║二
J31nB267_p0594a13║杳然入更深，清響空何度。歷歷山中音，欲尋且無路。
J31nB267_p0594a14║新正十八日壽虎丘本如老師
J31nB267_p0594a15║可中庭畔老梅開，雪頂龐眉步石臺。記得元宵十五
J31nB267_p0594a16║夜，山前花鼓打如雷。
J31nB267_p0594a17║病起（三首）
J31nB267_p0594a18║歲晚天多雨，春初喜得晴。雙眸只如舊，水洗覺分明。
J31nB267_p0594a19║二
J31nB267_p0594a20║春風忽過半，林卉尚無開。兀兀當軒坐，其誰問法來。
J31nB267_p0594a21║三
J31nB267_p0594a22║風寒時閉戶，庭霽一扶笻。有友來相訪，皆言瘦道容。
J31nB267_p0594a23║乙酉春大雪，破石、一念二禪人聚彌勒佛像于
J31nB267_p0594a24║中庭，衲子競觀，悚然增敬，以幻修幻，無是過
J31nB267_p0594a25║也。戲拈四偈
J31nB267_p0594a26║春寒料峭凍梅花，相向紅爐且喫茶。聞道雪中彌勒
J31nB267_p0594a27║降，卻疑時節是龍華。
J31nB267_p0594a28║二
J31nB267_p0594a29║衝寒掃雪手忙忙，古佛分明應念彰，莫道捏成同幻
J31nB267_p0594a30║化，聚沙童子證金剛。
J31nB267_p0594b01║三
J31nB267_p0594b02║謾疑彌勒是天生，也要當人肯做成，拈起雪花全體
J31nB267_p0594b03║現，衲僧遊戲出常情。
J31nB267_p0594b04║四
J31nB267_p0594b05║石破好將彌勒補，雪多堆得法身高。都來一念無今
J31nB267_p0594b06║古，不怕扶桑日出消。
J31nB267_p0594b07║鰲魚燈（三首）
J31nB267_p0594b08║春夜無燈覺寂寥，不勞鍼線引鯨鰲。龍門險峻能衝
J31nB267_p0594b09║過，火焰憑伊噴雪濤。
J31nB267_p0594b10║二
J31nB267_p0594b11║眼似銅鈴口大開，騰身空界鼓雲雷。昏衢引導人無
J31nB267_p0594b12║數，滄海茫茫未肯回。
J31nB267_p0594b13║三
J31nB267_p0594b14║通身鱗甲一般明，頭角年深已養成，口似血盆牙似
J31nB267_p0594b15║劍，放伊天外試橫行。
J31nB267_p0594b16║走馬燈（三首）
J31nB267_p0594b17║烽火相爭值上元，銜枚疾走一無喧。但持劍戟軍方
J31nB267_p0594b18║進，莫辯疆圉日已昏。決勝真于帷幄裏，鳴金直待曉
J31nB267_p0594b19║星繁。驍騰恐是昆陽戰，鷹虎從空牙爪翻。
J31nB267_p0594b20║二
J31nB267_p0594b21║陣雲忽起夜難收，平地干戈戰不休。各戴兜鍪行塞
J31nB267_p0594b22║外，全無生死掛心頭。三軍何日方旋凱，千里其誰密
J31nB267_p0594b23║運籌。關捩洞然閒覷破，燈前一笑也風流。
J31nB267_p0594b24║三
J31nB267_p0594b25║走馬虛空了不停，輪刀上陣太忙生。步趨不覺飛塵
J31nB267_p0594b26║起，隊伍皆忻用火征。鬥狠共拼無性命，情癡決欲見
J31nB267_p0594b27║輸贏。老僧白棒中間打，眉目看伊那個明。
J31nB267_p0594b28║火爆
J31nB267_p0594b29║頂門迸開眼，毒氣放光明，爆地一聲響，分身遍界行。
J31nB267_p0594b30║竹扇
J31nB267_p0594c01║犀牛扇子古時名，這個分明竹製成。莫道鹽官能善
J31nB267_p0594c02║用，等閒拈起便風生。
J31nB267_p0594c03║乙酉孟夏，天童南山禮先師塔有感（四首）
J31nB267_p0594c04║膜拜蒼山雨忽開，思量往事不勝哀。命根斷盡深遭
J31nB267_p0594c05║毒，爐鞴無端幾換胎。矮柏森森當墓拱，肩輿特特渡
J31nB267_p0594c06║江來。反場築室情何限，搔首薰風愧不材。
J31nB267_p0594c07║九上三登太白巔，忙忙空費艸鞋錢，了無佛法巾瓶
J31nB267_p0594c08║得，堪笑追隨二十年。逆性未甘稱的授，婆心難免喫
J31nB267_p0594c09║麤拳，父南子北冤難訴，贏得虛名四海傳。
J31nB267_p0594c10║白棒逢人便打頭，中興臨濟有來繇。雷霆霜雪無非
J31nB267_p0594c11║教，五位三玄盡結讎。面目那能描紙墨，典刑自可配
J31nB267_p0594c12║春秋。升堂入室誰真子，滿目青山笑不休。
J31nB267_p0594c13║自揣生平最鈍根，擔簦亦得及師門，狂狷所賴裁成
J31nB267_p0594c14║力，草木能辭化育恩。縱遇三週三轉語，難忘一棒一
J31nB267_p0594c15║條痕，兒孫腳下繩繩也，認取全身在處尊。
J31nB267_p0594c16║梧山十七詠
J31nB267_p0594c17║高梧峰（志名鳳山，其上有梧桐生焉。世傳日升則梧影東注，地名桐炤；日落則梧影西注，地名桐炤。四市至今兩村人煙稠密，地
J31nB267_p0594c18║名仍舊。）
J31nB267_p0594c19║丹鳳何年到碧巒？高梧千尺老根蟠。日輪為寫東西
J31nB267_p0594c20║炤，直得分身兩處看。
J31nB267_p0594c21║龜山（為梧山左小支，首尾儼然，望嶺而上。）
J31nB267_p0594c22║當年洛水把書呈，泥土今看亦最靈。七十二鑽無下
J31nB267_p0594c23║手，高高山頂任渠行。
J31nB267_p0594c24║道場山（在龜山前，為寺左護。）
J31nB267_p0594c25║艸木清秋盡發光，分明海印目前彰，道場信足原非
J31nB267_p0594c26║遠，乘興時時上短岡。
J31nB267_p0594c27║碶頭山（與道場山相連，北轉向寺，其外則海矣。）
J31nB267_p0594c28║洪濤澎湃潑天狂，永作金隄鎮寺傍。亦有人家三四
J31nB267_p0594c29║五，山頭日日放牛羊。
J31nB267_p0594c30║鷂子磯（即四明圖記所云棲鳳碶也。有石俯瞰江流，方平如削，可憑清玩，俗名鷂巖。）
J31nB267_p0595a01║鷂子磯邊鷂子飛，秋空萬里迥無依。閒來散步沙洲
J31nB267_p0595a02║晚，頻見村翁負擔歸。
J31nB267_p0595a03║棲鳳村（為梧山左大支。元末，吳之賢士沈芊仕於楚，避亂，因移家海上，卜此村居焉。子孫今大暮衍。按古碑，寺之地名棲鳳，亦名
J31nB267_p0595a04║赤砂村，蓋本此。）
J31nB267_p0595a05║炊煙百道颺朝曛，開戶家家見海雲。嘉遁昔賢來卜
J31nB267_p0595a06║此，悠哉理亂竟無聞。
J31nB267_p0595a07║天門山（亦梧山左支落脈。蜿蜒將逾數里，迴抱鳳村而西，與寧海之山相峙。漁帆商舶，必從此門而入，實亦本山之遠讀。出外即
J31nB267_p0595a08║大海，雲濤接天，渺焉無際矣。）
J31nB267_p0595a09║茫茫滄海望無涯，冷地天山出盡遮。剩得一門容出
J31nB267_p0595a10║入，夕陽隱隱過帆斜。
J31nB267_p0595a11║石門（在梧峰後。有石壁立，流泉中瀉。當水漲時，無譏名山瀑布。其下有石，橫亙數丈，噴沫撮鬣，儼若神魚。誌載石龍湫，疑即此處也。）
J31nB267_p0595a12║磊石如門匪疊成，到來殊愜野人情。懸崖白日飛寒
J31nB267_p0595a13║瀑，信有神龍此處行。
J31nB267_p0595a14║護帶山（從梧峰而下，向右第一支也。山澗盤旋若帶，俗呼為杜搭，訛也。）
J31nB267_p0595a15║松煙竹霧午難乾，絕壑深深眼界寬。滄海在前雲在
J31nB267_p0595a16║足，幽蹤卒歲可盤桓。
J31nB267_p0595a17║桃花阬（梧峰衍脈，至于護帶。其間坑坎，幽深曲折，而多桃樹。花落澗紅，無異桃源仙窟。旁有精舍，今亦頹圮。）
J31nB267_p0595a18║千樹桃花滿澗紅，深山春色許誰逢？無端一瓣隨流
J31nB267_p0595a19║去，盡道茅庵有路通。
J31nB267_p0595a20║鶴山（為梧峰右支，與龜山相對，桃花阬在其上，問津者從是緣溪而入。）
J31nB267_p0595a21║巢居亦自解知風，毛羽而今盡短松，一棒打伊呼老
J31nB267_p0595a22║鸛，也教直下頂門紅。
J31nB267_p0595a23║北澗（梧峰之右，支山數重，高者如屏列。自北而西，深奧幽邃，澗原發于此。不一而下，尋者莫測。出至寺傍，合流向西，朝宗于海。）
J31nB267_p0595a24║潺潺流出白雲堆，寺後清聲特送來，到海也知無別
J31nB267_p0595a25║味，一憑飲者口門開。
J31nB267_p0595a26║赤砂廟（此山甚卑，其脈與梧峰俱從北來，向西而止，與鶴山隔一澗道，為寺外護，恰與碶頭山相對。廟在山址，村民歲時祀之。名
J31nB267_p0595a27║赤砂者，古碑云：「住持所居之室，東西菴砂土間，金星小砂與土相雜。」則廟固寺之所攝歟？）
J31nB267_p0595a28║老樹濃陰秋未凋，低山古廟有人朝。怪來地脈連蕭
J31nB267_p0595a29║寺，赤土金星也自饒。
J31nB267_p0595a30║一木亭（去寺里許，相接海塘。村民入市，多于是憩息。相傳初搆時，棟梁椽柱，秪用一樹而就。以此知寺在古昔，生材亦大矣。）
J31nB267_p0595b01║一株大樹架空亭，郢匠裁來不日成。遍作陰涼途路
J31nB267_p0595b02║上，炎風赫日有人行。
J31nB267_p0595b03║蟠龍山（為寺坐山。從梧峰中脈迤邐而下，凡四五折，若斷過峽復起狀。其屈曲來至殿後，又微分小支，左行而西，其右忽平伏。凡
J31nB267_p0595b04║若干步，更起小峰，與外道場山相對。今法堂坐其下，佛殿在其前，而脈勢過西益悠綬。又若干步，乃南折焉，與左行小支相接，名蟠龍克肖也。）
J31nB267_p0595b05║海岸蟠潛已露身，非同尺蠖欲求伸。法雷茲若春雷
J31nB267_p0595b06║震，頭角看伊亦斬新。
J31nB267_p0595b07║又（聞之鄰宿言：「昔寺僧于法堂左鑿山造石，土去石露。是後深夜，山常鳴不止。」）
J31nB267_p0595b08║噓氣成雲下鳳岑，屈將首尾護祗林。曉來忽起千山
J31nB267_p0595b09║霧，聞道潛龍夜半吟。
J31nB267_p0595b10║古寺（今寺乃元至正間重建，坐北小峰，向道場山缺。耆老云：「在初古寺，西向海田，胸襟極開闊。」因誌之。）
J31nB267_p0595b11║寒露芙蓉開菊先，西風桂子落墻邊。偶逢人說前朝
J31nB267_p0595b12║寺，開卻山門見海田。
J31nB267_p0595b13║大峒山（與高梧對峙，嵐翠可掬，為梧峰之正案。雖隔海，潮落可褰裳徑往。）
J31nB267_p0595b14║者山望見那山高，賓主分明不隔毫。秋雨連朝當牖
J31nB267_p0595b15║坐，一條白練下滔滔。
J31nB267_p0595b16║天童木和尚送被東謝（二首）
J31nB267_p0595b17║出汗叢林借被無，古人真個好規模。霜風劈面今愁
J31nB267_p0595b18║冷，自笑儂家不丈夫。
J31nB267_p0595b19║二
J31nB267_p0595b20║棲真借被于天童，大義全彰徹骨窮。一種便宜親討
J31nB267_p0595b21║著，三冬贏得暖烘烘。
J31nB267_p0595b22║和南源大師山居（二首）
J31nB267_p0595b23║廚無餘粟甕無虀，乞食山鄰恐見疏。衲子過門爭一
J31nB267_p0595b24║飽，卻嫌鹽醬太空虛。
J31nB267_p0595b25║二
J31nB267_p0595b26║心花明發即傳燈，稱性優游遠世情。折腳鐺兒攜海
J31nB267_p0595b27║上，青山同作野盤僧。
J31nB267_p0595b28║早春寄訊錢塞庵相國（二首）
J31nB267_p0595b29║新年佛法問如何，溪上梅花開已多。向上一機言外
J31nB267_p0595b30║契，風前遙憶老維摩。
J31nB267_p0595c01║二
J31nB267_p0595c02║柳眼新新陌上看，海山桃實貯金盤。本來身喜先天
J31nB267_p0595c03║地，一吸西江口自寬。
J31nB267_p0595c04║寄謝虞潛陽給諫
J31nB267_p0595c05║高林萬竹點徵霜，佛法乘時一舉揚，得晤毗耶老居
J31nB267_p0595c06║士，幅巾杖履映溪光。
J31nB267_p0595c07║酬空林大師見寄
J31nB267_p0595c08║兒時曾讀古人詩，花木禪房歎絕奇，竟喜尋師從是
J31nB267_p0595c09║吉，未占投老此相宜。空潭再照非前影，古柏重摩只
J31nB267_p0595c10║舊姿，布衲牛子雲外集，恰同歸鳥共依枝。
J31nB267_p0595c11║七夕鄭子康初來參偈贈
J31nB267_p0595c12║相逢語語出肝腸，竹院幽涼坐一方，志銳逕期探法
J31nB267_p0595c13║髓，機鮮祗可接禪床。玄珠在水曾無象，花雨彌空或
J31nB267_p0595c14║有香，七夕果然同遇巧，分明腦後佩圓光。
J31nB267_p0595c15║贈陸子念
J31nB267_p0595c16║羨爾水邊居士宅，悠然物外道人家，不嫌耕稼妨時
J31nB267_p0595c17║禮，能令禽魚聽法華。志在青雲空萬卷，身修白業洞
J31nB267_p0595c18║三車，樂天知命冰霜際，飯罷伊蒲自點茶。
J31nB267_p0595c19║病中謝客
J31nB267_p0595c20║四體居嘗癢即抓，誰知癢處有難消，防微失術遂成
J31nB267_p0595c21║毒，經事知幾豈見遭。因借大千為一榻，時拈木枕作
J31nB267_p0595c22║新交，空齊問疾多明眼，莫謂藏身太寂寥。
J31nB267_p0595c23║雪彌勒（二首）
J31nB267_p0595c24║閻浮昨夜打三更，慈氏無端忽下生，宮殿隨身同一
J31nB267_p0595c25║色，天龍禮足寂無聲。珠林瓦礫祥光現，大地山河古
J31nB267_p0595c26║鏡明，三會龍華收拾罷，雲堂添得冷惺惺。
J31nB267_p0595c27║二
J31nB267_p0595c28║橫挨布袋當家珍，玉殿瓊樓轉法輪，鼻孔遭誰生扭
J31nB267_p0595c29║捏，眉毛已自證純真。嚴寒徹骨肩猶袒，旭日當軒笑
J31nB267_p0595c30║轉新，敢請慈尊常住世，時時垂手示諸人。
J31nB267_p0596a01║答李曉令（來偈有直待石獅吼，方來對師說之句。）
J31nB267_p0596a02║居士忽作石獅吼，底事不妨盡底說，何待將來重措
J31nB267_p0596a03║詞，遍界明明廣長舌。
J31nB267_p0596a04║贈形家李同春
J31nB267_p0596a05║山嶽鍾靈古到今，白雲為蓋水為琴，收來佛法無多
J31nB267_p0596a06║子，放去峰巒幾萬尋。發秘堂堂須正眼，抽奇的的在
J31nB267_p0596a07║神鍼，多君此道生平踐，華髮肩輿日笑吟。
J31nB267_p0596a08║寄題錢聖月𠁼丆
J31nB267_p0596a09║輕輕下筆點三點，非縱非橫梵字成，莫以聰明嫌有
J31nB267_p0596a10║象，須從一[必-心]悟無生。青山啼鳥聲偏好，靜夜孤蟾眼
J31nB267_p0596a11║倍明，聖遠乎哉其在是，瞿曇千古見深情。
J31nB267_p0596a12║禾中重建真如寶塔
J31nB267_p0596a13║鴛鴦湖畔水溶溶，寶塔分明在目中，雲落簷楹彰異
J31nB267_p0596a14║色，風敲鈴鐸醒群蒙。滄桑變幻尋常事，瓦礫神奇起
J31nB267_p0596a15║倒同，曾記法華童子戲，聚沙成佛不虛功。
J31nB267_p0596a16║峽石山慧力寺修鐘樓
J31nB267_p0596a17║有鐘必有樓，無樓鐘無居，扣之雖一音，千睡醒斯須。
J31nB267_p0596a18║耳根既圓證，不隨聲塵趨，奇哉古觀音，處處得逢渠。
J31nB267_p0596a19║子康、鄭子清修梵行，攝入法系，命之曰恬，作二
J31nB267_p0596a20║偈貽之
J31nB267_p0596a21║桑麻隱隱小橋偏，清梵孤村日夕傳。謝卻紛譁何所
J31nB267_p0596a22║悅，佛心天爵已深研。
J31nB267_p0596a23║二
J31nB267_p0596a24║衡門之下可棲遲，流水經年漾綠漪。種得芙蕖香滿
J31nB267_p0596a25║室，悠哉未許比鄰知。
J31nB267_p0596a26║贈范夢覺
J31nB267_p0596a27║森羅萬象強名模，夢裏崢嶸醒後無，只此身心同古
J31nB267_p0596a28║佛，收來天地入洪爐。鼠肝蟲臂何從勘，寶樹仙禽待
J31nB267_p0596a29║價沽，行到水窮雲起處，廬山面目似冰壺。
J31nB267_p0596a30║示陳宣其文學
J31nB267_p0596b01║魚躍鳶飛天地間，溪聲山色更何宣？個中一字原無
J31nB267_p0596b02║有，空劫家風在眼前。
J31nB267_p0596b03║示陸咫顏文學
J31nB267_p0596b04║尋常運筆寫文章，母未生前面已彰。何必論尋兼論
J31nB267_p0596b05║尺，從來遍界不曾藏。
J31nB267_p0596b06║示王臨玉文學
J31nB267_p0596b07║生死臨頭也大難，直須身命一回拼。果然是玉何妨
J31nB267_p0596b08║得，縱歷秦庭保汝完。
J31nB267_p0596b09║題崑山戈玄淨先生略傳後
J31nB267_p0596b10║世鮮信佛法，謂無靈驗處。驗處豈果無，力行人罕遇。
J31nB267_p0596b11║我觀戈先生，學佛忘寒暑。所以臨終時，撒手灑然異。
J31nB267_p0596b12║如酪出乳中，初非人所與。自性與法界，清淨口中注。
J31nB267_p0596b13║此乃現前事，推之可風世。生也從何來，死也終何去。
J31nB267_p0596b14║分付天下人，透脫此圈繢。
J31nB267_p0596b15║示丁方流（法名行嘉）
J31nB267_p0596b16║讀書正心術，學佛徹心印。世間出世間，法門了無剩。
J31nB267_p0596b17║示吳彥正
J31nB267_p0596b18║書中有聖賢，書外無衣冠。少年惜白日，莫取斯須安。
J31nB267_p0596b19║贈丁和卿文學
J31nB267_p0596b20║獨坐村庵擁毳袍，春光依約上梅梢。真人誰謂邈河
J31nB267_p0596b21║漢，默飲高風已獲交。
J31nB267_p0596b22║贈丁長卿文學
J31nB267_p0596b23║二月春風花柳妍，恰聞居士耳根圓。延齡不必長生
J31nB267_p0596b24║術，面目分明太古先。
J31nB267_p0596b25║偶成
J31nB267_p0596b26║桃李芳菲菜麥稠，春光絕好在溪頭。廬陵米價時拈
J31nB267_p0596b27║起，衲子茫茫到處游。
J31nB267_p0596b28║達本上座乞題墨蘭
J31nB267_p0596b29║老僧乞題竹，展開卻是蘭。蘭竹欲誰辨，驗取自鼻端。
J31nB267_p0596b30║題徑山雪老人畫扇
J31nB267_p0596c01║此畫仔細看，徑山老人底。今在居士手，雲林好生持。
J31nB267_p0596c02║壽朱近修母慈淵查孺人
J31nB267_p0596c03║閨閣藏身有令名，家門鍾孝在鄉評。也知事佛已多
J31nB267_p0596c04║劫，偶見行慈當此生。道路饑寒躬自濟，兒曹艱苦念
J31nB267_p0596c05║俱并。晚年更究西來意，碧沼蓮華出水馨。
J31nB267_p0596c06║書嚴髻珠米單文後（二首）
J31nB267_p0596c07║衲僧腳下無寸土，粒米問從何處來？幸是隨門總檀
J31nB267_p0596c08║施，饑瘉飽處覺花開。
J31nB267_p0596c09║二
J31nB267_p0596c10║同人之道沒親疏，迦葉空生會也無。發意圓成眾功
J31nB267_p0596c11║德，等慈一著是良圖。
J31nB267_p0596c12║和海鹽劉霜厓邑侯持缽偈（附原偈）
J31nB267_p0596c13║帶水拖泥說化緣，霜厓居士兩空拳，饒伊餓得乾
J31nB267_p0596c14║成鱉，猶向山門索飯錢。
J31nB267_p0596c15║佛祖家風展化緣，難為居士助空拳，山僧粒米未嘗
J31nB267_p0596c16║咬，不識其誰還飯錢。
J31nB267_p0596c17║酬髻珠居士（二首，附原偈）
J31nB267_p0596c18║居士宿山中，因談行起解絕，後歸寄予二偈云：解
J31nB267_p0596c19║絕即行起，轉我不轉你。子歸而求之，天眼被底裏。
J31nB267_p0596c20║趙州茶點中邊味，擎向邛州沒縫磁。不是故人情
J31nB267_p0596c21║分重，宵分頻擲夜光珠。
J31nB267_p0596c22║解絕即行起，覿面分我你。撒手便歸家，瞳人在眼裏。
J31nB267_p0596c23║二
J31nB267_p0596c24║趙州茶是山中味，聊獻邛州白淨磁。報玉投桃何可
J31nB267_p0596c25║喻，直看雙手撒明珠。
J31nB267_p0596c26║贈丁韓雲文學（二首）
J31nB267_p0596c27║洙泗高風在，明新學脈真。吾無隱乎爾，入水見長人。
J31nB267_p0596c28║二
J31nB267_p0596c29║文章載道器，山偈談何事。君子觀吾機，落紙元無句。
J31nB267_p0596c30║曲肱而枕之，示吳子進
J31nB267_p0597a01║自體自受用，任運靜而安。樂天尼聖旨，春在杏花壇。
J31nB267_p0597a02║雪窗獨坐，迥禪展紙索書
J31nB267_p0597a03║上天忽同雲，雨雪正交并。袖手坐空樓，捉筆亦怕冷。
J31nB267_p0597a04║茶後發清興，書偈恐失韻。大風簷前作，來自西北境。
J31nB267_p0597a05║待看夜雪積成堆，大地山河光迥迥。
J31nB267_p0597a06║示夏禹公
J31nB267_p0597a07║梅子黃時杏子肥，枇杷甜味世間稀。又看桃子紅來
J31nB267_p0597a08║也，信手拈來便療飢。
J31nB267_p0597a09║示張兩如
J31nB267_p0597a10║空山時雨落綿綿，鐵鼓遙來破澗煙，一句伽陀寫將
J31nB267_p0597a11║去，要君腳下自流傳。
J31nB267_p0597a12║竹窗偶成
J31nB267_p0597a13║直截西來意，奇哉觸處通。倦來兩眼合，睡起一茶濃。
J31nB267_p0597a14║燕語茅簷下，鶯啼柳圃中。分明無隔線，窗竹引清風。
J31nB267_p0597a15║題李曉令草亭
J31nB267_p0597a16║小亭軒窗空，客來皆喜步。大勝維摩室，化現千獅座。
J31nB267_p0597a17║題風竹圖
J31nB267_p0597a18║蕭蕭兩竿竹，葉葉從空下。天風何時歇，使伊挺身罷。
J31nB267_p0597a19║題王宣遠南詢畫冊
J31nB267_p0597a20║腳跟掀起半空中，打著鄉談各不同。掇轉船頭歸去
J31nB267_p0597a21║也，至今流水盡朝東。
J31nB267_p0597a22║二
J31nB267_p0597a23║居士畫時無錯筆，山僧題處有淆訛。毛錐一點虛空
J31nB267_p0597a24║落，好手丹青沒奈何。
J31nB267_p0597a25║寶晉齋閱仇十洲臨李龍眠畫佛嘗隨眾卷
J31nB267_p0597a26║法界幻為體，聖凡總遊戲。奇哉換人眼，在此一張紙。
J31nB267_p0597a27║祇園諸應真，一朝與相對。面目未必真，圍繞殊有意。
J31nB267_p0597a28║識破指頭禪，去佛不遠矣。
J31nB267_p0597a29║梅里鎮重修東塔
J31nB267_p0597a30║千年寶塔一回新，多少香花結勝因。清曉登來看六
J31nB267_p0597b01║合，出頭天外想奇人。
J31nB267_p0597b02║禮夾山林皋和尚塔（夾山和尚與予剃落，皆依興福洞聞老人，後嗣法又同龍池一脈。）
J31nB267_p0597b03║曾經大嚼過屠門，愧我初終辱弟昆，花木禪房蕭寺
J31nB267_p0597b04║古，竹林清磬甕城尊。全身示入山中定，好手還扶向
J31nB267_p0597b05║上根，觸目生機誰薦去？江心白浪向空翻。
J31nB267_p0597b06║悼黃介老（有序八首）
J31nB267_p0597b07║介子雖儒，深入禪觀。鼎革之際，抱義下獄，末由致
J31nB267_p0597b08║問。己丑春莫，傳聞坐脫江寧，得大自在永訣。時手
J31nB267_p0597b09║書一扇，囑門人鄧生者相寄。至七月中浣，始得見
J31nB267_p0597b10║之。於是就破山丈室中，莫一茗詠歎其詩，如見其
J31nB267_p0597b11║人，不覺悲惋中來。因次其韻，為偈八章。所寄詩云：
J31nB267_p0597b12║劍樹刀山掉臂過，長伸兩腳自為摩。三千善逝原
J31nB267_p0597b13║非佛，百萬波旬豈是魔。潦倒不妨天亦醉，掀翻一
J31nB267_p0597b14║任水生波。夜來夢作修羅手，其奈雙丸忽跳何。
J31nB267_p0597b15║閻浮樹下暫經過，授記靈山頂再摩。慈忍牖民唯有
J31nB267_p0597b16║佛，嗔癡退舍已平魔。勞生且共眠長夜，世事從來等
J31nB267_p0597b17║逝波。留取菩提真種子，人間天上敢誰何。
J31nB267_p0597b18║二
J31nB267_p0597b19║太白峰高幾度過，塔尖雲霧日為摩。真宗有授能超
J31nB267_p0597b20║佛，堅甲無須乃入魔。紫燕識巢歸社日，白鷗顧影泛
J31nB267_p0597b21║春波。寄來一詠驚長歎，奈此題邊姓氏何。
J31nB267_p0597b22║三
J31nB267_p0597b23║芳艸春江不得過，遙思獨把管城摩；青雲幸作文章
J31nB267_p0597b24║佛，白髮能空生死魔。身世信然皆石火，乾坤無處問
J31nB267_p0597b25║風波；炎炎六月山如炙，一扇清涼意在何？
J31nB267_p0597b26║四
J31nB267_p0597b27║憶昔江城冒曉過，人肩鬧市正相摩。師門握手投膠
J31nB267_p0597b28║漆，法句當鋒折外魔。百劫肝腸藏碧血，三年流寓隔
J31nB267_p0597b29║滄波。好音末後終相及，生死同條誼若何。
J31nB267_p0597b30║五
J31nB267_p0597c01║乾明古寺客秋過，殿角風鈴日夕摩；丈室花紛方論
J31nB267_p0597c02║道，法堂艸長不為魔。潮平山閣僧眠石，雨過江帆鳥
J31nB267_p0597c03║掠波；白露蒹葭時又至，伊人宛在欲從何？
J31nB267_p0597c04║六
J31nB267_p0597c05║五濁人生未可過，一笻瀟灑手常摩，戰爭蠻觸誰為
J31nB267_p0597c06║長？心醉榮名亦是魔。寂莫青山堪閱世，深沉古澗自
J31nB267_p0597c07║無波，分茅定鼎昭前代，墳典相傳又若何？
J31nB267_p0597c08║七
J31nB267_p0597c09║有土於西莫是過，金繩覺路入三摩。口憑樹鳥同歌
J31nB267_p0597c10║佛，身長蓮華不見魔。寶閣天空香自雨，玉池水滿靜
J31nB267_p0597c11║無波。利根直證無生忍，壁立常光孰奈何。
J31nB267_p0597c12║八
J31nB267_p0597c13║鐵樹花開少客過，瞿曇拈起手親摩，聖凡齊掃非名
J31nB267_p0597c14║佛，賓主同時要揀魔。惶恐灘頭戈倒地，滹沱河畔棒
J31nB267_p0597c15║興波，中原一寶君賚得，爭奈無人著價何。
J31nB267_p0597c16║書徐虞求先生讀語錄二偈冊（二首）
J31nB267_p0597c17║相逢滾滾利談鋒，林下何人入我宗？時節到來能撒
J31nB267_p0597c18║手，空山六月打霜鐘。
J31nB267_p0597c19║卸下儒冠付老天，干戈叢裏且逃禪。世心灰盡靈根
J31nB267_p0597c20║長，應起東林學種蓮。
J31nB267_p0597c21║莖虀偈（有引）
J31nB267_p0597c22║辛卯歲暮，錢子聖月寄書云：「近榜所居曰莖虀，欲
J31nB267_p0597c23║得數言光寵。」余乃思祖家垂示，有大家相聚喫莖
J31nB267_p0597c24║虀，喚作一莖虀，入地獄如箭射。錢子取義或於此
J31nB267_p0597c25║耶？余因下一註腳，錢子愛禪者也，其不輕視莖虀
J31nB267_p0597c26║作遊戲乎？
J31nB267_p0597c27║指頭十個最難齊，錢子參禪又割雞。未至竟酣千日
J31nB267_p0597c28║酒，如何敢喚一莖虀。祖師不是言枯淡，君子從來嗜
J31nB267_p0597c29║藿藜。道路兩條行得到，春山好聽杜鵑啼。
J31nB267_p0597c30║宣城詹曰：至其生世之月日，即其母氏去世之
J31nB267_p0598a01║月日也。寄箋須語，以偈報之
J31nB267_p0598a02║因生念死孝思長，生死同時母在堂，請以摩耶師母
J31nB267_p0598a03║氏，現身塵世作舟航。
J31nB267_p0598a04║鶴林詠古（十三首）
J31nB267_p0598a05║宋武帝
J31nB267_p0598a06║樵採青山枕擔眠，鶴翎捧日下遙天。鑿來一井何甘
J31nB267_p0598a07║洌，千載緇流飲此泉。（群鶴庇日，帝微時事。寺中有井名寄奴泉，相傳帝所浚，甚甘洌，大旱不竭。）
J31nB267_p0598a08║唐玄素禪師
J31nB267_p0598a09║僧來何處把門敲，祖意分明直下拋，堪惜此僧門外
J31nB267_p0598a10║立，不知身入鳳凰巢。（師為牛頭之裔，住鶴林。僧來敲門，師云：「莫道僧，佛來亦不著。」）
J31nB267_p0598a11║李涉
J31nB267_p0598a12║人生擾擾在塵寰，方寸常年未得閒。獨愛李公真實
J31nB267_p0598a13║語，琅玕千個靜空山。（寺在昔多談竹，亦名竹林。李詩：「因過竹院逢僧話，又得浮生半日閒」，蓋本此。）
J31nB267_p0598a14║宋壽涯禪師
J31nB267_p0598a15║洪蒙未判絕町畦，道器分來物本齊。不識老僧山裏
J31nB267_p0598a16║坐，更將何旨授濂溪。（寺誌：周夫子學淵源于壽涯。）
J31nB267_p0598a17║周濂溪先生
J31nB267_p0598a18║聖學研幾百代宗，高山仰止禮宜崇。清池六月荷香
J31nB267_p0598a19║滿，時有風吹入梵宮。（祠在寺右。按祠記，先生依舅氏鄭龍園居，瀾讀書寺側。）
J31nB267_p0598a20║銀青元章米公
J31nB267_p0598a21║風流文字出塵姿，交契雲堂說法師。願作伽藍護名
J31nB267_p0598a22║勝，山中松石至今奇。（鶴林誌：藏公聽法于石門聽禪師，詐護寺，卒後如其言。）
J31nB267_p0598a23║蘇子瞻文忠公
J31nB267_p0598a24║竹院曾遊一品題，端明學士醉如泥。長廊古碣知多
J31nB267_p0598a25║少，讀到公詩價不低。（公愛寺竹有詠，又有醉後是刁景純詩。）
J31nB267_p0598a26║宋高宗
J31nB267_p0598a27║南渡匆匆馬不遲，中原為問此何時？卻拈古偈親揮
J31nB267_p0598a28║灑，七佛全身現七碑。（誌稱：帝南渡時，駐驆於此，書七佛偈勒石，今存。）
J31nB267_p0598a29║陸秀夫忠節公
J31nB267_p0598a30║滄海茫茫正氣存，鯨波萬里孰招魂。高宗過後臨池
J31nB267_p0598b01║在，香剎因來共曉昏。（公祠初在金山，見夢鶴林寺僧，因還山門之左。）
J31nB267_p0598b02║圓悟勤禪師
J31nB267_p0598b03║筆語諄諄不幾行，道情法訓藹然彰。西湖長老人雖
J31nB267_p0598b04║遠，片石摩挲久愈光。（石刻云：西湖然禪師都下相別，能自奮忠，竟繼佛性住持，甚慈甚慈。凡百日慎一日，久之果熟
J31nB267_p0598b05║自馨香也。收書敘致殊殷勤，□□值冗，附此相勉。領剎作粥飯，□□□□心平直，以身先之，□□□□□謙和，人乃皈向。要潔淨口行，然後隨以己所得
J31nB267_p0598b06║以開示於人，□□過為矜衒，便是守本分也。圓悟禪師克勤示後有跋云：「懌氏所以久長者，正以能作善言警悟不肖。今覲圓悟禪師遺墨，字字真實，讀
J31nB267_p0598b07║之森然加敬，但患有不能終身行之者爾。紹興癸丑穀雨日，章騆仲駿書。」按：佛性即佛果，嗣錄載其住德山大溈，西湖禪師繼席，不知於何地？顧於佛果
J31nB267_p0598b08║為晚出，而示語首稱禪師，末署以名，古人風度可想見也。書法遒▆，與天童示隆公知藏石刻正頓，此則錄中不載，不知鶴林何緣有此石戒？佛果當年
J31nB267_p0598b09║偶值遊此而作是書耶？抑然禪師後或曾主此耶？然皆不可考矣。）
J31nB267_p0598b10║元中峰本禪師
J31nB267_p0598b11║鶴林殿主能求法，臨濟僧堂不學禪。天目山高千萬
J31nB267_p0598b12║丈，重新寫出話頭看。（石刻。昔王嘗侍訪臨濟，至僧掌問曰：「此一堂僧在此作麼？」濟曰：「不看經，不坐禪，總教他成佛去。」
J31nB267_p0598b13║此話流落叢林舊矣。鶴林定殿主要向不看經，不坐禪處，長伸化喙，極力扶持，使臨濟家聲千古不墜。過門露語，因合掌告之曰：願觀盛作。西天目山幻
J31nB267_p0598b14║住道者，明本書按：此條中未載。）
J31nB267_p0598b15║明紫柏尊者
J31nB267_p0598b16║大明國裏丈夫僧，傑出叢林照夜燈，是處道場俱振
J31nB267_p0598b17║刷，入門一棒燄騰騰。（師嘗過寺，慨祖庭淪落，必留連浹旬，後囑五臺公恢復侵地。）
J31nB267_p0598b18║陸五臺莊簡公
J31nB267_p0598b19║祖庭秋晚阿誰扶？想見當年陸大夫。佛地賢祠還舊
J31nB267_p0598b20║觀，靈山付囑語非無。（見濂溪祠碑）。
J31nB267_p0598b21║寄青蓮同參
J31nB267_p0598b22║法華山畔相尋後，屈指於今又九年。聞道頭顱如我
J31nB267_p0598b23║白，何時再晤話生緣。
J31nB267_p0598b24║送道場山曉音知客
J31nB267_p0598b25║五月芒鞋特地行，榴花京口照人明。道場山頂重回
J31nB267_p0598b26║去，好作金雞報曉聲。
J31nB267_p0598b27║謝事
J31nB267_p0598b28║衰病難堪住鶴林，紛紛雲水不勞尋。飢餐渴飲無餘
J31nB267_p0598b29║事，只可閒眠聽竹禽。
J31nB267_p0598b30║贈顧聖復業醫
J31nB267_p0598c01║賢哉君子用，於世得其宜。周孔詩書牖，軒岐艸木昆。
J31nB267_p0598c02║帝心無待簡，民命亦堪醫。懷保躋仁壽，巖廊任不卑。
J31nB267_p0598c03║答王雲來文學
J31nB267_p0598c04║憶昔昌黎謁大顛，玄珠曾索入重淵。開門何更煩敲
J31nB267_p0598c05║瓦，入社相將引種蓮。刪定詩書夫子道，直空文字祖
J31nB267_p0598c06║師禪。雲門扇子今安在，臘月冰霜到腳邊。
J31nB267_p0598c07║答陳復庵乩仙（三首）
J31nB267_p0598c08║大事因緣本自然，半生轆轆苦參禪。而今衰病身無
J31nB267_p0598c09║用，白日清宵只打眠。
J31nB267_p0598c10║嘉客翩翩向晚來，飛飛小鳥啄生臺。偶登山寺渾忘
J31nB267_p0598c11║返，竹下裁詩韻自猜。
J31nB267_p0598c12║世外蕭然喚作僧，古今紅日自東升。十洲三島俱為
J31nB267_p0598c13║幻，覷破何曾有寸繩。
J31nB267_p0598c14║過葑谿周雪巖道侶靜室
J31nB267_p0598c15║傍廛精舍一燈明，數版低墻隔世情，橙橘兩分階下
J31nB267_p0598c16║樹，鐘魚互答佛前聲。山高欲仰人皆譽，男大無婚話
J31nB267_p0598c17║已成（伯屏倪公贈以甘龐貽范扁，故及），喜我杖藜頻過此，南薰北牖晚涼
J31nB267_p0598c18║生。
J31nB267_p0598c19║天童送蘭若上人出山
J31nB267_p0598c20║滿覺菴中賢主人，青山看我意何親？話中記起杭州
J31nB267_p0598c21║景，一片西湖絕點塵。
J31nB267_p0598c22║寄聚周上人
J31nB267_p0598c23║去秋曾訂過君菴，冒雨江船遂向南。八月潮頭千古
J31nB267_p0598c24║在，山中無事即來探。
J31nB267_p0598c25║示曹雲海
J31nB267_p0598c26║百行從來孝是先，事親事佛兩無偏。雞鳴起到黃昏
J31nB267_p0598c27║後，體取無生出世纏。
J31nB267_p0598c28║讀新桂瞿公臨難諸作（二首）
J31nB267_p0598c29║惟人有性性有德，仁義禮智仁為長。殺身成仁性德
J31nB267_p0598c30║完，萬古斯人在天壤。
J31nB267_p0599a01║二
J31nB267_p0599a02║白刃臨頭可畏哉，深情縷縷筆端開。生平面目元無
J31nB267_p0599a03║損，長笑一聲歸去來。
J31nB267_p0599a04║示吳萃凡
J31nB267_p0599a05║逐色隨聲念念非，回頭猛省即真機，子規樹上流鮮
J31nB267_p0599a06║血，無限春光喚客歸。
J31nB267_p0599a07║示吳永侯
J31nB267_p0599a08║紅紅紫紫滿山坡，青嶂無情面似酡。一點真機親說
J31nB267_p0599a09║破，清明過後野花多。
J31nB267_p0599a10║寄秋亭三子
J31nB267_p0599a11║一身學佛一身當，男大須婚也不妨，參得老龐公案
J31nB267_p0599a12║熟，秋亭湘水姓俱香。（子康）
J31nB267_p0599a13║長水塘邊放一舟，溪山兩地各悠悠，道情幸是俱無
J31nB267_p0599a14║隔，秋月春風話不休。（念碩）
J31nB267_p0599a15║百歲年華等逝波，樹凋木落問如何？分明體露金風
J31nB267_p0599a16║裏，一句佳音寄薜蘿。（薇垣）
J31nB267_p0599a17║臘雪二見
J31nB267_p0599a18║一般時節兩番寒，指示諸人仔細看。大地沉來山睡
J31nB267_p0599a19║穩，虛空混去火爐寬。羚羊掛角蹤難覓，獵犬迷家眼
J31nB267_p0599a20║被瞞。乘興空樓書短偈，硯池纔蘸又冰乾。
J31nB267_p0599a21║送麗中大德
J31nB267_p0599a22║一夏安居日杜門，客來相訪少寒溫。闍黎過我天還
J31nB267_p0599a23║暑，露地烹茶月滿村。
J31nB267_p0599a24║送駿機大德
J31nB267_p0599a25║金井梧桐已報秋，火雲猶自照山頭，途中佛法最親
J31nB267_p0599a26║切，動步通身雨汗流。
J31nB267_p0599a27║送祗園老禪回閩緣幹
J31nB267_p0599a28║好大哥，福建子，行腳區區老不止。客秋參我入天童，
J31nB267_p0599a29║草鞋緊峭多歡喜。燕語乍談人不解，細聽方纔知所
J31nB267_p0599a30║以。今年回嶺明年出，往還途路誰遑恤。身心拼供十
J31nB267_p0599b01║方僧，一任秋風冷蕭瑟。上前行，休放逸，祖師公案腳
J31nB267_p0599b02║頭提。遇境逢緣無打失，楊岐驢子腳曾三。趙州牙，齒
J31nB267_p0599b03║元來，一聲前句為君述。仙霞嶺上月明時，黯淡灘頭
J31nB267_p0599b04║浪汩汩。咄！
J31nB267_p0599b05║示慈帆上人
J31nB267_p0599b06║憶在十年前，天童一相見。于今十年後，重來呈舊面。
J31nB267_p0599b07║佛法本無言，有言乃方便。老婆心太慈，與汝通一線。
J31nB267_p0599b08║人生如張帆，所在隨之轉。業風四面吹，船在波心戰。
J31nB267_p0599b09║線索縱牢牽，終亦有時倦。須臾失照顧，生死一時變。
J31nB267_p0599b10║同舟已胡越，父子空眷戀。何如奮勇猛，大事期親薦。
J31nB267_p0599b11║回頭上岸來，直入空王殿。輕生日悠悠，乾城眼方眩。
J31nB267_p0599b12║誰知四山逼，等閒無貴賤。業海既沉浮，魚龍心不善。
J31nB267_p0599b13║金翅高迴翔，命盡中他咽。此語報君知，會時當喜忭。
J31nB267_p0599b14║碧峰禪人病中求示
J31nB267_p0599b15║枯腸本無物，詩偈何有新？秪宜隨筆寫，筆底見精神。
J31nB267_p0599b16║是句終疏韻，非言卻動人，碧峰能點首，病骨不同塵。
J31nB267_p0599b17║和宋慈受深禪師登披雲臺十詠（有序　附原詠併跋）
J31nB267_p0599b18║宋慈受深禪師，投老秀峰，有登披雲臺十詠，蓋懷
J31nB267_p0599b19║藥山月下披雲嘯一聲而作。其詩優游自在，令人
J31nB267_p0599b20║深味，得古尊宿住山受用，非息躁競、大休歇者，不
J31nB267_p0599b21║能退身三步，守雌牧卑。若余者，或所謂懷慈受如
J31nB267_p0599b22║懷藥山者乎？聊抒企慕，非敢謂即古人也。
J31nB267_p0599b23║附原詠
J31nB267_p0599b24║林底常懷老藥山，皮膚脫盡萬機閒。披雲月下時
J31nB267_p0599b25║長嘯，千古風流滿世間。
J31nB267_p0599b26║戲鐫崖石號披雲，且欲朝昏見古人。折腳鐺中聊
J31nB267_p0599b27║自足，世間憂喜不關身。
J31nB267_p0599b28║拄筇臺畔自騰騰，野草閒花炤眼明，綠水青山皆
J31nB267_p0599b29║舊物，鳥啼猿嘯別無聲。
J31nB267_p0599b30║春暖崖花處處紅，住山境界樂無窮。勞生奔競何
J31nB267_p0599c01║時已，說與還如耳畔風。
J31nB267_p0599c02║當年吳越日相攻，螘國蝸爭不少容。范蠡西施伎
J31nB267_p0599c03║倆盡，青山依舊白雲中。
J31nB267_p0599c04║兀坐雲根嬾舉頭，更無言句示禪流，森羅萬象分
J31nB267_p0599c05║明說，有口何妨掛壁休？
J31nB267_p0599c06║老來差嬾出人前，秪欲隈崖傍水邊，多謝洞庭峰
J31nB267_p0599c07║頂月，夜來向我十分圓。
J31nB267_p0599c08║禪門難覓好兒孫，逐句尋言總失真。山是山兮水
J31nB267_p0599c09║是水，莫將閒解鬥尖新。
J31nB267_p0599c10║透過無心種種休，松間石上自悠悠。田園不用爭
J31nB267_p0599c11║疆界，大地都來一指頭。
J31nB267_p0599c12║莫笈山僧語句麤，真情何處著工夫？世人用盡精
J31nB267_p0599c13║神討，緣木何曾覓得魚？
J31nB267_p0599c14║道無古今，而人有古今；人無古今，而時有古今。道
J31nB267_p0599c15║苟同矣，雖歷世千古，如出乎其時，如見乎其人。不
J31nB267_p0599c16║尒，雖合堂共席，邈乎千里遙也。慈受深禪師住秀
J31nB267_p0599c17║峰日，登披雲臺，懷老藥山，見之十詠，遂使澧陽遺
J31nB267_p0599c18║韻炤煥異代，可謂無間然矣。噫！以古驗今，以今視
J31nB267_p0599c19║昔，安知異時不有懷吾慈受，如慈受之懷藥山者
J31nB267_p0599c20║乎？《語》云：「道不同，不相為謀。」此特為有道者言之。若
J31nB267_p0599c21║夫下士聞知，不大笑而不棄之者，幾希矣！丁巳仲
J31nB267_p0599c22║秋下澣，真慶叟孫觀跋。（宣和元年五月，嗣法壽庵上石。）
J31nB267_p0599c23║慈受當年老住山，身心真箇到安閒。藥山月下披雲
J31nB267_p0599c24║嘯，相憶清風在兩間。
J31nB267_p0599c25║山中何有但多雲，去住無心近野人。側笠看雲雲滿
J31nB267_p0599c26║袖，大千沙界一閒身。
J31nB267_p0599c27║世緣隨順任騰騰，老去雙眸喜帶明。看遍山花緘卻
J31nB267_p0599c28║口，谷風臺畔起松聲。
J31nB267_p0599c29║扶桑日出碧天紅，歲月人間轉不窮。世自奔忙我閒
J31nB267_p0599c30║坐，箇中消息付春風。
J31nB267_p0600a01║蠻觸安然苦見攻，霸心何事少相容。姑蘇臺下遊麋
J31nB267_p0600a02║鹿，今古興亡一歎中。
J31nB267_p0600a03║雲臥無端白了頭，山藏水逝不停流。有般演若迷何
J31nB267_p0600a04║甚，牛外尋牛走未休。
J31nB267_p0600a05║鳥啣花落碧岩前，祖意分明在那邊。舉向禪曹言不
J31nB267_p0600a06║會，話頭還待幾時圓。
J31nB267_p0600a07║老胡遺下眾兒孫，血脈通來始算真。吹滅紙燈開卻
J31nB267_p0600a08║眼，生机突出一番新。
J31nB267_p0600a09║豎拂拈槌直下休，白雲紅日兩悠悠，祖翁田地收來
J31nB267_p0600a10║穩，鼾睡重巖不轉頭。
J31nB267_p0600a11║禪門語句莫嫌麤，透得方名是丈夫，飛躍是人云是
J31nB267_p0600a12║道，到頭誰箇識鳶魚？
J31nB267_p0600a13║和宋虛堂愚禪師虎丘十詠（附原詠）
J31nB267_p0600a14║劍池
J31nB267_p0600a15║石壁千尋勢嶮巇，下臨寒玉浸蟾輝，古今多少憑
J31nB267_p0600a16║欄者，親見干將到底稀。（原詠）
J31nB267_p0600a17║絕頂香臺帶嶮巇，轆轤聲裡劍光輝，禪燈一炤遊人
J31nB267_p0600a18║醉，來試干將政不稀。（和）
J31nB267_p0600a19║生公臺
J31nB267_p0600a20║鱗皴瘦石籠寒蘚，千古遺蹤意轉新。縱使天花來
J31nB267_p0600a21║墮席，何如緘口過殘春。
J31nB267_p0600a22║生公說法身已去，留得石臺公案新。弔古何人重指
J31nB267_p0600a23║點，一杯特薦雨前春。
J31nB267_p0600a24║雨花臺
J31nB267_p0600a25║昔人曾此談空有，花雨繽紛繞座寒。堪笑空生無
J31nB267_p0600a26║伎倆，不曾開口被人顢。
J31nB267_p0600a27║長松落落碧陰繁，寂歷空山六月寒。說到此臺花雨
J31nB267_p0600a28║散，古今多被石頭顢。
J31nB267_p0600a29║千人座
J31nB267_p0600a30║蒼崖險處坦然平，萬指曾來聽此經。若謂生公消
J31nB267_p0600b01║息遠，一聲啼鳥共誰聽。
J31nB267_p0600b02║寥寥谷口暮雲平，月上僧完未了經。試問虛空終日
J31nB267_p0600b03║講，千人座有幾人聽。
J31nB267_p0600b04║點頭石
J31nB267_p0600b05║大包纔剖礙人問，日炙風吹轉放頑。見說聽經曾
J31nB267_p0600b06║肯首，更須來透鐵門關。
J31nB267_p0600b07║囫圇無縫白雲間，佛性雖靈又至頑，奇甚當機頭一
J31nB267_p0600b08║點，浮生穿鑿不相關。
J31nB267_p0600b09║憨憨泉
J31nB267_p0600b10║憨泉一掬清無底，暗與曹源正脈通。陸羽若教知
J31nB267_p0600b11║此味，定應天下水無功。
J31nB267_p0600b12║甘泉鑿出山根破，水性元來到處通。若與曹溪無二
J31nB267_p0600b13║味，渴禪須記古人功。
J31nB267_p0600b14║試劍石
J31nB267_p0600b15║雲骨深埋草莽中，竟傳秦主試靈鋒。舊痕尚帶春
J31nB267_p0600b16║苔綠，一罅能生偃草風。
J31nB267_p0600b17║頹然不墮劫灰中，政也無端躍劍鋒。千載客來看此
J31nB267_p0600b18║石，人間空有戰爭風。
J31nB267_p0600b19║吳王墓
J31nB267_p0600b20║海湧通幽一徑深，怪來時作老龍吟。闔問覿面無
J31nB267_p0600b21║迴跡，休向空山斷處尋。
J31nB267_p0600b22║墓門無覓意深深，顧盻雄圖植杖吟。誰謂闔閭生氣
J31nB267_p0600b23║盡，管絃日夜虎丘尋。
J31nB267_p0600b24║白蓮池
J31nB267_p0600b25║靈沼天成非禹鑿，玉華時向此中開。遊人只愛池
J31nB267_p0600b26║中底，不覺香風天外來。
J31nB267_p0600b27║曾愛芙蕖泥裏種，更嬿朱紫粲然開。當年老宿渾如
J31nB267_p0600b28║鶴，池側看花大步來。
J31nB267_p0600b29║小吳軒
J31nB267_p0600b30║結茅初不為孤峰，秪愛登臨眼底空，風淡雲收見
J31nB267_p0600c01║天末，始知吳在一毫中。
J31nB267_p0600c02║一點青青指別峰，坐來身世曠然空。此軒不特觀吳
J31nB267_p0600c03║小，領取空生大覺中。
J31nB267_p0600c04║
J31nB267_p0600c05║
J31nB267_p0600c06║
J31nB267_p0600c07║
J31nB267_p0600c08║
J31nB267_p0600c09║
J31nB267_p0600c10║嬾齋別集卷八（終）