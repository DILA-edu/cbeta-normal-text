J31nB267_p0601a01║牧雲和尚嬾齋別集卷之九
J31nB267_p0601a02║東吳　毛晉子晉　編閱
J31nB267_p0601a03║鄂州　記室智時　較訂
J31nB267_p0601a04║詩（甲之一）銅井時
J31nB267_p0601a05║杪冬還山口占
J31nB267_p0601a06║還山正及是殘冬乘興門前一拄笻欲望琴川呼艇
J31nB267_p0601a07║處寒雲已隔最高峰
J31nB267_p0601a08║招鶴兄西山看梅（八首）
J31nB267_p0601a09║山樓無事恣清談曾約看梅到我菴冷地梅開思舊
J31nB267_p0601a10║話日遲帆影破春嵐
J31nB267_p0601a11║二
J31nB267_p0601a12║西山遠峙太湖隈同道相尋不易來所喜自來民俗
J31nB267_p0601a13║古四時生計只鋤梅
J31nB267_p0601a14║三
J31nB267_p0601a15║湖濱梅圃一家家臘月時暄小放葩深謝鄰菴有方
J31nB267_p0601a16║誼頻來邀看早開花
J31nB267_p0601a17║四
J31nB267_p0601a18║青山高下總皆梅春力花顏曉夜催不出戶庭聊縱
J31nB267_p0601a19║目也疑香國飽餐回
J31nB267_p0601a20║五
J31nB267_p0601a21║梅椒糝雪露微紅開落他山亦自同爭若環湖三十
J31nB267_p0601a22║里平鋪如雪傲春風
J31nB267_p0601a23║六
J31nB267_p0601a24║空山梅放寂無聲一點寒香壓眾英坐怪看花多熱
J31nB267_p0601a25║鬧那知花不近人情
J31nB267_p0601a26║七
J31nB267_p0601a27║百草頭邊是祖機謾云吾道色香非湖山佳處梅千
J31nB267_p0601a28║樹苔骨冰花聽指揮
J31nB267_p0601a29║八
J31nB267_p0601a30║忽地寒香撲面來當人鼻孔洞無埋翻思昔日靈雲
J31nB267_p0601b01║鈍何待桃花三月開
J31nB267_p0601b02║庚辰夏再登銅井設關禁足
J31nB267_p0601b03║銅井山菴坐半巔開門湖水漾漪漣三年兩度來休
J31nB267_p0601b04║夏一缽孤峰踵昔賢松子落時閒植杖梅花開際偶
J31nB267_p0601b05║移船只今收足圓光裏祗在山中又一天
J31nB267_p0601b06║馮荃升文學冒暑過訪
J31nB267_p0601b07║跫然足音至棲息豈琳宮道味同嘗蠟詩懷欲化虹
J31nB267_p0601b08║再扶蓮社範不減竹林風磐礡清陰下涼生語笑中
J31nB267_p0601b09║新秋書事
J31nB267_p0601b10║大火西流令序長庭梧一葉報新涼棲遲松院閒堪
J31nB267_p0601b11║詠想像荷風遠亦香野老雲霓方切望平疇禾稼未
J31nB267_p0601b12║登黃山家雖不憂時事擊壞謳歌世願康
J31nB267_p0601b13║晚秋寓湖上
J31nB267_p0601b14║青山不改舊時紅宛轉霜林遠近通曳策斷橋殘炤
J31nB267_p0601b15║裡坐看秋意畫難工
J31nB267_p0601b16║冬日放舟鶴湖抵梅居晤周君謨孝廉走筆書
J31nB267_p0601b17║贈
J31nB267_p0601b18║澹蕩鶴湖水東流幾盤曲朔風激揚之塞波渙層綠
J31nB267_p0601b19║我舟為誰來有客在其澳筆寫尼山文記欣耆闍囑
J31nB267_p0601b20║現身冠履場和光導塵俗相聞固有年茲秋乃面矚
J31nB267_p0601b21║坦度見襟期端操徵素蓄靡靡末法運力為樹竿纛
J31nB267_p0601b22║斯人念不忘斯行遂所欲城闥一水渡第宅如鱗簇
J31nB267_p0601b23║何為居士居梅花環小築何者居士風蕭蕭數竿竹
J31nB267_p0601b24║再晤別無言兩眼對雙目宴坐以終日去住各無束
J31nB267_p0601b25║哂彼鈍根師法施嫌未足
J31nB267_p0601b26║龍湖蚤發擬之長水阻風泊王江涇作
J31nB267_p0601b27║冬行苦日短舟發嘗恐遲誰謂出溪口北風變南吹
J31nB267_p0601b28║湖端擁千浪舟首如鳴槌一浪逆百槳槳槳抱艱危
J31nB267_p0601b29║舟子競努力胥稱腕力疲雲黃日易暮告我增畏疑
J31nB267_p0601b30║水宿固有程或瞑焉可期不若風隔處穩將孤舟艤
J31nB267_p0601c01║我心為之制動靜隨所宜岸傍得閒立水際雜有窺
J31nB267_p0601c02║近廛正作市人語叢叢私顧我以為異不言心若思
J31nB267_p0601c03║石梁駕河曲奔走知是誰鳧鴨何乃縱出沒波問嬉
J31nB267_p0601c04║物習從所慣異哉忘險夷爰有遠商舶前邁捷如馳
J31nB267_p0601c05║歎彼能勇往不為風波欺指以語同舟篙師佯不知
J31nB267_p0601c06║永懷濟川意扣舷聊自怡
J31nB267_p0601c07║題穎源弟靜室
J31nB267_p0601c08║朱砂澗傍精廬小門設嘗關人境杳當軒不知何代
J31nB267_p0601c09║松摩空猶龍勢夭矯暮鼓晨鐘有比鄰雲荒日冷無
J31nB267_p0601c10║飛鳥山僧晏起無事營自將落葉空庭掃
J31nB267_p0601c11║婁江靜室曉作
J31nB267_p0601c12║落落村雞叫數聲床頭睡漢盡惺惺茅簷不覺霜花
J31nB267_p0601c13║落衲被寒深是五更
J31nB267_p0601c14║宿虎丘西隱
J31nB267_p0601c15║浪遊忘卻山中宿枕上悠然夢不同到曉高樓鐘鼓
J31nB267_p0601c16║靜幽禽語語喚春風
J31nB267_p0601c17║過不二上人
J31nB267_p0601c18║傍溪精舍兩三楹炯炯軒窗一色明靜者安居觀實
J31nB267_p0601c19║相不妨門外弄橈聲
J31nB267_p0601c20║題竹
J31nB267_p0601c21║野竹蕭蕭紙上留展來眉睫頓生秋香嚴去後何人
J31nB267_p0601c22║識拳石從傍解點頭
J31nB267_p0601c23║再登程純甫書樓
J31nB267_p0601c24║虛閣登來非一度清秋良晤更相宜謾言襆被中宵
J31nB267_p0601c25║宿最好斜陽遠望時
J31nB267_p0601c26║張靜垣同舟至乾元菴
J31nB267_p0601c27║扁舟隨我過龍湖高掛風帆興不孤相坐空堂未鳴
J31nB267_p0601c28║磬秋聲瑟瑟起茭蘆
J31nB267_p0601c29║詩部（甲之二）古南時上
J31nB267_p0601c30║折蘆菴（二首）
J31nB267_p0602a01║野情愛枕石頭眠同道招遊煙水邊坐有軒窗堪望
J31nB267_p0602a02║遠行非舟楫莫教前芙渠露冷花猶炤蘆葦秋深葉
J31nB267_p0602a03║盡偏偶憶朱涇垂釣意離鉤三寸驗諸禪
J31nB267_p0602a04║矮矮柴門向水開煙林四面遶池臺安居自不生凡
J31nB267_p0602a05║想晦跡從言養聖胎清曉語聞幽樹鳥中宵夢入白
J31nB267_p0602a06║雲堆隔溪肴見迷津者不惜拋蘆為渡來
J31nB267_p0602a07║開爐古南閱諸衲子除夕之作
J31nB267_p0602a08║祖風導世古凌然荒院開爐順昔緣杖子山形全正
J31nB267_p0602a09║今柴頭品字發新煙兒童竹馬看相戲村里桃符又
J31nB267_p0602a10║改年笑我端居無事想也隨人和歲除篇
J31nB267_p0602a11║村懷（三首）
J31nB267_p0602a12║村荒遠人事不異居深山門庭無棲泊鳥雀閒往還
J31nB267_p0602a13║二
J31nB267_p0602a14║水邊與林下原是道人居生性送迎嬾非關絕交書
J31nB267_p0602a15║三
J31nB267_p0602a16║驟雨夜來過春池徹底清自非濠上客時有觀魚情
J31nB267_p0602a17║溪濱落花觸目成偈（五首）
J31nB267_p0602a18║長溪昨夜殷其雷驟雨繁花打作堆有客夢中方栩
J31nB267_p0602a19║栩朱顏未信一時頹
J31nB267_p0602a20║二
J31nB267_p0602a21║花下一壺難得醉人間兩鬢易成絲負趨休訝南華
J31nB267_p0602a22║語川上徘徊有仲尼
J31nB267_p0602a23║三
J31nB267_p0602a24║誰家梁燕羽差池實相深談自不知也惜落花啣上
J31nB267_p0602a25║下忙忙直作有情癡
J31nB267_p0602a26║四
J31nB267_p0602a27║綠陰漸漸暗香臺餘萼葳蕤葉底開最苦游蜂情不
J31nB267_p0602a28║斷不辭谿路遠飛來
J31nB267_p0602a29║五
J31nB267_p0602a30║春風行令自無虛花落花開總信渠吹盡殘紅無著
J31nB267_p0602b01║處拈來水面飼遊魚
J31nB267_p0602b02║杪秋晤唐祈遠於烏戍書園
J31nB267_p0602b03║涼風無事坐荒村呼艇來尋不二門高閣倚空連野
J31nB267_p0602b04║色寒花炤眼抹秋痕峰巒峭峻忘成簣潭水汪洋擬
J31nB267_p0602b05║擲綸獅座試憑機掣覓毘耶誰道竟無言
J31nB267_p0602b06║九日於住波菴小閣
J31nB267_p0602b07║秋杪金風涼遠行思故鄉故鄉在何處眠來知夜長
J31nB267_p0602b08║宿當湖西林寺（二首）
J31nB267_p0602b09║當湖煙水際古殿何時興清梵中宵發東吹過舊城
J31nB267_p0602b10║二
J31nB267_p0602b11║空樓隔市廛一似絕人煙曉日推窗起稻花香滿田
J31nB267_p0602b12║題金山圖（二首）
J31nB267_p0602b13║微茫江岸艸蕭蕭水次蒼山有姓焦自昔漁人嘗此
J31nB267_p0602b14║泛不知南北是何朝
J31nB267_p0602b15║二
J31nB267_p0602b16║江面微風撼塔鈴塔中長日走江聲剎竿便是瓜洲
J31nB267_p0602b17║渡北望長安自此行
J31nB267_p0602b18║寄懷天台靈鷲寺石奇和尚（二首）
J31nB267_p0602b19║谿院經年坐春條暖日熏幾思華頂月未踏石橋雲
J31nB267_p0602b20║病骨悲同立深言近莫聞溪山原不異終惜一江分
J31nB267_p0602b21║二
J31nB267_p0602b22║平野春光潤寒巖遼燒熏法筵餘凍雪木座擁高雲
J31nB267_p0602b23║杖擊峰齊舞花拈眾樂聞靈山一會在今古又何分
J31nB267_p0602b24║贈褚鳳廷道翁
J31nB267_p0602b25║壯年雄志四方攜京國風光入馬蹄何似耆年真受
J31nB267_p0602b26║用時尋寂樂遇招提
J31nB267_p0602b27║褚鳳廷宅看閩中將樂石
J31nB267_p0602b28║信是他山石從來未有觀移時踰峻嶺止處近微瀾
J31nB267_p0602b29║宛具全峰勢如蒙宿霧寒真光無外洩仁壽此中安
J31nB267_p0602b30║登魯菴水閣右個
J31nB267_p0602c01║小閣真如斗登來眼豁然溪聲通足下山意在簷邊
J31nB267_p0602c02║蒼竹亭亭立斜陽淡淡懸火雲蒸六月想就北窗眠
J31nB267_p0602c03║寄吳門玄若機公（二首）
J31nB267_p0602c04║惘惘窮途客年年畏卜居自將同鶴跡時以負角書
J31nB267_p0602c05║最可知心久能忘晤面初遙思吟臥處昔竹近何如
J31nB267_p0602c06║二
J31nB267_p0602c07║溪柳緣參差溪光無定時十年林下誼五字客中詩
J31nB267_p0602c08║燕乳花將盡鶯鳴席未移閒將臨水意報與故人知
J31nB267_p0602c09║春暮雜詠（十首）
J31nB267_p0602c10║春眠溪院冷無雲曉夢禽聲亦有聞遙憶故山湖水
J31nB267_p0602c11║上梅花如雪早紛紛
J31nB267_p0602c12║二
J31nB267_p0602c13║丈室虛閒篆縷浮忘言摩詰病無儔春風欲盡繩床
J31nB267_p0602c14║臥問疾何人一唱酬
J31nB267_p0602c15║三
J31nB267_p0602c16║梅子青青花事稀後開籬落有薔薇日長隱几心無
J31nB267_p0602c17║住閒看中林蝶影飛
J31nB267_p0602c18║四
J31nB267_p0602c19║溪上花殘少客遊虛廊鎮日似山幽階前稚竹無心
J31nB267_p0602c20║長柔綠枝枝自可眸
J31nB267_p0602c21║五
J31nB267_p0602c22║阡陌猗然帶女桑水村幽致未云荒一茅欲避溪雲
J31nB267_p0602c23║暖白石青松詎可忘
J31nB267_p0602c24║六
J31nB267_p0602c25║小艇桃源未得尋楊花飛落水深深白鷗黃鳥閒相
J31nB267_p0602c26║識不礙時時在柳陰
J31nB267_p0602c27║七
J31nB267_p0602c28║出岫無心雲片片啣花有意鳥雙雙卻嫌㯉性彌年
J31nB267_p0602c29║嬾只麼閒閒臥北窗
J31nB267_p0602c30║八
J31nB267_p0603a01║一花到地春隨去數竹穿泥夏早來坐愛薰風應時
J31nB267_p0603a02║節不時吹我殿扉開
J31nB267_p0603a03║九
J31nB267_p0603a04║柔桑采朵碧溪灣蠶月安居自得閒竹杖靠軒聊探
J31nB267_p0603a05║水草鞋懸壁待看山
J31nB267_p0603a06║十
J31nB267_p0603a07║一任飛花落古菴垂絲千尺在深潭打魚船子真為
J31nB267_p0603a08║逸顛酒曹山未是憨
J31nB267_p0603a09║夢戒雷震公二首（有序）
J31nB267_p0603a10║公梁谿人也倜儻有英氣喜屬詩初與予遊期明
J31nB267_p0603a11║已事後以一代時教講席多立門戶欲窮其致焚
J31nB267_p0603a12║膏繼晷苦心幾二十年庚辰冬從南都得疾旅臥
J31nB267_p0603a13║吳門之龍樹菴不起無葬地友人慈築火化之移
J31nB267_p0603a14║其骨歸石盂山。
J31nB267_p0603a15║夏夜雨不息孤燈耿無煙伏枕忽成寐故人來我前
J31nB267_p0603a16║容顏宛如昔蹈厲殊翩翩緬懷平生懽把臂憑高筵
J31nB267_p0603a17║詢之別來意欲語仍嘿然有若分題夜搆思入虛玄
J31nB267_p0603a18║不知萍梗蹤宿痾何時痊前冬遠聞訃無乃夢中傳
J31nB267_p0603a19║二
J31nB267_p0603a20║吾生四方遊所立望同志於何此相見微覺較前異
J31nB267_p0603a21║攢眉對知己何者不得意我留煙村間春夏已易二
J31nB267_p0603a22║眷言姑蘇山有君敦道義惠然肯來顧所感不相棄
J31nB267_p0603a23║溪花已無飛梅雨適時至水田亂蛙鳴中夜警無睡
J31nB267_p0603a24║枕簞時轉側神情見游戲與君學無生生死何足累
J31nB267_p0603a25║君雖乘白雲未忘法門季謂君夢中來能免數行淚
J31nB267_p0603a26║夏晚同程純甫菴後散步（二首）
J31nB267_p0603a27║三年不見常時想六月能過一面歡舊路未忘無待
J31nB267_p0603a28║引新墻初築且須觀
J31nB267_p0603a29║二
J31nB267_p0603a30║犁鋤遠近皆耕水殿閣東南忽打雷竹扇葛衣涼正
J31nB267_p0603b01║納村風溪雨夜俱來
J31nB267_p0603b02║范遵甫覽予山偈擊節別後寄贈（二首）
J31nB267_p0603b03║天壤有斯文世界不空立精華古人味天機信吐翕
J31nB267_p0603b04║在昔洙泗沒餘響授參伋德者必有言聖經賴明緝
J31nB267_p0603b05║率循閑隱怪厥中方允執百世誰則師性道于焉集
J31nB267_p0603b06║以茲願學眾水流必就濕君家大范風文行乃固習
J31nB267_p0603b07║豈直正冠履兼知浩篇什英英高雲志青紫可芥拾
J31nB267_p0603b08║而余山林人於世何汲汲違親影惟單遠遊歲踰廿
J31nB267_p0603b09║死生古稱大用是眉宇急徒懷孝友意莫耕桑梓粒
J31nB267_p0603b10║感彼陟岵吟中情每岌岌途窮忽返步縣解本無縶
J31nB267_p0603b11║抱病欣忘言望古如不及白雲曾高臥青溪一停笠
J31nB267_p0603b12║詞章非我事紙墨何暇給偶然流胸襟造次欲滿笈
J31nB267_p0603b13║嗟咨自成趣敢落文字級時值枯稿流把讀嘆艱澀
J31nB267_p0603b14║誰謂風雅倫見之反珍襲擇術本相異臭味何忽入
J31nB267_p0603b15║得非君之懷化理有所吸春花落何處蜂髯爭嗜汁
J31nB267_p0603b16║空庭雨餘後竹色正霑浥坐次忘舞蹈風中豁於邑
J31nB267_p0603b17║冥心太古上干戈等讓揖乃知楊朱徒多岐自為泣
J31nB267_p0603b18║千古惟春雷可以動凡蟄
J31nB267_p0603b19║二
J31nB267_p0603b20║聖賢生憂患智者當以勗君子所為貴落落乃如玉
J31nB267_p0603b21║緬思古先王與聚遂民欲使如登春臺有若醉醽醁
J31nB267_p0603b22║飲食會男女水火視菽粟一夫澤不被自慊失亭毒
J31nB267_p0603b23║吁嗟斯民中誰者能拔俗簡編不將事風塵屢僕僕
J31nB267_p0603b24║斗酒使氣揚青銅炤髮綠徒然負此軀大道莫可告
J31nB267_p0603b25║君資誠卓秀義理自天屬晏如環堵間蔬水歡亦足
J31nB267_p0603b26║文章列芻豢今古靡不囑心力久為殫辛苦過自督
J31nB267_p0603b27║胡然遭蹭蹬志不逞鴻鵠天命若可把人事多所局
J31nB267_p0603b28║荏苒歲華逝淹留日月促回也其庶乎屢空得君續
J31nB267_p0603b29║懷抱幸自寬固窮節不辱三生因緣在讀我林下錄
J31nB267_p0603b30║恍然投法味快得我心曲竊嗟有生類難解濁世梏
J31nB267_p0603c01║鬚眉均丈夫有髮何曲跼良驥躍千里要當秣以蓐
J31nB267_p0603c02║神魚入重淵其奈網罟數遭逢時有待淪溺苦惟酷
J31nB267_p0603c03║君看血氣儔初非不息燭一念從之迷百身亦何贖
J31nB267_p0603c04║飛舉欲仙仙妄矣登真籙所以大觀士三界指為獄
J31nB267_p0603c05║榮名悲草露甲兵笑蠻觸霸王同一化不讓吳與蜀
J31nB267_p0603c06║未聞千載後周鼎在郟鄏我言雖曰放君志乃可沃
J31nB267_p0603c07║結纓生未知賢也徒結束聞道夕死可聖兮想其躅
J31nB267_p0603c08║時乎不再來逝者亦云速念茲如臨淵其勿寢安褥
J31nB267_p0603c09║曠劫良在今萬古碧潭淥晦明在吾眼旋轉任朝旭
J31nB267_p0603c10║聿來竹院中宴坐消暑溽法緣偶相聚情好永為篤
J31nB267_p0603c11║寧靜近枯淡紛譁謝繁縟因以性命憂要君醍醐浴
J31nB267_p0603c12║謾嗤奔蜂微而以化藿蠋
J31nB267_p0603c13║久雨
J31nB267_p0603c14║梅溪為水鄉一雨經彌月溪流忽高岸舟行如地發
J31nB267_p0603c15║天地煙濛濛暑月冷侵骨朝旭豈全蔽晚雷聲不歇
J31nB267_p0603c16║所棲異孤峰卑濕上履襪布衲暈白花烘爐無榾拙
J31nB267_p0603c17║土階時浸潤出戶有顛蹶老農樹新苗日夕恐見沒
J31nB267_p0603c18║荷蓑來遠阡皤然曲鬚髮口稱去年旱溝水村村竭
J31nB267_p0603c19║桔槔喧中夜用力徒搰搰今年雨水多川壇不煩謁
J31nB267_p0603c20║屋茅雖漏爛上天何敢忽鄰翁偶相值與語同咄咄
J31nB267_p0603c21║眷彼淳古意想見休明碣取貌誠則野近仁信哉訥
J31nB267_p0603c22║歸來坐室中抱膝亦如兀稍晴軒窗開輒喜遠帆突
J31nB267_p0603c23║蒼蒼長天空靄靄陰翳揭杖藜有高情思同采山蕨
J31nB267_p0603c24║刪竹（二首）
J31nB267_p0603c25║素性愛丘壑煙村無半峰少留林間意惟此竹一叢
J31nB267_p0603c26║入夏取涼便嫌彼枝葉濃斜陽自披剪于以利其鋒
J31nB267_p0603c27║運斤值新霽寒翠衫袖封坐石矚高蔭約略欲無重
J31nB267_p0603c28║清風應手至幽韻如吹松生成聳秀榦亭亭無秋冬
J31nB267_p0603c29║問起有數枝培土同厚鬆立節甚不直謾嗟難見容
J31nB267_p0603c30║快哉當西北剪擇空蒙茸忽見天一方高明曠心胸
J31nB267_p0604a01║又
J31nB267_p0604a02║種竹非遣俗竹中自無塵虛心持特操待老完其真
J31nB267_p0604a03║豈欲故伐汝縛去同柴薪昨者北窗下所黜皆非珍
J31nB267_p0604a04║況爾當前軒耳目之所親到門無爽氣何以慰嘉賓
J31nB267_p0604a05║昏昏但蒙密卑身風雨晨中豈無卓立或難前自陳
J31nB267_p0604a06║信哉物因混君子慚經綸吾今選於眾孰曰無其仁
J31nB267_p0604a07║疇昔一擊士知非等閒人
J31nB267_p0604a08║古木
J31nB267_p0604a09║古木臨高簷兀然墮其枝風霜久獨立綠竹左右之
J31nB267_p0604a10║木得竹而葉竹同木而欹微風行是中蕭蕭息相吹
J31nB267_p0604a11║木喜竹多韻竹欣木無奇木獨存老意竹各挺秀姿
J31nB267_p0604a12║並處無嫌猜歲寒將與期木也若無用去之非所宜
J31nB267_p0604a13║返照
J31nB267_p0604a14║斜日欲西落餘光射東垣萬象復輝映溪林寂無喧
J31nB267_p0604a15║其時有逸者與客坐中軒撫茲一過目有會忘乎言
J31nB267_p0604a16║移蕉
J31nB267_p0604a17║微蕉托我庭始生亦殊苦數日抽一葉畏風莫敢舞
J31nB267_p0604a18║遂有清音來曉空落疏雨獨以遠窗下來者恐相侮
J31nB267_p0604a19║清晨手種過東西同一土暫移若違性全身忽傴僂
J31nB267_p0604a20║茲物體本空眾葉偶合聚觸類悟其軀在乎明眼睹
J31nB267_p0604a21║因思滋舊根盆水頻掬取山情近草木非關過惜撫
J31nB267_p0604a22║待看碧陰高清涼映簾廡
J31nB267_p0604a23║摘瓜
J31nB267_p0604a24║天地好生物寸土不空荒人力輔之運溉灌扶其良
J31nB267_p0604a25║遂致竹架碧映斯瓜實黃葉大冒赤日蔓延上新篁
J31nB267_p0604a26║懸蒂影直直及晨露瀼瀼每資伊蒲饌齒舌有潔香
J31nB267_p0604a27║疑傳青門種藝此招提房我摘非不惜恐其秋忽霜
J31nB267_p0604a28║凡物不虛生利用乃為臧當美不飫人過時徒自傷
J31nB267_p0604a29║君看映階艸不栽亦自長青青交春夏殊省撫視忙
J31nB267_p0604a30║所因無致用任之委爨傍
J31nB267_p0604b01║曝書
J31nB267_p0604b02║伊誰於古初巧製此文字賢哲去千載心精儼相示
J31nB267_p0604b03║目擊不容聲蕩默立天地賴以正眾情多聞未為至
J31nB267_p0604b04║何哉蠹魚癡咀嚼競從事飽腹而已矣寧達作者意
J31nB267_p0604b05║我生輕外物自期行古志負之為遠遊未嘗窮途棄
J31nB267_p0604b06║晤對樂無時膠漆投不異於今久彌敬朝夕發幽秘
J31nB267_p0604b07║秋陽以暴之古人端在是任彼老斲輪乃以糟粕視
J31nB267_p0604b08║觀帖
J31nB267_p0604b09║曾聞古之人有工臨池筆灑墨不苟然落紙皆有律
J31nB267_p0604b10║末學怪膚甚各信手腕出深觀凝其思默默增恂慄
J31nB267_p0604b11║何乃風格殊何乃點畫一六書稱一藝古為童子恤
J31nB267_p0604b12║何乃及其至作者亦憚述擬似神已死脫法豈終吉
J31nB267_p0604b13║縱橫得體間其妙難意必欲速敢窺奧手拙徒費日
J31nB267_p0604b14║所以入道門種性許超逸矜式惟苦心臻化能事畢
J31nB267_p0604b15║觀魚
J31nB267_p0604b16║小池良不寬中有數尾魚莫知其誰饋畜之傍我廬
J31nB267_p0604b17║魚躍時洋洋予覺日于于相忘不知樂各自遂厥初
J31nB267_p0604b18║微物信亦神呼吸波光舒曉窗騰竹霧恆疑其巨噓
J31nB267_p0604b19║尾赬曾無勞水清行自如悠然非江湖潛處歲月餘
J31nB267_p0604b20║鯨鯢沉巨浸任竿難放渠眾鱗在他水往往登庖廚
J31nB267_p0604b21║皆因身味厚自致戕全軀所以達生士掩材類山㯉
J31nB267_p0604b22║一龍復一蛇世罟不能漁隱見終天年淡漠神明居
J31nB267_p0604b23║得非其慮遠所適為之殊
J31nB267_p0604b24║納涼
J31nB267_p0604b25║九月霜露降無衣悲歲窮六月日酷甚把扇思清風
J31nB267_p0604b26║有生雖云眾極其體則同感觸以自遣端苦寒暑攻
J31nB267_p0604b27║何如息心士煩熱消胸中三伏坐竹院有時吟孤桐
J31nB267_p0604b28║大汗豈不流微涼時覺通鳴磬及午飯火雲正燒空
J31nB267_p0604b29║自喜得閒暇解衣忘蘊隆晚來簷前踞久焉盻蒼穹
J31nB267_p0604b30║依徊二三子語話隨其衷殿戶闃寂寞河漢高昭融
J31nB267_p0604c01║微蚊颺輕扇小鳥伏蒿蓬四體喜無倦深更惜餘功
J31nB267_p0604c02║匏葉露涓滴竹陰月朦朧臥去室生白覺來窗日紅
J31nB267_p0604c03║爽心良在茲遺世非所崇緬思天地運循環何時終
J31nB267_p0604c04║又觀魚
J31nB267_p0604c05║近水多見魚在山多見鳥見鳥羨高飛見魚忻伏沼
J31nB267_p0604c06║魚鳥本無機人情自為杳華亭古都會煙水亦渺渺
J31nB267_p0604c07║朱涇古船子風儀超世表披緇把釣竿垂絲向紅蓼
J31nB267_p0604c08║跡疏鳧鷗親眼曠佛祖小眾漁殊不識鼓枻乃相嬲
J31nB267_p0604c09║蓑笠送春秋蓬窗臥昏曉尋常傍釣來他魚不為少
J31nB267_p0604c10║躍躍雖可人俯視何其眇錦鱗洪波得生平事則了
J31nB267_p0604c11║吁嗟祖庭秋先烈誰克紹浩歌留此情一解世紛擾
J31nB267_p0604c12║將登天台寄王言遠孝廉
J31nB267_p0604c13║宇內多名山越中聞天台梵宮出雲漢林壑千重迴
J31nB267_p0604c14║古息大乘士渡水嗤浮杯于今無其人神丘成死灰
J31nB267_p0604c15║吾師天童老頂髮如霜堆曳杖坐耽耽法鼓從空雷
J31nB267_p0604c16║龍象遠騰踏山光一時開今也實不幸泰山忽焉頹
J31nB267_p0604c17║初聞心神亂踊跳罹大災向無兒女情忽作孩提哀
J31nB267_p0604c18║懷香拾溪藻隕涕流海苔病軀將一奔敢曰陟崔嵬
J31nB267_p0604c19║及門亦多士某也愧匪材既與爐錘問冥頑蒙化裁
J31nB267_p0604c20║正眼悲即滅寸心盡如摧惻惻難告人中宵自低回
J31nB267_p0604c21║疾思凌赤城遂乃步瓊臺藉以散鬱憂因之觀九垓
J31nB267_p0604c22║到時秋正中月色無纖埃千里或不隔清光當飛來
J31nB267_p0604c23║錢塘值雨
J31nB267_p0604c24║掣電轟雷過海門孤舟煙雨一時昏越中山色無看
J31nB267_p0604c25║處獨見天邊白鳥翻
J31nB267_p0604c26║過棗樹灣
J31nB267_p0604c27║雞鳴犬吠古山家曲曲溪光抱遠沙鼓枻浩歌誰氏
J31nB267_p0604c28║子溯流乘興夕陽斜
J31nB267_p0604c29║
J31nB267_p0604c30║嬾齋別集卷九（終）