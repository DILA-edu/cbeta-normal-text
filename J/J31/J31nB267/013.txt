J31nB267_p0624c01║牧雲和尚嬾齋別集卷之十三
J31nB267_p0624c02║東吳　毛晉子晉　編閱
J31nB267_p0624c03║鄂州　記室智時　較訂
J31nB267_p0624c04║詩（戊之一）興福時
J31nB267_p0624c05║開法破山，酬徐白雨見贈（二首）
J31nB267_p0624c06║好音無日不懷西，卻怪城南戰馬嘶。願學象龍能負
J31nB267_p0624c07║物，何辭泥水一拖犁。斯文未棄貽蘭蕙，有道分明在
J31nB267_p0624c08║藿藜。三笑虎谿徵故事，高風千載醒塵迷。
J31nB267_p0624c09║二
J31nB267_p0624c10║經行古殿跡非遐，舊有高僧轉法華。松下相將隨白
J31nB267_p0624c11║鶴，澗中猶記拾朱砂。潭虛夜影招玄度，燈散寒光照
J31nB267_p0624c12║釋迦。坐喜幽林無法說，是誰空際雨香花。
J31nB267_p0624c13║酬毛子晉見贈
J31nB267_p0624c14║吾宗單傳事，西來求俊賢。安心仍得髓，騎鶴兼腰纏。
J31nB267_p0624c15║五葉特地分，所唱彌高玄。其終匪牆壁，鑽研一何堅。
J31nB267_p0624c16║真機鮮能搆，庭草日芊芊。吾師起臨濟，霹靂轟青天。
J31nB267_p0624c17║風顛在昔記，針芥投今緣。愧余魯鈍資，亦許一燈然。
J31nB267_p0624c18║深山願棲息，其敢出人前。夕惕作三省，恐孤胡僧傳。
J31nB267_p0624c19║未全闚正令，黽勉握化權。憶我古招提，開自齊梁年。
J31nB267_p0624c20║夙昔當剃染，四宿儼臨筵。行腳走千里，芒鞋踏頻穿。
J31nB267_p0624c21║忽承金湯詔，宗風命茲宣。高林伐鐘鼓，古殿生香煙。
J31nB267_p0624c22║籃輿從空下，佳句浩如川。把臂知雖新，獲心良已先。
J31nB267_p0624c23║金鱗樂我釣，駑駘藉君鞭。洗耳慕清音，期聽山水絃。
J31nB267_p0624c24║瓶梅
J31nB267_p0624c25║一枝插向小窗傍，不得春風也自香。曉起山僧兩相
J31nB267_p0624c26║對，從他樹上壓濃霜。
J31nB267_p0624c27║初春示憨崖上人
J31nB267_p0624c28║兀然百不知，萬古空中立。春風拂寒蘿，草根亦解碧。
J31nB267_p0624c29║臥疾吟（八章，有序）
J31nB267_p0624c30║余向疏拙，丁亥冬還故山，事繁責重，夙夜黽勉，入
J31nB267_p0625a01║春不覺精神大疲，肢節若墮，藥不即靈，因暫謝人
J31nB267_p0625a02║事，專務靜嘿，為養痾計。適小閣初成，山雨忽至，爰
J31nB267_p0625a03║有感觸，寫懷自解。
J31nB267_p0625a04║有雨山窗暗，無人版閣幽。瘦梅香半落，小杏葉初抽。
J31nB267_p0625a05║獨枕聽泉長，孤行與石儔。松風嘗所愛，今怕冷吹頭。
J31nB267_p0625a06║二
J31nB267_p0625a07║墻角樹何老，山根草自青。引泉歸石沼，開牖望巖屏。
J31nB267_p0625a08║一榻臥亦好，三門久不經。有誰來問疾，隔澗大須聽。
J31nB267_p0625a09║三
J31nB267_p0625a10║春鳥呼群至，相將樹底鳴。餘生完飲啄，介性懼逢迎。
J31nB267_p0625a11║坐月豈無念，看雲殊有情。一丘同幻寄，何更傲滄瀛。
J31nB267_p0625a12║四
J31nB267_p0625a13║編籬取殘竹，拾石砌新臺。閒許病軀適，喧防雜足來。
J31nB267_p0625a14║蕙香欣在几，茶味欲生杯。蟄戶天將啟，南山盡打雷。
J31nB267_p0625a15║五
J31nB267_p0625a16║自類鷦鷯鳥，於茲借半簷。北窗初不大，西嶺卻容瞻。
J31nB267_p0625a17║桃李原無語，煙霞自足恬。春風吹碧柳，此意向誰拈。
J31nB267_p0625a18║六
J31nB267_p0625a19║頑石生花秀，枯椿吐葉香，物靈知法幻，我靜見他忙。
J31nB267_p0625a20║松鼠時踰樹，山厖忽跳墻，從來眼前境，閒味覺深長。
J31nB267_p0625a21║七
J31nB267_p0625a22║抱病非遺世，偷閒且避人。鼓鐘雖在寺，雞犬隔諸鄰。
J31nB267_p0625a23║枯坐每終日，幽吟當半春。野梅風落瓣，次第已成塵。
J31nB267_p0625a24║八
J31nB267_p0625a25║秉燭黃昏後，空山但寂然，于心無少事，即夢乃安禪。
J31nB267_p0625a26║鶴唳聲何越，鴉棲影不遷，衲寒松露滴，巖月正孤圓。
J31nB267_p0625a27║重過藿園看海棠
J31nB267_p0625a28║小艇維高岸，分明又一春。花原如舊好，樹覺比前皴。
J31nB267_p0625a29║佳興牽紅藥，閒情撫綠筠。晚來雷忽動，疏雨欲迷津。
J31nB267_p0625a30║謝倪伯屏見過
J31nB267_p0625b01║荒院春深雨積苔，平疇風煖菜花開。喫茶猶記山中
J31nB267_p0625b02║別，放艇何期溪上來。半日清譚看綠竹，百年大夢感
J31nB267_p0625b03║黃槐。鍾情最愛廬山遠，蓮社曾欣五柳栽。
J31nB267_p0625b04║藿園牡丹盛開漫紀（二首）
J31nB267_p0625b05║爰有園中約，因成野外遊。名花春盡見，孤策晚來投。
J31nB267_p0625b06║側笑能留客，先開解起樓。葉穠香不淺，坐賞一庭幽。
J31nB267_p0625b07║二
J31nB267_p0625b08║午日憑移影，春雲為作陰，養花天氣好，啣艸燕巢深。
J31nB267_p0625b09║奇種宜分土，香風忽透襟，洛陽今不貴，朱紫重相尋。
J31nB267_p0625b10║從王侶石乞圖章
J31nB267_p0625b11║在昔生民始，何因混沌分。龜龍呈大數，金石兆斯文。
J31nB267_p0625b12║靈秘既潛泄，精奇今願聞。論交在千古，不異佩三墳。
J31nB267_p0625b13║重過秋亭
J31nB267_p0625b14║谿落桃花水欲溫，村遮楊柳路猶存。自欣野步因扶
J31nB267_p0625b15║策，未是舟行不到門。四壁空香人意靜，半庭蒼竹鳥
J31nB267_p0625b16║聲繁。舊年記喫佳園李，今日來看手愛捫。
J31nB267_p0625b17║病起有懷
J31nB267_p0625b18║蝴蝶莊周總夢身，世間無法可相親。生餘自覺人情
J31nB267_p0625b19║冷，病極方知佛語真。坐檻消閒隨筆硯，移笻散步喜
J31nB267_p0625b20║桑筠。白雲有路名山遠，鴻雁何時到水濱？
J31nB267_p0625b21║坐西軒作（二首）
J31nB267_p0625b22║形役悲多累，心怡愛得閒。不時來小榭，遐想入深山。
J31nB267_p0625b23║春老紅花褪，村幽綠樹環。曠然情志放，天際鳥孤還。
J31nB267_p0625b24║二
J31nB267_p0625b25║香茗供雙眼，桑麻隔一牆。遣情無過此，消日以為常。
J31nB267_p0625b26║釀蜜蜂群醉，成巢燕子忙。杖藜經小圃，剩有菜花黃。
J31nB267_p0625b27║早秋還虞山，舟過松陵宿承天寺
J31nB267_p0625b28║松陵煙水盡蒹葭，一櫂秋風落日斜。法侶相逢如故
J31nB267_p0625b29║舊，夜分齋罷更煎茶。
J31nB267_p0625b30║留別
J31nB267_p0625c01║白露初零夜氣涼，扁舟曉發問官塘。道情一種難為
J31nB267_p0625c02║別，只看秋花架上黃。
J31nB267_p0625c03║蘇州無量寺懷舊（三首）
J31nB267_p0625c04║齊女門開去路頻，廿年行腳太艱辛。重來古寺閒房
J31nB267_p0625c05║坐，目對秋陰憶友生。
J31nB267_p0625c06║香積廚邊盡種菱，山門猶自待人興。一株銀杏還如
J31nB267_p0625c07║昔，碧葉秋空布幾層。
J31nB267_p0625c08║悠悠世事太生忙，鴻雁南飛露結霜。記得北風吹水
J31nB267_p0625c09║夜，故人攜我宿慈莊。
J31nB267_p0625c10║雨泊虎丘小武當（二首）
J31nB267_p0625c11║山水古今靜，笙歌日夜尋。倦來思石坐，飯後繞溪吟。
J31nB267_p0625c12║白雨生涼色，碧梧垂好陰。喜無相識者，散步暢幽襟。
J31nB267_p0625c13║二
J31nB267_p0625c14║舟繫林何僻，雲開塔可登。堤邊逢圃者，閣上有棋僧。
J31nB267_p0625c15║山淺亦生稻，溪灣滿種菱。廢興何處問，漁父晚懸罾。
J31nB267_p0625c16║偶過溪菴即事
J31nB267_p0625c17║橋斷行人隔，門開別徑斜。桂香幽砌出，竹色短墻遮。
J31nB267_p0625c18║鄰叟看鋤菜，頭陀自煮茶。得閒聊此坐，末路事如麻。
J31nB267_p0625c19║吳門曉發
J31nB267_p0625c20║碧水無停櫂，清秋最好天。重來多病客，不盡故山緣。
J31nB267_p0625c21║紅蓼低晨露，白楊開夕煙。吾生誰共適，鵝鴨野塘邊。
J31nB267_p0625c22║舟次華蕩
J31nB267_p0625c23║青山看漸近，秀色迓孤舟。鳥語安知午，松聲自起秋。
J31nB267_p0625c24║歲寒心獨抱，日暮路何投。病骨西風冷，滄波嬾下鉤。
J31nB267_p0625c25║悼崑山高靜之文學
J31nB267_p0625c26║齒豁欣談道，身貧久樂天。恨來相會晚，別後忽經年。
J31nB267_p0625c27║香國應前邁，泉臺何所牽？秋深籬菊綻，悵望玉峰巔。
J31nB267_p0625c28║過勺菴偶意西莊舊遊
J31nB267_p0625c29║垂楊數樹遶孤菴，壞納清修住也堪。野鴨出波窺影
J31nB267_p0625c30║立，殘荷仆水帶秋憨。誰留空曠當吾眼，未覺棲遲長
J31nB267_p0626a01║客貪。因憶舊遊如此夜，冷然霜月起東南。
J31nB267_p0626a02║晤陸平叔
J31nB267_p0626a03║擊磬空樓鳥雀聽，儼如山衲槁其形。法緣夙結瞿曇
J31nB267_p0626a04║氏，世相全空般若經。秋養芙蓉高過屋，霜滋蘭蕙秀
J31nB267_p0626a05║于庭。幅巾笑殺陶彭澤，五柳雖栽醉不醒。
J31nB267_p0626a06║贈張季鴻
J31nB267_p0626a07║水田寒漠漠，煙樹幾叢叢。仁里來經過，道風能一同。
J31nB267_p0626a08║相期參向上，自信在其中。有句臨行贈，青山霜葉紅。
J31nB267_p0626a09║憩陸哉生西閣望雨
J31nB267_p0626a10║竹木心知野，蒼黃擬在山。快登高閣坐，自覺此身閒。
J31nB267_p0626a11║妙供來香國，詼談透祖關。有禽窗外噪，暮雨送舟還。
J31nB267_p0626a12║贈李小隱
J31nB267_p0626a13║故土雖辭久，相聞實有年。偶歸承遠訪，晤面覺歡然。
J31nB267_p0626a14║黑白同君髮，山村共此天。無妨那一著，下手白雲邊。
J31nB267_p0626a15║過陸子念書齋即事
J31nB267_p0626a16║輕舟停水次，訪道散幽襟。得此一日樂，何求百鎰金。
J31nB267_p0626a17║竹陰開晚炤，松曲瀉清音。月上思歸也，蘆花期重尋。
J31nB267_p0626a18║又贈書法華
J31nB267_p0626a19║靈山何載別，仙苑若親隨。隻手云書寫，全身是法師。
J31nB267_p0626a20║冰花開臘際，異鳥立肩時（居士書經感有二瑞）。心印全彰也，空香
J31nB267_p0626a21║散碧漪。
J31nB267_p0626a22║答子念
J31nB267_p0626a23║水邊荒屋類山龕，遠樹參差結翠嵐。西舍暫遊開異
J31nB267_p0626a24║景，東林久憶遇同參。孤燈晚坐何其靜，疏雨空來亦
J31nB267_p0626a25║自甘。道話不憎疏野性，方舟時過響寒潭。
J31nB267_p0626a26║憩陸顯文書室
J31nB267_p0626a27║別館原依宅，居然動靜分。竹簾交野色，紙帳盪波紋。
J31nB267_p0626a28║鷺影堪常狎，鷗心自不群。文餘有閒暇，倚檻看流雲。
J31nB267_p0626a29║眾香菴值雨
J31nB267_p0626a30║野外多流水，村邊又遇菴。戒香薰杖錫，古佛現優曇。
J31nB267_p0626b01║短菊孤情繫，嘉禾比屋擔。晚雷何忽震，客思已如酣。
J31nB267_p0626b02║晚泛過慈雲菴
J31nB267_p0626b03║孤菴尋不遠，亦在水之涯，艸屋今翻瓦，村雲忽染霞。
J31nB267_p0626b04║秋場多稻實，夏岸有荷花，鐘鼓西鄰接，青山夢不遐。
J31nB267_p0626b05║偕殷元長、李小隱泛月（二首）
J31nB267_p0626b06║有月不能睡，傍溪仍放舟。寂然天地外，恍惚見寒流。
J31nB267_p0626b07║霜落漁竿隱，秋空雁字收。輕雲殊自幻，幾點過沙洲。
J31nB267_p0626b08║二
J31nB267_p0626b09║有月不能睡，傍溪仍放舟。遠村環可數，殘葦臥無收。
J31nB267_p0626b10║語笑對佳客，浮遊忘老秋。清寒著衣領，緩櫂在中流。
J31nB267_p0626b11║問戈莊樂居士疾不遇，慨然有思
J31nB267_p0626b12║遙村流水曲，來訪臥維摩。有示身非疾，無言口太多。
J31nB267_p0626b13║琴書成眷屬，筆硯近如何。相見形骸外，夕陽鳴櫂歌。
J31nB267_p0626b14║瞿愿中過晤勺菴，同舟至眾香菴別
J31nB267_p0626b15║春風曾一晤，相見又深秋。世事黃花冷，山情白石雨。
J31nB267_p0626b16║小菴容促膝，遠水歎分舟。歲月真如駛，吾生善自求。
J31nB267_p0626b17║西舍歸舟有懷毛子晉
J31nB267_p0626b18║青山已許著閒身，白社猶欣一問津。道路不長慵寄
J31nB267_p0626b19║字，秋光欲老只懷人。扣舷雙塔風鈴近，轉櫂孤城水
J31nB267_p0626b20║鳥親。去去杖藜多眷戀，夕陽深樹有垂綸。
J31nB267_p0626b21║勺菴訪舊，陸子念重以篇什見貽，還山報之，兼
J31nB267_p0626b22║寄平叔諸同道（七首）
J31nB267_p0626b23║溪菴聊作寓，有句寫胸襟。遐契方投漆，平交只論金。
J31nB267_p0626b24║菰蘆闚隱跡，鐘磬想餘音。近日山楓好，應憐獨自尋。
J31nB267_p0626b25║二
J31nB267_p0626b26║緇素何緣集，崇朝密邇隨，所慚窮釋子，稱是大宗師。
J31nB267_p0626b27║揮麈登樓際，移笻說法時，雨晴剛遇巧，一葉泊寒漪。
J31nB267_p0626b28║三
J31nB267_p0626b29║秋蟾生靜夜，法味喜相分。舌上尋無語，眉間笑有紋。
J31nB267_p0626b30║池魚潛不躍，沙鴈宿成群。物性難容晦，清光透水雲。
J31nB267_p0626c01║四
J31nB267_p0626c02║曳杖欣臨水，歸舟記出山。秋將遲我冷，天竟使人閒。
J31nB267_p0626c03║落葉封苔逕，鳴禽候竹關。有懷元亮宅，詩債未酬還。
J31nB267_p0626c04║五
J31nB267_p0626c05║窗竹蕭蕭報曉寒，溪逢玄度喜盤桓。雪軒石丈饒幽
J31nB267_p0626c06║致，瓦缽山僧愧素餐。虛閣久憑忘有倦，新詩疊出可
J31nB267_p0626c07║無歡。鄰雞午過聲猶唱，隨寓枯懷得自安。
J31nB267_p0626c08║六
J31nB267_p0626c09║遠水孤蟾炤佛龕，疏籬叢菊抹溪嵐，薄遊在野思晨
J31nB267_p0626c10║起，多病于山罷晚參。几有名香衣得染，盤餘新果齒
J31nB267_p0626c11║生甘，書燈隔岸頻來往，不負垂絲向碧潭。
J31nB267_p0626c12║七
J31nB267_p0626c13║襆被連宵宿草菴，蕭疏風味主賓堪，已隨孤騖秋行
J31nB267_p0626c14║遠，忽聽歸鴻夜夢憨。世路不親因得嬾，煙波有戀尚
J31nB267_p0626c15║餘貪，空山月出長松冷，相憶君家斗柄南。
J31nB267_p0626c16║酬李明遠文學五秩見贈
J31nB267_p0626c17║受命當秋令，懸弧愧此時。無生原順世，有訓敢忘師。
J31nB267_p0626c18║小院金蟬噪，高梧玉露垂。憑軒思寡過，先聖不吾欺。
J31nB267_p0626c19║壽貝葉齋培風師（是歲臘同五旬也）
J31nB267_p0626c20║天涯蹤跡久如雲，搔首中林每憶君，貝葉燈傳堂搆
J31nB267_p0626c21║美，蓮花心淨梵鐘聞。六時望古曾何遠，百歲今秋嘉
J31nB267_p0626c22║共分，無著天親兄與弟，名香一瓣夜深焚。
J31nB267_p0626c23║偶作
J31nB267_p0626c24║冬來黃葉滿虛庭，小閣霜濃曉夢醒。獨坐竹窗無箇
J31nB267_p0626c25║事，幽禽來去語堪聽。
J31nB267_p0626c26║勺菴度歲書懷（二首）
J31nB267_p0626c27║同雲漠漠暗山頭，雪霰將零點布裘。舊谷梅花雖好
J31nB267_p0626c28║看，新年人事不勝酬。孤村何處能安嬾，遠水無波且
J31nB267_p0626c29║縱遊。諸子謾勞橋口送，吾生天地一虛舟。
J31nB267_p0626c30║二
J31nB267_p0627a01║一年月日又云徂，燈火青熒炤客無。紙帳怕寒添草
J31nB267_p0627a02║褥，竹房留歲想松爐。夢安溪犬從他吠，跡遠山鐘不
J31nB267_p0627a03║我呼。童子相隨頻致問，明朝何處看桃符。
J31nB267_p0627a04║除夕寓勺菴，同無關上人泛舟南湖
J31nB267_p0627a05║一年茲日盡，擾擾惜塵寰。舉世豈皆寐，無人自肯閒。
J31nB267_p0627a06║爆聲驚野鴨，舟影逐溪鷴。此樂欣同得，滄洲暮未還。
J31nB267_p0627a07║和除夕
J31nB267_p0627a08║只因霜雪鬢毛侵，翻怪年華長一旬。天地已看同逆
J31nB267_p0627a09║旅，形骸欲就識真人。鳥聲帶澀猶啼臘，草色含青已
J31nB267_p0627a10║覺春。大化無偏居處異，自應把酒對芳辰。
J31nB267_p0627a11║己丑元日
J31nB267_p0627a12║穩睡梅花帳，翻身是五更。樹頭天未曙，枝上鵲先鳴。
J31nB267_p0627a13║化日隨年長，和風近畫生。山僧心事喜，舉筆一詩成。
J31nB267_p0627a14║新正二日，陸氏昆仲招集平叔園亭（四首）
J31nB267_p0627a15║清溪宛轉帶微波，令改衡門喜氣多。為挹幽香梅下
J31nB267_p0627a16║立，欲摹霜節竹邊過。薔薇芽綻新吟得，棠棣花翩舊
J31nB267_p0627a17║雅歌。我是閒僧君逸叟，正堪山水共婆娑。
J31nB267_p0627a18║二
J31nB267_p0627a19║叢竹蕭蕭作短籬，出營山意在溪湄。東風欲捲葡萄
J31nB267_p0627a20║架，南岸先青楊柳枝。無事村雞啼白晝，依人野鴨浴
J31nB267_p0627a21║清池。石橋欹仄通幽徑，拄杖乘春不倦移。
J31nB267_p0627a22║三
J31nB267_p0627a23║戶庭洒埽淨無埃，剛喜山僧杖到來。高榭護蘭風不
J31nB267_p0627a24║入，幽窗近水暖方開。斑斕莫辨多年竹，紅白分明雨
J31nB267_p0627a25║樣梅。清供滿前心已醉，溪禽群噪晚齋回。
J31nB267_p0627a26║四
J31nB267_p0627a27║春風滿座笑言投，喬木嚶鳴此際求；一種平懷真道
J31nB267_p0627a28║氣，十分率意嬾禪流。欣看貝葉橫書几，似有空香雨
J31nB267_p0627a29║佛樓；誰謂文人無慧業？丹鉛水乳在青眸。（時案有手摘《宗鏡》語。）
J31nB267_p0627a30║題畫
J31nB267_p0627b01║松下高樓搆幾年，濤聲日落響雲煙，山僧亦有工支
J31nB267_p0627b02║習，借得幽窗讀古編。
J31nB267_p0627b03║贈報國寺萃閒老師
J31nB267_p0627b04║城南草木藹春光，古寺冰融濾水囊。階樹與梅爭秀
J31nB267_p0627b05║潔，和風滿院度幽香。
J31nB267_p0627b06║仲春，放舟過謁毛子晉，信宿寶月堂，兼晤顧麟
J31nB267_p0627b07║士、殷介平、馬退山；時見刻大藏將竣，賦言為
J31nB267_p0627b08║贈
J31nB267_p0627b09║春水溶溶抱遠村，春雷送雨過山根。舟維古岸魚兒
J31nB267_p0627b10║躍，杖入高堂燕子言。盡日焚香心隱几，深更剪燭膝
J31nB267_p0627b11║容軒。多君友尚皆千古，檀悉猶欣罄法源。
J31nB267_p0627b12║水月菴詢隱峰疾
J31nB267_p0627b13║海山攜遠出，險患念同嘗，子疾久未醒，余心遙不忘。
J31nB267_p0627b14║片帆春雨濕，深院瓦爐香，覿體空諸病，應期妙藥王。
J31nB267_p0627b15║謝古南眾護法
J31nB267_p0627b16║十載梅溪把釣竿，絲綸舒卷意閒閒。偶嗟殿角花千
J31nB267_p0627b17║片，欲別溪頭水一灣。天外孤雲流不定，林邊飛鳥倦
J31nB267_p0627b18║知還。道情膠漆彌增感，千里依然咫尺間。
J31nB267_p0627b19║過蔣蕙仙孝廉▆菴（幹字居士所自撰，其義未詳，似別有所寄者。曾請其音，云如申字呼。）
J31nB267_p0627b20║衡門經歲似秋澄，春老薔薇發舊藤。野鳥或群非欲
J31nB267_p0627b21║異，匏瓜不食自欣能。窗臨流水清堪濯，戶見南山近
J31nB267_p0627b22║可登。君性素恬增隱築，為高因想就丘陵。
J31nB267_p0627b23║海印菴午睡有夢忽來
J31nB267_p0627b24║春殘花事付微茫，原上依依綠女桑。幽鳥一聲何處
J31nB267_p0627b25║去，北窗高枕臥羲皇。
J31nB267_p0627b26║戒香居即事
J31nB267_p0627b27║三年不到又重來，斗室依然絕點埃。餘有戒香薰杖
J31nB267_p0627b28║錫，孤舟且泊月明回。
J31nB267_p0627b29║海塘吟
J31nB267_p0627b30║海塘行不盡，風浪打危巒。漁網斜陽掛，蛟龍直下蟠。
J31nB267_p0627c01║毘盧菴明幻開士五秩
J31nB267_p0627c02║入夏薰風至，禪房水際涼，階前盈忍艸，屋後起新篁。
J31nB267_p0627c03║衣缽荷香染，軒窗柳色藏，相過如問訊，日月靜中長。
J31nB267_p0627c04║贈仲寅初
J31nB267_p0627c05║澤國稱遺隱，幽村久卜居。割田開佛土，投策話僧廬。
J31nB267_p0627c06║耳順人胥慶，心安樂始餘。清溪臨暑月，尊酒看英蕖。
J31nB267_p0627c07║贈金陵彭師水
J31nB267_p0627c08║有生居大塊，著姓古賢人。命向尼山問，年當伯玉鄰。
J31nB267_p0627c09║秦淮于柳碧，吳苑萬花春。隨化能觀妙，心齋不受塵。
J31nB267_p0627c10║水鏡菴小憩
J31nB267_p0627c11║亭亭蒼竹繞方池，長夏炎蒸似不知。坐久小軒無事
J31nB267_p0627c12║做，摘將桐葉寫新詩。
J31nB267_p0627c13║顧敬修居士見過山中
J31nB267_p0627c14║綠陰如幄碧山深，白日閒聽黃鳥音。抱病比來聊自
J31nB267_p0627c15║適，高軒卻愧遠相尋。空堂夜語燈頻剪，古寺朝參磬
J31nB267_p0627c16║未沉。坐對雨窗看道卷，長松煙外節森森。
J31nB267_p0627c17║紀舊示顧君闇
J31nB267_p0627c18║客歲綠陰稠，城隅早放舟。在筵皆上善，盡日作清遊。
J31nB267_p0627c19║衣拂千人石，風生一虎丘。可中庭子在坐，見石點頭。
J31nB267_p0627c20║煙知墩準提菴
J31nB267_p0627c21║樹近千家市，菴開一小山，天高僧眼曠，秋靜客心閒。
J31nB267_p0627c22║烽火空為舉，江流逝不還，何如鳴古磬，壞衲坐林間。
J31nB267_p0627c23║勝法寺
J31nB267_p0627c24║沙阜高低傍鐵河（寺左有塘，舊名▆鐵），將軍施第昔何多（寺為宋高將軍所捨
J31nB267_p0627c25║宅）。潭來白足缽常洗，池冷丹心劍不磨（洗缽潭、磨劍池，皆寺舊蹟）。殿
J31nB267_p0627c26║古卻嗟陵谷變，地靈應有鬼神呵。填然法鼓清秋擊，
J31nB267_p0627c27║龍象欣看四野過。
J31nB267_p0627c28║從勝法寺過黃莊菴
J31nB267_p0627c29║肩輿辭古寺，斜日向東行。銀杏遙相見，金風冷送程。
J31nB267_p0627c30║到門菱葉滿，入室桂香清。一宿孤村寂，秋吟夢寐生。
J31nB267_p0628a01║黃莊菴同道侶夜話
J31nB267_p0628a02║杖出未云遠，秋行亦易寒。話言忘夜永，趺坐覺衣單。
J31nB267_p0628a03║法集信非偶，客遊良足歡。明朝欲分手，青嶂待君看。
J31nB267_p0628a04║瞿愿中過訪
J31nB267_p0628a05║野外涼颸滿，山中著屐宜。聯床風雨夜，促膝笑談時。
J31nB267_p0628a06║樹底泉來急，煙邊鳥去遲。晨鐘何愛聽，蓮社舊曾期。
J31nB267_p0628a07║華一岳為子寫炤賦謝（二首）
J31nB267_p0628a08║虛室坐生白，秋光落小屏。巧將遊戲筆，幻出贏衰形。
J31nB267_p0628a09║憫世心何熱，看他眼只青。歲華知去幾，卻怪鬢毛星。
J31nB267_p0628a10║二
J31nB267_p0628a11║道生天地後，名絕太初先。突出身無狀，傳來筆有仙。
J31nB267_p0628a12║隨方留幻跡，何處問生緣。一笑涼風發，秋山破曉煙。
J31nB267_p0628a13║詩部（戊之二）興化時
J31nB267_p0628a14║初過昭陽答孤峰上人
J31nB267_p0628a15║佛性非南北，人煙有不同。風高黃葦偃，秋盡綠楊空。
J31nB267_p0628a16║錫影隨閒鶴，珠光奪睡龍。朗公投好句，清夜燭花紅。
J31nB267_p0628a17║酬李平菴文學
J31nB267_p0628a18║丈室賢非遠，三生道許同。斯文深入奧，外物付諸空。
J31nB267_p0628a19║霧變山多豹，雲興澤有龍。草菴聊寓影，睡起日頭紅。
J31nB267_p0628a20║酬李艾山文學
J31nB267_p0628a21║櫂入蘆花深，呈橈覓好手。忽逢河上公，相對兩忘口。
J31nB267_p0628a22║奉和賀疏林邑侯見貽
J31nB267_p0628a23║空劫有何佛，靈臺唯此心。政餘庭鳥近，道廣野僧尋。
J31nB267_p0628a24║化國開談笑，高吟見古今。昭陽城畔水，東望碧煙深。
J31nB267_p0628a25║奉酬吳鹿翁相公
J31nB267_p0628a26║澤國蘆叢偶借棲，慚無祖意可言西。傅巖簡在能調
J31nB267_p0628a27║鼎，彭澤歸歟樂釣溪。雪夜山陰呼艇好，桃源春水問
J31nB267_p0628a28║津迷。新詩製就神情滿，揮麈分明對撰藜。
J31nB267_p0628a29║平菴以石刻七佛偈見貽，乃黃山谷筆鐫廬山
J31nB267_p0628a30║巖石者，賦此為謝（山谷以元祐六年大寒日書是石，而平菴持帖來，亦大寒日。）
J31nB267_p0628b01║懸巖有字阿誰刊，七佛傳心見筆端。怪石昔人能作
J31nB267_p0628b02║供，舊碑今日尚留殘。名賢揮灑當元祐，時節流通恰
J31nB267_p0628b03║大寒。林下百年遺勝蹟，曹溪滴水未曾乾。
J31nB267_p0628b04║和夜坐（二首）
J31nB267_p0628b05║眼開誰作夢，心醉或忘醒。吾我猶雙見，浮沉摠一形。
J31nB267_p0628b06║家中人自在，路上客無停。冰雪梅花放，疏枝透幾櫺。
J31nB267_p0628b07║二
J31nB267_p0628b08║方庭猶未雪，多少覓心安，何有塵為礙，皆因眼自瞞。
J31nB267_p0628b09║三登良是苦，十日未為寒，何似木頭老，真機覿面看。
J31nB267_p0628b10║西軒即事（二首）
J31nB267_p0628b11║西菴寒月盡，四望見冰圍。時有蘆花起，心疑雪點飛。
J31nB267_p0628b12║風中雷若震，雲上日無輝。衰病年來甚，終朝擁衲衣。
J31nB267_p0628b13║二
J31nB267_p0628b14║土階卑帶潤，柴牖小容光。展卷聊娛意，臨池一寫狂。
J31nB267_p0628b15║水仙花自白，楊柳葉無黃。因憶嬾殘老，爐煨芋子香。
J31nB267_p0628b16║和大山知藏誕辰（二首）
J31nB267_p0628b17║長空日月去無休，風冷滄江水不流。客夢片時行萬
J31nB267_p0628b18║里，塵心一點掛千愁。怪無青嶂堪留足，喜得黃茅此
J31nB267_p0628b19║蓋頭。閒誦南華欣快論，人間至樂只骷髏。
J31nB267_p0628b20║二
J31nB267_p0628b21║江關客路未甘休，一曲滄浪歲月流。大野多風鴻陣
J31nB267_p0628b22║急，寒空欲雪雀群愁。曾臨秋水能青眼，無奈蘆花早
J31nB267_p0628b23║白頭。遲暮對君搔兩鬢，世間出世此骷髏。
J31nB267_p0628b24║除夕和平菴作（二首）
J31nB267_p0628b25║天外冰霜客裏身，歲殘攜手見交新。不凝摩詰安禪
J31nB267_p0628b26║榻，猶愛淵明漉酒巾。擁褐爐頭將遼旦，劇談座上自
J31nB267_p0628b27║生春。重簾放下嚴寒結，夢寐詩成若有神。
J31nB267_p0628b28║二
J31nB267_p0628b29║役役勞生共此身，何堪日月又懸新。三車自願攜諸
J31nB267_p0628b30║子，六結誰將解一巾。梅插銅瓶香永夜，柑傳茅室味
J31nB267_p0628c01║先春。村翁咸樂昇平世，爆竹家家競賽神。
J31nB267_p0628c02║辛卯二日同朱天乳諸君子散步池上
J31nB267_p0628c03║春城如見暖雲飛，爆響隨風拂凍暉。君子相攜池上
J31nB267_p0628c04║立，笑看童稚踏冰歸。
J31nB267_p0628c05║晚雪有懷平菴
J31nB267_p0628c06║大雪下無聲，菴前白路生。庭柯多烏聚，野岸絕人行。
J31nB267_p0628c07║地結重寒色，天垂不夜明。茅堂懷謝眺，凍筆獨娛情。
J31nB267_p0628c08║人日寫懷（四首）
J31nB267_p0628c09║月令寅初建，年華卯又添。忽聞過七日，不覺撚雙髯。
J31nB267_p0628c10║物外心將寄，塵中跡久淹。生平勞景仰，幸見雪山尖。
J31nB267_p0628c11║二
J31nB267_p0628c12║此日風光澹，如何定說人。曆傳應自古，物換又維新。
J31nB267_p0628c13║率土欣同遇，吾衰恐未真。前村梅柳上，鳥語已先春。
J31nB267_p0628c14║三（是日墮雙齒）
J31nB267_p0628c15║簾外煙初暖，階前雪未融。短鬚辭暮盥，敗齒落晨風。
J31nB267_p0628c16║倩筆書心事，尋方去眼蒙。死生交謝態，豈待百年逢。
J31nB267_p0628c17║四
J31nB267_p0628c18║解帶憎開戶，然松愛近床。江皋猶白雪，天地已青陽。
J31nB267_p0628c19║靜聽孤鴻度，閒看二鼠忙。浮生真似夢，老大孰悲傷。
J31nB267_p0628c20║徐同甫為余篆古圖章賦贈
J31nB267_p0628c21║鴻荒文字杳，君子得何師。金石相投處，蒼籀會意時。
J31nB267_p0628c22║獨娛冰雪案，傳翫水煙湄。緬想天人理，羲皇盡一奇。
J31nB267_p0628c23║酬楊廉甫進士
J31nB267_p0628c24║偶著袈裟寄此生，也知天地始無名。青蓑近買學鷗
J31nB267_p0628c25║泛，白拂閒拈隨鶴行。江月明時孤櫂穩，水風微處一
J31nB267_p0628c26║波輕。雲堂晚臥思君子，隱隱清機發磬聲。
J31nB267_p0628c27║立春後甲子日偕平菴登土山
J31nB267_p0628c28║午飯林中訖，晴光野外生。人思聽法聚，我愛看燈行。
J31nB267_p0628c29║洲隔心常遠，帆來眼自明。好春傳甲子，泛泛綠波平。
J31nB267_p0628c30║寄祥光上人
J31nB267_p0629a01║相聚初於太白嶺，相從又入武康山。多年別了無消
J31nB267_p0629a02║息，一旦逢時生喜顏。靜慧園中龍象集，昭陽城畔鼓
J31nB267_p0629a03║鐘閒。經過隨喜拼旬日，看畢瓊花買櫂還。
J31nB267_p0629a04║謝朱天乳惠藥
J31nB267_p0629a05║無身不是遭僧打，有面初非學佛黃，老大自知枯血
J31nB267_p0629a06║氣，少年多半費思量。厭尋苓木山中草，嬾覓神仙海
J31nB267_p0629a07║上方，只望先生與閒藥，從頭去我一生忙。
J31nB267_p0629a08║將還江南別鑒師
J31nB267_p0629a09║君住昭陽年已久，我來極樂日無多。相見難來相別
J31nB267_p0629a10║易，此情其忍對滄波。
J31nB267_p0629a11║書扇與蕭道人
J31nB267_p0629a12║偶然到江北，選佛又開場。孝齋蕭道人，為我一冬忙。
J31nB267_p0629a13║夜歸常把火，朝來必踏霜。對眾語鑿鑿，見我喜洋洋。
J31nB267_p0629a14║今我欲南去，道人心不忘。書扇以謝之，炎時作清涼。
J31nB267_p0629a15║謝潘道人造法衣
J31nB267_p0629a16║我有一疋紗，道人為我裁。舉目顧我體，便將刀尺開。
J31nB267_p0629a17║長短不失度，分毫絕疑猜。製巧鍼細密，月餘纔送來。
J31nB267_p0629a18║我欲謝道人，道人辭百回。再拜稽首去，霜階凍莓苔。
J31nB267_p0629a19║衣披等金襴，真紅映雙腮。一切聖凡眾，瞻我光明臺。
J31nB267_p0629a20║我思末世中，豈曰無栽培。道人心在道，我何誘其財。
J31nB267_p0629a21║唯以清涼風，扇彼煩熱埃。眾庶務財用，道人亦賢哉。
J31nB267_p0629a22║別黎太沖長者
J31nB267_p0629a23║晤言方歲暮，話別又春時。節令已如是，行藏不再思。
J31nB267_p0629a24║途中梅柳放，菴畔水雲遲。高誼難分手，慇懃一致詞。
J31nB267_p0629a25║極樂解制，寄謝吳鹿翁相公。淤潭西（四首）
J31nB267_p0629a26║西菴池水綠粼粼，閒步東風炤影頻，伐輻河干隱君
J31nB267_p0629a27║子，考槃天際想真人。只緣芳草催行腳，未是空山欲
J31nB267_p0629a28║老身，滿篋新詩皆妙絕，片帆南渡不嫌貧。
J31nB267_p0629a29║二
J31nB267_p0629a30║菰蒲歷亂起寒煙，中有幽人水一天。文思久安尼聖
J31nB267_p0629b01║學，慧心兼得祖師禪。音書偶寄如金玉，蹤跡從教在
J31nB267_p0629b02║野田。應是遭他先佛記，能將法句析微玄。
J31nB267_p0629b03║三
J31nB267_p0629b04║漁網悠然薄暮來，扁舟亦擬向晨開。岸邀春色先分
J31nB267_p0629b05║柳，園護晴雲未放梅。曾記秦風歌宛在，直尋魯語誦
J31nB267_p0629b06║賢哉。江關臘盡猶冰雪，何得膏霖潤九垓。
J31nB267_p0629b07║四
J31nB267_p0629b08║遐心不入鹿門山，採藥龐公去不還。柳葉欲遮漁父
J31nB267_p0629b09║宅，桃花半照老人顏。心齋白自生虛室，身隱文無到
J31nB267_p0629b10║世間。歸去野僧聊問訊，閒雲依舊把潭關。
J31nB267_p0629b11║留別平菴
J31nB267_p0629b12║春氣微微動遠林，殘冰猶自帶河心。隔江相見不恨
J31nB267_p0629b13║晚，放策獨行難在今。詩句舊耽終寫志，禪鋒新出老
J31nB267_p0629b14║知音。青山乘興能攜屐，莫謂雲深不我尋。
J31nB267_p0629b15║別吳北海昆仲
J31nB267_p0629b16║慷慨青雲黽，聯翩丹鳳毛。不疑真佛遠，能致野僧高。
J31nB267_p0629b17║鐘鼓無虛日，香華重見勞。臨岐多戀戀，春色滿江皋。
J31nB267_p0629b18║舟發昭陽
J31nB267_p0629b19║春風送行客，遠去無定程。何以悅吾目，溪邊芳艸生。
J31nB267_p0629b20║寓廣陵靜慧閣，送天鼓法姪之江西
J31nB267_p0629b21║我在廣陵為過客，忽逢吾姪上廬山，江邊芳艸春初
J31nB267_p0629b22║綠，京口梅花早破顏。得眺瀑流千萬丈，且尋茅屋兩
J31nB267_p0629b23║三間，開荒種芋因緣就，一信吳門好寄還。
J31nB267_p0629b24║雪後登平山堂
J31nB267_p0629b25║野外雲猶凍，林中鳥一鳴。樓尋隋帝蹟，堂得宋賢名。
J31nB267_p0629b26║隄水從東逝，村驢向北行。江南山自好，剩雪萬山明。
J31nB267_p0629b27║丹陽道中
J31nB267_p0629b28║南北天涯路萬程，客帆商舶古今行。地多藝麥村何
J31nB267_p0629b29║少，河曲通潮水不清。高岸兩分閒鷺影，長松孤立帶
J31nB267_p0629b30║鴉聲。春來草色青青起，坐見兒童拾野萍。
J31nB267_p0629c01║閒來居（二首）
J31nB267_p0629c02║歲月磨雙足，乾坤老一身。喜茲幽寂處，蹔養病衰人。
J31nB267_p0629c03║雉堞雲霞變，墻垣水竹親。中庭芳樹在，花葉正垂春。
J31nB267_p0629c04║二
J31nB267_p0629c05║眼底天何曠，風前口自歌。梅花吾地有，松色比鄰多。
J31nB267_p0629c06║野徑無如僻，高軒不易過。考槃真受用，不羨碧山阿。
J31nB267_p0629c07║舟次崑山
J31nB267_p0629c08║萬井寒煙裏，孤城積水邊。山閒如向客，塔近欲迎船。
J31nB267_p0629c09║雉堞元依地，巖崖別有天。望中情自遠，暝色杖頭懸。
J31nB267_p0629c10║西城晚眺寄葛瑞五
J31nB267_p0629c11║風雨杏花愁，溪光冷白鷗。半春淹客路，薄暮上城樓。
J31nB267_p0629c12║歸鳥群方下，山煙濕未收。垂楊居士宅，指點隔平疇。
J31nB267_p0629c13║悼李子曉令八首（有序）
J31nB267_p0629c14║庚寅中秋夜，曉令李子別余南去。余于重陽北遊
J31nB267_p0629c15║京口，遂結冬昭陽。道路悠阻，每念不得便鴻一信，
J31nB267_p0629c16║思亦長矣。辛卯上元後，從廣陵渡江，留連京口復
J31nB267_p0629c17║彌月。買舟東來，意謂漸近嘉禾，可詢其遊況。大雨
J31nB267_p0629c18║中艤舟鹿城，忽聞李子已作故人，五內悽然。舊交
J31nB267_p0629c19║有來驚問，口不忍道。嗚呼！曉令之遊，曉令之死，豈
J31nB267_p0629c20║非天乎？念數年把臂，情有不能已者，作詩八章，達
J31nB267_p0629c21║其舊居，臨風而誦之。曉令雖在萬里，魂必有知，其
J31nB267_p0629c22║翩然而來耶？
J31nB267_p0629c23║碧水春江滿，片帆東望遲。如何天外信，卻向客中遺。
J31nB267_p0629c24║世夢真無緒，人生良足悲。靜言憑短牖，脈脈動吾思。
J31nB267_p0629c25║二
J31nB267_p0629c26║憶自投緇社，軒然意氣揚。豈徒尊几杖，亦自篤文章。
J31nB267_p0629c27║執手曾無間，論心極有方。斯人何可遠，然諾未相忘。
J31nB267_p0629c28║三
J31nB267_p0629c29║竹下招頻坐，花開賞必同。深知塵世夢，細究主人公。
J31nB267_p0629c30║河水清環宅，梧陰碧覆空。每看諸子俊，勸讀在其中。
J31nB267_p0630a01║四
J31nB267_p0630a02║我法能深信，人言或浪評，胸因多塊磊，趾若傲生平。
J31nB267_p0630a03║小案詩篇積，方庭艸樹盈，素帷闚弔唁，粲粲士中英。
J31nB267_p0630a04║五
J31nB267_p0630a05║庭梅無少恙，階艸可憐芳，不謂交千古，翻餘泣數行。
J31nB267_p0630a06║長途隨畫鷁，久雨斷春光，役役窮簷下，愁看燕子忙。
J31nB267_p0630a07║六
J31nB267_p0630a08║客程方萬里，靈櫬倩誰扶。危嶺雲端矗，炎風地下呼。
J31nB267_p0630a09║竟違霜髮母，不念藐諸孤。可歎生浮甚，人何作遠圖。
J31nB267_p0630a10║七
J31nB267_p0630a11║苦寒霜落月，僮僕幾人俱。總為尊親在，卻將桑梓疏。
J31nB267_p0630a12║榮名何處問，身世頓成虛。涕淚難為讀，苕城一紙書。
J31nB267_p0630a13║八
J31nB267_p0630a14║臨岐多繾綣，歸路遠相期。猶記中秋夕，辭余竹院時。
J31nB267_p0630a15║酒樽良友勸，心事月明知。一去成千古，人生恨別離。
J31nB267_p0630a16║同葛端五諸子登東山
J31nB267_p0630a17║謝公丘壑在城東，春日遲遲景物融。青雀乘流仙侶
J31nB267_p0630a18║並，白雲飛閣洞天通。塚疑松下人猶哭，屋置巖邊客
J31nB267_p0630a19║未窮。歸望西山巖石好，桃花高出女牆紅。
J31nB267_p0630a20║詩部（戊之三）鶴林時
J31nB267_p0630a21║初夏寄日章舊友
J31nB267_p0630a22║古寺深深眾木鄰，小山雖淺隔風塵。綠陰如幄開軒
J31nB267_p0630a23║坐，曲肘支頤憶故人。
J31nB267_p0630a24║杜鵑樓小坐
J31nB267_p0630a25║消暑登高閣，長空舉目收。青松千樹直，黃鳥一聲幽。
J31nB267_p0630a26║閒砌餘天竹，荒園帶石榴。紫薇花更好，爛熳倚墻頭。
J31nB267_p0630a27║解夏送自明知浴歸昭陽
J31nB267_p0630a28║迢遞來江北，從容入社中。盤稽先聖訓，人有日新功。
J31nB267_p0630a29║竹色行將染，松聲聽未窮。不堪言聚散，芒履躡秋風。
J31nB267_p0630a30║曉步
J31nB267_p0630b01║殘月涼雲碧嶂幽，鸛聲步聽小橋頭。垂楊一樹猶飄
J31nB267_p0630b02║綠，樵擔西來白露秋。
J31nB267_p0630b03║喜李平菴渡江貽詩，步韻奉迓（二首）
J31nB267_p0630b04║一夏薰風裏，思君意惘然。久為南岸客，喜到北來船。
J31nB267_p0630b05║山色江邊遠，秋光竹下全。幽期方在此，相共惜流年。
J31nB267_p0630b06║二
J31nB267_p0630b07║古寺門常掃，秋林葉始黃。舊懷方欲展，佳句喜先將。
J31nB267_p0630b08║江闊雲霞靜，山空草木長。晚來阡陌上，攜策可徜羊。
J31nB267_p0630b09║平菴到山
J31nB267_p0630b10║一別歲方半，相思秋獨深。山中攜屐至，江上扣舷吟。
J31nB267_p0630b11║白日開新況，青燈話夙心。西風黃葉下，幽鳥度餘音。
J31nB267_p0630b12║同平菴觀寺中古碑
J31nB267_p0630b13║凡物古難得，斯文良不輕。相攜從殿出，不厭繞廊行。
J31nB267_p0630b14║石壁精神滿，山林氣象清。幾回遭劫火，作者未湮名。
J31nB267_p0630b15║贈瓜洲默如、懿範二上人（二首）
J31nB267_p0630b16║瓜洲渡口綠粼粼，京口看來是比鄰，日日風帆江面
J31nB267_p0630b17║過，不知津濟幾多人。
J31nB267_p0630b18║楊子江心鷺作群，金山頂上塔生雲，眼前好景看無
J31nB267_p0630b19║厭，野鶴一聲天際聞。
J31nB267_p0630b20║小窗
J31nB267_p0630b21║小窗看大樹，大樹落窗中，夏葉高垂綠，秋陽少見紅。
J31nB267_p0630b22║自欣消永日，殊快度微風，閒坐耽幽句，爐煙晚篆空。
J31nB267_p0630b23║雨後登杜鵑樓
J31nB267_p0630b24║古路泉能沒，遠山松欲遮。因看棲鳳竹，想到杜鵑花。
J31nB267_p0630b25║謝張元囪問疾
J31nB267_p0630b26║積雨傷秋艸，空庭漲碧苔，我方欹枕臥，君得過山來。
J31nB267_p0630b27║白髮頻相慰，丹經一取材，上池能洞鑑，肝膽自應開。
J31nB267_p0630b28║漫興
J31nB267_p0630b29║多慵久已交書絕，有興元來得句新。閒對秋窗喚童
J31nB267_p0630b30║子，清泉烹出紫茸春。
J31nB267_p0630c01║睡起
J31nB267_p0630c02║丈室閒多瞌睡來，避人雙戶未曾開。兒童怪煞能相
J31nB267_p0630c03║惱，出入山頭亂拾柴。
J31nB267_p0630c04║九日（三首）
J31nB267_p0630c05║細雨重陽日，西風白露天。登高何處去，籬畔菊花鮮。
J31nB267_p0630c06║二
J31nB267_p0630c07║雲冷山俱暗，風高樹盡鳴。塞鴻來已半，客路未遑征。
J31nB267_p0630c08║三
J31nB267_p0630c09║寺門久不出，山逕長深蘿。薄暮斜陽裡，何人把酒歌。
J31nB267_p0630c10║舟行口占
J31nB267_p0630c11║荻蘆花發重陽後，鴻雁聲高九月天。莫道連朝風不
J31nB267_p0630c12║順，好看霜葉滿晴川。
J31nB267_p0630c13║坐興濟菴東窗
J31nB267_p0630c14║草有吉祥竹鳳尾，青青相倚在階前。一株榆樹何高
J31nB267_p0630c15║聳，枝葉經秋濕曉煙。
J31nB267_p0630c16║贈周東谿老翁
J31nB267_p0630c17║紅日東邊走似車，綠楊溪上老情賒。風光說向兒孫
J31nB267_p0630c18║道，九月年年有菊花。
J31nB267_p0630c19║綸如禪子畫菜供余，喜而賦之
J31nB267_p0630c20║道人生滁陽，云是宥家子。慕法入緇林，落魄無相似。
J31nB267_p0630c21║雖然工筆墨，非為拾青紫。有技進乎道，有道出乎指。
J31nB267_p0630c22║遊戲小窗間，學圃攤一紙。須臾五菜生，離立孤根起。
J31nB267_p0630c23║谷風遠來吹，葉葉青搖几。不煩一鋤力，能使地種美。
J31nB267_p0630c24║造物笑無權，晨露疑浥彼。根中滋味全，咬嚼殊有以。
J31nB267_p0630c25║芳潔佐伊蒲，乃在山僧齒。寄語鐘鼎家，胡為不種此。
J31nB267_p0630c26║贈夏秀巖老翁
J31nB267_p0630c27║人生七十古來稀，相對茲翁面目輝。松下石床能獨
J31nB267_p0630c28║坐，海邊鷗鳥近忘飛。十洲方朔曾為記，六合蒙莊未
J31nB267_p0630c29║肯歸。敝屣世間遊物外，遼人咸有出塵機。
J31nB267_p0630c30║西華禮塔詩二首（有序）
J31nB267_p0631a01║崇禎戊寅，余度夏銅井，聞西華山有佛智、破菴二
J31nB267_p0631a02║祖塔在焉，因渡湖一禮。塔尖仆艸，池水無梁，徘徊
J31nB267_p0631a03║久之。至辛卯仲冬，自京口下吳門，復一瞻禮。時瑋
J31nB267_p0631a04║首座結屋于荒址，撫今懷古，記以短章。
J31nB267_p0631a05║秀峰山下祖燈傳，水色山光塔影邊，纍石好經千百
J31nB267_p0631a06║劫，懷香又隔十三年。東山松柏宜重長，南浦雲霞只
J31nB267_p0631a07║舊鮮，收得沙盆貽厥後，天龍應衛一牛眠。
J31nB267_p0631a08║二
J31nB267_p0631a09║滄桑陵谷古何常，佛印禪燈久愈光。兩塔並湮榛莽
J31nB267_p0631a10║密，一峰獨秀水雲蒼。舉頭胡雁衝寒度，拜手天花間
J31nB267_p0631a11║雪香。固是兒孫慚烜赫，摩挲石碣幾徬徨。
J31nB267_p0631a12║秀峰山曉起
J31nB267_p0631a13║空樓曉愈寒，窗外日三竿。村向湖邊失，山宜雪後看。
J31nB267_p0631a14║出門風似劍，呼櫂浪如磐。掩戶誰相對，爐中火一團。
J31nB267_p0631a15║辛卯除夕歸自京口，神情既衰僕僕有感
J31nB267_p0631a16║茫茫觀大化，蹇蹇涉長途。日月非真逝，年華實告徂。
J31nB267_p0631a17║小童譁伐鼓，老態恥當壚。深谷梅花放，青簑在五湖。
J31nB267_p0631a18║壬辰元旦
J31nB267_p0631a19║好鳥先傳語，陽鳥漸起東。燭邊開夜色，漏下動春風。
J31nB267_p0631a20║玩世求身健，居村祝歲豐。曉窗雲靉靆，小雨潤青菘。
J31nB267_p0631a21║悼素園黃闇齋參政
J31nB267_p0631a22║靈山佛法付王臣，像季干城有幾人？世外早培優缽
J31nB267_p0631a23║種，人間特現宰官身。等觀宗子風神爽，握手師門道
J31nB267_p0631a24║義親。流水行雲何去也？佳園又見老梅春。
J31nB267_p0631a25║過祖燈菴用舊韻
J31nB267_p0631a26║墟落尋幽寂，心知不是山。鳥啼春戶扃，僧定衲衣斑。
J31nB267_p0631a27║依約燈元火，玲瓏杖有環。臨川聊一詠，古道自茲還。
J31nB267_p0631a28║過閒閒居
J31nB267_p0631a29║春水綠生波，寒塘路不多。扁舟誰共放，閒屋我能過。
J31nB267_p0631a30║役役既無味，芒芒將若何。漣兮清徹底，堪此聽漁歌。
J31nB267_p0631b01║甘窯
J31nB267_p0631b02║寒突孤村接，春煙幾處高。永為風雨庇，願學海濱陶。
J31nB267_p0631b03║古聖皆無逸，民生敢計勞。靜言思覆載，化理適相遭。
J31nB267_p0631b04║寫懷
J31nB267_p0631b05║曲曲谿光遠，荒荒山日低。市聲吹向北，塘影舊名西。
J31nB267_p0631b06║一葉從吾泛，三椽偶寄棲。客懷何所適，春半老梅齊。
J31nB267_p0631b07║獨坐
J31nB267_p0631b08║小閣見流水，幽軒面兩松，把茅差足勝，擇木更何從？
J31nB267_p0631b09║習我煨鐺法，尊他钁地宗，捲簾門外看，春色不知重。
J31nB267_p0631b10║仲春隨喜本覺寺讀坡公三過堂詩步韻
J31nB267_p0631b11║畫鷁輕移碧水中，長風鼓浪駭兒童。山開萬壽鐘聲
J31nB267_p0631b12║遠，堂記三過鶴影空。短塔垂頭蒼竹護，新詩炙口古
J31nB267_p0631b13║碑功。夜來倚杖僧窗寂，初月流光到殿東。
J31nB267_p0631b14║奉酬遯翁先生見寄（有引）
J31nB267_p0631b15║黃坡遯翁先生，舊所稱蔡子穀居士也。金湯法門，
J31nB267_p0631b16║不遺餘力，即一金粟先師，及門皆沐維護。余以疏
J31nB267_p0631b17║嬾，別二十年矣，未致一辭，而先生不棄，陽和春風，
J31nB267_p0631b18║惠然肯來，且貽二詩，益感高誼。敬步來韻，投瑤報
J31nB267_p0631b19║木，余有恥焉。
J31nB267_p0631b20║惠扇
J31nB267_p0631b21║出世同門盡不遲，蓬根自媿後於期，十年白鳥曾看
J31nB267_p0631b22║泛（金粟山鈴記白陽泛水），一簡青猿未獲馳。丘壑藏春尋舊誼，池
J31nB267_p0631b23║塘生草寄新詩，快哉拈起犀牛扇，穆穆清風掌上隨。
J31nB267_p0631b24║敘懷
J31nB267_p0631b25║寒梅疏柳放長堙，抵掌掀髯滿座春。無垢宗風為近
J31nB267_p0631b26║里，東坡文字不同塵。一回傾倒歡如昨，久辱交知樂
J31nB267_p0631b27║且新。顧我匪材肩祖任，疏慵有負法門身。
J31nB267_p0631b28║永哀詩（有序）
J31nB267_p0631b29║遯翁先生天性孝友，其先慈之生誕與嚴君之諱
J31nB267_p0631b30║忌適同。清和四日，是則月日同矣；而寅之時又同，
J31nB267_p0631c01║但其年不同耳。先生念之，二十年來感傷不已；寄
J31nB267_p0631c02║箋乞言，慰以七言二律。
J31nB267_p0631c03║詩書孝友羨傳家，不道君親歲有涯。痛在死生同月
J31nB267_p0631c04║日，思深屺岵閱年華。忽驚綠樹啼黃鳥，又見長溪漾
J31nB267_p0631c05║落花。著取萊衣還醉舞，高堂老眼或無遮。
J31nB267_p0631c06║二
J31nB267_p0631c07║曆日翻來只記寅，廿餘年淚灑芳辰，老焉猶慕終天
J31nB267_p0631c08║恨，哀也忘過六尺身。掩卷蓼莪蓬鬢雪，薦觴松柏艸
J31nB267_p0631c09║廬春，九原靈爽應無死，一撫趨庭骨肉親。
J31nB267_p0631c10║壽屠闇伯文學母王孺人初度（時文學以疾辭試事）
J31nB267_p0631c11║孝淑鍾天性，桃夭悵別深。敬緘遺恨語，曲盡事親心。
J31nB267_p0631c12║白髮床第變，青銅歲月沉。帨期登甲子，君子錫住音。
J31nB267_p0631c13║二
J31nB267_p0631c14║作合奇男子，終成女丈夫。戶庭尊狙豆，機杼撫璉瑚。
J31nB267_p0631c15║奇疾寧非福，貞名共不誣。賢哉舌孟母，無愧聖人徒。
J31nB267_p0631c16║寄郭千仞
J31nB267_p0631c17║春初攜策過君家，庭下疏梅正放葩。分得寒香歸院
J31nB267_p0631c18║後，又看谿上醉桃花。
J31nB267_p0631c19║寄郭清安
J31nB267_p0631c20║三箇年頭兩過君，香爐茗碗謝殷勤。門前老樹春禽
J31nB267_p0631c21║囀，好句何妨側耳聞。
J31nB267_p0631c22║病中
J31nB267_p0631c23║一月不出戶，三春忽已徂。薔薇嗟放盡，梅子日看麤。
J31nB267_p0631c24║偃僂思藤杖，支離近藥爐。故人勞慰問，頭面似非吾。
J31nB267_p0631c25║遣懷
J31nB267_p0631c26║斗室循環走，空階彳亍行。閒看泥下筍，忽地向天生。
J31nB267_p0631c27║出門
J31nB267_p0631c28║花事隨春盡，濃陰入夏多。出門吾亦適，溪上問輕舸。
J31nB267_p0631c29║久疾初愈，過硤石山白水菴（五首）
J31nB267_p0631c30║半日閒難得，扁舟近可移。紫山涵白水，綠樹語黃鸝。
J31nB267_p0632a01║到此安吾嬾，行將笑世馳。萆門清晝掩，新竹影離離。
J31nB267_p0632a02║二
J31nB267_p0632a03║夜月看將上，春風去莫留。崔嵬方畏陟，清寂自相投。
J31nB267_p0632a04║樹茂疑無夏，山寒直是秋。吾衰應未甚，襆被得天遊。
J31nB267_p0632a05║三
J31nB267_p0632a06║磊磊山根石，霏霏谷口煙。丹雞無弋慕，黃犢有人牽。
J31nB267_p0632a07║安步朝光淡，微吟落照園。一抔誰氏塚，老樹綠參天。
J31nB267_p0632a08║四
J31nB267_p0632a09║西硤曾遊處，南風喜再過。共知山路淺，自覺鳥聲多。
J31nB267_p0632a10║梅影能高屋，泉香恰在窩。一丘吾素願，不厭久婆娑。
J31nB267_p0632a11║五
J31nB267_p0632a12║北牖開來爽，西軒一樣涼。客來參古佛，人臥傲羲皇。
J31nB267_p0632a13║避世今知策，藏身向覓方。夜分鐘磬寂，山月轉虛廊。
J31nB267_p0632a14║遊硤石悔園和陳復菴乩仙
J31nB267_p0632a15║永日縱閒遊，新詩不易酬。煙熏千柳醉，雲挾兩山浮。
J31nB267_p0632a16║春舫巢玄燕，苔磯近白鷗。仙風吹席上，塵夢更誰留。
J31nB267_p0632a17║題放菴
J31nB267_p0632a18║山不高兮樹且多，綠陰飄拂覆層坡。最堪結下三間
J31nB267_p0632a19║屋，明月清風一放歌。
J31nB267_p0632a20║俞言如招同范中昭文學坐潔古齋納涼紀事
J31nB267_p0632a21║桂櫂尋三徑，松陰隔一溪。地偏丘壑小，人韻竹林齊。
J31nB267_p0632a22║幽檻堪容與，虛廊待品題。素磁傳未已，風靜夕陽西。
J31nB267_p0632a23║又題麻杖（四首）
J31nB267_p0632a24║落落丘中有，修修莫掩藏。以能高骨格，致我略玄黃。
J31nB267_p0632a25║扶老秋無畏，投人夜有光。就中新用處，初不類諸方。
J31nB267_p0632a26║二
J31nB267_p0632a27║七月星流火，秋光到水邊，魚驚紅蓼雨，鳥散碧蘿煙。
J31nB267_p0632a28║重想三條篾，輕拈一指禪，集雲峰下客，好把話頭圓。
J31nB267_p0632a29║三
J31nB267_p0632a30║莖草金身用，全機總付渠，尺尋眉上見，風味掌中餘。
J31nB267_p0632b01║展握欣無滯，行藏試與俱，衲僧多未會，相問意何如？
J31nB267_p0632b02║四
J31nB267_p0632b03║卓地非金錫，猶然佛祖模。古風吹未已，正道得全扶。
J31nB267_p0632b04║六月鶤鵬化，千秋睡夢呼。蒿枝臨濟令，自古記行吳。
J31nB267_p0632b05║輓嘉善錢塞菴相國（四首）
J31nB267_p0632b06║臘月層溪竹萬竿，春風吹起野梅寒。法筵握手情如
J31nB267_p0632b07║昨，柳岸貽詩墨未乾。新疏一經明佛頂，舊崇百祖薦
J31nB267_p0632b08║幽瀾。妙心常住含香海，乘願閻浮現宰官。
J31nB267_p0632b09║二（翁曾亟稱子淨土十詠調，從來淨土詩中得未曾有）
J31nB267_p0632b10║武水漣兮想七年，春流小泛剡溪船。畫堂豈異維摩
J31nB267_p0632b11║室，香飯奠過化樂天。十詠懷西稱席上，一燈傳北契
J31nB267_p0632b12║樽前。靈山記囑分明在，舟楫應還濟大川。
J31nB267_p0632b13║三
J31nB267_p0632b14║傅巖霖雨潤蒼生，世外因緣有夙盟。妙法夢中誰見
J31nB267_p0632b15║授，高僧都下舊知名。素箋赤字符先語，一雨三根長
J31nB267_p0632b16║大莖。提起腳頭親切句，翛然常在佛光行。
J31nB267_p0632b17║四
J31nB267_p0632b18║蒼蒼相去幾由旬，高閣中棲大士身，十載讖開金地
J31nB267_p0632b19║古，六時空雨寶花新。丘山誰謂非堅固，法界由來總
J31nB267_p0632b20║一真，敝屣萬緣渾放下，清秋涼月炤階頻。（翁未第時，夢達觀大師投經七
J31nB267_p0632b21║卷，皆赤血所書。徐叩以功名事，師曰：「你底事我做，我底事你做。」次日遇經肆，問：「何經有七卷？」肆中曰：「惟《法華》耳。」隨取以示，如夢中。問所書，曰：「達觀大
J31nB267_p0632b22║師。」　又達觀大師掩關大勝寺，月夜步至幽澗，見大悲像露立而開廢圮。向韋馱卜其因緣，乃出古觀音像一軸，授住僧云：「十年後有見而取供者，
J31nB267_p0632b23║問事始成。」翁如識然，與大師素不相識，事亦奇矣。）
J31nB267_p0632b24║小窗多閒，為商尊首座題菜
J31nB267_p0632b25║洛陽城中少喫菜，洛陽花邊得一芥。菜好道人留長
J31nB267_p0632b26║薹，花鮮一任時人賣。
J31nB267_p0632b27║秋日偶成
J31nB267_p0632b28║秋色滿庭中，絺衣受冷風。芭蕉還自綠，相向海棠紅。
J31nB267_p0632b29║山居曉作
J31nB267_p0632b30║涓涓秋露滴花根，小鳥枝頭故自喧，最好涼風吹面
J31nB267_p0632c01║頰，倚笻無事出松門。
J31nB267_p0632c02║
J31nB267_p0632c03║
J31nB267_p0632c04║
J31nB267_p0632c05║
J31nB267_p0632c06║
J31nB267_p0632c07║
J31nB267_p0632c08║
J31nB267_p0632c09║
J31nB267_p0632c10║嬾齋別集卷十三（終）