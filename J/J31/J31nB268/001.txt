J31nB268_p0639a01║牧雲和尚宗本投機頌
J31nB268_p0639a02║世序
J31nB268_p0639a03║西乾
J31nB268_p0639a04║本祖釋迦世尊
J31nB268_p0639a05║始祖摩訶迦葉尊者
J31nB268_p0639a06║二祖阿難尊者
J31nB268_p0639a07║三祖商那和修尊者
J31nB268_p0639a08║四祖優波鞠多尊者
J31nB268_p0639a09║五祖提多迦尊者
J31nB268_p0639a10║六祖彌遮迦尊者
J31nB268_p0639a11║七祖婆須密尊者
J31nB268_p0639a12║八祖佛陀難提尊者
J31nB268_p0639a13║九祖伏馱密多尊者
J31nB268_p0639a14║十祖脅尊者
J31nB268_p0639a15║十一祖富那夜奢尊者
J31nB268_p0639a16║十二祖馬鳴尊者
J31nB268_p0639a17║十三祖迦毘摩羅尊者
J31nB268_p0639a18║十四祖龍樹尊者
J31nB268_p0639a19║十五祖迦那提婆尊者
J31nB268_p0639a20║十六祖羅睺羅多尊者
J31nB268_p0639a21║十七祖僧伽難提尊者
J31nB268_p0639a22║十八祖伽耶舍多尊者
J31nB268_p0639a23║十九祖鳩摩羅多尊者
J31nB268_p0639a24║二十祖闍夜多尊者
J31nB268_p0639a25║二十一祖婆修盤頭尊者
J31nB268_p0639a26║二十二祖摩拏羅尊者
J31nB268_p0639a27║二十三祖鶴勒那尊者
J31nB268_p0639a28║二十四祖師子尊者
J31nB268_p0639a29║二十五祖婆舍斯多尊者
J31nB268_p0639a30║二十六祖不如密多尊者
J31nB268_p0639b01║二十七祖般若多羅尊者
J31nB268_p0639b02║震旦
J31nB268_p0639b03║初祖菩提達磨大師
J31nB268_p0639b04║二祖慧可大師
J31nB268_p0639b05║三祖僧璨大師
J31nB268_p0639b06║四祖道信大師
J31nB268_p0639b07║五祖弘忍大師
J31nB268_p0639b08║六祖慧能大師
J31nB268_p0639b09║曹溪第二世南嶽懷讓禪師
J31nB268_p0639b10║曹溪第三世江西馬祖道一禪師
J31nB268_p0639b11║曹溪第四世洪州百丈山懷海禪師
J31nB268_p0639b12║曹溪第五世洪州黃檗山希運禪師
J31nB268_p0639b13║曹溪第六世鎮州臨濟義玄禪師
J31nB268_p0639b14║臨濟第二世魏府興化存獎禪師
J31nB268_p0639b15║臨濟第三世汝州南院慧顒禪師
J31nB268_p0639b16║臨濟第四世汝州風穴延沼禪師
J31nB268_p0639b17║臨濟第五世汝州首山省念禪師
J31nB268_p0639b18║臨濟第六世汾州太子院善昭禪師
J31nB268_p0639b19║臨濟第七世潭州石霜慈明楚圓禪師
J31nB268_p0639b20║臨濟第八世袁州楊岐方會禪師
J31nB268_p0639b21║臨濟第九世舒州白雲守端禪師
J31nB268_p0639b22║臨濟第十世靳州五祖法演禪師
J31nB268_p0639b23║臨濟第十一世成都府昭覺寺佛果克勤圓悟禪
J31nB268_p0639b24║師。
J31nB268_p0639b25║臨濟第十二世平江府虎丘紹隆禪師
J31nB268_p0639b26║臨濟第十三世明州天童山應菴曇華禪師
J31nB268_p0639b27║臨濟第十四世明州天童山密菴成傑禪師
J31nB268_p0639b28║臨濟第十五世夔州府臥龍破菴祖先禪師
J31nB268_p0639b29║臨濟第十六世徑山佛鑑無準師範禪師
J31nB268_p0639b30║臨濟第十七世仰山雪嵒祖欽禪師
J31nB268_p0639c01║臨濟第十八世天目山高峰原玅禪師
J31nB268_p0639c02║臨濟第十九世天目山中峰明本禪師
J31nB268_p0639c03║臨濟第二十世烏傷伏龍山千嵒元長禪師
J31nB268_p0639c04║臨濟第二十一世姑蘇鄧尉山萬峰時蔚禪師
J31nB268_p0639c05║臨濟第二十二世姑蘇鄧尉山寶藏普持禪師
J31nB268_p0639c06║臨濟第二十三世東明虛白慧旵禪師
J31nB268_p0639c07║臨濟第二十四世海舟普慈禪師
J31nB268_p0639c08║臨濟第二十五世南京高峰寺寶峰明瑄禪師
J31nB268_p0639c09║臨濟第二十六世天奇本瑞禪師
J31nB268_p0639c10║臨濟第二十七世隨州關子嶺龍泉寺絕學無聞
J31nB268_p0639c11║明聰禪師。
J31nB268_p0639c12║臨濟第二十八世北京柳巷圓通菴笑嵒月心德
J31nB268_p0639c13║寶禪師
J31nB268_p0639c14║臨濟第二十九世荊溪龍池山幻有正傳禪師
J31nB268_p0639c15║臨濟第三十世明州天童山密雲圓悟禪師
J31nB268_p0639c16║
J31nB268_p0639c17║
J31nB268_p0639c18║
J31nB268_p0639c19║
J31nB268_p0639c20║宗本投機頌世序（終）。
J31nB268_p0639c21║
J31nB268_p0639c22║
J31nB268_p0639c23║
J31nB268_p0639c24║
J31nB268_p0639c25║
J31nB268_p0639c26║
J31nB268_p0639c27║
J31nB268_p0639c28║
J31nB268_p0639c29║
J31nB268_p0639c30║
J31nB268_p0640a01║牧雲和尚宗本投機頌
J31nB268_p0640a02║
J31nB268_p0640a03║記室智時　侍者超慧　仝對
J31nB268_p0640a04║西乾
J31nB268_p0640a05║本祖釋迦世尊在靈山會上拈花示眾，是時人天百
J31nB268_p0640a06║萬眾皆默然，唯迦葉尊者破顏微笑。世尊曰：「吾有正
J31nB268_p0640a07║法眼藏、涅槃玅心、實相無相微玅法門，不立文字，教
J31nB268_p0640a08║外別傳，付囑摩訶迦葉，并敕阿難副貳傳化，無令斷
J31nB268_p0640a09║絕。」付法偈曰：「法本法無法，無法法亦法，今付無法時，
J31nB268_p0640a10║法法何曾法？」
J31nB268_p0640a11║長途日落已黃昏，咫尺家山盡閉門。一點真明天
J31nB268_p0640a12║外現，盲龜滄海共啣恩。
J31nB268_p0640a13║始祖摩訶迦葉尊者，阿難一日問：「師兄！世尊傳金襴
J31nB268_p0640a14║袈裟外，別傳箇什麼？」祖召阿難，阿難應諾。祖曰：「倒卻
J31nB268_p0640a15║門前剎竿著。」後祖欲入定雞足山，乃召阿難言：「我今
J31nB268_p0640a16║不久，世間正法付囑于汝，汝善守護。」付法偈曰：「法法
J31nB268_p0640a17║本來法，無法無非法。何于一法中，有法有不法。」
J31nB268_p0640a18║一片真風蓋大千，太平無象馬牛眠。戲將鼉鼓雲
J31nB268_p0640a19║中擊，塞外將軍令已傳。
J31nB268_p0640a20║二祖阿難尊者，于恒河中流將入寂滅，念先所度脫
J31nB268_p0640a21║五百弟子悉皆來集。中有弟子，一名商那和修，二名
J31nB268_p0640a22║末田底迦。祖告之曰：「昔如來以正法眼付大迦葉，迦
J31nB268_p0640a23║葉入定而付於我。我今將滅，用傳于汝。」付法偈曰：「本
J31nB268_p0640a24║來付有法，付了言無法。各各須自悟，悟了無無法。」說
J31nB268_p0640a25║偈已，復以正法眼囑累商那和修，而謂末田底迦曰：
J31nB268_p0640a26║「昔佛有記，汝當于罽賓國敷宣大法。」
J31nB268_p0640a27║靈山唱滅幾經秋，迦葉師兄足又收，殃及兒孫未
J31nB268_p0640a28║了事，恒河一道看分流。
J31nB268_p0640a29║三祖商那和修尊者，化緣既久，思付正法，于吒利國
J31nB268_p0640a30║得弟子優波鞠多，以為給侍。祖因問曰：「汝年幾耶？」荅
J31nB268_p0640b01║曰：「我年十七。」祖曰：「汝身十七耶？性十七耶？」荅曰：「師髮
J31nB268_p0640b02║已白，為髮白耶？心白耶？」祖曰：「我但髮白，非心白耳。」鞠
J31nB268_p0640b03║多曰：「我身十七，非性十七也。」祖知是法器，經三載，以
J31nB268_p0640b04║法眼付囑之。付法偈曰：「非法亦非心，無心亦無法，說
J31nB268_p0640b05║是心法時，是法非心法。」
J31nB268_p0640b06║水盡山窮步不移，持來函蓋恰相宜。一機更在青
J31nB268_p0640b07║山外，六合茫茫未有知。
J31nB268_p0640b08║四祖優波鞠多尊者，在世化導，證果最多。最後有一
J31nB268_p0640b09║長者子，名曰香眾，禮祖求出家。祖問曰：「汝心出家？身
J31nB268_p0640b10║出家？」荅曰：「我來出家，非為身心。」尊者曰：「不為身心，復
J31nB268_p0640b11║誰出家？」荅曰：「夫出家者，無我我故。無我我故，即心不
J31nB268_p0640b12║生滅。心不生滅，即是常道。諸佛亦常，心非形相，其體
J31nB268_p0640b13║亦然。」祖曰：「汝當大悟，心自通達。宜依佛法僧，紹隆聖
J31nB268_p0640b14║種。」因為剃度授具，名提多迦。且告之曰：「昔如來以正
J31nB268_p0640b15║法眼藏，次第傳授，以至于我，今復付汝。」付法偈曰：「心
J31nB268_p0640b16║自本來心，本心非有法。有法有本心，非心非本法。」
J31nB268_p0640b17║鷲王擇乳不同塵，一本書成上大人，舉起金刀隆
J31nB268_p0640b18║聖種，非心非法領家珍。
J31nB268_p0640b19║五祖提多迦尊者，行化中印度。彼有仙名彌遮迦，昔
J31nB268_p0640b20║與祖同生梵天。遮迦遇阿私陀仙，授之仙法。祖則修
J31nB268_p0640b21║習禪那，報分已經六劫。以夙緣故，捨邪歸正，率眾求
J31nB268_p0640b22║解脫。祖即度之，其眾亦一時發心。祖以法眼付彌遮
J31nB268_p0640b23║迦，而說偈曰：「通達本法心，無法無非法。悟了同未悟，
J31nB268_p0640b24║無心亦無法。」
J31nB268_p0640b25║一條大路直如弦，岐徑無端走萬千。重整玉鞭歸
J31nB268_p0640b26║去也，春風吹雪滿櫜鞬。
J31nB268_p0640b27║六祖彌遮迦尊者，遊化至北天竺國，於闤闠問遇一
J31nB268_p0640b28║人，手持酒器，逆祖問曰：「師何方來？欲往何所？」祖曰：「從
J31nB268_p0640b29║自心來，欲往無處。」曰：「識我手中物否？」祖曰：「此是觸器
J31nB268_p0640b30║而負淨者。」曰：「師識我否？」祖曰：「我即不識，識即非我。」彼
J31nB268_p0640c01║即置器禮祖，自稱名婆須密，願加度脫。祖與剃度，付
J31nB268_p0640c02║法偈曰：「無心無可得，說得不名法。若了心非心，始解
J31nB268_p0640c03║心心法。」
J31nB268_p0640c04║生平自見一壺天，流水桃花任杳然。知己不妨同
J31nB268_p0640c05║一醉，夜深攜手到家眠。
J31nB268_p0640c06║七祖婆須密尊者，常服淨衣，執酒器，遊行里閈，或吟
J31nB268_p0640c07║或嘯，人謂之狂。遇六祖彌遮迦，受法行化，至迦摩羅
J31nB268_p0640c08║國。有智者佛陀難提，索祖論義。祖曰：「仁者論即不義，
J31nB268_p0640c09║義即不論，若擬論義，終非義論。」難提知祖義勝，心即
J31nB268_p0640c10║欽服。祖說付法偈曰：「心同虛空界，示等虛空法，證得
J31nB268_p0640c11║虛空時，無是無非法。」
J31nB268_p0640c12║肘後靈符用得親，口頭三昧不饒人。虛空從此挨
J31nB268_p0640c13║身入，一局棋完萬象新。
J31nB268_p0640c14║八祖佛陀難提尊者，適提伽國毘舍羅長者家，長者
J31nB268_p0640c15║作禮，問：「何所須？」祖曰：「我求侍者。」長者曰：「我有一子，名
J31nB268_p0640c16║伏馱密多，年已五十，口未曾言，足未曾履。」祖曰：「如汝
J31nB268_p0640c17║所說，真吾弟子。」伏馱聞之，遽起禮拜，而說偈曰：「父母
J31nB268_p0640c18║非我親，誰是最親者？諸佛非我道，誰是最道者？」祖以
J31nB268_p0640c19║偈荅曰：「汝言與心親，父母非可比，汝行與道合，諸佛
J31nB268_p0640c20║心即是。外求有相佛，與汝不相似，欲識汝本心，非合
J31nB268_p0640c21║亦非離。」伏馱聞偈，便行七步，隨祖出家。付法偈曰：「虛
J31nB268_p0640c22║空無內外，心法亦如此，若了虛空故，是達真如理。」
J31nB268_p0640c23║年過五十坐獃獃，有口尋常不肯開，滯貨翻成奇
J31nB268_p0640c24║特漢，祖師遠遠為渠來。
J31nB268_p0640c25║九祖伏馱密多尊者，受八祖付囑，至中印度，有長者
J31nB268_p0640c26║香蓋，攜一子名難生，禮祖曰：「曾有一仙，謂此兒骨相
J31nB268_p0640c27║非常，當為法器，今命出家。」祖與剃髮付戒，羯磨之際，
J31nB268_p0640c28║祥光燭座，舍利現前，自此精進忘疲。未幾，祖付法焉。
J31nB268_p0640c29║偈曰：「真理本無名，因名顯真理。受得真實法，非真亦
J31nB268_p0640c30║非偽。」
J31nB268_p0641a01║何來舍利耀眉端，滿座祥光見者歡，傳得祖師真
J31nB268_p0641a02║實法，摩挲兩脅與人看。
J31nB268_p0641a03║十祖脅尊者，本名難生，投九祖，執侍左右，脅不至席，
J31nB268_p0641a04║因號脅尊者。至華氏國，憩一樹下，有長者子名富那
J31nB268_p0641a05║夜奢，合掌前立，祖問曰：「汝從何來？」荅曰：「我心非往。」祖
J31nB268_p0641a06║曰：「汝何處住？」荅曰：「我心非止。」祖曰：「汝不定耶？」曰：「諸佛
J31nB268_p0641a07║亦然。」祖曰：「汝非諸佛。」曰：「諸佛亦非。」祖乃付法，說偈曰：
J31nB268_p0641a08║「真體自然真，因真說有理，領得真真法，無行亦非止。」
J31nB268_p0641a09║相逢語話祗尋常，就手還拳有主張，諸佛既非成
J31nB268_p0641a10║甚麼？祥麟頭角已全彰。
J31nB268_p0641a11║十一祖富那夜奢尊者得法，脅尊者尋詣波羅奈國。
J31nB268_p0641a12║彼有馬鳴大士，作禮問曰：「我欲識佛，何者即是？」祖曰：
J31nB268_p0641a13║「汝欲識佛，不識者是。」曰：「佛既不識，焉知是乎？」祖曰：「既
J31nB268_p0641a14║不識佛，焉知不是？」曰：「此是鋸義。」祖曰：「彼是木義。」祖問：
J31nB268_p0641a15║「鋸義者何？」曰：「與師平出。」馬鳴卻問：「木義者何？」祖曰：「汝
J31nB268_p0641a16║被我解。」馬鳴豁然省悟。付法偈曰：「迷悟如隱顯，明暗
J31nB268_p0641a17║不相離。今付隱顯法，非一亦非二。」
J31nB268_p0641a18║輕輕將佛問端繇，水面葫蘆轉不休，木義無端遭
J31nB268_p0641a19║解破，石人冷汗一時流。
J31nB268_p0641a20║十二祖馬鳴尊者，于華氏國宣化，俄有魔來與祖較
J31nB268_p0641a21║力，祖震伏之，魔遂現形懺悔。祖問：「汝名誰耶？眷屬多
J31nB268_p0641a22║少？」曰：「我名迦毘摩羅，眷屬三千。」祖曰：「盡汝神力變化
J31nB268_p0641a23║若何？」曰：「我化巨海極為小事。」祖曰：「汝化性海得否？」曰：
J31nB268_p0641a24║「何為性海？我未嘗知。」祖曰：「山河大地皆依建立，三昧
J31nB268_p0641a25║六通由茲發現。」迦毘聞已，遂發信心。付法偈曰：「隱顯
J31nB268_p0641a26║即本法，明暗元不二，今付悟了法，非取亦非離。」
J31nB268_p0641a27║麻繩入水不能鬆，緊上身來有幾重。性海不須談
J31nB268_p0641a28║變化，古今誰箇識渠儂。
J31nB268_p0641a29║十三祖迦毘摩羅尊者，入西印度北山之中。山有大
J31nB268_p0641a30║樹，蔭覆五百大龍。其樹王名龍樹，常為龍眾說法。祖
J31nB268_p0641b01║訪之，龍樹出迎曰：「深山孤寂，龍蟒所居。大德至尊，何
J31nB268_p0641b02║枉神足？」祖曰：「吾非至尊，來訪賢者。」龍樹默念曰：「此師
J31nB268_p0641b03║得決定性，明道眼否？是大聖繼真棄否？」祖曰：「汝雖心
J31nB268_p0641b04║語，我已意知。但辦出家，何慮吾之不聖？」龍樹聞已，悔
J31nB268_p0641b05║謝祖度。付法偈曰：「非隱非顯法，說是真實際。悟此隱
J31nB268_p0641b06║顯法，非愚亦非智。」
J31nB268_p0641b07║隱顯從來道眼同，不經一棒不成龍。片言打著心
J31nB268_p0641b08║頭事，大闡真乘蔭不窮。
J31nB268_p0641b09║十四祖龍樹尊者，至南印度導化，時有迦那提婆來
J31nB268_p0641b10║謁，將及門，祖先遣侍者以滿缽水置于座前，提婆見
J31nB268_p0641b11║之，即以一鍼投之而進。祖後造《智度》等論垂世，以法
J31nB268_p0641b12║眼付提婆。付法偈曰：「為明隱顯法，方說解脫理，於法
J31nB268_p0641b13║心不證，無瞋亦無喜。」
J31nB268_p0641b14║金鼓轟轟似不聞，重圍突入建奇勳，下梢不識明
J31nB268_p0641b15║何事，鍼芥投來水乳分。
J31nB268_p0641b16║十五祖迦那提婆尊者，從龍樹祖得法後，至迦毘羅
J31nB268_p0641b17║國。彼有長者梵摩淨德，以其子羅睺羅多隨祖出家。
J31nB268_p0641b18║祖曰：「昔如來有記：第二五百年，此子當為大教主。」即
J31nB268_p0641b19║與剃髮。至巴連弗城，聞諸外道欲障佛法，祖乃執長
J31nB268_p0641b20║幡入彼眾中。彼問祖曰：「汝何不前？」祖曰：「汝何不後？」彼
J31nB268_p0641b21║曰：「汝似賤人。」祖曰：「汝似良人。」彼曰：「汝解何法？」祖曰：「汝
J31nB268_p0641b22║百不解。」彼曰：「我欲得佛。」祖曰：「我灼然得。」彼曰：「汝不合
J31nB268_p0641b23║得。」祖曰：「元道我得，汝實不得。」彼曰：「汝既不得，云何言
J31nB268_p0641b24║得？」祖曰：「汝有我故，所以不得；我無我我，故自當得。」彼
J31nB268_p0641b25║辭既屈，乃問祖曰：「汝名何等？」祖曰：「我名迦那提婆。」彼
J31nB268_p0641b26║眾夙聞祖名，咸悔過歸伏。祖隨告羅睺羅多而付法
J31nB268_p0641b27║眼。偈曰：「本對傳法人，為說解脫理；於法實無證，無終
J31nB268_p0641b28║亦無始。」
J31nB268_p0641b29║賤良前後辨雲興，游刃全牛似不曾。入室一人明
J31nB268_p0641b30║佛記，知何面目繼真燈。
J31nB268_p0641c01║十六祖羅睺羅多尊者，行化至室羅筏城，有河名金
J31nB268_p0641c02║水，寶莊嚴王之子號僧伽難提者，居河之源，安坐入
J31nB268_p0641c03║定。祖與學眾溯流而上，伺之三七日，難提從定起，祖
J31nB268_p0641c04║問曰：「汝心定耶？身定耶？」提曰：「身心俱定。」祖曰：「身心俱
J31nB268_p0641c05║定，何有出入？」提曰：「雖有出入，不失定相，如金在井，金
J31nB268_p0641c06║體常寂。」祖曰：「若金在井，若金出井，金無動靜，何物出
J31nB268_p0641c07║入？」提曰：「言金動靜，何物出入？言金出入，金非動靜。」祖
J31nB268_p0641c08║曰：「若金在井，出者何金？若金出井，在者何物？」提曰：「金
J31nB268_p0641c09║若出井，在者非金；金若在井，出者非物。」祖曰：「此義不
J31nB268_p0641c10║然。」提曰：「彼義非著。」祖曰：「此義當墮。」提曰：「彼義不成。」祖
J31nB268_p0641c11║曰：「彼義不成，我義成矣。」提曰：「我義雖成，法非我故。」祖
J31nB268_p0641c12║曰：「我義已成，我無我故。」提曰：「我無我故，復成何義？」祖
J31nB268_p0641c13║曰：「我無我故，故成汝義。」提曰：「仁者師誰得是無我？」祖
J31nB268_p0641c14║曰：「我師迦那提婆證是無我。」難提以偈贊曰：「稽首提
J31nB268_p0641c15║婆師，而出於仁者，仁者無我故，我欲師仁者。」祖以偈
J31nB268_p0641c16║荅曰：「我已無我故，汝須見我我，汝若師我故，知我非
J31nB268_p0641c17║我我。」難提心意豁然，即求度脫。祖曰：「汝心自在，非我
J31nB268_p0641c18║所繫。」語已，即以大法囑付。祖說偈曰：「於法實無證，不
J31nB268_p0641c19║取亦不離，法非有無相，內外云何起？」難提聞命，說偈
J31nB268_p0641c20║贊曰：「善哉大聖者，心明逾日月，一光照世界，暗魔無
J31nB268_p0641c21║不拔。」
J31nB268_p0641c22║金井相持義亦微，我無我我汝何依？騰身一擲開
J31nB268_p0641c23║金鎖，信手拈來向上機。
J31nB268_p0641c24║十七祖僧伽難提尊者，行化摩提國，歷山谷間，至一
J31nB268_p0641c25║峰下。時山舍有童子，持圓鑑直造祖前，祖問：「汝幾歲
J31nB268_p0641c26║耶？」曰：「百歲。」祖曰：「汝年尚幼，何言百歲？」童曰：「我不會理，
J31nB268_p0641c27║正百歲耳。」祖曰：「汝善機耶？」童曰：「佛言：『若人生百歲，不
J31nB268_p0641c28║會諸佛機，不如生一日，而得決了之。』」祖曰：「汝手中者，
J31nB268_p0641c29║當何所表？」童曰：「諸佛大圓鑑，內外無瑕翳，兩人同得
J31nB268_p0641c30║見，心眼皆相似。」其父命隨祖出家，祖為名伽耶舍多。
J31nB268_p0642a01║後復因風吹殿鈴聲，祖問曰：「鈴鳴耶？風鳴耶？」舍多曰：
J31nB268_p0642a02║「非風鈴鳴，我心鳴耳。」祖曰：「心復誰乎？」舍多曰：「俱寂靜
J31nB268_p0642a03║故。」祖曰：「善哉，善哉！繼吾道者，非子而誰？」即付法眼偈
J31nB268_p0642a04║曰：「心地本無生，因地從緣起，緣種不相妨，華果亦復
J31nB268_p0642a05║爾。」
J31nB268_p0642a06║大圓鏡裏絕纖塵，童子分明百歲人。更把風鈴重
J31nB268_p0642a07║驗過，頓教華果一時新。
J31nB268_p0642a08║十八祖伽耶舍多尊者，經大月氏國婆羅門鳩摩羅
J31nB268_p0642a09║多之舍，祖將入，羅多問曰：「是何徒眾？」祖曰：「是佛弟子。」
J31nB268_p0642a10║羅多一聞佛號，心神悚然，即時閉戶。祖良久扣其門，
J31nB268_p0642a11║羅多曰：「此舍無人。」祖曰：「荅無者誰？」羅多聞已，遂發宿
J31nB268_p0642a12║智。付法偈曰：「有種有心地，因緣能發萌，于緣不相礙，
J31nB268_p0642a13║當生生不生。」
J31nB268_p0642a14║一聞佛號悚心神，深辨來風閉卻門，可惜金鱗終
J31nB268_p0642a15║捉著，乘風歸去雨翻盆。
J31nB268_p0642a16║十九祖鳩摩羅多尊者，適中天竺國，有大士名闍夜
J31nB268_p0642a17║多，問仁夭暴壽、逆吉義凶之故。祖荅以善惡有三時
J31nB268_p0642a18║報。夜多頓釋所疑。祖曰：「汝雖已信三業，而未明業從
J31nB268_p0642a19║惑生，惑依識有，識依不覺，不覺依心。心本清淨，無生
J31nB268_p0642a20║滅，無造作，無報應，無勝負，寂寂然，靈靈然。汝若入此
J31nB268_p0642a21║法門，可與諸佛同矣。一切善惡，有為無為，皆如夢幻。」
J31nB268_p0642a22║夜多領旨，即發宿慧。祖告曰：「吾今寂滅時至，汝當紹
J31nB268_p0642a23║行化跡。」付法偈曰：「性上本無生，為對求人說，於法既
J31nB268_p0642a24║無得，何懷決不決。」
J31nB268_p0642a25║一不成單兩不雙，閒看泡影幻秋江。寶階三道信
J31nB268_p0642a26║能入，古寺鐘聲夜半撞。
J31nB268_p0642a27║二十祖闍夜多尊者，至羅閱城，敷揚頓教。彼有學眾，
J31nB268_p0642a28║惟尚辨論。首者名婆修盤頭（此云遍行），常一食不臥，六時
J31nB268_p0642a29║禮佛，清淨無欲，為眾所歸。祖欲度之，問彼眾曰：「此遍
J31nB268_p0642a30║行頭陀，能修梵行，可得佛道乎？」眾曰：「我師精進，何故
J31nB268_p0642b01║不得？」祖曰：「汝師與道遠矣！設苦行歷於塵劫，皆虛妄
J31nB268_p0642b02║之本。」眾曰：「尊者蘊何德行，而譏我師？」祖曰：「我不求道，
J31nB268_p0642b03║亦不顛倒；我不禮佛，亦不輕慢；我不長坐，亦不懈怠；
J31nB268_p0642b04║我不一食，亦不雜食；我不知足，亦不貪慾。心無所希，
J31nB268_p0642b05║名之曰道。」時遍行聞已，發無漏智。付法偈曰：「言下合
J31nB268_p0642b06║無生，同於法界性，若能如是解，通達事理竟。」
J31nB268_p0642b07║修行苦行路迢迢，一種平懷佛也超。言下頓開無
J31nB268_p0642b08║漏智，漚生漚滅見全潮。
J31nB268_p0642b09║二十一祖婆修盤頭尊者，羅閱城人。行化至那提國，
J31nB268_p0642b10║王常自在問曰：「羅閱土風與此何異？」祖曰：「彼土曾三
J31nB268_p0642b11║佛出世，今王國有二師化導。」王曰：「二師者誰？」祖曰：「即
J31nB268_p0642b12║王之次子，摩拏羅乃其一也。吾雖德薄，敢當其一。」時
J31nB268_p0642b13║王方同祖語，忽使者報：「有象巨萬逼城。」祖曰：「拏羅出，
J31nB268_p0642b14║患解矣。」王遂命之。拏羅出城，向象大喝，城為震動，象
J31nB268_p0642b15║皆顛仆馳散。于是王大敬信，命拏羅依祖出家。祖授
J31nB268_p0642b16║付法偈曰：「泡幻同無礙，如何不了悟？達法在其中，非
J31nB268_p0642b17║今亦非古。」
J31nB268_p0642b18║斫樹應須斫到根，紛紛枝葉莫教存，良朋共賞中
J31nB268_p0642b19║秋月，萬里清光炤蓽門。
J31nB268_p0642b20║二十二祖摩拏羅尊者，行化西印度，知月氏國有鶴
J31nB268_p0642b21║勒那比丘，堪為法器，乃躬往化之。時鶴勒那以昔緣
J31nB268_p0642b22║故，感鶴眾相隨，見祖遂問：「有何方便，令彼解脫？」祖曰：
J31nB268_p0642b23║「我有無上法寶，汝當聽受，化未來際。」即說偈曰：「心隨
J31nB268_p0642b24║萬境轉，轉處實能幽，隨流認得性，無喜亦無憂。」時鶴
J31nB268_p0642b25║眾聞偈，咸飛鳴而去。
J31nB268_p0642b26║丹訣留來幾百年，羽衣聞得盡皆仙。水銀墮地忙
J31nB268_p0642b27║收拾，小大元來一樣圓。
J31nB268_p0642b28║二十三祖鶴勒那尊者，中印度師子比丘問：「我欲求
J31nB268_p0642b29║道，當何用心？」祖曰：「汝欲求道，無所用心。」曰：「既無用心，
J31nB268_p0642b30║誰作佛事？」祖曰：「若有用心，即非功德。汝若無作，即是
J31nB268_p0642c01║佛事。經云：『我所作功德，而無我所故。』」師子聞已，即入
J31nB268_p0642c02║佛慧。祖告曰：「我滅後五十年，北天竺國當有難起，嬰
J31nB268_p0642c03║在汝身。今以法眼付囑于汝，善自護持。」乃說付法偈
J31nB268_p0642c04║曰：「認得心性時，可說不思議。了了無可得，得時不說
J31nB268_p0642c05║知。」
J31nB268_p0642c06║棚頭傀儡舞歌新，布幔元來自有人。線索一時俱
J31nB268_p0642c07║放卻，慚惶箇箇掩朱唇。
J31nB268_p0642c08║二十四祖師子尊者，求法嗣于罽賓國。遇一長者，引
J31nB268_p0642c09║一子問祖曰：「此子名斯多，當生便拳左手，今二十年，
J31nB268_p0642c10║終未能舒。」祖即以手接曰：「可還我珠。」童子遽開手奉
J31nB268_p0642c11║珠，眾皆驚異。長者令之出家，以前緣故，復名婆舍斯
J31nB268_p0642c12║多。祖即告之曰：「吾師密有懸記，罹難非久。如來正法
J31nB268_p0642c13║眼藏，今囑付汝。汝應保護，普潤來際。」偈曰：「正說知見
J31nB268_p0642c14║時，知見俱是心。當心即知見，知見即于今。」祖說偈已，
J31nB268_p0642c15║復以僧伽黎密付斯多，俾之他國。斯多受教，乃抵南
J31nB268_p0642c16║天。
J31nB268_p0642c17║拳頭捏緊自生來，一遇知音便放開，掌上真機親
J31nB268_p0642c18║付囑，分明古鏡在高臺。
J31nB268_p0642c19║二十五祖婆舍斯多尊者，受師子祖囑，獨邁南天，潛
J31nB268_p0642c20║隱山谷。天德王迎供。王有二子，長曰德勝，次曰不如
J31nB268_p0642c21║密多。密多和柔，德勝凶暴。及即位，惑外道說，欲抑祖。
J31nB268_p0642c22║密多諫，德勝囚之。乃詰祖曰：「師子尊者已遇罽賓國
J31nB268_p0642c23║王難，何緣付法？」祖出尊者先所付僧伽黎示勝。勝命
J31nB268_p0642c24║焚之，衣出五色光，薪盡如故。勝乃追悔禮祖，立出密
J31nB268_p0642c25║多。密多遂求祖出家。祖問曰：「汝欲出家，當為何事？」密
J31nB268_p0642c26║多曰：「我若出家，不為其事。」祖曰：「不為何事？」密多曰：「不
J31nB268_p0642c27║為俗事。」祖曰：「當為何事？」密多曰：「當為佛事。」祖曰：「王子
J31nB268_p0642c28║智慧天至。」即度出家。侍祖六年，乃付法偈曰：「聖人說
J31nB268_p0642c29║知見，當境無是非。我今悟真性，無道亦無理。」密多受
J31nB268_p0642c30║偈，問：「衣可傳乎？」祖曰：「此衣為難，故假以證。汝身無難，
J31nB268_p0643a01║何假傳衣？」密多作禮。
J31nB268_p0643a02║罽賓一劍好光輝，當境何嘗有是非。胡種笑他揮
J31nB268_p0643a03║不斷，卻煩他國又焚衣。
J31nB268_p0643a04║二十六祖不如密多尊者，得法至東印度，王堅固敬
J31nB268_p0643a05║信于祖。祖曰：「王國有聖，當繼我法。」時國中有婆羅門
J31nB268_p0643a06║子，年二十，幼失父母，不知名氏，或自稱瓔珞，人遂呼
J31nB268_p0643a07║為瓔珞童子。丐行間里，有問：「汝行何急？」即曰：「汝行何
J31nB268_p0643a08║緩？」問：「何姓？」即曰：「與汝同姓。」人莫測之。一日，祖與王同
J31nB268_p0643a09║車而出，瓔珞稽首自陳往因，祖乃名為般若多羅。付
J31nB268_p0643a10║法偈曰：「真性心地藏，無頭亦無尾，應緣而化物，方便
J31nB268_p0643a11║呼為智。」
J31nB268_p0643a12║無頭無尾污泥中，牝牡驪黃莫詰窮。滴水片雲輕
J31nB268_p0643a13║借得，佇看騰變過神龍。
J31nB268_p0643a14║二十七祖般若多羅尊者，因南印度香至，王供以寶
J31nB268_p0643a15║珠。祖即取試三王子曰：「此珠圓明，有能及否？」二王子
J31nB268_p0643a16║皆曰：「此珠七寶中尊，固無踰也。」第三王子菩提多羅
J31nB268_p0643a17║曰：「此是世寶，未足為上；於諸寶中，法寶為上。此是世
J31nB268_p0643a18║光，未足為上；於諸光中，智光為上。此是世明，未足為
J31nB268_p0643a19║上；於諸明中，心明為上。此珠光明，不能自炤，要假智
J31nB268_p0643a20║光，光辨於此。既辨此已，即知是珠；既知是珠，即明其
J31nB268_p0643a21║寶。若明其寶，寶不自寶；若辨其珠，珠不自珠。珠不自
J31nB268_p0643a22║珠，要假智珠而辨世珠；寶不自寶，要假智寶以明法
J31nB268_p0643a23║寶。然則師有其道，其寶即現；眾生有道，心寶亦然。」祖
J31nB268_p0643a24║歎其辯慧，乃復問曰：「於諸物中，何物無相？」曰：「於諸物
J31nB268_p0643a25║中，不起無相。」又問：「於諸物中，何物最高？」曰：「於諸物中，
J31nB268_p0643a26║人我最高。」又問：「於諸物中，何物最大？」曰：「於諸物中，法
J31nB268_p0643a27║性最大。」祖時知是法器，默而混之。香至厭世，遂依祖
J31nB268_p0643a28║出家。祖以其通達大法，乃名菩提達磨，而告之曰：「如
J31nB268_p0643a29║來以正法眼付大迦葉，如是展轉，乃至於我。我今囑
J31nB268_p0643a30║汝。聽吾偈曰：心地生諸種，因事復生理。果滿菩提圓，
J31nB268_p0643b01║花開世界起。」
J31nB268_p0643b02║世珠何可及心明，生在王家縱辨成。水面青青今
J31nB268_p0643b03║看取，元來點點是浮萍。
J31nB268_p0643b04║震旦
J31nB268_p0643b05║初祖菩提達磨大師，受二十七祖般若多羅囑讖，於
J31nB268_p0643b06║梁普通七年來震旦。初至金陵，與武帝機不契，潛回
J31nB268_p0643b07║江北，寓止嵩山少林寺，面壁而坐，人莫之測。二祖慧
J31nB268_p0643b08║可，時居伊洛，博覽群籍，善談玄理，詣祖參承。祖常端
J31nB268_p0643b09║坐，莫聞誨勵。可至，立雪斷臂，向祖問：「諸佛法印，可得
J31nB268_p0643b10║聞乎？」祖曰：「諸佛法印，匪從人得。」可曰：「我心未安，乞師
J31nB268_p0643b11║與安。」祖曰：「將心來，與汝安。」可良久曰：「覓心了不可得。」
J31nB268_p0643b12║祖曰：「與汝安心竟。」可悟入。越九年，祖命門人曰：「時將
J31nB268_p0643b13║至矣，汝等合言所得。」有道副對曰：「如我所見，不執文
J31nB268_p0643b14║字，不離文字，而為道用。」祖曰：「汝得吾皮。」尼總持曰：「我
J31nB268_p0643b15║今所解，如慶喜見阿閦佛國，一見更不再見。」祖曰：「汝
J31nB268_p0643b16║得吾肉。」道育曰：「四大本空，五陰非有，而我見處，無一
J31nB268_p0643b17║法可得。」祖曰：「汝得吾骨。」最後慧可出，禮拜，依位而立。
J31nB268_p0643b18║祖曰：「汝得吾髓。」乃顧可告曰：「昔如來以正法眼付迦
J31nB268_p0643b19║葉大士，展轉囑累，而至於我。我今付汝，汝當護持，并
J31nB268_p0643b20║授袈裟，以為法信。」付法偈曰：「吾本來茲土，傳法救迷
J31nB268_p0643b21║情，一花開五葉，結果自然成。」
J31nB268_p0643b22║九年面壁費鍼錐，一臂呈來始可伊。巀嶪嵩山深
J31nB268_p0643b23║雪裏，嚴寒相共結雙眉。
J31nB268_p0643b24║大乘氣象遍支那，遠泛重溟路幾多，齒缺毒嘗傳
J31nB268_p0643b25║法印，安心得髓又淆訛。
J31nB268_p0643b26║二祖慧可大師，從初祖得法，博求法嗣。時三祖為居
J31nB268_p0643b27║士，年踰四十，不言名氏，禮祖問曰：「弟子身纏風恙，請
J31nB268_p0643b28║和尚懺罪。」祖曰：「將罪來，與汝懺。」士良久曰：「覓罪了不
J31nB268_p0643b29║可得。」祖曰：「與汝懺罪竟，宜依佛法僧住。」士曰：「今見和
J31nB268_p0643b30║尚，已知是僧，未審何名佛法？」祖曰：「是心是佛，是心是
J31nB268_p0643c01║法，法佛無二，僧寶亦然。」士曰：「今日始知罪性不在內
J31nB268_p0643c02║不在外，不在中間，如其心然，佛法無二也。」祖深器之，
J31nB268_p0643c03║為之剃髮，名曰僧璨。付法偈曰：「本來緣有地，因地種
J31nB268_p0643c04║花生，本來無有種，花亦不曾生。」
J31nB268_p0643c05║阿伽陀藥利人天，罪性尋來不見邊。風恙頓痊眉
J31nB268_p0643c06║目露，因知三寶勝真仙。
J31nB268_p0643c07║三祖僧璨大師，不知何許人。自二祖授法，深自韜晦，
J31nB268_p0643c08║居無常處，積十餘載，人無知者。四祖道信，時為沙彌，
J31nB268_p0643c09║年始十四，禮祖問曰：「願和尚慈悲，乞與解脫法門。」祖
J31nB268_p0643c10║曰：「誰縛汝？」曰：「無人縛。」祖曰：「何更求解脫乎？」信于言下
J31nB268_p0643c11║大悟，服勞九載。付法偈曰：「花種雖因地，從地種花生。
J31nB268_p0643c12║若無人下種，花地盡無生。」
J31nB268_p0643c13║有地人皆解種花，誰知花地本無差。一言自首無
J31nB268_p0643c14║人縛，眼裏方知不著沙。
J31nB268_p0643c15║四祖道信大師嗣法三祖，住靳春破頭山，學侶雲臻。
J31nB268_p0643c16║一日，往黃梅縣，路逢一小兒，骨相奇秀，異乎常童。祖
J31nB268_p0643c17║問曰：「子何姓？」荅曰：「姓即有，不是常姓。」祖曰：「是何姓？」荅
J31nB268_p0643c18║曰：「是佛性。」祖曰：「汝無姓耶？」荅曰：「性空故無。」祖默識是
J31nB268_p0643c19║法器，即遣侍者從其母乞出家。後付法偈曰：「花種有
J31nB268_p0643c20║生性，因地花生生。大緣與性合，當生生不生。」
J31nB268_p0643c21║黃梅縣裏小兒禪，不記栽松是老年。姓有姓無機
J31nB268_p0643c22║轆轆，源頭在手任方圓。
J31nB268_p0643c23║五祖弘忍大師，前身為破頭山中栽松道者，轉遇四
J31nB268_p0643c24║祖，得法嗣，化破頭山。六祖時為居士，姓盧名慧能，聞
J31nB268_p0643c25║讀《金剛經》有省，自新州來參。祖問曰：「汝自何來？」盧曰：
J31nB268_p0643c26║「嶺南。」祖曰：「欲須何事？」盧曰：「唯求作佛。」祖曰：「嶺南人無
J31nB268_p0643c27║佛性，若為得佛？」盧曰：「人即有南北，佛性豈然？」祖令隨
J31nB268_p0643c28║眾作務。盧曰：「弟子自心常生智慧，不離自性，即是福
J31nB268_p0643c29║田。未審和尚教作何務？」祖曰：「這獦獠根性太利，著槽
J31nB268_p0643c30║廠去。」盧便禮拜，入碓坊。經八月，祖一日令眾述偈，意
J31nB268_p0644a01║符則授衣法。會下七百餘僧，上座神秀者，于廊壁書
J31nB268_p0644a02║偈曰：「身似菩提樹，心如明鏡臺。時時勤拂拭，莫使惹
J31nB268_p0644a03║塵埃。」祖見，知秀所作，乃讚歎曰：「後人依此修行，亦得
J31nB268_p0644a04║勝果。」各令念誦。盧在碓坊聞之，至夜，倩人于秀偈側
J31nB268_p0644a05║亦書一偈曰：「菩提本無樹，明鏡亦非臺。本來無一物，
J31nB268_p0644a06║何處惹塵埃？」祖見曰：「此是誰作？亦未見性。」眾聞祖語，
J31nB268_p0644a07║遂不之顧。逮夜，祖潛詣碓坊，問曰：「米白也未？」盧曰：「白
J31nB268_p0644a08║也，未有篩。」祖以杖擊碓三下而去。盧即三鼓入室，祖
J31nB268_p0644a09║密付衣法，囑善保護，無令斷絕。付法偈曰：「有情來下
J31nB268_p0644a10║種，因地果還生。無情既無種，無性亦無生。」
J31nB268_p0644a11║嶺南佛性果然無，槽廠從人喚老盧。明鏡非臺書
J31nB268_p0644a12║得偈，本來難掩一樵夫。
J31nB268_p0644a13║米白憐哉未有篩，藏鋒一句利如錐，嶺頭衣缽江
J31nB268_p0644a14║頭去，七百餘僧瞌睡時。
J31nB268_p0644a15║六祖慧能大師，黃梅得法後，住曹溪南嶽。讓祖來參，
J31nB268_p0644a16║祖問：「甚麼處來？」讓曰：「嵩山來。」祖曰：「什麼物恁麼來？」讓
J31nB268_p0644a17║無語。經八載，忽然有省，乃白祖曰：「某甲有箇會處。」祖
J31nB268_p0644a18║曰：「作麼生？」師曰：「說似一物即不中。」祖曰：「還假修證否？」
J31nB268_p0644a19║讓曰：「修證則不無，染污即不得。」祖曰：「祗此不污染，諸
J31nB268_p0644a20║佛之所護念。汝既如是，吾亦如是。」祖為眾說法，偈曰：
J31nB268_p0644a21║「心地含諸種，普雨悉皆生。頓悟花情已，菩提果自成。」
J31nB268_p0644a22║當軒塗毒大聲槌，不死除非是闡提，八載活來成
J31nB268_p0644a23║底事，依前眼上一雙眉。
J31nB268_p0644a24║曹溪第二世南嶽懷讓禪師，見馬祖常習坐禪，師問
J31nB268_p0644a25║曰：「大德坐禪圖甚麼？」祖曰：「圖作佛。」師乃取一磚於彼
J31nB268_p0644a26║菴前石上磨，祖曰：「磨作甚麼？」師曰：「磨作鏡。」祖曰：「磨磚
J31nB268_p0644a27║豈得成鏡耶？」師曰：「磨磚既不成鏡，坐禪豈得作佛？」祖
J31nB268_p0644a28║曰：「如何即是？」師曰：「如牛駕車，車若不行，打車即是？打
J31nB268_p0644a29║牛即是？」祖無對。師又曰：「汝學坐禪，為學坐佛？若學坐
J31nB268_p0644a30║禪，禪非坐臥；若學坐佛，佛非定相。於無住法，不應取
J31nB268_p0644b01║捨。汝若坐佛，即是殺佛；若執坐相，非達其理。」祖聞示
J31nB268_p0644b02║誨，如飲醍醐，禮拜問曰：「如何用心，即合無相三昧？」師
J31nB268_p0644b03║曰：「汝學心地法門，如下種子；我說法要，譬彼天澤。汝
J31nB268_p0644b04║緣合故，當見其道。」又問：「道非色相，云何能見？」師曰：「心
J31nB268_p0644b05║地法眼能見乎道，無相三昧亦復然矣。」祖曰：「有成壞
J31nB268_p0644b06║否？」師曰：「若以成壞聚散而見道者，非見道也。」乃說偈
J31nB268_p0644b07║曰：「心地含諸種，遇澤悉皆萌；三昧花無相，何壞復何
J31nB268_p0644b08║成？」祖遂開悟，心意超然，侍奉九秋，日益玄奧。
J31nB268_p0644b09║玄關未啟苦難敲，作者機籌格外拋。拽斷車牛芒
J31nB268_p0644b10║子索，六陽都是太平爻。
J31nB268_p0644b11║曹溪第三世江西馬祖道一禪師，百丈為侍者，一日
J31nB268_p0644b12║侍祖行次，見一群野鴨飛過，祖曰：「是甚麼？」丈曰：「野鴨
J31nB268_p0644b13║子。」祖曰：「甚處去也？」丈曰：「飛過去也。」祖遂把丈鼻扭，負
J31nB268_p0644b14║痛失聲，祖曰：「又道飛過去也。」丈於言下有省。又後侍
J31nB268_p0644b15║立次，祖目視繩床角拂子，丈曰：「即此用，離此用。」祖曰：
J31nB268_p0644b16║「汝向後開兩片皮，將何為人？」丈取拂子豎起，祖曰：「即
J31nB268_p0644b17║此用，離此用。」丈挂拂子於舊處，祖振威一喝，丈直得
J31nB268_p0644b18║三日耳聾。
J31nB268_p0644b19║隨聲逐色久浮沉，鼻孔今朝忽被擒。家宅破來思
J31nB268_p0644b20║活計，神頭鬼面鼓叢林。
J31nB268_p0644b21║曹溪第四世洪州百丈山懷海禪師，一日謂眾曰：「佛
J31nB268_p0644b22║法不是小事，老僧昔被馬大師一喝，直得三日耳聾。」
J31nB268_p0644b23║時黃檗聞舉，不覺吐舌。師曰：「子已後莫承嗣馬祖去
J31nB268_p0644b24║麼？」檗曰：「不然。今日因和尚舉，得見馬祖大機大用，然
J31nB268_p0644b25║且不識馬祖。若嗣馬祖，已後喪我兒孫。」師曰：「如是，如
J31nB268_p0644b26║是。見與師齊，減師半德；見過于師，方堪傳授。子甚有
J31nB268_p0644b27║超師之見。」檗便禮拜。
J31nB268_p0644b28║當陽一鑑各天然，打著南邊動北邊。喪我兒孫通
J31nB268_p0644b29║血脈，至今腳下續綿綿。
J31nB268_p0644b30║曹溪第五世洪州黃檗山希運禪師。臨濟在師會下，
J31nB268_p0644c01║行業純一，首座睦州歎曰：「雖是後生，與眾有異。」遂問：
J31nB268_p0644c02║「上座在此多少時？」濟云：「三年。」座云：「曾參問也無？」濟云：
J31nB268_p0644c03║「不曾參問，不知問箇什麼？」座云：「汝何不去問堂頭和
J31nB268_p0644c04║尚：如何是佛法的的大意？」濟便問，聲未絕，師便打。濟
J31nB268_p0644c05║下來，座云：「問話作麼生？」濟云：「某甲問聲未絕，和尚便
J31nB268_p0644c06║打，某甲不會。」座云：「但更去問。」濟又問，師又打，濟如是
J31nB268_p0644c07║三度問，師三度打，濟白首座云：「幸蒙慈悲，令某甲問
J31nB268_p0644c08║訊和尚，三度發問，三度被打，自恨障緣，不領深旨，今
J31nB268_p0644c09║且辭去。」座云：「汝若去時，須辭和尚去。」濟禮拜退。座先
J31nB268_p0644c10║到師，白云：「問話底後生甚是如法，若來辭時，方便接
J31nB268_p0644c11║他，向後穿鑿成一株大樹，與天下人作陰涼去在。」濟
J31nB268_p0644c12║辭師，師囑云：「不得往別處去，汝向高安灘頭大愚處
J31nB268_p0644c13║去，必為汝說。」濟到大愚，愚問：「甚處來？」濟云：「黃檗來。」愚
J31nB268_p0644c14║曰：「黃檗有何言句？」濟曰：「某甲三度問佛法的的大意，
J31nB268_p0644c15║三度被打，不知某甲有過？無過？」愚曰：「黃檗與麼老婆
J31nB268_p0644c16║心切，為汝得徹困，更來者裏問有過？無過？」濟于言下
J31nB268_p0644c17║大悟，云：「元來黃檗佛法無多子。」愚搊住，曰：「者尿床鬼
J31nB268_p0644c18║子！適來道有過？無過？如今卻道黃檗佛法無多子？你
J31nB268_p0644c19║見箇甚麼道理？速道！速道！」濟遂築大愚脅下三拳，愚
J31nB268_p0644c20║拓開，曰：「汝師黃檗，非干我事。」濟便回，師見便問：「者漢
J31nB268_p0644c21║來來去去，有甚了期？」濟云：「祗為老婆心切。」人事了，侍
J31nB268_p0644c22║立，師又問：「什麼處去來？」濟云：「昨奉慈旨，令參大愚去
J31nB268_p0644c23║來。」師云：「大愚有何言句？」濟遂舉前話，師云：「作麼生得
J31nB268_p0644c24║者漢來？待痛與一頓。」濟云：「說甚麼待來？即今便喫。」隨
J31nB268_p0644c25║後便掌，師云：「者風顛漢卻來者裏捋虎鬚。」濟便喝，師
J31nB268_p0644c26║云：「侍者！引者風顛漢參堂去。」
J31nB268_p0644c27║問話三番屈己躬，三回賜棒憫童蒙。鵬扶羊角摩
J31nB268_p0644c28║空轉，直劈滄溟取毒龍。
J31nB268_p0644c29║曹溪第六世鎮州臨濟義玄禪師。大覺到，師舉拂子，
J31nB268_p0644c30║大覺敷坐具，師擲下拂子，大覺收坐具入僧堂。眾僧
J31nB268_p0645a01║云：「者僧莫是和尚親故，不禮拜又不喫棒？」師聞，令喚
J31nB268_p0645a02║覺。覺出，師云：「大眾道：汝未參長老。」覺云：「不審。」便自歸
J31nB268_p0645a03║眾。
J31nB268_p0645a04║電光石火驗來機，家在深山著薜衣。爭奈傍人看
J31nB268_p0645a05║不厭，相攜更步釣魚磯。
J31nB268_p0645a06║臨濟第二世魏府興化存獎禪師，在三聖為首座，常
J31nB268_p0645a07║曰：「我向南方行腳一遭，拄杖頭不曾撥著一箇會佛
J31nB268_p0645a08║法底人。」三聖曰：「你得箇甚麼道理與麼道？」師便喝。聖
J31nB268_p0645a09║曰：「須是你始得。」大覺聞之，曰：「作麼生得風吹到大覺
J31nB268_p0645a10║門裏來？」師後到大覺為院主。一日，覺喚：「院主！我聞你
J31nB268_p0645a11║道：『南方行腳一遭，拄杖頭不曾撥著一箇會佛法底。』
J31nB268_p0645a12║你憑箇什麼道理與麼道？」師便喝，覺便打；師又喝，覺
J31nB268_p0645a13║又打。師來日從法堂過，覺召院主：「我直下疑你昨日
J31nB268_p0645a14║者兩喝。」師又喝，覺又打；師再喝，覺又打。師曰：「某甲于
J31nB268_p0645a15║三聖師兄處學得箇賓主句，總被師兄折倒了也，願
J31nB268_p0645a16║與某甲箇安樂法門。」覺曰：「這瞎漢來者裏納敗闕，待
J31nB268_p0645a17║脫下衲衣痛打一頓。」師于言下大悟。開堂日，拈香云：
J31nB268_p0645a18║「此一炷香本為三聖師兄，三聖為我太孤，便合承嗣
J31nB268_p0645a19║大覺，太覺為我太賒。我于三聖處會得賓主句，若不
J31nB268_p0645a20║遇大覺師兄，洎乎誤卻我平生。我于大覺處喫棒，見
J31nB268_p0645a21║得臨濟先師在黃檗處喫棒的道理，此一炷香供養
J31nB268_p0645a22║我臨濟先師。」
J31nB268_p0645a23║棒得非常喝也奇，龍驤虎驟兩交馳，大家用盡娘
J31nB268_p0645a24║生力，臨濟先師總不知。
J31nB268_p0645a25║臨濟第三世汝州南院慧顒禪師。風穴在會作園頭，
J31nB268_p0645a26║師一日入園，問云：「南方一棒作麼生商量？」穴云：「作奇
J31nB268_p0645a27║特商量。」穴卻問：「和尚此間一棒作麼商量？」師拈棒云：
J31nB268_p0645a28║「棒下無生忍，臨機不見師。」穴于言下大徹，依止六年。
J31nB268_p0645a29║師子教兒返擲方，臨機一著展鋒鋩。卻悲混沌再
J31nB268_p0645a30║三鑿，野鹿標枝憶古皇。
J31nB268_p0645b01║臨濟第四世汝州風穴延沼禪師。首山充知客時，常
J31nB268_p0645b02║密誦《法華》。一日，侍立次，師乃垂涕告曰：「不幸臨濟之
J31nB268_p0645b03║道，至吾將墜于地。」山曰：「觀此一眾，豈無人耶？」師曰：「聰
J31nB268_p0645b04║明者多，見性者少。」山曰：「如某者如何？」師曰：「吾雖望子
J31nB268_p0645b05║之久，猶恐耽著此經，不能放下。」山曰：「此亦可事，願聞
J31nB268_p0645b06║其要。」師于是上堂，舉：「世尊以青蓮目顧視大眾，迦葉
J31nB268_p0645b07║正當與麼時，且道說箇什麼？若道不說而說，又是埋
J31nB268_p0645b08║沒先聖。且道說箇什麼？」山拂袖而退。師擲下拄杖，歸
J31nB268_p0645b09║方丈。次日，山與真園頭同上問訊。師問真曰：「作麼生
J31nB268_p0645b10║是世尊不說說？」真曰：「鵓鳩樹頭鳴。」師曰：「你作許多癡
J31nB268_p0645b11║福作麼？何不體究言句？」又問山曰：「你作麼生？」山曰：「動
J31nB268_p0645b12║容揚古路，不墮悄然機。」師謂真曰：「你何不看念法華
J31nB268_p0645b13║下語？」
J31nB268_p0645b14║英材教育已明經，目顧青蓮為點睛，臨濟一宗肩
J31nB268_p0645b15║荷去，不煩堂上涕縱橫。
J31nB268_p0645b16║臨濟第五世汝州首山省念禪師。一日上堂，汾陽出
J31nB268_p0645b17║問：「百丈卷蓆，意旨如何」？荅云：「龍袖拂開全體現。」進云：
J31nB268_p0645b18║「未審師意如何？」荅云：「象王行處絕狐蹤。」陽於言下大
J31nB268_p0645b19║悟，遂提起坐具，顧視大眾云：「萬古碧潭空界月，再三
J31nB268_p0645b20║撈漉始應知。」禮拜歸眾。時葉縣省和尚作首座，纔退
J31nB268_p0645b21║便問：「昭兄！你適來見箇什麼道理便與麼道？」陽云：「正
J31nB268_p0645b22║是我放身捨命處。」省便休。
J31nB268_p0645b23║捲席機鋒問若何，拂開龍袖象王過。分明有月潭
J31nB268_p0645b24║中取，放倒旗鎗唱哩囉。
J31nB268_p0645b25║臨濟第六世汾州太子院善昭禪師。慈明參師，師揣
J31nB268_p0645b26║其志，經二年未許入室。明每詣方丈，師見必詬罵，或
J31nB268_p0645b27║毀詆諸方。及有所訓，皆流俗鄙事。明一夕訴曰：「自至
J31nB268_p0645b28║法席已再夏，不蒙指示，但增世俗塵勞。念歲月飄忽，
J31nB268_p0645b29║己事未明，有失出家之利。」語未卒，師熟視罵曰：「是惡
J31nB268_p0645b30║知識，敢裨販我！」怒，舉杖逐之。明擬伸救，師驀掩其口。
J31nB268_p0645c01║明忽大悟曰：「是知臨濟道出常情。」服役七年，辭去。
J31nB268_p0645c02║玅司爐鞴鑄豪賢，點銕成金打趁間，道出常情臨
J31nB268_p0645c03║濟用，彩雲堆裏現神仙。
J31nB268_p0645c04║臨濟第七世潭州石霜慈明楚圓禪師。自南源徙道
J31nB268_p0645c05║吾、石霜，皆楊岐總院事。岐依師雖久，未有省發，每咨
J31nB268_p0645c06║參，師曰：「庫司事繁，且去。」他日又問，師曰：「監寺異日兒
J31nB268_p0645c07║孫遍天下在，何用忙為？」一日，師適出，雨忽作，岐偵師
J31nB268_p0645c08║小徑，既見，遂搊住曰：「這老漢今日須與我說，不說打
J31nB268_p0645c09║你去。」師曰：「監寺知者般事便休。」語未卒，岐大悟，即拜
J31nB268_p0645c10║於泥塗，問曰：「狹路相逢時如何？」師曰：「你且躲避，我要
J31nB268_p0645c11║去那裏去。」岐歸來日，具威儀詣方丈禮謝，師呵曰：「未
J31nB268_p0645c12║在。」一日，師上堂，岐出問：「幽鳥語喃喃，辭雲入亂峰時
J31nB268_p0645c13║如何？」師曰：「我行荒草裏，汝又入深村。」岐曰：「官不容鍼，
J31nB268_p0645c14║更借一問。」師便喝，岐曰：「好喝！」師又喝，岐亦喝，師連喝
J31nB268_p0645c15║兩喝，岐禮拜，師曰：「此事是箇人方能擔荷。」岐拂袖便
J31nB268_p0645c16║行。
J31nB268_p0645c17║潑天門戶要渠擔，就著來風便使帆，三腳驢兒纔
J31nB268_p0645c18║𨁝跳，金圈栗棘賺人啣。
J31nB268_p0645c19║臨濟第八世袁州楊岐方會禪師。白雲端參師，一日
J31nB268_p0645c20║忽問：「上人落髮師為誰？」端曰：「茶陵郁和尚。」師曰：「吾聞
J31nB268_p0645c21║伊過橋遭攧有省，作偈甚奇，能記否？」端即誦曰：「我有
J31nB268_p0645c22║明珠一顆，久被塵勞關鎖。今朝塵盡光生，照破山河
J31nB268_p0645c23║萬朵。」師笑而趨起，端愕然，通夕不寐。黎明咨詢師，適
J31nB268_p0645c24║歲莫，師曰：「汝見昨日打敺儺者麼？」曰：「見。」師曰：「汝一籌
J31nB268_p0645c25║不及渠。」端復駭曰：「意旨如何？」師曰：「渠愛人笑，汝怕人
J31nB268_p0645c26║笑。」端因大悟于言下。
J31nB268_p0645c27║殺活機籌格外操，尋常那識笑中刀。明珠晃晃形
J31nB268_p0645c28║山上，共鑑春風放碧桃。
J31nB268_p0645c29║臨濟第九世舒州白雲守端禪師。浮山遠聞師頌臨
J31nB268_p0645c30║濟三頓棒有過人處，指五祖演見師，祖請益南泉摩
J31nB268_p0646a01║尼珠話，師叱之，祖領悟，獻投機偈曰：「山前一片閒田
J31nB268_p0646a02║地，叉手叮嚀問祖翁，幾度賣來還自買，為憐松竹引
J31nB268_p0646a03║清風。」師印可，令掌磨事。一日，師謂祖曰：「有數禪客自
J31nB268_p0646a04║廬山來，皆有悟入處，教伊說亦說得，有來由舉因緣
J31nB268_p0646a05║問伊亦明得，教伊下語亦下得，秪是未在。」祖於是大
J31nB268_p0646a06║疑，私自計曰：「既悟了，說亦說得，明亦明得，如何卻未
J31nB268_p0646a07║在？」遂參究累日，忽然省悟，從前寶惜一時放下，走見
J31nB268_p0646a08║師，師為手舞足蹈，祖亦一笑而已。祖後曰：「吾因茲出
J31nB268_p0646a09║一身白汗，便明得下載清風。」
J31nB268_p0646a10║下載清風付與誰，失便宜是得便宜。不愁荒卻閒
J31nB268_p0646a11║田地，睡起東窗日影遲。
J31nB268_p0646a12║臨濟第十世蘄州五祖法演禪師。圓悟出蜀，遍參諸
J31nB268_p0646a13║宿，最後見祖，盡其機用，祖皆不諾，乃謂祖強移換人，
J31nB268_p0646a14║出不遜語，忿然而去。祖曰：「待你著一頓熱病打時，方
J31nB268_p0646a15║思量我在。」悟到金山，染傷寒困極，以平日見處試之，
J31nB268_p0646a16║無得力者，追繹祖言，乃自誓曰：「我病稍間，即歸五祖。」
J31nB268_p0646a17║病痊尋歸，祖一見而喜，令即參堂，入侍者寮，方半月，
J31nB268_p0646a18║會部使者解印還蜀，詣祖問道，祖曰：「提刑少年曾讀
J31nB268_p0646a19║小豔詩否？有兩句頗相近，『頻呼小玉元無事，秪要檀
J31nB268_p0646a20║郎認得聲。』」提刑應諾諾，祖曰：「且仔細。」悟適歸，侍立次，
J31nB268_p0646a21║問曰：「聞和尚舉小豔詩，提刑會否？」祖曰：「他秪認得聲。」
J31nB268_p0646a22║悟曰：「秪要檀郎認得聲，他既認得聲，為甚麼卻不是？」
J31nB268_p0646a23║祖曰：「如何是祖師西來意？庭前柏樹子聻。」悟忽有省，
J31nB268_p0646a24║遽出，見雞飛上闌干，鼓翅而鳴，復自謂曰：「此豈不是
J31nB268_p0646a25║聲？」遂袖香入室，通所得，呈偈曰：「金鴨香銷錦繡緯，笙
J31nB268_p0646a26║歌叢裏醉扶歸，少年一段風流事，秪許佳人獨自知。」
J31nB268_p0646a27║祖曰：「佛祖大事，非小根劣器所能造詣，吾助汝喜。」後
J31nB268_p0646a28║悟與佛眼、佛鑑侍祖於一亭上夜話，及歸，燈已滅，祖
J31nB268_p0646a29║於暗中曰：「各人下一轉語。」佛鑑曰：「彩鳳舞丹霄。」佛眼
J31nB268_p0646a30║曰：「鐵蛇橫古路。」悟曰：「看腳下。」祖曰：「滅吾宗者，乃克勤
J31nB268_p0646b01║耳。」
J31nB268_p0646b02║認得聲兮未肯聲，由來打草要蛇驚。笙歌叢裏扶
J31nB268_p0646b03║歸後，兩眼惺惺夢不成。
J31nB268_p0646b04║臨濟第十一世成都府昭覺寺佛果克勤圓悟禪師。
J31nB268_p0646b05║虎丘隆入室，師問曰：「見見之時，見非是見，見猶離見，
J31nB268_p0646b06║見不能及。」遂舉手曰：「還見麼？」隆曰：「見。」師曰：「頭上安頭。」
J31nB268_p0646b07║隆聞，脫然契證。師叱曰：「見箇甚麼？」隆曰：「竹密不妨流
J31nB268_p0646b08║水過。」師肯之，俾掌藏。有問：「隆藏主柔易若此，何能為
J31nB268_p0646b09║哉？」師曰：「瞌睡虎耳。」
J31nB268_p0646b10║頭上安頭著底忙，誇經買紀走諸方。脫然莫道渠
J31nB268_p0646b11║無用，睡虎張牙孰敢當。
J31nB268_p0646b12║臨濟第十二世平江府虎丘紹隆禪師。住宣州彰教
J31nB268_p0646b13║時，圓悟歸蜀，指應菴華見師。師移虎丘，華侍行，未半
J31nB268_p0646b14║載，頓明大事。華後住饒之報恩。師忌辰，拈香云：「平生
J31nB268_p0646b15║沒興撞著者無意智老和尚，做盡伎倆，湊泊不得。從
J31nB268_p0646b16║此卸卻干戈，隨分著衣喫飯，二十年來坐曲彔木，懸
J31nB268_p0646b17║羊頭，賣狗肉，知他有甚憑據？雖然，一年一度燒香日，
J31nB268_p0646b18║千古令人恨轉深。」
J31nB268_p0646b19║狗肉羊頭喚祖師，著衣喫飯且隨時，沙場血戰今
J31nB268_p0646b20║忘矣，提起深讎不放伊。
J31nB268_p0646b21║臨濟第十三世明州天童山應菴曇華禪師。密菴傑
J31nB268_p0646b22║初參師于衢之明果，師屢呵斥。一日，問傑：「如何是正
J31nB268_p0646b23║法眼？」傑遽荅曰：「破沙盆。」師頷之。
J31nB268_p0646b24║大千沙界黑漫漫，法眼年來不中看，掇出沙盆敲
J31nB268_p0646b25║不破，縱教今古競頭鑽。
J31nB268_p0646b26║臨濟第十四世明州天童山密菴成傑禪師。住烏巨
J31nB268_p0646b27║破菴，先參師，命典客。一日，師偶對僧舉：「不是風動，不
J31nB268_p0646b28║是幡動。」先聞，豁然大悟。次日，師遇先眾寮前，問：「你總
J31nB268_p0646b29║不得作伎倆，試露箇消息看。」先應聲曰：「方丈裏有客。」
J31nB268_p0646b30║師呵呵大笑。先侍師凡五載，盡得旨要。後辭歸蜀，師
J31nB268_p0646c01║以偈送之曰：「萬里南來川藞苴，奔流度刃扣玄關；頂
J31nB268_p0646c02║門戳瞎金剛眼，去住還同珠走盤。」
J31nB268_p0646c03║把住咽喉據要津，奔流度刃在當人。道來只是平
J31nB268_p0646c04║常語，伎倆渾消父子親。
J31nB268_p0646c05║臨濟第十五世夔州府臥龍破菴祖先禪師。住蘇之
J31nB268_p0646c06║西華秀峰，有僧入室，師打逐至法堂，時無準範解曰：
J31nB268_p0646c07║「禪和家爭禪亦常事耳。」師曰：「豈不聞道：我肚饑，聞板
J31nB268_p0646c08║聲要喫飯去聻？」準聞，不覺汗流浹背。師居靈隱，準復
J31nB268_p0646c09║從。一日，侍游石筍菴，菴有道者請益，曰：「胡孫子捉不
J31nB268_p0646c10║住，乞師方便。」師曰：「用捉他作麼？如風吹水，自然成紋。」
J31nB268_p0646c11║準在旁大徹。後開法于明州清涼。
J31nB268_p0646c12║城門失火臭煙熏，殃及池魚尾盡焚。無處更求三
J31nB268_p0646c13║尺水，直看振鬣上青雲。
J31nB268_p0646c14║臨濟第十六世徑山佛鑑無準師範禪師。雪嵒欽住
J31nB268_p0646c15║仰山，普說云：「我在無準先師會下有悟，因見地不脫，
J31nB268_p0646c16║公案有義路者可以咬嚼，無義路者都會不得。遇他
J31nB268_p0646c17║開室舉主人公，便可以打箇𨁝跳；若舉起衲僧巴鼻、
J31nB268_p0646c18║佛祖爪牙，便無下口處。如此近十年，一日在天目山
J31nB268_p0646c19║佛殿前行，忽然抬眸見一株古柏，觸著向來所得境
J31nB268_p0646c20║界，和底一時颺下，礙膺之物撲然而散，如闇中出在
J31nB268_p0646c21║白日之下走一轉相似。自此不疑生、不疑死、不疑佛、
J31nB268_p0646c22║不疑祖，方始見得徑山老人立地處，正好三十拄杖。」
J31nB268_p0646c23║忌辰。欽拈香云：「巴陵三轉語，大仰一甌茶，有恩成怨
J31nB268_p0646c24║恨，無事是讎家。杜鵑啼血染山花。」
J31nB268_p0646c25║徑山牙爪苦難捫，古柏相逢斷命根，立地與他三
J31nB268_p0646c26║十杖，山青水綠別乾坤。
J31nB268_p0646c27║臨濟第十七世仰山雪嵒祖欽禪師。高峰參，每入室，
J31nB268_p0646c28║師便問：「阿誰與你拖者死屍來？」聲未絕，便打出，峰罔
J31nB268_p0646c29║措。上徑山，一日，不覺隨眾于閣上諷經，舉頭見五祖
J31nB268_p0646c30║演和尚真讚云：「百年三萬六千朝，反覆元來是者漢。」
J31nB268_p0647a01║忽然有省悟。師前問，走侍師，師便問：「日間浩浩時，還
J31nB268_p0647a02║作得主麼？」峰云：「作得主。」又問：「睡夢中作得主麼？」峰云：
J31nB268_p0647a03║「作得主。」又問：「正睡著時，無夢無想，無見無聞，主在甚
J31nB268_p0647a04║麼處？」峰無對。經五年，一日，寓菴睡覺，正疑此事，忽同
J31nB268_p0647a05║宿道友推枕子墮地作聲，驀然疑破。師寄竹篦與峰，
J31nB268_p0647a06║有偈云：「上大今已無人，雪嵒可知禮也，一條黑漆竹
J31nB268_p0647a07║篦，分付原玅侍者。」
J31nB268_p0647a08║最苦參禪未徹頭，無聞無見勘來羞。髑髏正睡驚
J31nB268_p0647a09║開眼，定國安邦一念休。
J31nB268_p0647a10║臨濟第十八世天目山高峰原玅禪師。中峰觀流泉
J31nB268_p0647a11║有省，白師，師打趁。既而民間傳選童男女，峰問：「忽有
J31nB268_p0647a12║人來要和尚童男女時如何？」師曰：「我但度竹篦子與
J31nB268_p0647a13║他。」峰遂洞徹法源。師乃自題真贊付之曰：「我相不思
J31nB268_p0647a14║議，佛祖莫能視，獨許不肖兒，見得半邊鼻。」
J31nB268_p0647a15║訛言日出古風沉，一問當前意自深。卻笑作家無
J31nB268_p0647a16║眼力，真鋀換去好黃金。
J31nB268_p0647a17║臨濟第十九世天目山中峰明本禪師。千嵒請益無
J31nB268_p0647a18║字話，忽一日，聞鵲聲，得歡喜，呈似師，師略不肯。嵒發
J31nB268_p0647a19║憤夜臥，聞鼠翻飯碗墮地，恍然開悟。達旦，往質師，師
J31nB268_p0647a20║便問：「趙州因甚道箇無字？」嵒云：「老鼠喫貓飯。」師云：「未
J31nB268_p0647a21║在，更道。」嵒云：「和碗也打破。」師笑，不復詰。嵒禮辭，師囑
J31nB268_p0647a22║云：「汝宜隱遁嵒谷，不可隨世諦流布。時節若至，其理
J31nB268_p0647a23║自彰。」
J31nB268_p0647a24║禍事臨頭骨也蘇，鼠偷貓飯太無辜。供招一一難
J31nB268_p0647a25║翻款，養子之緣一笑符。
J31nB268_p0647a26║臨濟第二十世烏傷伏龍山千嵒元長禪師。萬峰參，
J31nB268_p0647a27║普請砍松次，峰拈石作獻珠狀，云：「請和尚酬價。」師云：
J31nB268_p0647a28║「不值半文錢。」峰云：「瞎。」師云：「我也瞎，汝也瞎。」峰云：「瞎！瞎！」
J31nB268_p0647a29║一日，師上堂，舉：「無風荷葉動，決定有魚行。」時萬峰出
J31nB268_p0647a30║眾，震聲一喝，拂袖而出，師便下座。後以法衣寄之，偈
J31nB268_p0647b01║曰：「鬱鬱黃花滿目秋，白雲端坐碧峰頭，無賓主句輕
J31nB268_p0647b02║拈出，一喝千江水逆流。」
J31nB268_p0647b03║松下千年有茯苓，如何得似寶珠明。快聞猛虎山
J31nB268_p0647b04║中嘯，不礙游魚海底行。
J31nB268_p0647b05║臨濟第二十一世姑蘇鄧尉山萬峰時蔚禪師。授寶
J31nB268_p0647b06║藏持偈云：「大愚肋下痛還拳，三要三玄絕正偏，臨濟
J31nB268_p0647b07║窟中師子子，燈燈續燄古今傳。」持後即繼師席。
J31nB268_p0647b08║尿床鬼子眼睛開，肋下三拳實俊哉。要使爺錢非
J31nB268_p0647b09║好子，生機一路道將來。
J31nB268_p0647b10║臨濟第二十二世姑蘇鄧尉山寶藏普持禪師。東明
J31nB268_p0647b11║旵，從出定，睹松有省。參果林和尚，林指見師，旵陳悟
J31nB268_p0647b12║因，師叱之曰：「佛法如大海，轉入轉深，那得泊在者裏？」
J31nB268_p0647b13║旵乃親炙座下。一日，問旵：「山不是佛，智不是道，汝云
J31nB268_p0647b14║何會？」旵向前問訊，叉手而立。師訶曰：「汝在此許多時，
J31nB268_p0647b15║還作者箇見解？」旵乃發憤，忘寢食。至第二夜，驀然徹
J31nB268_p0647b16║法源底。遂呈偈曰：「一拳打破太虛空，百億須彌不露
J31nB268_p0647b17║蹤。借問箇中誰是主，扶桑涌出一輪紅。」師笑曰：「雖然
J31nB268_p0647b18║如是，也須善自護持。時節既至，其理自彰。」
J31nB268_p0647b19║佛法真真似海深，擬將蠡測枉勞心，尖尖牛角翻
J31nB268_p0647b20║身出，解把虛空定一鍼。
J31nB268_p0647b21║臨濟第二十三世東明虛白慧旵禪師。海舟慈，初於
J31nB268_p0647b22║萬峰機下有省，遂廬於洞庭山。後一僧呵其見解，舟
J31nB268_p0647b23║即棄菴詣東明。一日，師問：「曾見人否？」舟曰：「見萬峰。」師
J31nB268_p0647b24║曰：「萬峰即今在什麼處？」舟罔然。師曰：「恁麼則何曾見
J31nB268_p0647b25║萬峰？」舟歸寮三晝夜，寢食俱忘，偶香燈繩斷墮地，廓
J31nB268_p0647b26║然大悟。詣關前呈悟繇，師曰：「老闍黎承嗣萬峰去。」舟
J31nB268_p0647b27║曰：「和尚為我打徹，豈得承嗣萬峰？」師遂出關，陞座曰：
J31nB268_p0647b28║「瞿曇有意向誰傳？伽葉無端開笑顏。今朝好笑東明
J31nB268_p0647b29║事，千古令人費唾唌。幸得海公忘我我，濟宗一脈續
J31nB268_p0647b30║綿綿。」擲拄杖云：「千觔擔子方全付，玄要如今拄杖談。」
J31nB268_p0647c01║以拂子擊三擊，下座。
J31nB268_p0647c02║何處歸來宿草菴？老君錯認古瞿曇。一番驟雨花
J31nB268_p0647c03║容褪，縹緲峰高滴翠嵐。
J31nB268_p0647c04║臨濟第二十四世海舟普慈禪師。寶峰瑄因為師造
J31nB268_p0647c05║塔院，斧誤傷足有省，乃充火頭。一日負柴，師見曰：「將
J31nB268_p0647c06║棘刺去作甚麼？」瑄曰：「是柴。」師呵呵大笑，瑄罔然。師曰：
J31nB268_p0647c07║「是柴，將去燒卻。」瑄遂起疑曰：「和尚畢竟是箇什麼道
J31nB268_p0647c08║理，故爾問我？」是夕刻意參究，不覺被火燎去眉毛，面
J31nB268_p0647c09║如刀割，以鏡照之，豁然大悟。作偈呈師，師便打，瑄奪
J31nB268_p0647c10║拄杖曰：「者條六尺竿，幾年不用，今日又要重拈。」師大
J31nB268_p0647c11║笑，瑄又呈偈曰：「棒頭著處血痕斑，笑裏藏刀仔細看，
J31nB268_p0647c12║不是英靈真漢子，死人喫棒舞喃喃。」師曰：「即此偈語，
J31nB268_p0647c13║可紹吾宗。」
J31nB268_p0647c14║量去量來六尺竿，眉毛燒去面難看。死人喫棒喃
J31nB268_p0647c15║喃舞，一紙家書報萬安。
J31nB268_p0647c16║臨濟第二十五世南京高峰寺寶峰明瑄禪師。天奇
J31nB268_p0647c17║和尚參，師問：「甚麼處來？」荅云：「北京。」師曰：「只在北京，別
J31nB268_p0647c18║有去處？」荅云：「隨方瀟灑。」師曰：「曾到四川否？」荅云：「到。」師
J31nB268_p0647c19║曰：「見法鑑不？」荅云：「見。」師曰：「見楚山不？」荅云：「見。」師曰：「法
J31nB268_p0647c20║鑑會下多少眾？」荅云：「三十。」師曰：「楚山會下多少眾？」荅
J31nB268_p0647c21║云：「三十。」師曰：「且不一般。」荅云：「本無差別，豈分彼此？」師
J31nB268_p0647c22║曰：「四川境界與我此間境界如何？」荅云：「江山雖異，風
J31nB268_p0647c23║月一般。」師豎起拳曰：「還有這箇麼？」荅云：「無。」師曰：「因甚
J31nB268_p0647c24║卻無？」荅云：「非我境界。」師曰：「汝不著空。」荅云：「終不向鬼
J31nB268_p0647c25║窟裏作活計。」師曰：「西天九十六種外道，你是第一奇。」
J31nB268_p0647c26║拂袖便行。後辭師，師付衣拂并偈曰：「濟山棒喝如輕
J31nB268_p0647c27║觸，殺活從茲手眼親。聖解凡情俱坐斷，曇華猶放一
J31nB268_p0647c28║枝新。」
J31nB268_p0647c29║何故繁詞掃不開，一拳高鑑自能裁。西天外道雖
J31nB268_p0647c30║蒙記，透網之鱗喚不來。
J31nB268_p0648a01║臨濟第二十六世天奇本瑞禪師，別號煢絕。問絕學
J31nB268_p0648a02║聰和尚：「苦樂皆心，因何外取？」聰云：「只為不了。」又問：「是
J31nB268_p0648a03║非皆事，因何妄承？」聰云：「錯認定盤星。」又問：「迷悟皆人，
J31nB268_p0648a04║因何不懂？」聰云：「早知燈是火，豈肯四方求？」
J31nB268_p0648a05║鐘聲披起鬱多羅，大地何人眼下摩？領得分明燈
J31nB268_p0648a06║火意，翻雲覆雨奈渠何。
J31nB268_p0648a07║臨濟第二十七世隨州關子嶺龍泉寺絕學無聞明
J31nB268_p0648a08║聰禪師。笑嵒和尚遍參歸侍師，值季秋雨寒，師命烘
J31nB268_p0648a09║爐，問：「人人有箇本來父母，子之父母今在何處？」嵒曰：
J31nB268_p0648a10║「一火焚之。」師曰：「恁麼則子無父母耶？」嵒曰：「有則有，只
J31nB268_p0648a11║是佛眼覷不見。」師曰：「子還見麼？」嵒曰：「某亦不見。」師曰：
J31nB268_p0648a12║「子何亦不見？」嵒曰：「若見則非真父母。」師曰：「善哉！」嵒遂
J31nB268_p0648a13║呈一偈曰：「本來真父母，歷劫不曾離，起坐承他力，寒
J31nB268_p0648a14║溫亦共知。相逢不相見，相見不相識，為問今何在？分
J31nB268_p0648a15║明呈似師。」師曰：「如是，如是！只此一偈，堪紹吾宗。」即說
J31nB268_p0648a16║偈曰：「汝心即我心，我心本無心，無心同佛心，佛心非
J31nB268_p0648a17║我心。」復曰：「佛如轉輪王，佛法如王命，佛子豎法幢，能
J31nB268_p0648a18║令邪作正。」囑嵒曰：「汝諦受持，遇緣熟者，智愚皆度，續
J31nB268_p0648a19║佛慧命，須待其人。」
J31nB268_p0648a20║千山歷盡草鞋穿，任運騰騰度好年。平實商量田
J31nB268_p0648a21║地穩，靈山慧命一絲懸。
J31nB268_p0648a22║臨濟第二十八世北京柳巷圓通菴笑嵒月心德寶
J31nB268_p0648a23║禪師。先龍池幻有祖聞琉璃燈花熚爆聲有省，參師
J31nB268_p0648a24║呈悟由，語至半，師驀趯出一隻鞋云：「向者裏道一句
J31nB268_p0648a25║來。」祖移時不能對，歸堂通夕不寐，逮明猶佇立簷下，
J31nB268_p0648a26║師出方丈見喚：某甲。祖回顧，師翹一足作修羅障日
J31nB268_p0648a27║月勢，祖忽有省。一日，師持拄杖入堂曰：「我者杖要與
J31nB268_p0648a28║人，有要底麼？」秘菴首座曰：「某甲要。」師曰：「汝要作麼？」曰：
J31nB268_p0648a29║「某甲要他鏟斷天下人舌根。」師以拄杖駕肩轉身云：
J31nB268_p0648a30║「楖栗橫擔不顧人，直人千峰萬峰去。」時龍池祖即下
J31nB268_p0648b01║禪坑云：「若果如是，須分付某甲可也，待前迎取。」師乃
J31nB268_p0648b02║微笑云：「汝當久久執持一番，始可打草去也。」祖後詣
J31nB268_p0648b03║方丈禮辭，師乃書曹溪正脈來源付祖，仍以斗笠贈
J31nB268_p0648b04║云：「當以此覆之，無露圭角去。」
J31nB268_p0648b05║兩片唇皮正合開，死蛇忽地觸人來。天明毒氣方
J31nB268_p0648b06║甦醒，翹足修羅也怪哉。
J31nB268_p0648b07║臨濟第二十九世荊溪龍池山幻有正傳禪師。密雲
J31nB268_p0648b08║和尚自方外回，師上堂，舉拂問云：「諸方還有者箇麼？」
J31nB268_p0648b09║和尚震威一喝，師云：「好一喝。」和尚連喝兩喝，歸位，師
J31nB268_p0648b10║顧云：「更喝一喝看。」和尚即出法堂，師便下座。
J31nB268_p0648b11║一番風雪一番寒，寒盡春來暖氣寬。者箇何勞重
J31nB268_p0648b12║舉出，驛亭西去是長安。
J31nB268_p0648b13║臨濟第三十世明州天童山密雲圓悟禪師。住金粟
J31nB268_p0648b14║時，牧雲門掌記入室陳所解，師厲聲曰：「即今作麼生？」
J31nB268_p0648b15║門擬議，師以拳築之，門頓忘前解，覺有所入。師知未
J31nB268_p0648b16║徹，屢抑之。師住天童，門復掌記，作萬松關偈云：「古路
J31nB268_p0648b17║松陰廿里長，過時誰覺骨毛涼？」師云：「何不道誰不骨
J31nB268_p0648b18║毛涼？」門忽省，脫去滯礙，歸寮獨坐，偶右手將左臂一
J31nB268_p0648b19║觸，頓明師用處。踰時，師題自真讚付之，有「正眼從來
J31nB268_p0648b20║廓頂門，歷歷綿綿續不亂」之句。門後出世，住嘉興古
J31nB268_p0648b21║南。
J31nB268_p0648b22║點鐵成金一剎那，髑髏見鬼奈渠何？風前撲破閒
J31nB268_p0648b23║家具，末後牢關掉臂過。
J31nB268_p0648b24║
J31nB268_p0648b25║
J31nB268_p0648b26║
J31nB268_p0648b27║
J31nB268_p0648b28║
J31nB268_p0648b29║
J31nB268_p0648b30║宗本投機頌（終）
J31nB268_p0648c01║牧雲和尚病游游刃目
J31nB268_p0648c02║法華勺海頌（二十八首）
J31nB268_p0648c03║法華後頌（十二首　附）
J31nB268_p0648c04║十牛頌（三十首，　初依梁山題十首，　次和千嵒長禪師十首附原偈，　次和普明禪師十首附原偈。）
J31nB268_p0648c05║四依法頌（四首）
J31nB268_p0648c06║十二時頌
J31nB268_p0648c07║四威儀頌
J31nB268_p0648c08║蓮華十二偈
J31nB268_p0648c09║和達觀大師夜行偈（四首）
J31nB268_p0648c10║
J31nB268_p0648c11║
J31nB268_p0648c12║
J31nB268_p0648c13║
J31nB268_p0648c14║
J31nB268_p0648c15║
J31nB268_p0648c16║
J31nB268_p0648c17║
J31nB268_p0648c18║
J31nB268_p0648c19║
J31nB268_p0648c20║病游游刃目（終）
J31nB268_p0648c21║
J31nB268_p0648c22║
J31nB268_p0648c23║
J31nB268_p0648c24║
J31nB268_p0648c25║
J31nB268_p0648c26║
J31nB268_p0648c27║
J31nB268_p0648c28║
J31nB268_p0648c29║
J31nB268_p0648c30║
J31nB268_p0649a01║牧雲和尚病游游刃
J31nB268_p0649a02║記室　智時　重編
J31nB268_p0649a03║侍者　超慧　對閱
J31nB268_p0649a04║法華勺海頌（丁卯藤谿艸堂作）
J31nB268_p0649a05║序品
J31nB268_p0649a06║靈鷲峰高插太虛，法筵龍象此同居，眉光放處吾無
J31nB268_p0649a07║隱，疑網興時習尚餘。掩耳偷鈴笑慈氏，證龜成鱉有
J31nB268_p0649a08║曼殊，分明唱徹陽春也，獨怪無人識得渠。
J31nB268_p0649a09║方便品
J31nB268_p0649a10║坐對青山轉不禁，劫先風月浩沉沉，生平罕遇真知
J31nB268_p0649a11║已，老去思傾未了心。定起猊床重自歎，機當鹿苑竟
J31nB268_p0649a12║誰深，今朝不惜重相為，大事因緣請各任。
J31nB268_p0649a13║譬喻品
J31nB268_p0649a14║鶩子分明記佛身，更為疑眾指前因，曾憐朽宅生娛
J31nB268_p0649a15║樂，故誘名車設異珍。露地到來無一物，白牛行處自
J31nB268_p0649a16║相親，只今回首莊嚴路，莫道儂家語誑人。
J31nB268_p0649a17║信解品
J31nB268_p0649a18║枯木無花春暗持，導師善巧卒難知，只圖掃垢酬微
J31nB268_p0649a19║價，竟列趨庭撫令儀。寶藏信非人所授，貧兒卻以富
J31nB268_p0649a20║為奇，而今受用頭頭也，信手拈來不用疑。
J31nB268_p0649a21║藥草喻品
J31nB268_p0649a22║唱一圓音應萬機，沛然甘雨夜祈祈，山川遍澍同乎
J31nB268_p0649a23║潤，草對生光稱所宜。物不自知根上下，雨何曾念物
J31nB268_p0649a24║妍媸，窮兒取譬雖為善，有似持蠡測海涯。
J31nB268_p0649a25║授記品
J31nB268_p0649a26║兒曹踊躍似知音，先把頭陀惡水淋，美膳固為王者
J31nB268_p0649a27║味，殘杯何待主人斟。掃除骨裏焦芽習，放下林間示
J31nB268_p0649a28║寂心，成佛豈因斯日記，茫茫長劫到而今。
J31nB268_p0649a29║化城喻品
J31nB268_p0649a30║微塵劫事已茫然，具眼觀之在目前，盡說此經新教
J31nB268_p0649b01║海，寧知聚首舊因緣。險途中息殊堪畏，寶所前行慎
J31nB268_p0649b02║著鞭，腳底苟能通一線，橫眠三界總神仙。
J31nB268_p0649b03║五百弟子授記品
J31nB268_p0649b04║一酬一唱互揄揚，笑看靈山傀儡場，果爾繫珠皆小
J31nB268_p0649b05║道，如何垂手類空王？囊錐已露難遮掩，雲路初攀且
J31nB268_p0649b06║頡頏，五百應真真大士，頂門誰不具圓光？
J31nB268_p0649b07║授學無學人記品
J31nB268_p0649b08║祖翁田地誰無分，佛職還憑佛口宣，功德林中添喜
J31nB268_p0649b09║氣，菩提座上藹香煙。羅睺長子行何密，慶喜巾瓶願
J31nB268_p0649b10║甚堅，究竟了知無別法，二千同此一燈傳。
J31nB268_p0649b11║法師品
J31nB268_p0649b12║高山平地有泉源，何日靈山授記完，演唱真乘良不
J31nB268_p0649b13║易，厭離濁世未為難。其誰能作如來使，不妄隨方豎
J31nB268_p0649b14║剎竿，慈室忍衣空法座，難思悲願此中安。
J31nB268_p0649b15║見寶塔品
J31nB268_p0649b16║惡世弘經事可哀，必須明誓預為栽，諸人未合埋頭
J31nB268_p0649b17║去，古佛亦因聞法來。土盡凡情原自淨，塔封深願不
J31nB268_p0649b18║輕開，獨憐無客全身荷，憂色徒懸大覺腮。
J31nB268_p0649b19║提婆達多品
J31nB268_p0649b20║未得其人荷此宗，再將往事告春風，求師曾亦忘尊
J31nB268_p0649b21║貴，乞法何嘗為己躬？器就愈思爐鞴玅，經聞頓覺聖
J31nB268_p0649b22║凡空，君看七歲龍王女，掌上明珠照不窮。
J31nB268_p0649b23║持品
J31nB268_p0649b24║翻然起座願持經，水母隨蝦每後行，其奈坦途齊掉
J31nB268_p0649b25║臂，更無惡世獨留情。大心似亦因人發，小智終難見
J31nB268_p0649b26║物平，猛利還他師子子，雙眸纔顧作嚬呻。
J31nB268_p0649b27║安樂行品
J31nB268_p0649b28║玅法逢人作麼弘，法王法式我能徵，境風上下宜乎
J31nB268_p0649b29║遠，法見幽深未可矜。安樂行中多受用，慈悲室內絕
J31nB268_p0649b30║冤憎，勞生均有髻珠在，指出神光迥照乘。
J31nB268_p0649c01║從地涌出品
J31nB268_p0649c02║欲彰大本開情見，恰有同心發此機，止眾音聲猶未
J31nB268_p0649c03║絕，無邊龍象已雲歸。看來一任稱奇特，突出應難辨
J31nB268_p0649c04║是非，不得折衝彌勒佛，法筵誰解破重圍？
J31nB268_p0649c05║如來壽量品
J31nB268_p0649c06║等閒覿面少相知，佛壽從來無始時，巧問正酬深有
J31nB268_p0649c07║旨，計名求跡謾多疑。癡兒耐作尋常想，玅藥權言歿
J31nB268_p0649c08║後遺，不識今時誰醒悟？折旋俯仰見良醫。
J31nB268_p0649c09║分別功德品
J31nB268_p0649c10║上苑和風度曉天，芸芸百卉盡增妍，一時靈鳥為之
J31nB268_p0649c11║舞，此際真機未易傳。金屑眼中雖不著，玉毫頂上幸
J31nB268_p0649c12║皆旋，明斯即起如來慧，十聖三賢隔此源。
J31nB268_p0649c13║隨喜功德品
J31nB268_p0649c14║優缽香飄劫外春，過門誰謂等閒人，腳跟不動菩提
J31nB268_p0649c15║結，耳朵聊聞佛位鄰。有願希求行上施，未知保護走
J31nB268_p0649c16║家珍，笑他羅漢超三界，彼法何如此法真。
J31nB268_p0649c17║法師功德品
J31nB268_p0649c18║六根原是父娘生，悉見三千眼太明，鳥過須彌同寶
J31nB268_p0649c19║色，鼓鳴忉利識天聲。宣傳節拍還依調，超證斯須不
J31nB268_p0649c20║礙情，一片法雲彌覆處，玅蓮花正長芳莖。
J31nB268_p0649c21║常不輕菩薩品
J31nB268_p0649c22║逢人且說三分話，未可全拋一片心，指出夜光翻按
J31nB268_p0649c23║劍，泣投良璧鮮知音。但於頂𩕳時提點，不用經文細
J31nB268_p0649c24║講尋，全部法華通體現，當年禮拜要傳今。
J31nB268_p0649c25║如來神力品
J31nB268_p0649c26║此經功德莫能揚，普對人天出廣長，已信如來誠諦
J31nB268_p0649c27║語，更瞻毛孔大悲光。神通示現經千歲，謦欬分明遍
J31nB268_p0649c28║十方，珍重當時求法士，更於何處覓經王。
J31nB268_p0649c29║囑累品
J31nB268_p0649c30║頂門不惜手三摩，法柄明明付囑他，慈學如來母帶
J31nB268_p0650a01║吝，智窮經藏莫傳訛。觀根亦可談餘法，選佛須知別
J31nB268_p0650a02║有科，不歷僧祗明底事，英靈何限在娑婆。
J31nB268_p0650a03║藥王菩薩本事品
J31nB268_p0650a04║醍醐何幸得深嘗，三昧尋於四體彰，重法便將輕髓
J31nB268_p0650a05║腦，酬恩殊愧散花香。通身紅燄光明遍，滿臂青煙歲
J31nB268_p0650a06║月長，立雪少林方可祖，古今法任不尋常。
J31nB268_p0650a07║玅音菩薩本事品
J31nB268_p0650a08║寶蓮呈瑞碧峰頭，共仰真人到此遊，次第快談菩薩
J31nB268_p0650a09║行，往來不憚道途修。遐宣經法分千體，明照娑婆只
J31nB268_p0650a10║一漚，三昧現身看所證，藥王本事正同流。
J31nB268_p0650a11║觀世音菩薩普門品
J31nB268_p0650a12║大心弘法盡超倫，更有真慈示普門，觀及音聲皆解
J31nB268_p0650a13║脫，稱其名號獨威神。一毛孔裏誰無血，百草頭邊總
J31nB268_p0650a14║是春，要識家家觀自在，潮聲海岸恰同聞。
J31nB268_p0650a15║陀羅尼品
J31nB268_p0650a16║道勝魔高自古然，出頭只慮法師難，經中福聚猶堪
J31nB268_p0650a17║較，肘後靈符莫測端。一字兩言人但念，真慈密義口
J31nB268_p0650a18║同歡，頭顱破似阿黎樹，衛法藍婆格外看。
J31nB268_p0650a19║玅莊嚴王品
J31nB268_p0650a20║山河壯麗帝王家，古佛林中說法華，非子正同真子
J31nB268_p0650a21║慮，三人總為一人差。蓬生麻裏曾扶直，法變奇時卻
J31nB268_p0650a22║轉邪，留樣古今菩薩子，隨方好馭白牛車。
J31nB268_p0650a23║普賢菩薩勸發品
J31nB268_p0650a24║百千天樂自東來，象駕崢嶸覲寶臺，問荅共期扶正
J31nB268_p0650a25║法，遊行只為拔英材。一回瞻仰威無極，末後慇懃語
J31nB268_p0650a26║更哀，三令五申勞勸發，心花誰箇應時開。
J31nB268_p0650a27║法華後頌（十二首。　此師主法鶴林時作，因從前題，故附編于此。）
J31nB268_p0650a28║閒將教網竹窗棎，錦軸牙籤我獨諳，諸佛出興惟為
J31nB268_p0650a29║一，道場證得本非三。利根善自知方便，少智無從識
J31nB268_p0650a30║苦甘，一會靈山今未散，何人解折古優曇。
J31nB268_p0650b01║其二
J31nB268_p0650b02║靈鷲嵯峨草色青，曩時法會至今惺，六根清淨方明
J31nB268_p0650b03║佛，四法圓修必得經。白象六牙勞降吉，紅蓮一片費
J31nB268_p0650b04║叮嚀，魚龍悟去知多少，江上西風打殿鈴。
J31nB268_p0650b05║其三
J31nB268_p0650b06║曉起山頭望白雲，秋林葉落正紛紛，歸來弱喪曾疑
J31nB268_p0650b07║父，在遠傭兒那識君。較富自疑尊善逝，論功未可薄
J31nB268_p0650b08║聲聞，諸魔戰勝平三界，智鎧親披有賚文。
J31nB268_p0650b09║其四
J31nB268_p0650b10║止啼黃葉信非金，三七思惟太苦心，佳境引人從漸
J31nB268_p0650b11║入，寶山指我悔遲尋。敢隨蔑戾貪嗔競，已信如來善
J31nB268_p0650b12║巧深，頂戴河沙無可報，請將遺法播叢林。
J31nB268_p0650b13║其五
J31nB268_p0650b14║苦海茫茫未有津，邪師指點益飄淪，百千萬劫難遭
J31nB268_p0650b15║佛，四十九年真為人。末後一經稱顧命，現前諸子得
J31nB268_p0650b16║安身，名山飛錫從來往，不向虛空問主賓。
J31nB268_p0650b17║其六
J31nB268_p0650b18║秋光清冷下梧桐，古佛當陽野殿空，吹角歌揚諸上
J31nB268_p0650b19║善，聚沙游戲小兒童。青鹽白酒家家有，流水桃花處
J31nB268_p0650b20║處通，不識誰家春最好，枝頭經歲帶深紅。
J31nB268_p0650b21║其七
J31nB268_p0650b22║脫珍著弊念兒曹，天子何曾去刈茅？十二法輪三為
J31nB268_p0650b23║轉，百千手眼一時拋。壎箎迭奏元兄弟，函矢相持亦
J31nB268_p0650b24║故交，廣大法門難置辨，雲堂鐘磬夜深敲。
J31nB268_p0650b25║其八
J31nB268_p0650b26║凡聖靈根不隔絲，騰騰作息過平時，忽拈佛字來驚
J31nB268_p0650b27║眾，莫怪藤條便打伊。逸格機權臨濟用，大人境界普
J31nB268_p0650b28║賢知，明州布袋呵呵笑，日在街頭等阿誰？
J31nB268_p0650b29║其九
J31nB268_p0650b30║人天百萬集金鐘，實相深談未有終；茅土昔曾班法
J31nB268_p0650c01║將，髻珠今直授凡庸。從教劫火乾滄海，一任毘嵐撼
J31nB268_p0650c02║碧峰；嘉會須知無聚散，園林堂閣寶華重。
J31nB268_p0650c03║其十
J31nB268_p0650c04║大事明明不落階，衣珠曠劫豈曾埋，教門無此來收
J31nB268_p0650c05║局，我佛何時暢本懷。請急回光同猛省，未須著意強
J31nB268_p0650c06║安排，尋常幸在牛車坐，最惜馳求費草鞋。
J31nB268_p0650c07║十一
J31nB268_p0650c08║青山綠水眼前鋪，匝地春風唱鷓鴣，莊子夢中方栩
J31nB268_p0650c09║栩，盧生枕上未蘧蘧。三車門外招難出，百舌林間喚
J31nB268_p0650c10║不蘇，待得四山相逼去，鼠肝蟲臂歎芒乎。
J31nB268_p0650c11║十二
J31nB268_p0650c12║茫茫大塊受甄陶，役役人生也甚勞，醉臥他筵宜自
J31nB268_p0650c13║醒，棲遲火宅未為高。一絲紅線將牽象，三尺黃竿只
J31nB268_p0650c14║釣鰲，轉眼木龜何處遇，滄溟無際浪滔滔。
J31nB268_p0650c15║十牛頌（三十首）
J31nB268_p0650c16║相傳古梁山和尚有十牛頌，惜未見也，其題則存。
J31nB268_p0650c17║學者能韻語，多隨題描邈，罔諳正旨，此大病也。要
J31nB268_p0650c18║非古人善巧提持之過，乃學者不真參力究之過
J31nB268_p0650c19║也。丙子秋，病臥天童記室，因揭示正意，依梁山題
J31nB268_p0650c20║頌之。次和千嵒長祖，次和普明禪師，計三十首，就
J31nB268_p0650c21║正於老人本色道流，期共觀焉。
J31nB268_p0650c22║初依梁山題十首
J31nB268_p0650c23║尋牛
J31nB268_p0650c24║說似一物即不中，權為牛頌指朦朧，牛兮切忌外頭
J31nB268_p0650c25║覓，只在當人猛省逢。
J31nB268_p0650c26║見跡
J31nB268_p0650c27║三界橫奔秪者頭，堂堂正體沒端白，清風過處身毛
J31nB268_p0650c28║豎，直下知蹤免別求。
J31nB268_p0650c29║見牛
J31nB268_p0650c30║一毛頭上識根源，遍界分明體段全，堪笑隨言圖畫
J31nB268_p0651a01║者，那知鼻孔落何邊。
J31nB268_p0651a02║得牛
J31nB268_p0651a03║凡同血氣體同彰，得者何勞別論量，觸破虛空牛本
J31nB268_p0651a04║分，時人不薦便生狂。
J31nB268_p0651a05║牧牛
J31nB268_p0651a06║時中常在即為牧，不必揚鞭舉杖捶，錯起閒思去降
J31nB268_p0651a07║伏，腳頭蹉過自無知。
J31nB268_p0651a08║騎牛到家
J31nB268_p0651a09║日用無時放過他，山山水水自難遮，須知不走千差
J31nB268_p0651a10║境，驀直騎來便到家。
J31nB268_p0651a11║亡牛存人
J31nB268_p0651a12║牧牛覿面莫非牛，認著何如放下休？具眼早應知落
J31nB268_p0651a13║處，莫於頭外更尋頭。
J31nB268_p0651a14║人牛俱忘
J31nB268_p0651a15║人牛本是語言分，一併亡來體最親，切忌便將空作
J31nB268_p0651a16║解，當陽自昧本來人。
J31nB268_p0651a17║返本還源
J31nB268_p0651a18║曠劫常光本現前，東奔西觸枉拘纏，到頭迷悟無干
J31nB268_p0651a19║我，渴飲饑餐秪舊顏。
J31nB268_p0651a20║入廛垂手
J31nB268_p0651a21║達本當人安本分，忽從箇裏轉身來，要人知有者般
J31nB268_p0651a22║事，不擊頭顱便掌腮。
J31nB268_p0651a23║次和千嵒長祖十首（附原頌）
J31nB268_p0651a24║尋牛
J31nB268_p0651a25║暫時不在急須尋，莫待渠儂入草深，滿目青山無
J31nB268_p0651a26║別跡，只消回首一沉吟。
J31nB268_p0651a27║無端向外把牛尋，秪為迷頭日已深，一度回光重省
J31nB268_p0651a28║得，還鄉曲信口中吟。
J31nB268_p0651a29║見跡
J31nB268_p0651a30║也知隔遠苦無多，只管貪程作甚麼，蹄踏蹄兮嘴
J31nB268_p0651b01║連嘴，明明此物更非他。
J31nB268_p0651b02║思量尋覓路逾多，覿體分明見也麼？眼快直須看腳
J31nB268_p0651b03║下，冷冷騰踏自非他。
J31nB268_p0651b04║見牛
J31nB268_p0651b05║臨風忽叫鶯和聲，抬起頭來雙眼青，業債知他填
J31nB268_p0651b06║未足，歸耕隴畝望秋成。
J31nB268_p0651b07║把定全牛那作聲，通身毛竅不粧青，謾將鼻孔重新
J31nB268_p0651b08║整，日用原來本現成。
J31nB268_p0651b09║得牛
J31nB268_p0651b10║如今處處得逢渠，帶水拖泥不用除，總是國王田
J31nB268_p0651b11║地上，何妨村草步頭居。
J31nB268_p0651b12║出生入死力承渠，烈性天然豈用除，只為乾坤收不
J31nB268_p0651b13║得，至今無地作安居。
J31nB268_p0651b14║牧牛
J31nB268_p0651b15║百草頭邊百億身，如何得不犯纖塵？鼻繩拽轉從
J31nB268_p0651b16║頭看，誰是牛兮誰是人？
J31nB268_p0651b17║聲色堆頭看倒身，了無心意觸諸塵，健時即起倦來
J31nB268_p0651b18║臥，把柄終非仗別人。
J31nB268_p0651b19║騎牛到家
J31nB268_p0651b20║露地橫眠已到家，不騎泥像學丹霞，尾巴搖動三
J31nB268_p0651b21║千界，還作宗門中爪牙。
J31nB268_p0651b22║管帶渾忘已到家，眼空天地氣吞霞，饒他佛祖近不
J31nB268_p0651b23║得，若箇當頭犯爪牙。
J31nB268_p0651b24║亡牛存人
J31nB268_p0651b25║無牛得看只看山，一箇翁翁閒更閒，喜有白雲相
J31nB268_p0651b26║伴住，溪邊茆屋兩三間。
J31nB268_p0651b27║養熟牛兒豈定山，橫眠鬧市也安閒，一朝放去喪其
J31nB268_p0651b28║偶，收轉全機掌握間。
J31nB268_p0651b29║人牛俱亡
J31nB268_p0651b30║皮毛筋骨蕩然空，好手母勞游刃通，正眼瞎驢邊
J31nB268_p0651c01║滅卻，更將何物顯真宗。
J31nB268_p0651c02║人牛兩箇應時空，一片風光本地通，問著放君三十
J31nB268_p0651c03║棒，莫存迷悟振吾宗。
J31nB268_p0651c04║返本還源
J31nB268_p0651c05║現成公案孰施功，耳不盲兮眼不聾，一一音聲諸
J31nB268_p0651c06║色相，分明黑白間青紅。
J31nB268_p0651c07║大象繇來不宰功，眼睛如瞎耳如聾，時人怪煞多知
J31nB268_p0651c08║見，昧卻源頭較白紅。
J31nB268_p0651c09║入廛垂手
J31nB268_p0651c10║殺人便解活人來，鬣頷何妨又吒腮，甘作畜生行
J31nB268_p0651c11║異類，重重關鎖盡衝開。
J31nB268_p0651c12║恁麼人兮恁麼來，無端腦後露雙腮，生擒活捉無餘
J31nB268_p0651c13║事，秪點同流正眼開。
J31nB268_p0651c14║次和普明禪師十首（附原頌）
J31nB268_p0651c15║未牧
J31nB268_p0651c16║生獰頭角恣咆哮，奔走溪山路轉遙，一片黑雲橫
J31nB268_p0651c17║谷口，誰知步步犯佳苗。
J31nB268_p0651c18║從他露地走咆哮，頭角分明自不遙，秪為馳求成自
J31nB268_p0651c19║昧，茫然分艸又分苗。
J31nB268_p0651c20║初調
J31nB268_p0651c21║我有芒繩驀鼻穿，一迴奔競痛加鞭，從來劣性難
J31nB268_p0651c22║調制，猶得山童盡力牽。
J31nB268_p0651c23║牛如狂走鼻難穿，大丈夫兒好著鞭，不惜當頭揮一
J31nB268_p0651c24║下，逢人自肯匪他牽。
J31nB268_p0651c25║受制
J31nB268_p0651c26║漸調漸伏息奔馳，渡水穿雲步步隨，手把芒繩無
J31nB268_p0651c27║少緩，牧童終日自忘疲。
J31nB268_p0651c28║迷時似向外邊馳，覺了原來步步隨，驀直看伊行去
J31nB268_p0651c29║好，無端執捉枉勞疲。
J31nB268_p0651c30║迴首
J31nB268_p0652a01║日久功深始轉頭，顛狂心力漸調柔，山童未肯全
J31nB268_p0652a02║相許，猶把芒繩且繫留。
J31nB268_p0652a03║暫忘而覺是迴頭，通體堅凝沒點柔，同副皮毛好珍
J31nB268_p0652a04║重，莫煩繩索苦羈留。
J31nB268_p0652a05║馴伏
J31nB268_p0652a06║綠楊陰下古溪邊，放去收來得自然，日暮碧雲芳
J31nB268_p0652a07║草地，牧童歸去不須牽。
J31nB268_p0652a08║管炤牛兮在我邊，等閒放去也如然，堂堂日用自隨
J31nB268_p0652a09║順，鼻孔分明不待牽。
J31nB268_p0652a10║無礙
J31nB268_p0652a11║露地安眠意自如，不勞鞭策永無拘，山童穩坐青
J31nB268_p0652a12║松下，一曲昇平樂有餘。
J31nB268_p0652a13║呼馬呼牛步自如，風吹日炙體何拘，青山高下渾無
J31nB268_p0652a14║異，卻愛溪東水草餘。
J31nB268_p0652a15║任運
J31nB268_p0652a16║柳岸春波夕炤中，淡煙芳草綠茸茸，饑餐渴飲隨
J31nB268_p0652a17║時過，石上山童睡正濃。
J31nB268_p0652a18║不落陰陽造化中，也知春暖草茸茸，是凡是聖自不
J31nB268_p0652a19║識，兀兀騰騰得意濃。
J31nB268_p0652a20║相忘
J31nB268_p0652a21║白牛常在白雲中，人自無心牛亦同，月透白雲雲
J31nB268_p0652a22║影白，白雲明月任西東。
J31nB268_p0652a23║牧牛人立在牛中，出入相看在在同，直下兩忘無彼
J31nB268_p0652a24║此，迥然頭角任西東。
J31nB268_p0652a25║獨炤
J31nB268_p0652a26║牛兒無處牧童閒，一片孤雲碧嶂間，拍手高歌明
J31nB268_p0652a27║月下，歸來猶有一重關。
J31nB268_p0652a28║覷破全牛喜得閒，四蹄原在一身間，乾坤廓落今何
J31nB268_p0652a29║覓，滿目青山夜不關。
J31nB268_p0652a30║雙泯
J31nB268_p0652b01║人牛不見杳無蹤，明月光寒萬象空，若問其中端
J31nB268_p0652b02║的意，野花芳草自叢叢。
J31nB268_p0652b03║人牛泯處絕餘蹤，正顯其源不即空，堪惜古人無合
J31nB268_p0652b04║煞，一回落草語叢叢。
J31nB268_p0652b05║四依法頌
J31nB268_p0652b06║日中食
J31nB268_p0652b07║謀道棲林下，甘香不自炊，為緣刪欲累，乃更限中時。
J31nB268_p0652b08║杲日當空炤，晴煙遍野馳，苟心同應量，五觀復何施？
J31nB268_p0652b09║樹下宿
J31nB268_p0652b10║夜宿投何處，高柯即旅亭，曲肱安至樂，兀坐露全形。
J31nB268_p0652b11║斜月雲邊度，微霜葉上零，楊岐吁歎意，此際獨惺惺。
J31nB268_p0652b12║糞埽衣
J31nB268_p0652b13║固是機頭物，初非乞得來，洗從幽澗曲，拾自白雲堆。
J31nB268_p0652b14║手綴功何密，身披暖不開，此稱雞足行，留與後人裁。
J31nB268_p0652b15║腐爛藥
J31nB268_p0652b16║幻質誠如夢，母矜病見侵，藥原隨處是，醫謾別方尋。
J31nB268_p0652b17║拈起都無味，嘗來必稱心，箇中奇特意，相遇寡知音。
J31nB268_p0652b18║十二時頌
J31nB268_p0652b19║平旦寅，恰惺惺，雙眼豁，本來人。
J31nB268_p0652b20║日出卯，光皎皎，覿面來，沒邊表。
J31nB268_p0652b21║食時辰，饑逼人，一粥罷，忘百珍。
J31nB268_p0652b22║禺中巳，無別事，任騰騰、行坐住。
J31nB268_p0652b23║日南午，全體露，蹈大方，莫能伍。
J31nB268_p0652b24║日昧未，何處去？頂門上，轆轆地。
J31nB268_p0652b25║晡時申，絕疏親，有問著，毒拳伸。
J31nB268_p0652b26║日入酉，乂兩手，本不識，慵啟口。
J31nB268_p0652b27║黃昏戌，黑漆漆，鼯鼠聲，出東壁。
J31nB268_p0652b28║人定亥，百事懈，倒身眠，由自在。
J31nB268_p0652b29║半夜子，何面嘴，大夢中，同彼此。
J31nB268_p0652b30║雞鳴丑，卻知有，喚不醒，棒汝首。
J31nB268_p0652c01║四威儀
J31nB268_p0652c02║山中行，古路踏來蒼蘚平。相隨也，雲鳥互飛騰。
J31nB268_p0652c03║山中住，兀然忘卻人間世。笑溪花，無端流出去。
J31nB268_p0652c04║山中坐，最好奇峰面一箇。衲衣寒，卻怪秋雲裹。
J31nB268_p0652c05║山中臥，林風吹我華胥破。忽摸著，須彌枕子大。
J31nB268_p0652c06║蓮花十二偈
J31nB268_p0652c07║根
J31nB268_p0652c08║直下淤泥三尺。此根誰見如船，自有天然形段，不許
J31nB268_p0652c09║時人亂傳。
J31nB268_p0652c10║絲
J31nB268_p0652c11║只此懸絲微胍，渾然枝節之中，驀地劈開一線，直看
J31nB268_p0652c12║透色透空。
J31nB268_p0652c13║蔤
J31nB268_p0652c14║是種生成奇特，不受世間凌壓，縱教埋沒深泥，依舊
J31nB268_p0652c15║爪牙露出。
J31nB268_p0652c16║莖
J31nB268_p0652c17║突起了無枝葉，唯知向上而行，四顧孰為伴侶，同根
J31nB268_p0652c18║彼此亭亭。
J31nB268_p0652c19║葉
J31nB268_p0652c20║偃覆清波如蓋，清涼四面咸乘，一任風吹雨打，不涉
J31nB268_p0652c21║漏無漏因。
J31nB268_p0652c22║珠
J31nB268_p0652c23║粒粒似從天降，圓明觸目皆同，一棒何妨打散，從教
J31nB268_p0652c24║翳滅花空。
J31nB268_p0652c25║萼
J31nB268_p0652c26║文彩闇然已彰，風標卓爾獨立，衲僧若也知歸，笑殺
J31nB268_p0652c27║當年面壁。
J31nB268_p0652c28║華
J31nB268_p0652c29║不是曼陀羅種，亦非優曇缽花，覿面須高著眼，當陽
J31nB268_p0652c30║一朵堪誇。
J31nB268_p0653a01║杳
J31nB268_p0653a02║拂拂來從何處，依依兩鼻孔邊，嗅著若將香會，知君
J31nB268_p0653a03║尚被塵黏。
J31nB268_p0653a04║房
J31nB268_p0653a05║無論大莖小莖，謾分凡胎聖胎，箇裏全身涌出，迴看
J31nB268_p0653a06║處處蓮臺。
J31nB268_p0653a07║菂
J31nB268_p0653a08║打初曾植何因，究竟乃成今果，咨爾現前諸子，識取
J31nB268_p0653a09║本生父母。
J31nB268_p0653a10║心
J31nB268_p0653a11║咬嚼元無多子，此味阿誰瞞得？等閒擲向人前，明眼
J31nB268_p0653a12║衲僧罔測。
J31nB268_p0653a13║和達觀大師夜行偈四首（附本偈及天隱和尚和偈）
J31nB268_p0653a14║星夜經行時，前後步互起。前步若至地，後步不能
J31nB268_p0653a15║起。後步若至地，前步亦不起。前後不至地，乃能起
J31nB268_p0653a16║不已。即此諦觀之，足何嘗至地。足既不至地，空水
J31nB268_p0653a17║亦可履。空水既可履，神通孰不具。（右本偈）
J31nB268_p0653a18║月下閒經行，步步須自起。前步不至地，後步不能
J31nB268_p0653a19║起。後步若止地，前步亦不起。前後不住地，乃能步
J31nB268_p0653a20║不已。吾以是觀之，足何嘗住地。足既不住地，空水
J31nB268_p0653a21║履無履。空水履無履，神通箇箇具。（右天隱和尚和）
J31nB268_p0653a22║日用經行時，兩足因地起。後足若離地，前足不能起。
J31nB268_p0653a23║前足若離地，後足亦不起。前後不離地，乃能走不已。
J31nB268_p0653a24║以足眾觀之，足行不離地。詎知地性空，足亦何嘗履。
J31nB268_p0653a25║足既未嘗履，不必說神通，不必執空水。堂堂法界身，
J31nB268_p0653a26║任運本來具。
J31nB268_p0653a27║日用經行時，足地互忘起。足若有地念，足應計地起。
J31nB268_p0653a28║地若有足念，地應覺地起。足地因兩忘，經行乃不已。
J31nB268_p0653a29║吾因發明之，心忘不見地。心忘不見地，空水斯可履。
J31nB268_p0653a30║空水雖云履，神通聖凡具。
J31nB268_p0653b01║日用經行時，步無定相起。後若有定相，云何向前起。
J31nB268_p0653b02║前若有定相，云何復後起。前後無定相，履地乃不已。
J31nB268_p0653b03║吾因發明之，活步攝死地。活步攝死地，空水一道履。
J31nB268_p0653b04║空水一道履，法法圓通具。
J31nB268_p0653b05║日用經行時，步無步相起。步若有步相，未步相何起。
J31nB268_p0653b06║未步本無相，已起同未起。已起同未起，無起亦無已。
J31nB268_p0653b07║吾因發明之，步步無生地。步步無生地，空水誰見履。
J31nB268_p0653b08║空水不見履，神通贅言具。
J31nB268_p0653b09║
J31nB268_p0653b10║病游游刃（終）。
J31nB268_p0653b11║
J31nB268_p0653b12║
J31nB268_p0653b13║
J31nB268_p0653b14║
J31nB268_p0653b15║
J31nB268_p0653b16║
J31nB268_p0653b17║
J31nB268_p0653b18║
J31nB268_p0653b19║
J31nB268_p0653b20║
J31nB268_p0653b21║
J31nB268_p0653b22║
J31nB268_p0653b23║
J31nB268_p0653b24║
J31nB268_p0653b25║
J31nB268_p0653b26║
J31nB268_p0653b27║
J31nB268_p0653b28║
J31nB268_p0653b29║
J31nB268_p0653b30║
J31nB268_p0653c01║自敘
J31nB268_p0653c02║茫茫大塊，載我以生，勞我以形，息我以老，佚我以死。死
J31nB268_p0653c03║果佚乎？釋迦老子以生老病死總目之為苦諦。三乘聖
J31nB268_p0653c04║人之出世，皆因厭苦而修道，修道而證滅，證滅而後生
J31nB268_p0653c05║死空，乃知浪死非佚之道矣。其故何耶？一切有情所感
J31nB268_p0653c06║之身，福業雜糅，捨此則趣彼，想高情下，流轉生死之途，
J31nB268_p0653c07║正如轆轤不息，豈一死而即了局哉？繇是觀之，吾人莫
J31nB268_p0653c08║不有身，則莫不有生死之大病。是病世醫拱手，除佛莫
J31nB268_p0653c09║療。其或不諳病源，妄修藥劑，則為戲論也明矣。設有誤
J31nB268_p0653c10║服他藥，至於宛轉躄地而莫救，可不哀耶？余自謝俗，汲
J31nB268_p0653c11║汲於東西南北不遑安處者，無他，博問先知，審此病源
J31nB268_p0653c12║而已。故十餘年之游，謂之病游。又十餘年間，一身恒病，
J31nB268_p0653c13║以病而畏生死愈切，每抱病而游，不以病而不游。游者
J31nB268_p0653c14║何？務求好色香藥於良導，冀差我此病也。於是所寓非
J31nB268_p0653c15║一人、所感非一境，磨礱砥礪，所造日移，不覺咨嗟詠歎
J31nB268_p0653c16║之音生焉。雖咨嗟詠歎，非有意於語言文字也。撥草瞻
J31nB268_p0653c17║風，登山臨水，直發病游之心志，初不自知耳。噫！窮途往
J31nB268_p0653c18║復，寓事攄懷，興味蕭然，于斯可見。若夫侍嚴師、值畏友，
J31nB268_p0653c19║錐劄命脈，攻擊病本，有時瞑眩而憤悶，有時慶快而踴
J31nB268_p0653c20║躍，一按指間，身相不移，大病了無覓處，豈語言文字所
J31nB268_p0653c21║可形容者哉？亦俟夫病可者，得之言外云爾。
J31nB268_p0653c22║時
J31nB268_p0653c23║崇禎庚辰歲夏五月，述于破山禪院之西軒。
J31nB268_p0653c24║
J31nB268_p0653c25║
J31nB268_p0653c26║
J31nB268_p0653c27║
J31nB268_p0653c28║
J31nB268_p0653c29║
J31nB268_p0653c30║
J31nB268_p0654a01║病游初草目錄
J31nB268_p0654a02║壬戌歲習禪破山寺作（十首）
J31nB268_p0654a03║梅影（十首）過錢處士月下觀潮（二首）
J31nB268_p0654a04║侍雪柏老人飯錢履之文學幽吉堂步韻（二首）
J31nB268_p0654a05║早秋日暮
J31nB268_p0654a06║贈季善長處士花山寺
J31nB268_p0654a07║寓花山送空林遠公杪秋登華山友人讀余
J31nB268_p0654a08║法華頌有作見贈因以酬答
J31nB268_p0654a09║晚步金井菴晤處凝友人
J31nB268_p0654a10║渡湖口占舟至臨平送同行法侶
J31nB268_p0654a11║之雲門聽講凍雪
J31nB268_p0654a12║春遲次韻友人雪梅
J31nB268_p0654a13║早春送段峰同參還黃山（二首）
J31nB268_p0654a14║金粟解制送純一禪人禮五臺
J31nB268_p0654a15║留別發光同參過中峰
J31nB268_p0654a16║題西施梅春日酬諸友過訪
J31nB268_p0654a17║贈湖上居主人贈戒雷震公（二首）
J31nB268_p0654a18║讀經花山答竺塢主人見寄
J31nB268_p0654a19║張興公不歸園湖上吟（四章）
J31nB268_p0654a20║新夏登虎丘（五首）藤谿禁足，答同人化公
J31nB268_p0654a21║見寄（二首）山霽
J31nB268_p0654a22║雨後望南湖有感四章寓明州福泉山，值雪柏
J31nB268_p0654a23║和尚忌辰，追念法乳，作偈（四首）
J31nB268_p0654a24║明州福泉山早秋寄懷吳門同志（六首）
J31nB268_p0654a25║酬孫化初見懷舟中望虞山
J31nB268_p0654a26║秋日寄梵菴友人兼簡孫化翁
J31nB268_p0654a27║弔花山戒堂師（有序）賦得人閒桂花落
J31nB268_p0654a28║秋日看西山出雲雨夜集龍樹菴兼送鄭
J31nB268_p0654a29║季真還洞庭天宮寺玄若機公掩關
J31nB268_p0654a30║過贈詠雪
J31nB268_p0654b01║繡水比丘願公乞挽母辭
J31nB268_p0654b02║冬日臥病寄訊玄微師己巳除夕病中
J31nB268_p0654b03║庚午元旦侍金粟老人赴閩黃檗
J31nB268_p0654b04║山結夏（有序四首）辛未春掌記育王喜堂
J31nB268_p0654b05║頭老人赴元公黃司理請住天童山
J31nB268_p0654b06║育王山解制送唯一潤公之武林
J31nB268_p0654b07║偶過鄰菴，主人餉以筍茗
J31nB268_p0654b08║送梅冰上虞道中值雨
J31nB268_p0654b09║梁湖放舟東關夜泊書所見
J31nB268_p0654b10║育王歸酬素純法師見懷適越值雨之作
J31nB268_p0654b11║答素師贈善士
J31nB268_p0654b12║初夏扣玄若機公關，再和前韻（二首）
J31nB268_p0654b13║同人化公掩關聚奎塔鶴林法師方丈
J31nB268_p0654b14║夏日寄酬古津同參（二首）題秀水興善寺呈玄微
J31nB268_p0654b15║老師病出天童留別空林遠
J31nB268_p0654b16║公天童山中寄慈門同參
J31nB268_p0654b17║梁湖道中逢爾戒西湖宗鏡堂晤江似孫
J31nB268_p0654b18║出示所輯僧史宿徑山化城寺
J31nB268_p0654b19║東坡池謁雪庭大師出示詩畫
J31nB268_p0654b20║聞趙君平舅氏訃過龍樹菴和戒雷諸友
J31nB268_p0654b21║結夏閱台教之作秋過陳含赤齋
J31nB268_p0654b22║冬行（十首）和時中友人十客吟
J31nB268_p0654b23║孤竹蓑笠翁獨釣寒江雪——為雪舟禪衲賦
J31nB268_p0654b24║陸葆翁偕姪君求見訪，坐雨晚歸
J31nB268_p0654b25║春日晤趙公安表弟言及疇昔
J31nB268_p0654b26║酬張尊生問初機入道之什
J31nB268_p0654b27║乾元浪公自天童來破山
J31nB268_p0654b28║蓮涇尋戒雷諸友，時玉蘭盛開
J31nB268_p0654b29║鹿山養病自感浪公別我鹿領，度夏於婁
J31nB268_p0654b30║江，偈以勉之（二首）斷石弟冒暑過嶺
J31nB268_p0654c01║石奇兄同賀九寺休夏旋即言別賦以志感
J31nB268_p0654c02║早秋抱病出山，與戒雷、培風二公夜話貝葉齋，時
J31nB268_p0654c03║震公亦在病中秋風
J31nB268_p0654c04║憶山中叢桂夜起
J31nB268_p0654c05║蟋蟀燈下草蟲鳴
J31nB268_p0654c06║乞鄰竹茶聲（二首）
J31nB268_p0654c07║秋寒賀九寺秋集
J31nB268_p0654c08║喜山游大風得霽山行
J31nB268_p0654c09║落葉（二首）聞砧（二首）
J31nB268_p0654c10║曉讀觀穫
J31nB268_p0654c11║宜舫蟢蛻
J31nB268_p0654c12║蝶影聞琴
J31nB268_p0654c13║無菊秋夜
J31nB268_p0654c14║中秋前二日同戒雷葦浮諸友坐月白公堤
J31nB268_p0654c15║中秋對月作入山書寄震公（二首）
J31nB268_p0654c16║壽恒宗老宿有客夜過，扣關貽詩
J31nB268_p0654c17║早雪冬日過支遁北峰寺
J31nB268_p0654c18║癸酉除夕風雨達旦拈示二偈
J31nB268_p0654c19║早春答空林遠公見懷春日還破山逢舊友
J31nB268_p0654c20║送培風慎獨二公禮育王舍利新昌石佛
J31nB268_p0654c21║示持經者題古井
J31nB268_p0654c22║虞美人花聞時中兄弟在湖上寄
J31nB268_p0654c23║此答友人看新綠見懷
J31nB268_p0654c24║送友陽羨休夏臥疾吳門，寄山中同參
J31nB268_p0654c25║（一首）病中口偈（十六首）
J31nB268_p0654c26║病中自警八事金閶倪明之吳秋厓放
J31nB268_p0654c27║舟石湖扣箇中事拈示七偈
J31nB268_p0654c28║挽婁江鄭仰疇居士題法華鐘
J31nB268_p0654c29║贈宜脩禪丈看朱魚
J31nB268_p0654c30║題舜井古錢詩（有序四首）
J31nB268_p0655a01║四維寬公掩關爛溪，冬日過晤，因談住山
J31nB268_p0655a02║將入浙，示賀嶺勿枝（二首）緇友葦浮，篤志學詩，更
J31nB268_p0655a03║字漸于索言，因勸讀古
J31nB268_p0655a04║賀九寺元日雨有懷過乾元菴贈愍度老宿
J31nB268_p0655a05║書雜華樵雲詩贈陳時卿文學
J31nB268_p0655a06║（二首）宿餘杭許氏山房
J31nB268_p0655a07║友人慈築招登石盂山（二首）
J31nB268_p0655a08║皎菴贈惺慵開士介山夜集
J31nB268_p0655a09║冬日還琴川宿慎泉居士齋贈施圓覺
J31nB268_p0655a10║賀九寺除夕元旦
J31nB268_p0655a11║素純法師赴高丘菴講圓覺
J31nB268_p0655a12║看新泉題畫
J31nB268_p0655a13║暮春答友見訪山寺丙寅歲與達澄、淑之二
J31nB268_p0655a14║友寓明州福泉山度夏，因尋用剛禪師白雲窩
J31nB268_p0655a15║舊隱送淑之賢公結茅鍾山
J31nB268_p0655a16║登雪竇山偶題（八首）花山十八詠
J31nB268_p0655a17║丙子秋寓餘杭山，有持古德法師曲水菴八景索
J31nB268_p0655a18║題庚辰夏重登維摩金粟
J31nB268_p0655a19║堂坐中感出家緣起，憶雪怕老人（六首）
J31nB268_p0655a20║重過頂山寺（有序四首）
J31nB268_p0655a21║
J31nB268_p0655a22║
J31nB268_p0655a23║
J31nB268_p0655a24║
J31nB268_p0655a25║
J31nB268_p0655a26║
J31nB268_p0655a27║
J31nB268_p0655a28║
J31nB268_p0655a29║
J31nB268_p0655a30║病游初草目錄（終）
J31nB268_p0655b01║牧雲和尚病遊初草
J31nB268_p0655b02║東吳　毛晉子晉　編閱
J31nB268_p0655b03║鄂州　記室智時　較訂
J31nB268_p0655b04║壬戌歲習禪破山寺作（十首）
J31nB268_p0655b05║余自戊午脫俗，霑雪柏老人法益，心期超世，往往發
J31nB268_p0655b06║之偈言。後出山行腳，染大病，悔心生，并他作悉付丙
J31nB268_p0655b07║丁（即殼音草）。友人見之，私為余記其一二。此十偈本壬戌
J31nB268_p0655b08║呈老人者，因以冠焉。
J31nB268_p0655b09║十方法界淨蓮華，瞥爾情生萬劫差，豈是拋綸徒設餌？
J31nB268_p0655b10║由來打艸為驚蛇。波澄覺海隨形現，光暗靈臺觸境斜，
J31nB268_p0655b11║自古傳燈法王種，相逢漫喚野僧伽。
J31nB268_p0655b12║一亙晴空發亂華，翳根未拔見成差，隨流甘作曝腮鯉，
J31nB268_p0655b13║入法寧知鱉鼻蛇？衲被曉寒殘月上，經窗晝暝過雲斜，
J31nB268_p0655b14║入廛最憶圓通主，終歲獃獃坐落伽。
J31nB268_p0655b15║擬將空果覓空花，逐妄生情事轉差，細嚙枯藤侵二鼠，
J31nB268_p0655b16║深眠暗室護三蛇。桃源花放春風暖，龍澗泉翻莫雨斜，
J31nB268_p0655b17║若個塵中能作主，相攜石上轉楞伽。
J31nB268_p0655b18║空空丈室雨天華，語默窮來多少差？鏡裡有頭須悟影，
J31nB268_p0655b19║杯中無物謾疑蛇。錦鱗直透龍門險，香象寧遊兔徑斜？
J31nB268_p0655b20║堪笑當年饒舌者，故將閒姓問僧伽。
J31nB268_p0655b21║有喻難栽石上花，癡兒費力路終差，修持盡說調狂象，
J31nB268_p0655b22║進步誰拼觸死蛇。三徑雨滋苔蘚厚，中庭月映老松斜，
J31nB268_p0655b23║濤音不解雙眸聽，空負芒鞋到洛伽。
J31nB268_p0655b24║淤泥曾見產蓮華，在染休嫌底事差？幻翳初蒙驚杌鬼，
J31nB268_p0655b25║浮塵一破笑弓蛇。山中古木多卷曲，世上風波曷正斜？
J31nB268_p0655b26║撒手超然三界外，有誰拘束野僧伽？
J31nB268_p0655b27║樓閣門開遍寶華，重重帝網色千差，笑他象骨拋毬子，
J31nB268_p0655b28║何似疏山握木蛇？孤錫為乘煙水興，扁舟每繫荻蘆斜，
J31nB268_p0655b29║普門不識誰應度？盡日洪波涌洛伽。
J31nB268_p0655b30║不移荊棘現曇華，衲子行藏也大差，曉日過林奔鹿豕，
J31nB268_p0655c01║春雷動地起龍蛇。青山一見情如故，鳥道重攀路似斜，
J31nB268_p0655c02║嗟我童蒙夙何幸，得來石上近僧伽。
J31nB268_p0655c03║一從靈鷲始拈花，世異人頑日見差，凡骨駕言超佛祖，
J31nB268_p0655c04║癡心寧顧混龍蛇。華亭授法煙波渺，少室安心雪嶺斜，
J31nB268_p0655c05║千載遺風一回舉，不教景仰古僧伽。
J31nB268_p0655c06║從來三界若空花，起滅無端總是差，力致翻騰真燒尾，
J31nB268_p0655c07║身能斷續是靈蛇。滄江水落雲根露，沙漠風高雁陣斜，
J31nB268_p0655c08║本色住山君不見，虎溪安坐老僧伽。
J31nB268_p0655c09║梅影（十首）
J31nB268_p0655c10║初看渾似物，擬折又非梅，有眼難為辨，相看作麼猜。
J31nB268_p0655c11║彷彿枝頭白，依稀戶外斜，與君清味合，永夜尚咨嗟。
J31nB268_p0655c12║真際半輪月，窗前幾樹花，夜深人不管，一任自橫斜。
J31nB268_p0655c13║得意便相親，何須論假真，那堪北窗上，橫寫十分春。
J31nB268_p0655c14║淺淡自徜徉，橫斜不點粧，鐘殘隨月去，狼藉一庭香。
J31nB268_p0655c15║萬卉總塵氛，高閒獨讓君，疏疏清冷骨，月到自成文。
J31nB268_p0655c16║雪裏橫無影，燈前微露花，天生靈種異，孤骨傲煙霞。
J31nB268_p0655c17║忽覺香風遍，因知梅影過，無端山霧起，依舊入煙蘿。
J31nB268_p0655c18║一回沉綠水，幾度到疏窗？幽意無人會，空教來去忙。
J31nB268_p0655c19║瘦骨插銅瓶，疏枝橫石壁，山儂睡不知，醒來將手摘。
J31nB268_p0655c20║過錢處士月下觀潮（二首）
J31nB268_p0655c21║廣莫纔臨錫，青山不見廬，潮生低樹暝，月上遠村孤。岸
J31nB268_p0655c22║艸魚驚逐，庭陰鳥亂呼，誰知塵外客，玄覽得跏趺。
J31nB268_p0655c23║向息青山樹，爭知長者廬，市聲臨野盡，海色到門孤。夜
J31nB268_p0655c24║靜帆何適，人閒犬自呼，翻憐明發去，斯景憶跏趺。
J31nB268_p0655c25║侍雪柏老人飯錢履之文學幽吉堂，步韻（二首）
J31nB268_p0655c26║城市開幽築，情分野壑中，檻侵疏木秀，簾映落花紅。飯
J31nB268_p0655c27║訖三杯茗，詩成一榻風，高懷何所似，白日轉長空。
J31nB268_p0655c28║隨錫尋高士，因登丈室中，最堪幽吉處，不染市塵紅。鄰
J31nB268_p0655c29║鶴鳴清晝，庭花落晚風，焚香還晏坐，相視語言空。
J31nB268_p0655c30║早秋
J31nB268_p0656a01║岩居不解秋，忽見庭飄葉，無端一交臂，卻分雨時節。午
J31nB268_p0656a02║夢咽悲蟬，晨鐘扣落月，雲邊有深意，欲語向誰說。
J31nB268_p0656a03║日暮
J31nB268_p0656a04║牧笛遠歸市，禽聲低過門，一腔閒意思，盡在夕陽沉。
J31nB268_p0656a05║贈季善長處士
J31nB268_p0656a06║聞君閒寂意，久自遠紛譁，雅道存摩詰，清風繼伯牙。援
J31nB268_p0656a07║毫生石樹，撫軫笑庭花，寂寂衡門下，頻來許結跏。
J31nB268_p0656a08║花山寺
J31nB268_p0656a09║幾樹庭松帶古鴉，共傳支遁晉時家，只今千載人何處，
J31nB268_p0656a10║遙見山頭尚吐花。
J31nB268_p0656a11║寓華山送空林遠公
J31nB268_p0656a12║芒鞋緊峭出松廬，越水吳山豈定居？三問曾遭金粟棒，
J31nB268_p0656a13║孤遊宛似赤梢魚。春風吹錫徐徐轉，花氣侵衣步步如，
J31nB268_p0656a14║相送石橋還一顧，蓮峰蒼翠插空虛。
J31nB268_p0656a15║杪秋登華山友人讀余法華頌有作見贈因以酬
J31nB268_p0656a16║答
J31nB268_p0656a17║秋山樹樹葉飛黃，短策行行石徑長，到寺不孤清夜與，
J31nB268_p0656a18║挑燈喜接故人光。所慚珠玉篇相授，多恐瞿曇意未當，
J31nB268_p0656a19║試與憑欄詢石丈，可能點首慰余狂。
J31nB268_p0656a20║晚步金井庵晤處凝友人
J31nB268_p0656a21║半扉斜日靜，草草過君時，言笑皆能雅，清貞不獨詩。煮
J31nB268_p0656a22║茶鐘動戶，閣筆鳥歸枝，一曲清溪路，寧無去後思。
J31nB268_p0656a23║渡湖口占
J31nB268_p0656a24║我方提笠欲過湖，舟子帶笑遙相呼，指言今日風色好，
J31nB268_p0656a25║舟錢不計有與無。登舟坐平帆即起，瞬息湖光來百里，
J31nB268_p0656a26║不知所歷蒼山根，幾許人家在煙樹。
J31nB268_p0656a27║舟至臨平送同行法侶之雲門聽講
J31nB268_p0656a28║野鳥高翔雨歇林，同舟分袂果何心，所言唯是衣珠貴，
J31nB268_p0656a29║但去勿驚寒月侵。岸白蘆花酣雁夢，秋清江色冷人襟，
J31nB268_p0656a30║囑君短策須牢把，路入雲門滑更深。
J31nB268_p0656b01║凍雪
J31nB268_p0656b02║因風吹落千巖上，依舊風吹竟不開，老樹巢傾喧鳥雀，
J31nB268_p0656b03║孤城雲幔隱亭臺。偶凌晴月還交潔，暫炤寒曦未肯灰，
J31nB268_p0656b04║直待普天春意轉，自成活水下谿來。
J31nB268_p0656b05║春遲
J31nB268_p0656b06║與爾似無約，斯時意必還，竟先何處柳，忘卻此重山。雪
J31nB268_p0656b07║偶開晴色，峰猶雜燒顏，忽聞遷樹鳥，啼入小溪灣。
J31nB268_p0656b08║次韻友人雪梅
J31nB268_p0656b09║隴畔孤芳不自標，敢將顏色類瓊瑤，夜來偶被青山雪，
J31nB268_p0656b10║拶出寒香滿院飄。
J31nB268_p0656b11║早春送段峰同參還黃山（二首）
J31nB268_p0656b12║春寒漠漠春陰垂，江村正及梅開時，問君辭我將何之？
J31nB268_p0656b13║願杖履，還遲遲，他山途遠何必歸？
J31nB268_p0656b14║天都峰高青鬱鬱，仰面令人望不極，君今拄杖欲重登，
J31nB268_p0656b15║為憶松間舊茅室。茅室經年人不歸，庭餘虎跡苔生扉，
J31nB268_p0656b16║君若見兮心莫非，峰上閒雲仍舊飛。
J31nB268_p0656b17║金粟解制送純一禪人禮五臺
J31nB268_p0656b18║金粟峰頭燒痕綠，啼禽兩兩來幽谷，阿師把杖欲出林，
J31nB268_p0656b19║雪水漫漫浸雙足。負卻梅花一段情，心心只望臺山行，
J31nB268_p0656b20║臺山風月亦何遠，莫被文殊換眼睛。
J31nB268_p0656b21║留別發光同參
J31nB268_p0656b22║草碧春流漲，余將詢水程，別殊難此際，誼乃自三生。分
J31nB268_p0656b23║手看煙暮，移舟向月明，幸同存古志，不苟片雲盟。
J31nB268_p0656b24║過中峰
J31nB268_p0656b25║一徑緣蘿上，群峰此獨陰，短墻能隔世，野竹自成林。閣
J31nB268_p0656b26║靜留人坐，崖寒遲鳥吟，石潭相對處，幽意更深深。
J31nB268_p0656b27║題西施梅
J31nB268_p0656b28║繁英疏幹暗藏春，開向東風態轉顰，炤水似矜傾國貌，
J31nB268_p0656b29║倚窗不異捧心人。苧蘿溪冷香魂斷，吳越宮深草色新，
J31nB268_p0656b30║千古芳顏今再見，投詩殊恐眾花嗔。
J31nB268_p0656c01║春日酬諸友過訪
J31nB268_p0656c02║萍跡無常寓，枯懷畏見人，頗思聞諒益，深欲晤言頻。俗
J31nB268_p0656c03║貌都宗假，虛襟共托真，今朝過溪上，夫豈為觀春。
J31nB268_p0656c04║贈湖上居主人
J31nB268_p0656c05║久夢湖光勝，何期此日尋，夕陽紅滿棹，春水綠浮襟。籬
J31nB268_p0656c06║接平疇曠，門當野樹陰，從知靜者意，不減臥雲深。
J31nB268_p0656c07║贈戒雷震公二首（時問寓花山）
J31nB268_p0656c08║孤雲飛飛，與日俱馳，人生失路，一何傷悲。青山之顛，可
J31nB268_p0656c09║以委蛇，每對吾子，春生兩眉。含光銳志，蕭然其儀，方今
J31nB268_p0656c10║何時，煙艸離離。長嘯出門，山犬相隨，春風逮半，繁花葳
J31nB268_p0656c11║蕤。天空神放，賦詩亦宜，凡百君子，貴有所持。
J31nB268_p0656c12║盤溪深處，白石齒齒，上偃蒼松，下渟流水。唯此流水，君
J31nB268_p0656c13║心可比，契闊相見，淡然而已。依依山堂，竺文在几，飛鳥
J31nB268_p0656c14║啼花，松聲引耳。感此春陽，百物俱美。謦欬清風，凌越前
J31nB268_p0656c15║軌，並坐峰頭，看閒雲起。
J31nB268_p0656c16║讀經花山答竺塢主人見寄
J31nB268_p0656c17║孤雲雖依山之顛，有時能下山之腳。我公見之雙眼青，
J31nB268_p0656c18║此意悠然匪無托。琅玕自種羅小窗，世事從教付秋壑。
J31nB268_p0656c19║高原紫茸昨自采，念我野人乃分酌。詎知野人百無取，
J31nB268_p0656c20║短策年來甚蕭索。松間細誦月明詩，繞樹南飛感鳥鵲。
J31nB268_p0656c21║多君遙惠金石聲，引領孤峰煙漠漠。
J31nB268_p0656c22║張興公不歸園（其園不事營構，取乎自然）
J31nB268_p0656c23║不歸先生達而野，醉裡作詩仍自寫，吳門山水古到今，
J31nB268_p0656c24║竟竊為園不酬價。有問先生以何術，撫掌答云我用假，
J31nB268_p0656c25║以其假故不我歸，且以假故歸我也。春風溪上烏角巾，
J31nB268_p0656c26║一段青藜手中把，傲睨笑彼風塵兒，未有閒情來樹下。
J31nB268_p0656c27║我亦天涯旅泊人，下無卓錐上無瓦，徑欲相攜剖一塵，
J31nB268_p0656c28║遨遊▆▆無邊春。
J31nB268_p0656c29║湖上吟四章
J31nB268_p0656c30║飄飄湖上去，風微水鱗鱗。如何無花處，而見無涯春。冷
J31nB268_p0657a01║然發長嘯，響落青蘆濱。
J31nB268_p0657a02║湖光雖無窮，入我雙眸青。扣舷喜徘徊，雲在波心行。同
J31nB268_p0657a03║舟忽一笑，萬象非徒形。
J31nB268_p0657a04║鳧鷖狎何之，漁人網俱開。遙看孤城曙，勃勃多飛埃。應
J31nB268_p0657a05║有同心者，旦暮乘桴來。
J31nB268_p0657a06║空波淡無言，靜思如有關。我非蘆中人，所往亦何艱。羨
J31nB268_p0657a07║彼平沙鳥，高飛遂知還。
J31nB268_p0657a08║新夏登虎丘（五首）
J31nB268_p0657a09║禮隆祖塔
J31nB268_p0657a10║短塔山之畔，萋萋艸沒階，燈光傳已遠，靈骨豈終埋？睡
J31nB268_p0657a11║虎爪牙伏，名丘靈水匯，法音誰更演？黃鳥口喈喈。
J31nB268_p0657a12║尋清遠友人
J31nB268_p0657a13║所謂伊人在，遙遙隔一津，杖藜來自晚，山葉碧勝春。塔
J31nB268_p0657a14║影居然古，客遊時見新，隱扉何處是，欲向白雲詢。
J31nB268_p0657a15║可中亭待月
J31nB268_p0657a16║正可斯時上，平臺人已虛，直須光盡吐，始不坐孤余。翠
J31nB268_p0657a17║瞑煙如浴，亭寒石共居，冷然還起望，高壑夜鐘餘。
J31nB268_p0657a18║平遠堂坐雨
J31nB268_p0657a19║曉雲飛不定，山樹忽沉蒼，寒入裳衣薄，溪深耒耜藏。目
J31nB268_p0657a20║難窮遠際，鳥或度空荒，坐久餘情肅，泉聲如在堂。
J31nB268_p0657a21║第三泉觀魚
J31nB268_p0657a22║洋洋仍自逝，不入校人庖，泉冷視為宅，萍香或作肴。戲
J31nB268_p0657a23║波常獨往，偶鬣若忘交，千古濠梁意，猶然在石凹。
J31nB268_p0657a24║藤谿禁足——答同人化公見寄（二首）
J31nB268_p0657a25║寄形雖共此青山，詎及山雲解往還？木葉自交長夏茂，
J31nB268_p0657a26║蓬心一若素秋閒。枕邊文字時忘玩，樹裏煙巒意所關，
J31nB268_p0657a27║好是同聲惠佳句，頓令笻策欲追攀。
J31nB268_p0657a28║虛堂隱隱隔籬門，永日徜徉步履尊，春度藤陰多積澗，
J31nB268_p0657a29║雲開山影自來軒。忘機可並鷦鷯適，有夢寧非蝴蝶魂，
J31nB268_p0657a30║幾度夜窗明月上，孤懷曾憶共君論。
J31nB268_p0657b01║山霽
J31nB268_p0657b02║曉起東林霽，開軒雙眼明，空青剛映日，寒綠忽啼鶯。幾
J31nB268_p0657b03║處風泉亂，一聲山磬清，支笻修竹下，領得最閒情。
J31nB268_p0657b04║雨後望南湖有感四章
J31nB268_p0657b05║空山積雨，平湖水多。瀰瀰揚波，欲汩我禾。禾根在泥，云
J31nB268_p0657b06║如之何。
J31nB268_p0657b07║相彼狂波，匪隄曷防。嘉言君子，匪斯曷臧。言念伊人，中
J31nB268_p0657b08║心孔傷。
J31nB268_p0657b09║吁嗟水矣，不忘其深。胡為人也，而狡其心。狡心災人，無
J31nB268_p0657b10║乃自侵。
J31nB268_p0657b11║彼心既狡，于理奚贖。乃矜乃省，我誡我勗。他山之石，可
J31nB268_p0657b12║以攻玉。
J31nB268_p0657b13║寓明州福泉山，值雪柏和尚忌辰，追念法乳，作偈
J31nB268_p0657b14║（四首）
J31nB268_p0657b15║的的西來意，明明會者稀，直饒擔荷去，早受路程譏。浪
J31nB268_p0657b16║舞龍門險，雲橫鳥道微，永懷冰雪老，此日露全機。
J31nB268_p0657b17║秋雲抱靈樹，微雨淨花臺，將候虛空體，冥隨眷想來。虎
J31nB268_p0657b18║眸含水鏡，鶴骨蛻風埃，小子持盂杖，追吟亦快哉。
J31nB268_p0657b19║不更懸師照，分明在目前，愧無三句語，聊炷一爐煙。涕
J31nB268_p0657b20║拜雖空憶，婆心必見憐，長吁難雪恨，鼻孔昔遭穿。
J31nB268_p0657b21║世妄謂渠死，我觀初未生，死生留不住，木女夜吹笙。古
J31nB268_p0657b22║澗清風在，虛堂冷燄明，其誰陳法供？萬壑奏松聲。
J31nB268_p0657b23║明州福泉山早秋寄懷吳門同志（六首）
J31nB268_p0657b24║秋風到蓬戶，小雨亂飄絲，良以君能詠，詎關人見思。露
J31nB268_p0657b25║涼蟬欲化，樹老葉先辭，尚記蘆花艇，月明同泛時。
J31nB268_p0657b26║念別猶彈指，冷然秋又過，山青堪作夢，心死更無波。知
J31nB268_p0657b27║我能乎幾，如君較未多，何當對詩硯，一笑響青蘿。
J31nB268_p0657b28║領取華亭意，孤舟天地寬，別君今幾日？秋艸露漫漫。坐
J31nB268_p0657b29║對山無盡，閒題竹數竿，懸知曲肘臥，心與暮濤寒。
J31nB268_p0657b30║亦向青霞住，秋聲應早聞，樓登中夜月，衣卷數峰雲。遠
J31nB268_p0657c01║志將奚適，孤風每壓群，蕭蕭林社晚，期子振清芬。
J31nB268_p0657c02║昔以微蹤念，飛書遠過江，勝遊悲自負，秋緒更難降。雨
J31nB268_p0657c03║歇泉流樹，宵清月在窗，扶笻立松下，巢鶴影雙雙。
J31nB268_p0657c04║青眼看人面，多君有遠情，山思空手乞，雲欲並鋤耕。野
J31nB268_p0657c05║寺一回別，西風隔幾程，念之成不寐，纖月上峰明。
J31nB268_p0657c06║酬孫化初見懷
J31nB268_p0657c07║麥穗初黃稚筍青，與君從此得論心，只今莫謂都如夢，
J31nB268_p0657c08║千古清風在竹林。
J31nB268_p0657c09║舟中望虞山
J31nB268_p0657c10║入眼還如故，蒼然秋色深，愛君高古意，契我寂寥心。日
J31nB268_p0657c11║夕羊牛下，峰寒松柏陰，自嗤成野鶴，不眷舊巢林。
J31nB268_p0657c12║秋日寄梵菴友人兼簡孫化翁
J31nB268_p0657c13║一錫凌然挂碧峰，笑談相得白眉翁，天高海色看無盡，
J31nB268_p0657c14║庭暗雲光掃不空。把臂每同宵步月，省心何待曉聞鐘，
J31nB268_p0657c15║會須領此秋來意，萬壑初生剪葉風。
J31nB268_p0657c16║弔華山戒堂師（有序）
J31nB268_p0657c17║師生平好義，襟度高爽，卓錫蓮峰，一以恢新支公舊
J31nB268_p0657c18║業為心。見同儕能詩習經者，誼尤篤。將逝，以願中止，
J31nB268_p0657c19║歎曰：「世鏡花也，身水沫也，誠無久駐，容再來也。」囑弟
J31nB268_p0657c20║子：「三日後，當以遺骨付火，大拾灰散於峰顛，毋瘞土
J31nB268_p0657c21║礙常住地。」余弔之日，值風雨大作。
J31nB268_p0657c22║蓮華峰上白雲秋，風雨凄其萬壑浮，誰謂影堂師不在，
J31nB268_p0657c23║卻悲支社願空留。可無世想緣遺骨，或有朋情念舊遊，
J31nB268_p0657c24║徙倚石橋重悽歎，淙淙野水向人流。
J31nB268_p0657c25║賦得人閒桂花落
J31nB268_p0657c26║本亦自開落，初非有待人，若為香到地，忽與意相親。山
J31nB268_p0657c27║夜靜若此，澗扉誰作鄰，婆娑孤影下，幽壑領餘春。
J31nB268_p0657c28║秋日看西山出雲
J31nB268_p0657c29║倏焉凌一片，蒼嶺遂紛披，以入當秋眼，彌深若幻思。將
J31nB268_p0657c30║飛如欲斷，仍合令人疑，或有為霖意，端期在此時。
J31nB268_p0658a01║雨夜集龍樹菴，兼送鄭季真還洞庭（得秋字）
J31nB268_p0658a02║此晤伊誰訂，高齋適共遊，燈延無盡夜，雨送欲殘秋。靜
J31nB268_p0658a03║想悲何寄，同聲賴有儔，倘餘縹緲夢，炬與渡江頭。
J31nB268_p0658a04║天宮寺玄若機公掩關過贈
J31nB268_p0658a05║十月霜花始見冰，君心初不乞人寧，一關聊設收吾足，
J31nB268_p0658a06║萬象從教自轉經。客有過門輕未面，詩于靜養句皆靈，
J31nB268_p0658a07║可中消息無須問，竹影秋聲日在庭。
J31nB268_p0658a08║詠雪
J31nB268_p0658a09║經歲不常下，冬窮始見零，響空疑弱雨，飛壑已吞青。冷
J31nB268_p0658a10║極風翻定，雲同日不形，嚴威似難抗，蒼竹俯于庭。
J31nB268_p0658a11║繡水比丘願公乞挽母辭
J31nB268_p0658a12║吁嗟兮！願公卓錫繡水邊，手芟艸茅營數椽，大都不作
J31nB268_p0658a13║自栖計，為安母氏藏修焉。母子相依同學佛，六時蓮漏
J31nB268_p0658a14║聲無畢，公若得閒仍註經，獨坐明窗翻古帙。吁嗟兮！母
J31nB268_p0658a15║雖閨闈曉聖言，凡作佛事不以慳，見兒作偈每欣誦，誡
J31nB268_p0658a16║令深進追前賢。與兒並絕攀緣想，未肯朱門暫來往，家
J31nB268_p0658a17║嘗飯飽度歲時，一方聞者靡不仰。吁嗟兮！茫乎浩浩陰
J31nB268_p0658a18║陽移，鄰人窺髮解有知，一旦異香生臥室，阿母脫去蓮
J31nB268_p0658a19║華池。我師自茲失其怙，悽感庭闈唯獨步，鳥鳥畏聞中
J31nB268_p0658a20║夜啼，白雲怪向寒空度。吁嗟兮！西方聖人有範傳，出家
J31nB268_p0658a21║兒必剪愛緣，於師豈實愛緣重？特傷母德無由鐫。我曾
J31nB268_p0658a22║西風扣師戶，聆師始末潸然訴，意嘉如母世所希，遽棄
J31nB268_p0658a23║閻浮何以故？吁嗟兮！斯人已逝惡可追？勞生同夢誠足
J31nB268_p0658a24║悲，大塊茫茫醒者誰？
J31nB268_p0658a25║冬日臥病寄訊玄微師
J31nB268_p0658a26║溪櫐層水野積陰，蕭蕭雪霰打疏林，與師契闊何多日，
J31nB268_p0658a27║使我懷思若此深。喜得一茅移在近，無端雙豎忽來尋，
J31nB268_p0658a28║勉封尺紙呈寒信，佇待春風惠好音。
J31nB268_p0658a29║己巳除夕病中
J31nB268_p0658a30║清夜從來艸艸過，動人無奈此宵何，自燒殘燭陪孤影，
J31nB268_p0658b01║強作高吟坐病窩。澤下有泉甘我困，水中擇乳讓于鵝，
J31nB268_p0658b02║涅槃堂裏禪如是，懶把安閒法再歌。
J31nB268_p0658b03║庚午元旦
J31nB268_p0658b04║霜空將曙氣冥冥，起視猶懸三五星，盡謂此時交歲首，
J31nB268_p0658b05║還從何處見春形。江山帶雪皆呈瑞，草樹消寒欲露青，
J31nB268_p0658b06║獨有孤峰窮乞士，依然蒙褐坐茅亭。
J31nB268_p0658b07║侍金粟老人赴閩黃檗山結夏（四首，有序）
J31nB268_p0658b08║山有九潭十二峰，為斷際祖脫俗道場。　神廟時，相
J31nB268_p0658b09║國臺山葉公請賜全藏，建大閣供奉，留詩山中。老人
J31nB268_p0658b10║依韻拈提，示諸衲子，因追和寫茲山名勝，紀一時法
J31nB268_p0658b11║會云。
J31nB268_p0658b12║千峰影裏古檀場，縱目壺天自一方，閣迥煙霄藏梵字，
J31nB268_p0658b13║殿迴雲壑坐空王。層潭噴練飛流遠，列嶂排青引秀長，
J31nB268_p0658b14║信是翻騰龍象處，不孤千里一葦航。
J31nB268_p0658b15║重巒蒼翠幾迴盤，到此方知宇宙寬，庭樹未嘗聞雪覆，
J31nB268_p0658b16║岩房常自帶秋寒。香爐日射煙紋直，屏幛雲籠石影端，
J31nB268_p0658b17║無限其間好風景，晴陰不礙往來看。（香爐、屏幛，二峰名）
J31nB268_p0658b18║群巒靈異探無窮，幾陟崔嵬御冷風，竹霧有時生白晝，
J31nB268_p0658b19║溪雷經歲響晴空。夜深虎嘯寒崖黑，月落僧看遠燒紅，
J31nB268_p0658b20║因憶當年黃檗老，全機猶露海山東。
J31nB268_p0658b21║石橋大樹布涼陰，旛影高懸最上岑，山鳥來時人不識，
J31nB268_p0658b22║潭龍隱處世難尋。一聲清梵風何度，千古名巒氣未沉，
J31nB268_p0658b23║九夏試看行祖令，當陽棒喝指同心。
J31nB268_p0658b24║辛未春，掌記育王，喜堂頭老人赴元公黃司理請，
J31nB268_p0658b25║住天童山
J31nB268_p0658b26║正法眼藏瞎驢滅，河北宗風得大行，共仰剎竿標揖讓
J31nB268_p0658b27║（亭名），故多龍象遶長庚（樓名）。瑞徵池面萍浮錦，令轉峰頭花
J31nB268_p0658b28║放晴，應祖高風儼然在，欣看一棒振家聲。
J31nB268_p0658b29║育王山解制
J31nB268_p0658b30║大家相聚鄮峰頭，九十春光共唱酬，不識而今甚時節，
J31nB268_p0658c01║又扶笻杖恣清游。
J31nB268_p0658c02║送唯一潤公之武林
J31nB268_p0658c03║天童祖道幸重光，君去他山道路長，莫謂六橋春已盡，
J31nB268_p0658c04║餘花湖畔尚留香。
J31nB268_p0658c05║偶過鄰菴，主人餉以筍茗
J31nB268_p0658c06║深松斜日扣精廬，茶筍相留道味餘，直令齒牙忘不得，
J31nB268_p0658c07║柴門分手更踟躕。
J31nB268_p0658c08║送梅冰
J31nB268_p0658c09║漠漠煙林曉俶裝，問君君欲渡錢塘，相逢莫冷窮途客，
J31nB268_p0658c10║儘有奇詩滿布囊。
J31nB268_p0658c11║上虞道中值雨
J31nB268_p0658c12║雙雙黃犢綠楊邊，牧子披蓑耨遠阡，彼此相忘情自得，
J31nB268_p0658c13║滿途風雨滿江煙。
J31nB268_p0658c14║梁湖放舟
J31nB268_p0658c15║麥浪風翻遍地黃，平堤遠水接天光，客行日暮歸何處，
J31nB268_p0658c16║遙望青山放野航。
J31nB268_p0658c17║東關夜泊書所見
J31nB268_p0658c18║尋常眉目假衣冠，一曲清歌舞袖寒，坐立燈前客無數，
J31nB268_p0658c19║何人眼不受渠瞞。
J31nB268_p0658c20║育王歸酬素純法師見懷適越值雨之作
J31nB268_p0658c21║越國青山舊，揚帆試一稽，得風從所適，蒙雨未為悽。海
J31nB268_p0658c22║鳥沙常立，江花煙欲迷，此時悲不共，春滿若耶溪。
J31nB268_p0658c23║答素師
J31nB268_p0658c24║好音三月與君違，憶著仍從舊路歸，溪樹已孤花若笑，
J31nB268_p0658c25║庭陰及見鳥于飛。再賡白雪分蕉葉，共對南風坐竹扉，
J31nB268_p0658c26║若問明州別來意，彼中早已換春衣。
J31nB268_p0658c27║贈善士
J31nB268_p0658c28║君家住在金閶西，素風清德勝幽栖，雞鳴禮佛看門外，
J31nB268_p0658c29║來去人聲似馬蹄。
J31nB268_p0658c30║初夏扣玄若機公關，再和前韻（二首）
J31nB268_p0659a01║棲遲遑問萬山冰，一室幽深自可寧，即此人皆不見處，
J31nB268_p0659a02║好持佛所未談經。花枝雖淺春無盡，晤對靡儔石亦靈，
J31nB268_p0659a03║近日南風傳夏令，想兼疏雨夜來庭。
J31nB268_p0659a04║兢兢戒足履淵冰，昔者其馳今且寧，插艸天標吉祥處，
J31nB268_p0659a05║雨花人讀古皇經。新筠放節芊芊秀，老樹敷陰葉葉靈，
J31nB268_p0659a06║宴坐於中知自得，了無餘事雜方庭。
J31nB268_p0659a07║同人化公掩關聚奎塔鶴林法師方丈
J31nB268_p0659a08║只此袈裟方丈地，便是當人住足處，寢斯食斯宴坐斯，
J31nB268_p0659a09║動止綽然有餘裕。鶴師昔日據此室，曾為人天談妙義，
J31nB268_p0659a10║未了公案殃及誰？爰有君家能繼世。扶搖歸來六月息，
J31nB268_p0659a11║繞岸荷花動香氣，青山一片來屋西，堵波層影當軒樹。
J31nB268_p0659a12║寶鈴鎮日和風鳴，蓮漏入夜惺客寐，圓光洞徹無外中，
J31nB268_p0659a13║景物眉端宛然具。竹籬之畔時經行，村南煙林若圖繪，
J31nB268_p0659a14║四十九年無一字，箇中不著西來意。君於談笑謦欬閒，
J31nB268_p0659a15║獨露全機匪文句，嗟今之人目多昧，阿誰識此關中事？
J31nB268_p0659a16║相見無殊啟口差，白首茫茫無本據，五濁誓入先覺心，
J31nB268_p0659a17║娑婆持經靈山記。三載期君于要津，放開一線拯是輩。
J31nB268_p0659a18║夏日寄酬古津同參（二首）
J31nB268_p0659a19║鹽官古佛地，聚首幸于斯，萍跡原無束，秋風各自之。所
J31nB268_p0659a20║矜多病際，能免故人思，長日清陰下，頻看舊寄詩。
J31nB268_p0659a21║此身同一寓，南北定何時，四海雖云友，參依得共師。抱
J31nB268_p0659a22║貧嗟獨立，言志憶相知，逸翮今安適，南書空遠馳。
J31nB268_p0659a23║題繡水興善寺呈玄微老師
J31nB268_p0659a24║參差祗樹碧煙重，清梵泠泠出此中，碑讀宋梁傳往事，
J31nB268_p0659a25║村餘桑梓識新豐。雲霄殿閣登來迥，水月軒窗坐處同，
J31nB268_p0659a26║今古傳燈應未間，隔溪漁火夜深紅。
J31nB268_p0659a27║病出天童留別空林遠公
J31nB268_p0659a28║君病留山我病行，病中不隔弟兄情，未須南北愁拋擲，
J31nB268_p0659a29║此道還期共主盟。
J31nB268_p0659a30║天童山中寄慈門同參
J31nB268_p0659b01║等閒相見又無事，唯是不來還憶君，乘便山頭通一信，
J31nB268_p0659b02║同風千里自應聞。
J31nB268_p0659b03║梁湖道中逢爾戒
J31nB268_p0659b04║西風吹袂涉長途，故友俄逢覿面呼，笑問到來何處所，
J31nB268_p0659b05║青山疊疊是梁湖。
J31nB268_p0659b06║西湖宗鏡堂晤江似孫出示所輯僧史
J31nB268_p0659b07║憶別春雲上，相逢又水濱，湖空煙近午，山靜寺如晨。古
J31nB268_p0659b08║錄文重續，高僧面再新，願言無彼此，同是法門人。
J31nB268_p0659b09║宿徑山化城寺
J31nB268_p0659b10║落落雙溪古化城，到來龍象息馳情，竹分蒼徑流雲冷，
J31nB268_p0659b11║樹湧瓊樓聚鳥鳴。全藏手鐫文彩露，一花心放祖機明，
J31nB268_p0659b12║君看水碓何人踏，盡夜空山不住聲。
J31nB268_p0659b13║東坡池謁雪庭大師出示詩畫
J31nB268_p0659b14║朝陽峰頂帶秋寒，茅屋相依歲月完，綠竹掃窗時換影，
J31nB268_p0659b15║白雲觸石忽成團。偶拈麈尾千山伏，獨唱獅音眾籟殘，
J31nB268_p0659b16║信筆畫圖攤不盡，東坡池水蘸應乾。
J31nB268_p0659b17║聞趙君平舅氏訃
J31nB268_p0659b18║大野飄風忽地來，天摧梁木使人哀，空遺冠履承南渡，
J31nB268_p0659b19║無復文章落北台。艸向秋生封讀院，雲隨路起暗泉臺，
J31nB268_p0659b20║宴居欣佩朝聞旨，處順安時大夢開。
J31nB268_p0659b21║過龍樹菴和戒雷諸友結夏閱台教之作
J31nB268_p0659b22║老樹傍菴起，托根非括蒼，虯枝競分蔭，宴坐如蒙香。斯
J31nB268_p0659b23║林問誰闢，朋來多遠方，詠詩匹齊貫，作賦凌高唐。豈唯
J31nB268_p0659b24║談妙師，追武無徬徨，伊余祇此躬，蓬轉何所將？是中曾
J31nB268_p0659b25║把臂，談笑初未忘，今來對芙蓉，秋水漾虛廊。三生匪期
J31nB268_p0659b26║待，一飯明家常，緬爾雲在山，悠然魚逝梁。目擊斯道存，
J31nB268_p0659b27║今古俟誰昌，薄暮秉高燭，衲衣覺深涼。征人不自息，空
J31nB268_p0659b28║悲宵路長，詎知吾輩觀，足底皆周行。微言苟生慮，大道
J31nB268_p0659b29║終茫茫，願言靈鷲花，拈出同芬芳。
J31nB268_p0659b30║秋過陳含赤齋
J31nB268_p0659c01║坐見西山來爽氣，衡門之下記曾臨，三年浪跡秋雲遠，
J31nB268_p0659c02║此日開軒暮雨深。偃蹇共忘浮世事，棲遲實獲古人心，
J31nB268_p0659c03║曠談偶論吾無隱，叢桂幽香滿舊林。
J31nB268_p0659c04║冬行（十首）
J31nB268_p0659c05║殘冬餘十日，窮子趁舟行，轉眼故山失，迴看剩雪明。岸
J31nB268_p0659c06║低鴻雁字，風急布帆聲，此際中流坐，悠然見古情。
J31nB268_p0659c07║衰柳青猶未，寒塘曲且長，何爭旬日住，卻借一葦杭。白
J31nB268_p0659c08║石新知少，青山舊誼忘，殷勤咨短策，應逐片雲行。
J31nB268_p0659c09║率土安歌擊，余生非不辰，自矜無善術，所以抱長貧。野
J31nB268_p0659c10║寺慚留我，山茅肯貸人，飄飄湖海上，宛似一窮鱗。
J31nB268_p0659c11║悾悾何不信，惘惘且非愚，或以膠投漆，堪給我喪吾。海
J31nB268_p0659c12║鷗機不近，梁雉色難圖，喜是生平慣，重寒在道途。
J31nB268_p0659c13║只此南遊志，翩然無夏冬，三登懷老宿，千里陟層峰。途
J31nB268_p0659c14║路冰霜厚，江關煙水重，辭吳還適越，底事告誰儂。
J31nB268_p0659c15║孤蹤隨旅寓，畏值是陰霾，有骨寒頻戰，無朋病與偕。步
J31nB268_p0659c16║趨曾不異，形影似相乖，極目桑榆晚，悠然動所懷。
J31nB268_p0659c17║久焉疏世愛，跡已落江濆，不謂遠遊感，偏于茲日紛。誦
J31nB268_p0659c18║詩空陟岵，懷土但看雲，無限悲涼意，逢人未敢聞。
J31nB268_p0659c19║八十尚行腳，吾宗有典型，若將傳不習，空具骨無靈。晷
J31nB268_p0659c20║短程難計，天寒席不寧，似輸溫飽者，高臥笑伶俜。
J31nB268_p0659c21║遠道固常涉，冬行未可言，朔風朝動地，積雪暮飛原。乞
J31nB268_p0659c22║食村煙斷，投荒山月昏，了知皆我分，不作路難論。
J31nB268_p0659c23║芒鞋日已邁，鄉似入無何，物尚看來古，方言不辨多。參
J31nB268_p0659c24║差雲岫影，空闊海天波，俯仰忻相得，臨風一嘯歌。
J31nB268_p0659c25║和時中友人十客吟
J31nB268_p0659c26║客山
J31nB268_p0659c27║雲鳥日來去，青山不礙人，棲遲良有託，登陟豈無因。夢
J31nB268_p0659c28║寐見苔壁，行藏近隱淪，振衣千仞上，極目笑風塵。
J31nB268_p0659c29║客水
J31nB268_p0659c30║飄泊渺無際，滄波處處寒，星霜愜鷗夢，歲月老漁竿。問
J31nB268_p0660a01║世津何在，為家水亦安，江流行不盡，相對日漫漫。
J31nB268_p0660a02║客舟
J31nB268_p0660a03║塵土欲何邁，扁舟海嶠青，自將孤影載，若借一枝寧。不
J31nB268_p0660a04║繫無殊客，同浮轉笑萍，乘桴非所願，隨分泊漁汀。
J31nB268_p0660a05║客寺
J31nB268_p0660a06║香剎白雲抱，古今從所居，覓波曾笑鹿，彈鋏不求魚。坐
J31nB268_p0660a07║臥窺清範，春秋簡竺書，曉鐘還自省，塵夢看來虛。
J31nB268_p0660a08║客雨
J31nB268_p0660a09║朝雨從何至，客懷當久枯，稍霑衣足潤，時響物應蘇。野
J31nB268_p0660a10║館遲孤屐，長林列畫圖，故園何處見，千里緣平蕪。
J31nB268_p0660a11║客雪
J31nB268_p0660a12║植杖同雲下，千山一色銜，孤光交役面，寒氣撲重衫。鄉
J31nB268_p0660a13║國何從辨，行歌自不凡，飢禽休更覓，仰止是蒼巖。
J31nB268_p0660a14║客貧
J31nB268_p0660a15║錐立曾無地，論貧莫客雙，笠飛同野鶴，囊淨一秋江。弧
J31nB268_p0660a16║矢志無易，谿山足盡降，相逢憑爾汝，兀傲自成腔。
J31nB268_p0660a17║客吟
J31nB268_p0660a18║羈思未能吐，嗟咨已再三，夜缸虛照影，鼯鼠靜窺談。幽
J31nB268_p0660a19║響雲難遏，中情客不堪，吟成還兀坐，一字若無諳。
J31nB268_p0660a20║客夢
J31nB268_p0660a21║旅次忽成寐，霜寒夜未央，故園千里見，冥蝶片時狂。栩
J31nB268_p0660a22║栩自為適，悠悠幾易方，華胥風俗好，頓使客心忘。
J31nB268_p0660a23║客歸
J31nB268_p0660a24║逆旅一天地，客歸何所之？應知環轍際，不異隱居時。桑
J31nB268_p0660a25║梓村咸綠，淳龐世可追，歸歟安用歎，耕鑿此中怡。
J31nB268_p0660a26║孤舟蓑笠翁，獨釣寒江雪。為雪舟禪衲賦
J31nB268_p0660a27║寒江極目凍不流，雪花紛舞傾漁舟，大地凝然盡一色，
J31nB268_p0660a28║萬山蒼翠俱蒙頭。此時試看是何境，乃翁猶自垂綸鉤。
J31nB268_p0660a29║大似朱涇古船子，錦鱗未遇心難死，不計工程得便休，
J31nB268_p0660a30║一蓑一笠江之沚。我亦生平求我儕，十年放艇浮江淮，
J31nB268_p0660b01║蝦蟆鰍蟹自無限，斯鱗不見空悲懷。雪公自是瞿曇翼，
J31nB268_p0660b02║湖海茫茫放蹤跡，翛然來去若虛舟，絲綸舒卷無人識。
J31nB268_p0660b03║常年歲暮飛雪來，一竿江上三徘徊，風高水冷魚何處，
J31nB268_p0660b04║兀坐孤舟未忍開。垂鉤意在深波裏，四顧寥寥無伴侶，
J31nB268_p0660b05║此翁全身應是師，師之面目猶船子。離鉤三寸如何道，
J31nB268_p0660b06║知音未遇從人誚，縱使風濤四面狂，斯須安肯收其釣。
J31nB268_p0660b07║君不見，任公投竿向東海，求魚不得經年待。由來大就
J31nB268_p0660b08║不近圖，灌瀆守鯢咸笑怪。一朝巨魚上餌波若山，聲名
J31nB268_p0660b09║震赫流人寰。
J31nB268_p0660b10║陸葆翁偕侄君求見訪，坐雨晚歸
J31nB268_p0660b11║煙暖長林草色新，一門文獻舊相親，眼青來顧雲泉客，
J31nB268_p0660b12║道在不隨車馬塵。衣履豈爭方外異，笑談時領坐中春，
J31nB268_p0660b13║晚歸更愛空山好，松雨遙看灑角巾。
J31nB268_p0660b14║春日晤趙公安表弟言及疇昔
J31nB268_p0660b15║孤蹤南北久如萍，一別衡門歲幾更，乍揖共疑顏貌換，
J31nB268_p0660b16║縱談全忘語音生。宛然一脈壎箎象，靡間當年手足情，
J31nB268_p0660b17║煖日橫窗持茗坐，庭柯有鳥正嚶嚶。
J31nB268_p0660b18║酬張尊生問初機入道之什
J31nB268_p0660b19║別來將謂昔人非，相見依然舊衲衣，湖海數年霜骨冷，
J31nB268_p0660b20║溪藤一幅德音微。心空誰謂調猿險，絕學應無害馬依，
J31nB268_p0660b21║特向滄溪通一信，箇中曾不擇初機。
J31nB268_p0660b22║乾元浪公自天童來破山
J31nB268_p0660b23║海岸辭獅窟，天涯念故人，遠行寧謂獨，相見共憐貧。詩
J31nB268_p0660b24║骨猶然勁，談鋒不落塵，坐看庭卉放，無隔甬江春。
J31nB268_p0660b25║蓮涇尋戒雷諸友，時玉蘭盛開
J31nB268_p0660b26║眾木綠為蔭，粲然春獨凝，我來溪上寺，仰止見余朋。物
J31nB268_p0660b27║理似無間，花光較莫勝，白雲同潔性，遙度或相憑。
J31nB268_p0660b28║鹿山養病自感
J31nB268_p0660b29║病入膏肓藥莫投，暫收腳板鹿峰幽，此身雖在端如死，
J31nB268_p0660b30║何事堪為用別求？長日得餐資眺望，綠陰無語寄交游，
J31nB268_p0660c01║目前獨見蒼山影，坐臥相親在小樓。
J31nB268_p0660c02║浪公別我鹿嶺，度夏婁江，偈以勉之（二首）
J31nB268_p0660c03║從來浪跡似飄蓬，去住何須定北東，但得眼前知己在，
J31nB268_p0660c04║不妨長夏臥清風。
J31nB268_p0660c05║鷦鷯雖適一枝棲，爭似鶤鵬六月飛，志士大都思致遠，
J31nB268_p0660c06║莫教白日等閒歸。
J31nB268_p0660c07║斷石弟冒暑過嶺
J31nB268_p0660c08║六月日頭熱如火，路上行人有幾個？爾特遠來著甚急，
J31nB268_p0660c09║上嶺通身汗不顧。余貧徹骨了無依，爾能念我誠亦稀，
J31nB268_p0660c10║臨行一物苦無贈，珍重途中好善為。
J31nB268_p0660c11║石奇兄同賀九寺休夏旋即言別賦以志感
J31nB268_p0660c12║九夏流光彈指徂，弟兄行履便相殊，草鞋莫怪又為客，
J31nB268_p0660c13║家舍何年不在途。擇木自將悲小鳥，飄蓬其敢悵征夫，
J31nB268_p0660c14║涼風屆節山山冷，愁獨孤峰見葉枯。
J31nB268_p0660c15║早秋抱病出山，與戒雷、培風二公夜話貝葉齋，時
J31nB268_p0660c16║震公亦在病中
J31nB268_p0660c17║秋氣下群岫，悲哉如客還，觸之情自遠，況以病相關。樹
J31nB268_p0660c18║迥忽生夜，榻涼猶在山，燈前言咄咄，半是法門艱。
J31nB268_p0660c19║秋風
J31nB268_p0660c20║秋風肅殺從何來，蓬然一振千林哀，林端鳥寒驚落苔。
J31nB268_p0660c21║咄哉！人生有骨獨不覺，悠悠醉網何時開？
J31nB268_p0660c22║憶山中叢桂
J31nB268_p0660c23║所托在深谷，叢開人未知，香流雲外影，花冷月中姿。高
J31nB268_p0660c24║碧明誰意，落榮關此時，西風同有鼻，未可謂吾私。
J31nB268_p0660c25║夜起
J31nB268_p0660c26║夜起孤峰上，一月獨在天，纖雲不為度，空碧窮無邊。此
J31nB268_p0660c27║時人影孤，艸木同肅然，見彼三五星，燁燁明河間。
J31nB268_p0660c28║蟋蟀
J31nB268_p0660c29║亦恃爪牙利，當秋銳志生，聞聲知有敵，在檻互思爭。勇
J31nB268_p0660c30║怯寧先見，軒騰但直行，莫將成敗論，天壤一豪英。
J31nB268_p0661a01║燈下草蟲鳴
J31nB268_p0661a02║微物依時化，寧知托草深，夜光鳴若出，燈影射何尋。聲
J31nB268_p0661a03║促誠無緒，悲長亦有心，蕭蕭涼露下，相觸每成吟。
J31nB268_p0661a04║乞鄰竹
J31nB268_p0661a05║艸木帶清勁，生平愛竹虛，以登君子砌，未及野人廬。仁
J31nB268_p0661a06║里幸無擇，霜竿自喜疏，大鈞何定宰，把柄在尊鋤。
J31nB268_p0661a07║茶聲（二首）
J31nB268_p0661a08║勺水誰將試，躍然鳴不平，似曾投我耳，初未辨何聲。冷
J31nB268_p0661a09║傍虛簷月，深開良夜情，吾將觀彼起，恍惚悟無生。
J31nB268_p0661a10║一燈虛炯戶，想見杳冥過，能語物如此，無停意若何。空
J31nB268_p0661a11║山旋合響，微水笑生波，幸有知音在，論源自不那。
J31nB268_p0661a12║秋寒
J31nB268_p0661a13║蓏架不生寶，蔬畦若剪霜，靜思秋未盡，乃爾物如傷。閣
J31nB268_p0661a14║坐停風色，書開餘冷光，授衣時及此，誰念客無裳。
J31nB268_p0661a15║賀九寺秋集（相傳吳王夫差曾于此宴遊）
J31nB268_p0661a16║豈為尋秋至，相期有素操，既憑峰影碧，且聽葉聲高。來
J31nB268_p0661a17║去輸雲懶，古今悲客勞，寺名稱賀九，未可著吾曹。
J31nB268_p0661a18║喜山遊大風得霽
J31nB268_p0661a19║林林霜鳥似相呼，幽討心期定弗孤，枕上亦猜風響異，
J31nB268_p0661a20║山中果見雨光無。白雲獨往終何想，古策深投自不拘，
J31nB268_p0661a21║寒翠拂空晴旭遠，未妨餘潤在崎嶇。
J31nB268_p0661a22║山行
J31nB268_p0661a23║獨歷不喧徑，曠情隨我興，遠看天落鳥，忽見樹來僧。履
J31nB268_p0661a24║下曾無滯，杖邊多可憑，悠哉此行際，峰影過層層。
J31nB268_p0661a25║落葉（二首）
J31nB268_p0661a26║以此見秋意，飄飄不自持，響窗寒似切，在幹綠先辭。漸
J31nB268_p0661a27║致星霜落，無愁鳥雀危，唯應舊時月，深夜到吾帷。
J31nB268_p0661a28║樹樹同看下，後凋何未知，豈圖存以本，莫肯戀其枝。難
J31nB268_p0661a29║卻秋山去，還於石徑期，物窮機自轉，原不待風吹。
J31nB268_p0661a30║聞砧（二首）
J31nB268_p0661b01║寧問擣何處，秋風遍此音，未堪傳旅夢，因以喻閨心。遠
J31nB268_p0661b02║道或無寄，清宵空不禁，悠悠霜塞外，寒信莫教深。
J31nB268_p0661b03║涼夜所同愛，有聞能宴然，月華流靜砌，河影界高天。燭
J31nB268_p0661b04║滅漏應轉，風凄情若牽，孤城誰謂遠，刀尺在吾邊。
J31nB268_p0661b05║曉讀
J31nB268_p0661b06║谷口雞聲亂，氓心皆有親，獨持平旦志，相對古之人。蟲
J31nB268_p0661b07║鳥趨光響，冠裳落暗塵，山川仍在目，起視已如新。
J31nB268_p0661b08║觀穫
J31nB268_p0661b09║各自歡秋有，荷鎌來遠阡，婦于晨即餉，禾向晚俱眠。耒
J31nB268_p0661b10║耜念前力，雨暘懷上天，乘時輸井稅，家室可陶然。
J31nB268_p0661b11║宜舫
J31nB268_p0661b12║小搆依林望不遐，啟窗晴雨幸無遮，能安野志猶臨水，
J31nB268_p0661b13║欲使浮蹤莫定家。夢裏得閒尋海嶠，坐中生白認蘆花，
J31nB268_p0661b14║相過偶值同心侶，亦訝棲遲傍遠沙。
J31nB268_p0661b15║蟢蛻
J31nB268_p0661b16║其想又安寄，如將外是形，猶然戀空壁，未肯墜虛櫺。物
J31nB268_p0661b17║類有如此，化機無暫停，栖塵影內，隱見自多靈。
J31nB268_p0661b18║蝶影
J31nB268_p0661b19║動止不無待，往來欣有依，若將具頭面，秖欠飾容輝。同
J31nB268_p0661b20║夢何分別？從遊自不非，花前看栩栩，一似有情飛。
J31nB268_p0661b21║聞琴
J31nB268_p0661b22║虛室泊然坐，行雲來繞窗，冠裳游上世，屏几濯秋江。浩
J31nB268_p0661b23║氣偶宣指，古音非待腔，淵淵自終始，天地聞無雙。
J31nB268_p0661b24║無菊
J31nB268_p0661b25║惆悵今秋望，東籬菊信虛，霜根曾自立，寒蕊傲無舒。風
J31nB268_p0661b26║雨重陽近，閒門五柳如，悠然憶陶令，采采對琴書。
J31nB268_p0661b27║秋夜
J31nB268_p0661b28║秉燭忘深坐，涼風數度檐，穆然清夜味，惜不四時兼。耳
J31nB268_p0661b29║目忽為遠，神情自覺恬，靜聽窗葉下，應是露華霑。
J31nB268_p0661b30║中秋前二日同戒雷葦浮諸友坐月白公堤
J31nB268_p0661c01║目接蒼涼盡水光，幽懷無際起船窗，留人喜自來明月，
J31nB268_p0661c02║炤我寧須倩夜缸。幾處歌聲通遠翠，半秋雲氣結高幢，
J31nB268_p0661c03║平堤更覺同吟好，影顧雖殊志不雙。
J31nB268_p0661c04║中秋對月作
J31nB268_p0661c05║靈魄自今古，何曾一改常，歷天因不息，照物乃無方。花
J31nB268_p0661c06║影秋剛半，蟲聲夜已長，世人憐正鬧，寧解共清光。
J31nB268_p0661c07║入山書寄震公（二首）
J31nB268_p0661c08║昨山來友信，曉寺感吾神，雲鳥戒輕舉，松蘿修好因。仲
J31nB268_p0661c09║尼無已甚，我獨感遺人，古策寒郊外，仍將嶺翠親。
J31nB268_p0661c10║飛葉隨行棹，秋光照客顏，喜因蹤跡泛，翻得去來閒。交
J31nB268_p0661c11║深誰真歷，德孤君獨關，遙知今日寄，有夢到空山。
J31nB268_p0661c12║壽恒宗老宿
J31nB268_p0661c13║師生重九後，時節正高秋，菊意猶相待，霜花始見浮。道
J31nB268_p0661c14║無今古變，眼任歲華流，峰影朝還暮，禽音去復留。家常
J31nB268_p0661c15║飯有據，荷芰服無謀，宴坐長林寂，經行一塢幽。箇中唯
J31nB268_p0661c16║自得，此外更無求，甲子隨人數，僧祗不我修。并忘山住
J31nB268_p0661c17║足，寧用佛安頭？聞道來稱壽，支笻笑不休。
J31nB268_p0661c18║有客夜過，扣關貽詩
J31nB268_p0661c19║病質如埋小閣間，畏人飛錫問青山，相逢共喜曾相識，
J31nB268_p0661c20║一笑寒燈夜啟關。
J31nB268_p0661c21║早雪
J31nB268_p0661c22║先集不聞霰，巢禽看亦疑，白紛松影亂，寒重艸根知。忽
J31nB268_p0661c23║止遂無跡，乍零人謂奇，煢煢道途子，多恐未相宜。
J31nB268_p0661c24║冬日過支遁北峰寺
J31nB268_p0661c25║古塔松陰見，相傳是北峰，到來天漸隱，行處石多從。殿
J31nB268_p0661c26║冷留香火，僧疏息磬鐘，道林遐入想，彷彿得幽蹤。
J31nB268_p0661c27║癸酉除夕風雨達旦拈示二偈
J31nB268_p0661c28║臘月三十年盡日，世人奔競皆休歇，山僧隨例送殘冬，
J31nB268_p0661c29║竟夜燒松暖窮骨。
J31nB268_p0661c30║春風何處又來賓，滿目青山復見新，莫怪夜來風雨大，
J31nB268_p0662a01║聲聲滴滴報諸人。
J31nB268_p0662a02║早春答空林遠公見懷
J31nB268_p0662a03║千里江關忽寄詩，知君憶我早春時，梅花湖上雖無數，
J31nB268_p0662a04║手倦何嘗折一枝。
J31nB268_p0662a05║春日還破山逢舊友
J31nB268_p0662a06║數載行蹤各悄然，忽逢顏色宛如先，世緣隨順年雖往，
J31nB268_p0662a07║道味重溫志愈鮮。莫謂虎溪無月待，自應龍澗有燈傳，
J31nB268_p0662a08║生涯此去君休問，鼻孔人人本遼天。
J31nB268_p0662a09║送培風、慎獨二公，禮育王舍利、新昌石佛
J31nB268_p0662a10║雙策南行似鳥飛，春山千里共依依，明州舍利新昌佛，
J31nB268_p0662a11║面目親瞻記取歸。
J31nB268_p0662a12║示持經者
J31nB268_p0662a13║貝葉頻翻向古臺，舌根不動口門開，等閒欲識持經者，
J31nB268_p0662a14║試看梵音何處來。
J31nB268_p0662a15║題古井
J31nB268_p0662a16║直下澄渟觸即波，往來井井飲人多，山僧日用雖常汲，
J31nB268_p0662a17║歲月知他歷幾何？
J31nB268_p0662a18║虞美人花
J31nB268_p0662a19║一從垓下喪英雄，甘散香魂作艸叢，今日不知誰楚漢？
J31nB268_p0662a20║玉階獨見舞輕紅。
J31nB268_p0662a21║聞時中兄弟在湖上寄此
J31nB268_p0662a22║有念西湖上，煙光四面新，時通載酒客，不礙打漁人。兄
J31nB268_p0662a23║弟能常往，堤橋寄遠神，離鉤三寸意，目擊向誰陳。
J31nB268_p0662a24║答友人看新緣見懷
J31nB268_p0662a25║春山一別幾經旬，又見長林葉吐新，過雨光鮮疑帶染，
J31nB268_p0662a26║凝煙綠淺自為紉。忽招黃鳥流聲至，能動幽人寄想頻，
J31nB268_p0662a27║病足自看何懶甚，芒鞋久冷亦生嗔。
J31nB268_p0662a28║送友陽羨休夏
J31nB268_p0662a29║君之陽羨幾時來，時值庭榴大半開，臥想熏風吹面處，
J31nB268_p0662a30║綠陰一棹信悠哉。
J31nB268_p0662b01║臥疾吳門，寄山中同參（二首）
J31nB268_p0662b02║暫下天童過二春，病緣隨順不無因，雖然寓在蘇州寺，
J31nB268_p0662b03║寤寐一同山裏人。
J31nB268_p0662b04║兩度過堂磁碗濕，三通普請草鞋親，莫道吾今不預數，
J31nB268_p0662b05║從來遍界已分身。
J31nB268_p0662b06║病中口偈（十六首）
J31nB268_p0662b07║十二時中，常用惺惺，暫時不在，如同死人。
J31nB268_p0662b08║聖凡之岐，由於一念，一念不生，全體顯現。
J31nB268_p0662b09║不昧本體，念自不生，日用堂堂，無不現成。
J31nB268_p0662b10║因事生心，依無息念，背覺合塵，動靜兩片。
J31nB268_p0662b11║遇惡則憎，觸愛則喜，迷己逐物，倒念斯起。
J31nB268_p0662b12║不怕念起，唯恐覺遲，念而能覺，起亦何為？
J31nB268_p0662b13║古人有言，病是良藥，我今病中，一念自覺。
J31nB268_p0662b14║閒學閒解，埋沒祖心，一念自覺，徹古徹今。
J31nB268_p0662b15║閒思閒想，埋沒正見，一念自覺，萬年無變。
J31nB268_p0662b16║閒問閒答，似費唇舌，一念自覺，萬象齊說。
J31nB268_p0662b17║摘葉尋枝，非佛所印，一念自覺，法法無剩。
J31nB268_p0662b18║勞坐倦眠，豈成精進，一念自覺，騰騰任運。
J31nB268_p0662b19║夫人有病，畏死到來，一念自覺，生死豁開。
J31nB268_p0662b20║獅子遊行，不求伴侶，獨往獨來，大千足底。
J31nB268_p0662b21║全機大用，從上標格，覿面相呈，橫拋豎擲。
J31nB268_p0662b22║自覺覺他，佛佛道同，時有潛見，道無達窮。
J31nB268_p0662b23║病中自警八事
J31nB268_p0662b24║避人
J31nB268_p0662b25║古言相識滿天下，畢竟知心能幾人？不若閉門獨坐坐，
J31nB268_p0662b26║一鐺瓔珞養精神。
J31nB268_p0662b27║冷事
J31nB268_p0662b28║作祖成佛猶外務，更有何緣欲強求？本分衲僧須放下，
J31nB268_p0662b29║莫將閒事挂心頭。
J31nB268_p0662b30║守困
J31nB268_p0662c01║病入膏肓醫拱手，此身徹困有誰知？自甘放腳長眠臥，
J31nB268_p0662c02║無意人前強作為。
J31nB268_p0662c03║務嘿
J31nB268_p0662c04║淨名杜口於毗耶，釋迦掩室於摩竭，不是吾今亦效顰，
J31nB268_p0662c05║明明箇事非言說。
J31nB268_p0662c06║慎氣
J31nB268_p0662c07║等閒無事即安然，觸著雷霆便現前，恐賺拘拘攝念士，
J31nB268_p0662c08║錯疑煩惱退三千。
J31nB268_p0662c09║節食
J31nB268_p0662c10║食不消時多作病，直須喫飯不咬米，可惜今時學道人，
J31nB268_p0662c11║常年運糞填腸胃。
J31nB268_p0662c12║禁遊
J31nB268_p0662c13║閒尋閒訪殊無益，一動一行須自看，從上出家行腳士，
J31nB268_p0662c14║豈因餘事浪盤桓。
J31nB268_p0662c15║順緣
J31nB268_p0662c16║生老病死四種苦，一切勞生免不得，誠知緣聚本來空，
J31nB268_p0662c17║生生死死吾安宅。
J31nB268_p0662c18║金閶倪明之吳秋厓放舟石湖扣箇中事拈示七
J31nB268_p0662c19║偈
J31nB268_p0662c20║西來祖意別無奇，日用當人要自知，渴飲飢餐現成事，
J31nB268_p0662c21║未須向外別尋馳。
J31nB268_p0662c22║學世間法要人會，我宗不會稍相當，如其問著都明白，
J31nB268_p0662c23║正落聰明強主張。
J31nB268_p0662c24║莫認惺惺作主公，試看昏睡主何從，于斯自驗無分曉，
J31nB268_p0662c25║生死關頭正未通。
J31nB268_p0662c26║疇昔湖湘有老龐，曾將一口吸西江，君家鼻孔原無別，
J31nB268_p0662c27║聲色叢中沒覆藏。
J31nB268_p0662c28║塵緣浩浩應酬繁，水長船高正好看，覷破箇中關捩子，
J31nB268_p0662c29║居廛不異住青山。
J31nB268_p0662c30║行市平開貨色真，現成交易日紜紜，定盤星子何曾動，
J31nB268_p0663a01║八兩分明是半觔。
J31nB268_p0663a02║人皆可以為堯舜，佛與眾生本自同，一念不生高下見，
J31nB268_p0663a03║塵塵剎剎自家風。
J31nB268_p0663a04║挽婁江鄭仰疇居士
J31nB268_p0663a05║六十餘年順世緣，能於忙裏自偷閒，名山尊宿親曾禮，
J31nB268_p0663a06║疏食清修老益堅。精舍置成唯樂道，要津把斷快談禪，
J31nB268_p0663a07║臨行末後無他句，一笑逢人舉箇拳。
J31nB268_p0663a08║題法華鐘
J31nB268_p0663a09║晨夕熾然說，洪音流十方，唯宣佛知見，以作世津梁。寐
J31nB268_p0663a10║者忽成醒，聞時咸返常，靈山當日記，歷歷更無藏。
J31nB268_p0663a11║贈宜修禪丈
J31nB268_p0663a12║城東香剎舊，卓錫有吾師，五十知天命，三千學佛儀。竹
J31nB268_p0663a13║光涼內院，荷氣淨秋池，莫問滄桑事，無生久自期。
J31nB268_p0663a14║看朱魚
J31nB268_p0663a15║朱鱗數尾盆池裏，或潛或躍萍花靡，竟日相看氣分同，
J31nB268_p0663a16║我忘乎物魚忘水。
J31nB268_p0663a17║題舜井
J31nB268_p0663a18║一勺山泉汲不乾，石欄無次蘚花攢，共傳虞帝當年浚，
J31nB268_p0663a19║漠漠煙光照影寒。
J31nB268_p0663a20║古錢詩（有序四首）
J31nB268_p0663a21║甲戌春仲，楚之大冶縣地名道士洑忽震，武昌刺吏
J31nB268_p0663a22║李公（諱吳滋）　命掘之，得古錢，蒼翠班剝，寘水磁中，可為
J31nB268_p0663a23║寶玩，乃作詩紀異。八月下浣，戒雷兄出所賡之什屬
J31nB268_p0663a24║予和，因步韻四章。
J31nB268_p0663a25║點畫分明紀古年，萬方維昔想曾宣，藏山不朽昭前制，
J31nB268_p0663a26║冒土無心卜後妍。坐覯已符文化洽，走瞻何礙頌聲綿，
J31nB268_p0663a27║試臨淵水徵其德，取象乎乾一一圓。
J31nB268_p0663a28║塵埋苔蝕自多年，古篆斕斑不可宣，響奏空巒初歎異，
J31nB268_p0663a29║光含樸質果呈妍。相傳帶礪人何在，流轉江山世已綿，
J31nB268_p0663a30║最喜賢侯今日玩，悠悠眼界亦隨圓。
J31nB268_p0663b01║為漢為秦未考年，叩之俱有古音宣，蒼痕盡結千峰秀，
J31nB268_p0663b02║錦暈平分一水妍。謾比銅腥空落落，從知帝運此綿綿，
J31nB268_p0663b03║忻聞君子能珍重，不使纖埃翳體圓。
J31nB268_p0663b04║舉世方▆擊壤年，青山久韞忽重宣，若隨龍德時而見，
J31nB268_p0663b05║盡變蟲文古且妍。大冶已忘功不宰，明窗相對賞應綿，
J31nB268_p0663b06║君看土垢渾消處，燁燁青光炤几圓。
J31nB268_p0663b07║四維寬公掩關爛溪，冬日過晤，因談住山
J31nB268_p0663b08║七年一字無由寄，楖栗橫擔各一方，入戶了知人是昔，
J31nB268_p0663b09║論懷不覺鬢俱蒼。把茅期向他山聚，頭角猶珍此日藏，
J31nB268_p0663b10║擁衲終朝何所見？冬溪雲冷過帆忙。
J31nB268_p0663b11║將入浙中，示賀嶺勿枝（二首）
J31nB268_p0663b12║樓外雲兮石畔松，三年來去此山中，性情豈止能相得，
J31nB268_p0663b13║筆硯曾期在遠攻。道本無階人莫授，學非躐等自須充，
J31nB268_p0663b14║雞鳴而起思無倦，展卷彌懷古聖風。
J31nB268_p0663b15║丈夫落地矢弧懸，南北東西愧有年，一見信余緣似夙，
J31nB268_p0663b16║高飛期汝義應然。煙深小閣峰峰雨，聲滿空山樹樹蟬，
J31nB268_p0663b17║此去浙中無別囑，歲華須惜等流泉。
J31nB268_p0663b18║緇友葦浮，篤志學詩，更字漸于索言，因勸讀古
J31nB268_p0663b19║流水之為物，不盈科不行，君子志于道，由漸達高明。外
J31nB268_p0663b20║以謝塵尚，內以思古人，博學約以禮，會友輔以仁。誦詩
J31nB268_p0663b21║三百篇，穆然溫且平，可以鋻賢否，可以陶性情，可以處
J31nB268_p0663b22║群變，可以立常經。吁嗟今之學，修辭無立誠，援筆嗜新
J31nB268_p0663b23║句，曷知▆人程。吾子其毖之，采實超浮名。春風暖庭砌，
J31nB268_p0663b24║霜月寒輕楹，得閒時宴坐，寂嘿觀平生。善善何自長，惡
J31nB268_p0663b25║惡何爾萌，苟能思無邪，不語亦雷鳴。上下天壤間，斯文
J31nB268_p0663b26║燦然形，奚待紙墨上，推敲然後精。芻豢稱悅口，義理足
J31nB268_p0663b27║悅心，巴歌和雖眾，喧譁豈成音。君看秋鴻舉，獨振雲霄
J31nB268_p0663b28║翎，弋者徒有慕，彼飛自冥冥。
J31nB268_p0663b29║賀九寺元日雨有懷
J31nB268_p0663b30║青山日在簷，茲曉佳氣足，四顧無樵音，群鳥自飛觸。笑
J31nB268_p0663c01║我胡為來，晏處此窗屋，一編亦何貴，挾之向松讀。有懷
J31nB268_p0663c02║意中人，生事同蹇促，天涯不為遠，狂奔如山鹿。梅花偃
J31nB268_p0663c03║空池，微雨聲忽續，日月雖已新，恐深窮途哭。
J31nB268_p0663c04║過乾元菴贈愍度老宿書雜華
J31nB268_p0663c05║乾元蘭若開何代，老樹蒼蒼夏亦寒，靜者就中書大法，
J31nB268_p0663c06║輕舠偶爾逗前灘。葭蘆聲戛秋風早，樓閣門開野水寬，
J31nB268_p0663c07║目擊無邊華藏境，炳然披露一毫端。
J31nB268_p0663c08║樵雲詩贈陳時卿文學（二首）
J31nB268_p0663c09║亂峰深入不知名，滿目雲英似可盛，就此考槃聊采采，
J31nB268_p0663c10║誰家伐木遠丁丁。虛光忽映蘿衣白，寒影翻隨草屩生，
J31nB268_p0663c11║卻怪斧斤揮不盡，放教為雨出山行。
J31nB268_p0663c12║天涯途路久相違，荷笠終朝在翠微，一縷霏微隨鳥上，
J31nB268_p0663c13║數峰盤結載秋飛。運斤若巧俄忘刈，出岫無心亦解歸，
J31nB268_p0663c14║喜得幽蹤來往慣，不須招手入山扉。
J31nB268_p0663c15║宿餘杭許氏山房
J31nB268_p0663c16║不以山為淺，相看竹自幽，遠峰扶落照，歸鳥掠平疇。籬
J31nB268_p0663c17║落見村火，松陰載暮秋，高齋聊一寓，語笑似曾游。
J31nB268_p0663c18║友人慈築招登石盂山（二首）
J31nB268_p0663c19║飛泉天際不停流，修竹竿竿露石頭，獨上嶙峋挹蒼翠，
J31nB268_p0663c20║令人想見政黃牛。（政黃牛居是山，嘗跨犢入市）
J31nB268_p0663c21║石盂開口向青天，安置空山知幾年，今日杖藜重撥出，
J31nB268_p0663c22║鬢眉不覺映寒泉。
J31nB268_p0663c23║皎菴贈惺慵開士
J31nB268_p0663c24║一菴小搆清溪上，溪水漣兮入竹陰；門設常關無過客，
J31nB268_p0663c25║花開自落有鳴禽。可中虛白不忘照，世上紛譁未許尋；
J31nB268_p0663c26║艸樹交光寒雪夜，快聞靜者發幽吟。
J31nB268_p0663c27║介山夜集
J31nB268_p0663c28║一笠西風似鳥翰，勞生日月太無端，好山忽記來相謁，
J31nB268_p0663c29║良夜同餘不盡歡。白露細零秋覺暮，故人相在我無寒，
J31nB268_p0663c30║那堪明發東西去，紅葉溪頭把手看。
J31nB268_p0664a01║冬日還琴川宿慎泉居士齋贈施圓覺
J31nB268_p0664a02║出世還須順世緣，淤泥蓮產色逾鱔，長年煉志惟參佛，
J31nB268_p0664a03║清夜焚香共坐禪。僧缽過門齋去慣，市聲隔水聽來便
J31nB268_p0664a04║發揚盡是光明藏，凡聖都盧一鼻穿。
J31nB268_p0664a05║賀九寺除夕
J31nB268_p0664a06║山煙高下結寒流，薄暮歸樵語不休，世相從來無動變，
J31nB268_p0664a07║人情斯夕自綢繆。坐邊星影和燈爛，定裹梅香逼案浮，
J31nB268_p0664a08║展卷終宵無夢事，曙光依舊到空樓。
J31nB268_p0664a09║元旦
J31nB268_p0664a10║茫茫天地只如斯，人意忻忻又一時，古寺投香門早扣，
J31nB268_p0664a11║清朝紀瑞筆先持。鬢眉暗長曾無覺，袍袖寒輕喜共知，
J31nB268_p0664a12║自笑吾生隨大化，春風不禁杖頭吹。
J31nB268_p0664a13║素純法師赴高丘菴講圓覺
J31nB268_p0664a14║春水漾虛碧，導師何自臨，迷川垂寶筏，平野振潮音。三
J31nB268_p0664a15║界本無法，四生勞此心，幸從開正眼，擺手出香林。
J31nB268_p0664a16║看新泉
J31nB268_p0664a17║石立水如鬥，新泉雨後來，映松晴較雪，鳴壑夜疑雷。雲
J31nB268_p0664a18║際樵無過，崖根花復開，老僧看不厭，四五坐蒼苔。
J31nB268_p0664a19║題畫
J31nB268_p0664a20║停橈秋水望秋山，秋樹無風葉自刪，一段秋懷無與寫，
J31nB268_p0664a21║靜聽流水過橋灣。
J31nB268_p0664a22║暮春答友見訪山寺
J31nB268_p0664a23║夙尚登山屐，茲來記石橋，林香猶自合，花事未全消。溪
J31nB268_p0664a24║靜鐘遙發，松寒雨驟飄，本來心共朗，謾惜鬢蕭蕭。
J31nB268_p0664a25║丙寅歲與達澄、淑之二友寓明州福泉山度夏，因
J31nB268_p0664a26║尋用剛禪師白雲窩舊隱
J31nB268_p0664a27║久嚮白雲窩，乃在白雲裏；春深試一攀，景物清且美。麥
J31nB268_p0664a28║風吹布袍，草露濕芒履；隱約指山源，盤紆過村尾。力淺
J31nB268_p0664a29║覺路長，坐石弄流水；樵子負斧去，回首招我侶。賢哉手
J31nB268_p0664a30║中藜，生平最知己；相與凌高巔，飄然忘所以。雲峰卓而
J31nB268_p0664b01║秀，巖花燦如綺；安知薜蘿龕，反在雙足底？鐘梵盡無聲，
J31nB268_p0664b02║竹木冷相倚；昔人竟何在？白雲猶帶喜。徐步山之陽，野
J31nB268_p0664b03║艸青亹亹；誰家牛畝地？頗得造物理。群巒互奔向，眾山
J31nB268_p0664b04║非所擬；可以結衡茅，可以脫敝屣；可與麋鹿游，相忘無
J31nB268_p0664b05║彼此。但笑買山錢，囊中竟無幾；乘興復歸來，東林月剛
J31nB268_p0664b06║起。
J31nB268_p0664b07║送淑之賢公結茅鍾山
J31nB268_p0664b08║大梅老人古標格，荷衣松食青山宅；被人知是馬駒兒，
J31nB268_p0664b09║移茅更入千峰碧。嗣有龍山老尊者，髮白深雲世無識；
J31nB268_p0664b10║微吟一偈燼廬行，都緣撞見密師伯。二老孤風千百年，
J31nB268_p0664b11║寥寥罕有若人出；偉哉賢公生此時，磊落軒昂氣奇特。
J31nB268_p0664b12║覷破雲門險崖句，拈卻教家閒紙墨；遍參的有古人風，
J31nB268_p0664b13║遠涉湖湘躡黃檗。踏遍江西法窟來，金粟峰頭看秋色；
J31nB268_p0664b14║所至皆稱獅子兒，兩眼對公不肯白。抹過胡僧向上關，
J31nB268_p0664b15║堂堂個事誰能隔？從他古佛放光現，腳跟絲毫動不得。
J31nB268_p0664b16║春來同作海山游，結茅欲就孤雲側；自言平生了無事，
J31nB268_p0664b17║寒則加衣飢則食。悠悠世事不上眼，何如高枕峰頭石？
J31nB268_p0664b18║予聆此語喜不勝，握手臨風吐其直；吾公種性頗剛健，
J31nB268_p0664b19║宜向青巒曳笻策。雍容若彼二大老，钁頭密寄拈花脈；
J31nB268_p0664b20║埋光鏟耀歲月深，道價自然隆艸棘。只今末運丈夫少，
J31nB268_p0664b21║佛日將沉良可惜；俟公高張無盡燈，一照群盲在昏黑。
J31nB268_p0664b22║登雪竇山偶題（八首）
J31nB268_p0664b23║千丈崖
J31nB268_p0664b24║千丈崖高未易登，天風盤壑響層層，我來不費纖毫力，
J31nB268_p0664b25║坐看閒雲腳下騰。
J31nB268_p0664b26║瀑布泉
J31nB268_p0664b27║懸崖泉落趁風威，亙古常如白練飛，上下青山俱劃斷，
J31nB268_p0664b28║何人覿面領真機？
J31nB268_p0664b29║翰林松
J31nB268_p0664b30║蒼然不受雪霜凋，寒翠斜分過小橋，最憶千年古叢席，
J31nB268_p0664c01║垂陰尚有哲人標。
J31nB268_p0664c02║應夢碑（宋理宗夢游此山賜碑）
J31nB268_p0664c03║普天之下皆王土，不動宸與到此巒，夢事只今何處見，
J31nB268_p0664c04║天碑卓立紫雲攢。
J31nB268_p0664c05║錦鏡池
J31nB268_p0664c06║山池無水鏡光收，寒葦蕭蕭獨載秋，何處野僧來炤影？
J31nB268_p0664c07║隔林相喚一聲鳩。
J31nB268_p0664c08║百花菴
J31nB268_p0664c09║古屋相將臥艸萊，百花零落更誰栽？秋香此日熏藜杖，
J31nB268_p0664c10║別有芳叢野徑開。
J31nB268_p0664c11║消梵臺
J31nB268_p0664c12║振衣而上坐秋煙，萬壑松濤正悄然，一曲雲門少人和，
J31nB268_p0664c13║餘音縹緲夕陽邊。
J31nB268_p0664c14║妙高臺
J31nB268_p0664c15║俯看日月走西東，四望群峰未有同，寄語南詢須著眼，
J31nB268_p0664c16║德雲應在此山中。
J31nB268_p0664c17║花山十八詠
J31nB268_p0664c18║法界亭
J31nB268_p0664c19║空空一山亭，坐看無內外，攬盡眾峰青，其名曰法界。
J31nB268_p0664c20║響水橋
J31nB268_p0664c21║橋下水自流，橋上水能響，知音何處尋，大地一隻眼。
J31nB268_p0664c22║桃花澗
J31nB268_p0664c23║澗桃春放花，也甚知時節，靈雲曾一見，悄然心便歇。
J31nB268_p0664c24║三轉坡
J31nB268_p0664c25║上坡亦三轉，下坡亦三轉，青山不礙人，上下俱快便。
J31nB268_p0664c26║香蔭
J31nB268_p0664c27║老樹垂寒陰，亭亭當古徑，蓋覆往來人，鼻孔香中醒。
J31nB268_p0664c28║坐坐石
J31nB268_p0664c29║青山在眼前，到此且坐坐，莫謂石無言，相見情如故。
J31nB268_p0664c30║鳥道
J31nB268_p0665a01║孤峰常獨行，雙足如鳥翼，飄然白雲上，無人見蹤跡。
J31nB268_p0665a02║頂窩
J31nB268_p0665a03║盤結千峰顛，煙霞時遶戶，中有無舌人，箕踞呵佛祖。
J31nB268_p0665a04║盈盈池
J31nB268_p0665a05║地脈通何處，歲時常不枯，臨流一洗耳，坐愛涼生膚。
J31nB268_p0665a06║支公洞
J31nB268_p0665a07║古洞自虛豁，何以支公名，清風在林壑，我來知昔人。
J31nB268_p0665a08║天洞
J31nB268_p0665a09║陜小唯一門，天闢靜者住，坐臥在其中，忘卻人間世。
J31nB268_p0665a10║蓮葉池
J31nB268_p0665a11║千葉吐峰頭，一葉落峰底，今古臥雲人，此中啜香水。
J31nB268_p0665a12║邀月臺
J31nB268_p0665a13║山月古今明，岩臺往來靜，相對不須邀，清光無遠近。
J31nB268_p0665a14║洗心泉
J31nB268_p0665a15║石泉祗一勺，掬之寒不休，行人試自炤，此心復何求。
J31nB268_p0665a16║支公講堂
J31nB268_p0665a17║支公人謂化，妙法今誰說，恢恢大講堂，便是廣長舌。
J31nB268_p0665a18║普門石梁
J31nB268_p0665a19║石梁度山翠，忽現大士身，圓通不我異，萬籟時相聞。
J31nB268_p0665a20║蓮子峰
J31nB268_p0665a21║高山曾產蓮，結子如峰首，時人不敢嘗，雨打風吹久。
J31nB268_p0665a22║蓮華峰
J31nB268_p0665a23║數瓣蓮華峰，迥出青天外，劫火雖洞然，根莖固自在。
J31nB268_p0665a24║丙子秋寓餘杭山，有持古德法師曲水菴八景索題
J31nB268_p0665a25║法華秋霽
J31nB268_p0665a26║木石亦曾遭授記，靈山一會本無差，秋巒雨過淨如沐，
J31nB268_p0665a27║坐聽松聲轉法華。
J31nB268_p0665a28║佛慧晚鐘
J31nB268_p0665a29║山寺幽鐘誰晚擊，谷風搖曳耳門開，圓通喜得人無問，
J31nB268_p0665a30║盡道聲從佛慧來。
J31nB268_p0665b01║北峰起雲
J31nB268_p0665b02║雲起何嘗定北峰，偶然入望立從容，主張不識因誰力，
J31nB268_p0665b03║突向秋冥幻幾重。
J31nB268_p0665b04║西谿梅墅
J31nB268_p0665b05║春風處處放梅花，來較西谿種獨嘉，賞鑑自須開隻眼，
J31nB268_p0665b06║謾隨香氣走晴沙。
J31nB268_p0665b07║蒹葭泛月
J31nB268_p0665b08║蒹葭載露已為霜，一葉乘風泛渺茫，手執綸竿隨意擲，
J31nB268_p0665b09║錦鱗應有泝流光。
J31nB268_p0665b10║曲水漁歌
J31nB268_p0665b11║漁歌日夕聞來慣，款乃聲中別有天，若使知音能側二，
J31nB268_p0665b12║真風宛在釣漁船。
J31nB268_p0665b13║生池飼魚
J31nB268_p0665b14║魚龍自古水為命，缽飯何妨戲與嘗，舌相倘於人不異，
J31nB268_p0665b15║自然毛孔亦知香。
J31nB268_p0665b16║竹林問渡
J31nB268_p0665b17║大道本來通腳下，到溪有艇出蒼雲，往來得渡摳衣去，
J31nB268_p0665b18║引導其誰識此君。
J31nB268_p0665b19║庚辰夏重登維摩金粟堂，坐中感出家緣起，憶雪
J31nB268_p0665b20║柏老人（六首）
J31nB268_p0665b21║青山滿目只如前，初地尋師憶往年，不二法門無異相，
J31nB268_p0665b22║空庭添得草芊芊。
J31nB268_p0665b23║猊床昔臥老維摩，目視雲霄臘已多，一口直吞三世佛，
J31nB268_p0665b24║等閒相見奈渠何。
J31nB268_p0665b25║多生流浪苦奔馳，歷代簪纓若個知？幸覯作家親點破，
J31nB268_p0665b26║謂言塵垢裏摩尼。
J31nB268_p0665b27║娑羅林畔正迷津，剛遇曼殊啟夙因，踏遍百城成底事，
J31nB268_p0665b28║拈香撥火舊時人。
J31nB268_p0665b29║父母非親入聖胎，頂門正眼為余開，師資遇合緣非偶，
J31nB268_p0665b30║應共靈山一會來。
J31nB268_p0665c01║親曾指我向南行，末後思歸有底呈，彼此眉毛廝結久，
J31nB268_p0665c02║不須伸手過重城。
J31nB268_p0665c03║重過頂山寺（有序四首）
J31nB268_p0665c04║虞山之北，岡巒迤邐，林薄幽深。萬曆丁巳，余抱出塵
J31nB268_p0665c05║志，畏家嚴不捨，乃直走此，自謂莫我知也。于是棲遲
J31nB268_p0665c06║寺中彌月，家嚴復知之，呼歸。然愛寺深藏靜僻，人跡
J31nB268_p0665c07║罕至，每遇法事，寺眾皆出，掩扉獨坐，居然世外也。翻
J31nB268_p0665c08║閱雜典，得《永嘉禪宗集》讀之，爽然心開，如獲舊物，又
J31nB268_p0665c09║竊自歎。茲己丑春，偕崑山葛瑞五諸子看梅，從中峰
J31nB268_p0665c10║抵臥雪亭，肩輿經此，蓋三十餘年矣。舊殿改搆，大似
J31nB268_p0665c11║精廬，住僧古樸，有類禪者。因駐步餉頃，追憶往事，不
J31nB268_p0665c12║無今昔之感，賦詩四章，以自解懷。
J31nB268_p0665c13║青山敻絕處，來此只前人，日月雖拋久，林巒未改真。石
J31nB268_p0665c14║橋仍臥澗，苔徑舊無塵，流水墻根轉，梅香冷放春。
J31nB268_p0665c15║童心期出染，佛眼愛如蓮，山住幾多劫，足行三十年。舉
J31nB268_p0665c16║茶看畫壁，攜客坐經筵，自訝吾非昔，霜花鬢已纏。
J31nB268_p0665c17║寂寂是空門，燈香久尚存，鳥啼春在樹，花落畫當村。水
J31nB268_p0665c18║觀初欣習，山靈謾乞言，茫茫塵世事，究竟法為尊。
J31nB268_p0665c19║有生誠夢幻，薪火未遑停，老大已若此，林泉能幾經。梅
J31nB268_p0665c20║鬚飛澗白，山髻插雲青，好是前朝寺，潺湲待客聽。
J31nB268_p0665c21║
J31nB268_p0665c22║
J31nB268_p0665c23║
J31nB268_p0665c24║
J31nB268_p0665c25║
J31nB268_p0665c26║
J31nB268_p0665c27║
J31nB268_p0665c28║
J31nB268_p0665c29║
J31nB268_p0665c30║病遊初草（終）
J31nB268_p0666a01║病游後草目錄（天童）
J31nB268_p0666a02║禮應菴華祖塔禮密菴傑祖塔
J31nB268_p0666a03║天童十詠乙亥冬入山，適大殿落
J31nB268_p0666a04║成，有作紀事（二首）天童老人七旬志喜
J31nB268_p0666a05║燭微友人歸陽文山白山布公還金華山中
J31nB268_p0666a06║雨中送僧茶毗（三首）立春日送無拘上座茶
J31nB268_p0666a07║毗元旦
J31nB268_p0666a08║新正三日同石奇諸師登太白峰得圍字
J31nB268_p0666a09║早春送典客南源融公之廣陵
J31nB268_p0666a10║上元解制送友（十五首）佛音師還楚省覲
J31nB268_p0666a11║一拙師還鄉省親鹽梅師之南嶽
J31nB268_p0666a12║唯一空林木陳三師度歲湖上招之還山
J31nB268_p0666a13║寄時中友人示永嘉道者
J31nB268_p0666a14║山行送岫子
J31nB268_p0666a15║寄簡元白可公於江陰聞空林遠公於山陰結
J31nB268_p0666a16║茆寄此寄達澄昭公
J31nB268_p0666a17║又寄空林遠公早秋送友
J31nB268_p0666a18║送友送友歸陽羨（二首）
J31nB268_p0666a19║寄唯一潤公秋日答繡水玄微師（一首）
J31nB268_p0666a20║寄鹽梅鼎公（十首）藏石禪友自江右來司
J31nB268_p0666a21║茶職，歷三寒暑，秋日告歸索語（三首）
J31nB268_p0666a22║石奇雲公過昭陽掩關，舟次山陰阻雪
J31nB268_p0666a23║送唯止歸廣陵己卯初夏送友人歸閩
J31nB268_p0666a24║送講友還閩斗峰結茆夏六月將還吳門，宿太
J31nB268_p0666a25║白下院，寄懷達澄禪師於四明山中
J31nB268_p0666a26║贈友題牧牛圖
J31nB268_p0666a27║和友（四首）次鹿門師病中呈方丈
J31nB268_p0666a28║老人偈（附原偈）示唯止
J31nB268_p0666a29║示瞿石示沙彌
J31nB268_p0666a30║示衡州行最道者把茆自志
J31nB268_p0666b01║香燈歌
J31nB268_p0666b02║
J31nB268_p0666b03║
J31nB268_p0666b04║
J31nB268_p0666b05║
J31nB268_p0666b06║
J31nB268_p0666b07║
J31nB268_p0666b08║
J31nB268_p0666b09║
J31nB268_p0666b10║病游後草目錄（終）
J31nB268_p0666b11║
J31nB268_p0666b12║
J31nB268_p0666b13║
J31nB268_p0666b14║
J31nB268_p0666b15║
J31nB268_p0666b16║
J31nB268_p0666b17║
J31nB268_p0666b18║
J31nB268_p0666b19║
J31nB268_p0666b20║
J31nB268_p0666b21║
J31nB268_p0666b22║
J31nB268_p0666b23║
J31nB268_p0666b24║
J31nB268_p0666b25║
J31nB268_p0666b26║
J31nB268_p0666b27║
J31nB268_p0666b28║
J31nB268_p0666b29║
J31nB268_p0666b30║
J31nB268_p0666c01║牧雲和尚病遊後草（天童）
J31nB268_p0666c02║東吳　毛晉子晉　編閱
J31nB268_p0666c03║鄂州　記室智時　較訂
J31nB268_p0666c04║禮應菴華祖塔（臨濟正傳第十三代。按宋侍郎李浩銘塔曰：太白峰之前，玲瓏岩之下，有窣堵波，靈骨是舍。）
J31nB268_p0666c05║塔裡全身誰箇見？腳頭荊棘漫參天，摳衣眷眷空巖下，
J31nB268_p0666c06║信有楊岐正脈傳。
J31nB268_p0666c07║禮密菴傑祖塔（臨濟正傳第十四世，塔在寺東中峰。按古志，有菴修歲時香火。）
J31nB268_p0666c08║孤峰石塔儼然存，坐斷乾坤氣宇尊，慚愧兒孫來頂禮，
J31nB268_p0666c09║人人憶著破沙盆。
J31nB268_p0666c10║天童十詠
J31nB268_p0666c11║萬工池
J31nB268_p0666c12║萬手施工鑿古池，流泉充滿歲無虧，湛然直下如明鏡，
J31nB268_p0666c13║多少行人不顧眉。
J31nB268_p0666c14║龍隱潭
J31nB268_p0666c15║久嚮潭龍太煞神，我來曾未見伊身，傾湫傾嶽施霖雨，
J31nB268_p0666c16║大地雲中振甲鱗。
J31nB268_p0666c17║中峰
J31nB268_p0666c18║中峰原與眾山同，四望青青恰在中，今古兀然恒不動，
J31nB268_p0666c19║笑看劫燒古嵐風。
J31nB268_p0666c20║缽盂峰
J31nB268_p0666c21║有似大庾提不起，渾無背面土花攢，二時粥飯因忘卻，
J31nB268_p0666c22║指點同流仰面看。
J31nB268_p0666c23║玲瓏巖
J31nB268_p0666c24║高山仰止亦堪登，內外玲瓏莫記層，雨打風吹時見骨，
J31nB268_p0666c25║不須遮掩護蒼藤。
J31nB268_p0666c26║祖印崖
J31nB268_p0666c27║祖師心印若為通，卓卓懸崖萬象中，直指向人須撒手，
J31nB268_p0666c28║肉團壁立古宗風。
J31nB268_p0666c29║活眼泉
J31nB268_p0666c30║高下洪纖不可瞞，源源不絕出深巒，等閒一滴興雲雨，
J31nB268_p0667a01║莫作尋常死水看。
J31nB268_p0667a02║揖讓亭（在小白嶺。按志：大慧自梅揚還，奉敕住育王。過天童，謁宏智禪師，值于亭，相遜不已。時無垢居士張九成曰：三代禮樂，盡在茂
J31nB268_p0667a03║矣。因名序曰揖讓。）
J31nB268_p0667a04║兩師揖讓秪尋嘗，卻見全身禮樂彰，好是節文曾不隱，
J31nB268_p0667a05║至今登踏見康莊。
J31nB268_p0667a06║萬松關
J31nB268_p0667a07║古路松陰廿里長，過時誰不骨毛涼，行人若也從茲入，
J31nB268_p0667a08║信步高登選佛場。
J31nB268_p0667a09║攔路菴
J31nB268_p0667a10║老屋多年驀路橫，衲僧到此腳頭生，就中若具靈通眼，
J31nB268_p0667a11║轉過青山掉臂行。
J31nB268_p0667a12║乙亥冬入山，適大殿落成，有作紀事（二首）
J31nB268_p0667a13║古寺高開兩扇門，眾山環翠擬崑崙，煙霞影裏參龍象，
J31nB268_p0667a14║鐘鼓聲中定曉昏。法眼共明無底缽，祖機獨露破沙盆，
J31nB268_p0667a15║當年面目今重指，鑑地輝天打不渾。
J31nB268_p0667a16║扶起天童莫問渠，電光石火露些些，知音切忌添蛇足，
J31nB268_p0667a17║具眼從教捋虎鬚。七佛一行成塔樣，孤松廿里示通衢，
J31nB268_p0667a18║飽飧衲子隨時過，食到鐘鳴展缽盂。（次元白師韻）
J31nB268_p0667a19║天童老人七旬志喜
J31nB268_p0667a20║場開選佛暖雲蒸，寶座當軒信足陞；道越春秋誰問壽？
J31nB268_p0667a21║緣留山水任呼僧。雙池歷歷呈幡影，多士英英繼祖燈；
J31nB268_p0667a22║信是曹源流脈遠，今時無遜古南能。
J31nB268_p0667a23║燭微友人歸陽文山
J31nB268_p0667a24║十載孤蹤同落魄，東南煙水足頻過。不悲聚散嘗無定，
J31nB268_p0667a25║但惜春秋去已多。飛雪點衣情可掬，寒風穿骨意如何。
J31nB268_p0667a26║會須了取途中事，高臥雲深詠伐柯。
J31nB268_p0667a27║白山布公還金華山中
J31nB268_p0667a28║德不孤兮必有鄰，幸聞住處近雙林，草鞋同結青山夢，
J31nB268_p0667a29║竹杖閒敲白石吟。早起夜眠忘抱佛，開荒種芋不求心，
J31nB268_p0667a30║高風偶憶西山亮，深入雲霞世莫尋。
J31nB268_p0667b01║雨中送僧茶毗（三首）
J31nB268_p0667b02║空山暮雨戰寒風，路路吹來面面通，莫謂亡僧遷化也，
J31nB268_p0667b03║活埋只在冷雲中。
J31nB268_p0667b04║無生曲子唱來新，腳底通霄路最親，同步溪山看風雨，
J31nB268_p0667b05║袈裟拖地有同人。
J31nB268_p0667b06║同雲密密自空垂，鳥雀高飛去不回，喚轉行人聽消息，
J31nB268_p0667b07║隴頭今夜定開梅。
J31nB268_p0667b08║立春日送無拘上座茶毗
J31nB268_p0667b09║春風綽綽暖吹衣，谷口溪邊艸色肥，五蘊山頭燒活漢，
J31nB268_p0667b10║梅花一路送香歸。
J31nB268_p0667b11║元旦
J31nB268_p0667b12║青山紅日曉開晴，寒谷春回萬象惺，林下安居了無事，
J31nB268_p0667b13║又看梅萼放閒庭。
J31nB268_p0667b14║新正三日同石奇諸師登太白峰得圍字
J31nB268_p0667b15║舉頭天外了無依，太白登來勢自威，啼鳥數聲春氣足，
J31nB268_p0667b16║群峰一帶海光圍。竹中流水扶笻聽，石上閒雲信手揮，
J31nB268_p0667b17║可怪潭龍隨指現，山樵把玩不知歸。
J31nB268_p0667b18║早春送典客南源融公之廣陵
J31nB268_p0667b19║陽和布德萬國同，普天之下歌春風，行腳衲僧應時節，
J31nB268_p0667b20║芒鞋大半踏晴雪。我公送之日曲躬，自己安坐青山中。
J31nB268_p0667b21║胡為今日幡然起，伸腳原在縮腳裡，送君溪橋花未紅，
J31nB268_p0667b22║柳眼半破梅香通。信手風前摸著鼻，大頭向下無欠缺，
J31nB268_p0667b23║塵塵普應疾如風，縱橫那管西復東。若到楊州逢泗聖，
J31nB268_p0667b24║腳跟好與渠一頓，本有家珍打出來，滿船載歸莫少剩。
J31nB268_p0667b25║到家無事倦來時，太白峰頭同打盹。
J31nB268_p0667b26║上元解制送友（十五首）
J31nB268_p0667b27║獅窟同遊已數春，秋寒春煖絕疏親，只今相送休回首，
J31nB268_p0667b28║道者行藏不顧人。
J31nB268_p0667b29║介然如石口無開，曾向知音點首來，此去不須重作語，
J31nB268_p0667b30║溪橋相送笑盈腮。
J31nB268_p0667c01║衲子相逢也大奇，團圞曾不念分離，春風到處吹桃李，
J31nB268_p0667c02║竿木隨身別有思。
J31nB268_p0667c03║春來日日多好事，坐石題詩把韻分，一緉草鞋因甚急，
J31nB268_p0667c04║著來便踏出山雲。
J31nB268_p0667c05║九十日共堂中住，何事匆匆欲分袂，曉窗小雨欲留人，
J31nB268_p0667c06║枕上聞來臥不去。
J31nB268_p0667c07║道人立地本無餘，何處溪山不可居？倘結新茅思舊友，
J31nB268_p0667c08║秋風寄我一行書。
J31nB268_p0667c09║聞君明發出山行，值我春寮睡未清，夢句敲來不成韻，
J31nB268_p0667c10║送君吟處定然惺。
J31nB268_p0667c11║君之淮上路何遙，一葦春風信可招，到日生涯全在手，
J31nB268_p0667c12║黃竿三尺弄江潮。
J31nB268_p0667c13║衡岳南標楚地雲，懶殘煨芋世傳聞，萬年松下清風在，
J31nB268_p0667c14║不怪芒鞋去躲跟。
J31nB268_p0667c15║風物林間正孟春，送君出谷兩眉新，清秋有到黃山興，
J31nB268_p0667c16║來認君家作主人。
J31nB268_p0667c17║臘月來敲甬水冰，春風歸去石頭城，腳跟不動沙門眼，
J31nB268_p0667c18║未合題詩作送行。
J31nB268_p0667c19║東風拂柳太生狂，白下君還引興長，我送峰頭猶握手，
J31nB268_p0667c20║生緣只為是同鄉。
J31nB268_p0667c21║萬年松在祝融峰，思大曾留拄杖蹤，莫學渠儂口吞佛，
J31nB268_p0667c22║待看風雨起潭龍。
J31nB268_p0667c23║君菴聞近西湖住，一片湖光在眉底，此行莫愛柳煙濃，
J31nB268_p0667c24║便忘把臂青山裡。
J31nB268_p0667c25║柳綠花香山氣溫，男兒足底古乾坤，草鞋踏著歸家坐，
J31nB268_p0667c26║依舊潮聲撼海門。
J31nB268_p0667c27║佛音師還楚省親
J31nB268_p0667c28║荊門春水遠茫茫，瓢笠偕行上野航，一櫓一橈時打動，
J31nB268_p0667c29║本生父母信難忘。
J31nB268_p0667c30║一拙師還鄉省親
J31nB268_p0668a01║覷破西來鼻祖意，還鄉說法報親恩，那吒正眼通身是，
J31nB268_p0668a02║不用重將肉骨分。
J31nB268_p0668a03║鹽梅師之南嶽
J31nB268_p0668a04║與君十年作傾蓋，天然氣宇空湖海，相逢相別不留情，
J31nB268_p0668a05║率真行履通人愛。燭花昨夜照空樓，與君相對火爐頭，
J31nB268_p0668a06║朝來謂欲衡山去，趁此晴明好天氣。我聞衡山五嶽尊，
J31nB268_p0668a07║湘雲萬頃通其門，思大疇昔坐苔石，三世佛將一口吞。
J31nB268_p0668a08║讓祖聿來承讖記，車牛直示無私句，傑出馬師踏殺人，
J31nB268_p0668a09║赫奕聲光動天地。千百年來存典型，兒孫自合瞻共庭，
J31nB268_p0668a10║未應君策先我行，布帆十幅揚江舲。堂上老人髮垂白，
J31nB268_p0668a11║眉毛撕結無間隔，行行踏到石橋時，清風明月還相憶。
J31nB268_p0668a12║明月清風各自看，萬年松下置蒲團，拄杖逢人莫輕放，
J31nB268_p0668a13║東山西嶺腳頭寬。耕白雲，煨紫芋，縛茅或選深深處，念
J31nB268_p0668a14║我同門抱病人，山中消息應須寄。
J31nB268_p0668a15║唯一、空林、木陳（三師）度歲湖上，招之還山
J31nB268_p0668a16║六橋春氣柳先薰，絲管西湖日有聞，冷坐空山時作想，
J31nB268_p0668a17║未應同志各如雲。
J31nB268_p0668a18║寄時中友人
J31nB268_p0668a19║石筍峰頭高打臥，冷泉亭畔獨經行，日遲風暖多春興，
J31nB268_p0668a20║幾許新詩樹下成。
J31nB268_p0668a21║示永嘉道者
J31nB268_p0668a22║汝是溫州人，來踏明州路，佛法無兩般，春寒花骨露。
J31nB268_p0668a23║山行
J31nB268_p0668a24║春日暖山扉，春雲晝不飛，何人百艸上，會得祖師機？
J31nB268_p0668a25║送岫子
J31nB268_p0668a26║佛法無多子，久長難得人，欽哉古人語，贈子過吳門。
J31nB268_p0668a27║寄簡元白可公於江陰
J31nB268_p0668a28║清關橋畔聽新蟬，憶送君裝已隔年，彈指流光真可惜，
J31nB268_p0668a29║聚頭良友恨無緣。正關薄福時多病，將覓窮山守一椽，
J31nB268_p0668a30║秋以為期擬瞻對，預呈心素托空箋。
J31nB268_p0668b01║聞空林遠公山陰結茆寄此
J31nB268_p0668b02║蘭亭舊有晉風流，碧水蒼山尚在眸；新搆茅堂擬何向？
J31nB268_p0668b03║幸將消息報同儔。
J31nB268_p0668b04║寄達澄昭公
J31nB268_p0668b05║元字年來竟不通，生平同志幾相逢，茅菴新搆涼風足，
J31nB268_p0668b06║想見當軒獨拄笻。
J31nB268_p0668b07║又寄空林遠公
J31nB268_p0668b08║生平活計似憨癡，不遇知音那得知，把手西湖君記否，
J31nB268_p0668b09║秋風小艇夕陽遲。
J31nB268_p0668b10║早秋送友
J31nB268_p0668b11║高峰忽地起涼飆，遍界秋光撲面飄，正欲同君賞雲月，
J31nB268_p0668b12║豈期先我出山橋。鵬飛自擊水千里，豹變何爭霧一朝，
J31nB268_p0668b13║竿木隨身恣遊戲，路逢達道便須敲。
J31nB268_p0668b14║送友
J31nB268_p0668b15║萬松微月正清秋，獅子遊行侶不求，滿座清光照君別，
J31nB268_p0668b16║明朝相憶上峰頭。
J31nB268_p0668b17║送友歸陽羨（二首）
J31nB268_p0668b18║兄弟雙雙送出門，繇來道契重天倫，同行同步歸陽羨，
J31nB268_p0668b19║不向明州等箇人。
J31nB268_p0668b20║秋色途中正好看，到山應及露華寒，兄呼弟應無餘事，
J31nB268_p0668b21║扶起門前者剎竿。
J31nB268_p0668b22║寄唯一潤公
J31nB268_p0668b23║秋入湖光分外清，六橋爽氣杖頭橫，向時曾與君同步，
J31nB268_p0668b24║新緒應添我不平。有夢青山緣未偶，無方綠髮歲頻更，
J31nB268_p0668b25║寸懷若負同門友，獨立空巖悵月明。
J31nB268_p0668b26║秋日答繡水玄微師（二首附來偈）
J31nB268_p0668b27║相知多半是獅兒，太白峰前伴古錐，遙想空山明月
J31nB268_p0668b28║夜，萬工池上話禪時。
J31nB268_p0668b29║生平忝作佛家兒，立處何嘗有卓錐？只此一身天地混，
J31nB268_p0668b30║空山木落識秋時。
J31nB268_p0668c01║高林獨踞羡獅兒，牙爪深藏不露錐，倘被天龍來看破，
J31nB268_p0668c02║不妨哮吼一驚時。（是時公尊應普明請）
J31nB268_p0668c03║寄鹽梅鼎公（七首）
J31nB268_p0668c04║六通古寺倚南山，石徑松門卒歲閒，清磬流音出蒼翠，
J31nB268_p0668c05║因知道者在其間。
J31nB268_p0668c06║年來住院太囂囂，上祖家風已寂寥，何似吾兄混頭角，
J31nB268_p0668c07║一峰高臥視雲霄。
J31nB268_p0668c08║空際初聞落葉聲，山居應覺早寒生，好將壞衲重新整，
J31nB268_p0668c09║霜夜蒙肩自在行。
J31nB268_p0668c10║折腳鐺兒幸不藏，炊來瓔珞應時香，春秋任運秪如此，
J31nB268_p0668c11║冷看四山青又黃。
J31nB268_p0668c12║無陰陽地手親鋤，日用家常儘有蔬，只此住山多受用，
J31nB268_p0668c13║謾談蘿蔔鎮州麤。
J31nB268_p0668c14║渴飲飢餐得自由，倦來即便枕鋤頭，本來面目無雕琢，
J31nB268_p0668c15║凡聖從教兩不收。
J31nB268_p0668c16║幾冊傳燈日與親，空山花落悄無人，前言往行因多識，
J31nB268_p0668c17║得句風前綽有神。
J31nB268_p0668c18║青山欲買我常癡，到底窮來沒卓錐，病骨而今且隨分，
J31nB268_p0668c19║荷衣松食作寬期。
J31nB268_p0668c20║居山居水信其緣，彼此行藏無間然，曾憶朱涇古船子，
J31nB268_p0668c21║生涯賣弄荻花邊。
J31nB268_p0668c22║入草求人豈在多，紛紛眾角有如無，清波打一赤梢鯉，
J31nB268_p0668c23║坐看風雷振五湖。
J31nB268_p0668c24║藏石禪友自江右來司茶職，歷三寒暑，秋日告歸
J31nB268_p0668c25║索語（三首）
J31nB268_p0668c26║持缽摳衣太白遊，溫然作息已三秋，趙州公案如何舉，
J31nB268_p0668c27║相喚清茶點一甌。
J31nB268_p0668c28║石中含玉絕無瑕，如是方名真出家，古話送君收拾得，
J31nB268_p0668c29║騰騰來去足生涯。
J31nB268_p0668c30║江西法窟古來稱，舊路君歸似不曾，為掃西山一片石，
J31nB268_p0669a01║待余來臥枕枝藤。
J31nB268_p0669a02║石奇雲公過昭陽掩關，舟次山陰阻雪
J31nB268_p0669a03║摩竭當年正令行，聞風百世起人英，一條楖栗乘時出，
J31nB268_p0669a04║十月扁舟駕雪程。雲月自來無彼此，肝腸久共見平生，
J31nB268_p0669a05║迢迢望去昭陽道，慧命懸絲在手擎。
J31nB268_p0669a06║送唯止歸廣陵
J31nB268_p0669a07║煙樹鐘敲月，霜天人放舟，現前無別事，騎鶴上楊州。
J31nB268_p0669a08║己卯初夏送友人歸閩
J31nB268_p0669a09║多年雲水念歸休，為憶生綠在福州，脫核荔枝將熟夏，
J31nB268_p0669a10║足香柑子必經秋。芙蓉山勢盤高格，黯淡灘聲壓眾流，
J31nB268_p0669a11║祖意了然無蓋覆，法幢扶起閩峰頭。
J31nB268_p0669a12║送講友還閩——斗峰結茆
J31nB268_p0669a13║攜笻出嶺事南詢，上古風規腳下親，𡎺指玄沙雖穎脫，
J31nB268_p0669a14║扣門良遂亦超倫。已將五教窮殊致，更問單傳究要津，
J31nB268_p0669a15║踏斷斗峰無去路，把茅便作住山人。
J31nB268_p0669a16║夏六月將還吳門，宿太白下院，寄懷達澄禪師於
J31nB268_p0669a17║四明山中
J31nB268_p0669a18║選佛場中把臂行，經年分手最關情，禪峰高峻懷孤調，
J31nB268_p0669a19║山色寒深憶四明。抵岸春風扶乳燕，歸途夏木歇啼鶯，
J31nB268_p0669a20║法門近怪狐呈伎，有待金毛作吼聲。
J31nB268_p0669a21║贈友
J31nB268_p0669a22║白雲百匝自空圍，曾愛君家住翠微，虛谷有音人不遠，
J31nB268_p0669a23║懸崖壁立路還稀。林花多見春來放，石瀨遙聞靜夜飛，
J31nB268_p0669a24║好是青山時說法，不勞唇齒答玄機。
J31nB268_p0669a25║題牧牛圖
J31nB268_p0669a26║水牯嘗甘水草，棒頭放過也好，撞著明眼阿師，卻笑自
J31nB268_p0669a27║起自倒。
J31nB268_p0669a28║和友（四首）
J31nB268_p0669a29║山中住，不出茅菴見天地，松長柏短露家風，分付時人
J31nB268_p0669a30║自領去。
J31nB268_p0669b01║城中住，浩浩紅塵無別意，坐看東南西北人，腳跟不動
J31nB268_p0669b02║忙來去。
J31nB268_p0669b03║村中住，蓑衣箬笠難迴避，雨暘時若太平年，大家擊壞
J31nB268_p0669b04║謳歌去。
J31nB268_p0669b05║舟中住，風來水面粼粼起，待得知音點首時，中流兩岸
J31nB268_p0669b06║隨他去。
J31nB268_p0669b07║次鹿門師病中呈方丈老人偈（附原偈）
J31nB268_p0669b08║四大各離難為主，一息暫延死將期，乞師指示臨危
J31nB268_p0669b09║句，當生必有報恩時。
J31nB268_p0669b10║四大本空離甚麼，本空那見死將期，本空空處通身主，
J31nB268_p0669b11║死生無念報恩時。
J31nB268_p0669b12║示唯止
J31nB268_p0669b13║人生所貴，唯貴知止，常在其中，佛祖難覷。
J31nB268_p0669b14║示瞿石
J31nB268_p0669b15║瞿曇家風，無甚奇特，直下踏著，錦包特石。
J31nB268_p0669b16║示沙彌
J31nB268_p0669b17║方袍圓頂，為佛子孫。置身叢林，飯香水溫，如不精進，空
J31nB268_p0669b18║過朝昏。看他上流，自重自尊，出言必慎，立行宜敦。果因
J31nB268_p0669b19║莫昧，禍福無門，切須著力，磨礪腳跟。豁開正眼，跳出覆
J31nB268_p0669b20║盆，暢自本志，報佛深恩。
J31nB268_p0669b21║示衡州行最道者（二首）
J31nB268_p0669b22║三千里外為尋師，特特衡州到海湄，生死一關如未透，
J31nB268_p0669b23║晨昏那有放鬆時。
J31nB268_p0669b24║出家渾若煉真金，百打千槌不退心，果要始終成行最，
J31nB268_p0669b25║放身捨命事叢林。
J31nB268_p0669b26║把茆自志
J31nB268_p0669b27║衲僧行履如雲鶴，隨在為家無定蹤，泉石煙霞愜幽志，
J31nB268_p0669b28║一茅擬結最高峰。今時買山深有以，钁頭邊事吾親舉，
J31nB268_p0669b29║種田博飯古人風，紫芋飢飧自然美。兩眼空雲霄，一口
J31nB268_p0669b30║吞佛祖，歲月杳然忘，家風等閒露。樹底峰頭發浩歌，落
J31nB268_p0669c01║花流水隨他去，不欲計工程，初非博隱名。伶俐道者覓
J31nB268_p0669c02║一個，折腳鐺兒兩手付。
J31nB268_p0669c03║香燈歌
J31nB268_p0669c04║丁丑夏，友人惺公入天童省覲，眾請執事，自入方丈，
J31nB268_p0669c05║求充藏閣燈頭。因廣香燈之旨，叢林創制之由，海眾
J31nB268_p0669c06║同德之象，走筆作歌。
J31nB268_p0669c07║教外單傳個一著，大乘小乘無處摸，而復不異大小乘，
J31nB268_p0669c08║號令人天全殺活。始從靈鷲一拈花，飲光微笑眼迷麻，
J31nB268_p0669c09║二十八傳法緣被，香至王子東浮槎。一花五葉救迷情，
J31nB268_p0669c10║天下普聞曹溪名，口授多羅識南嶽，馬駒於世獨橫行。
J31nB268_p0669c11║八十四人善知識，盡從腳下親踏出，放曠隨緣振化機，
J31nB268_p0669c12║未有叢林作安宅。茅茨石室僅庇身，大忘人世蛇虎親，
J31nB268_p0669c13║求法不遠來千里，相尋空閒寂寞濱。因時制宜挺百丈，
J31nB268_p0669c14║大唐國中立榜樣，肇創叢林乃聚徒，刀耕火種青山上。
J31nB268_p0669c15║一日不作遂不食，要與海眾均勞逸，量才能而請執事，
J31nB268_p0669c16║堂寮內外分其職。所職雖分無大小，直期己事同明了，
J31nB268_p0669c17║十方義聚肅且雍，百世仰之稱師表。或典賓兮或主藏，
J31nB268_p0669c18║節拍相隨互酬唱，或充侍職禮聖僧，日日香華夜夜燈。
J31nB268_p0669c19║要之尊卑各安分，於彼於此無欣憎。天童有藏年亦久，
J31nB268_p0669c20║無人能轉空相守，自吾老人曳杖來，滿目青山開笑口。
J31nB268_p0669c21║玲瓏佛土直下彰，真謂毫端現寶王，殿堂落成閣亦就，
J31nB268_p0669c22║千年故紙生光芒。閣中待箇人焚掃，俊哉惺公出頭計，
J31nB268_p0669c23║一見老人笑許之，歡喜如人獲至寶。相識聞之咸不樂，
J31nB268_p0669c24║卻怪惺公向落魄，區區細務何屑為，而公灑然顏不怍。
J31nB268_p0669c25║有友一人獨踴躍，笑呼惺公須聽著，君作燈頭眾所嗤，
J31nB268_p0669c26║我觀燈頭不易作。君不見，釋迦老子四十九年老婆心
J31nB268_p0669c27║太切，頓漸偏圓無不說，無非薰人知見香，無非破人癡
J31nB268_p0669c28║暗結，香燈為義固若爾，我佛不是香燈頭。又不聞，有法
J31nB268_p0669c29║門云無盡燈，一燈傳於百千燈，燈燈相然明不盡，菩薩
J31nB268_p0669c30║不是香燈頭。又不聞，泗州大聖楊州現，君子愛財語一
J31nB268_p0670a01║轉，雲門兒孫即知在，按之乃是聰燈頭。再觀維摩取飯
J31nB268_p0670a02║香積國，飯香普薰妙難測，從中證道諸薩埵，香薰毛孔
J31nB268_p0670a03║經七日。楞嚴復次選圓通，大勢末後一款供，憶佛念佛
J31nB268_p0670a04║如染香，香光莊嚴佛在中。君看香燈妙用有如此，香燈
J31nB268_p0670a05║之役豈易充？香即佛兮佛即燈，燈取明兮香取薰，薰著
J31nB268_p0670a06║鼻頭眼睛露，出頭天外是何人？我見燈明佛，本光瑞如
J31nB268_p0670a07║此，彼既丈夫君亦爾，過現未來十方佛，說法儀式同一
J31nB268_p0670a08║旨。五時隨宜懷未展，末後靈山露頭面，教壞兒孫無處
J31nB268_p0670a09║藏，遍界相傳正法眼。逗到瞎驢邊滅卻，秪為蒿枝曾拂
J31nB268_p0670a10║著，光境俱忘何處尋，棒喝如雷無軌轍。大矣哉！香燈頭，
J31nB268_p0670a11║佛祖機關一併收，君須善守無別求。燈之光明徹體周，
J31nB268_p0670a12║香之妙用毛孔涿，任他喚馬復呼牛，勿隨人語失卻眸。
J31nB268_p0670a13║穩將雙足登高樓，拈香擇火度春秋，豈唯主藏本同流，
J31nB268_p0670a14║十方善逝咸爾儔。浮幢剎海只一漚，神通遊戲請自繇，
J31nB268_p0670a15║眾生顛倒菩薩憂，自覺覺他慎小休。惺公！惺公！惺惺著，
J31nB268_p0670a16║盡未來際，願君常作香燈頭。
J31nB268_p0670a17║
J31nB268_p0670a18║
J31nB268_p0670a19║
J31nB268_p0670a20║病遊後草（終）