J31nB269_p0671a01║金剛般若經疏記會編科文
J31nB269_p0671a02║
J31nB269_p0671a03║○纂要疏文分（三）
J31nB269_p0671a04║初標題目（二）
J31nB269_p0671a05║初經疏名題二作者嘉號
J31nB269_p0671a06║二敘宗旨（二）
J31nB269_p0671a07║初敘讚經旨（二）
J31nB269_p0671a08║初通明起教之緣（二）
J31nB269_p0671a09║初明迷真起妄（二）
J31nB269_p0671a10║初真空二妄有
J31nB269_p0671a11║二明習妄流轉
J31nB269_p0671a12║二別明說教之意（二）
J31nB269_p0671a13║初敘說阿含之意（二）
J31nB269_p0671a14║初正敘二結判
J31nB269_p0671a15║二敘說般若之意（二）
J31nB269_p0671a16║初總示大部（二）
J31nB269_p0671a17║初敘教釋意二顯瑞彰會
J31nB269_p0671a18║二別示今經（二）
J31nB269_p0671a19║初略標指
J31nB269_p0671a20║二廣敘讚（二）
J31nB269_p0671a21║初敘歎幽玄（二）
J31nB269_p0671a22║初具敘一經詮旨（三）
J31nB269_p0671a23║初正敘二反顯三順結
J31nB269_p0671a24║二結歎四法幽玄（三）
J31nB269_p0671a25║初正結歎二示難了三彰謬解
J31nB269_p0671a26║二引文結顯
J31nB269_p0671a27║二述造疏意（二）
J31nB269_p0671a28║初示疏論師承有據（二）
J31nB269_p0671a29║初示論師承斥他添削二明今述解不攻異端
J31nB269_p0671a30║二示名題義意在下
J31nB269_p0671a31║三解本文（二）
J31nB269_p0671a32║初偈文歸請
J31nB269_p0671a33║二開章正釋（二）
J31nB269_p0671a34║初標列章門
J31nB269_p0671a35║二依章正釋（四）
J31nB269_p0671a36║初辨教起因緣（二）
J31nB269_p0671a37║初總論諸教（二）初通赴機緣二剋就佛意
J31nB269_p0671a38║二別顯此經（五）
J31nB269_p0671a39║初對治我法二執（三）
J31nB269_p0671a40║初標
J31nB269_p0671a41║二釋（二）
J31nB269_p0671a42║初總標拘執起障
J31nB269_p0671a43║二別示二障過患（二）初煩惱障二所知障
J31nB269_p0671a44║三結
J31nB269_p0671a45║二遮斷種現二疑（二）
J31nB269_p0671a46║初標二釋
J31nB269_p0671a47║三轉滅輕重二業（二）
J31nB269_p0671a48║初標二釋
J31nB269_p0671a49║四顯示福慧二因（三）
J31nB269_p0671a50║初標
J31nB269_p0671a51║二釋（二）
J31nB269_p0671a52║初未說失為凡小
J31nB269_p0671a53║二已說得為佛因（二）
J31nB269_p0671a54║初順釋二反顯
J31nB269_p0671a55║三結
J31nB269_p0671a56║五發明真應二果（三）
J31nB269_p0671a57║初標二釋三結
J31nB269_p0671a58║二明經宗體（二）
J31nB269_p0671a59║初明宗（二）
J31nB269_p0671a60║初統明諸教
J31nB269_p0671a61║二別顯今經（三）
J31nB269_p0671a62║初約法正立二約喻釋成三約行結顯
J31nB269_p0671a63║二明體（三）
J31nB269_p0671a64║初標立二正釋三總結
J31nB269_p0671a65║三分別處會（二）
J31nB269_p0671a66║初總明佛說大部處會（二）
J31nB269_p0671a67║初總示大部二別顯此經
J31nB269_p0671a68║二別明傳譯此卷時主（三）
J31nB269_p0671a69║初正明東土翻譯前後（二）
J31nB269_p0671a70║初通辨諸譯二剋示所傳
J31nB269_p0671a71║二因辨西方解釋異同
J31nB269_p0671a72║三示今科判依據差別（二）
J31nB269_p0671a73║初正明科釋所依二結成立題所以
J31nB269_p0671a74║四釋通文義（二）
J31nB269_p0671a75║初解題目（疏二）
J31nB269_p0671a76║初釋所詮（三）
J31nB269_p0671a77║初釋金剛（二）
J31nB269_p0671a78║初翻名示相
J31nB269_p0671a79║二約法辨義（二）
J31nB269_p0671a80║初引經論總彰二義（三）
J31nB269_p0671a81║初總標深辨二引教委釋三結顯喻旨
J31nB269_p0671a82║二引真諦別示六種（二）
J31nB269_p0671a83║初正明六種二結示傍正
J31nB269_p0671a84║二禪般若（二）
J31nB269_p0671a85║初翻名略指
J31nB269_p0671a86║二引教廣釋（二）
J31nB269_p0671a87║初引論別相釋（二）
J31nB269_p0671a88║初明總攝三慧
J31nB269_p0671b01║二引論文釋成（二）
J31nB269_p0671b02║初正釋成
J31nB269_p0671b03║二配因果（二）
J31nB269_p0671b04║初雙引論二雙解釋
J31nB269_p0671b05║二引經通相釋
J31nB269_p0671b06║三釋波羅蜜（三）
J31nB269_p0671b07║初約語對翻
J31nB269_p0671b08║二約義順釋（二）
J31nB269_p0671b09║初釋義二通難
J31nB269_p0671b10║三順義通結
J31nB269_p0671b11║二釋能詮（二）
J31nB269_p0671b12║初翻名二釋義
J31nB269_p0671b13║二釋經文（疏二）
J31nB269_p0671b14║初科分
J31nB269_p0671b15║二隨釋（經三）
J31nB269_p0671b16║初序分（二）
J31nB269_p0671b17║初證信序（疏三）
J31nB269_p0671b18║初明建立因
J31nB269_p0671b19║二明建立意
J31nB269_p0671b20║三正釋文義（二）
J31nB269_p0671b21║初標列述意
J31nB269_p0671b22║二依科解文（六）
J31nB269_p0671b23║初信（二）
J31nB269_p0671b24║初合釋二單釋
J31nB269_p0671b25║二聞（二）
J31nB269_p0671b26║初正釋我聞之義二商較所聞之法
J31nB269_p0671b27║三時（二）
J31nB269_p0671b28║初揀顯釋二會法禪
J31nB269_p0671b29║四主（二）
J31nB269_p0671b30║初翻名
J31nB269_p0671b31║二釋義（二）
J31nB269_p0671b32║初引論正釋（二）
J31nB269_p0671b33║初約體離念釋二約位三義釋
J31nB269_p0671b34║二引論反釋（三）
J31nB269_p0671b35║初反顯二引證三順結
J31nB269_p0671b36║五處（二）
J31nB269_p0671b37║初釋舍衛
J31nB269_p0671b38║二釋祇園（二）
J31nB269_p0671b39║初總指
J31nB269_p0671b40║二別釋（三）
J31nB269_p0671b41║初釋祗陀二釋給孤三釋園字
J31nB269_p0671b42║六眾（二）
J31nB269_p0671b43║初釋標類二釋舉數
J31nB269_p0671b44║二發起序（疏二）
J31nB269_p0671b45║初敘意
J31nB269_p0671b46║二隨釋（經二）
J31nB269_p0671b47║初戒（疏七）
J31nB269_p0671b48║初釋化主二釋化時三釋化儀四釋化處五釋化事六釋化等七釋化終
J31nB269_p0671b49║二定（疏二）
J31nB269_p0671b50║初正解此文（三）
J31nB269_p0671b51║初併資緣二淨身業三正入定
J31nB269_p0671b52║二通前表法（二）
J31nB269_p0671b53║初約大雲廣辨（三）
J31nB269_p0671b54║初標
J31nB269_p0671b55║二釋（二）
J31nB269_p0671b56║初表通序二表別序
J31nB269_p0671b57║三結
J31nB269_p0671b58║二引資聖略明（二）
J31nB269_p0671b59║初正明二引證
J31nB269_p0671b60║二正宗分○
J31nB269_p0671b61║三流通分○
J31nB269_p0671b62║
J31nB269_p0671b63║○二正宗分（疏二）
J31nB269_p0671b64║初標列章門
J31nB269_p0671b65║二依章隨釋（二）
J31nB269_p0671b66║初依無著懸判（三）
J31nB269_p0671b67║初正示七句（二）
J31nB269_p0671b68║初牒標
J31nB269_p0671b69║二隨釋（七）
J31nB269_p0671b70║初種性二發起三住處四對治五不失六地位七立名
J31nB269_p0671b71║二總指後四
J31nB269_p0671b72║三廣釋第三（三）
J31nB269_p0671b73║初正辨十八住處（二）
J31nB269_p0671b74║初牒標
J31nB269_p0671b75║二隨釋（十八）
J31nB269_p0671b76║初發心住
J31nB269_p0671b77║二波羅蜜相應住
J31nB269_p0671b78║三欲得色身住
J31nB269_p0671b79║四欲得法身住
J31nB269_p0671b80║五修道無慢住（三）
J31nB269_p0671b81║初正示此文二通敘後段三別結對沿
J31nB269_p0671b82║六不離佛世住
J31nB269_p0671b83║七願淨佛土住
J31nB269_p0671b84║八成熟眾生住
J31nB269_p0671b85║九遠離外論住
J31nB269_p0671b86║十觀破色身住
J31nB269_p0671b87║十一給侍如來住
J31nB269_p0671b88║十二遠離退失住
J31nB269_p0671b89║十三忍苦住
J31nB269_p0671b90║十四離寂靜味住
J31nB269_p0671c01║十五證道離喜住
J31nB269_p0671c02║十六求佛教授住
J31nB269_p0671c03║十七證道住
J31nB269_p0671c04║十八上求佛地住（六）
J31nB269_p0671c05║初國土淨具足二見智淨具足三福自在具足四身具足五語具足六心具足
J31nB269_p0671c06║二重以八義相攝
J31nB269_p0671c07║三更約地位配釋
J31nB269_p0671c08║二依天親科釋（二）
J31nB269_p0671c09║初牒章分文
J31nB269_p0671c10║二依章正釋（經四）
J31nB269_p0671c11║初善現申請（二）
J31nB269_p0671c12║初整儀讚佛（疏二）
J31nB269_p0671c13║初釋請人
J31nB269_p0671c14║二釋請儀（二）
J31nB269_p0671c15║初正釋經文二別解菩薩
J31nB269_p0671c16║二正發問端（疏二）
J31nB269_p0671c17║初釋當機
J31nB269_p0671c18║二釋正問（三）
J31nB269_p0671c19║初釋魏本二會當經三引論證
J31nB269_p0671c20║二如來讚許（疏三）
J31nB269_p0671c21║初印讚所讚二敕聽許說三標勸將陳
J31nB269_p0671c22║三普現佇聞
J31nB269_p0671c23║四如來正說（二）
J31nB269_p0671c24║初正答所問（二）
J31nB269_p0671c25║初舉總標別以牒問（疏四）
J31nB269_p0671c26║初正釋經文二斥他謬判三詳定經旨四牒難釋通
J31nB269_p0671c27║二約別顯總以答問（二）
J31nB269_p0671c28║初答安住降心問（四）
J31nB269_p0671c29║初廣大心（疏二）
J31nB269_p0671c30║初釋標
J31nB269_p0671c31║二釋列（三）
J31nB269_p0671c32║初受生差別（二）
J31nB269_p0671c33║初釋文二通難
J31nB269_p0671c34║二依止差別
J31nB269_p0671c35║三境界差別
J31nB269_p0671c36║二第一心
J31nB269_p0671c37║三常心
J31nB269_p0671c38║四不倒心
J31nB269_p0671c39║二答修行降心問（五）
J31nB269_p0671c40║初總標二別釋三總結四顯益（疏二）
J31nB269_p0671c41║初科釋文意二別辨喻旨
J31nB269_p0671c42║五結勸
J31nB269_p0671c43║二躡跡斷疑（疏二）
J31nB269_p0671c44║初約諭分文
J31nB269_p0671c45║二依論科釋（經二十七）
J31nB269_p0671c46║○初斷求佛行施住相疑（疏二）
J31nB269_p0671c47║初隨章敘疑
J31nB269_p0671c48║二依經斷疑（經四）初舉疑因以問二防相得以酬三釋體異有為四印佛身無相（疏二）
J31nB269_p0671c49║初釋前二句（二）
J31nB269_p0671c50║初正釋二引證
J31nB269_p0671c51║二釋後二句（二）
J31nB269_p0671c52║初正釋
J31nB269_p0671c53║二引論釋（四）
J31nB269_p0671c54║初引起信二引肇注三引本論四引無著
J31nB269_p0671c55║○二斷因果俱深無信疑（疏二）
J31nB269_p0671c56║初隨章敘疑
J31nB269_p0671c57║二依經斷疑（經四）初約無信以呈疑二訶疑詞以顯信三明能信之所以（二）
J31nB269_p0671c58║初明歷事善友積集信因
J31nB269_p0671c59║二明善友所攝成就信德（二）
J31nB269_p0671c60║初明攝受得福顯福德門（疏二）
J31nB269_p0671c61║初釋佛知見二釋得福德
J31nB269_p0671c62║二明攝受所以顯智慧門（疏二）
J31nB269_p0671c63║初敘意
J31nB269_p0671c64║二科釋（經二）
J31nB269_p0671c65║初正明已斷蟲執（疏二）
J31nB269_p0671c66║初師釋經文二商較經旨
J31nB269_p0671c67║二因顯未除細執（疏二）
J31nB269_p0671c68║初釋總明二相
J31nB269_p0671c69║二釋別明二相（二）
J31nB269_p0671c70║初正辨二相二別解徵意
J31nB269_p0671c71║四示中道之玄門
J31nB269_p0671c72║
J31nB269_p0671c73║○三斷無相云何得說疑（疏二）
J31nB269_p0671c74║初隨章敘疑
J31nB269_p0671c75║二依經斷疑（經二）
J31nB269_p0671c76║初問答斷疑（四）初舉疑因以問二順實理以酬三釋無定法之言（疏二）
J31nB269_p0671c77║初引無著二引天親（二）
J31nB269_p0671c78║初釋文二通難
J31nB269_p0671c79║四釋無取說所以
J31nB269_p0671c80║二較量顯勝（四）初舉劣福以問二釋福多以酬三判經福超過（疏二）
J31nB269_p0671c81║初正釋經文二別示句相
J31nB269_p0671c82║四釋超過所以（二）
J31nB269_p0671c83║初正釋二轉釋
J31nB269_p0671c84║
J31nB269_p0671c85║○四斷聲聞得果是取疑（疏二）
J31nB269_p0671c86║初隨章敘疑
J31nB269_p0671c87║二依經斷疑（經四）
J31nB269_p0671c88║初入流果（疏三）
J31nB269_p0671c89║初正釋經文二商較果證三結斷疑情
J31nB269_p0671c90║二一來果
J31nB269_p0671c91║三不來果
J31nB269_p0671c92║四不生果（疏二）
J31nB269_p0671c93║初辨得名
J31nB269_p0671c94║二分科釋（經三）
J31nB269_p0671c95║初舉所得以問
J31nB269_p0671c96║二明無取以答
J31nB269_p0671c97║三引己證令信（三）
J31nB269_p0672a01║初明佛先印二彰己不取三卻釋佛意
J31nB269_p0672a02║
J31nB269_p0672a03║○五斷釋迦然燈取說疑（疏二）
J31nB269_p0672a04║初隨章敘疑二依經斷疑
J31nB269_p0672a05║
J31nB269_p0672a06║○六斷嚴土違於不取疑（疏二）
J31nB269_p0672a07║初隨章敘疑
J31nB269_p0672a08║二依經斷疑（經三）
J31nB269_p0672a09║初舉取相莊嚴問二釋離相莊嚴答三依淨心莊嚴勸
J31nB269_p0672a10║
J31nB269_p0672a11║○七斷受得報身有取疑（疏二）
J31nB269_p0672a12║初隨章指疑
J31nB269_p0672a13║二依經斷疑（經二）
J31nB269_p0672a14║初問答斷疑（疏二）
J31nB269_p0672a15║初總釋喻旨
J31nB269_p0672a16║二別解非身（二）
J31nB269_p0672a17║初牒經略指
J31nB269_p0672a18║二引論廣釋（二）
J31nB269_p0672a19║初引本偈
J31nB269_p0672a20║二引論文（三）
J31nB269_p0672a21║初雙標二雙釋三雙結
J31nB269_p0672a22║二較量顯勝（二）
J31nB269_p0672a23║初約外財較量廣顯經勝（二）
J31nB269_p0672a24║初較量勝劣（三）
J31nB269_p0672a25║初約多河以辨沙二約多沙以彰福三約多福以顯勝
J31nB269_p0672a26║二釋勝所以（五）
J31nB269_p0672a27║初尊處歎人勝（三）
J31nB269_p0672a28║初明處可敬二顯人獲益三顯處有佛
J31nB269_p0672a29║二約義辨名勝
J31nB269_p0672a30║三佛無異說勝
J31nB269_p0672a31║四施福劣塵勝
J31nB269_p0672a32║五感果離相勝
J31nB269_p0672a33║二約內財較量倍顯經勝（二）
J31nB269_p0672a34║初較量勝劣
J31nB269_p0672a35║二擇勝所以（五）
J31nB269_p0672a36║初泣歎未聞深法勝
J31nB269_p0672a37║二淨心契實具德勝（二）
J31nB269_p0672a38║初正明二拂跡
J31nB269_p0672a39║三信解三空問佛勝（三）
J31nB269_p0672a40║初總標信解二別顯三空三如來印定
J31nB269_p0672a41║四聞時不動希有勝
J31nB269_p0672a42║五大因清淨第一勝
J31nB269_p0672a43║
J31nB269_p0672a44║○八斷持說未脫苦果疑（疏二）
J31nB269_p0672a45║初隨章敘疑
J31nB269_p0672a46║二依經斷疑（經二）
J31nB269_p0672a47║初明超忍以斷疑（二）
J31nB269_p0672a48║初明忍體
J31nB269_p0672a49║二明忍相（二）
J31nB269_p0672a50║初引一生證極苦忍（二）
J31nB269_p0672a51║初正明二反顯
J31nB269_p0672a52║二引多生證相續忍
J31nB269_p0672a53║二勸離相以安忍（疏二）
J31nB269_p0672a54║初引論敘意
J31nB269_p0672a55║二分科正釋（經二）
J31nB269_p0672a56║初總標
J31nB269_p0672a57║二別顯（二）
J31nB269_p0672a58║初對治不忍流轉苦
J31nB269_p0672a59║二對治不忍相違苦（疏二）
J31nB269_p0672a60║初引無著顯意二約天親釋文
J31nB269_p0672a61║
J31nB269_p0672a62║○九斷能證無體非因疑（疏二）
J31nB269_p0672a63║初隨章敘疑
J31nB269_p0672a64║二依經斷疑（經二）
J31nB269_p0672a65║初斷疑（疏二）
J31nB269_p0672a66║初略銷經意二廣釋五語
J31nB269_p0672a67║二離執
J31nB269_p0672a68║
J31nB269_p0672a69║○十斷如遍有得無得疑（疏二）
J31nB269_p0672a70║初隨章敘疑
J31nB269_p0672a71║二依經所疑（經二）
J31nB269_p0672a72║初舉喻斷疑
J31nB269_p0672a73║二讚經功德（二）
J31nB269_p0672a74║初總標
J31nB269_p0672a75║二別顯（十）
J31nB269_p0672a76║初捨命不如（二）
J31nB269_p0672a77║初捨命福二信經福
J31nB269_p0672a78║二餘乘不測
J31nB269_p0672a79║三依大心說
J31nB269_p0672a80║四具德能傳
J31nB269_p0672a81║五樂小不堪
J31nB269_p0672a82║六所在如塔
J31nB269_p0672a83║七轉罪為佛
J31nB269_p0672a84║八超事多尊（疏二）
J31nB269_p0672a85║初總敘意
J31nB269_p0672a86║二別科釋（經二）
J31nB269_p0672a87║初供佛多中全具福二持經多中少分福
J31nB269_p0672a88║九具聞則疑
J31nB269_p0672a89║十總結幽邃
J31nB269_p0672a90║
J31nB269_p0672a91║○十一斷住修降伏是我疑（疏二）
J31nB269_p0672a92║初隨章敘疑
J31nB269_p0672a93║二依經斷疑（經二）
J31nB269_p0672a94║初問
J31nB269_p0672a95║二答（三）
J31nB269_p0672a96║初若名菩薩必無我二若有我相非菩薩三能所俱寂是菩提
J31nB269_p0672a97║
J31nB269_p0672a98║○十二斷佛因是有菩薩疑（疏二）
J31nB269_p0672a99║初隨章敘疑
J31nB269_p0672b01║二依經斷疑（經四）
J31nB269_p0672b02║初舉疑處二斷疑念三印決定四反覆釋
J31nB269_p0672b03║
J31nB269_p0672b04║○十三斷無因則無佛法疑（三）
J31nB269_p0672b05║初斷一向無佛疑（疏二）
J31nB269_p0672b06║初隨章敘疑
J31nB269_p0672b07║二依經斷疑（經二）
J31nB269_p0672b08║初顯真如是佛故非無二明佛即菩提故無得
J31nB269_p0672b09║二斷一向無法疑（疏二）
J31nB269_p0672b10║初隨章敘疑
J31nB269_p0672b11║二依經斷疑（經二）
J31nB269_p0672b12║初遣執遮疑二釋義斷疑
J31nB269_p0672b13║三顯真佛真法體
J31nB269_p0672b14║
J31nB269_p0672b15║○十四斷無人度生嚴土疑（疏二）
J31nB269_p0672b16║初隨章敘疑
J31nB269_p0672b17║二依經斷疑（經三）
J31nB269_p0672b18║初遮度生念（三）
J31nB269_p0672b19║初明失念二明無人三引前說
J31nB269_p0672b20║二遮嚴土念（二）
J31nB269_p0672b21║初明失念二釋所以
J31nB269_p0672b22║三釋成菩薩
J31nB269_p0672b23║
J31nB269_p0672b24║○十五斷諸佛不見諸法疑（疏二）
J31nB269_p0672b25║初隨章敘疑
J31nB269_p0672b26║二依經斷疑（經二）
J31nB269_p0672b27║初約能見五眼明見淨（疏二）
J31nB269_p0672b28║初引偈彰意
J31nB269_p0672b29║二分科釋文（經五）
J31nB269_p0672b30║初肉眼
J31nB269_p0672b31║二天眼
J31nB269_p0672b32║三慧眼
J31nB269_p0672b33║四法眼
J31nB269_p0672b34║五佛眼（疏二）
J31nB269_p0672b35║初局釋當文
J31nB269_p0672b36║二通前總顯（二）
J31nB269_p0672b37║初引無著義總釋二約古德偈重結
J31nB269_p0672b38║二約所知諸心明智淨（五）
J31nB269_p0672b39║初約一箇恒河以數沙
J31nB269_p0672b40║二約一河中沙以數河
J31nB269_p0672b41║三約沙河中沙以數界
J31nB269_p0672b42║四約爾所界中所有生
J31nB269_p0672b43║五約一一眾生所有心（三）
J31nB269_p0672b44║初總明染淨以標悉知二會妄歸真以釋悉知三推破雜染以釋非心
J31nB269_p0672b45║
J31nB269_p0672b46║○十六斷福德例心顛倒疑（疏二）
J31nB269_p0672b47║初隨章敘疑
J31nB269_p0672b48║二依經斷疑（經二）
J31nB269_p0672b49║初問福答福
J31nB269_p0672b50║二反釋順釋（疏二）
J31nB269_p0672b51║初引論正釋二問答解妨
J31nB269_p0672b52║
J31nB269_p0672b53║○十七斷無為何有相好疑（疏二）
J31nB269_p0672b54║初隨章敘疑
J31nB269_p0672b55║二依經斷疑（經二）
J31nB269_p0672b56║初由無身故現身二由無相故現相
J31nB269_p0672b57║
J31nB269_p0672b58║○十八斷無身何以說法疑（疏二）
J31nB269_p0672b59║初隨章敘疑
J31nB269_p0672b60║二依經斷疑（經三）
J31nB269_p0672b61║初遮錯解二釋所以三示正見
J31nB269_p0672b62║
J31nB269_p0672b63║○十九斷無法如何修證疑（疏二）
J31nB269_p0672b64║初隨章敘疑
J31nB269_p0672b65║二依經斷疑（經三）
J31nB269_p0672b66║初以無法為正覺二以平等為正覺三以正助修正覺
J31nB269_p0672b67║
J31nB269_p0672b68║○二十斷所說無記非因疑（疏二）
J31nB269_p0672b69║初隨章敘疑二依經斷疑
J31nB269_p0672b70║
J31nB269_p0672b71║○二十一斷平等云何度生疑（疏二）
J31nB269_p0672b72║初隨章敘疑
J31nB269_p0672b73║二依經斷疑（經四）
J31nB269_p0672b74║初遮其錯解二示其正見三反釋所以四展轉拂跡
J31nB269_p0672b75║
J31nB269_p0672b76║○二十二斷以相比知真佛疑（疏二）
J31nB269_p0672b77║初隨章敘疑
J31nB269_p0672b78║二依經斷疑（經五）
J31nB269_p0672b79║初問以相表佛二答因苗識根三難凡聖不分四悟佛非相見五印見聞不及
J31nB269_p0672b80║
J31nB269_p0672b81║○二十三斷佛果非關福相疑（疏二）
J31nB269_p0672b82║初隨章敘疑
J31nB269_p0672b83║二依經斷疑（經四）
J31nB269_p0672b84║初遮毀相之念
J31nB269_p0672b85║二出毀相之過
J31nB269_p0672b86║三明福相不失
J31nB269_p0672b87║四明不失所以（二）
J31nB269_p0672b88║初明得忍故不失
J31nB269_p0672b89║二明不受故不失（二）
J31nB269_p0672b90║初正明二徵釋
J31nB269_p0672b91║
J31nB269_p0672b92║○二十四斷化身出現受福疑（疏二）
J31nB269_p0672b93║初隨章敘疑
J31nB269_p0672b94║二依經斷疑（經二）
J31nB269_p0672b95║初斥錯解二示正見
J31nB269_p0672b96║
J31nB269_p0672b97║○二十五斷法身化身一異疑（疏二）
J31nB269_p0672b98║初隨章敘疑二依經斷疑（經二）
J31nB269_p0672c01║初約魔界破一異（五）
J31nB269_p0672c02║初細末方便破麤色（疏三）
J31nB269_p0672c03║初引天親明斷疑二引無著破執法三引大雲示破相
J31nB269_p0672c04║二不念方便破微塵（疏二）
J31nB269_p0672c05║初約斷疑釋二約破法釋
J31nB269_p0672c06║三不念方便破世界
J31nB269_p0672c07║四俱約塵界破和合（疏二）
J31nB269_p0672c08║初引天親解二引無著解
J31nB269_p0672c09║五佛印無中妄執有
J31nB269_p0672c10║二約止觀破我法（二）
J31nB269_p0672c11║初除我執（二）
J31nB269_p0672c12║初斥錯解二遣言執
J31nB269_p0672c13║二除法執（二）
J31nB269_p0672c14║初除分別（疏二）
J31nB269_p0672c15║初明無分別所依（二）
J31nB269_p0672c16║初總徵三法
J31nB269_p0672c17║二別釋第三（二）
J31nB269_p0672c18║初總標
J31nB269_p0672c19║二別釋（二）
J31nB269_p0672c20║初總彰三義二轉釋後義
J31nB269_p0672c21║二正顯無分別理
J31nB269_p0672c22║二顯本寂
J31nB269_p0672c23║
J31nB269_p0672c24║○二十六斷化身說法無福疑（疏二）
J31nB269_p0672c25║初隨章敘疑
J31nB269_p0672c26║二依經斷疑（經二）
J31nB269_p0672c27║初明說法功德
J31nB269_p0672c28║二明說法不染（疏二）
J31nB269_p0672c29║初引無著解（二）
J31nB269_p0672c30║初申經意二銷經文
J31nB269_p0672c31║二引大雲解
J31nB269_p0672c32║
J31nB269_p0672c33║○二十七斷入寂如何說法疑（疏二）
J31nB269_p0672c34║初隨章敘疑
J31nB269_p0672c35║二依經斷疑（疏二）
J31nB269_p0672c36║初開章指文
J31nB269_p0672c37║二隨章辨釋（三）
J31nB269_p0672c38║初約兩論釋九喻（二）
J31nB269_p0672c39║初約本論斷疑
J31nB269_p0672c40║二兼無著釋相（二）
J31nB269_p0672c41║初據論分文
J31nB269_p0672c42║二隨文正釋（四）
J31nB269_p0672c43║初自性相（二）
J31nB269_p0672c44║初釋章意
J31nB269_p0672c45║二別解文（三）
J31nB269_p0672c46║初星喻見二翳喻相三燈喻識
J31nB269_p0672c47║二著所住味相
J31nB269_p0672c48║三隨順過失相（二）
J31nB269_p0672c49║初釋章意
J31nB269_p0672c50║二正解文（二）
J31nB269_p0672c51║初露喻身二泡喻受
J31nB269_p0672c52║四隨順出離相（三）
J31nB269_p0672c53║初釋章意
J31nB269_p0672c54║二正解文（三）
J31nB269_p0672c55║初夢喻過去二電喻現在三雲喻未來
J31nB269_p0672c56║三總結示
J31nB269_p0672c57║二約諸經顯喻意
J31nB269_p0672c58║三會秦經明廣略（二）
J31nB269_p0672c59║初指喻顯法二正會廣略
J31nB269_p0672c60║
J31nB269_p0672c61║○三流通分（疏二）
J31nB269_p0672c62║初隨經文別釋二引論疏讚釋
J31nB269_p0673a01║十八住階位圖
J31nB269_p0673a02║【圖】
J31nB269_p0673a03║
J31nB269_p0673a04║
J31nB269_p0673a05║
J31nB269_p0673a06║
J31nB269_p0673a07║
J31nB269_p0673a08║
J31nB269_p0673a09║
J31nB269_p0673a10║
J31nB269_p0673a11║十八住階位圖說
J31nB269_p0673a12║（第一生配初發心住，并攝前十信及餘九住，共二十心。二中是六波羅蜜，故次配六行。四中法身分
J31nB269_p0673a13║言說證得，於證得中開智相、福相，故配後三行。第十八中有六種具足，初一具足配二地至等覺十
J31nB269_p0673a14║位，後五無上具足配妙覺位，其餘配屬可見。）
J31nB269_p0673a15║詳夫諸教所說地位，差互不同。或說五十二位，或將
J31nB269_p0673a16║十信攝入十住，但說四十二位。於中或復開前合後，
J31nB269_p0673a17║開後合前，或前後俱開俱合，開之則廣，合之則狹。又
J31nB269_p0673a18║或借小明大，借權明實，名相位號，出入淆訛，徇名遺
J31nB269_p0673a19║旨，多見差謬。乃至《楞伽》諸典，泯之全無；《纓絡》等經，具
J31nB269_p0673a20║說成有。若有若無，若廣若狹，皆隨宜之說也。惟《華嚴》
J31nB269_p0673a21║行布萬殊，圓融一際，有無闊狹，悉皆無閡，方為了義
J31nB269_p0673a22║耳。所以者何？以約法則無，約人則有。今經云：「一切賢
J31nB269_p0673a23║聖，皆以無為法而有差別。」無為故無，差別故有，於差
J31nB269_p0673a24║別中，不無闊狹也。論主既仰師補處，深悉經義，以宗
J31nB269_p0673a25║派兼明，故正住中道，不墮有無；以法喻齊顯，故初後
J31nB269_p0673a26║中間，酌於闊狹。配十八住處，說三地五位，誠盡善矣。
J31nB269_p0673a27║記主云：「然其行人，念念須冥佛境，反窮果海，自然階
J31nB269_p0673a28║降不同。若預等級用心，畢竟障於證入。況此經宗無
J31nB269_p0673a29║相，豈合列位淺深？但約情惑漸薄，地位轉高，義相稍
J31nB269_p0673a30║同，故略配攝也。」斯言得之。然今之人，乃有以此而病
J31nB269_p0673b01║無著者。嗟乎！不解即相離相，妄謂一向無相，所以墮
J31nB269_p0673b02║增上慢，因果不分，謬執經宗，非毀先聖。好心學般若
J31nB269_p0673b03║者，幸勿徇此一邊之見；住於中道，離障證真，依無為
J31nB269_p0673b04║法，入賢聖位，則庶乎其不差矣。
J31nB269_p0673b05║
J31nB269_p0673b06║
J31nB269_p0673b07║
J31nB269_p0673b08║
J31nB269_p0673b09║
J31nB269_p0673b10║
J31nB269_p0673b11║二十七疑脈絡圖
J31nB269_p0673b12║【圖】
J31nB269_p0673b13║
J31nB269_p0673b14║
J31nB269_p0673b15║
J31nB269_p0673b16║
J31nB269_p0673b17║
J31nB269_p0673b18║
J31nB269_p0673b19║
J31nB269_p0673b20║
J31nB269_p0673b21║二十七疑脈絡圖說
J31nB269_p0673b22║（首曰主者，即不住相布施也。以此是疑主故，展轉生起至二十七。於中第三出十疑，第十一總承前
J31nB269_p0673b23║疑，是為脈絡肯綮處。餘疑可知。）
J31nB269_p0673b24║佛乃不思議人，經名不思議說。不思議者，非思議能
J31nB269_p0673b25║解也。非思議能解者，無思議者乃能解也。無思議能
J31nB269_p0673b26║解者，非思議竟莫能解也。何以故？如上二十七疑，來
J31nB269_p0673b27║自經文之外，已非思議所及。然有次序來者，有隔越
J31nB269_p0673b28║來者，有通貫來者，有分承來者。次或可知，隔即難曉，
J31nB269_p0673b29║況通貫分承乎？譬猶身中血脈，地中泉脈，經絡支派，
J31nB269_p0673b30║潛伏流注，殊非尋常義現於文、易開物解者比也。況
J31nB269_p0673c01║加之以麤心淺心，徇臆見妄生穿鑿，何關經義？故曰：
J31nB269_p0673c02║非思議能解也。彌勒以補處之智，冥妙覺之經，演難
J31nB269_p0673c03║思之偈，授登地之人，曰：斷種種疑。天親始理疑脈以
J31nB269_p0673c04║貫經，曰：斷二十七種疑。故曰：無思議者乃能解也。昔
J31nB269_p0673c05║者以文求義，矛盾何多？今也以脈定文，參商斯絕。違
J31nB269_p0673c06║惟見其順，塞惟見其通，斷惟見其續，暗惟見其明，細
J31nB269_p0673c07║心深心虛所見，好古敏求之力也。故曰：非思議竟莫
J31nB269_p0673c08║能解也。好心學般若者，當澄神攝慮，熟翫而細研之，
J31nB269_p0673c09║將見此經全體血脈，朗然躍現於文字句偈之表，由
J31nB269_p0673c10║是永斷群疑，深解義趣，依解起行，行起解絕，不妨從
J31nB269_p0673c11║思議中，親到無思議處，即是親見不思議人，親聞不
J31nB269_p0673c12║思議說也。尚勉之哉！
J31nB269_p0673c13║
J31nB269_p0673c14║
J31nB269_p0673c15║
J31nB269_p0673c16║
J31nB269_p0673c17║
J31nB269_p0673c18║
J31nB269_p0673c19║
J31nB269_p0673c20║
J31nB269_p0673c21║金剛般若經疏記會編序
J31nB269_p0673c22║一切眾生自性，般若與諸佛平等。眾生唯妄執未謝，
J31nB269_p0673c23║故波迸六道，甘淪溺而不之返。世尊為說一切修多
J31nB269_p0673c24║羅，不過令其於己躬下證其本有如是之事而已。然
J31nB269_p0673c25║諸契經演說不同，有曲有直，有純有雜，唯《金剛般若》
J31nB269_p0673c26║一經，破執斷疑最為直說純說者也。此經總之則一，
J31nB269_p0673c27║析之有三種：一曰實相般若，如金之堅，即理經也；二
J31nB269_p0673c28║曰觀照般若，如金之利，即行經也；三曰文字般若，如
J31nB269_p0673c29║金之光，即教經也。利根圓獲，鈍者淺執。昔六祖大師
J31nB269_p0673c30║聞客誦至「應無所住而生其心」，中峰老人讀至「荷擔
J31nB269_p0674a01║如來阿耨多羅三藐三菩提」，豁然悟入，此頓見實相
J31nB269_p0674a02║最上利根也。其次則明觀照，又次則信文字，至於但
J31nB269_p0674a03║信文字，根斯為下矣。然末世頓入者少，故理由行證，
J31nB269_p0674a04║行藉教明，則文字實又二種般若之津筏也。是經文
J31nB269_p0674a05║則甚略，而義該大部，入位上流，乍難窺測。然自創譯
J31nB269_p0674a06║已來，此方疏釋約數百家，深經淺解，已謂少益，況偏
J31nB269_p0674a07║辭臆說，至有不堪聞見者乎？昔佛滅後，西域有無著
J31nB269_p0674a08║菩薩入日光定，上升兜率，詣彌勒問此經義，彌勒以
J31nB269_p0674a09║八十偈頌之。無著出定，與其弟天親各稟偈造論。二
J31nB269_p0674a10║論互釋，經旨彌深，仍非淺智所了。唐圭山大師以妙
J31nB269_p0674a11║悟之姿，泳遊教海，愍物興慈，遂正本二論，旁采諸說，
J31nB269_p0674a12║述《纂要疏》二卷，辭精理極，為眾釋中最。然一往讀之，
J31nB269_p0674a13║不了者什猶六七。石壁師別為廣解，又失之太繁。長
J31nB269_p0674a14║水師復起而翦削之，成《刊定記》，而疏義顯矣。疏義顯，
J31nB269_p0674a15║而後金剛般若教、行、理三經，乃無不顯矣。但今宇內
J31nB269_p0674a16║謬解偏多，傳講諸師又恆習世本，各封己見，以故鮮
J31nB269_p0674a17║知宗尚。嗟乎！獨不思聖凡愚智，藐若雲泥。無著是登
J31nB269_p0674a18║地菩薩，天親是地前加行菩薩，二人親稟彌勒。彌勒
J31nB269_p0674a19║是補處大士，親稟釋尊。今疏悉依二論，則疏即佛語。
J31nB269_p0674a20║佛語不宗，將誰宗乎？策昔因閱藏，幸遇斯文，精研三
J31nB269_p0674a21║復，如獲重寶。但以疏記別行，尋討維艱，文義連綿，科
J31nB269_p0674a22║章間錯，起止血脈，作者猶迷。於是不量庸愚，秉筆從
J31nB269_p0674a23║事，校經節疏，會記編科，繕寫嚴覈，至三脫其稿。於中
J31nB269_p0674a24║添削釐合，殊費斟裁，俾覽者無神昏目眩之嫌，有執
J31nB269_p0674a25║謝疑除之益。特授剞劂，以廣流傳。或曰：子禪者也，乃
J31nB269_p0674a26║事經疏之學耶？予曰：噫！子過矣，請無遠論。即圭山、長
J31nB269_p0674a27║水二師，一則宗大鑑而徹禪源，一則叩琅邪而悟心
J31nB269_p0674a28║要，亦皆續教內之真傳，即文字而直指。苟具正眼，豈
J31nB269_p0674a29║存二見？況此般若者，乃覺體之異名，種智之殊號，性
J31nB269_p0674a30║空緣會，法爾無差，功德發心，本無限齊。吾將流通如
J31nB269_p0674b01║是之經，以期己他之兼利也。流通文字，用嚴化身；流
J31nB269_p0674b02║通觀照，用嚴報身；流通實相，用嚴法身。如是則為具
J31nB269_p0674b03║足佛身。何以故？生了二因，決能成就。故經云：「是經義
J31nB269_p0674b04║不可思議，果報亦不可思議。」諸有福智者，應作如是
J31nB269_p0674b05║觀。
J31nB269_p0674b06║康熙甲辰歲仲夏之吉，荊溪後學行策書於武林之
J31nB269_p0674b07║河渚草堂。
J31nB269_p0674b08║
J31nB269_p0674b09║
J31nB269_p0674b10║
J31nB269_p0674b11║
J31nB269_p0674b12║
J31nB269_p0674b13║
J31nB269_p0674b14║
J31nB269_p0674b15║
J31nB269_p0674b16║
J31nB269_p0674b17║
J31nB269_p0674b18║
J31nB269_p0674b19║
J31nB269_p0674b20║
J31nB269_p0674b21║例言
J31nB269_p0674b22║此經六譯，秦譯稱最。傳布既廣，訛舛滋多。故校諸
J31nB269_p0674b23║疏本，亦各差互。今經字句，一依北藏原本勘正。
J31nB269_p0674b24║此經注釋，無慮數百家。雖有數家正疏，然皆互有
J31nB269_p0674b25║短長。其盡善盡美，唯《纂要》一疏而已。故今疏文悉
J31nB269_p0674b26║遵原本，無敢移易。其《刊定記》文，既會歸本疏下首
J31nB269_p0674b27║末開合，不無增損字面，貴使文義允當耳。
J31nB269_p0674b28║凡疏鈔合本，多見以兩文並書，而首標疏鈔字者，
J31nB269_p0674b29║其不便有二：一者遇條分縷析處，標字太煩；二則
J31nB269_p0674b30║於義未安。蓋鈔不得與疏並列，猶之疏不得與經
J31nB269_p0674c01║齊等。譬如經則父也，疏則子也，鈔則孫也，倫次自
J31nB269_p0674c02║應有別。今初二卷以疏文頂格書，記低一字。自三
J31nB269_p0674c03║卷以去，則以經文頂格書，疏讓經一字，記復讓疏
J31nB269_p0674c04║一字，不同他本之式。又記中有釋經之語，未涉疏
J31nB269_p0674c05║意者，會在疏前，令不失次第。
J31nB269_p0674c06║此中分科，須辨四種不同。有記中所列之疏科，有
J31nB269_p0674c07║疏中所列之經科，有疏中自列之疏科，并節釋之。
J31nB269_p0674c08║經科重繁錯雜，初學多迷。今前二種，皆加圈別之，
J31nB269_p0674c09║仍分黑白，使疏記首尾，血脈通貫。其後二種，準疏
J31nB269_p0674c10║文一例書之，庶井然易見。
J31nB269_p0674c11║記中科題，有遺前失後者，竊意補之；有應立不立
J31nB269_p0674c12║者，增入之；有疏自列而記復列者，翦削之；或安科
J31nB269_p0674c13║取便失次者，隨位置之；或科名未盡善者，略更易
J31nB269_p0674c14║數字。非敢妄專，務期允當，覽者無以差脫見疑。
J31nB269_p0674c15║經文十八、十九二疑之間，有「爾時慧命須菩提至
J31nB269_p0674c16║是名眾生」一段，計六十二字。秦譯原無，係後人添
J31nB269_p0674c17║入，故疏不釋。然魏譯有之，二論亦皆釋之，添亦無
J31nB269_p0674c18║失。況記有補釋之文，今從世本添入。如秦譯《法華．
J31nB269_p0674c19║普門品》中添入隋偈，亦無失也。
J31nB269_p0674c20║配十八住處，斷二十七疑，為兩論之綱宗，一經之
J31nB269_p0674c21║樞要。若階位不明，則昧於橫判；脈絡不清，則迷於
J31nB269_p0674c22║豎釋。今各為圖說，系於全科之後，使開卷按圖，瞭
J31nB269_p0674c23║然在目，不致尋文難了。
J31nB269_p0674c24║疏記兩文之中，字句並多錯謬，北藏且不可憑，何
J31nB269_p0674c25║論他本。今則揆之文義，苟一字不安，必周遍搜尋，
J31nB269_p0674c26║得之舊冊，或深思自悟，釋然無疑。具摘諸訛，附於
J31nB269_p0674c27║卷末，一以見讎勘之難，一以出藏本之誤，惟覽者
J31nB269_p0674c28║悉之。
J31nB269_p0674c29║
J31nB269_p0674c30║
J31nB269_p0675a01║金剛般若經疏論纂要刊定記會編卷第一
J31nB269_p0675a02║秦三藏法師鳩摩羅什譯經
J31nB269_p0675a03║唐　圭山大師宗密　述疏
J31nB269_p0675a04║宋　長水沙門子璿　錄記
J31nB269_p0675a05║清荊谿後學沙門行策會編
J31nB269_p0675a06║《刊定記．序》云：釋氏教《金剛經》，世所由來尚矣。自秦
J31nB269_p0675a07║至今，凡幾百載，諷誦無卑高，感應盈簡牘，利及幽
J31nB269_p0675a08║壤，而達乎神明，蓋趣大之坦塗，破小之宏略也。故
J31nB269_p0675a09║補處頌以為本，二論釋而有貫，諸疏互解，或依或
J31nB269_p0675a10║違。圭山大師撮掇精英，黜逐浮偽，命曰《纂要》，蓋取
J31nB269_p0675a11║中庸，復申記略，用備傳習。石壁師仍貫義意，別為
J31nB269_p0675a12║廣錄，美則美矣，辭或繁長，後學多不便用。今更刊
J31nB269_p0675a13║定，翦削煩亂，俾流而無滯，學而思講，庶吾道無墜
J31nB269_p0675a14║地之患也已。大宋天聖紀號之明年季冬月甲子
J31nB269_p0675a15║日序。
J31nB269_p0675a16║●疏。文分三：初、標題目，二：初、經疏名題。
J31nB269_p0675a17║金剛般若經疏論纂要（并序）
J31nB269_p0675a18║記云：此題九字，從寬至狹，能、所六重：一、能、所釋，謂
J31nB269_p0675a19║金剛等五字是所，疏論下四字屬能。二、能、所詮，謂
J31nB269_p0675a20║經字屬能，金剛等四字是所。三、能、所簡，有二：一、簡
J31nB269_p0675a21║通，謂經通一代時教，般若唯屬當部。二、簡別，般若
J31nB269_p0675a22║猶通八部，金剛但屬一經。五、能、所喻，金剛是能，般
J31nB269_p0675a23║若屬所。六、能、所纂，纂字屬能，謂疏主也；要字是所，
J31nB269_p0675a24║謂正義也；若著并序二字，復加一重，二字是能，上
J31nB269_p0675a25║皆所攝。然此七重，不出教、行、人、理。謂經及疏、論并
J31nB269_p0675a26║序五字是教，謂能詮、能釋、能序也；般若通行，謂觀
J31nB269_p0675a27║照也；纂字屬人，即疏主也；金剛要字屬理。金剛喻
J31nB269_p0675a28║實相，即真理；要字是正義，即道理。既知一題能、所
J31nB269_p0675a29║去取，須知題內義、理淺深。金剛有三義，謂堅、利、明
J31nB269_p0675a30║也。般若亦三義，謂實相、觀照、文字也。經有三義，謂
J31nB269_p0675b01║常、貫、攝也。疏亦三義，謂疏、決、布也。論者，議也，亦三
J31nB269_p0675b02║義，謂議理、議智、議行也。纂要亦三義，謂要義、要行、
J31nB269_p0675b03║要文也。且金剛三義者，以萬物不能壞，能壞於萬
J31nB269_p0675b04║物，復能有照用，可喻三種般若矣。堅喻實相，以其
J31nB269_p0675b05║雖經多劫，流迸六道，未嘗生滅，未嘗虧缺，故云堅
J31nB269_p0675b06║也。故《心經》云「是諸法空相，不生不滅，不垢不淨，不
J31nB269_p0675b07║增不減」等。利喻觀照般若，謂此顯時，照諸法空，故
J31nB269_p0675b08║言利也。故《心經》云「觀自在菩薩行深般若波羅蜜
J31nB269_p0675b09║多時，照見五蘊皆空，度一切苦厄」，乃至云「無智亦
J31nB269_p0675b10║無得」等。明喻文字般若，以文字能詮顯彰明，實相
J31nB269_p0675b11║觀照令顯現故。由斯三義似彼金剛，故舉金剛以
J31nB269_p0675b12║喻般若。然此般若，諸佛眾生悉皆有之，由彼在纏
J31nB269_p0675b13║故不能利用，苟能聞教解悟內外熏力，則能斷煩
J31nB269_p0675b14║惱、出生死，理智相冥能起大用，與佛無異。其猶金
J31nB269_p0675b15║在礦中不能隨用，苟能出礦必能成器斷物，故知
J31nB269_p0675b16║此慧無不有之，故知此慧能建大義。今云般若，蓋
J31nB269_p0675b17║大慧之梵音也。金剛即般若之正喻，法喻雙彰故
J31nB269_p0675b18║曰金剛般若也。若準經題，具足合云波羅蜜，即歎
J31nB269_p0675b19║慧之功也。唐言彼岸到，此猶西域之風，若順此方
J31nB269_p0675b20║合云到彼岸。彼岸者即是涅槃，為對生死之此，故
J31nB269_p0675b21║號涅槃為彼，意明般若是到彼岸慧，斯則慧之別
J31nB269_p0675b22║相也。然到彼岸慧略有二意，所謂頓、漸也。頓者，此
J31nB269_p0675b23║慧顯時，一剎那間照諸法空，即是到彼岸，故名到
J31nB269_p0675b24║彼岸慧，以不歷多時乃名為頓。漸者，雖則頓照法
J31nB269_p0675b25║空，且習以性成任運計執，所以策彼頓悟之慧覺
J31nB269_p0675b26║察妄情，損之又損之以至於無為，此則究竟到於
J31nB269_p0675b27║彼岸，亦名到彼岸慧，以歷多時故名為漸。漸之與
J31nB269_p0675b28║頓遲速雖殊，一總得名到彼岸慧，所以具足合云
J31nB269_p0675b29║金剛般若波羅蜜，今略不言也。次明經字具三義
J31nB269_p0675b30║者，然準諸家解釋，共有多義，謂涌泉、出生、繩墨、結
J31nB269_p0675c01║鬘之類。若《佛地論》中唯說二義，謂貫也、攝也，貫穿
J31nB269_p0675c02║所應說義，攝持所化眾生。且如來入滅二千餘年，
J31nB269_p0675c03║遺風若存，得聞正法者，斯皆經之貫穿義也。眾生
J31nB269_p0675c04║流浪莫知所從，得佛教門咸歸正趣者，斯皆經之
J31nB269_p0675c05║攝持義也。具此二義故名為經。今以此二復加常
J31nB269_p0675c06║義，以對三種般若，謂實相常、觀照貫、文字攝也。然
J31nB269_p0675c07║此一經羅什所譯，句偈清潤令人樂聞，至今長幼
J31nB269_p0675c08║高卑盈於寰宇，靡不受持此經也。疏論纂要者，即
J31nB269_p0675c09║此一卷疏文也。疏即青龍、大雲、資聖、塵外等疏，疏
J31nB269_p0675c10║謂疏通理趣、決擇義相、布致文言也，論即天親、無
J31nB269_p0675c11║著、智度、金剛仙、功德施等論，一一論中任運議於
J31nB269_p0675c12║理智行也。問：既有疏論釋經，何必更製斯疏？答：以
J31nB269_p0675c13║纂要故，即是纂他疏論之要義而成此疏也。然纂
J31nB269_p0675c14║要之設總有兩意：一則上符聖旨，二則下協人心。
J31nB269_p0675c15║意顯諸說有不符聖旨、不協人心者。且初意者，只
J31nB269_p0675c16║如此經是空無相宗，有以法相行位廣列而釋，此
J31nB269_p0675c17║則不符聖旨，失於宗故，故序云「或配入名相著事
J31nB269_p0675c18║乖宗」。有人聞是空宗，便作一味無相道理解釋，此
J31nB269_p0675c19║亦不符聖旨。以宗雖無相，義乃千端，既以一味解
J31nB269_p0675c20║釋，斯則迷於末也。故序云「或但云一真，望源迷派」。
J31nB269_p0675c21║前則乖宗不迷派，此則迷派不乖宗，互有得失，俱
J31nB269_p0675c22║未圓暢。復有縱於僻見，以之注釋，宗派俱失，不足
J31nB269_p0675c23║評量。故序云「其餘胸談臆注，不足論矣」。然其諸說
J31nB269_p0675c24║雖各有舛的，以未兼暢，故皆判云不符聖旨也。今
J31nB269_p0675c25║製此疏，不添法相，免乖於宗；隨文釋之，不迷於派。
J31nB269_p0675c26║離前二過，宛乎得中，此則超然獨符聖旨。然今疏
J31nB269_p0675c27║內皆用聖言，故序云「故今所述，不攻異端」。疏是論
J31nB269_p0675c28║文，乳非城內，況二菩薩師補處尊，補處如來師釋
J31nB269_p0675c29║迦佛，展轉推本，佛佛相承，降及無著、天親，更無異
J31nB269_p0675c30║說。故知此疏便是佛言，謗此疏者，即同謗佛也。故
J31nB269_p0676a01║序云「且天親、無著師補處尊，後學何疑，或添或棄」。
J31nB269_p0676a02║次下協人心者，且諸家章疏，在理未當，於文且繁，
J31nB269_p0676a03║致令學人少敢措意，故轉念者廣，通會者稀。故序
J31nB269_p0676a04║云「致使口諷牛毛，心通麟角」。然今此疏撮其樞要，
J31nB269_p0676a05║直下銷經，經疏相兼，盈五十紙，不問緇侶塵俗可
J31nB269_p0676a06║以留心，不唯上、中、下根可以學習，有斯兩意，所以
J31nB269_p0676a07║述之。此則前智後悲，自他兼利也。故云金剛般若
J31nB269_p0676a08║經疏論纂要并序者，并謂兼及也。序者，敘也，敘述
J31nB269_p0676a09║經疏之意也。又序者，緒也，謂頭緒也。意明此半紙
J31nB269_p0676a10║之言，是述疏入作之頭緒也。●二作者嘉號
J31nB269_p0676a11║京大興福寺沙門宗密述
J31nB269_p0676a12║京者，都也，大也，即士庶貴賤都會之大處也。然是
J31nB269_p0676a13║西京，非謂東北，以有大興福寺暗揀，故不言西也。
J31nB269_p0676a14║沙門，梵語，此云勤息，謂勤修眾善，止息煩惱，釋眾
J31nB269_p0676a15║之通號也。述者，明非製作，符上纂要之言，但是敘
J31nB269_p0676a16║述先聖之旨，非別製作故也。例如孔子云：「述而不
J31nB269_p0676a17║作，信而好古，竊比於我老彭。」
J31nB269_p0676a18║●二、敘宗旨，二：初、敘讚經旨，二：初、通明起教之緣，二：
J31nB269_p0676a19║初、明迷真起妄，二：初、真空。
J31nB269_p0676a20║鏡心本淨，像色元空。
J31nB269_p0676a21║上句即真性離緣，下句即緣無自性，大約如此。若
J31nB269_p0676a22║其委明，應先略配，後當廣釋。略配者，此兩句中，鏡
J31nB269_p0676a23║像是喻，心色是法，本淨元空，通於法喻。以鏡喻於
J31nB269_p0676a24║心，以像喻於色，像是鏡之所現，如色是心之所現。
J31nB269_p0676a25║鏡雖現像，其像元空，即顯鏡本淨也。心雖現色，其
J31nB269_p0676a26║色元空，即顯心本淨也。言本淨者，即是性淨，通因
J31nB269_p0676a27║果凡聖故。故《華嚴》云「非識所能識，亦非心境界，其
J31nB269_p0676a28║性本清淨，開示諸群生。」此略指配也。若廣釋者，鏡
J31nB269_p0676a29║即人間所用之鏡，然有塵薶不堪用者，有雖淨而
J31nB269_p0676a30║在匣者，有淨無塵垢挂之高臺萬像斯鑒者，今取
J31nB269_p0676b01║後者為喻。心者，性相二宗所說各異。相宗說者，或
J31nB269_p0676b02║以集起為心，唯第八識集諸種子起現行故；或以
J31nB269_p0676b03║緣慮為心，通於八識俱能緣慮自分境故。然此所
J31nB269_p0676b04║說但是有為生滅，非今所喻。性宗說者，即如來藏
J31nB269_p0676b05║本源自性清淨心也。然今所明正是此心，以是迷
J31nB269_p0676b06║悟根本、凡聖通依，世出世間皆不離此，所以《起信
J31nB269_p0676b07║論》中立為大乘法體。故論云「摩訶衍者，一法、二義。
J31nB269_p0676b08║所言法者，謂眾生心，是心則攝一切世間出世間
J31nB269_p0676b09║法，依於此心顯示摩訶衍義。」又云「依一心法有二
J31nB269_p0676b10║種門：一者、心真如門，二者、心生滅門。是二種門，皆
J31nB269_p0676b11║各總攝一切法。此義云何？以是二門不相離故。」以
J31nB269_p0676b12║真如門是通相，故攝一切；生滅門雖是別相，以是
J31nB269_p0676b13║即真如之生滅，亦攝一切。以此二門同依一心為
J31nB269_p0676b14║源，則知萬法不出此心。又如華嚴是圓極一乘，亦
J31nB269_p0676b15║以此心為一真法界之體。故彼疏說統四法界為
J31nB269_p0676b16║一真法界，謂寂寥、虛曠、沖深、包博、總該萬有，即是
J31nB269_p0676b17║一心；體絕有無相、非生滅。乃至云「諸佛證此妙覺
J31nB269_p0676b18║圓明，現成菩提，為物開示等。」然此一心有性、有相。
J31nB269_p0676b19║相則凡聖、迷悟、因果、染淨等異；性則靈靈不昧，了
J31nB269_p0676b20║了常知。然此性、相，不即、不離。以相不離性，故只向
J31nB269_p0676b21║同處異；性不離相，故只向異處同。性不即相，故未
J31nB269_p0676b22║始有差別；相不即性，故未嘗不殊異。蓋緣性、相一
J31nB269_p0676b23║味，所以同、異兩存。其猶一水波，溼性相同、異可知。
J31nB269_p0676b24║然此靈心本非一切能為，一切心之名字亦由此
J31nB269_p0676b25║立。今云淨者，但約畢竟空義，非是揀染名淨，以但
J31nB269_p0676b26║唯一心貫通染、淨故。荷澤云：「知之一字，眾妙之門。」
J31nB269_p0676b27║一切諸法依此建立，既為得失之祕府，乃是升降
J31nB269_p0676b28║之玄樞。稱眾妙門，實為至矣。今所辨者，即是此心。
J31nB269_p0676b29║然前所說相宗二種，乃是此心之內生滅一門。對
J31nB269_p0676b30║辨淺深，故須料揀。和會通攝，則實無所遺。本淨者，
J31nB269_p0676c01║喻則可知。法中有二意：一則此心從本已來，性畢
J31nB269_p0676c02║竟空故；二則現為煩惱所纏，而無染故。此當《起信
J31nB269_p0676c03║論》中真如門也。故《大集經》云「善男子！一切眾生，心
J31nB269_p0676c04║性本淨。心本淨故，煩惱諸結，不能染著。猶如虛空，
J31nB269_p0676c05║不可玷汙。心性空性等無有二」等。像即鏡中所現
J31nB269_p0676c06║萬像，色即本淨之心所現諸法。然所現法，不出色
J31nB269_p0676c07║心。今唯言色，而不言心者，一為文句窄故，二為影
J31nB269_p0676c08║在下故，三為以初攝後故。前二可知。後意者，一切
J31nB269_p0676c09║諸法，不出五蘊。色之一字，貫五之初。今言色者，舉
J31nB269_p0676c10║初攝後也。故《大般若》中，每例諸法，皆以色字為初。
J31nB269_p0676c11║如云「善現！般若波羅蜜多清淨故，色清淨。色清淨
J31nB269_p0676c12║故，一切智智清淨」等。由是文雖標色，而意兼於心。
J31nB269_p0676c13║色心既彰，萬法備矣。元空者，喻則可知。法中有二
J31nB269_p0676c14║意：一即本來是空。論云「一切諸法，唯依妄念，而有
J31nB269_p0676c15║差別。若離心念，則無一切境界之相。」二即現見空
J31nB269_p0676c16║故。色等諸法，本來是空。迷人不知，妄執為有。雖然
J31nB269_p0676c17║執有，未始不空。故《中論》云「諸法若不空，即無道無
J31nB269_p0676c18║果。」又云「以有空義故，一切法得成。」然此一句，亦是
J31nB269_p0676c19║釋疑。恐人聞說心性本淨，復見論云「是心則攝世
J31nB269_p0676c20║間法」等，便謂本具染等，不合言淨。故下句釋云：像
J31nB269_p0676c21║色元空也。意云：色等若實，則汙淨心。色等既空，憑
J31nB269_p0676c22║何汙心？如鏡現穢像，穢像元空，似有實無，云何染
J31nB269_p0676c23║汙？故云鏡心本淨，像色元空也。《無上依經》云「清淨
J31nB269_p0676c24║有二義：一者自性清淨，是其通相；二者離垢清淨，
J31nB269_p0676c25║是其別相。」《寶性論》中，亦有二義：一自性清淨，謂性
J31nB269_p0676c26║淨解脫；二離垢清淨，謂障淨解脫。魏譯《唯識論》云
J31nB269_p0676c27║「心有二種：一者相應心，所謂一切煩惱受想行等；
J31nB269_p0676c28║二者不相應心，所謂第一義諦常住不變自性清
J31nB269_p0676c29║淨心也。」今所明者，即自性清淨及第一義諦心，故
J31nB269_p0676c30║云本淨。復次兩句，更互釋成。以上句釋下句，成色
J31nB269_p0677a01║空義；以下句釋上句，成心淨義。色若不空，心則不
J31nB269_p0677a02║淨；心若不淨，色即不空。由心淨故色空，由色空故
J31nB269_p0677a03║心淨，以色心二法不相離故。當知由心淨故，方能
J31nB269_p0677a04║現色；如鏡淨故，方能現像，染則不能。又由色空故，
J31nB269_p0677a05║不能染心；如像空故，不能汙鏡，實則汙也。上句下
J31nB269_p0677a06║句，法喻對明，反覆相成，故云互釋。●二、妄有。
J31nB269_p0677a07║夢識無初，物境成有。
J31nB269_p0677a08║此正當《起信論》中心生滅門也。然此亦具法喻：以
J31nB269_p0677a09║夢喻識，以夢中所現之物喻境。如人睡後作夢，於
J31nB269_p0677a10║無物處見物；喻心迷成識，於無境處見境。然雖物
J31nB269_p0677a11║依夢現，而夢物皆虛；雖境從識生，而識境俱妄也。
J31nB269_p0677a12║夢者，如常人被睡蓋所覆，心識昧略，恍惚成夢。準
J31nB269_p0677a13║《切韻》中：夢者，心亂之貌。亦云：寐見曰夢。意明心識
J31nB269_p0677a14║昏亂，見於異事，名之為夢。識者，本淨一心，忽然不
J31nB269_p0677a15║覺，不覺是妄，心性乃真，真妄和合，目之為識，即是
J31nB269_p0677a16║第八阿梨耶識也。故《起信》云「依如來藏故，有生滅
J31nB269_p0677a17║心。所謂不生不滅，與生滅和合，非一非異，名阿梨
J31nB269_p0677a18║耶識。」無初者，初，始也。意明此識無前際故。然真心
J31nB269_p0677a19║妄識，雖虛實有殊，若究其源，俱無初際。然有兩意：
J31nB269_p0677a20║一則如《佛頂經》說「煩惱菩提，二俱無始。」謂自有此
J31nB269_p0677a21║真心已來，便有此妄識，非謂真先妄後，亦非妄先
J31nB269_p0677a22║真後。若言真先妄後，即應諸佛更起無明；若言妄
J31nB269_p0677a23║先真後，何有無真之妄，居然獨立？由是故知二俱
J31nB269_p0677a24║無始。此則夢喻不齊，卻似金之與礦。若言礦先金
J31nB269_p0677a25║後，即合所棄之礦，鍊之得金；若言金先礦後，應可
J31nB269_p0677a26║純淨金器，重生於礦。由是二物俱無初際，於法可
J31nB269_p0677a27║知。問：如論云「依如來藏故，有生滅心。」既言依真有
J31nB269_p0677a28║妄，則是妄後真先，何得說云二俱無始？答：不然。所
J31nB269_p0677a29║言依者，明妄無自體，依真而成，顯本末之義，非先
J31nB269_p0677a30║後之義。故《起信》云「以如來藏無前際故，無明之相
J31nB269_p0677b01║亦無有始。」若說三界外更有眾生始起者，即是外
J31nB269_p0677b02║道。經說二者，謂妄體全空，都無生起之蹤跡，故言
J31nB269_p0677b03║妄無始也。故《起信》云「覺心初起，心無初相」，即斯義
J31nB269_p0677b04║也。若據此意，夢喻正同，以夢生時無蹤跡故，有茲
J31nB269_p0677b05║兩意，故云妄無初也。然上夢礦二喻之中，各取少
J31nB269_p0677b06║分，共況一識無初之義，方盡其理。夢則喻無初法，
J31nB269_p0677b07║礦則喻無初時。若單用礦喻，則妄識有實；若唯取
J31nB269_p0677b08║夢喻，則妄識有始。今既分取相似之處，理極成矣。
J31nB269_p0677b09║物者，即夢中所現之物也。境者，即是識中所變我
J31nB269_p0677b10║法等境。成有者，且如夢中所見自他境界，覺來反
J31nB269_p0677b11║想，即定是無，正在夢時，決定為有。若不然者，何有
J31nB269_p0677b12║讚喜、謗瞋、厭苦、欣樂等事耶？故知有也。如《莊子》中
J31nB269_p0677b13║說：莊周夢為蝴蝶，都來忘卻莊周，及乎睡覺夢除，
J31nB269_p0677b14║何曾更有蝴蝶？為莊周時，既不羨蝴蝶，為蝴蝶時，
J31nB269_p0677b15║亦不羨莊周，彼此各行，互不相識。然準彼書意，以
J31nB269_p0677b16║顯生死齊平。今之所引，意明執實之義，謂依於妄
J31nB269_p0677b17║識，變起我法等相，悟來了達，則誠知是空。若正迷
J31nB269_p0677b18║時，定執為有。若不然者，何有貪瞋、愛惡、取捨等事
J31nB269_p0677b19║耶？故知是有。故《成唯識論》云「依識所變，妄見我法，
J31nB269_p0677b20║猶如幻夢，幻夢力故，心似種種外境相現，緣此執
J31nB269_p0677b21║為實有外境。」然雖夢中見種種事，推其根本，唯一
J31nB269_p0677b22║夢心，以夢心滅時，夢事皆滅。法中亦爾，境雖無量，
J31nB269_p0677b23║原其根本，唯一識心，識心滅時，境界隨滅。故《起信
J31nB269_p0677b24║論》云「一切諸法，唯依妄念而有差別；若離心念，即
J31nB269_p0677b25║無一切境界之相。」則知三界唯心，萬法唯識，諒不
J31nB269_p0677b26║虛也。由是三界世間一切有漏染法，皆從妄識而
J31nB269_p0677b27║生，故名此識以為妄本。然一切有漏染法，生起微
J31nB269_p0677b28║著次第，總有兩重：一、無始根本，二、展轉枝末。展轉
J31nB269_p0677b29║枝末，即後逐妄科中所明。無始根本，正當此段。言
J31nB269_p0677b30║根本者，即根本無明。言無明者，謂無妙覺之明故。
J31nB269_p0677c01║以就通相言之，故當此識。然根本無明，具有二義，
J31nB269_p0677c02║所謂迷真、執妄也。迷真者，真即真心，本不生滅，德
J31nB269_p0677c03║相業用，量過塵沙，日用不知，如狂如醉，若貧女宅
J31nB269_p0677c04║中寶藏，窮子衣內明珠，雖有如無，枉受艱苦。故《華
J31nB269_p0677c05║嚴經》云「於第一義不了，名曰無明。」執妄者，妄即五
J31nB269_p0677c06║蘊，色之與心，如幻如化，本無實體，眾生認此為自
J31nB269_p0677c07║身心，計虛為實，故名執妄。故《圓覺經》云「妄認四大
J31nB269_p0677c08║為自身相，六塵緣影為自心相。」乃至結云「由此妄
J31nB269_p0677c09║有，輪轉生死，故名無明。」然此二義，遞互相成，舉一
J31nB269_p0677c10║則兼，未嘗獨立。但若執妄，必須迷真；但若迷真，必
J31nB269_p0677c11║須執妄。譬如有人，迷東必執西，亦互相成立，思之
J31nB269_p0677c12║可見。●二、明習妄流轉。
J31nB269_p0677c13║由是惑業襲習，報應綸輪，塵沙劫波，莫之遏絕。
J31nB269_p0677c14║此當妄法生起第二門展轉枝末也。由是等者，謂
J31nB269_p0677c15║因此迷真成識，現起世間一切境界，緣此境界起
J31nB269_p0677c16║惑造業，受報無窮。此中惑、業、報、應四字，但是三道。
J31nB269_p0677c17║然此三法，諸教之中有名三障，障聖道故；或名三
J31nB269_p0677c18║道，引心邐迆至業報故；或名三雜染，以性不清淨
J31nB269_p0677c19║故。又此三障更相由藉，由煩惱故起惡業，由惡業
J31nB269_p0677c20║因緣故得苦果。初言惑者，即煩惱也。品類即根本
J31nB269_p0677c21║及隨。根本有六，謂貪、瞋、癡、慢、疑、惡見。隨煩惱有二
J31nB269_p0677c22║十，謂忿、恨、覆、惱、嫉、慳，乃至散亂、不正知等。若以要
J31nB269_p0677c23║言之，不出根本中三，謂貪、瞋、癡。即此三種，便能成
J31nB269_p0677c24║就三界世間。故《華嚴》云「由貪、瞋、癡，發身、口、意，作諸
J31nB269_p0677c25║惡業，無量無邊」等。此惑因起，由前無明迷平等理，
J31nB269_p0677c26║妄認五蘊身心，即此身心是過患根本。故肇公云
J31nB269_p0677c27║「約天地為高下，約日月為東西，約身為彼此，約心
J31nB269_p0677c28║為是非。」《老子》亦云「吾有大患，為吾有身，及吾無身，
J31nB269_p0677c29║吾有何患？」故知此身是一切過患根本。既執之為
J31nB269_p0677c30║有，遂分自他，依此身心起諸煩惱，於一切順情境
J31nB269_p0678a01║上起於貪心，於一切違情境上起於瞋心，以護自
J31nB269_p0678a02║身，將為主宰也。於此二中，不知是妄，任運而起，乃
J31nB269_p0678a03║名為癡。此等煩惱，究其所因，皆從根本無明而有
J31nB269_p0678a04║也。次云業者，然業雖無量，統唯有三，謂善、惡、不動
J31nB269_p0678a05║也。由前貪瞋熾盛，發動身口，作諸惡業，即身三、口
J31nB269_p0678a06║四、意三等十惡業也。或有稍知因果，貪來生榮樂
J31nB269_p0678a07║之事，即翻惡為善，持不殺等五、八、十戒，即善業也。
J31nB269_p0678a08║或厭下苦麤障，忻上淨妙離，修有漏禪定，名不動
J31nB269_p0678a09║業。然此三種業，雖勝劣不同，皆由迷心所造，俱有
J31nB269_p0678a10║漏攝。故《圓覺經》中結三業云「皆輪迴故，不成聖道。」
J31nB269_p0678a11║由是則知前之三業，皆依煩惱所成也。言報應者，
J31nB269_p0678a12║應即是報。既有業種，蘊在藏識，因緣會時，必須受
J31nB269_p0678a13║報。《涅槃經》云「非空非海中，非入山石間，無有地方
J31nB269_p0678a14║所，脫之不受報。」《尚書》云「天作孽，猶可違；自作孽，不
J31nB269_p0678a15║可逭。」由是有業，必有報應。然若推諸業，體相都無，
J31nB269_p0678a16║及受報時，未嘗差錯。惡因苦果，善因樂果，如影如
J31nB269_p0678a17║響，的無差謬。然泛論果報，六道不同，以類收之，但
J31nB269_p0678a18║唯三種，謂苦、樂、捨。由前惡業為因，即感三塗苦報，
J31nB269_p0678a19║謂地獄、餓鬼、畜生也。由前善業為因，即感人天樂
J31nB269_p0678a20║報，謂四洲、六欲也。由前不動業為因，即感上界差
J31nB269_p0678a21║別之報，謂色、無色界也。然於三界之中，所受苦樂
J31nB269_p0678a22║之身，是別業正報；所居勝劣器界，即共業依報。正
J31nB269_p0678a23║報有生、老、病、死，依報有成、住、壞、空。器界空而復成，
J31nB269_p0678a24║有情死而還生。無始至今，聯綿不絕。迷惑耽戀，誠
J31nB269_p0678a25║可悲夫。故《法華》云「三界無安，猶如火宅。」由是報因
J31nB269_p0678a26║業感，業由惑成，惑因無明。無明無始，一念妄有也。
J31nB269_p0678a27║則知三界六道，有情無情，究其所從，皆因夢識而
J31nB269_p0678a28║有。襲習綸輪者，襲謂承襲，即相續義。由惑發業，業
J31nB269_p0678a29║能招苦，次第相續故。習謂熏習，即相學義。意明惑
J31nB269_p0678a30║業，念念學學，念念熏習。故《唯識》云「由諸業習氣，二
J31nB269_p0678b01║取習氣俱，故名為習。」然此二義，必互相資，謂相續
J31nB269_p0678b02║故相學，相學故相續，故云襲習。故《唯識》云「前異熟
J31nB269_p0678b03║已盡，復生餘異熟」也。譬如有人，襲儒學文。由承襲
J31nB269_p0678b04║於儒故，方能學習於文。又由學習於文故，方能承
J31nB269_p0678b05║襲於儒也。相資之義，豈不昭然。綸即綸緒，謂眾生
J31nB269_p0678b06║業種，雖復無邊，終不一時受六道報。報有次緒，故
J31nB269_p0678b07║名綸緒。然有兩意：一如人負債，強者先牽故。二如
J31nB269_p0678b08║人種物，潤者先生故。輪即輪轉，謂生已復死，死已
J31nB269_p0678b09║還生，生死不停，故名輪轉。或天上死，人間生；人間
J31nB269_p0678b10║死，畜生生等。故《無常經》云「循環三界內，猶如汲井
J31nB269_p0678b11║輪。」然此二義，亦互相資。由綸緒故輪轉，由輪轉故
J31nB269_p0678b12║綸緒也。其猶搔繭抽絲，由彼絲輪轉而不止，故使
J31nB269_p0678b13║絲緒起之不絕。亦由絲緒起之不絕，故使絲輪轉
J31nB269_p0678b14║而不止。或可淪字，其義亦通，即沒溺義也。謂於生
J31nB269_p0678b15║死大河，長受沒溺，故云淪。《涅槃經》云「若有眾生樂
J31nB269_p0678b16║諸有為，造作諸業，是人迷失真常，是名暫出還沒。」
J31nB269_p0678b17║疏中且用輪字。如向所說，惑業則言其襲習，報應
J31nB269_p0678b18║則言其綸輪。然二二對辨，亦互相資。謂由惑業襲
J31nB269_p0678b19║習，故使報應綸輪；實由報應綸輪，故令惑業襲習。
J31nB269_p0678b20║斯則乘因感果，依果造因，因果相資，以之不絕。此
J31nB269_p0678b21║即十二因緣前前為因、後後為果之義。故《唯識頌》
J31nB269_p0678b22║云「由諸業習氣，二取習氣俱，前異熟已盡，復生餘
J31nB269_p0678b23║異熟。」或曰：如是起惑造業，受報輪轉，時劫長短耶？
J31nB269_p0678b24║故次云：塵沙劫波，莫之遏絕也。塵即碎十方世界
J31nB269_p0678b25║之微塵，沙即殑伽河中如麵之沙。謂此河周四十
J31nB269_p0678b26║里，沙細如麵。劫波者，梵音，此云時分。大劫、小劫，長
J31nB269_p0678b27║時、短時，延促雖殊，通名時分。遏，止也。絕，滅也。莫之
J31nB269_p0678b28║遏絕者，言不能止滅也。意謂六道眾生起惑造業，
J31nB269_p0678b29║受生輪轉已來，將一沙為一劫波，沙盡而劫波不
J31nB269_p0678b30║盡；又將一塵為一劫波，塵盡而劫波無盡。塵沙有
J31nB269_p0678c01║限，劫波無窮，相續至今，不能止之滅之，故云莫之
J31nB269_p0678c02║遏絕也。然此二段字句雖多，若論實事，不過五字，
J31nB269_p0678c03║謂心、識、惑、業、報。其餘並是顯敘真妄，成立輪迴之
J31nB269_p0678c04║辭。意謂本是一心，不覺成識，起惑造業，生死無窮，
J31nB269_p0678c05║是故如來現身說教。故大科云起教緣也。
J31nB269_p0678c06║●二、別明說教之意。如《法華經》云「我以佛眼觀，見六
J31nB269_p0678c07║道眾生，貧窮無福慧，入生死險道，相續苦不斷。乃
J31nB269_p0678c08║至為是眾生故，而起大悲心」等。文二：初、敘說阿含
J31nB269_p0678c09║之意，二：初、正敘。
J31nB269_p0678c10║故我滿淨覺者，現相人中，先說生滅因緣，令悟苦、集、
J31nB269_p0678c11║滅、道。
J31nB269_p0678c12║初二句標佛現身也。故者所以義，我即指佛也。言
J31nB269_p0678c13║滿淨者，揀異分淨，以佛無明永盡、無念之極故。覺
J31nB269_p0678c14║即覺悟者，即指人，謂佛是覺悟之人也。若梵語菩
J31nB269_p0678c15║提，此翻為覺，斯則約法；梵語佛陀，此云覺者，斯則
J31nB269_p0678c16║約人。今此辨人，故言覺者。亦可滿字是總、淨覺為
J31nB269_p0678c17║別，者字屬人，即明如來是滿淨、滿覺之者，揀諸聖
J31nB269_p0678c18║人覺淨未滿，唯佛如來三障都盡、三覺具圓，故號
J31nB269_p0678c19║如來為滿淨覺者。若以此二望眾生、二乘、菩薩、諸
J31nB269_p0678c20║佛及本性料揀，有兩種四句：一者眾生不淨，二乘
J31nB269_p0678c21║菩薩分淨、諸佛滿淨、本性但淨；二者眾生不覺，二
J31nB269_p0678c22║乘菩薩分覺、諸佛滿覺、本性但覺。今於此二四句
J31nB269_p0678c23║中皆當第三也。現相者，即化身相也。人中者，即現
J31nB269_p0678c24║化之處也。唯向人中示相者，天上著樂無由發心，
J31nB269_p0678c25║三塗極苦正當難處，唯於人中苦樂相兼，對苦必
J31nB269_p0678c26║能發心，所以佛出現化。天上如病未發、豈須鍼艾；
J31nB269_p0678c27║三塗似膏肓之病，不足醫治；人中如小瘵所縈，堪
J31nB269_p0678c28║可與藥，故佛出現。然如來現相總有四種，謂他受
J31nB269_p0678c29║用報身、大化、小化、隨類化身等。今明說此教者，即
J31nB269_p0678c30║小化身也。然有八相，謂：一、從兜率天退；二、入胎；三、
J31nB269_p0679a01║住胎；四、出胎；五、出家；六、成道；七、轉法輪；八、入涅槃。
J31nB269_p0679a02║此論現身，但明成道之相。次明說法，即轉法輪相。
J31nB269_p0679a03║佛成道之相，身長丈六，紫磨金容，項佩圓光，胸題
J31nB269_p0679a04║卍字，三十二相，八十種好，八部擁衛，四眾欽崇，巍
J31nB269_p0679a05║巍峨峨，光映日月，德相繁廣，不可具陳。此小化身，
J31nB269_p0679a06║其相劣弱，若望受用，即雲泥有殊。故《法華經》說「長
J31nB269_p0679a07║者脫珍御服，著弊垢衣。」珍御之服，以喻受用之身；
J31nB269_p0679a08║弊垢之衣，即況紫磨金體。蓋以眾生垢重，不堪見
J31nB269_p0679a09║勝妙之身，既不能見，亦無所聞，則於眾生都無利
J31nB269_p0679a10║益，大悲接物，故現小化。亦如《法華經》說「窮子見父
J31nB269_p0679a11║踞師子床，寶几承足，富貴殊勝，威德特尊。窮子見
J31nB269_p0679a12║之，竊作是念：『此或是王，或是王等，非我傭力得物
J31nB269_p0679a13║之處。』長者見子，默而識之」，乃至云「即脫瓔珞細軟
J31nB269_p0679a14║上服嚴飾之具，更著麤弊垢膩之衣，右手執持除
J31nB269_p0679a15║糞之器，以此方便，得近窮子。」此喻如來隱彼勝身，
J31nB269_p0679a16║現於劣相也。先說下，正明設教。此方佛事，藉以音
J31nB269_p0679a17║聲，若無言教，現相何益？教先說小，後方說大。或曰：
J31nB269_p0679a18║此明般若，何論小乘？答：雖同佛言，有深有淺，若不
J31nB269_p0679a19║對辨，安知淺深？然一代佛教不出大乘小乘，乃至
J31nB269_p0679a20║圓宗亦大乘攝，其所宗者皆宗因緣，雖則同宗因
J31nB269_p0679a21║緣，於中淺深有異，小乘即生滅因緣，大乘即無性
J31nB269_p0679a22║因緣。無性因緣者，如《中論》云「因緣所生法，我說即
J31nB269_p0679a23║是空。」空即無性義也。今明小乘故云生滅因緣。生
J31nB269_p0679a24║滅因緣者，諸法緣會即生、緣離即滅，既生既滅足
J31nB269_p0679a25║知無常，然則不無生滅之法，以有法執故也。然佛
J31nB269_p0679a26║出世先說小者，有二對治故。說生滅對治凡夫外
J31nB269_p0679a27║道執我，我是主宰義，既言生滅則知無主，無主無
J31nB269_p0679a28║宰則無我也。說因緣對治外道自然之計，外道所
J31nB269_p0679a29║執多執神我，有作受故兼執自然，既言因緣則非
J31nB269_p0679a30║神我自然也。為治此二是故先說生滅因緣。即佛
J31nB269_p0679b01║初成道，始從鹿苑度五俱輪，次度舍利弗、目連、迦
J31nB269_p0679b02║葉三兄弟等，於十二年間所說，即諸部阿含等經
J31nB269_p0679b03║是也。令悟等者，佛說此法意令眾生悟四真諦也。
J31nB269_p0679b04║此有兩種因果，謂集是世間因、苦是世間果，道是
J31nB269_p0679b05║出世因、滅是出世果也。苦即三苦八苦，三苦謂苦
J31nB269_p0679b06║苦、壞苦、行苦，八苦謂生老病死、愛別離、怨憎會、求
J31nB269_p0679b07║不得、五陰盛。集即業惑，如逐妄中說。滅即有餘、無
J31nB269_p0679b08║餘二種涅槃，入經可見。道即八正道，謂正見、正思
J31nB269_p0679b09║惟、正語、正業、正命、正精進、正念、正定也。諦者，誠實
J31nB269_p0679b10║義。如世間苦集，逼迫和合，事無虛謬，名為實義。非
J31nB269_p0679b11║謂不生不滅名實，即說苦定苦、集定集等。以是義
J31nB269_p0679b12║故，四皆實也。故《遺教經》云「日可令冷，月可令熱，佛
J31nB269_p0679b13║說苦諦實苦，不可令樂。」即如佛於鹿苑，為五比丘
J31nB269_p0679b14║三轉四諦法輪之例也。三轉者：一、示相轉，示謂顯
J31nB269_p0679b15║示苦行相等，令其悟解，云此是苦，此是集等。二、勸
J31nB269_p0679b16║修轉，勸謂誡勸，令其修斷，云此是苦，汝應知；此是
J31nB269_p0679b17║集，汝應斷等。三、作證轉，作證謂引己所作，令其信
J31nB269_p0679b18║受，云此是苦，我已知；此是集，我已斷等。意言我已
J31nB269_p0679b19║知、已斷、已修、已證，汝等效我當知、當斷、當修、當證。
J31nB269_p0679b20║如是說已，一類小根之人，如言啟悟，厭生死苦，樂
J31nB269_p0679b21║求涅槃，發心進修，作五停心等七種方便，斷三界
J31nB269_p0679b22║四諦下分別麤惑，得初果證。乃至進修，漸斷三界
J31nB269_p0679b23║俱生細惑，證餘三果，得阿羅漢。則令世間因亡果
J31nB269_p0679b24║喪，出世間因生果證。《法華》云「為求聲聞者，說應四
J31nB269_p0679b25║諦法，度生老病死，究竟涅槃。」故云先說生滅因緣，
J31nB269_p0679b26║令悟苦集滅道也。●二、結判。
J31nB269_p0679b27║既除我執，未達法空。
J31nB269_p0679b28║我執者，即於五蘊總相計有主宰，名為我執。若一
J31nB269_p0679b29║一推求色等性中不見我體，名為我空。若見五蘊
J31nB269_p0679b30║之法實有體性，名為法執。若了五蘊如幻如化從
J31nB269_p0679c01║緣無性，名為法空。既除者，已盡也。以小乘人聞說
J31nB269_p0679c02║生滅因緣不執於我，故云既除我執。未達者，以未
J31nB269_p0679c03║聞說無性因緣，猶計蘊法為實，故云未達法空。若
J31nB269_p0679c04║具言之，合云既除我執已達我空，未達法空未除
J31nB269_p0679c05║法執。今則上執下空，文影略故。又既除我執便是
J31nB269_p0679c06║已達我空，未達法空便是未除法執故也。
J31nB269_p0679c07║●二、敘說般若之意，二：初、總示大部，二：初、敘教釋意。
J31nB269_p0679c08║欲盡病根，方談般若。心境齊泯，即是真心。垢淨雙亡，
J31nB269_p0679c09║一切清淨。
J31nB269_p0679c10║病根者，喻法執也。如人有病，令人不安；如木有根，
J31nB269_p0679c11║能生枝葉。意云：二執如病，令諸眾生不得安樂。若
J31nB269_p0679c12║取法執為病，病即是根，持業釋也；若取我執為病，
J31nB269_p0679c13║是病之根，即依主釋。今則病通二執，根喻法執，以
J31nB269_p0679c14║能、所依二體異故。我是能依，法是所依，以能從所
J31nB269_p0679c15║生，故能非根，根唯局所也。由是凡夫有我執，必兼
J31nB269_p0679c16║有法執；二乘有法執，不必具我執。又二乘無我執，
J31nB269_p0679c17║則未必無法執；菩薩無法執，則必無我執。如因迷
J31nB269_p0679c18║杌，方可見人等。般若即慧也。為顯此法，故遺言成
J31nB269_p0679c19║教。教即文字，般若即觀照、實相二般若也。今約佛
J31nB269_p0679c20║論，故通法、教，俱名般若也。此中意云：如來意欲盡
J31nB269_p0679c21║眾生有執之病根，方談空宗之般若。然大乘教法
J31nB269_p0679c22║無量無邊，何故此中唯談般若？謂正能破執大乘
J31nB269_p0679c23║初門。二執若除，真性自現，故唯談此，除其病也。故
J31nB269_p0679c24║古德云：「《華嚴經》如治國之法、養性之藥，般若教如
J31nB269_p0679c25║定亂之將、治病之藥。」二經既爾，餘可例知。心境等
J31nB269_p0679c26║者，然佛初說小乘心境俱有，說大乘法相即境空
J31nB269_p0679c27║心有，說般若教即心境俱空。今正明此，故云齊泯。
J31nB269_p0679c28║心即心心所法，境即諸識相分，心通能變能緣，境
J31nB269_p0679c29║通本質影像，心境等亡，故云齊泯。謂約遍計，則都
J31nB269_p0679c30║無所有，如繩上蛇；約依他，則緣無自性，如麻上繩。
J31nB269_p0680a01║由心故境，由境故心；境滅心空，心如境謝。然諸法
J31nB269_p0680a02║雖多，不出心、境；心、境既泯，則一切皆泯也。《心經》亦
J31nB269_p0680a03║云「無眼、耳、鼻、舌、身、意，無色、聲、香、味、觸、法，無眼界乃
J31nB269_p0680a04║至無意識界」等，故云齊泯。即是真心者，顯非斷滅。
J31nB269_p0680a05║恐聞一切諸法泯之皆無，諸法既無，應成斷滅。故
J31nB269_p0680a06║此顯云即是真心。然此心與上心字不同：上是緣
J31nB269_p0680a07║生妄心，即前夢識也；此是常住真心，即前鏡心也。
J31nB269_p0680a08║為揀別故，故特言真。以一切諸法，皆依此心；若離
J31nB269_p0680a09║此心，無別有法。故經云「一切世界因、果、微塵，因心
J31nB269_p0680a10║成體。」心之所現，名曰依他；執之為實，乃名遍計。依
J31nB269_p0680a11║計既泯，即是圓成。如繩依麻有，蛇托繩生；繩、蛇既
J31nB269_p0680a12║亡，則麻著矣。此是疏主出般若之密意。若據經文，
J31nB269_p0680a13║則但言諸法皆空，不言即是真心。故下文云「離一
J31nB269_p0680a14║切相，即名諸佛。」文雖不彰，意實如此。若法性宗，即
J31nB269_p0680a15║直於諸法空處顯出真心。故《圓覺經》云「種種幻化，
J31nB269_p0680a16║皆生如來圓覺妙心，猶如空華，從空而有。」乃至云
J31nB269_p0680a17║「諸幻盡滅，覺心不動。」故云即是真心也。垢、淨雙亡
J31nB269_p0680a18║者，上言心、境，染、淨已含，文未顯彰，故重明也。意云：
J31nB269_p0680a19║非但無諸有漏心境之法，若於法中，染淨之法亦
J31nB269_p0680a20║復不有。為對治垢染，方彰淨法之名。所治之垢既
J31nB269_p0680a21║亡，能治之法何立？如無慳貪，布施亦遣等。則知若
J31nB269_p0680a22║理若智、若因若果，一切行位諸對治門，悉皆不有。
J31nB269_p0680a23║垢淨並無，故曰雙亡。故《心經》云「無無明，亦無無明
J31nB269_p0680a24║盡」等。一切清淨者，此淨與上淨字不同。上即對染
J31nB269_p0680a25║之淨，此名真空曰淨。以聲聞怖空，故言清淨。清淨
J31nB269_p0680a26║即空義也。《大般若》中，或則云空，或言清淨。然萬法
J31nB269_p0680a27║雖多，不出心境，恐收不盡，又約垢淨重明，斯則是
J31nB269_p0680a28║法皆攝，竟無所遺，故言一切也。故《大般若》云「善現！
J31nB269_p0680a29║般若波羅蜜多清淨，故色清淨，乃至諸佛無上菩
J31nB269_p0680a30║提，悉皆清淨。」又非謂泯卻心境，顯真心了，然後亡
J31nB269_p0680b01║垢淨、顯真空。此乃文家成隔句對。若欲順義，應云：
J31nB269_p0680b02║心境齊泯，垢淨雙亡，一切清淨，即是真心。理則明
J31nB269_p0680b03║矣。謂真心之中，本無心境垢淨等法，名之為空。非
J31nB269_p0680b04║謂無於心法，成於斷滅。故《唯識》頌云「初即相無性，
J31nB269_p0680b05║次無自然性，後由遠離前，所執我法性。此諸法勝
J31nB269_p0680b06║義，亦即是真如，常如其性故，即唯識實性。」然此與
J31nB269_p0680b07║前迷真習妄，正為翻對。若無前意，焉起此文？
J31nB269_p0680b08║●二、顯瑞彰會。
J31nB269_p0680b09║三千瑞煥，十六會彰。
J31nB269_p0680b10║三千即三千大千世界，如下所明。瑞即祥瑞煥明
J31nB269_p0680b11║也。佛說此經之時，放大光明照三千界靡不煥然，
J31nB269_p0680b12║復現種種奇異之事，有此祥瑞故云三千瑞煥。故
J31nB269_p0680b13║《大般若經》第一云「爾時世尊於師子座上自敷尼
J31nB269_p0680b14║師壇結加趺坐，入等持王三昧，安詳而起，一一身
J31nB269_p0680b15║分各放六十百千俱胝那庾多光，各照三千大千
J31nB269_p0680b16║世界。」乃至云「令此世界六種變動，盲者得視聾者
J31nB269_p0680b17║得聞」等。又云「其諸天人佛神力故，各見於佛正坐
J31nB269_p0680b18║其前，咸謂如來獨為說法。」十六會彰者，般若類有
J31nB269_p0680b19║八部，謂《大品》、《小品》、《放光》、《光讚》、《道行》、《勝天王》、《文殊問》、
J31nB269_p0680b20║《金剛》。唐譯六百卷，二百七十五品，總一十六分，前
J31nB269_p0680b21║五無名，後十一分有名，前六分品，後十不分品，即
J31nB269_p0680b22║初分七十九品，第二分八十五品，第三三十一品，
J31nB269_p0680b23║第四二十九品，第五二十四品，第六勝天王般若
J31nB269_p0680b24║分一十七品，第七曼殊室利分，第八那伽室利分，
J31nB269_p0680b25║第九能斷金剛分，第十般若理趣分，第十一施波
J31nB269_p0680b26║羅蜜多分，十二淨戒，十三安忍，十四精進，十五靜
J31nB269_p0680b27║慮，十六般若。即《大明度無極經》四卷同前五分，《濡
J31nB269_p0680b28║首菩薩無上清淨分衛經》二卷即第九分，《實相般
J31nB269_p0680b29║若》即第十分，《道行》、《小品》各十卷同第四分，《光讚》十
J31nB269_p0680b30║卷、《放光》三十卷、《大品》三十卷皆同第二分。然上諸
J31nB269_p0680c01║本開合，大部文勢次緒事理一一皆同，但廣略之
J31nB269_p0680c02║異，唯《仁王》一本不在八部之中。
J31nB269_p0680c03║●二、別示今經，二：初、略標指。
J31nB269_p0680c04║今之所傳，即第九分。
J31nB269_p0680c05║如文。
J31nB269_p0680c06║●二、廣敘讚，二：初、敘歎幽玄，二：初、具敘一經詮旨，三：
J31nB269_p0680c07║初、正敘。
J31nB269_p0680c08║句偈隱略，旨趣深微。慧徹三空，檀含萬行。
J31nB269_p0680c09║句有文句、義句，今通此二。偈謂積句所成，亦通此
J31nB269_p0680c10║二。隱謂潛隱，即現在無文，如經中多無所斷之疑
J31nB269_p0680c11║文及其住名。略謂少也，即現雖有文而不廣故，如
J31nB269_p0680c12║經中唯有能斷之文及有住義。旨謂意旨，趣謂旨
J31nB269_p0680c13║之所歸。徹理曰深，難覺曰微。難覺有二意：一為文
J31nB269_p0680c14║隱略故義趣難覺，二為徹理故甚深難覺。然隱略
J31nB269_p0680c15║深微之相，即下所云慧，即返流淨用，約斷執觀空
J31nB269_p0680c16║得名。般若正翻為慧，不云智也。下釋題中廣辨體
J31nB269_p0680c17║相。三空者，即我空、法空、俱空也。如下經云「無我相、
J31nB269_p0680c18║人相」等，即我空也。「我相即是非相」等，即法空也。「離
J31nB269_p0680c19║一切相即名諸佛」，是俱空也。二空可知。俱空有三
J31nB269_p0680c20║說：一別觀人法名二空，同一剎那雙觀人法名俱
J31nB269_p0680c21║空。二即二執既遣、二空亦遣，名俱空。三即能所遣
J31nB269_p0680c22║時慧亦無住，即與本性相應，此時自無人法二相
J31nB269_p0680c23║及非法相等，名俱空。徹謂透徹，慧是能徹，三空是
J31nB269_p0680c24║所徹。般若照時，透過三空之表，即與本源相應。以
J31nB269_p0680c25║本心源非空非有，為對人執，方說人空；為對法執，
J31nB269_p0680c26║方說法空；為對二執，方說俱空。即空是能對，執為
J31nB269_p0680c27║所對。所對之執既遣，能對之空亦除。空、執兩亡，方
J31nB269_p0680c28║契本性。若住空境，未曰相應，所以疏中特言慧徹。
J31nB269_p0680c29║由是四加行位菩薩為取空相，不名見道。故《唯識》
J31nB269_p0680c30║偈云：「現前立少物，謂是唯識性，以有所得故，非真
J31nB269_p0681a01║住唯識。」今既徹於空相，能、所兼亡，即同唯識見道
J31nB269_p0681a02║頌云「若時於所緣，智都無所得，爾時住唯識，離二
J31nB269_p0681a03║取相故。」檀含萬行者，梵音檀那，此云布施。含謂含
J31nB269_p0681a04║攝，萬行即菩薩所行之行，不唯於萬，今舉大數耳。
J31nB269_p0681a05║以布施含於三施，三施該於六度，六度包於萬行。
J31nB269_p0681a06║以本望末，故曰檀含萬行也。所以佛答修行，唯言
J31nB269_p0681a07║布施。故彌勒頌云「檀義攝於六，資生無畏法，此中
J31nB269_p0681a08║一二三，是名修行住。」
J31nB269_p0681a09║住一十八處，密示階差；斷二十七疑，潛通血脈。
J31nB269_p0681a10║此約二論以敘歎也。準無著論中，從佛正說以下
J31nB269_p0681a11║乃至經終，分為十八住處，謂第一發心住，乃至第
J31nB269_p0681a12║十八上求佛地住，即是修大乘行人從因至果安
J31nB269_p0681a13║住之處。密示階差者，謂隱密示現行人修行入位
J31nB269_p0681a14║階降差別之相，以經中都無十八住名，含有十八
J31nB269_p0681a15║住義，以不顯配故云密示，前後淺深不同故云階
J31nB269_p0681a16║差也。然階差之相在下正宗文前，疏文具明。斷二
J31nB269_p0681a17║十七疑者，準天親論，從佛答三問畢便躡跡斷疑，
J31nB269_p0681a18║乃至經終二十七段，謂第一求佛行施住相疑，乃
J31nB269_p0681a19║至第二十七入寂如何說法疑。潛通血脈者，潛謂
J31nB269_p0681a20║潛闇，通謂通流，血脈者喻也。以經中多分唯有能
J31nB269_p0681a21║斷之語，而無所斷之言，由是文起孤然勢意斷絕，
J31nB269_p0681a22║及尋經旨皆有所因，文雖不彰理且連貫，以不明
J31nB269_p0681a23║顯故曰潛通。其猶人身血脈，外雖不彰內宛流注，
J31nB269_p0681a24║約喻顯法故曰潛通血脈也。此義見於逐段敘疑
J31nB269_p0681a25║之文。●二、反顯。
J31nB269_p0681a26║不先遣遣，曷契如如。
J31nB269_p0681a27║不先遣遣者，即反顯慧徹三空之義。謂二執為所
J31nB269_p0681a28║遣，二空為能遣。又二空為所遣，俱空為能遣。以俱
J31nB269_p0681a29║空遣二空，空病亦空，故云遣遣。如《圓覺》云「應當遠
J31nB269_p0681a30║離一切幻化虛妄境界。由堅執持，遠離心故。心如
J31nB269_p0681b01║幻者，亦復遠離。遠離為幻，亦復遠離。離遠離幻，亦
J31nB269_p0681b02║復遠離。」曷契如如者，曷，何也。契，合也。如如者，即上
J31nB269_p0681b03║三空之表，本源真性也。二空破執，執喪空明，空病
J31nB269_p0681b04║亦空，方契本源真性也。意云：若不先遣遣，即滯有
J31nB269_p0681b05║滯空，何能契合真如本性？然此語勢，亦是御注序
J31nB269_p0681b06║文，彼云「咸歸遣遣之旨，盡入如如之妙。」
J31nB269_p0681b07║●三、順結。
J31nB269_p0681b08║故雖策修，始終無相。
J31nB269_p0681b09║如經中度四生即是策修，無生可度即是無相；行
J31nB269_p0681b10║六度即是策修，不住相布施等即是無相。如是類
J31nB269_p0681b11║例，遍於經中。然度生、修行合是有相，今以無生可
J31nB269_p0681b12║度、無住布施、無法可說、無我修善，故順經宗無相
J31nB269_p0681b13║之義，一經前後無不談此，故曰始終。又因心、果心
J31nB269_p0681b14║咸皆如是，斯則正策修時無相、正無相處策修，非
J31nB269_p0681b15║謂前後、始終皆爾。
J31nB269_p0681b16║金剛般若經疏論纂要刊定記會編第一卷（終）
J31nB269_p0681b17║校訛
J31nB269_p0681b18║第十二紙（一行，決，北藏作㳏，楞嚴寺流通本同，誤。）第十四紙（十八行，離，北藏
J31nB269_p0681b19║作利，流通本同。）第十七紙（十八行，含，北藏作舍，流通本同。）第二十紙（十二行，含，
J31nB269_p0681b20║北藏作舍；十三行，令，北藏作今，流通本並同；十九行，正語之正，北藏作三，流通本作岐。）第二
J31nB269_p0681b21║十一紙（二行，實，北藏作是，流通本同。）第二十二紙（五行，又，北藏作入，又即此
J31nB269_p0681b22║字，下脫既字。七行，示，北藏作云，流通本並同。）第二十三紙（十七行，妄，北藏作忘，流通
J31nB269_p0681b23║本同。）第二十四紙（八行，含，北藏作舍，流通本同。）第二十六紙（七行，濡，北
J31nB269_p0681b24║藏作儒，流通本同。）第二十八紙（三五兩行有四含字，北藏皆作舍，流通本並同。）