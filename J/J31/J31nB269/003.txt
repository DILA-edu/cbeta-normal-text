J31nB269_p0688a01║金剛般若經疏論纂要刊定記會編卷第三
J31nB269_p0688a02║秦三藏法師鳩摩羅什譯經
J31nB269_p0688a03║唐　圭山大師宗密　述疏
J31nB269_p0688a04║宋　長水沙門子璿　錄記
J31nB269_p0688a05║清荊溪後學沙門行策會編
J31nB269_p0688a06║第四、釋通文義二：初、解題目。
J31nB269_p0688a07║金剛般若波羅蜜經
J31nB269_p0688a08║●疏二：初、釋所詮，三：初、釋金剛，二：初、翻名示相。
J31nB269_p0688a09║金剛者，梵云跋折羅，力士所執之杵是此寶也。金
J31nB269_p0688a10║中最剛，故名金剛。帝釋有之，薄福者難見。
J31nB269_p0688a11║梵云下，新云縛左羅。力士所執者，如經所說執
J31nB269_p0688a12║金剛神，梵云諾建那，此云露形神，即此力士也。
J31nB269_p0688a13║金中最剛者，金語通五，此最精堅故安剛字，仍
J31nB269_p0688a14║非人間之物，故云帝釋有之，乃是天上至寶，故
J31nB269_p0688a15║云薄福者難見。《正理論》云「帝釋有寶名曰金剛，
J31nB269_p0688a16║不為薄福眾生所見。」
J31nB269_p0688a17║●二、約法辨義，二：初、引經論總彰二義，三：初、總標
J31nB269_p0688a18║略辨。
J31nB269_p0688a19║極堅極利，喻般若焉，無物可能壞之，而能碎壞萬
J31nB269_p0688a20║物。
J31nB269_p0688a21║初二句表有勝能，故喻般若。無物下釋極堅等
J31nB269_p0688a22║相，則知若有一物能壞則非極堅，若有一物不
J31nB269_p0688a23║碎則非極利也。如銀鐵雖堅遇火則融，刀劍雖
J31nB269_p0688a24║利斫石則缺，非極堅利也。揀餘堅利故加極字。
J31nB269_p0688a25║●二、引教委釋。
J31nB269_p0688a26║《涅槃經》云「譬如金剛無能壞者，而能碎壞一切諸
J31nB269_p0688a27║物。」無著云：「金剛難壞。」又云：金剛能斷。又云：金剛者，
J31nB269_p0688a28║細牢故。細者，智因故。牢者，不可壞故。
J31nB269_p0688a29║涅槃下，引經。無著下，引論。難壞即堅義，能斷即
J31nB269_p0688a30║利義。細牢者，細謂揀麤，顯是微妙；牢揀可壞，堅
J31nB269_p0688b01║固義成。智因即是慧，慧是智之因，智是慧之果。
J31nB269_p0688b02║此約觀照般若說。以微細故，能入於惑，令彼滅
J31nB269_p0688b03║也。不可壞者，《智論》云「一切語言名相等事皆可
J31nB269_p0688b04║破壞，唯無相智不可破壞。」此約實相般若說。問：
J31nB269_p0688b05║實相般若分因果耶？答：用有勝劣，故分因果；體
J31nB269_p0688b06║無增減，因果一如。故《普賢觀》云「大乘因者，諸法
J31nB269_p0688b07║實相；大乘果者，亦諸法實相。」《華嚴經疏》云「理開
J31nB269_p0688b08║體用，名大方廣；智分因果，號佛華嚴。」
J31nB269_p0688b09║●三、結顯喻旨。
J31nB269_p0688b10║皆以堅喻般若體，利喻般若用。
J31nB269_p0688b11║此結所引經論之意也。然先上諸德，皆用此義。
J31nB269_p0688b12║資聖云：「金剛者，堅而復利。堅喻本覺真性，雖流
J31nB269_p0688b13║轉諸趣，而覺性無壞。利喻般若淨照，三賢十地，
J31nB269_p0688b14║貫通萬行，無明惑暗，無不壞也。」肇云：「金剛者，堅
J31nB269_p0688b15║利之譬也。堅故物莫能沮，利故物無不摧。以況
J31nB269_p0688b16║斯慧，邪魔不能毀，堅之極也；萬物皆能破，利之
J31nB269_p0688b17║義也。」又諸經論說金剛喻定，《勝鬘經》說金剛喻
J31nB269_p0688b18║智，《梵網經》以十回向為十金剛，《仁王》謂十堅心，
J31nB269_p0688b19║《淨名》以金剛慧決了此相，無縛無脫，得無生法
J31nB269_p0688b20║忍。又諸經論說金剛座、金剛山、金剛輪，如是等
J31nB269_p0688b21║說，皆取堅利義也。又晉武帝起居注云「武帝十
J31nB269_p0688b22║三年，燉煌有人獻金剛寶，生于金中，色如紫石
J31nB269_p0688b23║英，狀如蕎麥，百鍊不銷，可以切玉如泥。」是知堅
J31nB269_p0688b24║利之極也。
J31nB269_p0688b25║●二、引真諦別示六種，二：初、正明六種。
J31nB269_p0688b26║又《真諦記》說六種金剛：一、青色，能消災厄，喻般若
J31nB269_p0688b27║能除業障。二、黃色，隨人所須，喻無漏功德。三、赤色，
J31nB269_p0688b28║對日出火，慧對本覺，出無生智火。四、白色，能清濁
J31nB269_p0688b29║水，般若能清疑濁。五、空色，令人空中行坐，慧破法
J31nB269_p0688b30║執，住真空理。六、碧色，能消諸毒，慧除三毒。
J31nB269_p0688c01║一一以法合之，分明如文，皆般若之功也。災厄
J31nB269_p0688c02║等者，有厄則災禍必來，有業則苦果定至，厄除
J31nB269_p0688c03║則災禍不起，業喪則苦果不生。隨人所須有二
J31nB269_p0688c04║意：一則如餘物不能隨所須，金不可為銀用，羅
J31nB269_p0688c05║不可為錦用等。金剛則不然，要者皆得。法中亦
J31nB269_p0688c06║爾，有漏功德，人不可為天，富不可為貧。無漏不
J31nB269_p0688c07║爾，隨心所成。二則餘物用之則盡，金剛出之不
J31nB269_p0688c08║窮。法中亦爾，有漏受之則窮，無漏受之不盡。對
J31nB269_p0688c09║日等者，慧即始覺，合本覺時，見法無生，名無生
J31nB269_p0688c10║智。如《起信》云「得見心性，心即常住。」常住即無生
J31nB269_p0688c11║義也。火出燒盡世間，使六合空廓；智起斷除煩
J31nB269_p0688c12║惱，令大道通同。能清等者，水清則萬像齊鑑，疑
J31nB269_p0688c13║除即佛法現前。空中等者，升太虛則不履於地，
J31nB269_p0688c14║住真空則不墮世間。消諸毒者，中毒則令人命
J31nB269_p0688c15║終，起惑則永沈生死，毒除則延年益壽，惑遣則
J31nB269_p0688c16║不滅不生。●二、結示傍正。
J31nB269_p0688c17║傍兼可矣，非堅利之本喻。
J31nB269_p0688c18║佛所立名本約堅利，如上六義乃是兼明，諸家
J31nB269_p0688c19║至此多不料簡，殊濫正義。若將此六配前五因，
J31nB269_p0688c20║即一當第三，二、三當四，五、四當第二，五、六當第
J31nB269_p0688c21║一也。●二、釋般若，二：初、翻名略指。
J31nB269_p0688c22║般若正翻云慧，即照五蘊空相應本覺之慧是也。
J31nB269_p0688c23║般若正翻慧者，以古來諸德義翻為妙慧、淨慧、
J31nB269_p0688c24║無相慧，此皆挾到彼岸義，是別相也，或云智慧。
J31nB269_p0688c25║今云正翻慧者，即通相也。即照下，約功用以出
J31nB269_p0688c26║體也。照蘊空即是功用，本覺之慧即是出體。《大
J31nB269_p0688c27║品》云「色如聚沫，受如泡幻，想如陽燄，行如芭蕉，
J31nB269_p0688c28║識如幻化。」如是觀者，名照蘊空。相應等者，本覺
J31nB269_p0688c29║即如來藏自性清淨心，非新生故言本，不頑暗
J31nB269_p0688c30║故言覺。慧即始覺也。依體起用，故云之慧；始即
J31nB269_p0689a01║同本，故曰相應。然本覺與慧不一不二，以不二
J31nB269_p0689a02║故，故言相應；以不一故，故言之慧。故資聖云：「妄
J31nB269_p0689a03║心見俗曰無明，悟心照真為般若。」俗境萬有，見
J31nB269_p0689a04║心必異；真空理一，悟自無差。第一義空，離照無
J31nB269_p0689a05║理；清淨本覺，即理是照。又《涅槃》云「佛性者，名第
J31nB269_p0689a06║一義空；第一義空，名為智慧。」此等皆證體用非
J31nB269_p0689a07║一非二義也。然本即實相，始即觀照也。
J31nB269_p0689a08║●二、引教廣釋，二：初、引論別相釋，二：初、明總攝三
J31nB269_p0689a09║慧。
J31nB269_p0689a10║若約學者從淺至深言之，則攝聞、思、修三慧，總為
J31nB269_p0689a11║般若。
J31nB269_p0689a12║學者，即修大乘行人也。初須聞法生解，名聞慧。
J31nB269_p0689a13║次則測度所聞，評量教理，分明忍可，以印自心，
J31nB269_p0689a14║名思慧。然後如聞思處，依而行之，無所乖越，名
J31nB269_p0689a15║修慧。前二有漏，後一無漏，前淺後深，深淺雖殊，
J31nB269_p0689a16║通名為慧。是故總收，名為般若。如人攻文，赴舉
J31nB269_p0689a17║及第，雖前劣後勝，皆一人也云云。
J31nB269_p0689a18║●二、引論文釋成，二：初、正釋成。
J31nB269_p0689a19║故無著云：「能斷者，般若波羅蜜中聞思修所斷，如
J31nB269_p0689a20║金剛斷處而斷故。」
J31nB269_p0689a21║波羅蜜中等者，此明頓悟中漸修也。慧纔發時
J31nB269_p0689a22║照萬法空便到彼岸，名為頓悟。由有多生習性
J31nB269_p0689a23║未得念念相應，故須聽聞正法，思惟其義，如說
J31nB269_p0689a24║修行，方得究竟證入，名為漸修。開題中略明也。
J31nB269_p0689a25║若《唯識》中說則具根後二智，謂十度中六通本
J31nB269_p0689a26║後四，唯後得六中則二智皆具，為分六度故第
J31nB269_p0689a27║六偏取二空本也。今依無著更加加行智，則通
J31nB269_p0689a28║前三矣。金剛斷處等者，如金剛斷物之處而斷
J31nB269_p0689a29║煩惱，非謂金剛亦通所斷。
J31nB269_p0689a30║●二、配因果，二：初、雙引論。
J31nB269_p0689b01║又云細者，智因故者，智因即慧也。依《智度論》，因位
J31nB269_p0689b02║名般若，果位名智。
J31nB269_p0689b03║上者字，論牒所標；下者字，疏牒論文。智因即慧，
J31nB269_p0689b04║慧果即智也。前雖引用，今方解釋，此引無著也。
J31nB269_p0689b05║次引《智論》，可知。●二、雙解釋。
J31nB269_p0689b06║則聞思修，皆名為細。細妙之慧，佛智之因矣。般若
J31nB269_p0689b07║能斷，故在因位。佛果無斷，轉受智名。
J31nB269_p0689b08║此明法空深慧，意揀我空慧為麤淺，不為佛因，
J31nB269_p0689b09║但是二乘因故。般若下，出所以。以慧是揀擇義，
J31nB269_p0689b10║揀擇惑障顯無為故，以因位有惑故須擇之乃
J31nB269_p0689b11║名為慧。智但決斷為義，以果位無惑但唯決定
J31nB269_p0689b12║朗然獨照故名為智，只是一法受此兩名，如人
J31nB269_p0689b13║破賊為將、功成為相也。有說以無漏智性為智
J31nB269_p0689b14║因，大雲破之，三塗有性何不斷惑？闕細義也。此
J31nB269_p0689b15║約妙慧別相以破，若就通相取亦可矣，以凡是
J31nB269_p0689b16║有心皆成佛故，此得是因也。
J31nB269_p0689b17║●二、引經通相釋。
J31nB269_p0689b18║若依《大品經》，若字通智慧二義，故智與慧名義少
J31nB269_p0689b19║殊，體性無別。
J31nB269_p0689b20║此明字緣字界。若字是字界，般那都為緣。若以
J31nB269_p0689b21║般為緣，助於若界，則名為慧；若以那為緣，助於
J31nB269_p0689b22║若界，則名為智。如僧人、俗人等云云。名殊，謂曰
J31nB269_p0689b23║智、曰慧；義殊，謂決斷、揀擇。此中義殊，故使名殊
J31nB269_p0689b24║也。體性無別者，皆別境中一也。前三種智皆名
J31nB269_p0689b25║慧故，故智與慧皆如金剛。故《薩遮尼乾經》云「帝
J31nB269_p0689b26║釋金剛寶，能滅阿修羅；智碎煩惱山，能壞亦如
J31nB269_p0689b27║是。」《無常經》云「金剛智杵碎邪山，永斷無始相纏
J31nB269_p0689b28║縛。」●三、釋波羅蜜，三：初、約語對翻。
J31nB269_p0689b29║波羅蜜者，此云彼岸到，應云到彼岸。
J31nB269_p0689b30║應云下。迴梵文。以西域風俗例皆如此云云。青
J31nB269_p0689c01║龍云：「蜜多者，離義，到義。」元康云：「天竺風俗所作
J31nB269_p0689c02║究竟，皆云到彼岸。」到離之義，次文明之。
J31nB269_p0689c03║●二、約義順釋，二：初、釋義。
J31nB269_p0689c04║謂離生死此岸，度煩惱中流，到涅槃彼岸。涅槃，此
J31nB269_p0689c05║云圓寂，亦云滅度。
J31nB269_p0689c06║前三句中，每句皆上法下喻。意明煩惱如大河，
J31nB269_p0689c07║難可度故；生死如此岸，有情居故；涅槃如彼岸，
J31nB269_p0689c08║諸佛住故。則慧是能離、能度、能到，生死等是所
J31nB269_p0689c09║離、所度、所到。若欲離此到彼，必須度於中流。此
J31nB269_p0689c10║約四諦說之，理則明矣。知苦是離此岸，斷集修
J31nB269_p0689c11║道是度中流，證滅是到彼岸也。此順小乘義說。
J31nB269_p0689c12║下經令入大乘無餘涅槃，即須離二種生死。此
J31nB269_p0689c13║岸乘六度船筏，度二障中流，到二涅槃彼岸。涅
J31nB269_p0689c14║槃等者，以翻波羅蜜為彼岸，即是涅槃。是故約
J31nB269_p0689c15║轉依果，明彼岸義。然生死即分段變易，煩惱即
J31nB269_p0689c16║總該二障。圓寂者，義翻也，謂德備塵沙曰圓，妙
J31nB269_p0689c17║絕相累曰寂。滅度者，肇云：「涅槃者，秦言無為，亦
J31nB269_p0689c18║云滅度，或但云滅。」然滅與小乘不同，小乘以滅
J31nB269_p0689c19║生死為滅，大乘以寂滅為滅。故《涅槃》云：「生滅滅
J31nB269_p0689c20║已，寂滅為樂。」然滅唯據果，滅度乃兼因。今則約
J31nB269_p0689c21║果標因，故云滅度。所以經中上言涅槃，下云滅
J31nB269_p0689c22║度，亦是唐梵雙彰也。涅槃種類，下文具明。
J31nB269_p0689c23║●二、通難。
J31nB269_p0689c24║一切眾生即寂滅相，不復更滅，但以迷倒，妄見生
J31nB269_p0689c25║死，名在此岸。若悟生死本空，元來圓寂，名到彼岸。
J31nB269_p0689c26║此即《淨名經》文，彼云「若彌勒得授記者，一切眾
J31nB269_p0689c27║生亦應授記。何以故？一切眾生即寂滅相，不復
J31nB269_p0689c28║更滅」等。今用此文以為難辭。難意云：眾生既即
J31nB269_p0689c29║寂滅，何有離此到彼？今言到彼者，莫違經耶？但
J31nB269_p0689c30║以下，釋通。但約翻迷成悟，便是離此到彼。若悟
J31nB269_p0690a01║此已，漸除漸證，名為究竟。然成波羅蜜要與七
J31nB269_p0690a02║最勝相應，如《唯識》說。●三、順義通結。
J31nB269_p0690a03║若兼般若迴文，應云到彼岸慧。
J31nB269_p0690a04║則是波羅蜜中之聞思修慧也。
J31nB269_p0690a05║●二、釋能詮，二：初、翻名。
J31nB269_p0690a06║經者，梵音修多羅，義翻為契經。
J31nB269_p0690a07║修多羅，或云修妒路，或云素怛覽，此但梵音楚
J31nB269_p0690a08║夏之異耳。義翻者，以修多羅正翻云線。由西天
J31nB269_p0690a09║以修多羅一名召於四實，謂聖教席經井索線，
J31nB269_p0690a10║彼多以華獻佛，置之案上，恐風吹散，以線貫之。
J31nB269_p0690a11║又見此方聖教能持佛語，得無所遺，如線貫華，
J31nB269_p0690a12║故以線稱目之，就彼處呼曰修多羅。據此正翻，
J31nB269_p0690a13║即合云線。此方不貴線稱，故翻為經。斯則暗符
J31nB269_p0690a14║彼方席經，兼順此土儒道之經。然雖符順彼此，
J31nB269_p0690a15║而未免相濫，由是更加契字以揀異之。然更合
J31nB269_p0690a16║於修多羅上加欲底二字，翻為契經，則唐梵皆
J31nB269_p0690a17║足也。●二、釋義。
J31nB269_p0690a18║契者，詮表義理契合人心，即契理契機也。經者，《佛
J31nB269_p0690a19║地論》云「能貫能攝故名為經。以佛聖教貫穿所應
J31nB269_p0690a20║說義，攝持所化生故。」
J31nB269_p0690a21║詮表下，釋契字。詮表義理，釋契理也，謂說事如
J31nB269_p0690a22║事，說理如理云云。契合人心，釋契機也，謂令人
J31nB269_p0690a23║有所悟解，歡喜信受云云。斯則契理契機之經，
J31nB269_p0690a24║依主釋也。文雖是倒，意以經是能契也。經者下，
J31nB269_p0690a25║次釋經字。初標。以佛下，釋，如開題處明已。今唯
J31nB269_p0690a26║言經而不言契者，以有般若揀濫，明非道德等
J31nB269_p0690a27║經，故不言也。
J31nB269_p0690a28║後釋經文。●文二：初、科分。
J31nB269_p0690a29║○準常三分：初、序分，二、正宗分，三、流通分。
J31nB269_p0690a30║此則道安法師所判。但是佛經，無問大小，皆科
J31nB269_p0690b01║為三。意云：序分彰說法之由致，正宗暢本意之
J31nB269_p0690b02║玄門，流通繼遐芳於萬古。冥符西域，今古通遵。
J31nB269_p0690b03║此經從如是至敷座而坐，是序分。時長老下，至
J31nB269_p0690b04║應作如是觀，是正宗分。佛說是經下，至信受奉
J31nB269_p0690b05║行，是流通分。●二、隨釋，三，如疏科釋。
J31nB269_p0690b06║○初文二：初、證信序，二、發起序。
J31nB269_p0690b07║證信者，即六成就也。顯說聽時處一一分明，以
J31nB269_p0690b08║證非謬，令物生信故。發起者，則以事相表示發
J31nB269_p0690b09║起正宗法義也。然此二序更有異名，謂通序、別
J31nB269_p0690b10║序。通謂諸經同故，別謂諸經別故。亦謂經後序、
J31nB269_p0690b11║經前序。經後序者，佛說之時未有結集之時方
J31nB269_p0690b12║安立故。經前序者，佛先發起方說經故。
J31nB269_p0690b13║○今初、證信序。
J31nB269_p0690b14║如是我聞：一時，佛在舍衛國祇樹給孤獨園，與大比
J31nB269_p0690b15║丘眾千二百五十人俱。
J31nB269_p0690b16║釋此分三：一明建立之因，則佛臨滅度，阿難請問
J31nB269_p0690b17║四事，佛一一答，我滅度後，一依四念處住，二以戒
J31nB269_p0690b18║為師，三默擯惡性比丘，四一切經初皆云如是我
J31nB269_p0690b19║聞，一時佛在某處，與某眾若干等。
J31nB269_p0690b20║建立因者，意明如是等言因何而立。佛臨滅等
J31nB269_p0690b21║者，佛將入滅，阿難愁惱。阿泥樓豆告阿難言：「汝
J31nB269_p0690b22║是持佛法人，且須裁抑。汝當往彼咨問後事。」阿
J31nB269_p0690b23║難曰：「云何後事？」阿泥樓豆曰：「世尊在日，以佛為
J31nB269_p0690b24║師；世尊滅後，以誰為師？世尊在日，依世尊住；世
J31nB269_p0690b25║尊滅後，依何而住？惡性比丘，佛在之日，佛自調
J31nB269_p0690b26║伏；佛滅度後，如何調伏？遐益後來，理宜結集，一
J31nB269_p0690b27║切經首，置何等言？」阿難承教，一一咨問。今疏影
J31nB269_p0690b28║略，不載問辭，但書答語也。四念處者，四即身、受、
J31nB269_p0690b29║心、法。念謂念慧，處謂身等，即是念慧所安住處。
J31nB269_p0690b30║則念是能住，身等四處為所住。於此四處安住
J31nB269_p0690c01║念慧，名四念處住，帶數釋也。一、觀身不淨，即有
J31nB269_p0690c02║漏色蘊具有五種不淨：一、種子不淨，乘過去業
J31nB269_p0690c03║識種子，攬現在父母精血，合成身故。故《淨名》云
J31nB269_p0690c04║「是身如幻，從顛倒起；是身如影，從業緣現。」《智論》
J31nB269_p0690c05║云「是身種不淨，非餘妙寶物，不從華間生，唯從
J31nB269_p0690c06║穢道出。」二、住處不淨，於母胎中居生藏之下、熟
J31nB269_p0690c07║藏之上，常受熏穢。故《智論》云「是身如臭物，不因
J31nB269_p0690c08║華間生，不從薝蔔有，亦不出寶山。」三、自體不淨，
J31nB269_p0690c09║合三十六物以成身故。謂外有髮、毛、爪、齒、眵、淚、
J31nB269_p0690c10║涕、唾、垢、汗、便利等十二，次有皮、膚、血、肉、筋、脈、骨、
J31nB269_p0690c11║髓、肪、膏、腦、膜等十二，中有脾、腎、心、肺、肝、膽、腸、胃、
J31nB269_p0690c12║赤痰、白痰、生藏、熟藏等十二。《智論》云「地水火風
J31nB269_p0690c13║質，能盛受不淨，傾海洗此身，不能令香潔。」四、自
J31nB269_p0690c14║相不淨，九孔常流不淨物故。《智論》云「種種不淨
J31nB269_p0690c15║物，充滿於身中，常流出不止，如漏囊盛物。」五、究
J31nB269_p0690c16║竟不淨，一旦命終，胮脹爛壞，臭惡狼藉，不堪見
J31nB269_p0690c17║故。《淨名》云「是身假以澡浴衣食，必歸磨滅。」《智論》
J31nB269_p0690c18║云「審諦觀是身，終歸於死處，難御無反復，背恩
J31nB269_p0690c19║如小兒。」《金光明》亦云「雖常供給懷怨害，終歸棄
J31nB269_p0690c20║我不知恩。」二、觀受是苦者，受即是心所遍行五
J31nB269_p0690c21║中一也。仍有三種，謂苦、樂、捨。苦謂苦苦，樂謂壞
J31nB269_p0690c22║苦，捨謂行苦。問：樂受未壞，應非苦耶？答：以樂是
J31nB269_p0690c23║苦因，故凡夫妄計為樂，元來是苦。問：捨非苦樂，
J31nB269_p0690c24║云何苦耶？答：行蘊遷流，逼迫常苦，但以苦樂麤
J31nB269_p0690c25║相所覆，常情不知此微細苦，故此三法，俱名苦
J31nB269_p0690c26║也。三、觀心無常者，心即緣慮生滅之心，謂心心
J31nB269_p0690c27║念念，前滅後生，相續不絕，如水流注。故經中說：
J31nB269_p0690c28║一念中有九十剎那，一剎那中九百生滅。四、觀
J31nB269_p0690c29║法無我者，法即五蘊，謂五蘊法中一一推求，即
J31nB269_p0690c30║蘊離蘊皆無我也。如上觀之，即能對治凡夫四
J31nB269_p0691a01║種顛倒，謂凡夫顛倒，則造業受生，反此用心，自
J31nB269_p0691a02║然無咎。以戒為師者，從其軌範，但依戒律，作止
J31nB269_p0691a03║分明。故《菩薩戒．序》云「波羅提木叉者，是汝大師，
J31nB269_p0691a04║如來在日，無異此也。默擯等者，佛法慈悲，為無
J31nB269_p0691a05║刑罰，比丘惡性，唯默擯之，意令省己知慚，自然
J31nB269_p0691a06║調伏耳。」經初等語，釋在次文，然此四中，意在第
J31nB269_p0691a07║四，文中承便，兼帶前三。
J31nB269_p0691a08║二、明建立之意。意有三焉：一、斷疑故。謂結集時，阿
J31nB269_p0691a09║難升座，欲宣佛語，感得自身相好如佛。眾起三疑：
J31nB269_p0691a10║一、疑佛重起說法；二、疑他方佛來；三、疑阿難成佛。
J31nB269_p0691a11║故說此言，三疑頓斷。二、息諍故。若不推從佛聞，言
J31nB269_p0691a12║自製作，則諍論起。三、異邪故。不同外道經初云阿
J31nB269_p0691a13║憂等。
J31nB269_p0691a14║建立意者，建立如是等言，意在於何？此有三意，
J31nB269_p0691a15║如文三段。斷疑等者，《智度論》說「佛滅度後，諸天
J31nB269_p0691a16║王等，請迦葉言」，乃至云「法城欲頹，法幢欲倒，當
J31nB269_p0691a17║以大悲，建立佛法。迦葉受請，往須彌頂，擊大揵
J31nB269_p0691a18║槌，諸聖弟子，得神通者，皆來集會。迦葉告言：『佛
J31nB269_p0691a19║法欲滅，眾生可愍，待結集竟，隨汝入滅。諸來聖
J31nB269_p0691a20║眾，受教而住，畢缽羅窟。迦葉入定，以天眼觀，今
J31nB269_p0691a21║是眾中，誰有煩惱，應逐出者？唯有阿難，煩惱未
J31nB269_p0691a22║盡。』爾時迦葉，從定而起，於大眾中，牽出阿難，告
J31nB269_p0691a23║言：『清淨眾中，結集法藏，汝結未盡，不應住此。』是
J31nB269_p0691a24║時阿難，慚恥悲泣，告迦葉言：『我能有力，久可得
J31nB269_p0691a25║道，但為侍佛，以阿羅漢者不得給侍，故留殘結，
J31nB269_p0691a26║不盡斷爾。』迦葉告言：『汝更有過，佛意不聽女人
J31nB269_p0691a27║出家，為汝慇懃致請，令佛正法，五百歲衰微，是
J31nB269_p0691a28║汝突吉羅罪。佛臨涅槃，近俱尸竭城，背痛，疊鬱
J31nB269_p0691a29║多羅僧敷臥，語汝須水，汝不供給，是汝突吉羅
J31nB269_p0691a30║罪。佛昔問汝，若有人好修四神足，應住壽一劫，
J31nB269_p0691b01║若無減一劫。為汝不對，令佛早入涅槃，是汝突
J31nB269_p0691b02║吉羅罪。汝於一時，以鬱多羅僧，襯身而臥，是汝
J31nB269_p0691b03║突吉羅罪。汝昔與佛，疊僧伽梨衣，以足踏上，是
J31nB269_p0691b04║汝突吉羅罪。佛陰藏相，入涅槃後，以示女人，實
J31nB269_p0691b05║為羞恥，是汝突吉羅罪。』迦葉言：『汝有如是六種
J31nB269_p0691b06║突吉羅罪，應於僧中悔過。』是時阿難脫革屣袒
J31nB269_p0691b07║右肩長跪合掌，依六種突吉羅罪懺悔。懺悔已，
J31nB269_p0691b08║迦葉牽阿難出語言：『汝漏盡可來。』言訖自閉窟
J31nB269_p0691b09║門。是時阿難涕淚悲泣，求斷結惑靡不精誠，至
J31nB269_p0691b10║於後夜疲極偃息，頭未至枕朗然得悟，三明六
J31nB269_p0691b11║通作大羅漢，卻至窟門擊門而喚。迦葉言：『汝復
J31nB269_p0691b12║何來？』曰：『我漏已盡。』迦葉言：『汝若漏盡，可縱神通
J31nB269_p0691b13║於戶鑰孔中入。』阿難騰身入來禮拜僧足，迦葉
J31nB269_p0691b14║手摩阿難頂言：『我欲為汝令汝得道，汝勿嫌恨。』」
J31nB269_p0691b15║此如蘇秦張儀云云。然階聖果切在修心，不如
J31nB269_p0691b16║說行事佛何益？狐假虎威宜其止絕，斯意甚妙
J31nB269_p0691b17║詳而警之。時大眾請阿難升座結集法藏，既升
J31nB269_p0691b18║座已未發言間，感得自身相好如佛，是時大眾
J31nB269_p0691b19║遂起三疑。故說下，既言我從佛聞，則知非佛重
J31nB269_p0691b20║起、非他方佛來、亦非阿難成佛，故云三疑頓斷。
J31nB269_p0691b21║廣如彼論，恐煩略敘也。息諍等者，同為羅漢德
J31nB269_p0691b22║業頗齊，若云自言固宜諠諍。異邪等者，阿者言
J31nB269_p0691b23║無，憂者曰有。外道意云：萬法雖異不出有無，置
J31nB269_p0691b24║之經初以之為吉，以初吉故令中後亦吉。今則
J31nB269_p0691b25║不爾，故云異邪。
J31nB269_p0691b26║三，正釋文義。●文二：初、標列述意。
J31nB269_p0691b27║具六成就，謂信、聞、時、主、處、眾，六緣不具，教則不興，
J31nB269_p0691b28║必須具六，故云成就。
J31nB269_p0691b29║言成就者，謂六為能成就，教為所成就也。
J31nB269_p0691b30║●二、依科解文，六，如疏列。
J31nB269_p0691c01║一、信。●文二：初、合釋。
J31nB269_p0691c02║若兼我聞合釋，則指法之辭也。如是之法，我從佛
J31nB269_p0691c03║聞。
J31nB269_p0691c04║合釋者，謂兼次段合而釋之，此則別義不計六
J31nB269_p0691c05║數也。●二、單釋。
J31nB269_p0691c06║單釋如是者，《智度論》云：「信成就也。佛法大海，信為
J31nB269_p0691c07║能入，智為能度。信者言是事如是，不信者言是事
J31nB269_p0691c08║不如是。」又聖人說法，但為顯如，唯如為是，故稱如
J31nB269_p0691c09║是。又有無不二為如，如非有無為是。
J31nB269_p0691c10║單釋者，謂正釋信成就義，所引論文有標有釋。
J31nB269_p0691c11║佛法下是釋。或曰：因何最初便明其信？故此釋
J31nB269_p0691c12║也。信為能入者，然佛法無量，信為初基，若無信
J31nB269_p0691c13║心寧肯修習？由是五位之內信位居初，十信之
J31nB269_p0691c14║中信稱第一，十一善法信亦為先，故知信心之
J31nB269_p0691c15║前更無善法，依此信本方興解行乃至證入。故
J31nB269_p0691c16║《華嚴》云「信是道源功德母，長養一切諸善根，斷
J31nB269_p0691c17║除疑網出愛河，開示涅槃無上道。」今置經首以
J31nB269_p0691c18║表信相，為入法之初也。智為能度者，菩薩萬行
J31nB269_p0691c19║非智不成，若無智慧即滯有著空，以智為主不
J31nB269_p0691c20║著二邊，成無漏因獲菩提果。故《菩提資糧論》云
J31nB269_p0691c21║「施戒忍進定，及此五之餘，皆由智度故，波羅蜜
J31nB269_p0691c22║所攝。」信者下，正顯如是二字是信之辭。上皆《智
J31nB269_p0691c23║論》所釋。又聖下，是劉虯《注無量義經》中釋，此下
J31nB269_p0691c24║皆約法說也。顯如者，眾生如隱故沈三界，欲絕
J31nB269_p0691c25║三界只要顯如，故云但為。除如之外餘皆虛妄，
J31nB269_p0691c26║故云唯如為是。論云「除諸法實相，餘皆魔事。」有
J31nB269_p0691c27║云：始從得道乃至涅槃，其中所說無不為如。又
J31nB269_p0691c28║有下，即梁武帝解，意明有即無故不有，無即有
J31nB269_p0691c29║故不無，相即同時故名不二，不二即如也。此約
J31nB269_p0691c30║雙融顯如也。如非有無者，恐聞有無不二為如，
J31nB269_p0692a01║便謂如體是有是無，故此遮也。意明有無即不
J31nB269_p0692a02║是，是即非有無。此上二解，如字是顯體，是字即
J31nB269_p0692a03║無非也。
J31nB269_p0692a04║二、聞。●文二：初、正釋我聞之義。
J31nB269_p0692a05║我即阿難，五蘊假者，聞謂耳根發識，廢別從總，故
J31nB269_p0692a06║云我聞。
J31nB269_p0692a07║我有四種：一、凡夫遍計我；二、外道神我；三、三乘
J31nB269_p0692a08║假我；四、法身真我。今揀餘者，故云五蘊。假者，則
J31nB269_p0692a09║第三，隨世流布，要簡賓主，乃稱於我。阿難已達
J31nB269_p0692a10║我空，實不計執，故云假者。聞者，然大小乘諸論
J31nB269_p0692a11║辨聞不同，有云耳根，或云耳識，或云根識和合
J31nB269_p0692a12║故聞。今云耳根發識，則後義也。以根識單闕，皆
J31nB269_p0692a13║不能聞云云。然根識聞聲而不聞教，若準名句，
J31nB269_p0692a14║唯是意聞，故《瑜伽》云「聞謂比量。」然由耳識緣於
J31nB269_p0692a15║聲境，與意同時得聞也。然此二識聞聲名句，實
J31nB269_p0692a16║非先後異時，以率爾耳識、同時意識，故得聞也。
J31nB269_p0692a17║五識皆然。廢別下，或曰：既云耳根發識故聞，合
J31nB269_p0692a18║云耳聞，云何經內唯言我聞？故此釋也。以耳是
J31nB269_p0692a19║六根之別，我是一身之總，今廢別耳，從其總我，
J31nB269_p0692a20║故言我聞。●二、商較所聞之法。
J31nB269_p0692a21║阿難所不聞，二十年前之經，有云如來重說，有云
J31nB269_p0692a22║得深三昧總領。若推本而言，即阿難是大權菩薩，
J31nB269_p0692a23║何法不通？
J31nB269_p0692a24║前二句牒難辭。謂阿難是佛成道夜生，年至二
J31nB269_p0692a25║十方為侍者，二十年前佛所說法並且不聞，何
J31nB269_p0692a26║得結集諸經皆稱我聞？有云下，通釋。此有三意：
J31nB269_p0692a27║有云重說者，一也。佛初命阿難為侍者，阿難從
J31nB269_p0692a28║佛乞三願：一、不著佛退衣；二、不隨佛受別請；三、
J31nB269_p0692a29║請說未聞之法。佛隨其願故得聞也。得深三昧
J31nB269_p0692a30║等者，二也。《金剛華仙經》說阿難得法性覺自在
J31nB269_p0692b01║三昧力故，前所說經皆得憶持與聞無異。故《法
J31nB269_p0692b02║華經》云「世尊甚布有，令我念過去，無量諸佛法，
J31nB269_p0692b03║如今日所聞。」若推下，三也。《不思議境界經》云「復
J31nB269_p0692b04║有百千萬億菩薩現聲聞形亦來在座，其名曰
J31nB269_p0692b05║舍利弗乃至阿難等。」是則三中前二權說、後一
J31nB269_p0692b06║實論，故言推本也。
J31nB269_p0692b07║三、時。●文二：初、揀顯釋。
J31nB269_p0692b08║師資合會，說聽究竟，故言一時。諸方時分，延促不
J31nB269_p0692b09║同，故但言一。
J31nB269_p0692b10║師資合會者，謂說者教人以道德曰師。資者取
J31nB269_p0692b11║也，從師之教取而行之也。佛及大眾說聽具足，
J31nB269_p0692b12║故云合會。說畢聽畢故云究竟，意取說無異席
J31nB269_p0692b13║貫通首末，故曰一時。《佛地論》云「此就剎那相續
J31nB269_p0692b14║不斷，說聽究竟總名一時，一時之語佛自言故。」
J31nB269_p0692b15║《涅槃》云「昔佛一時在尸首林」，又云「我於一時在
J31nB269_p0692b16║迦尸國」，此則顯說聽能所一切圓畢也。諸方下，
J31nB269_p0692b17║揀時也。不同有二：謂橫則參差不同，豎則延促
J31nB269_p0692b18║不同。延促不同，如人間五十年，四天王天一晝
J31nB269_p0692b19║夜，上上倍增故。參差不同者，如《俱舍》云「夜半日
J31nB269_p0692b20║沒中，日出四洲等。」既然，云何定言寅卯辰巳日
J31nB269_p0692b21║月等耶？●二，會法釋。
J31nB269_p0692b22║又說法領法之時，心境泯，理智融，凡聖如，始本會，
J31nB269_p0692b23║此諸二法皆一之時。
J31nB269_p0692b24║此是愨公《楞嚴疏》意，說領即師資也。下有四對：
J31nB269_p0692b25║心境泯者，以聞法之時妄心不起，心既不起境
J31nB269_p0692b26║即不生，心境兩亡故云泯也。此即不得以生滅
J31nB269_p0692b27║心行聽實相法，此通依計故皆泯也。斯則染心
J31nB269_p0692b28║俗境一對。理智融者，以聽法之際能所不分，以
J31nB269_p0692b29║動念即乖法體，二皆真實故言融而不言泯也。
J31nB269_p0692b30║斯則淨心真境一對。凡聖如者，由心分別則見
J31nB269_p0692c01║聖見凡，心既不生，誰凡誰聖？相本自盡故言如
J31nB269_p0692c02║也。斯則因果一對。本始會者，妄念起時隔於本
J31nB269_p0692c03║始，念既不起本始自同，攝用歸體故言會也。斯
J31nB269_p0692c04║則體用一對。問：此與第二何別？答：前智是始覺
J31nB269_p0692c05║中根本智，前理是本覺中真諦境，若此始本，本
J31nB269_p0692c06║通真俗、始合本後，則前狹後寬也。前為形染且
J31nB269_p0692c07║言真境淨智，此為都明故言本覺始覺也。又前
J31nB269_p0692c08║約分證故云理智融，此約極證故言本始會也。
J31nB269_p0692c09║諸二者，謂心境、理智、凡聖、本始也。皆一者，一義
J31nB269_p0692c10║不同，謂心境則泯之故一，理智則融之故一，凡
J31nB269_p0692c11║聖則如之故一，本始則會之故一，義雖不同俱
J31nB269_p0692c12║名為一，故云一時。
J31nB269_p0692c13║四、主。●文二：初、翻名。
J31nB269_p0692c14║具云佛陀，此云覺者。
J31nB269_p0692c15║經唯標佛者，以秦人好略故。仍存梵音者，恐濫
J31nB269_p0692c16║菩提，故以菩提云覺，則屬於法。今指於人，故言
J31nB269_p0692c17║其佛，無相濫失，故不翻也。若釋其義，須得唐言，
J31nB269_p0692c18║故先翻對也。然覺謂覺察、覺悟，覺悟即照真本
J31nB269_p0692c19║有，覺察則了妄本空。了妄本空，則不逐於妄；照
J31nB269_p0692c20║真本有，則不迷於真。真妄既明，則能破和合識，
J31nB269_p0692c21║滅相續心，顯現法身，智亦亡也。當爾之時，始本
J31nB269_p0692c22║無二，唯一覺耳。菩薩雖亦照真了妄，未得究竟，
J31nB269_p0692c23║猶帶薩埵之名，唯佛如來所作究竟，故獨稱覺
J31nB269_p0692c24║者。
J31nB269_p0692c25║●二、釋義，二：初、引論正釋，二：初、約體離念釋。
J31nB269_p0692c26║《起信》云「所言覺義者，謂心體離念。離念相者，等虛
J31nB269_p0692c27║空界。」即是如來平等法身，則以無念名之為佛。
J31nB269_p0692c28║然此論明本覺心體，性離諸念。今此引釋果佛
J31nB269_p0692c29║者，以果佛之體即是本覺，元自離念。因、果雖分，
J31nB269_p0692c30║離念無別，故以本覺離念即是佛體。故經云：大
J31nB269_p0693a01║乘因者，諸法實相等。是故在纏名本覺，出纏名
J31nB269_p0693a02║究竟覺。始、終體一，更無別法。故論云：即是如來
J31nB269_p0693a03║平等法身。依此法身，說名本覺。則以下，疏結本
J31nB269_p0693a04║覺離念是佛體也。●二、約位三義釋。
J31nB269_p0693a05║然覺有三義：一、自覺，覺知自心本無生滅；二、覺他，
J31nB269_p0693a06║覺一切法無不是如；三、覺滿，二覺理圓，稱之為滿。
J31nB269_p0693a07║無生滅者，謂智照真如，如理見故。然有二意：一
J31nB269_p0693a08║則心中無生滅之法，如《起信》云：「如實空者，從本
J31nB269_p0693a09║已來一切染法不相應故。」以念生則染，今既無
J31nB269_p0693a10║念故不相應。二則無者不也，只明此心本不生
J31nB269_p0693a11║滅，即同《起信》云「以遠離微細念故得見心性，心
J31nB269_p0693a12║即常住。」常住即無生滅也。覺他者，此亦始覺了
J31nB269_p0693a13║事即真，以望自心故名覺他，即同《起信》云「一切
J31nB269_p0693a14║諸法從本已來離名字相、離心緣相，畢竟平等
J31nB269_p0693a15║無有變異不可破壞，唯是一心故名真如。」覺滿
J31nB269_p0693a16║者，以前二覺有解有證，先後勝劣、存自他之相
J31nB269_p0693a17║未得稱滿，今此圓備不立自他故稱為滿。若準
J31nB269_p0693a18║《涅槃經》說，自覺者覺自身有佛性，覺他者覺一
J31nB269_p0693a19║切眾生悉有佛性，覺滿者若自若他無二佛性
J31nB269_p0693a20║故。然常塗所說，自覺揀凡夫，覺他揀二乘，覺滿
J31nB269_p0693a21║揀菩薩。此中說者，自覺便揀二乘權教菩薩，豈
J31nB269_p0693a22║唯凡夫？故《華嚴》云「一切諸法性，無生亦無滅，奇
J31nB269_p0693a23║哉大導師，自覺能覺他。」
J31nB269_p0693a24║●二、引論反釋，三：初、反顯。
J31nB269_p0693a25║故知有念則不名覺。
J31nB269_p0693a26║意云：無念故名覺，當知有念則不名覺也。
J31nB269_p0693a27║●二、引證。
J31nB269_p0693a28║《起信》云「一切眾生不名為覺，以無始來念念相續，
J31nB269_p0693a29║未曾離念。」
J31nB269_p0693a30║前云心體離念雖通因果，今明眾生不名為覺，
J31nB269_p0693b01║獨顯果人方名覺也。●三、順結。
J31nB269_p0693b02║又云「若有眾生能觀無念者，則為向佛智故。」
J31nB269_p0693b03║正結無念是佛義。以無念是佛故，能觀無念者，
J31nB269_p0693b04║即是向佛智也。
J31nB269_p0693b05║五、處。●文二：初、釋舍衛。
J31nB269_p0693b06║舍衛，此云聞物，謂具足欲塵財寶多聞解脫等，遠
J31nB269_p0693b07║聞諸國故。義淨譯云名稱大城。
J31nB269_p0693b08║舍衛亦云舍婆提，新云室羅伐悉底，此但梵音
J31nB269_p0693b09║楚夏耳。此城在中印土憍薩羅國，緣南天亦有
J31nB269_p0693b10║憍薩羅國，恐濫彼國故以城為國。名聞物者，謂
J31nB269_p0693b11║名聞勝德，珍奇寶物多出此國。謂具下，釋。欲塵
J31nB269_p0693b12║即佳麗女色，財寶即珍奇寶物，多聞謂博通內
J31nB269_p0693b13║外典籍，解脫即五通仙人等遠離欲也。此即國
J31nB269_p0693b14║豐四德，亦翻為豐德也。遠聞等者，如上四事皆
J31nB269_p0693b15║為外國之所聞知。義淨下，但證遠聞之義，以有
J31nB269_p0693b16║名稱故得遠聞也。●二、釋祇園，二：初、總指。
J31nB269_p0693b17║祇樹等者，即祇陀太子所施之樹，給孤長者所買
J31nB269_p0693b18║之園。
J31nB269_p0693b19║舍衛國主波斯匿王，有一大臣，名須達多，為兒
J31nB269_p0693b20║娉婦，躬至王舍城，寄止長者珊檀那舍宅。時長
J31nB269_p0693b21║者中夜而起，莊嚴舍宅，營辦餚膳。須達聞已，問
J31nB269_p0693b22║言：「大士！欲請國王為婚姻之會耶？」答言：「請佛無
J31nB269_p0693b23║上法王。」須達聞已，身毛皆豎。復問：「何等名佛？」長
J31nB269_p0693b24║者廣為說佛功德。須達多言：「善哉大士！所言佛
J31nB269_p0693b25║者，功德無上，今在何處？」長者答言：「在王舍城迦
J31nB269_p0693b26║闌陀竹林精舍。」時須達多，一心念佛，忽然天明，
J31nB269_p0693b27║其光熾盛，猶如白日，即尋光處，至城門下。佛神
J31nB269_p0693b28║力故，門自開闢，尋路而往。爾時如來，出外經行，
J31nB269_p0693b29║須達見已，歡喜踊躍，不知禮法，直問世尊。時首
J31nB269_p0693b30║陀天，為其長者，化作四人，至世尊所，接足禮拜，
J31nB269_p0693c01║胡跪問訊，右繞三匝，卻住一面。須達見已，依而
J31nB269_p0693c02║為之，世尊即為如應說法。長者聞已，得須陀洹
J31nB269_p0693c03║果。後復請佛：「惟願臨顧，至舍衛城，受我微供。」佛
J31nB269_p0693c04║即問言：「卿舍衛國，頗有精舍，容受我否？」須達多
J31nB269_p0693c05║言：「必見垂顧，便當營辦。」世尊爾時默然受請。時
J31nB269_p0693c06║須達多回舍衛國，佛令鶖子同往指授造寺儀
J31nB269_p0693c07║式。即須達布金買祇陀太子園，祇陀太子施園
J31nB269_p0693c08║中樹林。二人共搆精舍既訖，即執香爐向王舍
J31nB269_p0693c09║城遙作是言：「所設已辦，惟願如來受此住處。」佛
J31nB269_p0693c10║時懸知長者之心，即共大眾發王舍城，猶如壯
J31nB269_p0693c11║士屈伸臂頃至祇陀園。是時長者以其所設奉
J31nB269_p0693c12║施於佛，佛即受已即住其中。廣如《涅槃經》、《賢愚
J31nB269_p0693c13║經》、《四分律》、《西域記》說，須者往檢。今佛於此說《金
J31nB269_p0693c14║剛般若經》，故云在舍衛國祇樹給孤獨園也。然
J31nB269_p0693c15║須達是主，祇陀助成。今樹先園後者，以太子是
J31nB269_p0693c16║儲君，須達是臣佐，禮別尊卑故爾。《真諦記》說住
J31nB269_p0693c17║處有二：一境界處，即舍衛也，為化俗故。二依止
J31nB269_p0693c18║處，即祇園也，為統出家人故。又《善見婆沙》云「舉
J31nB269_p0693c19║舍衛令遠人知，舉祇園令近人知。」故雙舉也。
J31nB269_p0693c20║●二、別釋，三：初、釋祇陀。
J31nB269_p0693c21║秖陀，此云戰勝，波斯匿王太子也。生時王與外國
J31nB269_p0693c22║戰勝，因以為名。
J31nB269_p0693c23║戰勝者，亦云勝林。餘如文。●二、釋給孤。
J31nB269_p0693c24║梵語須達，此云善施，給孤獨即是善施也，又亦常
J31nB269_p0693c25║行施故。
J31nB269_p0693c26║少而無父曰孤，老而無子曰獨。拯給孤獨，名為
J31nB269_p0693c27║善施。又亦等者，就中孤獨偏所矜哀，其實餘人
J31nB269_p0693c28║亦非不施故也。●三、釋園字。
J31nB269_p0693c29║西國呼寺為僧伽藍，此云眾園。
J31nB269_p0693c30║梵音具云僧伽藍摩，此云眾園，則僧伽是能住
J31nB269_p0694a01║之眾，藍摩是所住之園，斯則約能要所耳。寺者，
J31nB269_p0694a02║司也，官舍也。以佛法初來，安鴻臚寺，後置僧舍，
J31nB269_p0694a03║便以為名也。
J31nB269_p0694a04║六、眾。●文二：初、釋標類。
J31nB269_p0694a05║與者，并也、及也。大者，名高德著。比丘，梵語。此含三
J31nB269_p0694a06║義，故存梵不譯：一、怖魔，二、乞士，三、淨戒。眾者，理和、
J31nB269_p0694a07║事和。
J31nB269_p0694a08║名高，謂遐邇稱譽。德著，謂行業恢隆。怖魔者，謂
J31nB269_p0694a09║初出家日，飛行夜叉唱，乃至魔宮聞，故怖也。以
J31nB269_p0694a10║一人出家，展轉化度，損減眷屬故。然出家人，從
J31nB269_p0694a11║因至果，三度怖魔，謂出家時、發菩提心時、成正
J31nB269_p0694a12║覺時。前二但怖，後乃興戈，為佛所摧，莫不降伏。
J31nB269_p0694a13║乞士者，謂上從善友乞法以鍊心，下從檀越乞
J31nB269_p0694a14║食以資身。故《智度論》云「何名比丘？比丘名乞士。
J31nB269_p0694a15║清淨活命，故名乞士。」如經中說：舍利弗乞食，向
J31nB269_p0694a16║壁而餐。時有梵志女，名淨目，來見舍利弗云：「沙
J31nB269_p0694a17║門！汝食淨耶？」答言：「食淨。」淨目言：「沙門！下口食耶？」
J31nB269_p0694a18║答曰：「不也。」乃至問仰、維、方等，皆答言：「不也。」淨目
J31nB269_p0694a19║女言：「食有四種，我問於汝，汝皆言不。我今不解
J31nB269_p0694a20║汝說。」舍利弗言：「有出家人，合藥、種穀、植樹等，不
J31nB269_p0694a21║淨活命，名下口食。有觀星宿、日月、風雨、雷電等，
J31nB269_p0694a22║不淨活命，名仰口食。有曲媚豪勢，通致四方，巧
J31nB269_p0694a23║言多求，不淨活命，名方口食。有以種種咒術，卜
J31nB269_p0694a24║算吉凶，不淨活命，名維口食。姊！我不墮是四種
J31nB269_p0694a25║不淨食中，我用清淨乞食活命。」淨目因聞是說
J31nB269_p0694a26║清淨法食，歡喜信解，得須陀洹道。如是清淨乞
J31nB269_p0694a27║食活命，故名乞士。淨戒者，謂比丘二百五十戒，
J31nB269_p0694a28║比丘尼五百戒，有表受，無表持，清淨持戒，名為
J31nB269_p0694a29║淨戒。有說五義，謂加淨命、破惡。今以乞士即淨
J31nB269_p0694a30║命，淨戒即破惡，故唯三也。理和、事和者，梵語僧
J31nB269_p0694b01║伽，此云眾和合，謂理和無違，事和無諍也。
J31nB269_p0694b02║●二、釋舉數
J31nB269_p0694b03║千二百五十者，佛初成道度憍陳如等五人，次度
J31nB269_p0694b04║迦葉三兄弟兼徒總一千，次度舍利弗、目連各兼
J31nB269_p0694b05║徒一百，次度耶舍長者子等五十人。經舉大數故
J31nB269_p0694b06║減五人，此常隨眾故偏列數，非無餘眾，文隱顯耳。
J31nB269_p0694b07║俱者，一時一處。
J31nB269_p0694b08║佛初成道者，即菩提樹下示成正覺也。憍陳如
J31nB269_p0694b09║等者，餘阿溼鞞、摩訶男、婆提婆敷、富那婆蹉。準
J31nB269_p0694b10║《本行經》說，佛初成道，梵天王等請轉法輪，世尊
J31nB269_p0694b11║受請，作是思惟：「諸世間中誰先得度？有五仙人
J31nB269_p0694b12║昔日與我有大利益，堪能受我初轉法輪。」復作
J31nB269_p0694b13║是念：「彼等五仙今在何處？」以淨天眼觀彼五仙
J31nB269_p0694b14║在鹿野苑中。爾時，世尊即向彼園廣為說法，外
J31nB269_p0694b15║道身心悉皆伏滅，所著之服即成三衣，手執缽
J31nB269_p0694b16║器，鬚髮自落，經於七日，威儀具足，如百夏比丘，
J31nB269_p0694b17║乃至為轉四諦法輪，得阿羅漢果。迦葉三兄弟
J31nB269_p0694b18║等者，《智度論》說，爾時第一優樓頻螺迦葉，在火
J31nB269_p0694b19║龍窟為首，教化五百弟子；二那提迦葉，領三百
J31nB269_p0694b20║弟子，在象頭山修行；三伽耶迦葉，領二百弟子，
J31nB269_p0694b21║在希連河曲。共計千人，皆為世尊之所降伏，求
J31nB269_p0694b22║索出家，師徒皆得阿羅漢果。舍利弗等者，《智度
J31nB269_p0694b23║論》說，摩伽陀聚落有婆羅門，名檀耶那，而有八
J31nB269_p0694b24║子，中有一子名優婆低沙，即舍利弗也；復有一
J31nB269_p0694b25║婆羅門，產子名離多，即目連也。是二童子共為
J31nB269_p0694b26║親友，於刪闍耶外道所出家。二人同心立其誓
J31nB269_p0694b27║願：「若復更得勝是師者，為我等說甘露勝道，必
J31nB269_p0694b28║相契悟。」爾時世尊有一弟子名曰馬勝，威儀庠
J31nB269_p0694b29║序入城乞食進止有方。舍利弗見已隨到所止，
J31nB269_p0694b30║白言：「仁者！汝是正師？為是弟子？」馬勝言：「別有大
J31nB269_p0694c01║師，我是弟子。」又復問言：「汝之大師說何法耶？」答
J31nB269_p0694c02║言：「諸法從緣生，諸法從緣滅，如是滅與生，我師
J31nB269_p0694c03║如是說。」時舍利弗聞是語已，即於是處遠塵離
J31nB269_p0694c04║垢得法眼淨，歸到所止為目連說亦復如是。二
J31nB269_p0694c05║人共相領諸弟子，俱詣佛所求索出家。佛呼：「善
J31nB269_p0694c06║來！」鬚髮自落袈裟著體，執持應器成比丘相，於
J31nB269_p0694c07║聲聞眾中智慧神通各得第一。是二百眷屬悉
J31nB269_p0694c08║得出家，即受具戒乃至得成阿羅漢果。耶舍等
J31nB269_p0694c09║者，未檢此。常隨等者，以此諸人先並事外，艱苦
J31nB269_p0694c10║累劫一無所證，纔遇見佛便得上果，感佛恩深
J31nB269_p0694c11║故常隨也。然此具四眾及龍天等，今但顯一隱
J31nB269_p0694c12║餘，流通分中自見。俱者下，前則標指，約主望眾
J31nB269_p0694c13║故言與；此則都結，主眾通論，首末相望事不異
J31nB269_p0694c14║也。
J31nB269_p0694c15║金剛般若經疏論纂要刊定記會編第三卷（終）
J31nB269_p0694c16║校訛
J31nB269_p0694c17║第十四紙（十一行，反，北藏作，及楞嚴寺流通本同，誤。）第十七紙（四行，令，北藏作
J31nB269_p0694c18║今，流通本同。）第十八紙（十四行，絕，流通本作沈。）第二十紙（五行，且，北藏作
J31nB269_p0694c19║具；十七行，揀，北藏作棟，流通本並同。）第二十一紙（十五行，心境之境，北藏作竟，流通本
J31nB269_p0694c20║同。）第二十二紙（六行，合，北藏作舍；十八行，即，北藏作既。流通本並同。）第二十
J31nB269_p0694c21║三紙（一行，亦亡，北藏作純淨，流通本同。）第二十六紙（十六行，回，北藏作迴，流通
J31nB269_p0694c22║本同。）第二十七紙（一行，頃，北藏作傾，流通本同。）第二十九紙（十六行，減，
J31nB269_p0694c23║北藏作滅；又文，北藏作末，流通本並同。）第三十一紙（十二行，北藏脫見字，流通本同。）