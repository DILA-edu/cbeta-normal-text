J31nB269_p0702b01║金剛般若經疏論纂要刊定記會編卷第五
J31nB269_p0702b02║秦三藏法師鳩摩羅什譯經
J31nB269_p0702b03║唐　圭山大師宗密　述疏
J31nB269_p0702b04║宋　長水沙門子璿　錄記
J31nB269_p0702b05║清荊溪後學沙門行策會編
J31nB269_p0702b06║●二重以八義相攝。
J31nB269_p0702b07║又十八住略為八種亦得滿足。
J31nB269_p0702b08║此復以八住處攝前十八住處也。
J31nB269_p0702b09║一攝住處二波羅蜜淨住處一二次配三欲住處
J31nB269_p0702b10║攝三及四。
J31nB269_p0702b11║攝是籠羅包納之義即以普度眾生現無違反
J31nB269_p0702b12║故配同第一發心住淨與相應蓋一義耳故配
J31nB269_p0702b13║同第二住三攝三四者雖三色四法皆是欲得
J31nB269_p0702b14║故配同三四二住也。
J31nB269_p0702b15║四離障礙住處即前十二障也從五至十六五淨
J31nB269_p0702b16║心住處六究竟住處上二次配十七十八。
J31nB269_p0702b17║四中如文可知五正當淨心地六正當究竟位
J31nB269_p0702b18║故同此二住也六中雖通修道就多故說。
J31nB269_p0702b19║七廣大住處八甚深住處上二各攝十八住處一
J31nB269_p0702b20║一住中皆深皆廣。
J31nB269_p0702b21║一一下明各攝義如第一住中普度四生廣也
J31nB269_p0702b22║令入無餘涅槃深也實無眾生得滅度者廣也
J31nB269_p0702b23║菩薩無我人等相者深也初住既爾餘則例知
J31nB269_p0702b24║若五百生忍廣也並無我人深也若細言之前
J31nB269_p0702b25║以六住攝十八住此以二住攝十八住皆得滿
J31nB269_p0702b26║足也。●三更約地位配釋。
J31nB269_p0702b27║十八住文配地位者。
J31nB269_p0702b28║然諸教中所說地位或有或無如楞伽經云十
J31nB269_p0702b29║地即為初二地即為八乃至無所有何地此明
J31nB269_p0702b30║無也仁王纓絡等經即具說地位是明有也然
J31nB269_p0702c01║此有無皆隨機說也若華嚴行布萬差圓融一
J31nB269_p0702c02║際有無無閡斯則稱性之說也然依華嚴有無
J31nB269_p0702c03║無閡方為了義以約法即無約人即有人法既
J31nB269_p0702c04║不相離有無故合均齊然其行人念念須冥佛
J31nB269_p0702c05║境反窮果海自然階降不同若預等級用心畢
J31nB269_p0702c06║竟障於證入故華嚴疏云修則頓修位分因果
J31nB269_p0702c07║況此經宗無相豈合列位淺深但約情惑漸薄
J31nB269_p0702c08║而地位轉高義相稍同故略配攝也。
J31nB269_p0702c09║第一十住。
J31nB269_p0702c10║十住者一發心住二持地三修行四生貴五方
J31nB269_p0702c11║便具足六正心七不退八童真九法王子十灌
J31nB269_p0702c12║頂今以第一住配十住者與彼初住名同故配
J31nB269_p0702c13║之也問比但云一如何配十答以初攝後故問
J31nB269_p0702c14║何故不言十信位耶答亦攝入十住位中也以
J31nB269_p0702c15║前之十住通名信行地故亦同華嚴合前開後
J31nB269_p0702c16║也故發心一住前攝十信後攝餘九耳。
J31nB269_p0702c17║第二十行中前六三第七行四後三行。
J31nB269_p0702c18║十行者一歡喜行二饒益三無瞋恨四無盡五
J31nB269_p0702c19║離癡亂六善現七無著八尊重九善法十真實
J31nB269_p0702c20║前六者十中前六行也以配此中第二住處以
J31nB269_p0702c21║此住處說六度故即布施配歡喜行持戒配饒
J31nB269_p0702c22║益行忍辱配無瞋恨行精進配無盡行禪定配
J31nB269_p0702c23║離癡亂行智慧配善現行心離分別善巧示現
J31nB269_p0702c24║故三第七行者不以相見如來即無著也四後
J31nB269_p0702c25║三行者配第四住中三種法身謂言說法身配
J31nB269_p0702c26║尊重行於佛言教生尊重故智相法身配善法
J31nB269_p0702c27║行以真如無為是真善法故福相法身配真實
J31nB269_p0702c28║行以持經之福無漏真實故。
J31nB269_p0702c29║五至十四如次配十迴向。
J31nB269_p0702c30║十迴向者一救護一切眾生離眾生相迴向二
J31nB269_p0703a01║不壞三等一切佛四至一切處五無盡功德藏
J31nB269_p0703a02║六隨順堅固善根七等心隨順一切眾生八真
J31nB269_p0703a03║如相九無縛無著解脫十法界無量五配第一
J31nB269_p0703a04║離慢即是離眾生相也六配第二遇佛多聞信
J31nB269_p0703a05║解行等不壞七配第三諸佛離相既不住色即
J31nB269_p0703a06║等佛也八配第四既見大身非身是真如際方
J31nB269_p0703a07║至一切處九配第五不隨外論受持此經即得
J31nB269_p0703a08║無盡功德十配第六觀破五蘊與定相應善根
J31nB269_p0703a09║堅固十一配第七既不取相即於眾生等隨順
J31nB269_p0703a10║之十二配第八經云離一切相即名諸佛即真
J31nB269_p0703a11║如相也十三配第九割截不瞋即無縛無著也
J31nB269_p0703a12║十四配第十經云無有邊不可思議功德即是
J31nB269_p0703a13║法界功德也。
J31nB269_p0703a14║十五煖頂十六忍世第一。
J31nB269_p0703a15║此配四加行位也然此四位由三賢菩薩已經
J31nB269_p0703a16║一無數劫修習福智資糧為入見道故復加行
J31nB269_p0703a17║煖頂二位以四尋伺觀觀所取名等四法假有
J31nB269_p0703a18║實無即所取空忍世第一以四如實智通觀能
J31nB269_p0703a19║所名等皆空然忍有三品謂下中上下品印所
J31nB269_p0703a20║取空中品順能取空上品印能取空世第一二
J31nB269_p0703a21║空俱印然皆滯相未能證實故唯識云現前立
J31nB269_p0703a22║少物謂是唯識性以有所得故非實住唯識若
J31nB269_p0703a23║配經文即十五住經云實無有法發阿耨菩提
J31nB269_p0703a24║心者以菩提能發所取既言實無即所取空當
J31nB269_p0703a25║煖頂二位十六住中經云佛於然燈佛所不得
J31nB269_p0703a26║菩提是印所取空當下品忍次云如來者即諸
J31nB269_p0703a27║法如義即順能取空然猶未說後時不得即知
J31nB269_p0703a28║未能印持故當中品忍次云實無有法佛得阿
J31nB269_p0703a29║耨菩提此明後時畢竟不得即印能取空當上
J31nB269_p0703a30║品忍次云如來所得法此法無實無虛乃至即
J31nB269_p0703b01║非一切法即雙印二空當世第一位也。
J31nB269_p0703b02║十七初地十八從二地乃至佛地。
J31nB269_p0703b03║十七初地者如前疏云攝種性智證遍行真如
J31nB269_p0703b04║等故當初地十八等者於中合有二謂此住中
J31nB269_p0703b05║初國土淨具足當修道位故前疏云此教二地
J31nB269_p0703b06║已上諸大菩薩從無上見智淨具足已下皆究
J31nB269_p0703b07║竟位故前疏云此下皆唯佛果也是則十八住
J31nB269_p0703b08║中前十四資糧十五十六加行十七見道十八
J31nB269_p0703b09║中初一具足修道餘即無學道也懸判竟。
J31nB269_p0703b10║●二依天親科釋二初牒章分文。
J31nB269_p0703b11║○第二依天親問答斷疑以科釋總分四段。
J31nB269_p0703b12║●二依章正釋四如疏列。
J31nB269_p0703b13║○初善現申請二初整儀讚佛。
J31nB269_p0703b14║時長老須菩提在大眾中即從座起偏袒右肩右膝
J31nB269_p0703b15║著地合掌恭敬而白佛言希有世尊如來善護念諸
J31nB269_p0703b16║菩薩善付囑諸菩薩。
J31nB269_p0703b17║從初至恭敬即是整儀餘皆讚佛也時者即如
J31nB269_p0703b18║來食已敷座而坐之時。●疏二初釋請人。
J31nB269_p0703b19║長老者德長年老唐譯云具壽壽即是命魏譯云
J31nB269_p0703b20║慧命以慧為命須菩提有三義譯謂善吉善現空
J31nB269_p0703b21║生生時室空解空之善瑞現矣相師占云唯善唯
J31nB269_p0703b22║吉。
J31nB269_p0703b23║德長年老者謂德高曰長年多曰老也唐譯下
J31nB269_p0703b24║證年老魏譯下證德長智慧超倫即是德長義
J31nB269_p0703b25║也然以慧為命者約喻顯法也謂人身以命為
J31nB269_p0703b26║本佛法以慧為本命盡則六根俱廢慧喪則萬
J31nB269_p0703b27║行不成云云此約別義釋長老也若通意者但
J31nB269_p0703b28║有德業便名長老如云先生未必年老矣須菩
J31nB269_p0703b29║提者亦云蘇補底但梵音楚夏耳善吉下從末
J31nB269_p0703b30║倒標生時下據本順釋西域記云是東方青龍
J31nB269_p0703c01║陀佛影響釋迦之會示跡聲聞發揚空理十方
J31nB269_p0703c02║諸佛法皆爾也。●二釋請儀二初正釋經文。
J31nB269_p0703c03║從座起下皆整理威儀修敬之相希有者世所無
J31nB269_p0703c04║故如來者從如而來論云善護念者依根熟菩薩
J31nB269_p0703c05║說謂與智慧力令成就佛法與教化力令攝受眾
J31nB269_p0703c06║生善付囑者依根未熟菩薩說懼其退失付授智
J31nB269_p0703c07║者付者將小付大囑者囑大化小。
J31nB269_p0703c08║皆整儀者疏雖通明經須別釋從座起者師資
J31nB269_p0703c09║之道尊卑頗殊欲有諮詢不可坐問此同曾子
J31nB269_p0703c10║避席對夫子也孝經中夫子問曾子曰先王有
J31nB269_p0703c11║至德要道以順天下民用和穆上下無怨汝知
J31nB269_p0703c12║之乎曾子避席曰參不敏何足以知之雖彼答
J31nB269_p0703c13║此問而致敬是同也偏袒右肩是彼方儀則此
J31nB269_p0703c14║土非儀也欲問如來故須偏袒右膝下右則為
J31nB269_p0703c15║順膝能迴屈表順理心也著地即示卑之相也
J31nB269_p0703c16║膝表智地表理合掌即表冥心掌合不執外物
J31nB269_p0703c17║心冥覺不異緣欲問實相法門故須用心如此
J31nB269_p0703c18║恭敬者總結也起座袒肩跪膝合掌莫非恭敬
J31nB269_p0703c19║故爾亦可配於三業謂座起袒肩合掌等身業
J31nB269_p0703c20║也恭敬即意業也白佛言下即口業也希有等
J31nB269_p0703c21║者希有之義疏且總明具有四種一時希有曠
J31nB269_p0703c22║劫難逢然今賢劫之中正當住劫就住劫中有
J31nB269_p0703c23║二十增減今即第九減劫中人壽二萬歲時迦
J31nB269_p0703c24║葉如來出世百年減一年至人壽百歲時釋迦
J31nB269_p0703c25║如來出世減後此劫已盡至第十劫展轉卻增
J31nB269_p0703c26║至八萬四千歲又百年減一年至人壽八萬歲
J31nB269_p0703c27║時彌勒佛出世望過去未來二佛相去一千一
J31nB269_p0703c28║百萬餘年中間更無故云希有也故法華云諸
J31nB269_p0703c29║佛興出世懸遠值遇難二處希有三千界中唯
J31nB269_p0703c30║有一佛百億四天下百億須彌山百億日月百
J31nB269_p0704a01║億六欲百億梵世其中唯有一佛此方而現也
J31nB269_p0704a02║三德希有福慧超絕勝無上故故法華云我所
J31nB269_p0704a03║得智慧微妙最第一又云如其所得法定慧力
J31nB269_p0704a04║莊嚴以此度眾生自證無上道然佛功德不可
J31nB269_p0704a05║稱說盡其邊際故華嚴云剎塵心念可數知大
J31nB269_p0704a06║海中水可飲盡虛空可量風可繫無能說盡佛
J31nB269_p0704a07║功德四事希有用大慈悲極巧方便現多種身
J31nB269_p0704a08║相演無量法門隨眾生根皆利益故今所歎者
J31nB269_p0704a09║意則雖通義當歎事以下標云善護念等如來
J31nB269_p0704a10║者真化不同真佛名如來者迷時背覺合塵名
J31nB269_p0704a11║如去悟了背塵合覺名如來如即真如來去即
J31nB269_p0704a12║隨緣也化佛名如來者從真如起來成正覺而
J31nB269_p0704a13║化眾生今當後者故云從如而來根熟者三賢
J31nB269_p0704a14║已上菩薩信根成熟永無退轉也智慧力即無
J31nB269_p0704a15║分別智成就佛法即隨其分位令證真如乃於
J31nB269_p0704a16║一法令達百千萬法明門等斯則自利行也教
J31nB269_p0704a17║化力即後得智攝受眾生即隨其分位令於百
J31nB269_p0704a18║千萬億等世界中教化眾生斯則利他行也根
J31nB269_p0704a19║未熟者十信菩薩也以此位人六度亂修心如
J31nB269_p0704a20║輕毛故云懼其退失以信根未成遇緣恐退故
J31nB269_p0704a21║須付囑智者令其教化使不退也將小等者將
J31nB269_p0704a22║小菩薩付大菩薩囑大菩薩化小菩薩也此如
J31nB269_p0704a23║父母遺囑子孫云云。●二別解菩薩。
J31nB269_p0704a24║菩提薩埵此云覺有情三釋一約境所求所度二
J31nB269_p0704a25║約心有覺悟之智餘情慮之識三約能所所求能
J31nB269_p0704a26║求三皆如次配覺及有情。
J31nB269_p0704a27║菩薩梵音言猶不足具云菩提薩埵此云覺有
J31nB269_p0704a28║情以時人不貴唐言故存梵音秦地好略又削
J31nB269_p0704a29║提埵二字但云菩薩約境所求是覺所度是有
J31nB269_p0704a30║情然約人有四句謂二乘有求無度諸佛有度
J31nB269_p0704b01║無求菩薩亦求亦度凡夫無求無度約心者亦
J31nB269_p0704b02║四句諸佛有覺無情凡夫有情無覺菩薩有情
J31nB269_p0704b03║有覺二乘入無餘依界無情無覺約能所者所
J31nB269_p0704b04║求是覺能求是有情三皆下皆上句是覺下句
J31nB269_p0704b05║是有情然此三義之中初約悲智次約真妄後
J31nB269_p0704b06║約人法菩薩之義不踰此三未必寶冠天衣方
J31nB269_p0704b07║是菩薩。
J31nB269_p0704b08║○二正發問端。
J31nB269_p0704b09║世尊善男子善女人發阿耨多羅三藐三菩提心云
J31nB269_p0704b10║何應住云何降伏其心。
J31nB269_p0704b11║曲分二初釋當機華嚴云忘失菩提心修諸善業
J31nB269_p0704b12║魔所攝持阿耨多羅三藐三菩提此云無上正遍
J31nB269_p0704b13║正覺謂正智遍智覺知真俗不偏不邪。
J31nB269_p0704b14║當機者以發心者方是當機華嚴下引證此有
J31nB269_p0704b15║兩意初云有人先曾發心後時忘失尚非其器
J31nB269_p0704b16║況全不發心者何以故魔所攝持故後意即云
J31nB269_p0704b17║眾生發心後時忘失者蓋為不解住修降伏耳
J31nB269_p0704b18║故今所問免使遺忘前揀其機後防其退有茲
J31nB269_p0704b19║兩意故用彼經所以善財童子每遇善友皆啟
J31nB269_p0704b20║云我已先發阿耨多羅三藐三菩提心而未知
J31nB269_p0704b21║云何學菩薩行修菩薩道意明發心方是修行
J31nB269_p0704b22║之器阿耨下先翻名謂正智下釋義上正字且
J31nB269_p0704b23║對遍字以分二智下正字即明二智所覺不偏
J31nB269_p0704b24║不邪即以正智覺真遍智覺俗皆不偏邪故云
J31nB269_p0704b25║正覺以二乘偏覺凡夫邪覺今揀此二故不偏
J31nB269_p0704b26║邪謂如理而知如事而知故也然此二智亦名
J31nB269_p0704b27║如理如量根本後得真俗權實等又準智度論
J31nB269_p0704b28║說從因至果有五種菩提一發心菩提即十信
J31nB269_p0704b29║是二伏心菩提即三賢是三明心菩提即初地
J31nB269_p0704b30║至七地是四出到菩提八九十地是五無上菩
J31nB269_p0704c01║提即如來地是今約能發心即當第一約所發
J31nB269_p0704c02║即第五能所合論貫通初後也。
J31nB269_p0704c03║二釋正問。●文三初釋魏本。
J31nB269_p0704c04║魏譯云應云何住云何修行云何降伏其心意云
J31nB269_p0704c05║若人發菩提心已住何境界修何行業妄心若起
J31nB269_p0704c06║云何降伏故佛令安住四心修六度行於中降心
J31nB269_p0704c07║不令著相。
J31nB269_p0704c08║先引彼文意云下釋意住何境界者未發心時
J31nB269_p0704c09║住六塵境既發心已誠宜改轍故云住何境界
J31nB269_p0704c10║修何下未發心時十惡為務既發心已不可依
J31nB269_p0704c11║前故云修何行業妄心下未發心時妄心起即
J31nB269_p0704c12║逐妄既發心已不可隨之是故問云云何降伏
J31nB269_p0704c13║故佛下懸示答意意云昔住六塵之境今住四
J31nB269_p0704c14║心昔行十惡今行六度昔時著相今令不著如
J31nB269_p0704c15║是用心真實修行發菩提心豈忘失耶。
J31nB269_p0704c16║●二會當經。
J31nB269_p0704c17║秦譯略修行者意云住道降心即是修行謂四心
J31nB269_p0704c18║六度皆名住修降伏。
J31nB269_p0704c19║初難起意云下釋初二句標意云雖無修行之
J31nB269_p0704c20║文含有修行之義如起信中說六八二識不言
J31nB269_p0704c21║第七雖即不說義亦具足云云謂四心下指經
J31nB269_p0704c22║釋成意云四心中亦有住修降義六度中亦有
J31nB269_p0704c23║住修降義何以故住謂發心必須修進降謂制
J31nB269_p0704c24║伏依住修所明由是於此不相捨離秦什所略
J31nB269_p0704c25║意在於茲文雖不明義已具矣。●三引論證。
J31nB269_p0704c26║故無著云住謂欲願修行謂相應等持降伏謂彼
J31nB269_p0704c27║心若散制令還住又十八住中一一皆以住修降
J31nB269_p0704c28║伏釋之故知義雖有三而行是一。
J31nB269_p0704c29║住謂欲願者欲願意起即是發心也修行等者
J31nB269_p0704c30║平等持心名為等持等持即相應相應即是修
J31nB269_p0705a01║行義也降伏等者彼心即上相應心也制令還
J31nB269_p0705a02║住即卻使相應也此即依住修說降伏義經論
J31nB269_p0705a03║相契聖旨頗同故如上說理實然矣又十八等
J31nB269_p0705a04║者此是無著論明豎答三問之意也若準天親
J31nB269_p0705a05║解經則明橫答三問從須菩提但應如所教住
J31nB269_p0705a06║已下即為別斷疑情今明無著故有此說意云
J31nB269_p0705a07║不唯四心六度之中有住修降伏之義其如十
J31nB269_p0705a08║八住內皆有此三如初住中度四生入涅槃是
J31nB269_p0705a09║住義無生可度是修義無我等相是降伏義初
J31nB269_p0705a10║住既爾餘則皆然故知下結義三行一者三義
J31nB269_p0705a11║具足方成一行謂空發心降伏不修行亦非行
J31nB269_p0705a12║但發心修行不降伏亦非行空降伏修行不發
J31nB269_p0705a13║心亦非行如鼎三足如天三光闕一不可譯經
J31nB269_p0705a14║之妙其在茲焉。
J31nB269_p0705a15║○二如來讚許。
J31nB269_p0705a16║佛言善哉善哉須菩提如汝所說如來善護念諸菩
J31nB269_p0705a17║薩善付囑諸菩薩汝今諦聽當為汝說善男子善女
J31nB269_p0705a18║人發阿耨多羅三藐三菩提心應如是住如是降伏
J31nB269_p0705a19║其心。
J31nB269_p0705a20║曲分三一印讚所讚重言善哉讚美之極護付能
J31nB269_p0705a21║令佛種不斷是事必然故印讚言如汝所說。
J31nB269_p0705a22║印讚所讚者印讚須菩提之所讚也即經云善
J31nB269_p0705a23║哉善哉是讚也如汝所說是印也如來善護念
J31nB269_p0705a24║等是所讚也重言等者善吉所讚雅契佛心若
J31nB269_p0705a25║不重言安表善極如顏回死夫子歎之云天喪
J31nB269_p0705a26║予天喪予註云再言者痛傷之甚也吉凶雖別
J31nB269_p0705a27║慇懃頗同護付等者空生發言言當其事故佛
J31nB269_p0705a28║印讚云云。
J31nB269_p0705a29║二敕聽許說無以生滅心行聽實相法智論偈云
J31nB269_p0705a30║聽者端視如渴飲一心入於語義中踊躍聞法心
J31nB269_p0705b01║悲喜如是之人可為說。
J31nB269_p0705b02║敕聽許說者經云汝今諦聽敕聽也當為汝說
J31nB269_p0705b03║許說也諦謂審實之義意令審諦真實用心聽
J31nB269_p0705b04║也無以生滅等者此乃反用淨名經文彼云無
J31nB269_p0705b05║以生滅心行說實相法此意云既不得以生滅
J31nB269_p0705b06║心說豈得以生滅心聽既是不生不滅實相之
J31nB269_p0705b07║法云何以生滅心行說之聽之無以妙饌置於
J31nB269_p0705b08║穢器智論下釋相端視謂不左顧右盼也目若
J31nB269_p0705b09║別顧心則異緣本欲制心且令端視此是用心
J31nB269_p0705b10║之方便也渴飲者喻也如渴飲水但恐水竭無
J31nB269_p0705b11║暇別觀聽法之者亦復如是思冀妙門無心睥
J31nB269_p0705b12║睨一心入語義者意中現義方發於言言中有
J31nB269_p0705b13║義義中有意令聽者以耳識聽其言以意識採
J31nB269_p0705b14║其義尋義而取意得意而捨義苟能得意在懷
J31nB269_p0705b15║何慮失於言義心心若此如瓶注瓶一覽無遺
J31nB269_p0705b16║可為至妙故云一心入於語義中也踊躍即歡
J31nB269_p0705b17║賀之貌即欲聞法之時也悲喜即聞了之時悲
J31nB269_p0705b18║謂傷昔日不遇如下經云涕淚悲泣喜謂慶今
J31nB269_p0705b19║日之得聞如鶖子踊躍歡喜傷昔慶今故云悲
J31nB269_p0705b20║喜如是下結揀其機也意云若不如是用心則
J31nB269_p0705b21║不可為說又真諦記說諦聽離三過失得三功
J31nB269_p0705b22║德謂離散亂輕慢顛倒如次生聞思修三慧也。
J31nB269_p0705b23║三標勸將陳我當為汝如是如是委細而說。
J31nB269_p0705b24║標勸將陳者標謂標指勸謂勸勉將猶欲也陳
J31nB269_p0705b25║說也即經云善男子等標也應如是等勸也標
J31nB269_p0705b26║勸之意意在欲說故云將陳即懸指向下正答
J31nB269_p0705b27║之文是故此云我當為汝等也。
J31nB269_p0705b28║○三善現佇聞。
J31nB269_p0705b29║唯然世尊願樂欲聞。
J31nB269_p0705b30║唯者順從之辭禮對曰唯野對曰阿十地經云如
J31nB269_p0705c01║渴思冷水如饑思美食如病思良藥如眾蜂依蜜
J31nB269_p0705c02║我等亦如是願聞甘露法。
J31nB269_p0705c03║唯阿等者如今人稱喏皆順從之辭也老子云
J31nB269_p0705c04║唯之與阿相去幾何注文如疏今則禮對也十
J31nB269_p0705c05║地等者釋願聞之相即華嚴十地品中諸菩薩
J31nB269_p0705c06║眾請金剛藏說十地法門之偈今借用之然前
J31nB269_p0705c07║四句於中約喻配其三慧初句聞慧聞法不思
J31nB269_p0705c08║如飲水不味次句思慧若要尋求食味應須啖
J31nB269_p0705c09║嚼第三修慧修行惑遣如服藥病除後句即三
J31nB269_p0705c10║慧之果蜂採百華以成蜜人集萬行以證真蜂
J31nB269_p0705c11║成蜜已依蜜而活人證真已依真而住我等下
J31nB269_p0705c12║合喻最後一句通喻所聞。
J31nB269_p0705c13║○四如來正說二初正答所問二初舉總標別以牒
J31nB269_p0705c14║問。
J31nB269_p0705c15║佛告須菩提諸菩薩摩訶薩應如是降伏其心。
J31nB269_p0705c16║諸菩薩摩訶薩者問前舉當機云善男子善女
J31nB269_p0705c17║人洎今答處何言菩薩摩訶薩耶答大心未發
J31nB269_p0705c18║即是凡夫既已發心即名菩薩善現標舉約未
J31nB269_p0705c19║發心時故云善男子善女人世尊酬答約已發
J31nB269_p0705c20║心後乃言諸菩薩摩訶薩。
J31nB269_p0705c21║●疏四初正釋經文。
J31nB269_p0705c22║此以降伏為總住修為別也謂住修之中皆有降
J31nB269_p0705c23║伏經意在此故唯標降伏。
J31nB269_p0705c24║以前空生問有三種佛今牒舉但言降伏故此
J31nB269_p0705c25║釋也前二句標謂住下釋謂度生無我是住中
J31nB269_p0705c26║降伏也施不住相是修中降伏也由斯義故降
J31nB269_p0705c27║伏為總也經意在此者在舉降伏而標住修欲
J31nB269_p0705c28║顯文簡義豐彰乎玄妙始雖住修究竟降伏得
J31nB269_p0705c29║意茲深故但云一也。●二斥他謬判。
J31nB269_p0705c30║有科此所標云舉後攝初者乃令經文極不穩暢
J31nB269_p0706a01║理例顛倒自古言教秖有以初攝後未聞以後攝
J31nB269_p0706a02║初。
J31nB269_p0706a03║此即大雲疏也青龍即云舉終括始其義亦同
J31nB269_p0706a04║乃令下正斥失文不穩暢者本宜初包後義如
J31nB269_p0706a05║色例於聲等何忽舉後攝初致使文不穩暢不
J31nB269_p0706a06║穩暢蓋由於科非經文本意也。
J31nB269_p0706a07║●三詳定經旨。
J31nB269_p0706a08║況詳經文無別答降伏之處則知降伏在住修中
J31nB269_p0706a09║皆令離相是答降伏問也。
J31nB269_p0706a10║降伏在住修中者住中降伏即實無度者修中
J31nB269_p0706a11║降伏即無住布施無度無住便是離相離相既
J31nB269_p0706a12║通住修故知降伏是總。●四牒難釋通。
J31nB269_p0706a13║不別答者此經宗於離相離相正是降心本意欲
J31nB269_p0706a14║明降心須約住修而顯住修降心本不相離故無
J31nB269_p0706a15║著十八住皆有住修降心。
J31nB269_p0706a16║初句牒難難云空生既問有次第住修降伏宛
J31nB269_p0706a17║分何故經中不與別答而寄住修中明耶此經
J31nB269_p0706a18║下正釋通離相是降心者如前所引無度無住
J31nB269_p0706a19║等須約住修顯者若有發心修行斯可說得降
J31nB269_p0706a20║心若無住修說何降制斯則只於住修以降分
J31nB269_p0706a21║別妄念故云本不相離無著下引證可知。
J31nB269_p0706a22║○二約別顯總以答問二初答安住降心問四。
J31nB269_p0706a23║安住者即安住四心彌勒偈云廣大第一常其
J31nB269_p0706a24║心不顛倒利益深心住此乘功德滿依此科判
J31nB269_p0706a25║故列四心也。
J31nB269_p0706a26║○初廣大心。
J31nB269_p0706a27║所有一切眾生之類若卵生若胎生若溼生若化生
J31nB269_p0706a28║若有色若無色若有想若無想若非有想非無想。
J31nB269_p0706a29║文二初句標三界普度故。
J31nB269_p0706a30║三界普度者釋廣大義一切眾生不越三界三
J31nB269_p0706b01║界普度方名廣大若一眾生不與度者非廣大
J31nB269_p0706b02║也故經標云所有一切眾生即統該也梵語僕
J31nB269_p0706b03║呼繕那此云眾生智度論云五蘊和合中生故
J31nB269_p0706b04║云眾生瑜伽論云思業為因卵胎溼化為緣五
J31nB269_p0706b05║蘊初起名之為生類即流類即胎卵等四也。
J31nB269_p0706b06║若卵下二列三一受生差別。
J31nB269_p0706b07║稟命之始名曰受生即初起之時也卵等四異
J31nB269_p0706b08║故云差別謂卵㲉中生胎藏中生依溼而生化
J31nB269_p0706b09║忽然生故不同也。●文二初釋文。
J31nB269_p0706b10║天獄化生鬼通胎化人畜各四諸餘微細水陸地
J31nB269_p0706b11║空不可具分品類。
J31nB269_p0706b12║然三界眾生不出五道以四攝五亦得具足故
J31nB269_p0706b13║云天獄等化生斯則從狹之寬明也天獄化生
J31nB269_p0706b14║者天上地獄唯是化生最狹也鬼通胎化者次
J31nB269_p0706b15║寬也謂地行羅剎及鬼子母皆是胎生故有鬼
J31nB269_p0706b16║母白目連曰我晝夜分各生五百子隨生自食
J31nB269_p0706b17║雖盡不飽故知有胎生鬼也餘皆化生也人畜
J31nB269_p0706b18║各四者即最寬也人四者毗舍佉母卵生三十
J31nB269_p0706b19║二子胎生常人溼即柰女從菴羅樹溼氣而生
J31nB269_p0706b20║化生即劫初之人故俱舍云二禪福將盡下生
J31nB269_p0706b21║贍部洲畜具四者正法念經云化生金翅鳥能
J31nB269_p0706b22║食四生龍乃至溼生也然禽獸雖殊皆畜生道
J31nB269_p0706b23║攝餘獸皆胎餘鳥皆卵也諸餘微細等者如華
J31nB269_p0706b24║嚴云盡法界虛空界十方剎海所有眾生種種
J31nB269_p0706b25║差別所謂卵生胎生溼生化生或有依於地水
J31nB269_p0706b26║火風而生住者或有依空及諸卉木而生住者
J31nB269_p0706b27║種種生類種種色身乃至云一切天龍八部人
J31nB269_p0706b28║非人等無足二足四足多足有色無色有想無
J31nB269_p0706b29║想非有想非無想等以今經中無別說處不可
J31nB269_p0706b30║搆虛而言故此結云不可具分品類也。
J31nB269_p0706c01║●二通難。
J31nB269_p0706c02║卵劣在初者二釋一約境具緣多者為首二約心
J31nB269_p0706c03║從本至末為次。
J31nB269_p0706c04║應難云卵生最劣云何在初化生最勝云何居
J31nB269_p0706c05║末二釋下通約境等者謂卵生必具胎溼化以
J31nB269_p0706c06║未生處胎胎中必溼無而忽有為化胎生必兼
J31nB269_p0706c07║溼化溼必兼化化不必兼餘但從於無而忽有
J31nB269_p0706c08║故此則前前必具後後後後不具前前故為此
J31nB269_p0706c09║次也約心等者謂眾生本因起業業識即根本
J31nB269_p0706c10║無明與本性和合能所未分混沌如卵卵即卵
J31nB269_p0706c11║㲉故藥師經云破無明㲉竭煩惱河無明發業
J31nB269_p0706c12║蘊在藏識為胎受生為溼生時從無而忽有為
J31nB269_p0706c13║化由是義故故為此次也。
J31nB269_p0706c14║二依止差別有色四禪無色四空。
J31nB269_p0706c15║依止差別者依止即是眾生身身其依止依止
J31nB269_p0706c16║義異故云差別故次云有色無色等有色即以
J31nB269_p0706c17║色為身無色即以四蘊為身又色界有四禪云
J31nB269_p0706c18║云無色有四空云云如是品類不同故云依止
J31nB269_p0706c19║差別問如有經云佛涅槃時無色界天淚下如
J31nB269_p0706c20║雨既有淚下云何無色答所言無色者無業果
J31nB269_p0706c21║色不無定果色故不違也。
J31nB269_p0706c22║三境界差別功德施云有想則空識二處無想則
J31nB269_p0706c23║無所有處非等則有頂。
J31nB269_p0706c24║境界差別者雖言境界意明空等四處空識二
J31nB269_p0706c25║處者無色界第一第二天也無所有處者第三
J31nB269_p0706c26║天也非有想非無想者第四天也無麤想有細
J31nB269_p0706c27║想故是三有之頂故云有頂問下二界皆有色
J31nB269_p0706c28║何故唯言四禪以為色界又色界亦有一天名
J31nB269_p0706c29║為無想云何唯指無所有處為無想耶答三界
J31nB269_p0706c30║統論不出五事謂欲色想無想非有想非無想
J31nB269_p0707a01║然非有無想即局於有頂一天色界一天雖名
J31nB269_p0707a02║無想已從多分通名色界故但指無所有處為
J31nB269_p0707a03║無想其餘三事從空識二處已下乃至欲界相
J31nB269_p0707a04║望有無寬狹不同謂欲界具三色界無欲無色
J31nB269_p0707a05║界唯想無色無欲故立有想之名色界雖有想
J31nB269_p0707a06║恐濫上名故立有色之目欲界雖兼色想上已
J31nB269_p0707a07║沾於二名揀異彼故但名欲界下下必具於上
J31nB269_p0707a08║上上上不兼於下下故立名之本其在茲焉如
J31nB269_p0707a09║有三人一人解經律論一人解經律一人唯解
J31nB269_p0707a10║律揀別立號云云可知又欲界三欲五妙欲境
J31nB269_p0707a11║勝故色界細妙色勝故無色想心勝故由是欲
J31nB269_p0707a12║唯欲界色通二界想遍三界無想通上二界非
J31nB269_p0707a13║有想非無想局上一界斯則不同功德施所釋
J31nB269_p0707a14║也。
J31nB269_p0707a15║○二第一心。
J31nB269_p0707a16║我皆令入無餘涅槃而滅度之。
J31nB269_p0707a17║我者即發菩提心菩薩所稱今佛說彼也涅槃
J31nB269_p0707a18║者秦譯滅度今經上梵下唐故云而滅度之若
J31nB269_p0707a19║具足梵音應云摩訶波利昵嚩喃此云大圓寂
J31nB269_p0707a20║今經論中多言涅槃也。
J31nB269_p0707a21║即無住處涅槃不共二乘故云第一無著云何故
J31nB269_p0707a22║願此不可得義生所攝故又云卵溼無想有頂則
J31nB269_p0707a23║不能云何普入有三因緣一難處生者待時故二
J31nB269_p0707a24║非難處生未成熟者成熟之故三已成熟者解脫
J31nB269_p0707a25║之故。
J31nB269_p0707a26║無住處涅槃者然準唯識論說有四種涅槃一
J31nB269_p0707a27║自性清淨涅槃凡聖同有二有餘依即出煩惱
J31nB269_p0707a28║障有苦依身故三無餘依身出生死苦無依故
J31nB269_p0707a29║然小乘以灰身滅智為無餘無餘有三一煩惱
J31nB269_p0707a30║餘二業餘三果報餘大乘則以究竟寶所為無
J31nB269_p0707b01║餘故智論說四住地煩惱盡名有餘依五住地
J31nB269_p0707b02║煩惱盡名無餘依四無住處悲智相兼不住生
J31nB269_p0707b03║死涅槃故今即大乘之無餘四種之中無住處
J31nB269_p0707b04║涅槃也謂不住菩薩變易生死不住二乘灰斷
J31nB269_p0707b05║涅槃即真無住處名為無餘若小乘無餘如有
J31nB269_p0707b06║情滅減不別今不同彼故云不共二乘不共者
J31nB269_p0707b07║即非彼四之第三則言同而意異也如法華經
J31nB269_p0707b08║云若得作佛時具三十二相爾時乃可謂永盡
J31nB269_p0707b09║滅無餘此則二障都盡二死永離也第一者結
J31nB269_p0707b10║歸偈旨仍釋科名意謂若非無住處之無餘焉
J31nB269_p0707b11║得彌勒指為第一心耶無著下初二句難意云
J31nB269_p0707b12║一切眾生五性差別云何皆入無餘涅槃三分
J31nB269_p0707b13║半眾生不得成佛故云不可得義生所攝者答
J31nB269_p0707b14║也此是無著立量成立皆可度也應立量云三
J31nB269_p0707b15║分半眾生是有法定皆成佛故為宗因云生所
J31nB269_p0707b16║攝故同喻一分半眾生意云涅槃經說凡是有
J31nB269_p0707b17║心定當作佛圓覺經云有性無性齊成佛道此
J31nB269_p0707b18║則是可得義安云不得又云卵溼等者舉難處
J31nB269_p0707b19║難也卵溼則畜生難無想有頂即長壽天難雖
J31nB269_p0707b20║舉二處意兼八難八難謂三塗北洲長壽天佛
J31nB269_p0707b21║前佛後世智辯聰無根等難意云難處即不可
J31nB269_p0707b22║度云何皆入有三因緣等者答也難處待時者
J31nB269_p0707b23║此亦令成其種也意云難處眾生不可常定至
J31nB269_p0707b24║非難處而度脫之若得成種遲速之間必須成
J31nB269_p0707b25║熟發廣大心故合無遺非難處者雖即未度且
J31nB269_p0707b26║令成熟已熟可知此稍同前護付之義也。
J31nB269_p0707b27║○三常心。
J31nB269_p0707b28║如是滅度無量無數無邊眾生實無眾生得滅度者。
J31nB269_p0707b29║一性空故二同體故論云自身滅度無異眾生三
J31nB269_p0707b30║本寂故四無念故五法界故。
J31nB269_p0707c01║一性空者眾生緣生緣生無性故即空也同體
J31nB269_p0707c02║者同一真如性故故起信論云謂如實知一切
J31nB269_p0707c03║眾生及與己身真如平等無別異故論云下引
J31nB269_p0707c04║證此語猶反應云眾生滅度無異自身寧於自
J31nB269_p0707c05║身起於他想本寂者相本自盡不待滅故淨名
J31nB269_p0707c06║云一切眾生即寂滅相不復更滅問此與性空
J31nB269_p0707c07║何別答前但即空此則本來成佛成佛即入涅
J31nB269_p0707c08║槃故云本寂前淺後深可知無念者有念即有
J31nB269_p0707c09║眾生如無瞖則空華不現法界者一真法界平
J31nB269_p0707c10║等無差云何於中見自他相故偈云平等真法
J31nB269_p0707c11║界佛不度眾生此上五義大雲之文然於中一
J31nB269_p0707c12║三約所二約能所四唯約能五該本末也大抵
J31nB269_p0707c13║意云若見眾生有可度者即生疲勞不能常度
J31nB269_p0707c14║反此即常也又度與不度其心不二名之為常
J31nB269_p0707c15║也故金剛三昧經云若化眾生不生於化不生
J31nB269_p0707c16║無化其化大焉。
J31nB269_p0707c17║○四不倒心。
J31nB269_p0707c18║何以故須菩提若菩薩有我相人相眾生相壽者相
J31nB269_p0707c19║即非菩薩。
J31nB269_p0707c20║何以故者徵意云設所見有眾生可度此何過
J31nB269_p0707c21║耶次通云若菩薩有我等相即非菩薩此是反
J31nB269_p0707c22║明意云是真菩薩必無我為能度豈更見有眾
J31nB269_p0707c23║生得滅度耶。
J31nB269_p0707c24║論云遠離依止身見眾生等相故無著云已斷我
J31nB269_p0707c25║見得自行平等相故信解自他平等顯示降伏心
J31nB269_p0707c26║中攝散時眾生想亦不轉如彼爾炎。
J31nB269_p0707c27║遠離依止等者依止即身見異名亦名相續梵
J31nB269_p0707c28║云薩迦耶此云身見等者等於我人壽者也此
J31nB269_p0707c29║名身見者以依於身起此見故故云依止身見
J31nB269_p0707c30║眾生等相又身見為本諸餘見等依此而生故
J31nB269_p0708a01║今皆遠離故云等相也已斷等者內無我即無
J31nB269_p0708a02║自相無自相即平等平等即空義也信解等者
J31nB269_p0708a03║以己方人也由內無自相故得外無他相中有
J31nB269_p0708a04║故字是所以也既無自他之相即自他平等志
J31nB269_p0708a05║公云以我身空諸法空千品萬類悉皆同顯示
J31nB269_p0708a06║降伏等者準無著論廣大第一當住常心當修
J31nB269_p0708a07║不倒當降安住一段之中便具三義今此段文
J31nB269_p0708a08║正當降義故云顯示降伏等也不轉者轉即生
J31nB269_p0708a09║起義意云我見等不生起也我不生起正是降
J31nB269_p0708a10║心義也爾炎者梵語此云智母即根本智能生
J31nB269_p0708a11║後得故名智母以根本智雖內證真理而無能
J31nB269_p0708a12║證之心今後得智雖外度眾生而無能度之念
J31nB269_p0708a13║故云如爾炎也如是用意名不顛倒心反之即
J31nB269_p0708a14║顛倒耳。
J31nB269_p0708a15║○二答修行降心問五初總標。
J31nB269_p0708a16║復次須菩提菩薩於法應無所住行於布施。
J31nB269_p0708a17║於法者統標諸法應無下正明修行問菩薩萬行
J31nB269_p0708a18║何唯說一答萬行不出六度六度總名布施故偈
J31nB269_p0708a19║云檀義攝於六資生無畏法此中一二三是名修
J31nB269_p0708a20║行住無著云若無精進疲倦故不能說法若無禪
J31nB269_p0708a21║定即貪信敬利養染心說法若無智慧便顛倒說
J31nB269_p0708a22║法。
J31nB269_p0708a23║統標諸法者謂色聲等六通名法故故魏經云
J31nB269_p0708a24║不住於事菩薩萬行者謂自利利他事行理行
J31nB269_p0708a25║如是等行無量無邊今言萬者且舉大數總名
J31nB269_p0708a26║布施者謂第一即資生施第二第三即無畏施
J31nB269_p0708a27║四五六度皆名法施偈云下引偈釋於中初二
J31nB269_p0708a28║句標第三句配第四句結也一二三者謂一攝
J31nB269_p0708a29║一二攝二三攝三也是則三施為能攝六度為
J31nB269_p0708a30║所攝無著下攝所以也前二義顯法施義隱故
J31nB269_p0708b01║疏明矣然要略明資生者資即外財也無畏者
J31nB269_p0708b02║由持戒忍辱故無心害物設有冤家亦不讎報
J31nB269_p0708b03║也若無精進等者起信云於諸善事心不懈退
J31nB269_p0708b04║立志堅強遠離怯弱等若無禪定等者下經云
J31nB269_p0708b05║云何為人演說不取於相如如不動不動即無
J31nB269_p0708b06║染義也擬心即差尚名為染況貪信敬名利等
J31nB269_p0708b07║豈得非愆若無智慧等者說火溼水熱地動風
J31nB269_p0708b08║堅名為顛倒若說事如事說理如理則非顛倒
J31nB269_p0708b09║由是開一施為三施開三施為六度開六度為
J31nB269_p0708b10║萬行萬行不出六度六度不出三施三施不出
J31nB269_p0708b11║一種檀那是故此中唯言布施。
J31nB269_p0708b12║○二別釋。
J31nB269_p0708b13║所謂不住色布施不住聲香味觸法布施。
J31nB269_p0708b14║本論但指三事謂自身報恩果報偈云自身及報
J31nB269_p0708b15║恩果報斯不著護存己不施防求於異事。
J31nB269_p0708b16║但指三事者六境雖差統唯三事謂自下列偈
J31nB269_p0708b17║云下釋初二句標斯不著者斯此也不令著此
J31nB269_p0708b18║三事也次二句釋存己不施者釋上自身也為
J31nB269_p0708b19║著自身不行施故求異事者釋上報恩果報也
J31nB269_p0708b20║此非菩薩所行正行故云異事報恩酬過去之
J31nB269_p0708b21║恩果報望未來之報自身不施義當現在護亦
J31nB269_p0708b22║防也意令於此三世事中防護悉皆不著即是
J31nB269_p0708b23║不住色等布施也。
J31nB269_p0708b24║○三總結。
J31nB269_p0708b25║須菩提菩薩應如是布施不住於相。
J31nB269_p0708b26║前但指三事今則心境空有微細盡祛故偈云遠
J31nB269_p0708b27║離取相心論云不見施物受者施者無著云不住
J31nB269_p0708b28║相想有人將此結文為答降伏問非也前標次釋
J31nB269_p0708b29║次結皆云無住都是修行中降伏之義何忽偏判
J31nB269_p0708b30║配結之文為答別問。
J31nB269_p0708c01║前但指三事者意云前之三事收過未盡不妨
J31nB269_p0708c02║有不著自身不著果報不為報恩而行施者亦
J31nB269_p0708c03║非無住今則下顯今經意心即能緣境即所緣
J31nB269_p0708c04║有即雙該心境及心境所餘收不盡者皆有字
J31nB269_p0708c05║攝空者即離心境等相也問住境理有所乖離
J31nB269_p0708c06║心此復何失答空有二法相待立名有之與空
J31nB269_p0708c07║二俱是相隨墮一相非是常心是故此令一切
J31nB269_p0708c08║皆遣微細盡祛者不論心境空有起心動念則
J31nB269_p0708c09║乖法體是故一切盡令祛遣直須施時其心平
J31nB269_p0708c10║等不起分別方成無住也問若然者生心動念
J31nB269_p0708c11║則非無住且眾生心行任運非常若待相應畢
J31nB269_p0708c12║竟無分若一向不施又不成佛因若行布施即
J31nB269_p0708c13║墮住相進退不可其事云何答欲求菩提必須
J31nB269_p0708c14║行施初行施時難頓相應要須用心方便隨順
J31nB269_p0708c15║任運起念作意遠之用心多時自然任運得與
J31nB269_p0708c16║理合從微至著漸次相應爾如起信說真如離
J31nB269_p0708c17║言說名字心緣不及遂致問云若如是義者諸
J31nB269_p0708c18║眾生等云何隨順而能得入故答云若知一切
J31nB269_p0708c19║法雖念亦無能念可念是名隨順若離於念名
J31nB269_p0708c20║為得入云云偈云下引證上義故知心境空有
J31nB269_p0708c21║等莫非相也論云下約離二執三輪釋上離相
J31nB269_p0708c22║施物是法施者受者是人今皆不見則離二執
J31nB269_p0708c23║名為二空二空皆離即三輪體空輪者喻也如
J31nB269_p0708c24║車輪內虛方能運轉故老子云當其無有車之
J31nB269_p0708c25║用三事體空能招佛果三事體實即墮世間斯
J31nB269_p0708c26║則以無相輪摧三有相超出世間也無著下但
J31nB269_p0708c27║證成上義相即境也想即心也有人下指斥謬
J31nB269_p0708c28║判如文。
J31nB269_p0708c29║○四顯益。
J31nB269_p0708c30║何以故若菩薩不住相布施其福德不可思量須菩
J31nB269_p0709a01║提於意云何東方虛空可思量不不也世尊須菩提
J31nB269_p0709a02║南西北方四維上下虛空可思量不不也世尊須菩
J31nB269_p0709a03║提菩薩無住相布施福德亦復如是不可思量。
J31nB269_p0709a04║此亦別斷一疑應云無住則無福德疑也大雲
J31nB269_p0709a05║二十七疑從此便為第一云無住有福疑今則
J31nB269_p0709a06║不取為大段疑數何者緣是答問之中曲分疑
J31nB269_p0709a07║也故論云得降伏心故是以次說布施利益不
J31nB269_p0709a08║住相者施成就義次後方始文勢云自此已下
J31nB269_p0709a09║一切修多羅示現斷生疑心也。
J31nB269_p0709a10║●疏二初科釋文意。
J31nB269_p0709a11║初句徵者論云若離施等相想云何成就施福若
J31nB269_p0709a12║菩薩下釋於中三初法說為疑無福不可思以斷
J31nB269_p0709a13║之東方下喻說可知菩薩無住相下法合。
J31nB269_p0709a14║若離等者釋徵意也以魏經云不住相想遂疑
J31nB269_p0709a15║云若存施想即有施因以有施因方有施果既
J31nB269_p0709a16║無施想則無施因因尚不成果何得立如放債
J31nB269_p0709a17║須記若忘誰還此疑同無記心中行施也法中
J31nB269_p0709a18║亦爾不可思量者以是無相施福故不可思量
J31nB269_p0709a19║喻中東方是眾方之首是故先明南西北方如
J31nB269_p0709a20║次例說法喻皆同不可思量意云非謂無空此
J31nB269_p0709a21║空相對義在合中。●二別辨喻旨。
J31nB269_p0709a22║虛空者無著云猶如虛空有三因緣一遍一切處
J31nB269_p0709a23║謂住不住相中福生故二寬廣高大殊勝故三無
J31nB269_p0709a24║盡究竟不窮故。
J31nB269_p0709a25║遍一切處者謂色非色中皆有空故謂住下法
J31nB269_p0709a26║合也住不住中皆有福故謂近感十王住中福
J31nB269_p0709a27║遠招菩提不住福又近得色身住中福遠得法
J31nB269_p0709a28║身不住福空雖無相非謂無空福雖不住非謂
J31nB269_p0709a29║無福二者寬廣即橫遍十方高即豎窮三際大
J31nB269_p0709a30║即通該橫豎如上之義法喻皆大殊勝者喻則
J31nB269_p0709b01║三災不壞法則四相不遷三者無盡究竟不窮
J31nB269_p0709b02║蓋一義耳然世界有盡虛空無窮有漏有窮無
J31nB269_p0709b03║漏無盡三種常義厥在茲焉大抵意云無住之
J31nB269_p0709b04║福遍滿一切無住之福高大殊勝無住之福究
J31nB269_p0709b05║竟不窮猶如虛空思量不及以稱法界故得如
J31nB269_p0709b06║斯義利昭然復何所惑。
J31nB269_p0709b07║○五結勸。
J31nB269_p0709b08║須菩提菩薩但應如所教住。
J31nB269_p0709b09║但應如所教住者問前令不住此又令住住與
J31nB269_p0709b10║不住何是何非答前令不住用心此令住於不
J31nB269_p0709b11║住不住而住即住真空如鳥不住空卻能住空
J31nB269_p0709b12║若住於空即不住空也故魏經云但應如是行
J31nB269_p0709b13║於布施準此答三問已便合經終入流通分緣
J31nB269_p0709b14║空生於如來答處生起疑情所以為斷斷已又
J31nB269_p0709b15║起展轉滋多執盡疑除終二十七段由是更有
J31nB269_p0709b16║次下經文也。
J31nB269_p0709b17║金剛般若經疏論纂要刊定記會編第五卷（終）
J31nB269_p0709b18║校訛
J31nB269_p0709b19║第五紙（十七行唯北藏作佳楞嚴寺流通本同誤）第十四紙（十二行也北藏作九）
J31nB269_p0709b20║第十五紙（一行冀北藏作翼）第十七紙（四行問北藏作聞）第十九
J31nB269_p0709b21║紙（十三行第三字獄北藏作嶽）第二十一紙（五行其北藏作具）第二十
J31nB269_p0709b22║三紙（十行果流通本作界）第二十四紙（十行洲北藏作州）第二十六
J31nB269_p0709b23║紙（八行見字下北藏脫等者二字十四行字北藏作自）第二十七紙（二行北藏無眾
J31nB269_p0709b24║字）第二十八紙（十一行檀北藏作壇已上流通本皆同誤）