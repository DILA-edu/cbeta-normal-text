J31nB269_p0716c01║金剛般若經疏論纂要刊定記會編卷第七
J31nB269_p0716c02║秦三藏法師鳩摩羅什譯經
J31nB269_p0716c03║唐　圭山大師宗密　述疏
J31nB269_p0716c04║宋　長水沙門子璿　錄記
J31nB269_p0716c05║清荊溪後學沙門行策會編
J31nB269_p0716c06║○四、斷聲聞得果是取疑。●疏二：初、隨章敘疑。
J31nB269_p0716c07║論云「向說聖人無為法不可取說，云何聲聞各取
J31nB269_p0716c08║自果，如證而說？」
J31nB269_p0716c09║初二句指疑起處，此從第三中來。不可取說者，
J31nB269_p0716c10║以前文云如來所說法皆不可取不可說。云何
J31nB269_p0716c11║下，結成疑也。前云一切賢聖通於三乘，故疑聲
J31nB269_p0716c12║聞得果是取，如初果人證自初果，亦自說言已
J31nB269_p0716c13║證初果等。●二、依經斷疑，四，如疏列。
J31nB269_p0716c14║○斷之文四：初、入流果。
J31nB269_p0716c15║須菩提！於意云何？須陀洹能作是念：我得須陀洹果。
J31nB269_p0716c16║不？須菩提言：不也，世尊！何以故？須陀洹名為入流而
J31nB269_p0716c17║無所入，不入色、聲、香、味、觸、法，是名須陀洹。
J31nB269_p0716c18║問意云：於汝意中如何？汝謂須陀洹人作念云
J31nB269_p0716c19║得須陀洹果不？答言：不也。徵意云：若如是者，以
J31nB269_p0716c20║何義故得名須陀洹？釋意云：但約不入色等境
J31nB269_p0716c21║界，即名須陀洹。●疏三：初、正釋經文。
J31nB269_p0716c22║須陀洹，此云入流，入聖人流故。亦云預流，預聖人
J31nB269_p0716c23║流故。秖由不入六塵，名入聖流，不是別有所入。故
J31nB269_p0716c24║論云「聖人得果，不取一法，不取六塵境界，故名逆
J31nB269_p0716c25║流。乃至羅漢，不取一法，以是義故，名阿羅漢。」
J31nB269_p0716c26║入流者，四果名為聖人，今從凡夫刱入聖類，故
J31nB269_p0716c27║流類也。預，廁也。秖由下，釋得名。所以入者，取著
J31nB269_p0716c28║義，若取六塵即滯凡流，不取六塵名入聖流，是
J31nB269_p0716c29║知功過在人，不在六塵境界，據此則何有別法
J31nB269_p0716c30║而為所入耶？論云下，引證上義。不取一法者，不
J31nB269_p0717a01║唯六塵也。名逆流者，逆凡流也。謂若取六塵即
J31nB269_p0717a02║入凡流逆聖流，既不取著即入聖流逆凡流也。
J31nB269_p0717a03║乃至下，例明餘果。初果尚爾，況餘果耶？
J31nB269_p0717a04║●二、商較果證。
J31nB269_p0717a05║然非不取無為自果，但於證時離取我等煩惱，是
J31nB269_p0717a06║故無如是心：我能得果。若起如是心：我能得果。即
J31nB269_p0717a07║為著我等。
J31nB269_p0717a08║或問：既皆不取，應亦不證。故此釋也。但於下，轉
J31nB269_p0717a09║釋，意明但無取心，非謂不證。若起下，反明凡夫
J31nB269_p0717a10║著我既由起心，聖人無我必不起也。
J31nB269_p0717a11║●三、結斷疑情。
J31nB269_p0717a12║故知得果是不取義，何得疑云是取？
J31nB269_p0717a13║空生本謂證果是取故生疑，今明無取方成證
J31nB269_p0717a14║義，永異所疑也。若準斷疑，斯文已畢。以四果是
J31nB269_p0717a15║小乘賢聖修證行位，是故經中具而明也。然此
J31nB269_p0717a16║四果復有四向，謂向於果故，即須陀洹向等。於
J31nB269_p0717a17║四果之中，初為見道，次二修道，後一無學道。且
J31nB269_p0717a18║初修行得入見道，謂十六心斷三界四諦下八
J31nB269_p0717a19║十八使分別麤惑，得初果證。謂三界各有四諦，
J31nB269_p0717a20║每諦下各有煩惱，即貪、瞋、癡、慢、疑、身見、邊見、邪
J31nB269_p0717a21║見、見取、戒禁取。四諦之下，或具或闕，故成八十
J31nB269_p0717a22║八使。《雜心論》云：苦下具一切，集滅除三見，道除
J31nB269_p0717a23║於二見，上界不行恚。謂初句即欲界，苦諦下全
J31nB269_p0717a24║具十使。次句即集、滅二諦下各除三見，即身、邊
J31nB269_p0717a25║二見及戒禁取。所以除此三者，緣身是苦本，觀
J31nB269_p0717a26║苦已斷身見，邊見依身而起故亦隨亡。無戒禁
J31nB269_p0717a27║取者，以集諦不計非道為道，滅諦又非修位，是
J31nB269_p0717a28║故皆無戒禁取。道當修位，卻或有之，故不除矣。
J31nB269_p0717a29║故云道除於二見，不除戒禁也。由是苦下具十，
J31nB269_p0717a30║集、滅二諦下各七，通前即二十四，道諦下八，合
J31nB269_p0717b01║三十二。後句云上界不行恚，即於二四諦下，各
J31nB269_p0717b02║除一瞋，每界各有二十八，共成五十六，兼下欲
J31nB269_p0717b03║界三十二，即都合為八十八也。云何十六心？謂
J31nB269_p0717b04║欲界四諦下，各一忍一智，以成八心。又合上二
J31nB269_p0717b05║界為一四諦，類下欲界觀斷，亦各一忍一智，以
J31nB269_p0717b06║成八心，二八即為十六心也。忍即無間道，是正
J31nB269_p0717b07║斷惑時。智即解脫道，是斷了時。所謂苦法智忍、
J31nB269_p0717b08║苦法智，苦類智忍、苦類智，乃至道法智忍、道法
J31nB269_p0717b09║智，道類智忍、道類智。斷至十五心道類智忍名
J31nB269_p0717b10║初果向，至第十六心道類智時名證初果，入於
J31nB269_p0717b11║見道，為須陀洹。分別麤惑一時頓斷，猶如劈竹
J31nB269_p0717b12║三節並開，即以見諦八智為初果體。初果行相，
J31nB269_p0717b13║略明如是。餘之三果，佇見次文。
J31nB269_p0717b14║○二、一來果。
J31nB269_p0717b15║須菩提！於意云何？斯陀含能作是念：我得斯陀含果
J31nB269_p0717b16║不？須菩提言：不也，世尊！何以故？斯陀含名一往來，而
J31nB269_p0717b17║實無往來，是名斯陀含。
J31nB269_p0717b18║問答及徵意，皆同上釋。意明斯陀含者，但於人
J31nB269_p0717b19║間天上一度往來，雖復往來，實無往來之者，只
J31nB269_p0717b20║約此義，名斯陀含。
J31nB269_p0717b21║斯陀含，此云一來，斷欲界六品修惑，從此命終，一
J31nB269_p0717b22║往天上，一來人間，便得阿羅漢果，故名一來。而實
J31nB269_p0717b23║無來者，已悟無我，誰能往來？
J31nB269_p0717b24║斷惑者，謂欲界修惑有四，即貪、瞋、癡、慢，此是俱
J31nB269_p0717b25║生細惑，任運起者障於修道，以難斷故分為九
J31nB269_p0717b26║品，所謂上上乃至下下。此九品惑二三果人斷
J31nB269_p0717b27║之，斷至五品名二果向，斷六品盡名第二果。故
J31nB269_p0717b28║《俱舍》云「斷至五二向，斷六一來果。」一往等者，以
J31nB269_p0717b29║九品修惑能潤欲界七生，謂上上品潤兩生，次
J31nB269_p0717b30║三各一生，次二品共一生，下三品共一生。今斷
J31nB269_p0717c01║六品已損六生，猶殘下三品潤欲界一生，是故
J31nB269_p0717c02║一往天上，更須一來人間受生斷餘惑也。便得
J31nB269_p0717c03║等者，問：據此次第合是第三，云何僭言便得羅
J31nB269_p0717c04║漢？答：所言便得羅漢等者，非謂逾越不證第三，
J31nB269_p0717c05║但約欲界惑盡往而不來，望一去說故云便得
J31nB269_p0717c06║等也。不若改便得為直至。何也？餘下三品一生
J31nB269_p0717c07║斷盡便往羅漢，即不須前來和會也。故名下，結
J31nB269_p0717c08║成第二果，即以見道八品無為及修道六品無
J31nB269_p0717c09║為為此果體。無我等者，由無我故不計去來，非
J31nB269_p0717c10║謂不去不來。但不計去來之者，其猶魯般匠士
J31nB269_p0717c11║刻木為人，雖復驅使往來，實無情慮所計。
J31nB269_p0717c12║○三、不來果。
J31nB269_p0717c13║須菩提！於意云何？阿那含能作是念：我得阿那含果
J31nB269_p0717c14║不？須菩提言：不也，世尊！何以故？阿那含名為不來，而
J31nB269_p0717c15║實無不來，是故名阿那含。
J31nB269_p0717c16║問答徵意亦同。上釋意云：阿那含者，一往天上
J31nB269_p0717c17║更不再來，雖爾不來亦無不來之者，但約此義
J31nB269_p0717c18║名阿那含。
J31nB269_p0717c19║阿那含，此云不來，亦云不還。斷欲界九品修惑盡，
J31nB269_p0717c20║命終一往天上，更不還來下界，故云不來。而實無
J31nB269_p0717c21║不來，義同前釋。
J31nB269_p0717c22║不來、不還，蓋是一義。斷惑等者，謂前九品惑中，
J31nB269_p0717c23║餘下三品斷至八品，名三果向；斷九品盡，名第
J31nB269_p0717c24║三果。故《俱舍》云「斷惑七八品，名第三果向；九品
J31nB269_p0717c25║全斷盡，即得不還果。」更不還者，欲界修惑但餘
J31nB269_p0717c26║三品，三品煩惱共潤一生，今已斷之，更無惑潤，
J31nB269_p0717c27║杜絕紆絆，故無再來。故云下，結成第三果，即以
J31nB269_p0717c28║見道八品無為及修道九品無為為此果體。此
J31nB269_p0717c29║二、三果人斷惑，猶如截木，橫斷而已。知之同前
J31nB269_p0717c30║者，合云已悟無我，誰能往來？
J31nB269_p0718a01║○四、不生果。●疏二：初、辨得名。
J31nB269_p0718a02║阿羅漢，此釋有三：一、無賊，三界見修煩惱盡故；二、
J31nB269_p0718a03║不生，不受後有故；三、應供，應受人天廣大供養故。
J31nB269_p0718a04║三釋者，由有三義故存梵音。無賊者，意以煩惱
J31nB269_p0718a05║為賊，謂斷人慧命劫功德財，致使行人失於聖
J31nB269_p0718a06║道，流迸生死曠野，不達涅槃寶所，為害頗深故
J31nB269_p0718a07║名為賊。見修等者，謂上二界各有三種修惑，謂
J31nB269_p0718a08║貪、癡、慢。此惑微細難除，故約八地分之，每地分
J31nB269_p0718a09║成九品，都合七十二品，每品各有一無間一解
J31nB269_p0718a10║脫，斷至七十一品名阿羅漢向，斷七十二品惑
J31nB269_p0718a11║盡成阿羅漢。此果斷惑如登樓臺漸陟漸高，見
J31nB269_p0718a12║修合論兼欲界一地，總以八十九品無為為此
J31nB269_p0718a13║果體。若約四果有為出體者，即初果唯取道類
J31nB269_p0718a14║智一解脫道為體，第二唯取斷欲界九品修惑
J31nB269_p0718a15║中第六品一解脫道為體，三果唯取第九品一
J31nB269_p0718a16║解脫道為體，羅漢唯取有頂地第九品中一解
J31nB269_p0718a17║脫道盡智為體。所言無為即離繫果，有為即等
J31nB269_p0718a18║流果。不生等者，謂我生已盡、梵行已立、所作已
J31nB269_p0718a19║辦、不受後有。然前三句即是盡智，後句即是無
J31nB269_p0718a20║生智，謂不向三界之中受有苦身也。以世間因
J31nB269_p0718a21║亡果喪，出世間因成果證故。應受等者，為超出
J31nB269_p0718a22║人天故堪受人天供養，若或一種淪溺，寧堪供
J31nB269_p0718a23║之？故《俱舍》云「供養阿羅漢，得現在福報，蓋由業
J31nB269_p0718a24║煩惱盡福田勝故。」當知未出三界受他供養者，
J31nB269_p0718a25║大須隨順出離，豈得安然免之哉？
J31nB269_p0718a26║●二、分科釋，三，如疏列。
J31nB269_p0718a27║○文三：初、舉所得以問。
J31nB269_p0718a28║須菩提！於意云何？阿羅漢能作是念：我得阿羅漢道
J31nB269_p0718a29║不？○二、明無取以答。
J31nB269_p0718a30║須菩提言：不也，世尊！何以故？實無有法名阿羅漢。世
J31nB269_p0718b01║尊！若阿羅漢作是念：我得阿羅漢道。即為著我、人、眾
J31nB269_p0718b02║生、壽者。
J31nB269_p0718b03║上問意，此答及徵意，俱準前可知。釋意云：阿羅
J31nB269_p0718b04║漢者，無煩惱，不受生，應供養，以是義故，名阿羅
J31nB269_p0718b05║漢。除此之外，更無一法名阿羅漢。若阿下，反釋
J31nB269_p0718b06║云：若或作念言：「我得阿羅漢果。」便著我人等相，
J31nB269_p0718b07║則與凡夫何所異哉？由此驗知，的無是念。
J31nB269_p0718b08║○三、引己證令信。
J31nB269_p0718b09║此則以己方人也，亦令眾生皆亡是念，入於聖
J31nB269_p0718b10║道故。
J31nB269_p0718b11║○初、明佛先印。
J31nB269_p0718b12║世尊！佛說我得無諍三昧人中最為第一，是第一離
J31nB269_p0718b13║欲阿羅漢。
J31nB269_p0718b14║意云：佛於往日曾說於我，得是三昧人中第一。
J31nB269_p0718b15║無諍者，不惱眾生，能令眾生不起煩惱，故佛讚之。
J31nB269_p0718b16║十弟子中，善現第一離欲者。三界煩惱但有貪心
J31nB269_p0718b17║盡名為欲，非唯欲界。
J31nB269_p0718b18║不惱等者，若人嫌立，則復為坐，乃至不向貧家
J31nB269_p0718b19║乞食，皆為不惱他也。能令下，釋。既不惱之，煩惱
J31nB269_p0718b20║何起？第一等者，謂十大弟子各有一能，皆稱第
J31nB269_p0718b21║一，即迦葉頭陀、阿難多聞、舍利弗智慧、目連神
J31nB269_p0718b22║通、羅睺羅密行、阿那律天眼、富樓那說法、迦旃
J31nB269_p0718b23║延論義、優波離持律、須菩提解空。今言無諍者，
J31nB269_p0718b24║秖由解空得無諍故。亦如夫子十哲各有能事，
J31nB269_p0718b25║謂德行：顏淵、閔子騫、冉伯牛、仲弓；言語：宰我、子
J31nB269_p0718b26║貢；政事：冉有、季路；文學：子游、子夏。離欲等者，謂
J31nB269_p0718b27║貪使煩惱通於三界，斷盡此貪方真離欲也。問：
J31nB269_p0718b28║若然者，則但是羅漢皆斷三界煩惱，云何善現
J31nB269_p0718b29║稱第一耶？答：所言第一者，蓋約無諍，不約離欲
J31nB269_p0718b30║也。故經云「我得無諍三昧，人中最為第一。」又魏
J31nB269_p0718c01║經云「我若作念，世尊則不記我無諍行第一。」意
J31nB269_p0718c02║者，以空生獨得無諍三昧故，於諸離欲羅漢之
J31nB269_p0718c03║中稱為第一也。
J31nB269_p0718c04║○二、彰己不取。
J31nB269_p0718c05║我不作是念：我是離欲阿羅漢。
J31nB269_p0718c06║意云：佛雖讚我，我於此時輒無是念。
J31nB269_p0718c07║○三、卻釋佛意。
J31nB269_p0718c08║世尊！我若作是念：我得阿羅漢道。世尊則不說須菩
J31nB269_p0718c09║提是樂阿蘭那行者；以須菩提實無所行，而名須菩
J31nB269_p0718c10║提是樂阿蘭那行。
J31nB269_p0718c11║意云：若我當此之時，作如是念：我得阿羅漢果。
J31nB269_p0718c12║佛則不說我為樂寂靜者；只緣不作是念，故佛
J31nB269_p0718c13║讚之。無所行者，即不作念也。故此中反說即言
J31nB269_p0718c14║若作是念，順釋即言實無所行。
J31nB269_p0718c15║論云「離二種障：一、煩惱障，得阿羅漢故離；二、三昧
J31nB269_p0718c16║障，得無諍故離。故無所行。」阿蘭那者，此云寂靜。
J31nB269_p0718c17║離煩惱障者，謂貪等十使，麤細盡除。離三昧障
J31nB269_p0718c18║者，三昧是定，障即是惑。三昧之障，依主釋也。不
J31nB269_p0718c19║同煩惱即障，持業釋故。然此二障，離各有由。離
J31nB269_p0718c20║煩惱障，得羅漢故；離三昧障，得無諍故。寂靜者，
J31nB269_p0718c21║寂靜即是無諍定，意言須菩提是樂寂靜之者。
J31nB269_p0718c22║○五、斷釋迦然燈取說疑。●疏二：初、隨章敘疑。
J31nB269_p0718c23║論云「釋迦昔於然燈佛所受法，彼佛為此佛說法，
J31nB269_p0718c24║云何言不可取不可說？」
J31nB269_p0718c25║初二句先述疑意，即釋迦因中為善慧仙人，蒙
J31nB269_p0718c26║然燈如來授記云：「汝於來世當得作佛，號釋迦
J31nB269_p0718c27║牟尼。」由此增進入第八地，故云受法。廣有因緣，
J31nB269_p0718c28║如第十二中說。云何下，指疑起處，便結成疑。此
J31nB269_p0718c29║亦從前第三中來，以彼文云如來所說法皆不
J31nB269_p0718c30║可取、不可說故。●二、依經斷疑。
J31nB269_p0719a01║斷者。
J31nB269_p0719a02║佛告須菩提：於意云何？如來昔在然燈佛所，於法有
J31nB269_p0719a03║所得不？不也，世尊！如來在然燈佛所，於法實無所得。
J31nB269_p0719a04║問意云：於汝意中如何？謂我昔於然燈佛所，於
J31nB269_p0719a05║授記言說之中，有法為所得？為無所得？答意云：
J31nB269_p0719a06║如來昔在然燈佛所，於授記言說之中，實無法
J31nB269_p0719a07║為所得。
J31nB269_p0719a08║於法實無所得者，然燈佛說，說是語言。釋迦所聞，
J31nB269_p0719a09║唯聞語言，語言非實智證法。故論云「釋迦於然燈
J31nB269_p0719a10║所，言語所說，不取證法。以是義故，顯彼證智不可
J31nB269_p0719a11║說、不可取。」
J31nB269_p0719a12║說是語言等者，以是語言，故無所得。語言非實
J31nB269_p0719a13║者，謂語言從緣，緣無自性，舉體全空，空故無得
J31nB269_p0719a14║也。斯則聞而無聞，說而無說。智證法者，釋得記
J31nB269_p0719a15║之由也。意明但以自無分別智，證自無差別理，
J31nB269_p0719a16║智與理冥，境與神會，豈有所說所得耶？論云下，
J31nB269_p0719a17║引證上義。證法離言說相，故不可說；證法離心
J31nB269_p0719a18║緣相，故不可取也。
J31nB269_p0719a19║○六、斷嚴土違於不取疑。●疏二：初、隨章敘疑。
J31nB269_p0719a20║論云「若法不可取，云何諸菩薩取莊嚴淨土？云何
J31nB269_p0719a21║自受法王身？」
J31nB269_p0719a22║初句指疑起處，此亦從前第三中來。云何下，結
J31nB269_p0719a23║成疑也。既興功運行六度齊修，迴向發心嚴淨
J31nB269_p0719a24║佛土，此若非取則孰為取耶？佛身之疑意亦同
J31nB269_p0719a25║此，以是二報不相離故，故論文中二疑雙敘，然
J31nB269_p0719a26║今此科但斷一種。●二、依經斷疑，三，如疏列。
J31nB269_p0719a27║○斷之文三：初、舉取相莊嚴問。
J31nB269_p0719a28║須菩提！於意云何？菩薩莊嚴佛土不？
J31nB269_p0719a29║意云：菩薩取形相莊嚴佛土不？
J31nB269_p0719a30║佛意欲明法性真土，故問取形相莊嚴土不？
J31nB269_p0719b01║空生本疑有取，佛意欲顯無取，取與無取，在於
J31nB269_p0719b02║性相二土，故且舉相問之，試其解不？
J31nB269_p0719b03║二、釋離相莊嚴答。
J31nB269_p0719b04║不也，世尊。何以故？莊嚴佛土者即非莊嚴，是名莊嚴。
J31nB269_p0719b05║意云：不取相莊嚴佛土也。徵意云：以何義故不
J31nB269_p0719b06║取相莊嚴佛土？釋意云：不以相莊嚴是真實莊
J31nB269_p0719b07║嚴也。
J31nB269_p0719b08║偈云：「智習唯識通，如是取淨土，非形第一體，非嚴
J31nB269_p0719b09║莊嚴意。」論釋云「諸佛無有莊嚴國土事，唯真實智
J31nB269_p0719b10║慧習識通達，故不可取。莊嚴有二：一、形相，二、第一
J31nB269_p0719b11║義相。非嚴者，無形相故。莊嚴意者，即是第一莊嚴，
J31nB269_p0719b12║以一切功德成就莊嚴故。」
J31nB269_p0719b13║偈中前三句正釋經，後一句即卻釋偈之第三
J31nB269_p0719b14║句也。又前兩句釋經中莊嚴佛土者，非形釋即
J31nB269_p0719b15║非莊嚴，第一體釋是名莊嚴。非嚴顯偈中非形，
J31nB269_p0719b16║莊嚴意顯偈中第一體，此但指配其文義，意即
J31nB269_p0719b17║邐迆次顯。論釋下，轉釋偈文。諸佛下至不可取，
J31nB269_p0719b18║釋偈之前半，謂修習無分別智，通達唯識真實
J31nB269_p0719b19║之性，此則以智契如名為莊嚴，即是無取之義，
J31nB269_p0719b20║所疑有取自此釋遣。莊嚴有二下，釋後半。先列
J31nB269_p0719b21║二土，形相即法相土，謂金地寶池等，以要言之
J31nB269_p0719b22║但有所見聞皆屬形相。第一義即法性土，謂離
J31nB269_p0719b23║一切相無所見聞即真如理是。非嚴下，正釋，即
J31nB269_p0719b24║以後第三句為出所以，由是故得非嚴及莊嚴
J31nB269_p0719b25║也。非嚴即揀法相土非今所嚴之者，當於經中
J31nB269_p0719b26║即非莊嚴也。莊嚴意，即顯法性土是。此所嚴之
J31nB269_p0719b27║者，當於經中是名莊嚴，所謂顯發過恒河沙數
J31nB269_p0719b28║功德而為莊嚴。如金作器，器非外來，即以此器
J31nB269_p0719b29║反嚴於金。是故前引論云「諸佛無有莊嚴國土
J31nB269_p0719b30║事」等。是則於諸嚴中更無過者，故云第一莊嚴
J31nB269_p0719c01║等也。言意者，即指非形第一體，是非嚴莊嚴之
J31nB269_p0719c02║意也。意，即所以也。問：諸佛身土，必須性相具足，
J31nB269_p0719c03║方為了義。今既唯嚴於性，豈不闕於相耶？答：身
J31nB269_p0719c04║土之相，唯心之影，心淨方能現之。苟能清淨其
J31nB269_p0719c05║心，身土自然顯現。其猶磨鏡，塵盡像生，自然如
J31nB269_p0719c06║然，故非造作。故《唯識》云「大圓鏡智，能現能生身
J31nB269_p0719c07║土智影。況是即相亡相，非謂棄相取性。但無執
J31nB269_p0719c08║情，何礙於相？」然以經宗無相，此義稍增，首末皆
J31nB269_p0719c09║爾。用心之相，如次所明。
J31nB269_p0719c10║○三、依淨心莊嚴勸。
J31nB269_p0719c11║是故，須菩提！諸菩薩摩訶薩應如是生清淨心，不應
J31nB269_p0719c12║住色生心，不應住聲、香、味、觸、法生心，應無所住而生
J31nB269_p0719c13║其心。
J31nB269_p0719c14║意云：以是義故，汝諸菩薩應生無住清淨之心。
J31nB269_p0719c15║論云「若人分別佛土是有為形相，而言我成就者，
J31nB269_p0719c16║彼住於色等境中。為遮此故，故云應如是生清淨
J31nB269_p0719c17║心，不應住色等也。而生其心者，則是正智，此是真
J31nB269_p0719c18║心。若都無心，便同空見。」
J31nB269_p0719c19║若人等者，先敘所遮之心。意以形相為真佛土，
J31nB269_p0719c20║由是見故便欲形相莊嚴，故云我成就等。彼住
J31nB269_p0719c21║下，顯失也。意明本欲嚴淨，如何卻生染心？以住
J31nB269_p0719c22║色等即生死心，何名淨耶？為遮下，躡前所遮，引
J31nB269_p0719c23║起經意。既以不住色等為清淨心，當知住於色
J31nB269_p0719c24║等誠為染矣。正智者，無住之心既是正智，當知
J31nB269_p0719c25║有住所生之心同為妄識。此中正智而言生者，
J31nB269_p0719c26║所謂顯發，非刱然而生。故《大經》云「於一切法不
J31nB269_p0719c27║生，是般若波羅蜜生也。」以此般若不生不滅，故
J31nB269_p0719c28║云真心。若都下，顯意遮過。恐墮空見，故令生此
J31nB269_p0719c29║真心。天真之心本無生滅，但緣住境即不相應，
J31nB269_p0719c30║亦非斷滅。心若不住，般若了然，亦非生起。恐人
J31nB269_p0720a01║迷此，故為顯而遮之。是則前令不住色等是遮
J31nB269_p0720a02║有，後令生心是遮無。既離有無即名中道，如斯
J31nB269_p0720a03║體達是真莊嚴，何有佛土而不清淨？故《淨名》云
J31nB269_p0720a04║「欲淨佛土當淨其心，隨其心淨即佛土淨。」淨其
J31nB269_p0720a05║心者即離有無也。
J31nB269_p0720a06║○七、斷受得報身有取疑。●疏二：初、隨章指疑。
J31nB269_p0720a07║疑意如前。
J31nB269_p0720a08║疑起之意前章已敘。問：此與第三何別？答：前化
J31nB269_p0720a09║此報，故不同也。緣前聞應化非真故無有取，便
J31nB269_p0720a10║云報身是實應有取心，是故此疑躡彼第三而
J31nB269_p0720a11║起也。●二、依經斷疑，二，如疏列。
J31nB269_p0720a12║○斷之文二：初、問答斷疑。
J31nB269_p0720a13║須菩提！譬如有人，身如須彌山王。於意云何，是身為
J31nB269_p0720a14║大不？須菩提言：甚大，世尊！何以故？佛說非身，是名大
J31nB269_p0720a15║身。
J31nB269_p0720a16║問答可知。徵意云：以何義故名之為大？釋意云：
J31nB269_p0720a17║非有漏有為身，是無漏無為身。若準無著，則全
J31nB269_p0720a18║異於此。大抵首末皆依二諦而釋也。今此疏中
J31nB269_p0720a19║有依天親、有依無著，則此一段且依天親也。
J31nB269_p0720a20║●疏二：初、總釋喻旨。
J31nB269_p0720a21║論云「如須彌山王，勢力高遠，故名為大，而不取我
J31nB269_p0720a22║是山王，以無分別故。報佛亦如是，以得無上法王
J31nB269_p0720a23║體，故名大，而不取我是法王，以無分別故。」故偈云：
J31nB269_p0720a24║「如山王無取，受報亦復然。」
J31nB269_p0720a25║高遠等者，謂下據金輪高八萬由旬，六萬諸山
J31nB269_p0720a26║而為眷屬，故名為大。故《華嚴疏》云「須彌橫海落
J31nB269_p0720a27║群峰之高。」而不取等者，彼山雖大，四寶所成，五
J31nB269_p0720a28║位法中色法所攝，三性之內無記性收，豈有分
J31nB269_p0720a29║別而取為王也。報佛下，正明所喻。謂進修多劫
J31nB269_p0720a30║福智圓明純淨無垢，更無過此故云無上，獨王
J31nB269_p0720b01║法界故號法王。大有二義：一、約體，身智廓周故；
J31nB269_p0720b02║二、約位，諸聖莫及故。無分別者，非如色法是無
J31nB269_p0720b03║記性，但以三祇修習萬慮都亡，如智寂然故無
J31nB269_p0720b04║分別。偈云下，以偈結也。
J31nB269_p0720b05║●二、別解非身，二：初、牒經略指。
J31nB269_p0720b06║非身名身者，非有漏有為身，是無漏無為身。
J31nB269_p0720b07║無漏無為者，無漏則揀異世間，無為則表非生
J31nB269_p0720b08║滅。問：今明報身，即合有為無漏，云何此說無為
J31nB269_p0720b09║耶？答：此據實教不約權宗，故是無為也。故《淨名》
J31nB269_p0720b10║云「佛身無為，不墮諸數；佛身無漏，諸漏已盡」也。
J31nB269_p0720b11║●二、引論廣釋，二：初、引本偈。
J31nB269_p0720b12║故偈云：「遠離於諸漏，及有為法故。」
J31nB269_p0720b13║此偈標遠離有為有漏，意顯唯有無漏法體。
J31nB269_p0720b14║●二、引論文，三：初、雙標。
J31nB269_p0720b15║論云「若如是，即無有物；若如是，即名有物。」
J31nB269_p0720b16║若如是者，指經徵起以標也。●二、雙釋。
J31nB269_p0720b17║以唯有清淨身故，以遠離有為法故。
J31nB269_p0720b18║清淨身即法身也。此釋有物之句，即是經中是
J31nB269_p0720b19║名大身也。問：此說報身，云何言法？答：以法報合
J31nB269_p0720b20║說二身不殊，以此實教理智無二，故得云耳。以
J31nB269_p0720b21║遠離下，釋無物之句也，即是經中佛說非身也。
J31nB269_p0720b22║法身既是無為，則離有為生滅，有為尚離況有
J31nB269_p0720b23║漏耶？故此釋文不言諸漏。●三、雙結。
J31nB269_p0720b24║以是義故，實有我體，以不依他緣住故。
J31nB269_p0720b25║謂以是遠離及唯有故，顯得法身真我，無漏無
J31nB269_p0720b26║為，不生不滅，湛然清淨，故有實體，名為有物。不
J31nB269_p0720b27║如凡夫遍計之我，有漏有為，即生即滅，如彼夢
J31nB269_p0720b28║幻，無有實體也。以不依下，結無有物，亦是重顯
J31nB269_p0720b29║所以也。以不依於五蘊有為之緣而住，唯如如
J31nB269_p0720b30║及如如智獨存，故有實我。當知凡夫皆依五蘊
J31nB269_p0720c01║有為緣住，五蘊尚假，況所計我耶？緣法非己，故
J31nB269_p0720c02║云依他也。
J31nB269_p0720c03║○二、校量顯勝，二：初、約外財校量廣顯經勝，二：初、校
J31nB269_p0720c04║量勝劣，三：初、約多河以辨沙。
J31nB269_p0720c05║須菩提！如恒河中所有沙數，如是沙等恒河。於意云
J31nB269_p0720c06║何？是諸恒河沙寧為多不？須菩提言：甚多，世尊！但諸
J31nB269_p0720c07║恒河尚多無數，何況其沙。
J31nB269_p0720c08║恒河者，從阿耨池東面流出，周四十里，沙細如麵，
J31nB269_p0720c09║金沙混流。佛多近此說法，故取為喻。
J31nB269_p0720c10║阿耨池者，此贍部洲從中向北有九黑山，次有
J31nB269_p0720c11║大雪山，次有香醉山。於雪北香南有阿耨池，此
J31nB269_p0720c12║云無熱惱，縱廣五十由旬，八功德水充滿其中。
J31nB269_p0720c13║於中四面各出一大河，東名殑伽河，繞池一匝
J31nB269_p0720c14║流入東海。南信度河，西縛芻，北徙多，皆繞池一
J31nB269_p0720c15║匝，如次入南西北海。今經恒河，即殑伽也。言恒
J31nB269_p0720c16║者，譯者訛也。周四十里者，謂初出池口處也。佛
J31nB269_p0720c17║多下，出取喻之由。然說此經時但在祇園，餘說
J31nB269_p0720c18║法時多近於彼，故以喻也。
J31nB269_p0720c19║○二、約多沙以彰福。
J31nB269_p0720c20║須菩提！我今實言告汝，若有善男子、善女人，以七寶
J31nB269_p0720c21║滿爾所恒河沙數三千大千世界，以用布施，得福多
J31nB269_p0720c22║不？須菩提言：甚多，世尊！
J31nB269_p0720c23║論云「前已說喻，何故復說？」偈云：「說多義差別，亦成
J31nB269_p0720c24║勝校量，後福過於前，故重說勝喻。」何故不先說此
J31nB269_p0720c25║喻？為漸化眾生，令信上妙義故。又前未顯以何等
J31nB269_p0720c26║勝功德能得菩提故。
J31nB269_p0720c27║論云等者，徵也。謂三疑之後、四果之前已說寶
J31nB269_p0720c28║施之喻，今復說者豈不重耶？偈云下，釋也。謂前
J31nB269_p0720c29║說一三千界寶施，此說無量三千界寶施，雖則
J31nB269_p0720c30║總是多義、總是勝校量，然其後其即多中之多、
J31nB269_p0721a01║勝中之勝，故重說也。斯則言說重而義意不重。
J31nB269_p0721a02║何故下，轉難。意云：何不於前文中便說此喻耶？
J31nB269_p0721a03║為漸下，約人通也。謂機淺法深頓說難信，漸次
J31nB269_p0721a04║誘引令知勝德。又前下，約法通也。謂前喻之前
J31nB269_p0721a05║未說四果無心、釋迦無得，嚴淨國土不嚴而嚴，
J31nB269_p0721a06║修證佛身無證而證，是故校量之喻亦未能勝。
J31nB269_p0721a07║後乃既明斯義法理兼深，由是校量之喻亦復
J31nB269_p0721a08║殊勝，或可出生佛法之義亦在前喻之後也。況
J31nB269_p0721a09║後釋所以中五段經文亦屬於此，思之。
J31nB269_p0721a10║○三、約多福以顯勝。
J31nB269_p0721a11║佛告須菩提：若善男子、善女人，於此經中乃至受持
J31nB269_p0721a12║四句偈等為他人說，而此福德勝前福德。
J31nB269_p0721a13║施感生死，經趣菩提，大意同前。
J31nB269_p0721a14║大意同前者，即福不趣菩提，二能趣菩提是也。
J31nB269_p0721a15║○二、釋勝所以，五：初、尊處歎人勝，三：初、明處可敬。
J31nB269_p0721a16║復次，須菩提！隨說是經乃至四句偈等，當知此處一
J31nB269_p0721a17║切世間天、人、阿修羅，皆應供養如佛塔廟。
J31nB269_p0721a18║《大般若》說「天帝不在，諸天若來，但見空座，盡皆作
J31nB269_p0721a19║禮，供養而去。」窣堵波，此云高顯。塔者，邊國訛語，廟
J31nB269_p0721a20║貌也，於塔中安佛形貌。
J31nB269_p0721a21║大般若等者，引事證也。帝釋每於善法堂中為
J31nB269_p0721a22║天眾說般若波羅蜜法，或有時不在，諸天若到
J31nB269_p0721a23║皆向座恭敬作禮，為重於法乃尊於處故。高顯
J31nB269_p0721a24║者，以尊人故令處高顯，俾遠近皆見敬而生福
J31nB269_p0721a25║也。形貌等者，塔中有佛形貌，人見必生敬心，見
J31nB269_p0721a26║於說法之處亦如見佛形貌。若梵語制多，此云
J31nB269_p0721a27║靈廟，或云可供養處，與此大同。
J31nB269_p0721a28║○二、顯人獲益。
J31nB269_p0721a29║何況有人盡能受持讀誦？須菩提！當知是人成就最
J31nB269_p0721a30║上第一希有之法。
J31nB269_p0721b01║意云：宣說四句之處，尚得天人供養，何況盡此
J31nB269_p0721b02║經文能受持耶？所獲勝益，如經敘之。
J31nB269_p0721b03║前四句猶勝，況此盡能受持，故最上等也。
J31nB269_p0721b04║前四句等者，據此經意望於前段有二勝劣。何
J31nB269_p0721b05║者？為前說其處，此說於人；前明四句偈，此明盡
J31nB269_p0721b06║受持。由是前則劣中之劣，此乃勝中之勝，反覆
J31nB269_p0721b07║而言故云何況也。最上等者，等於第一希有也。
J31nB269_p0721b08║最上者，法身也，無漏無為絕上上故。第一者，報
J31nB269_p0721b09║身也，眾聖中尊更無過故。希有者，化身也，如前
J31nB269_p0721b10║所說四種事故。意明受持讀誦具獲三身功德
J31nB269_p0721b11║圓滿也。有云：能趣菩提故云最上，勝出諸乘故
J31nB269_p0721b12║云第一，世間無比故云希有。
J31nB269_p0721b13║○三、顯處有佛。
J31nB269_p0721b14║若是經典所在之處，即為有佛，若尊重弟子。
J31nB269_p0721b15║意云：如此經文隨在何所，即為有佛及諸弟子。
J31nB269_p0721b16║經顯如來法身，依法則有報化。又一切賢聖，皆以
J31nB269_p0721b17║無為得名。經顯無為，必有賢聖尊重弟子。
J31nB269_p0721b18║經顯等者，明有佛及有之所以。謂報化必依法
J31nB269_p0721b19║身，法身又從經顯，既有能顯之教，必有所顯之
J31nB269_p0721b20║佛。又經是教法、佛是果法，果由理顯、理由行致，
J31nB269_p0721b21║斯則三佛備足、四法具圓，所在之處豈生輕劣？
J31nB269_p0721b22║又一切下，明有弟子之所以。三乘賢聖體是無
J31nB269_p0721b23║為，經顯無為故有賢聖。尊重者，謂證如者皆是
J31nB269_p0721b24║入理聖人，可尊可重故。若準魏經，即但言有佛
J31nB269_p0721b25║使人尊重，不言別有弟子，故彼文云「即為有佛
J31nB269_p0721b26║尊重似佛。」
J31nB269_p0721b27║○二、約義辨名勝。
J31nB269_p0721b28║爾時須菩提白佛言：世尊！當何名此經？我等云何奉
J31nB269_p0721b29║持？佛告須菩提：是經名為金剛般若波羅蜜，以是名
J31nB269_p0721b30║字汝當奉持。所以者何？須菩提！佛說般若波羅蜜，即
J31nB269_p0721c01║非般若波羅蜜。
J31nB269_p0721c02║問意云：未審此經有何名目？不有名目，如何奉
J31nB269_p0721c03║持？答文可知。徵意云：如來常說諸法名相皆空，
J31nB269_p0721c04║今特立此名者，有何所以？釋意云：我所立者，名
J31nB269_p0721c05║即無名。無名之名，豈違空義？為受持故，於無名
J31nB269_p0721c06║中強立名耳。
J31nB269_p0721c07║佛立經名約能斷惑，斷惑故勝也。則非般若者，無
J31nB269_p0721c08║著云：「對治如言執故。」
J31nB269_p0721c09║佛立等者，釋立名之因，因即所依之義，謂金剛
J31nB269_p0721c10║有能壞之義，般若有觀照之功，法喻雙彰故曰
J31nB269_p0721c11║金剛般若。其實亦約能堅之義以立，今且就用
J31nB269_p0721c12║釋之，具如題中及七義句中說也。斷惑故勝者，
J31nB269_p0721c13║眾生流轉為遭惑染，若斷惑染成佛無疑，豈不
J31nB269_p0721c14║勝乎？對治等者，約名顯義、義實名虛，若執虛名
J31nB269_p0721c15║安得實義？慮有斯執是故對治也。
J31nB269_p0721c16║○三、佛無異說勝。
J31nB269_p0721c17║須菩提，於意云何？如來有所說法不？須菩提白佛言：
J31nB269_p0721c18║世尊，如來無所說。
J31nB269_p0721c19║問意云：汝謂如來除所證之法外，更有別異之
J31nB269_p0721c20║說不？答意云：如來除所證之法外，更無別異之
J31nB269_p0721c21║說。此段躡於次前立名處。來意云：非唯立此經
J31nB269_p0721c22║名，名即無名。凡有所說，悉皆如此。又非我獨爾，
J31nB269_p0721c23║諸佛亦然。
J31nB269_p0721c24║無所說者，無別異增減之說，但如證而說。既如其
J31nB269_p0721c25║證，則無所說，三世佛皆然，故云無異說。故論云「無
J31nB269_p0721c26║有一法，唯獨如來說，餘佛不說。」無著云：「第一義不
J31nB269_p0721c27║可說。」
J31nB269_p0721c28║無別等者，謂釋迦一佛初中後說竟無別異增
J31nB269_p0721c29║減，然乃但據真實無差，不約言辭有異耳。但如
J31nB269_p0721c30║下，出所以也。凡有說時皆如其證，證中無說豈
J31nB269_p0722a01║有異耶？三世下，結通諸佛，以諸佛同證竟無二
J31nB269_p0722a02║源，不證則已、證則無別也。若未至極位在因地
J31nB269_p0722a03║中，隨其所說各各差別。何以故？所證不同故。如
J31nB269_p0722a04║地前地上十地節級不同，由是果人決無異說。
J31nB269_p0722a05║故云下，結成上義。既一佛多佛過去未來所說
J31nB269_p0722a06║皆同咸如其證，如證之說不亦勝乎？故論云下，
J31nB269_p0722a07║引證。唯獨等者，說般若能斷煩惱，無有一佛不
J31nB269_p0722a08║作此說，餘皆若此。第一等者，以諦理離言說相、
J31nB269_p0722a09║離名字相，故不可說。此證前，既如其證則無所
J31nB269_p0722a10║說也。然無著天親語雖似異，其意實同，既如其
J31nB269_p0722a11║證豈非第一義耶？
J31nB269_p0722a12║○四、施福劣塵勝。
J31nB269_p0722a13║須菩提！於意云何？三千大千世界所有微塵，是為多
J31nB269_p0722a14║不？須菩提言：甚多，世尊！須菩提！諸微塵，如來說非微
J31nB269_p0722a15║塵，是名微塵。如來說世界非世界，是名世界。
J31nB269_p0722a16║問答之文可見。釋意云：所言塵者，非煩惱塵，但
J31nB269_p0722a17║是地塵。所言世界者，非染因界，但是地塵界。此
J31nB269_p0722a18║即躡前校量中來。由前說河沙寶施不及持經，
J31nB269_p0722a19║惑者所聞未能誠信，所以如來特說此義，使其
J31nB269_p0722a20║明見優劣，用滌所疑。具下疏文，昭然可見。
J31nB269_p0722a21║論云「寶施福德是煩惱因，以能成就煩惱事故。地
J31nB269_p0722a22║塵無記非煩惱因，故塵勝施劣。」大雲云：「故諸地塵
J31nB269_p0722a23║則非貪等煩惱塵，是名無記地塵。如來說三千界
J31nB269_p0722a24║非煩惱染因界，是名地塵無記界。是則界為塵因，
J31nB269_p0722a25║塵不生煩惱；施為福因，福生煩惱。」
J31nB269_p0722a26║論云等，釋盡其意。意云：碎界為塵，塵上不起煩
J31nB269_p0722a27║惱；寶施得福，即有貪瞋，五欲自娛，無惡不造。故
J31nB269_p0722a28║相傳云：布施是第三生怨，所以塵界勝於寶施。
J31nB269_p0722a29║且塵界但不起過，尚得為勝，況受持此經，定招
J31nB269_p0722a30║佛果，豈可以為劣哉？由是相望，便有三重勝劣，
J31nB269_p0722b01║謂寶施不及塵界，塵界不及持經，持經尚勝於
J31nB269_p0722b02║塵界，豈得不如寶施？如百姓不如宰相，宰相不
J31nB269_p0722b03║如天子，天子尚勝於宰相，豈得不如百姓？喻中
J31nB269_p0722b04║天子最勝也，法中持經最勝也。經勝所以，豈不
J31nB269_p0722b05║昭然？大雲下，但對經文以揀法喻，更無別義。然
J31nB269_p0722b06║其意者，說微塵是塵，說貪等亦是塵，以俱有坌
J31nB269_p0722b07║汙之義故。說三千為界，說煩惱染因亦為界，以
J31nB269_p0722b08║皆有為因之義故。亦可三千是器界，煩惱是有
J31nB269_p0722b09║情界故也。今則揀非貪等塵及染因界，但是地
J31nB269_p0722b10║塵及三千界也。是則結釋上義，並如前說。
J31nB269_p0722b11║○五、感果離相勝。
J31nB269_p0722b12║須菩提，於意云何？可以三十二相見如來不？不也，世
J31nB269_p0722b13║尊。不可以三十二相得見如來。何以故？如來說三十
J31nB269_p0722b14║二相，即是非相，是名三十二相。
J31nB269_p0722b15║問答之文可知。徵意云：以何義故，不以三十二
J31nB269_p0722b16║相為法身如來？釋意云：如來說三十二相，非是
J31nB269_p0722b17║法身無為之相，但是化身有為之相故。
J31nB269_p0722b18║恐施寶者云：我施求佛，誰言煩惱？故此經云：可以
J31nB269_p0722b19║相為佛不？論云「持說此法能成菩提，勝彼福德。何
J31nB269_p0722b20║以故？彼相於佛菩提，非法身相故。經福能降施，福
J31nB269_p0722b21║得三十二相，意明經福降施，方得色相佛身。若但
J31nB269_p0722b22║寶施，即煩惱因。」
J31nB269_p0722b23║恐施等者，敘經起之意也。恐彼意云：若施不求
J31nB269_p0722b24║佛，即起煩惱。本為求佛，云何煩惱？彼所求者，即
J31nB269_p0722b25║是三十二相之身。為破此見，故復問之。持說下，
J31nB269_p0722b26║且標勝劣。謂寶施但得色相，持經即得菩提，故
J31nB269_p0722b27║云勝彼福德。何以故者，徵意云：既得三十二相，
J31nB269_p0722b28║何不得菩提？彼相下，釋也。理法身是菩提相，彼
J31nB269_p0722b29║三十二相非菩提相。所以言者，菩提無相故。由
J31nB269_p0722b30║法身即菩提相，非菩提相空矣。又於其中，法身
J31nB269_p0722c01║則勝，色身則劣。何以故？法身無為，真實性故；色
J31nB269_p0722c02║身有為，影像相故。然由持說因勝故，果中獲法
J31nB269_p0722c03║身；寶施因劣故，果中獲色身。故上標云：持說此
J31nB269_p0722c04║經，勝彼福德。經福下，轉遮謬解。恐施寶者，聞上
J31nB269_p0722c05║所說，便云：雖知色身劣於法身，寶施不如持說。
J31nB269_p0722c06║我以不能持說，不要法身，但將寶施成就色身，
J31nB269_p0722c07║相好既圓，則亦妙矣。為遮此見，故此云也。謂前
J31nB269_p0722c08║且約別義，分於因果，故說施感相身。若據實義
J31nB269_p0722c09║而論，空施不成相果。何者？由無智慧，隨相生情，
J31nB269_p0722c10║所施雖多，唯成有漏。縱得三十二相，但是轉輪
J31nB269_p0722c11║王，色相雖同，不名為佛。若能持說此經，則智慧
J31nB269_p0722c12║圓起，依慧行施，不住有空，以無漏因，獲無漏果。
J31nB269_p0722c13║如此三十二相，始得名為佛也。意明下，結釋上
J31nB269_p0722c14║義，不逾前說。
J31nB269_p0722c15║○二、約內財校量倍顯經勝，二：初、校量勝劣。
J31nB269_p0722c16║須菩提！若有善男子、善女人，以恒河沙等身命布施；
J31nB269_p0722c17║若復有人，於此經中，乃至受持四句偈等，為他人說，
J31nB269_p0722c18║其福甚多。
J31nB269_p0722c19║經意如文可知，但甚多之言，顯超命施之福也。
J31nB269_p0722c20║捨身勝於寶施，持說又勝捨命。
J31nB269_p0722c21║捨身等者，意恐人聞寶施不及受持，便謂以是
J31nB269_p0722c22║身外之財，所以劣於經福。若將身命布施必勝
J31nB269_p0722c23║受持，為破其見故有此文。沙數猶劣，況一身耶？
J31nB269_p0722c24║○二、釋勝所以，五：初、泣歎未聞深法勝。
J31nB269_p0722c25║爾時，須菩提聞說是經，深解義趣，涕淚悲泣而白佛
J31nB269_p0722c26║言：希有，世尊！佛說如是甚深經典，我從昔來所得慧
J31nB269_p0722c27║眼，未曾得聞如是之經。
J31nB269_p0722c28║意謂空生聞上所說，喜極成悲，泣涕連連，自宣
J31nB269_p0722c29║心曲：身為羅漢，已是多時，慧眼雖開，未聞斯教。
J31nB269_p0722c30║捨身之苦已感人心，何況更聞不及持說，是故悲
J31nB269_p0723a01║淚。論云「念彼身苦，尊重法故悲淚。慧眼人空也，未
J31nB269_p0723a02║聞法空也。」
J31nB269_p0723a03║捨身等者，悲泣之由。然有三意：一謂傷彼捨身
J31nB269_p0723a04║虛其功故。意云：捨命河沙，劣於持說，不達深旨，
J31nB269_p0723a05║勞而無功。二謂悲曩劫不逢遇故。意云：在凡不
J31nB269_p0723a06║聞，固當其分；自階聖果，亦未聞之。三謂慶今得
J31nB269_p0723a07║聞，喜極成悲。故善吉刱聞深法，非本所望，涕淚
J31nB269_p0723a08║交流，以彰極喜。今此疏中且明前一也。論云下，
J31nB269_p0723a09║引證。慧眼等者，謂空生混跡，寄位小乘。自證人
J31nB269_p0723a10║空已來，未聞法空之理，以法空是大乘所證境
J31nB269_p0723a11║故。然以此為經勝由者，有兩重意：一謂教若麤
J31nB269_p0723a12║淺，聞乃尋常；既感悲啼，乃知深妙。二謂常人啼
J31nB269_p0723a13║泣，未足為奇；善吉悲傷，當知最勝。勝之所以，不
J31nB269_p0723a14║亦明乎？
J31nB269_p0723a15║○二、淨心契實具德勝，二：初、正明。
J31nB269_p0723a16║世尊！若復有人得聞是經，信心清淨則生實相，當知
J31nB269_p0723a17║是人成就第一希有功德。
J31nB269_p0723a18║意云：若人聞此能生信心，此信若生不信諸法，
J31nB269_p0723a19║故云清淨。諸法既泯實相生焉，三身功德自此
J31nB269_p0723a20║周備，豈不勝耶？第一等者，如前所明經文存略，
J31nB269_p0723a21║故標二也。
J31nB269_p0723a22║論云「此中有實相，餘者非實相。」
J31nB269_p0723a23║此中，即般若教。餘者，即未說般若之前二乘人
J31nB269_p0723a24║天之教。所言實相者，即無相之相也，謂無我法
J31nB269_p0723a25║之相。以要言之，離一切相名為實相，故下文云
J31nB269_p0723a26║「離一切相即名諸佛」。言餘教所無者，謂人天教
J31nB269_p0723a27║中具足二執，小乘教內法相猶存，不可以二執
J31nB269_p0723a28║之相而為實相，故言餘者非實相。非猶無也。言
J31nB269_p0723a29║此有者，謂頓除二執雙顯二空，空病亦空二邊
J31nB269_p0723a30║皆離，中道斯顯名實相焉，故云此中有也。問：實
J31nB269_p0723b01║相之理教但能詮，云何信心便生實相？答：謂能
J31nB269_p0723b02║信此經必無二執，無二執處即是實相，非謂別
J31nB269_p0723b03║有實相生也。
J31nB269_p0723b04║○二、拂跡。
J31nB269_p0723b05║世尊！是實相者則是非相，是故如來說名實相。
J31nB269_p0723b06║意云：此實相者，體當勝義，但唯無相；名依世諦，
J31nB269_p0723b07║故言實相。
J31nB269_p0723b08║無著云：「為離實相分別想故。」
J31nB269_p0723b09║為離等者，恐聞實相之名，便生實相之想，想即
J31nB269_p0723b10║分別也。良以實相真妙，言念不及，雖假言念，唯
J31nB269_p0723b11║證相應，若起當情，但唯影像，恐認於此，故曰即
J31nB269_p0723b12║非也。
J31nB269_p0723b13║○三、信解三空同佛勝，三：初、總標信解。
J31nB269_p0723b14║世尊！我今得聞如是經典，信解、受持，不足為難。若當
J31nB269_p0723b15║來世後五百歲，其有眾生得聞是經，信解、受持，是人
J31nB269_p0723b16║則為第一希有。
J31nB269_p0723b17║意云：我為阿羅漢，親稟佛言，信解受持，不為難
J31nB269_p0723b18║事。若當來世，濁惡世中，去聖時遠，不聞佛說，覽
J31nB269_p0723b19║斯遺教，信解法空，領受任持，依解起行，若斯等
J31nB269_p0723b20║類，不亦難乎？
J31nB269_p0723b21║無著云：「未來法滅時，尚有菩薩受持，故無我人等
J31nB269_p0723b22║取。云何汝等於正法時，遠離修行不生慚愧？」
J31nB269_p0723b23║未來等者，謂無著出世當正法中，故引來世之
J31nB269_p0723b24║勝人，以誡當時之劣者，是知小人君子何代無
J31nB269_p0723b25║之？斯則指於第二疑中所說後五百歲持戒修
J31nB269_p0723b26║福者也。
J31nB269_p0723b27║○二、別顯三空。
J31nB269_p0723b28║何以故？此人無我相、人相、眾生相、壽者相。所以者何？
J31nB269_p0723b29║我相即是非相，人相、眾生相、壽者相即是非相。何以
J31nB269_p0723b30║故？離一切諸相則名諸佛。
J31nB269_p0723c01║徵意云：設有能信解受持，以何義故得為希有？
J31nB269_p0723c02║釋意云：以無我等相故，此則我空也。徵意云：所
J31nB269_p0723c03║以令無我等相者，何謂也？釋意云：以我等相即
J31nB269_p0723c04║非相故，我相體是心心所法，既無此體即是法
J31nB269_p0723c05║空也。又徵意云：以何義故令無我法之相？後釋
J31nB269_p0723c06║意云：離一切相名為佛故，諸相雖多不逾我法，
J31nB269_p0723c07║今此統收故云一切，斯則是相皆離為俱空也。
J31nB269_p0723c08║俱空之理則名為佛，佛自此成故言勝也。
J31nB269_p0723c09║無著云：「無我等者，無人取。我等即非相者，無法取。
J31nB269_p0723c10║離一切者，顯示諸菩薩隨順學相。諸佛世尊離一
J31nB269_p0723c11║切相，是故我等應如是學。」
J31nB269_p0723c12║人法二取其義可知。顯示等者，為我法二空菩
J31nB269_p0723c13║薩有分，離一切相方是如來。今顯示此義者，令
J31nB269_p0723c14║諸菩薩方便隨順學而習之，見賢思齊速成佛
J31nB269_p0723c15║故，故云諸佛世尊乃至如是學也。
J31nB269_p0723c16║○三，如來印定。
J31nB269_p0723c17║佛告須菩提：如是，如是！
J31nB269_p0723c18║經意如文可知。然以前來從「爾時須菩提聞說
J31nB269_p0723c19║是經，乃至離一切相，則名諸佛」，盡是空生之言。
J31nB269_p0723c20║於中邐迆有其六重，所謂聞法悲啼，信生實相，
J31nB269_p0723c21║對彰難易，明無我人，法執兼亡，盡成佛故。如斯
J31nB269_p0723c22║所說，皆當誠諦之言。故佛世尊印云如是。重言
J31nB269_p0723c23║者，表言當之極耳。
J31nB269_p0723c24║○四、聞時不動希有勝。
J31nB269_p0723c25║若復有人得聞是經，不驚、不怖、不畏，當知是人甚為
J31nB269_p0723c26║希有。
J31nB269_p0723c27║意云：此經深妙，難解難知，或有人聞，多生驚畏，
J31nB269_p0723c28║若得不生驚畏，豈不希有者哉？實難其人，蓋緣
J31nB269_p0723c29║經勝，經勝之義，昭然可知。
J31nB269_p0723c30║論云：驚者，謂非處生懼。怖者，不能斷疑心故。畏者，
J31nB269_p0724a01║一向怖故，其心畢竟墮驚怖故。
J31nB269_p0724a02║驚怖畏者，此三行相不同。驚謂愕然而怪，怖則
J31nB269_p0724a03║進退慞惶，畏則一向恐懼。如人欲往上京，行於
J31nB269_p0724a04║大路，以先未經歷，忽然而驚，心自念言：「何謂至
J31nB269_p0724a05║此？」或進或退，疑是疑非，遂無決定之心，謂此路
J31nB269_p0724a06║元來不是，或反而不進，或恐懼發狂，墜壑投巖，
J31nB269_p0724a07║不終天命。法中亦爾，以佛於人天小乘教中，說
J31nB269_p0724a08║空說有，不達意者，隨言而執，及說此經，則顯非
J31nB269_p0724a09║空非有中道之理。先所執者，悉皆驚畏，卻以為
J31nB269_p0724a10║非，不能進趣，或墮凡夫、或落小乘，菩提真空從
J31nB269_p0724a11║茲永失。今之經意則云：若人聞此不有不空難
J31nB269_p0724a12║信之法，不生驚畏之心，則能不捨菩提，進向大
J31nB269_p0724a13║道，旨趣深妙，尟有其人。若或有之，是為希有也。
J31nB269_p0724a14║○五、大因清淨第一勝。
J31nB269_p0724a15║何以故？須菩提！如來說第一波羅蜜，即非第一波羅
J31nB269_p0724a16║蜜，是名第一波羅蜜。
J31nB269_p0724a17║徵意云：以何義故，聞而不驚等，得為希有耶？釋
J31nB269_p0724a18║意云：以此法門，於諸波羅蜜中，是第一波羅蜜
J31nB269_p0724a19║故。然此波羅蜜，若約勝義則不可言，故言非第
J31nB269_p0724a20║一等。今所說者，約世諦說，為勝之義不亦然乎？
J31nB269_p0724a21║故云是名等也。
J31nB269_p0724a22║何以故者，有二：一、躡前不驚等徵，二、都躡前勝以
J31nB269_p0724a23║徵。論云「此法門者，名為大因，勝餘修多羅故；名為
J31nB269_p0724a24║清淨，無量諸佛同說故。故彼珍寶檀等無如是功
J31nB269_p0724a25║德，是故彼福德中此福為勝。」
J31nB269_p0724a26║初意已如上說。二都下，謂前來兩重校量皆言
J31nB269_p0724a27║經勝，釋勝所以已列九門，每門之中各是一義，
J31nB269_p0724a28║未知根本何謂勝乎？斯則於勝所以中更徵勝
J31nB269_p0724a29║所以也。大因者，謂第六般若波羅蜜也。以佛有
J31nB269_p0724a30║三身，法身最大，此能得故名為大因，六中最勝
J31nB269_p0724b01║故稱第一。勝餘等者，謂人天二乘教中不詮此
J31nB269_p0724b02║法，今乃詮之，彼以所詮劣故能詮亦劣，此以所
J31nB269_p0724b03║詮勝故能詮亦勝也。清淨等者，謂隨相之法建
J31nB269_p0724b04║言必異，離相之理說即無差，以平等一味故，平
J31nB269_p0724b05║等一味即勝義諦也，以是勝義故清淨矣。故彼
J31nB269_p0724b06║下，通釋都徵之意。檀即是施，通於內外二財，故
J31nB269_p0724b07║云等也。無如是功德者，謂在因無破惑之功，在
J31nB269_p0724b08║果無法身之德，故此福者受持讀誦也。然前門
J31nB269_p0724b09║門皆顯經勝，勝之根本不過此門，能成清淨法
J31nB269_p0724b10║身，是故說名為勝，內外財施安可校量？
J31nB269_p0724b11║金剛般若經疏論纂要刊定記會編第七卷（終）
J31nB269_p0724b12║校訛
J31nB269_p0724b13║第二紙（六行，今，楞嚴寺流通本作經；十四行，較，北藏作教，流通本同。）第五紙（十六
J31nB269_p0724b14║行，北藏無不字；二十行，般，北藏作船。）第六紙（十六行，已，北藏作以。）第十四紙（十三
J31nB269_p0724b15║行，嚴，北藏作言。）第十七紙（十一行，廓，北藏作郭；十三行，智，北藏作知。）第十八紙
J31nB269_p0724b16║（十二行，尚，北藏作既。）第十九紙（十四行，徙，北藏作徒。）第二十紙（九行，說一之說，
J31nB269_p0724b17║北藏作已；十行，義，北藏作若；十四行，謂字下，北藏脫前字。）第二十一紙（十行，兩貌字，北
J31nB269_p0724b18║藏皆作藐。）第二十二紙（七行，北藏脫最上等者，等於第一希有也二句，計十一字。）第
J31nB269_p0724b19║二十三紙（七行，義字下，北藏多釋字。）第二十四紙（十五行，證，北藏作說。）第
J31nB269_p0724b20║二十六紙（十六行，第八字下，北藏脫說字。）第二十七紙（十一行，得三之得，北
J31nB269_p0724b21║藏作德。）第二十八紙（六行，但，北藏作恒。）第三十一紙（四行，拂，北藏作
J31nB269_p0724b22║佛。）第三十五紙（十四行，味，北藏作夫。已上流通本皆同，誤。）