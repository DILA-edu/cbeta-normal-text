J31nB269_p0732a01║金剛般若經疏論纂要刊定記會編卷第九
J31nB269_p0732a02║秦三藏法師鳩摩羅什譯經
J31nB269_p0732a03║唐　圭山大師宗密　述疏
J31nB269_p0732a04║宋　長水沙門子璿　錄記
J31nB269_p0732a05║清荊溪後學沙門行策會編
J31nB269_p0732a06║○十三、斷無因則無佛法疑。於中三：
J31nB269_p0732a07║此初二段皆屬前疑，但是於中相躡曲敘，今以
J31nB269_p0732a08║論文別說，故復開之也。
J31nB269_p0732a09║○初、斷一向無佛疑。
J31nB269_p0732a10║無佛疑者，若了虛無之無，無即無咎；執之為無，
J31nB269_p0732a11║無則太傷，故成此疑。後法亦然也。
J31nB269_p0732a12║●疏二：初、隨章敘疑。
J31nB269_p0732a13║論云「若無菩提，即無諸佛如來。有如是謗，謂一向
J31nB269_p0732a14║無佛。為斷此疑，故云如來者即是真如。」
J31nB269_p0732a15║初句指疑起處。此從十二中來。諸疏敘疑，多書
J31nB269_p0732a16║菩薩字，便云從十一中來。然論文之中但云菩
J31nB269_p0732a17║提，方是血脈相次。即無下，結成疑也。意云：果法
J31nB269_p0732a18║號曰菩提，證得始名為佛。既菩提不可得，豈有
J31nB269_p0732a19║能證人？謗者，即損減過也。若言無佛，是真謗佛
J31nB269_p0732a20║也。《大論》云「寧起有見，不起無見」等。為斷下，預指
J31nB269_p0732a21║斷疑之文。然是魏本，彼文云「如來者，即實真如。」
J31nB269_p0732a22║●二、依經斷疑，二，如疏列。
J31nB269_p0732a23║○斷之文二：初、顯真如是佛故非無。
J31nB269_p0732a24║何以故？如來者，即諸法如義。
J31nB269_p0732a25║徵意云：若無菩提則無有佛，以何義故得有如
J31nB269_p0732a26║來？釋意云：若無真如則無有佛也，以真如是佛
J31nB269_p0732a27║故。今真如本有，復何疑焉？
J31nB269_p0732a28║無著云：「如清淨故，名為如來，猶如真金。」
J31nB269_p0732a29║引無著者，挾來義解，以真如通於凡聖，眾生垢
J31nB269_p0732a30║染但名如去，佛位清淨名曰如來。如序中滿淨
J31nB269_p0732b01║義，及第三疑中具足清淨義也。猶如下，喻明也。
J31nB269_p0732b02║意顯精純故名真金，謂眾生如全礦，菩薩如金
J31nB269_p0732b03║礦相半，佛如純金也。然金性本有，鍊之則純，如
J31nB269_p0732b04║體本然，修之則淨。故《圓覺》云「譬如銷金礦，金非
J31nB269_p0732b05║銷故有，雖復本來金，終以銷成就，一成真金體，
J31nB269_p0732b06║不復重為礦。」
J31nB269_p0732b07║○二、明佛即菩提故無得。
J31nB269_p0732b08║若有人言：如來得阿耨多羅三藐三菩提。須菩提！實
J31nB269_p0732b09║無有法佛得阿耨多羅三藐三菩提。
J31nB269_p0732b10║意者，恐人聞非無如來，便言既有如來即有菩
J31nB269_p0732b11║提。何者？以得菩提方名如來故。為破此見，故云
J31nB269_p0732b12║有人言得，實無得也。無有法即菩提法也。
J31nB269_p0732b13║先標錯解。魏云「若有人言如來得阿耨菩提者，是
J31nB269_p0732b14║人不實語。」後釋正見。偈云：「菩提彼行等」，謂等前菩
J31nB269_p0732b15║薩行無得也。無著云：「或謂然燈如來所，於法不得
J31nB269_p0732b16║正覺，世尊後時自得正覺。為離此取，故云若人言
J31nB269_p0732b17║等。」
J31nB269_p0732b18║錯解者，實不得而謂得故也。不實語者，即錯解
J31nB269_p0732b19║也。等菩薩行者，謂將前菩薩行以等菩提，即指
J31nB269_p0732b20║同前來萬一之中皆無得菩提義也。但空生疑
J31nB269_p0732b21║得，故以佛等菩提；佛顯無得，故以菩提等行。無
J31nB269_p0732b22║著下，可解。夫佛與菩提，義分人法，體無二源，由
J31nB269_p0732b23║是唐言總名為覺。既佛即菩提，菩提即佛，豈有
J31nB269_p0732b24║得義？應知說菩提樹下成正覺時，同彼然燈佛
J31nB269_p0732b25║處，亦無所得也。
J31nB269_p0732b26║○二、斷一向無法疑。●疏二：初、隨章敘疑。
J31nB269_p0732b27║論云「有人謗言：若無因行，則如來不得阿耨菩提。
J31nB269_p0732b28║為斷此疑，故云如來所得等。」
J31nB269_p0732b29║無因行者。指疑起處。此從無佛中來，以前將行
J31nB269_p0732b30║等菩提，明無得義故。則如來下，結成疑也。意云：
J31nB269_p0732c01║行即是因，菩提是果。既無因行，何得菩提？或不
J31nB269_p0732c02║約能得、所得以成疑也。前來斷疑，則以菩提等
J31nB269_p0732c03║行；如今起疑，卻以行等菩提。為斷下，預指能斷
J31nB269_p0732c04║之文。●二、依經斷疑，二，如疏列。
J31nB269_p0732c05║○斷之文二：初、遣執遮疑。
J31nB269_p0732c06║須菩提！如來所得阿耨多羅三藐三菩提，於是中無
J31nB269_p0732c07║實無虛。
J31nB269_p0732c08║意者，以空生前疑得菩提是有執，此疑不得菩
J31nB269_p0732c09║提是無執，今則雙遣，故云無實無虛。二執既遣，
J31nB269_p0732c10║復何疑無耶？故云遮也。
J31nB269_p0732c11║論云「無色等相故，彼即菩提相故。」無著云：「顯真如
J31nB269_p0732c12║無二故，謂言說故，謂彼正覺不無世間言說故。」
J31nB269_p0732c13║無色等相者，釋無實也。即顯菩提無色聲等相。
J31nB269_p0732c14║然則但無實色等相，而不無於假相，故經但言
J31nB269_p0732c15║無實，不言全無也。彼即菩提相者，釋無虛也。此
J31nB269_p0732c16║有三意：一者、無色等相處，即顯無相真理是菩
J31nB269_p0732c17║提相也。二者、即以色等相為菩提相，由色等無
J31nB269_p0732c18║性便是菩提，如像無體便是明鏡，即色明空不
J31nB269_p0732c19║待滅故，故云彼即菩提相，相即性也。三者、菩提
J31nB269_p0732c20║無相，卻以色等為相，以菩提即真如，真如隨緣
J31nB269_p0732c21║成色等，故論云「無漏無明皆同真如性相。」無著
J31nB269_p0732c22║下，標。真如無二者，以虛實是空有斷常二邊，既
J31nB269_p0732c23║言俱無，即顯中道也。謂言下，釋無實也。如言菩
J31nB269_p0732c24║提，而言中無菩提故。謂彼下，釋無虛也。有兩意：
J31nB269_p0732c25║一則無離文字說解脫故，二則明菩提不同言
J31nB269_p0732c26║說全無性故。故魏經云「不實不妄語」。
J31nB269_p0732c27║○二、釋義斷疑。
J31nB269_p0732c28║是故如來說一切法皆是佛法。須菩提！所言一切法
J31nB269_p0732c29║者，即非一切法，是故名一切法。
J31nB269_p0732c30║意云：以一切法並以真如為體，一切之言，凡聖
J31nB269_p0733a01║收盡，故皆佛法。真如既是佛法，餘法豈非佛法
J31nB269_p0733a02║耶？如一切像以鏡為體故，故一切像皆是鏡像。
J31nB269_p0733a03║又所言一切法，非定實一切法，是全空一切法。
J31nB269_p0733a04║論云「一切法者，皆真如體，故皆佛法。即非者，由色
J31nB269_p0733a05║等法即真如故，即非色等法真如，常無色等諸相
J31nB269_p0733a06║故。是名者，即是真如法自性矣。」
J31nB269_p0733a07║一切等者，義如上說。由色等者，謂色等即空故
J31nB269_p0733a08║非色等，如像即鏡故非像等，此約諸法即真顯
J31nB269_p0733a09║非法。真如等者，謂空中必無色也，以彌滿清淨
J31nB269_p0733a10║中不容他故，此約真中無法解非法也。備斯二
J31nB269_p0733a11║義故曰即非。是名下，以彼色等雖非質礙之一
J31nB269_p0733a12║切，乃是即性之一切，今約此義故曰真如，揀異
J31nB269_p0733a13║色等無性故云自性也。
J31nB269_p0733a14║○三、顯真佛真法體。
J31nB269_p0733a15║須菩提！譬如人身長大。須菩提言：世尊！如來說人身
J31nB269_p0733a16║長大，則為非大身，是名大身。
J31nB269_p0733a17║意以前說佛之與法，二皆不無。又佛之與法，二
J31nB269_p0733a18║皆不異。未知何者是佛法真體，而言不無不異
J31nB269_p0733a19║耶？故此顯有真如是真佛法，以彰不無不異之
J31nB269_p0733a20║義也。
J31nB269_p0733a21║偈云：「依彼法身佛，故說大身喻。身離一切障，及遍
J31nB269_p0733a22║一切境，功德及大體，故即說大身。非身即是身，是
J31nB269_p0733a23║故說大身。論云：非身者，無有諸相故；大身者，有真
J31nB269_p0733a24║如體故。」無著云：「攝一切眾生大身故，於彼身中安
J31nB269_p0733a25║立非自非他故。」
J31nB269_p0733a26║依彼二句，標也。離一切障者，離煩惱、所知二障。
J31nB269_p0733a27║遍一切境者，如《華嚴》云「法性遍在一切處」等。功
J31nB269_p0733a28║德即相大，即大智慧光明遍照法界等。大體即
J31nB269_p0733a29║體大，功德所依也。故即等者，功德及體皆廣大
J31nB269_p0733a30║故。此上解佛大身也。非身下兩句，論文自釋。無
J31nB269_p0733b01║諸相者，無有為相也，如前三相異體故。有真如
J31nB269_p0733b02║體者，有無為法也，如前離彼是如來。攝一切等
J31nB269_p0733b03║者，據理融攝也。《華嚴》云「一切眾生及國土，三世
J31nB269_p0733b04║悉在無有餘。」故名大身。安立等者，真如之理本
J31nB269_p0733b05║非自他、非不自他，為破眾生執自他故，故言非
J31nB269_p0733b06║自他。形對強言，故云安立。斯則安立真如假名，
J31nB269_p0733b07║名曰大身。既攝一切，則無自他也。故《起信》云「此
J31nB269_p0733b08║真如體亦不可立，以一切法皆同如故。」
J31nB269_p0733b09║○十四、斷無人度生嚴土疑。●疏二：初、隨章敘疑。
J31nB269_p0733b10║論云「若無菩薩者，諸佛亦不成菩提，眾生亦不入
J31nB269_p0733b11║涅槃，亦無清淨佛土。何故諸菩薩發心欲令眾生
J31nB269_p0733b12║入涅槃，起心修行清淨佛土？」
J31nB269_p0733b13║初句指疑起處，此同第十二於十一中來，但起
J31nB269_p0733b14║則同時，斷則次第也。諸佛下，順他以立理也。既
J31nB269_p0733b15║無菩薩即無此事，然佛不成菩提，即是生不入
J31nB269_p0733b16║涅槃，但約凡聖分於因果。故下結疑之處，則合
J31nB269_p0733b17║而言之。何故下，結成疑也。意云：若無菩薩，則度
J31nB269_p0733b18║生嚴土之者是何人哉？
J31nB269_p0733b19║●二、依經斷疑，三，如疏列。
J31nB269_p0733b20║○斷之文三：初、遮度生念，三：初、明失念。
J31nB269_p0733b21║須菩提！菩薩亦如是，若作是言：我當滅度無量眾生。
J31nB269_p0733b22║則不名菩薩。
J31nB269_p0733b23║經意可知。但亦如是之言，是躡起疑處之文，非
J31nB269_p0733b24║次前文也。
J31nB269_p0733b25║偈云：「不達真法界，起度眾生意，及清淨國土，生心
J31nB269_p0733b26║即是倒。」
J31nB269_p0733b27║偈文兼釋後段嚴土之義，以文意鉤鎖，故聯而
J31nB269_p0733b28║引之也。初句標，次二句釋，後一句結。意云：真界
J31nB269_p0733b29║平等，擬心即差，既生其心，豈非顛倒？經中作如
J31nB269_p0733b30║是言，即生心也，是意言故。
J31nB269_p0733c01║○二、明無人。
J31nB269_p0733c02║何以故？須菩提！實無有法名為菩薩。
J31nB269_p0733c03║徵意云：何故作是念便不名菩薩？釋意云：但約
J31nB269_p0733c04║無我無人真如清淨名為菩薩，非謂別有一法，
J31nB269_p0733c05║故下文云「若作是念則不名菩薩」也。
J31nB269_p0733c06║無法名菩薩，豈有我度眾生？
J31nB269_p0733c07║如文可知。
J31nB269_p0733c08║○三、引前說。
J31nB269_p0733c09║是故佛說：一切法無我、無人、無眾生、無壽者。
J31nB269_p0733c10║意云：以是義故，佛常宣說一切諸法皆無我人
J31nB269_p0733c11║等相。然一切諸法本無我人，但違之則是眾生，
J31nB269_p0733c12║順之則是菩薩。
J31nB269_p0733c13║○二、遮嚴土念，二：初、明失念。
J31nB269_p0733c14║須菩提！若菩薩作是言：我當莊嚴佛土。是不名菩薩。
J31nB269_p0733c15║經意準前可知。
J31nB269_p0733c16║○二、釋所以。
J31nB269_p0733c17║何以故？如來說莊嚴佛土者，即非莊嚴，是名莊嚴。
J31nB269_p0733c18║徵意同前。釋意云：如來說莊嚴佛土者，非有能
J31nB269_p0733c19║嚴、所嚴，則嚴與不嚴等無有二，是真嚴也。今既
J31nB269_p0733c20║異此，故非菩薩。
J31nB269_p0733c21║○三、釋成菩薩。
J31nB269_p0733c22║須菩提！若菩薩通達無我法者，如來說名真是菩薩。
J31nB269_p0733c23║論云「若起度生嚴土之心，即是顛倒，非菩薩者。起
J31nB269_p0733c24║何等心名為菩薩？故經言通達等。」無著云：「謂人無
J31nB269_p0733c25║我、法無我。」
J31nB269_p0733c26║初引論通釋前段，以偈文通標在前，論文通釋
J31nB269_p0733c27║於後，前後相望理則昭然。起何下，約論徵也。故
J31nB269_p0733c28║經下，引經釋也。無著下，可知。問：此與第六皆言
J31nB269_p0733c29║嚴土，義何別耶？答：前則對無取疑有取，此則對
J31nB269_p0733c30║無人疑有人。然此與第十二皆從十一中起，以
J31nB269_p0734a01║彼文云「無發菩提心者」，佛意但是拂於我人之
J31nB269_p0734a02║心，不是泯於菩薩。空生不達此意，將謂我人與
J31nB269_p0734a03║菩薩不異。由是空生起疑之處則云若無菩薩，
J31nB269_p0734a04║如來斷疑之處則言無人，彼此媕含未嘗顯說，
J31nB269_p0734a05║直至此處方乃決通。經文特言通達無我法者，
J31nB269_p0734a06║如來說名真是菩薩。
J31nB269_p0734a07║○十五、斷諸佛不見諸法疑。●疏二：初、隨章敘疑。
J31nB269_p0734a08║論云「前說菩薩不見彼是眾生，不見我為菩薩，不
J31nB269_p0734a09║見清淨佛土。若如是，則諸佛不見諸法。」
J31nB269_p0734a10║初三句指疑起處。此從十四中來，以前云我度
J31nB269_p0734a11║眾生、我嚴佛土皆非菩薩，斯則不見自他之義。
J31nB269_p0734a12║若通而言之，亦兼從正答問及第十一疑中來
J31nB269_p0734a13║也。若如是下，結成疑也。以聞不見自他等相，便
J31nB269_p0734a14║謂如來都無智眼，故成疑也。
J31nB269_p0734a15║●二、依經斷疑，二，如疏列。
J31nB269_p0734a16║○斷之文二：初、約能見五眼明見淨。
J31nB269_p0734a17║●疏二：初、引偈彰意。
J31nB269_p0734a18║偈云：「雖不見諸法，非無了境眼，諸佛五種實，以見
J31nB269_p0734a19║彼顛倒。」
J31nB269_p0734a20║此先述斷疑意也。初句縱，次句奪，第三句明能
J31nB269_p0734a21║見五眼體常故言實也，末句明所見諸心體妄
J31nB269_p0734a22║故云顛倒。然若干種心是智所知境，今配為所
J31nB269_p0734a23║見境者，以如來知見無二體故，約眼為見、在心
J31nB269_p0734a24║曰知，故十八住中合為一住處也。斷疑意云：菩
J31nB269_p0734a25║薩但離能所分別故云不見，諸佛豈無真實智
J31nB269_p0734a26║眼？然此正斷其疑，下但隨文科釋。
J31nB269_p0734a27║●二、分科釋文，五，如疏列。○文五：初、肉眼。
J31nB269_p0734a28║須菩提！於意云何？如來有肉眼不？如是，世尊！如來有
J31nB269_p0734a29║肉眼。
J31nB269_p0734a30║肉團中有清淨色，見障內色，名為肉眼。佛具諸根，
J31nB269_p0734b01║故有肉眼。
J31nB269_p0734b02║肉團等者。謂四塵名肉，清淨眼根依肉而住名
J31nB269_p0734b03║為肉眼。如《楞嚴》云「眼如葡萄朵，耳如新卷葉，鼻
J31nB269_p0734b04║如雙垂爪，舌如初偃月，身如腰鼓顙，意如幽室
J31nB269_p0734b05║見。」清淨眼根依此發也。見障內下，約所見分齊
J31nB269_p0734b06║以結名也。依肉之眼，名為肉眼。佛具下，或問曰：
J31nB269_p0734b07║佛為至聖，何以同凡有肉眼耶？故此通之。然但
J31nB269_p0734b08║約具諸根處說有肉眼，非謂如來是血肉身，故
J31nB269_p0734b09║經云「捨無常色獲常色」等。
J31nB269_p0734b10║○二、天眼。
J31nB269_p0734b11║須菩提！於意云何？如來有天眼不？如是，世尊！如來有
J31nB269_p0734b12║天眼。
J31nB269_p0734b13║於肉眼邊引淨天眼，見障外色。依《大般若》，佛肉眼
J31nB269_p0734b14║能見人中無數世界，不唯障內。若佛天眼能見諸
J31nB269_p0734b15║天所有細色，除見天外，見人等事，名肉眼矣。《淨名》
J31nB269_p0734b16║云「唯佛世尊得真天眼，照見恒沙佛土，不以二相。」
J31nB269_p0734b17║肉眼邊等者，謂作觀行，依肉眼處想外境界，觀
J31nB269_p0734b18║想成故見障外事，名為天眼，如阿那律等。大般
J31nB269_p0734b19║若下，剋就佛說。前但約名通解，故云障外。今約
J31nB269_p0734b20║佛位而言，故云人中無數等。除見天下，結成分
J31nB269_p0734b21║齊，亦顯二眼體同，以佛眼體是一而有五用故。
J31nB269_p0734b22║○三、慧眼。
J31nB269_p0734b23║須菩提！於意云何？如來有慧眼不？如是，世尊！如來有
J31nB269_p0734b24║慧眼。
J31nB269_p0734b25║以根本智照真理故。
J31nB269_p0734b26║根本者，能生後得，故亦名正體智、真智、如理智。
J31nB269_p0734b27║以能照真，故名慧眼也。
J31nB269_p0734b28║○四、法眼。
J31nB269_p0734b29║須菩提！於意云何？如來有法眼不？如是，世尊！如來有
J31nB269_p0734b30║法眼。
J31nB269_p0734c01║後得智，說法度人。
J31nB269_p0734c02║後得者，從根本後方得起故，亦名遍知智、俗智、
J31nB269_p0734c03║如量智。由能達俗，故名法眼也。問：據前一二先
J31nB269_p0734c04║淺後深，云何三四先深後淺？答：前約眼之次第，
J31nB269_p0734c05║此約證之次第，以達俗由證真，故說為後得也。
J31nB269_p0734c06║○五、佛眼。
J31nB269_p0734c07║須菩提！於意云何？如來有佛眼不？如是，世尊！如來有
J31nB269_p0734c08║佛眼。
J31nB269_p0734c09║●疏二：初、局釋當文。
J31nB269_p0734c10║前四在佛，總名佛眼。又見佛性圓極，名為佛眼。
J31nB269_p0734c11║前四等者，佛有此眼，故云佛眼。以前二眼通凡
J31nB269_p0734c12║夫，二乘無法眼，菩薩雖具且劣，若在於佛，四皆
J31nB269_p0734c13║殊勝，總名佛眼。是則佛眼之外無別四眼也。其
J31nB269_p0734c14║猶四河歸海，失本名耳。四皆勝者，謂凡夫肉眼
J31nB269_p0734c15║見障內，天眼見障外，佛眼見無數世界；二乘天
J31nB269_p0734c16║眼唯見一三千界，佛天眼見河沙國土；二乘慧
J31nB269_p0734c17║眼唯照生空，地上菩薩亦皆分證，佛之慧眼圓
J31nB269_p0734c18║照三空，洞徹真性；菩薩法眼所知未盡，地地之
J31nB269_p0734c19║中各有分限，佛之法眼所知障盡，無法不知，無
J31nB269_p0734c20║生不度，故四皆勝也。又見下，以所見是佛性，此
J31nB269_p0734c21║眼能見故。如《涅槃》云：聲聞定多慧少，不見佛性；
J31nB269_p0734c22║菩薩慧多定少，雖見佛性，猶不明了；諸佛如來
J31nB269_p0734c23║定、慧等故，了了見性，如觀掌中菴摩勒果。斯不
J31nB269_p0734c24║亦圓極之義乎？問：菩薩、聲聞定慧互闕，於其佛
J31nB269_p0734c25║性，則何以聲聞不見，菩薩分見耶？答：以定、慧望
J31nB269_p0734c26║於佛性，慧是因，定是緣，因親緣疏，故使然也。又
J31nB269_p0734c27║聲聞但有偏空慧，無中道慧，故云慧少；菩薩有
J31nB269_p0734c28║中慧，故見佛性也。又此五中唯第三持業釋，餘
J31nB269_p0734c29║皆依主釋也。
J31nB269_p0734c30║●二、通前總顯，二：初、引無著義總釋。
J31nB269_p0735a01║無著云：「為令知見淨勝故，顯示有五種眼。略說有
J31nB269_p0735a02║四種，謂色攝、第一義諦攝、世諦攝、一切種一切應
J31nB269_p0735a03║知攝。」
J31nB269_p0735a04║淨勝者，非顛倒故，超諸聖故。四種者，舉所以攝
J31nB269_p0735a05║能，明於分齊。如以六境攝六識，色攝即肉、天二
J31nB269_p0735a06║眼。論云「色攝有二：一、法果，二、修果。法即肉眼，以
J31nB269_p0735a07║從過去業法之所感故；修即天眼，以是定果修
J31nB269_p0735a08║所得故。二眼同見色法，色法最麤，故先明也。」第
J31nB269_p0735a09║一義即真諦境，攝慧眼也。世諦即俗諦境，攝法
J31nB269_p0735a10║眼也。一切種者，一切種種差別境也。一切攝者，
J31nB269_p0735a11║攝佛眼也。即無所不了，是一切種智。故論云「一
J31nB269_p0735a12║切種無功用智，名為佛眼。」
J31nB269_p0735a13║●二、約古德偈重結。
J31nB269_p0735a14║古德偈云：「天眼通非礙，肉眼礙非通。法眼唯觀俗，
J31nB269_p0735a15║慧眼直緣空。佛眼如千日，照異體還同。」
J31nB269_p0735a16║如文可知。
J31nB269_p0735a17║○二、約所知諸心明智淨，五。
J31nB269_p0735a18║此中五段，從狹至寬展轉而數，謂數沙、數河、數
J31nB269_p0735a19║界、數生、數心，欲明如來之智微妙能知，故約所
J31nB269_p0735a20║知之境廣多以顯，經皆可見。
J31nB269_p0735a21║○初、約一箇恒河以數沙。
J31nB269_p0735a22║須菩提！於意云何？如恒河中所有沙，佛說是沙不？如
J31nB269_p0735a23║是，世尊！如來說是沙。○二、約一河中沙以數河。
J31nB269_p0735a24║須菩提！於意云何？如一恒河中所有沙，有如是沙等
J31nB269_p0735a25║恒河。○三、約沙河中沙以數界。
J31nB269_p0735a26║是諸恒河所有沙數佛世界，如是寧為多不？甚多，世
J31nB269_p0735a27║尊！○四、約爾所界中所有生。
J31nB269_p0735a28║佛告須菩提：爾所國土中所有眾生。
J31nB269_p0735a29║○五、約一一眾生所有心，三：初、總明染淨以標悉知。
J31nB269_p0735a30║若干種心，如來悉知。
J31nB269_p0735b01║無著云：「若干種心者，有二種，謂染及淨，即共欲心、
J31nB269_p0735b02║離欲心等。」
J31nB269_p0735b03║共欲者，染也。欲謂五欲，即色等五塵，心與欲合，
J31nB269_p0735b04║故名為共。又欲謂貪欲，是心所攝，舉初該後，意
J31nB269_p0735b05║兼瞋等，心與貪等相應，故云共也。前約與境相
J31nB269_p0735b06║應，此約與煩惱相應，皆為染也。離欲者，淨也。即
J31nB269_p0735b07║不與六塵境煩惱相應，名之為淨。染淨之心，各
J31nB269_p0735b08║有無量，故云若干也。
J31nB269_p0735b09║○二、會妄歸真以釋悉知。
J31nB269_p0735b10║何以故？如來說諸心皆為非心，是名為心。
J31nB269_p0735b11║徵意云：以何義故，能悉知之？釋意云：彼等諸心，
J31nB269_p0735b12║皆是妄識。妄識即空，故云非心。以即空故，真心
J31nB269_p0735b13║不滅，故云是名真心。體同故，能悉知也。
J31nB269_p0735b14║大雲云：「由一切妄心，依真如體，都無其性。佛證真
J31nB269_p0735b15║如，故悉知之。」諸心者，標指。非心者，妄識本空。是名
J31nB269_p0735b16║心者，真心不滅。若本論釋，則與此殊。偈云：「種種顛
J31nB269_p0735b17║倒識，以離於實念，不住彼實智，是故說顛倒。」
J31nB269_p0735b18║引大雲者，釋出能知所以也。以諸心是真心中
J31nB269_p0735b19║所現少分之法，今證真體，豈不能知？諸心下，牒
J31nB269_p0735b20║釋可知。與此殊者，以雲說兼真，論言唯妄，故不
J31nB269_p0735b21║同也。論釋為正，若以科疏觀之，卻以雲釋為正
J31nB269_p0735b22║也。請詳。種種顛倒識者，釋經中諸心也。魏本云
J31nB269_p0735b23║「如來說諸心住，皆為非心住，是名為心住。」論釋
J31nB269_p0735b24║意云：諸即種種住謂顛倒，以八識皆能緣境，有
J31nB269_p0735b25║取著故。或約前六，名為種種，緣麤顯境，相續不
J31nB269_p0735b26║斷，故名為住。以離下兩句，釋皆為非心住也。離
J31nB269_p0735b27║與不住，蓋是一義，智與實念，亦無別體，意明不
J31nB269_p0735b28║住大乘四念處故。若住於此，即是實念實智，既
J31nB269_p0735b29║住六塵，即顛倒識也。是故說顛倒者，釋是名為
J31nB269_p0735b30║心，此但結歸顛倒識也。
J31nB269_p0735c01║○三、推破雜染以釋非心。
J31nB269_p0735c02║所以者何？須菩提，過去心不可得，現在心不可得，未
J31nB269_p0735c03║來心不可得。
J31nB269_p0735c04║徵意云：所以說諸心為顛倒識無體者，何謂也？
J31nB269_p0735c05║釋意云：以於過現未來求不得故。
J31nB269_p0735c06║無著云：「過去已滅故，未來未有故，現在第一義故。」
J31nB269_p0735c07║已滅等者，釋三世不可得所以也。論文、《淨名》、《華
J31nB269_p0735c08║嚴》並同，但釋現在有少異耳。論云「現在虛妄分
J31nB269_p0735c09║別故」，《淨名》云「現在不住」，《華嚴》云「現在空寂」，然文
J31nB269_p0735c10║異而意不異也。然此獨於現在之中言第一義
J31nB269_p0735c11║者，以無著釋經皆約二諦，既五眼文中不言眼
J31nB269_p0735c12║即非眼，又以見智二種其體不殊，故於最後安
J31nB269_p0735c13║立第一義，第一義即是空寂，空寂即是不可得，
J31nB269_p0735c14║義意皆同也。
J31nB269_p0735c15║○十六、斷福德例心顛倒疑。●疏二：初、隨章敘疑。
J31nB269_p0735c16║論云「向說心住顛倒皆不可得，若如是福德亦是
J31nB269_p0735c17║顛倒，何名善法？」
J31nB269_p0735c18║初二句指疑起處，此從十五中來。心住者，指魏
J31nB269_p0735c19║經，如上所引。顛倒者，指偈文。皆不可得者，指經
J31nB269_p0735c20║文。若如是下，結成疑也。意云：眾生心是顛倒，福
J31nB269_p0735c21║德依心而成，豈非顛倒？顛倒既同，何名善法？既
J31nB269_p0735c22║非善法，修福何益耶？
J31nB269_p0735c23║●二、依經斷疑，二，如疏列。
J31nB269_p0735c24║○斷之文二：初、問福答福。
J31nB269_p0735c25║須菩提！於意云何？若有人滿三千大千世界七寶以
J31nB269_p0735c26║用布施，是人以是因緣得福多不？如是，世尊！此人以
J31nB269_p0735c27║是因緣得福甚多。
J31nB269_p0735c28║以是離相無倒行施因緣成無漏福，離於二障，既
J31nB269_p0735c29║非顛倒故得福多。
J31nB269_p0735c30║此釋多所以也。以如來舉因緣以問，空生牒因
J31nB269_p0736a01║緣以答。因緣無性，福亦無性，乃成無漏，是故多
J31nB269_p0736a02║也。此文但標，下文即釋。
J31nB269_p0736a03║○二、反釋順釋。
J31nB269_p0736a04║須菩提！若福德有實，如來不說得福德多；以福德無
J31nB269_p0736a05║故，如來說得福德多。
J31nB269_p0736a06║意云：若是住相之福，我不說多；以是無住之福，
J31nB269_p0736a07║是故說多也。●疏二：初、引論正釋。
J31nB269_p0736a08║偈云：「佛智慧為本，非顛倒功德。」論云「顯示福非顛
J31nB269_p0736a09║倒，佛智為本故。福有者，取相也；福無者，離相也。」
J31nB269_p0736a10║偈云下，標也。論云下，釋也。意云：心識住故，故成
J31nB269_p0736a11║顛倒；顛倒故，福皆虛妄。佛智無住，依之作福，即
J31nB269_p0736a12║非顛倒；非顛倒故，皆真實也。取相者，是有漏福，
J31nB269_p0736a13║故不說多；離相者，是無漏福，故說多也。
J31nB269_p0736a14║●二、問答解妨。
J31nB269_p0736a15║問：福性空故福多者，前說妄心性空，妄亦應多。答：
J31nB269_p0736a16║福以佛智為本，順於性空，故悟性空福則甚多。心
J31nB269_p0736a17║識顛倒違於性空，故悟性空則心識都盡。
J31nB269_p0736a18║問意可知。違順等者，謂一法界心本來無住、本
J31nB269_p0736a19║來空寂，佛智空而無住故言順，妄識住而不空
J31nB269_p0736a20║故言違。所言不空但妄識不空，非真實不空也。
J31nB269_p0736a21║苟忘懷而達之，則無所不喻也。
J31nB269_p0736a22║○十七、斷無為何有相好疑。●疏二：初、隨章敘疑。
J31nB269_p0736a23║論云「若諸佛以無為得名，云何諸佛成就相好而
J31nB269_p0736a24║名為佛？」此約法身佛，故以為疑。
J31nB269_p0736a25║初句指疑起處，此從第三中來。云何下，結成疑
J31nB269_p0736a26║也。此約下，出疑所依。意云：既言無相法身是佛，
J31nB269_p0736a27║何以成就相好亦名為佛？此約法身疑色身也。
J31nB269_p0736a28║●二、依經斷疑，二，如疏列。
J31nB269_p0736a29║○斷之文二：初、由無身故現身。
J31nB269_p0736a30║須菩提！於意云何？佛可以具足色身見不？不也，世尊！
J31nB269_p0736b01║如來不應以具足色身見。何以故？如來說具足色身，
J31nB269_p0736b02║即非具足色身，是名具足色身。
J31nB269_p0736b03║問答可知。徵意云：以何義故不以色身見佛？釋
J31nB269_p0736b04║意云：以約勝義非世諦故，由此不應定以色身
J31nB269_p0736b05║見於佛也。
J31nB269_p0736b06║即隨形好也。如鏡中無物，方能現物。故論云「法身
J31nB269_p0736b07║畢竟非色身、非諸相。然相好二種，亦非不佛，此二
J31nB269_p0736b08║不離法身故。是故此二亦得言無，故說非身；亦得
J31nB269_p0736b09║言有，故說成就。」
J31nB269_p0736b10║隨形好者，八十種也。法數如常，即小相也。隨其
J31nB269_p0736b11║身形一一皆好，故八十好即色身。鏡中下，喻明
J31nB269_p0736b12║也。故知鏡中有物卻不能現物，如凡夫雖有法
J31nB269_p0736b13║身不能現相好者，蓋緣有物。所言物者，妄身心
J31nB269_p0736b14║也。論云下，約性相揀收也。畢竟等者，約體揀。然
J31nB269_p0736b15║相好下，隨相收也。此二下，釋相好為佛之由。如
J31nB269_p0736b16║金畢竟非師子亦非無金，以師子不離於金故。
J31nB269_p0736b17║是故下，約存泯會釋經文。言無者，約體而說，釋
J31nB269_p0736b18║即非色身。言有者，隨相而說，釋是名色身。成就
J31nB269_p0736b19║者，魏經即是今文具足義也。
J31nB269_p0736b20║○二、由無相故現相。
J31nB269_p0736b21║須菩提！於意云何？如來可以具足諸相見不？不也，世
J31nB269_p0736b22║尊！如來不應以具足諸相見。何以故？如來說諸相具
J31nB269_p0736b23║足，即非具足，是名諸相具足。
J31nB269_p0736b24║徵釋之意如前。
J31nB269_p0736b25║即三十二相也。一一如前色身中說。
J31nB269_p0736b26║三十二相者，法數如常，即大相也。一一等者，前
J31nB269_p0736b27║從鏡中無物已下，義意並同，前文已明，今不別
J31nB269_p0736b28║釋也。
J31nB269_p0736b29║○十八，斷無身何以說法疑。●疏二：初、隨章敘疑。
J31nB269_p0736b30║論云「若如來色身相好不可得見，云何言如來說
J31nB269_p0736c01║法？」
J31nB269_p0736c02║初二句指疑起處。此與前疑同時，於第三中起，
J31nB269_p0736c03║起則同時，斷成先後，非從次前文來。若言從彼
J31nB269_p0736c04║來者，已悟非身之身，何疑無說之說？思之可見。
J31nB269_p0736c05║云何下，結成疑也。意云：聲不自聲，依色而發。既
J31nB269_p0736c06║無所依之色，何有能依之聲？故成疑也。
J31nB269_p0736c07║●二、依經斷疑，三，如疏列。
J31nB269_p0736c08║○斷之文三：初、遮錯解。
J31nB269_p0736c09║須菩提！汝勿謂如來作是念：我當有所說法。莫作是
J31nB269_p0736c10║念！
J31nB269_p0736c11║谷中無人，能作音聲故。
J31nB269_p0736c12║此喻明也。意云：以有外聲，遂有響答，谷中實無
J31nB269_p0736c13║此響之者。說法亦爾，法身實無能說之者，以機
J31nB269_p0736c14║感故，遂見如來有所說法。又谷雖應聲，而無應
J31nB269_p0736c15║聲之念；佛雖說法，而無說法之心。據此卻由無
J31nB269_p0736c16║念故，方能說法，是故遮云勿謂等也。
J31nB269_p0736c17║○二、釋所以。
J31nB269_p0736c18║何以故？若人言如來有所說法，即為謗佛，不能解我
J31nB269_p0736c19║所說故。
J31nB269_p0736c20║徵意云：以何義故，令汝不作是念？釋意可知。
J31nB269_p0736c21║世尊達諸法空畢竟無執，今言有說，是謗佛執法
J31nB269_p0736c22║也。
J31nB269_p0736c23║如文可解。
J31nB269_p0736c24║○三、示正見。
J31nB269_p0736c25║須菩提！說法者，無法可說，是名說法。
J31nB269_p0736c26║偈云：「如佛法亦然，所說二差別，不離於法界，說法
J31nB269_p0736c27║無自相。」大雲云：「若言無說，是真說法；若言有說，不
J31nB269_p0736c28║名說法，是謗佛故。」
J31nB269_p0736c29║如佛法亦然者，佛既無身，故現身；法亦無說，故
J31nB269_p0736c30║強說。以佛例法，故云亦然。二、差別者，論云「一者、
J31nB269_p0737a01║能詮，名、句、文也；二者、所詮，義也。此能、所詮，若望
J31nB269_p0737a02║於佛，俱是所說，通名法也。」不離法界者，論云「釋
J31nB269_p0737a03║是名說法。法相之界，故名法界。」說法無自相者，
J31nB269_p0737a04║論云「釋無法可說，謂相即性故，言說緣生無自
J31nB269_p0737a05║性故。」又解：不離法界下二句，俱是釋無法可說。
J31nB269_p0737a06║謂此二種不離法界，法界之外無別二法自相
J31nB269_p0737a07║可得，以此二法自相本空，不可得故。此即以下
J31nB269_p0737a08║句釋上句也。真說等者，夫為說法，當如法說，名
J31nB269_p0737a09║真說法。法離一切名、相分別，若稱此說，是如法
J31nB269_p0737a10║說。故下文云：云何為人演說？不取於相，如如不
J31nB269_p0737a11║動。然第三、第五、第七及此四處，皆明無說者，意
J31nB269_p0737a12║各不同。以第三疑化身有說，第五疑證智可說，
J31nB269_p0737a13║第七明佛無異說。此又疑無身何說，以此為異
J31nB269_p0737a14║也。然諸疏於十八、九之間，約魏本經文，皆出一
J31nB269_p0737a15║疑龍外，皆云何人能信疑雲，云能信深法疑。今
J31nB269_p0737a16║秦經既無其文，疏亦不敘而解。今見近本秦文，
J31nB269_p0737a17║皆有此段，乃於鈔中略要敘釋，名為所說。既深
J31nB269_p0737a18║無信疑，論云「若言諸佛說法者，是無所說。無說
J31nB269_p0737a19║不離法身，法身無相，有何等人能信如是甚深
J31nB269_p0737a20║法界？」斷之。經云。
J31nB269_p0737a21║爾時，慧命須菩提白佛言：世尊！頗有眾生於未來世，
J31nB269_p0737a22║聞說是法生信心不？
J31nB269_p0737a23║此疑甚深，無信以問也。解空第一，智慧圓通，以
J31nB269_p0737a24║慧為命，故稱慧命。生信心者，生大乘正信心也。
J31nB269_p0737a25║不信一切法，方為正信。此信與聖性相應，故《起
J31nB269_p0737a26║信》云「如是信心成就，得發心者，入正定聚，畢竟
J31nB269_p0737a27║不退，名住如來種中，正因相應。」次揀聖性有人
J31nB269_p0737a28║以酬。
J31nB269_p0737a29║佛言：須菩提！彼非眾生、非不眾生。
J31nB269_p0737a30║須菩提下，合云：實有眾生能信此法。彼能信者，
J31nB269_p0737b01║非是凡夫眾生，非不是聖性眾生也。論云「非眾
J31nB269_p0737b02║生者，非凡夫體故。非不眾生者，以有聖體故，非
J31nB269_p0737b03║不是聖體眾生。」偈云：「非眾生眾生，非聖非不聖。
J31nB269_p0737b04║此中聖體者，佛之知見也。」以是信之根本故，次
J31nB269_p0737b05║徵是非，生信以釋。
J31nB269_p0737b06║何以故？須菩提！眾生、眾生者，如來說非眾生，是名眾
J31nB269_p0737b07║生。
J31nB269_p0737b08║徵者，以何義故說非眾生，又名眾生耶？眾生眾
J31nB269_p0737b09║生者，此牒也。於非眾生中說為眾生者，如來說
J31nB269_p0737b10║非眾生，是名眾生。非眾生者，非愚小異生也。是
J31nB269_p0737b11║名眾生者，結成能信之人有聖體也。偈云：「所說
J31nB269_p0737b12║說者深，非無能信者。」此上經文，魏譯則有，秦本
J31nB269_p0737b13║則無。既二論皆釋此文，後人添入亦無所失，況
J31nB269_p0737b14║有冥報之緣，宜亦可信也。
J31nB269_p0737b15║○十九，斷無法如何修證疑。●疏二：初、隨章敘疑。
J31nB269_p0737b16║論云「如來不得一法，云何離上上證，轉轉得阿耨
J31nB269_p0737b17║菩提？為斷此疑，示現非證法，名為阿耨菩提。」
J31nB269_p0737b18║初句指疑起處，此從第三、第十二、第十三中來，
J31nB269_p0737b19║以彼文中皆言無法得菩提故。云何下，結成疑
J31nB269_p0737b20║也。離上上者，如初地並於地前名上，未離二地
J31nB269_p0737b21║之上，乃至等覺亦未免於妙覺之上，唯佛極證
J31nB269_p0737b22║更無上位之上，故云離上上。是則凡夫離下下，
J31nB269_p0737b23║諸佛離上上，餘之中流不離上下。轉轉等者，謂
J31nB269_p0737b24║轉捨二障、轉得二果，轉捨轉得故云轉轉。意云：
J31nB269_p0737b25║既若轉得菩提，云何不得一法？故成疑也。為斷
J31nB269_p0737b26║下。預指斷疑之意也。指示顯現故云示現。
J31nB269_p0737b27║●二、依經斷疑，三，如疏列。
J31nB269_p0737b28║○斷之文三：初、以無法為正覺。
J31nB269_p0737b29║須菩提白佛言：世尊！佛得阿耨多羅三藐三菩提，為
J31nB269_p0737b30║無所得耶？佛言：如是，如是！須菩提！我於阿耨多羅三
J31nB269_p0737c01║藐三菩提，乃至無有少法可得，是名阿耨多羅三藐
J31nB269_p0737c02║三菩提。
J31nB269_p0737c03║偈云：「彼處無少法，知菩提無上。」論云「彼菩提處，無
J31nB269_p0737c04║有一法可證，名為阿耨菩提。」
J31nB269_p0737c05║彼處等者，此明無有一法可名為上，如須彌至
J31nB269_p0737c06║大、微塵至小，盡未免於上，以皆有故。如虛空無
J31nB269_p0737c07║故，得名無上也。菩提處者，菩提即所證處也。無
J31nB269_p0737c08║一法等者，但妄盡覺滿名曰菩提，離此寧有菩
J31nB269_p0737c09║提可得？
J31nB269_p0737c10║○二、以平等為正覺。
J31nB269_p0737c11║復次，須菩提！是法平等，無有高下，是名阿耨多羅三
J31nB269_p0737c12║藐三菩提。
J31nB269_p0737c13║偈云：「法界不增減。」論云：「是法平等，是故名無上，以
J31nB269_p0737c14║更無上上故。」
J31nB269_p0737c15║不增減者，即釋經中無有高下，謂在聖不增故
J31nB269_p0737c16║無高，居凡不減故無下，斯則平等之義也。平等
J31nB269_p0737c17║名無上者，夫上以待下得名，下既不立，上豈存
J31nB269_p0737c18║耶？更無下，轉釋無上義。然此問答之中有三種
J31nB269_p0737c19║無上義，初問中言無上頭之上，約修證說；次則
J31nB269_p0737c20║無法為上故名無上，約空寂說；後則無對下之
J31nB269_p0737c21║上故名無上，約凡聖同體說。後二是答中意也。
J31nB269_p0737c22║○三、以正助修正覺。
J31nB269_p0737c23║以無我、無人、無眾生、無壽者，修一切善法，則得阿耨
J31nB269_p0737c24║多羅三藐三菩提。須菩提！所言善法者，如來說即非
J31nB269_p0737c25║善法，是名善法。
J31nB269_p0737c26║意云：然雖無法，然雖平等，非謂不修得成正覺，
J31nB269_p0737c27║應以無我等心修諸善法，然後得成。然此善法，
J31nB269_p0737c28║約勝義則無，約世諦則有，天親異此詳之。
J31nB269_p0737c29║無我等是了因，即正道也。修一切善法是緣因，即
J31nB269_p0737c30║助道也。即得阿耨菩提是正覺也。所言善法者，標
J31nB269_p0738a01║指也。即非等者，論云「彼法無有漏法，故名非善法；
J31nB269_p0738a02║以有無漏法，故名為善法。」
J31nB269_p0738a03║了因者，了有二義：一、了斷義，以般若能了煩惱
J31nB269_p0738a04║空故；二、顯了義，能顯法身故。今無我等即是此
J31nB269_p0738a05║義，亦名正因，正由此慧除妄得法身故。今云正
J31nB269_p0738a06║道，道即因義。緣因者，即施戒等五，與彼般若為
J31nB269_p0738a07║資緣故。助即資也，資彼正因之力，斷煩惱成菩
J31nB269_p0738a08║提也。猶燈能破闇顯空，必藉心油為助緣也。是
J31nB269_p0738a09║正覺者，以梵語三菩提，此云正覺，即所證之果。
J31nB269_p0738a10║無漏善者，問：有漏之中亦有善法，何故偏局無
J31nB269_p0738a11║漏耶？答：以無我等相所修，故唯無漏也。又以有
J31nB269_p0738a12║漏之善非菩提因，今為菩提，故須無漏。問：上三
J31nB269_p0738a13║段中，前二無得，後一有證，義既矛盾，云何兩存？
J31nB269_p0738a14║答：所言修者，但是斷除我法，顯自真理，竟無一
J31nB269_p0738a15║法可得。由此二義，宛相符順。問：第三、第十二、第
J31nB269_p0738a16║十三兼此一段，前後四處皆說不得菩提，如何
J31nB269_p0738a17║辨異耶？答：前後文雖相似，義意不同，以第三疑
J31nB269_p0738a18║釋迦得果，第十二疑善慧成因，十三疑無法無
J31nB269_p0738a19║佛，十九疑有修有證。茲義迢然，請無相濫。
J31nB269_p0738a20║○二十，斷所說無記非因疑。●疏二：初、隨章敘疑。
J31nB269_p0738a21║論云「若修一切善法得阿耨菩提者，則所說法不
J31nB269_p0738a22║能得菩提，以是無記法故。」
J31nB269_p0738a23║初二句指疑起處，此從十九中來。則所說下，形
J31nB269_p0738a24║對前之數段，結成疑也。意云：既言修一切善法
J31nB269_p0738a25║得菩提，云何前來頻言持說得菩提耶？以是下，
J31nB269_p0738a26║成立持說不得菩提之理，以名句文三無記性
J31nB269_p0738a27║攝，無記性法中無因果故，豈感菩提耶？
J31nB269_p0738a28║●二、依經斷疑。
J31nB269_p0738a29║斷者。
J31nB269_p0738a30║須菩提！若三千大千世界中，所有諸須彌山王，如是
J31nB269_p0738b01║等七寶聚，有人持用布施。若人以此般若波羅蜜經，
J31nB269_p0738b02║乃至四句偈等，受持讀誦，為他人說，於前福德，百分
J31nB269_p0738b03║不及一，百千萬億分，乃至算數譬喻所不能及。
J31nB269_p0738b04║經之比校，如文可知。
J31nB269_p0738b05║偈云：「雖言無記法，而說是彼因，是故一法寶，勝無
J31nB269_p0738b06║量珍寶。」論云「以離所說法，不能得大菩提故，此法
J31nB269_p0738b07║能為菩提因。又言：汝法是無記，而我法是記，是故
J31nB269_p0738b08║勝捨無量七寶。」
J31nB269_p0738b09║雖言等者，許為無記也。而說等者，不許非因也。
J31nB269_p0738b10║是故下，出經意。能為佛因，故勝寶施。論云下，轉
J31nB269_p0738b11║釋為因之由。以經詮真理，因之悟解，依解起行，
J31nB269_p0738b12║方得菩提。若無教門，安知所入？故《法華》云「以佛
J31nB269_p0738b13║教門出三界苦。」又言下，論之別意。汝法無記，謂
J31nB269_p0738b14║小乘薩婆多宗說聲通善惡，名句文身唯無記
J31nB269_p0738b15║性。我法是記者，謂大乘宗地上菩薩於後得智
J31nB269_p0738b16║中所變名等，唯是善性，非無記性。是故等者，意
J31nB269_p0738b17║云：只就無記尚得為因，況是無漏善性所攝而
J31nB269_p0738b18║不得菩提耶？問：此與第九疑何別？答：彼約有為
J31nB269_p0738b19║無體難，此約無記非因難。又彼唯據持說難，此
J31nB269_p0738b20║則兼對善法難，迢然不同也。
J31nB269_p0738b21║○二十一、斷平等云何度生疑？
J31nB269_p0738b22║●疏二：初、隨章敘疑。
J31nB269_p0738b23║論云：若法平等無高下者，云何如來度眾生？
J31nB269_p0738b24║初句指疑起處，此從十九中來。云何下，結成疑
J31nB269_p0738b25║也。既度眾生即有高下，高下即不平等，故成疑
J31nB269_p0738b26║也。●二、依經斷疑，四，如疏列。
J31nB269_p0738b27║○斷之文四：初、遮其錯解。
J31nB269_p0738b28║須菩提！於意云何？汝等勿謂如來作是念：我當度眾
J31nB269_p0738b29║生。須菩提！莫作是念。
J31nB269_p0738b30║文中，初、正遮，二、再誡，可知。
J31nB269_p0738c01║○二、示其正見。
J31nB269_p0738c02║何以故？實無有眾生如來度者。
J31nB269_p0738c03║徵意云：以何義故令不作是念？釋意云：以實無
J31nB269_p0738c04║眾生為如來所度故。
J31nB269_p0738c05║偈云：「平等真法界，佛不度眾生，以名共彼陰，不離
J31nB269_p0738c06║於法界。」論云「眾生假名與五陰共，不離法界。」
J31nB269_p0738c07║偈中前兩句立其義宗，後兩句釋其所以。論云
J31nB269_p0738c08║下，轉釋後二句也。假名者，但有眾生之名，而無
J31nB269_p0738c09║眾生之體，故云假也。與五陰共者，謂於五蘊和
J31nB269_p0738c10║合之處，說言眾生不即不離，故云共也。不離法
J31nB269_p0738c11║界者，佛是極證之人，已全是法界，眾生雖未能
J31nB269_p0738c12║證，緣生無體亦同法界，豈將法界度於法界？是
J31nB269_p0738c13║故偈云平等等也。
J31nB269_p0738c14║○三、反釋所以。
J31nB269_p0738c15║若有眾生如來度者，如來則有我、人、眾生、壽者。
J31nB269_p0738c16║經文反顯。若順言之，應云以佛無我人等相故，
J31nB269_p0738c17║不見有眾生為所度也。
J31nB269_p0738c18║論云「若如來有如是心，五陰中有眾生可度者，此
J31nB269_p0738c19║是取相過。」無著云：「如來如爾炎而知，是故若有眾
J31nB269_p0738c20║生想，則為有我取。」
J31nB269_p0738c21║取相過等者，以無謂有故，不如法界故，不了緣
J31nB269_p0738c22║生故，便成有念故。爾炎，梵語。此有兩義：一、謂智
J31nB269_p0738c23║毋，已如前說；二、謂境界，然是定中境界。今取此
J31nB269_p0738c24║義，意云：佛智稱境而知，真如是有作有知，眾生
J31nB269_p0738c25║是無作無知也。若作智毋釋者，即根本智證平
J31nB269_p0738c26║等理，無有分別。今觀眾生亦復如是也。
J31nB269_p0738c27║○四、展轉拂跡。
J31nB269_p0738c28║須菩提！如來說有我者，則非有我，而凡夫之人以為
J31nB269_p0738c29║有我。須菩提！凡夫者，如來說則非凡夫。
J31nB269_p0738c30║意云：佛雖說我，元來無我。執有我者，蓋是凡夫；
J31nB269_p0739a01║雖言凡夫，亦無凡夫。如夢人見虎，虎與夢人皆
J31nB269_p0739a02║不可得。法中亦爾，以凡夫執我，故云非我；恐執
J31nB269_p0739a03║凡夫，故云非凡夫。邐迆除遣執情，故云展轉拂
J31nB269_p0739a04║跡。然前正答問中及第十一、十四兼此一段，前
J31nB269_p0739a05║後四處皆說度生無度，雖文同而意異，謂最初
J31nB269_p0739a06║令離我度生，十一疑能度者是我，十四疑無我
J31nB269_p0739a07║而誰度，二十一疑真界平等不合度生，故同異
J31nB269_p0739a08║昭然也。
J31nB269_p0739a09║○二十二、斷以相比知真佛疑。
J31nB269_p0739a10║●疏二：初、隨章敘疑。
J31nB269_p0739a11║論云「雖相成就不可得見如來，而以見相成就比
J31nB269_p0739a12║智，則知如來法身。」
J31nB269_p0739a13║此從十七中來。雖相等者，以前文云：即非具足
J31nB269_p0739a14║色身，即非諸相具足。具足即成就義，秦魏經異
J31nB269_p0739a15║也。而以等者，以前文云「是名具足色身，是名諸
J31nB269_p0739a16║相具足。」彼中意者，法身畢竟非相好，相好亦非
J31nB269_p0739a17║不佛，由無相故，現相不離法身。所以疑云：既無
J31nB269_p0739a18║相故，方能現相。則但見於相，便知無相也。如遠
J31nB269_p0739a19║見煙，定知有火，以離於火，必無煙故。
J31nB269_p0739a20║●二、依經斷疑，五，如疏列。
J31nB269_p0739a21║○斷之文五：初、問以相表佛。
J31nB269_p0739a22║須菩提！於意云何？可以三十二相觀如來不？
J31nB269_p0739a23║意云：可以相比觀無相法身如來不？
J31nB269_p0739a24║○二、答因苗識根。
J31nB269_p0739a25║須菩提言：如是，如是！以三十二相觀如來。
J31nB269_p0739a26║意云：實可以相比觀法身如來。
J31nB269_p0739a27║大雲云：前悟色身，今迷法身。意謂法身既流出相
J31nB269_p0739a28║身，即由此相，知佛證得無相法身。
J31nB269_p0739a29║悟色身者，知應化非真義也。迷法身者，不知法
J31nB269_p0739a30║身畢竟非色相義。意謂下，出答意也。意云：但見
J31nB269_p0739b01║法身之相好，則知相好之法身。如見草木之苗，
J31nB269_p0739b02║必知其根。由是科文約喻而立。
J31nB269_p0739b03║○三、難凡聖不分。
J31nB269_p0739b04║佛言：須菩提！若以三十二相觀如來者，轉輪聖王則
J31nB269_p0739b05║是如來。
J31nB269_p0739b06║意云：輪王亦有此相，應是如來。
J31nB269_p0739b07║偈云：「非是色身相，可比知如來。諸佛唯法身，轉輪
J31nB269_p0739b08║王非佛。」
J31nB269_p0739b09║偈云等者，意云：但約本望末則定，若約末望本
J31nB269_p0739b10║則不定。且如輪王與佛色相雖同，相之所依二
J31nB269_p0739b11║各有異，佛相即法身所現，王相依業因而生，凡
J31nB269_p0739b12║聖雲泥復何準的？況依法身有自他，受用復有
J31nB269_p0739b13║大小，隨類化等各各不同，如苗與根事亦不定，
J31nB269_p0739b14║初栽之樹則有苗無根，所接之樹則根苗各異
J31nB269_p0739b15║故也。
J31nB269_p0739b16║○四、悟佛非相見。
J31nB269_p0739b17║須菩提白佛言：世尊！如我解佛所說義，不應以三十
J31nB269_p0739b18║二相觀如來。
J31nB269_p0739b19║意云：緣聞依真現假，假不離真，及乎約假求真，
J31nB269_p0739b20║真不由假，實德不在相，令色鮮矣仁，以貌取者
J31nB269_p0739b21║失之子羽，而今以後，焉敢不識。
J31nB269_p0739b22║○五、印見聞不及。
J31nB269_p0739b23║爾時，世尊而說偈言：若以色見我，以音聲求我，是人
J31nB269_p0739b24║行邪道，不能見如來。
J31nB269_p0739b25║經文可見。然恐空生更約說法比知如來，故言
J31nB269_p0739b26║音聲求之不得。此疑即從第十八中來，今預遮
J31nB269_p0739b27║防，故無後說。
J31nB269_p0739b28║魏加後偈云「彼如來妙體，即法身諸佛，法身不可
J31nB269_p0739b29║見，彼識不能知。」偈云：「唯見色聞聲，是人不知佛，以
J31nB269_p0739b30║真如法身，非是識境故。」無著云：「以彼法真如相故，
J31nB269_p0739c01║非如言說而知，唯自證知故。」
J31nB269_p0739c02║魏偈者，明見聞不及之由也。秦經則但明見聞
J31nB269_p0739c03║不及。偈云等者，彌勒偈也。於中半釋秦偈，半釋
J31nB269_p0739c04║魏偈。意云：見聞是識，但能緣於色身；佛非色身，
J31nB269_p0739c05║故不可知。彼法者，法身也。真如相者，即離一切
J31nB269_p0739c06║相，是真如相。非如言說知者，以真如法離言說
J31nB269_p0739c07║故，但是真智之境，唯證相應，故云自證。然第一、
J31nB269_p0739c08║第七、第十七及此一段，皆云不以相見如來者，
J31nB269_p0739c09║義意皆別。初以對果疑因，次明感果離相，次說
J31nB269_p0739c10║依真現假，後明約假求真，故不同也。
J31nB269_p0739c11║金剛般若經疏論纂要刊定記會編第九卷（終）
J31nB269_p0739c12║校訛
J31nB269_p0739c13║第七紙（十五行，然，北藏蝕半字，楞嚴寺流通本作無。）第十紙（五行，決，北藏作㳏，流
J31nB269_p0739c14║通本同。）第十一紙（十四行，爪，北藏作𤓰。）第十四紙（十二行，北藏脫義字。）第
J31nB269_p0739c15║十九紙（七行，二，北藏作一。）第三十紙（二行，安，北藏作要。）第三十二
J31nB269_p0739c16║紙（十九行，知，北藏作之。已上流通本皆同，誤。）