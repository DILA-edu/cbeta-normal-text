J31nB269_p0740a01║金剛般若經疏論纂要刊定記會編卷第十
J31nB269_p0740a02║秦三藏法師鳩摩羅什譯經
J31nB269_p0740a03║唐　圭山大師宗密　述疏
J31nB269_p0740a04║宋　長水沙門子璿　錄記
J31nB269_p0740a05║清荊溪後學沙門行策會編
J31nB269_p0740a06║○二十三、斷佛果非關福相疑。
J31nB269_p0740a07║●疏二：初、隨章敘疑。
J31nB269_p0740a08║由前相比，法身是失。又聞以色見聲求是邪，遂作
J31nB269_p0740a09║念云：佛果一向無相無為。若爾，則修福德之因但
J31nB269_p0740a10║成相果。相果既非佛果，佛果則不以具相而得，故
J31nB269_p0740a11║佛果畢竟不關福相。故論云「有人起如是心：若不
J31nB269_p0740a12║依福德得大菩提，如是諸菩薩則失福德及失果
J31nB269_p0740a13║報。」
J31nB269_p0740a14║初二句指疑起處，此從二十二中來。遂作下，作
J31nB269_p0740a15║一向離相解，便是指起疑之宗也。若爾下，結成
J31nB269_p0740a16║疑也。意云：福但成相果，相既非佛，修福何益？故
J31nB269_p0740a17║佛果下，結成疑名也。論云下，引證。失福者，非菩
J31nB269_p0740a18║提因故；失果者，非菩提果故。
J31nB269_p0740a19║●二、依經斷疑，四，如疏列。
J31nB269_p0740a20║○斷之文四：初、遮毀相之念。
J31nB269_p0740a21║須菩提！汝若作是念：如來不以具足相故，得阿耨多
J31nB269_p0740a22║羅三藐三菩提。須菩提！莫作是念：如來不以具足相
J31nB269_p0740a23║故，得阿耨多羅三藐三菩提。
J31nB269_p0740a24║意云：汝若謂如來不以具足相故得菩提，莫作
J31nB269_p0740a25║是念。文勢似重，意實不重，但前敘後遮也。
J31nB269_p0740a26║《華嚴經》云「色身非是佛，音聲亦復然，亦不離色聲，
J31nB269_p0740a27║見佛神通力。」肇云：「不偏在色聲，故言非；非不身相，
J31nB269_p0740a28║故復言是。」大雲云：「若言如來不以相具，斷滅見矣。
J31nB269_p0740a29║故佛止云：莫作是念。」
J31nB269_p0740a30║華嚴偈中，前半屬前文，後半屬此段，以文意鉤
J31nB269_p0740b01║鎖，故就一處而引。既言不離色聲，豈合一向毀
J31nB269_p0740b02║相？毀相非理，故此遮之。肇云下，亦前後相半耳。
J31nB269_p0740b03║不偏等者，相不定故，如輪王非佛。非不等者，應
J31nB269_p0740b04║機即現，不離法身故，如釋迦是佛。斷滅見者，義
J31nB269_p0740b05║在次文。
J31nB269_p0740b06║○二、出毀相之過。
J31nB269_p0740b07║須菩提！汝若作是念：發阿耨多羅三藐三菩提心者，
J31nB269_p0740b08║說諸法斷滅。莫作是念。
J31nB269_p0740b09║毀相則墮斷滅，斷滅是損減之過，斷見邊見之過。
J31nB269_p0740b10║損減等者，謂執有是增益過，執無是損減過。今
J31nB269_p0740b11║既一向離相、正當此句，斯則於果損福德莊嚴，
J31nB269_p0740b12║於因損五度之行，壞俗諦也。斷見者，《中論》云「定
J31nB269_p0740b13║有則著常，定無則著斷。」今既一向作無相解，正
J31nB269_p0740b14║當斷見。邊見者，空有斷常皆是著邊邪之見，並
J31nB269_p0740b15║非正見，故云過也。
J31nB269_p0740b16║○三、明福相不失。
J31nB269_p0740b17║何以故？發阿耨多羅三藐三菩提心者，於法不說斷
J31nB269_p0740b18║滅相。
J31nB269_p0740b19║徵意云：以何義故令不作此念？釋意云：但發菩
J31nB269_p0740b20║提心者皆不作此念，故知作此念者豈非過與？
J31nB269_p0740b21║無著云：「於法不說斷滅者，謂如所住法而通達，不
J31nB269_p0740b22║斷一切生死影像法，於涅槃自在行利益眾生事。
J31nB269_p0740b23║此中為遮一向寂靜故，顯示不住涅槃。」偈云：「不失
J31nB269_p0740b24║功德因，及彼勝果報。」論云「雖不依福德得真菩提，
J31nB269_p0740b25║而不失福德及彼果報，以能成就智慧莊嚴、功德
J31nB269_p0740b26║莊嚴。」
J31nB269_p0740b27║如所住法者，所住之法即大菩提心，菩提心者
J31nB269_p0740b28║即悲智願也。一切菩薩皆安住此心行菩薩行，
J31nB269_p0740b29║有大智故不住生死，有大悲故不住涅槃。今令
J31nB269_p0740b30║離於斷常二見，即是不住生死涅槃，故云如所
J31nB269_p0740c01║住法，即七最勝中依止最勝。不斷等者，意云：生
J31nB269_p0740c02║死本空猶如影像，影像不有復何斷焉？今言不
J31nB269_p0740c03║斷者，非謂固留，但了性不有、了相不無，隨順俗
J31nB269_p0740c04║諦故云不斷，此即通達之義。於涅槃等者，若被
J31nB269_p0740c05║寂所縛即不自在，今寂而常用、用而常寂，是自
J31nB269_p0740c06║在義。此中下，顯偏說之意。然據不斷生死、利益
J31nB269_p0740c07║眾生，但成大悲不住涅槃，如其具論亦須不住
J31nB269_p0740c08║生死方成如所住法。一向下，即出偏說之意。遮
J31nB269_p0740c09║寂者，即二乘人灰身滅智撥喪無餘，被涅槃所
J31nB269_p0740c10║拘是不自在。今以不具相發心正墮於此，為對
J31nB269_p0740c11║治故偏示一門。下文菩薩不受福德即不住生
J31nB269_p0740c12║死，義則圓矣。偈云下，引證。論云下，釋偈。雖不依
J31nB269_p0740c13║下，縱也。法身真佛是真菩提，正由智了為因故
J31nB269_p0740c14║不依彼。而不失下，奪也。福德是因即五度，果報
J31nB269_p0740c15║是果即三十二相，相非不佛故言不失，既不失
J31nB269_p0740c16║果即不失因。以能下，明不失之由。謂真菩提必
J31nB269_p0740c17║須具足二莊嚴故，智慧即真身，福德即應身。故
J31nB269_p0740c18║論云「法身者智相身，福相者異相身。以諸如來
J31nB269_p0740c19║皆合具此二種相故。」故《法華》云「如其所得法，定
J31nB269_p0740c20║慧力莊嚴，以此度眾生，自證無上道。」
J31nB269_p0740c21║○四、明不失所以，二：初、明得忍故不失。
J31nB269_p0740c22║須菩提！若菩薩以滿恒河沙等世界七寶持用布施，
J31nB269_p0740c23║若復有人知一切法無我得成於忍，此菩薩勝前菩
J31nB269_p0740c24║薩所得功德。
J31nB269_p0740c25║意云：菩薩於無我心中所修福德，勝彼有我心
J31nB269_p0740c26║中所修福德，以莊嚴法身究竟不失故。
J31nB269_p0740c27║論云「有人起如是心：諸菩薩得出世智，失彼福德
J31nB269_p0740c28║及以果報。」為遮此故，偈云：「得勝忍不失，以得無垢
J31nB269_p0740c29║果。」無我者，二種無我也。
J31nB269_p0740c30║有人等者。先敘所遣之念。念云：若出世無分別
J31nB269_p0741a01║智正是佛因，即所修福德盡皆失也。何以故？福
J31nB269_p0741a02║非因故。為遮此故者，引起能遣之文。得勝忍不
J31nB269_p0741a03║失者，正明不失義。謂若心住相修諸福德墮於
J31nB269_p0741a04║有漏，此福則失。若心離相修諸福德成於無漏，
J31nB269_p0741a05║此福不失也。以得下，出不失之由。斯則以果驗
J31nB269_p0741a06║因成不失義。無垢即清淨，無漏是佛身矣。二無
J31nB269_p0741a07║我者，人、法也。得此二空之智名之為忍。
J31nB269_p0741a08║○二、明不受故不失，二：初、正明。
J31nB269_p0741a09║何以故？須菩提！以諸菩薩不受福德故。
J31nB269_p0741a10║徵意云：以何義故，言無我所修之福為勝耶？釋
J31nB269_p0741a11║意云：秖由菩薩不受福故。
J31nB269_p0741a12║論云「彼福德得有漏果報，故可訶也。」無著云：「此顯
J31nB269_p0741a13║示不著生死故。若住生死，即受福德。」
J31nB269_p0741a14║可訶等者。明不受之由，亦是以果驗因成不受
J31nB269_p0741a15║義。意云：果若有漏則知受福，是可訶責；果既無
J31nB269_p0741a16║漏則知不受，云何可訶？無著下，顯對前文不住
J31nB269_p0741a17║涅槃，前後相望共成悲智之義耳。若住下，反明。
J31nB269_p0741a18║○二、徵釋。
J31nB269_p0741a19║須菩提白佛言：世尊！云何菩薩不受福德？須菩提！菩
J31nB269_p0741a20║薩所作福德不應貪著，是故說不受福德。
J31nB269_p0741a21║意云：菩薩作福，若生貪著，則成有漏。因既有漏，
J31nB269_p0741a22║果亦有漏。得三十二相，但同輪王，不名為佛。此
J31nB269_p0741a23║則因果俱失，成其所疑。今既作福，不生貪著，則
J31nB269_p0741a24║因成無漏。因既無漏，果亦復然。所得三十二相，
J31nB269_p0741a25║莊嚴法身，名之為佛。云何疑其失因及果？
J31nB269_p0741a26║○二十四，斷化身出現受福疑。
J31nB269_p0741a27║●疏二：初、隨章敘疑。
J31nB269_p0741a28║論云「若諸菩薩不受福德，云何諸菩薩福德眾生
J31nB269_p0741a29║受用？」
J31nB269_p0741a30║初句指疑起處，即從次前文來，論中即云「若菩
J31nB269_p0741b01║薩不受彼果報」等。云何下，結成疑也。眾生受用
J31nB269_p0741b02║者，據佛壽量合滿百年，至八十便入涅槃，意留
J31nB269_p0741b03║二十年福與後代弟子受用。又於佛供養承事，
J31nB269_p0741b04║能令眾生獲福無量，斯亦佛福眾生受用也。問：
J31nB269_p0741b05║前云菩薩不受，今何難佛受用？又前言受是取
J31nB269_p0741b06║義，今疑受是用義，文義既異，何以成疑？答：此皆
J31nB269_p0741b07║以果驗因也。因中若不受取，果中焉合受用？果
J31nB269_p0741b08║中尚自受用，因中豈無受取耶？
J31nB269_p0741b09║●二、依經斷疑，二，如疏列。
J31nB269_p0741b10║○斷之文二：初、斥錯解。
J31nB269_p0741b11║須菩提！若有人言：如來若來若去、若坐若臥。是人不
J31nB269_p0741b12║解我所說義。
J31nB269_p0741b13║意云：若人言：如來出、現、來、入、滅、去、住世間，皆不
J31nB269_p0741b14║解我所說義。
J31nB269_p0741b15║偈云：「是福德應報，為化諸眾生，自然如是業，諸佛
J31nB269_p0741b16║現十方。」
J31nB269_p0741b17║是福等者。是彼無漏福德之應報，即無垢果也。
J31nB269_p0741b18║果中無有色相，故論云「佛果無有色相，迭相見
J31nB269_p0741b19║故。」又論云「佛果無別色聲，唯如如及如如智獨
J31nB269_p0741b20║存，故無來去等。」為化下，或問曰：既佛果無別色
J31nB269_p0741b21║聲來去等，何以出現受福為眾生受用耶？故此
J31nB269_p0741b22║釋之意，說眾生根熟為能感緣，以佛無緣大悲，
J31nB269_p0741b23║無量劫來利他善根，熏淨法界以成善習，有感
J31nB269_p0741b24║即應任運無心，如一月不下降、百水不上升，慈
J31nB269_p0741b25║善根力法爾如是，正是斷疑之意。若果中有心
J31nB269_p0741b26║受用，則因中亦有心受取，果中既是自然，因中
J31nB269_p0741b27║足明無著也。
J31nB269_p0741b28║○二、示正見。
J31nB269_p0741b29║何以故？如來者，無所從來亦無所去，故名如來。
J31nB269_p0741b30║徵意云：以何義故，名為如來？既名為來，亦表其
J31nB269_p0741c01║去，何言錯解？釋意云：以真佛本來無來去故。
J31nB269_p0741c02║偈云：「去來化身佛，如來常不動。」大雲云：「眾生心水
J31nB269_p0741c03║若清淨，則見佛來，來無所從；濁，則見雙林示滅，則
J31nB269_p0741c04║云佛去，去無可至。」肇云：「解極會如，體無方所；緣至
J31nB269_p0741c05║物現，來無所從；感畢為隱，亦何所去？」
J31nB269_p0741c06║偈云等者，標真化異也。如來即是法身，本來不
J31nB269_p0741c07║動猶若虛空，故不同化身隨機來去，此非異而
J31nB269_p0741c08║異也。大雲下，釋。此約機心染淨，遂見佛有來去，
J31nB269_p0741c09║名為化身。來無所從、去無所至，即是不動，名為
J31nB269_p0741c10║法身。斯則機見有佛來去，佛實不動。云云自彼，
J31nB269_p0741c11║於我何為？此中略舉水喻眾生心，則知月喻法
J31nB269_p0741c12║身，影喻化體，清濁喻染淨也。水清月現月亦不
J31nB269_p0741c13║來，水濁月隱亦非月去，但是水有清濁，非謂月
J31nB269_p0741c14║有升沈。法中亦爾，心淨見佛非是佛來，心垢不
J31nB269_p0741c15║見亦非佛去，但是眾生垢淨，非謂諸佛隱顯。解
J31nB269_p0741c16║極等者，謂解極則心絕，心絕則會如，如體本周
J31nB269_p0741c17║故無方所。此明即應之真。緣至下，明即真之應
J31nB269_p0741c18║也。意同大雲。隱顯斷疑意者，諸佛本無來去，眾
J31nB269_p0741c19║生妄見去來，尚無出現之佛，寧有受福之事耶？
J31nB269_p0741c20║○二十五、斷法身化身一異疑。
J31nB269_p0741c21║●疏二：初、隨章敘疑。
J31nB269_p0741c22║據前不可以化相比知法身，法身無去來坐臥，即
J31nB269_p0741c23║似真化異。據遮斷滅之念，又顯不失福相，即似真
J31nB269_p0741c24║化一，故成疑也。此約微塵世界，委釋非一非異義，
J31nB269_p0741c25║以斷此疑。
J31nB269_p0741c26║論文於此不別敘疑，而義意合有也。據前等者，
J31nB269_p0741c27║指疑起處，此從三處來。不可以化下，第二十二
J31nB269_p0741c28║也，濫於輪王故。法身無去下，二十四也，斥為錯
J31nB269_p0741c29║解故。據遮下，二十三也。不失等者，彌勒頌云：「得
J31nB269_p0741c30║勝忍不失。」一異相反難為存去，故成疑也。此約
J31nB269_p0742a01║下，懸指斷疑之意，彼約一異雙存而難，此據一
J31nB269_p0742a02║異俱非而通也。●二、依經斷疑，二，如疏列。
J31nB269_p0742a03║○文二：初、約塵界破一異，五：初、細末方便破麤色。
J31nB269_p0742a04║須菩提！若善男子、善女人，以三千大千世界碎為微
J31nB269_p0742a05║塵。於意云何？是微塵眾寧為多不？甚多，世尊！
J31nB269_p0742a06║問答如文可知。●疏三：初、引天親明斷疑。
J31nB269_p0742a07║偈云：「於是法界處，非一亦非異。」論云「彼諸佛如來
J31nB269_p0742a08║於真如法界中，非一處住，亦非異處住。為示此義，
J31nB269_p0742a09║故說世界碎為微塵。」故偈云：「世界作微塵，此喻示
J31nB269_p0742a10║彼義。」
J31nB269_p0742a11║偈云下，標也。論云下，釋也。一真法界數量消滅，
J31nB269_p0742a12║非一異故，諸佛證此亦非一異。而言處住者，以
J31nB269_p0742a13║非此二義可住著故。為示下，正顯住意。意以界
J31nB269_p0742a14║喻真身，塵喻化身也。塵因界碎故非異，喻從真
J31nB269_p0742a15║起應也。塵細界麤故非一，喻真實應假也。故偈
J31nB269_p0742a16║云下，引證，可知。●二、引無著破執法。
J31nB269_p0742a17║無著云：「為破名色身，故說界塵等。」於中細末方便
J31nB269_p0742a18║及無所見方便。塵甚多者，是細末方便。
J31nB269_p0742a19║此別是一義，非斷疑也。名身即受等四蘊，色身
J31nB269_p0742a20║即地等四大。於中下，以細末破色身，以無所見
J31nB269_p0742a21║破名身，無所見即不念也。此段說塵甚多，正是
J31nB269_p0742a22║初方便也。●三，引大雲示破相。
J31nB269_p0742a23║大雲云：「即是析塵至於細末，以此方便破麤色矣。
J31nB269_p0742a24║此言微麈，依大乘宗，於一摶色假想分析至極，略
J31nB269_p0742a25║色為塵，非小乘宗實塵矣。」
J31nB269_p0742a26║即是等者。明方便之相。以能破是細末，所破是
J31nB269_p0742a27║麤色，能所合之，故成科名。此言下，揀異大小。大
J31nB269_p0742a28║乘用觀假想分別，起其慧數，破析彼色，一一分
J31nB269_p0742a29║析，至於極微，二乘天眼所不能見。此則細末之
J31nB269_p0742a30║極，不可破析，名極略色。非小乘等者，以彼宗迷
J31nB269_p0742b01║唯識理，不達諸法即空，計此微塵以為實有，故
J31nB269_p0742b02║說積諸微塵以成世界。故《俱舍論》云「極微微金
J31nB269_p0742b03║水，兔羊牛隙塵，蚤蝨麥指節，彼後增七倍」等。今
J31nB269_p0742b04║此揀去，故云非實塵也。
J31nB269_p0742b05║○二、不念方便破微塵。
J31nB269_p0742b06║何以故？若是微塵眾實有者，佛則不說是微麈眾。所
J31nB269_p0742b07║以者何？佛說微塵眾，則非微塵眾，是名微塵眾。
J31nB269_p0742b08║徵意云：以何義故說微塵耶？釋意云：以無實體
J31nB269_p0742b09║故。又徵意云：所以說微塵空，又說微塵者，何謂
J31nB269_p0742b10║也？釋意云：佛所說者，非實微塵，是空微塵也。
J31nB269_p0742b11║●疏二：初、約斷疑釋。
J31nB269_p0742b12║論云「塵碎為末，故非一處；塵眾聚故，故非異處。如
J31nB269_p0742b13║是佛住法界中，非一處住，非異處住。」
J31nB269_p0742b14║塵碎等者，喻說塵是碎，世界為末也，故界麤而
J31nB269_p0742b15║塵細，是非一也。塵眾聚者，世界是眾塵成，故塵
J31nB269_p0742b16║界非異也。如是下，法合。謂應現十方故非一，同
J31nB269_p0742b17║依一體故非異。又依法起化故非一，離法無化
J31nB269_p0742b18║故非異。●二，約破法釋。
J31nB269_p0742b19║又若塵眾實有者，世間凡夫悉亦自知，何須佛說？
J31nB269_p0742b20║只為不知體不成就，故佛說矣。故無著云：「世尊說
J31nB269_p0742b21║非者，以此聚體不成就故。若異此者，佛雖不說，亦
J31nB269_p0742b22║自知是聚。」
J31nB269_p0742b23║亦是約喻法說者，若化是實，亦不用佛說，只為
J31nB269_p0742b24║是虛，餘人不知，故佛說矣。無著下，引證同此。
J31nB269_p0742b25║○三、不念方便破世界。
J31nB269_p0742b26║世尊！如來所說三千大千世界，則非世界，是名世界。
J31nB269_p0742b27║意云：非唯所起微塵是空微塵，抑亦能起世界
J31nB269_p0742b28║亦是空世界。
J31nB269_p0742b29║本論破世界不實之義可知。無著云：「此破名身世
J31nB269_p0742b30║界者，眾生世界。」
J31nB269_p0742c01║本論等者，如次文所說。眾生世界者，有情世間
J31nB269_p0742c02║也。以心法無質不可分析故，但以不念方便破
J31nB269_p0742c03║之，念之則有、不念則無，故《起信》云「心生則法生，
J31nB269_p0742c04║心滅則法滅」等也。
J31nB269_p0742c05║○四、俱約塵界破和合。
J31nB269_p0742c06║何以故？若世界實有者，則是一合相。如來說一合相，
J31nB269_p0742c07║則非一合相，是名一合相。
J31nB269_p0742c08║徵意云：以何義故說世界耶？釋意云：世界若實，
J31nB269_p0742c09║則是一合。佛說一合者，非實有之一合，是空無
J31nB269_p0742c10║之一合。●疏二：初、引天親解。
J31nB269_p0742c11║論云「若實有一世界，如來則不說三千界。」大雲云：
J31nB269_p0742c12║「若實有一世界，冥然是一一和合矣，是則不合，有
J31nB269_p0742c13║多差別。今既佛說三千，明非冥然一矣，故約三千
J31nB269_p0742c14║破一界也。」
J31nB269_p0742c15║初引論標。大雲下，釋冥合也。冥然合為一也，一
J31nB269_p0742c16║即和合，故云一合矣。三千破一者，既言三千則
J31nB269_p0742c17║非一義，此乃通明五蘊無一合義也。
J31nB269_p0742c18║●二、引無著解。
J31nB269_p0742c19║無著云：「為並說若世界、若微塵界，故有二種摶取，
J31nB269_p0742c20║謂一摶取及差別摶取。」大雲云：「此明塵眾及眾生
J31nB269_p0742c21║類俱名世界。一合相者，即是摶取。摶取為一，故云
J31nB269_p0742c22║和合。故此一合有二摶取：一者、一摶取，即是世界，
J31nB269_p0742c23║和合為一；二、差別摶取，即是微塵，有眾多極微，名
J31nB269_p0742c24║為差別。非一合者，第一義中二界無實故。」
J31nB269_p0742c25║並說等者，情器雙明也。故有下，且標二摶取。大
J31nB269_p0742c26║雲下，顯明情器俱名世界，謂塵眾則器世界，眾
J31nB269_p0742c27║生則有情世界。摶取為一等者，謂情器不分為
J31nB269_p0742c28║一世界也。此一合有二摶取，於五蘊中分色心
J31nB269_p0742c29║故，本以合二為一，今則開一成二。然和合摶取
J31nB269_p0742c30║蓋是一義，但秦魏譯異耳。一摶取者是名身，眾
J31nB269_p0743a01║生世界義不可分，但有一義故。差別摶取者是
J31nB269_p0743a02║器世界，聚多微塵成一世界故。故無著論云「眾
J31nB269_p0743a03║生世界有者，此為一摶取；微塵有者，此為差別
J31nB269_p0743a04║摶取。」二界無實等者，故《心經》云「是故空中無色、
J31nB269_p0743a05║無受想行識、無眼耳鼻舌身意、無色聲香味觸
J31nB269_p0743a06║法」等。經是名一合相者，約俗諦說有，明在次文。
J31nB269_p0743a07║○五、佛印無中妄執有。
J31nB269_p0743a08║須菩提！一合相者則是不可說，但凡夫之人貪著其
J31nB269_p0743a09║事。
J31nB269_p0743a10║意云：此一合相，無體可說，但為凡夫妄生貪著。
J31nB269_p0743a11║論云「以彼聚集，無物可取，虛妄分別，故云妄取。若
J31nB269_p0743a12║有實者，即是正見。」無著云：「世諦說摶取第一義，不
J31nB269_p0743a13║可說彼小兒凡夫如言說取。」大雲云：「執見五蘊，取
J31nB269_p0743a14║其和合，是貪著事，迷於事法，起煩惱矣。」
J31nB269_p0743a15║以彼等者。釋經中不可說也。五蘊和合無實體
J31nB269_p0743a16║故，斯則界歸於塵則無界可取，塵歸唯識則無
J31nB269_p0743a17║塵可取，四蘊離念則無心可取也。眾生取著皆
J31nB269_p0743a18║由虛妄分別，故《起信》云「一切境界唯依妄念而
J31nB269_p0743a19║有差別。」此明經中但凡夫已下文。若有下，反顯
J31nB269_p0743a20║也。以世界體若是實有，不名虛妄分別，合是正
J31nB269_p0743a21║見。世諦說者，即前是名也。同論云「以彼聚集第
J31nB269_p0743a22║一義不可說。」即前即非也，同前無物可取。小兒
J31nB269_p0743a23║等者，世諦雖說但是假有，凡夫不敏執之為實，
J31nB269_p0743a24║猶彼小兒如言執物。見五蘊者，不了法空是法
J31nB269_p0743a25║執也。取和合者，不達眾法即我執也。二執不亡，
J31nB269_p0743a26║故名貪著其事也。迷於事法，所知障也。煩惱可
J31nB269_p0743a27║知。是依二執起於二障也。
J31nB269_p0743a28║○二、約止觀破我法，二。
J31nB269_p0743a29║破我法者，前破我法所緣之境令知不實，今破
J31nB269_p0743a30║能緣我法見心，見心乃是所起分別，今即破之
J31nB269_p0743b01║令亡分別入聖道也。故偈云：「非無二得道，遠離
J31nB269_p0743b02║於我法。」
J31nB269_p0743b03║○初、除我執，二：初、斥錯解。
J31nB269_p0743b04║須菩提！若人言：佛說我見、人見、眾生見、壽者見。須菩
J31nB269_p0743b05║提！於意云何？是人解我所說義不？不也，世尊！是人不
J31nB269_p0743b06║解如來所說義。
J31nB269_p0743b07║問答並可知，但不解必錯解也。
J31nB269_p0743b08║○二、遣言執。
J31nB269_p0743b09║何以故？世尊說我見、人見、眾生見、壽者見，即非我見、
J31nB269_p0743b10║人見、眾生見、壽者見，是名我見、人見、眾生見、壽者見。
J31nB269_p0743b11║徵意云：以何義故，說為不解？釋意云：佛說我人
J31nB269_p0743b12║等見非實，我人等見是假名我人等見，眾生不
J31nB269_p0743b13║解，謂之為實，所以前科判云錯矣。
J31nB269_p0743b14║論云「我見虛妄分別，佛說即是不見。」無著云：「此顯
J31nB269_p0743b15║示如所不分別。云何顯示？如外道說我，如來說為
J31nB269_p0743b16║我見故，安置人無我。又為說有此我見故，安置法
J31nB269_p0743b17║無我。如是觀察，菩薩入相應三昧時，不復分別。即
J31nB269_p0743b18║此觀察，為入方便。」
J31nB269_p0743b19║虛妄等者，見有我故名為我見，體實無故乃云
J31nB269_p0743b20║虛妄，虛妄無實元是不見，如繩處見蛇豈是實
J31nB269_p0743b21║見？如所下，兩意：一、以真如為所，如彼真如不分
J31nB269_p0743b22║別故；二、以我法為所，我法本無，如所知故。云何
J31nB269_p0743b23║下，徵如。外道下，釋人。無我等者，一法界中無我
J31nB269_p0743b24║無無我，今對有我說於無我，權說假言故云安
J31nB269_p0743b25║置。法無我等者，以見是心心所法，執有此見名
J31nB269_p0743b26║為法執，心法不實故言安置。此文破法我者，是
J31nB269_p0743b27║連帶引之，非謂正意也。相應等者，入地證如也。
J31nB269_p0743b28║不分別者，離分別障也。即此等者，若存我法即
J31nB269_p0743b29║分別無窮，但了二空則自無分別，即此二空觀
J31nB269_p0743b30║為入理之方便也。
J31nB269_p0743c01║○二、除法執，二：初、除分別。
J31nB269_p0743c02║須菩提！發阿耨多羅三藐三菩提心者，於一切法應
J31nB269_p0743c03║如是知、如是見、如是信解，不生法相。
J31nB269_p0743c04║意云：發菩提心者，於一切法應如是知見信解，
J31nB269_p0743c05║不生法相。
J31nB269_p0743c06║●疏二：初、明無分別所依，二：初、總徵三法。
J31nB269_p0743c07║無著云：「此顯示何人無分別？於何法不分別？何方
J31nB269_p0743c08║便不分別？」
J31nB269_p0743c09║顯示下，節節以疏徵起，以經答之。何人等者，即
J31nB269_p0743c10║經中發菩提心者。於何法者，即經中一切法。何
J31nB269_p0743c11║方便者，即經中應如是知、見、信、解也。
J31nB269_p0743c12║●二、別釋第三，二：初、總標。
J31nB269_p0743c13║此顯示增上心、增上智故，於無分別中知見勝解。
J31nB269_p0743c14║增上心即定也，增上智即慧也，皆是增勝上法，
J31nB269_p0743c15║故云增上知見。勝解者，定慧之後位也。
J31nB269_p0743c16║●二、別釋，二：初、總彰三義。
J31nB269_p0743c17║於中若智依止奢摩他故知，依止毗缽舍那故見，
J31nB269_p0743c18║此二依止三摩提故勝解。
J31nB269_p0743c19║於中者，於彼三事之中也。若智等者，明此三種
J31nB269_p0743c20║體即是智，但依止方便不同，故立三名也。奢摩
J31nB269_p0743c21║他，此云止，止即是定，智依此定，併息萬緣，唯心
J31nB269_p0743c22║獨存，故云知也。毗缽舍那，此云觀，觀即是慧，依
J31nB269_p0743c23║此慧故，觀察一切，委細推求，歷歷分明，故名為
J31nB269_p0743c24║見。此二者，知見也。三摩提，此云等持，但以定慧
J31nB269_p0743c25║等處名三摩提，依此義故，名為勝解。言依止者，
J31nB269_p0743c26║名依義立也。●二、轉釋後義。
J31nB269_p0743c27║以三摩提自在故，解內攀緣影像，彼名勝解。
J31nB269_p0743c28║自在者，定慧無閡故。內緣等者，既未證真但緣
J31nB269_p0743c29║影像，以真如法離心緣故。今既變影緣如但名
J31nB269_p0743c30║勝解，從此能引根本正智，無分別中為近方便
J31nB269_p0744a01║故。●二、正顯無分別理。
J31nB269_p0744a02║云何無分別？此正顯無分別。大雲云：「前之方便，是
J31nB269_p0744a03║加行智。今不分別，是根本智。即親證真如，離能所
J31nB269_p0744a04║取，名不分別。」
J31nB269_p0744a05║云何等者，即論釋經中不生法相也。初句徵起，
J31nB269_p0744a06║次句正顯。大雲下，約位釋論。前方便等者，即知
J31nB269_p0744a07║見勝解，此當地前四加行位。今不分別者，即不
J31nB269_p0744a08║生法相，通在十地及佛地也。雖滿分不同，皆用
J31nB269_p0744a09║根本無分別智親證諦理也。如《唯識》見道頌云：
J31nB269_p0744a10║「若時於所緣，智都無所得，爾時住唯識，離二取
J31nB269_p0744a11║相故。」
J31nB269_p0744a12║○二、顯本寂。
J31nB269_p0744a13║須菩提！所言法相者，如來說即非法相，是名法相。
J31nB269_p0744a14║意云：所言法相，非實有之法相，是本無之法相。
J31nB269_p0744a15║無著云：「此顯示法相中不共義及相應義，如前已
J31nB269_p0744a16║說。」
J31nB269_p0744a17║不共者，非法相也，勝義諦中不容他故，離性離
J31nB269_p0744a18║相非和合故。相應者，是名法相也，性起為相不
J31nB269_p0744a19║離性故，如前金中無器不離金也。
J31nB269_p0744a20║○二十六、斷化身說法無福疑。
J31nB269_p0744a21║論文於此不言斷別疑，故雲外二疏皆攝入前
J31nB269_p0744a22║段合疏，詳文合有，是故開之。
J31nB269_p0744a23║●疏二：初、隨章敘疑。
J31nB269_p0744a24║因聞真化非一非異，意云：若就非一，化唯虛假；若
J31nB269_p0744a25║就非異，又唯冥合，歸一法身，即化身終無自體。若
J31nB269_p0744a26║爾，即所說法，受持演說無福。
J31nB269_p0744a27║初句指疑起處，此從二十五中來。意云下，立理。
J31nB269_p0744a28║即化身下，指無化體。若爾下，結成疑也。意云：能
J31nB269_p0744a29║說之佛既虛，所說之教豈實？持說不實之教，寧
J31nB269_p0744a30║有福耶？●二、依經斷疑，二，如疏列。
J31nB269_p0744b01║○斷之文二：初、明說法功德。
J31nB269_p0744b02║須菩提！若有人以滿無量阿僧祇世界七寶持用布
J31nB269_p0744b03║施；若有善男子、善女人發菩薩心者，持於此經乃至
J31nB269_p0744b04║四句偈等，受持讀誦為人演說，其福勝彼。
J31nB269_p0744b05║經之校量可解。阿僧祇，此云無數。發菩薩心者，
J31nB269_p0744b06║揀餘人。
J31nB269_p0744b07║偈云：「化身示現福，非無無盡福。」論云「雖諸佛自然
J31nB269_p0744b08║化身作業，而彼諸佛化身說法，有無量無盡無漏
J31nB269_p0744b09║功德。」
J31nB269_p0744b10║偈云下，標。論云下，釋，先牒疑縱之。而彼下，據理
J31nB269_p0744b11║奪之。無量下，揀有量等。斯則三重顯於持說之
J31nB269_p0744b12║勝也。
J31nB269_p0744b13║○二、明說法不染。
J31nB269_p0744b14║云何為人演說不取於相如如不動？
J31nB269_p0744b15║徵意云：云何演說便獲如是功德？釋文可見。前
J31nB269_p0744b16║云發菩薩心者，意在於此。若非菩薩，焉能如是？
J31nB269_p0744b17║●疏二：初、引無著解，二：初、申經意。
J31nB269_p0744b18║無著云：「為說法不染故，以有如是大利益故，決定
J31nB269_p0744b19║演說，如是演說即無所染。」
J31nB269_p0744b20║既說法之心，如彼真如，無有分別，不取能所說
J31nB269_p0744b21║相，所獲功德利益至矣，故決定說也。無所染者，
J31nB269_p0744b22║即無分別，不取不動也。此則正是斷疑之意，謂
J31nB269_p0744b23║佛所有說，皆如真實，傳授之人，要皆如是。既如
J31nB269_p0744b24║其法，福乃無邊，何疑持說無功德耶？又如偈云：
J31nB269_p0744b25║「諸佛說法時，不言是化身，以不如是說，是故彼
J31nB269_p0744b26║說正。」意云：若言是化，則人無敬心，所說之法，寧
J31nB269_p0744b27║肯信受？由不說故，人皆宗奉，所說之教，咸悉受
J31nB269_p0744b28║持，無漏之福，自然無量等。●二、銷經文。
J31nB269_p0744b29║云何演說等者，顯示不可言說故。若異此者則為
J31nB269_p0744b30║染說，以顛倒義故。又說時不求信敬等，亦為無染
J31nB269_p0744c01║說法。
J31nB269_p0744c02║不可等者。此明離於說相，非全不說。前云無法
J31nB269_p0744c03║可說，淨名無說無示是名說法，故魏經云「如不
J31nB269_p0744c04║演說」。若異下，反明以取相故、有分別故、不如如
J31nB269_p0744c05║故，既不如如即成顛倒。又說時下。約事明無染。
J31nB269_p0744c06║前約不稱理，今約不稱事。夫說法者本為利生，
J31nB269_p0744c07║今為名利豈非染說？●二、引大雲解。
J31nB269_p0744c08║大雲云：「若能不以生滅心行說實相法，則如彼真
J31nB269_p0744c09║如，故曰如如。又心如境如，故曰如如。不動者，則無
J31nB269_p0744c10║染義。」
J31nB269_p0744c11║生滅心行，即有所得，分別取相。今既不以即與
J31nB269_p0744c12║如合，故曰如如。上如即似義，下如即真如，似於
J31nB269_p0744c13║真如，故曰如如。心境如者，即兩皆真如，無似義
J31nB269_p0744c14║也。則無染者，謂擬心即差，便名為染。故論云「動
J31nB269_p0744c15║即有苦，果不離因。此則微細念慮，盡名為染，不
J31nB269_p0744c16║必貪欲也。」
J31nB269_p0744c17║○二十七，斷入寂如何說法疑。
J31nB269_p0744c18║●疏二：初、隨章敘疑。
J31nB269_p0744c19║論云：若諸佛如來常為眾生說法，云何言如來入
J31nB269_p0744c20║涅槃？
J31nB269_p0744c21║初二句指疑起處。此從二十六中來，以化身如
J31nB269_p0744c22║來常說法故，前雖無文而有此意。云何下，結成
J31nB269_p0744c23║疑也。涅槃即是不動無為義。如前文云「若人言
J31nB269_p0744c24║如來若來去坐臥，即不解所說義。」如來者，無所
J31nB269_p0744c25║從來亦無所去，故名如來。斯則佛入涅槃也。意
J31nB269_p0744c26║云：涅槃寂靜說法喧動，動寂相乖云何兩存？
J31nB269_p0744c27║●二、依經斷疑。
J31nB269_p0744c28║斷者。
J31nB269_p0744c29║何以故？一切有為法，如夢幻泡影，如露亦如電，應作
J31nB269_p0744c30║如是觀。
J31nB269_p0745a01║徵意云：以何義故，佛常說而不閡涅槃？如論所
J31nB269_p0745a02║敘。釋意云：由佛有妙智，觀諸法空如夢幻等，雖
J31nB269_p0745a03║現說法似有為相，而常住涅槃無作之理，復何
J31nB269_p0745a04║疑哉？若於論外不作斷疑釋者，此文但責說法
J31nB269_p0745a05║不染。徵意云：以何義故，說法之時不取於相，得
J31nB269_p0745a06║合真如不動不染耶？釋意云：但觀諸有為相猶
J31nB269_p0745a07║如夢幻等，自然於說不取不著，契合真如無有
J31nB269_p0745a08║動搖分別等也。●疏二：初、開章指文。
J31nB269_p0745a09║釋此文為三：初約兩論釋魏本中九喻。魏本云「一
J31nB269_p0745a10║切有為法，如星翳燈幻，露泡夢電雲，應作如是觀。」
J31nB269_p0745a11║魏本等者，以彼此二經皆說譬喻，就中彼廣此
J31nB269_p0745a12║略，今則標廣以釋也。
J31nB269_p0745a13║●二、隨章辨釋，三：初、約兩論釋九喻，二，如疏列。
J31nB269_p0745a14║於中文二：初、約本論斷疑。偈云：「非有為非離，諸如
J31nB269_p0745a15║來涅槃，九種有為法，妙智正觀故。」論云「諸佛得涅
J31nB269_p0745a16║槃，化身說法故，非有為非離有為。何故？示現世間
J31nB269_p0745a17║而不住有為。由妙智正觀有為，如九喻虛假故。」
J31nB269_p0745a18║偈云下，標。論云下，釋。初釋前二句，真化不一故
J31nB269_p0745a19║非有為，真化不異故不離有為。言諸佛者，揀小
J31nB269_p0745a20║乘涅槃一向寂滅，如來涅槃悲智兼運名無住
J31nB269_p0745a21║處。何故下，躡前徵起釋後二句。徵意可知。由妙
J31nB269_p0745a22║智等者，妙智揀二乘麤智，正觀揀凡夫倒見。既
J31nB269_p0745a23║以妙智正觀有為諸法如夢幻等，故涉有而不
J31nB269_p0745a24║住有、觀空而不住空，用而常寂、寂而常用，故終
J31nB269_p0745a25║日說法、終日涅槃。如《華嚴疏》云「寂寥於萬化之
J31nB269_p0745a26║域，動用於一虛之中」也。故知若不涉有，豈名大
J31nB269_p0745a27║乘涅槃？若不證如，何名無染說法？言雖似反，意
J31nB269_p0745a28║乃相符。善現約極違以申疑，如來據極順以通
J31nB269_p0745a29║釋，理實深妙光茲末篇。
J31nB269_p0745a30║二、兼無著釋相。●文二。初、據論分文。
J31nB269_p0745b01║無著云：「此偈顯示四有為相。」文四。
J31nB269_p0745b02║此偈者，魏經文也。四有為者，即下自性等四。
J31nB269_p0745b03║●二、隨文正釋，四，如疏列。
J31nB269_p0745b04║一、自性相。●文二：初、釋章意。
J31nB269_p0745b05║此見相二，用識為體，生死根本故。
J31nB269_p0745b06║此見等者，謂見相二分以自證分為體，然此三
J31nB269_p0745b07║法是生死之自性，一切生死從此而生，故名此
J31nB269_p0745b08║三為根本矣。此通八識也。
J31nB269_p0745b09║●二、別解，文三，如疏列。
J31nB269_p0745b10║文三。一、星喻見。無著云：「無智闇中有彼光故，有智
J31nB269_p0745b11║明中無彼光故。」
J31nB269_p0745b12║此中見分者，雲云：「第六識也。計度分別緣共相
J31nB269_p0745b13║境，世間諸智盡在其中，故以星光況於此識。此
J31nB269_p0745b14║約執計強盛，故獨指第六，非不通八也。」無智等
J31nB269_p0745b15║者，此中法喻相兼，文猶闕略，若具配屬即法喻
J31nB269_p0745b16║四對，謂以日喻智、以星喻識、以明喻悟、以闇喻
J31nB269_p0745b17║迷。且如喻中意云：無日闇中有星光故，有日明
J31nB269_p0745b18║中無星光故，法中無智迷中有識用故，有智悟
J31nB269_p0745b19║中無分別故。其猶昏夜日光黯然唯星獨存，略
J31nB269_p0745b20║辨南北，杲日纔現星光自沈。法中亦爾，生死迷
J31nB269_p0745b21║中本智未顯，意識分別似有鑒覺，若智顯彰光
J31nB269_p0745b22║明遍照，分別念慮泯然無餘。無彼光者，此約分
J31nB269_p0745b23║喻，喻中但無星光而不無星體，法中融同一智
J31nB269_p0745b24║無別識心故。
J31nB269_p0745b25║二、翳喻相。論云「如目有翳，則見毛輪等色，觀有為
J31nB269_p0745b26║法亦爾，以顛倒見故。」無著云：「人法我見如翳，以取
J31nB269_p0745b27║無義故。」
J31nB269_p0745b28║如目等者，意云：翳若在眼則見毛輪，執若在意
J31nB269_p0745b29║見實我法。若正配法喻，即翳喻第七識，毛輪等
J31nB269_p0745b30║喻所見分。今標翳喻所見分者，此有三意：一、密
J31nB269_p0745c01║配第七識，謂若但取毛輪則唯喻所見，第七意
J31nB269_p0745c02║識無因可收，故此密配無所遺也。二、交互影略，
J31nB269_p0745c03║以喻上舉能、法中言所，自然影略統收所餘。三、
J31nB269_p0745c04║顯示毛月無有體性，意雖在所，今卻舉能以顯
J31nB269_p0745c05║所從能生，足知無體也。以顛倒見者，出無體所
J31nB269_p0745c06║以，於無見有故云顛倒。取無義者，情有理無故。
J31nB269_p0745c07║三、燈喻識。燈約膏油，相續不絕；識依貪愛，生死無
J31nB269_p0745c08║休。
J31nB269_p0745c09║燈喻識者，理則雖通，義當前五，以六、七、八識各
J31nB269_p0745c10║有配故。燈約等者，以膏油喻貪愛，以燈喻識。若
J31nB269_p0745c11║無膏油，則燈光不起；若無貪愛，則識念不生。故
J31nB269_p0745c12║論云「依止貪愛法住」。然此上三喻，皆是能熏染
J31nB269_p0745c13║汙根本，故通名自性相。其所熏第八識，持種引
J31nB269_p0745c14║心，配屬雲喻，如下所明。或可星喻見分，翳目所
J31nB269_p0745c15║見毛；月喻相分；燈喻自證分，自證分即第八識。
J31nB269_p0745c16║其後雲喻，但況識中種子為未來法。
J31nB269_p0745c17║二、著所住味相。論云「幻喻所依住處，以器世間種
J31nB269_p0745c18║種差別，無一體實故。」無著云：「味著顛倒境故。」大雲
J31nB269_p0745c19║云：「幻出城郭誑人，識變山河不實故。」
J31nB269_p0745c20║著所住味者，即是味著所住。幻喻等者，即約所
J31nB269_p0745c21║幻境說，如結巾為兔、結草為馬，乃至變現種種
J31nB269_p0745c22║境界。以器下，所喻法也。六塵境界不一，故云種
J31nB269_p0745c23║種。無著下，會釋科文。大雲釋意可知。能變之識
J31nB269_p0745c24║尚猶不實，所變之境豈得有體？故《起信》云「一切
J31nB269_p0745c25║境界唯依妄念而有差別，若離心念則無一切
J31nB269_p0745c26║境界之相。」
J31nB269_p0745c27║三、隨順過失相。●文二：初、釋章意。
J31nB269_p0745c28║自身及受用是過失，觀此無常是名隨順。又解云：
J31nB269_p0745c29║隨順身受即是過失。
J31nB269_p0745c30║自身等者，明身受當體是過失。觀此等者，隨順
J31nB269_p0746a01║出離也。又解等者，執著身受是隨順過失也。所
J31nB269_p0746a02║謂執身為常、執受為樂，即是顛倒，顛倒即過失
J31nB269_p0746a03║也。●二、正解。文二，如疏列。
J31nB269_p0746a04║文二：初、露喻身。論云「身亦如是，少時住故。」
J31nB269_p0746a05║少時住者，如草上之露日出即晞，眾生妄身亦
J31nB269_p0746a06║復如是。然有三意：一、命脩短，有纔生即死故；二、
J31nB269_p0746a07║比於上界，時極促故；三、念念遷謝，即生即滅故。
J31nB269_p0746a08║有斯三意，故云少時。
J31nB269_p0746a09║二、泡喻受。論云「所受用事亦復如是，以受、想、因三
J31nB269_p0746a10║法不定故。」無著云：「顯示隨順苦體，以受如泡故。」功
J31nB269_p0746a11║德施云：「觀察壽如水泡，或始生未成體，或纔生，或
J31nB269_p0746a12║蹔停住，即歸散滅。」
J31nB269_p0746a13║受用事者，受能領納，即此領納是受之用，即此
J31nB269_p0746a14║受用便名為事。受想等者，因即是觸，受之因故，
J31nB269_p0746a15║想能助受。故《俱舍》云「受同飲食，想同助味。」三法
J31nB269_p0746a16║不定者，有三釋：一則苦樂捨三受不定也；二則
J31nB269_p0746a17║受想因於三法而不定，三法即違順等三境也；
J31nB269_p0746a18║三則受想觸為三，三皆不定也。以一不定，餘皆
J31nB269_p0746a19║不定故。然此雖說想觸，意明於受，如風水相投
J31nB269_p0746a20║即有泡起，觸想和合則有受生，是故以泡喻於
J31nB269_p0746a21║受也。故大雲云：「水上之泡出沒不定，心中之受
J31nB269_p0746a22║苦樂不常。」苦體等者，受是苦體，苦謂三苦，彼苦
J31nB269_p0746a23║身中有苦生故是苦苦，破滅是壞苦，不相離是
J31nB269_p0746a24║行苦，逐境住情妄生樂想故名隨順。功德施下，
J31nB269_p0746a25║意說壽命，不同前義，喻則可知。法中始生等者，
J31nB269_p0746a26║托蘊腹中名生，形體未成即有死者。纔生者，生
J31nB269_p0746a27║下即死也。蹔停住者，五歲十歲乃至百歲通名
J31nB269_p0746a28║蹔住，初天所見人間半百尚同晝夜，況聖智乎？
J31nB269_p0746a29║故《正法念經》云「有於胎藏中死，有生而已命終，
J31nB269_p0746a30║有能行便亡，有能走便卒，雖脩短之異皆歸死
J31nB269_p0746b01║處。」故《淨名》云「是身虛偽，假以澡浴衣食，必歸磨
J31nB269_p0746b02║滅也。」
J31nB269_p0746b03║四、隨順出離相。●文三：初、釋章意。
J31nB269_p0746b04║無著云：「隨順人法無我，故得出離。」
J31nB269_p0746b05║隨順人法等者，二空真智能出二死，方便觀察
J31nB269_p0746b06║名為隨順。●二、正解。文三，如疏列。
J31nB269_p0746b07║文三：初、夢喻過去。無著云：「彼過去行，以所念處故
J31nB269_p0746b08║如夢。」論云「應觀過去所有集造同於夢境，但唯念
J31nB269_p0746b09║性故。」功德施云：「觀察作者，如夢中隨見聞之境，以
J31nB269_p0746b10║念分別熏習住故。雖無作者，種種境界分明現前。
J31nB269_p0746b11║如是眾生無始時來有諸煩惱、善不善業熏習而
J31nB269_p0746b12║住，雖無我是能作者，而現無涯生死等事。」
J31nB269_p0746b13║如夢者，人之神遊也。以過去所作見聞事業，皆
J31nB269_p0746b14║是所念之處，與夜來夢無有差別，憶之可說，掬
J31nB269_p0746b15║之不見。如經云「如寤時人說夢中事，心縱精明，
J31nB269_p0746b16║欲何因緣取夢中物？」唯念性者，以念為體性故，
J31nB269_p0746b17║念之似有，不念全無。觀察等者，謂白日見聞境
J31nB269_p0746b18║界所熏，夢中宛然還見，雖即無人造作，境界分
J31nB269_p0746b19║明現前。如是下，法合。過去業因所熏，感招現在
J31nB269_p0746b20║果報，雖則無人造作，不免生死輪迴。故《淨名》云
J31nB269_p0746b21║「無我無造無受者，善惡之業亦不亡。」若夢寤時，
J31nB269_p0746b22║則夢所見事一無所有；若迷覺已，則生死輪迴
J31nB269_p0746b23║杜絕蹤跡。故《起信》云「應觀過去所念諸法，恍惚
J31nB269_p0746b24║如夢。」
J31nB269_p0746b25║二、電喻現在。論云「以剎那不住故。」功德施云：「觀察
J31nB269_p0746b26║心如電，生時即滅。」
J31nB269_p0746b27║不住生滅，文異義同。凡是有為，即生即滅，無異
J31nB269_p0746b28║時也。以無性故，體虛妄故。經云「因緣和合，虛妄
J31nB269_p0746b29║有生；因緣別離，虛妄名滅。」《楞伽經》云「初生即有
J31nB269_p0746b30║滅，不為愚者說。」《起信》云「應觀現在所念之法，猶
J31nB269_p0746c01║如雲光。」
J31nB269_p0746c02║三、雲喻未來。論云「以於子時，阿梨耶識與一切法
J31nB269_p0746c03║為種子根本。」無著云：「彼麤惡種子似虛空，引心出
J31nB269_p0746c04║故如雲。」
J31nB269_p0746c05║子時者，在種子位時。根本等者，應云阿梨耶識
J31nB269_p0746c06║在種子位時，為一切法作種子根本，以一切諸
J31nB269_p0746c07║法從種子生故。麤惡種者，有漏種也，以無漏種
J31nB269_p0746c08║子為細妙故。似空者，喻多也。《華嚴》云「若此惡業
J31nB269_p0746c09║有體相者，盡虛空界不能容受。」如雲者，空喻種
J31nB269_p0746c10║子，雲喻未來所起現行之法，以雲依空忽然起
J31nB269_p0746c11║故。故《起信》云「應觀未來所現諸法，猶如於雲忽
J31nB269_p0746c12║爾而起。」●三、總結示。
J31nB269_p0746c13║無著云：「如是知三世行，則達無我。此顯示隨順出
J31nB269_p0746c14║離相。」大雲云：「過未無體，現又不住，則三世空，達無
J31nB269_p0746c15║我矣。」
J31nB269_p0746c16║此通明三事，結釋科文。大雲下，顯無著科意。三
J31nB269_p0746c17║世既空，憑何有我？執我既不出離，達無我者必
J31nB269_p0746c18║出離也。故偈云：「觀根及受用，觀於三世事，於有
J31nB269_p0746c19║為法中，得無垢自在。」●二，約諸經顯喻意。
J31nB269_p0746c20║二、約諸經顯諸虛假喻之大意。佛說一切法空。疑
J31nB269_p0746c21║云：云何現見一切境界？故說如幻，幻法雖無，分明
J31nB269_p0746c22║可見。又疑云：幻法既無，人何愛著？故說如陽燄，渴
J31nB269_p0746c23║鹿謂之水，愛著奔趣。又疑云：渴鹿畢竟不得水，貪
J31nB269_p0746c24║者如何皆得受用？故說如夢，夢中所見，亦得受用。
J31nB269_p0746c25║又疑云：夢造善惡，寤無業報；夢打尊長，寤無憂懼。
J31nB269_p0746c26║故說如影如響，雖全無體，明鏡對色，空谷對聲，妍
J31nB269_p0746c27║媸高低，一一皆應，必無雜亂，必無參差。又疑云：若
J31nB269_p0746c28║都無實，菩薩何以作利樂事？故說如化，謂變化者，
J31nB269_p0746c29║雖知不實，而作化事。
J31nB269_p0746c30║諸經等者，謂如來說法，多以夢幻虛假之事，況
J31nB269_p0747a01║諸法空義，或廣或略，散在諸經諸論。隨何經論，
J31nB269_p0747a02║宗趣雖殊，大意皆破眾生遍計情執。或情執多
J31nB269_p0747a03║者、不達法者，約喻生疑。病既連綿，藥還邐迆，以
J31nB269_p0747a04║悟為限，法喻重重。今約華嚴十忍品疏文，兼攝
J31nB269_p0747a05║大乘論意勢，顯諸喻意，令無混濫也。一切法空
J31nB269_p0747a06║者，此是義宗。若是上根，聞之便解；中根之類，一
J31nB269_p0747a07║喻即明；下根之流，展轉生惑，更以諸喻，如下所
J31nB269_p0747a08║辨。現見等者，難曰：諸法若不見，任說法皆空，現
J31nB269_p0747a09║見歷然在，因何得是空？故說如幻下，以喻釋喻
J31nB269_p0747a10║也。下皆準此。愛著等者，難曰：眾生不愛著，任說
J31nB269_p0747a11║法如幻，既生愛著心，云何得如幻？故說如燄下，
J31nB269_p0747a12║釋也。不得水者，難曰：貪求若不得，任說法如燄，
J31nB269_p0747a13║求者皆遂心，云何得如燄？故說如夢下，釋也。夢
J31nB269_p0747a14║造等者，難曰：善惡無果報，任說法如夢，因果事
J31nB269_p0747a15║昭然，云何得如夢？故說如影下，釋也。妍，美好也。
J31nB269_p0747a16║媸，醜陋也。此說對鏡之色。高低者，此說對谷之
J31nB269_p0747a17║聲也。一一應者，無一像而不應色，無一響而不
J31nB269_p0747a18║應聲。無雜亂等者，必不對美現醜、對高應低故。
J31nB269_p0747a19║利樂等者，難曰：菩薩不化生，任說如影響；菩薩
J31nB269_p0747a20║既化生，云何如影響？故說如化下，釋也。作化事
J31nB269_p0747a21║者，不可謂作化事，便言為實；不可謂度眾生，便
J31nB269_p0747a22║謂眾生實有。良為眾生即空，迷故不覺，為說令
J31nB269_p0747a23║覺；若實有體，化之何益？故《淨名》云「觀眾生如幻
J31nB269_p0747a24║化，如水月、鏡像，如龜毛、兔角等。」文殊問云：「若然
J31nB269_p0747a25║者，菩薩云何行慈？」維摩詰言：「為眾生說如是法，
J31nB269_p0747a26║是真實慈也。」上來五重徵釋，皆顯法空。蓋因喻
J31nB269_p0747a27║生迷，遂展轉訓曉，極茲後位，喻盡法彰，疑冰自
J31nB269_p0747a28║釋。然諸經中，或說乾城、水月、杌鬼、繩蛇、翳目、空
J31nB269_p0747a29║華、龜毛、兔角等，皆隨機隨說，引令得出，必不依
J31nB269_p0747a30║次有是五重也。●三、會秦經明廣略。
J31nB269_p0747b01║三、會通秦譯經本。●文二：初、指喻顯法。
J31nB269_p0747b02║夢幻泡影，空理全彰。露電二喻，無常足顯。悟真空
J31nB269_p0747b03║則不住諸相，觀生滅則警策修行。妙符破相之宗，
J31nB269_p0747b04║巧示亡情之觀。
J31nB269_p0747b05║夢幻等者，以夢等四事皆無體性，若觀有為諸
J31nB269_p0747b06║法如其夢等，則空理易明。露電二事暫有即無，
J31nB269_p0747b07║若觀諸法如其露電，則無常自顯。悟真空下，顯
J31nB269_p0747b08║益。不住相者，凡夫迷真空既住相，當知悟真空
J31nB269_p0747b09║即不住相也。住即執取染著之義。又凡夫顛倒
J31nB269_p0747b10║不了無常，故戀世間不務修進，當知達彼一切
J31nB269_p0747b11║悉無常性，念念遷謝不住不久，由是怖畏生死
J31nB269_p0747b12║樂趣涅槃，如救頭然寸陰是競。所以佛於涅槃
J31nB269_p0747b13║會中，偏讚此觀以為第一。然二句中各有解行，
J31nB269_p0747b14║配釋可知。妙符下，結歎。符破相宗者，歎前四喻
J31nB269_p0747b15║也。然佛一代教門，就大乘中宗塗有三：一、法相
J31nB269_p0747b16║宗，謂《解深密》等經，《瑜伽》、《唯識》等論；二、破相宗，謂
J31nB269_p0747b17║《般若》等經，《中》、《百》、《門》等論；三、法性宗，謂《法華》、《涅槃》
J31nB269_p0747b18║等經，《起信》、《寶性》等論。既般若宗於破相，今說有
J31nB269_p0747b19║為喻以夢幻泡影，則妙符宗旨也。示亡情觀者，
J31nB269_p0747b20║歎後二喻。若觀世間諸法如露電等，自不繫情
J31nB269_p0747b21║於身命財而生常解。又由前四喻故慧解亡情，
J31nB269_p0747b22║由後二喻故習定亡情。又前亡執有之情，後亡
J31nB269_p0747b23║計常之情。若不覺空無常，即繫情於身命資具。
J31nB269_p0747b24║今既悟此空無常理，則情念沮壞真智現前。斯
J31nB269_p0747b25║則上合經宗故云妙，下契物情故云巧也。
J31nB269_p0747b26║●二、正會廣略。
J31nB269_p0747b27║魏譯九喻，秦本略者，以星燈有體，雲種含生，恐難
J31nB269_p0747b28║契空心，潛滋相想，取意之譯，妙在茲焉。
J31nB269_p0747b29║魏譯等者，牒問也。或問曰：魏譯九喻，秦經略三
J31nB269_p0747b30║者，何也？今此牒之。以星下，釋通。有體者，雖星不
J31nB269_p0747c01║如日，燈藉膏油，未是全空，故云有體。雲種者，法
J31nB269_p0747c02║喻雙舉，雲能含雨、種必生芽，故云含生。難契等
J31nB269_p0747c03║者，本為執情堅固不了即空，由是設喻以蕩分
J31nB269_p0747c04║別，若觀有體之物便同析色，難悟即空，空觀不
J31nB269_p0747c05║成，故云難契。潛滋等者，既不了無常，唯於境相
J31nB269_p0747c06║而生常想不能捨離，縱不故意任運生情不覺
J31nB269_p0747c07║而起，故曰潛也。取意等者，先德皆云敵對唐梵
J31nB269_p0747c08║則奘稱能，取意譯經則什為最。然雲等三喻則
J31nB269_p0747c09║直下翦除，於餘六中又換一喻，謂以影代翳也。
J31nB269_p0747c10║所以換者，影並於翳空義顯故。
J31nB269_p0747c11║○第三、流通分。
J31nB269_p0747c12║佛說是經已，長老須菩提，及諸比丘、比丘尼、優婆塞、
J31nB269_p0747c13║優婆夷，一切世間天、人、阿修羅，聞佛所說，皆大歡喜，
J31nB269_p0747c14║信受奉行。
J31nB269_p0747c15║經文可見。佛說是經已者，本為空生致問，故佛
J31nB269_p0747c16║答降住修行。答問既終，便合經畢，仍以躡跡起
J31nB269_p0747c17║疑，連環二十七段。洎乎此文，疑念冰釋，既善吉
J31nB269_p0747c18║無問，故能仁杜宣。一卷經內，雖兼有師資，以其
J31nB269_p0747c19║就勝，故但云佛說。長老等義，如前所解。
J31nB269_p0747c20║●疏二：初、隨經文別釋。
J31nB269_p0747c21║尼者，此云女也。優婆塞，此云近事男。優婆夷，此云
J31nB269_p0747c22║近事女。親近比丘、比丘尼而承事故。阿修羅，此云
J31nB269_p0747c23║非天。皆大等者，《文殊所問經》云「有三種義，歡喜奉
J31nB269_p0747c24║行：一、說者清淨，不為取著利養所染；二、所說清淨，
J31nB269_p0747c25║以如實知法體；三、得果清淨。」
J31nB269_p0747c26║近事男女者，標釋可知，亦云近住男、清信男等，
J31nB269_p0747c27║並可知。非天者，亦非人也，謂非天人趣之所攝
J31nB269_p0747c28║故，亦云無酒。如實等者，說理如理、說事如事故。
J31nB269_p0747c29║果淨者，依解起行得無漏故。
J31nB269_p0747c30║●二、引論疏讚釋。
J31nB269_p0748a01║無著云：「若聞如是義，於大乘無覺。我念過於石，究
J31nB269_p0748a02║竟無因故。」天親云：「諸佛希有總持法，不可稱量深
J31nB269_p0748a03║句義。從尊者聞及廣說，迴此功德施群生。」大雲云：
J31nB269_p0748a04║「大聖說經，妙理斯畢。二空圓極，四眾奉行。」肇云：「同
J31nB269_p0748a05║聽齊悟，法喜蕩心。服翫遵式，永崇不朽。」資聖云：「般
J31nB269_p0748a06║若深經，三世佛母。聞經四句，以超惡趣之因。一念
J31nB269_p0748a07║淨持，必獲菩提之記。故人天異類，莫不虔受奉行
J31nB269_p0748a08║矣。」
J31nB269_p0748a09║無覺者，不發二空智也。二執牢固如石之堅，石
J31nB269_p0748a10║猶可磨可琢，聞經不能無我而解，不啻如石，故
J31nB269_p0748a11║云過於。《詩》云「我心匪石，不可轉也。」轉猶動也，磨
J31nB269_p0748a12║琢皆是動義。又論云「下人於深法，不能覺及信，
J31nB269_p0748a13║世人多如此，是故法荒廢。」無因者，無大乘正因，
J31nB269_p0748a14║不得菩提故。總持法者，祕密般若也。深句義者，
J31nB269_p0748a15║顯了般若也。或總持法是經文，深句義是本偈。
J31nB269_p0748a16║從尊者，即彌勒、無著也。廣說即自指論文。佛母
J31nB269_p0748a17║者，以能生諸佛及菩提法故，餘文易知。
J31nB269_p0748a18║金剛般若經疏論纂要刊定記會編第十卷（終）
J31nB269_p0748a19║校訛
J31nB269_p0748a20║第三紙（九行，徵，楞嚴寺流通本作微。又令，流通本作今。）第四紙（十九行，得，北藏作德，
J31nB269_p0748a21║流通本同。）第五紙（十五行，以果之以，北藏空白，流通本闕，疑未刻。十八行二明之二，北藏作
J31nB269_p0748a22║一，流通本同。）第七紙（十九行，及，北藏作又，流通本同。）第九紙（十行，一，流通本作有；
J31nB269_p0748a23║十二行，比，北藏作此，流通本同。）第十三紙（二十行，謂，北藏作為，流通本同。）第十六
J31nB269_p0748a24║紙（七行，必字下，北藏多不字，流通本同。）第二十三紙（十二行，由，北藏作常，流通本同。）
J31nB269_p0748a25║第二十六紙（三行，但，北藏作俱；十三行，統，北藏作說，流通本並同。）第三十二
J31nB269_p0748a26║紙（七行，若，北藏作苦；九行，北藏脫作字，流通本並同。）第三十三紙（十二行，令，北藏
J31nB269_p0748a27║作今，流通本同。）第三十五紙（十四行，析，北藏作折，流通本同。）
J31nB269_p0748a28║
J31nB269_p0748a29║
J31nB269_p0748a30║
J31nB269_p0748b01║（助刻芳名：
J31nB269_p0748b02║天目大覺和尚三兩　嘉禾比丘超德三十八
J31nB269_p0748b03║兩　照光一兩　淨心五錢；
J31nB269_p0748b04║　嘉禾居士洪亮五兩　鄒宗仁四兩　金成
J31nB269_p0748b05║泰二兩　何其文一兩　方必正一兩　施
J31nB269_p0748b06║紀山五錢　歸廷彥五錢　劉子芳五錢；
J31nB269_p0748b07║　信女施門錢氏五錢　歸門樂氏五錢。　共
J31nB269_p0748b08║銀五十八兩。刻此
J31nB269_p0748b09║金剛般若經疏記會編，全部十卷，計字十二萬
J31nB269_p0748b10║零一百八十六箇，該銀六十七兩一錢七分，
J31nB269_p0748b11║尚少銀十二兩。　荊溪比丘行策己　　一兩
J31nB269_p0748b12║五錢八分，　楞嚴寺經坊餘貲八兩　　一二
J31nB269_p0748b13║分，補足刻成。
J31nB269_p0748b14║康熙己酉年孟秋月，嘉禾楞嚴寺般若堂識。）