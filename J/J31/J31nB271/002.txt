J31nB271_p0799c01║閱藏知津卷第二
J31nB271_p0799c02║北天目沙門釋智旭彙輯
J31nB271_p0799c03║大乘經藏　方等部第二之一
J31nB271_p0799c04║述曰：「方等亦名方廣。於十二分教中，十一並通
J31nB271_p0799c05║大小，此唯在大。蓋一代時教，統以二藏收之，一
J31nB271_p0799c06║聲聞藏，二菩薩藏。阿含、毘尼，及阿毘曇，屬聲聞
J31nB271_p0799c07║藏；大乘、方等，屬菩薩藏。是則始從華嚴，終大涅
J31nB271_p0799c08║槃，一切菩薩法藏，皆稱方等經典。今更就大乘
J31nB271_p0799c09║中，別取獨被大機者，名華嚴部；融通空有者，名
J31nB271_p0799c10║般若部；開權顯實者，名法華部；垂滅談常者，名
J31nB271_p0799c11║涅槃部。其餘若顯若密，或對小明大，或泛明諸
J31nB271_p0799c12║佛菩薩因、果、事、理、行、位、智、斷，皆此方等部收。非
J31nB271_p0799c13║同流俗訛傳，唯謂八年中所說也。」
J31nB271_p0799c14║大寶積經（一百二十卷）　龍師火帝至始制文字
J31nB271_p0799c15║唐南印土三藏沙門菩提流志譯
J31nB271_p0799c16║三律儀會第一（三卷）　佛住耆闍崛山王，坐大蓮華。
J31nB271_p0799c17║與八千大比丘，八千大菩薩，五百比丘尼，五百優
J31nB271_p0799c18║婆塞，五百優婆夷，及天龍八部俱。摩訶迦葉請問
J31nB271_p0799c19║攝受何法修行，增長成熟諸如來道，取諸功德，增
J31nB271_p0799c20║長證入無上菩提，得不退轉？佛告以求佛智慧力
J31nB271_p0799c21║無畏者，無有少法為其可得。無所依倚，種諸善根，
J31nB271_p0799c22║若有所得，即為著想，乃至備明執著過患，亦明法
J31nB271_p0799c23║滅天人悲歎等事。後明在家菩薩種種三法。
J31nB271_p0799c24║無邊莊嚴會第二（四卷）　無上陀羅尼品第一，佛住
J31nB271_p0799c25║迦蘭陀竹林。無邊莊嚴菩薩為諸菩薩請問微妙
J31nB271_p0799c26║法門，佛為說如來之智，攝諸善巧，有所宣說，無不
J31nB271_p0799c27║清淨，隨根成熟，法皆平等，自性清淨，如實了知，而
J31nB271_p0800a01║無有法了不了者。以一切法皆假名說，不可施設，
J31nB271_p0800a02║亦無示現，皆真勝義，不住分別，亦非不住，乃至如
J31nB271_p0800a03║幻如夢，無有高下。以此清淨弘誓攝眾生時，實無
J31nB271_p0800a04║少法而可著故。復說法門陀羅尼句，廣說陀羅尼
J31nB271_p0800a05║門理趣差別。智慧善巧。出離陀羅尼品第二，說
J31nB271_p0800a06║佛十力及說陀羅尼二章。清淨陀羅尼品第三，
J31nB271_p0800a07║佛先以神通力，令此眾會見十方佛。及聞說法，次
J31nB271_p0800a08║說四無所畏，及說十四咒說頌竟，勸持結益。然後
J31nB271_p0800a09║無量辯才菩薩請問結名。
J31nB271_p0800a10║密跡金剛力士會第三（七卷）（竺法護譯）　佛遊靈鷲山，
J31nB271_p0800a11║與四萬二千比丘，八萬四千菩薩，及天龍八部四
J31nB271_p0800a12║眾人等說大士業。法名淨濟，金剛密跡稱歎方便
J31nB271_p0800a13║智度二業，當成佛道。寂意菩薩請密跡敷演如來
J31nB271_p0800a14║秘要。佛亦敕之。密跡誡眾勿恐勿怖，先說四不思
J31nB271_p0800a15║議，寂意入定，散華作供。密跡乃說諸菩薩密，引古
J31nB271_p0800a16║帝釋善自在，化作仁良蟲，以身肉普救國人病，明
J31nB271_p0800a17║身秘密。次明言密，引古寂然梵志，答樓夷仙樹葉
J31nB271_p0800a18║多少之數。樓夷，即舍利弗。寂然，即釋尊也。次說心
J31nB271_p0800a19║密竟。大眾獲益，地動雨華。雷音菩薩以神通力，先
J31nB271_p0800a20║於天樂，讚歎法門，次來禮佛。傳雷音王佛問訊之
J31nB271_p0800a21║命。眾會乃問密跡夙因。佛具述千佛探籌，樓由最
J31nB271_p0800a22║後。及法意法念二弟，一願作金剛力士，侍衛千佛。
J31nB271_p0800a23║一願作梵天，勸請千佛轉法輪，今密跡。即法意也。
J31nB271_p0800a24║次說行佛道業三十二事，寂意復問如來三密。密
J31nB271_p0800a25║跡先說身密，引應持菩薩不見佛頂事證。又明佛
J31nB271_p0800a26║不受食，諸天取去濟苦眾生等事，大眾獲益，天樂
J31nB271_p0800a27║自鳴。世尊摩頂讚印。次說口密，具明六十種音，引
J31nB271_p0800b01║大目連窮佛音聲不得邊際事證，及說咒二十二
J31nB271_p0800b02║首，廣明如來言辭不可限量，大眾獲益。次說心秘
J31nB271_p0800b03║要，現瑞獲益。又地裂出水，高灑世界，表持經瑞，寂
J31nB271_p0800b04║意復請密跡具說如來苦行。莊嚴道樹，降魔受供
J31nB271_p0800b05║轉法輪事。眾復獲益，佛讚印之。寂意又問寂然惔
J31nB271_p0800b06║怕等義，佛詳答之。眾又獲益。欲知密跡何時成佛，
J31nB271_p0800b07║佛為授記。密跡請佛於曠野國七日受供。佛於毘
J31nB271_p0800b08║沙門宮應病演法，令各獲益。又為護世四王說十
J31nB271_p0800b09║法、八法、六事、四事、二事。為密跡說菩薩十事無瞋
J31nB271_p0800b10║恚法。八法心無恐懼，四事而得自在。四事入於法
J31nB271_p0800b11║門，八力致開士行。密跡宣咒，諸天偈歎。佛還靈鷲，
J31nB271_p0800b12║阿闍世王來見。佛為說密跡夙因，密跡以金剛著
J31nB271_p0800b13║地，王及帝釋目連皆不能舉。因為王說有十大法，
J31nB271_p0800b14║逮得大力。及說仁和八法，往來周旋四法。又答世
J31nB271_p0800b15║王信坐之問，答賢王天子寂然之義。讚其從阿閦
J31nB271_p0800b16║國來，入法室總持。密跡請佛建立法典。佛周觀四
J31nB271_p0800b17║方，說頌建立，并述往事以結成之。
J31nB271_p0800b18║淨居天子會第四（二卷）（竺法護譯）　佛住耆闍崛山，與
J31nB271_p0800b19║大菩薩比丘眾六萬人俱。佛於食後入三昧，震動
J31nB271_p0800b20║大千，諸天來集。金剛摧天子說偈問法。佛為說菩
J31nB271_p0800b21║薩百八夢相；先標，次釋。後偈明菩提心無有退轉，
J31nB271_p0800b22║眾生行不可思議。六萬天人，得不退轉。十八那由
J31nB271_p0800b23║他天人，發菩提心。十千欲退菩薩，捨除罪過，徑登
J31nB271_p0800b24║補處。與彌勒同時成佛。
J31nB271_p0800b25║無量壽如來會第五（二卷）　佛住耆闍崛山，與萬二
J31nB271_p0800b26║千大比丘俱。及普賢文殊彌勒賢護等無量無邊
J31nB271_p0800b27║菩薩，皆來集會。阿難問佛光瑞希有之故。佛為說
J31nB271_p0800c01║往昔法處比丘四十八願，現成無量壽佛，廣讚極
J31nB271_p0800c02║樂世界依正之妙，極勸發願往生。
J31nB271_p0800c03║不動如來會第六（二卷）　授記莊嚴品第一。佛在耆
J31nB271_p0800c04║闍崛山，與千二百五十比丘俱。舍利弗請問往昔
J31nB271_p0800c05║菩薩發趣修行。被精進甲，功德莊嚴。佛舉不動菩
J31nB271_p0800c06║薩所發種種弘誓答之。佛剎功德莊嚴品第二，
J31nB271_p0800c07║具明妙喜世界諸莊嚴事。聲聞眾品第三，明不
J31nB271_p0800c08║動國聲聞無數。菩薩眾品第四，明不動國菩薩
J31nB271_p0800c09║更多。在家者少。出家者多。及明魔不為擾。涅槃
J31nB271_p0800c10║功德莊嚴品第五，明不動佛入涅槃後所作佛事，
J31nB271_p0800c11║法住久遠。往生因緣品第六，明種種善根迴向，
J31nB271_p0800c12║得生彼剎，及勸囑流通。
J31nB271_p0800c13║被甲莊嚴會第七（五卷）　佛住迦蘭陀竹園。無邊慧
J31nB271_p0800c14║菩薩說偈問法。佛亦說偈許答。次正問被大甲冑，
J31nB271_p0800c15║佛具答之。初一番長行偈頌，列諸甲冑名。第二番
J31nB271_p0800c16║長行偈頌，明此甲冑無相無名，不可破壞。第三番
J31nB271_p0800c17║長行偈頌，明其乘於大乘。第四番長行偈頌，明其
J31nB271_p0800c18║住八正道。第五番長行偈頌，明發趣攝取正道之
J31nB271_p0800c19║法。第六番長行偈頌，明一一皆以慧為先導。第七
J31nB271_p0800c20║番長行偈頌，明其隨入一切法，大饒益眾生。第八
J31nB271_p0800c21║番長行偈頌，引古栴檀香光明佛時，有轉輪王名
J31nB271_p0800c22║一切義成，能求此法，已成超無邊境界王佛。第九
J31nB271_p0800c23║番長行偈頌，明於諸法得法光明，不墮諸見。第十
J31nB271_p0800c24║番長行偈頌，因勝慧菩薩問，明無所行而行。第十
J31nB271_p0800c25║一番，勝慧說頌讚佛，誓願持法。第十二番，佛說偈
J31nB271_p0800c26║讚成之，并說古遍照佛時，勇猛軍轉輪王聞法受
J31nB271_p0800c27║持，已成無邊精進光明功德超勝王佛。次因無邊
J31nB271_p0801a01║勝菩薩問，為說長行偈頌，明無住而住，為如理住。
J31nB271_p0801a02║次因無邊慧問，為說長行偈頌，明無所安立無畏
J31nB271_p0801a03║發趣之義。又說往古月燈王佛時，雲音無邊音二
J31nB271_p0801a04║大士聞此法門，皆已成佛。若有精勤修習者，當得
J31nB271_p0801a05║一切法海印三昧，又能攝得阿字等諸三昧印。又
J31nB271_p0801a06║說往古超過須彌光王佛時，勇猛軍勇猛力二大
J31nB271_p0801a07║士受持此法，皆已成佛。一名無邊辯才，一名最勝
J31nB271_p0801a08║光明。次有慧義菩薩歎法希有，佛印成之。次加持
J31nB271_p0801a09║付囑流通。
J31nB271_p0801a10║法界體性無分別會第八（二卷）（曼陀羅仙譯）　佛在給
J31nB271_p0801a11║孤獨園，與八千比丘，萬二千菩薩，三萬二千天子
J31nB271_p0801a12║俱。寶上天子念請文殊說法。佛敕文殊說法界體
J31nB271_p0801a13║性因緣。文殊與舍利弗互相問答，五百比丘得無
J31nB271_p0801a14║漏心。文殊復與舍利弗問答，發明無縛無脫，二百
J31nB271_p0801a15║比丘不忍而去。文殊化作一比丘與之問答，令得
J31nB271_p0801a16║無漏。次與阿難發明比丘有增上慢無增上慢之
J31nB271_p0801a17║義。次答寶上天子發明菩薩六度清淨，四念清淨，
J31nB271_p0801a18║如實授記等義。及明菩薩得自在品，諸天發心。世
J31nB271_p0801a19║尊，讚印。天子與文殊種種問答，發明不生自在等
J31nB271_p0801a20║義，五百菩薩皆得道記。次授寶上天子道記。魔王
J31nB271_p0801a21║波旬與眷屬來，佛以神力。令問文殊。菩薩修畢竟
J31nB271_p0801a22║行，善知方便行般若義。文殊答之。又以神力，令魔
J31nB271_p0801a23║變作佛身，說於佛法，五百菩薩得無生法忍。又變
J31nB271_p0801a24║舍利弗亦為佛身，與魔問答。比丘斷漏，諸天發心，
J31nB271_p0801a25║有千菩薩從四方乘空來，發願受持守護此經。佛
J31nB271_p0801a26║亦放光守護。付囑流通。
J31nB271_p0801a27║大乘十法會第九（一卷）（佛陀扇多譯）　佛住耆闍崛山，
J31nB271_p0801b01║與五百羅漢，無量無邊菩薩俱。淨無垢寶月王光
J31nB271_p0801b02║菩薩問大乘義。佛以十法答之，一信成就。二行成
J31nB271_p0801b03║就。三性成就。四樂菩提心。五樂法。六觀正法行。七
J31nB271_p0801b04║行法慎法。八捨慢大慢。九善解如來秘密之教。十
J31nB271_p0801b05║心不悕求二乘。各有長行偈頌，魔外皆悟無生。
J31nB271_p0801b06║文殊師利普門會第十（一卷）　佛在耆闍崛山，與八
J31nB271_p0801b07║百比丘，四萬二千菩薩俱。又無垢藏菩薩，與九萬
J31nB271_p0801b08║二千菩薩，從普花佛國而來。及他方此界無量無
J31nB271_p0801b09║邊菩薩悉來集會。文殊請說普入不思議法門，佛
J31nB271_p0801b10║為說二十八三昧名，一一頌示。又說十四種三昧
J31nB271_p0801b11║名，及功用。
J31nB271_p0801b12║出現光明會第十一（五卷）　佛在耆闍崛山，與五百
J31nB271_p0801b13║比丘，八十那由他補處菩薩，及四十那由他大士
J31nB271_p0801b14║俱。月光童子問佛昔修何業，能得決定光明等一
J31nB271_p0801b15║切光明。佛以偈答先五言偈，答光音。次七言偈，答
J31nB271_p0801b16║光用。次四言偈，說月光本事。次七言偈，明愛樂此
J31nB271_p0801b17║經不愛樂此經差別，及顯受持功德。次五言偈，明
J31nB271_p0801b18║昔求經之行，及懸知未來之事。次明八十種善根
J31nB271_p0801b19║資糧成就，出現光明。復有八十種法，能成如來無
J31nB271_p0801b20║礙解脫。月光偈讚發願，世尊微笑放光。彌勒偈讚
J31nB271_p0801b21║廣問，世尊摩月光頂，說偈付囑。月光請佛受食。佛
J31nB271_p0801b22║入城時，現大神變，空中宣百千頌，廣說妙法，及說
J31nB271_p0801b23║咒二章。既受供已，為說行施資糧，有八十種殊勝
J31nB271_p0801b24║功德。次說欲成陀羅尼者，應當遠離八十種人。
J31nB271_p0801b25║菩薩藏會第十二（二十卷）（玄奘譯）　開化長者品第
J31nB271_p0801b26║一，佛於室羅筏國安居竟。遊摩竭陀國，詣鷲峰山。
J31nB271_p0801b27║賢守等五百長者見佛於路，頌讚相好。問捨家因，
J31nB271_p0801c01║佛答以觀諸眾生十苦、十惱、十稠林、十毒箭、十愛、
J31nB271_p0801c02║十邪、十不善業、十染汙法，十種纏縛。所以捨家。長
J31nB271_p0801c03║者說頌，願聞妙法。佛廣說根、塵、蘊、界，因緣等法。無
J31nB271_p0801c04║我不實，長者得法眼淨。次說一切熾然，長者即善
J31nB271_p0801c05║來得戒，證阿羅漢。金毘羅天授記品第二，護城
J31nB271_p0801c06║藥叉名金毘羅，奉佛妙供。眾神各奉僧供。佛授金
J31nB271_p0801c07║毘羅無上道記。金毘羅莊嚴道路，隨佛至鷲峰山。
J31nB271_p0801c08║佛命阿難敷大法座，命目連集諸苾芻大迦葉等。
J31nB271_p0801c09║同來法會。試驗菩薩品第三，舍利子問菩薩法，
J31nB271_p0801c10║佛答以菩提心，及備信欲。如來不思議性品第
J31nB271_p0801c11║四，詳說如來十種不可思議法，一信受如來不思
J31nB271_p0801c12║議身。二不思議音聲。三智。四光。五尸羅。及以等觀。
J31nB271_p0801c13║六神通。七力。八無畏。九大悲。十不共佛法。四無
J31nB271_p0801c14║量品第五，述過去大蘊如來，為精進行童子。說大
J31nB271_p0801c15║慈等四波羅密。陀那波羅密多品第六，具明五
J31nB271_p0801c16║十種清淨行施，三十種上妙功德。尸波羅密多
J31nB271_p0801c17║品第七，明身語意三種妙行，十種極深重心，十種
J31nB271_p0801c18║發心。獲人中天上各四廣勝處法，乃至種種四法。
J31nB271_p0801c19║次明五十種清淨尸羅，次明過去最勝眾佛之時，
J31nB271_p0801c20║有得念菩薩，常修梵行，已成娑羅王佛。次明菩薩
J31nB271_p0801c21║行清淨戒，應於眾生起父母想，訶欲過失。羼底波
J31nB271_p0801c22║羅蜜多品第八，具明畢竟非畢竟忍。毘利耶波
J31nB271_p0801c23║羅蜜多品第九，明十障礙法不應隨轉，當勤精進
J31nB271_p0801c24║受持開演此菩薩藏，及明三業精進之相，次明在
J31nB271_p0801c25║家出家菩薩，各有五損減法。次說往古律儀童子
J31nB271_p0801c26║精進行，及法行苾芻精進行。靜慮波羅蜜多品
J31nB271_p0801c27║第十，明菩薩依四禪發五通，遠勝二乘，及得種種
J31nB271_p0802a01║大定。般若波羅蜜多品第十一，先明四十一法
J31nB271_p0802a02║趣入聞相，次明起正行相，次明如理方便作意，次
J31nB271_p0802a03║明如理證入如理之句，如理正觀。次復廣明十種
J31nB271_p0802a04║善巧，次明妙慧，及到彼岸義。次明五番十種功德。
J31nB271_p0802a05║大自在天授記品第十二，結前大蘊如來，為精
J31nB271_p0802a06║進行童子。廣說四無量，及六度已。又說四攝法，然
J31nB271_p0802a07║不授菩提記。次值寶性如來，轉名善慧長者，亦不
J31nB271_p0802a08║得記。次值放光如來，轉名迷伽儒童，散華布髮，乃
J31nB271_p0802a09║得授記。證無生忍，皆即釋迦本生事也。於是那羅
J31nB271_p0802a10║達多長者子，發大乘意，與妻子眷屬樂工，及城中
J31nB271_p0802a11║十千人民，廣興供養，立大乘誓，佛為現大神變，授
J31nB271_p0802a12║三乘記。及勸受持。
J31nB271_p0802a13║佛為阿難說人處胎會第十三（一卷）　佛在給孤獨園。
J31nB271_p0802a14║阿難日晡從禪定起，與五百比丘見佛。佛為說入
J31nB271_p0802a15║胎因緣，胎中三十八七生長相貌，出胎七日後所
J31nB271_p0802a16║生八萬戶蟲名字。結明五陰皆無常、苦、無我、我所，
J31nB271_p0802a17║阿難得法眼淨。五百比丘，漏盡意解。
J31nB271_p0802a18║佛說入胎藏會第十四（二卷）（義淨譯）　度難陀出家，
J31nB271_p0802a19║令見天宮地獄。為說入胎住胎出胎諸苦。同前。又
J31nB271_p0802a20║說三塗劇苦，教令修四念處。乃至重說偈已，難陀
J31nB271_p0802a21║證阿羅漢。大眾疑問往因，佛為具說本事。
J31nB271_p0802a22║文殊師利授記會第十五（三卷）（實叉難陀譯）　佛在耆
J31nB271_p0802a23║闍崛山，與比丘千人，菩薩八萬四千，諸天七十二
J31nB271_p0802a24║億，及天龍八部諸大眾俱。向阿闍世王宮，現大神
J31nB271_p0802a25║通。為摧過咎菩薩說大悲法，及授道記。次應供還
J31nB271_p0802a26║山，從禪定起，天人雲集。舍利弗請問嚴淨佛剎之
J31nB271_p0802a27║行，佛現神變，更集十方無量剎中諸大菩薩。命彌
J31nB271_p0802b01║勒敷大法座，昇座動地，乃為舍利弗說一法增至
J31nB271_p0802b02║十法。及說種種淨行，因果相稱，結以三法。謂大願
J31nB271_p0802b03║殊勝，住不放逸，如所聞法，起正修行，次授四萬菩
J31nB271_p0802b04║薩道記。次有師子勇猛雷音菩薩，請問文殊何時
J31nB271_p0802b05║成佛，得何佛剎。佛令自問文殊，深顯第一義諦法
J31nB271_p0802b06║界實相之理，大眾獲益。次問發心久近，佛述雷音
J31nB271_p0802b07║佛時普覆王事，已化二十億眾生皆成佛竟。次問
J31nB271_p0802b08║將來佛剎莊嚴。佛敕文殊自說昔願。略有十節。佛
J31nB271_p0802b09║因記其佛名普見，剎名隨順積集清淨圓滿。所有
J31nB271_p0802b10║莊嚴，遠勝極樂世界。如以大海比一滴水，唯東方
J31nB271_p0802b11║普光常多功德海王佛剎，名住最上願，與等無異。
J31nB271_p0802b12║及有四大菩薩，東光明幢，南智上，西諸根寂靜，北
J31nB271_p0802b13║願慧，亦當得此淨剎。佛復以神力，令大慧見東方
J31nB271_p0802b14║剎依正莊嚴，隨授八萬四千菩薩道記。有十六人，
J31nB271_p0802b15║猶如文殊。餘所得剎，皆如極樂。次四大菩薩皆來
J31nB271_p0802b16║入會，文殊令諸菩薩各說一相法門，略敘一十四
J31nB271_p0802b17║人。次問文殊久如成佛，佛明其劫數甚遠，無有疲
J31nB271_p0802b18║倦。
J31nB271_p0802b19║菩薩見實會第十六（十六卷）（那連提耶舍譯）　序品第一，
J31nB271_p0802b20║佛在尼居陀林，遣迦盧陀夷教化父淨飯王。淨
J31nB271_p0802b21║飯王詣佛品第二，天龍八部同集佛所，王亦來禮。
J31nB271_p0802b22║說偈問答。阿修羅王授記品第三，毘摩質多等
J31nB271_p0802b23║十一阿修羅王，與六十那由他眷屬，設大供養，而
J31nB271_p0802b24║得受記。本事品第四，大迦葉入如實三昧，憶念
J31nB271_p0802b25║過去阿僧祇阿僧祇劫如來所修一切功德，以偈
J31nB271_p0802b26║讚佛。佛為說不可說劫之前，有佛號因陀幢王，以
J31nB271_p0802b27║恒沙世界為一佛剎，莊嚴清淨，國中眾生，純正定
J31nB271_p0802c01║聚。於是文殊菩薩從東方高威德王佛所而來，發
J31nB271_p0802c02║明因陀幢王即我釋迦。迦樓羅王授記品第五，
J31nB271_p0802c03║龍女授記品第六，龍王授記品第七，鳩槃
J31nB271_p0802c04║荼授記品第八，乾闥婆授記品第九，夜叉授
J31nB271_p0802c05║記品第十，緊那羅授記品第十一，先有疑問，如
J31nB271_p0802c06║來答釋。乃設供授記。虛空行天授記品第十二，
J31nB271_p0802c07║四天王授記品第十三，三十三天授記品第
J31nB271_p0802c08║十四，夜摩天授記品第十五，歎佛能知二諦，及
J31nB271_p0802c09║廣設供，佛與授記。兜率陀天得授記品第十六，
J31nB271_p0802c10║推授記不可得。但是世諦言說，如夢不實。倍設供
J31nB271_p0802c11║養，得記。化樂天授記品第十七，解一切法實際
J31nB271_p0802c12║無二際，而得道記。他化自在天授記品第十八，
J31nB271_p0802c13║自言尚不見實，況復見際。彼法非可知，非可識，非
J31nB271_p0802c14║可捨，非可修，非可證，而得道記。諸梵天等授記
J31nB271_p0802c15║品第十九，離諸分別，定心清淨。以寂滅法，說偈讚
J31nB271_p0802c16║佛，而得道記。光音天等得授記品第二十，說照
J31nB271_p0802c17║耀一切法三昧，及偈讚佛，而得道記。遍淨天授
J31nB271_p0802c18║記品第二十一，說超過一切法三昧，及偈讚佛，而
J31nB271_p0802c19║得道記。廣果天授記品第二十二，說無量門陀
J31nB271_p0802c20║羅尼，及偈讚佛，而得道記。淨居天子讚偈品第
J31nB271_p0802c21║二十三，共四百五十三人，各說偈讚。遮羅迦波
J31nB271_p0802c22║利婆羅闍迦外道品第二十四，八千外道請問決
J31nB271_p0802c23║疑，佛說從六道來受生習氣，及說對治法。外道悟
J31nB271_p0802c24║無生忍，偈讚獲記。六界差別品第二十五，佛為
J31nB271_p0802c25║淨飯王說內外六界，皆是假名，無來無去。及說諸
J31nB271_p0802c26║根如幻，境界如夢，順違中庸三種六塵，皆具三解
J31nB271_p0802c27║脫門。四轉輪王品第二十六，一無量稱王，二地
J31nB271_p0803a01║天王，三頂生王，皆以無厭足而取大苦。四尼彌王，
J31nB271_p0803a02║以不放逸而成大益。說此本生四王事已，勸淨飯
J31nB271_p0803a03║王修不放逸，觀一切法無生陀羅尼門，及不滅等
J31nB271_p0803a04║六十七法門，七萬釋種得無生法忍，佛與授記。皆
J31nB271_p0803a05║生安樂世界，後皆成佛。次囑舍利弗受持流通。
J31nB271_p0803a06║富樓那會第十七（三卷）（鳩摩羅什譯）　菩薩行品第一，
J31nB271_p0803a07║佛住王舍城竹園，富樓那問菩薩多聞不退轉事。
J31nB271_p0803a08║佛答以四大希有事，精進（一）。忍辱（二）。正道（三）。深心
J31nB271_p0803a09║（四）。又四法生喜心，四法得離難。多聞品第二，明
J31nB271_p0803a10║四法能集多聞。不退品第三，明四法能不退轉，
J31nB271_p0803a11║說古那羅延法師，及摩訶耐摩陀比丘弘法事。次
J31nB271_p0803a12║說四法退失菩提，成聲聞乘。四法不退心，及善根。
J31nB271_p0803a13║戒清淨（一）。念成就（二）。勤精進（三）。多聞慧（四）。四法利
J31nB271_p0803a14║益菩提。持戒（一）。忍辱（二）。精進（三）。多聞（四）。四法具足
J31nB271_p0803a15║身色財物眷屬。行慈（一）。供佛（二）。供法（三）。供僧（四）。
J31nB271_p0803a16║具善根品第四，明親近四法，能攝一切善法。忍辱
J31nB271_p0803a17║（一）。出家（二）。頭陀（三）。近善知識（四）。神通力品第五，
J31nB271_p0803a18║放毛孔光，以經付囑阿難，及讚竹園功德。大悲
J31nB271_p0803a19║品第六，因目連問，廣說因中大悲行。荅難品第七，
J31nB271_p0803a20║因象手比丘問，廣明眾生性空，佛亦不滅。富樓
J31nB271_p0803a21║那品第八，歎述流通。
J31nB271_p0803a22║護國菩薩會第十八（二卷）（闍那崛多譯）　婆伽婆在耆
J31nB271_p0803a23║闍崛山，與千二百五十比丘，五千菩薩，及一切八
J31nB271_p0803a24║部俱。喜王菩薩以偈讚佛觀於法界，護國菩薩比
J31nB271_p0803a25║丘夏安居竟。共諸初學比丘見佛偈讚，問菩薩法
J31nB271_p0803a26║要。佛答四法能成清淨之事，真實無諂（一）。行於平
J31nB271_p0803a27║等（二）。心念行空（三）。如言而行（四）。四種無畏之法，得
J31nB271_p0803b01║陀羅尼（一）。值善知識（二）。得深法忍（三）。戒行清淨（四）。
J31nB271_p0803b02║有四功德，令心歡喜，見佛（一）。聞法（二）。捨一切（三）。順
J31nB271_p0803b03║法忍（四）。四法應棄捨，居家（一）。利養（二）。檀越（三）。身命
J31nB271_p0803b04║（四）。四種無悔之法，不破戒（一）。住阿蘭（二）。四聖種（三）。
J31nB271_p0803b05║多聞（四）。四調伏行，願值佛（一）。供師長（二）。樂空閑（三）。
J31nB271_p0803b06║頭陀忍（四）。四法淨菩薩行，無瞋恨（一）。捨所有（二）。不
J31nB271_p0803b07║求果報（三）。不見師過（四）。四墮落法，不恭敬他（一）。背
J31nB271_p0803b08║恩諂曲（二）。多求名利（三）。詐善揚德（四）。四障道法，懈
J31nB271_p0803b09║怠（一）。不信（二）。我慢（三）。瞋恚（四）。四種人不得親近，惡
J31nB271_p0803b10║知識（一）。執見人（二）。謗法人（三）。貪利養人（四）。四法受
J31nB271_p0803b11║未來苦，輕慢智人（一）。懷嫉妒心（二）。於法無信（三）。無
J31nB271_p0803b12║忍求利（四）。四繫縛，輕慢他（一）。世俗定（二）。行放逸（三）。
J31nB271_p0803b13║求利養（四）。次七言偈，廣說佛本生妙行，及歎末世
J31nB271_p0803b14║不如法事，又明八種障菩提法，次明古成利慧佛
J31nB271_p0803b15║時，福燄王子不放逸事。次結益囑持。
J31nB271_p0803b16║郁伽長者會第十九（一卷）（康僧鎧譯）　佛在給孤精舍，
J31nB271_p0803b17║與千二百五十比丘，五千菩薩俱。郁伽等十長者，
J31nB271_p0803b18║各與五百長者見佛，問在家出家二種菩薩行法。
J31nB271_p0803b19║佛先廣說在家三歸五戒法義，及布施功德，厭離
J31nB271_p0803b20║家想，六時悔過，隨喜勸請，希慕出家，供養眾僧。次
J31nB271_p0803b21║說出家四聖種行。頭陀，淨戒，淨定，淨慧。次問菩薩
J31nB271_p0803b22║住在家地，學出家戒。佛以五法答之，施不望報（一），
J31nB271_p0803b23║不習欲想（二），修禪不證（三），學慧行慈（四），護法勸他
J31nB271_p0803b24║（五）。次授記其供養千佛化度眾生所有功德，百千
J31nB271_p0803b25║出家菩薩所不能及。
J31nB271_p0803b26║無盡伏藏會第二十（二卷）　佛在耆闍崛山，與千比
J31nB271_p0803b27║丘，五百菩薩，及天龍八部俱。電德菩薩問速成菩
J31nB271_p0803c01║提之法。佛答以五大伏藏，謂貪行伏藏，瞋行伏藏，
J31nB271_p0803c02║癡行伏藏，等分行伏藏，諸法伏藏。於法伏藏中，說
J31nB271_p0803c03║過去寶聚功德聲佛時，廣授大王欲害無垢比丘
J31nB271_p0803c04║事，深戒勿生害心。又勝生佛時，旃陀羅聞法得無
J31nB271_p0803c05║生忍，牛聞法得生兜率，深明眾生根行難測。次答
J31nB271_p0803c06║月幢菩薩無功用智之問，地動雨華。
J31nB271_p0803c07║授幻師跋陀羅記會第二十一（一卷）　佛在耆闍崛
J31nB271_p0803c08║山，與千二百五十比丘，五千菩薩，及天龍八部俱。
J31nB271_p0803c09║幻師欲試佛故，詐言請佛，於穢處化作道場。四王
J31nB271_p0803c10║帝釋亦各化作莊嚴道場。幻師驚悔，欲攝所化而
J31nB271_p0803c11║不能得。次日世尊現大神變，幻師悔過。見一切處
J31nB271_p0803c12║佛身，便獲念佛三昧。以偈問法，佛亦偈答。幻師得
J31nB271_p0803c13║順法忍。阿難啟佛加持，令彼幻莊嚴事七日不沒。
J31nB271_p0803c14║幻師隨佛至山，請問菩薩速至道場之行。佛說四
J31nB271_p0803c15║十三種四法，幻師證無生忍。得記。
J31nB271_p0803c16║大神變會第二十二（二卷）　佛在給孤獨園，與千二
J31nB271_p0803c17║百五十比丘，八千菩薩俱。商主天子問佛幾種神
J31nB271_p0803c18║變，調伏眾生。佛答以說法，教誡，神通，三種。又問頗
J31nB271_p0803c19║有神變能過此耶？佛令問文殊。文殊答於無言說
J31nB271_p0803c20║法而作言說，一切言說實無所說，名大神變。舍利
J31nB271_p0803c21║弗問商主往因。佛答以過去等須彌佛時，淨莊嚴
J31nB271_p0803c22║王本事。舍利弗歎文殊久修梵行，多供養佛，種諸
J31nB271_p0803c23║善根。文殊為說三種決定之義。佛又讚商主，更為
J31nB271_p0803c24║說大神變。文殊又答商主問菩薩智，及答四十二
J31nB271_p0803c25║問。大眾獲益，更答種種密意之問，及答諸菩薩行
J31nB271_p0803c26║之問，眾又獲益。佛又答商主無生法忍之問，現瑞
J31nB271_p0803c27║獲益。受記勸持。
J31nB271_p0804a01║摩訶迦葉會第二十三（二卷）（月婆首那譯）　婆伽婆在
J31nB271_p0804a02║給孤獨園，與五千比丘，八千菩薩俱。迦葉問出家
J31nB271_p0804a03║者，當云何學？云何行？云何修觀？佛為說持戒念佛，
J31nB271_p0804a04║及說出家為二事故。一為現得道果，二為見未來
J31nB271_p0804a05║佛。次廣明沙門四賊，及種種過。迦葉勸佛久住，佛
J31nB271_p0804a06║以護法囑之。迦葉極言不堪，勸付彌勒菩薩。佛遂
J31nB271_p0804a07║摩彌勒頂，大千震動。諸天勸助彌勒受持，更請世
J31nB271_p0804a08║尊說當來惡，以作警誡。佛為說之。及說古智上佛
J31nB271_p0804a09║時，樂精進菩薩本所修行，深顯法施功德。次明菩
J31nB271_p0804a10║薩二十法業，四種畢定，四法離薩婆若，四法應急
J31nB271_p0804a11║捨離。次明瞋餘菩薩得罪甚大。於是彌勒作師子
J31nB271_p0804a12║吼，五百比丘自愧信施難消，退還歸俗。文殊先讚
J31nB271_p0804a13║印之。次與如來問答方便，令得盡漏。迦葉復請世
J31nB271_p0804a14║尊說末世菩薩諂曲之過。佛說古妙華佛時，達磨
J31nB271_p0804a15║善法二童子事。勸誡應修沙門二業，一修禪，二習
J31nB271_p0804a16║誦，不應唯修供養福業，尤不應以破戒之身而著
J31nB271_p0804a17║袈裟。次說古光明佛世，大精進菩薩觀佛畫像法
J31nB271_p0804a18║門。
J31nB271_p0804a19║優波離會第二十四（一卷）　佛在給孤獨園，與千二
J31nB271_p0804a20║百五十比丘，五萬菩薩俱。佛問誰能於後末世，護
J31nB271_p0804a21║持正法，成熟眾生。有五十五菩薩各自承當。舍利
J31nB271_p0804a22║弗向佛稱歎。佛印述之。并說三十五佛悔除罪法。
J31nB271_p0804a23║時優波離從禪定起。請佛廣說決定毘尼。佛為分
J31nB271_p0804a24║別聲聞菩薩持犯不同，次敕文殊說究竟毘尼。佛
J31nB271_p0804a25║又廣答聲聞菩薩增上慢相。說偈結持。
J31nB271_p0804a26║發勝志樂會第二十五（二卷）　佛在鹿苑，與千比丘，
J31nB271_p0804a27║五百菩薩俱。有諸菩薩業障深重，疑惑退轉。彌勒
J31nB271_p0804b01║菩薩慰問令喜，有六十人隨勸詣佛，投地悲淚，佛
J31nB271_p0804b02║慰令起。說其往昔誹謗法師惡業，多受眾苦。後亦
J31nB271_p0804b03║當生極樂世界。時諸菩薩隨發十三弘誓，佛讚印
J31nB271_p0804b04║之。彌勒因問末世菩薩成就幾法，安隱得脫？佛答
J31nB271_p0804b05║以二種四法，不求他過失，亦不舉人罪，離麤語，慳
J31nB271_p0804b06║吝，是人當解脫。當捨於懈怠，遠離諸憒鬧，寂靜，常
J31nB271_p0804b07║知足，是人當解脫。次明無希望心行法施時，成二
J31nB271_p0804b08║十利。又二十利。次明末世種種過惡。次明慧行菩
J31nB271_p0804b09║薩與初業菩薩不同之相。次明初業菩薩應當觀
J31nB271_p0804b10║察利養之過。亦當觀察憒鬧過有二十，世話過有
J31nB271_p0804b11║二十，睡眠過有二十，眾務過有二十。次明不修諸
J31nB271_p0804b12║行，不斷煩惱，不習禪誦，不求多聞，非出家者。次明
J31nB271_p0804b13║略說戲論過有二十。次明發十種心，能生極樂世
J31nB271_p0804b14║界。
J31nB271_p0804b15║善臂菩薩會第二十六（二卷）（鳩摩羅什譯）　佛在王城
J31nB271_p0804b16║竹園，為善臂菩薩廣說六波羅蜜法。常當具足。
J31nB271_p0804b17║善順菩薩會第二十七（一卷）　佛在給孤獨園，與五
J31nB271_p0804b18║百聲聞，十千菩薩俱。舍衛城有菩薩名善順，恒以
J31nB271_p0804b19║五戒八齋教化眾生，令修六度四等。帝釋種種試
J31nB271_p0804b20║驗，不能令其破戒。偶得劫初金鈴，價過南洲。謂唯
J31nB271_p0804b21║波斯匿王最貧，與眾往見，而奉與之。王問誰證我
J31nB271_p0804b22║貧，善順請佛為證。佛與五百聲聞，十千菩薩，及天
J31nB271_p0804b23║龍八部，從地涌出，為作證明。兼說三種無量功德
J31nB271_p0804b24║資糧，復有三十二法。能勤修者，則為見於如來，大
J31nB271_p0804b25║眾獲益。王以二衣施善順，善順不受。王求以足踏
J31nB271_p0804b26║之，次即轉施貧苦，咸令得益。勸使見佛，兼為王說
J31nB271_p0804b27║菩薩法門眷屬。
J31nB271_p0804c01║勤受長者會第二十八（一卷）　佛在給孤獨園，與千
J31nB271_p0804c02║二百五十比丘，五百菩薩俱。城有長者名勇猛授。
J31nB271_p0804c03║與五百長者見佛。請問求菩提者。應云何學。云何
J31nB271_p0804c04║住。云何修行。佛答以。大悲六度。次問云何觀察於
J31nB271_p0804c05║身命財。能無貪吝。佛教以觀身過患。又說四十四
J31nB271_p0804c06║種觀身。長者得無生忍。說偈歎菩提心。佛為授記。
J31nB271_p0804c07║優陀延王會第二十九（一卷）　佛在瞿師羅園，與千
J31nB271_p0804c08║二百五十比丘俱。舍摩夫人供養佛僧。帝女夫人
J31nB271_p0804c09║譖於優陀延王。王極瞋怒，以箭三射。舍摩入慈三
J31nB271_p0804c10║昧，箭還住王頂上空中，王乃驚悔。舍摩勸令見佛
J31nB271_p0804c11║懺罪，因問女人過患。佛為廣說丈夫四種愆過，王
J31nB271_p0804c12║受三歸，作優婆塞。
J31nB271_p0804c13║妙慧童女會第三十（二會同卷）　佛在耆闍崛山，與千
J31nB271_p0804c14║二百五十比丘，十千菩薩俱。王舍城有長者女妙
J31nB271_p0804c15║慧，年始八歲，詣佛問法。佛為說四十行。女發大願，
J31nB271_p0804c16║動地雨華，眾變金色。次答文殊諸問。文殊向佛讚
J31nB271_p0804c17║之。佛因說其發菩提心，經三十劫，然後佛始發心。
J31nB271_p0804c18║女又發大誓願，即轉如三十歲知法比丘。眾會獲
J31nB271_p0804c19║益。
J31nB271_p0804c20║恒河上優婆夷會第三十一　佛在給孤獨園。此
J31nB271_p0804c21║優婆夷來禮佛足，與佛問答第一深義。佛為授記。
J31nB271_p0804c22║
J31nB271_p0804c23║
J31nB271_p0804c24║
J31nB271_p0804c25║
J31nB271_p0804c26║
J31nB271_p0804c27║閱藏知津卷第二