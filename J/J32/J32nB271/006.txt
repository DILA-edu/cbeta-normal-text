J32nB271_p0001a01║閱藏知津卷第六
J32nB271_p0001a02║北天目沙門釋智旭彙輯
J32nB271_p0001a03║大乘經藏　方等部第二之五
J32nB271_p0001a04║佛說老女人經（一紙半）　（南男北潔）
J32nB271_p0001a05║吳月支國優婆塞支謙譯
J32nB271_p0001a06║佛在樂音處，與八百比丘，萬菩薩俱。有窮貧老女，
J32nB271_p0001a07║請問生老病死五陰六根四大等，從何所來，去至
J32nB271_p0001a08║何所？佛答，來無所從，去無所至，兼說緣生眾喻。老
J32nB271_p0001a09║女開解。佛為出其往因，并記其往生極樂，後成佛
J32nB271_p0001a10║道。
J32nB271_p0001a11║佛說老母經（紙半）　仝上
J32nB271_p0001a12║附劉宋錄第二出
J32nB271_p0001a13║佛說老母女六英經（一紙欠）　仝上
J32nB271_p0001a14║劉宋中天竺沙門求那跋陀羅譯
J32nB271_p0001a15║二經並與前同，而第三譯甚簡略。
J32nB271_p0001a16║楞伽阿跋多羅寶經（四卷）　惟
J32nB271_p0001a17║劉宋中天竺沙門求那跋陀羅譯
J32nB271_p0001a18║一切佛語心品之一。佛住楞伽山頂，與大比丘僧，
J32nB271_p0001a19║及大菩薩眾俱。大慧菩薩以偈問百八句。佛以偈
J32nB271_p0001a20║領。并為出所未問，總以一切句非一切句答之。次
J32nB271_p0001a21║答諸識生住滅有二種。次明七種性自性，七種第
J32nB271_p0001a22║一義。次答心，意，意識，五法，自性，相。次明上聖智三
J32nB271_p0001a23║相。次答所問聖智事分別自性經。次答淨除自心
J32nB271_p0001a24║現流頓漸之問。次答常不思議非同外道之問。次
J32nB271_p0001a25║明五無間種性，及菩薩一闡提。次明三自性。次明
J32nB271_p0001a26║二種無我相。次答離建立，誹謗，見。次答一切法空。
J32nB271_p0001a27║無生，無二。離自性相。之問。一切佛語心品之二，
J32nB271_p0001b01║答如來藏不同外道所說之我。次答修行者大方
J32nB271_p0001b02║便。次答一切諸法緣因之相。次答言說妄想相心
J32nB271_p0001b03║經之問。次答自覺聖智所行之問。次明四種禪。次
J32nB271_p0001b04║答般涅槃問。次明二種自性相，二種神力建立。次
J32nB271_p0001b05║答緣起不同外道因緣之問。次答常聲為惑亂。次
J32nB271_p0001b06║明一切法如幻。次明當善觀名，句，形，身。及四種計
J32nB271_p0001b07║論。次答四果差別通相之問。次明有二種覺。次明
J32nB271_p0001b08║當善四大造色。次明當說諸陰自性相。次明外道
J32nB271_p0001b09║有四種涅槃。次說妄想自性分別通相。次答自覺
J32nB271_p0001b10║聖智相，及一乘之問。一切佛語心品之三，說三
J32nB271_p0001b11║種意生身。次答五無間不入地獄之問。次答佛知
J32nB271_p0001b12║覺問。次答諸佛四等。謂字等，語等，法等，身等。次答
J32nB271_p0001b13║不說是佛說問。次答離有無有相問。次答宗通相
J32nB271_p0001b14║問。次答不實妄想問。次答善語義問。次明智識相。
J32nB271_p0001b15║次明外道九種轉變論。次答一切法相續義，解脫
J32nB271_p0001b16║義。次答一切法妄想自性非性問。次明一切法不
J32nB271_p0001b17║生不應立宗。次答智不得問。次分別說通及宗通。
J32nB271_p0001b18║次答勿習近世間論問。次答外道妄想涅槃，非順
J32nB271_p0001b19║涅槃。一切佛語心品之四，答如來為作為不作
J32nB271_p0001b20║等問。次答不生不滅是如來異名問。次答不生不
J32nB271_p0001b21║滅無奇特問。次答外道七種無常，非是佛法。次答
J32nB271_p0001b22║滅正受次第相續問。次答如來非常非無常。次因
J32nB271_p0001b23║誰生誰滅之問，明如來藏是善不善因。次答五法，
J32nB271_p0001b24║自性，識，二種無我，究竟分別相。次答如恒河沙問。
J32nB271_p0001b25║次答一切法剎那問。次答六波羅密有三種分別。
J32nB271_p0001b26║次答種種相違問難。次答不食肉義。
J32nB271_p0001b27║達磨大師指此可以印心，故獨流通於世。
J32nB271_p0001c01║入楞伽經（十卷）　鞠
J32nB271_p0001c02║元魏北天竺沙門菩提留支譯
J32nB271_p0001c03║有十八品。
J32nB271_p0001c04║大乘入楞伽經（七卷）　養　（前有御製序）
J32nB271_p0001c05║唐于闐國沙門實叉難陀譯
J32nB271_p0001c06║有十品，文筆順暢。二部並同前經，但多初品，
J32nB271_p0001c07║及後二品耳。
J32nB271_p0001c08║佛說首楞嚴三昧經（三卷）　靡
J32nB271_p0001c09║姚秦天竺沙門鳩摩羅什譯
J32nB271_p0001c10║佛在耆闍崛山，與大比丘僧三萬二千人俱。菩薩
J32nB271_p0001c11║摩訶薩七萬二千，及天龍八部，皆來集會。時堅意
J32nB271_p0001c12║菩薩請問三昧法。佛唱首楞嚴名。一切眾會，各敷
J32nB271_p0001c13║妙座，各見如來坐其座上。等行梵王問何佛是實？
J32nB271_p0001c14║佛言，一切皆是真實。次攝神力，以百句義釋此三
J32nB271_p0001c15║昧。次說學射之喻，次有持須彌山釋現三昧力，次
J32nB271_p0001c16║有現意天子現三昧力，次佛放眉光，照於魔宮，使
J32nB271_p0001c17║大眾皆見魔王被五繫縛。次有魔界行不汙菩薩
J32nB271_p0001c18║化度魔女，魔尋見佛，佛與授記，因說四種授記不
J32nB271_p0001c19║同。次為二百魔女授現前記，次說住三昧神力。次
J32nB271_p0001c20║堅意菩薩，問文殊師利菩薩福田及多聞等諸義。
J32nB271_p0001c21║次授淨月藏天子道記，次文殊師利自說往昔曾
J32nB271_p0001c22║三百六十億世，示現作辟支佛。於是二百菩薩還
J32nB271_p0001c23║發大心，誓得十力，次令彌勒菩薩現三昧力。次摩
J32nB271_p0001c24║訶迦葉解知文殊師利久已成佛。佛即說其過去
J32nB271_p0001c25║名為龍種上佛。佛昇虛空，光照十方，十方諸佛，同
J32nB271_p0001c26║說此法，亦同放光，交互相見。次明佛壽甚長，次明
J32nB271_p0001c27║受持者，有二十不思議功德。
J32nB271_p0002a01║維摩詰所說經（三卷）　（一名不可思議解脫）　方
J32nB271_p0002a02║姚秦天竺沙門鳩摩羅什譯
J32nB271_p0002a03║佛國品第一，佛在菴羅樹園，與八千比丘，三萬二
J32nB271_p0002a04║千菩薩，及梵釋八部四眾俱。寶積等五百長者子，
J32nB271_p0002a05║各持寶蓋供佛。佛令合為一蓋，普現世界中事，及
J32nB271_p0002a06║現十方諸佛說法。寶積偈讚，并問淨土之行。佛答
J32nB271_p0002a07║以眾生之類，是菩薩淨土。乃至隨其心淨，則佛土
J32nB271_p0002a08║淨。舍利弗疑此土何以獨穢，佛按指現淨土相。
J32nB271_p0002a09║方便品第二，維摩詰長者方便現疾，為眾說法。
J32nB271_p0002a10║弟子品第三，佛遣十大弟子，乃至五百弟子問疾，
J32nB271_p0002a11║皆辭不堪。菩薩品第四，佛遣彌勒等諸菩薩問
J32nB271_p0002a12║疾，亦辭不堪。文殊師利問疾品第五，大眾同往，
J32nB271_p0002a13║相見酬答。不思議品第六，借座於須彌燈王佛
J32nB271_p0002a14║國，演不思議解脫之法。觀眾生品第七，維摩答
J32nB271_p0002a15║文殊問，觀眾生如幻，如水月，如鏡像等。乃至從無
J32nB271_p0002a16║住本，立一切法。次有天女散華，舍利弗等不能去
J32nB271_p0002a17║華，與天女種種問答。佛道品第八，維摩答文殊
J32nB271_p0002a18║問，明菩薩行於非道，通達佛道。文殊答維摩問，明
J32nB271_p0002a19║一切煩惱為如來種。維摩答普現色身問，明法門
J32nB271_p0002a20║眷屬，智度母，方便父等。入不二法門品第九，三
J32nB271_p0002a21║十二菩薩各說入不二法門，最後文殊問維摩，維
J32nB271_p0002a22║摩默然。香積佛品第十，維摩遣化菩薩往上方
J32nB271_p0002a23║香積佛所，乞世尊所食之餘，悉飽眾會。菩薩行
J32nB271_p0002a24║品第十一，維摩與大眾見佛，佛為阿難說諸佛一
J32nB271_p0002a25║切施為，無非佛事。及為香積世界諸菩薩，說不盡
J32nB271_p0002a26║有為，不住無為，法門。見阿閦佛品第十二，維摩
J32nB271_p0002a27║答佛觀如來問，及斷取妙喜世界，來示此會大眾。
J32nB271_p0002b01║法供養品第十三，天帝讚歎持經，誓願擁護。佛
J32nB271_p0002b02║為說過去藥王佛時，寶蓋轉輪聖王，與其千子，供
J32nB271_p0002b03║養於佛。有一王子，名為月蓋，思惟供養，以何為勝？
J32nB271_p0002b04║乃至問佛。佛示以法供養最。遂於末後守護法城，
J32nB271_p0002b05║今得成佛。囑累品第十四，囑彌勒及阿難廣宣
J32nB271_p0002b06║流布。
J32nB271_p0002b07║按智者大師，曾有玄義及疏。今皆流入高麗。此
J32nB271_p0002b08║間僅存四教義六卷，乃玄義中一分耳。
J32nB271_p0002b09║維摩詰經（三卷）　（亦名不可思議法門之稱）　方
J32nB271_p0002b10║吳月支國優婆塞支謙譯
J32nB271_p0002b11║說無垢稱經（六卷）　（南方北蓋）
J32nB271_p0002b12║唐大慈恩寺沙門釋玄奘譯
J32nB271_p0002b13║二經並與前同。
J32nB271_p0002b14║善思童子經（二卷）　（南賴北敢）
J32nB271_p0002b15║隋北天竺沙門闍那崛多譯
J32nB271_p0002b16║佛住菴婆羅波梨園，與八千比丘，萬菩薩俱。化作
J32nB271_p0002b17║天身，入毘耶離城乞食。至毗摩羅詰家，善思童子
J32nB271_p0002b18║從高樓上投身禮佛，獻彼所執蓮華，誓成菩提。與
J32nB271_p0002b19║舍利弗，富樓那，阿難陀，互相問答。佛復為說大菩
J32nB271_p0002b20║提路，無有一法而可得者。并說不驚不怖不畏之
J32nB271_p0002b21║法。童子證無生忍，佛為授記。
J32nB271_p0002b22║大方等頂王經（一卷）　（一名維摩詰子問經）　萬
J32nB271_p0002b23║西晉月支國沙門竺法護譯
J32nB271_p0002b24║大乘頂王經（一卷）　萬
J32nB271_p0002b25║蕭梁優禪尼國王子月婆首那譯
J32nB271_p0002b26║二經並與前同。
J32nB271_p0002b27║月上女經（二卷）　染
J32nB271_p0002c01║隋北天竺沙門闍那崛多譯
J32nB271_p0002c02║佛在毗耶離草茅精舍，與五百比丘，八千菩薩眾
J32nB271_p0002c03║俱。有一離車，名毗摩羅詰。生美女，名為月上。一切
J32nB271_p0002c04║童子爭欲娶之，約七日後，自行選擇。至第六日，手
J32nB271_p0002c05║有蓮華，華有化佛，執華而出，說偈訶欲，引眾見佛。
J32nB271_p0002c06║路答舍利弗問。既到佛所，復答諸菩薩問。次以手
J32nB271_p0002c07║中蓮華供佛，化成華帳，如是共出十華，共發十願。
J32nB271_p0002c08║即得記，轉男出家。（記中先生天，次末世護法。次生兜率，次隨彌勒受持正法。次生
J32nB271_p0002c09║阿彌陀佛國，次供養十方諸佛，乃成月上如來。）
J32nB271_p0002c10║大乘密嚴經（三卷）　（前有聖教序）　（南染北凊）
J32nB271_p0002c11║唐中印度沙門地婆訶羅譯
J32nB271_p0002c12║密嚴會品第一，佛住出過三界密嚴之國，與十億
J32nB271_p0002c13║佛土微塵菩薩眾俱。放光照現莊嚴勝相，答如實
J32nB271_p0002c14║見菩薩之問。有金剛藏菩薩，問第一義法性。佛答
J32nB271_p0002c15║以如來藏不生不滅，如月普現。妙身生品第二，
J32nB271_p0002c16║如實見菩薩，請金剛藏菩薩，說諸聖人內證之境。
J32nB271_p0002c17║金剛藏以偈答之。又請示歸依之處。亦以偈答。復
J32nB271_p0002c18║示繢像夢境等喻。又以偈明三性五法等義。復現
J32nB271_p0002c19║大小無量身形，次有眾多菩薩，同問世間一切誰
J32nB271_p0002c20║之所作。金剛藏偈答阿賴耶識，能現眾法，次有螺
J32nB271_p0002c21║髻梵王，承佛威力，來密嚴國，以偈問法。金剛藏亦
J32nB271_p0002c22║以偈說如來善示現義。胎生品第三，金剛藏菩
J32nB271_p0002c23║薩告螺髻梵王，訶斥胎生不淨，應當捨離。亦不應
J32nB271_p0002c24║為三昧所縛，若離二取，生密嚴國。顯示自作品
J32nB271_p0002c25║第四，金剛藏菩薩復告螺髻梵王，深明五蘊不實。
J32nB271_p0002c26║寶髻菩薩更請隨宜說法，金剛藏深明一切唯心。
J32nB271_p0002c27║分別觀行品第五，金剛藏復說舍拳軍車等喻，
J32nB271_p0003a01║以明諸法無實。應速發廣大心，修清淨觀行，生清
J32nB271_p0003a02║淨佛土。阿賴耶建立品第六，金剛藏復明阿賴
J32nB271_p0003a03║耶識，與染淨法恒作所依。自識境界品第七，金
J32nB271_p0003a04║剛藏菩薩放髻珠光，普照一切。告如實見菩薩，以
J32nB271_p0003a05║雪山惡獸。喻外道於阿賴耶，所生我見。阿賴耶
J32nB271_p0003a06║微密品第八，寶手菩薩白眾色最勝王，令問金剛
J32nB271_p0003a07║藏菩薩名想等義。金剛藏偈答。依相立名，名無實
J32nB271_p0003a08║事。乃至賴耶與七識，如鐵與磁石，二俱無有思。若
J32nB271_p0003a09║得如幻首楞嚴定，則於一切法皆得自在變現。又
J32nB271_p0003a10║復廣明阿賴耶識，隨迷悟緣，為凡為聖，於是眾色
J32nB271_p0003a11║最勝王等，復以偈請說法。月幢世尊分身眷屬，亦
J32nB271_p0003a12║咸集會。金剛藏重以偈明唯識妙義，菩薩天人，咸
J32nB271_p0003a13║皆讚歎供養。更請說法，金剛藏又與大樹緊那羅
J32nB271_p0003a14║王，持進菩薩，觀自在等諸大菩薩，演說諸法性空，
J32nB271_p0003a15║從心而起，乃至阿賴耶識，與如來藏不一不異等
J32nB271_p0003a16║義。
J32nB271_p0003a17║大乘密嚴經（三卷）　（有新翻御製序）　（南不北凊）
J32nB271_p0003a18║唐北天竺沙門大廣智不空譯
J32nB271_p0003a19║品數並同前經，而名目稍異，多是偈語。
J32nB271_p0003a20║解深密經（五卷）　（南常北效）
J32nB271_p0003a21║唐大慈恩寺沙門釋玄奘譯
J32nB271_p0003a22║序品第一，薄伽梵住超過三界所行之處，與無量
J32nB271_p0003a23║大聲聞俱，及無量菩薩，從種種佛土而來集會。
J32nB271_p0003a24║勝義諦相品第二，如理請問菩薩問，解甚深義密
J32nB271_p0003a25║意菩薩答。具明有為非有為非無為，無為亦非無
J32nB271_p0003a26║為非有為，但是本師假施設句，如幻事等。法涌菩
J32nB271_p0003a27║薩向佛述東方外道之所思議。佛為說勝義超過
J32nB271_p0003b01║一切尋思境相。善清淨慧菩薩，向佛述修解行地
J32nB271_p0003b02║菩薩之所疑惑。佛為說勝義超過諸行一異性相。
J32nB271_p0003b03║佛告善現，有情界中，幾懷增上慢，幾離增上慢。善
J32nB271_p0003b04║現答以懷者甚多，離者甚少。佛為說遍一切一味
J32nB271_p0003b05║相。心意識相品第三，廣慧菩薩問佛，齊何名為
J32nB271_p0003b06║於心意識秘密善巧菩薩？佛言，於內各別如實不
J32nB271_p0003b07║見阿陀那及識，不見阿賴耶及識，不見積集及心，
J32nB271_p0003b08║不見六根，六塵，六識，是名勝義善巧菩薩。一切
J32nB271_p0003b09║法相品第四，德本菩薩問佛，何名於諸法相善巧
J32nB271_p0003b10║菩薩？佛為說遍計依他圓成三相，如實了知。無
J32nB271_p0003b11║自性品第五，為勝義生菩薩，說三種無自性性密
J32nB271_p0003b12║意，勝義生言，初鹿林中，轉四諦法輪。雖甚希有，猶
J32nB271_p0003b13║未了義。第二時中，依一切法皆無自性，以隱密相
J32nB271_p0003b14║轉正法輪，雖更希有，猶未了義。今第三時，以顯了
J32nB271_p0003b15║相轉正法輪，最為希有，是真了義。分別瑜伽品
J32nB271_p0003b16║第六：佛答彌勒菩薩種種諸問，謂奢摩他，毗缽舍
J32nB271_p0003b17║那，四種所緣境事，及緣別法，緣總法，三三摩地。知
J32nB271_p0003b18║法，知義，聞、思、修，三慧。及總空性相等。地波羅密
J32nB271_p0003b19║品第七，佛答觀自在菩薩所問十一地義。及十波
J32nB271_p0003b20║羅密義。如來成所作事品第八。佛答文殊師利
J32nB271_p0003b21║所問法身解脫身義。及答言音差別相，一切智者
J32nB271_p0003b22║相。如來心無加行生起相，成正覺，轉法輪，入涅槃，
J32nB271_p0003b23║皆無二相。乃至穢土淨土，何事易得，何事難得。
J32nB271_p0003b24║深密解脫經（五卷）　（有曇寧序）　（南常北效）
J32nB271_p0003b25║元魏北天竺沙門菩提留支譯
J32nB271_p0003b26║與上經同，而第二品分作四品。
J32nB271_p0003b27║佛說解節經（一卷）　（南敢北髮）
J32nB271_p0003c01║陳優禪尼國沙門真諦譯
J32nB271_p0003c02║即前經勝義諦相品，分作四品。
J32nB271_p0003c03║相續解脫地波羅密了義經（半卷）　仝上
J32nB271_p0003c04║劉宋中天竺沙門求那跋陀羅譯
J32nB271_p0003c05║即前經地波羅密品。
J32nB271_p0003c06║相續解脫如來所作隨順處了義經（半卷）　仝上
J32nB271_p0003c07║劉宋中天竺沙門求那跋陀羅譯
J32nB271_p0003c08║即前經如來成所作事品。
J32nB271_p0003c09║佛說佛地經（八紙）　行
J32nB271_p0003c10║唐大慈恩寺沙門釋玄奘譯
J32nB271_p0003c11║佛住最勝大宮殿中，與無量聲聞，無量菩薩眾俱。
J32nB271_p0003c12║為妙生菩薩說五種法相大覺地，謂清淨法界。及
J32nB271_p0003c13║與四智，一一細釋。妙生復問，何等菩薩受用和合
J32nB271_p0003c14║一味事智。佛言，證得無生法忍，由遣自他二種想
J32nB271_p0003c15║故。得平等心，自他異想，不復現前。受用和合一味
J32nB271_p0003c16║事智，如天入雜林，眾流入海。
J32nB271_p0003c17║金光明最勝王經（十卷）　（前有聖教序）　場
J32nB271_p0003c18║唐大薦福寺沙門釋義淨譯
J32nB271_p0003c19║序品第一，佛入甚深法界，大眾雲集，佛觀察說頌。
J32nB271_p0003c20║如來壽量品第二，妙幢菩薩疑佛壽短促，四方
J32nB271_p0003c21║四佛於室中現，為說佛壽無量。妙幢與諸大眾，往
J32nB271_p0003c22║鷲峰見佛。四佛亦到鷲峰，遣侍者勸說此經。佛許
J32nB271_p0003c23║可之。有婆羅門，名法師授記，預求舍利。有童子名
J32nB271_p0003c24║一切眾生喜見，以偈答之。妙幢因問，若無舍利。及
J32nB271_p0003c25║般涅槃。云何經中說有涅槃，及流布舍利事？佛答
J32nB271_p0003c26║以三種十法，說有涅槃。又應知十種希有如來之
J32nB271_p0003c27║行。分別三身品第三，虛空藏菩薩啟問，佛答以
J32nB271_p0004a01║化、應、法，三身實義。夢見懺悔品第四，妙幢夢金
J32nB271_p0004a02║鼓出大音聲，說懺悔偈。次日述之於佛。滅業障
J32nB271_p0004a03║品第五，佛先放光息苦，次為帝釋廣說懺悔、勸請、
J32nB271_p0004a04║隨喜、迴向，四法。滅除四種重障。四重障者，一於菩
J32nB271_p0004a05║薩律儀，犯極重惡。二於大乘經心生誹謗。三於自
J32nB271_p0004a06║善根，不能增長。四貪著三有，無出離心。四法如次
J32nB271_p0004a07║治之。淨地陀羅尼品第六，師子相無礙光燄菩
J32nB271_p0004a08║薩問菩提心義。佛先以勝義諦答之，次明十度為
J32nB271_p0004a09║因，各依五法成就。次明波羅密義，次明十地先相。
J32nB271_p0004a10║次釋十地名義，次明十地及佛地，各有二無明為
J32nB271_p0004a11║障。次明十地行十波羅密。次說十咒，護於十地。
J32nB271_p0004a12║蓮華喻讚品第七，佛為菩提樹神，說過去金龍主
J32nB271_p0004a13║王。以蓮華喻，讚於諸佛。今感金鼓妙夢。金勝陀
J32nB271_p0004a14║羅尼品第八，佛為善住菩薩說咒，并持法。重顯
J32nB271_p0004a15║空性品第九。偈說二空境觀。依空滿願品第十，
J32nB271_p0004a16║寶光耀天女問修行法。佛示依於法界，修平等行。
J32nB271_p0004a17║天女領解，轉成梵身。佛授道記。并五十億苾芻重
J32nB271_p0004a18║發大心，皆得授記。四天王觀察人天品第十一，
J32nB271_p0004a19║發弘護願。四天王護國品第十二，有多聞天王
J32nB271_p0004a20║如意寶珠咒法。無染著陀羅尼品第十三，如
J32nB271_p0004a21║意寶珠品第十四，佛，觀世音，金剛秘密主，各說一
J32nB271_p0004a22║咒。梵天王，帝釋，各說一咒。四天王共說一咒。龍王
J32nB271_p0004a23║說一咒。大辯才天女品第十五，大吉祥天女
J32nB271_p0004a24║品第十六，大吉祥天女增長財物品第十七，
J32nB271_p0004a25║堅牢地神品第十八，僧慎爾耶藥叉大將品第
J32nB271_p0004a26║十九，王法正論品第二十，善生王品第二十
J32nB271_p0004a27║一。佛昔為王，請寶積法師說此經王。諸天藥叉
J32nB271_p0004b01║護持品第二十二，授記品第二十三，授妙幢，并
J32nB271_p0004b02║二子，及十千天子記。除病品第二十四，說流水
J32nB271_p0004b03║長者子作醫本事。長者子流水品第二十五，說
J32nB271_p0004b04║救十千魚得生天事。捨身品第二十六，說往昔
J32nB271_p0004b05║薩埵王子捨身濟餓虎事。十方菩薩讚歎品第
J32nB271_p0004b06║二十七，妙幢菩薩讚歎品第二十八，菩提樹
J32nB271_p0004b07║神讚歎品第二十九，大辯才天女讚歎品第三
J32nB271_p0004b08║十，付囑品第三十一。
J32nB271_p0004b09║此經於三譯中最在後，而文義周足，亦猶華嚴
J32nB271_p0004b10║之有唐譯也。最宜流通。
J32nB271_p0004b11║金光明經（四卷）　（南食北化）　（前有釋宗頤序）
J32nB271_p0004b12║北涼中天竺沙門曇無讖譯
J32nB271_p0004b13║有十八品，按此經同前而來未盡。但因智者
J32nB271_p0004b14║依此譯說玄義及文句，故舉世流通。
J32nB271_p0004b15║合部金光明經（八卷）　（南食北被）
J32nB271_p0004b16║隋大興善寺沙門釋寶貴對志德等合入
J32nB271_p0004b17║共二十四品，彥悰序云。此經有三本。初，涼世曇
J32nB271_p0004b18║無讖譯為四卷，止十八品（今存）。次。周世耶舍崛多
J32nB271_p0004b19║譯為五卷，成二十品（今亡）。後逮梁世真諦三藏，譯
J32nB271_p0004b20║三身分別，業障滅，陀羅尼最淨地，依空滿願等
J32nB271_p0004b21║四品。足前出沒為二十二品。重尋梵本，得囑累
J32nB271_p0004b22║品，及銀主陀羅尼品。
J32nB271_p0004b23║莊嚴菩提心經（六紙欠）　（南邇北壹）
J32nB271_p0004b24║姚秦天竺沙門鳩摩羅什譯
J32nB271_p0004b25║大方廣菩薩十地經（六紙半）　仝上
J32nB271_p0004b26║元魏西域沙門吉迦夜共曇曜譯
J32nB271_p0004b27║二經皆與淨地陀羅尼品同。
J32nB271_p0004c01║毘沙門天王經（四紙半）　（南不北凊）
J32nB271_p0004c02║唐北天竺沙門大廣智不空譯
J32nB271_p0004c03║與前經第十二品。多聞天王如意寶珠咒法同。
J32nB271_p0004c04║菩薩投身飼餓虎起塔因緣經（十紙餘）　（南賢北悲）
J32nB271_p0004c05║北涼高昌沙門釋法盛譯
J32nB271_p0004c06║佛遊乾陀越國，說法垂畢，微笑放光。阿難請問，
J32nB271_p0004c07║乃說往古栴檀摩提太子，廣行布施，賣身為奴，
J32nB271_p0004c08║得栴檀，醫他國王病。及出家山中，以身飼虎，餘
J32nB271_p0004c09║骨起塔事。與捨身品事義相類，故附於此。
J32nB271_p0004c10║無所有菩薩經（四卷）　絲
J32nB271_p0004c11║隋北天竺沙門闍那崛多譯
J32nB271_p0004c12║佛在毘富羅山，與百千比丘，百千菩薩，及四眾八
J32nB271_p0004c13║部俱。無所有菩薩，為斷眾疑，隱身不現。種種問法，
J32nB271_p0004c14║令難調怨讎害人者，信佛神通，乃至得記。次為女
J32nB271_p0004c15║人現身，令得成男。佛為波斯匿王等，說此菩薩大
J32nB271_p0004c16║方便力。
J32nB271_p0004c17║諸佛要集經（二卷）　（南彼北靡）
J32nB271_p0004c18║西晉月支國沙門竺法護譯
J32nB271_p0004c19║佛遊奈叢樹間，與五千比丘，二萬菩薩俱。因諸四
J32nB271_p0004c20║部弟子，不能專心聽法。乃囑阿難宣傳法教，於石
J32nB271_p0004c21║室中。布芻草坐，晏坐三月。變身往詣東方普光世
J32nB271_p0004c22║界天王佛所，與諸如來說要集法。文殊勸諸菩薩
J32nB271_p0004c23║同往，諸菩薩皆不往，文殊獨往。天王如來移置鐵
J32nB271_p0004c24║圍山頂，文殊即於山頂修四意止。四萬二千天子
J32nB271_p0004c25║來覲聽法，各證無生法忍。直俟諸佛說要集竟，各
J32nB271_p0004c26║還本土。天王如來放右掌光，入文殊頂。文殊與諸
J32nB271_p0004c27║天子同到佛所，見離意女在佛前坐，入於普月離
J32nB271_p0005a01║垢光明三昧。因問何故移我而不移女？并問此女
J32nB271_p0005a02║本末。佛言，待女出定，汝自問之。文殊盡其神力，不
J32nB271_p0005a03║能令女出定。因問誰能令出定者。佛言，唯有如來，
J32nB271_p0005a04║及棄諸陰蓋菩薩，能令出定。說此語已，世界六種
J32nB271_p0005a05║震動，文殊求佛，請此菩薩從下方來，敕令出女子
J32nB271_p0005a06║定。菩薩謙讓於佛，佛乃令女出定，與文殊酬唱法
J32nB271_p0005a07║要。佛遂發明文殊本從此女發心，此女又從棄諸
J32nB271_p0005a08║陰蓋菩薩發心。假使滿世界文殊，不及此女所得
J32nB271_p0005a09║三昧。假使滿世界此女，不及棄諸陰蓋所得三昧。
J32nB271_p0005a10║假使滿世界棄諸陰蓋，不及如來舉足下足事。然
J32nB271_p0005a11║而天王如來，亦此菩薩之所開化。十方無量諸佛，
J32nB271_p0005a12║從其開化。已滅度者不可計，現成佛者不可計。說
J32nB271_p0005a13║此法時，普光世界，獲益無量。此土遙聞，亦獲大益。
J32nB271_p0005a14║釋迦佛敕彌勒受持流通。
J32nB271_p0005a15║不思議光菩薩所說經（一卷）　（南罔北短）
J32nB271_p0005a16║姚秦天竺沙門鳩摩羅什譯
J32nB271_p0005a17║佛在祇陀林中，婬女棄一小兒於路空處。眾皆往
J32nB271_p0005a18║觀，佛至其所。種種問答，次令現通。諸天蒙光，皆悉
J32nB271_p0005a19║來集。因名為不思議光。佛為波斯匿王說其往因，
J32nB271_p0005a20║并授其記。
J32nB271_p0005a21║央掘摩羅經（四卷）　悲
J32nB271_p0005a22║劉宋中天竺沙門求那跋陀羅譯
J32nB271_p0005a23║佛在祇園，說執劍大方廣經。有婆羅門孤子，名一
J32nB271_p0005a24║切世間現。順惡師教，取千指作鬘。將欲害母，佛往
J32nB271_p0005a25║度之，說種種偈，欲稅佛指。佛亦說種種偈答之，遂
J32nB271_p0005a26║令降伏。帝釋梵王四王獻與衣缽，各受訶斥。魔及
J32nB271_p0005a27║樹神，亦皆被訶。大弟子等。皆悉被難，亦與文殊菩
J32nB271_p0005b01║薩論不空義。佛為授三皈五戒，央掘答以一皈無
J32nB271_p0005b02║三。及殺煩惱盜菩提，等義。佛又問以一學之義。央
J32nB271_p0005b03║掘偈答，增一至十，具明大乘與聲聞異。佛唱善來，
J32nB271_p0005b04║示成羅漢，同入祇洹。十方菩薩，悉皆雲集。央掘問
J32nB271_p0005b05║佛，云何住無生際而復住此。佛敕與文殊同往北
J32nB271_p0005b06║方問於他佛。乃至十方各問十佛。十佛皆言釋迦
J32nB271_p0005b07║即是我身，彼當為汝解說。央掘仍來問佛，佛為廣
J32nB271_p0005b08║釋百句生因，次明持經之難，須成就五八四十功
J32nB271_p0005b09║德。次有波斯匿王，興四種兵，共來佛所，佛為發跡。
J32nB271_p0005b10║央掘即是一切世間樂見上大精進佛化身。文殊
J32nB271_p0005b11║是歡喜藏摩尼寶積佛化身。
J32nB271_p0005b12║閱藏知津卷第六