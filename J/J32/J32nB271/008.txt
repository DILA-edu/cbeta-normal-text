J32nB271_p0010a01║閱藏知津卷第八
J32nB271_p0010a02║北天目沙門釋智旭彙集
J32nB271_p0010a03║大乘經藏　方等部第二之七
J32nB271_p0010a04║佛說寶雨經（十卷）　（一名顯授不退轉菩薩記）　（南身北此）
J32nB271_p0010a05║唐南印度沙門達摩流支譯
J32nB271_p0010a06║佛於伽耶山，放頂光明，遍照十方，攝入面門。授月
J32nB271_p0010a07║光天子記，當於支那國作女主。東方蓮華眼佛世
J32nB271_p0010a08║界，止一切蓋菩薩，來問一百一事。佛每事答以十
J32nB271_p0010a09║法。答竟，世界六種震動，無情有情，同興供養十方
J32nB271_p0010a10║諸佛，放眉間光，入如來頂，長壽天女，得記流通。
J32nB271_p0010a11║佛說寶雲經（七卷）　（南此北身）
J32nB271_p0010a12║蕭梁扶南國沙門曼陀羅仙共僧伽婆羅譯
J32nB271_p0010a13║與上經同。但缺卷首月光天子作女主事。
J32nB271_p0010a14║佛說除蓋障菩薩所問經（二十卷南作十卷北作八卷）　（南盛北溫）
J32nB271_p0010a15║宋中印土沙門法護等譯
J32nB271_p0010a16║亦同上經。無月光天子事。
J32nB271_p0010a17║法集經（六卷）　難
J32nB271_p0010a18║元魏北天竺沙門菩提留支譯
J32nB271_p0010a19║佛在虛空界法界差別住處，最勝樓閣妙寶臺上。
J32nB271_p0010a20║與千二百五十阿羅漢，及菩薩天龍等，說入一切
J32nB271_p0010a21║修行次第法門經。時無所發菩薩，奮迅慧菩薩，與
J32nB271_p0010a22║諸眷屬，於別樓閣寶堂上座。奮迅慧發十八問，無
J32nB271_p0010a23║所發答以各有十種法行，七萬六千菩薩得無生
J32nB271_p0010a24║法忍。奮迅慧又問諸波羅密相應法集，無所發又
J32nB271_p0010a25║答之。乃至種種問答，又令六萬二千菩薩得無生
J32nB271_p0010a26║法忍，八千天子得法眼淨。無所發又言菩薩應修
J32nB271_p0010a27║行實諦法集，不捨菩提心，不捨諸眾生等。六萬菩
J32nB271_p0010b01║薩得不退轉地，無量天女得法眼淨。奮迅慧又問
J32nB271_p0010b02║菩薩心念處智，無所發答以無生智業及十種念
J32nB271_p0010b03║處，所謂身、受、心、法、佛、法、僧。戒、捨、天，一一釋竟。二大
J32nB271_p0010b04║菩薩，與諸眷屬，俱詣佛所。佛讚印之。舍利弗問以
J32nB271_p0010b05║何義故名無所發？無所發答之，八萬菩薩得無生
J32nB271_p0010b06║法忍，六萬天子得法眼淨，五千比丘轉發大心。佛
J32nB271_p0010b07║與授記。無所發問佛善知可取能取法，佛答以見
J32nB271_p0010b08║一切法如夢幻等，乃至成就柔和恭敬質直等心，
J32nB271_p0010b09║則能得彼如來妙法。無所發又復申述如實修行
J32nB271_p0010b10║不放逸義，名為微妙法集。次有舍利弗，目犍連，富
J32nB271_p0010b11║樓那，迦旃延，大迦葉，須菩提，阿那律，羅𥈑羅，優波
J32nB271_p0010b12║離，阿難陀，各說勝妙法集。佛各印之。次有彌勒菩
J32nB271_p0010b13║薩，見者愛樂菩薩，善目菩薩，善生菩薩，大導師菩
J32nB271_p0010b14║薩，光明幢菩薩，解脫月菩薩，大海慧菩薩，觀世音
J32nB271_p0010b15║菩薩，堅意菩薩，善護菩薩，虛空菩薩，文殊師利菩
J32nB271_p0010b16║薩，各說勝妙法集。佛總印讚。若人聞此法門，能信
J32nB271_p0010b17║能忍，不生於謗，我授是人無上道記。於是無所發
J32nB271_p0010b18║脫頸上寶瓔珞，奉散如來，住虛空中，作大寶帳，并
J32nB271_p0010b19║說偈讚佛。佛為授記。須菩提復與無所發問答，說
J32nB271_p0010b20║甚深法。七萬六千眾生發菩提心，二百比丘心得
J32nB271_p0010b21║解脫。復有善思惟天子問佛。佛答以成就深直之
J32nB271_p0010b22║心，發無上意，名為根本住處，六度止觀，三十七品
J32nB271_p0010b23║等，名為菩薩境界，及菩薩行，菩薩安隱，菩薩寂靜，
J32nB271_p0010b24║菩薩常在三昧，菩薩到一切處，菩薩調伏，菩薩得
J32nB271_p0010b25║滅，一一答竟。善思惟復申述最上妙法。佛讚印之。
J32nB271_p0010b26║唱募流通。於是無所發，觀世音，彌勒，見愛樂，導師，
J32nB271_p0010b27║文殊師利，各任護持。佛更讚印結勸。兼記法門所
J32nB271_p0010c01║行之處。
J32nB271_p0010c02║觀察諸法行經（四卷）　器
J32nB271_p0010c03║隋北天竺沙門闍那崛多譯
J32nB271_p0010c04║無邊善方便行品第一，佛更遊鷲丘，與千比丘，八
J32nB271_p0010c05║十俱致菩薩，及天龍八部俱。喜王菩薩七日斷食
J32nB271_p0010c06║不臥，精進求法，請問三摩地。佛為說決定觀察諸
J32nB271_p0010c07║法行，共五百三十五句。先世勤相應品第二，佛
J32nB271_p0010c08║又為說六十句法，及說十六字門，并說過去辯才
J32nB271_p0010c09║瓔珞莊嚴雲鳴出吼顯音佛時，有說法菩薩，名無
J32nB271_p0010c10║邊功德辨幢遊戲鳴音，復有王子，名福報清淨多
J32nB271_p0010c11║人所愛鳴聲自在，從彼菩薩聞此三摩地寶，今成
J32nB271_p0010c12║無量壽佛。又說過去淨面無垢月妙威藏佛時，有
J32nB271_p0010c13║顯妙廣身長者子，供佛聞法，捨家修道，十千歲中，
J32nB271_p0010c14║不坐不臥，今於南方成善意喜樂如來。又復偈說
J32nB271_p0010c15║末世過患，喜王等三千菩薩立誓護持正法，佛讚
J32nB271_p0010c16║印之。更說過去廣淨厚金普無疑光威王佛滅度
J32nB271_p0010c17║後，有說法者，名無邊寶振聲淨行聚，被眾驅出，住
J32nB271_p0010c18║大林中，勸化多人。無憂普欲喜音轉輪聖王得信
J32nB271_p0010c19║樂已，弘此三摩地。今皆成佛。說法者，即無量壽佛。
J32nB271_p0010c20║轉輪王，即不動佛。受記品第三，佛為喜王說增
J32nB271_p0010c21║一至十法具足，得此三摩地，七千眾生，法眼清淨；
J32nB271_p0010c22║七千眾生，發無上心，皆得不退轉記。三萬菩薩，得
J32nB271_p0010c23║無生忍；佛放身光，遍十方界，皆有蓮華。見佛坐上
J32nB271_p0010c24║喜王問法，既攝神力，遂明一切諸法，皆無來去，如
J32nB271_p0010c25║燄幻等。佛又告喜王，過去寶光威輪王佛時，寶月
J32nB271_p0010c26║轉輪王生一童子。名曰法上。同王覲佛問法。佛以
J32nB271_p0010c27║伽陀說此三摩地。得不退轉。法上童子，即今喜王。
J32nB271_p0011a01║輪王寶月，即今慈氏。喜王又問菩薩何法有？何法
J32nB271_p0011a02║無？佛答以無一百五十惡法等。又總略說一切不
J32nB271_p0011a03║善法，諸菩薩無，一切善法，諸菩薩有。
J32nB271_p0011a04║佛說未曾有正法經（六卷今作三卷）　（南凊北深）
J32nB271_p0011a05║宋中印土沙門法天譯
J32nB271_p0011a06║佛在鷲峰山，與萬二千五百比丘俱。復有八萬四
J32nB271_p0011a07║千菩薩，從諸佛剎來集，及天龍八部來集，二十五
J32nB271_p0011a08║菩薩，及四兜率天子各說趣證佛智之法。妙吉祥
J32nB271_p0011a09║菩薩最後廣說已。辨積菩薩欲問於佛，妙吉祥即
J32nB271_p0011a10║變身為佛答之。舍利子遙聞法音，稱歎希有。光嚴
J32nB271_p0011a11║菩薩問佛，求見妙吉祥菩薩。佛警悟令來法會，二
J32nB271_p0011a12║百天子欲退大心，佛以放缽因緣而發起之，并說
J32nB271_p0011a13║昔緣因，勸舍利子等發菩提心。次有摩竭國王見
J32nB271_p0011a14║佛決疑，請妙吉祥入宮供養說法。妙吉祥於東方
J32nB271_p0011a15║常聲世界，請得八萬大士，初中後夜為說法已。次
J32nB271_p0011a16║日同迦葉等，共受王請，既受食竟，以疊奉施，菩薩
J32nB271_p0011a17║聲聞，各皆隱身不現。乃至後宮，及王自身，亦不復
J32nB271_p0011a18║見。如是令王悟無生忍，同來佛會。中路又化一殺
J32nB271_p0011a19║人者，令其見佛，得證涅槃。次為國王，及四王子，授
J32nB271_p0011a20║記作佛，囑累流通。
J32nB271_p0011a21║佛說阿闍世王經（二卷）　惟
J32nB271_p0011a22║後漢月支國沙門支婁迦讖譯
J32nB271_p0011a23║與上經同。
J32nB271_p0011a24║普超三昧經（四卷）　毀
J32nB271_p0011a25║西晉月支國沙門竺法護譯
J32nB271_p0011a26║亦同前經。分為十三品，第十二品月首，即世王
J32nB271_p0011a27║太子也。
J32nB271_p0011b01║佛說放缽經（一卷）　毀
J32nB271_p0011b02║西晉錄失譯人名
J32nB271_p0011b03║即普超經奉缽品別譯。
J32nB271_p0011b04║大樹緊那羅王所問經（四卷）　（南恭北五）
J32nB271_p0011b05║姚秦天竺沙門鳩摩羅什譯
J32nB271_p0011b06║佛住耆闍崛山，與六萬二千比丘，七萬二千菩薩，
J32nB271_p0011b07║及天龍八部俱。天冠菩薩偈讚問法，佛以三十二
J32nB271_p0011b08║種四法答之。大樹緊那羅王，與其眷屬彈琴詣佛，
J32nB271_p0011b09║令天眾及山川等，乃至大阿羅漢，皆悉起舞，唯除
J32nB271_p0011b10║不退菩薩。天冠菩薩問大樹緊那羅王何不成佛？
J32nB271_p0011b11║大樹語以菩薩十二無滿足法。大樹請問寶住三
J32nB271_p0011b12║昧。佛答以修習生起八十種寶，於世間寶，出世間
J32nB271_p0011b13║寶，皆得自在。天冠問佛，大樹云何以伎樂音，教化
J32nB271_p0011b14║眾生？佛具答之。大眾以佛神力，各有天華，供散大
J32nB271_p0011b15║樹。大樹以右手接，無一墮地，即以供佛。佛令成一
J32nB271_p0011b16║寶蓋，覆千世界，現諸華臺，釋迦佛像，讚大樹德。大
J32nB271_p0011b17║樹復入莊嚴寶蓋三昧。以妙寶蓋，各覆諸如來像。
J32nB271_p0011b18║復請佛及大眾至彼香山，受七日供。演說淨六度
J32nB271_p0011b19║及方便法，各三十二。又為大樹之子，於樂音中演
J32nB271_p0011b20║諸問答。又為大樹之妻，并諸女輩，說增一至十。捨
J32nB271_p0011b21║女身成無上道之法，又許大樹之子無垢眼，當於
J32nB271_p0011b22║樂音中出六十四護菩提音，令不放逸。次乘大樹
J32nB271_p0011b23║所作寶車還靈鷲山，為阿闍世王等說三十二種
J32nB271_p0011b24║菩薩法器，并說菩薩有憂悒無憂悒法，各四四種。
J32nB271_p0011b25║次以偈答阿闍世王菩提行問，乃遣大樹還其所
J32nB271_p0011b26║居。又為瞿夷天子說四四法，能得無生法忍。又為
J32nB271_p0011b27║阿難說菩薩法施，有三十二功德名稱。次四天王
J32nB271_p0011c01║說咒護持。
J32nB271_p0011c02║伅真陀羅所問寶如來三昧經（三卷）　（南場北五）
J32nB271_p0011c03║後漢月支國沙門支婁迦讖譯
J32nB271_p0011c04║與前經同。
J32nB271_p0011c05║三昧弘道廣顯定意經（四卷）　（一名入金剛問定意）　絲
J32nB271_p0011c06║西晉月支國沙門竺法護譯
J32nB271_p0011c07║得普智心品第一，佛遊鷲山頂，與千二百五十比
J32nB271_p0011c08║丘，八千菩薩俱。阿耨達龍王問法。清淨道品第
J32nB271_p0011c09║二，道無習品第三，請如來品第四，請入龍宮
J32nB271_p0011c10║半月。無欲行品第五，信值法品第六，轉法
J32nB271_p0011c11║輪品第七，決諸疑難品第八，文殊與諸菩薩從
J32nB271_p0011c12║下方來，與迦葉議論，次與龍王說觀如來義。不
J32nB271_p0011c13║起法忍品第九，龍王問，文殊答。眾要法品第十，
J32nB271_p0011c14║受封拜品第十一，授龍王大菩提記。囑累法
J32nB271_p0011c15║藏品第十二，靈山重囑流通。
J32nB271_p0011c16║佛說海龍王經（四卷）　（南彼北景）
J32nB271_p0011c17║西晉月支國沙門竺法護譯
J32nB271_p0011c18║行品第一，佛遊靈鷲山，與八千比丘，萬二千菩薩，
J32nB271_p0011c19║及天龍八部俱。龍王問菩薩法，共四十九句。佛一
J32nB271_p0011c20║一廣答之。分別品第二，大眾獲益，龍王獻珠。
J32nB271_p0011c21║六度品第三，無盡藏品第四，總持品第五，
J32nB271_p0011c22║總持身品第六，以法門為身也。總持門咒品第
J32nB271_p0011c23║七，咒作華言翻譯，諷誦者，得三十二無畏。分別
J32nB271_p0011c24║名品第八，授決品第九，說汙戒比丘，多生龍中，
J32nB271_p0011c25║威首龍子，得受佛記。請佛品第十，十德六度
J32nB271_p0011c26║品第十一，與十善業道經同。燕居阿須倫受決
J32nB271_p0011c27║品第十二，無焚龍王受決品第十三，寶錦受
J32nB271_p0012a01║決品第十四，龍王女也，與迦葉尊者論義。天帝
J32nB271_p0012a02║釋品第十五，為勸阿須倫，使不相戰。金翅鳥品
J32nB271_p0012a03║第十六，佛以皁衣，護諸龍等。有四金翅鳥惶怖趨
J32nB271_p0012a04║佛，佛誨令持戒，令識宿命，不復為惡。舍利品第
J32nB271_p0012a05║十七，龍欲供佛全身舍利，須菩提謂其不可。諸龍
J32nB271_p0012a06║子歎佛境界，非聲聞所知。法供養品第十八，佛
J32nB271_p0012a07║出龍宮，為海神說十德莊嚴大海。龍子名受現，化
J32nB271_p0012a08║作宮殿，送佛還靈鷲山。空淨品第十九，阿闍世
J32nB271_p0012a09║王與龍王辨受決實義。囑累受持品第二十，諸
J32nB271_p0012a10║菩薩各說受持之法，佛皆印之。并說神咒（亦翻作華言）。
J32nB271_p0012a11║佛說轉女身經（一卷）　男
J32nB271_p0012a12║劉宋罽賓國沙門曇摩密多譯
J32nB271_p0012a13║佛住耆闍崛山，有婆羅門，名須達多，妻名淨日，懷
J32nB271_p0012a14║一女胎，其胎合掌聽法，欲有所問。佛放光明，普照
J32nB271_p0012a15║大千，令此眾會，皆見此女在胎問法。問已，從右脅
J32nB271_p0012a16║出，立蓮華臺，釋提桓因奉以天衣瓔珞。女報之曰，
J32nB271_p0012a17║菩薩有十種衣服瓔珞而自莊嚴，所謂不失菩提
J32nB271_p0012a18║心，不忘深心，大慈大悲等。不受此願求小智之衣，
J32nB271_p0012a19║於是東南方淨住世界，無垢稱王如來，遣衣與之。
J32nB271_p0012a20║女著衣已，即具五通，放光動地，禮佛問法。佛為說
J32nB271_p0012a21║三十種四法，三萬二千天人，發菩提心。次與舍利
J32nB271_p0012a22║弗問答名字之義，佛與命名為無垢光，又與舍利
J32nB271_p0012a23║弗問答女身之義，次問得離女身之法，佛以增一
J32nB271_p0012a24║至十法答之。兼明女身種種苦惱，五百比丘尼發
J32nB271_p0012a25║菩提心，願離女身。七十五居士婦，瓔珞供佛，化為
J32nB271_p0012a26║寶臺，各有佛坐，大眾圍繞。婦見神變，發菩提心，堅
J32nB271_p0012a27║修梵行，即禮佛足，不轉女身，誓不起地。佛為說十
J32nB271_p0012b01║六法，大地震動，七十五居士亦來，先以善來得度。
J32nB271_p0012b02║諸女遂成男子，昇空說偈，復勸居士發菩提心。自
J32nB271_p0012b03║乃請從彌勒菩薩如法出家。次無垢光勸母發菩
J32nB271_p0012b04║提心，自亦發誠實語，轉成男子。
J32nB271_p0012b05║佛說無垢賢女經（三紙欠）　潔
J32nB271_p0012b06║西晉月支國沙門竺法護譯
J32nB271_p0012b07║佛說腹中女聽經（二紙半）　潔
J32nB271_p0012b08║北涼中天竺沙門曇無讖譯
J32nB271_p0012b09║二經並與前同。
J32nB271_p0012b10║大方廣如來秘藏經（二卷北作一卷）　染
J32nB271_p0012b11║二秦錄
J32nB271_p0012b12║佛住耆闍崛山，與八千比丘，三萬二千菩薩，及大
J32nB271_p0012b13║千天眾俱。東方寶杖佛所，有無量志莊嚴王菩薩，
J32nB271_p0012b14║來問如來秘密藏法。佛答以發一切智心為首，次
J32nB271_p0012b15║明十六種四法，六種二法，又明九種四法，六種二
J32nB271_p0012b16║法，是名初入如來密藏根本句也。於是菩薩投身
J32nB271_p0012b17║作供，迦葉更請佛說秘密藏法。佛言，往昔逼惱於
J32nB271_p0012b18║菩薩者，皆不墮落。以菩薩願力清淨故，喻如良藥，
J32nB271_p0012b19║寶珠，油燈。又如墜地，還依地起。如打栴檀，亦得香
J32nB271_p0012b20║氣。次說煩惱從虛妄生，不應堅著。如芥子火，吹長
J32nB271_p0012b21║則漸燒。如大火聚，無依則漸滅。當知妄想煩惱，是
J32nB271_p0012b22║不真實。對治法門，如不實藥。解知煩惱從因緣生，
J32nB271_p0012b23║無性無生，名得菩提。次明設有極重十惡，若解如
J32nB271_p0012b24║來說因緣法，如百千歲極大闇室，當然燈時，是闇
J32nB271_p0012b25║已去。
J32nB271_p0012b26║持世經（四卷）　（南四北常）　（一名佛說法印品經）
J32nB271_p0012b27║姚秦天竺沙門鳩摩羅什譯
J32nB271_p0012c01║四利品第一，佛在竹園，持世菩薩問法。佛答以八
J32nB271_p0012c02║種四利，勤修諸法實相，亦善分別諸法之相。三種
J32nB271_p0012c03║四利，能求念力。四種四法，名得念力七種四利。能
J32nB271_p0012c04║修習一切法，分別章句慧。四種四法，轉身常得不
J32nB271_p0012c05║斷念，乃至得大菩提。復有七種五淨智力。復有三
J32nB271_p0012c06║法，一欲，二精進，三不放逸。五陰品第二，明菩薩
J32nB271_p0012c07║正觀五陰方便。十八性品第三，明菩薩正觀十
J32nB271_p0012c08║八界方便。十二入品第四，明菩薩正觀十二入。
J32nB271_p0012c09║十二因緣品第五，明菩薩善觀十二因緣。四
J32nB271_p0012c10║念處品第六，明菩薩觀擇四念處。五根品第七，
J32nB271_p0012c11║明菩薩善知諸根。八聖道分品第八，明菩薩善
J32nB271_p0012c12║能知道。世間出世間品第九，明菩薩善知世間
J32nB271_p0012c13║出世間法，得世間出世間法方便。有為無為法
J32nB271_p0012c14║品第十，明菩薩善知有為無為法，得有為無為法
J32nB271_p0012c15║方便。本事品第十一，說過去閻浮檀金須彌山
J32nB271_p0012c16║王佛時，寶光菩薩精進持經，成一切義決定莊嚴
J32nB271_p0012c17║佛。又無量光德高王佛法欲盡時，無量意菩薩精
J32nB271_p0012c18║進持法，成無量光莊嚴王佛。於是跋陀婆羅伽羅
J32nB271_p0012c19║訶達多菩薩等發願持經，佛讚印之。囑累品第
J32nB271_p0012c20║十二，佛以神力護念。令大千界香氣遍滿，授持經
J32nB271_p0012c21║記。
J32nB271_p0012c22║持人菩薩所問經（四卷）　（南四北常）
J32nB271_p0012c23║西晉月支國沙門竺法護譯
J32nB271_p0012c24║與上經同。
J32nB271_p0012c25║大方廣寶篋經（二卷）　（南敢北恭）
J32nB271_p0012c26║劉宋中天竺沙門求那跋陀羅譯
J32nB271_p0012c27║佛在祇園。先演說法，文殊菩薩後到，與須菩提酬
J32nB271_p0013a01║唱。令須菩提默然。於是舍利弗，目犍連，阿難陀，大
J32nB271_p0013a02║迦葉，富樓那，各述文殊智慧辨才神力之事。
J32nB271_p0013a03║佛說文殊師利現寶藏經（二卷）　（南敢北恭）
J32nB271_p0013a04║西晉月支國沙門竺法護譯
J32nB271_p0013a05║與上經同。
J32nB271_p0013a06║佛說樂瓔珞莊嚴方便經（一卷）　（亦名轉女身菩薩問答經）　潔
J32nB271_p0013a07║姚秦罽賓國沙門曇摩耶舍譯
J32nB271_p0013a08║佛在耆闍崛山。須菩提夢佛為說當聞未曾有法。
J32nB271_p0013a09║次日白佛已，乞食，遇一女人，酬唱佛法。此女稱揚
J32nB271_p0013a10║佛以二十事而行乞。又明菩薩以樂欲調伏眾生，
J32nB271_p0013a11║又為須菩提現男子身，又現諸餘佛土食時差別，
J32nB271_p0013a12║又說應供之義，令常隨天發大道心。次施須菩提
J32nB271_p0013a13║食，須菩提轉施不汙一切法菩薩。其日須菩提不
J32nB271_p0013a14║食，晡時至佛所，佛為說此女人名，及為女人授記。
J32nB271_p0013a15║順權方便經（二卷）　潔
J32nB271_p0013a16║西晉月支國沙門竺法護譯
J32nB271_p0013a17║與上經同。而分四品，一沙門法品，二見諦品，三
J32nB271_p0013a18║分衛品，四假號品。
J32nB271_p0013a19║大莊嚴法門經（二卷）　（南慕北毀）
J32nB271_p0013a20║隋烏萇國沙門那連提黎耶舍譯
J32nB271_p0013a21║佛在耆闍崛山。與五百比丘，八千菩薩俱。文殊化
J32nB271_p0013a22║現殊勝身色衣服，度婬女勝金色光明德，令得順
J32nB271_p0013a23║忍。此女化現死壞惡相，使上威德長者恐怖。詣佛
J32nB271_p0013a24║聞法，亦得順忍。佛為二人次第授記。
J32nB271_p0013a25║佛說大淨法門品經（一卷）　仝上
J32nB271_p0013a26║西晉月支國沙門竺法護譯
J32nB271_p0013a27║與上經同。
J32nB271_p0013b01║佛說大威燈光仙人問疑經（一卷）　貞
J32nB271_p0013b02║隋北天竺沙門闍那崛多譯
J32nB271_p0013b03║佛成道未久，大眾雲集。佛入寶捨三昧，出無量化
J32nB271_p0013b04║身。十方化佛皆集，十方世界，猶如一會。勝分菩薩
J32nB271_p0013b05║說偈問法，大威光仙人止之。自問所疑。佛為決疑。
J32nB271_p0013b06║遂發大願求一切智，一切仙人亦同發願。佛悉授
J32nB271_p0013b07║菩提記，復出舌相，說持經功德。仍以此經囑累文
J32nB271_p0013b08║殊菩薩。
J32nB271_p0013b09║佛說第一義法勝經（一卷）　貞
J32nB271_p0013b10║元魏中天竺婆羅門瞿曇般若流支譯
J32nB271_p0013b11║與上經同。
J32nB271_p0013b12║有德女所問大乘經（三紙半）　（南賢北莫）
J32nB271_p0013b13║唐南印度沙門菩提流志譯
J32nB271_p0013b14║佛在鹿林，與彌勒入城乞食，有德女問佛所轉法
J32nB271_p0013b15║輪，佛以十二緣生答之。仍致問難，佛乃為說第一
J32nB271_p0013b16║義諦無有諸業，亦無諸有而從業生，及以種種眾
J32nB271_p0013b17║苦惱事。譬如諸佛所作化人，化人復更化作種種
J32nB271_p0013b18║諸物。於是有德女稱歎供養，佛為授菩提記。
J32nB271_p0013b19║梵女首意經（四紙餘）　莫
J32nB271_p0013b20║西晉月支國沙門竺法護譯
J32nB271_p0013b21║與上經同。
J32nB271_p0013b22║佛說大乘流轉諸有經（二卷）　維
J32nB271_p0013b23║唐大薦福寺沙門釋義淨譯
J32nB271_p0013b24║佛在竹林。影勝王問，云何有情先所造業，久已滅
J32nB271_p0013b25║壞，臨命終時，皆悉現前？又復諸法，體悉空無，所造
J32nB271_p0013b26║業報而不散失？佛以夢見美女，覺後憶現影像答
J32nB271_p0013b27║之。智者當觀察眼不見於色，意亦不知法，是名勝
J32nB271_p0013c01║義諦。
J32nB271_p0013c02║大方等修多羅王經（二紙半餘）　（南才北良）
J32nB271_p0013c03║元魏北天竺沙門菩提留支譯
J32nB271_p0013c04║佛說轉有經（一紙半）　（南效北良）
J32nB271_p0013c05║元魏北天竺沙門佛陀扇多譯
J32nB271_p0013c06║二經並與前同。
J32nB271_p0013c07║佛說長者女庵提遮師子吼了義經（六紙欠）　（南賢北信）
J32nB271_p0013c08║附梁錄
J32nB271_p0013c09║佛在祇園。應供於長者婆私膩迦家，其女不出。佛
J32nB271_p0013c10║遣化女以殘食與之，女念其夫，其夫即至。乃同見
J32nB271_p0013c11║佛。與舍利弗及文殊師利菩薩問答，明生以不生
J32nB271_p0013c12║生為生義等法。
J32nB271_p0013c13║外道問聖大乘法無我義經（二紙半）　（南盡北則）
J32nB271_p0013c14║宋中印土沙門法天譯
J32nB271_p0013c15║因外道問。為說一切法如夢如幻，菩提心相，自性
J32nB271_p0013c16║清淨。
J32nB271_p0013c17║佛說大乘智印經（五卷今作二卷）　（南言北之）
J32nB271_p0013c18║宋西夏沙門智吉祥等譯
J32nB271_p0013c19║佛在迦蘭陀林。入城乞食而還，眉間放光，勸諸大
J32nB271_p0013c20║眾安住如來所知境界。愍一切有情受差別相。乃
J32nB271_p0013c21║入如來智印三昧，放光遍照，妙香莊嚴。釋迦十方
J32nB271_p0013c22║分身佛示同一身，各各入城乞食，至林中同入三
J32nB271_p0013c23║昧。所有菩薩及他方佛，各遣菩薩與諸大眾普集。
J32nB271_p0013c24║諸聲聞入定觀察，不知如來所在。佛出三昧，震動
J32nB271_p0013c25║世界。舍利弗請開導悟入，佛以離一切分別答之。
J32nB271_p0013c26║舍利弗重問色身三昧，佛宣偈重答。因廣勸修，大
J32nB271_p0013c27║眾獲益得記。先獨囑文殊守護此經，次囑彌勒。以
J32nB271_p0014a01║七種發心，兩番五種不退轉法，答彌勒修習之問。
J32nB271_p0014a02║五種覆障法，答彌勒不愛樂之問。又記王夫人，及
J32nB271_p0014a03║修此法者，同生安樂國。又料簡善根多少，以判信
J32nB271_p0014a04║心差別，而勗修行。
J32nB271_p0014a05║佛說慧印三昧經（一卷）　（南傷北才）
J32nB271_p0014a06║吳月支國優婆塞支謙譯
J32nB271_p0014a07║佛說如來智印經（一卷）　（一名諸佛法身經）　仝上
J32nB271_p0014a08║附劉宋錄
J32nB271_p0014a09║此二譯皆同上經。雖後譯稍勝，而皆不及上經
J32nB271_p0014a10║之尤為詳明。且缺乞食，及分身佛來集，二事。
J32nB271_p0014a11║佛說不增不減經（五紙半）　維
J32nB271_p0014a12║元魏北天竺沙門菩提留支譯
J32nB271_p0014a13║佛在耆闍崛山。舍利弗問眾生界為有增減，為無
J32nB271_p0014a14║增減，佛為廣訶增減邪見。次示如來藏不思議三
J32nB271_p0014a15║無差別義。
J32nB271_p0014a16║佛說入無分別法門經（四紙）　（南斯北夙）
J32nB271_p0014a17║宋北印土沙門施護譯
J32nB271_p0014a18║佛自說大乘無分別法，而為發起。加無分別光菩
J32nB271_p0014a19║薩問入無分別法門，佛為答之。亦說一喻。
J32nB271_p0014a20║力莊嚴三昧經（三卷今作卷半）　（南長北信）
J32nB271_p0014a21║隋烏萇國沙門那連提黎耶舍譯
J32nB271_p0014a22║佛在祇園。於後夜入力莊嚴三昧，文殊師利等二
J32nB271_p0014a23║十童子，各禮佛足。分往十方佛土，各同十方菩薩
J32nB271_p0014a24║來集。佛從定起，坐師子座。文殊先問佛十種智難
J32nB271_p0014a25║信，佛以六喻明之。智輪菩薩問十智義，佛為釋十
J32nB271_p0014a26║智因緣，得成十力。次明三世諸佛，皆觀菩提樹七
J32nB271_p0014a27║日七夜，如此方便，即是不可思議諸佛如來甚深
J32nB271_p0014b01║境界。次種種問答，明諸佛不思議境界，即一切眾
J32nB271_p0014b02║生境界。是一境界，無二無別。依六根六塵，而示平
J32nB271_p0014b03║等無差別義。
J32nB271_p0014b04║佛說無極寶三昧經（二卷）　（南傷北才）
J32nB271_p0014b05║西晉月支國沙門竺法護譯
J32nB271_p0014b06║佛在竹園。與千二百五十比丘，九十億菩薩俱。竹
J32nB271_p0014b07║園四面周匝地生文陀般華，華上各有佛坐，各有
J32nB271_p0014b08║菩薩。皆如文殊，問法，百日之中，六道受樂。佛入寶
J32nB271_p0014b09║如來三昧，感動十方諸佛，各遣菩薩來會，及天龍
J32nB271_p0014b10║八部，皆來集會。舍利弗與寶來菩薩，及文殊彌勒
J32nB271_p0014b11║等，種種問答法要。羅閱祇王，請諸菩薩受供說法，
J32nB271_p0014b12║與佛遙相酬唱。
J32nB271_p0014b13║寶如來三昧經（二卷）　（南慕北方）
J32nB271_p0014b14║東晉西域沙門祇多密譯
J32nB271_p0014b15║與上經同。
J32nB271_p0014b16║佛說金剛三昧本性清淨不壞不滅經（七紙欠）　（一名金剛
J32nB271_p0014b17║清淨經）　（南賢北信）
J32nB271_p0014b18║新附三秦錄
J32nB271_p0014b19║佛在毗耶離大林精舍。與五千比丘，萬八千菩薩，
J32nB271_p0014b20║及天龍八部俱。自詣法座，敷尼師壇，次第入十三
J32nB271_p0014b21║三昧而起，放遍身光，入面出頂。彌勒問法。佛言，入
J32nB271_p0014b22║首楞嚴三昧修百三昧，乃入金剛三昧成佛。
J32nB271_p0014b23║寂照神變三摩地經（一卷）　維
J32nB271_p0014b24║唐大慈恩寺沙門釋玄奘譯
J32nB271_p0014b25║佛在靈山。海眾駢集，賢護菩薩問法。佛答以寂照
J32nB271_p0014b26║三摩地，能令菩薩一切諸法，皆得圓滿。經來未盡。
J32nB271_p0014b27║閱藏知津卷第八