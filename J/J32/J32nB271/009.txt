J32nB271_p0014c01║閱藏知津卷第九
J32nB271_p0014c02║北天目沙門釋智旭彙輯
J32nB271_p0014c03║大乘經藏　方等部第二之八
J32nB271_p0014c04║大方廣師子吼經（四紙餘）　（南男北良）
J32nB271_p0014c05║唐中印度沙門地婆訶羅譯
J32nB271_p0014c06║佛在日月宮中。與九十百千俱胝比丘，無量菩薩
J32nB271_p0014c07║俱。遣勝積菩薩往北方歡樂世界法起佛所聽法，
J32nB271_p0014c08║勝積至彼禮佛足已，卻住一面。法起如來故問汝
J32nB271_p0014c09║從何來？勝積默無言說，大眾生疑。法起如來微笑
J32nB271_p0014c10║放光，十方雲集。電鬘菩薩問笑因緣。法起如來略
J32nB271_p0014c11║說諸法實相，本無言說。淨身菩薩問言，若無所說
J32nB271_p0014c12║是真說者，瘖默不言，皆應說法。佛言，啞默不啞默，
J32nB271_p0014c13║亦皆說法。而不知法，如生盲人處日光中，而不見
J32nB271_p0014c14║日。眾生所有音聲語言，皆入四無礙智。欲求法者，
J32nB271_p0014c15║於自身求。欲求菩提，以五蘊求。於是大千震動，佛
J32nB271_p0014c16║更出廣長舌相已，普告大眾，釋迦牟尼，即我法起。
J32nB271_p0014c17║佛說如來師子吼經（五紙）　仝上
J32nB271_p0014c18║元魏北天竺沙門佛陀扇多譯
J32nB271_p0014c19║與上經同。
J32nB271_p0014c20║出生菩提心經（十一紙半）　（南行北羊）
J32nB271_p0014c21║隋北天竺沙門闍那崛多譯
J32nB271_p0014c22║佛在竹林精舍。迦葉大婆羅門，夢大蓮華中有月
J32nB271_p0014c23║輪，又見丈夫放光普照。次日問佛，佛為說一切智
J32nB271_p0014c24║利，及說偈勸發菩提心。次分別三種菩提，次示四
J32nB271_p0014c25║攝法，次示天行，梵行，聖行，次說破魔眾會陀羅尼。
J32nB271_p0014c26║佛說發菩提心破諸魔經（上下合卷）　（南凊北薄）
J32nB271_p0014c27║宋北印土沙門施護譯
J32nB271_p0015a01║與上經同。
J32nB271_p0015a02║文殊師利問菩提經（六紙餘）　男
J32nB271_p0015a03║姚秦天竺沙門鳩摩羅什譯
J32nB271_p0015a04║佛初得道，在伽耶山。與千比丘，萬菩薩俱。入諸佛
J32nB271_p0015a05║甚深三昧，諦觀諸法性相。文殊知之，即問云何發
J32nB271_p0015a06║心？佛以無發是發義答之。月淨光德天子問言，緣
J32nB271_p0015a07║何事故，行菩薩道？文殊答以大悲為本，大悲以直
J32nB271_p0015a08║心為本，直心以等心為本，等心以無別異行為本，
J32nB271_p0015a09║乃至正觀以堅念不忘為本，共十六句。又四心能
J32nB271_p0015a10║攝因，能攝果；一者初發心，二者行道心，三者不退
J32nB271_p0015a11║轉心，四者一生補處心，廣作種種譬喻。次有定光
J32nB271_p0015a12║明主天子問菩薩略道。文殊答言，一者方便，二者
J32nB271_p0015a13║智慧，又一者助道，二者斷道等。次有隨智勇行菩
J32nB271_p0015a14║薩問菩薩義，菩薩智。文殊答言，義名無用，智名有
J32nB271_p0015a15║用。復語天子，菩薩有十智，十發，十行，十思惟，十治
J32nB271_p0015a16║法，十善地。二隨法行。
J32nB271_p0015a17║伽耶山頂經（九紙）　男
J32nB271_p0015a18║元魏北天竺沙門菩提留支譯
J32nB271_p0015a19║佛說象頭精舍經（八紙餘）　男
J32nB271_p0015a20║隋北天竺沙門毘尼多流支譯
J32nB271_p0015a21║大乘伽耶山頂經（七紙餘）　男
J32nB271_p0015a22║唐南印度沙門菩提流志譯
J32nB271_p0015a23║三經並與前同本。
J32nB271_p0015a24║佛說文殊尸利行經（七紙半）　（南效北良）
J32nB271_p0015a25║隋北天竺沙門闍那崛多譯
J32nB271_p0015a26║文殊巡行諸比丘房，見舍利弗坐禪。後至佛前，互
J32nB271_p0015a27║相問難，顯示阿羅漢義。五百比丘不忍，起座而去。
J32nB271_p0015b01║文殊更說法要，五百還來，四百證果，一百墮獄。佛
J32nB271_p0015b02║言，此百比丘若不聞此法，應墮地獄一劫，今聞法
J32nB271_p0015b03║故，暫墮即出，生兜率天。至彌勒成佛時，初會便得
J32nB271_p0015b04║證果。是故不聞此法，雖得四禪四定，不能解脫煩
J32nB271_p0015b05║惱生死，聞已疑惑，猶勝不聞。
J32nB271_p0015b06║佛說文殊師利巡行經（七紙欠）　仝上
J32nB271_p0015b07║元魏北天竺沙門菩提留支譯
J32nB271_p0015b08║與前經同。文義小異。
J32nB271_p0015b09║佛說大乘善見變化文殊師利問法經（五紙餘）　（南力北忠）
J32nB271_p0015b10║宋中印土沙門天息災譯
J32nB271_p0015b11║佛為文殊說大乘四諦。及三十七品法。
J32nB271_p0015b12║佛說大乘不思議神通境界經（三卷今作二卷）　（南凊北薄）
J32nB271_p0015b13║宋北印土沙門施護譯
J32nB271_p0015b14║佛住法界光明菩薩宮。與五十萬苾芻眾，萬二千
J32nB271_p0015b15║菩薩，及諸天子俱。佛入普遍光明三摩地，放大光
J32nB271_p0015b16║明，普照十方，各有殑伽沙數菩薩雲集。妙吉祥菩
J32nB271_p0015b17║薩在東方寶幢佛剎，勸慈氏菩薩同來聽法，慈氏
J32nB271_p0015b18║不來，辯積幢亦不來。妙吉祥乃入無垢普光三摩
J32nB271_p0015b19║地，現大神變而來佛所。普華幢天子問修何法，得
J32nB271_p0015b20║如妙吉祥神通事業？佛以四種四法答之。又問妙
J32nB271_p0015b21║吉祥發心久近？佛舉過去本事答之。次有遍照藏
J32nB271_p0015b22║菩薩現瑞入會，與大迦葉互相問答。次普華幢再
J32nB271_p0015b23║問妙吉祥最初發心之事，佛具答其最初發心轉
J32nB271_p0015b24║女成男因緣。普華幢又問菩薩行法，佛令問妙吉
J32nB271_p0015b25║祥。廣為解說四念處，八正道，五根，五力，七覺支法
J32nB271_p0015b26║門。
J32nB271_p0015b27║商主天子所問經（一卷）　維
J32nB271_p0015c01║隋北天竺沙門闍那崛多譯
J32nB271_p0015c02║佛在耆闍崛山。商主天子請文殊師利說法。文殊
J32nB271_p0015c03║為說一百十九智，又作種種問答，又說種種菩薩
J32nB271_p0015c04║行。又問佛無生忍義，佛為授菩提記。
J32nB271_p0015c05║佛說魔逆經（一卷）　維
J32nB271_p0015c06║西晉月支國沙門竺法護譯
J32nB271_p0015c07║佛在祇園。大光天子問文殊師利曰，云何為菩薩
J32nB271_p0015c08║魔事？文殊具答之。又問善哉無善哉法，亦具答之。
J32nB271_p0015c09║魔來亂法，文殊令其身被五縛，又令變像如佛，說
J32nB271_p0015c10║諸妙法。開示五百弟子。次有須深天子，與文殊問
J32nB271_p0015c11║答。
J32nB271_p0015c12║超日明三昧經（二卷）　（南罔北短）
J32nB271_p0015c13║西晉清信士聶承遠譯
J32nB271_p0015c14║佛遊奈園。與二萬八千比丘，八萬菩薩眾俱，講大
J32nB271_p0015c15║乘業無極之慧。善寶長者與千人俱，以七寶華供
J32nB271_p0015c16║佛。佛令成蓋，光照十方，集諸大眾。普明菩薩偈讚
J32nB271_p0015c17║佛已，問三昧法。佛言，行八十事，逮得超日明定。
J32nB271_p0015c18║離垢目菩薩問三乘學，佛分別答之。淨教長者
J32nB271_p0015c19║子問菩薩行，佛以增一至十法答之，唱十三昧名
J32nB271_p0015c20║字。正見居士請問法要，佛答以有四事法，常不
J32nB271_p0015c21║離佛。離垢目菩薩廣問十三昧義，佛一一細答，
J32nB271_p0015c22║每一三昧，各一嘉瑞，各與一波羅密相應，即是十
J32nB271_p0015c23║地之義。慧施長者女，共五百人發無上心，轉成
J32nB271_p0015c24║男子，授菩提記。慧英菩薩，與文殊菩薩，及佛，問
J32nB271_p0015c25║答深義。阿難問佛菩薩道本，及問遲疾。佛言，亦
J32nB271_p0015c26║有亦無，因述本生，精進不懈，致先得佛。日天子
J32nB271_p0015c27║請佛次日受供。佛還奈園，解法長者，調意菩薩，蓮
J32nB271_p0016a01║華淨菩薩，解縛菩薩，寶事菩薩，恩施菩薩，帝天菩
J32nB271_p0016a02║薩，水天菩薩，大導師菩薩，龍施菩薩，大光菩薩，各
J32nB271_p0016a03║各問法，佛各答之。
J32nB271_p0016a04║須真天子經（二卷）　仝上
J32nB271_p0016a05║西晉月支國沙門竺法護譯
J32nB271_p0016a06║問四事品第一，佛遊祇園。與千二百五十比丘，一
J32nB271_p0016a07║萬菩薩，及諸天四眾人俱。須真天子共發三十二
J32nB271_p0016a08║問，佛一一答以四事。答法義品第二，須真復以
J32nB271_p0016a09║三十二事問於文殊，文殊一一答之。法純淑品
J32nB271_p0016a10║第三，亦須真問，文殊答。聲聞品第四，須真勸諸
J32nB271_p0016a11║大弟子，各與文殊問答。無畏品第五，亦須真問，
J32nB271_p0016a12║文殊答。明菩薩得無所畏。住道品第六，亦須真
J32nB271_p0016a13║問，文殊答。明菩薩得住於道。菩薩行品第七，亦
J32nB271_p0016a14║須真問，文殊答。分別品第八，亦須真問，文殊答。
J32nB271_p0016a15║明菩薩得持法要，得入四果三乘，亦得入凡夫三
J32nB271_p0016a16║毒等法，亦得入生死入滅度法。頌偈品第九，亦
J32nB271_p0016a17║須真問，文殊偈答智慧相，善權相。道類品第十，
J32nB271_p0016a18║亦須真問，文殊答。答竟，佛囑彌勒阿難受持流通。
J32nB271_p0016a19║成具光明定意經（一卷）　（南忘北彼）
J32nB271_p0016a20║後漢西域沙門支曜譯
J32nB271_p0016a21║佛在迦維羅衛國。敕阿難集一切眾，有貴姓子善
J32nB271_p0016a22║明，與同輩五百人見佛，發心請佛。佛受其請。次問
J32nB271_p0016a23║佛之妙德，從何致之？佛言，有定意法，名成具光明，
J32nB271_p0016a24║當淨行百三十五事，及為說往因。為授道記。
J32nB271_p0016a25║悲華經（十卷）　及
J32nB271_p0016a26║北涼中天竺沙門曇無讖譯
J32nB271_p0016a27║轉法輪品第一，佛在王城崛山。與大比丘僧六萬
J32nB271_p0016b01║二千人俱。菩薩四百四十萬，及梵天六欲天等。時
J32nB271_p0016b02║彌勒等上首菩薩，向東南方稱蓮華尊佛功德。寶
J32nB271_p0016b03║日光明菩薩問佛因緣。佛答其故。謂蓮華尊佛昨
J32nB271_p0016b04║夜初成正覺，作大佛事。陀羅尼品第二，說彼東
J32nB271_p0016b05║南世界相貌，及說過去日月尊佛授現佛記，授與
J32nB271_p0016b06║解了一切陀羅尼門。說此事已，十方菩薩同來崛
J32nB271_p0016b07║山，聽受陀羅尼門，皆得見彼蓮華佛剎。次有解脫
J32nB271_p0016b08║怨憎菩薩，問修集陀羅尼法。佛答以四法，五法，六
J32nB271_p0016b09║法。七歲中修。彌勒自言，於十恒沙劫前，已從娑羅
J32nB271_p0016b10║王如來處得聞得修，以本願故，久在生死，待時成
J32nB271_p0016b11║道，求佛授職。佛為說諸章句，令眾獲益。又入遍一
J32nB271_p0016b12║切功德三昧，度三惡道眾生令生天人，為諸天人
J32nB271_p0016b13║示宿世因緣。大施品第三，寂意菩薩問佛出此
J32nB271_p0016b14║濁世因緣，佛備述恒沙阿僧祇劫前事，謂刪提嵐
J32nB271_p0016b15║世界，善持劫中，無諍念輪王，有大臣名為寶海，生
J32nB271_p0016b16║寶藏佛，王及千子諸小王等，皆悉供養，未發大心。
J32nB271_p0016b17║寶海求夢，知彼志劣。以夢白佛，勸彼諸人發無上
J32nB271_p0016b18║心，各取淨土。諸菩薩本受記品第四，寶藏如來
J32nB271_p0016b19║授輪王記，即無量壽佛。第一太子，即觀世音。第二
J32nB271_p0016b20║王子，即得大勢。第三王子，即文殊師利。第四王子，
J32nB271_p0016b21║即普賢佛。第五王子，即今蓮華尊佛。第六王子，即
J32nB271_p0016b22║法自在豐王佛。第七王子，即光明無垢堅香豐王
J32nB271_p0016b23║佛。第八王子，即普賢菩薩。次授十千懈怠人記，次
J32nB271_p0016b24║記第九王子，即阿閦佛。第十王子，即香手菩薩。第
J32nB271_p0016b25║十一王子，即寶相菩薩。又授五百王子記，又授四
J32nB271_p0016b26║百王子記，又授八十九王子記，又授八萬四千小
J32nB271_p0016b27║王記，又授寶海八十子記，又授寶海三億弟子記，
J32nB271_p0016c01║千童子記，侍者五人記，最後寶海發大悲願，諸菩
J32nB271_p0016c02║薩等皆悉讚歎，六方諸佛，送華供養寶藏如來摩
J32nB271_p0016c03║頂授記。并說菩薩四法懈怠，四法精進。一者願取
J32nB271_p0016c04║清淨世界，二者願於善心調伏白淨眾中，施作佛
J32nB271_p0016c05║事，三者願成佛已，不說聲聞辟支佛法。四者願成
J32nB271_p0016c06║佛已，壽命無量，是名四法懈怠。一者願取不淨世
J32nB271_p0016c07║界，二者於不淨人中。施作佛事，三者成佛已，說三
J32nB271_p0016c08║乘法，四者成佛已，得中壽命，不長不短，是名四法
J32nB271_p0016c09║精進。檀波羅密品第五，寶藏如來為大悲菩薩
J32nB271_p0016c10║說諸三昧門助菩提法清淨門經，大悲菩薩歷劫
J32nB271_p0016c11║行諸難行苦行。入定三昧門品第六，十方諸佛
J32nB271_p0016c12║皆我釋迦所化度者，皆遣菩薩來會供養，佛入三
J32nB271_p0016c13║昧，令諸大眾皆入身毛孔中，復說十專心發於菩
J32nB271_p0016c14║提，能入一切行門。乃至結名，結益，勸持，無怨沸宿
J32nB271_p0016c15║大仙夜叉，發願流通。
J32nB271_p0016c16║大乘大悲芬陀利經（八卷）　（南賴北敢）
J32nB271_p0016c17║附三秦錄
J32nB271_p0016c18║與前經同。而分作三十品。
J32nB271_p0016c19║方廣大莊嚴經（十二卷）　（亦名神通遊戲）　（前有御製序文）　（南化北四大）
J32nB271_p0016c20║唐中印度沙門地婆訶羅譯
J32nB271_p0016c21║序品第一，佛在祇洹。於中夜分，入佛莊嚴三昧，放
J32nB271_p0016c22║頂髻光，照淨居天。說偈開發，淨居天子，遂來問法。
J32nB271_p0016c23║佛受其請，晨朝為眾宣說。兜率天宮品第二，
J32nB271_p0016c24║勝族品第三，法門品第四，將下生時，為諸天說
J32nB271_p0016c25║眾法門有一百八。降生品第五，處胎品第六，
J32nB271_p0016c26║誕生品第七，入天祠品第八，寶莊嚴具品
J32nB271_p0016c27║第九，示書品第十，觀農務品第十一，現藝
J32nB271_p0017a01║品第十二，樂音發悟品第十三，感夢品第十
J32nB271_p0017a02║四，出家品第十五，頻婆娑羅王勸受俗利品
J32nB271_p0017a03║第十六，苦行品第十七，往尼連河品第十八，
J32nB271_p0017a04║詣菩提場品第十九，嚴菩提場品第二十，
J32nB271_p0017a05║降魔品第二十一，成正覺品第二十二，讚歎
J32nB271_p0017a06║品第二十三，商人蒙記品第二十四，成道十七
J32nB271_p0017a07║日，始受商人供。大梵天王勸請品第二十五，
J32nB271_p0017a08║轉法輪品第二十六，囑累品第二十七。
J32nB271_p0017a09║普曜經（八卷）　（南被北大）
J32nB271_p0017a10║西晉月支國沙門竺法護譯
J32nB271_p0017a11║與上經同。而品有開合。
J32nB271_p0017a12║大方便佛報恩經（七卷）　墨
J32nB271_p0017a13║出後漢錄
J32nB271_p0017a14║序品第一，佛住耆闍崛山。阿難聞外道譏佛非孝，
J32nB271_p0017a15║以是白佛。佛放面門光明，照十方界，集諸菩薩。
J32nB271_p0017a16║孝養品第二，佛坐寶華，現淨身中五道色相，明一
J32nB271_p0017a17║切眾生，互為親屬。如來皆念報其恩德，并說須闍
J32nB271_p0017a18║提太子，以身肉濟父母難。對治品第三，說轉輪
J32nB271_p0017a19║聖王，身剜千燈，以求半偈。發菩提心品第四，佛
J32nB271_p0017a20║為喜王菩薩說發心，乃名知恩，勸人發心，乃名報
J32nB271_p0017a21║恩，及說昔於地獄初發心事。論議品第五，佛昇
J32nB271_p0017a22║忉利。為母說法，外道造諸誹謗。佛從天下，現往昔
J32nB271_p0017a23║忍辱太子寶塔，并說摩耶夫人得為佛母本緣，又
J32nB271_p0017a24║說沙彌均提本緣。惡友品第六，佛以光照地獄，
J32nB271_p0017a25║并說調達諸事，亦為發其巧便。慈品第七，說舍
J32nB271_p0017a26║利弗先入涅槃本緣，及說如來種種慈善化力。
J32nB271_p0017a27║優波離品第八，佛敕尊者問戒中義，半與薩婆多
J32nB271_p0017b01║毘婆沙初卷同。親近品第九，說佛往昔殺一惡
J32nB271_p0017b02║賊救五百人，現在救惡瘡比丘，并說知恩報恩種
J32nB271_p0017b03║種法要，亦說三十二相，亦說相好之因，然後囑累
J32nB271_p0017b04║一切菩薩，一切菩薩各各發願（係結集家手筆）。
J32nB271_p0017b05║菩薩本行經（三卷）　墨
J32nB271_p0017b06║附東晉錄
J32nB271_p0017b07║一說往昔精進之行以策懈怠，一為波斯匿王說
J32nB271_p0017b08║檀度事，一授婆羅門辟支佛記，一授牧羊人辟支
J32nB271_p0017b09║佛記，一舍利弗度師質大臣出家，被弟遣賊斷臂
J32nB271_p0017b10║證果夙世因緣。一婆多竭梨尊者自說夙因，一佛
J32nB271_p0017b11║說往昔剜身求法事，一為貧士須達說施田差別。
J32nB271_p0017b12║一說如來降毒龍除國疫事，并說三千寶蓋夙因。
J32nB271_p0017b13║一說讚佛有大功德，一度輔相婆羅門夫婦證果，
J32nB271_p0017b14║并說其往因。共十一節。
J32nB271_p0017b15║佛說金色王經（七紙）　（南忘北短）
J32nB271_p0017b16║元魏中天竺婆羅門瞿曇般若流支譯
J32nB271_p0017b17║說佛昔為金色王，遇十二年大旱，僅存一食，轉
J32nB271_p0017b18║供辟支佛。天即雨飲食眾寶。以濟閻浮提，出菩
J32nB271_p0017b19║薩本行集經第二段。
J32nB271_p0017b20║六度集經（八卷）　萬
J32nB271_p0017b21║吳天竺沙門康僧會譯
J32nB271_p0017b22║皆如來往昔行菩薩道時。六波羅密行也。
J32nB271_p0017b23║太子須大拏經（一卷）　（出六度集經第二卷）　（南潔北才）
J32nB271_p0017b24║乞伏秦沙門釋聖堅譯
J32nB271_p0017b25║菩薩睒子經（六紙欠）　潔
J32nB271_p0017b26║附西晉錄
J32nB271_p0017b27║說佛往昔孝奉瞽親之事，被箭重甦。
J32nB271_p0017c01║佛說睒子經（五紙）　潔
J32nB271_p0017c02║乞伏秦沙門釋聖堅譯
J32nB271_p0017c03║與上經同。
J32nB271_p0017c04║太子慕魄經（五紙欠）　潔
J32nB271_p0017c05║後漢安息國沙門安世高譯
J32nB271_p0017c06║佛說太子沐魄經（二紙半）　潔
J32nB271_p0017c07║西晉月支國沙門竺法護譯
J32nB271_p0017c08║二經說佛昔為沐魄。十三歲不語事。
J32nB271_p0017c09║佛說九色鹿經（二紙欠）　潔
J32nB271_p0017c10║吳月支國優婆塞支謙譯
J32nB271_p0017c11║亦如來往昔行忍辱事，已上六經，並出六度集
J32nB271_p0017c12║經。
J32nB271_p0017c13║佛說長壽王經（四紙餘）　（南賢北羊）
J32nB271_p0017c14║附西晉錄第二出
J32nB271_p0017c15║說佛昔為長壽王，廣行布施，貪王伐之，誓不與戰。
J32nB271_p0017c16║同子長生逃出，後愍貧人來乞，隨之而見貪王。王
J32nB271_p0017c17║即殺之，殺時，誡子慎勿報怨。子奉遺命，欲報仍止。
J32nB271_p0017c18║佛說鹿母經（七紙）　維
J32nB271_p0017c19║西晉月支國沙門竺法護譯
J32nB271_p0017c20║說佛因地為鹿母。誤墮弶中。求出見子。全信赴死
J32nB271_p0017c21║事。
J32nB271_p0017c22║佛說大意經（四紙半）　維
J32nB271_p0017c23║劉宋中天竺沙門求那跋陀羅譯
J32nB271_p0017c24║佛在祇園。自說因地抒海求珠事。
J32nB271_p0017c25║佛說前世三轉經（六紙）　（南效北良）
J32nB271_p0017c26║西晉沙門釋法炬譯
J32nB271_p0017c27║佛在祇園，笑而放光。阿難問其因緣。佛為說本生
J32nB271_p0018a01║事，初為上色女，割二乳救食子者，次轉成男子作
J32nB271_p0018a02║國王，正法治國，復以身普施禽獸，後轉生為婆羅
J32nB271_p0018a03║門子，絕食以求出家，捨身以救乳虎。
J32nB271_p0018a04║佛說銀色女經（六紙餘）　仝上
J32nB271_p0018a05║元魏北天竺沙門佛陀扇多譯
J32nB271_p0018a06║與上經同。而事跡小異。
J32nB271_p0018a07║過去佛分衛經（一紙餘）　（南賢北景）
J32nB271_p0018a08║西晉月支國沙門竺法護譯
J32nB271_p0018a09║說佛因地，其母見佛乞食，發願生子出家，得授記
J32nB271_p0018a10║事。
J32nB271_p0018a11║佛說妙色王因緣經（三紙欠）　仝上
J32nB271_p0018a12║唐大薦福寺沙門釋義淨譯
J32nB271_p0018a13║佛在祇園。大眾諸根不動，聽聞法要。苾芻請問其
J32nB271_p0018a14║故。佛說往昔求法，捨子捨妻，并捨自身奉夜叉食，
J32nB271_p0018a15║今獲此報。
J32nB271_p0018a16║佛說月明菩薩經（三紙欠）　維
J32nB271_p0018a17║吳月支國優婆塞支謙譯
J32nB271_p0018a18║佛在耆闍崛山，為月明童男說法施。飯食施，常當
J32nB271_p0018a19║發四願。及說過去智止太子以身肉療比丘病，即
J32nB271_p0018a20║是世尊往昔施行。
J32nB271_p0018a21║佛說頂生王因緣經（六卷今作二卷）　（南言北之）
J32nB271_p0018a22║宋北印土沙門施護等譯
J32nB271_p0018a23║佛在祇園，因勝軍王請問，為說往昔修布施行。從
J32nB271_p0018a24║王頂生，乃至統四大洲，詣忉利天，總經一百十四
J32nB271_p0018a25║帝釋謝滅。
J32nB271_p0018a26║佛說賴吒和羅所問德光太子經（一卷）　維
J32nB271_p0018a27║西晉月支國沙門竺法護譯
J32nB271_p0018b01║佛在靈山，為賴吒和羅比丘。說菩薩七種四法，五
J32nB271_p0018b02║種四非法，次說往古吉義佛時，德光太子遠離放
J32nB271_p0018b03║逸，見佛供養，護佛法藏事。
J32nB271_p0018b04║如來獨證自誓三昧經（六紙餘）　（南才北良）
J32nB271_p0018b05║西晉月支國沙門竺法護譯
J32nB271_p0018b06║佛遊句潭彌國，十方菩薩見靈瑞華。各承佛旨，來
J32nB271_p0018b07║詣此土，以華供養。佛笑放光，為賢儒菩薩說笑三
J32nB271_p0018b08║緣，又為明見光賢菩薩說出家法。梵王為佛三證，
J32nB271_p0018b09║迦葉自誓得戒等。
J32nB271_p0018b10║佛說自誓三昧經（七紙欠）　（南效北良）
J32nB271_p0018b11║後漢安息國沙門安世高譯
J32nB271_p0018b12║獨證品第四，出比丘淨行中，與上經同。
J32nB271_p0018b13║佛昇忉利天為母說法經（三卷）　身
J32nB271_p0018b14║西晉月支國沙門竺法護譯
J32nB271_p0018b15║佛遊忉利，止夏三月，與八千比丘，七萬二千菩薩
J32nB271_p0018b16║俱。月氏天子，問法得記。大目犍連，勸發諸天供養
J32nB271_p0018b17║世尊。佛為略說十方現身施化之事，非聲聞緣覺
J32nB271_p0018b18║所知。又明一切佛身，皆同幻化，有供養者，福祐亦
J32nB271_p0018b19║等。
J32nB271_p0018b20║道神足無極變化經（四卷）　（南蓋北方）
J32nB271_p0018b21║西晉安息國沙門安法欽譯
J32nB271_p0018b22║與上經同，而有目連普見一切處佛，疑怪請問
J32nB271_p0018b23║之事。
J32nB271_p0018b24║佛說盂蘭盆經（一紙半）　（南才北知）
J32nB271_p0018b25║西晉月支國沙門竺法護譯
J32nB271_p0018b26║佛為目連說七月十五日供自恣僧法，度其母脫
J32nB271_p0018b27║餓鬼苦。
J32nB271_p0018c01║佛說報恩奉盆經（一紙欠）　（亦云報像功德經）　仝上
J32nB271_p0018c02║附東晉錄
J32nB271_p0018c03║與上經同。而甚簡略。
J32nB271_p0018c04║佛說巨力長者所問大乘經（上中下同卷）　（南取北斯）
J32nB271_p0018c05║宋西夏沙門智吉祥等譯
J32nB271_p0018c06║佛在祇園。巨力長者心生覺悟，為五百長者說世
J32nB271_p0018c07║無常，及三乘法。五百長者咸皆有疑，同來見佛。佛
J32nB271_p0018c08║為略說三乘方便，長者願聞大乘深法，佛為廣說
J32nB271_p0018c09║六度妙行，并說生死過患。長者得無上忍，以偈讚
J32nB271_p0018c10║佛。求得出家，佛為授記。
J32nB271_p0018c11║佛說德護長者經（二卷）　（南男北潔）
J32nB271_p0018c12║隋烏萇國沙門那連提黎耶舍譯
J32nB271_p0018c13║佛住耆闍崛山，外道嫉妒。勸德護長者於七種門
J32nB271_p0018c14║各作火坑，復以毒藥置飲食中，請佛應供。月光童
J32nB271_p0018c15║子向母月雲歎佛功德，母亦為子歎佛功德。一千
J32nB271_p0018c16║綵女，聞皆歡歎。長者敕語家人營辦火坑毒食，月
J32nB271_p0018c17║光廣說佛不受害。佛將受請，放光普召十方無數
J32nB271_p0018c18║菩薩，同來應供。月光童子，月上童女，及德生女，智
J32nB271_p0018c19║堅童子，又來向父說偈讚佛。佛至其家，長者見大
J32nB271_p0018c20║神力，慚愧懺悔。佛以實語滅諸毒藥，授月光及長
J32nB271_p0018c21║者等大菩提記。（內云。月光於末法時，脂那國內作大國王，名曰大行，令諸眾生信於
J32nB271_p0018c22║佛法。又以大信心威德力，供養我缽。受持一切佛法，造無量法塔。）
J32nB271_p0018c23║佛說月光童子經（七紙半）　（一名申日經）　潔
J32nB271_p0018c24║西晉月支國沙門竺法護譯
J32nB271_p0018c25║與上經同。
J32nB271_p0018c26║佛說申日兒本經（二紙欠）　潔
J32nB271_p0018c27║劉宋中天竺沙門求那跋陀羅譯
J32nB271_p0019a01║亦與上經同。而事稍略。疑是小機所見。與根本
J32nB271_p0019a02║律部中同。
J32nB271_p0019a03║佛說勝軍王所問經（五紙半）　（南淵北斯）
J32nB271_p0019a04║宋北印土沙門施護譯
J32nB271_p0019a05║佛在祇園，為勝光王說王法。應以正治國，勿貪欲
J32nB271_p0019a06║樂。應以四攝法，攝取眾生。應觀欲樂，無常苦空。并
J32nB271_p0019a07║為說十二因緣，但較說王法經，少付囑王臣語，及
J32nB271_p0019a08║勝旛陀羅尼。而四山一喻，後三經皆以老病死衰
J32nB271_p0019a09║合，此以邪行老病死合，名為四怖。
J32nB271_p0019a10║佛說諫王經（三紙餘）　才
J32nB271_p0019a11║劉宋居士沮渠京聲譯
J32nB271_p0019a12║如來示教勝軍王經（六紙餘）　才
J32nB271_p0019a13║唐大慈恩寺沙門釋玄奘譯
J32nB271_p0019a14║佛為勝光天子說王法經（五紙半）　才
J32nB271_p0019a15║唐大薦福寺沙門釋義淨譯
J32nB271_p0019a16║三經並與前同。
J32nB271_p0019a17║佛為優填王說王法正論經（七紙餘）　（南思北之）
J32nB271_p0019a18║唐北天竺沙門大廣智不空譯
J32nB271_p0019a19║說帝王十種過失，十種功德，及五種衰損法，五種
J32nB271_p0019a20║可愛樂法。
J32nB271_p0019a21║佛說薩羅國經（三紙）　（南賢北信）
J32nB271_p0019a22║開元附東晉錄
J32nB271_p0019a23║佛從祇園，往化王及國人知苦，發菩提心。
J32nB271_p0019a24║佛說阿闍世王受決經（三紙半欠）　（南效北良）
J32nB271_p0019a25║西晉沙門釋法炬譯
J32nB271_p0019a26║佛在耆闍崛山。王然多燈供佛，貧母亦然一燈，先
J32nB271_p0019a27║得受決。王又取華供佛，採華人先以華供。又得受
J32nB271_p0019b01║決。王乃於九十日中。同夫人太子等。自作寶華供
J32nB271_p0019b02║具。華成。聞佛已入涅槃，王甚悲泣。耆婆諭以佛無
J32nB271_p0019b03║生滅，至誠能至，王因持華到山，依然見佛，散華供
J32nB271_p0019b04║養，佛為授決，便不復見。
J32nB271_p0019b05║採華違王上佛授決經（二紙欠）　仝上
J32nB271_p0019b06║東晉西域沙門竺曇無蘭譯
J32nB271_p0019b07║即前經中採華人受決一事。
J32nB271_p0019b08║佛說差摩婆帝授記經（三紙）　（南賢北景）
J32nB271_p0019b09║元魏北天竺沙門菩提留支譯
J32nB271_p0019b10║佛住耆闍崛山，與彌勒入城乞食。至頻婆娑羅王
J32nB271_p0019b11║宮，其夫人差摩婆帝以名衣為座，而請佛坐。佛與
J32nB271_p0019b12║夫人互問樹莊嚴義，而授道記。
J32nB271_p0019b13║佛說賢首經（二紙半）　維
J32nB271_p0019b14║乞伏秦沙門釋聖堅譯
J32nB271_p0019b15║佛在摩竭提國，清淨法座處。大會說經，洴沙國王
J32nB271_p0019b16║夫人颰陀師利（此云賢首），願聞十方佛菩薩剎土名，佛
J32nB271_p0019b17║為說之（缺上方名）。次問離女身法，佛答以十事（增一至十）。
J32nB271_p0019b18║佛說堅固女經（五紙餘）　維
J32nB271_p0019b19║隋烏萇國沙門那連提黎耶舍譯
J32nB271_p0019b20║佛在祇園。說女人應離諸過而發大心。堅固優婆
J32nB271_p0019b21║夷。即於佛前發大菩提。舍利弗與之問答。佛授道
J32nB271_p0019b22║記。
J32nB271_p0019b23║佛說心明經（二紙半）　維
J32nB271_p0019b24║西晉月支國沙門竺法護譯
J32nB271_p0019b25║佛在靈山行分衛，梵志婦畏其夫，僅以一杓飯汁
J32nB271_p0019b26║施佛。佛為授記作佛，并其夫亦出家證果。
J32nB271_p0019b27║佛說金耀童子經（七紙欠）　力
J32nB271_p0019c01║宋中印土沙門天息災譯
J32nB271_p0019c02║舍衛國婆羅門生一童子，有諸吉祥。佛往視之，後
J32nB271_p0019c03║來見佛。佛授道記，并說夙緣。
J32nB271_p0019c04║佛說逝童子經（二紙半）　潔
J32nB271_p0019c05║西晉沙門支法度譯
J32nB271_p0019c06║逝年十六，佛詣其門，逝勸母行施。母慳，佛現威神，
J32nB271_p0019c07║逝勸母與其自分飲食及衣，持用供佛，求無上道。
J32nB271_p0019c08║佛與授記。
J32nB271_p0019c09║佛說長者子制經（三紙餘）　潔
J32nB271_p0019c10║後漢安息國沙門安世高譯
J32nB271_p0019c11║佛說菩薩逝經（三紙餘）　（南男北潔）
J32nB271_p0019c12║西晉河內沙門白法祖譯
J32nB271_p0019c13║二經並與前同。
J32nB271_p0019c14║佛說龍施女經（二紙欠）　（南效北知）
J32nB271_p0019c15║吳月支國優婆塞支謙譯
J32nB271_p0019c16║佛遊奈園。須福長者女名龍施，浴時，遙見佛相，發
J32nB271_p0019c17║菩提心。魔變作父相，勸令修小乘，心堅不動，魔教
J32nB271_p0019c18║令從樓投身而下，彼即如命投下，變成男子。得受
J32nB271_p0019c19║道記。
J32nB271_p0019c20║佛說龍施菩薩本起經（三紙半）　仝上
J32nB271_p0019c21║西晉月支國沙門竺法護譯
J32nB271_p0019c22║與上經同。而皆龍施自說。初說昔為毒蛇，供事
J32nB271_p0019c23║道人，因道人去，悲哀登樹，投身命過，生兜率天。
J32nB271_p0019c24║從天來下，作須福女。
J32nB271_p0019c25║佛說長者法志妻經（三紙欠）　（南賢北信）
J32nB271_p0019c26║出安公涼土錄
J32nB271_p0019c27║佛在祇園，入城分衛。化法志妻，及一切下使，皆轉
J32nB271_p0020a01║男。得授道記。
J32nB271_p0020a02║佛說乳光佛經（五紙半）　潔
J32nB271_p0020a03║西晉月支國沙門竺法護譯
J32nB271_p0020a04║佛示有風疾，命阿難乞乳於梵志家。梵志譏嫌，維
J32nB271_p0020a05║摩說法而開悟之。帝釋化作童子𤚲乳，牛母牛子，
J32nB271_p0020a06║歡喜布施。阿難以此白佛，佛說牛往因。授以道記。
J32nB271_p0020a07║佛說犢子經（一紙半）　潔
J32nB271_p0020a08║吳月支國優婆塞支謙譯
J32nB271_p0020a09║即前經乞乳事。而無維摩說法。
J32nB271_p0020a10║佛說樹提伽經（二紙半）　（南賢北羊）
J32nB271_p0020a11║劉宋中天竺沙門求那跋陀羅譯
J32nB271_p0020a12║佛說樹提伽長者，往昔供病道人，今享天福，王不
J32nB271_p0020a13║能奪。
J32nB271_p0020a14║寶授菩薩菩提行經（十紙欠）　（南興北深）
J32nB271_p0020a15║宋中印土沙門法賢譯
J32nB271_p0020a16║佛乞食廣嚴城，現大神變。寶授童子年始三歲，以
J32nB271_p0020a17║金蓮供佛。遂與目連舍利弗互相問答，深明大乘
J32nB271_p0020a18║法義，又與妙吉祥菩薩問答，有八苾芻吐血命終，
J32nB271_p0020a19║墮阿鼻獄。佛記彼後從地獄出，當得授記。寶授次
J32nB271_p0020a20║以一器飲食，遍供佛僧而無有盡。佛為授記。
J32nB271_p0020a21║演道俗業經（九紙）　（南忘北信）
J32nB271_p0020a22║乞伏秦沙門釋聖堅譯
J32nB271_p0020a23║佛為給孤長者說在家有三財，出家有三業，即三
J32nB271_p0020a24║乘法也。
J32nB271_p0020a25║優婆夷淨行法門經（二卷）　（南賢北行）
J32nB271_p0020a26║出安公涼土錄
J32nB271_p0020a27║修行品第一，佛住舍衛國歡喜殿中，毗舍佉母，與
J32nB271_p0020b01║千五百清信女，來問優婆夷淨行。佛先說其往昔
J32nB271_p0020b02║常樂聞法因緣，次答示十九淨行，又答十行法，五
J32nB271_p0020b03║十八法，三大行，四取佛地行，四安住觀，三十二不
J32nB271_p0020b04║淨觀，七縛著，三善行，八大人念。修學品第二，答
J32nB271_p0020b05║示五十修學，六種光明修學，三十二相有二十行，
J32nB271_p0020b06║并示八十種好。瑞應品第三，答示菩薩生時，十
J32nB271_p0020b07║六種奇特瑞相，又有三十二瑞相，一時俱現。
J32nB271_p0020b08║菩薩道樹經（十二紙）　（或云私呵昧經亦名道樹三昧亦名私呵三昧經）　（南忘北彼）
J32nB271_p0020b09║吳月支國優婆塞支謙譯
J32nB271_p0020b10║佛在竹園，長者子私呵昧，與五百弟子，遙見佛相。
J32nB271_p0020b11║因問云何起菩薩意，有幾意喜，有幾功德休息，行
J32nB271_p0020b12║何等法，何以致無生忍，用幾事得一切智，用幾法
J32nB271_p0020b13║住，用幾法滅度，滅後有幾功德，云何為諦？佛一一
J32nB271_p0020b14║答以六法。私呵昧發大願。佛為授記。
J32nB271_p0020b15║菩薩生地經（二紙半）　仝上
J32nB271_p0020b16║吳月支國優婆塞支謙譯
J32nB271_p0020b17║差摩竭釋種長者子，問云何疾得佛？佛答以二種
J32nB271_p0020b18║四事，即解珠寶瓔珞供佛，化成寶蓋。出五百化人，
J32nB271_p0020b19║亦興供養，長者子得受記。
J32nB271_p0020b20║閱藏知津卷第九