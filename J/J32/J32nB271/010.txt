J32nB271_p0020c01║閱藏知津卷第十
J32nB271_p0020c02║北天目沙門釋智旭彙輯
J32nB271_p0020c03║大乘經藏　方等部第二之九
J32nB271_p0020c04║佛說緣起聖道經（四紙欠）　（南效北良）
J32nB271_p0020c05║唐大慈恩寺沙門釋玄奘譯
J32nB271_p0020c06║說佛初坐樹下。觀十二因緣流轉還滅道理，而成
J32nB271_p0020c07║正覺。
J32nB271_p0020c08║佛說貝多樹下思惟十二因緣經（三紙半）　仝上
J32nB271_p0020c09║　（亦名聞城十二因緣）　（南效北良）
J32nB271_p0020c10║吳月支國優婆塞支謙譯
J32nB271_p0020c11║佛說舊城喻經（四紙餘）　（南興北臨）
J32nB271_p0020c12║宋中印土沙門法賢譯
J32nB271_p0020c13║二經並與前同。謂逆順觀十二因緣。如行舊道。
J32nB271_p0020c14║而達舊城。
J32nB271_p0020c15║分別緣起初勝法門經（上下合卷）　（南敢北賴）
J32nB271_p0020c16║唐大慈恩寺沙門釋玄奘譯
J32nB271_p0020c17║以十一種殊勝事故，於緣起初，說無明以為緣性。
J32nB271_p0020c18║一所緣殊勝，二行相殊勝，三因緣殊勝，四等起殊
J32nB271_p0020c19║勝，五轉異殊勝，六邪行殊勝，七相狀殊勝，八作業
J32nB271_p0020c20║殊勝，九障礙殊勝，十隨縛殊勝，十一對治殊勝。
J32nB271_p0020c21║佛說緣生初勝分法本經（上下合卷）　仝上
J32nB271_p0020c22║隋南天竺沙門達摩笈多譯
J32nB271_p0020c23║與上經同。
J32nB271_p0020c24║大乘舍黎娑擔摩經（五紙）　（南履北臨）
J32nB271_p0020c25║宋北印土沙門施護譯
J32nB271_p0020c26║佛在鷲峰，告諸苾芻，若於十二緣生而能見了，是
J32nB271_p0020c27║名見法見佛。舍利子以問慈氏菩薩，慈氏細為解
J32nB271_p0021a01║釋十二因緣甚深之義。乃性相二宗要典。
J32nB271_p0021a02║佛說了本生死經（四紙）　（南效北良）
J32nB271_p0021a03║吳月支國優婆塞支謙譯
J32nB271_p0021a04║與上經同。而是舍利弗為比丘說。
J32nB271_p0021a05║佛說稻稈經（六紙欠）　仝上
J32nB271_p0021a06║附東晉錄
J32nB271_p0021a07║慈氏菩薩所說大乘緣生稻稈喻經（六紙半）　（南流北與）
J32nB271_p0021a08║唐北天竺沙門大廣智不空譯
J32nB271_p0021a09║二經亦並與前同。
J32nB271_p0021a10║佛說法身經（三紙半）　（南與北深）
J32nB271_p0021a11║宋中印土沙門法賢譯
J32nB271_p0021a12║說化身及法身二種功德，法身中具明增一法數。
J32nB271_p0021a13║佛說十號經（二紙）　（南命北盡）
J32nB271_p0021a14║宋中印土沙門天息災譯
J32nB271_p0021a15║阿難一一致問。佛為一一解說。
J32nB271_p0021a16║稱讚大乘功德經（四紙餘）　（南效北良）
J32nB271_p0021a17║唐大慈恩寺沙門釋玄奘譯
J32nB271_p0021a18║佛住法界藏殿。德嚴華菩薩問，何等是新學菩薩
J32nB271_p0021a19║惡友，應須遠離？佛言，無如樂二乘人，乃至寧墮地
J32nB271_p0021a20║獄，不應起二乘作意。次明謗大乘罪，及釋大乘名
J32nB271_p0021a21║義。
J32nB271_p0021a22║妙法決定業障經（三紙）　仝上
J32nB271_p0021a23║唐于闐國沙門釋智嚴譯
J32nB271_p0021a24║與上經同。
J32nB271_p0021a25║佛說大乘四法經（一紙欠）　仝上
J32nB271_p0021a26║唐中印度沙門地婆訶羅初譯
J32nB271_p0021a27║佛在祇園，為苾芻說，一不捨菩提心，二不捨善知
J32nB271_p0021b01║識，三不捨堪忍愛樂，四不捨阿練若。
J32nB271_p0021b02║佛說菩薩修行四法經（一紙欠）　仝上
J32nB271_p0021b03║唐中印度沙門地婆訶羅譯
J32nB271_p0021b04║與上經義同而文小異。
J32nB271_p0021b05║大乘四法經（七紙半）　維
J32nB271_p0021b06║唐于闐國沙門實叉難陀譯
J32nB271_p0021b07║佛在祇園，文殊師利菩薩以寶蓋供佛，明菩薩供
J32nB271_p0021b08║養無有厭足，及說種種四法。又說三十五住菩提
J32nB271_p0021b09║法。應離十慢。
J32nB271_p0021b10║佛說大乘百福相經（六紙餘）　（南男北良）
J32nB271_p0021b11║唐中印度沙門地婆訶羅譯
J32nB271_p0021b12║佛在舍衛國普妙宮中，文殊師利請問如來福德
J32nB271_p0021b13║之量。佛為明十善福，輪王福，帝釋福，自在天福，初
J32nB271_p0021b14║禪福，二禪福，摩醯首羅福，辟支福，後身菩薩福，如
J32nB271_p0021b15║來毛孔福，八十隨好福，八十隨相文福，三十二相
J32nB271_p0021b16║福，大法言音福，展轉增勝。又明有二種法，生如來
J32nB271_p0021b17║身，一者勝願力，二者方便力。
J32nB271_p0021b18║佛說大乘百福莊嚴相經（三紙半）　（南效北良）
J32nB271_p0021b19║唐中印度沙門地婆訶羅譯
J32nB271_p0021b20║與上經同。而字稍增減。
J32nB271_p0021b21║佛說妙吉祥菩薩所問大乘法螺經（五紙）　（南思北斯）
J32nB271_p0021b22║宋中印土沙門法賢譯
J32nB271_p0021b23║亦同前經，但初禪作魔王，後身作初發心。
J32nB271_p0021b24║大乘造像功德經（上下合卷）　（南羔北知）
J32nB271_p0021b25║唐于闐國沙門提雲般若譯
J32nB271_p0021b26║佛往忉利天上，優填王初造佛像，佛從天下，王問
J32nB271_p0021b27║功德，佛深讚之。彌勒因問滅業障事。佛一一細答。
J32nB271_p0021c01║佛說造立形像福報經（三紙餘）　（南才北知）
J32nB271_p0021c02║附東晉錄
J32nB271_p0021c03║佛在拘羅瞿國。為優填王說。
J32nB271_p0021c04║佛說作佛形像經（二紙）　（南效北知）
J32nB271_p0021c05║附後漢錄
J32nB271_p0021c06║與上經同。
J32nB271_p0021c07║佛說造塔功德經（有釋圓測序）　（共二紙）　維
J32nB271_p0021c08║唐中印度沙門地婆訶羅譯
J32nB271_p0021c09║佛在忉利天，為觀世音菩薩說。內分別一四句偈
J32nB271_p0021c10║義，諸法因緣生，我說是因緣。因緣盡故滅，我作如
J32nB271_p0021c11║是說。如是偈義，名佛法身。汝當書寫置彼塔內。何
J32nB271_p0021c12║以故？一切因緣及所生法性空寂故，是故我說名
J32nB271_p0021c13║為法身。
J32nB271_p0021c14║佛說右遶佛塔功德經（二紙餘）　（南賢北景）
J32nB271_p0021c15║唐于闐國沙門實叉難陀譯
J32nB271_p0021c16║佛在祇園，舍利弗請問，佛以偈答。
J32nB271_p0021c17║佛說樓閣正法甘露鼓經（三紙半）　（南力北忠）
J32nB271_p0021c18║宋中印土沙門天息災譯
J32nB271_p0021c19║阿難問，云何種清淨善根，云何作曼拏羅，乃至作
J32nB271_p0021c20║如來像，云何功德？佛為廣說曼拏羅，乃至作像功
J32nB271_p0021c21║德極大。
J32nB271_p0021c22║無上依經（二卷）　（南效北良）
J32nB271_p0021c23║蕭梁優禪尼國沙門真諦譯
J32nB271_p0021c24║校量造佛功德品第一，佛住竹林，與比丘菩薩優
J32nB271_p0021c25║婆塞優婆夷諸大眾俱。阿難問造佛功德，佛廣為
J32nB271_p0021c26║校量顯勝。如來界品第二，明如來界性不可思
J32nB271_p0021c27║議，煩惱所隱，名眾生界，修菩提道，說名菩薩，出離
J32nB271_p0022a01║煩惱過一切苦，洗除垢穢究竟清淨，說名為佛。於
J32nB271_p0022a02║三位中，一切處等，悉無罣礙，本來寂靜。依如實知，
J32nB271_p0022a03║依如量修，正覺眾法。悉平等如，住無餘涅槃，不捨
J32nB271_p0022a04║眾生利益事。菩提品第三，明如來最極清淨轉
J32nB271_p0022a05║依，常樂我淨功德，超過聲聞緣覺大地菩薩三種
J32nB271_p0022a06║意生身，是名菩提不可思議。如來功德品第四，
J32nB271_p0022a07║明如來一百八十不共之法，謂三十二相，八十種
J32nB271_p0022a08║好，六十八法（十力，四無所畏，三念處，大悲，十八不共法，三十二種如來獨
J32nB271_p0022a09║得）。如來事品第五，明如來有十八事最妙最上，
J32nB271_p0022a10║因百八十法而成。讚歎品第六，阿難偈讚如來
J32nB271_p0022a11║功德。付囑品第七，明以十法受持此經，一書寫，
J32nB271_p0022a12║二供養，乃至十修行。
J32nB271_p0022a13║佛說未曾有經（三紙欠）　（南男北良）
J32nB271_p0022a14║後漢失譯人名
J32nB271_p0022a15║佛說甚希有經（四紙半）　仝上
J32nB271_p0022a16║唐大慈恩寺沙門釋玄奘譯
J32nB271_p0022a17║二經皆即上造佛功德品。及付囑品。
J32nB271_p0022a18║佛說諸法勇王經（一卷）　潔
J32nB271_p0022a19║劉宋罽賓國沙門曇摩蜜多譯
J32nB271_p0022a20║佛在竹林，有新出家比丘問畢報施恩事。佛以入
J32nB271_p0022a21║僧數，修僧業，得僧善利，三法答之。次問發大乘心
J32nB271_p0022a22║而出家者，具三法否？佛言，不在三法。比丘三致疑
J32nB271_p0022a23║問。佛三止之。次放白毫相光照大千界，集諸大眾。
J32nB271_p0022a24║舍利弗復致三請，佛為說阿耨達池喻，廣顯發心
J32nB271_p0022a25║功德。謂無人能報恩者，唯除漏盡，及發大心耳。次
J32nB271_p0022a26║較持經功德，及為發心者說性空法。魔軍落地，佛
J32nB271_p0022a27║亦敕其持經。
J32nB271_p0022b01║一切法高王經（一卷）　貞
J32nB271_p0022b02║元魏中天竺婆羅門瞿曇般若流支譯
J32nB271_p0022b03║諸法最上王經（一卷）　（南維北行）
J32nB271_p0022b04║隋北天竺沙門闍那崛多等譯
J32nB271_p0022b05║二經並與上同。
J32nB271_p0022b06║佛說施燈功德經（一卷）　難
J32nB271_p0022b07║高齊烏萇國沙門那連提黎耶舍譯
J32nB271_p0022b08║佛在舍衛給孤獨園。告舍利弗，佛有四種勝妙善
J32nB271_p0022b09║法，為一切眾生無上福田。若七眾以燈供養，其福
J32nB271_p0022b10║不可思議。於現在世，得三種淨心。於臨終時，得三
J32nB271_p0022b11║種明，又復得見四種光明，便生三十三天。於五種
J32nB271_p0022b12║事而得清淨，還生人中。出家持戒，又得四種可樂
J32nB271_p0022b13║之法，得四種清淨。又若住於大乘施燈明者，世世
J32nB271_p0022b14║得八種可樂勝法，得八種無量勝法。又以燈施說
J32nB271_p0022b15║法者，得於八種無量資糧。又見他施如來燈，生隨
J32nB271_p0022b16║喜心者，得八種增上之法。次歎五種法最為難得：
J32nB271_p0022b17║一得人身，二信樂法，三得出家，四具淨戒，五得漏
J32nB271_p0022b18║盡。次說偈較施燈福德，唯發大菩提心者為最。
J32nB271_p0022b19║浴像功德經（三紙餘）　（南才北知）
J32nB271_p0022b20║唐大薦福寺沙門釋義淨譯
J32nB271_p0022b21║佛在鷲峰山頂。清淨慧菩薩請問佛涅槃後，宜作
J32nB271_p0022b22║何供養？佛言，供舍利如芥子，得十五功德。浴佛形
J32nB271_p0022b23║像，應用香水。作壇沐浴，功德無量。
J32nB271_p0022b24║佛說灌佛經（一紙半）　（一名灌洗佛形像經）　仝上
J32nB271_p0022b25║西晉沙門釋法炬譯
J32nB271_p0022b26║佛說灌洗佛經（三紙餘）　（一名摩訶剎頭）　仝上
J32nB271_p0022b27║乞伏秦沙門釋聖堅譯
J32nB271_p0022c01║佛說浴像功德經（二紙半）　仝上
J32nB271_p0022c02║唐迦濕蜜羅國沙門寶思惟譯
J32nB271_p0022c03║三經並與前同。而聖堅所譯，云四月八日。宜如
J32nB271_p0022c04║佛初生時，以香水浴像。
J32nB271_p0022c05║佛說菩薩行五十緣身經（四紙半）　（南忘北短）
J32nB271_p0022c06║西晉月支國沙門竺法護譯
J32nB271_p0022c07║佛在耆闍崛山，為文殊菩薩，說前世功德，今致相
J32nB271_p0022c08║好。
J32nB271_p0022c09║佛說內藏百寶經（六紙餘）　（南莫北短）
J32nB271_p0022c10║後漢月支國沙門支婁迦讖譯
J32nB271_p0022c11║文殊問漚和拘舍羅所入事。佛答以隨世間習俗
J32nB271_p0022c12║而入，示現若干種種諸事，其實佛無種種事也。
J32nB271_p0022c13║佛說最無比經（八紙欠）　（南效北良）
J32nB271_p0022c14║唐大慈恩寺沙門釋玄奘譯
J32nB271_p0022c15║佛為阿難較量三歸功德，不可思議。次及十善，八
J32nB271_p0022c16║關，五戒，十戒，式叉摩那戒，尼戒，比丘戒，乃至發菩
J32nB271_p0022c17║提心功德。以次轉勝，不可思議。
J32nB271_p0022c18║佛說希有較量功德經（五紙）　仝上
J32nB271_p0022c19║隋北天竺沙門闍那崛多譯
J32nB271_p0022c20║與上經同。而缺發菩提心一節。
J32nB271_p0022c21║文殊師利問菩薩署經（一卷）　（南詩北率）
J32nB271_p0022c22║後漢月支國沙門支婁迦讖譯
J32nB271_p0022c23║舍利弗欲問法，佛言，若從文殊師利但問怛薩阿
J32nB271_p0022c24║竭署因緣法名，未悉得其事。今為汝說之。舍利弗
J32nB271_p0022c25║及目犍連等作禮，請問菩薩摩訶僧那僧涅。佛言，
J32nB271_p0022c26║怛薩阿竭署者有四事，一者發意，二者阿惟越致，
J32nB271_p0022c27║三者菩薩坐於樹下，四者具足佛法。及種種問答
J32nB271_p0023a01║以顯其義。次有迦葉等各呈學署法門，次有五百
J32nB271_p0023a02║婆羅門來問法，各各述己瑞應。
J32nB271_p0023a03║佛說明度五十校計經（二卷）　絲
J32nB271_p0023a04║後漢安息國沙門安世高譯
J32nB271_p0023a05║十方菩薩問何因緣，菩薩有癡有黠，乃至智慧有
J32nB271_p0023a06║厚薄？佛言，知校計為黠，不修校計為癡，因廣說五
J32nB271_p0023a07║十校計法。
J32nB271_p0023a08║入定不定印經（一卷）　（有武周新翻三藏聖教序）　（南髮北被）
J32nB271_p0023a09║唐大薦福寺沙門釋義淨譯
J32nB271_p0023a10║佛在鷲峰。妙吉祥問菩薩退不退行。佛言，有五種
J32nB271_p0023a11║行，一羊車行，二象車行。三日月神力行，四聲聞神
J32nB271_p0023a12║力行，五如來神力行。前二有退，名不定。後三不退。
J32nB271_p0023a13║名定。
J32nB271_p0023a14║不必定入定入印經（一卷）　仝上
J32nB271_p0023a15║元魏中天竺婆羅門瞿曇般若流支譯
J32nB271_p0023a16║與上經同。
J32nB271_p0023a17║佛說謗佛經（六紙欠）　男
J32nB271_p0023a18║元魏北天竺沙門菩提留支譯
J32nB271_p0023a19║佛在耆闍崛山。時有十菩薩，曾七年勤修陀羅尼。
J32nB271_p0023a20║心苦不靜，捨戒還家。不畏行菩薩，為彼請佛開化。
J32nB271_p0023a21║佛說其過去謗法師，久受種種惡報，并七百世勤
J32nB271_p0023a22║修無剋因緣等。次為說陀羅尼，令仍出家。七日住
J32nB271_p0023a23║於慈悲無常念佛三昧，一心持之，得見十方千佛，
J32nB271_p0023a24║惡障盡滅，獲陀羅尼，得不退轉。次重誡人於善惡
J32nB271_p0023a25║法師，失命身死，不應見其過，而以應具四種淨法
J32nB271_p0023a26║釋之。末略示修此陀羅尼法。
J32nB271_p0023a27║佛說決定總持經（七紙半）　男
J32nB271_p0023b01║西晉月支國沙門竺法護譯
J32nB271_p0023b02║與上經同（總持譯作華言）。
J32nB271_p0023b03║佛說象腋經（一卷）　慕
J32nB271_p0023b04║劉宋罽賓國沙門曇摩蜜多譯
J32nB271_p0023b05║佛在靈山。與五百比丘，六萬菩薩俱。舍利弗說偈
J32nB271_p0023b06║歎安樂德。佛放身光集眾。觀文殊而微笑。文殊啟
J32nB271_p0023b07║問，佛唱經名。阿難請說，佛讚許之。文殊啟問，佛為
J32nB271_p0023b08║說六度及六三昧。次明欲入此經，如入虛空。六十
J32nB271_p0023b09║增上慢比丘欲從座去，舍利弗留之，更請問佛，佛
J32nB271_p0023b10║為解釋，令大眾獲益。增上慢者得證，於是文殊重
J32nB271_p0023b11║問云何學，云何行，云何住，云何修進？佛以偈答，次
J32nB271_p0023b12║明信解者得二十功德，并說往古金剛幢菩薩，以
J32nB271_p0023b13║咒療眾生病。
J32nB271_p0023b14║佛說無所希望經（一卷）　（一名象步經）　慕
J32nB271_p0023b15║西晉月支國沙門竺法護譯
J32nB271_p0023b16║與上經同。
J32nB271_p0023b17║佛說甚深大迴向經（四紙欠）　（南賢北景）
J32nB271_p0023b18║劉宋出祐公錄
J32nB271_p0023b19║佛在祇園。明天菩薩問曰，云何少修善本，而獲大
J32nB271_p0023b20║果？佛言，應於去來現在佛所，修慈身口心行，所謂
J32nB271_p0023b21║隨喜歎善。又於去來現在諸眾生所，修慈身口心
J32nB271_p0023b22║行，所謂持十善戒。以此功德，共一切眾生迴向無
J32nB271_p0023b23║上菩提。
J32nB271_p0023b24║佛說大方廣未曾有經善巧方便品（四紙欠）　（南淵北斯）
J32nB271_p0023b25║宋北印土沙門施護譯
J32nB271_p0023b26║大意菩薩問修菩薩行者，於五欲境，作何方便取
J32nB271_p0023b27║而不著，雖復常行，無所障礙？佛答以於諸佛所深
J32nB271_p0023c01║種善根，名為善巧方便，即得諸佛共所建立。所謂
J32nB271_p0023c02║行少分施，起增上心，迴向一切。一香一華，一燈一
J32nB271_p0023c03║衣，乃至園林飲食，皆為眾生普發大願。又於所見
J32nB271_p0023c04║一切境界，皆為眾生普發大願。略與華嚴淨行品
J32nB271_p0023c05║同。
J32nB271_p0023c06║佛說十二頭陀經（四紙半）　（一名沙門頭陀）　（南賢北羊）
J32nB271_p0023c07║劉宋中天竺沙門求那跋陀羅譯
J32nB271_p0023c08║佛在給孤獨園。食已，至阿蘭若處，趺坐微笑。摩訶
J32nB271_p0023c09║迦葉請問笑緣。佛言，阿蘭若處，十方諸佛皆讚歎，
J32nB271_p0023c10║無量功德，皆由此生，三乘聖道，皆由此得。行此法
J32nB271_p0023c11║者，有十二事，一在阿蘭若處，遠離二著。二常行乞
J32nB271_p0023c12║食，三次第乞食，四受一食法，五節量食，六中後不
J32nB271_p0023c13║飲果蜜等漿，七著弊衲衣，八但三衣，九塚間住，修
J32nB271_p0023c14║止觀，十樹下止，十一露地坐，十二但坐不臥。更宜
J32nB271_p0023c15║繫心一處，觀五蘊空，比丘菩薩，依教諦觀身相，各
J32nB271_p0023c16║獲果證。帝釋，文殊，發願護持。
J32nB271_p0023c17║佛說四輩經（二紙半）　（南賢北景）
J32nB271_p0023c18║西晉月支國沙門竺法護譯
J32nB271_p0023c19║佛在祇園。自說末世弟子能壞佛道，於是舍利弗
J32nB271_p0023c20║作當機，聽佛說四輩弟子法非法事。
J32nB271_p0023c21║佛說三品弟子經（二紙餘）　（一名弟子學有三輩）　仝上
J32nB271_p0023c22║吳月支國優婆塞支謙譯
J32nB271_p0023c23║佛在祇園。為阿難說在家弟子，有上中下輩功德
J32nB271_p0023c24║罪業不同。
J32nB271_p0023c25║佛說四不可得經（四紙餘）　（南莫北短）
J32nB271_p0023c26║西晉月支國沙門竺法護譯
J32nB271_p0023c27║因四仙人避無常而不能免，佛為比丘說四不可
J32nB271_p0024a01║得，及說菩薩初中竟善。
J32nB271_p0024a02║佛說佛印三昧經（二紙半）　（南行北羊）
J32nB271_p0024a03║後漢安息國沙門安世高譯
J32nB271_p0024a04║佛在耆闍崛山，入於三昧，光照十方，大眾雲集。彌
J32nB271_p0024a05║勒，舍利弗，向文殊問佛身所在。文殊令入三昧觀
J32nB271_p0024a06║之，皆不能見。須臾佛現，乃問其義。佛言，住深般若
J32nB271_p0024a07║佛印故也。
J32nB271_p0024a08║佛語法門經（三紙）　（南忘北短）
J32nB271_p0024a09║元魏北天竺沙門菩提留支譯
J32nB271_p0024a10║佛住毗耶離大林。龍威德上王菩薩請問，佛為分
J32nB271_p0024a11║別是佛語非佛語門。龍威德上王悟無生忍，眾並
J32nB271_p0024a12║獲益。
J32nB271_p0024a13║佛說法常住經（一紙餘）　（南賢北羊）
J32nB271_p0024a14║附西晉錄
J32nB271_p0024a15║佛在祇園，為比丘說有佛無佛，法性如故，如來出
J32nB271_p0024a16║世，為眾生故。分別演說四諦十二因緣六度等法。
J32nB271_p0024a17║若行者與合，無彼無此，猶如眾流合海。
J32nB271_p0024a18║佛說罪業報應教化地獄經（五紙餘）　（南尺北敬）
J32nB271_p0024a19║後漢安息國沙門安世高譯
J32nB271_p0024a20║佛在耆闍崛山，因信相菩薩請，放眉間光，照於地
J32nB271_p0024a21║獄尋光見佛。信相問二十種惡報罪因。佛一一答，
J32nB271_p0024a22║誡令修行報恩，大眾獲益。即慈悲道場懺法中所
J32nB271_p0024a23║引。
J32nB271_p0024a24║佛說辯意長者子所問經（八紙餘）　當
J32nB271_p0024a25║元魏沙門釋法場譯
J32nB271_p0024a26║答生天乃至佛會，各有五事，共說五十法要。次於
J32nB271_p0024a27║請食時，一乞人發惡意，即感惡報。一乞人發善意，
J32nB271_p0024b01║即得善報為國王。還供佛僧。
J32nB271_p0024b02║佛說大自在天子因地經（六紙半）　（南命北盡）
J32nB271_p0024b03║宋北印土沙門施護譯
J32nB271_p0024b04║目犍連於大自在天宮乞食，大自在天先為天后
J32nB271_p0024b05║讚佛功德，次以食施，兼語目連過去無數劫事。目
J32nB271_p0024b06║連食竟，入定思惟，不能得知。舍利弗，大迦葉，亦不
J32nB271_p0024b07║能知。共往問佛，佛乃說其往因。
J32nB271_p0024b08║佛說尊那經（五紙半）　（南夙北臨）
J32nB271_p0024b09║宋中印土沙門法賢譯
J32nB271_p0024b10║佛在憍睒彌國瞿師羅林。尊那尊者問無盡功德，
J32nB271_p0024b11║佛荅以七種布施、七緣發心。
J32nB271_p0024b12║佛說弟子死復生經（五紙）　當
J32nB271_p0024b13║劉宋居士沮渠京聲譯
J32nB271_p0024b14║優婆塞先事外道，後奉佛戒。死去十日復生，述冥
J32nB271_p0024b15║中所見之事，化一家皆見佛得果。
J32nB271_p0024b16║佛說七女經（五紙半）　（南尺北敬）
J32nB271_p0024b17║吳月支國優婆塞支謙譯
J32nB271_p0024b18║拘留國婆羅門七女，喜自貢高，有分儒達居士為
J32nB271_p0024b19║之問佛，訶其不好，并說往昔國王七女因緣。
J32nB271_p0024b20║佛說懈怠耕者經（一紙）　當
J32nB271_p0024b21║劉宋居士沮渠京聲譯
J32nB271_p0024b22║耕人遙見佛來，發心欲見。尋退，欲俟閒時。佛放光
J32nB271_p0024b23║集眾，說其已過六佛，今又懈怠。彼人聞已，乃趨見
J32nB271_p0024b24║佛，悔過聞法，得不退轉。
J32nB271_p0024b25║大法炬陀羅尼經（二十卷）　使可
J32nB271_p0024b26║隋北天竺沙門闍那崛多譯
J32nB271_p0024b27║緣起品第一，善威光天子請問陀羅尼門，佛入大
J32nB271_p0024c01║力莊嚴三昧，令過去境界一切現前，次為阿難說
J32nB271_p0024c02║過去放光如來說此經事。伏魔品第二，授魔
J32nB271_p0024c03║記品第三，三乘行品第四，問法性品第五，
J32nB271_p0024c04║菩薩行品第六，相好品第七，四念處品第八，
J32nB271_p0024c05║四聖諦品第九，忍較量品第十，三乘教品
J32nB271_p0024c06║第十一，三法藏品第十二，法師相品第十三，
J32nB271_p0024c07║謗法果報品第十四，勸受持品第十五，智
J32nB271_p0024c08║成就品第十六，忍成就品第十七，證涅槃品
J32nB271_p0024c09║第十八，勸證品第十九，法師行相品第二十，
J32nB271_p0024c10║遮謗品第二十一，功德品第二十二，為他
J32nB271_p0024c11║悔過品第二十三，六度品第二十四，求證品
J32nB271_p0024c12║第二十五，諸菩薩證三昧品第二十六，召諸
J32nB271_p0024c13║菩薩品第二十七，問等覺品第二十八，三昧
J32nB271_p0024c14║因緣品第二十九，供養法師品第三十，入海
J32nB271_p0024c15║神變品第三十一，佛昇須彌山頂品第三十二，
J32nB271_p0024c16║天伏阿修羅品第三十三，阿修羅本業品第
J32nB271_p0024c17║三十四，雜類本業品第三十五，說無相品第
J32nB271_p0024c18║三十六，勸修行品第三十七，三字法門品第
J32nB271_p0024c19║三十八，將護法師品第三十九，放光佛本事
J32nB271_p0024c20║品第四十，教證法品第四十一，說無住品第
J32nB271_p0024c21║四十二，說聽功德品第四十三，諸菩薩證相
J32nB271_p0024c22║品第四十四，如化品第四十五，緣生法品第
J32nB271_p0024c23║四十六，信解品第四十七，離惡友品第四十
J32nB271_p0024c24║八，辨田讚施品第四十九，付菩薩品第五十，
J32nB271_p0024c25║付天帝釋品第五十一，法師弘護品第五十
J32nB271_p0024c26║二，以上五十二品，皆述昔時放光如來所說法
J32nB271_p0024c27║也。
J32nB271_p0025a01║大威德陀羅尼經（二十卷北作十六卷）　覆器
J32nB271_p0025a02║隋北天竺沙門闍那崛多譯
J32nB271_p0025a03║佛為阿難說陀羅尼法本，先列種種根數。次一一
J32nB271_p0025a04║法中，示多種名，多種義。亦廣說末世惡比丘事，及
J32nB271_p0025a05║示菩薩住母胎中樓閣莊嚴。
J32nB271_p0025a06║尊勝菩薩所問一切諸法入無量法門陀羅尼經（一卷）
J32nB271_p0025a07║　（南莫北罔）
J32nB271_p0025a08║高齊河南居士萬天懿譯
J32nB271_p0025a09║東方菩薩興無量供養，利益群生。見佛入一真諦
J32nB271_p0025a10║法，請問此陀羅尼門。
J32nB271_p0025a11║佛說無崖際總持法門經（一卷）　仝上
J32nB271_p0025a12║乞伏秦沙門釋聖堅譯
J32nB271_p0025a13║與上經同（咒作華言）。
J32nB271_p0025a14║金剛場陀羅尼經（一卷）　仝上
J32nB271_p0025a15║隋北天竺沙門闍那崛多譯
J32nB271_p0025a16║佛於靈山妙色聚落，入一切法平等相三昧。諸比
J32nB271_p0025a17║丘皆不見佛所在，諸天亦爾。次見在金窟，以神通
J32nB271_p0025a18║力，使諸菩薩去地而坐。其大菩薩各入三昧，令眾
J32nB271_p0025a19║獲益。佛騰空微笑放光。文殊請問，佛乃說金剛場
J32nB271_p0025a20║陀羅尼法，無一切善不善，有為無為，乃至一切諸
J32nB271_p0025a21║法，一切平等同故。欲是陀羅尼，惱是陀羅尼，癡是
J32nB271_p0025a22║陀羅尼，乃至天龍八部女相男相地獄等，皆是陀
J32nB271_p0025a23║羅尼。又說入無二法門，無明乃至生是陀羅尼。
J32nB271_p0025a24║金剛上味陀羅尼經（一卷）　仝上
J32nB271_p0025a25║元魏北天竺沙門佛陀扇多譯
J32nB271_p0025a26║與上經同。
J32nB271_p0025a27║閱藏知津卷第十