J32nB271_p0061b01║閱藏知津卷第十八
J32nB271_p0061b02║北天目沙門釋智旭彙輯
J32nB271_p0061b03║大乘經藏　般若部第三之三
J32nB271_p0061b04║大般若經之餘二讚般若品第三十二。舍利子向佛廣讚般若，佛以
J32nB271_p0061b05║一切善法皆由般若出現答之。帝釋與舍利子問
J32nB271_p0061b06║答，廣顯五度如盲，般若如導。佛又廣答舍利子。菩
J32nB271_p0061b07║薩不為引發色等一切法故，應引發般若，以一切
J32nB271_p0061b08║法，無作無止，無生無滅，無成無壞，無得無捨，無自
J32nB271_p0061b09║性故。舍利子問：如是引發般若，與何法合？佛言：不
J32nB271_p0061b10║與一切法合，如是般若，於一切法無所得故。帝釋
J32nB271_p0061b11║問：豈亦不合一切智智？佛言：亦不合。由此於彼不
J32nB271_p0061b12║可得故，如是合得而無合得，於一切法，亦如是合
J32nB271_p0061b13║得而無合得。善現白佛：若菩薩起如是想，般若與
J32nB271_p0061b14║一切法合，般若與一切法不合，是俱棄捨般若，遠
J32nB271_p0061b15║離般若。佛言：復有棄捨遠離般若，謂菩薩起如是
J32nB271_p0061b16║想，般若無所有，非真實，不堅固，不自在，是俱棄捨
J32nB271_p0061b17║遠離般若。善現問：若菩薩信般若，為不信何法？佛
J32nB271_p0061b18║言：信般若，則不信色等一切法。以行般若時，觀一
J32nB271_p0061b19║切法不可得故。善現白佛：菩薩般若，名大波羅密
J32nB271_p0061b20║多。佛言：緣何意說。善現白佛：菩薩般若，於色等一
J32nB271_p0061b21║切法，不作大，不作小，不作集，不作散，不作有量，不
J32nB271_p0061b22║作無量，不作廣，不作狹，不作有力，不作無力，緣此
J32nB271_p0061b23║意說，名大波羅密多。復次新學菩薩，依般若等六
J32nB271_p0061b24║度，起如是想，如是般若，於色等一切法不作大不
J32nB271_p0061b25║作小等，由起此想。非行般若，若依六度，起如是想，
J32nB271_p0061b26║如是般若，於一切法作大作小等。若不依六度，起
J32nB271_p0061b27║如是想，如是般若，於一切法不作大不作小等。若
J32nB271_p0061c01║不依六度，起如是想，如是般若，於一切法作大作
J32nB271_p0061c02║小等，如是一切，皆非行般若，皆非般若等流果故，
J32nB271_p0061c03║是名大有所得，非能證無上菩提故。所以者何，有
J32nB271_p0061c04║情無生故，無滅故，無自性故，無所有故，空故，無相
J32nB271_p0061c05║故，無願故，遠離故，寂靜故，不可得故，不可思議故，
J32nB271_p0061c06║無覺知故，勢力不成就故，當知般若亦無生，乃至
J32nB271_p0061c07║勢力亦不成就。色等一切法，一一廣說亦如是，故
J32nB271_p0061c08║名大波羅密多。謗般若品第三十三。舍利子問：
J32nB271_p0061c09║於此般若能信解者，從何處來生，發菩提幾時，供
J32nB271_p0061c10║幾所如來，修六度久如？佛言：從十方如來法會來
J32nB271_p0061c11║生，發菩提經無數劫，供無數如來，常修六度，經無
J32nB271_p0061c12║數劫。善現白佛：甚深般若，為有能聞能見者不？佛
J32nB271_p0061c13║言：實無能聞及能見者，亦非所聞，及非所見，何以
J32nB271_p0061c14║故？色等一切法無聞無見，諸法鈍故。善現復問：菩
J32nB271_p0061c15║薩積行久如，便能修學甚深般若？佛言：有菩薩從
J32nB271_p0061c16║初發心，即能修學六度，有方便善巧故，不謗諸法，
J32nB271_p0061c17║於一切法不增不減，常不遠離六度相應之行，亦
J32nB271_p0061c18║常不離諸佛菩薩，有菩薩雖曾見多佛，亦多修習
J32nB271_p0061c19║六度，而有所得為方便故，不能修學甚深般若，及
J32nB271_p0061c20║靜慮等，聞說如是甚深般若，便從座去，不敬般若，
J32nB271_p0061c21║亦不敬佛，既捨般若，亦捨諸佛，乃至造作增長能
J32nB271_p0061c22║感匱正法業，墮三惡道，各無數劫。諸愚癡人，謗毀
J32nB271_p0061c23║般若，由四因緣，一者為諸邪魔所扇惑故，二者於
J32nB271_p0061c24║甚深法不信解故，三者不勤精進，堅著五蘊，諸惡
J32nB271_p0061c25║知識所攝受故，四者多懷瞋恚，樂行惡法，喜自高
J32nB271_p0061c26║舉，輕毀他故。難信解品第三十四。善現白佛：不
J32nB271_p0061c27║勤精進，未種善根，具不善根，為惡知識所攝受者，
J32nB271_p0062a01║於佛所說甚深般若，實難信解？佛言：如是！如是！善
J32nB271_p0062a02║現復問：如是般若，云何甚深難信難解？佛言：色等
J32nB271_p0062a03║非縛非解，以色等無所有性，為色等自性故，色等
J32nB271_p0062a04║前後中際廣說亦爾。又色等清淨，即果清淨，果清
J32nB271_p0062a05║淨，即色等清淨，是色等清淨，與果清淨，無二無二
J32nB271_p0062a06║分，無別無斷故，色等清淨，與般若清淨，廣說亦如
J32nB271_p0062a07║是。色等清淨，與一切智智清淨，廣說亦如是。我清
J32nB271_p0062a08║淨，有情清淨，命者清淨，乃至見者清淨，一一對色
J32nB271_p0062a09║等清淨，廣說亦如是。復次我清淨故，色等清淨，色
J32nB271_p0062a10║等清淨故，一切智智清淨。何以故？若我清淨，若色
J32nB271_p0062a11║等清淨，若一切智智清淨，無二無二分，無別無斷
J32nB271_p0062a12║故，有情清淨，乃至見者清淨，一一廣說亦如是。復
J32nB271_p0062a13║次貪清淨，即色等清淨，色等清淨，即貪清淨。何以
J32nB271_p0062a14║故？是貪清淨，與色等清淨，無二無二分，無別無斷
J32nB271_p0062a15║故，瞋清淨，癡清淨，廣說亦如是。復次貪清淨故，色
J32nB271_p0062a16║等清淨，色等清淨故，一切智智清淨，乃至無二無
J32nB271_p0062a17║二分，無別無斷故，瞋癡廣說亦如是。復次色清淨
J32nB271_p0062a18║故，受清淨，受清淨故，色清淨，無二無二分，無別無
J32nB271_p0062a19║斷故，受清淨故，想清淨，乃至一切菩薩行清淨故，
J32nB271_p0062a20║諸佛無上菩提清淨，展轉廣說亦如是。復次般若
J32nB271_p0062a21║波羅密多清淨故，色清淨，色清淨故，一切智智清
J32nB271_p0062a22║淨，無二無二分，無別無斷故，廣說乃至無上菩提
J32nB271_p0062a23║亦如是，靜慮波羅密多清淨，乃至布施清淨，一一
J32nB271_p0062a24║廣說亦如是。復次內空清淨故，色等清淨，色等清
J32nB271_p0062a25║淨故，一切智智清淨，無二無二分，無別無斷故，外
J32nB271_p0062a26║空清淨，乃至無性自性空清淨，一一廣說亦如是。
J32nB271_p0062a27║真如清淨，乃至不思議界清淨，一一廣說亦如是。
J32nB271_p0062b01║苦聖諦清淨，乃至道聖諦清淨，一一廣說亦如是。
J32nB271_p0062b02║四靜慮清淨，乃至十遍處清淨，一一廣說亦如是。
J32nB271_p0062b03║四念住清淨，乃至八聖道支清淨，一一廣說亦如
J32nB271_p0062b04║是。空無相無願三解脫門清淨，一一廣說亦如是。
J32nB271_p0062b05║菩薩十地清淨，五眼清淨，六神通清淨，佛十力清
J32nB271_p0062b06║淨，乃至十八佛不共法清淨，無忘失法清淨，恒住
J32nB271_p0062b07║捨性清淨，一切智清淨，道相智清淨，一切相智清
J32nB271_p0062b08║淨，一切陀羅尼門清淨，一切三摩地門清淨，預流
J32nB271_p0062b09║果清淨，一來果清淨，不還果清淨，阿羅漢果清淨，
J32nB271_p0062b10║獨覺菩提清淨，一切菩薩摩訶薩行清淨，諸佛無
J32nB271_p0062b11║上正等菩提清淨，一一廣說亦如是。復次一切智
J32nB271_p0062b12║智清淨故，色等清淨，色等清淨故，般若波羅密多
J32nB271_p0062b13║清淨，無二無二分，無別無斷故，以對靜慮，乃至布
J32nB271_p0062b14║施波羅密多，對內空等，乃至諸佛無上菩提，一一
J32nB271_p0062b15║廣說亦如是。復次有為清淨故，無為清淨，無為清
J32nB271_p0062b16║淨故，有為清淨，無二無二分，無別無斷故，過去未
J32nB271_p0062b17║來現在，互對亦爾。（此品共一百零三卷，具明一切諸法互攝互融。）讚清
J32nB271_p0062b18║淨品第三十五。舍利子白佛言：如是清淨，最為甚
J32nB271_p0062b19║深。佛言：如是，畢竟淨故，廣說色等一一畢竟淨故。
J32nB271_p0062b20║復言：極為明了，不轉不續，本無雜染，本性光潔，無
J32nB271_p0062b21║得無觀，無生無顯，一一廣說亦如是。又如是清淨，
J32nB271_p0062b22║不生欲界，不生色界，不生無色界，三界自性不可
J32nB271_p0062b23║得故，又如是清淨，本性無知，以一切法本性鈍故，
J32nB271_p0062b24║又色等性無知，即是清淨，畢竟淨故，自相空故，又
J32nB271_p0062b25║般若於一切智智無益無損，畢竟淨故，法界常住
J32nB271_p0062b26║故，清淨般若於一切法無所執受，畢竟淨故，法界
J32nB271_p0062b27║不動故，又我清淨故，色等一切法清淨，畢竟淨故，
J32nB271_p0062c01║我無所有故，色等一切法無所有。是畢竟淨，又我
J32nB271_p0062c02║無邊故，色等無邊，以畢竟空無際空故，是畢竟淨。
J32nB271_p0062c03║菩薩修行般若，不住此岸，彼岸，中流，即畢竟淨，以
J32nB271_p0062c04║三世法性平等故，成道相智。著不著相品第三
J32nB271_p0062c05║十六。善現白佛：菩薩若無善巧方便，於此般若起
J32nB271_p0062c06║般若想，以有所得為方便故，棄捨遠離甚深般若。
J32nB271_p0062c07║佛言：如是！彼等著名著相，是故於此棄捨遠離，謂
J32nB271_p0062c08║於此般若，取名取相，耽著般若，或恃此般若而生
J32nB271_p0062c09║憍慢，不能證得實相般若。若有善巧方便，以無所
J32nB271_p0062c10║得為方便，於此般若，不取名相，不起耽著，不生憍
J32nB271_p0062c11║慢，便能證得實相般若。舍利子問：云何為著及不
J32nB271_p0062c12║著相？善現答言：若無方便善巧，於色等謂空，起空
J32nB271_p0062c13║想著。又或於色等謂色等，起色等想著。又從初發
J32nB271_p0062c14║心，於六度二十空等，起行想著，名為著相。若有方
J32nB271_p0062c15║便善巧，於色等不起空不空想，乃至不作是念，我
J32nB271_p0062c16║能行施，惠彼受者，此所施物及惠施性等，以無所
J32nB271_p0062c17║得為方便，無一切分別妄想執著。由善通達內空，
J32nB271_p0062c18║乃至無性自性空故，是名無執著相。帝釋問：云何
J32nB271_p0062c19║著相？善現答言：起六度二十空等想著，乃至起於
J32nB271_p0062c20║佛所種諸善根想著，起和合迴向無上菩提想著，
J32nB271_p0062c21║是名修行般若時所有著相，由著想故，不能修行
J32nB271_p0062c22║無著般若迴向無上菩提。何以故？非色等本性可
J32nB271_p0062c23║能迴向故。復次應以如實相意，示現教導勸勵讚
J32nB271_p0062c24║喜有情，謂行六度二十空等，不應分別我能惠捨，
J32nB271_p0062c25║乃至我能住內空等。若能如是於自無損，亦不損
J32nB271_p0062c26║他，便能遠離一切想著。佛讚印之。更說微細著相，
J32nB271_p0062c27║謂於佛及弟子有情善法，不應取相而憶念故，諸
J32nB271_p0063a01║取相者，皆虛妄故，如是般若，最為甚深，以一切法
J32nB271_p0063a02║本性離故，皆應禮敬，功德多故，然無造無作，無能
J32nB271_p0063a03║覺者，以一切法，一性非二，諸法一性，即是無性，諸
J32nB271_p0063a04║法無性，即是一性。若如實知諸所有法一性無性，
J32nB271_p0063a05║無造無作，則能遠離一切執著。如是般若，難可覺
J32nB271_p0063a06║了，無能見聞覺知者，離證相故，不可思議，不可以
J32nB271_p0063a07║心知，離心相故，不可以色等知，離色等相故，無所
J32nB271_p0063a08║造作，色等不可得故，作者不可得，若不行色等，不
J32nB271_p0063a09║行色等若常若無常，乃至若淨若不淨，是行般若。
J32nB271_p0063a10║何以故？色性等尚無所有，況有色等若常若無常
J32nB271_p0063a11║等。復次不行色等圓滿及不圓滿，是行般若。何以
J32nB271_p0063a12║故？若色等圓滿及不圓滿，俱不名色等，亦不如是
J32nB271_p0063a13║行，是行般若。復次不行色等著不著相，是行般若，
J32nB271_p0063a14║如是行般若時，於色等不起著不著想，如是般若
J32nB271_p0063a15║甚深法性，若說不說，俱無增減，如彼虛空，亦如幻
J32nB271_p0063a16║士，若讚若毀，不增不減。善現白言：菩薩修行般若，
J32nB271_p0063a17║甚為難事，謂若修不修，無增無減，亦無向背，而勤
J32nB271_p0063a18║修學如是般若，乃至菩提，曾無退轉，何以故？如修
J32nB271_p0063a19║虛空，都無所有，如虛空中，無色等可施設，所修般
J32nB271_p0063a20║若，亦復如是。是菩薩能擐大功德鎧，我等皆應敬
J32nB271_p0063a21║禮。會中有一苾芻心念領解。佛讚印之。帝釋問善
J32nB271_p0063a22║現言：菩薩當如何學？善現答言：當如虛空學。帝釋
J32nB271_p0063a23║白佛：若人受持般若，我當云何守護？善現謂言：汝
J32nB271_p0063a24║見有法可守護不？帝釋言：不也。善現言：若人住如
J32nB271_p0063a25║所說甚深般若，即為守護，一切求便欲害，終不能
J32nB271_p0063a26║得。若欲守護，無異欲護虛空。帝釋問言：云何菩薩
J32nB271_p0063a27║修行般若，雖知諸法如幻，夢，響，像，陽燄，光影，變化
J32nB271_p0063b01║事，尋香城，而不執是幻等，亦不執由幻等，亦不執
J32nB271_p0063b02║屬幻等，亦不執依幻等。善現答言：若菩薩不執是
J32nB271_p0063b03║色等，由色等，屬色等，依色等，是菩薩雖知諸法如
J32nB271_p0063b04║幻等，而不執是幻等，乃至依幻等。說般若相品
J32nB271_p0063b05║第三十七。諸天由佛神力，於十方面，各見千佛宣
J32nB271_p0063b06║說般若，請說上首，皆名善現。問難上首，皆名帝釋。
J32nB271_p0063b07║佛告善現，彌勒等當來諸佛，亦於此處宣說般若，
J32nB271_p0063b08║善現白佛：彌勒得菩提時，以何諸行相狀宣說。佛
J32nB271_p0063b09║言：當以色等非常非無常，非樂非苦，非我非無我，
J32nB271_p0063b10║非淨非不淨，非寂靜非不寂靜，非遠離非不遠離，
J32nB271_p0063b11║非縛非解，非有非空，非過去非未來非現在，宣說
J32nB271_p0063b12║如是甚深般若。善現復問：彌勒得菩提時，證何等
J32nB271_p0063b13║法，復說何法？佛言：證色等畢竟淨法，說色等畢竟
J32nB271_p0063b14║淨法。善現復問：如是般若，云何清淨？佛言：色等清
J32nB271_p0063b15║淨故，無生無滅無染無淨故。復次色等無染汙故，
J32nB271_p0063b16║不可取故，復次色等唯假說故，如依虛空，二事響
J32nB271_p0063b17║現，色等亦復如是。復次色等不可說故，無可說事
J32nB271_p0063b18║故。復次色等不可得故，無可得事故。復次色等不
J32nB271_p0063b19║生不滅不染不淨故，畢竟空故。善現白佛：於六齋
J32nB271_p0063b20║日，讀說般若，諸天來聽，獲勝功德。佛言：如是般若，
J32nB271_p0063b21║名大寶藏。爾時諸天散華，慶慰唱言，今見第二轉
J32nB271_p0063b22║妙法輪。佛告善現，如是法輪，非第一轉，非第二轉，
J32nB271_p0063b23║於一切法不為轉故，不為還故，出現於世，以無性
J32nB271_p0063b24║自性空故。波羅密多品第三十八。善現與佛酬
J32nB271_p0063b25║唱廣歎。難聞功德品第三十九。帝釋心念難聞。
J32nB271_p0063b26║舍利子向佛分別信解不信解，由於夙因。帝釋自
J32nB271_p0063b27║言敬禮般若，即為敬禮一切智智。佛言：一切智智，
J32nB271_p0063c01║皆從般若而得生故，菩薩應學般若。帝釋問佛，菩
J32nB271_p0063c02║薩修行般若，云何住色等，云何習色等。佛言：若於
J32nB271_p0063c03║色等不住不習，是為住習色等，以所住習色等不
J32nB271_p0063c04║可得故。復次若於色等非住非不住，非習非不習，
J32nB271_p0063c05║是為住習色等，以觀色等前後中際不可得故。舍
J32nB271_p0063c06║利子言：般若最為甚深。佛言：色等真如甚深故。舍
J32nB271_p0063c07║利子言：般若難可測量。佛言：色等真如難測量故。
J32nB271_p0063c08║舍利子言：般若最為無量。佛言：色等真如無量故。
J32nB271_p0063c09║舍利子言：云何菩薩行般若。佛言：不行色等甚深
J32nB271_p0063c10║性，是行般若，以色等甚深性，則非色等故，不行色
J32nB271_p0063c11║等難測量性，不行色等無量性，一一廣說亦如是。
J32nB271_p0063c12║舍利子言：如是般若，不應在新學前說，忽彼聞此，
J32nB271_p0063c13║不能信解，但應在不退轉菩薩前說，帝釋問：頗有
J32nB271_p0063c14║未受記菩薩，聞說不驚恐怖者不。舍利子言：有。是
J32nB271_p0063c15║菩薩不久當受大菩提記。舍利子向佛說王都前
J32nB271_p0063c16║相譬，見海近相譬，樹枝滋潤譬，懷孕身重譬。佛讚
J32nB271_p0063c17║印之。善現歎佛甚奇希有。善能付囑菩薩，攝受菩
J32nB271_p0063c18║薩，佛為說菩薩四攝。善現又問：云何修行般若，速
J32nB271_p0063c19║得圓滿。佛言：不見色等若增若減，又不見是法非
J32nB271_p0063c20║法，有漏無漏，有為無為，過去未來現在，善不善無
J32nB271_p0063c21║記，欲色無色，乃至不見六度二十空等，是菩薩修
J32nB271_p0063c22║行般若，速得圓滿。以一切法無性相故，無作用故，
J32nB271_p0063c23║不可轉故，虛妄誑詐，性不堅實，不自在故，無覺受
J32nB271_p0063c24║故，離我有情，廣說乃至知見者故。善現白佛：如來
J32nB271_p0063c25║所說不可思議。佛言：如是色等不可思議故，若菩
J32nB271_p0063c26║薩於色等不起不思議想，修行般若，速得圓滿，若
J32nB271_p0063c27║菩薩不思惟分別色等，色等相，色等性，以色等不
J32nB271_p0064a01║可思議故，齊此應知已久修六度，久種善根，供養
J32nB271_p0064a02║多佛，事多善友。又色等甚深故，般若極為甚深，如
J32nB271_p0064a03║是般若，是大寶聚，能與有情一切功德寶故，又色
J32nB271_p0064a04║等清淨故，般若是清淨聚，乃至應疾書寫等，以佛
J32nB271_p0064a05║神力，令彼惡魔，不能留難。佛滅度後，東南方漸當
J32nB271_p0064a06║興盛，乃至後五百歲，於東北方當廣流布。魔事
J32nB271_p0064a07║品第四十。佛為善現具說修諸行時留難魔事。
J32nB271_p0064a08║佛母品第四十一。佛言：善現，如母得病，子求醫療，
J32nB271_p0064a09║佛眼觀視護念甚深般若，亦復如是。般若能示世
J32nB271_p0064a10║間諸法實相，如來皆依般若，普能證知有情心行
J32nB271_p0064a11║差別，乃至依於般若，證一切法真如，究竟得無上
J32nB271_p0064a12║覺，故說般若能生諸佛，是諸佛母。雖能生諸佛，能
J32nB271_p0064a13║示世間相，而無所生，亦無所示，不見色等故，名示
J32nB271_p0064a14║色等相，由不緣色等而生於識，是為不見色等故，
J32nB271_p0064a15║名示色等相。復次般若能為諸佛顯色等世間空，
J32nB271_p0064a16║能示諸佛色等世間空相，能示諸佛色等世間不
J32nB271_p0064a17║可思議相，遠離相，寂靜相，畢竟空相，無性空相，自
J32nB271_p0064a18║性空相，無性自性空相，純空相，純無相，無願相，由
J32nB271_p0064a19║是能示諸佛世間實相，名諸佛母。謂令不起此世
J32nB271_p0064a20║間想，他世間想，以實無法可起此世他世想故。
J32nB271_p0064a21║不思議等品第四十二。善現白佛：甚深般若，為大
J32nB271_p0064a22║事故而現於世，為不可思議事，為不可稱量事，為
J32nB271_p0064a23║無數量事，為無等等事，而現於世。佛言：如是，如是。
J32nB271_p0064a24║善現復言：為但佛性，如來性，自然法性，一切智智
J32nB271_p0064a25║性，不可思議，不可稱量，無數量，無等等，為更有餘
J32nB271_p0064a26║法耶。佛言：色等亦不可思議，乃至無等等。復次色
J32nB271_p0064a27║等不可施設，不可思議，乃至無等等性。善現白佛：
J32nB271_p0064b01║何因緣故？佛言：色等不可施設，思議，稱量，數量，平
J32nB271_p0064b02║等不平等性故。善現又問：何因緣故？佛言：色等自
J32nB271_p0064b03║性不可思議，不可稱量，無數量，無等等，無自性故，
J32nB271_p0064b04║於意云何？色等不可思議，乃至無等等無自性中
J32nB271_p0064b05║色等可得不？善現言：不也！佛言：如是。由此一切法
J32nB271_p0064b06║皆不可思議，乃至無等等，以一切法皆不可思議，
J32nB271_p0064b07║乃至無等等故，一切如來所有佛法，如來法，自然
J32nB271_p0064b08║法，一切智智法，亦不可思議。乃至無等等，思議滅
J32nB271_p0064b09║故，稱量滅故，數量滅故，等等滅故，但有增語，如虛
J32nB271_p0064b10║空故，於是四眾得益，菩薩得記。辦事品第四十
J32nB271_p0064b11║三。佛答善現，般若能辦六度二十空等，如王以諸
J32nB271_p0064b12║國事，付囑大臣，如來亦爾。以三乘法，付囑般若，般
J32nB271_p0064b13║若不取著色等，出現世間，能成辦事。善現白言：云
J32nB271_p0064b14║何般若出現世間，不取著色等。佛言：汝頗見色等
J32nB271_p0064b15║可取可著不，頗見有法能取能著不，頗見由是法
J32nB271_p0064b16║有取有著不？善現一一答言：不也！佛言：善哉，如是。
J32nB271_p0064b17║是故菩薩亦不應取著色等，諸天子白佛：假使大
J32nB271_p0064b18║千有情，皆成四果獨覺，不如有人。一日於此甚深
J32nB271_p0064b19║般若所成就忍，勝彼智斷無量無邊，以諸四果獨
J32nB271_p0064b20║覺所有智斷，皆是菩薩忍少分故。佛言：如是。眾
J32nB271_p0064b21║喻品第四十四。善現問言：若菩薩信解般若，復能
J32nB271_p0064b22║修習，從何處沒，來生此間。佛言：從人趣來，亦有從
J32nB271_p0064b23║他方佛處來，亦有從睹史多天來，若於先世，雖得
J32nB271_p0064b24║聞般若等，而不請問甚深義趣，今聞說是般若，其
J32nB271_p0064b25║心迷悶，猶豫怯弱，或生異解。若於先世，雖曾請問
J32nB271_p0064b26║甚深義趣，而不能經一日二日三四五日，隨順修
J32nB271_p0064b27║行。今聞說是般若，設經一日乃至五日，其心堅固，
J32nB271_p0064c01║若離所聞，尋便退失。復次若不以般若等攝他有
J32nB271_p0064c02║情，若不隨順修行深般若等，或墮聲聞及獨覺地，
J32nB271_p0064c03║如海船破，不取木器屍等以為依附。如度曠野，不
J32nB271_p0064c04║攝受資糧器具。如執坏瓶，如船未具裝治。如老病
J32nB271_p0064c05║無人扶，若能攝受般若，方便善巧者，反是。善現白
J32nB271_p0064c06║佛：云何不攝受般若，亦不攝受方便善巧，退墮聲
J32nB271_p0064c07║聞及獨覺地？佛言：從初發心，住我我所執，修行施
J32nB271_p0064c08║等，所以者何，施等波羅密中，無如是分別，何以故？
J32nB271_p0064c09║遠離此彼岸，是施等波羅蜜多相故，此人不知此
J32nB271_p0064c10║彼岸相故，不能攝受施等一切善法，由是或墮二
J32nB271_p0064c11║地，不證無上菩提。又修施等時，執為我所而生憍
J32nB271_p0064c12║慢，由不攝受甚深般若，亦不攝受方便善巧，退墮
J32nB271_p0064c13║二地，若從初發心，離我我所執，修行施等，了知此
J32nB271_p0064c14║岸彼岸相故，便能攝受施等一切善法，不墮二地，
J32nB271_p0064c15║疾證菩提。真善友品第四十五。佛答善現，初業
J32nB271_p0064c16║菩薩，應先親近真善知識，謂說修施等時，普施有
J32nB271_p0064c17║情，同共迴向無上菩提，不應以色等而取無上菩
J32nB271_p0064c18║提，若不取色等，便得無上菩提，勿於色等而生貪
J32nB271_p0064c19║愛，以色等非可貪愛，一切法自性空故。善現白佛：
J32nB271_p0064c20║菩薩能為難事，於一切法自性空中，希求菩提，欲
J32nB271_p0064c21║證菩提，佛言：如是。雖知一切法如幻，夢，響，像，影，燄，
J32nB271_p0064c22║化，尋香城，自性皆空。而為世間得義利故，得利益
J32nB271_p0064c23║故，得安樂故，欲救拔故，作歸依故，作舍宅故，作究
J32nB271_p0064c24║竟道故，作洲渚故，作光明故，作燄炬故，作導師故，
J32nB271_p0064c25║作將帥故，作所趣故，發趣菩提。善現白佛：云何為
J32nB271_p0064c26║世間得義利，乃至作所趣？佛一一詳答。是中作舍
J32nB271_p0064c27║宅者，說一切法皆不和合。色等不和合，即色等不
J32nB271_p0065a01║相屬，不相屬即無生，無生即無滅，無滅即不和合。
J32nB271_p0065a02║作究竟道者，色等究竟，即非色等，如此諸法究竟
J32nB271_p0065a03║相，一切法相亦如是。善現白佛：若一切法相如究
J32nB271_p0065a04║竟相者，云何菩薩於一切法應現等覺。佛言：如是
J32nB271_p0065a05║色等究竟中，無如是分別，謂此是色等，是為菩薩
J32nB271_p0065a06║難事，謂雖觀一切法皆寂滅相，而心不沈沒，作是
J32nB271_p0065a07║念言，我於是法現等覺已，證得菩提，為諸有情宣
J32nB271_p0065a08║示寂滅微妙之法，作洲渚者，色等前後際斷，即是
J32nB271_p0065a09║寂滅微妙如實。作將帥者，開示色等無生無滅，無
J32nB271_p0065a10║染無淨。作所趣者，開示色等以虛空為所趣，開示
J32nB271_p0065a11║色等非趣非不趣，以色等性空，空中無趣無不趣
J32nB271_p0065a12║故，所以者何？一切法皆以空為趣，彼於是趣不可
J32nB271_p0065a13║超越，以空中趣非趣不可得故，無相為趣，無願為
J32nB271_p0065a14║趣，無起無作為趣，乃至尋香城為趣，無量無邊等
J32nB271_p0065a15║為趣，我有情等為趣，常樂我淨為趣，無常苦，無我，
J32nB271_p0065a16║不淨，為趣，貪事，瞋事，癡事，見所作事，真如等，色等，
J32nB271_p0065a17║為趣，一一廣說亦如是。趣智品第四十六。善現
J32nB271_p0065a18║白佛：誰於甚深般若，能生信解。佛言：久發意，供多
J32nB271_p0065a19║佛，善根熟，善友攝，乃能信解。善現復問：生信解者，
J32nB271_p0065a20║何性，何相，何狀，何貌？佛言：調伏貪瞋癡性為性，遠
J32nB271_p0065a21║離貪瞋癡相狀貌為相狀貌，又調伏貪無貪瞋無
J32nB271_p0065a22║瞋癡無癡性為性，遠離貪無貪等相狀貌為相狀
J32nB271_p0065a23║貌。又問：信解般若，當何所趣。佛言：當趣一切智智，
J32nB271_p0065a24║能與一切有情為所歸趣。又問：菩薩能為難事，擐
J32nB271_p0065a25║堅固甲，度脫有情，令證涅槃，而都不見有情施設。
J32nB271_p0065a26║佛言：如是，復次菩薩所擐甲冑，不屬色等。以色等
J32nB271_p0065a27║畢竟無所有，非菩薩非甲冑故。善現白佛：是菩薩
J32nB271_p0065b01║無容當墮二地，所以者何？菩薩非為度脫少分有
J32nB271_p0065b02║情，非為求少分智故，普為救拔一切有情，但為求
J32nB271_p0065b03║得一切智智，而擐甲冑。佛言：如是。善現白佛：般若
J32nB271_p0065b04║甚深，無能修者，無所修法，亦無修處，亦無由此而
J32nB271_p0065b05║得修習，所以者何？非此甚深義中，而有少分實法
J32nB271_p0065b06║可得，若修虛空，是修般若，若修一切法，是修般若，
J32nB271_p0065b07║若修不實法，若修無所有，若修無攝受，若修除遣，
J32nB271_p0065b08║是修般若。所謂修除遣色等，佛印述之。復次於般
J32nB271_p0065b09║若等不生執著，驗知是不退菩薩，諸不退轉菩薩，
J32nB271_p0065b10║不觀他語，及他教敕，以為真要。非但信他而有所
J32nB271_p0065b11║作，不為貪瞋癡慢餘雜染心之所牽引，相續隨順
J32nB271_p0065b12║趣向臨入一切智智。善現白佛：是菩薩行色等不。
J32nB271_p0065b13║佛言：不行色等，是菩薩隨順趣向臨入一切智智，
J32nB271_p0065b14║無能作，無能壞，無所從來，無所去處，亦無所住，無
J32nB271_p0065b15║方無域，無數無量，無往無來，亦無能證。不可以色
J32nB271_p0065b16║等證，何以故？色等即是一切智智。所以者何？若色
J32nB271_p0065b17║等真如，若一切智智真如，若一切法真如，皆一真
J32nB271_p0065b18║如，無二無別。真如品第四十七。諸天散華禮讚。
J32nB271_p0065b19║言一切佛般若經中，皆作是說，色等即是一切智
J32nB271_p0065b20║智，一切智智即是色等，若色等真如，若一切智智
J32nB271_p0065b21║真如，若一切法真如，皆一真如，無二無別，亦無窮
J32nB271_p0065b22║盡。佛印述云：我觀此義，心恒趣寂，不樂說法，謂深
J32nB271_p0065b23║般若，即佛所證無上菩提。無能證，非所證，無證處，
J32nB271_p0065b24║無證時，此法深妙，不二現行，非諸世間所能比度，
J32nB271_p0065b25║虛空等甚深故，此法甚深，我等甚深故，色等甚深
J32nB271_p0065b26║故，此法甚深。諸天白佛：此深妙法，不為攝取色等
J32nB271_p0065b27║故說，不為棄捨色等故說，世間有情，多行攝取行，
J32nB271_p0065c01║起我我所執，謂色是我是我所，乃至一切相智是
J32nB271_p0065c02║我是我所。佛印述云：若菩薩為攝取色等故行，為
J32nB271_p0065c03║棄捨色等故行，不能修六度等，不能證二十空等，
J32nB271_p0065c04║一一廣說。善現白佛：此深妙法，隨順般若，乃至三
J32nB271_p0065c05║智等一切法，於色等都無有礙，以無礙為相，虛空
J32nB271_p0065c06║等平等性故，色等無生無滅故，色等足跡不可得
J32nB271_p0065c07║故。諸天白佛：善現隨如來生，佛真弟子。善現謂諸
J32nB271_p0065c08║天言：一切法真如平等故，如來真如平等，如來真
J32nB271_p0065c09║如平等故，一切法真如平等，同一真如平等，無二
J32nB271_p0065c10║無別。善現於此真如，能深信解，故說善現隨如來
J32nB271_p0065c11║生。說是真如相時，大千震動，天散香華。善現復言：
J32nB271_p0065c12║善現不由色等故，隨如來生，不由色等真如故，隨
J32nB271_p0065c13║如來生，不離色等故，隨如來生，不離色等真如故，
J32nB271_p0065c14║隨如來生，是一切法，都無所有諸隨生者，若所隨
J32nB271_p0065c15║生，由此隨生，及隨生處，皆不可得。舍利子白佛：此
J32nB271_p0065c16║中色等不可得，色等真如亦不可得。何以故？色等
J32nB271_p0065c17║尚不可得，況有色等真如可得。佛印述之：六萬菩
J32nB271_p0065c18║薩，成阿羅漢。佛言：此諸菩薩，雖有菩薩道空無相
J32nB271_p0065c19║無願解脫門，而遠離般若，及方便善巧力故，於實
J32nB271_p0065c20║際作證，取聲聞果。舍利子問：何因緣故，有菩薩修
J32nB271_p0065c21║三脫門，不攝受般若，無方便善巧力，便證實際，取
J32nB271_p0065c22║二乘果。有菩薩修三脫門，攝受般若，有方便善巧
J32nB271_p0065c23║力，不證實際，趣無上覺。佛言：若遠離一切智智心
J32nB271_p0065c24║修三脫門，是不攝受般若，無方便善巧力。若不離
J32nB271_p0065c25║一切智智心修三脫門，是攝受般若，有方便善巧
J32nB271_p0065c26║力。次說大鳥無翅喻。以喻菩薩依聲執相，若不取
J32nB271_p0065c27║相，直趣無上菩提。以離相心，修行施等，安住二十
J32nB271_p0066a01║空等。舍利子言：是菩薩從初發心，乃至究竟，都不
J32nB271_p0066a02║見有少法可得。謂若能證，若所證，若證處，若證時，
J32nB271_p0066a03║若由此證，都不可得。若色等乃至一切相智都不
J32nB271_p0066a04║可得，有人遠離般若方便善巧而求菩提，當知彼
J32nB271_p0066a05║於所求，或得不得，於所修行六度等，於所安住二
J32nB271_p0066a06║十空等，皆取相故，若欲證無上菩提，決定不應遠
J32nB271_p0066a07║離般若方便善巧，用無所得為方便，以無相俱行
J32nB271_p0066a08║心，應修六度等，應住二十空等。諸天白佛：無上菩
J32nB271_p0066a09║提，極難信解，甚難證得，所以者何？菩薩於一切法
J32nB271_p0066a10║自相共相，皆應證知，方得無上菩提，而所知法相，
J32nB271_p0066a11║都無所有，皆不可得。佛言：我亦現覺一切法相，證
J32nB271_p0066a12║得無上菩提，而都不得勝義法相，可說名為此是
J32nB271_p0066a13║能證，此是所證，此是證處，此是證時，及可說為由
J32nB271_p0066a14║此而證。以一切法畢竟淨故，有為無為畢竟空故。
J32nB271_p0066a15║善現白佛：如我思惟佛所說義，無上菩提，極易信
J32nB271_p0066a16║解，甚易證得。若能信解無法能證，無法所證，無有
J32nB271_p0066a17║證處，無有證時，亦無由此而有所證。則能信解無
J32nB271_p0066a18║上菩提，若有證知無法能證等，則能證得無上菩
J32nB271_p0066a19║提。以一切法畢竟皆空，若增若減，都不可得，不應
J32nB271_p0066a20║於中謂難信解，及難證得。所以者何？色等，色等自
J32nB271_p0066a21║性空，若於如是自性空，深生信解，無倒證知，便得
J32nB271_p0066a22║無上菩提。舍利子言：由是因緣，無上菩提極難信
J32nB271_p0066a23║解證得，譬如虛空，不作是念，我當信解，速證菩提，
J32nB271_p0066a24║菩薩亦應如是，要信解一切法與虛空等，及能證
J32nB271_p0066a25║知，乃得無上菩提。若信解一切法皆與虛空等，便
J32nB271_p0066a26║於菩提易生信解易證得者，則不應有恒沙菩薩
J32nB271_p0066a27║擐大功德鎧而有退屈。善現問言：色等與菩提有
J32nB271_p0066b01║退屈不，離色等，有法於菩提有退屈不，色等真如
J32nB271_p0066b02║於菩提有退屈不，離色等真如，有法於菩提有退
J32nB271_p0066b03║屈不？舍利子一一答言：不也！善現語言：若一切法，
J32nB271_p0066b04║諦故住故，都無所有，皆不可得，說何等法，可於菩
J32nB271_p0066b05║提而有退屈。舍利子言：若爾。何故佛說三種住菩
J32nB271_p0066b06║薩乘有情，但應說一，又應無三乘，但有一乘。滿慈
J32nB271_p0066b07║子語舍利子，應問許有一菩薩乘不？然後可難應
J32nB271_p0066b08║無三乘建立差別。舍利子以問善現。善現語言：一
J32nB271_p0066b09║切法真如中，為有三種住菩薩乘有情差別相不，
J32nB271_p0066b10║為有三乘菩薩異不，為實有一定無退屈菩薩乘
J32nB271_p0066b11║不，為實有一正等覺乘不，有一有二有三相不，為
J32nB271_p0066b12║有一法或一菩薩而可得不？舍利子一一答言：不
J32nB271_p0066b13║也！善現語言：若一切法，諦故住故，都無所有，皆不
J32nB271_p0066b14║可得，云何作是念言，如是菩薩，於無上菩提，定有
J32nB271_p0066b15║退屈，定無退屈，及不決定，乃至如是為三，如是為
J32nB271_p0066b16║一，若菩薩聞說如是諸法真如不可得相，其心不
J32nB271_p0066b17║驚恐怖疑悔退沒，疾得無上菩提。佛讚印之。
J32nB271_p0066b18║閱藏知津卷第十八
J32nB271_p0066b19║　　　（信士王新岸助銀二兩
J32nB271_p0066b20║　　　比丘語幻　明善各銀一兩）