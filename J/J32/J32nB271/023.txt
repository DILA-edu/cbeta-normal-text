J32nB271_p0088c01║閱藏知津卷第二十三
J32nB271_p0088c02║北天目沙門釋智旭彙輯
J32nB271_p0088c03║大乘經藏　般若部第三之八
J32nB271_p0088c04║大般若經之餘七第三分。緣起品第一。佛住鷲峰，與五億苾芻等俱，
J32nB271_p0088c05║餘並同初二分，而九方文略。舍利子品第二。與
J32nB271_p0088c06║初分學現品，至現舌相品同，而文較第二分又稍
J32nB271_p0088c07║略。善現品第三。與初分教誡教授品，至淨道品
J32nB271_p0088c08║同。天帝品第四，與初分天帝品，至歎眾德品同。
J32nB271_p0088c09║現窣堵波品第五。與初分攝受品同。稱揚功
J32nB271_p0088c10║德品第六。佛設利羅品第七。福聚品第八。
J32nB271_p0088c11║隨喜迴向品第九。地獄品第十。歎淨品第十
J32nB271_p0088c12║一。讚德品第十二。陀羅尼品第十三。魔事
J32nB271_p0088c13║品第十四。現世間品第十五。與初分佛母品同。
J32nB271_p0088c14║不思議等品第十六。譬喻品第十七。與初分
J32nB271_p0088c15║辦事品等同。善友品第十八。真如品第十九。
J32nB271_p0088c16║不退相品第二十。空相品第二十一。殑伽
J32nB271_p0088c17║天品第二十二。巧便品第二十三。學時品第
J32nB271_p0088c18║二十四。見不動品第二十五。即初分願喻品等。
J32nB271_p0088c19║方便善巧品第二十六。即初分無盡品等。慧
J32nB271_p0088c20║到彼岸品第二十七。妙相品第二十八。施等
J32nB271_p0088c21║品第二十九。佛國品第三十。宣化品第三十
J32nB271_p0088c22║一。（共五十九卷，與第二分，開合不同，亦無常啼法涌二品。）
J32nB271_p0088c23║第四分。妙行品第一。即善現教誡品等。帝釋品
J32nB271_p0088c24║第二。供養窣堵波品第三。稱揚功德品第四。
J32nB271_p0088c25║福門品第五。隨喜迴向品第六。地獄品第
J32nB271_p0088c26║七。清淨品第八。讚歎品第九。總持品第十。
J32nB271_p0088c27║魔事品第十一。現世間品第十二。不思議
J32nB271_p0089a01║等品第十三。譬喻品第十四。天讚品第十五。
J32nB271_p0089a02║真如品第十六。不退相品第十七。空相品
J32nB271_p0089a03║第十八。深功德品第十九。談夢覺義。較前三分
J32nB271_p0089a04║更明暢。殑伽天品第二十。覺魔事品第二十
J32nB271_p0089a05║一。善友品第二十二。天主品第二十三。無
J32nB271_p0089a06║雜無異品第二十四。迅速品第二十五。幻喻
J32nB271_p0089a07║品第二十六。堅固品第二十七。散華品第二
J32nB271_p0089a08║十八。隨順品第二十九。（共一十八卷，隨順品中文，與初二三分不同。）
J32nB271_p0089a09║第五分。善現品第一。天帝品第二。窣堵波品
J32nB271_p0089a10║第三。神咒品第四。設利羅品第五。經典品
J32nB271_p0089a11║第六。迴向品第七。地獄品第八。清淨品第
J32nB271_p0089a12║九。不思議品第十。魔事品第十一。真如品
J32nB271_p0089a13║第十二。甚深品第十三。船等喻品第十四。
J32nB271_p0089a14║如來品第十五。不退品第十六。貪行品第十
J32nB271_p0089a15║七。姊妹品第十八。夢行品第十九。勝意樂
J32nB271_p0089a16║品第二十。修學品第二十一。根栽品第二十
J32nB271_p0089a17║二。付囑品第二十三。見不動佛品第二十四。
J32nB271_p0089a18║（共十卷，較第四分更略。）
J32nB271_p0089a19║第六分。緣起品第一。佛住鷲峰，與四萬二千苾芻，
J32nB271_p0089a20║七萬二千菩薩，及天龍鬼神眾俱，面門出光，照無
J32nB271_p0089a21║邊界，還歸面門。東方普光佛所，離障菩薩。南方日
J32nB271_p0089a22║光佛所，日藏菩薩。西方功德光明佛所，功德藏菩
J32nB271_p0089a23║薩。北方自在王佛所，廣聞菩薩。東南方甘露王佛
J32nB271_p0089a24║所，不退轉菩薩。西南方智炬佛所，大慧菩薩。西北
J32nB271_p0089a25║方妙音王佛所，功德聚菩薩。東北方智上佛所，常
J32nB271_p0089a26║喜菩薩。上方金剛相佛所，寶幢菩薩。下方金剛寶
J32nB271_p0089a27║莊嚴王佛所，寶信菩薩。皆來集會。通達品第二。
J32nB271_p0089b01║最勝天王請問：「云何菩薩修學一法，能通達一切
J32nB271_p0089b02║法？」佛答以修學般若，能通達十波羅密。顯相品
J32nB271_p0089b03║第三。佛答最勝，如地水火風空等相，甚深般若，亦
J32nB271_p0089b04║復如是。法界品第四。佛答最勝，菩薩學深般若。
J32nB271_p0089b05║有妙慧故，通達法界，即是不虛妄性，不變異性，諸
J32nB271_p0089b06║法真如，但可智知，非言能說。於是大千變動，菩薩
J32nB271_p0089b07║脫衣敷座，諸天散華奏樂，龍澍香雨，十方佛放眉
J32nB271_p0089b08║光，遍照此土，還歸佛頂，眾會獲益。最勝復問：「甚深
J32nB271_p0089b09║般若，既絕語言，離諸文字，云何菩薩為諸有情說
J32nB271_p0089b10║法，隨順甚深法相，不違世俗？」佛言：「具大方便善巧
J32nB271_p0089b11║力故，謂大慈悲喜捨。」又問：「云何為度有情，示現諸
J32nB271_p0089b12║相？」佛言：「相不可得，但由方便善巧威力，示現入胎，
J32nB271_p0089b13║乃至涅槃種種化相。」念住品第五。佛答最勝，菩
J32nB271_p0089b14║薩行深般若，心正無亂，善修身受心法念住，及說
J32nB271_p0089b15║如來功德大威神相。法性品第六。佛答最勝，如
J32nB271_p0089b16║來法性不可思議，如無價珠，墮在淤泥，不為所染，
J32nB271_p0089b17║依此法性修習善根，具足方便大悲願力，不捨有
J32nB271_p0089b18║情，遠離一切虛妄分別，心得清淨，深如大海，一一
J32nB271_p0089b19║行中，具眾行故，生淨佛土，不為胎汙。於是舊住天
J32nB271_p0089b20║神，空中讚歎，并為光德天子現淨土相。平等品
J32nB271_p0089b21║第七。佛答最勝法性平等之義，并為授記。現相
J32nB271_p0089b22║品第八。舍利子問先現苦行等事，最勝答之。無
J32nB271_p0089b23║所得品第九。善思菩薩問最勝得受記耶？答言：「我
J32nB271_p0089b24║雖受記，而猶夢等。」乃至重重問答，令眾獲益，最勝
J32nB271_p0089b25║問佛：云何未發心者，即能發心，皆悉成就，得不退
J32nB271_p0089b26║轉？佛言：「以純淨意，發菩提心，親近賢聖，樂聞正法。
J32nB271_p0089b27║遠離慳嫉，正信業果，設為身命，終不作惡。」乃至佛
J32nB271_p0089c01║為破四見故，說無常、苦、無我、涅槃、寂靜四法。次說
J32nB271_p0089c02║神咒。證勸品第十。佛為最勝說過去功德寶王
J32nB271_p0089c03║佛時，治世輪王，問深正法，成然燈佛，彼時千子，即
J32nB271_p0089c04║是賢劫千佛。最勝又問：云何修行，速成大道？佛言：
J32nB271_p0089c05║一切善法，無不修滿。又問：現何色像？佛言：如鏡隨
J32nB271_p0089c06║現。又般若猶如虛空，無有一法可為譬喻。顯功
J32nB271_p0089c07║德品第十一。佛答曼殊室利，過去多聞佛時，精進
J32nB271_p0089c08║力菩薩，即今最勝天王。又答云何護持正法，云何
J32nB271_p0089c09║能調伏心等問。現化品第十二。最勝答善思問。
J32nB271_p0089c10║佛所化身，更能化作無量化佛，往昔願力清淨故。
J32nB271_p0089c11║及答護正法問，又有賢德天子，相與問答。陀羅
J32nB271_p0089c12║尼品第十三。曼殊室利及寂靜慧菩薩，共說眾法
J32nB271_p0089c13║不入陀羅尼功德，大千振動，天雨妙華。佛說過去
J32nB271_p0089c14║寶月佛時，寶功德菩薩，有大辯才，即今寂靜慧是。
J32nB271_p0089c15║勸誡品第十四。佛答曼殊室利，具明信受福聚，
J32nB271_p0089c16║毀謗罪過。二行品第十五。佛為曼殊室利說化
J32nB271_p0089c17║他自行二種般若，及說五事不可思議，三十二相，
J32nB271_p0089c18║八十隨好。讚歎品第十六。曼殊室利、妙色天子、
J32nB271_p0089c19║善名天子、大梵天王、各以頌讚、佛印成之。付囑
J32nB271_p0089c20║品第十七。佛以十法付囑阿難，一書寫、二供養、三
J32nB271_p0089c21║施他、四諦聽、五披讀、六受持、七廣說、八諷誦、九思
J32nB271_p0089c22║惟、十修習、及為持髻梵天，說佛讚三事，最為無上，
J32nB271_p0089c23║一發菩提心，二護持正法，三如教修行。（八卷）
J32nB271_p0089c24║第七曼殊室利分。佛在給孤獨園，與百千苾芻，十
J32nB271_p0089c25║千菩薩眾俱。曼殊室利明相現時，詣如來所，在外
J32nB271_p0089c26║而立，舍利子等亦然，佛出敷坐跏趺，曼殊答佛，為
J32nB271_p0089c27║欲利樂有情，以真如相觀於如來。次與舍利子互
J32nB271_p0090a01║相酬唱，復答佛發明甚深般若，觀一切法，皆是佛
J32nB271_p0090a02║法。於是舍利子，慈氏菩薩，曼殊室利，無緣慮女，皆
J32nB271_p0090a03║歎聞說不沈沒驚怖者，已住不退轉地，佛印成之。
J32nB271_p0090a04║又與舍利子互相問答，顯真法界性平等義。又與
J32nB271_p0090a05║佛互相問答，明福田相不可思議，大地變動，眾會
J32nB271_p0090a06║得益。次明初學不思議定，如初學射，久習成就，不
J32nB271_p0090a07║復作意。大迦葉問當來誰能信解修學，佛具答之。
J32nB271_p0090a08║次為曼殊說一相莊嚴三摩地，謂不動法界。念一
J32nB271_p0090a09║如來，即為普觀三世諸佛，乃至佛現神力，護持般
J32nB271_p0090a10║若久住世間，饒益有情。（二卷，與大寶積經第四十六會同。）
J32nB271_p0090a11║第八那伽室利分。佛在給孤獨園，妙吉祥菩薩，於
J32nB271_p0090a12║日初分，著衣持缽，漸將入城，龍吉祥菩薩見已問
J32nB271_p0090a13║答，無能勝菩薩來讚，妙吉祥菩薩，答以一切非實，
J32nB271_p0090a14║皆如谷響，龍吉祥復相問答，既承教誡，入海喻定。
J32nB271_p0090a15║善思菩薩，變動大千，不能令出，後從定起，雨諸香
J32nB271_p0090a16║花，向佛歸命。妙吉祥又為說無上法食，善現來問
J32nB271_p0090a17║何所談論。妙吉祥詰以何法名為大士，如響，豈能
J32nB271_p0090a18║有所談論，善現入無所得三摩地門，出定，向佛皈
J32nB271_p0090a19║命，妙吉祥又說諸法如幻夢等，善現又入滅定。舍
J32nB271_p0090a20║利子來問答，善現出定，妙吉祥為說希有妙食，善
J32nB271_p0090a21║現及舍利子，俱入滅定，次從定起，各各入城。善現
J32nB271_p0090a22║化一女人，妙吉祥與諸菩薩聲聞等眾，各飯食已
J32nB271_p0090a23║俱詣佛所，以如上事，具白世尊，佛讚印之。妙吉祥
J32nB271_p0090a24║曰：「彼女所斷我見，即非我見，是故如來說名我見，
J32nB271_p0090a25║乃至夫法想者，即非法想，是故如來說名法想。」次
J32nB271_p0090a26║歎持四句頌，福聚甚多，世尊說頌，如星、翳、燈、幻、露、
J32nB271_p0090a27║泡、夢、電、雲，於一切有為，應作如是觀。（一卷）
J32nB271_p0090b01║第九能斷金剛分。與流通金剛般若同本。頌曰：諸
J32nB271_p0090b02║和合所為，如星翳燈幻、露泡夢電雲，應作如是觀。
J32nB271_p0090b03║（一卷）
J32nB271_p0090b04║第十般若理趣分。佛住他化自在天王宮，與八百
J32nB271_p0090b05║萬大菩薩俱，為諸菩薩，說一切德甚深微妙般若
J32nB271_p0090b06║理趣清淨法門，此門即是菩薩句義，理極妙樂清
J32nB271_p0090b07║淨句義，諸見永寂清淨句義，乃至一切有記無記
J32nB271_p0090b08║法，有漏無漏法，有為無為法，世間出世間法，空寂
J32nB271_p0090b09║清淨句義，是菩薩句義。復依遍照如來之相，說寂
J32nB271_p0090b10║靜法性般若理趣現等覺門。復依調伏一切惡法
J32nB271_p0090b11║釋迦牟尼如來之相，說調伏眾惡般若理趣普勝
J32nB271_p0090b12║法。復依性靜如來之相，說平等智印般若理趣清
J32nB271_p0090b13║淨法。復依一切三界勝主如來之相，說灌頂法門
J32nB271_p0090b14║般若理趣智藏法。復依一切如來智印持一切佛
J32nB271_p0090b15║秘密法門如來之相，說如來智印般若理趣金剛
J32nB271_p0090b16║法。復依一切無戲論法如來之相，說離戲論般若
J32nB271_p0090b17║理趣輪字法。復依一切如來輪攝如來之相，說入
J32nB271_p0090b18║廣大輪般若理趣平等性。復依一切廣受供養真
J32nB271_p0090b19║淨器田如來之相，說真淨供養甚深理趣無上法。
J32nB271_p0090b20║復依一切能善調伏如來之相，說能善調伏甚深
J32nB271_p0090b21║理趣智藏法。復依一切能善建立性平等法如來
J32nB271_p0090b22║之相，說性平等性甚深理趣最勝法。復依一切住
J32nB271_p0090b23║持藏法如來之相，說有情住持甚深理趣勝藏法。
J32nB271_p0090b24║復依究竟無邊際如來之相，說無邊無際究竟理
J32nB271_p0090b25║趣金剛法。復依遍照如來之相，說三神咒，一一告
J32nB271_p0090b26║金剛手受持功德。（一卷，與密部實相般若同，而咒不同。）
J32nB271_p0090b27║第十一布施波羅密多分。佛在給孤獨園，與千二
J32nB271_p0090c01║百苾芻俱，再三命勸舍利子，為諸菩薩宣說布施
J32nB271_p0090c02║波羅密多，舍利子言：「應緣一切智智，以大悲為上
J32nB271_p0090c03║首，修行布施，則能攝受一切智智，疾證無上菩提。
J32nB271_p0090c04║寧以無記心行施，或不行施，終不以迴向二乘地
J32nB271_p0090c05║心行施。」次答滿慈子問，喻說菩薩聲聞行施勝劣
J32nB271_p0090c06║意願。滿慈子亦說二施譬喻，舍利子廣說有巧方
J32nB271_p0090c07║便所行布施，及隨喜迴向所引善根，如月、如日、如
J32nB271_p0090c08║吠琉璃寶、如馬寶。又常於有情，作大饒益，如真金、
J32nB271_p0090c09║如日月、如商主、如善士、如王種。次更廣說應起決
J32nB271_p0090c10║定施心，應學無染布施，又觀諸法，若順若違，皆能
J32nB271_p0090c11║助引一切智智。又明二乘於一切智，亦有助力，然
J32nB271_p0090c12║諸二乘作意，於一切智及此貲糧，俱無助力，故制
J32nB271_p0090c13║菩薩定不應起二乘相應作意。次明能捨眾相迴
J32nB271_p0090c14║向菩提，欲為有情作大饒益，乃名能得無上善利，
J32nB271_p0090c15║方便善巧，不取法相，得入居頂諸菩薩數。次明說
J32nB271_p0090c16║如是法，皆如來力。佛囑阿難受持。滿慈子問：「若一
J32nB271_p0090c17║切法，皆非實有，行布施，何所捨，成正覺，何所得？」佛
J32nB271_p0090c18║言：「無所捨，無所得，無所損，無所益，如二幻師，戲為
J32nB271_p0090c19║變易，以幻價直，易化美團等。」又舍利子答滿慈子，
J32nB271_p0090c20║菩薩先應思惟一切法性，畢竟空寂，次應思惟一
J32nB271_p0090c21║切智智，具勝功德，後應愍念一切有情貧乏珍財，
J32nB271_p0090c22║受諸苦惱，作是念已，便捨一切珍財，施諸有情，心
J32nB271_p0090c23║無所著，亦以正法施諸有情，亦以無邊上妙供具，
J32nB271_p0090c24║恭敬供養佛法僧寶，如是布施，隨順菩提，疾能證
J32nB271_p0090c25║得一切智智，與諸有情，作大饒益。於是佛以神力，
J32nB271_p0090c26║令諸大眾，見十方各各無數殑伽沙數世界，各有
J32nB271_p0090c27║無量菩薩，行施精勤，乃結勸云：「菩薩欲疾證得一
J32nB271_p0091a01║切智智，窮未來際，利樂有情，應觀法空，緣一切智，
J32nB271_p0091a02║具勝功德，愍念有情，受貧匱苦，應行布施波羅密
J32nB271_p0091a03║多，持此善根，普施一切，令脫惡趣生死眾苦。作是
J32nB271_p0091a04║願言：十方世界諸有情類，由我善根功德威力，未
J32nB271_p0091a05║發無上心者，令速發心，已發心者，令永不退，已不
J32nB271_p0091a06║退者，令速圓滿一切智智。」舍利子問，最初發心，第
J32nB271_p0091a07║二發心，住不退地，坐菩提座差別？佛答示之，并以
J32nB271_p0091a08║神力，令見十方各無數界，無數菩薩，行菩薩行種
J32nB271_p0091a09║種差別。無數如來，種種方便，饒益有情。乃結勸云：
J32nB271_p0091a10║「若定發心求一切智，彼必當作世間第一真淨福
J32nB271_p0091a11║田，及作大千最大法師，亦作如來，利樂一切有情。」
J32nB271_p0091a12║次答舍利子問，廣明菩薩初心，勝於二乘後心，及
J32nB271_p0091a13║明菩薩不退心力，於餘神力，最為無上。次滿慈子
J32nB271_p0091a14║與舍利子互相問答，明退心者，非真菩薩，是增上
J32nB271_p0091a15║慢，欲證菩提，應正發起一切智智相應作意，乃至
J32nB271_p0091a16║佛囑阿難受持。（五卷）
J32nB271_p0091a17║第十二淨戒波羅密多分。佛在給孤獨園，與千二
J32nB271_p0091a18║百五十苾芻俱，命舍利子，宣說戒度。滿慈子問：「云
J32nB271_p0091a19║何應知菩薩持戒犯戒？」舍利子答：「若住二乘作意，
J32nB271_p0091a20║是名非所行處，是名菩薩犯戒。」又問：「若求一切智
J32nB271_p0091a21║智而修布施，豈不執著一切智智，成戒禁取，云何
J32nB271_p0091a22║名為持菩薩戒？」答言：「一切智智，遠離眾相，非方處
J32nB271_p0091a23║攝，既非有法，亦非無法，由此因緣，不可執取，是故
J32nB271_p0091a24║菩薩行施，持戒，迴向菩提，雖求證得一切智智，而
J32nB271_p0091a25║不名為戒禁取攝，若迴向二乘地，執取淨戒，是失
J32nB271_p0091a26║菩薩戒，名犯戒菩薩，若未見聖諦，未證實際，或有
J32nB271_p0091a27║因緣，易可還淨。若見聖諦，證實際已，異見深重，難
J32nB271_p0091b01║可還淨。又雖經沙數大劫修行淨戒令滿，而不迴
J32nB271_p0091b02║向菩提，饒益有情，不能攝受菩薩戒度，雖經沙數
J32nB271_p0091b03║大劫居家受妙五欲，而不發趣二乘地心，求一切
J32nB271_p0091b04║智，增上意樂無退壞故，不名犯菩薩戒。又若見有
J32nB271_p0091b05║少法名為作者，名為犯戒菩薩，若隨所修六度，皆
J32nB271_p0091b06║用大悲為首，發起隨順迴向一切智智相應之心，
J32nB271_p0091b07║是名具戒菩薩。」次廣歎初心一菩薩戒，遠勝世出
J32nB271_p0091b08║世間一切淨戒，以其心無分限，普度有情，求大菩
J32nB271_p0091b09║提，引發淨戒，是故除佛所有淨戒，於餘淨戒，最為
J32nB271_p0091b10║第一。又寧遲證菩提，不為速求墮二乘地。又菩薩
J32nB271_p0091b11║不應欲勝菩薩，不應輕慢菩薩，不應降伏菩薩，於
J32nB271_p0091b12║餘菩薩，供養恭敬，應如如來，乃至應普恭敬一切
J32nB271_p0091b13║有情。又一切法，無少有實，皆如幻事，故諸菩薩迴
J32nB271_p0091b14║向趣求一切智智，皆由了達諸法非實，如幻、如化、
J32nB271_p0091b15║有所堪能。又菩薩於六度二十空等，乃至一切相
J32nB271_p0091b16║智，雖應精勇修習，如救頭然，不應味著。又明菩薩
J32nB271_p0091b17║於二乘地，但應遠離，不應讚毀。佛讚印之，并為廣
J32nB271_p0091b18║說方便善巧。又明如來皆深愍念一切有情，心無
J32nB271_p0091b19║差別，不隨欲行，然於菩薩，最不棄捨。（五卷）
J32nB271_p0091b20║第十三安忍波羅密多分。佛在給孤獨園，與千二
J32nB271_p0091b21║百五十苾芻眾俱，命滿慈子宣說忍度。舍利子問：
J32nB271_p0091b22║「菩薩忍、聲聞忍、有何差別？」滿慈子答：「聲聞唯為捨
J32nB271_p0091b23║棄自身煩惱，名為少分安忍。菩薩欲度無量有情，
J32nB271_p0091b24║名為具分安忍。於檀塗火燒，起平等心，俱欲畢竟
J32nB271_p0091b25║利樂。又聲聞唯觀蘊等無我有情之所引發，菩薩
J32nB271_p0091b26║亦觀蘊等無性無生之所引發，菩薩欲證菩提，應
J32nB271_p0091b27║修其心，令與地水火風空等，寧受無邊大苦，而不
J32nB271_p0091c01║愛著二乘自利眾善。又若住二乘地，起二乘作意，
J32nB271_p0091c02║乃至樂觀蘊等常無常等，是為行他行處，若修六
J32nB271_p0091c03║度一切智智相應作意，是為行自行處，一切惡魔，
J32nB271_p0091c04║不能得便。」（一卷）
J32nB271_p0091c05║第十四精進波羅密多分。佛在給孤獨園，與千二
J32nB271_p0091c06║百五十苾芻眾俱，滿慈子問菩薩精進。佛言：「初發
J32nB271_p0091c07║心時，若身、若心，先應為他作饒益事，如僕任主，不
J32nB271_p0091c08║應自在，諸有所為，皆隨主欲，亦如馬寶，盤迴去住，
J32nB271_p0091c09║遲速任人，又常勤修六度二十空等，能為難事。」（一卷）
J32nB271_p0091c10║第十五靜慮波羅密多分。佛住鷲峰，與千二百五
J32nB271_p0091c11║十苾芻眾俱。舍利子問：「菩薩云何方便，安住靜慮？」
J32nB271_p0091c12║佛言：「漸次入四靜慮，引發五通，降魔成覺，又雖現
J32nB271_p0091c13║入四禪四定，而不味著，亦不離染，雖觀一切法都
J32nB271_p0091c14║不可得，而不棄捨一切智智。」滿慈子問：「何緣如來
J32nB271_p0091c15║許諸菩薩入四禪四定，不許久住其中，心生染著？」
J32nB271_p0091c16║舍利子答：「若生欲界，速能圓滿一切智智，生色無
J32nB271_p0091c17║色，無斯用故！」滿慈子問：「云何安住靜慮，攝受般若
J32nB271_p0091c18║精進忍戒施等。」佛一一答。又明若住二乘相應作
J32nB271_p0091c19║意，名為散亂，若隨所集一切善根，迴向趣求一切
J32nB271_p0091c20║智智，名為心定。舍利子問：「菩薩安住靜慮，云何方
J32nB271_p0091c21║便，還從定起？」佛言：「於色無色靜慮等至，順逆次第，
J32nB271_p0091c22║超越串習，極善純熟，遊戲自在，復入欲界非等引
J32nB271_p0091c23║心，由起此心，還生欲界，親近供養諸佛，引發菩提
J32nB271_p0091c24║分法。生色無色，無如是能，上二界生，身心鈍故。」（二卷）
J32nB271_p0091c25║第十六般若波羅密多分。佛住竹林白鷺池側，與
J32nB271_p0091c26║千二百五十苾芻，無量無數一生所繫菩薩眾俱，
J32nB271_p0091c27║有善勇猛菩薩，請問何謂般若，云何修行，云何令
J32nB271_p0092a01║速圓滿，云何惡魔不能得便，能覺魔事，云何安住，
J32nB271_p0092a02║速能圓滿一切智法？佛言：「實無少法，可名般若，謂
J32nB271_p0092a03║如實知一切法性，無實無生，亦無虛妄，雖不見有
J32nB271_p0092a04║菩提心性，而能發起大菩提心，彼雖如是發菩提
J32nB271_p0092a05║心，而於菩提無所引發。若能遠達諸法實性，是謂
J32nB271_p0092a06║般若微妙甚深，實不可說，今隨世俗文句，方便演
J32nB271_p0092a07║說，即蘊等，非般若，離蘊等，非般若，般若於一切法，
J32nB271_p0092a08║都無所依，不在蘊等內，不在蘊等外，不在兩間，遠
J32nB271_p0092a09║離而住，與蘊等非相應，非不相應，蘊等真如，不虛
J32nB271_p0092a10║妄性，不變異性，如所有性，是謂般若。復次一切法
J32nB271_p0092a11║無自性，是謂般若。一切法非一切法所行故，無知
J32nB271_p0092a12║無見，是謂般若。一切法不捨自性，如是遍知，是謂
J32nB271_p0092a13║般若。一切法與一切法非合非離，是謂般若。一切
J32nB271_p0092a14║法非增非減，是謂般若。一切法非染非淨，是謂般
J32nB271_p0092a15║若。一切法非有淨法，非有不淨法，是謂般若。一切
J32nB271_p0092a16║法非移轉，非趣入，是謂般若。一切法非繫非離繫，
J32nB271_p0092a17║非死非生，非生非死，非流轉非有流轉法，非盡非
J32nB271_p0092a18║有盡法，非有集法，非有滅法，非有起法，非有盡法，
J32nB271_p0092a19║非有變壞法，非無變壞法，非常非無常等，非有貪
J32nB271_p0092a20║瞋癡法，非離貪瞋癡法，非作者非使作者等，非斷
J32nB271_p0092a21║非常，非有邊非無邊，非見趣非見趣斷，非愛非愛
J32nB271_p0092a22║斷，非善非非善，是謂般若。如是般若，非一切法攝，
J32nB271_p0092a23║亦非遠離如是等法，別有般若。如夢、如幻、如燄、如
J32nB271_p0092a24║影、如響、如沫、如泡、如芭蕉、如虛空、如影光、如寶光、
J32nB271_p0092a25║如燈光，非圓成實。」於是舍利子廣歎難見難覺，乃
J32nB271_p0092a26║至無邊際等，佛一一印述之。舍利子問：「云何菩薩
J32nB271_p0092a27║依如是法，行諸境相？」佛言：「尚不得法，何況非法，尚
J32nB271_p0092b01║不得道，何況非道，知一切境，皆無境性，於一切境，
J32nB271_p0092b02║皆無住著，以無邊法為所行境，如空、如風、無有少
J32nB271_p0092b03║相而可得者。又此甚深法要，非但耳聞，即名為果，
J32nB271_p0092b04║要不放逸，精進修行，如實了知，遠離眾惡，自他俱
J32nB271_p0092b05║利，乃名為果。若於正法起異解行，不名聞法，若於
J32nB271_p0092b06║法義起顛倒解，不正修行，定無順忍，不應深信微
J32nB271_p0092b07║少善根，謂彼即能脫諸惡趣，若得順忍，能不復造
J32nB271_p0092b08║感惡趣業，不復懈怠起順退分。」時舍利子告善現
J32nB271_p0092b09║言：「云何具壽默然不說般若？」善現答言：「我於諸法
J32nB271_p0092b10║都無所見，故無所說，乃至甚深般若不可說示。」佛
J32nB271_p0092b11║告善勇猛言：「菩薩修行般若，於一切法，都無所行，
J32nB271_p0092b12║以一切法，皆是顛倒之所等起，非實、非有、邪偽虛
J32nB271_p0092b13║妄，若能行無所行，為行般若，遍知一切所緣而行，
J32nB271_p0092b14║除遣一切所緣而行。」善勇猛言：「菩薩修行甚深般
J32nB271_p0092b15║若，不可思議！」佛言：「如是一切法皆不可思議故，菩
J32nB271_p0092b16║薩修行般若亦不可思議。」善勇猛言：「如是行深般
J32nB271_p0092b17║若，是無上行、清淨行、明白行、無生行、無滅行、超出
J32nB271_p0092b18║行、難伏行。」佛印成之。又明一切法皆以無性為性，
J32nB271_p0092b19║不可修，亦不可遣，菩薩於一切法，無取無執，無住
J32nB271_p0092b20║無著，成就功德智慧大威神力，能降伏魔。乃至付
J32nB271_p0092b21║囑賢守導師等五百上首菩薩，及善勇猛菩薩，又
J32nB271_p0092b22║復微笑放光，令大千界處處有情，互得相見，天龍
J32nB271_p0092b23║鬼神，花香供養，讚詠神力，無數菩薩，得無生忍，無
J32nB271_p0092b24║邊有情，發無上心。（八卷）
J32nB271_p0092b25║放光般若波羅密多經（三十卷）　菜重芥
J32nB271_p0092b26║西晉于闐國沙門無羅叉共竺叔蘭譯
J32nB271_p0092b27║共九十品，與大般若第二分同本，而有常啼法
J32nB271_p0092c01║上二品。
J32nB271_p0092c02║摩訶般若波羅密經（三十卷）　薑海鹹
J32nB271_p0092c03║姚秦天竺沙門鳩摩羅什共僧叡譯
J32nB271_p0092c04║共九十品，亦同放光般若而文較順暢。
J32nB271_p0092c05║光讚般若波羅密經（十卷）　河
J32nB271_p0092c06║西晉月支國沙門竺法護譯
J32nB271_p0092c07║共二十一品，亦同上經，而文來未盡。
J32nB271_p0092c08║道行般若波羅密經（十卷）　（有道安序）　淡
J32nB271_p0092c09║後漢月支國沙門支婁迦讖譯
J32nB271_p0092c10║共三十品，與大般若第四分同，而有常啼曇無
J32nB271_p0092c11║竭二菩薩事。
J32nB271_p0092c12║小品般若波羅密經（十卷）　（有僧叡序）　鱗
J32nB271_p0092c13║姚秦天竺沙門鳩摩羅什譯
J32nB271_p0092c14║共二十九品，與道行同。
J32nB271_p0092c15║佛母出生三法藏般若波羅密多經（二十五卷北作十四卷）
J32nB271_p0092c16║　（南似蘭北履薄）
J32nB271_p0092c17║宋北印土沙門施護譯
J32nB271_p0092c18║共三十二品，亦同道行，而文暢順。
J32nB271_p0092c19║佛母寶德藏般若波羅密經（三卷今作二卷）　（南履北臨）
J32nB271_p0092c20║宋中印土沙門法賢譯
J32nB271_p0092c21║即佛母般若三十二品之攝頌也。
J32nB271_p0092c22║大明度無極經（六卷）　潛
J32nB271_p0092c23║吳月支國優婆塞支謙譯
J32nB271_p0092c24║共三十品，亦同道行。
J32nB271_p0092c25║摩訶般若波羅密鈔經（五卷）　潛
J32nB271_p0092c26║符秦天竺沙門曇摩蜱共竺佛念譯
J32nB271_p0092c27║共十三品，亦同道行，而文來未盡。
J32nB271_p0093a01║勝天王般若波羅密經（七卷）　羽
J32nB271_p0093a02║陳優禪尼國王子月婆首那譯
J32nB271_p0093a03║與大般若第六分同。
J32nB271_p0093a04║文殊師利所說摩訶般若波羅密經（一卷）　翔
J32nB271_p0093a05║蕭梁扶南國沙門曼陀羅仙譯
J32nB271_p0093a06║與大般若第七會同，又收入寶積第四十六會。
J32nB271_p0093a07║文殊師利所說般若波羅密經（一卷）　翔
J32nB271_p0093a08║蕭梁扶南國沙門僧伽婆羅譯
J32nB271_p0093a09║亦與大般若第七會同。
J32nB271_p0093a10║佛說濡首菩薩無上清淨分衛經（二卷）　（一名決了諸法如幻
J32nB271_p0093a11║三昧）　翔
J32nB271_p0093a12║劉宋沙門釋翔公譯
J32nB271_p0093a13║與大般若第八會同。
J32nB271_p0093a14║金剛般若波羅密經（一卷）　羽
J32nB271_p0093a15║姚秦天竺沙門鳩摩羅什譯
J32nB271_p0093a16║與大般若第九會同，而舉世流通，智者大師有
J32nB271_p0093a17║疏。
J32nB271_p0093a18║金剛般若波羅密經（一卷）　羽
J32nB271_p0093a19║元魏北天竺沙門菩提留支譯
J32nB271_p0093a20║亦同第九會，而分作十二分。
J32nB271_p0093a21║金剛般若波羅密經（一卷）　（有跋）　羽
J32nB271_p0093a22║陳優禪尼國沙門真諦譯
J32nB271_p0093a23║金剛能斷般若波羅密經（一卷）　翔
J32nB271_p0093a24║隋南天竺沙門達摩笈多譯文拙甚。
J32nB271_p0093a25║能斷金剛般若波羅密經（一卷）　翔
J32nB271_p0093a26║唐大薦福寺沙門釋義淨譯
J32nB271_p0093a27║已上並是同本異譯。
J32nB271_p0093b01║能斷金剛般若波羅密多經（一卷）　翔
J32nB271_p0093b02║唐玉華寺沙門釋玄奘譯（即第九會抄出別行）
J32nB271_p0093b03║仁王護國般若波羅密多經（二卷）　（有代宗序）　（南流北溫）
J32nB271_p0093b04║唐北天竺沙門大廣智不空譯
J32nB271_p0093b05║序品第一。佛在鷲峰，初年月八日，入大寂靜妙三
J32nB271_p0093b06║摩地，放毛孔光，普照十方，菩薩來集。觀如來品
J32nB271_p0093b07║第二。說護佛果護十地行，波斯匿王言：「觀身實相，
J32nB271_p0093b08║觀佛亦然！」佛印之。菩薩行品第三。二諦品第
J32nB271_p0093b09║四。護國品第五。不思議品第六。奉持品第
J32nB271_p0093b10║七。有金剛手菩薩所說咒。囑累品第八。
J32nB271_p0093b11║文更順暢最宜流通。
J32nB271_p0093b12║仁王護國般若波羅密經（二卷）　翔
J32nB271_p0093b13║姚秦天竺沙門鳩摩羅什譯
J32nB271_p0093b14║與上經同，有智者大師疏。
J32nB271_p0093b15║佛說了義般若波羅密多經（二紙餘）　（南淵北斯）
J32nB271_p0093b16║宋北印土沙門施護譯
J32nB271_p0093b17║佛告舍利子，般若波羅密相應行者，當於諸法如
J32nB271_p0093b18║實了知，諸有所作，離一切相，即能圓滿六度，又當
J32nB271_p0093b19║斷除十種疑惑。
J32nB271_p0093b20║佛說五十頌聖般若波羅密經（二紙欠）　（南履北臨）
J32nB271_p0093b21║宋北印土沙門施護譯
J32nB271_p0093b22║佛在鷲峰，告須菩提，般若波羅密經，於三乘法，聚
J32nB271_p0093b23║集攝受，平等如一。
J32nB271_p0093b24║佛說帝釋般若波羅密多心經（三紙餘）　（南履北臨）
J32nB271_p0093b25║宋北印土沙門施護譯
J32nB271_p0093b26║佛在鷲峰，為帝釋說般若義無邊，及說頌，說咒。
J32nB271_p0093b27║般若波羅密多心經（十六行半）　翔
J32nB271_p0093c01║唐大慈恩寺沙門釋玄奘譯
J32nB271_p0093c02║舉世流通，文約義富。
J32nB271_p0093c03║摩訶般若波羅密大明咒經（一紙欠）　翔
J32nB271_p0093c04║姚秦天竺沙門鳩摩羅什譯
J32nB271_p0093c05║佛說聖佛母般若波羅密多經（一紙半）　（南凊北薄）
J32nB271_p0093c06║宋北印土沙門施護譯
J32nB271_p0093c07║二經俱與上同本，而後譯有序及流通，佛在鷲
J32nB271_p0093c08║峰入定，舍利子問觀世音，觀世音說竟，佛出定
J32nB271_p0093c09║讚之。
J32nB271_p0093c10║閱藏知津卷第二十三
J32nB271_p0093c11║　　　（比丘遠契一兩　湛輝　性然
J32nB271_p0093c12║　　　　　爽融各五錢　法一二錢
J32nB271_p0093c13║　　　　　遍修　中虛　瞿輝　梅實共一兩
J32nB271_p0093c14║　　　信士孫文耀助銀二錢）