J32nB271_p0146a01║閱藏知津卷第三十七
J32nB271_p0146a02║北天目沙門釋智旭彙輯
J32nB271_p0146a03║大乘論藏　宗經論第二之一
J32nB271_p0146a04║瑜伽師地論（百卷）　（許敬宗序）　（南節至靜北猶至氣）
J32nB271_p0146a05║彌勒菩薩說　唐大慈恩寺沙門釋玄奘譯
J32nB271_p0146a06║本地分第一。一者五識身相應地。二者意地。三者
J32nB271_p0146a07║有尋有伺地。四者無尋惟伺地。五者無尋無伺地。
J32nB271_p0146a08║六者三摩呬多地。七者非三摩呬多地。八者有心
J32nB271_p0146a09║地。九者無心地。十者聞所成地。十一者思所成地。
J32nB271_p0146a10║十二者修所成地。十三者聲聞地。十四者獨覺地。
J32nB271_p0146a11║十五者菩薩地。十六者有餘依地。十七者無餘依
J32nB271_p0146a12║地。如是略說十七，名為瑜伽師地。
J32nB271_p0146a13║五識身相應地第一。謂五識身自性，所依，所緣，助
J32nB271_p0146a14║伴，作業、自性。謂了別五塵，所依，謂五淨色根。及前
J32nB271_p0146a15║滅意，種子，阿賴耶識，所緣，謂五塵境。助伴，謂相應
J32nB271_p0146a16║心所。作業，謂了別自境，自相，現在，一剎那，又隨意
J32nB271_p0146a17║識轉，隨善染轉，隨發業轉，又復能取愛非愛果。復
J32nB271_p0146a18║次要眼不壞，色現在前，能生作意，正復現起，所生
J32nB271_p0146a19║眼識，方乃得生，餘四亦爾。應觀所依如所乘，所緣
J32nB271_p0146a20║如所為事，助伴如同侶，業如自功能。又所依如家，
J32nB271_p0146a21║所緣如自受用，助伴如僕使，業如作用。
J32nB271_p0146a22║意地第二。意自性，謂心意識，彼所依，謂等無間依，
J32nB271_p0146a23║種子依。彼所緣，謂一切法如其所應，彼助伴，謂五
J32nB271_p0146a24║十一心所有法。彼作業，謂望餘識身有勝作業，有
J32nB271_p0146a25║七種分別所緣（一有相分別，善名言者所起分別。二無相分別，不善名言者所有分
J32nB271_p0146a26║別。三任運分別，隨境勢力任運而轉。四尋求分別，五伺察分別。六染汙分別，顧戀過去，希樂未來，執
J32nB271_p0146a27║著現在，若欲恚害等，隨一煩惱隨煩惱相應。七不染汙分別，若善，若無記，謂出離分別，無恚分別，無
J32nB271_p0146b01║害分別，或隨與一信等善法相應，或威儀路，工巧處，及諸變化，所有分別。如是等類，名分別所緣），
J32nB271_p0146b02║有三種審慮所緣（一如理所引。二不如理所引。三非如理非不如理所引）。若
J32nB271_p0146b03║醉若狂，若夢若覺，若悶若醒，若能發身語業，若能
J32nB271_p0146b04║離欲，若離欲退，若斷善根，若續善根，若死若生等
J32nB271_p0146b05║種子。若煩惱品所攝，名為麤重，亦名隨眠。若異熟
J32nB271_p0146b06║所攝，及餘無記品所攝，唯名麤重，不名隨眠。若信
J32nB271_p0146b07║等善法品所攝種子，不名麤重，亦非隨眠。法差別
J32nB271_p0146b08║分別，有六百六十。
J32nB271_p0146b09║有尋有伺等三地，略以五門施設建立：一界。二相。
J32nB271_p0146b10║三如理作意。四不如理作意。五雜染等起。界建
J32nB271_p0146b11║立有八相：一數。二處。三有情量。四有情壽。五有情
J32nB271_p0146b12║受用。六生。七自體。八因緣果。數者，三界。處所者，欲
J32nB271_p0146b13║界三十六處（八大地獄，八寒地獄，餓鬼處，非天處，四大洲，八中洲，六欲天，魔宮，即他化
J32nB271_p0146b14║攝。而高勝）。色界十八處（無想，即廣果攝，復有超過淨居大自在住處，十地菩薩得生其
J32nB271_p0146b15║中）。無色界四處所，或無處所。相施設建立有七
J32nB271_p0146b16║種：一體性。二所緣。三行相。四等起。五差別。六決擇。
J32nB271_p0146b17║七流轉。如理作意建立有八種：一依處。二事。三
J32nB271_p0146b18║求。四受用。五正行。六聲聞乘資糧方便。七獨覺乘
J32nB271_p0146b19║資糧方便。八波羅密引發方便。不如理作意十
J32nB271_p0146b20║六種：一因中有果論。二從緣顯了論。三去來實有
J32nB271_p0146b21║論。四計我論。五計常論。六宿作因論。七計自在為
J32nB271_p0146b22║作者論。八害為正法論。九有邊無邊論。十不死矯
J32nB271_p0146b23║亂論。十一無因見論。十二斷見論。十三空見論。十
J32nB271_p0146b24║四妄計最勝論。十五妄計清淨論。十六妄計吉祥
J32nB271_p0146b25║論。雜染施設建立三種：一煩惱。二業。三生。
J32nB271_p0146b26║三摩呬多地第六。總標故，安立故，作意差別故，相
J32nB271_p0146b27║差別故，略攝諸經宗要等故。總標有四：一者靜
J32nB271_p0146c01║慮，謂四靜慮，二者解脫，謂八解脫。三者等持，謂空
J32nB271_p0146c02║無願無相三。又有尋有伺等三，又小大無量三，又
J32nB271_p0146c03║一分修具分修二，又喜俱行樂俱行捨俱行三，又
J32nB271_p0146c04║四修定，又五聖智，又聖五支，又有因，有具，聖、正、三
J32nB271_p0146c05║摩地，金剛喻三摩地，有學無學非學非無學等三
J32nB271_p0146c06║摩地。四者等至，謂五現見三摩缽底，已見諦者，修
J32nB271_p0146c07║此等至，是故名為現見等至。八勝處，十遍處，四無
J32nB271_p0146c08║色，無想、滅盡定。安立者，謂唯此等，名等引地，非
J32nB271_p0146c09║於欲界心一境性，由此定等無悔歡喜安樂所引。
J32nB271_p0146c10║欲界不爾，非欲界中，於法全無審正觀察。作意
J32nB271_p0146c11║差別者，謂七種根本作意，及餘四十作意。所緣
J32nB271_p0146c12║差別者，略有四相：一所緣相。二因緣相。三應遠離
J32nB271_p0146c13║相。四應修習相。由四因緣，入初靜慮，乃至有頂。
J32nB271_p0146c14║謂因力，方便力，說力，教授力。
J32nB271_p0146c15║非三摩呬多地第七。略有十二種相。
J32nB271_p0146c16║有心無心二地品第八、第九。一地施設建立門。二
J32nB271_p0146c17║心亂不亂建立門（諸倒亂心，名無心地）。三生不生建立門（入因
J32nB271_p0146c18║緣故，心或生或不生，名無心地）。四分位建立門（六位無心）。五第一義建
J32nB271_p0146c19║立門（唯無餘依涅槃界，名無心地）。
J32nB271_p0146c20║聞所成地第十。謂於五明處，名句文身義中，無倒
J32nB271_p0146c21║解了，一內明處（一由事施設建立相。二由想差別施設建立相。三由攝聖教義相。四
J32nB271_p0146c22║由佛教所應知處相）。二醫方明處（一於病相善巧。二於病因善巧。三於已生病斷滅善
J32nB271_p0146c23║巧。四於已斷病後更不生方便善巧）。三因明處（一論體性。二論處所。三論所依。四論莊嚴。
J32nB271_p0146c24║五論負墮。六論出離。七論多所作法，體性有六種：一言論。二尚論。三諍論。四毀謗論。五順正論。六教
J32nB271_p0146c25║導論。處所亦六種，所依有十種，所成立義有二：一自性。二差別。能成立法有八：一立宗。二辯因。三引
J32nB271_p0146c26║喻。四同類。五異類。六現量。七比量。八正教。又同類者復五種：一相狀相似，二自體相似。三業用相似，
J32nB271_p0146c27║四法門相似。五因果相似，異類翻此。現量有三種：一非不現見。二非已思應思。三非錯亂境界。又一
J32nB271_p0147a01║色根現量。二意受現量。三世間現量。四清淨現量。比量有五種：一相比量。二體比量。三業比量。四法
J32nB271_p0147a02║比量。五因果比量。正教量者：一不違聖言。二能治雜染。三不違法相。莊嚴有五種：一善自他宗。二言
J32nB271_p0147a03║具圓滿。三無畏。四敦肅。五應供。負墮有三：一捨言。二言屈。三言過。出離者：一觀察得失。二觀察時眾。
J32nB271_p0147a04║三觀察善巧及不善巧。多所作者：一善自他宗故，於一切法能起談論。二勇猛無畏故，處一切眾能
J32nB271_p0147a05║起談論。三辯才無竭故，隨所問難能善酬答）。四聲明處（一法施設建立相。二義施設建
J32nB271_p0147a06║立相。三補特伽羅施設建立相。四時施設建立相。五數施設建立相。六處所根栽施設建立相）。五
J32nB271_p0147a07║工業明處（營農，乃至音樂十二工業）。
J32nB271_p0147a08║思所成地第十一。一由自性清淨故。二由思擇所
J32nB271_p0147a09║知故。三由思擇諸法故。
J32nB271_p0147a10║修所成地第十二。一者修處所。二者修因緣。三者
J32nB271_p0147a11║修瑜伽。四者修果。如是四處，七支所攝：一生圓滿
J32nB271_p0147a12║（依內有五，依外有五）。二聞正法圓滿（若正說法，若正聞法）。三涅槃為上
J32nB271_p0147a13║首。四能熟解脫慧之成熟（毘婆舍那支成熟，奢摩他支成熟）。五修
J32nB271_p0147a14║習對治。六世間一切種清淨（一得三摩地。二三摩地圓滿。三三摩地自
J32nB271_p0147a15║在）。七出世間一切種清淨（一入聖諦現觀。二離諸障礙。三為欲證得速疾
J32nB271_p0147a16║通慧，作意思惟諸歡喜事。四修習如所得道。五證得極清淨道，及果功德）。
J32nB271_p0147a17║聲聞地第十三。初瑜伽處種性地品第一（種性自性。種
J32nB271_p0147a18║性安立。住種性者所有諸相。住種性補特伽羅）。趣入地品第二（自性。安立。
J32nB271_p0147a19║諸相。已趣入補特伽羅）。出離品第三（由世間道而趣離欲。由出世道而
J32nB271_p0147a20║趣離欲。若此二道所有資糧）。第二瑜伽處（補特伽羅品類差別二十八種。由
J32nB271_p0147a21║十一差別道理，建立補特伽羅。有四種所緣境事。有四教授。有三勝學。有十種隨順學法，
J32nB271_p0147a22║對治十種違逆學法。有四種瑜伽壞。有四瑜伽：一信，二欲，三精進，四方便。有四作意，有四
J32nB271_p0147a23║種瑜伽所作。有三種瑜伽師。有二種修：一想修。二菩提分修。有四修果即預流等。有六種
J32nB271_p0147a24║補特伽羅異門。略有八種補特伽羅，略有四種建立因緣。略有四魔，有無量種魔所作事。由
J32nB271_p0147a25║三因緣發趣，空無有果，一由諸根未積集故。二由教授不隨順故。三由等持力微劣故）。第
J32nB271_p0147a26║三瑜伽處（安住正念，往詣師所，師既慶慰，四種審問。四種處所。四種尋求。五處安立。一護
J32nB271_p0147a27║養定資糧處，二遠離處。三心一境性處。四障清淨處。五修作意處）。第四瑜伽處
J32nB271_p0147b01║（由七作意，離欲界欲。由七作意，證出世果）。
J32nB271_p0147b02║獨覺地第十四。一種性。二道。三習。四住。五行。
J32nB271_p0147b03║菩薩地第十五。初持瑜伽處種性品第一（一持。二相。
J32nB271_p0147b04║三分。四增上意樂。五住。六生。七攝受。八地。九行。十建立）。發心品第二（一自性。二
J32nB271_p0147b05║行相。三所緣。四功德。五最勝）。自他利品第三（一自利處。二利他處。三真實義
J32nB271_p0147b06║處。四威力處。五成熟有情處。六成熟自佛法處。七無上正等菩提處）。真實義品第
J32nB271_p0147b07║四（一者依如所有性諸法真實性。二者依盡所有性諸法真實性。復有四種：一世間極成真實。二
J32nB271_p0147b08║道理極成真實。三煩惱障淨智所行真實。四所知障淨智所行真實）。威力品第五
J32nB271_p0147b09║（一聖威力。二法威力。三俱生威力）。成熟品第六（一成熟自性。二所成熟補特伽
J32nB271_p0147b10║羅。三成熟差別。四成熟方便。五能成熟補特伽羅。六已成熟補特伽羅）。菩提品第
J32nB271_p0147b11║七（一煩惱障斷故，畢竟離垢。一切煩惱不隨縛智。二所知障斷故，於一切所知無障無礙智）。
J32nB271_p0147b12║力種性品第八（具多勝解。求五明處。求聞正法。法隨法行。於法正修止觀。
J32nB271_p0147b13║八種教授。四攝法）。施品第九（一自性施。二一切施。三難行施。四一切門施。五
J32nB271_p0147b14║善士施。六一切種施。七遂求施。八此世他世樂施。九清淨施）。戒品第十（一自性戒，
J32nB271_p0147b15║至九清淨戒）。忍品第十一（九忍如上）。精進品第十二（九精
J32nB271_p0147b16║進如上）。靜慮品第十三（九靜慮如上）。慧品第十四（九慧
J32nB271_p0147b17║如上）。攝事品第十五（四攝事亦各九種，如上）。供養親近無
J32nB271_p0147b18║量品第十六（一設利羅供養。二制多供養。三現前供養。四不現前供養。五自作供養。六
J32nB271_p0147b19║教他供養。七財敬供養。八廣大供養。九無染供養。十正行供養）。成就八支，能為善
J32nB271_p0147b20║友，眾相圓滿，具五種相，能為善友，所作不虛。成就
J32nB271_p0147b21║五相，令善友性，作信依處，由五種相，於所化生，為
J32nB271_p0147b22║善友事，由四種相，方得圓滿親近善友，作五種想。
J32nB271_p0147b23║應從善友，聽聞正法，於說法師，由五種處，不作異
J32nB271_p0147b24║意。略有三種修四無量：一有情緣無量，二法緣
J32nB271_p0147b25║無量，三無緣無量。菩提分品第十七。二種慚愧，
J32nB271_p0147b26║二種堅力持性，五因緣故，心無厭倦，善知五明處
J32nB271_p0147b27║論，善知世間，修正四依，修四無礙，二種菩提資糧，
J32nB271_p0147c01║大乘三十七品。四行名止，四行名觀，十二種善巧
J32nB271_p0147c02║方便，四種妙陀羅尼，五種正願，三三摩地，四種法
J32nB271_p0147c03║嗢陀南（無常、苦，無我、涅槃寂靜）。菩薩功德品第十八。五希
J32nB271_p0147c04║奇法，五不希奇法，而名成就甚希奇法，五種其心
J32nB271_p0147c05║平等，五種非饒益事，五種常當欣讚，五加行，五順
J32nB271_p0147c06║退分，五順勝法，五種相似相功德，實是過失。五種
J32nB271_p0147c07║真實功德，十處無倒調伏有情，六位記別，三種決
J32nB271_p0147c08║定。五處定所應作，五處常所應作，十最殊勝，四種
J32nB271_p0147c09║施設建立，四種如實遍智，五無量能起善巧作用，
J32nB271_p0147c10║說法有五大果勝利，七大性共相應，名為大乘，八
J32nB271_p0147c11║法具攝大乘，十種菩薩。第二持隨法瑜伽處菩
J32nB271_p0147c12║薩相品第一，有五真實菩薩相。分品第二，一善
J32nB271_p0147c13║修事業（六波羅密）。二方便善巧有十種。三饒益於他（依四
J32nB271_p0147c14║攝事）。四無倒迴向（以前三門，迴向菩提）。增上意樂品第三。發
J32nB271_p0147c15║起七相憐愍：有十五種增上意樂，能作十事。住
J32nB271_p0147c16║品第四。一種性住。二勝解行住。三極歡喜住。四增
J32nB271_p0147c17║上戒住。五增上心住。六覺分相應增上慧住。七諸
J32nB271_p0147c18║諦相應增上慧住。八緣起流轉止息相應增上慧
J32nB271_p0147c19║住。九有加行有功用無間缺道運轉無相住。十無
J32nB271_p0147c20║加行無功用無間缺道運轉無相住。十一無礙解
J32nB271_p0147c21║住。十二最上成滿菩薩住。由能攝持菩薩義故，說
J32nB271_p0147c22║名為地，能為受用居處義故，說名為住。第三持
J32nB271_p0147c23║究竟瑜伽處生品第一。略有五種，攝一切生：一除
J32nB271_p0147c24║災生。二隨類生。三大勢生。四增上生。五最後生。
J32nB271_p0147c25║攝受品第二。略有六種：於諸有情無倒攝受。一頓
J32nB271_p0147c26║普攝受。二增上攝受。三攝取攝受。四長時攝受。五
J32nB271_p0147c27║短時攝受。六最後攝受。地品第三。一種性地。二
J32nB271_p0148a01║勝解行地。三淨勝意樂地。四行正行地。五決定地。
J32nB271_p0148a02║六決定行地。七到究竟地。行品第四。一波羅密
J32nB271_p0148a03║多行，二菩提分法行，三神通行。四成熟有情行。
J32nB271_p0148a04║建立品第五。諸佛有百四十不共法（三十二相八十隨好。
J32nB271_p0148a05║四一切種清淨。十力、四無所畏、三念住、三不護、大悲、無忘失法、永害習氣、一切
J32nB271_p0148a06║種妙智）。第四持次第瑜伽處發正等菩提心品。
J32nB271_p0148a07║有餘依地第十六。一地施設安立。二寂靜施設安
J32nB271_p0148a08║立，三依施設安立。
J32nB271_p0148a09║無餘依地第十七。一地施設安立。二寂滅施設安
J32nB271_p0148a10║立。三寂滅異門安立。
J32nB271_p0148a11║攝決擇分中，五識身相應地，意地。由八種相，證
J32nB271_p0148a12║阿賴耶決定是有。謂若離阿賴耶，則依止執受，最
J32nB271_p0148a13║初生起，有明了性，有種子性，業用差別，身受差別，
J32nB271_p0148a14║處無心定，命終時識，皆不應理。略說阿賴耶識，
J32nB271_p0148a15║由四種相建立流轉，由一種相建立還滅，一建立
J32nB271_p0148a16║所緣轉相（了別內執受故，了別外無分別器相故）。二建立相應轉相
J32nB271_p0148a17║（與五遍行心法，恒共相應）。三建立互為緣性轉相（阿賴耶識，一為轉識種子。
J32nB271_p0148a18║二為轉識所依。又諸轉識：一於現法中能長養阿賴耶種子故。二於後法中，為阿賴耶得生，攝植彼
J32nB271_p0148a19║種子故）。四建立識等俱轉轉相（或一俱轉，乃至或七俱轉）。是謂由
J32nB271_p0148a20║四種相建立流轉，阿賴耶識，是一切雜染根本，由
J32nB271_p0148a21║趣入通達修習作意，建立轉依。是謂由一種相建
J32nB271_p0148a22║立還滅。廣明蘊善巧，界善巧，處善巧，緣起善巧，
J32nB271_p0148a23║處非處善巧，根善巧。有尋有伺等三地燄摩，名
J32nB271_p0148a24║為法王，由能饒益諸眾生故。煩惱由五種相建
J32nB271_p0148a25║立差別。一自性故。二自性差別故。三染淨差別故。
J32nB271_p0148a26║四迷斷差別故。五對治差別故。業由五相建立
J32nB271_p0148a27║差別：一事。二想。三欲樂。四煩惱。五方便究竟。生
J32nB271_p0148b01║雜染義略有十一：一，一向樂生（一分諸天）。二，一向苦生
J32nB271_p0148b02║（諸那落迦）。三，苦樂雜生（一分諸天人鬼傍生）。四，不苦不樂生（一分諸天）。
J32nB271_p0148b03║五，一向不清淨生（欲界異生）。六，一向清淨生（已得自在菩薩）。七，
J32nB271_p0148b04║清淨不清淨生（色無色界異生）。八，不清淨清淨處生（欲界般涅
J32nB271_p0148b05║槃法，有暇處生）。九，清淨不清淨處生（色無色界異生）。十，不清淨不
J32nB271_p0148b06║清淨處生（欲界異生，不般涅槃法，設般涅槃法，無暇處生）。十一，清淨清淨
J32nB271_p0148b07║處生（色無色界諸有學者）。王過失有十，王功德有十，王衰
J32nB271_p0148b08║損門有五，王方便門有五，王可愛法有五，能引王
J32nB271_p0148b09║可愛法有五。八苦各由五相。下中上三士差
J32nB271_p0148b10║別。三摩呬多地，多隨煩惱染汙相續，不能正證
J32nB271_p0148b11║心一境性（一有諂。二有誑。三有詐。四無慚愧。五不信。六懈怠。七忘念。八不定。九惡慧。十慢
J32nB271_p0148b12║緩。十一猥雜。十二趣向前行。十三捨遠離軛。十四於諸學處不甚恭敬。十五不顧沙門。十六唯希活
J32nB271_p0148b13║命，不為涅槃而求出家）。釋隨身念經。釋二解脫。釋法
J32nB271_p0148b14║因緣經。釋眠纏。五種定相違法：一犯戒、二無
J32nB271_p0148b15║無間加行、三無殷重加行、四有沈沒、五他所擾惱。
J32nB271_p0148b16║有三種遠離：一住處遠離、二見遠離、三聞遠離。
J32nB271_p0148b17║有五厚重過失，能為定障：一忿、二慢、三欲貪、四
J32nB271_p0148b18║薩迦耶見、五不能堪忍。四靜慮，各有五種所治：
J32nB271_p0148b19║初五支、二四支、三五支、四四支。非三摩呬多地。
J32nB271_p0148b20║有心地諸心差別而轉。略由五相：一由世俗道
J32nB271_p0148b21║理建立故。二由勝義道理建立故。三由所依能依
J32nB271_p0148b22║建立故。四由俱有建立故。五由染淨建立故。無
J32nB271_p0148b23║心地心不生因，略有七種：一緣闕故。二作意闕故。
J32nB271_p0148b24║三未得故。四相違故。五斷故。六滅故。七已生故。
J32nB271_p0148b25║聞所成慧地由五處觀察所歸，乃可歸依。一由身
J32nB271_p0148b26║業清淨故。二由語業清淨故。三由意業清淨故。四
J32nB271_p0148b27║由於諸有情起大悲故。五由成就無上法故。欲
J32nB271_p0148c01║造論者，要具六因：一欲令法義當廣流布。二欲令
J32nB271_p0148c02║種種信解有情，由此因緣，隨一當能入正法故。三
J32nB271_p0148c03║為令失沒種種義門重開顯故。四為欲略攝廣散
J32nB271_p0148c04║義故。五為欲顯發甚深義故。六欲以種種美妙言
J32nB271_p0148c05║辭莊嚴法義，生淨信故。思所成慧地，略說有四
J32nB271_p0148c06║種思議：一事思議。二有非有思議。三因果思議。四
J32nB271_p0148c07║乘思議。修所成慧地，略有十六種修：謂聲聞乘
J32nB271_p0148c08║相應作意修，大乘相應作意修，影像修，事邊際修，
J32nB271_p0148c09║所作成辦修，得修，習修，除去修，對治修，小分修，遍
J32nB271_p0148c10║行修，動轉修，有加行修，已成辦修，非修所成法修，
J32nB271_p0148c11║修所成法修。聲聞地，略有十種聲聞，謂清淨界
J32nB271_p0148c12║聲聞，已遇緣聲聞，雜染界生聲聞，清淨界生聲聞，
J32nB271_p0148c13║末法時生聲聞，賢善時生聲聞，未得眼聲聞，已得
J32nB271_p0148c14║眼聲聞，清淨眼聲聞，極清淨眼聲聞。略有七處
J32nB271_p0148c15║攝毘奈耶及別解脫：一教敕。二開聽。三制止。四犯
J32nB271_p0148c16║處。五有犯。六無犯。七出罪。菩薩地有十發心，謂
J32nB271_p0148c17║世俗受發心，得法性發心，不決定發心，決定發心，
J32nB271_p0148c18║不清淨發心，清淨發心，羸劣發心，強盛發心，未成
J32nB271_p0148c19║果發心，已成果發心。有餘依及無餘依二地。
J32nB271_p0148c20║攝釋分，文是所依，義是能依，文有六種：一名身。二
J32nB271_p0148c21║句身。三字身。四語。五行相。六機請。義有十種：一地
J32nB271_p0148c22║義。二相義。三作意等義。四依處義。五過患義。六勝
J32nB271_p0148c23║利義。七所治義。八能治義。九略義。十廣義。釋略
J32nB271_p0148c24║有五：一法。二等起。三義。四釋難。五次第。
J32nB271_p0148c25║攝異門分，言瑜伽者，受持，讀誦，問難，決擇，正修，加
J32nB271_p0148c26║行。
J32nB271_p0148c27║攝事分中契經事行擇攝第一。處擇攝第二。
J32nB271_p0149a01║緣起食諦界擇攝第三。菩提分法擇攝第四。
J32nB271_p0149a02║調伏事總擇攝。本母事序辯攝。
J32nB271_p0149a03║菩薩地持經（八卷）　（南登北安）
J32nB271_p0149a04║北涼中天竺沙門曇無讖譯
J32nB271_p0149a05║即瑜伽本地分中，第十五菩薩地異譯，缺第四
J32nB271_p0149a06║持，舊在大乘律藏。
J32nB271_p0149a07║決定藏論（三卷）　（南好北性）
J32nB271_p0149a08║陳優禪尼國沙門真諦譯
J32nB271_p0149a09║瑜伽決擇分中，五識身相應地意地異譯。
J32nB271_p0149a10║王法正理論（一卷）　（南心北退）
J32nB271_p0149a11║唐大慈恩寺沙門釋玄奘譯
J32nB271_p0149a12║瑜伽決擇分中，尋伺地別出。
J32nB271_p0149a13║顯揚聖教論（此論一部，總二十卷，乃瑜伽師地論之樞要也。）　（南情逸北分切）
J32nB271_p0149a14║無著菩薩造　唐大慈恩寺沙門釋玄奘譯
J32nB271_p0149a15║攝事品第一。攝淨義品第二。成善巧品第三
J32nB271_p0149a16║（蘊、界、處、緣起、處非處、根、諦）。成無常品第四。成苦品
J32nB271_p0149a17║第五。成空品第六（成無性品第七。成現觀品第八）。成瑜伽
J32nB271_p0149a18║品第九。成不思議品第十。攝勝決擇品第十
J32nB271_p0149a19║一。
J32nB271_p0149a20║顯揚聖教論頌（一卷）　（南心北退）譯人同上
J32nB271_p0149a21║即無著菩薩前論中攝頌。
J32nB271_p0149a22║大乘阿毘達磨集論（七卷）　仝上
J32nB271_p0149a23║無著菩薩造　唐大慈恩寺沙門釋玄奘譯
J32nB271_p0149a24║本事分中：三法品第一，蘊、界、處。攝品第二，有十
J32nB271_p0149a25║一種（相、界、種類、分位、伴、方時、一分、具分、更互、勝義）。相應品
J32nB271_p0149a26║第三，有六種（不相離、和合、聚集、俱有、作事、同行）。成就品第
J32nB271_p0149a27║四，有三種（種子、自在、現行）。決擇分中：諦品第一（四聖諦）。
J32nB271_p0149b01║法品第二（十二分聖教）。得品第三（一建立補特伽羅有七種，二建
J32nB271_p0149b02║立現觀有十種）。論議品第四，有七種（義、釋、分別顯示、等論、攝、
J32nB271_p0149b03║論軌、秘密）。
J32nB271_p0149b04║大乘阿毘達磨雜集論（十六卷）　（南動神北磨箴）譯人同上
J32nB271_p0149b05║安慧菩薩糅前集論。
J32nB271_p0149b06║辯中邊論頌（五紙半）　（南爵北靜）
J32nB271_p0149b07║彌勒菩薩說　唐大慈恩寺沙門釋玄奘譯
J32nB271_p0149b08║辯相品第一。辯障品第二。辯真實品第三。
J32nB271_p0149b09║辯修對治品第四。辯修分位品第五。辯得果
J32nB271_p0149b10║品第六。辯無上乘品第七。
J32nB271_p0149b11║辯中邊論（三卷）　仝上譯人同上
J32nB271_p0149b12║天親菩薩造論釋前頌。
J32nB271_p0149b13║中邊分別論（三卷）　（南移北情）
J32nB271_p0149b14║陳優禪尼國沙門真諦譯
J32nB271_p0149b15║與前本同。
J32nB271_p0149b16║攝大乘論本（三卷）　仝上
J32nB271_p0149b17║無著菩薩造　唐大慈恩寺沙門釋玄奘譯
J32nB271_p0149b18║總標綱要分第一。標十相殊勝殊勝語。所知依
J32nB271_p0149b19║分第二。明阿賴耶識，及意。所知相分第三。明三
J32nB271_p0149b20║性相：一依他起相。二遍計所執相。三圓成實相。
J32nB271_p0149b21║入所知相分第四。明三種練磨其心，及四尋思，四
J32nB271_p0149b22║如實遍智。彼入因果分第五，明六種波羅密多，
J32nB271_p0149b23║彼修差別分第六，明菩薩歡喜等十地。增上
J32nB271_p0149b24║戒學分第七，明三聚戒。增上心學分第八，明六
J32nB271_p0149b25║種差別；一所緣。二種種。三對治。四堪能。五引發。六
J32nB271_p0149b26║作業。增上慧學分第九，明無分別智離五種相。
J32nB271_p0149b27║果斷分第十，明轉依有六種。彼果智分第十
J32nB271_p0149c01║一，明佛三身。
J32nB271_p0149c02║攝大乘論（二卷）　（南物北隱）
J32nB271_p0149c03║元魏北天竺沙門佛陀扇多譯
J32nB271_p0149c04║與上同，而不分品。
J32nB271_p0149c05║攝大乘論（三卷）　仝上　（有慧愷序）
J32nB271_p0149c06║陳優禪尼國沙門真諦譯
J32nB271_p0149c07║亦與上同。分作十品。
J32nB271_p0149c08║楞伽經唯識論（十九紙有序一名破色心論）　（南都北靜）
J32nB271_p0149c09║天親菩薩造　元魏北天竺沙門菩提留支
J32nB271_p0149c10║譯
J32nB271_p0149c11║一立義，二引證。三譬喻。及釋種種外難，成立唯識
J32nB271_p0149c12║道理。
J32nB271_p0149c13║大乘唯識論（十紙）　仝上
J32nB271_p0149c14║陳優禪尼國沙門真諦譯
J32nB271_p0149c15║唯識二十論（八紙）　仝上
J32nB271_p0149c16║唐大慈恩寺沙門釋玄奘譯
J32nB271_p0149c17║並同前本。
J32nB271_p0149c18║唯識三十論（三紙餘）　（南自北沛）
J32nB271_p0149c19║世親菩薩造　唐大慈恩寺沙門釋玄奘譯
J32nB271_p0149c20║即成唯識論本頌也。
J32nB271_p0149c21║大乘成業論（一卷）　（南爵北匪）造者譯人皆同上
J32nB271_p0149c22║明身語意三業，及有表無表業，是假非實，唯依思
J32nB271_p0149c23║立，及由異熟識受熏持種而得成就。
J32nB271_p0149c24║業成就論（一卷）　仝上
J32nB271_p0149c25║元魏烏萇國沙門毘目智仙譯
J32nB271_p0149c26║與上同本。
J32nB271_p0149c27║大乘五蘊論（七紙）　（南都北投）
J32nB271_p0150a01║世親菩薩造　唐大慈恩寺沙門釋玄奘譯
J32nB271_p0150a02║明五蘊攝九十四法，及十二處十八界總攝百法。
J32nB271_p0150a03║對治三種我執：謂一性我執，受者我執，作者我執。
J32nB271_p0150a04║如其次第，以蘊、處、界，治之。
J32nB271_p0150a05║因明正理門論本（一卷）　（南爵北匪）
J32nB271_p0150a06║大域龍樹菩薩造　唐大慈恩寺沙門釋玄奘譯
J32nB271_p0150a07║為欲簡持能立能破義中真實，故造斯論。
J32nB271_p0150a08║因明正理門論（一卷）　仝上
J32nB271_p0150a09║唐大薦福寺沙門釋義淨譯
J32nB271_p0150a10║與上同本。
J32nB271_p0150a11║因明入正理論（五紙後序一紙）　（南自北沛）
J32nB271_p0150a12║商羯羅主菩薩造　唐大慈恩寺沙門釋玄
J32nB271_p0150a13║奘譯
J32nB271_p0150a14║明真能立，真能破，真現量，真比量，及似能立等，共
J32nB271_p0150a15║八門，以辯悟他自悟二益。
J32nB271_p0150a16║大乘百法明門論（一紙餘）　（南華北沛）
J32nB271_p0150a17║天親菩薩造　唐大慈恩寺沙門釋玄奘譯
J32nB271_p0150a18║瑜伽本事分中，略錄名數。
J32nB271_p0150a19║觀所緣緣論（二紙餘）　（南華北投）
J32nB271_p0150a20║陳那菩薩造　唐大慈恩寺沙門釋玄奘譯
J32nB271_p0150a21║立量破斥，外所緣緣非有。次明內所緣緣不無。
J32nB271_p0150a22║無相思塵論（二紙半）　仝上
J32nB271_p0150a23║陳優禪尼國沙門真諦譯
J32nB271_p0150a24║與上本同。
J32nB271_p0150a25║三無相論（二卷）　（出無性論）　（南邑北沛）譯人同上
J32nB271_p0150a26║為顯法空故，說諸法無自性品，謂依三性，說三無
J32nB271_p0150a27║性。
J32nB271_p0150b01║顯識論顯識品（十一紙餘）　（南自北沛）　（從無相論出）譯人同上
J32nB271_p0150b02║明三界但有二種識：一者顯識，即是本識。二者分
J32nB271_p0150b03║別識，即是意識。顯識起分別，分別起熏習，熏習起
J32nB271_p0150b04║顯識，故生死流轉。又云：一執著分別性熏習，增長
J32nB271_p0150b05║阿梨耶識，二觀習真實性熏習，能除執著損壞阿
J32nB271_p0150b06║梨耶識（此內以第七名陀那識，執梨耶識作我境故）。
J32nB271_p0150b07║轉識論（六紙）　（南都北沛）譯人同上
J32nB271_p0150b08║明識轉有二種：一轉為眾生，二轉為法，此二實無。
J32nB271_p0150b09║但是識轉，作二相貌。次明能緣有三種：一果報識，
J32nB271_p0150b10║即阿梨耶，二執識，即阿陀那。三塵識，即六識。及明
J32nB271_p0150b11║相應心所等。
J32nB271_p0150b12║大乘起信論（二卷）　（南邑北情）
J32nB271_p0150b13║馬鳴菩薩造　唐于闐國沙門實叉難陀譯
J32nB271_p0150b14║一作因分，明造論因緣有八種。二立義分有二：
J32nB271_p0150b15║一有法。謂一切眾生心。二法，謂體、相、用三大。三
J32nB271_p0150b16║解釋分又三：一顯示實義，依於一心有真如生滅
J32nB271_p0150b17║二門。二對治邪執，治人法二種我見。三分別修行
J32nB271_p0150b18║正道相：一信成就發心，二解行發心。三證發心。
J32nB271_p0150b19║四修信分，謂有四種信：真如及三寶，修五門行。能
J32nB271_p0150b20║成此信。一施、二戒、三忍、四精進、五止觀。又明求生
J32nB271_p0150b21║淨土，得不退轉。五利益分。
J32nB271_p0150b22║此本比梁譯，文更顯順，余於佛前鬮得，述裂網
J32nB271_p0150b23║疏，以正膚謬。
J32nB271_p0150b24║大乘起信論（二卷）　（有智愷序）　仝上
J32nB271_p0150b25║蕭梁優禪尼國沙門真諦譯
J32nB271_p0150b26║與上論同。
J32nB271_p0150b27║閱藏知津卷第三十七