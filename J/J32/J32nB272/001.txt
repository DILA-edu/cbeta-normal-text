J32nB272_p0181a01║天童宏智覺禪師語錄序
J32nB272_p0181a02║洞上宗風，自同安兩世至芙蓉、長蘆，卓然今古。天童
J32nB272_p0181a03║宏智禪師與大慧杲、真歇了同時。智住天童、慧住育
J32nB272_p0181a04║王，其唱酬入滅事頗著神異。紹興迄今殆數百年，語
J32nB272_p0181a05║句散亡罕睹全錄，晴雲法兄於他家雜見者，廣為搜
J32nB272_p0181a06║緝，勒成一卷。昔靈山法藏傳彼貝多，韶陽語句得自
J32nB272_p0181a07║衣裓，此皆目擊口宣借書在手。晴兄嘿契古人，探微
J32nB272_p0181a08║集逸，能使太白山巔自開生面，固知金鍼玉線迥異
J32nB272_p0181a09║尋常，陽燧取日、方諸印月也。洞山宗旨持以問之，此
J32nB272_p0181a10║集功位宛然新豐尚在矣！
J32nB272_p0181a11║逸亭居士徐繼恩拜題
J32nB272_p0181a12║
J32nB272_p0181a13║
J32nB272_p0181a14║
J32nB272_p0181a15║
J32nB272_p0181a16║
J32nB272_p0181a17║
J32nB272_p0181a18║
J32nB272_p0181a19║
J32nB272_p0181a20║
J32nB272_p0181a21║明州天童景德禪寺宏智覺禪師語錄目次
J32nB272_p0181a22║卷一
J32nB272_p0181a23║上堂
J32nB272_p0181a24║晚參
J32nB272_p0181a25║示眾
J32nB272_p0181a26║卷二
J32nB272_p0181a27║舉古
J32nB272_p0181a28║卷三
J32nB272_p0181a29║頌古
J32nB272_p0181a30║卷四
J32nB272_p0181b01║機緣
J32nB272_p0181b02║塔銘
J32nB272_p0181b03║銘
J32nB272_p0181b04║偈
J32nB272_p0181b05║記
J32nB272_p0181b06║
J32nB272_p0181b07║
J32nB272_p0181b08║
J32nB272_p0181b09║
J32nB272_p0181b10║
J32nB272_p0181b11║
J32nB272_p0181b12║
J32nB272_p0181b13║
J32nB272_p0181b14║
J32nB272_p0181b15║
J32nB272_p0181b16║
J32nB272_p0181b17║
J32nB272_p0181b18║
J32nB272_p0181b19║
J32nB272_p0181b20║
J32nB272_p0181b21║
J32nB272_p0181b22║
J32nB272_p0181b23║
J32nB272_p0181b24║
J32nB272_p0181b25║
J32nB272_p0181b26║
J32nB272_p0181b27║
J32nB272_p0181b28║
J32nB272_p0181b29║
J32nB272_p0181b30║
J32nB272_p0181c01║明州天童景德禪寺宏智覺禪師語錄卷一
J32nB272_p0181c02║武林苕溪鳳山後學淨啟重編
J32nB272_p0181c03║上堂
J32nB272_p0181c04║上堂：「黃閣簾垂，誰傳家信？紫羅帳合，暗撒真珠。正恁
J32nB272_p0181c05║麼時，視聽有所不到，言詮有所不及，如何通得箇消
J32nB272_p0181c06║息去？夢回夜色依俙曉，笑指家風爛熳春。」
J32nB272_p0181c07║上堂，舉：「《參同契》云：『回互不回互。』僧問雲門：『如何是回
J32nB272_p0181c08║互？』門指板頭云：『不可喚作板頭。』僧云：『如何是不回互？』
J32nB272_p0181c09║門云：『者箇是板頭。』」師云：「石頭舌頭無骨，雲門眼裏有
J32nB272_p0181c10║筋，千古之下聲光赫奕。如今要把手共行，直須恁麼
J32nB272_p0181c11║始解不恁麼，然後沒交涉。還相委悉麼？少年曾決龍
J32nB272_p0181c12║蛇陣，潦倒還聽稚子歌。」
J32nB272_p0181c13║上堂：「心不能緣，口不能議，直饒退步荷擔，切忌當頭
J32nB272_p0181c14║觸諱。風月寒清古渡頭，夜船撥轉琉璃地。」
J32nB272_p0181c15║上堂，舉：「白水垂語云：『眼裏著沙不得，耳裏著水不得。』
J32nB272_p0181c16║僧便問：『如何是眼裏著沙不得？』水云：『應真無比。』僧云：
J32nB272_p0181c17║『如何是耳裏著水不得？』水云：『白淨無垢。』」師云：「白水老
J32nB272_p0181c18║人可謂大而無外、小而無內，具足千變萬化，秖箇赤
J32nB272_p0181c19║手空身；不受一滴塵，直是滿眼滿耳。還見麼？立足無
J32nB272_p0181c20║閑地，知心有幾人？」
J32nB272_p0181c21║上堂，舉：「金峰示眾云：『事存函蓋合，理應箭鋒拄。若人
J32nB272_p0181c22║道得，金峰分半院與他住。』時有僧出禮拜，峰云：『休！休！
J32nB272_p0181c23║相見易得好，共住難為人。』」師云：「重賞之下，必有勇夫。
J32nB272_p0181c24║者僧擬乎強取，金峰又卻不甘。還知蚌鷸相持，盡落
J32nB272_p0181c25║漁人之手？若也辯得函蓋箭鋒，金峰一院兩手分付。」
J32nB272_p0181c26║上堂，舉：「僧問曹山：『子歸就父，為什麼父全不顧？』山云：
J32nB272_p0181c27║『理合如斯。』僧云：『父子之恩何在？』山云：『始成父子之恩。』
J32nB272_p0181c28║僧云：『如何是父子之恩？』山云：『刀斧斫不開。』」師云：「翡翠
J32nB272_p0181c29║簾垂，絲綸未降，紫羅帳合，視聽難通。犯動毫頭，月昇
J32nB272_p0181c30║夜戶，密移一步，鶴出銀籠。還知麼？脫身一色無遺影，
J32nB272_p0182a01║不坐同風落大功。」
J32nB272_p0182a02║上堂：「今日是釋迦老子降誕之辰，長蘆不解說禪，與
J32nB272_p0182a03║諸人畫箇樣子。祇如在摩耶胎時作麼生？」以拂子畫
J32nB272_p0182a04║此⊙相，曰：「秖如以清淨水浴金色身時又作麼生？」復
J32nB272_p0182a05║畫此[○@水]相，曰：「秖如周行七步目顧四方，指天指地成
J32nB272_p0182a06║道說法，神通變化智慧辯才，四十九年三百餘會，說
J32nB272_p0182a07║青道黃指東畫西，入般涅槃時又作麼生？」乃畫此⊕
J32nB272_p0182a08║相，復曰：「若是具眼衲僧必也相許；其或未然，一一歷
J32nB272_p0182a09║過始得。」
J32nB272_p0182a10║上堂，舉：「僧問雲門：『不起一念，還有過也無？』門云：『須彌
J32nB272_p0182a11║山。』」師云：「不起一念，向道須彌，舌頭一臠肉，口唇兩片
J32nB272_p0182a12║皮。雲門機用妙如許，不落是非知不知？」
J32nB272_p0182a13║上堂，舉：「風穴垂語云：『若立一塵，家國興盛；不立一塵，
J32nB272_p0182a14║家國喪亡。』」師云：「還有同生同死底衲僧麼？復頌云：『幾
J32nB272_p0182a15║許歡心幾許愁，好看野老兩眉頭，家邦平貼清如鏡，
J32nB272_p0182a16║水瘦山空一樣秋。』」
J32nB272_p0182a17║上堂，舉：「鏡清問靈雲：『混沌未分時如何？』雲云：『露柱懷
J32nB272_p0182a18║胎。』清云：『分後如何？』雲云：『如片雲點太清。』清云：『秖如太
J32nB272_p0182a19║清還受點也無？』雲不對。清云：『恁麼則含生不來也。』雲
J32nB272_p0182a20║亦不對。清云：『直得純清絕點時如何？』雲云：『猶是真常
J32nB272_p0182a21║流注。』清云：『如何是真常流注？』雲云：『如鏡常明。』清云：『向
J32nB272_p0182a22║上更有事不？』雲云：『有。』清云：『如何是向上事？』雲曰：『打破
J32nB272_p0182a23║鏡來，與子相見。』」師云：「分與未分，玉機夜動；點與不點，
J32nB272_p0182a24║金梭暗拋。直是一色純清，未得十成安穩。且道打破
J32nB272_p0182a25║鏡來向什麼處相見？還會麼？清秋老兔吞光後，湛水
J32nB272_p0182a26║蒼龍蛻骨時。」
J32nB272_p0182a27║上堂，舉：「石鞏上堂，乃張弓架箭，三平擘開胸當之。鞏
J32nB272_p0182a28║云：『一張弓、兩隻箭，秖射得半箇聖人。』」師云：「石鞏習氣
J32nB272_p0182a29║不除，三平相席打令，卻云：『三十年，一張弓兩隻箭，秖
J32nB272_p0182a30║射得半箇聖人。』豈不是以己方人？大都不入驚人浪，
J32nB272_p0182b01║到了難尋稱意魚。」
J32nB272_p0182b02║上堂：「空劫有真宗，聲前問己躬，赤窮新活計，清白舊
J32nB272_p0182b03║家風。的的三乘外，寥寥一印中，卻來行異類，萬派自
J32nB272_p0182b04║朝東。」
J32nB272_p0182b05║上堂，舉：「雪峰住庵，二僧來拜。峰見，兩手托門，放身出
J32nB272_p0182b06║云：『是什麼？』僧云：『是什麼？』峰低頭歸庵。僧到巖頭，頭問：
J32nB272_p0182b07║『什麼處來？』僧云：『嶺南來。』頭云：『曾到雪峰麼？』僧云：『曾到。』
J32nB272_p0182b08║頭云：『有何言句？』僧舉前話，頭云：『他道什麼？』僧云：『他無
J32nB272_p0182b09║語，低頭歸庵。』頭云：『噫！我當初悔不向他道末後句，若
J32nB272_p0182b10║向他道，天下人不奈雪老何。』僧至夏末，再舉前話請
J32nB272_p0182b11║益，頭云：『何不早問？』僧云：『未敢容易。』頭云：『雪峰與我同
J32nB272_p0182b12║條生，不與我同條死，要識末後句，只者是！』」師云：「切磋
J32nB272_p0182b13║琢磨，變態淆訛，葛陂化龍之杖，陶家居蟄之梭，同條
J32nB272_p0182b14║生兮有數，同條死兮無多。末後句，只者是，風舟載月
J32nB272_p0182b15║浮秋水。」
J32nB272_p0182b16║上堂，舉：「僧問趙州：『學人乍入叢林，乞師指示！』州云：『喫
J32nB272_p0182b17║粥了也未？』僧云：『喫粥了。』州云：『洗缽去。』」師云：「粥罷令教
J32nB272_p0182b18║洗缽盂，豁然心地自相符，而今參飽叢林客，且道其
J32nB272_p0182b19║問有悟無？」
J32nB272_p0182b20║上堂，舉：「僧問雲門：『如何是清淨法身？』門云：『花藥欄。』僧
J32nB272_p0182b21║云：『便恁麼去時如何？』門云：『金毛獅子。』雪竇著語云：『太
J32nB272_p0182b22║無端。』」師云：「賊來須打，客來須待。雲門、雪竇二俱作家，
J32nB272_p0182b23║者裏莫有恁麼去者麼？切忌撞頭磕額。」
J32nB272_p0182b24║上堂，舉：「誌公云：『終日拈香擇火，不知身是道場。』」師云：
J32nB272_p0182b25║「弄精魂漢有甚麼限？玄沙云：『終日拈香擇火，不知真
J32nB272_p0182b26║個道場。』」師云：「奇怪！八十翁翁入場屋，不是小兒嬉。且
J32nB272_p0182b27║道利害在甚麼處？有智無智，較三十里。」
J32nB272_p0182b28║上堂，舉：「藥山久不陞座，院主請為眾說法。眾纔集，山
J32nB272_p0182b29║登座良久，便歸方丈。院主云：『和尚何不為眾說法？』山
J32nB272_p0182b30║云：『經有經師，論有論師，爭怪得老僧？』」師云：「家法簡嚴，
J32nB272_p0182c01║非二非三，月來明湛水，雲退露寒嵒。真機自得，妙處
J32nB272_p0182c02║誰參？不是文殊白槌後，也應千古屈瞿曇。」
J32nB272_p0182c03║上堂，僧問：「如何是向去底人？」師曰：「白雲投壑盡，青嶂
J32nB272_p0182c04║倚空高。」曰：「如何是卻來底人？」師曰：「滿頭白髮離嵒谷，
J32nB272_p0182c05║半夜穿雲入市廛。」曰：「如何是不來不去底人？」師曰：「石
J32nB272_p0182c06║女喚回三界夢，木人坐斷六門機。」乃曰：「句裏明宗則
J32nB272_p0182c07║易，宗中辯的則難。」良久曰：「還會麼？凍雞未報家林曉，
J32nB272_p0182c08║隱隱行人過雪山。」
J32nB272_p0182c09║上堂，舉：「僧問魯祖：『如何是不言言？』祖云：『汝口在甚麼
J32nB272_p0182c10║處？』僧云：『無口。』祖云：『將什麼喫飯？』僧無對。」師云：「者僧只
J32nB272_p0182c11║解握死蛇頭，不能捋猛虎鬚。當時待他問：『你口在什
J32nB272_p0182c12║麼處？』便與一喝，拂袖便行。直饒魯祖全機，往往做手
J32nB272_p0182c13║腳不及。」
J32nB272_p0182c14║上堂，舉：「仰山夢往彌勒內院居第二座，有一尊者白
J32nB272_p0182c15║椎云：『今日當第二座說法。』仰乃起白椎云：『摩訶衍法，
J32nB272_p0182c16║離四句、絕百非。諦聽諦聽！』次日，舉似溈山，溈云：『子已
J32nB272_p0182c17║登聖位。』」師云：「玉女依稀夜動機，錦絲歷歷吐梭臍，水
J32nB272_p0182c18║天湛碧全功墮，雪月寒清一色迷。諸禪德！全功負墮，
J32nB272_p0182c19║一色猶迷，作麼生體悉得相應去？權挂垢衣云是佛，
J32nB272_p0182c20║卻披珍御復名誰？」
J32nB272_p0182c21║上堂：「諸禪德！吞盡三世佛底人，為甚麼開口不得？照
J32nB272_p0182c22║破四天下底人，為甚麼合眼不得？許多病痛與你一
J32nB272_p0182c23║時拈卻了也，且作麼生得十成通暢去？還會麼？擘開
J32nB272_p0182c24║華嶽連天色，放出黃河到海聲。」
J32nB272_p0182c25║上堂，舉：「雲門因僧問：『秋初夏末，前程若有人問，作麼
J32nB272_p0182c26║生秖對？』門云：『大眾退後。』僧云：『未審過在甚麼處？』門云：
J32nB272_p0182c27║『還我九十日飯錢來。』」師云：「大眾退後，衲僧去就，豈用
J32nB272_p0182c28║機關，那容體究？蓑翁老熟慣風波，櫓橈不施船放淄。」
J32nB272_p0182c29║上堂，舉：「僧問曹山：『佛未出世時如何？』山云：『曹山不如。』
J32nB272_p0182c30║僧云：『出世後如何？』山云：『不如曹山。』」師云：「佛與曹山主
J32nB272_p0183a01║賓互換，出世不出世各具一隻眼，未有長行而不住，
J32nB272_p0183a02║長住而不行。還會麼？幽洞豈拘關鎖意？縱橫不涉兩
J32nB272_p0183a03║頭機。」
J32nB272_p0183a04║上堂，舉：「雲門示眾云：『直得觸目無滯，達得名身、句身
J32nB272_p0183a05║一切法空，山河大地是名，身亦不可得，喚作三昧性
J32nB272_p0183a06║海俱備，猶是無風匝匝之波，直得亡知於覺，覺即佛
J32nB272_p0183a07║性矣。喚作無事人，更須知有向上一竅在。』」師云：「賓主
J32nB272_p0183a08║不諧，二俱有過，各與二十棒。秖如向上一竅又作麼
J32nB272_p0183a09║生？犀因玩月紋生角，象被雷驚花入牙。」
J32nB272_p0183a10║上堂，舉：「石霜因僧自洞山來，霜問：『洞山和尚有何言
J32nB272_p0183a11║句？』僧云：『解夏上堂云：「秋初夏末，兄弟們或東去西去，
J32nB272_p0183a12║直須向萬里無寸草處去。」良久云：「祇如萬里無寸草
J32nB272_p0183a13║處作麼去？」』霜曰：『有人下語否？』僧曰：『無。』霜曰：『何不道：出
J32nB272_p0183a14║門便是草？』僧舉似洞山，山曰：『瀏陽有古佛耶！』」師曰：「出
J32nB272_p0183a15║門是草，涉芊芊莽莽之間；葉落知秋，墮黯黯青青之
J32nB272_p0183a16║處。到者裏，須體取機雖轉紐印未成文處始得。」良久
J32nB272_p0183a17║云：「水明老蚌懷胎後，雲重蒼龍退骨時。」
J32nB272_p0183a18║上堂，舉：「僧問雲門：『如何是塵塵三昧？』門云：『缽裏飯，桶
J32nB272_p0183a19║裏水。』」師云：「塵塵三昧，彼彼不外，千峰向嶽，百川赴海。
J32nB272_p0183a20║更無一法不如來，只箇堂堂觀自在。」
J32nB272_p0183a21║上堂，舉：「乾峰示眾云：『舉一不得舉二，放過一著落在
J32nB272_p0183a22║第二。』雲門出眾曰：『昨日有人從天台來，卻往徑山去。』
J32nB272_p0183a23║峰曰：『來日不得普請。』」師云：「坐斷十方，千差路絕；放開
J32nB272_p0183a24║一線，萬派朝宗。二尊宿開拓家風，方見衲僧去就。還
J32nB272_p0183a25║端的麼？太平天子寰中旨，汗血將軍塞外心。」
J32nB272_p0183a26║上堂，舉：「首山念禪師因僧問：『如何是佛？』山云：『新婦騎
J32nB272_p0183a27║驢阿家牽。』」師云：「新婦騎驢阿家牽，體段風流得自然，
J32nB272_p0183a28║堪笑效顰鄰舍女，向人添醜不成妍。」
J32nB272_p0183a29║上堂，舉：「香林遠禪師因僧問：『如何是衲衣下事？』林云：
J32nB272_p0183a30║『臘月火燒山。』」師云：「老大叢林快說禪，不將禪挂口皮
J32nB272_p0183b01║邊，谷深山遠空無像，何處人呼應不圓？」
J32nB272_p0183b02║上堂，舉：「僧到夾山，山問：『近離甚處？』曰：『洞山。』山曰：『洞山
J32nB272_p0183b03║有何言句？』曰：『和尚道：我有三路接人。』夾山曰：『有何三
J32nB272_p0183b04║路？』曰：『鳥道、玄路、展手。』山曰：『實有此三路耶？』曰：『是。』山曰：
J32nB272_p0183b05║『鬼持千里鈔，林下道人悲。』後浮山遠著語云：『不因黃
J32nB272_p0183b06║葉落，爭知是一秋？』」師云：「欲明三的旨，莫向二邊求。」復
J32nB272_p0183b07║云：「洪波浩渺接盲龜，鳥道無私絕有為，開口見心玄
J32nB272_p0183b08║路香，扇兒遮面露蛾眉。」
J32nB272_p0183b09║上堂：「一點環中照極微，智無功處卻存知，緣思淨盡
J32nB272_p0183b10║無餘事，半夜星河斗柄垂。」
J32nB272_p0183b11║上堂，舉：「盤山垂語云：『若言即心即佛，今時未入玄微；
J32nB272_p0183b12║若言非心非佛，亦是指蹤極則。』」師云：「有錢不解使，解
J32nB272_p0183b13║使卻無錢。且道作麼生得十成去？娶他年少婦，須是
J32nB272_p0183b14║白頭兒。」
J32nB272_p0183b15║晚參
J32nB272_p0183b16║晚參，舉：「大耳三藏得他心通，朝見肅宗帝，帝命忠國
J32nB272_p0183b17║師驗之。藏見國師便禮拜，側立於右。國師云：『汝得他
J32nB272_p0183b18║心通是不？』藏云：『不敢。』國師云：『汝道老僧秪今在什麼
J32nB272_p0183b19║處？』藏云：『和尚是一國之師，何得在西川看競渡？』國師
J32nB272_p0183b20║再問：『汝道老僧即今在什麼處？』藏云：『和尚是一國之
J32nB272_p0183b21║師，何得在天津橋上看弄猢猻？』國師第三次問：『老僧
J32nB272_p0183b22║即今在什麼處？』藏罔知去處，國師叱云：『者野狐精！他
J32nB272_p0183b23║心通在什麼處？』」師云：「三藏不見國師則且置，你道國
J32nB272_p0183b24║師自知下落處麼？若謂自知，則百鳥銜花，諸天供養，
J32nB272_p0183b25║未有休日。且道正當恁麼時，落在什麼處？」
J32nB272_p0183b26║晚參，舉：「陸亙大夫問南泉：『弟子家中有一片石，有時
J32nB272_p0183b27║坐、有時臥，欲鐫作佛，得不？』泉云：『得。』陸云：『莫不得不？』泉
J32nB272_p0183b28║云：『不得。』雲巖云：『坐則佛，不坐則非佛。』洞山云：『不坐則
J32nB272_p0183b29║佛，坐則非佛。』」師云：「轉功就位，轉位就功，還他洞上父
J32nB272_p0183b30║子。且道南泉意作麼生？直是針錐不得。」
J32nB272_p0183c01║晚參，舉：「佛前有一女子入定，佛敕文殊出定，殊乃運
J32nB272_p0183c02║神力托上梵天出定不得，佛乃云：『下方罔明大士能
J32nB272_p0183c03║出此定。』須臾，罔明至，敕令出定，罔明彈指三下，女子
J32nB272_p0183c04║便出定。」師云：「若定若動，當人變弄，鴻毛輕而不輕，太
J32nB272_p0183c05║山重而非重。還知老瞿曇鼻孔在我手裏麼？」
J32nB272_p0183c06║晚參，舉：「雪峰與三聖行次，見一隊猢猻，峰云：『秖者猢
J32nB272_p0183c07║猻各各背一面古鏡。』聖云：『歷劫無名，何以彰為古鏡？』
J32nB272_p0183c08║峰云：『瑕生也。』聖云：『一千五百人善知識，話頭也不識。』
J32nB272_p0183c09║峰云：『老僧住持事繁。』」師云：「當時若見雪峰道：『瑕生也。』
J32nB272_p0183c10║但近前云：『喏喏！』且道何故如此？爭之不足，讓之有餘。」
J32nB272_p0183c11║晚參，舉：「法眼問覺上座：『船來？陸來？』覺云：『船來。』眼云：『船
J32nB272_p0183c12║在甚麼處？』覺云：『船在河裏。』覺退，眼問傍僧云：『你道適
J32nB272_p0183c13║來者僧具眼不具眼？』」師云：「水不洗水，金不博金，昧毛
J32nB272_p0183c14║色而得馬，靡絲絃而樂琴，結繩畫卦有許事，喪盡真
J32nB272_p0183c15║淳太古心。」
J32nB272_p0183c16║晚參，舉：「曹山問德上座：『佛真法身猶若虛空，應物現
J32nB272_p0183c17║形如水中月，作麼生說箇應底道理？』德云：『如驢覷井。』
J32nB272_p0183c18║山云：『道則太煞道，只道得八成。』德云：『和尚又如何？』山
J32nB272_p0183c19║云：『如井覷驢。』」師云：「驢覷井，井覷驢，智容無外，淨涵有
J32nB272_p0183c20║餘，肘後誰分印？家中不蓄書。機絲不挂梭頭事，文彩
J32nB272_p0183c21║縱橫意自殊。」
J32nB272_p0183c22║晚參，舉：「長慶示眾云：『淨潔打疊了，近前就我索，驀脊
J32nB272_p0183c23║與你一棒。有者棒到你，你須具大慚愧；若無者一棒
J32nB272_p0183c24║到你，你向甚麼處會？』」師云：「開口喫常住飯，展腳臥長
J32nB272_p0183c25║連床，求箇知慚愧者難得。還知長慶棒落處麼？雷開
J32nB272_p0183c26║蟄戶電燒尾，引出崢嶸頭角來。」
J32nB272_p0183c27║晚參，舉：「黃檗示眾云：『汝等諸人盡是噇酒糟漢，與麼
J32nB272_p0183c28║行腳何處有今日？還知大唐國裏無禪師麼？』僧云：『只
J32nB272_p0183c29║如諸方匡徒領眾又作麼生？』檗云：『不道無禪，只是無
J32nB272_p0183c30║師。』」師云：「岐分絲染太勞勞，葉綴花聯敗祖曹，妙握司
J32nB272_p0184a01║南造化柄，水雲器具在甄陶。屏割繁碎，剪除氄毛，星
J32nB272_p0184a02║衡藻鑑，玉尺金刀。黃檗老！察秋毫，坐斷春風不放高。」
J32nB272_p0184a03║晚參，舉：「雲巖問道吾：『大悲菩薩用許多手眼作麼？』吾
J32nB272_p0184a04║云：『如人夜間背手摸枕子。』巖云：『我會也。』吾云：『汝作麼
J32nB272_p0184a05║生會？』巖云：『遍身是手眼。』吾云：『道即太煞道，只道得八
J32nB272_p0184a06║成。』巖云：『師兄作麼生？』吾云：『通身是手眼。』」師云：「一竅虛
J32nB272_p0184a07║通，八面玲瓏，無象無私春入律，不留不礙月行空。清
J32nB272_p0184a08║淨寶目功德臂，遍身何似通身是？現前手眼顯全機，
J32nB272_p0184a09║大用縱橫何忌諱？」
J32nB272_p0184a10║晚參，舉：「僧問洞山：『時時勤拂拭，莫使惹塵埃，為什麼
J32nB272_p0184a11║不得他衣缽？』山云：『直饒道本來無一物，也未得他衣
J32nB272_p0184a12║缽！且道什麼人合得？』僧下九十六轉語，不契，末後云：
J32nB272_p0184a13║『設使將來他亦不受。』山深肯之。雪竇云：『他既不受是
J32nB272_p0184a14║眼，將來必應是瞎。』」師云：「長蘆則不然，直須將來，若不
J32nB272_p0184a15║將來，爭知不受？若不不受，爭免將來？將來底必應是
J32nB272_p0184a16║眼，不受底真箇是瞎。還會麼？照盡體無依，通身合大
J32nB272_p0184a17║道。」
J32nB272_p0184a18║晚參，舉：「雪峰在德山作飯頭，一日飯遲，德山托缽至
J32nB272_p0184a19║法堂，峰云：『者老漢！鐘未鳴、鼓未響，托缽向什麼處去？』
J32nB272_p0184a20║山便歸方丈。峰舉似巖頭，頭云：『大小德山不會末後
J32nB272_p0184a21║句。』山聞，令侍者喚巖頭問：『汝不肯老僧那？』巖密啟前
J32nB272_p0184a22║意，山乃休去。至明日陞堂，果與尋常不同。巖撫掌笑
J32nB272_p0184a23║云：『且喜老漢會末後句，他後天下人不奈伊何。』」師云：
J32nB272_p0184a24║「末後句，會也無？德山父子太含糊，座中亦有江南客，
J32nB272_p0184a25║莫向樽前唱鷓鴣。」
J32nB272_p0184a26║晚參，舉：「密師伯與洞山行，見白兔子面前走過，密云：
J32nB272_p0184a27║『俊哉！』山云：『作麼生？』密云：『如白衣拜相。』山云：『老老大大
J32nB272_p0184a28║作者箇語話。』密云：『你作麼生？』山云：『積代簪纓，暫時落
J32nB272_p0184a29║魄。』」師云：「抗力霜雪，平步雲霄，下惠黜國，相如過橋。蕭
J32nB272_p0184a30║曹謀略能成漢，果許身心欲避堯，寵辱若驚深自信，
J32nB272_p0184b01║真情參跡混漁樵。」
J32nB272_p0184b02║晚參，舉：「嚴陽尊者問趙州：『一物不將來時如何？』州云：
J32nB272_p0184b03║『放下著。』嚴云：『一物不將來，放下箇什麼？』州云：『恁麼則
J32nB272_p0184b04║擔取去。』」師云：「不防細行輸先手，自覺心麤愧撞頭，局
J32nB272_p0184b05║破腰間斧柯爛，洗清凡骨共僊遊。」
J32nB272_p0184b06║晚參，舉：「僧問青林虔禪師：『學人徑往時如何？』林云：『死
J32nB272_p0184b07║蛇當大路，勸子莫當頭。』僧云：『當頭時如何？』林云：『喪子
J32nB272_p0184b08║性命。』僧云：『不當頭時如何？』林云：『亦無迴避處。』僧云：『正
J32nB272_p0184b09║當恁麼時如何？』林云：『失卻了也。』僧云：『未審向甚麼處
J32nB272_p0184b10║去？』林云：『草深無覓處。』僧云：『和尚也須隄防始得。』林撫
J32nB272_p0184b11║掌云：『一等是箇毒氣。』」師云：「三老暗轉柁，孤舟夜回頭，
J32nB272_p0184b12║蘆花兩岸雪，煙水一江秋。風力扶帆行不棹，笛聲喚
J32nB272_p0184b13║月下滄洲。」
J32nB272_p0184b14║晚參，舉：「巖頭辭德山，山云：『子向甚麼處去？』頭云：『暫辭
J32nB272_p0184b15║和尚下山去。』山云：『子他後作麼生？』頭云：『不忘和尚。』山
J32nB272_p0184b16║云：『子憑何有此語？』頭云：『豈不聞智與師齊，減師半德；
J32nB272_p0184b17║智過於師，方堪傳授？』山云：『如是！如是！善自護持。』」師云：
J32nB272_p0184b18║「德山尋常棒下不立佛祖，及乎到者時節得恁麼老
J32nB272_p0184b19║婆，雖然是養子之緣，爭免得後人檢責？待伊道：『智過
J32nB272_p0184b20║於師，方堪傳授。』拽拄杖，驀脊便打。」
J32nB272_p0184b21║晚參，舉：「《金剛經》云：『若為人輕賤，是人先世罪業應墮
J32nB272_p0184b22║惡道，以今世人輕賤故，先世罪業則為消滅。』」師云：「綴
J32nB272_p0184b23║綴功過，膠膠因果。鏡外狂奔演若多，杖頭擊著破灶
J32nB272_p0184b24║墮。破，來相賀，卻道從前辜負我。」
J32nB272_p0184b25║晚參，舉：「劉鐵磨到溈山，山云：『老牸牛汝來也。』磨云：『來
J32nB272_p0184b26║日臺山大會齋，和尚還去麼？』山放身臥倒，磨便出。」師
J32nB272_p0184b27║云：「百戰功成老太平，優柔誰肯苦爭衡？玉鞭金馬閒
J32nB272_p0184b28║終日，明月清風富一生。」
J32nB272_p0184b29║晚參，舉：「南泉垂語云：『王老師牧一頭水牯牛，擬向溪
J32nB272_p0184b30║東去，不免犯官家苗稼；擬向溪西去，不免犯官家苗
J32nB272_p0184c01║稼。爭如隨分納些些，總不見得？』」師云：「南泉牧牛可謂
J32nB272_p0184c02║奇特，直得一切處關防不得。為甚麼如此？是他隨分
J32nB272_p0184c03║納些些。」
J32nB272_p0184c04║晚參，舉：「僧問乾峰：『十方婆伽梵，一路涅槃門，未審路
J32nB272_p0184c05║頭在什麼處？』峰以柱杖一畫，云：『在者裏。』僧復問雲門，
J32nB272_p0184c06║門云：『扇子𨁝跳上三十三天，築著帝釋鼻孔，東海鯉
J32nB272_p0184c07║魚打一棒，雨似盆傾。會麼？』」師云：「入手還將死馬醫，反
J32nB272_p0184c08║魂香欲起君危，一期拶出通身汗，方信儂家不惜眉。」
J32nB272_p0184c09║晚參，舉：「米胡和尚令僧問仰山：『今時人還假悟否？』山
J32nB272_p0184c10║云：『悟即不無，爭奈落第二頭何？』胡深肯之。」師云：「第二
J32nB272_p0184c11║頭號分悟迷，快須撒手捨筌罤，功兮未盡成胼拇，智
J32nB272_p0184c12║也難知覺噬臍。兔老冰盤秋露泣，鳥寒玉樹曉風棲，
J32nB272_p0184c13║持來大仰辨真假，痕玷渾無貴白圭。」
J32nB272_p0184c14║晚參，舉：「黃蘗問百丈：『從上相承底事，如何指示於人？』
J32nB272_p0184c15║丈踞坐，蘗云：『後代兒孫將何傳授？』丈云：『將為你是箇
J32nB272_p0184c16║人。』便歸方丈。」師云：「言滿天下無口過，行滿天下無怨
J32nB272_p0184c17║惡，還他百丈。黃蘗不是不知有，且要此話大行。還會
J32nB272_p0184c18║百丈歸方丈麼？林間風葉落，化外水天秋。」
J32nB272_p0184c19║晚參，舉：「僧問夾山：『撥塵見佛時如何？』山云：『直須揮劍。
J32nB272_p0184c20║若不揮劍，漁父棲巢。』僧問石霜：『撥塵見佛時如何？』霜
J32nB272_p0184c21║云：『渠無國土，何處逢渠？』僧回，舉似夾山，山乃上堂舉
J32nB272_p0184c22║了云：『門庭施設不如老僧，入理深談猶較石霜百步。』」
J32nB272_p0184c23║師云：「拂牛劍氣洗兵威，定亂歸功更是誰？一旦氛埃
J32nB272_p0184c24║清四海，垂衣皇化自無為。」
J32nB272_p0184c25║晚參，舉：「趙州問投子：『大死底人卻活時如何？』子云：『不
J32nB272_p0184c26║許夜行，投明須到。』」師云：「芥城劫石妙窮初，活眼寰中
J32nB272_p0184c27║照廓虛，不許夜行投曉到，家音未肯付鴻魚。」
J32nB272_p0184c28║晚參，舉：「風穴垂語云：『若立一塵，家國興盛；不立一塵，
J32nB272_p0184c29║家國喪亡。』」師拈拄杖云：「還有同生同死底衲僧麼？」復
J32nB272_p0184c30║云：「皤然渭水起垂綸，何似首陽清餓人？只在一塵分
J32nB272_p0185a01║變態，高名勛業兩難泯。」
J32nB272_p0185a02║示眾
J32nB272_p0185a03║示眾：「參學眼目須辨來端，莫認頑空便為自己，洞山
J32nB272_p0185a04║五位曲為今時，不究根源妄生階塹。古德云：『莫將真
J32nB272_p0185a05║際雜頑空。』又云：『心同虛空界，示等虛空法。』又云：『莫於
J32nB272_p0185a06║中路事空王，策杖還須到本鄉。』正偏之旨妙在體前，
J32nB272_p0185a07║五位君臣功勳王子名異體同，毫髮有差誤，萬劫繫
J32nB272_p0185a08║驢橛。君為正位，臣為偏位。君視臣為正中偏，臣奉君
J32nB272_p0185a09║為偏中正，君臣道合兼帶語也。如森羅萬象，日月星
J32nB272_p0185a10║辰，乾坤大地，色空明暗盡屬今時，傍求妙協切忌當
J32nB272_p0185a11║頭明顯玄旨，是正中來。交鋒兩刃不懼死生，泥牛吼
J32nB272_p0185a12║月、木馬嘶風、火裡蓮花方有出身之路，是兼中至。直
J32nB272_p0185a13║造玄宗，不坐他床榻，冥應眾緣不隨諸有，非染非淨、
J32nB272_p0185a14║非正非偏，虛玄大道無著真宗，從上先德推此一位
J32nB272_p0185a15║最妙最玄，是兼中到。朕兆未萌，會要借功明位；影響
J32nB272_p0185a16║纔露，還須借位明功。分一句子，菊花紅蓼正芬芳；借
J32nB272_p0185a17║一句子，月船親到水雲鄉。恁麼時、恁麼處、恁麼來、恁
J32nB272_p0185a18║麼去。其來也內紹到家，其去也傍分借路。月色練鋪
J32nB272_p0185a19║江曲，蘆花月映門頭，分明只是箇人，宛轉歸來舊處。」
J32nB272_p0185a20║天童宏智覺禪師語錄卷一