J32nB272_p0185b01║明州天童景德禪寺宏智覺禪師語錄卷二
J32nB272_p0185b02║武林苕溪鳳山後學淨啟重編
J32nB272_p0185b03║拈古
J32nB272_p0185b04║舉：「世尊因自恣日，文殊三處過夏，迦葉欲擯出文
J32nB272_p0185b05║殊，纔近椎，乃見百千萬億文殊，迦葉盡其神力椎
J32nB272_p0185b06║不能舉，世尊遂問：『汝擯那箇文殊？』迦葉無對。」
J32nB272_p0185b07║拈云：「金色頭陀，有心無膽，當時盡令而行，莫道百千
J32nB272_p0185b08║萬億文殊，秖者黃面瞿曇也與擯出。若能如是，不唯
J32nB272_p0185b09║壁立真風，亦令後人知我衲僧門下著你閑佛祖不
J32nB272_p0185b10║得。」
J32nB272_p0185b11║舉：「臥輪禪師偈云：『臥輪有伎倆，能斷百思想，對境
J32nB272_p0185b12║心不起，菩提日日長。』六祖聞云：『慧能無伎倆，不斷
J32nB272_p0185b13║百思想，對境心數起，菩提作麼長。』」
J32nB272_p0185b14║拈云：「葵花向日，柳絮隨風。」
J32nB272_p0185b15║舉：「百丈上堂，大眾方集，以拄杖一時打去，復召云：
J32nB272_p0185b16║『大眾！』眾回首，丈云：『是什麼？』黃蘗上堂，大眾方集，復
J32nB272_p0185b17║召云：『大眾！』眾回首，蘗云：『月似彎弓，少雨多風。』雪竇
J32nB272_p0185b18║云：『若是雪竇集眾，以拄杖打散便休。』」
J32nB272_p0185b19║拈云：「下媒求鴿，直鉤釣魚，各有接物利生底手段，若
J32nB272_p0185b20║是牢籠不住、呼喚不回底漢，又作麼生？」以拄杖擊香
J32nB272_p0185b21║臺一下。
J32nB272_p0185b22║舉：「南泉、歸宗、麻谷禮拜忠國師，泉於路上畫一圓
J32nB272_p0185b23║相云：『道得即去。』宗於圓相中坐，谷作女人拜。泉云：
J32nB272_p0185b24║『恁麼則不去也。』宗云：『是何心行？』」
J32nB272_p0185b25║拈云：「我當時若見，便與撥卻圓相，不唯打破南泉窠
J32nB272_p0185b26║窟，亦乃教歸宗無著身處、麻谷呈伎倆不得。泉云：『恁
J32nB272_p0185b27║麼則不去也！』果然！果然！」
J32nB272_p0185b28║舉：「洞山到北巖，巖問：『什麼處來？』山云：『湖南來。』巖云：
J32nB272_p0185b29║『觀察使姓什麼？』山云：『不得姓。』巖云：『名什麼？』山云：『不
J32nB272_p0185b30║得名。』巖云：『還理事也無？』山云：『自有廊幕在。』巖云：『還
J32nB272_p0185c01║出入不？』山云：『不出入。』巖云：『豈不出入？』山拂袖出去。
J32nB272_p0185c02║巖來日侵蚤入堂，召洞山云：『昨日問上座話，不稱
J32nB272_p0185c03║老僧意，一夜不安。今請上座別下一轉語，若愜老
J32nB272_p0185c04║僧意，便開粥相伴過夏。』山云：『卻請和尚。』巖云：『不出
J32nB272_p0185c05║入事如何？』山云：『太尊貴生！』巖乃開粥同過夏。」
J32nB272_p0185c06║拈云：「主張門戶自有傍來，拱默威嚴誰敢正視？借功
J32nB272_p0185c07║施設，轉位提持，全成左右分權，不犯尊貴一路。還知
J32nB272_p0185c08║尊貴處麼？寶殿無人空侍立，不種梧桐免鳳來。」
J32nB272_p0185c09║舉：「法燈開堂謂眾曰：『山僧本欲潛棲巖竇，秖緣清
J32nB272_p0185c10║涼老人有不了底公案，今日出來為他分析。』僧云：
J32nB272_p0185c11║『如何是不了底公案？』燈便打，云：『祖禰不了，殃及兒
J32nB272_p0185c12║孫。』僧云：『過在什麼處？』燈云：『過在我殃及你。』」
J32nB272_p0185c13║拈云：「者僧若是箇漢，出來便與掀倒禪床，不唯自己
J32nB272_p0185c14║有出身之路，亦免見祖禰不了殃及兒孫。」
J32nB272_p0185c15║舉：「香嚴垂語云：『如人上樹，口銜樹枝，手不攀枝、腳
J32nB272_p0185c16║不踏枝，樹下有人問西來意？若不對，違他所問；若
J32nB272_p0185c17║對，又喪身失命。正當恁麼時，作麼生即是？』有虎頭
J32nB272_p0185c18║招上座云：『樹上即不問，未上樹請和尚道。』香嚴呵
J32nB272_p0185c19║呵大笑。」雪竇云：「樹上道即易，樹下道即難，老僧上
J32nB272_p0185c20║樹也，致將一問來。」
J32nB272_p0185c21║拈云：「虎頭上座是箇惡賊，用無義手打不防家，直饒
J32nB272_p0185c22║本色作家往往做手腳不辦。雪竇是別機宜識休咎
J32nB272_p0185c23║底漢，到者裏亦秖得藏身露影。還會香嚴做處麼？三
J32nB272_p0185c24║千劍客今何在？獨許莊周見太平。」
J32nB272_p0185c25║舉：「僧問風穴：『語默涉離微，如何通不犯？』穴云：『常憶
J32nB272_p0185c26║江南三月裏，鷓鴣啼處百花香。』」雪竇云：「劈腹剜心。」
J32nB272_p0185c27║拈云：「露裸裸、圓陀陀，直是無稜縫。且道風穴無稜縫
J32nB272_p0185c28║何似雪竇無稜縫？還會麼？和光惹事，刮篤成家。」
J32nB272_p0185c29║舉：「玄沙問鏡清：『古人道：不見一法是大過患，你且
J32nB272_p0185c30║道不見甚麼法？』清指露柱云：『莫是者箇法麼？』沙云：
J32nB272_p0186a01║『浙中清水白米從你喫，佛法未夢見在。』」
J32nB272_p0186a02║拈云：「鏡清當時恁麼荅，玄沙末後恁麼道，還相契也
J32nB272_p0186a03║？然則鏡清久不作佛法夢，也須是玄沙同參始得。」
J32nB272_p0186a04║舉：「蓮花峰庵主拈拄杖示眾云：『古人到者裏，為什
J32nB272_p0186a05║麼不肯住？』眾無語。自代云：『為他途路不得力。』復云：
J32nB272_p0186a06║『畢竟如何？』又自云：『楖栗橫擔不顧人，直入千峰萬
J32nB272_p0186a07║峰去。』」
J32nB272_p0186a08║拈云：「負入不負出，本色住山人，思大吞盡諸佛，普眼
J32nB272_p0186a09║不見普賢。且道病在什麼處？」驀拈拄杖卓一下，云：「官
J32nB272_p0186a10║不容針，私通車馬。」
J32nB272_p0186a11║舉：「雪峰云：『飯籮邊坐地，餓死人無數；海水邊坐地，
J32nB272_p0186a12║渴殺人無數。』玄沙云：『飯籮裏坐，餓死人無數；海水
J32nB272_p0186a13║沒頭，渴殺人無數。』雲門云：『通身是飯，通身是水。』」
J32nB272_p0186a14║拈云：「我即不然，飯籮裏坐，脹殺人無數；海水沒頭，浸
J32nB272_p0186a15║殺人無數。以前傷乎不吞，以後失乎不吐。秖如雲門
J32nB272_p0186a16║道：『通身是飯，通身是水。』到者裏無你吞吐處。」
J32nB272_p0186a17║舉：「僧問智門：『蓮花未出水時如何』？門云：『蓮花。』僧云：
J32nB272_p0186a18║『出水後如何？』門云：『荷葉。』」
J32nB272_p0186a19║拈云：「靈龜無卦垂，空殼不勞鑽。」
J32nB272_p0186a20║復舉：「僧問淨眾：『蓮花未出水時如何？』眾云：『菡萏滿
J32nB272_p0186a21║池流。』僧云：『出水後如何？』眾云：『葉落不知秋。』」
J32nB272_p0186a22║拈云：「李陵持漢節，潘閬倒騎驢。」
J32nB272_p0186a23║舉：「雲蓋問石霜：『萬戶俱開即不問，萬戶俱閉時如
J32nB272_p0186a24║何？』霜云：『堂中事作麼生？』蓋無語，經半年方乃云：『無
J32nB272_p0186a25║人接得渠。』霜云：『道即太煞道，秖道得八成。』蓋云：『和
J32nB272_p0186a26║尚作麼？』霜云：『無人識得渠。』」
J32nB272_p0186a27║拈云：「穩密田地，忌墮功勳，貼體衣裳，會須脫卻。宗中
J32nB272_p0186a28║辨的，量外轉機，須仔細始得。同中之異，酌然尚帶依
J32nB272_p0186a29║稀；異中之異，直是難臻妙極。還到石霜父子轉側處
J32nB272_p0186a30║麼？燭曉玉人初破夢，夜寒青女未登機。」
J32nB272_p0186b01║舉：「睦州示眾云：『裂開也在我，捏聚也在我。』僧問：『如
J32nB272_p0186b02║何是裂開？』州云：『三九二十七，菩提涅槃，真如解脫，
J32nB272_p0186b03║即心即佛。我且恁麼道，汝又作麼生？』僧云：『某甲不
J32nB272_p0186b04║與麼。』州云：『盞子撲落地，楪子成八片。』僧云：『如何是
J32nB272_p0186b05║捏聚？』州斂手而坐。」
J32nB272_p0186b06║拈云：「睦州用處，直是長三短五、七縱八橫，撒在面前、
J32nB272_p0186b07║拋在腦後，不妨奇特。然則門庭施設自是一家，入理
J32nB272_p0186b08║深談不啻百步。」
J32nB272_p0186b09║舉：「《經》云：『若見諸相非相即見如來。』法眼云：『若見諸
J32nB272_p0186b10║相非相即不見如來。』」
J32nB272_p0186b11║拈云：「世尊說如來禪，法眼祖師禪，會得甚奇特，不會
J32nB272_p0186b12║也相許。」
J32nB272_p0186b13║舉：「馬祖見僧來，便畫一圓相云：『入也打，不入也打。』
J32nB272_p0186b14║僧便入，祖便打，僧云：『和尚打某甲不得。』祖靠卻柱
J32nB272_p0186b15║杖便休。」
J32nB272_p0186b16║拈云：「跨門之機，室中之意，具眼者分明辨取。」
J32nB272_p0186b17║舉：「僧問廣德：『如何是靈利底人？』德云：『維摩不離方
J32nB272_p0186b18║丈室，文殊未到早先知。』又問：『如何是靈利底人？』德
J32nB272_p0186b19║云：『垢膩汗衫皂角洗。』又問：『如何是靈利底人？』德云：
J32nB272_p0186b20║『古墓毒蛇頭戴角。』」
J32nB272_p0186b21║拈云：「一句子把定要關，一句子不存軌則，一句子體
J32nB272_p0186b22║用雙照，若人會得許你靈利。還端的麼？枯龜妙在孫
J32nB272_p0186b23║臏手，一灼爻分十字文。」
J32nB272_p0186b24║舉：「雪峰問僧：『什麼處去？』僧云：『普請去。』峰云：『去！』」
J32nB272_p0186b25║拈云：「莫動著，動著三十棒。雲門云：『隨語識人。』」師云：「又
J32nB272_p0186b26║是為蛇畫足。」
J32nB272_p0186b27║舉：「漸源因寶蓋來相看，源乃捲簾入方丈坐，蓋下
J32nB272_p0186b28║卻簾歸客位。源令侍者傳語云：『遠涉不易，猶隔津
J32nB272_p0186b29║在。』纔語了，蓋便打一掌。者云：『有堂頭和尚在，莫打
J32nB272_p0186b30║某甲。』蓋云：『秖為有和尚在，所以打你。』者迴舉似源，
J32nB272_p0186c01║源云：『猶隔津在。』」
J32nB272_p0186c02║拈云：「酌然猶隔津在，然則各各彼彼自是一家，且作
J32nB272_p0186c03║麼生得同生同死共命連枝去？暗裏抽橫骨，明中坐
J32nB272_p0186c04║舌頭。」
J32nB272_p0186c05║舉：「保福問長慶：『盤山道：「光境俱亡，復是何物？」洞山
J32nB272_p0186c06║云：「光境未亡，復是何物？」據二老總未勦絕在，作麼
J32nB272_p0186c07║生得勦絕去？』慶良久，福云：『情知你向鬼窟裏作活
J32nB272_p0186c08║計。』慶云：『汝又作麼生？』福云：『兩手扶犁水過膝。』」
J32nB272_p0186c09║拈云：「俱亡未亡，奪人奪境，為什麼保福不肯長慶？太
J32nB272_p0186c10║平本是將軍致，不許將軍見太平。」
J32nB272_p0186c11║舉：「乾峰示眾云：『法身有三種病、二種光，須是一一
J32nB272_p0186c12║透得，更有照用同時向上一竅在。』雲門出云：『庵內
J32nB272_p0186c13║人為什麼不知庵外事？』峰呵呵大笑。門云：『猶是學
J32nB272_p0186c14║人疑處。』峰云：『子是甚麼心行？』門云：『也要和尚相委
J32nB272_p0186c15║悉。』峰云：『直須恁麼始得穩坐地。』門云：『喏喏！』」
J32nB272_p0186c16║拈云：「坐著病在膏肓，用著光不透脫，直饒縱橫十字
J32nB272_p0186c17║圓轉一機，也未知有向上一竅在。還得穩坐地麼？到
J32nB272_p0186c18║頭霜夜月，任運落前溪。」
J32nB272_p0186c19║舉：「溈山問仰山：『子一夏不見上來，在下面作何所
J32nB272_p0186c20║務？』仰云：『某甲鋤得一片余，下得一籮種。』溈云：『子今
J32nB272_p0186c21║夏不虛過。』仰云：『和尚今夏作甚麼？』溈云：『日中一飯，
J32nB272_p0186c22║夜後一寢。』仰云：『和尚今夏亦不虛過。』仰山道了乃
J32nB272_p0186c23║吐舌。溈云：『寂子何得自傷己命？』」
J32nB272_p0186c24║拈云：「少當努力，老合歇心，者一夏總不虛過，為什麼
J32nB272_p0186c25║仰山道了吐舌？若點檢得出，禍不入慎家之門。」
J32nB272_p0186c26║舉：「趙州云：『有佛處不得住，無佛處急走過。』」
J32nB272_p0186c27║拈云：「沉空滯跡，犯手傷鋒，俱未是衲僧去就。直須莫
J32nB272_p0186c28║入人行市，坐他床榻，正不立玄，偏不附物，方能把住
J32nB272_p0186c29║放行有自由分。」
J32nB272_p0186c30║舉：「臨濟兩堂首座齊下喝，僧問濟：『還有賓主也無？』
J32nB272_p0187a01║濟云：『賓主歷然。』」
J32nB272_p0187a02║拈云：「殺人刀，活人劍，在臨濟手裏。雖然如是，當時便
J32nB272_p0187a03║與一喝，直饒大騁神通也秖得同聲相應。」
J32nB272_p0187a04║舉：「洞山問隱山：『如何是主中主？』隱云：『長年不出戶。』
J32nB272_p0187a05║洞云：『如何是主中賓？』隱云：『青山覆白雲。』洞云：『賓主
J32nB272_p0187a06║相去幾何？』隱云：『長江水上波。』洞云：『賓主相見有何
J32nB272_p0187a07║言說？』隱云：『清風拂白月。』」
J32nB272_p0187a08║拈云：「主也，雲攢頂相；賓也，雪壓眉稜；相去也，門司有
J32nB272_p0187a09║限；言說也，玉振金聲。我此四句，且道與隱山是同是
J32nB272_p0187a10║別？叢林具眼者試請辨看。」
J32nB272_p0187a11║舉：「雲門云：『佛法太煞有，秖是舌頭短。』復自云：『長也。』」
J32nB272_p0187a12║拈云：「雲門大師雖然自起自倒，要且車不橫推，理無
J32nB272_p0187a13║曲斷。」
J32nB272_p0187a14║舉：「溈山與仰山摘茶次，溈云：『終日秖聞子聲，不見
J32nB272_p0187a15║子形。』仰便撼茶樹。溈云：『子秖得其用。』仰云：『未審和
J32nB272_p0187a16║尚如何？』溈良久，仰云：『和尚秖得其體。』溈云：『放子三
J32nB272_p0187a17║十棒。』」
J32nB272_p0187a18║拈云：「溈山仰山，父父子子，叢林盡道各得一橛，殊不
J32nB272_p0187a19║知天共白雲曉，水和明月流。」
J32nB272_p0187a20║舉：「楞嚴會上，世尊告眾云：『若能推底是汝心，則認
J32nB272_p0187a21║賊為子。』脩山主云：『若能推底不是汝心，則認子為
J32nB272_p0187a22║賊。』」
J32nB272_p0187a23║拈云：「如今推也，是子是賊，買帽相頭，食魚去骨。」
J32nB272_p0187a24║舉：「長慶云：『總似今日，老胡有望。』保福云：『總似今日，
J32nB272_p0187a25║老胡絕望。』」
J32nB272_p0187a26║拈云：「富嫌千口少，窮恨一身多。」
J32nB272_p0187a27║舉：「僧問石霜：『真身還出世也無？』霜云：『不出世。』僧云：
J32nB272_p0187a28║『奈真身何？』霜云：『琉璃瓶子口。』」
J32nB272_p0187a29║拈云：「通身及盡，徹底無功，撒手興來，隨處得用。還識
J32nB272_p0187a30║石霜老漢麼？堂堂無影跡，遍界不曾藏。」
J32nB272_p0187b01║舉：「僧問雪峰：『古澗寒泉時如何？』峰云：『瞪目不見底。』
J32nB272_p0187b02║僧云：『飲者如何？』峰云：『不從口人。』僧舉似趙州，州云：
J32nB272_p0187b03║『不可從鼻孔裏入。』僧卻問州：『古澗寒泉時如何？』州
J32nB272_p0187b04║云：『苦。』僧云：『飲者如何？』州云：『死。』雪峰聞云：『趙州古佛
J32nB272_p0187b05║從此不荅話。』」
J32nB272_p0187b06║拈云：「扶豎宗乘，須還大匠。雪峰辦一千五百人善知
J32nB272_p0187b07║識身心；趙州用一百二十歲老作家手段，不妨奇怪。
J32nB272_p0187b08║如今眾中隨言定旨，亂作貶剝，深屈古人。然則相席
J32nB272_p0187b09║打令似有知音，鏤骨銘心罕逢明鑑。」
J32nB272_p0187b10║舉：「國師三喚，侍者三應，國師云：『將為吾辜負汝，誰
J32nB272_p0187b11║知汝辜負吾？』」
J32nB272_p0187b12║拈云：「仁義道中，師資分上，再呼能再應，論實不論虛，
J32nB272_p0187b13║且道有辜負無辜負？皓玉無瑕，雕文喪德。」
J32nB272_p0187b14║舉：「僧問韶山：『是非不到處，還有句也無？』山云：『有。』僧
J32nB272_p0187b15║云：『是甚麼句？』山云：『一片孤雲不露醜。』」
J32nB272_p0187b16║拈云：「通身迴互不觸尊嚴，退位傍提要當宛轉。還見
J32nB272_p0187b17║韶山相為處麼？盡力推爺向裏頭。」
J32nB272_p0187b18║舉：「僧問臨濟：『如何是吹毛劍？』濟云：『禍事，禍事！』僧禮
J32nB272_p0187b19║拜，濟便打。僧問巴陵：『如何是吹毛劍？』陵云：『珊瑚枝
J32nB272_p0187b20║上撐著月。』」
J32nB272_p0187b21║拈云：「殺人刀一毫不度，活人劍一毫不傷，有意氣時
J32nB272_p0187b22║添意氣，不風流處也風流。」
J32nB272_p0187b23║舉：「洞山垂語云：『體得佛向上人，方有說話分。』僧問：
J32nB272_p0187b24║『如何是佛向上人？』山云：『非佛。』」法眼云：「方便呼為佛。」
J32nB272_p0187b25║拈云：「二老宿相去多少？直是刀刁相似，奈何魚魯參
J32nB272_p0187b26║差？到者裏，轉劫外機，放風前箭，橫身擔荷，撒手承當，
J32nB272_p0187b27║具者般眼目始得。還辯得麼？易分雪裏粉，難辯墨中
J32nB272_p0187b28║煤。」
J32nB272_p0187b29║舉：「修山主垂語云：『具足凡夫法，凡夫不知；具足聖
J32nB272_p0187b30║人法，聖人不會。聖人若會即同凡夫，凡夫若知即
J32nB272_p0187c01║是聖人。』」
J32nB272_p0187c02║拈云：「收得安南，又憂塞北，到者裏十成底事一時颺
J32nB272_p0187c03║卻，始得穩坐地。還端的麼？一等平懷，泯然自盡。」
J32nB272_p0187c04║舉：「石梯問侍者：『什麼處去？』者云：『上堂齋去。』梯云：『我
J32nB272_p0187c05║豈不知汝上堂齋去？』者云：『除此之外，別道什麼？』梯
J32nB272_p0187c06║云：『我秖問汝本分事。』者云：『若問本分事，某甲實是
J32nB272_p0187c07║上堂齋去。』梯云：『不謬為吾侍者。』」
J32nB272_p0187c08║拈云：「放過即不可，如今直與扭得鼻孔痛、打得骨頭
J32nB272_p0187c09║出，始得免見瞎驢趁大隊。所以道：『平地上死人無數，
J32nB272_p0187c10║透得荊棘林是好手。』且道適來者僧透得也未？多虛
J32nB272_p0187c11║不如少實。」
J32nB272_p0187c12║舉：「僧問法眼：『聲色兩字如何透得？』眼云：『大眾！若會
J32nB272_p0187c13║者僧問處，透聲色也不難。』」
J32nB272_p0187c14║拈云：「從前不了，秖為家賊難防；直下分明，且向草庵
J32nB272_p0187c15║止宿。」
J32nB272_p0187c16║舉：「夾山云：『目前無法，意在目前。他不是目前法，非
J32nB272_p0187c17║耳目之所到。』」
J32nB272_p0187c18║拈云：「夾山老子解開布袋頭，將差珍異寶撒向諸人
J32nB272_p0187c19║面前了也。正當恁麼時作麼生？路不拾遺，君子稱美。」
J32nB272_p0187c20║舉：「趙州云：『把定乾坤眼，綿綿不漏絲毫。我要你會，
J32nB272_p0187c21║你又作麼生會？』」
J32nB272_p0187c22║拈云：「還端的也未？直饒你者裏會得七穿八穴，我知
J32nB272_p0187c23║你出趙州圈繢不得。」
J32nB272_p0187c24║舉：「芭蕉示眾云：『你有拄杖子，我與你拄杖子；你無
J32nB272_p0187c25║拄杖子，我奪你拄杖子。』」
J32nB272_p0187c26║拈云：「你有則一切有，你無則一切無。有無自是當人
J32nB272_p0187c27║與奪，關芭蕉甚事？正恁麼時，作麼生是你拄杖子？」
J32nB272_p0187c28║舉：「僧問香嚴：『如何是道？』嚴云：『枯木裏龍吟。』僧云：『如
J32nB272_p0187c29║何是道中人？』嚴云：『髑髏裏眼睛。』僧舉問石霜：『如何
J32nB272_p0187c30║是枯木裏龍吟？』霜云：『猶帶喜在。』僧云：『如何是髑髏
J32nB272_p0188a01║裏眼睛？』霜云：『猶帶識在。』」
J32nB272_p0188a02║拈云：「王居門裏，臣不出門。」
J32nB272_p0188a03║舉：「仰山問僧：『近離甚麼處？』僧云：『廬山。』仰山云：『曾到
J32nB272_p0188a04║五老峰麼？』僧云：『不曾到。』仰云：『闍黎不曾遊山。』雲門
J32nB272_p0188a05║云：『秖為慈悲之故，有落草之談。』」
J32nB272_p0188a06║拈云：「雲門雖然識得仰山底裏，爭奈秖知其一不知
J32nB272_p0188a07║其二？且道仰山意作麼生？無限風流慵賣弄，免人指
J32nB272_p0188a08║點好郎君。」
J32nB272_p0188a09║舉：「三聖云：『我逢人即出，出即不為人。』興化云：『我逢
J32nB272_p0188a10║人即不出，出即便為人。』」
J32nB272_p0188a11║拈云：「墮也，墮也！今日不是減古人聲光，且要長後人
J32nB272_p0188a12║節概。若是本色漢，提祖佛印、轉鐵牛機，把拄杖一時
J32nB272_p0188a13║穿卻，方見衲僧手段。」
J32nB272_p0188a14║舉：「聲明三藏見閩王，王請玄沙驗之。沙背後以銅
J32nB272_p0188a15║火箸敲鐵火爐，問云：『是什麼聲？』藏云：『銅鐵聲。』沙云：
J32nB272_p0188a16║『大王莫受外國人謾。』」
J32nB272_p0188a17║拈云：「理契則神，貧子獲衣中之寶；情封則物，力士失
J32nB272_p0188a18║額上之珠。三藏秖解瞻前，玄沙不能顧後。還知麼？誣
J32nB272_p0188a19║人之罪，以罪加之。」
J32nB272_p0188a20║舉：「僧問長沙：『作麼生轉得山河大地歸自己去？』沙
J32nB272_p0188a21║云：『作麼生轉自己歸山河大地去？』」
J32nB272_p0188a22║拈云：「雖然主賓互換，要且泥水不分。忽然捩轉鼻孔，
J32nB272_p0188a23║恁麼不恁麼總不得，又合作麼生？如今王令稍嚴，不
J32nB272_p0188a24║許攙行奪市。」
J32nB272_p0188a25║舉：「灌溪垂語云：『我在臨濟處得一杓，我在末山處
J32nB272_p0188a26║得一杓。』又云：『十方無壁落，四面亦無門，露裸裸，赤
J32nB272_p0188a27║灑灑，沒可把。』」
J32nB272_p0188a28║拈云：「灌溪恁麼說話，且道臨濟處得底？末山處得底？
J32nB272_p0188a29║雖然一箭雙雕，奈有時走殺、有時坐殺，且作麼生得
J32nB272_p0188a30║恰好去？捏聚放開都在我，拈來拋去更由誰？」
J32nB272_p0188b01║舉：「僧問睦州：『祖意教意是同是別？』州云：『青山自青
J32nB272_p0188b02║山，白雲自白雲。』」
J32nB272_p0188b03║拈云：「若向者裏識得睦州，釋迦出世、達磨西來總是
J32nB272_p0188b04║不守分底漢。還識得麼？臂長衫袖短，腳瘦草鞋寬。」
J32nB272_p0188b05║舉：「西園一日自燒浴次，僧問：『和尚何不使沙彌童
J32nB272_p0188b06║行？』園撫掌三下。僧舉似曹山，山云：『一等是箇撫掌
J32nB272_p0188b07║拍手，就中西園奇怪，俱胝一指頭禪，蓋為承當處
J32nB272_p0188b08║不諦。』僧卻問：『西園撫掌豈不是奴兒婢子邊事？』山
J32nB272_p0188b09║云：『是。』僧云：『向上更有事也無？』山云：『有。』僧云：『如何是
J32nB272_p0188b10║向上事？』山咄云：『者奴兒婢子。』」
J32nB272_p0188b11║拈云：「識尊卑，知貴賤，西園是作家；分玉石，辯金鋀，曹
J32nB272_p0188b12║山不世出。者僧雖解切蹉琢磨，也秖向奴兒婢子邊
J32nB272_p0188b13║著到。還知麼？放曠淋漓兩不傷，猶是夜明簾外客。」
J32nB272_p0188b14║舉：「雲門示眾云：『十五日以前即不問，十五日以後
J32nB272_p0188b15║道將一句來。』自云：『日日是好日。』」
J32nB272_p0188b16║拈云：「屬虎人本命，屬猴人相衝。」
J32nB272_p0188b17║舉：「壽聖云：『月半前用鉤，月半後用錐。』僧便問：『正當
J32nB272_p0188b18║月半時如何？』聖云：『泥牛踏破澄潭月。』」
J32nB272_p0188b19║拈云：「兩頭得用，壽聖作家，直下忘功，是誰體得？放行
J32nB272_p0188b20║也互換主賓，把定也不留朕跡。還有體得底麼？玉女
J32nB272_p0188b21║夜拋梭，織錦於西舍。」
J32nB272_p0188b22║舉：「僧問曹山：『世間什麼物最貴？』山云：『死貓兒最貴。』
J32nB272_p0188b23║僧云：『為什麼死貓兒最貴？』山云：『無人著價。』」
J32nB272_p0188b24║拈云：「曹山貨物不入行市，子細看來一文不直。曹山
J32nB272_p0188b25║遇賤則貴，我者裏遇貴則賤，且道還有相違處麼？」
J32nB272_p0188b26║舉：「大慈示眾：『山僧不會荅話，秖是識病。』時有僧出，
J32nB272_p0188b27║慈便歸方丈。雪竇云：『雪竇識病不荅話，或有僧出，
J32nB272_p0188b28║劈脊便打。』」
J32nB272_p0188b29║拈云：「大慈、雪竇二俱作家，要且秖顧目前，不防腳下。
J32nB272_p0188b30║或有箇不識好惡、不問東西底漢出來，便掀倒禪床，
J32nB272_p0188c01║直饒你全機大用，秪恐著手腳不得。正當恁麼時，還
J32nB272_p0188c02║有識病底眼麼？」
J32nB272_p0188c03║舉：「僧問雪峰：『聲聞人見性如夜見月，菩薩人見性
J32nB272_p0188c04║如晝見日。未審和尚見性如何？』峰打三下。後問巖
J32nB272_p0188c05║頭，頭打三掌。雪竇云：『應病與藥且打三下，據令而
J32nB272_p0188c06║行合打多少？』」
J32nB272_p0188c07║拈云：「雪竇一期趁快，往往後人作行令會，殊不知雪
J32nB272_p0188c08║峰、巖頭是箇無固必漢。」
J32nB272_p0188c09║舉：「雲巖院主遊石室回，巖云：『汝去入到石室裏看，
J32nB272_p0188c10║為什麼便回？』僧無語。洞山代云：『彼中已有人占了
J32nB272_p0188c11║也。』巖云：『汝更去作什麼？』山云：『不可人情斷絕去也。』」
J32nB272_p0188c12║拈云：「低頭失卻鍼，開眼拾得線，線無頭而莫度，鍼無
J32nB272_p0188c13║穴而難穿。到者裏，鸞膠續絃須是洞山始得。」
J32nB272_p0188c14║舉：「南泉與趙州翫月次，州云：『幾時得似者箇去？』泉
J32nB272_p0188c15║云：『王老師二十年前也曾恁麼來。』」
J32nB272_p0188c16║拈云：「二十年前且置，二十年後又作麼生？還知王老
J32nB272_p0188c17║師行履處麼？屋裏無靈床，渾家不著孝。」
J32nB272_p0188c18║舉：「僧問玄沙：『如何是無縫塔？』沙云：『者一縫大小？』」
J32nB272_p0188c19║拈云：「見成公案，你若道據款結案，我知你未識玄沙；
J32nB272_p0188c20║若有人問長蘆，秖向道：『四稜蹋地。』且道識玄沙不識
J32nB272_p0188c21║玄沙？具眼者辨看。」
J32nB272_p0188c22║舉：「僧問龍牙：『如何是祖師西來意？』牙云：『待石烏龜
J32nB272_p0188c23║解語即向汝道。』僧問：『香林如何是祖師西來意？』林
J32nB272_p0188c24║云：『坐久成勞。』」
J32nB272_p0188c25║拈云：「一句子仰之彌高，一句子鑽之彌堅；一句子瞻
J32nB272_p0188c26║之在前，一句子忽焉在後。還辨得麼？赤心片片知人
J32nB272_p0188c27║少，覿面堆堆睹者稀。」
J32nB272_p0188c28║舉：「良禪客問欽山：『一鏃破三關時如何？』山云：『放出
J32nB272_p0188c29║關中主看。』良云：『恁麼則知過必改。』山云：『更待何時？』
J32nB272_p0188c30║良云：『好箭放不著所在。』便出。山云：『且來，闍黎！』良回
J32nB272_p0189a01║首，山把住云：『一鏃破三關且置，試與欽山發箭看。』
J32nB272_p0189a02║良擬議，山打七棒云：『且聽者漢疑三十年。』」
J32nB272_p0189a03║拈云：「山堆嶽積來，瓦解冰消去，則時人知有，與我放
J32nB272_p0189a04║出關中主看！且合作麼生？有底道：『當時便喝，當時便
J32nB272_p0189a05║掌。』然則一期瞎用則得，要且未是關中主在。還體得
J32nB272_p0189a06║麼？當堂不正坐，那赴兩頭機？」
J32nB272_p0189a07║舉：「趙州與文遠待者鬥劣不鬥勝，州云：『我似一頭
J32nB272_p0189a08║驢。』者云：『我似驢胃。』州云：『我似驢糞。』者云：『我似糞中
J32nB272_p0189a09║蟲。』州云：『在裏許作甚麼？』者云：『過夏。』州云：『把將餅子
J32nB272_p0189a10║來。』」
J32nB272_p0189a11║拈云：「高高標不出，低低望不及，眼自爭先得，籌因打
J32nB272_p0189a12║劫贏。」
J32nB272_p0189a13║舉：「玄沙示眾云：『諸方盡道接物利生，忽遇三種病
J32nB272_p0189a14║人來如何接得？患盲者，拈槌豎拂他又不見；患聾
J32nB272_p0189a15║者，語言三昧他又不聞；患啞者，教伊說又說不得。
J32nB272_p0189a16║若接此人不得，佛法無靈驗。』有僧請益雲門，門云：
J32nB272_p0189a17║『你禮拜著。』僧禮拜，門以拄杖挃，僧退後，云：『汝不患
J32nB272_p0189a18║盲。』復喚近前來，僧近前，門云：『汝不患聾。』乃云：『會麼？』
J32nB272_p0189a19║僧云：『不會。』門云：『汝不患啞。』其僧於此有省。」
J32nB272_p0189a20║拈云：「雲門平展，者僧實酬。且道悟在什麼處？不救之
J32nB272_p0189a21║疾，難為針艾。」
J32nB272_p0189a22║舉：「僧辭大慈，慈問：『向甚麼處去？』僧云：『江西去。』慈云：
J32nB272_p0189a23║『將老僧去得麼？』僧云：『非但和尚，更有過於和尚者
J32nB272_p0189a24║亦不能將得去。』」
J32nB272_p0189a25║拈云：「大慈合伴不著，者僧不如獨行，也須是恁麼始
J32nB272_p0189a26║得，直饒大慈古佛也不奈者擔板漢何。且道別有什
J32nB272_p0189a27║麼長處？」
J32nB272_p0189a28║舉：「僧問石霜：『咫尺之間為什麼不睹師顏？』霜云：『我
J32nB272_p0189a29║遍界不曾藏。』僧復問雪峰：『遍界不曾藏意旨如何？』
J32nB272_p0189a30║峰云：『什麼處不是石霜？』」
J32nB272_p0189b01║拈云：「石霜、雪峰相去多少？直是千里萬里。若有人問
J32nB272_p0189b02║長蘆：『遍界不曾藏意旨。』向道：『什麼處是石霜？』」
J32nB272_p0189b03║舉：「三平頌云：『秪此見聞非見聞，更無聲色可呈君，
J32nB272_p0189b04║箇中若了全無事，體用何妨分不分？』」
J32nB272_p0189b05║拈云：「正相逢，沒交涉，六戶不掩，四衢絕縱，遍界是光
J32nB272_p0189b06║明，通身無向背，機絲不挂梭頭事，文彩縱橫意自殊。」
J32nB272_p0189b07║舉：「僧辭大隨，隨問：『什麼處去？』僧云：『峨嵋禮普賢去。』
J32nB272_p0189b08║隨豎起拂子云：『文殊、普賢秖在者裏。』僧畫一圓相
J32nB272_p0189b09║拋向背後，隨云：『侍者！將一貼茶與者僧。』」
J32nB272_p0189b10║拈云：「識法者懼，欺敵者亡，水中擇乳，須是鵝王。」
J32nB272_p0189b11║舉：「玄沙見鼓山來，畫一圓相，山云：『人人出者箇不
J32nB272_p0189b12║得。』沙云：『情知你向驢胎馬腹裏作活計。』山云：『和尚
J32nB272_p0189b13║又作麼生？』沙云：『人人出者箇不得。』山云：『和尚恁麼
J32nB272_p0189b14║卻得，某甲為什麼不得？』沙云：『我得，你不得。』」
J32nB272_p0189b15║拈云：「玄沙大似倚勢欺人、以強凌弱，蓋他撥得轉、弄
J32nB272_p0189b16║得出，兩箇一般，為什麼道：『我得，你不得。』是真難掩，是
J32nB272_p0189b17║偽不昌。」
J32nB272_p0189b18║舉：「雪竇舉古德云：『眼裏著沙不得，耳裏著水不得，
J32nB272_p0189b19║忽有箇漢信得及把得住不受人瞞，祖佛言教是
J32nB272_p0189b20║什麼熱碗鳴聲？便請高挂缽囊、拗折柱杖，管取一
J32nB272_p0189b21║員無事道人。』又云：『眼裏著得須彌山，耳裏著得大
J32nB272_p0189b22║海水。一般漢受人商量佛祖言教，如龍得水、似虎
J32nB272_p0189b23║靠山，卻須挑起缽囊橫擔拄杖，亦是一員無事道
J32nB272_p0189b24║人。』復云：『恁麼也不得，不恁麼也不得，然後沒交涉。
J32nB272_p0189b25║三員無事道人中，選一人為師。』」
J32nB272_p0189b26║拈云：「坐斷乾坤，建立世界，和光混俗，各有長處。且道
J32nB272_p0189b27║選那一人為師？」驀拈起柱杖云：「穿過了也。」
J32nB272_p0189b28║舉：「陳操尚書與眾官樓上遙見數僧從遠來，眾官
J32nB272_p0189b29║云：『數員禪客。』陳云：『不是。』官云：『焉知不是？』陳云：『待與
J32nB272_p0189b30║驗過。』僧至樓下，陳云：『大德！』僧舉首，陳云：『不信道不
J32nB272_p0189c01║是。』官罔措。」
J32nB272_p0189c02║拈云：「陳尚書當面白拈，瞞長蘆一點不得。」
J32nB272_p0189c03║舉：「雪峰在洞山作典座，一日淘米次，山問：『淘沙去
J32nB272_p0189c04║米？淘米去沙？』峰云：『沙米一時去。』山云：『大眾喫箇什
J32nB272_p0189c05║麼？』峰便覆卻盆。山云：『子他日後別見人去在。』」
J32nB272_p0189c06║拈云：「雪峰秖管步步登高，不覺草鞋跟斷。若也正偏
J32nB272_p0189c07║宛轉、敲唱俱行，自是言氣相合、父子相投。且道洞山
J32nB272_p0189c08║不肯雪峰意在什麼處？萬里無雲天有過，碧潭似鏡
J32nB272_p0189c09║月難來。」
J32nB272_p0189c10║舉：「僧問芭蕉：『有一人不捨生死、不證涅槃，師還提
J32nB272_p0189c11║攜也無？』蕉云：『山僧粗識好惡。』」
J32nB272_p0189c12║拈云：「芭蕉雖然識好惡，且不能牽耕夫之牛、奪飢人
J32nB272_p0189c13║之食。如今若有人問，長蘆便和聲打。為什麼如此？我
J32nB272_p0189c14║從來不識好惡。」
J32nB272_p0189c15║舉：「大慈示眾云：『說得一丈，不如行得一寸。』洞山云：
J32nB272_p0189c16║『說取行不得底，行取說不得底。』雲居云：『行時無說
J32nB272_p0189c17║路，說時無行路，不行不說時，合行什麼路？』洛浦云：
J32nB272_p0189c18║『行說俱不到，則本分事在；行說俱到，則本分事無。』」
J32nB272_p0189c19║拈云：「絕是非，沒蹤跡，相逢不識面，識面不相逢。諸尊
J32nB272_p0189c20║宿各有長處，如今舌頭上無十字關，腳跟下無五色
J32nB272_p0189c21║線，要行便行，要說便說。若有人問長蘆：『如何是要行
J32nB272_p0189c22║便行？』『步』；『如何是要說便說？』『啊』」
J32nB272_p0189c23║舉：「水潦和尚問馬大師：『如何是佛法大意？』馬祖與
J32nB272_p0189c24║一踏倒，水潦豁然大悟，起來呵呵大笑云：『百千法
J32nB272_p0189c25║門無量妙義，秖向一毫頭上識得根源去。』」
J32nB272_p0189c26║拈云：「馬大師不合放過，待伊起來恁麼道，但問：『秖者
J32nB272_p0189c27║一毫從什麼處得來？』待伊擬議，更與一踏。」
J32nB272_p0189c28║舉：「古德云：『長者長法身，短者短法身。』」
J32nB272_p0189c29║拈云：「且道舜若多神喚什麼作法身？」良久云：「還會麼？
J32nB272_p0189c30║不可續鳧截鶴，夷嶽盈壑去也。」
J32nB272_p0190a01║舉：「布袋和尚頌云：『彌勒真彌勒』，云：拶破面門；『分身
J32nB272_p0190a02║千百億』，云：築著鼻孔；『時時示時人』，云：高著眼時；『人
J32nB272_p0190a03║皆不識』，云：當面諱卻。」
J32nB272_p0190a04║拈云：「憨皮袋攔街截巷，直是無迴避處。還辨得麼？腦
J32nB272_p0190a05║後見腮，莫與往來。」
J32nB272_p0190a06║舉：「趙州云：『至道無難，唯嫌揀擇。纔有語言，是揀擇？
J32nB272_p0190a07║是明白？老僧不在明白裏，是汝還護惜也無？』時有
J32nB272_p0190a08║僧問：『和尚既不在明白裏，護惜箇什麼？』州云：『我亦
J32nB272_p0190a09║不知。』僧云：『既不知，為什麼道不在明白裏？』州云：『問
J32nB272_p0190a10║事即得，禮拜了退。』」
J32nB272_p0190a11║拈云：「者僧也如切如磋，不能見機而變；趙州也如琢
J32nB272_p0190a12║如磨，幾乎事不解交。眾中秖管道退身有分，殊不知
J32nB272_p0190a13║盡力提持。還體悉得麼？焦磚打著連底凍。」
J32nB272_p0190a14║舉：「睦州問武陵長老：『了即毛端吞巨海，始知大地
J32nB272_p0190a15║一微塵。作麼生？』陵云：『何不領話？』州云：『我不領話？你
J32nB272_p0190a16║不領話？』」
J32nB272_p0190a17║拈云：「睦州、武陵總道不領話，其間有貪觀白浪，失卻
J32nB272_p0190a18║手橈。」乃豎起拂子云：「看！」
J32nB272_p0190a19║舉：「南泉因至莊，偶莊主預備迎奉，泉云：『老僧居常
J32nB272_p0190a20║出入不與他知，何宿排辦至於如此？』主云：『昨夜土
J32nB272_p0190a21║地神報。』侍者便問：『既是大善知識，為甚卻被鬼神
J32nB272_p0190a22║覷見？』泉云：『土地前更添一分供養著。』」
J32nB272_p0190a23║拈云：「長蘆則不然，若見者莊主恁麼道，便與捉住云：
J32nB272_p0190a24║『放你不得。』何故如此？不見道：『來說是非者，便是是非
J32nB272_p0190a25║人。』」
J32nB272_p0190a26║
J32nB272_p0190a27║
J32nB272_p0190a28║
J32nB272_p0190a29║
J32nB272_p0190a30║天童宏智覺禪師語錄卷二