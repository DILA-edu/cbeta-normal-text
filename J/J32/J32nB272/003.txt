J32nB272_p0190b01║明州天童景德禪寺宏智覺禪師語錄卷三
J32nB272_p0190b02║武林苕溪鳳山後學淨啟重編
J32nB272_p0190b03║頌古
J32nB272_p0190b04║世尊一日陞座文殊白槌云諦觀法王法法王法
J32nB272_p0190b05║如是世尊便下座。
J32nB272_p0190b06║一段真風見也麼綿綿化母理機梭織成古錦含春
J32nB272_p0190b07║象無奈東君漏泄何。
J32nB272_p0190b08║阿難問迦葉云世尊傳金襴外別傳何物迦葉召
J32nB272_p0190b09║阿難難應諾葉曰倒卻門前剎竿著。
J32nB272_p0190b10║影略門前倒剎竿個中消息授傳難玲瓏侍者能相
J32nB272_p0190b11║委盤走明珠珠走盤。
J32nB272_p0190b12║達磨面壁二祖斷臂。
J32nB272_p0190b13║千鄉萬里尋知己一語臨機不契梁面壁九年居少
J32nB272_p0190b14║室覓心千古累神光。
J32nB272_p0190b15║牛頭懶融禪師未見四祖百鳥銜花見四祖後花
J32nB272_p0190b16║鳥不來。
J32nB272_p0190b17║花鳥不來空過春牛頭山上懶融人自心淨故元無
J32nB272_p0190b18║作放下許多閑苦辛。
J32nB272_p0190b19║馬祖南泉玩月。
J32nB272_p0190b20║經入藏禪歸海稽首皈依合掌頂戴王老師超物外
J32nB272_p0190b21║二十年前恁麼來而今去盡閑光彩。
J32nB272_p0190b22║藥山久不陞座。
J32nB272_p0190b23║癡兒刻意止啼錢良駟追風顧影鞭雲掃長空巢月
J32nB272_p0190b24║鶴寒清入骨不成眠。
J32nB272_p0190b25║長髭曠禪師參石頭頭問甚處來師云嶺南來曰
J32nB272_p0190b26║大庾嶺頭一尊功德成就也未髭云成就久矣秖
J32nB272_p0190b27║欠點眼在曰莫要點眼麼髭云便請頭乃垂一足
J32nB272_p0190b28║髭便禮拜頭曰汝見什麼道理便禮拜髭云據某
J32nB272_p0190b29║甲所見如紅爐上一點雪。
J32nB272_p0190b30║嶺頭功德眼倦足等閒垂紅爐一點雪直下廓亡依。
J32nB272_p0190c01║龐公參石頭問云不與萬法為似者是甚麼人頭
J32nB272_p0190c02║以手掩其口豁然有省後參馬祖復問馬云待汝
J32nB272_p0190c03║吸盡西江水再向汝道士於言下頓領玄旨。
J32nB272_p0190c04║吸盡西江向汝道馬師家風不草草截流一棹破煙
J32nB272_p0190c05║寒天水同秋清渺渺。
J32nB272_p0190c06║溈山示眾云老僧百年後向山下作一頭水牯牛
J32nB272_p0190c07║左脅書五字曰溈山僧某甲此時喚作溈山僧又
J32nB272_p0190c08║是水牯牛喚作水牯牛又是溈山僧喚作甚麼即
J32nB272_p0190c09║得。
J32nB272_p0190c10║溈山水牯牛禪人聚頭咬可憐負舂人喚作嶺南獠。
J32nB272_p0190c11║溈山見劉鐵磨。
J32nB272_p0190c12║百戰功成老太平優游誰肯共爭衡玉鞭金馬閒終
J32nB272_p0190c13║日明月清風富一生。
J32nB272_p0190c14║溈山因僧問如何是露地白牛山曰叱叱僧云噉
J32nB272_p0190c15║餧何物山曰喫喫。
J32nB272_p0190c16║露地白牛起問端隨緣叱叱齒牙寒不知飲啄是何
J32nB272_p0190c17║物喫喫直教滄海乾。
J32nB272_p0190c18║張拙問長沙岑禪師曰百千諸佛但見其名未審
J32nB272_p0190c19║居何國土沙曰黃鶴樓崔顥題詩後秀才還曾題
J32nB272_p0190c20║也未曰未曾沙曰得閒題取一篇。
J32nB272_p0190c21║黃鶴樓前共語時白蘋紅蓼對江湄衷腸已訴無人
J32nB272_p0190c22║會惟有清風明月知。
J32nB272_p0190c23║趙州因僧辭州曰甚處去曰諸方學佛法去州豎
J32nB272_p0190c24║起拂子曰有佛處不得住無佛處急走過三千里
J32nB272_p0190c25║外逢人不得錯舉曰與麼則不去也州曰摘楊花
J32nB272_p0190c26║摘楊花。
J32nB272_p0190c27║青山不異白玉無瑕茫茫流水擾擾黃花有佛處纖
J32nB272_p0190c28║毫不立無佛處萬別千差長安路上未歸客尋溪猶
J32nB272_p0190c29║自摘楊花。
J32nB272_p0190c30║僧問趙州至道無難惟嫌揀擇是時人窠窟否州
J32nB272_p0191a01║曰曾有人問老僧直得五年分疏不下。
J32nB272_p0191a02║五年分疏不下一句元無縫罅只知推過商量誰信
J32nB272_p0191a03║分明酬價玲瓏底相知莽鹵的相訝寧可與曉事人
J32nB272_p0191a04║相罵不可共不曉事人說話。
J32nB272_p0191a05║趙州因侍者報大王來也州曰萬福大王者曰未
J32nB272_p0191a06║到在州曰又道來也。
J32nB272_p0191a07║侍者來言報大王趙州曾揖下禪床憐兒不覺傍觀
J32nB272_p0191a08║醜爭奈全身在帝鄉。
J32nB272_p0191a09║臨濟因定上座問如何是佛法大意濟下禪床擒
J32nB272_p0191a10║住打一掌便托開定佇立傍僧云定上座何不禮
J32nB272_p0191a11║拜纔拜禮忽然大悟。
J32nB272_p0191a12║不墮前後獨超古今喚回千歲夢飛出九皋禽直下
J32nB272_p0191a13║一槌光迸散斬新彈子出爐金。
J32nB272_p0191a14║僧問睦州高揖釋迦不拜彌勒時如何州曰昨日
J32nB272_p0191a15║有人問趁出了也曰和尚恐某甲不實那州曰拄
J32nB272_p0191a16║杖不在苕帚柄聊與三十。
J32nB272_p0191a17║凜凜將軍令已行八荒四海要澄清提來劍氣沖牛
J32nB272_p0191a18║斗洗蕩氛埃見太平。
J32nB272_p0191a19║僧問大隨一切眾生皮褁骨者箇眾生為甚骨褁
J32nB272_p0191a20║皮師拈艸履覆龜背上僧無語。
J32nB272_p0191a21║學道須教正眼開莫將狂解意中猜脫鞋龜上人難
J32nB272_p0191a22║會遂使攜囊特地來。
J32nB272_p0191a23║洞山首謁南泉值馬祖忌修齋次泉曰未審馬祖
J32nB272_p0191a24║還來應供否眾無對山出云待有伴即來泉曰此
J32nB272_p0191a25║子雖後生卻堪雕琢山曰莫壓良為賤。
J32nB272_p0191a26║白雲之賓青山伴位裏借功看互換無底合盤轉手
J32nB272_p0191a27║擎穿心碗子通身飯。
J32nB272_p0191a28║洞山寒暑。
J32nB272_p0191a29║裏頭看勿寒暑直下滄溟瀝得乾我道巨鼇能俯首
J32nB272_p0191a30║笑君沙際弄釣竿。
J32nB272_p0191b01║洞山因僧在延壽堂不安要見山山至僧所便問
J32nB272_p0191b02║和尚何不救取人家男女山曰你是什麼人家男
J32nB272_p0191b03║女曰某甲闡提人家男女山良久僧曰四山相逼
J32nB272_p0191b04║時如何山曰老僧亦在人家屋簷下過曰回互不
J32nB272_p0191b05║回互山曰不回互曰教某甲向什麼處去山曰粟
J32nB272_p0191b06║畬裏去僧噓一聲曰珍重便脫山以拄杖扣頭三
J32nB272_p0191b07║下曰只解與麼去不解與麼來。
J32nB272_p0191b08║只解恁麼去沙禽夜宿滄洲樹不解恁麼來石筍穿
J32nB272_p0191b09║開古路苔莫道鯤鯨無羽翼今日親從鳥道回。
J32nB272_p0191b10║洞山參興平便禮拜興曰莫禮老朽山曰禮不老
J32nB272_p0191b11║朽者興曰渠不受禮師曰渠不曾禮。
J32nB272_p0191b12║渠非老朽不禮不受威音世前毗盧頂後把定壺中
J32nB272_p0191b13║白日長觸著匣內青蛇吼良醫叮囑病人服藥不如
J32nB272_p0191b14║忌口。
J32nB272_p0191b15║神山把針次洞山問曰作甚麼神曰把針曰把針
J32nB272_p0191b16║事作麼生神曰針針相似曰二十年同行作者個
J32nB272_p0191b17║語話豈有與麼工夫神曰長老又作麼生曰如大
J32nB272_p0191b18║地火發的道理。
J32nB272_p0191b19║大地火發間不容髮南海崑崙天寒不襪祖祖相傳
J32nB272_p0191b20║一頭搕𢶍。
J32nB272_p0191b21║僧問青平如何是大乘平曰井索曰如何是小乘
J32nB272_p0191b22║平曰錢貫又問如何是有漏平曰笊籬曰如何是
J32nB272_p0191b23║無漏平曰木杓曰覿面相呈時如何曰分付與典
J32nB272_p0191b24║座。
J32nB272_p0191b25║笊籬木杓錢貫井索見成家風受用廓落生涯放得
J32nB272_p0191b26║信緣看佛法更于何處著不用安禪只麼從自然心
J32nB272_p0191b27║地常安樂。
J32nB272_p0191b28║唐莊宗問興化曰朕取中原獲得一寶未曾有人
J32nB272_p0191b29║酬價化曰請陛下寶看帝以兩手舒襆頭腳化曰
J32nB272_p0191b30║君王之寶誰敢酬價。
J32nB272_p0191c01║君王底事語知音天下傾誠葵藿心拈出中原無價
J32nB272_p0191c02║寶不同趙璧與燕金又云中原之寶呈興化一段光
J32nB272_p0191c03║明難定價帝業堪為萬世師金輪景御四天下。
J32nB272_p0191c04║雲蓋問石霜無人接得渠無人識得渠。
J32nB272_p0191c05║無人接得渠遺逼馬相如果來橋上也記得柱頭書
J32nB272_p0191c06║無人識得渠棋局醉樵夫回頭柯斧爛大海亦成枯。
J32nB272_p0191c07║法眼開堂次子方上座自長慶來眼舉先長慶稜
J32nB272_p0191c08║和尚偈問曰作麼生萬象之中獨露身子方舉拂
J32nB272_p0191c09║子眼曰恁麼會又爭得曰和尚尊意如何眼曰喚
J32nB272_p0191c10║甚作萬象曰古人不撥萬象眼曰萬象之中獨露
J32nB272_p0191c11║身說甚麼撥不撥子方豁然悟解。
J32nB272_p0191c12║離念見佛破塵出經現成家法誰立門庭日逐舟行
J32nB272_p0191c13║江練靜春隨草上燒痕青撥不撥聽叮嚀三徑就荒
J32nB272_p0191c14║歸便得舊年松菊尚芳馨。
J32nB272_p0191c15║僧問智門祚如何是佛智云踏破草鞋赤腳走曰
J32nB272_p0191c16║如何是佛向上事曰拄杖頭上挑日月。
J32nB272_p0191c17║智門真得祖家風放出雲門廣長舌大智如愚大巧
J32nB272_p0191c18║如拙用盡工夫參不徹莫于平地上增堆休向虛空
J32nB272_p0191c19║裏釘橛。
J32nB272_p0191c20║雪峰住庵。
J32nB272_p0191c21║雪老大開方便路低頭卻入庵中去者僧有眼恰如
J32nB272_p0191c22║盲卻被嵒頭行一步者僧好休不肯休依然依路去
J32nB272_p0191c23║悠悠元來不會雪峰意卻被嵒頭甕篢頭。
J32nB272_p0191c24║南泉在山上刈茅次有僧問南泉路向什麼處去
J32nB272_p0191c25║泉拈起鎌子曰我者鎌子是三十文錢買曰我不
J32nB272_p0191c26║問者個南泉路向什麼去泉曰我用得最快。
J32nB272_p0191c27║我者鎌子用得快當時三十文錢買南泉門下路岐
J32nB272_p0191c28║通寄語行人著精彩。
J32nB272_p0191c29║梁武帝問達磨大師如何是聖諦第一義磨云廓
J32nB272_p0191c30║然無聖帝云對朕者誰磨云不識帝不契渡江至
J32nB272_p0192a01║魏。
J32nB272_p0192a02║廓然無聖來機逕庭得非犯鼻而揮斤失不回頭而
J32nB272_p0192a03║墮甑寥寥冷坐少林默默全提正令秋清月轉霜輪
J32nB272_p0192a04║河淡斗垂夜柄繩繩衣缽付兒孫從此人天成藥病。
J32nB272_p0192a05║東印土國王請二十七祖般若多羅齋王問云何
J32nB272_p0192a06║不看經祖云貧道入息不居陰界出息不涉眾緣
J32nB272_p0192a07║常轉如是經百千萬億卷。
J32nB272_p0192a08║雲犀玩月燦含暉木馬遊春駿不羈眉底一雙寒碧
J32nB272_p0192a09║眼看經那到透牛皮明白心超曠劫英雄力破重圍
J32nB272_p0192a10║玅圓樞口轉靈機寒山忘卻來時路拾得相將攜手
J32nB272_p0192a11║歸。
J32nB272_p0192a12║世尊與眾行手指地云此處宜建梵剎帝釋將一
J32nB272_p0192a13║莖草插于地上云建梵剎已竟世尊微笑。
J32nB272_p0192a14║百草頭上無邊春信手拈來用得親丈六金身功德
J32nB272_p0192a15║聚等閒攜手入紅塵塵中能作主化外自來賓觸處
J32nB272_p0192a16║生涯隨分足未嫌伎倆不如人。
J32nB272_p0192a17║僧問青源如何是佛法大意源云廬陵米作麼生
J32nB272_p0192a18║價。
J32nB272_p0192a19║太平治業無象野老家風至淳只管村歌社舞那知
J32nB272_p0192a20║舜德堯仁。
J32nB272_p0192a21║僧問馬祖離四句絕百非請師直指西來意祖云
J32nB272_p0192a22║我今日勞倦不能為汝說問取智藏去僧問藏藏
J32nB272_p0192a23║云何不問和尚僧云和尚教來問藏云我今日頭
J32nB272_p0192a24║痛不能為汝說問取海兄去僧問海海云我到者
J32nB272_p0192a25║裏不會僧舉似馬祖祖云藏頭白海頭黑。
J32nB272_p0192a26║藥之作病鑑乎前聖病之作醫必也其誰白頭黑頭
J32nB272_p0192a27║兮克家之子有句無句兮截流之機堂堂坐斷舌頭
J32nB272_p0192a28║路應笑毗耶老古錐。
J32nB272_p0192a29║百丈上堂常有一老人聽法大眾散去一日不去
J32nB272_p0192a30║丈問立者何人老云某甲於過去迦葉佛時曾住
J32nB272_p0192b01║此山有學人問大修行底人還落因果也無對他
J32nB272_p0192b02║道不落因果墮野狐身五百生今請和尚代一轉
J32nB272_p0192b03║語丈云不昧因果老人言下大悟。
J32nB272_p0192b04║一尺水一丈波五百生前不奈何不落不昧商量也
J32nB272_p0192b05║依前撞入葛藤窩阿呵呵會也麼若是你洒洒落落
J32nB272_p0192b06║不妨我哆哆和和神歌社舞自成曲拍手其間唱哩
J32nB272_p0192b07║囉。
J32nB272_p0192b08║南泉一日兩堂爭貓泉提起貓云道得即不斬眾
J32nB272_p0192b09║無對泉斬貓為兩段南泉舉問趙州州脫鞋戴出
J32nB272_p0192b10║泉云子在救得貓兒。
J32nB272_p0192b11║兩堂雲水盡分拏王老師能驗正邪利刀斬斷俱忘
J32nB272_p0192b12║像千古令人愛作家此道未喪知音可嘉鑿山透海
J32nB272_p0192b13║兮唯遵大禹鍊石補天兮獨賢女媧趙州老有生涯
J32nB272_p0192b14║草鞋頭戴較些些異中來也還明鑑只個真金不混
J32nB272_p0192b15║沙。
J32nB272_p0192b16║臺山路上有一婆子凡有僧問臺山路向什麼處
J32nB272_p0192b17║去婆云驀直去僧纔行婆云好個阿師又恁麼去
J32nB272_p0192b18║僧舉似趙州州云待與勘過州云臺山路向什麼
J32nB272_p0192b19║處去婆云驀直去州便行婆云好個阿師又恁麼
J32nB272_p0192b20║去州上堂我與汝勘破婆子了也。
J32nB272_p0192b21║年老成精不謬傳趙州古佛嗣南泉刳龜喪命因圖
J32nB272_p0192b22║象良駟追風累纏牽勘破了老婆禪說向人前不直
J32nB272_p0192b23║錢。
J32nB272_p0192b24║雲門大師云光不透脫有兩般病一切處不明面
J32nB272_p0192b25║前有物是一透得一切法空隱隱地似有個物相
J32nB272_p0192b26║似亦是光不透脫又法身亦有兩般病得到法身
J32nB272_p0192b27║為法執不忘己見猶存墮在法身邊是一直饒透
J32nB272_p0192b28║得放過即不可子細點檢將來有甚氣息亦是病。
J32nB272_p0192b29║森羅萬象許崢嶸透脫無方礙眼睛掃彼門庭誰有
J32nB272_p0192b30║力隱人胸次自成情船橫野渡涵秋碧棹入蘆花照
J32nB272_p0192c01║雪明串錦老漁懷舊市飄飄一葉浪頭行。
J32nB272_p0192c02║地藏問修山主甚處來修云南方來藏云南方近
J32nB272_p0192c03║日佛法如何修云商量浩浩地藏云爭如我者裏
J32nB272_p0192c04║種田博飯喫修云爭奈三界何藏云你喚什麼作
J32nB272_p0192c05║三界。
J32nB272_p0192c06║宗說般般盡強為流傳耳口便支離種田博飯家常
J32nB272_p0192c07║事不是飽參人不知參飽明知無所求子房終不貴
J32nB272_p0192c08║封侯忘機歸去同魚鳥濯足滄浪煙水秋。
J32nB272_p0192c09║臨濟將示滅囑三聖云吾遷化後不得滅卻吾正
J32nB272_p0192c10║法眼藏聖云爭敢滅卻和尚正法眼藏濟云忽有
J32nB272_p0192c11║人問汝作麼生對聖便喝濟云誰知吾正法眼藏
J32nB272_p0192c12║向者瞎驢邊滅卻。
J32nB272_p0192c13║信衣半夜付盧能攪攪黃梅七百僧心心相印祖祖
J32nB272_p0192c14║傳燈夷平海岳變化鯤鯨只個名言難比擬大都手
J32nB272_p0192c15║段解翻騰。
J32nB272_p0192c16║廓侍者問德山從上諸聖向什麼處去山云作麼
J32nB272_p0192c17║作麼廓云敕點飛龍▆跛鱉出頭來山便休去來
J32nB272_p0192c18║日山浴出同過茶山撫廓背一下廓云者老漢今
J32nB272_p0192c19║日方始瞥地山又休去。
J32nB272_p0192c20║覿面來時作者知可中石火電光遲輸機謀主有深
J32nB272_p0192c21║意欺敵兵家無遠思發必中更瞞誰腦後見腮兮人
J32nB272_p0192c22║難觸犯眉底著眼兮渠得便宜。
J32nB272_p0192c23║溈山問仰山甚處來仰云田中來山云田中多少
J32nB272_p0192c24║人仰插下鍬又手而立山云南山大有人刈茆仰
J32nB272_p0192c25║拈鍬便行。
J32nB272_p0192c26║老覺情多念子孫而今慚愧起家門是須記取南山
J32nB272_p0192c27║語鏤骨銘肌共報恩。
J32nB272_p0192c28║麻谷持錫到章敬遶床三匝振錫一下卓然而立
J32nB272_p0192c29║敬云是是師著語云錯谷又到南泉遶床三匝振
J32nB272_p0192c30║錫一下卓然而立泉云不是不是師著語云錯谷
J32nB272_p0193a01║云章敬道是和尚為甚道不是泉云章敬是是汝
J32nB272_p0193a02║不是此是風力所轉終成敗壞。
J32nB272_p0193a03║是與不是好看裷䙡似抑似揚難兄難弟縱也彼既
J32nB272_p0193a04║臨時奪也我何特地金錫一振太孤摽繩床三匝閑
J32nB272_p0193a05║遊戲叢林擾擾是非生想像髑髏前見鬼。
J32nB272_p0193a06║法眼問修山主毫釐有差天地懸隔汝作麼生會
J32nB272_p0193a07║修云毫釐有差天地懸隔眼云恁麼又爭得修云
J32nB272_p0193a08║某只如此和尚如何眼云毫釐有差天地懸隔修
J32nB272_p0193a09║便禮拜。
J32nB272_p0193a10║秤頭蠅坐便欹傾萬世權衡照不平斤兩錙銖見端
J32nB272_p0193a11║的終歸輸我定盤星。
J32nB272_p0193a12║僧問趙州狗子還有佛性也無州云有僧云既有
J32nB272_p0193a13║為甚撞入者皮袋州云為他知而故犯又僧問狗
J32nB272_p0193a14║子還有佛性也無州云無僧云一切眾生皆有佛
J32nB272_p0193a15║性狗子因甚卻無州云為伊有業識在。
J32nB272_p0193a16║狗子佛性有狗子佛性無直鉤元釣負命魚逐氣尋
J32nB272_p0193a17║香雲水客嘈嘈雜雜作分疏平展演大鋪舒莫怪儂
J32nB272_p0193a18║家不慎初指點瑕疵還奪壁秦王不識藺相如。
J32nB272_p0193a19║地藏問法眼上座何往眼云迤邐行腳藏云行腳
J32nB272_p0193a20║事作麼生眼云不知藏云不知最親切眼乃豁然
J32nB272_p0193a21║大悟。
J32nB272_p0193a22║而今參飽似當時脫盡廉纖到不如任短任長休剪
J32nB272_p0193a23║綴隨高隨下自平持家門豐儉臨時用田地優游信
J32nB272_p0193a24║步移三十年前行腳事分明辜負一雙眉。
J32nB272_p0193a25║雲巖掃地道吾云太區區生巖云須知有不區區
J32nB272_p0193a26║者吾云恁麼則有第二月巖提起掃帚云者箇是
J32nB272_p0193a27║第幾月吾便休去玄沙云正是第二月雲門云奴
J32nB272_p0193a28║見婢慇懃。
J32nB272_p0193a29║借來聊爾了門頭得用隨宜即便休象骨嵒前弄蛇
J32nB272_p0193a30║手兒時做處老知羞。
J32nB272_p0193b01║巖頭到德山跨門便問是凡是聖山便喝頭禮拜
J32nB272_p0193b02║洞山聞云若不是奯公大難承當頭云洞山老漢
J32nB272_p0193b03║不識好惡我當時一手抬一手搦。
J32nB272_p0193b04║挫來機總權柄事有必行之威國有不犯之令賓尚
J32nB272_p0193b05║奉而主驕君忌諫而臣佞底意巖頭問德山一抬一
J32nB272_p0193b06║搦看心行。
J32nB272_p0193b07║魯祖凡見僧來便面壁南泉聞云我尋常向他道
J32nB272_p0193b08║空劫已前承當佛未出世時會取尚不得一個半
J32nB272_p0193b09║個他恁麼驢年去。
J32nB272_p0193b10║淡中有味妙超情謂綿綿若存兮象先兀兀如愚兮
J32nB272_p0193b11║道貴玉琢文以喪淳珠在淵而自媚十分爽氣兮清
J32nB272_p0193b12║摩暑秋一片閑雲兮遠分天水。
J32nB272_p0193b13║雪峰示眾云南山有條鱉鼻蛇汝等諸人切須好
J32nB272_p0193b14║看長慶云今日堂中大有人喪身失命僧舉似玄
J32nB272_p0193b15║沙沙云須是稜兄始得然雖如是我即不與麼僧
J32nB272_p0193b16║云和尚作麼生沙云用南山作麼雲門以拄杖攛
J32nB272_p0193b17║向雪峰面前作怕勢。
J32nB272_p0193b18║玄沙太剛長慶少勇南山鱉鼻死無用風雲際會頭
J32nB272_p0193b19║角生果見韶陽下手弄下手弄激電光中看變動在
J32nB272_p0193b20║我也能呼能遣在彼也有擒有縱底事如今付阿誰
J32nB272_p0193b21║冷口傷人不知痛。
J32nB272_p0193b22║鹽官一日喚侍者與我過犀牛扇子來者云扇子
J32nB272_p0193b23║破也官云扇子既破還我犀牛兒來者無對資福
J32nB272_p0193b24║畫一圓相於中書一牛字。
J32nB272_p0193b25║扇子破索犀牛棬攣中字有來由誰知桂轂千年魄
J32nB272_p0193b26║妙作通明一點秋。
J32nB272_p0193b27║仰山指雪獅子云還有過此色者麼雲門云當時
J32nB272_p0193b28║便與推倒雪竇云只解推倒不解扶起。
J32nB272_p0193b29║一倒一起雪庭獅子慎於犯而懷仁勇於為而見義
J32nB272_p0193b30║清光照眼似迷家明白轉身還墮位衲僧家了無寄
J32nB272_p0193c01║同死同生何彼何此暖信破梅兮春到寒枝涼飆脫
J32nB272_p0193c02║葉兮秋澄潦水。
J32nB272_p0193c03║法眼一手指簾二僧同去捲簾眼云一得一失。
J32nB272_p0193c04║松直棘曲鶴長鳧短羲皇世人俱忘治亂其安也潛
J32nB272_p0193c05║龍在淵其逸也翔鳥脫絆無何祖禰西來裏許得失
J32nB272_p0193c06║相半蓬隨風而轉空船截流而到岸個中伶俐衲僧
J32nB272_p0193c07║看取清涼手段。
J32nB272_p0193c08║僧問護國鶴立枯松時如何國云地下底一場懡
J32nB272_p0193c09║㦬僧云滴水滴凍時如何國云日出時一場懡㦬
J32nB272_p0193c10║僧云會昌沙汰護法善神向甚麼處去國云三門
J32nB272_p0193c11║頭兩個一場懡㦬。
J32nB272_p0193c12║壯士稜稜鬢未秋男兒不憤不封侯翻思清白傳家
J32nB272_p0193c13║客洗耳溪邊不飲牛。
J32nB272_p0193c14║風穴郢州衙內上堂云祖師心印狀似鐵牛之機
J32nB272_p0193c15║去即印住住即印破只如不去不住印即是不印
J32nB272_p0193c16║即是盧陂長老出問某有鐵牛之機請師不搭印
J32nB272_p0193c17║穴云慣釣鯨鯢沉巨浸卻嗟蛙步𩥇泥沙陂佇思
J32nB272_p0193c18║穴喝云長老何不進語陂擬議穴打一拂子云還
J32nB272_p0193c19║記得話頭麼陂擬開口穴又打牧主云佛法與王
J32nB272_p0193c20║法一般穴云見個甚麼主云當斷不斷反招其亂
J32nB272_p0193c21║穴下座。
J32nB272_p0193c22║鐵牛之機印住印破透出毘盧頂上行卻來化佛舌
J32nB272_p0193c23║頭坐風穴當衡盧陂負墮棒頭喝下電光石火歷歷
J32nB272_p0193c24║分明珠在盤眨起眉毛還蹉過。
J32nB272_p0193c25║僧問大隨劫火洞然大千俱壞未審者個壞不壞
J32nB272_p0193c26║隨云壞僧云恁麼則隨他去隨云隨他去僧問龍
J32nB272_p0193c27║濟劫火洞然大千俱壞未審者個壞不壞濟云不
J32nB272_p0193c28║壞僧云為什麼不壞濟云為同大千。
J32nB272_p0193c29║壞不壞隨他去也大千界句裏了無鉤鎖機腳頭多
J32nB272_p0193c30║被葛藤礙會不會分明底事丁寧戒知心拈出勿商
J32nB272_p0194a01║量輸我當行相買賣。
J32nB272_p0194a02║雲門垂語云古佛與露柱杖交是第幾機自代云
J32nB272_p0194a03║南山起雲北山下雨。
J32nB272_p0194a04║一道神光初不覆藏超見緣也是而無是出情量也
J32nB272_p0194a05║當而無當巖花之粉兮蜂房成蜜野草之滋兮麝臍
J32nB272_p0194a06║作香隨類三尺一丈六明明觸處露堂堂。
J32nB272_p0194a07║仰山問僧甚處人僧云幽州人山云汝還思彼中
J32nB272_p0194a08║麼僧云常思山云能思是心所思是境彼中山河
J32nB272_p0194a09║大地樓臺殿閣人畜等物反思底心還有許多般
J32nB272_p0194a10║麼僧云某甲到者裏總不見有山云信位即是人
J32nB272_p0194a11║位未是僧云莫別有指示否山云別有別無即不
J32nB272_p0194a12║中據汝見處只得一玄得坐披衣向後自看。
J32nB272_p0194a13║無外而容無礙而沖門墻岸岸關鎖重重酒常酣而
J32nB272_p0194a14║臥客飯雖飽而頹農突出虛空兮風搏妙翅踏翻滄
J32nB272_p0194a15║海兮雷送遊龍。
J32nB272_p0194a16║三聖問雪峰透網金鱗未審以何為食峰云待汝
J32nB272_p0194a17║出網來即向汝道聖云一千五百人善知識話頭
J32nB272_p0194a18║也不識峰云老僧住持事繁。
J32nB272_p0194a19║浪級初昇雲雷相送騰躍稜稜看大用燒尾分明度
J32nB272_p0194a20║禹門華鱗未肯淹虀瓮老成人不驚眾慣臨大敵初
J32nB272_p0194a21║無恐泛泛端如五兩輕堆堆何啻千鈞重高名四海
J32nB272_p0194a22║復誰同介立八風吹不動。
J32nB272_p0194a23║洛浦參夾山山云雞棲鳳巢非其同類浦云自遠
J32nB272_p0194a24║趨風乞師一接山云目前無闍黎此間無老僧浦
J32nB272_p0194a25║便喝山云住住且莫草草匆匆須知雲月是同溪
J32nB272_p0194a26║山各異截斷天下人舌頭即不無爭教無舌人解
J32nB272_p0194a27║語浦無對山便打。
J32nB272_p0194a28║搖頭擺尾赤稍鱗徹底無依解轉身截斷舌頭饒有
J32nB272_p0194a29║術拽回鼻孔妙通神夜明簾外兮風月如晝枯木嵒
J32nB272_p0194a30║前兮花卉長春無舌人無舌人正令全提一句親獨
J32nB272_p0194b01║步寰中明了了任從天下樂忻忻。
J32nB272_p0194b02║馬祖不安院主問和尚近日尊侯如何祖云日面
J32nB272_p0194b03║佛月面佛。
J32nB272_p0194b04║日面月面星流電卷鏡對象而無私珠在盤而自轉
J32nB272_p0194b05║君不見鉗鎚前百鍊之金刀尺下一機之絹。
J32nB272_p0194b06║溈山問仰山忽有一人問一切眾生但有業茫茫
J32nB272_p0194b07║無本可據子作麼生驗仰云若有僧來即召云某
J32nB272_p0194b08║甲僧回首乃云是什麼待伊擬議向他道非唯業
J32nB272_p0194b09║識茫茫亦乃無本可據山云善哉善哉。
J32nB272_p0194b10║一喚回頭識我否依稀蘿月又成鉤千金之子纔流
J32nB272_p0194b11║落漠漠窮途有許愁。
J32nB272_p0194b12║臨濟示眾云有一無位真人常在面門出入初心
J32nB272_p0194b13║未證據者看僧問如何是無位真人濟下禪床擒
J32nB272_p0194b14║住僧擬議濟托開云無位真人是什麼乾屎橛。
J32nB272_p0194b15║迷悟相返妙傳而簡春折百花兮一吹力回九牛兮
J32nB272_p0194b16║一挽無奈泥沙撥不開分明塞斷甘泉眼忽然突出
J32nB272_p0194b17║四橫流復云險。
J32nB272_p0194b18║雲門問乾峰請師答話峰云到老僧也未門云恁
J32nB272_p0194b19║麼則某甲在遲峰云恁麼那恁麼那門云將謂候
J32nB272_p0194b20║白更有候黑。
J32nB272_p0194b21║弦筈相銜網珠相對發百中而箭箭不虛攝眾景而
J32nB272_p0194b22║光光無礙得言句之總持住遊戲之三昧妙其間也
J32nB272_p0194b23║宛轉偏圓必如是也縱橫自在。
J32nB272_p0194b24║洛浦臨終示眾云今有一事問你諸人者箇若是
J32nB272_p0194b25║即頭上安頭若道不是斬頭覓活首座云青山常
J32nB272_p0194b26║舉足白日不挑燈浦云是什麼時節作者個說話
J32nB272_p0194b27║彥從云去此二途請師不問浦云未在更道從云
J32nB272_p0194b28║某甲道不盡浦云我不管你道盡道不盡從云某
J32nB272_p0194b29║甲無侍者祇對和尚浦休去至晚喚從上座今日
J32nB272_p0194b30║祇對甚有來由合體得先師道目前無法意在目
J32nB272_p0194c01║前他不是目前法非耳目所到且道那句是賓那
J32nB272_p0194c02║句是主若揀得出分付缽袋子從云不會浦喝云
J32nB272_p0194c03║苦哉苦哉僧云和尚尊意如何浦云慈舟不棹清
J32nB272_p0194c04║波上劍峽徒勞放木鵝。
J32nB272_p0194c05║餌雲鉤月釣清津年老心孤未得鱗一曲離騷歸去
J32nB272_p0194c06║後汨羅江上獨醒人。
J32nB272_p0194c07║僧問忠國師如何是本身盧舍那忠云與我過淨
J32nB272_p0194c08║瓶來僧將淨瓶到忠云卻安舊處僧復問如何是
J32nB272_p0194c09║本身盧舍那忠云古佛過去久矣。
J32nB272_p0194c10║鳥之行空魚之在水江湖相忘雲天得志擬心一絲
J32nB272_p0194c11║對面千里知恩報恩人間幾幾。
J32nB272_p0194c12║羅山問巖頭起滅不停時如何頭咄云是誰起滅。
J32nB272_p0194c13║斫斷老葛藤打破狐窩窟豹披霧而變文龍乘雷雨
J32nB272_p0194c14║換骨咄起滅紛紛是何物。
J32nB272_p0194c15║僧問興陽剖和尚娑竭出海乾坤震覿面相呈事
J32nB272_p0194c16║如何陽云妙翅鳥王當宇宙個中誰是出頭人僧
J32nB272_p0194c17║云忽遇出頭時又作麼生陽云似鶻提鳩君不信
J32nB272_p0194c18║御樓前驗始知真僧云恁麼則叉手當胸退身三
J32nB272_p0194c19║步陽云須彌座下烏龜子莫待重教點額回。
J32nB272_p0194c20║絲綸降號令分寰中天子塞外將軍不待雷驚出蟄
J32nB272_p0194c21║那知風遏雲行機底連綿兮自有金針玉線印前恢
J32nB272_p0194c22║廓兮元無鳥篆蟲文。
J32nB272_p0194c23║圓覺經云居一切時不起妄念於諸妄心亦不息
J32nB272_p0194c24║滅住妄想境不加了知於無了知不辨真實。
J32nB272_p0194c25║巍巍堂堂磊磊落落鬧處刺頭穩處下腳腳下線斷
J32nB272_p0194c26║我自由鼻端泥盡君休斲莫動著千年故紙中合藥。
J32nB272_p0194c27║德山上堂云及盡去也直得三世諸佛口挂壁上
J32nB272_p0194c28║猶有一人呵呵大笑若識此人參學事畢。
J32nB272_p0194c29║收把斷襟喉風磨雲拭水冷天秋錦鱗莫謂無滋味
J32nB272_p0194c30║釣盡滄浪月一鉤。
J32nB272_p0195a01║僧問趙州如何是祖師西來意州云庭前柏樹子。
J32nB272_p0195a02║岸眉橫雪河目含秋海口鼓浪航舌駕流撥亂之手
J32nB272_p0195a03║太平之籌老趙州老趙州攪攪叢林卒未休徒費工
J32nB272_p0195a04║夫也造車合轍本無伎倆也塞壑填溝。
J32nB272_p0195a05║維摩詰問文殊師利何等是菩薩入不二法門殊
J32nB272_p0195a06║云如我意者於一切法無言無說無示無識離諸
J32nB272_p0195a07║問答是為入不二法門於是文殊問維摩我等各
J32nB272_p0195a08║自說己仁者當說何等是菩薩入不二法門維摩
J32nB272_p0195a09║默然。
J32nB272_p0195a10║曼殊問疾老毘耶不二門開看作家玟表粹中誰賞
J32nB272_p0195a11║鑑忘前失後莫咨嗟區區投璞兮楚庭臏士燦燦報
J32nB272_p0195a12║珠兮隋城斷蛇休點破絕疵瑕俗氣渾無卻較些。
J32nB272_p0195a13║洞山供養雲巖真舉前邈真話僧問雲巖只者是
J32nB272_p0195a14║意旨如何山云我當時幾錯會先師意僧云未審
J32nB272_p0195a15║雲巖還知有也無山云若不知有爭解恁麼道若
J32nB272_p0195a16║知有爭肯恁麼道。
J32nB272_p0195a17║爭解恁麼道五更雞唱家林曉爭肯恁麼道千年鶴
J32nB272_p0195a18║宿雲松老寶鑑澄明驗正偏玉機轉側看兼到門風
J32nB272_p0195a19║大振兮規步綿綿父子變通兮聲光浩浩。
J32nB272_p0195a20║南泉示眾云三世諸佛不知有黧奴白牯卻知有。
J32nB272_p0195a21║跛跛挈挈㲯㲯毿毿百不可取一無所堪默默自知
J32nB272_p0195a22║心地穩騰騰誰謂肚皮憨普周沙界渾成飯鼻孔纍
J32nB272_p0195a23║垂信飽參。
J32nB272_p0195a24║進山主問修山主云明知生是不生之法為什麼
J32nB272_p0195a25║被生死之所流轉修云筍畢竟成竹如今作篾使
J32nB272_p0195a26║還得麼進云汝向後自悟去在修云某只如此上
J32nB272_p0195a27║座如何進云者個是監院房那個是典座房修禮
J32nB272_p0195a28║拜。
J32nB272_p0195a29║豁落忘依高閑不羈家邦平貼到人稀些些力量分
J32nB272_p0195a30║階級蕩蕩身心絕是非是非絕介立大方無軌轍。
J32nB272_p0195b01║翠巖示眾云一夏已來為兄弟說話看翠巖眉毛
J32nB272_p0195b02║在麼保福云作賊人心虛長慶云生也雲門云關。
J32nB272_p0195b03║作賊心過人膽歷歷縱橫對機感保福雲門也垂鼻
J32nB272_p0195b04║欺唇翠巖長慶也修眉過眼杜禪和有何限剛道意
J32nB272_p0195b05║句一齊鏟埋沒自己也飲氣吞聲帶累先宗也面墻
J32nB272_p0195b06║擔板。
J32nB272_p0195b07║仰山問中邑如何是佛性義邑云我與你說個譬
J32nB272_p0195b08║喻如室有六窗中安一獼猴外有人喚狌狌獼猴
J32nB272_p0195b09║即應如是六窗俱喚俱應仰云只如獼猴睡時又
J32nB272_p0195b10║作麼生邑下禪床把手云狌狌我與你相見了也。
J32nB272_p0195b11║凍眠雪屋歲摧頹窈窕蘿門夜不開寒稿園林看變
J32nB272_p0195b12║態春風吹起律筒灰。
J32nB272_p0195b13║僧問曹山靈衣不挂時如何山云曹山今日孝滿
J32nB272_p0195b14║僧云孝滿後如何山云曹山好顛酒。
J32nB272_p0195b15║清白門庭絕四鄰長年關掃不容塵光明轉處傾殘
J32nB272_p0195b16║月爻象分時卻建寅新孝滿便逢春醉步狂歌任墮
J32nB272_p0195b17║巾散髮夷猶誰管係太平無事酒顛人。
J32nB272_p0195b18║僧問法眼承教有言從無住本立一切法如何是
J32nB272_p0195b19║無住本眼云形興未質名起未名。
J32nB272_p0195b20║沒蹤跡斷消息白雲無根清風何色散乾蓋而非心
J32nB272_p0195b21║持坤輿而有力洞千古之淵源造萬象之模則剎塵
J32nB272_p0195b22║道會也處處普賢樓閣門開也頭頭彌勒。
J32nB272_p0195b23║瑞巖問巖頭如何是本常理頭云動也巖云動時
J32nB272_p0195b24║如何頭云不見本常理巖佇思頭云肯即未脫根
J32nB272_p0195b25║塵不肯永沉生死。
J32nB272_p0195b26║圓珠不穴大璞不琢道人所貴無稜角拈卻肯路根
J32nB272_p0195b27║塵空脫體無依活卓卓。
J32nB272_p0195b28║首山示眾云第一句薦得與佛祖為師第二句薦
J32nB272_p0195b29║得與人天為師第三句薦得自救不了僧云和尚
J32nB272_p0195b30║是第幾句薦得山云月落三更穿市過。
J32nB272_p0195c01║佛祖髑髏穿一串宮漏沉沉密傳箭人天機要發千
J32nB272_p0195c02║鈞雲陣輝輝急飛電個中人看轉變遇賤則貴貴則
J32nB272_p0195c03║賤得珠罔象兮至道綿綿游刃亡羊兮赤心片片。
J32nB272_p0195c04║僧問仰山和尚還識字否山云隨分僧乃右旋一
J32nB272_p0195c05║匝云是什麼字山於地上書一十字僧左旋一匝
J32nB272_p0195c06║云是什麼字山改十字為卍字僧畫一圓相以兩
J32nB272_p0195c07║手托如修羅掌日月勢云是什麼字山畫一圓相
J32nB272_p0195c08║圍卻卍字僧作樓至勢山云如是如是善自護持。
J32nB272_p0195c09║道環之虛靡盈空印之字未形妙運天輪地軸密羅
J32nB272_p0195c10║武緯文經放開捏聚獨立周行機發玄樞兮青天激
J32nB272_p0195c11║電眼含紫光兮白日見星。
J32nB272_p0195c12║僧問雲門如何是超佛越祖之談門云餬餅。
J32nB272_p0195c13║餬餅云超佛祖談句中無味若為參衲僧一日如知
J32nB272_p0195c14║飽方見雲門面不慚。
J32nB272_p0195c15║長沙令僧問會和尚未見南泉時如何會良久僧
J32nB272_p0195c16║云見後如何會云不可別有僧回舉似長沙沙云
J32nB272_p0195c17║百尺竿頭坐底人雖然得入未為真百尺竿頭須
J32nB272_p0195c18║進步十方沙界是全身僧云百尺竿頭如何進步
J32nB272_p0195c19║沙云朗州山澧州水僧云不會沙云四海五湖王
J32nB272_p0195c20║化裏。
J32nB272_p0195c21║玉人夢破一聲雞轉盻生涯色色齊有信風雷催出
J32nB272_p0195c22║蟄無言桃李自成蹊及時節力耕犁誰怕春疇沒脛
J32nB272_p0195c23║泥。
J32nB272_p0195c24║龍牙問翠微如何是祖師西來意微云與我過禪
J32nB272_p0195c25║板來牙取禪板與微微接得便打牙云打即任打
J32nB272_p0195c26║要且無祖師西來意又問臨濟如何是祖師西來
J32nB272_p0195c27║意濟云與我過蒲團來牙取蒲團與濟濟接得蒲
J32nB272_p0195c28║團便打牙云打即任打要且無祖師西來意。
J32nB272_p0195c29║蒲團禪板對龍牙何事當機不作家未意成褫明目
J32nB272_p0195c30║下恐將流落在天涯虛空那挂劍星漢卻浮槎不萌
J32nB272_p0196a01║草解藏香象無底藍能著活蛇今日江湖何障礙通
J32nB272_p0196a02║方津渡有船車。
J32nB272_p0196a03║玄沙到蒲田縣百戲迎之次日問小塘長老昨日
J32nB272_p0196a04║許多喧鬧向甚麼處去小塘提起袈裟角沙云料
J32nB272_p0196a05║掉沒交涉。
J32nB272_p0196a06║夜壑藏舟澄源著棹龍魚未知水為命折箸不妨聊
J32nB272_p0196a07║一攪玄沙師小塘老函蓋箭鋒探竿影草潛縮也老
J32nB272_p0196a08║龜巢蓮游戲也華鱗弄藻。
J32nB272_p0196a09║雲門云聞聲悟道見色明心觀音菩薩將錢來買
J32nB272_p0196a10║餬餅放下卻是饅頭。
J32nB272_p0196a11║出門躍馬掃攙搶萬國煙塵自肅清十二處忘閑影
J32nB272_p0196a12║響三千界放淨光明。
J32nB272_p0196a13║溈山問道吾甚處來吾云看病來山云有幾人病
J32nB272_p0196a14║吾云有病者有不病者山云不病者莫是智頭陀
J32nB272_p0196a15║麼吾云病與不病總不干他事速道山云道得也
J32nB272_p0196a16║與他沒交涉。
J32nB272_p0196a17║妙藥何曾過口神醫莫能捉手若存也渠本非無至
J32nB272_p0196a18║虛也渠本非有不滅而生不亡而壽全超威音之前
J32nB272_p0196a19║獨步劫空之後成平也天蓋地擎運轉也烏飛兔走。
J32nB272_p0196a20║俱胝和尚凡有所問只豎一指。
J32nB272_p0196a21║俱胝老子指頭禪三十年來用不殘信有道人方外
J32nB272_p0196a22║術了無俗物眼前看所得甚簡施設彌寬大千剎海
J32nB272_p0196a23║飲毫端鱗龍無限落誰手珍重任公把釣竿師復豎
J32nB272_p0196a24║起一指云看。
J32nB272_p0196a25║肅宗帝問忠國師百年後所須何物師云與老僧
J32nB272_p0196a26║作個無縫塔帝曰請師塔樣師良久會麼帝曰不
J32nB272_p0196a27║會師云吾有付法弟子耽源卻諳此事請詔問之
J32nB272_p0196a28║師遷化後帝詔耽源問此意如何源云湘之南潭
J32nB272_p0196a29║之北中有黃金充一國無影樹下合同船琉璃殿
J32nB272_p0196a30║上無知識。
J32nB272_p0196b01║孤迥迥圓陀陀眼力盡處高峨峨月落潭空夜色重
J32nB272_p0196b02║雲收山瘦秋容多八卦位正五行氣和身先在裏見
J32nB272_p0196b03║來麼南陽父子兮恰似知有西竺佛祖兮無如奈何。
J32nB272_p0196b04║臨濟問黃檗如何是佛法的的大意檗便打如是
J32nB272_p0196b05║三度乃辭檗見大愚愚問甚麼處來濟云黃檗來
J32nB272_p0196b06║愚云黃檗有何言句濟云某三問佛法的的大意
J32nB272_p0196b07║三度喫棒不知有過無過愚云黃檗恁麼老婆心
J32nB272_p0196b08║切為你得徹困在更來問有過無過濟於言下大
J32nB272_p0196b09║悟。
J32nB272_p0196b10║九苞之雛千里之駒真風度籥靈機發樞劈面來時
J32nB272_p0196b11║飛電急迷雲破處太陽孤捋虎鬚見也無個是雄雄
J32nB272_p0196b12║大丈夫。
J32nB272_p0196b13║楞嚴經云吾不見時何不見吾不見之處若見不
J32nB272_p0196b14║見自然非彼不見之相若不見吾不見之地自然
J32nB272_p0196b15║非物云何非汝。
J32nB272_p0196b16║滄海瀝乾太虛充滿衲僧鼻孔長古佛舌頭短珠絲
J32nB272_p0196b17║度九曲玉機纔一轉直下相逢誰識渠始信斯人不
J32nB272_p0196b18║合伴。
J32nB272_p0196b19║洞山价禪師解夏上堂云初秋夏末兄弟或東或
J32nB272_p0196b20║西直須向萬里無寸草處去良久云秖如萬里無
J32nB272_p0196b21║寸草處又作麼生顧視左右云欲知此事直須枯
J32nB272_p0196b22║木上生花方與他合石霜云出門便是草明安云
J32nB272_p0196b23║直得不出門亦是草漫漫。
J32nB272_p0196b24║草漫漫門裏門外君自看荊棘林中下腳易夜明簾
J32nB272_p0196b25║外轉身難看看幾何般且隨老木同寒瘠將逐春風
J32nB272_p0196b26║入燒瘢。
J32nB272_p0196b27║仰山夢往彌勒所居第二座尊者白云今日當第
J32nB272_p0196b28║二座說法山起白椎云摩訶衍法離四句絕百非
J32nB272_p0196b29║謹白。
J32nB272_p0196b30║夢中擁衲參耆舊列聖森森坐其右當仁不讓楗椎
J32nB272_p0196c01║鳴說法無畏獅子吼心意如海膽量如斗鮫目淚流
J32nB272_p0196c02║蚌腸珠剖譫語誰知泄我機龐眉應笑揚家醜離四
J32nB272_p0196c03║句絕百非馬師父子病休醫。
J32nB272_p0196c04║陸亙大夫語南泉云肇法師道天地同根萬物一
J32nB272_p0196c05║體也甚奇怪泉指花云大夫時人見此一株花如
J32nB272_p0196c06║夢相似。
J32nB272_p0196c07║照徹離微造化根紛紛出沒見其門游神劫外問何
J32nB272_p0196c08║有著眼身前知妙存虎嘯蕭蕭嵒吹作龍吟冉冉洞
J32nB272_p0196c09║雲昏南泉點破時人夢要識堂堂補處尊。
J32nB272_p0196c10║雲門垂語云乾坤之內宇宙之間中有一寶秘在
J32nB272_p0196c11║形山拈燈籠來佛殿裏將三門來燈籠上。
J32nB272_p0196c12║收卷餘懷厭事華歸來何處是生涯爛柯樵子疑無
J32nB272_p0196c13║路挂樹壺公妙有家夜水金波浮桂影秋風雪陣擁
J32nB272_p0196c14║蘆花寒魚著底不吞餌興盡清歌卻轉槎。
J32nB272_p0196c15║魯祖問南泉摩尼珠人不識如來藏裏親收得如
J32nB272_p0196c16║何是藏泉云王老師與汝往來者是祖云不往來
J32nB272_p0196c17║者泉云亦是藏祖云如何是珠泉召云師祖祖應
J32nB272_p0196c18║喏泉云去汝不會我語。
J32nB272_p0196c19║別是非明得喪應之心指諸掌往來不往來只者俱
J32nB272_p0196c20║是藏輪王賞之有功黃帝得之罔象轉樞機能伎倆
J32nB272_p0196c21║明眼衲僧莫鹵莽。
J32nB272_p0196c22║洞山不安僧問和尚病還有不病者麼山云有僧
J32nB272_p0196c23║云不病者還看和尚否山云老僧看他有分僧云
J32nB272_p0196c24║和尚看他是如何山云則不見有病。
J32nB272_p0196c25║卸卻臭皮袋拈轉赤肉團當頭鼻孔正直下髑髏乾
J32nB272_p0196c26║老醫不見從來癖少子相看向近難野水瘦時秋潦
J32nB272_p0196c27║退白雲斷處舊山寒須勦絕莫瞞盰轉盡無功伊就
J32nB272_p0196c28║位孤標不與汝同盤。
J32nB272_p0196c29║臨濟問院主甚處來主云州中糶黃米來濟云糶
J32nB272_p0196c30║得盡麼主云糶得盡濟以拄杖一畫云還糶得者
J32nB272_p0197a01║箇麼主方喝濟便打次典座至濟舉前話座云院
J32nB272_p0197a02║主不會和尚意濟云你又作麼生座便禮拜濟亦
J32nB272_p0197a03║打。
J32nB272_p0197a04║臨濟全機格調高棒頭有眼辨秋毫掃除狐兔家風
J32nB272_p0197a05║峻變化魚龍電火燒活人劍殺人刀倚天照雪利吹
J32nB272_p0197a06║毛一等令行滋味別十分痛處是誰遭。
J32nB272_p0197a07║石霜遷化眾請堂中首座接續住持九峰不肯乃
J32nB272_p0197a08║云待某問過若會先師意如先師侍奉問首座云
J32nB272_p0197a09║先師道休去歇去一念萬年去寒灰枯木去古廟
J32nB272_p0197a10║香爐去一條白練去且道明什麼邊事座云明一
J32nB272_p0197a11║色邊事峰云恁麼則未會先師意在座云你不肯
J32nB272_p0197a12║我那裝香來座乃燒香云我若不會先師意香煙
J32nB272_p0197a13║起處脫去不得言訖便坐脫峰乃撫背云坐脫立
J32nB272_p0197a14║亡則不無先師意未會在。
J32nB272_p0197a15║石霜一宗親傳九峰香煙脫去正脈難通月巢鶴作
J32nB272_p0197a16║千年夢雪屋人迷一色功坐斷十方猶點額密移一
J32nB272_p0197a17║步看飛龍。
J32nB272_p0197a18║僧問瑯琊覺和尚清淨本然云何忽生山河大地
J32nB272_p0197a19║覺云清淨本然云何忽生山河大地僧有省。
J32nB272_p0197a20║是有不有翻手覆手瑯琊山裏人不落瞿曇後。
J32nB272_p0197a21║僧問雲門殺父殺母向佛前懺悔殺佛殺祖向甚
J32nB272_p0197a22║麼懺悔門云露。
J32nB272_p0197a23║露超宗越祖人言渠爇返魂香我道伊撾塗毒鼓。
J32nB272_p0197a24║雲門缽裏飯桶裏水。
J32nB272_p0197a25║缽裏飯桶裏水開口見膽求知己擬思便落二三機
J32nB272_p0197a26║對面忽成千萬里韶陽師較些子斷金之義兮誰與
J32nB272_p0197a27║相共匪石之心兮獨能如此。
J32nB272_p0197a28║僧問雲門不起一念還有過也無門云須彌山。
J32nB272_p0197a29║不起一念須彌山韶陽法施意非慳肯來兩手相分
J32nB272_p0197a30║付擬去千尋不可攀滄海闊白雲閒莫將毫髮著其
J32nB272_p0197b01║間假雞聲韻難瞞我未肯模糊放過關。
J32nB272_p0197b02║趙州狗子佛性。
J32nB272_p0197b03║趙州道有趙州道無狗子佛性天下分疏面赤不如
J32nB272_p0197b04║語直心真必定言粗七百甲子老禪伯驢糞逢人換
J32nB272_p0197b05║眼珠。
J32nB272_p0197b06║五位正偏。
J32nB272_p0197b07║正中偏霽碧星河冷浸天夜半木童敲月戶暗中驚
J32nB272_p0197b08║破玉人眠。
J32nB272_p0197b09║偏中正海雲依約神僊頂婦人鬢髮白垂絲羞對秦
J32nB272_p0197b10║臺寒照影。
J32nB272_p0197b11║正中來月夜長鯨蛻甲開大背摩天振雲翼翔遊鳥
J32nB272_p0197b12║道類難該。
J32nB272_p0197b13║兼中至覿面不須相忌諱風化無傷的意玄光中有
J32nB272_p0197b14║路天然異。
J32nB272_p0197b15║兼中到斗柄橫斜天未曉鶴夢初醒露葉寒舊巢飛
J32nB272_p0197b16║出雲松倒。
J32nB272_p0197b17║四借頌。
J32nB272_p0197b18║借功明位。
J32nB272_p0197b19║蘋末風休夜未央水天虛碧共秋光月船不犯東西
J32nB272_p0197b20║岸須信篙人用意良。
J32nB272_p0197b21║借位明功。
J32nB272_p0197b22║六戶虛通路不迷太陽影裏不當機縱橫妙展無私
J32nB272_p0197b23║化捨情行從鳥道歸。
J32nB272_p0197b24║借借不借借。
J32nB272_p0197b25║識盡甘辛百草頭鼻無繩索得優游不知有去成知
J32nB272_p0197b26║有始信南泉喚作牛。
J32nB272_p0197b27║全超不借借。
J32nB272_p0197b28║霜重風嚴景寂寥玉關金鎖手慵敲寒松盡夜無虛
J32nB272_p0197b29║籟老鶴移棲空月巢。
J32nB272_p0197b30║四賓主頌。
J32nB272_p0197c01║主看賓。
J32nB272_p0197c02║御樓吹角玉街明金馬將軍出禁城閫外化權良有
J32nB272_p0197c03║準不傷風物致昇平。
J32nB272_p0197c04║賓看主。
J32nB272_p0197c05║不戀經商利萬金曉來古路問家音分明報得尊人
J32nB272_p0197c06║健爭奈難平喜懼心。
J32nB272_p0197c07║主看主。
J32nB272_p0197c08║不動金輪萬德全宸臺含月未排班當頭諱字寰中
J32nB272_p0197c09║禁誰敢依稀犯聖顏。
J32nB272_p0197c10║賓看賓。
J32nB272_p0197c11║平生心事結眉頭滿目風埃鬢已秋大抵出門無伎
J32nB272_p0197c12║倆奈何今日路窮愁。
J32nB272_p0197c13║內三種蘆花（著語云不拘兩岸淺中淺獨處一林高更高）。
J32nB272_p0197c14║一種蘆花　一色到頭純素白二邊不許落青黃。
J32nB272_p0197c15║二種蘆花　不與閑花為比並獨超野艸自尊高。
J32nB272_p0197c16║三種蘆花　青山綠水常為伴清風明月夜為鄰。
J32nB272_p0197c17║蘆花一色遍汀洲豈落青黃煙水秋兩岸不隨風擺
J32nB272_p0197c18║動二邊那肯逐波流。
J32nB272_p0197c19║外三種蘆花（著語云隨處皆明白狂風吹動飄）。
J32nB272_p0197c20║白馬蘆花　轉身景物元無異回首家山總一般（用）。
J32nB272_p0197c21║明月蘆花　出處溪山各異歸來雲月同途（有照）。
J32nB272_p0197c22║雪壓蘆花　動轉平常坦坦橫斜本分如如。
J32nB272_p0197c23║施為動轉自超群不與尋常有比倫月下風前但明
J32nB272_p0197c24║白任從搖動拂埃塵。
J32nB272_p0197c25║
J32nB272_p0197c26║
J32nB272_p0197c27║
J32nB272_p0197c28║
J32nB272_p0197c29║
J32nB272_p0197c30║天童宏智覺禪師語錄卷三