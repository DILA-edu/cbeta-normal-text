J32nB275_p0325a01║南明禪師語錄序
J32nB275_p0325a02║昔彙雲門先師稿有無趣無幻二大師語錄序其中
J32nB275_p0325a03║稱趣為仰山再來稱幻為臨濟直下兒孫無趣克家
J32nB275_p0325a04║之子乃知南明大師為幻之嫡傳也余初參雲門即
J32nB275_p0325a05║入龍居禪席值南師領眾重蒙提挈一日遽問曰一
J32nB275_p0325a06║念緣起無生超彼三乘權學等見阿誰緣起有生耶
J32nB275_p0325a07║師與一喝余時茫然夜坐單後過數炷香如彈指頃
J32nB275_p0325a08║始知有做工夫事南師之力也時同席有玄微兄者
J32nB275_p0325a09║又為南師嫡嗣及師遷化余在山水中每遇玄兄聚
J32nB275_p0325a10║舊即以大事為問玄兄以病自謙遯名匿影余住雪
J32nB275_p0325a11║峰日常一接書問再接偈言知己住持普明矣迨余
J32nB275_p0325a12║遊汀洲遣禮招至欲行古道遜余上堂余復邀眾檀
J32nB275_p0325a13║護迎請陞座堅執不允故勉為結制竟成賓主焉話
J32nB275_p0325a14║次復及大事即頹然示疾余曰斷橋一脈至兄止耶
J32nB275_p0325a15║日不然脫有可兄意者能指出以相示乎余唯唯即
J32nB275_p0325a16║索南師源流并斷橋倫歷代付法偈及語錄一卷莊
J32nB275_p0325a17║讀行狀益知居常孤潔不肯輕展鎗旗竟以退託終
J32nB275_p0325a18║其身故余不得不憑贓揭出使人知斷橋猶在也。
J32nB275_p0325a19║崇禎辛巳仲冬日傳曹洞正宗後學雲門明方拜撰。
J32nB275_p0325a20║
J32nB275_p0325a21║南明禪師語錄序
J32nB275_p0325a22║世尊謂眾生曰善知識者是汝等莫大因緣能令汝
J32nB275_p0325a23║等明見佛性離苦解脫一切眾生皆有佛性第因業
J32nB275_p0325a24║緣障蔽遂致苦海飄流故遇善知識宏機迅辯如大
J32nB275_p0325a25║將軍攝印登壇生死浮沉操提在手學者直下承當
J32nB275_p0325a26║曉得棒頭落處猶聾振雷猶瞽見日其間承接燈傳
J32nB275_p0325a27║不容野狐疑似嘗稽臨濟一宗派衍于今極盛矣然
J32nB275_p0325a28║有異流而走名者亦有正傳而韜寂者如南明和尚
J32nB275_p0325a29║親承衣缽于車溪從上淵源授受甚確聞谷雪庭諸
J32nB275_p0325a30║善知識無不虛左推尊之南大師乃不欲語言文字
J32nB275_p0325b01║滋世葛藤見有述其語輒焚去此其識見超出諸方
J32nB275_p0325b02║遠矣然令後起者不有玄微大師其人誰與默識緒
J32nB275_p0325b03║餘存其萬一衍唱真傳哉玄大師不惟不負法乳之
J32nB275_p0325b04║恩其于莫大因緣能令眾生離苦解脫之旨豈曰小
J32nB275_p0325b05║補之哉雖然既無文字語言此是何物具眼者請分
J32nB275_p0325b06║柝看。
J32nB275_p0325b07║欽差巡視海道兼理邊儲福建按察司按察使檇李
J32nB275_p0325b08║後學黃承昊撰
J32nB275_p0325b09║
J32nB275_p0325b10║
J32nB275_p0325b11║
J32nB275_p0325b12║
J32nB275_p0325b13║
J32nB275_p0325b14║
J32nB275_p0325b15║
J32nB275_p0325b16║
J32nB275_p0325b17║
J32nB275_p0325b18║
J32nB275_p0325b19║
J32nB275_p0325b20║
J32nB275_p0325b21║
J32nB275_p0325b22║
J32nB275_p0325b23║
J32nB275_p0325b24║
J32nB275_p0325b25║
J32nB275_p0325b26║
J32nB275_p0325b27║
J32nB275_p0325b28║
J32nB275_p0325b29║
J32nB275_p0325b30║
J32nB275_p0325c01║興善南明廣禪師語錄
J32nB275_p0325c02║建寧普明寺嗣法門人妙用　集
J32nB275_p0325c03║嘉興金明寺住持法孫悟進重輯
J32nB275_p0325c04║師在徑山示眾五峰頭卓朔雙徑尾顛先喝石巖一
J32nB275_p0325c05║任𨁝跳明月池覆地傾天此四句中有一句有殺人
J32nB275_p0325c06║刀無活人劍有一句有活人劍無殺人刀有一句殺
J32nB275_p0325c07║人刀活人劍俱有有一句殺人刀活人劍俱無伶俐
J32nB275_p0325c08║衲僧簡點得倜儻分明許你一生參學事畢。
J32nB275_p0325c09║除夕示眾云前年年鼻孔無半邊去年年兩眼不能
J32nB275_p0325c10║全今年年三十精骨獻青天我禪已說了汝等作麼
J32nB275_p0325c11║生參。
J32nB275_p0325c12║示眾個般奇特事難言驀直皋亭跳上天帝釋鼻梁
J32nB275_p0325c13║遭磕破波斯痛倒海門前。
J32nB275_p0325c14║維那云今時修行人決要出三界一僧云即今亦不
J32nB275_p0325c15║在三界裏又一僧云喚甚麼作三界師云三界歷然
J32nB275_p0325c16║偈曰慧劍單提總莫論葛藤那許再留根吟風嘯月
J32nB275_p0325c17║須常分機用從空解轉身。
J32nB275_p0325c18║僧問三世諸佛為甚麼不知有師云聰明反被聰明
J32nB275_p0325c19║誤進云狸奴白牯為甚卻知有師云棒打石人頭嚗
J32nB275_p0325c20║嚗論實事。
J32nB275_p0325c21║示眾人來問我祖師禪報道中宵月正圓橫放鐵牛
J32nB275_p0325c22║衝遍界虛空踏破海流乾。
J32nB275_p0325c23║茶次有僧持餅趨過師前師問云這個餅那裏買來
J32nB275_p0325c24║的僧回身云莫道無語好師便舉手中餅云且道這
J32nB275_p0325c25║個那裏買來的僧云這卻道不出師云情知汝道不
J32nB275_p0325c26║出。
J32nB275_p0325c27║維那行嚫次序言云板首三分執事二分散眾一分
J32nB275_p0325c28║時有一僧在旁師即問云汝是一分的二分的三分
J32nB275_p0325c29║的僧無語師對維那云汝未把嚫與他那僧又無語
J32nB275_p0325c30║師云出去。
J32nB275_p0326a01║示眾落日如懸鼓峰前仔細觀霞光交大地一片錦
J32nB275_p0326a02║山川。
J32nB275_p0326a03║師生日今朝初度日天開并地闢三際絕分疏誰云
J32nB275_p0326a04║微細識山頭躍鯉魚海底蓬塵出深知養育恩感報
J32nB275_p0326a05║無窮極。
J32nB275_p0326a06║僧拈針自語若是工夫深鐵杵磨作針師云你這個
J32nB275_p0326a07║針那個鐵杵磨的僧無對師云你問我荅僧擬問師
J32nB275_p0326a08║云果然。
J32nB275_p0326a09║師問僧云冰在這裏水在那裏僧云卻成一塊冰師
J32nB275_p0326a10║直視云老大作這般見解僧云師又如何師云多這
J32nB275_p0326a11║點作麼。
J32nB275_p0326a12║師在皋亭閉關時有僧問云師今進關必待徹悟而
J32nB275_p0326a13║後出關師云恁麼盡未來際出此關不得僧無對師
J32nB275_p0326a14║遂掩門。
J32nB275_p0326a15║下雪次有僧推窗云滿山都是雪師云隨聲逐色漢
J32nB275_p0326a16║僧云乞師離聲色道一句師云滿山都是雪。
J32nB275_p0326a17║聞谷師問云了即業障本來空為甚麼師子尊者被
J32nB275_p0326a18║罽賓國王斬卻師云本來空聞云爭奈頭何師云本
J32nB275_p0326a19║來空聞云為甚麼罽賓國王一手墮地師云本來空。
J32nB275_p0326a20║僧問四大分張眼光落地畢竟向何處安身立命師
J32nB275_p0326a21║云東家作驢西家作馬。
J32nB275_p0326a22║師為靜中師掩龕顧視大眾指龕云大眾只這個龕
J32nB275_p0326a23║非窄非寬本無出入寧有開關即今靜中師端坐其
J32nB275_p0326a24║中無黨無偏正恁麼時眾中莫有知時識節的麼出
J32nB275_p0326a25║來道一句看如無山僧為伊下手去也遂推上。
J32nB275_p0326a26║僧看師十二時偈次問師云隔壁老兒拏賊子贓在
J32nB275_p0326a27║甚麼處師云現在僧無語師便掌。
J32nB275_p0326a28║師一日舉香嚴偈問用侍者者纔擬荅師便喝者復
J32nB275_p0326a29║擬開口師又喝者即點首珍重師付偈曰無傳無受
J32nB275_p0326a30║法無傳無受心付與無手者掣斷虛空筋。
J32nB275_p0326b01║頌古
J32nB275_p0326b02║世尊在靈山會上拈花示眾眾皆默然唯迦葉
J32nB275_p0326b03║尊者破顏微笑世尊曰吾有正法眼藏涅槃妙
J32nB275_p0326b04║心實相無相微妙法門不立文字教外別傳付
J32nB275_p0326b05║囑摩訶迦葉。
J32nB275_p0326b06║一事無成兩鬢斑欣欣獨自笑靈山一枝花上呈春
J32nB275_p0326b07║色拖累兒孫仰面攀。
J32nB275_p0326b08║六祖聞二僧論幡動風動往復不已祖曰不是
J32nB275_p0326b09║風動不是幡動仁者心動。
J32nB275_p0326b10║不是風兮不是幡浮蹤暫爾寄禪關窗前非獨松稍
J32nB275_p0326b11║月更有長江浸遠山。
J32nB275_p0326b12║斷橋和尚室中示眾萬法歸一一歸何處。
J32nB275_p0326b13║侵晨出去晚頭歸赤腳髼頭滿面灰無底鍋燒無米
J32nB275_p0326b14║飯臭煙烽㶿嘴尖吹。
J32nB275_p0326b15║僧問趙州如何是祖師西來意州云庭前柏樹
J32nB275_p0326b16║子。
J32nB275_p0326b17║諗老師三寸舌柏子布庭虛藏身沒影跡沒影跡冷
J32nB275_p0326b18║眼看來且端的咄瞎漢三十拄杖少不得。
J32nB275_p0326b19║靈雲見桃花。
J32nB275_p0326b20║靈雲老不無端將謂瞞人返自瞞千紅萬紫已狼藉
J32nB275_p0326b21║何獨桃花是指南。
J32nB275_p0326b22║世尊因文殊至諸佛集處值諸佛各還本處唯
J32nB275_p0326b23║女人近于佛坐而入三昧文殊乃白佛云何此
J32nB275_p0326b24║人得近佛而我不得佛告文殊汝但覺此女令
J32nB275_p0326b25║從三昧起汝自問之文殊遶女人三匝鳴指一
J32nB275_p0326b26║下乃托至梵天盡其神力而不能出佛曰假使
J32nB275_p0326b27║百千文殊亦出此女定不得下方過四十二恒
J32nB275_p0326b28║河沙國土有罔明菩薩能出此女定須臾罔明
J32nB275_p0326b29║從地而出作禮世尊世尊敕出罔明卻至女子
J32nB275_p0326b30║前鳴指一下女人從定而出。
J32nB275_p0326c01║蛇驚枯草裏鳥語碧巖前彈指空勞力青天被熱瞞。
J32nB275_p0326c02║百丈海禪師每上堂有一老人隨眾聽法一日
J32nB275_p0326c03║眾退唯老人不去師問汝是何人老人曰某非
J32nB275_p0326c04║人也於過去迦葉佛時曾住此山因學人問大
J32nB275_p0326c05║修行人還落因果也無某荅云不落因果遂五
J32nB275_p0326c06║百生墮野狐身今請和尚代一語貴脫野狐身
J32nB275_p0326c07║師曰汝問老人曰大修行人還落因果也無師
J32nB275_p0326c08║曰不昧因果老人于言下大悟作禮曰某已脫
J32nB275_p0326c09║野狐身住在山後敢乞以亡僧津送師令維那
J32nB275_p0326c10║白槌告眾食後送亡僧師領眾至山後岩下以
J32nB275_p0326c11║杖挑出一死野狐乃依法火葬。
J32nB275_p0326c12║不落不昧笑呵呵空裏翻身爭奈何楖栗一條何所
J32nB275_p0326c13║倚橫挑日月下山坡。
J32nB275_p0326c14║雲門顧鑒咦。
J32nB275_p0326c15║雲門顧鑒咦擊右火星飛儘伊多伎倆輸我一聲噓。
J32nB275_p0326c16║梁武帝問達磨祖師云如何是聖諦第一義祖
J32nB275_p0326c17║曰廓然無聖帝曰對朕者誰祖曰不識帝不契
J32nB275_p0326c18║祖乃渡江。
J32nB275_p0326c19║廓然不識空成浪藉赤腳渡江慚惶面壁咄。
J32nB275_p0326c20║三聖上堂我逢人即出出則不為人便下座興
J32nB275_p0326c21║化獎云我逢人即不出出則便為人。
J32nB275_p0326c22║兩輪日月疾如梭無限清風翻碧蘿堪嘆生盲渾不
J32nB275_p0326c23║薦扶籬摸壁待如何。
J32nB275_p0326c24║南陽忠國師一日喚侍者者應諾如是三召三
J32nB275_p0326c25║應師云將謂吾孤負汝卻是汝孤負吾。
J32nB275_p0326c26║三呼復三應法戰從斯竟孤負老婆心驗盡禪人病。
J32nB275_p0326c27║玄沙侍雪峰行次峰指面前地云這一片地好
J32nB275_p0326c28║造個無縫塔沙云高多少峰顧視沙云人天福
J32nB275_p0326c29║報不無和尚靈山授記未夢見在峰云汝作麼
J32nB275_p0326c30║生沙云七尺八尺。
J32nB275_p0327a01║雪峰用盡眼力玄沙七尺八尺欲窮無縫浮圖直待
J32nB275_p0327a02║參天荊棘。
J32nB275_p0327a03║疏山仁參大溈安禪師值溈泥壁便問承聞和
J32nB275_p0327a04║尚道有句無句如藤倚樹是否溈曰是師曰忽
J32nB275_p0327a05║遇樹倒藤枯句歸何處溈放下泥盤呵呵大笑
J32nB275_p0327a06║歸方丈師曰某甲三千里賣卻布單特為此事
J32nB275_p0327a07║而來和尚何得相弄溈喚侍者取錢二百與這
J32nB275_p0327a08║上座去遂囑曰向後有獨眼龍為子點破在師
J32nB275_p0327a09║果至明招謙處問師師舉前話招曰溈山可謂
J32nB275_p0327a10║頭正尾正只是不遇知音師復問忽遇樹倒藤
J32nB275_p0327a11║枯句歸何處招曰卻使溈山笑轉新師于言下
J32nB275_p0327a12║大悟乃曰溈山元來笑裏有刀遂遙禮懺悔。
J32nB275_p0327a13║泥盤放下笑咍咍為惜擔囊千里來秪管藤枯并樹
J32nB275_p0327a14║倒那知錯過棟梁材。
J32nB275_p0327a15║玄沙見地下一點白問僧云見麼僧云見如是
J32nB275_p0327a16║三問三荅沙云你也見我也見為甚麼不會。
J32nB275_p0327a17║你也見我也見白日青天興閃電我若當年在眾中
J32nB275_p0327a18║點燈要照玄沙面。
J32nB275_p0327a19║僧問蜆子如何是西來意蜆云神前酒臺盤。
J32nB275_p0327a20║神前酒臺盤莫為蜆子瞞貪觀花柳巷失卻祖翁田。
J32nB275_p0327a21║趙州到一庵主處問有麼有麼主豎起拳州云
J32nB275_p0327a22║水淺不是泊舟處便行又一庵主處問有麼有
J32nB275_p0327a23║麼主亦豎拳州云能殺能活能縱能奪便禮拜。
J32nB275_p0327a24║一朝權在手殺活不繇情莫信直中直須防仁不仁。
J32nB275_p0327a25║魯祖面壁。
J32nB275_p0327a26║聳起鐵脊梁坐斷千尋壁指畫甚分明將謂有奇特
J32nB275_p0327a27║走殺天下人到老無相識佛法不是無爭奈口門窄。
J32nB275_p0327a28║芭蕉清禪師拈拄杖示眾曰你有拄杖子與你
J32nB275_p0327a29║拄杖子你無拄杖子我奪你拄杖子靠拄杖下
J32nB275_p0327a30║座。
J32nB275_p0327b01║探盡千江水無非竹一竿臨機籌與奪按劍小舟前。
J32nB275_p0327b02║圓覺經居一切時不起妄念於諸妄心亦不息
J32nB275_p0327b03║滅住妄想境不加了知於無了知不辨真實。
J32nB275_p0327b04║赤嘴鳥皮黃腳雞斑毛白羽伴雲飛自從啄破琉璃
J32nB275_p0327b05║殼直至如今不見伊。
J32nB275_p0327b06║趙州四門。
J32nB275_p0327b07║南北東西四面門半開半掩到如今曹溪路上如相
J32nB275_p0327b08║委無限行人被陸沉。
J32nB275_p0327b09║僧問道吾如何是佛吾云洞庭無蓋。
J32nB275_p0327b10║洞庭無蓋水面生塵黃梅雨落滴破虛空。
J32nB275_p0327b11║金峰示眾云事存函蓋合理應箭鋒拄▆▆▆
J32nB275_p0327b12║得分半院與伊有僧出峰約住云相見▆▆好
J32nB275_p0327b13║共住難為人。
J32nB275_p0327b14║放去太奢華收來沒可把官物當人情思量還不可。
J32nB275_p0327b15║瑯琊示眾有句無句如藤倚樹樹倒藤枯好一
J32nB275_p0327b16║堆爛柴。
J32nB275_p0327b17║秪這一堆爛柴要且無處安著拈來燒向爐中好與
J32nB275_p0327b18║衲僧烘腳若作佛法商量和汝眉鬚燎卻。
J32nB275_p0327b19║長慶稜禪師二十年坐破七個蒲團不明此事
J32nB275_p0327b20║一日捲簾忽然大悟偈曰也大差也大差捲起
J32nB275_p0327b21║簾來見天下有人問我是何宗拈起拂子劈口
J32nB275_p0327b22║打。
J32nB275_p0327b23║七破蒲團纔捲簾未為天下出奇男白雲常在青山
J32nB275_p0327b24║外眉睫何曾離眼邊。
J32nB275_p0327b25║五臺秘魔巖和尚常持一木叉每見僧參即叉
J32nB275_p0327b26║卻頸曰那個魔魅教汝出家那個魔魅教汝行
J32nB275_p0327b27║腳道得也叉下死道不得也叉下死速道速道。
J32nB275_p0327b28║與麼家風也太差臨機慣用木叉叉阿誰不是仙陀
J32nB275_p0327b29║客好眼無端更撒沙何似歸堂去喫茶。
J32nB275_p0327b30║百丈涅槃和尚一日示眾曰汝等與我開田我
J32nB275_p0327c01║與汝說大義眾皆開田了歸請說大義師乃展
J32nB275_p0327c02║兩手。
J32nB275_p0327c03║平地教人開作田通身泥水不曾乾何如學個安閒
J32nB275_p0327c04║▆▆把鋤頭當枕眠。
J32nB275_p0327c05║青州布衫。
J32nB275_p0327c06║趙州老工夫少布衫做得未恰好擬將蓋覆天下人
J32nB275_p0327c07║不覺和贓敗露了急著眼七觔秤子稱得巧。
J32nB275_p0327c08║文喜禪師上五臺遇一老翁牽牛而行邀師入
J32nB275_p0327c09║寺呼均提有童子應聲出迎翁縱牛引師升堂
J32nB275_p0327c10║堂宇皆耀金色翁踞床指繡墩命坐翁曰近自
J32nB275_p0327c11║何來師曰南方翁曰南方佛法如何住持師日
J32nB275_p0327c12║末法比丘少奉戒律翁曰多少眾師曰或三百
J32nB275_p0327c13║或五百師卻問此間佛法如何住持翁曰龍蛇
J32nB275_p0327c14║混雜凡聖同居師曰多少眾翁曰前三三後三
J32nB275_p0327c15║三翁呼童致茶并進酥酪師食之覺心意開爽
J32nB275_p0327c16║翁提起玻璃盞問曰南方還有這個麼師曰無
J32nB275_p0327c17║翁曰尋常將甚麼喫茶師無對師睹日晚遂問
J32nB275_p0327c18║擬投一宿得否翁曰汝有執心在不得宿師曰
J32nB275_p0327c19║某甲無執心翁曰汝曾受戒否師曰受戒久矣
J32nB275_p0327c20║翁曰汝若無執心何用受戒師辭退翁令童子
J32nB275_p0327c21║送師問童子前三三後三三是多少童召大德
J32nB275_p0327c22║師應諾童曰是多少師復問此是何處童曰此
J32nB275_p0327c23║金剛窟般若寺也師悽然悟彼翁即文殊也不
J32nB275_p0327c24║可再見即稽首童子願乞一言為別童子說偈
J32nB275_p0327c25║曰面上無嗔供養具口裏無嗔吐妙香心裏無
J32nB275_p0327c26║嗔是珍寶無垢無染是真常言訖均提與寺俱
J32nB275_p0327c27║隱。
J32nB275_p0327c28║譚玄對面不知名梵剎重重列錦屏纔問均提是多
J32nB275_p0327c29║少回頭依舊草青青。
J32nB275_p0327c30║陸亙大夫問南泉弟子家中有一片石或時坐
J32nB275_p0328a01║或時臥如今擬鐫作佛得否泉曰得陸曰莫不
J32nB275_p0328a02║得否泉曰不得。
J32nB275_p0328a03║得與不得全提片石倒嶽旋巒天昏地黑咄且道其
J32nB275_p0328a04║中是何標格。
J32nB275_p0328a05║玄沙上雪峰白紙。
J32nB275_p0328a06║三張白紙忒煞淆訛同風千里無他事父子恩情徹
J32nB275_p0328a07║底枯。
J32nB275_p0328a08║偈頌
J32nB275_p0328a09║示禪人
J32nB275_p0328a10║靜裏乾坤劫外春慧花從此始生根慈雲忍水時時
J32nB275_p0328a11║潤百萬人前一種新
J32nB275_p0328a12║示妙觀念佛是誰
J32nB275_p0328a13║反覆研窮念佛誰天寒雪擁一園梅忽然時節因緣
J32nB275_p0328a14║到沾著唇牙便皺眉
J32nB275_p0328a15║荅雪庭信禪師（附來偈）
J32nB275_p0328a16║從來無物可同儕自向山中自活埋五十年來履
J32nB275_p0328a17║踐事娘生一隻臭皮鞋。
J32nB275_p0328a18║既云無物可同儕誰向山中誰受埋五十年前娘未
J32nB275_p0328a19║養喚他甚麼作皮鞋
J32nB275_p0328a20║示自聞
J32nB275_p0328a21║勘破娘生兩片皮臨機那肯聽聲噓獨存這個無棲
J32nB275_p0328a22║泊脫殼金烏到處飛
J32nB275_p0328a23║示靜周
J32nB275_p0328a24║一念忘來萬慮休虛空應是汝同流青黃不計繇他
J32nB275_p0328a25║變管取千山齊點頭
J32nB275_p0328a26║示寄緣
J32nB275_p0328a27║諸緣何狀寄者阿誰這裏薦得還欠一椎
J32nB275_p0328a28║示江渡
J32nB275_p0328a29║煙波浩渺目無涯足跡憑誰問作家莫為跨船三十
J32nB275_p0328a30║棒隔江招手較些些
J32nB275_p0328b01║示葦渡
J32nB275_p0328b02║纔發萌芽便挺然榦青葉綠正新鮮行人乘此通消
J32nB275_p0328b03║息歷盡千波得自然
J32nB275_p0328b04║示萬如
J32nB275_p0328b05║澗水松風來耳畔白雲青嶂列眸前時人自有金剛
J32nB275_p0328b06║眼百萬珍珠一串穿
J32nB275_p0328b07║示芥菴
J32nB275_p0328b08║芥不微兮菴不寬互相容納水投淵當人解得其中
J32nB275_p0328b09║意莫問門前倒剎竿
J32nB275_p0328b10║雲棲六景
J32nB275_p0328b11║回耀峰
J32nB275_p0328b12║一丸金彈射長空遍界流輝一樣紅突出崔嵬高著
J32nB275_p0328b13║眼回光原不涉西東
J32nB275_p0328b14║壁觀峰
J32nB275_p0328b15║壁觀峰前意若何雪腰斷臂太蹉跎今朝再舉當年
J32nB275_p0328b16║事添得胡僧笑轉多
J32nB275_p0328b17║寶刀隴
J32nB275_p0328b18║寶刀出匣倚天高觸著屍橫萬里遙伶利世間輸衲
J32nB275_p0328b19║子從來曾不犯纖毫
J32nB275_p0328b20║青龍泉
J32nB275_p0328b21║真珠沫噴出青龍滴滴涓涓無意中欲識個中消息
J32nB275_p0328b22║子浮沉倒影一枝松
J32nB275_p0328b23║聖義泉
J32nB275_p0328b24║清清淺淺月團團半點難瞞這一泉煞老古錐曾漏
J32nB275_p0328b25║泄至今流落不曾乾
J32nB275_p0328b26║金液泉
J32nB275_p0328b27║是液是泉是甚麼非甜非淡亦非空根源何止金剛
J32nB275_p0328b28║際流遍江河一竅通
J32nB275_p0328b29║詠雪
J32nB275_p0328b30║瓊樓玉殿絕纖瑕非色非空尚未佳道人這片閒田
J32nB275_p0328c01║地莫被虛花白占他
J32nB275_p0328c02║風車
J32nB275_p0328c03║風輪轉處別精麤颺卻糠皮也太多更有頂門開得
J32nB275_p0328c04║好秪留白米奉公婆
J32nB275_p0328c05║牧牛圖
J32nB275_p0328c06║牛兒已飽童兒已閒綠楊陰下停繩罷鞭止之平地
J32nB275_p0328c07║欲行欲眠穩背而坐勿後勿前懶吹橫笛豈慮他緣
J32nB275_p0328c08║逍遙快活任性天然有問路者直指云乎這邊那邊
J32nB275_p0328c09║四威儀
J32nB275_p0328c10║關中行瀟灑謾騰騰無端失一腳踏倒涅槃城
J32nB275_p0328c11║關中住盡日無他事爛嚼木札羹滋養無生智
J32nB275_p0328c12║關中坐寒暑經簷度不計月和年任爾蒲團破
J32nB275_p0328c13║關中臥工夫放倒做翻去與覆來曾無第二個
J32nB275_p0328c14║十二時歌
J32nB275_p0328c15║半夜子黑白未分誰作主忽聞犬吠兩三聲隔壁老
J32nB275_p0328c16║兒拏賊子
J32nB275_p0328c17║雞鳴丑道人佛法隨時有敗屋風霜徹骨寒破衲遮
J32nB275_p0328c18║身露出肘
J32nB275_p0328c19║平旦寅萬戶千門曙色新空林棲鳥試饒舌喚醒床
J32nB275_p0328c20║頭夢裏人
J32nB275_p0328c21║日出卯大地總成無價寶只要當人見得真日用不
J32nB275_p0328c22║須向外討
J32nB275_p0328c23║食時辰一缽生涯續命根出門自有廬陵米肯向婆
J32nB275_p0328c24║兒買點心
J32nB275_p0328c25║禺中已钁頭邊事無多子信手拈來平不平瓜茄菜
J32nB275_p0328c26║甲都肥膩
J32nB275_p0328c27║日南午雲廚冷淡無煙火欲將供佛施群生摘得靈
J32nB275_p0328c28║山花幾朵
J32nB275_p0328c29║日昳未破衲補完無別意困來枕石臥松根饑來撥
J32nB275_p0328c30║火煨個芋
J32nB275_p0329a01║晡時申攜杖歸來步步親俄然踏斷溪流水滿目青
J32nB275_p0329a02║山朵朵新
J32nB275_p0329a03║日末酉金毛獅子頻哮吼菴前菴後絕狐蹤散步經
J32nB275_p0329a04║行獨自走
J32nB275_p0329a05║黃昏戌古佛堂前明歷歷莫謂其中人不知三乘五
J32nB275_p0329a06║性誰能測
J32nB275_p0329a07║人定亥光風霽月真瀟灑泥牛趁入廣寒宮玉犬踏
J32nB275_p0329a08║翻香海水
J32nB275_p0329a09║十究竟
J32nB275_p0329a10║究竟身骨肉皮毛寸寸真照天照地光明藏晝夜恒
J32nB275_p0329a11║開八萬門
J32nB275_p0329a12║究竟心大地撮來置一塵塵塵互入無窮盡莫謂於
J32nB275_p0329a13║中無主人
J32nB275_p0329a14║究竟事物物不離於當處彼彼無窮各不知散彩分
J32nB275_p0329a15║形悉如是
J32nB275_p0329a16║究竟理眼前耳畔重重舉鵝王擇乳非鴨類擬思便
J32nB275_p0329a17║隔三千里
J32nB275_p0329a18║究竟生空花亂落何為根纖塵飛入清明眼眚病從
J32nB275_p0329a19║斯直到今
J32nB275_p0329a20║究竟老父母未生原不小面黃皮皺髮如絲秪壞衣
J32nB275_p0329a21║裳不壞寶
J32nB275_p0329a22║究竟病病僧看伊應有分日面月面當自知何勞更
J32nB275_p0329a23║聽維摩令
J32nB275_p0329a24║究竟死眼光落地非終始百骸潰散即分身剎剎塵
J32nB275_p0329a25║塵忘彼此
J32nB275_p0329a26║究竟苦三毒原是無明火俄然覺得驀翻身驀翻身
J32nB275_p0329a27║處淨裸裸
J32nB275_p0329a28║究竟樂風光本地真常樂行住坐臥在其中纖毫向
J32nB275_p0329a29║外成千錯
J32nB275_p0329a30║清泉
J32nB275_p0329b01║一潭清徹底豈肯渾常流珍重如金液寒光射斗牛
J32nB275_p0329b02║巡香板銘
J32nB275_p0329b03║無背無面無主無賓橫行正令若個敢嬰
J32nB275_p0329b04║
J32nB275_p0329b05║
J32nB275_p0329b06║
J32nB275_p0329b07║
J32nB275_p0329b08║
J32nB275_p0329b09║
J32nB275_p0329b10║
J32nB275_p0329b11║南明禪師行狀
J32nB275_p0329b12║師諱慧廣號南明鹽官韓氏子母姚姓未孺齡父母
J32nB275_p0329b13║俱故得繼母吳氏撫之賦性質直于齠齔時遂志出
J32nB275_p0329b14║家檇李興善寺禮芹泉師而薙髮焉師視世如幻嘗
J32nB275_p0329b15║曰推我應院皆非正行遂與朋舊謝絕不茹葷飲矢
J32nB275_p0329b16║志參學彼時禪宗不著歷遊講肆復還本寺禪堂掩
J32nB275_p0329b17║關得交持禪關策進書至師展閱于無字話上凝然
J32nB275_p0329b18║無別念虛豁豁地過了八日人情物理亦不知寢食
J32nB275_p0329b19║起坐亦不覺忽生一念曰如此倘是落空耶便爾休
J32nB275_p0329b20║歇三年而有車溪無幻老人聞師有真實志謁就關
J32nB275_p0329b21║前一見便有師資之契師則以前工夫舉似車溪車
J32nB275_p0329b22║溪應聲跌腳曰悔我來遲向後縱欲到此不易得也
J32nB275_p0329b23║師復求示得受參究工夫是年冬啟關別無他往獨
J32nB275_p0329b24║謁車溪再請益禪要未一載而往古心老師處圓戒
J32nB275_p0329b25║即入車溪舊隱雙徑白雲山不出門三載時觀音殿
J32nB275_p0329b26║繼峰主人啟建禪期師與之敦請車溪老人主持老
J32nB275_p0329b27║人每下堂開示師聽之必垂淚忽一日于地上拾片
J32nB275_p0329b28║紙有觀方知彼去去者不至方之句有省即呈老人
J32nB275_p0329b29║老人印可舉師為首眾師于徑山車溪服勤八載老
J32nB275_p0329b30║人付師衣法偈曰得本無所得傅亦無可傳今付無
J32nB275_p0329c01║傳法東西共一天嗣後掩死關于皋亭永慶寺四載
J32nB275_p0329c02║有聞谷師時至關前盤桓既久凡師主禪期於雙徑
J32nB275_p0329c03║皋亭及蓮居諸處有護法嚴印持聞子將居士等致
J32nB275_p0329c04║請然師不允皆聞師勸赴師自處孤潔誨人不倦襪
J32nB275_p0329c05║不解帶者二十餘年嘗有三願一不出世一不作緣
J32nB275_p0329c06║事一不納徒眾自謂德薄福慳竟以退託嘗有偈頌
J32nB275_p0329c07║法語門人錄呈即火之曰此不足流也今所存萬一
J32nB275_p0329c08║皆妙用記持而書出泰昌改元仲冬師示疾囑後事
J32nB275_p0329c09║畢二十七日辰時奄然坐逝茶毘靈骨瘞于雙徑師
J32nB275_p0329c10║生于萬曆丙子十月十三日也。
J32nB275_p0329c11║嗣法門人妙用稽首述
J32nB275_p0329c12║法門陵替甚矣按萬曆間宗師家頗尚孤峻遞相
J32nB275_p0329c13║隱謝此一變也逮天啟時方有人出法門似覺可
J32nB275_p0329c14║觀至鼎革來十餘載淫濫彌漫此又一變也蓋翁
J32nB275_p0329c15║于泰昌改元遷化其操履卓倫非今時可擬閱是
J32nB275_p0329c16║錄者當具別眼法門有望焉。
J32nB275_p0329c17║順治乙未春王望日法孫悟進稽首跋
J32nB275_p0329c18║
J32nB275_p0329c19║
J32nB275_p0329c20║
J32nB275_p0329c21║
J32nB275_p0329c22║助刻姓氏
J32nB275_p0329c23║雪澗湛慧峰真寶月戒珠全達
J32nB275_p0329c24║全明全果全定全志全正
J32nB275_p0329c25║全念全超全玉全慧全經