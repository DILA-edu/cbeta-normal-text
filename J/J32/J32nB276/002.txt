J32nB276_p0335c01║不會禪師語錄卷第二
J32nB276_p0335c02║門人圓澄、圓星編
J32nB276_p0335c03║康熙十九年庚申臘月八日，本郡文武、紳衿、鄉耆、眾
J32nB276_p0335c04║姓請住順慶府南充縣碧山禪院。至三門，云：「外方執
J32nB276_p0335c05║釣已多年，今日收歸近水源。」一喝云：「此地煙霞尤更
J32nB276_p0335c06║擁，鯨鱗隊隊逐腥羶。」
J32nB276_p0335c07║佛殿。云：「天上天下，惟我獨尊。且道是什麼人？」震威一
J32nB276_p0335c08║喝，遂展具三拜。
J32nB276_p0335c09║護法殿。拈香云：「護佛、護法、護僧，切莫莊憨空過。曾憶
J32nB276_p0335c10║靈山付囑，在你當頭把柁。若要祖脈流通，須仗儒門
J32nB276_p0335c11║一夥。是則是，即今已到無波處，還向有波時用心。」
J32nB276_p0335c12║土主殿。拈香云：「不住街頭與路旁，五龍峰頂看雲忙，
J32nB276_p0335c13║有人問我山中意，一似當年救主昂，護主護僧如護
J32nB276_p0335c14║目，大家薦取就中光。」
J32nB276_p0335c15║踞方丈，云：「幼曾參遍少林宗，瞬目兒童又白翁。笑指
J32nB276_p0335c16║兩輪無暫歇，閒忙莫外古家風。三萬二千獅子座，非
J32nB276_p0335c17║內非外亦非中。」
J32nB276_p0335c18║當日眾鄉紳衿請上堂。師至座前，拈請啟云：「言言錦
J32nB276_p0335c19║繡，字字珠璣，維持祖印，擁護法幢，在筆尖頭上全彰
J32nB276_p0335c20║第一義諦，仰煩維那對眾宣讀。」師指法座云：「登王座，
J32nB276_p0335c21║絕躋攀，非是驚群敵勝子，誰堪遽下頂門錐？山僧到
J32nB276_p0335c22║此，別資一路，徐行踏斷流水聲，縱觀寫出飛禽跡。此
J32nB276_p0335c23║一瓣香，寬若太虛，明如杲日，爇向爐中，端為祝延
J32nB276_p0335c24║今上皇帝聖壽萬歲萬歲萬萬歲，伏願龍圖永固，鳳
J32nB276_p0335c25║曆常新，八表稱臣，四維歌化。此一瓣香，上拄天，下拄
J32nB276_p0335c26║地，非古非今，奉為滿朝文武、天下官僚、本省本道、順
J32nB276_p0335c27║慶府主、南充縣主、諸位尊官，伏願官星顯耀如天日，
J32nB276_p0335c28║常把瞿曇擔子扶。此一瓣香，包羅今古，容括二儀，不
J32nB276_p0335c29║可以知知，不可以識識，奉為本府本縣、文武紳衿、遠
J32nB276_p0335c30║近檀那、諸山禪德、現前四眾，伏願屏翰禪林多意氣，
J32nB276_p0336a01║匡扶祖道永聯芳。此一瓣香，干戈隊裏受盡驚險，二
J32nB276_p0336a02║十餘年參遍諸方，末後遇著一個絕情老漢，當頭戳
J32nB276_p0336a03║破，毒中空前，自從親遭毒手，至今踞解不開，爇向爐
J32nB276_p0336a04║中，專為傳曹溪正脈三十五世本師破山和尚，用酬
J32nB276_p0336a05║法乳之恩。」遂斂衣就座。上首白槌，云：「法筵龍象眾，當
J32nB276_p0336a06║觀第一義。」僧問：「如何是碧山境？」師云：「亭柏多年龍鱗
J32nB276_p0336a07║古，幾度乘風拂翠煙。」進云：「如何是境中人？」師豎拂，云：
J32nB276_p0336a08║「山勢倚天忘突兀，拂影澄潭起化龍。」進云：「人境不立
J32nB276_p0336a09║時聻？」師一喝。進云：「人境已蒙師指示，釋迦老子今日
J32nB276_p0336a10║成道，和尚即今入院登座，是同？是別？」師云：「雪上更加
J32nB276_p0336a11║霜。」進云：「略較些子。」師云：「也是一場特地，起自無端。」乃
J32nB276_p0336a12║云：「餓瘦枯腸凍縮筋，明星一耀不成人，胡言漢語多
J32nB276_p0336a13║奸猾，攪亂人天定太平。是則是？誰家不通長安道，個
J32nB276_p0336a14║個眉毛眼上橫，你只自知清早起，不知更有不眠人。
J32nB276_p0336a15║星光普耀無遮覆，一番風雨一番新，那邊不坐空王
J32nB276_p0336a16║殿，豈肯耘田向日輪？」上首復白椎，云：「諦觀法王法，法
J32nB276_p0336a17║王法如是。」便下座。（謝辭不錄。）
J32nB276_p0336a18║上堂。僧問：「如何是賓中賓？」師云：「青山之外有行人。」進
J32nB276_p0336a19║云：如何是賓中主？師云：拄杖活如龍，處處風雲護。進
J32nB276_p0336a20║云：「如何是主中賓？」師云：「大地山河一色新。」進云：「如何
J32nB276_p0336a21║是主中主？」師云：「萬象之中獨露身。」乃舉：「百丈問溈山：
J32nB276_p0336a22║『屏卻咽喉脣吻，道將一句來。』山曰：『卻請和尚道。』」師拈
J32nB276_p0336a23║云：「百丈殺人驟喉，溈山絲毫不讓。若有人問碧山：『屏
J32nB276_p0336a24║卻咽喉脣吻，道將來看。』山僧只向他道：『蒼天，蒼天。』更
J32nB276_p0336a25║若擬議，又云：『猛火著油煎，萬古碧潭空界月，再三撈
J32nB276_p0336a26║摝始應知。』」
J32nB276_p0336a27║金剛會請上堂。師震威一喝，云：「一喝金剛覿面施，撥
J32nB276_p0336a28║轉情關契上機，遍界遍空是者眼，機忘執化平等齊。
J32nB276_p0336a29║截斷聖凡破空有，何勞耳目強生疲？應無所住虛玄
J32nB276_p0336a30║妙，兔角龜毛非合離。色見聲求背主恩，棄卻園桃尋
J32nB276_p0336b01║野李，破相迥超空劫前，萬別千差一以貫。」復一喝，云：
J32nB276_p0336b02║「一以貫，當門撐戶是者漢。更示一偈：有形誰不具金
J32nB276_p0336b03║剛？萬億乾坤難覆藏，蟭螟眼裏著不滿，人天小果亂
J32nB276_p0336b04║思量。」復舉：「龐公問講《金剛經》座主云：『無我相，無人相，
J32nB276_p0336b05║阿誰講？阿誰聽？』主無答。士示偈云：『無我亦無人，作麼
J32nB276_p0336b06║有疏親？勸君休歷座，何似直求真？金剛波若性，外絕
J32nB276_p0336b07║一纖塵，我聞並信受，總是假名陳。』碧山看來，龐公能
J32nB276_p0336b08║搜穴道，殺人湊喉，雖則活逼生蛇化龍，怎奈情義盡
J32nB276_p0336b09║絕？座主在人天座前難開口處，未免方寸中七上八
J32nB276_p0336b10║下，恍恍惚惚，白汗通身，滿面慚惶，欲吐吐不出，欲嚥
J32nB276_p0336b11║嚥不入，喚作是金。以今世人輕賤，故不喚作是金，誰
J32nB276_p0336b12║肯自瞞自昧？秖是不解轉身吐氣，甘為座主，數他人
J32nB276_p0336b13║寶，自賤家珍。今日有問碧山：『誰講？誰聽？』只道：『無舌人
J32nB276_p0336b14║能講不歇，無耳人能聽不滅。』且道：有何證據？復示偈
J32nB276_p0336b15║云：黃鶴樓中吹玉笛，江城五月落梅花，堪嗟不入聾
J32nB276_p0336b16║人耳，空使西山日又斜。」喝一喝，擲拂子，下座。
J32nB276_p0336b17║開爐，結制，上堂。「本自現成，何須伎倆？長期短限，猶隔
J32nB276_p0336b18║霄壤。遣昏敵散，重增妄想。於斯覷定，踏著故鄉。所謂
J32nB276_p0336b19║道：『身口意清淨，是名佛出世；身口意不淨，是名佛滅
J32nB276_p0336b20║度。』我今為汝保任此事，終不虛也。」問：「如何是此事？」師
J32nB276_p0336b21║連打，云：「千年桃核裡，原是舊時人。」「未審如何保任？」師
J32nB276_p0336b22║云：「依稀似曲纔堪聽，又被風吹別調中。」復舉：「僧問琅
J32nB276_p0336b23║琊：『清淨本然，云何忽生山河大地？』琊云：『清淨本然，云
J32nB276_p0336b24║何忽生山河大地？』」眾復問：「清淨本然，云何忽生山河
J32nB276_p0336b25║大地？」師高聲云：「言之有理，智人自斷。復頌曰：懷胎露
J32nB276_p0336b26║柱似無情，忽爾華開世界成。堪笑無名無住客，花開
J32nB276_p0336b27║花謝一微塵。千聖不知何處去，倚天長劍逼人寒。」
J32nB276_p0336b28║上堂。舉：「僧問五祖：『一大藏教是個切腳，未審切那個
J32nB276_p0336b29║字？』祖云：『缽囉娘。』」師云：「者僧雖則善問穴道，大似不識
J32nB276_p0336b30║口磣。五祖人天眾前似難迴避，只得道個缽囉娘。今
J32nB276_p0336c01║日或有問碧山：『未審切那個字？』只向他道：『切。』」復作懼
J32nB276_p0336c02║怕勢，擲拄杖，下座，走入方丈。
J32nB276_p0336c03║射邑邑侯鼎泉楊公同紳衿建盂蘭會，請兜率殿上
J32nB276_p0336c04║堂。師詣座前，以杖書○相，云：「無上妙道，二乘莫測。正
J32nB276_p0336c05║令全提，知恩報德。震威一喝，鐵樹花開，一天星月。」遂
J32nB276_p0336c06║陞，拈香，云：「此瓣香，日月難比其明，乾坤難方其闊。拈
J32nB276_p0336c07║來爇向爐中，卻又無形無跡。供養中元聖帝，惟仗大
J32nB276_p0336c08║慈，恆叨默佑。」僧問：「如何是第一玄？」師云：「黃梅踏翻無
J32nB276_p0336c09║底船。」進云：「如何是第二玄？」師云：「磨磚作鏡破家園。」進
J32nB276_p0336c10║云：「何如是第三玄？」師云：「捲起蓆來大家看。」問：「如何是
J32nB276_p0336c11║第一要？」師云：「一箭安邦絕鬧號。」進云：「如何是第二要？」
J32nB276_p0336c12║師云：「不許夜行投明到。」進云：「如何是第三要？」師云：「秋
J32nB276_p0336c13║至梧桐葉自飄。」乃云：「當陽拈出，匝地普天。喚回枯木
J32nB276_p0336c14║龍吟，全彰腦後春色。木童唼碎火裡冰，石女翻空赤
J32nB276_p0336c15║腳走。單拈白棒迥諸流，截斷情塵竟何有？若向情忘
J32nB276_p0336c16║物化處薦得，金華山頂毫無尺寸，大江潭底不見涓
J32nB276_p0336c17║滴。正恁麼時，各姓宗親成佛已竟，多生罪福瓦解冰
J32nB276_p0336c18║消，所謂假藉四大以為身，心本無生因境有，前境若
J32nB276_p0336c19║無心亦無，罪福如幻起亦滅。到此時節，天堂地獄總
J32nB276_p0336c20║是假名，善惡機祥無處安著，故我雪山老人儘力道
J32nB276_p0336c21║不出的枯腸，付與國王、大臣、宰官、居士弘護正法，幸
J32nB276_p0336c22║有信官不憚簿書鞅掌，猶記靈山之囑，專擬中元赦
J32nB276_p0336c23║罪之期，敬捐俸金供佛飯僧，堅請山僧登曲彔木，只
J32nB276_p0336c24║得八字打開，全身漏洩，益見信官體忠篤孝，凜烈冰
J32nB276_p0336c25║霜，撫字心勞，竭力偕眾，惟冀人人清平無事，家家百
J32nB276_p0336c26║昌咸若，並資眾氏宗親共霑餘澤。且道報恩一句作
J32nB276_p0336c27║麼道？一幡直送無生國，真風普扇十洲春。」下座。
J32nB276_p0336c28║上元日，聖業陳鎮臺報恩祈嗣，請上堂。師拈香畢，僧
J32nB276_p0336c29║問：「未陞座時，水洩不通；既陞後，不堪共聞。如何是一
J32nB276_p0336c30║陽來復，萬物咸新句？」師云：「紅日照開新氣象。」進云：「江
J32nB276_p0337a01║山不立、萬象未彰前是甚麼境界？」師云：「普。」問：「西來大
J32nB276_p0337a02║意即不問，即今陳鎮臺報親，和尚以何法指示？」師云：
J32nB276_p0337a03║「得意春風外，飛揚化日中。」進云：「鎮臺顯考向甚麼處
J32nB276_p0337a04║安身？」師云：「一月普現一切水。」文學問：「有一衲子為生
J32nB276_p0337a05║死二字被知識一棒打殺，而今在拄杖頭上聲聲叫
J32nB276_p0337a06║苦，和尚如何得救？」師云：「不能直下超玄鎖，難免山河
J32nB276_p0337a07║礙眼睛。」乃云：「赤心一片，貫徹古今，滿懷忠孝，草木皆
J32nB276_p0337a08║春。龍燈鬥額，花樹離塵，火噴人面，痛殺觀音。木童撫
J32nB276_p0337a09║掌，石女吹笙，珊瑚枝上，月滿三更。刀山劍樹，化作香
J32nB276_p0337a10║林，天官賜福，蚤送麒麟。秪此一著，為天地根，非離非
J32nB276_p0337a11║合，曠劫雙親。和而不流，為君為臣。返聞聞性，不是耳
J32nB276_p0337a12║聞。是甚麼物？為照世燈。」舉拂，云：「滿把摩尼覿面擲，知
J32nB276_p0337a13║恩方是報恩人。且道觀音在甚處安身？交肩搭臂成
J32nB276_p0337a14║群醉，夜半笙歌扶到家。」復舉：「無著菩薩問善財：『我欲
J32nB276_p0337a15║親見文殊，不知何者即是？』財曰：『汝發一念心清淨即
J32nB276_p0337a16║是。』著曰：『我發一念，為甚不見？』財曰：『子是真見文殊。』山
J32nB276_p0337a17║僧看來，問似見未忘也、真未泯也，自不識羞；答似隔
J32nB276_p0337a18║簾呼茶，亦似死水藏龍，有體無用，二俱失利。今日或
J32nB276_p0337a19║有問陳大護法：『過去父在堂，母作麼生見？』向他道：『洗
J32nB276_p0337a20║臉縮身露出肘，便來驀直去抖擻，山南山北看桑麻，
J32nB276_p0337a21║喫鹽同鹹非舌口。』」下座。
J32nB276_p0337a22║師誕日，蓬邑生員楊蓁送公子寄名，請上堂。「混融兀
J32nB276_p0337a23║坐忘花甲，鼻孔今朝沒半邊，身藏北斗身含斗，法界
J32nB276_p0337a24║全真法界真。」震威一喝，云：「曠大劫來無二主，至親何
J32nB276_p0337a25║故反因循？仰高彌堅非離合，密密綿綿天地根。性天
J32nB276_p0337a26║日出冰壺曉，心地花開不藉春，聖凡情盡空諸有，兔
J32nB276_p0337a27║角何嘗有減增？寸步不移超劫外，月穿潭底水無痕，
J32nB276_p0337a28║止眼看來都是夢，萬億乾坤一點塵。若向此薦得，世
J32nB276_p0337a29║尊未離兜率，已降皇宮；未出母胎，度人已畢。所謂心
J32nB276_p0337a30║同虛空界，示等虛空法，證得虛空時，無是無非法。若
J32nB276_p0337b01║言有生有死，亦似接龜毛，量比太虛；若言無生無死，
J32nB276_p0337b02║怎奈春生、夏長、秋收、冬藏？既是太虛，不可比量。當人
J32nB276_p0337b03║正體，無今古凡聖，無生死去來，無僧俗男女，無善惡
J32nB276_p0337b04║修證，無天堂地獄、佛國黃泉。是則是，毫釐繫念，三途
J32nB276_p0337b05║業因；瞥爾情生，萬劫羈鎖。人人逍遙物外，個個物外
J32nB276_p0337b06║逍遙，雖在色塵之中，不被色塵污染；雖在五行之內，
J32nB276_p0337b07║不被五行拘礙。有時倚杖峰頭立，笑指兩輪無暫歇；
J32nB276_p0337b08║有時直向街前過，看他個個為誰忙；有時曲臂和衣
J32nB276_p0337b09║臥，任他桑田變滄海。偈曰：儒童昨日寄麒麟，越過雲
J32nB276_p0337b10║關宇宙新，佛照圓明能破暗，他年忠孝獨超群。且道
J32nB276_p0337b11║不屬陰陽一句作麼生道？能為萬象主，不逐四時凋，
J32nB276_p0337b12║數聲清磬是非外，一個閒人天地間。」
J32nB276_p0337b13║天中節，上堂。僧問：「如何是第一要？」師云：「拍手呵呵笑。」
J32nB276_p0337b14║進云：「如何是第二要？」師云：「凡聖同一竅。」進云：「如何是
J32nB276_p0337b15║第三要？」師云：「放去收來秖自照。」乃云：「今日天中節，千
J32nB276_p0337b16║妖百怪任欣悅，看來多少老古錐，都將寶劍當頭截，
J32nB276_p0337b17║唯有山僧不恁麼，任他鼓舞任他悅。何也？見怪不怪，
J32nB276_p0337b18║其怪自壞。」豎拂，云：「切莫眼花。」復一喝：「但自無心於萬
J32nB276_p0337b19║物，何妨萬物常圍繞？」
J32nB276_p0337b20║上堂。師至座前，震威一喝：「者一喝，非有非無，莫自糊
J32nB276_p0337b21║塗；非色非空，法法流通；非出非入，隨方應物；非內非
J32nB276_p0337b22║外，包含法界。」復喝一喝，云：「逢場作戲，遇水安橋，明明
J32nB276_p0337b23║獨耀，難畫難描。」遂陞座，拈香畢，上首拍椎竟，問：「文殊
J32nB276_p0337b24║為七佛之師，因甚出女子定不得？」師云：「各人家裏事，
J32nB276_p0337b25║莫向他人求。」進云：「下界罔明，因甚出女子定得？」師云：
J32nB276_p0337b26║「春到樹頭花自發。」進云：「女子因甚麼得近佛座？」師云：
J32nB276_p0337b27║「終不與你通一線。」僧問：「隱珠法道久已荒殘，師以何
J32nB276_p0337b28║垂示？」師云：「紅日照開新氣象，偏巖暗室盡生光。」進云：
J32nB276_p0337b29║「家家有路到長安。」師云：「歸家罷問程。」進云：「即今千葉
J32nB276_p0337b30║主人追師報本一句作麼生？」師云：「鳳閣垂簾蹤不見，
J32nB276_p0337c01║潭移月影照幽人。」進云：「過化慈容師掉背，臨行一句
J32nB276_p0337c02║作麼生？」師云：「白雲為蓋，流泉作琴。」進云：「恁麼垂示則
J32nB276_p0337c03║合會先靈彈指超物外。」師驀頭一棒，僧喝，師云：「一月
J32nB276_p0337c04║普現一切水。」問：「如何是隱珠境？」師云：「群峰各有翀霄
J32nB276_p0337c05║勢，水和明月別人間。」進云：「如何是境中人？」師云：「從來
J32nB276_p0337c06║不藉他人力，氣吞北斗眼藏神。」進云：「如何是人不離
J32nB276_p0337c07║境、境不離人？」師云：「老農耕破千畬綠，稚鳥蹄開萬樹
J32nB276_p0337c08║紅。」進云：「人境不立時如何？」師云：「通身無影相，遍界莫
J32nB276_p0337c09║遮欄。」乃云：「真容無相，呼之有聲，不涉陰陽，具足圓明。
J32nB276_p0337c10║星移獨耀無住礙，盡虛空外露全身。不識星移獨耀，
J32nB276_p0337c11║翳眼說有生死。歷劫能為萬象主，萬億乾坤眼裡塵。
J32nB276_p0337c12║契得先天元本物，本無明暗無減增。若問眾亡今何
J32nB276_p0337c13║處，在眼能見在耳聞。所謂生本無生，鏡裏之形；滅本
J32nB276_p0337c14║不滅，水中之月。來似著冬襖，去脫夏天衫。青山綠水，
J32nB276_p0337c15║過客舖店。萬花林過，一葉不粘。說個天堂地獄，是制
J32nB276_p0337c16║狂子之方，止兒啼之說。元無實體，只貴妄歇情消，見
J32nB276_p0337c17║忘執化，自然虛而靈、空而妙。風流公子豈穿破褲，騰
J32nB276_p0337c18║龍不藏死水。無求到處人情好，不飲隨他酒價高。從
J32nB276_p0337c19║今契得虛玄玅，世出世間不二門。且道慈容禪德與
J32nB276_p0337c20║眾姓亡靈超薦後得何快樂？雲合雲消空本淨，月來
J32nB276_p0337c21║月去不離天。偈云：者段家常天地先，至尊無相至虛
J32nB276_p0337c22║玄。仰高彌堅非離合，無聲無臭越三禪。」復舉：「昔日肇
J32nB276_p0337c23║法師曰：『乾坤之內，宇宙之間，中有一寶，秘在形山。』雪
J32nB276_p0337c24║竇云：『乾坤之內，宇宙之間，中有一寶，掛在壁上。』碧山
J32nB276_p0337c25║看來，一人說遠，一人說近，依稀彷彿，似隔萬山。山僧
J32nB276_p0337c26║則不然，乾坤之內，宇宙之間……」兩手作擎天勢，「中有一
J32nB276_p0337c27║寶。」震威一喝，下座。
J32nB276_p0337c28║上堂。僧問：「如何是第一句？」師云：「照天照地。」進云：「如何
J32nB276_p0337c29║是第二句？」師云：「人天莫測。」進云：「如何是第三句？」師云：
J32nB276_p0337c30║「受用不盡。」乃舉：「古人道：『木馬衝開干騎路，鐵牛透過
J32nB276_p0338a01║萬重關。』且道木馬鐵牛在甚處？」良久，云：「驚起暮天沙
J32nB276_p0338a02║上鴈，海門斜去兩三行。碧山則不然，跳蚤衝開千騎
J32nB276_p0338a03║路，蚊蟲透過萬重關。今日設有人問：『蚊蟲跳蚤在甚
J32nB276_p0338a04║處？』」師噓一聲。「一夜搜人睡不著，天明只見血痕斑，只
J32nB276_p0338a05║為分明極，翻令所得遲。」
J32nB276_p0338a06║上堂。僧問：「如何是賓中賓？」師云：「葛藤窩裡出頭看。」進
J32nB276_p0338a07║云：「如何是賓中主？」師云：「你也著些筋骨。」進云：「如何是
J32nB276_p0338a08║主中賓？」師云：「終不和沙金自金。」進云：「如何是主中主？」
J32nB276_p0338a09║師云：「日照池心上下天。」乃云：「群木蕭疏月更輝，秋空
J32nB276_p0338a10║雲靜鴈高飛，五色線條斷不盡，長年泥水日煎催。不
J32nB276_p0338a11║是他人帶累，還是自不知非，千峰勢到嶽邊止，萬派
J32nB276_p0338a12║聲歸海上消。」
J32nB276_p0338a13║上堂。以杖指靈位，震威一喝，云：「大道本無男女相，亦
J32nB276_p0338a14║無苦樂諸取含。道體無形，包含盡虛空、遍法界，塵塵
J32nB276_p0338a15║剎剎現全身。原無凡聖、生死、去來、天堂、地獄、四生、六
J32nB276_p0338a16║道、善惡、污染，只因一念妄動，萬象三才。今日還源，無
J32nB276_p0338a17║聲無臭，本光破諸暗，玅性圓明，離諸名相。且道：即今
J32nB276_p0338a18║孝子韓文炳、新故老母在甚處安身立命？」以杖畫○
J32nB276_p0338a19║圓相，云：「非離非合超今古，本光獨耀越陰陽。」
J32nB276_p0338a20║上堂。薦十九歲文學趙國彥，以杖指靈位一喝，云：「石
J32nB276_p0338a21║火光中轉電忙，情關覷透越陰陽，誰家不具無生路？
J32nB276_p0338a22║偶寄人天猶屬狂。盡空遍界當人眼，恆河沙國體全
J32nB276_p0338a23║彰，本無生死無來去，本無六道豈久藏？萬象三才一
J32nB276_p0338a24║念有，不生一念本家鄉，壽同太虛無長短，秖數花甲
J32nB276_p0338a25║外思量，本體無形無住礙，無聲無臭薦新亡。教云：『佛
J32nB276_p0338a26║身無為，不墮諸數。』正當恁麼時，獨超一句作麼生道？
J32nB276_p0338a27║忽爾翻身空劫外，從教北斗面南看。」　外弔一偈：「挺
J32nB276_p0338a28║秀天姿難測量，幾聞猿叫斷人腸？祖庭幸續傳家子，
J32nB276_p0338a29║一脈聯登遞代昌。」
J32nB276_p0338a30║邑侯沈公請上堂。僧問：「縣主修齊，請師說法，且佛法
J32nB276_p0338b01║填溝塞壑，遍滿大地，和尚從何處說起？」師云：「問從何
J32nB276_p0338b02║來？」僧一喝，師便打，進云：「杖頭縱有真消息，那是和尚
J32nB276_p0338b03║第一機？」師和聲連打。文學問：「彌勒彈指，樓閣門開，未
J32nB276_p0338b04║彈指時作麼生得見彌勒？」師云：「兩眼對兩眼。」士云：「見
J32nB276_p0338b05║時如何？」師云：「上是天，下是地。」士禮拜，師便打，乃震威
J32nB276_p0338b06║一喝。「者一喝，能育三才萬物母，須臾違悖風煙阻，心
J32nB276_p0338b07║月圓明諸暗消，父母宗親離憂苦，頂門獨耀古爺娘，
J32nB276_p0338b08║百億化身主中主，萬花林下不霑身，聚散無非水火
J32nB276_p0338b09║土，轉身移步任屋棲，兔角騰輝古今古，八角磨盤真
J32nB276_p0338b10║非真，夢幻空花有非有，息見忘機達本鄉，淨土穢邦
J32nB276_p0338b11║俱抖擻，三汲浪高魚化龍，不勞更向夜塘守。」驀豎柱
J32nB276_p0338b12║杖云：「看看，信官過去父母宗親在山僧拄杖頭上七
J32nB276_p0338b13║縱八橫、露頭露面了也，且道有何所證？不見道：一念
J32nB276_p0338b14║回機便同本得，不歷僧祗便護法身，能與天地同根、
J32nB276_p0338b15║萬物一體。未審本來父母與本得法身是一？是二？」侍
J32nB276_p0338b16║僧云：「在者裏。」師云：「玅體不須重話會，只此尋常奉順
J32nB276_p0338b17║間。」復舉：「那叱太子析骨還父、析肉還母，然後現本身、
J32nB276_p0338b18║具大神通，為父母說法。既是骨肉俱還父母，將甚麼
J32nB276_p0338b19║作口為父母說法？」師以兩手作擎天勢云：「秖是梵音
J32nB276_p0338b20║清雅，令人樂聞。」
J32nB276_p0338b21║相寰趙副戎請上堂。師舉拂子一喝，云：「心生萬法生，
J32nB276_p0338b22║心泯萬法無。有無俱不立，當下絕塵途。返觀罪福空，
J32nB276_p0338b23║本體無形垢。善既從心生，惡豈離心有？善惡是外緣，
J32nB276_p0338b24║莫向兩頭走。捨惡向何國？取善令誰守？若了心非心，
J32nB276_p0338b25║四恩一時酬。善惡俱不立，橋流水不流。善惡兩俱忘，
J32nB276_p0338b26║面南看北斗。古今舌頭原在口，從來鼻孔不朝天。」卓
J32nB276_p0338b27║拄杖，下座。
J32nB276_p0338b28║生員周憲文請上堂。僧問：「世尊說四十九載正法眼
J32nB276_p0338b29║藏，遺流一輪，未透節時如何？」師震威一喝，「看是透不
J32nB276_p0338b30║透？」僧禮退。周居士問：「念彼觀音力，能救諸途苦，如何
J32nB276_p0338c01║是著力救人處？」師以杖指空，云：「全仗者箇。」生員王在
J32nB276_p0338c02║囿問：「生死二字，舉世所不能免，不知亦能得脫否？」師
J32nB276_p0338c03║云：「非離非合。」士云：「若能得脫，向何處安身立命？」師云：
J32nB276_p0338c04║「在子頂門上。」乃云：「那吒真面目，不用口喃喃，此道如
J32nB276_p0338c05║何會？江南地煖，塞北春寒，越聖超凡句，目前無正偏，
J32nB276_p0338c06║世尊纔拈起，飲光便破顏，亦似龍騰滄海、鳳渡長空，
J32nB276_p0338c07║大千沙界一點塵，遍界無非是玅體，更說甚麼紅塵
J32nB276_p0338c08║世內、清虛界外，明明赤手空拳，處處逍遙無礙，一切
J32nB276_p0338c09║存亡向此透脫，本有家風，自然上契佛祖根源、下合
J32nB276_p0338c10║眾生心地，所謂通玄峰頂，不是人間，心外無法，滿目
J32nB276_p0338c11║青山。且道報恩一句作麼生道？仰望碧空空不見，無
J32nB276_p0338c12║心回顧正當頭。」拍膝，下座。
J32nB276_p0338c13║佛誕日，蓬邑生員楊大來請上堂。「黃面無端此日生，
J32nB276_p0338c14║滿腔毒放太驚群，胡言漢語分高下，秪到於今成禍
J32nB276_p0338c15║根。」以杖指空，云：「誰家不具超群智？個個眉毛眼上橫。
J32nB276_p0338c16║李老君云：『大道廢，有仁義。』復一喝：太平本是將軍致，
J32nB276_p0338c17║不許將軍見太平。」
J32nB276_p0338c18║師誕日，上堂。「若道今日是生，月前湛無水之波。教云：
J32nB276_p0338c19║『若取法相，即著我、人、眾生、壽者。』若道無生，劫外糝枯
J32nB276_p0338c20║木之花。『若取非法相，即著我、人、眾生、壽者。』若道無生，
J32nB276_p0338c21║即生生是無生。是故不應取法，不應取非法。法上應
J32nB276_p0338c22║捨，何況非法。既作出家丈夫，豁開正眼，了了明明，求
J32nB276_p0338c23║生不得生，求死不得死。此是古家風，本無陰陽萬象。
J32nB276_p0338c24║其或未然，長年墮在講誦學解，永為外道種族。偈曰：
J32nB276_p0338c25║不識何緣天地先，至尊無相至虛玄。非離非合非明
J32nB276_p0338c26║暗，遍覆大千不露顏。」
J32nB276_p0338c27║示眾，上堂。「禪道若用參學，污賤家珍反外彫錯。絕慮
J32nB276_p0338c28║忘機達本，妄歇情消無著。若執無心無事人，何異聲
J32nB276_p0338c29║聞執法縛？萬古碧潭空界月，再三撈摝始應知。」
J32nB276_p0338c30║上堂開示。「學個大丈夫，不論僧俗男女，只遺達本，莫
J32nB276_p0339a01║逐其末。達本人無為絕學，無事無住著，隨流得玅，無
J32nB276_p0339a02║事於心、無心於事，世出世間無染礙，無事合融萬象
J32nB276_p0339a03║空。逐末人學解多聞，生滅取舍，染靜修證，精進間斷，
J32nB276_p0339a04║因果福田，種種分別，執法萬千，人我自高。將謂有佛
J32nB276_p0339a05║可成，有禪可參，有道理可學，有眾生可度；將謂有家
J32nB276_p0339a06║可歸，有生死去來；將謂有彼岸可登，別有佛國可居；
J32nB276_p0339a07║將謂有陰陽萬象；將謂實有天堂地獄、四生六道，有
J32nB276_p0339a08║法可傳；將謂有神通，福報是玄玅。善惡如浮雲，本體
J32nB276_p0339a09║如太虛，佛說一大藏教，止啼黃葉、途路藥方。歷代祖
J32nB276_p0339a10║師直指現前，人人具足，物外污染。今時人秪向途路
J32nB276_p0339a11║藥方上尋討，任你數算到八萬劫後，墮在聲聞外道，
J32nB276_p0339a12║於己無益。看來到江吳地盡，隔岸越山多。」
J32nB276_p0339a13║上堂開示，問答不錄。「風和日暖，國泰民安，古佛家風，
J32nB276_p0339a14║柳綠桃紅，滿眼玄玅，鳥蹄花笑，開正法眼，晝明夜暗，
J32nB276_p0339a15║歷歷孤明，本無增減，春生夏長，秋收冬藏，無言之說，
J32nB276_p0339a16║日往月來，星移斗轉，迥然無礙，水流風動，共演無生，
J32nB276_p0339a17║天地同根，萬物一體，同一眼見，同一耳聞，不曾欠少，
J32nB276_p0339a18║有色心先見，無色不見心，等閒識得東風面，萬紫千
J32nB276_p0339a19║紅總是春，太湖三萬六千頃，月在波心說向誰。」
J32nB276_p0339a20║不會禪師語錄卷第二終（嗣法門人慶雲識。嘉興楞嚴寺藏經坊存板。）