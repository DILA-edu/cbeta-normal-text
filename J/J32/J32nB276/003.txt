J32nB276_p0339b01║不會禪師語錄卷第三
J32nB276_p0339b02║嗣法門人通耷慶法仝編
J32nB276_p0339b03║住蓬溪縣普庵寺語錄
J32nB276_p0339b04║建圓通會，上堂。僧問：「如何是先照後用？」師云：「玲瓏八
J32nB276_p0339b05║面。」「如何是先用後照？」師云：「八面玲瓏。」「如何是照用同
J32nB276_p0339b06║時？」師云：「通身手眼。」「如何是照用不同時？」師便打，乃云：
J32nB276_p0339b07║「聞性不隨緣生滅，縱聞種種忘分別，有聲之時亦任
J32nB276_p0339b08║聲，無聲之時亦任歇，無取無捨無斷常，無明無暗時
J32nB276_p0339b09║親切，若將親切掛心頭，本是驪龍化作鱉。」
J32nB276_p0339b10║上堂。僧問：「如何是普庵境？」師云：「門開峰頂絕岐路，四
J32nB276_p0339b11║山雲拱主山雲。」「如何是境中人？」師云：「赤腳者多，倚杖
J32nB276_p0339b12║者少。」「如何是向上事？」師云：「風應空谷和空響，日轉西
J32nB276_p0339b13║山山影長。」舉：「鎮府大王問趙州：『和尚年尊，還有幾個
J32nB276_p0339b14║牙齒？』州云：『只有一個。』王云：『怎喫得物？』師云：『雖然一個
J32nB276_p0339b15║牙，下下咬著。』」師云：「者個老古錐，誰是他群隊？唼碎春
J32nB276_p0339b16║風不在牙，鎮府大王猶瞌睡。莫道從前多意氣，他家
J32nB276_p0339b17║曾踏上頭關。」
J32nB276_p0339b18║譚公子圓胤脫白，請上堂。師舉杖云：「寄入空門養翼
J32nB276_p0339b19║成，星輝雲散映長庚，子今已到無波處，忠孝全時憶
J32nB276_p0339b20║祖燈。勿謂佛田非正覺，飲光昔年曾打金，杖頭獨擢
J32nB276_p0339b21║超今古，大道同源劫外春。」喝一喝云：「三尺龍泉光照
J32nB276_p0339b22║膽，桃花浪湧自聯登。且道出林一句作麼生道？鶴飛
J32nB276_p0339b23║千丈雪，龍起一團冰。」擲拄杖下座。
J32nB276_p0339b24║春日，孝徒道忱、道愷薦本師象埜，請上堂。師以杖擊
J32nB276_p0339b25║靈案，震威一喝，云：「盡空空外是當人，眼遍河沙國體
J32nB276_p0339b26║全，彰世出世間無住礙，報恩誰不露堂堂？應化迥如
J32nB276_p0339b27║千江月，非離非合透陰陽，今古換衫無來去，常寂光
J32nB276_p0339b28║中不覆藏。既不覆藏，即今象埜禪人在拄杖頭上全
J32nB276_p0339b29║身顯露，無增減、無明暗，現前青黃赤白，人人具足，同
J32nB276_p0339b30║一眼見，了了明明，天地同根，萬物一體。」復一喝，云：「等
J32nB276_p0339c01║閒識得東風面，萬紫千紅總是春。是則是，分明香在
J32nB276_p0339c02║梅花上，莫向梅花更覓香。」問：「和尚追薦，本師甚處安
J32nB276_p0339c03║身？」師云：「夾岸桃花風雨後，馬蹄何處避殘紅？」
J32nB276_p0339c04║孝徒照佑、照受為師竟九，春日請上堂。師至座前一
J32nB276_p0339c05║喝云：「遇水安橋，逢場作戲，三世諸佛，無處迴避。」遂陞
J32nB276_p0339c06║座，拈香畢，僧問：「未出碧山時，以何法示人？」師云：「遍界
J32nB276_p0339c07║不曾藏。」問：「到天台以何法示人？」師云：「個個眼橫鼻直。」
J32nB276_p0339c08║士問：「有無俱不立時，和尚作麼？」師云：「澄潭月現。」進云：
J32nB276_p0339c09║「弟子處有無不立時如何？」師云：「天下太平。」進云：「雖然
J32nB276_p0339c10║如是，也要和尚對眾拈出。」師云：「了了明明，更拈甚麼？」
J32nB276_p0339c11║問：「如何是佛法僧？」師云：「兒不嫌母醜。」問：「彌勒面笑，達
J32nB276_p0339c12║磨面黑，二老出身處，乞和尚指示。」師云：「你還有黑白
J32nB276_p0339c13║在。」進云：「和尚與二老差別幾許？」師云：「切莫自生分別。」
J32nB276_p0339c14║進云：「佛子住此地，則是佛受用。」師云：「道破則不堪。」問：
J32nB276_p0339c15║「鑿池不待月。」師云：「池月已現。」進云：「水清月現時如何？」
J32nB276_p0339c16║師云：「池月俱泯。」照佑問：「釋迦既舍皇宮，因甚稱為大
J32nB276_p0339c17║孝？」師云：「騰龍獨躍，普潤恆沙。」進云：「瞿曇已滅，摩耶遶
J32nB276_p0339c18║棺，未審孝在何處？」師云：「湛然常露。」進云：「恁麼則一堂
J32nB276_p0339c19║風泠誰人識？」師云：「用識作麼？」問：「釋子修齋為報嚴師，
J32nB276_p0339c20║未審得否？」師云：「本無得失。」進云：「色身已壞，未審法身
J32nB276_p0339c21║壞否？」師云：「原同太虛。」問云：「太地平沉，虛空粉碎，和尚
J32nB276_p0339c22║在甚麼處安身立命？」師震威一喝，「看在甚處？」問：「四眾
J32nB276_p0339c23║雲集，師登寶座，即今天雨禪人在甚麼處安身立命？」
J32nB276_p0339c24║師云：「在子頂門上，全承他力。」乃云：「天雨禪人曾入先
J32nB276_p0339c25║師雙桂之門，凝法兄和尚時時痛處深錐，方識風雲
J32nB276_p0339c26║雷雨不從天降，佛祖玅道人人具足，不從地湧，木無
J32nB276_p0339c27║得失，取舍本無，聖凡四生，本無善惡，福田染淨，山河
J32nB276_p0339c28║天眼，世界法身，青黃赤白，見色見心，親切家常，萬象
J32nB276_p0339c29║同根。即今換衫轉步，玅性圓明，離諸名相，到此天堂
J32nB276_p0339c30║地獄不能拘繫，青山綠木豈能久居？世出世間無住
J32nB276_p0340a01║礙，轉步何須論時月？一出一沒總真身，所以處處直
J32nB276_p0340a02║塵塵，盡是本來人。」豎拂云：「天雨禪德在拂子頭上全
J32nB276_p0340a03║身顯露，諸人若見，千紅萬紫從君看，那把春風度與
J32nB276_p0340a04║人？若不見，若見諸相非相，即見如來，忽爾翻身空劫
J32nB276_p0340a05║外，金烏依舊海門東。」復舉：「世尊一日舉五色摩尼珠
J32nB276_p0340a06║問五方天王曰：『此珠作何色？』五方天王各說異色，世
J32nB276_p0340a07║尊藏珠入袖，復舉手云：『此珠作何色？』五方天王曰：『世
J32nB276_p0340a08║尊手中無珠，去何有色？』世尊嘆曰：『何其迷倒之甚？我
J32nB276_p0340a09║將世珠示之，便說有青黃赤白等色；我將真珠示之，
J32nB276_p0340a10║即云無珠。』時五方天王聞言，各各契悟。碧山看來，瞿
J32nB276_p0340a11║曇老漢探竿在手，辨念龍蛇，當機契合，千古作家。世
J32nB276_p0340a12║尊漏洩家風，賣弄不少；天王自賤家珍，將謂別有。後
J32nB276_p0340a13║來契悟，重重關鎖，不得到大自在處。從門入者，不是
J32nB276_p0340a14║家珍，亦似貧兒暴富，住善生心。古宿云：『見未忘也，真
J32nB276_p0340a15║未泯也。』」
J32nB276_p0340a16║師誕日，爾定伏老封君送子出家並供僧衣，請上堂。
J32nB276_p0340a17║乃云：「四大本空，佛依何住？針劄不入，水泄不通，金剛
J32nB276_p0340a18║寶劍，無正無偏，敲空有響，擊木無聲，覿面提持，突出
J32nB276_p0340a19║難辨。恁麼說話，南斗六、北斗七亦任拈施，前三三、後
J32nB276_p0340a20║三三打成一片，歷歷明明，森羅起舞，萬象輝騰，正是
J32nB276_p0340a21║錦上添花，重增光彩。若向此薦得，終日於聲色堆頭
J32nB276_p0340a22║不被聲色染污，終日於生死界中不被繫縛，說個生
J32nB276_p0340a23║死去來，亦是止兒啼之說，翳眼空花。且道伏老封君
J32nB276_p0340a24║送子出家並供僧衣有何福德？」舉杖，云：「足下騰龍齊
J32nB276_p0340a25║發桂，真風普扇十洲春。是則是，猶是福德邊事，未曾
J32nB276_p0340a26║踏著向上關頭。如何是向上關頭？更示一偈：本體無
J32nB276_p0340a27║形似太虛，忙閒動靜緊提持，果能契合先天意，施受
J32nB276_p0340a28║兩忘與佛齊。」
J32nB276_p0340a29║一文張居士請上堂。僧問：「如何是有句無句？」師云：「雪
J32nB276_p0340a30║盡千峰透。」進云：「如何是如藤倚樹？」師云：「春轉百花香。」
J32nB276_p0340b01║進云：「樹倒藤枯，句歸何處？」師一喝。進云：「一喝遍滿三
J32nB276_p0340b02║千界，觸目無處不菩提。」師云：「你秪道得一半。」乃云：「一
J32nB276_p0340b03║葉落，天下秋；一塵起，大地收。本體育含盡空界，愚人
J32nB276_p0340b04║每更覓蹤由。高低普應，法法頭頭；種種聲音，各具風
J32nB276_p0340b05║流。千紅萬紫，誰分妍醜？隨流得玅，無喜無憂。為萬象
J32nB276_p0340b06║主，孰證孰修？形容萬般，凡聖同裘。動靜閒忙，自不知
J32nB276_p0340b07║羞。我單舉揚向上，撥轉鐵馬泥牛，只得隨高就下，有
J32nB276_p0340b08║玷摘蘆比丘。其或未會，青山只解磨今古，流水何曾
J32nB276_p0340b09║洗是非？」下座。
J32nB276_p0340b10║佛誕月，鑒輝禪人率眾建會，請上堂。僧問：「聖誕日敷
J32nB276_p0340b11║設高座，第一義且置，如何是諸法寂滅相？」師云：「遠觀
J32nB276_p0340b12║山有色，近聽水無聲。」進云：「畢竟以何法為人？」師云：「山
J32nB276_p0340b13║花灼灼，鳥語紛紛。」進云：「大乘法要蒙師指教。」云：「不在
J32nB276_p0340b14║內外中間，在甚麼處？請師別轉一語。」師作聽勢，「你看
J32nB276_p0340b15║在甚處？」僧問：「摩泥珠，無人識，如來藏裡親收得。如何
J32nB276_p0340b16║是珠？」師云：「只可自怡悅，不堪持贈君。」進云：「不收不放
J32nB276_p0340b17║時如何？」師云：「果金色。」問：「時當四月八，降誕號悉達，重
J32nB276_p0340b18║沐瞎驢身，學人添一杓。請師證盟。」師云：「也不消得。」進
J32nB276_p0340b19║云：「恁麼則萬里雲消盡，紅日挂當天，頻將一滴水，洗
J32nB276_p0340b20║出舊山川。」師云：「那個池無月？誰家樹不春？」乃云：「一念
J32nB276_p0340b21║還元諸疫消，家家垂照五雲高，晴空慧日狼煙息，福
J32nB276_p0340b22║壽綿如春水潮。分明不藉他人力，善惡兩忘無茂稠，
J32nB276_p0340b23║本體春光猶不薦，花香鳥語為誰飄？是則是，千紅萬
J32nB276_p0340b24║紫從君看，那把春風度與人？既已佛誕，且道僧俗向
J32nB276_p0340b25║甚處見佛？若有見，即見諸相非相；若無見，開眼也著，
J32nB276_p0340b26║合眼也著。更若尋思，填溝塞壑。復示一偈云：山花枝
J32nB276_p0340b27║上鳥音濃，喚醒長途醉客翁，情與無情開正眼，舉頭
J32nB276_p0340b28║天外罵春風。」卓拄杖，下座。
J32nB276_p0340b29║詣西克雨化堂，掃圭峰和尚塔，上堂。「大機大用，電光
J32nB276_p0340b30║石火。契其機者，恩大難比。會其源者，似流入海。其或
J32nB276_p0340c01║未然，洪波浩渺，白浪滔天。明明一具黃金骨，亙古今
J32nB276_p0340c02║來體自然。恁麼成現，弗假安排。即今仁義道中，缺一
J32nB276_p0340c03║不可。」遂恭展三拜，偈曰：「宗教齊融兔角穿，禪源字字
J32nB276_p0340c04║示空前。舌尖戳瞎摩醯眼，三腳蝦蟆吞大千。咦，雖是
J32nB276_p0340c05║一雙窮相手，不曾輕揖等閒人。」
J32nB276_p0340c06║孝子信官陸泰追薦父母，請上堂。上座，象埜拍椎竟，
J32nB276_p0340c07║僧問：「孝子延僧建齋，請師說法，朱審得否？」師云：「本無
J32nB276_p0340c08║得失，腳根下七縱八橫。」進云：「太夫人火化後向甚麼
J32nB276_p0340c09║處安身？」師云：「無生國裡任優游。」僧問：「如何是佛？」師云：
J32nB276_p0340c10║「知事少時煩惱少。」進云：「如何是法？」師云：「話說三遍是
J32nB276_p0340c11║閒言。」「如何是僧？」師云：「長年在土不霑泥。」僧問：「法身與
J32nB276_p0340c12║色身是一是二？」師云：「金烏朝朝東起，玉兔夜夜西馳。」
J32nB276_p0340c13║侍僧問：「秋末冬初，萬物潛形，就中有不隨伊去者麼？」
J32nB276_p0340c14║師云：「塞北千人帳，江南萬斛舟。」進云：「不屬遷化一句
J32nB276_p0340c15║作麼生道？」師云：「普天匝地無向背，分明遍界不曾藏。」
J32nB276_p0340c16║進云：「恁麼古今明歷歷，時人亦罕逢。」師云：「夜行人只
J32nB276_p0340c17║貪明月，不覺和衣渡水寒。」乃云：「烜赫家風無向背，包
J32nB276_p0340c18║納太虛破暗燈，萬億乾坤難覆載，非生非滅非無情，
J32nB276_p0340c19║忽起空花情見隔，千差萬別混諸塵。梵香喚醒多生
J32nB276_p0340c20║夢，花香鳥語吐家珍，談玄說玅途中事，真本爺娘在
J32nB276_p0340c21║頂門。滿眼滿耳非離合，傾腸不必外沉吟，不落諸緣
J32nB276_p0340c22║貫今古，善惡兩忘本現成。鵰弓已挂狼煙息，萬國歌
J32nB276_p0340c23║謠賀太平。」復舉：「昔有一僧問趙州：『如何是清淨法身？』
J32nB276_p0340c24║州云：『金木水火土。』進云：『不問者箇身。』州云：『若無小人，
J32nB276_p0340c25║不顯君子。』碧山看來，者僧問是明修棧道，終日拈香
J32nB276_p0340c26║擇火，不知身是道場。趙州答似暗度陳倉，半明半暗
J32nB276_p0340c27║惹人疑。者僧問似兒嫌母醜，犬怨家貧。趙州答似點
J32nB276_p0340c28║鐵成金客，聞名不現身。者僧問似除煩惱別覓菩提，
J32nB276_p0340c29║色身外另尋法身。趙州答似水中鹽味，色裡膠青，決
J32nB276_p0340c30║定是有，不見其形。趙州賣弄腥羶不少，者僧偏枯太
J32nB276_p0341a01║甚，千古之下令人檢點。今日有問：『陸孝子過去父母
J32nB276_p0341a02║在甚麼處？』只向他道：『吃醋滿口酸，風吹滿面寒。』」
J32nB276_p0341a03║志一禪人領眾姓善建醮祛瘟，請上堂。拈香畢，苟丹
J32nB276_p0341a04║培問：「《大學》言心不言性，《中庸》言性不言心，心與性是
J32nB276_p0341a05║一是二？」師云：「一尚不立，本無有二。」進云：「如何是色即
J32nB276_p0341a06║是空，空即是色？」師云：「天下太平。」僧問：「眾姓酬天謝地
J32nB276_p0341a07║作麼生道？」師云：「雨過山添翠，雲開日倍明。」「請和尚遣
J32nB276_p0341a08║瘟獲福。」師云：「天高群象正，海闊百川潮。」乃云：「撥正龜
J32nB276_p0341a09║毛龍虎伏，喚回枯木正當陽，正眼看來都是夢，清平
J32nB276_p0341a10║不必外思量。釋迦老子云：『法華經藏深固幽遠，無人
J32nB276_p0341a11║能到。』碧山看來，者老漢說話只知有己，旁若無人。且
J32nB276_p0341a12║道喚甚麼作經？誰在半途？即今與諸人通個消息。法
J32nB276_p0341a13║華經，法華經，澄不清兮攪不渾，丈夫各有超群志，祖
J32nB276_p0341a14║父從來不出門。若向此會得，惟此一事實，餘二則非
J32nB276_p0341a15║真；其或未會，且向門外止宿草庵。且道遣瘟獲福一
J32nB276_p0341a16║句作麼生道？家家轉瑞氣，戶戶樂太平。」
J32nB276_p0341a17║西邑紳衿同僧方潤建盂蘭會，請上堂。師拈香畢，僧
J32nB276_p0341a18║問：「十方聚會即不問，如何是淫房酒肆尋彌勒？」師云：
J32nB276_p0341a19║「莫眼花。」進云：「布袋統乾坤，是何意旨？」師云：「道破即不
J32nB276_p0341a20║堪。」進云：「布袋壞時向甚麼處安身？」師云：「白雲為蓋，流
J32nB276_p0341a21║泉作琴。」范老先生問：「如何是見透盞底銀花？」師云：「秋
J32nB276_p0341a22║空月正明。」范云：「如何是月正明？」師云：「莫認著，恐狼籍。」
J32nB276_p0341a23║師乃一喝，云：「者一喝，在天而天，在人而人，在凡不減，
J32nB276_p0341a24║在聖不增，八寒八熱，無喜無嗔，不知是甚麼，能為萬
J32nB276_p0341a25║物根。殿殘雲不老，林枯鳥不群，舌頭長在口，珊瑚月
J32nB276_p0341a26║三更，古今無蓋覆，何故自沉吟？轉步移星處，眼翳說
J32nB276_p0341a27║死生，山河心上影，佛祖眼中塵，四恩如何報？凡聖一
J32nB276_p0341a28║毛吞。所以，圭峰云：『常以空寂為自體，勿認色身；以靈
J32nB276_p0341a29║知為自性，勿隨妄念。妄念若起，都莫隨之，臨命終時，
J32nB276_p0341a30║自然虛而靈、空而玅，天上人間隨意寄托。』且道：眾靈
J32nB276_p0341b01║轉身何處？當初只說茅長短，燒了方知地不平，大地
J32nB276_p0341b02║山河無彼此，分明獨露本來身。」
J32nB276_p0341b03║上堂。僧問：「如何有念謝天？」師云：「雲開日杲。」進云：「如何
J32nB276_p0341b04║是無念酬地？」師云：「霧捲碧峰青。」問：「供養三寶，和尚以
J32nB276_p0341b05║何濟度？」師云：「大凍江心水不流。」乃云：「臘殘霜雪冷侵
J32nB276_p0341b06║衣，玉骨冰姿轉笑罧，獨占春先香宇宙，時人切莫外
J32nB276_p0341b07║尋思。鎮海明珠時時顯露，靈鋒寶劍刻刻輝騰，死貓
J32nB276_p0341b08║頭無人問著，誰能定價？麻三斤儘力提持，截斷眾流；
J32nB276_p0341b09║柏樹子撐天拄地，不顧腳根。這些爛葛藤，只貴眼裏
J32nB276_p0341b10║有筋，那堪舌底喃喃？久參上士，不必弄影撈形；未悟
J32nB276_p0341b11║初機，動靜舌頭在口。世尊說一大藏教，單洽狂子，腳
J32nB276_p0341b12║手不穩，起滅不停，自賤家珍。臨涅槃時又道：『吾四十
J32nB276_p0341b13║九年不曾道著一字。』若向不曾道著一字處會得，本
J32nB276_p0341b14║自現成，了然獨耀。所以，南嶽云：『修證即不無，染污即
J32nB276_p0341b15║不得。』趙州云：『佛之一字，吾不喜聞。念佛一聲，漱口三
J32nB276_p0341b16║日。』六根清淨無遮隔，一道長光晝夜明。」下座。
J32nB276_p0341b17║誕日，上堂。云：「混混沌沌，樸樸憨憨。壽無生滅，在天地
J32nB276_p0341b18║先。壽無增減，那同等閒？壽無形住，無正無偏。只因一
J32nB276_p0341b19║念，綠水青山。三緣和合，穿臭汗衫。千形萬面，自不羞
J32nB276_p0341b20║慚。流蕩忘反，自繫自關。作善作惡，背明投暗。善惡俱
J32nB276_p0341b21║忘，本體自然。心境俱空，越聖超凡。隨形應化，泥水不
J32nB276_p0341b22║霑。隨緣不變，不變隨緣。禪道佛法，了不思參。誰不具
J32nB276_p0341b23║足，無後無先。無聲無臭，萬派還源。」下座。
J32nB276_p0341b24║天台照佑為本師凝和尚除禫，請上堂。「報真無相，薦
J32nB276_p0341b25║凝無形，既無形相，何有死生？無死生，性圓明，未有陰
J32nB276_p0341b26║陽本具足，恆河沙劫歷古今。定光湛寂，性海澄清。」一
J32nB276_p0341b27║喝，「玅體不須重話會，只在尋常奉順間。」下座。
J32nB276_p0341b28║說戒，上堂。「旋持旋犯戒，靈根大壞。持而不犯，不墮幽
J32nB276_p0341b29║暗。五戒若持，人天路絕。五戒不持，人天路絕。不持不
J32nB276_p0341b30║犯，大事了辦。世出世間，戒光普燦。執持不化者，持戒
J32nB276_p0341c01║但束身，非身無可束。本體如虛空，雲霞似戒衣。破和
J32nB276_p0341c02║尚云：『參禪持戒，被參禪持戒礙縛。不參不持，亦被礙
J32nB276_p0341c03║縛。』龐公云：『戒相如虛空，迷人自作持。病根不肯拔，執
J32nB276_p0341c04║是弄花枝。』但自無心於萬物，何妨萬物常圍繞。又有
J32nB276_p0341c05║一等，只懷個平常自然靈知，無事是道。若懷者幾種，
J32nB276_p0341c06║更不快活，尤增執縛。」
J32nB276_p0341c07║上堂。「多年山野作官街，步步還鄉忘著鞋。誰不兩眉
J32nB276_p0341c08║橫額上，一塵一剎一如來。明窗處處書聲曉，戶戶門
J32nB276_p0341c09║開見善財。見色聞聲無二道，色空聲泯是心齋。不是
J32nB276_p0341c10║息心忘歲月，迥超世外越安排。」
J32nB276_p0341c11║師誕日，蓬邑呂文學暨任順全送子寄名，請師上堂。
J32nB276_p0341c12║僧問：「麒麟當軒，象王不現。麒麟當軒即不問，如何是
J32nB276_p0341c13║象王不現？」師云：「步步現前。」進云：「現時又何如？」師一喝，
J32nB276_p0341c14║云：「且道是現不現？」三書陳文學問：「作麼？作麼？」師云：「恁
J32nB276_p0341c15║麼，恁麼。」進云：「學生多此一問。」遂拂袖直出，師云：「自己
J32nB276_p0341c16║定當始得。」乃云：「應物成形身外身，了無動靜了無生。
J32nB276_p0341c17║色裏膠青隨色現，紅心心內耀紅心。若將花甲輪增
J32nB276_p0341c18║減，只認衣衫不認人。雲合雲消天本靜，波生波滅水
J32nB276_p0341c19║無痕。木石況含無根火，故把家常倒腹傾。」復一喝：「不
J32nB276_p0341c20║知是個甚麼物，能育三才萬化恨？所謂佛身克滿於
J32nB276_p0341c21║法界，普現一切群生前，隨緣赴感靡不周，而恆處此
J32nB276_p0341c22║菩提座。既是隨緣赴感，大家也要應個時節，且道應
J32nB276_p0341c23║時及節一句作麼生道？金剛際下翻身轉，信手拈搥
J32nB276_p0341c24║擊梵鐘。」乃示偈云：「儒童箇箇侍寒溫，削盡風塵對吉
J32nB276_p0341c25║星，總是空門育萬象，同霑慧日永長庚。」再示偈云：「麒
J32nB276_p0341c26║麟山裏覆麒麟，普澤人間瓜瓞榮，閒漢扶龍深歷險，
J32nB276_p0341c27║一腔血護眾生靈。」
J32nB276_p0341c28║西邑文學高道章同緣李氏祈子，請上堂。拈香畢，僧
J32nB276_p0341c29║問：「世尊不拈花，迦葉不微笑，是甚麼意旨？」師云：「無名
J32nB276_p0341c30║之始，天地位焉。」「世尊拈花，迦葉微笑，又是甚麼意旨？」
J32nB276_p0342a01║「有名之母，萬物育焉。」「祈嗣一事，師又如何指示？」師云：
J32nB276_p0342a02║「覓火和煙得，擔泉帶月歸。」乃云：「求子求心心作福，心
J32nB276_p0342a03║和神聖賜恩育。克家鳳子正當時，栽竹門墻連胤續。
J32nB276_p0342a04║瑞氣喜逢佳運轉，靈苗雙發故園春。故園春，三多堂
J32nB276_p0342a05║裏應長庚，傳國傳家忠孝人。」
J32nB276_p0342a06║上堂。信吏蘇霖同室任氏發心捐資，刻錄一卷，專為
J32nB276_p0342a07║祈嗣。師預命名為圓祖、圓曾、圓兆。偈云：「修心修宅吉
J32nB276_p0342a08║星來，天賜三多產異才。內外六門時蓋補，光前裕後
J32nB276_p0342a09║笑顏開。」
J32nB276_p0342a10║觀音聖誕，上堂。僧問：「如何是第一玄？」師云：「撥轉虛空
J32nB276_p0342a11║非手拳。」「如何是第二玄？」師云：「入水不濕，入火不燃。」「如
J32nB276_p0342a12║何是第三玄？」師云：「獨耀空前與目前。」士問：「如何是第
J32nB276_p0342a13║一要？」師云：「應化萬般無形貌。」「如何是第二要？」師云：「和
J32nB276_p0342a14║光混俗不同調。」「如何是第三要？」師云：「至尊無比至玄
J32nB276_p0342a15║玅。今朝二月十九，耳聾眼瞎獻醜，遍界鳥啼花笑，青
J32nB276_p0342a16║山綠水伸手，觀音玅相全彰，人人各自抖擻，一段親
J32nB276_p0342a17║切家常，這樣誰家不有？更問祖意西來，天地壞時不
J32nB276_p0342a18║朽，應化萬般一貫，仰高彌堅非首，出沒充滿太虛，彌
J32nB276_p0342a19║雲普覆星斗。碧山看來，大似春眠不覺曉，處處聞啼
J32nB276_p0342a20║鳥，夜來風雨聲，花落知多少？」驀豎杖，云：「觀音菩薩在
J32nB276_p0342a21║拄杖頭上說法已竟，諸人有眼皆見、有耳共聞，既見、
J32nB276_p0342a22║既聞，天下無二道、聖人無兩心。所以，或現帝王身說
J32nB276_p0342a23║法、或現宰官身說法、或現將軍身說法、或現比丘身
J32nB276_p0342a24║隨類說法。且道：即今觀音畢竟在甚麼處？」復一喝：「一
J32nB276_p0342a25║氣不言含有象，萬靈何處謝無私？」拍禪床，下座。
J32nB276_p0342a26║何其高為剃僧設齋，請上堂。僧問：「前無輕遮，後無重
J32nB276_p0342a27║難，寸絲不挂，還有戒受否？」師云：「一刀截斷兩頭空。」進
J32nB276_p0342a28║云：「舉頭盡是目前意，鼻直露出頂中圓。」師云：「星光獨
J32nB276_p0342a29║耀無遮覆，盡虛空界秪一人。」進云：「青山常不動，旋繞
J32nB276_p0342a30║玉麒麟，如何是麒麟主？」師云：「突出難辨。」僧問：「許多家
J32nB276_p0342b01║常不辦事，相逢覿面目難開，望和尚洞察其情。」師云：
J32nB276_p0342b02║「漁歌驚起沙汀鷺，飛出蘆花不見蹤。」進云：「曠劫盡成
J32nB276_p0342b03║羅剎漢，今朝鐵額又相逢，未審是甚麼物？」師云：「漢地
J32nB276_p0342b04║不收秦不管。」進云：「乞和尚瓦解冰消。」師一喝連打。僧
J32nB276_p0342b05║問：「臘月八，我佛成道，還有人成道否？」師云：「誰家灶裏
J32nB276_p0342b06║無煙火？」進云：「禪和不開口，諸佛難下手，如何是下手
J32nB276_p0342b07║處？」師高聲云：「是真下手。」進云：「舉一口無底缽如何受
J32nB276_p0342b08║持？」師云：「大家在裏許。」進云：「一口氣不來，缽在甚處？」師
J32nB276_p0342b09║云：「普。」乃云：「多時不上堂，滿肚無一字。受新戒沙彌，兩
J32nB276_p0342b10║腳踏實地，勿隨五欲染，當頭直切去，如自守孤城，不
J32nB276_p0342b11║容煙塵聚。本體如虛空，雲霞似戒衣，不住持犯戒，方
J32nB276_p0342b12║堪出家兒。」復舉：「戒云：『戒戒戒，這段家常非內外；衣衣
J32nB276_p0342b13║衣，玉兔金烏難繫拘；持持持，兔角龜毛等不齊。』若向
J32nB276_p0342b14║此薦得，六祖云：『心地無非自性戒，心地無亂自性定，
J32nB276_p0342b15║心地無癡自性慧。』眾生受此戒，即入諸佛位。重示一
J32nB276_p0342b16║偈：戒相如空強作持，明明不薦弄花枝，尋常契合虛
J32nB276_p0342b17║玄玅，遍界無非一坐具。」
J32nB276_p0342b18║為見空監院對靈上堂。師以拂子打○相云：「見空見
J32nB276_p0342b19║色非眼見，今朝與公通一線，踏碎煙塵日轉西，大似
J32nB276_p0342b20║長空收過電。明暗盡時一顆寒，有見無見俱坐斷。既
J32nB276_p0342b21║是俱坐斷，且道見空監院在甚處一喝？處處林泉堪
J32nB276_p0342b22║寄馬，明明獨耀個郎當。個郎當，人歸算子水歸江，智
J32nB276_p0342b23║光迥迥射寒窗。」
J32nB276_p0342b24║為常鼎懺罪，請上堂。僧問：「請師設法，如何救濟？」師喝
J32nB276_p0342b25║云：「我這裏無良方，求甚麼救濟？」進云：「四大安樂向甚
J32nB276_p0342b26║麼處求？」師云：「浮砂難塞金剛眼。」問：「如何是寄名大事？」
J32nB276_p0342b27║師云：「本來無罪福。」進云：「寄名後如何？」師云：「智鏡長明
J32nB276_p0342b28║暗自消。」乃云：「罪福如同玅性空，只因背覺露浮蹤，精
J32nB276_p0342b29║勤頓脫塵沙劫，寶鏡長明證己躬。種種醫方修證語，
J32nB276_p0342b30║太虛原不屬牢籠，若能直下知端的，覓罪了無罪自
J32nB276_p0342c01║空。」
J32nB276_p0342c02║生員陳弘開送子寄名，請大悲閣上堂。師卓杖云：「反
J32nB276_p0342c03║聞聞自性，應化化無窮，一切險難處，能施無礙功。婆
J32nB276_p0342c04║心時切切，只因雙耳聾，慧日破諸暗，常送麒麟童。且
J32nB276_p0342c05║道觀音在甚處？下坡不走，共住難逢。」拍膝下座。
J32nB276_p0342c06║為圓慶、圓續寄名，上堂。眾集，師以杖敲座，「初飛鳳子
J32nB276_p0342c07║寄叢林。」又指護法云：「老大梢公顯個能，每護主賓如
J32nB276_p0342c08║護目，人能弘道道弘人。只將忠孝傳家國，拄杖敲開
J32nB276_p0342c09║幾暗津，無限清平堪自樂，真風普扇十洲春。」
J32nB276_p0342c10║上堂開示。「南斗六，北斗七。本分事，無階級。無住著，一
J32nB276_p0342c11║不立。無分別，無得失。時時現，休更覓。煩惱興，撞破壁。
J32nB276_p0342c12║是甚麼？明歷歷。面壁老，血滴滴。」
J32nB276_p0342c13║象埜上座臘八日上堂。僧問：「落第二了也。」師云：「你滿
J32nB276_p0342c14║口道破，更要山僧說個甚麼？」進云：「大地無一點微塵，
J32nB276_p0342c15║乾坤無半毫鋒刃。」師云：「好個消息，不解轉身。」僧問：「如
J32nB276_p0342c16║何是迴龍境？」師云：「夾岸蘆花鋪玉錦，群峰高拱護迴
J32nB276_p0342c17║龍。」「如何是境中人？」師云：「也有額闊眉遮眼，也有衣穿
J32nB276_p0342c18║露本形。」進云：「人境已蒙師指示，向上宗乘事如何？」師
J32nB276_p0342c19║云：「萬緣罷盡龜藏六，一性圓明鶴出籠。」僧問：「如何是
J32nB276_p0342c20║即此用？」師云：「現在這裏。」進云：「如何是離此用？」師云：「充
J32nB276_p0342c21║滿太虛，塞壑填溝。」「不即不離一句作麼生道？」師云：「月
J32nB276_p0342c22║色和雲白，霜風帶露寒。」僧問：「如何是父母未生，與生
J32nB276_p0342c23║後是同是別？」師以杖擲云：「且退後看。」僧問：「昨日安樂
J32nB276_p0342c24║說戒，今朝龍山說法，法與戒是同是別？」師云：「今日好
J32nB276_p0342c25║暗明。」進云：「新受戒子得戒否？」師云：「有受有持還執礙，
J32nB276_p0342c26║無持無犯古家風。」進云：「戒子興波作浪，大翻天下，和
J32nB276_p0342c27║尚將何招安？」師云：「不見有煙塵。」進云：「招安後何如？」師
J32nB276_p0342c28║云：「鵰弓已挂。」乃云：「碧山長老不會禪，九年賣弄中深
J32nB276_p0342c29║冤，腥羶遍界難藏覆，克家子貴破家圓。入入獨耀空
J32nB276_p0342c30║前外，正眼看來箇箇圓，萬別千差元一氣，只因岐路
J32nB276_p0343a01║有多般。倒復傾腸無別事，丈夫豈肯住福田？隨流不
J32nB276_p0343a02║染家常飯，空無一物實本錢，雪山六載全機喪，冤冤
J32nB276_p0343a03║縛殺報根源。且道釋迦老子在甚處？滿眼非離合，向
J32nB276_p0343a04║火背猶寒，簷聲不斷前旬雨，電影還連後夜雷。」
J32nB276_p0343a05║為象埜禪人上堂。「三月春光萬象新，拖金垂柳弄啼
J32nB276_p0343a06║鶯，滿眼滿耳全身露，聲色場中悟本真。」一喝云：「真體
J32nB276_p0343a07║似空空應色，色空空耀迥無痕，闍黎能識色空旨，應
J32nB276_p0343a08║化隨方破暗燈。一切塵中塵不染，明明日午打三更，
J32nB276_p0343a09║超聲越色隨他去，花笑鳥吟靜意身。」
J32nB276_p0343a10║為凝真法兄請上堂。「性不屬拘不住定，情忘獨耀含
J32nB276_p0343a11║空鏡，隨方化育露全真，凝然不動超凡聖。以杖畫此
J32nB276_p0343a12║○相者，是一切人天聖凡、四生六道、人非人等玄玅
J32nB276_p0343a13║本體，隨形應化，有何凡聖？」復一喝，云：「世出世間無染
J32nB276_p0343a14║礙，萬億乾坤眼裏塵。」下座。
J32nB276_p0343a15║師對靈，上堂。「擺脫情關在此行，超越天堂地獄輪，生
J32nB276_p0343a16║前贏得閒閒地，乘此閒閒遍界騰。不與人天為伴，豈
J32nB276_p0343a17║與六道為鄰？丈夫各有超群志，霜花映水碧層層，分
J32nB276_p0343a18║明一段虛玄玅，不屬陰陽自在身。」以杖打○相，云：「即
J32nB276_p0343a19║今岳父母茂玄陳公文氏、伯岳母楊氏、顯考趙甫在
J32nB276_p0343a20║甚處？兩手撒開隨步樂，大千界外不拘留。偈云：新亡
J32nB276_p0343a21║岳父在何方？望斷白雲擬故鄉，大道本無形住礙，分
J32nB276_p0343a22║明遍界不曾藏。」▆外弔一偈：「半要偷閒為息忙，臨行
J32nB276_p0343a23║方契頂門光，昔年勤護山僧座，幾變桑田憶不忘。」
J32nB276_p0343a24║上堂。舉：「臨濟遠祖第一句薦得，與佛祖為師；第二句
J32nB276_p0343a25║薦得，與人天為師；第三句薦得，自救不了。碧山看來，
J32nB276_p0343a26║遠祖慣愛撈摝水月，翻洗虛空。山僧則不然，第一句
J32nB276_p0343a27║薦得，愁人莫向愁人說；第二句薦得，知事少時煩惱
J32nB276_p0343a28║少；第三句薦得，黃金自有黃金價。更為頌出：薦得還
J32nB276_p0343a29║同未薦時，乾坤猶是故人衣，可憐多少參玄客，將謂
J32nB276_p0343a30║土中別有泥，不是與人難共住，大家緇素要分明。」