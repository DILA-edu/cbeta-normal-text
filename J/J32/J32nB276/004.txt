J32nB276_p0343b01║不會禪師語錄卷第四
J32nB276_p0343b02║嗣法門人法衍法玉仝編
J32nB276_p0343b03║小參
J32nB276_p0343b04║結制，小參。問：「雲水濟濟，聽說無生法，未審喚甚麼作
J32nB276_p0343b05║無生法？」師云：「天無時不風。」進云：「則慶幸於此日，流芳
J32nB276_p0343b06║不記秋。」師云：「地無處不臭。」乃云：「樹凋枝葉盡，霜凝不
J32nB276_p0343b07║動尊，萬籟俱藏定，衲子護靈根，唼碎栗棘蓬，獨看火
J32nB276_p0343b08║裏冰。盡虛空是個毛孔，遍大地是隻眼睛，果到與麼
J32nB276_p0343b09║時節，三世諸佛秪得口掛壁上，歷代祖師盡力提不
J32nB276_p0343b10║起。」復喝云：「意氣不從天地得，英雄豈待毒鉗鎚？昔南
J32nB276_p0343b11║泉示眾云：『文殊、普賢昨夜起佛見、法見，各與三十棒，
J32nB276_p0343b12║貶向二鐵圍山。』趙州出云：『和尚棒教誰喫？』泉云：『王老
J32nB276_p0343b13║師有甚麼過？』州禮拜，泉歸方丈。法上座看來，南泉把
J32nB276_p0343b14║定當頭，十方坐斷；趙州塞斷要津，分毫不讓。家有是
J32nB276_p0343b15║父，必有是子。清果三門有個石土地，連連起佛見、法
J32nB276_p0343b16║見，適纔與他三十棒，秪教他莫著內外中間，動則喪
J32nB276_p0343b17║身失命。若有問：『和尚棒教誰喫？』答云：『切莫以己方人。』」
J32nB276_p0343b18║復舉：「臨濟祖師示眾云：『有時奪人不奪境，有時奪境
J32nB276_p0343b19║不奪人，有時人境兩俱奪，有時人境俱不奪。』」師云：「者
J32nB276_p0343b20║是遠祖蹋翻陝府鐵牛骨髓，揭開嘉州石像腦蓋，蕩
J32nB276_p0343b21║盡曠劫家財，單贏清風一載。有時先照後用，有時先
J32nB276_p0343b22║用後照，有時照用同時，有時照用不同時。者是遠祖
J32nB276_p0343b23║利劍上求人，電光中垂手，擬議覿面千山不堪種艸。
J32nB276_p0343b24║單以棒喝接人，是他生平買賣，令人無地容身，他纔
J32nB276_p0343b25║有些慶快。雷轟電掣，雷掣雷轟，去亦無路，住亦難容，
J32nB276_p0343b26║迴避不及，伎倆盡窮，逼得通身白汗，七花八裂，收拾
J32nB276_p0343b27║不住。偈云：不是金毛不是狗，明明蝦跳不出斗，生平
J32nB276_p0343b28║不愛巧梳粧，無褌無鞋赤腳走。」
J32nB276_p0343b29║小參。舉：「圓通秀禪師示眾云：『少室九年冷坐，剛被神
J32nB276_p0343b30║光覷破，如今玉石難分，秪得麻纏紙裹。者一個、那一
J32nB276_p0343c01║個、更一個，若是明眼人，何須重說破？徑山今日不免
J32nB276_p0343c02║狗尾續貂，也有些子老胡九年話墮，可惜當時放過，
J32nB276_p0343c03║致令默照之徒鬼窟長年打坐。者一個、那一個、更一
J32nB276_p0343c04║個，雖然苦口叮嚀，卻似樹頭風過。』」師云：「特特來此起
J32nB276_p0343c05║禍，個個肝腸攪破，抖擻雖無一些，須臾切莫放過。者
J32nB276_p0343c06║一個、那一個、更一個，既堪忤逆兒孫，更向爐中添火。」
J32nB276_p0343c07║小參。「做個胡種漢，切莫回頭看，殺人不眨眼，亦任血
J32nB276_p0343c08║飛濺。有甚麻三觔？月淨雲消散；有甚乾屎橛？海鹹河
J32nB276_p0343c09║自淡。坐斷死貓頭，亦是胸中患，一事不干懷，木有充
J32nB276_p0343c10║饑飯。」
J32nB276_p0343c11║小參。問：「如何是佛？」師云：「百病從口入。」進云：「如何是法？」
J32nB276_p0343c12║師云：「百禍從口出。」進云：「如何是僧？」師云：「莫染污。」乃云：
J32nB276_p0343c13║「明心見性，無病生病。豎拂拈拳，已落後天。說妙談玄，
J32nB276_p0343c14║破散家園。口上生醭，已含一物。所以佛之一字，吾不
J32nB276_p0343c15║喜聞。世尊初生，一手指天，一手指地，周行七步，日顧
J32nB276_p0343c16║四方，天上天下，惟吾獨尊。一大事已竟，人多不薦，所
J32nB276_p0343c17║以說了許多不乾不淨、涴濁巧語，塗污人家男女不
J32nB276_p0343c18║得快活，惹得雲門惱怒，要一棒打殺餧狗子喫，貴圖
J32nB276_p0343c19║天下太平。世尊大似為人難做做人難，一要熱鬧門
J32nB276_p0343c20║庭，又怕宗風掃地。」
J32nB276_p0343c21║豎大悲閣，小參。「樓閣重撐，林泉土地盡生光；長竿初
J32nB276_p0343c22║放，四海金鱗翻浪騰。能壯古佛家風，揭開人天眼界，
J32nB276_p0343c23║龍飛鳳舞，齊遶畫棟雕梁，紫微高照峰巒聚，總是地
J32nB276_p0343c24║秀人賢，看來猶屬化門。何如不動斧鑿，家家樓閣自
J32nB276_p0343c25║開；不設鉗鎚，個個撐天拄地？所以道：『一莖艸上現玉
J32nB276_p0343c26║殿瓊樓。』若識玉殿瓊樓，不假修持，豈屬染污？與麼說
J32nB276_p0343c27║話，不是苦心人不知，秪在人人肩頭腳底抬木運石，
J32nB276_p0343c28║自識輕重處薦得，方知乾坤作殿不為高廣，日月為
J32nB276_p0343c29║燈光還有欠；其或未然，不免賓主交參，和泥合水。且
J32nB276_p0343c30║道：如何是賓主交參？齊伸安邦手，扶起大棟梁。」復舉：
J32nB276_p0344a01║「世尊因地布髮掩泥，獻花於然燈，然燈見布髮處，遂
J32nB276_p0344a02║約眾退，乃指地曰：『此一方地宜建梵剎。』時有賢于長
J32nB276_p0344a03║者持標於指處插曰：『建梵剎竟。』山僧不曾指地，長者
J32nB276_p0344a04║善識其時，今遇別寶番商，方知波斯鼻孔，舉目煥然
J32nB276_p0344a05║聿新，切莫當面錯過。偈曰：巧匠撐樓勢接天，彩雲嘗
J32nB276_p0344a06║鎖白牛眠，大悲不比閒和尚，送子人間續後賢。」
J32nB276_p0344a07║六奇陳文學為父除禫，請小參。「藏身處沒蹤跡，沒蹤
J32nB276_p0344a08║跡處莫藏身，所謂有物先天地，無形本寂寥，能為萬
J32nB276_p0344a09║象主，不逐四時凋。正恁麼時，令先考亨玄陳公不凋
J32nB276_p0344a10║底在甚處安身立命？」師震威一喝，豎拄杖，云：「即今在
J32nB276_p0344a11║山僧拄杖頭上七縱八橫、動轉施為，因甚不會？原與
J32nB276_p0344a12║天地同根、萬物一體。若能會得，乃至佛與祖、僧與俗、
J32nB276_p0344a13║男與女、老與少，生死關頭任去來，物外逍遙真快活。
J32nB276_p0344a14║真快活，萬里天邊飛一鶚。山僧不惜脣皮，重施一偈：
J32nB276_p0344a15║古今節孝合天緣，滴淚如冰未息煙，縱過三週難捨
J32nB276_p0344a16║服，懸知早已伴瑤仙。」
J32nB276_p0344a17║晚參。問：「玄沙不過嶺，保壽不渡河，是何意旨？」師云：「不
J32nB276_p0344a18║向他人行處行。」進云：「雪峰三上投子，九到洞山，是同？
J32nB276_p0344a19║是別？」師云：「掀翻四海。」進云：「恁麼春色無高下，花枝有
J32nB276_p0344a20║短長。」師云：「儘思共度量，弗能測佛智。」乃云：「東西兩序，
J32nB276_p0344a21║正體堂堂，晴空月朗，照我山房，深幽曲徑，處處增光，
J32nB276_p0344a22║喫茶濕嘴，焚檀鼻香，更有一番親切處，健則經行，倦
J32nB276_p0344a23║有禪床，何須用搖唇鼓舌、擺貨開張？是則是，切忌認
J32nB276_p0344a24║奴作郎。」
J32nB276_p0344a25║為楊重之居士對靈，小參。「佛祖妙道，闊同太虛，四生
J32nB276_p0344a26║之類，無欠無餘，秪因情生智隔，愛水滔滔。若得情忘，
J32nB276_p0344a27║自然性天則耀，照破根塵，單單向喜怒哀樂處一覷
J32nB276_p0344a28║覷定，返觀動靜忙閒，誰動誰靜？若識動靜無二，自有
J32nB276_p0344a29║活鱍路頭，氣聚氣散，不離方寸，豈隔絲毫？入胎出胎，
J32nB276_p0344a30║塵自不染，任性逍遙，獨無侶伴。所謂處生死流，驪珠
J32nB276_p0344b01║獨耀於滄海；踞涅槃岸，桂輪孤朗於碧天。」默豎拄杖，
J32nB276_p0344b02║云：「紫羅帳裏翻身轉，滿地黃花撲鼻香。」
J32nB276_p0344b03║為在躬楊檀越對靈，小參。「年將五九寄娑婆，未審情
J32nB276_p0344b04║關透也麼？暗裏抽身空了脫，蓮開依舊不離波。」以拂
J32nB276_p0344b05║子打○相，云：「生也不離此個，死也此個不離。若識此
J32nB276_p0344b06║個不離，天堂地獄任意逍遙，佛國污邦隨處無礙。其
J32nB276_p0344b07║或未然，當陽與汝道破：有物先天無背面，木人步步
J32nB276_p0344b08║火中行。劫火壞時毫末盡，石筍抽條無舊新。雲去雲
J32nB276_p0344b09║來天本淨，漚生漚滅水常存。故釋迦老子道：『惟此一
J32nB276_p0344b10║事實，餘二則非真。』正恁麼時，且道：楊公在甚麼處安
J32nB276_p0344b11║身？鼻孔搭上脣，書聲秋閣曉。」
J32nB276_p0344b12║小參。「剛到五十四，說話無意義，一副鐵心肝，盡脫煙
J32nB276_p0344b13║霞氣，別無巧妙施，指人腳點地，絲毫弗順情，佛祖難
J32nB276_p0344b14║迴避，蹋翻彌勒破布袋，喝轉楊岐三腳驢，有時佛頭
J32nB276_p0344b15║上著糞，有時晴天轟霹靂，打碎陳年花甲，不落聖凡
J32nB276_p0344b16║機位，一任鹿鶴成群，我只饑餐飽睡。」
J32nB276_p0344b17║對靈，小參。師一喝：「若向山僧者一喝薦得起落處，三
J32nB276_p0344b18║世諸佛為侍從，猶未是本分極則。」以杖擊靈几，云：「若
J32nB276_p0344b19║向者裏會得，便是一擊忘所知，更不假修持，一花一
J32nB276_p0344b20║佛國，處處現牟尼，本光破諸暗，誰言有悟迷？秪因一
J32nB276_p0344b21║念妄動，遷流異面，故有入胎、出胎、轉身、迻步。者一喝
J32nB276_p0344b22║向未有天地時薦取，是汝曠大劫來本自現成，風火
J32nB276_p0344b23║未散，施設萬般，變化無盡，一段真消息恍惚虛度，即
J32nB276_p0344b24║今毫髮不少，幸汝臨行高超獨步，妻財子僕頓然撇
J32nB276_p0344b25║脫。復示一偈：六九春光又值秋，無絃琴韻幾經收？翻
J32nB276_p0344b26║身兔角無蹤跡，空使山河淚滴愁。」
J32nB276_p0344b27║小參。問：「一句絕流情境外，入廛真智利群機。」師云：「罕
J32nB276_p0344b28║遇知音。」進云：「和尚眼花邪？」師云：「還識羞麼？」僧作女人
J32nB276_p0344b29║拜，師云：「漏逗不少。」乃云：「大道虛玄無正偏，單單秪究
J32nB276_p0344b30║未生前，痞塊若存消不盡，徒勞接火去燒天。所謂仰
J32nB276_p0344c01║之彌高，鑽之彌堅，露柱撞燈籠，山門騎佛殿，微笑與
J32nB276_p0344c02║拈華，吾道一以貫。」
J32nB276_p0344c03║拜掃宗祖廬墓，小參。「大道淵源，天地同根；無邊法界，
J32nB276_p0344c04║冤親一體。吾寄此身，秪將此報。」連喝，云：「翻身腦後看，
J32nB276_p0344c05║凡聖一齊吞，頭頭彰寶所，一一露全真。大洋海底不
J32nB276_p0344c06║見涓滴，須彌頂上了無寸土，木人火裏嚼寒冰，石馬
J32nB276_p0344c07║嘶時天外走，不是家常茶飯，亦非格外提持。若向者
J32nB276_p0344c08║裏會得，歷劫宗親當下酬畢。所以道：『父母非我親，誰
J32nB276_p0344c09║是最親者？諸佛非我道，誰是最道者？』」復舉：「那吒太子
J32nB276_p0344c10║析肉還母、析骨還父，然後現本身，具大神通，為父母
J32nB276_p0344c11║說法。是則是，那吒太子也是，一把柳絲收不得，和煙
J32nB276_p0344c12║搭在玉欄杆。法上座不向他人行處行，三十三天說
J32nB276_p0344c13║法，龍宮殿上打鼓，百艸頭邊共和，無生之曲、石頭瓦
J32nB276_p0344c14║礫一齊起舞。正當此際，阿誰證盟？山花埜鳥俱含笑，
J32nB276_p0344c15║明月清風伴古今。」
J32nB276_p0344c16║小參。「古人道：『三朝一七，討個把鼻。』者裏三朝一七有
J32nB276_p0344c17║甚巴鼻？時時好時，日日好日，緩則昏沉，急似強敵。不
J32nB276_p0344c18║緩不急，如墻如壁，如火消冰，萬緣自息。念念不停，有
J32nB276_p0344c19║何利益？鬼神覷破，一文不值。」
J32nB276_p0344c20║小參。舉：「僧問趙州：『學人乍入叢林，乞師指示。』州云：『你
J32nB276_p0344c21║喫粥了也未？』僧云：『喫粥了。』州云：『洗缽去。』其僧有省。」師
J32nB276_p0344c22║云：「諸方拈判者甚多，註腳者不少，未有一人分明說
J32nB276_p0344c23║破，今日為諸人點破。既喫了，去洗盂。兩手捧，莫那迻。
J32nB276_p0344c24║撥轉走，自家知。鳥能飛、獸能馳。趙州老，肝膽施。」
J32nB276_p0344c25║小參。舉：「汾陽有三訣，衲僧難辨別，擬議問如何，拄杖
J32nB276_p0344c26║驀頭楔。清果與諸人頌出：第一訣，說無歇，山河為口，
J32nB276_p0344c27║風雲為舌；第二訣，最親切，木人花鳥有甚分別；第三
J32nB276_p0344c28║訣，非迷徹，秋風撲面，一腔心血。」時有僧問：「如何是第
J32nB276_p0344c29║一訣？」師云：「不是烏龜不是鱉。」進云：「如何是第二訣？」師
J32nB276_p0344c30║云：「啞子做夢怎生說？」進云：「如何是第三訣？」師云：「烈燄
J32nB276_p0345a01║紅爐一點雪。」
J32nB276_p0345a02║小參。「一切具足是自昧，五欲三毒作群隊，縱說機鋒
J32nB276_p0345a03║滿口流，只與脩羅添一臂。念念紛紛不暫停，不如長
J32nB276_p0345a04║伸兩腳睡，者樣初機學道流，口裏談禪心鼎沸。所以，
J32nB276_p0345a05║太蛛蟲處處能棲，難棲火燄之上；眾生心處處能緣，
J32nB276_p0345a06║難緣般若之體，正如中庸不可能也。」
J32nB276_p0345a07║冬至，小參。問：「如何是翻身句？」師云：「紅粉易粧端正女，
J32nB276_p0345a08║無錢難作好兒郎。」進云：「和尚得老人破沙盆，與古人
J32nB276_p0345a09║是同？是別？」師云：「天共白雲曉，水和明月流。」進云：「石女
J32nB276_p0345a10║持梅暗裏香。」師云：「杓卜聽虛聲。」乃云：「冬至一陽暗生，
J32nB276_p0345a11║誰識午打三更？萬象頓開寒面，穿透凡聖頂門。冬行
J32nB276_p0345a12║春令又如何道？」師復噓一聲：「官不容鍼，私通車馬。」
J32nB276_p0345a13║小參。問：「南泉斬貓是何意？」師云：「令不虛行。」進云：趙州
J32nB276_p0345a14║「戴艸鞋作麼？」師云：「此心能有幾人知？」舉：「張拙秀才問
J32nB276_p0345a15║長沙：『某甲曾看《千佛名經》，百千諸佛但見其名，未審
J32nB276_p0345a16║居何國土？還來化物也無？』長沙召秀才，才應諾，沙云：
J32nB276_p0345a17║『黃鶴樓詩，崔灝題後，秀才還題否？』才云：『不曾題。』沙云：
J32nB276_p0345a18║『得閒題取一篇好。』」師頌云：「鍼去線來錐破封，當機那
J32nB276_p0345a19║定有西東？欲知諸佛居何土？黃鶴樓前水不窮。」
J32nB276_p0345a20║佛誕日，小參。「皇宮降生名悉達，指天指地分高下，從
J32nB276_p0345a21║此干戈遍地生，雲門惱怒要打殺，忤逆兒孫不恁麼，
J32nB276_p0345a22║看來俱是沒傝𠎷。一個向紫羅帳裏撒珍珠，只知有
J32nB276_p0345a23║己；一個具截鐵斬釘手段，為人閑事長無明。大眾且
J32nB276_p0345a24║道：釋迦老子過在甚麼處？雲門要打殺，試定當看。」
J32nB276_p0345a25║小參。問：「迷悟兩字猶未是學人本分事。」師云：「赤土塗
J32nB276_p0345a26║牛奶。」進云：「和尚又作麼生？」師云：「千聖共傳無底缽。」乃
J32nB276_p0345a27║云：「射界舖前，朝朝人去人來，能有幾個踏著？青山秪
J32nB276_p0345a28║解磨今古。洋淘江上，日日船聚船開，未見幾人無垢？
J32nB276_p0345a29║流水何曾洗是非？」
J32nB276_p0345a30║本師忌日，小參。舉：「僧問長沙和尚：『南泉遷化向甚麼
J32nB276_p0345b01║處去？』沙云：『東家作驢，西家作馬。』僧云：『未審意旨如何？』
J32nB276_p0345b02║沙云：『要騎便騎，要下便下。』」師云：「若有問：『破山和尚遷
J32nB276_p0345b03║化向甚處去？』向他道：『十方諸國土，無剎不現身。』『未審
J32nB276_p0345b04║意旨如何？』答云：『既為法王，於法自在，生以不生生，死
J32nB276_p0345b05║以不死死，恁麼不恁麼，泥牛入海底，無相身無遷，魔
J32nB276_p0345b06║王空歡喜，殃及破沙盆，兒孫冤債起，欲識吾師恩，聞
J32nB276_p0345b07║香鼻孔裏。』」
J32nB276_p0345b08║小參。「古人道：『者一片田地分付來多時也，我立地待
J32nB276_p0345b09║你搆去。』法眼云：『者一片田地分付來多時也，我坐待
J32nB276_p0345b10║你搆去。』」師云：「者一片田地不用分付。」復以杖指云：「四
J32nB276_p0345b11║維上下，無處不是。」
J32nB276_p0345b12║小參。僧問：「金鼇峰頂即不問，登堂哮吼事如何？」師云：
J32nB276_p0345b13║「一句了然超百億。」進云：「三心不可得又如何？」師云：「兔
J32nB276_p0345b14║子喫牛奶。」乃云：「既作出家兒，莫逐情妄使，有甚麻三
J32nB276_p0345b15║觔？有甚柏樹子？胸中一物不須存，秪要猢猻捏得死，
J32nB276_p0345b16║任他天左旋、地右轉，善惡境緣俱莫取，單看空劫未
J32nB276_p0345b17║生前，動靜閒忙是誰使？更有一路與君通，最要疑情
J32nB276_p0345b18║時時起，疑情疑破方太平，千七葛藤無用矣。」
J32nB276_p0345b19║小參。「學道先學心行好，莫噇人餿飯，莫隨人起倒，莫
J32nB276_p0345b20║弄口頭滑，莫被鬼神曉。一片鐵石心，自把方寸保，儘
J32nB276_p0345b21║意決不休，莫外打之遶。莫念死話頭，因甚我不了？秪
J32nB276_p0345b22║將不了心，便是還源妙，更要徹底翻，一了一切了。」
J32nB276_p0345b23║小參。「狂子愛弄影，世法裏深染；貧兒喜數寶，佛法中
J32nB276_p0345b24║濫醉。古今多少客，家親自作祟，誰堪無事人，饑餐飽
J32nB276_p0345b25║瞌睡？所以破和尚提持初學做工夫。偈云：『咬定牙關
J32nB276_p0345b26║捏定拳，非思量處自蕭然，諸人個裏合如是，誰怕閻
J32nB276_p0345b27║羅筭飯錢？』清果也有一偈，雖不似古人，亦能遣昏除
J32nB276_p0345b28║散，亦能不怕閻羅。偈曰：覷破猢猻休弄拳，依稀一息
J32nB276_p0345b29║枉徒然，大家鼻孔若同得，管教山河變作錢。」
J32nB276_p0345b30║誕日，小參。問：「海屋添籌事若何？」師云：「滿口道不盡。」進
J32nB276_p0345c01║云：「與世尊初生是同？是別？」師云：「南斗六，北斗七。」進云：
J32nB276_p0345c02║「恁麼則虛空不可量。」師云：「重言不當喫。」師於座中左
J32nB276_p0345c03║右觀定，云：「若以松柏比壽，松柏有時摧折；若以南山
J32nB276_p0345c04║比壽，南山有時崩裂；若以江河比壽，江河有時涸竭；
J32nB276_p0345c05║若以乾坤比壽，乾坤有時消滅。」遂放下拄杖子，兩手
J32nB276_p0345c06║作擎空勢。「莫是者個麼？休錯認。坐中若有薦得，參學
J32nB276_p0345c07║事畢；其或未然，三途一報五千劫，出得頭來是幾時？
J32nB276_p0345c08║大抵參學人要明無生之理，始不被閻君制縛。恁麼
J32nB276_p0345c09║告報，切不可墮在偏枯網裏。此間若言無生，家家扶
J32nB276_p0345c10║起破糟缾；若言無死，兔子不在舊窩裏；若言有生有
J32nB276_p0345c11║死，大似開眼做夢。」
J32nB276_p0345c12║小參。「正令全提，十方坐斷，滿懷雜毒，急須吐盡。帶水
J32nB276_p0345c13║拖泥，不堪種艸，玲瓏八面，甚處啟口？直饒一口吸乾
J32nB276_p0345c14║四海，一腳蹋碎須彌，未是衲僧本分。故我遠祖西來，
J32nB276_p0345c15║建立直捷，猶累兒孫，遂使山僧向人天眾前無中說
J32nB276_p0345c16║有，正如國家軍器，不得已而用之。」
J32nB276_p0345c17║小參。「有善有惡，有惡有善。天堂地獄，權巧之言。無善
J32nB276_p0345c18║無惡，無解無縛。無惡無善，罪福如幻。善惡俱忘，無處
J32nB276_p0345c19║不現。切莫狐疑，神目如電。」
J32nB276_p0345c20║小參。舉：「僧問趙州：『如何是毘盧圓相？』州云：『自小出家，
J32nB276_p0345c21║不曾眼花。』看來趙州秪知有己，傍若無人。或有問：『如
J32nB276_p0345c22║何是毘盧圓相？』答云：『誰家灶裏火無煙？』試撿點得出，
J32nB276_p0345c23║光燄大些。」
J32nB276_p0345c24║修造畢，小參。「清果門通長安路，水裏有橋山有鋪，兩
J32nB276_p0345c25║江碧浪足魚龍，飛閣鈴鳴絕狐兔。軒窗一一對天開，
J32nB276_p0345c26║賓是賓兮主是主，來來去去弗知名，飯時敲板一齊
J32nB276_p0345c27║住。碗底箸頭各自知，撞頭磕額無迴互，更有一事不
J32nB276_p0345c28║順情，問著直打三五度。所以，馬祖示大梅即心即佛，
J32nB276_p0345c29║梅即巖居穴處，日夜深究，祖知穩當。又示非心非佛，
J32nB276_p0345c30║梅云：『任他非心非佛，我秪即心即佛。』今時人多求知
J32nB276_p0346a01║解，是名運糞入。」
J32nB276_p0346a02║小參。舉：「長生問長慶：『混沌未分時如何？』慶云：『露柱懷
J32nB276_p0346a03║胎。』生云：『分後如何？』慶云：『片雲點太清。』生云：『只如太清
J32nB276_p0346a04║還受點也無？』慶無對。生云：『恁麼則含生弗來也。』慶亦
J32nB276_p0346a05║不對。生云：『直得純清絕點時如何？』慶云：『猶是真常流
J32nB276_p0346a06║注。』生云：『如何是真常流注？』慶云：『如鏡常明。』生云：『未審
J32nB276_p0346a07║向上還有事也無？』慶云：『有。』生云：『如何是向上事？』慶云：
J32nB276_p0346a08║『打破鏡來相見。』」師云：「一個偷天換日，掀開庫藏，顛觔
J32nB276_p0346a09║撥兩；一個開張擺貨，能放能收，或藏或露。正是唱拍
J32nB276_p0346a10║相隨，如水同流，如火同明，者邊那邊，無彼無此，生與
J32nB276_p0346a11║未生，全身顯露。且道打破鏡來作麼生相見？見不見，
J32nB276_p0346a12║虛空忽爾轟雷電。」
J32nB276_p0346a13║佛誕日，小參。「指天指地是今朝，末後重重多賣俏，難
J32nB276_p0346a14║怪雲門深惱怒，即今平地生起倒。山僧只得隨順世
J32nB276_p0346a15║緣無老少，也將杓水驀頭澆。長沙道：『三世諸佛共法
J32nB276_p0346a16║界眾生是摩訶般若光，光未發時尚無佛、無眾生消
J32nB276_p0346a17║息，秖如光未發時，諸人向甚處委悉？』」師云：「直饒悟去，
J32nB276_p0346a18║未免平地喫交。即今光已發、釋迦已生，且道如何是
J32nB276_p0346a19║已生消息？萬古碧潭空界月，再三撈摝始應知。」
J32nB276_p0346a20║重九，小參。「今朝正直重陽節，惟見菊花成綵結，萬木
J32nB276_p0346a21║凋殘葉亂飄，不隨寒暑傲霜雪，更有一物不凋殘，我
J32nB276_p0346a22║若說時作兩橛。不見道：『三玄三要事難分，得意忘言
J32nB276_p0346a23║道易親，一句明明該萬象，重陽九日菊花新。』山僧向
J32nB276_p0346a24║古人註腳下添個註腳：三玄三要事難分，用分作麼？
J32nB276_p0346a25║得意忘言道易親，自不磣口；一句明明該萬象，落眼
J32nB276_p0346a26║成翳。重陽九日菊花新也不消得。」
J32nB276_p0346a27║小參。問：「楊岐正令、臨濟三玄即不問，妙高峰頂事若
J32nB276_p0346a28║何？」師云：「當面錯過。」進云：「善財七日不逢且置，文殊為
J32nB276_p0346a29║什麼百劫摸索不著？」師便打，乃云：「今朝六月六，乍晴
J32nB276_p0346a30║乍雨幾催促，適纔晴天轟霹靂，白雨又同紅日出，寒
J32nB276_p0346b01║暑相蒸惱殺人，汗臭布衫泥水黷。更聽一偈：寒暑相
J32nB276_p0346b02║侵有妙方，恰似巧雲無肚腸，陰陽▆我機關發，不屬
J32nB276_p0346b03║陰陽坐道場。」
J32nB276_p0346b04║
J32nB276_p0346b05║
J32nB276_p0346b06║（嗣法門人慶雲識。
J32nB276_p0346b07║嘉興楞嚴寺藏經坊存板。）