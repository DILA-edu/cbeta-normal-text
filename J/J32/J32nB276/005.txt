J32nB276_p0346c01║不會禪師語錄卷第五
J32nB276_p0346c02║門人通吉、通悟仝編
J32nB276_p0346c03║小參
J32nB276_p0346c04║邑侯沈公同紳衿追親，中元，請小參。僧問：「即今師說
J32nB276_p0346c05║何法？」師云：「單單拈起無孔笛，為君吹出太平歌。」進云：
J32nB276_p0346c06║「一切宗親在甚麼處？」師云：「全身出宇宙，何處不稱尊？」
J32nB276_p0346c07║進云：「未審縣主得何祥瑞？」師云：「大江一片深秋月，徹
J32nB276_p0346c08║夜無雲照世燈。」乃云：「擺脫情關疾步行，靈光不夜體
J32nB276_p0346c09║常明，無生國裏香風起，劫外瓊枝劫外春。」擊靈案，云：
J32nB276_p0346c10║「嘉州石象簸紅日，烈燄爐中彩鳳騰，山僧亦要應個
J32nB276_p0346c11║時節，重拈一偈：中元在處一輪圓，信手掬來越相先，
J32nB276_p0346c12║白骨青燐今仗此，人人祖禰得生天。」卓拄杖，下座。
J32nB276_p0346c13║邑侯慧業楊護法薦親，請對靈晚參。僧問：「縣主設齋
J32nB276_p0346c14║報恩時得何祥瑞？」師云：「春風日日到園林。」進云：「未審
J32nB276_p0346c15║先靈在甚處安樂？」師云：「夜夜面南看北斗。」問：「邑侯追
J32nB276_p0346c16║薦先靈今夜安位，師將何法指示？」師云：「或在西南或
J32nB276_p0346c17║東楚。」進云：「畢竟在甚處？」師云：「頂門誰不共青天？」問：「生
J32nB276_p0346c18║死去來、萬物推遷且置，即今眾靈現在何處？」師云：「返
J32nB276_p0346c19║觀故園古今月。」進云：「如是舉步踏倒黃金限，回頭不
J32nB276_p0346c20║著舊藍衫。」師云：「原來遍界不曾藏。」進云：「雖然無蓋覆，
J32nB276_p0346c21║那個是知音？」師云：「不必重註腳。」邑侯捧靈詣座前，問
J32nB276_p0346c22║云：「佛子清果金華和尚弟子，欲求一枚清果度我宗
J32nB276_p0346c23║親，得登金華寶座，共成佛子，請師各下一語。」師云：「如
J32nB276_p0346c24║月映空非內外，優游終不混常流。」侯云：「佛子不須清
J32nB276_p0346c25║果度，金華原自放毫光。」師云：「不遇春風花不開，花開
J32nB276_p0346c26║全仗春風力。」侯作禮。乃云：「月輪正當午，存亡眼共睹。
J32nB276_p0346c27║冬瓜笑春風，人心何不古？覷破凡聖關，蹋碎五色鼓。
J32nB276_p0346c28║虛空撲落地，空谷喚石虎。善財纔合掌，龍女便起舞。
J32nB276_p0346c29║露柱上金華，燈籠別水土。顛拈斷貫索，不涉陰陽路。
J32nB276_p0346c30║此道如何會？月圓正十五。是則是，猶未踏著向上關。
J32nB276_p0347a01║頭向上，無圓缺，無明暗，無生死，休打算。」以拂子畫此
J32nB276_p0347a02║○相，云：「一切存亡向此轉身獨耀，迥脫塵根，與三世
J32nB276_p0347a03║諸佛把臂共行，不為分外。佛說一大藏教，泥水不少，
J32nB276_p0347a04║一似國家軍器，不得已而用之。祖師棒喝，縱是以藥
J32nB276_p0347a05║消毒，早落二三了也。若言天堂地獄，有智主人二俱
J32nB276_p0347a06║不取；若言生死去來，頭上安頭，夢中說夢；若言煩惱
J32nB276_p0347a07║菩提，名異體同。」復一喝，云：「者無面目漢，秖堪撐門抵
J32nB276_p0347a08║戶。人之生也，如片雲點太虛；人之死也，如萬派歸大
J32nB276_p0347a09║海。若言有生有死，是凡夫妄見，病眼空花；若言無生
J32nB276_p0347a10║無死，是聲聞知解，執而不化；若言即死即生，是菩薩
J32nB276_p0347a11║子知，猶挂脣齒；若言非生非不生，非不生非生，是諸
J32nB276_p0347a12║佛圓明。祖師門下則不然，生也不道，死也不道，突出
J32nB276_p0347a13║凡聖頂𩕳頭，格外春光日杲杲。」舉：「張無盡居士參長
J32nB276_p0347a14║沙和尚，問：『弟子常看《千佛名經》，未審千佛居何國土？
J32nB276_p0347a15║還來化物也無？』沙云：『黃鶴樓詩，崔灝題後，秀才還題
J32nB276_p0347a16║也未？』士云：『不曾題。』沙云：『得閒時題取一篇好。』山僧看
J32nB276_p0347a17║來，問似陸地興波，自把家珍叫他人定價；答似矮子
J32nB276_p0347a18║看戲，不解覆藏。二俱失利。所以古德頌云：『黃鶴樓前
J32nB276_p0347a19║法戰時，百千諸佛豎降旗，問渠國土居何處？贏得多
J32nB276_p0347a20║才一首詩。』山僧有一頌：針去線來錐破封，當機那定
J32nB276_p0347a21║有西東？欲知諸佛居何土？黃鶴樓前水不窮。今日設
J32nB276_p0347a22║有人問：『邑侯宗親居在何處？』山僧只向他道：『劫外靈
J32nB276_p0347a23║芝多秀茂，陰陽不涉自長春。』畢竟直下如何相見？」師
J32nB276_p0347a24║云：「動靜忙閒裏，變化幾萬千，頂門各具摩醯眼，明暗
J32nB276_p0347a25║抑揚互換高。」
J32nB276_p0347a26║為陳明宇對靈小參。云：「靈然不昧，今古恒輝。動則禍
J32nB276_p0347a27║生，山河大地。妄歇情枯，太平無事。著衫脫褲，妙體無
J32nB276_p0347a28║跡。天上人間，一場儡戲。自投寶舍，顯箇身形。經歷世
J32nB276_p0347a29║務，無中現有。教子訓孫，福田廣種。更有不可說無窮
J32nB276_p0347a30║變化，一一皆從空性中流出。反觀性空，湛然應物，何
J32nB276_p0347b01║曾去來？」以杖擊靈案，云：「天堂地獄卻被山僧一擊，七
J32nB276_p0347b02║花八裂了也。」復畫此○相。「若向此會得，黃泉路上猶
J32nB276_p0347b03║處天宮，穢土蓮邦隨處快樂。即今八字打開，當陽顯
J32nB276_p0347b04║示，直切根源。再示一偈：空戴龜毛八十春，而今覷破
J32nB276_p0347b05║假冤親。青山依舊隨雲走，滿面慚惶樂本真。」
J32nB276_p0347b06║信官陸泰薦母，請對靈小參。師以杖指靈龕一喝，云：
J32nB276_p0347b07║「碧山無別濟迷途，直指皮囊獨耀珠，撥轉機輪超佛
J32nB276_p0347b08║祖，無生國裏越榮枯。南地不收北不管，黃泉佛國豈
J32nB276_p0347b09║能居？既是黃泉佛國不能居住，綠水青山安能久留？
J32nB276_p0347b10║一任逍遙物外、物外逍遙，非去、非來，非離、非合，非明、
J32nB276_p0347b11║非暗，非遠、非近，所謂處處真，塵塵盡是本來人，只在
J32nB276_p0347b12║忙閒動靜觀。忙閒動靜誰自覺？即今孝子陸泰與過
J32nB276_p0347b13║去父母尋常向甚麼處相見？遠望故園千古月，無心
J32nB276_p0347b14║回顧正當頭。」
J32nB276_p0347b15║文學陳捷為父薦七，請對靈小參。「空繫娑婆方七十，
J32nB276_p0347b16║星移全具龜毛力，離形離患古風規，充滿太虛不露
J32nB276_p0347b17║跡。」復一喝，「朝朝不見常相見，時時相逢不相識，應緣
J32nB276_p0347b18║化物著腥衫，還源破戶身藏密，存亡向此契根乘，天
J32nB276_p0347b19║堂地獄俱不立。既是天堂地獄拘繫不住，一切罪福
J32nB276_p0347b20║如夢幻，一切恩愛若風雲，所謂虛空無內外，心法亦
J32nB276_p0347b21║如此，若了虛空故，是達真如理。且道孝子陳捷過去
J32nB276_p0347b22║先考，即今在甚麼處？」震威一喝，云：「萬億乾坤收不住，
J32nB276_p0347b23║在眼能見在耳聞。」
J32nB276_p0347b24║除夕小參。僧問：「棒頭吐出無私旨，遍界咸霑法雨恩。」
J32nB276_p0347b25║師云：「關你甚麼事？」僧一喝，師云：「這一喝有何交涉？」進
J32nB276_p0347b26║云：「張公喫酒李公醉。」師云：「誰是知音？」遂舉：「北禪賢大
J32nB276_p0347b27║師除夕示眾：『年窮歲盡，無可與諸人分歲，老僧烹一
J32nB276_p0347b28║頭露地白牛，炊黍米飯，煮野菜根，燒榾柮火，大家喫
J32nB276_p0347b29║了，唱村田樂。何故？免教倚他門戶傍他牆，剛被時人
J32nB276_p0347b30║喚作郎。』」師云：「北禪雖則不隨人起倒、不熱鬧門庭，看
J32nB276_p0347c01║來絡索不少。山僧今夜與諸人分歲，本是一味尋常。」
J32nB276_p0347c02║遂舉起茶果云：「拈來放去，無減無增，露地白牛，何拘
J32nB276_p0347c03║何定？學道人貴在年年月月好，日日時時好，刻刻打
J32nB276_p0347c04║成一片，生老病死也好，四大分散，回頭轉面也好，臘
J32nB276_p0347c05║盡春來也好，更有一個好，各人自薦取。即今薦得春
J32nB276_p0347c06║風面，地久天長海更深，來年更有新條在，惱亂春風
J32nB276_p0347c07║卒未休。」
J32nB276_p0347c08║向北趙檀越為故室人楊氏請對靈小參。師一喝，以
J32nB276_p0347c09║杖拍靈案，云：「方纔四十暗抽身，覷破情關越苦輪，脫
J32nB276_p0347c10║下汗衣光獨耀，從今不看畫樓新。佛祖大道，廓同太
J32nB276_p0347c11║虛，當人本性，無欠無餘。大道本無男女相，亦無苦樂
J32nB276_p0347c12║諸生死；大道本無天堂地獄，本無四聖六凡。若云有
J32nB276_p0347c13║生死，是腦門著楔；若說有去來，是平地喫交。來無所
J32nB276_p0347c14║從，去無所至，新故善人生前敬三寶、種福田，有此一
J32nB276_p0347c15║念回光，便同本得，不歷僧祇，便獲法身。且道新故亡
J32nB276_p0347c16║靈在甚麼處？」以杖畫○相，云：「忽爾翻身空劫外，九品
J32nB276_p0347c17║蓮開遍界香。」孝子趙文光同薦慈母，示二偈：「新亡趙
J32nB276_p0347c18║母去何方？望斷白雲如在堂，萬象三才同一母，非離
J32nB276_p0347c19║非合頂門娘。殘冬白雪冷侵衣，苦瘦梅花動笑眉，狼
J32nB276_p0347c20║藉枝頭人共曉，春光一線有誰知？」
J32nB276_p0347c21║大劫後聖像污損不全，請瘞之。僧問：「如何是和尚傳
J32nB276_p0347c22║授人佛法？」師云：「山僧性情急。」進云：「如何是急？」師云：「石
J32nB276_p0347c23║火電光難可比。」進云：「教後人如何擔荷？」師云：「只知君
J32nB276_p0347c24║行早，更有早行人。」乃云：「趙州云：『金佛不渡爐，泥佛不
J32nB276_p0347c25║渡水，木佛不渡火，真佛內裏坐。』趙州老漢總是齒不
J32nB276_p0347c26║關風，能可脹破肚，不可引壞路。何也？知恩者少，糊塗
J32nB276_p0347c27║者多。山僧一一舁來，各還本處。所以，諸可還者，自然
J32nB276_p0347c28║非汝；不汝還者，非汝而誰？咦！天共白雲曉，水和明月
J32nB276_p0347c29║流。」卓拄杖，下座。
J32nB276_p0347c30║孝子楊春溥薦母，請對靈小參。師以杖敲靈位，云：「白
J32nB276_p0348a01║棒點青天，亡靈開笑眼，當下越情塵，超脫無明暗。不
J32nB276_p0348a02║入三途苦趣，豈登極樂彼岸？所以，似地擎山，不知山
J32nB276_p0348a03║之孤峻；如石含玉，不知玉之無瑕。新故善人夏氏即
J32nB276_p0348a04║今契合虛玄妙，遍界蓮華火裏開，智慧光吞日月明，
J32nB276_p0348a05║圓照恒沙無二相。更示一偈：三十七年似電過，千方
J32nB276_p0348a06║巧計自思磨，翻身了脫多生夢，萬億乾坤難覆他。擺
J32nB276_p0348a07║脫情關任運騰，優游劫外樂無生，空花落影原無住，
J32nB276_p0348a08║不減須彌一點塵。」
J32nB276_p0348a09║新故亡人苟門楊氏對靈小參。師一喝，以杖擊靈位，
J32nB276_p0348a10║云：「十八春光轉太忙，只因越過女形粧，青山今又隨
J32nB276_p0348a11║雲走，獨耀虛玄識短長。所以，有佛處不得住，無佛處
J32nB276_p0348a12║急走過，若能於此徹根源，獨許英靈空裏步。且道：亡
J32nB276_p0348a13║靈在甚處？石筍抽條空劫外，鐵樹時開不老花。」
J32nB276_p0348a14║門徒性靜請對靈小參。師以杖敲靈位云：「來時無二
J32nB276_p0348a15║去無三，來去猶如換骨丹，說箇去來仍是夢，袈裟覆
J32nB276_p0348a16║體好羞慚。若識羞慚開正眼，方纔了脫是非關，充滿
J32nB276_p0348a17║清寧無向背，遍界蓮花燦普庵。既是遍界蓮花，即今
J32nB276_p0348a18║示寂，燦微禪人應化何方？示偈云：六十六年寄愛河，
J32nB276_p0348a19║翻身獨耀月離波，龜毛兔角當人體，聚散何殊電影
J32nB276_p0348a20║過？」
J32nB276_p0348a21║小參。舉：「藥山與道吾、雲嵒遊山次，見兩株樹一枯一
J32nB276_p0348a22║榮，山問嵒云：『枯者是？榮者是？』嵒云：『榮者是。』山曰：『與麼
J32nB276_p0348a23║則灼然一切處光明燦爛去。』又問道吾：『枯者是？榮者
J32nB276_p0348a24║是？』吾曰：『枯者是。』山曰：『與麼則灼然一切處枯淡去。』少
J32nB276_p0348a25║頃，高沙彌至，山又問高：『枯者是？榮者是？』高云：『枯者隨
J32nB276_p0348a26║他枯，榮者隨他榮。』山回顧雲嵒、道吾，曰：『不是，不是。』」師
J32nB276_p0348a27║云：「藥山老漢雖有後語，也是隨人起倒，縱識邊邦隘
J32nB276_p0348a28║口，卻無定國之機。」乃頌云：「強生節目問枯榮，眼裡無
J32nB276_p0348a29║筋一世貧，不識藥山施巧玅，隨他猶隔一重津，動容
J32nB276_p0348a30║揚古路，不墮悄然機。」
J32nB276_p0348b01║小參。舉：「僧問趙州：『未有世界，早有此性；世界壞時，此
J32nB276_p0348b02║性不壞。如何是不壞之性？』州云：『四大五蘊。』僧云：『此猶
J32nB276_p0348b03║是壞的，如何是不壞之性？』州云：『五蘊四大。』」師云：「大千
J32nB276_p0348b04║沙界闊無邊，分明香在梅花上，莫向梅花更覓香。」
J32nB276_p0348b05║小參。舉：「盤山云：『心月孤圓，光吞萬象，光非照境，境亦
J32nB276_p0348b06║非存，光境俱忘，復是何物？』洞山云：『光境未忘，復是何
J32nB276_p0348b07║物？』大慧云：『白鷺下田千點雪，黃鵬上樹一枝花。』」師云：
J32nB276_p0348b08║「鳩是鳩，鵓是鵓，鹿不是馬，馬不是鹿，衣足食足，可用
J32nB276_p0348b09║分疏，大抵還他肌骨好，不搽紅粉也風流。」
J32nB276_p0348b10║小參。舉：「寒山偈云：『吾心似秋月，碧潭清皎潔，無物堪
J32nB276_p0348b11║比倫，教我如何說？』」師云：「吾心似太空，能含萬象中，晝
J32nB276_p0348b12║明夜復暗，時在與君通。金屑眼中解自抽，丹霄獨步
J32nB276_p0348b13║無拘繫。」
J32nB276_p0348b14║小參。云：「大圓鏡空含萬象，佛祖傳心不傳語，心無物
J32nB276_p0348b15║兮強安名，法法何曾有定止？言遣言，理遣理，大圓古
J32nB276_p0348b16║鏡恒如此。所以首山云：『咄哉拙郎君，機玅無人識，打
J32nB276_p0348b17║破鳳林關，穿靴水上立。』」師云：「海神知貴不知價，留與
J32nB276_p0348b18║人間光照夜。」
J32nB276_p0348b19║小參。舉：「先聖道：『江月照，松風吹，永夜青霄何所為？佛
J32nB276_p0348b20║性戒珠心地印，霧露雲霞體上衣。』」師云：「古人說話，泥
J32nB276_p0348b21║水不少。江月照，松風吹，永夜青霄何所為？啼得血流
J32nB276_p0348b22║無用處，此心能有幾人知？」卓拄杖，云：「只許老胡知，不
J32nB276_p0348b23║許老胡會。」
J32nB276_p0348b24║慧惺請為自如本師對靈小參。師云：「人人自如本體，
J32nB276_p0348b25║個個本體自如，纔生一念，即有陰陽萬象、生老病死
J32nB276_p0348b26║苦，所謂假借四大以為身。且道自如禪人脫下臭泥
J32nB276_p0348b27║汗衫，還有因果罪福也無？從今契得虛玄玅，長年在
J32nB276_p0348b28║土不霑泥。偈云：罪福本無玅性空，性空不著泥水蹤，
J32nB276_p0348b29║眼前萬派千江水，同合清流入海中。」
J32nB276_p0348b30║小參示眾。「參禪無別旨，單要偷心死，殷勤空裏捕，切
J32nB276_p0348c01║莫有依倚，如破萬重關，不借他人力，吸乾四海水，肚
J32nB276_p0348c02║內無涓滴，凡聖總虛名，處處煙塵息。」以杖指云：「一把
J32nB276_p0348c03║柳絲收不得，和煙搭在玉欄干。」
J32nB276_p0348c04║為千葉禪人法語
J32nB276_p0348c05║學道之人不可因循，放過光陰則無濟於己事，必須
J32nB276_p0348c06║打貼一片心地，穩穩貼貼，好惡長短、毀譽是非及動
J32nB276_p0348c07║靜忙閒著腳處具一隻眼，自然開發，遇境逄緣，皆是
J32nB276_p0348c08║佛祖出身處也。然而佛祖之法無他，只貴鼻孔端正，
J32nB276_p0348c09║心無異緣，不可外求高遠奇玅，惟在尋常日用間善
J32nB276_p0348c10║用其心，亦無其心，是汝太平時矣。古人云：「此是選佛
J32nB276_p0348c11║場，心空及第歸。」吾徒勉之。
J32nB276_p0348c12║（施資信善：任順▆吳氏　男盛李氏
J32nB276_p0348c13║　陳長應任氏　男彩英羅氏
J32nB276_p0348c14║　現英張氏　瑞英蒲氏　孫
J32nB276_p0348c15║男生員章賈氏　曾孫圓福
J32nB276_p0348c16║　任為靈王氏
J32nB276_p0348c17║　任　登何氏
J32nB276_p0348c18║　楊啟祚胡氏　媳陳氏
J32nB276_p0348c19║　光曉
J32nB276_p0348c20║　信女青門任氏　馮門蒲氏　杜門張
J32nB276_p0348c21║氏　陸門張氏，仝刊
J32nB276_p0348c22║不會和尚語錄，祈人人證果有分，個個得悟
J32nB276_p0348c23║上乘。　嘉興府楞嚴寺經坊藏板流通。
J32nB276_p0348c24║　倪爾繩等刊。
J32nB276_p0348c25║康熙三十年八月中秋日，嗣法門人慶雲識。）
J32nB276_p0348c26║不會禪師語錄卷第五（終）