J32nB276_p0358c01║不會禪師語錄卷第八
J32nB276_p0358c02║
J32nB276_p0358c03║參學門人馮述善、陳搢、楊章、任之傑等編
J32nB276_p0358c04║指禪說
J32nB276_p0358c05║禪！禪！不屬天生地湧，那堪東土西乾？不屬師承學解，
J32nB276_p0358c06║那堪滿肚狐涎？不屬染淨修證，那堪理路鑽研？不屬
J32nB276_p0358c07║生滅取舍，那堪迷減悟添？不屬思量卜度，那堪文字
J32nB276_p0358c08║語言？不屬觀心靜坐，那堪默照邪禪？不屬語默機境，
J32nB276_p0358c09║那堪著意忘緣？不屬將心待悟，那堪坐地上肩？不屬
J32nB276_p0358c10║無心自玅，那堪慶快悠然？不屬死眉閉目，那堪良馬
J32nB276_p0358c11║不鞭？不屬大千沙界，那堪內外中間？不屬泥塑木雕，
J32nB276_p0358c12║那堪色象莊嚴？不屬安排造作，那堪簸弄金錢？不屬
J32nB276_p0358c13║五行拘繫，那堪執坐方禪？不屬頑皮鈍骨，那堪棒喝
J32nB276_p0358c14║指端？不屬四相諸相，那堪人法不蠲？不屬得少為足，
J32nB276_p0358c15║那堪化城不前？不屬靜極生妄，那堪妄引妄連？不屬
J32nB276_p0358c16║妄似浮木，那堪逐妄長年？不屬毀譽榮辱，那堪花現
J32nB276_p0358c17║金蓮？不屬是非辯論，那堪機心還源？不屬人天小果，
J32nB276_p0358c18║那堪奇異為禪？不屬住心內澄，那堪抱石沉淵？不屬
J32nB276_p0358c19║精進惺惺，那堪急火油煎？不屬十全稱意，那堪五欲
J32nB276_p0358c20║為便？不屬隨人起倒，那堪自失真全？不屬欣厭進退，
J32nB276_p0358c21║那堪斷續成篇？不屬喜怒哀樂，那堪賣弄腥羶？不屬
J32nB276_p0358c22║不用證據，那堪認瓦作磚？不屬自言無分，那堪自棄
J32nB276_p0358c23║自遷？不屬若存若亡，那堪多費盤纏？不屬凡聖階級，
J32nB276_p0358c24║那堪擬議天懸？不屬殘羹餿飯，那堪巧語新尖？不屬
J32nB276_p0358c25║名聞利養，那堪有玷先賢？不屬寂寂無記，那堪古廟
J32nB276_p0358c26║爐邊？不屬草衣木食，那堪吸露昇仙？不屬曠劫修因，
J32nB276_p0358c27║那堪今日來年？不屬死句活句，那堪空劫已前？不屬
J32nB276_p0358c28║私慾坐馳，那堪養翼飛鑽？不屬半夢半醒，那堪古墓
J32nB276_p0358c29║翻磚？不屬心隨境轉，那堪身坐蒲團？不屬念念遷流，
J32nB276_p0358c30║那堪和不返旋？不屬將心用心，那堪藥載滿船？不屬
J32nB276_p0359a01║死木土灰，那堪水滴石穿？不屬棄有著空，那堪掘地
J32nB276_p0359a02║覓天？不屬熱鬧門庭，那堪堂前無草？不屬剎那變滅，
J32nB276_p0359a03║那堪紅絲不斷？不屬記相似語，那堪認影認響？不屬
J32nB276_p0359a04║昏沉散亂，那堪起念屏除？不屬有知無知，那堪有空
J32nB276_p0359a05║無空？不屬心外有法，那堪內有可得？不屬求佛求法，
J32nB276_p0359a06║那堪有漏有為？不屬人天供養，那堪神通異端？不屬
J32nB276_p0359a07║自懷自足，那堪心住無生？不屬不忘己見，那堪識情
J32nB276_p0359a08║滲漏？不屬逐境不化，那堪隨夢顛倒？不屬依語生解，
J32nB276_p0359a09║那堪隨照失宗？不屬有佛可成，那堪有眾生度？不屬
J32nB276_p0359a10║意識領解，那堪家親作祟？不屬一物當情，那堪法法
J32nB276_p0359a11║邪生？不屬步步行有，那堪口口談空？不屬拖泥帶水，
J32nB276_p0359a12║那堪機緣說破？不屬思量測度，那堪方寸魔繞？不屬
J32nB276_p0359a13║著意紛飛，那堪忘懷鬼窟？不屬有形遮障，那堪空墮
J32nB276_p0359a14║悄然？不屬入定凝神，那堪劫滿不墮？不屬一念疑佛，
J32nB276_p0359a15║那堪心生法生？不屬智知不知，那堪不息心源？不屬
J32nB276_p0359a16║把捉不放，那堪湛湛深坑？不屬有物可比，那堪本同
J32nB276_p0359a17║太虛？不屬執淨解脫，那堪執淨魔侵？不屬廣談因果，
J32nB276_p0359a18║那堪黃葉為金？不屬執迷待悟，那堪妄盡覺圓？不屬
J32nB276_p0359a19║截斷此岸，那堪別有西天？不屬冤債罪福，那堪罪福
J32nB276_p0359a20║不蠲？不屬水邊林下，那堪間隔山川？不屬心懷無著，
J32nB276_p0359a21║那堪起念搜旋？不屬安閒愛樂，那堪自在魔天？不屬
J32nB276_p0359a22║能所能了，那堪能是魔根？不屬普賢行門，那堪紙褁
J32nB276_p0359a23║麻纏？不屬平常無事，那堪死水龍眠？不屬見聞覺知，
J32nB276_p0359a24║那堪豎拂拈拳？不屬善惡因果，那堪舍妄求玄？不屬
J32nB276_p0359a25║非難非易，那堪直指單傳？不屬凝心入定，那堪冷灶
J32nB276_p0359a26║無煙？不屬將心無心，那堪暗合金仙？不屬神通玅用，
J32nB276_p0359a27║那堪狗尾續氈？不屬舉處承當，那堪影卸心田？不屬
J32nB276_p0359a28║解悟為悟，那堪意識引牽？不屬陰陽福壽，那堪帝釋
J32nB276_p0359a29║侍前？不屬悟後懷悟，那堪執悟悄然？不屬不疑言句，
J32nB276_p0359a30║那堪自合管絃？不屬有迷有悟，那堪二種成顛？不屬
J32nB276_p0359b01║成住壞空，那堪萬物同源？不屬色空明暗，那堪和會
J32nB276_p0359b02║粘連？不屬似空合空，那堪空合了然？不屬離合聚散，
J32nB276_p0359b03║那堪誰後誰先？不屬藥病對治，那堪執法萬千？不屬
J32nB276_p0359b04║守一為正，那堪醉臥花氈？不屬情識起念，那堪短偈
J32nB276_p0359b05║長篇？不屬有為功用，那堪接竹點天？不屬鑿破混沌，
J32nB276_p0359b06║那堪禪上安禪？道云：玄之又玄。儒云：仰高彌堅。須臾
J32nB276_p0359b07║遍周沙界，無物難比難宣。禪！禪！不知是甚麼物，卻又
J32nB276_p0359b08║隨類方圓。禪！禪！世尊拈起金蓮，飲光露齒破顏。少林
J32nB276_p0359b09║九年面壁，神光一臂不全。南嶽故爾磨鏡，普化半風
J32nB276_p0359b10║半顛。斬貓正令太切，百丈為人開田。黃檗高聲喚轉，
J32nB276_p0359b11║寒山拍手笑天。布袋街頭立等，石鞏箭不離弦。臨濟
J32nB276_p0359b12║三玄三要，曹洞君臣正偏。龍潭吹滅紙燭，華亭入水
J32nB276_p0359b13║覆船。禪！看這一夥窮煎餓炒絕情漢子，生擒活捉，慣
J32nB276_p0359b14║穿水月，撈摝空花，不容之乎也者，只教個個零零落
J32nB276_p0359b15║落，無依無靠，無佛無魔，無去無住，衣穿屋破，躲避不
J32nB276_p0359b16║及，獨露頂門。教云：「法身無為，不墮諸數；玅性圓明，離
J32nB276_p0359b17║諸名相。」所謂「離心意識參，出凡聖路學。」破山和尚偈
J32nB276_p0359b18║云：「打的不是坐，參的不是禪，快活日子不過，逐日思
J32nB276_p0359b19║想成顛。」此偈亦似堯風舜日，太平無事，其毒害更深。
J32nB276_p0359b20║且道利害在甚麼處？咦！寒猿夜哭巫山月，斷腸何必
J32nB276_p0359b21║再三聲？
J32nB276_p0359b22║和牧牛頌
J32nB276_p0359b23║入山尋牛
J32nB276_p0359b24║奇松怪石幾千層，一向拋離今復尋。峭壁懸崖真可
J32nB276_p0359b25║長，滿林荊棘虎狼聲。
J32nB276_p0359b26║初未見跡
J32nB276_p0359b27║頻頻舉步恁麼行，拄杖頭邊通個津，水綠山遙無別
J32nB276_p0359b28║路，相逢只在野花村。
J32nB276_p0359b29║摩挲捉獲
J32nB276_p0359b30║覿面分明是個牛，輕輕呼喚不回頭，慢把鞭繩驀地
J32nB276_p0359c01║擲，咆哮忿怒一時收。
J32nB276_p0359c02║得牛調治
J32nB276_p0359c03║牧童晝夜費心勤，草料均調意更親。密密綿綿無間
J32nB276_p0359c04║斷，鞭繩猶在手中停。
J32nB276_p0359c05║牧牛馴伏
J32nB276_p0359c06║山悠悠處水悠悠，放去收來得自由。林下牧童猶未
J32nB276_p0359c07║歇，牛兒不用鼻繩頭。
J32nB276_p0359c08║騎牛歸家
J32nB276_p0359c09║頻吹鐵笛梵音弘，牛背牧童喜氣濃。拍拍相隨能幾
J32nB276_p0359c10║識，歸家步步樂無窮。
J32nB276_p0359c11║忘牛存人
J32nB276_p0359c12║忘牛處處任流通，人住空山體亦窮。法法從來無法
J32nB276_p0359c13║法，了無一法自玲瓏。
J32nB276_p0359c14║人牛俱忘
J32nB276_p0359c15║物我俱忘空合空，量周沙界盡和融。清風一片無拘
J32nB276_p0359c16║束，不記東西南北中。
J32nB276_p0359c17║返本還源
J32nB276_p0359c18║無形無跡體還圓，湛湛凝然宇宙間。萬億須彌長作
J32nB276_p0359c19║伴，一輪紅日照玄關。
J32nB276_p0359c20║入廛垂手
J32nB276_p0359c21║春光處處設祗園，柳巷花街大覺仙，總為婆心傾法
J32nB276_p0359c22║乳，顛拈倒弄到驢年。
J32nB276_p0359c23║三毒頌
J32nB276_p0359c24║無端放浪莫遮攔，淹殺先天何日乾？秖看貪從何處
J32nB276_p0359c25║起，沸湯爐炭化金蓮。
J32nB276_p0359c26║舍宅焚燒一念嗔，昏昏黑暗昧天真。修羅隊裡翻筋
J32nB276_p0359c27║斗，無價寶珠幾復明。
J32nB276_p0359c28║一上不立分三個，長年癡醉自網羅。衣中寶劍猛提
J32nB276_p0359c29║取，重重關鎖當時灰。
J32nB276_p0359c30║雜偈
J32nB276_p0360a01║總戎聖業陳公呈法衣
J32nB276_p0360a02║大將來呈補碎雲，冤冤殺縛個兒孫。莊嚴有相歸無
J32nB276_p0360a03║相，裕後光前破暗燈。
J32nB276_p0360a04║辭射蓬兩郡紳衿檀越
J32nB276_p0360a05║法幢久樹在郪江，草料頻添不二場，縱轉渡頭猶未
J32nB276_p0360a06║歇，檀那福慧自悠長。
J32nB276_p0360a07║示戒子悟徹
J32nB276_p0360a08║依師教訓莫因循，百煉方堪神鬼欽。眼耳若隨身色
J32nB276_p0360a09║染，八寒八熱是家親。
J32nB276_p0360a10║正眼圓明是戒根，重重關鎖指迷津。披持盡屬兒孫
J32nB276_p0360a11║事，祖父從來不離身。
J32nB276_p0360a12║愛網籠中飛出奇，何緣慶幸得便宜。想伊全仗東風
J32nB276_p0360a13║力，粉骨難酬大護持。
J32nB276_p0360a14║鐵石冰心志貴堅，檀那九族仗生天。有時識破無持
J32nB276_p0360a15║犯，萬億乾坤一串穿。
J32nB276_p0360a16║示靜一戒徒
J32nB276_p0360a17║戒行如孀定慧基，無持無犯是真持。恒持自徹虛玄
J32nB276_p0360a18║玅，久侍巾瓶自有時。
J32nB276_p0360a19║示慧惺戒徒
J32nB276_p0360a20║有持有犯戒珠虧，無持無犯戒珠輝。未到懸崖雙撒
J32nB276_p0360a21║手，干戈戰罷是誰非。
J32nB276_p0360a22║示圓善戒徒
J32nB276_p0360a23║袈裟不是等閒衣，越聖超凡出網梯。不信師言空剃
J32nB276_p0360a24║髮，三途都是悔修遲。
J32nB276_p0360a25║示續祖戒徒
J32nB276_p0360a26║家賊難防家賊勾，七擒七縱沒蹤由。返觀賊是家中
J32nB276_p0360a27║寶，戒性圓明豈屬修。
J32nB276_p0360a28║春日示徒孫偈——道忱、道愷、道恆
J32nB276_p0360a29║春日晴和物物芳，莫教虛度個時光。杜鵑枝上聲聲
J32nB276_p0360a30║語，反聽情忘達本鄉。
J32nB276_p0360b01║師七十自勉
J32nB276_p0360b02║浮生七十寄山河，自覺疏狂錯過多。返看世間伶俐
J32nB276_p0360b03║客，自輕自賤更癡磨。
J32nB276_p0360b04║任正宗祈嗣菊月生子，寄名圓麒、圓麟、圓澤
J32nB276_p0360b05║這個兒童也異常，上元祈保菊來芳。麒麟山送麒麟
J32nB276_p0360b06║子，道一生生覆育昌。
J32nB276_p0360b07║蓬溪文學楊大來送子寄名圓祥
J32nB276_p0360b08║赤城鳳子寄麒麟，佛照三多化育增。後不久留桃浪
J32nB276_p0360b09║客，聯登科甲報君親。
J32nB276_p0360b10║示徒圓通證一
J32nB276_p0360b11║辭親割愛越塵輪，妄歇情忘本現成。不做一回新斬
J32nB276_p0360b12║斷，又來行了又來行。
J32nB276_p0360b13║出家學道行為先，五欲場中休去緣。動靜忙閒開正
J32nB276_p0360b14║眼，不生一念證通圓。
J32nB276_p0360b15║英年入道莫偷閒，不住福田道自玄。多少化城高枕
J32nB276_p0360b16║客，幾人超出色空天。
J32nB276_p0360b17║為千葉吾徒拈二偈
J32nB276_p0360b18║慶雲遍覆大千葉，是葉枝枝撐著月。雲月無心運化
J32nB276_p0360b19║空，吾徒堪舉驗賢哲。
J32nB276_p0360b20║一國花乘一釋迦，大千世界一塵沙。明明獨耀陰陽
J32nB276_p0360b21║外，凡聖同源一葉花。
J32nB276_p0360b22║山居
J32nB276_p0360b23║久寄溪山伴白雲，偶來塵世暫為賓，同鄉問我還源
J32nB276_p0360b24║玅，喫飯穿衣屙屎人。
J32nB276_p0360b25║形枯鶴髮將還沌，萬物俱忘醭滿脣。莫怒野人違律
J32nB276_p0360b26║法，恩施德胤公侯門。
J32nB276_p0360b27║為吾徒圓泰
J32nB276_p0360b28║沙彌定有前因來，勤侍巾瓶莫賣呆。眼耳莫隨財色
J32nB276_p0360b29║轉，法門孤迥看英材。
J32nB276_p0360b30║示真慧戒徒
J32nB276_p0360c01║戒是根基行是墻，時時把隘緊提防。挺身殺盡狼煙
J32nB276_p0360c02║息，衣甲銷同不夜光。
J32nB276_p0360c03║示慈參戒徒
J32nB276_p0360c04║三毒銷鎔體自然，何須善惡兩頭擔。因何不重形山
J32nB276_p0360c05║寶，取舍無端住福田。
J32nB276_p0360c06║示慈昆戒徒
J32nB276_p0360c07║戒性圓明破暗燈，不迷焉得有貪嗔。若能念念常觀
J32nB276_p0360c08║照，堪與波離把臂行。
J32nB276_p0360c09║示志一戒徒
J32nB276_p0360c10║戒是根基行是墻，是誰披鎧治誰狂。干戈戰罷忘功
J32nB276_p0360c11║用，白日青天賊獻贓。
J32nB276_p0360c12║示不愚戒徒
J32nB276_p0360c13║身心俱戒戒非身，心戒俱忘越太清。世界只因情愛
J32nB276_p0360c14║有，都來依樣息貪嗔。
J32nB276_p0360c15║示蓮明戒徒
J32nB276_p0360c16║勤修戒定快超群，去妄求真猶屬塵。不住色空忘染
J32nB276_p0360c17║靜，方堪弘法報冤親。
J32nB276_p0360c18║示道忱
J32nB276_p0360c19║三毒銷鎔少放參，自然五欲不相關。挺身立個超群
J32nB276_p0360c20║志，雙桂飄香望子擔。
J32nB276_p0360c21║示道愷
J32nB276_p0360c22║盡虛空是福田衣，遍界當人個坐具。歷歷孤明超象
J32nB276_p0360c23║外，菩提無樹強除枝。
J32nB276_p0360c24║示道恆
J32nB276_p0360c25║者個沙彌氣骨強，逢緣遇境要羞藏，腳跟蹋斷五雲
J32nB276_p0360c26║線，異日回龍遍界香。
J32nB276_p0360c27║示圓聰
J32nB276_p0360c28║者小沙彌也異常，辭親割愛禮空王。勤修三學依師
J32nB276_p0360c29║訓，普報冤親極樂鄉。
J32nB276_p0360c30║總示
J32nB276_p0361a01║戒行如孀猶執礙，不持盡屬魔軍界。觸塵不被根塵
J32nB276_p0361a02║轉，兔角本無增減壞。
J32nB276_p0361a03║為常光脫白
J32nB276_p0361a04║雲關蹋碎去當時，一曲高歌助子機。常憶叢林如護
J32nB276_p0361a05║目，管教祿位與天齊。且道出林一句有何祥瑞？秋鴈
J32nB276_p0361a06║一聲迥，天空萬里青。
J32nB276_p0361a07║來寄叢林父有言，九泉無慮子長年。超群具有攀雲
J32nB276_p0361a08║勢，忠孝時懷遇墨仙。萬里雲收天界淨，海心無浪月
J32nB276_p0361a09║孤圓。諄諄教戒無餘事，清白傳家代代賢。
J32nB276_p0361a10║弔慧曇法姪
J32nB276_p0361a11║慧燈轉照六窗寒，還借了明隨類安。無住優曇能破
J32nB276_p0361a12║暗，金烏猶出水雲關。
J32nB276_p0361a13║大千世界曇花裏，萬象森羅慧育成，玅體虛玄空染
J32nB276_p0361a14║礙，塵塵剎剎露全真。
J32nB276_p0361a15║訪天台法兄凝和尚
J32nB276_p0361a16║同源共乳飽先騰，善識群機巧為人。弟望阿兄吹一
J32nB276_p0361a17║笛，方堪水草寄浮身。
J32nB276_p0361a18║筧水
J32nB276_p0361a19║暗通一竅效何靈，半澤群萌半滌塵。運用四時恆不
J32nB276_p0361a20║間，還源動定本無心。
J32nB276_p0361a21║為幻融法姪
J32nB276_p0361a22║出水騰龍躍五天，潺潺幽韻別人間。都來玩賞渾如
J32nB276_p0361a23║醉，得意忘歸樂道仙。
J32nB276_p0361a24║自如大德壽
J32nB276_p0361a25║兀坐孤峰忘歲月，下方忽報碧桃開。剔眉試看松筠
J32nB276_p0361a26║皤，引得群仙駕鶴來。
J32nB276_p0361a27║為象埜吾徒建法堂
J32nB276_p0361a28║小院重輝勝五天，龍回時過水雲瞻。黃梅遞代真消
J32nB276_p0361a29║息，堪與吾徒驗正遍。
J32nB276_p0361a30║為圓宗常松脫白
J32nB276_p0361b01║袈裟數載覆魚龍，今化飛騰萬里鵬。清白傳家千古
J32nB276_p0361b02║秀，擔泉帶月續流通。
J32nB276_p0361b03║子依僧像寄空門，撥轉雲關祟不侵。此去文星光映
J32nB276_p0361b04║壁，聯登獨耀勢超群。忠孝全時弘祖道，多生慶幸莫
J32nB276_p0361b05║因循。
J32nB276_p0361b06║為常生寄名
J32nB276_p0361b07║來寄空門越險津，袈裟角裏覆常生。海心無浪三多
J32nB276_p0361b08║秀，拄杖頭邊不老春。
J32nB276_p0361b09║護法殿
J32nB276_p0361b10║護小沙彌如待賓，他年一念護叢林。雲關撥散文星
J32nB276_p0361b11║耀，忠孝傳家世代榮。老大梢公休瞬眼，金鰲殿閣更
J32nB276_p0361b12║重新。
J32nB276_p0361b13║為智波禪人示二偈
J32nB276_p0361b14║上下四維不住蹤，有何南北與西東。猛然踏轉沉潭
J32nB276_p0361b15║月，義斷情忘萬象空。智波波含火，智火火含波，若
J32nB276_p0361b16║識和合體，佛常在此過。
J32nB276_p0361b17║示通鑒沙彌
J32nB276_p0361b18║小小沙彌具大機，侍師切莫厭勞疲。有時堪續傳家
J32nB276_p0361b19║子，緊把靈根善護持。
J32nB276_p0361b20║示如善行者懺罪
J32nB276_p0361b21║如善善如如亦忘，幻漚原是佛家鄉。猛然識得東風
J32nB276_p0361b22║面，罪福消同過電忙。
J32nB276_p0361b23║示圓澄號歸一
J32nB276_p0361b24║圓澄取號名歸一，煩惱場中貴暗識。不記春秋暑與
J32nB276_p0361b25║寒，渾忘一笑知端的。
J32nB276_p0361b26║示常見行者
J32nB276_p0361b27║常見見無見，常知知無知，非見非不見，非住亦非離。
J32nB276_p0361b28║示圓相
J32nB276_p0361b29║圓相無形天地先，古今應化化無邊，時人不解無形
J32nB276_p0361b30║玅，還向無中識本源。
J32nB276_p0361c01║弔湛虛禪人
J32nB276_p0361c02║生亦如兮死亦如，如如之外盡皆虛。明明獨耀陰陽
J32nB276_p0361c03║外，應化隨方不住拘。
J32nB276_p0361c04║為圓海脫白
J32nB276_p0361c05║佛光主照十餘秋，覆育三多任自遊，今日空門留不
J32nB276_p0361c06║住，青雲得路占鰲頭。
J32nB276_p0361c07║毛相公脫白（諱）飛鵬
J32nB276_p0361c08║來寄空門翼養成，去登雲路定超群。好將忠孝傳家
J32nB276_p0361c09║國，祖脈流輝遞代榮。
J32nB276_p0361c10║贊本源法兄和尚
J32nB276_p0361c11║者漢舌頭無骨，先拈黃葉止哭。貧者直示衣珠，富者
J32nB276_p0361c12║不許住足。分毫不肯放過，踏翻凡聖窠窟。活逼拈牛
J32nB276_p0361c13║下兒，人天偏肯推出。住則如蜂護王，行似戰兵擁纛。
J32nB276_p0361c14║生平不梳粧，釵釧鎔一物。西溪一派長，充盈四海毒。
J32nB276_p0361c15║贊大鑑老宿
J32nB276_p0361c16║無功受祿個老叟，踢翻雙桂只一口。閒敲貝葉似風
J32nB276_p0361c17║翻，動靜面南看北斗。世外乾坤渾坐忘，騰騰兀兀破
J32nB276_p0361c18║空有。顛拈倒弄似兒童，不知塵世多花柳。這樣絕學
J32nB276_p0361c19║隱山流，轉身定是揚家醜。
J32nB276_p0361c20║寄住山行者洞徹
J32nB276_p0361c21║踏斷腳根五色線，何妨城市與溪山。不能直下超玄
J32nB276_p0361c22║鎖，處處浮花礙眼關。
J32nB276_p0361c23║和凝法兄韻
J32nB276_p0361c24║浮生雖寄別人間，笑指虛玄有甚拈。一段家常公漏
J32nB276_p0361c25║洩，目前惟對五雲煙。
J32nB276_p0361c26║示圓星小沙彌二偈
J32nB276_p0361c27║者小沙彌世裔來，圓明星耀越塵埃，巾瓶久侍全機
J32nB276_p0361c28║化，格外令人夢眼開。
J32nB276_p0361c29║截斷情關愛鎖來，豈同點額逐空回。陰陽難束忘家
J32nB276_p0361c30║客，普報雙親入聖才。
J32nB276_p0362a01║病中有感
J32nB276_p0362a02║一輪花甲患咽喉，把住關頭氣不周。惟有太虛難掩
J32nB276_p0362a03║塞，風雲忽散月當秋。
J32nB276_p0362a04║避兵感懷
J32nB276_p0362a05║空寄山河剛六十，法門無補狼煙逼。悶來也憶舊陀
J32nB276_p0362a06║天，又覺娑婆願未息。
J32nB276_p0362a07║瘦骨如鋼鑄鶴翁，懶登曲彔效頑童。眼前多少閒題
J32nB276_p0362a08║目，對境猶如過樹風。
J32nB276_p0362a09║七九作
J32nB276_p0362a10║假借形囊試幾番，皺痕凸凹覺㲯毿，火風聚散無增
J32nB276_p0362a11║減，還借了明正眼看。
J32nB276_p0362a12║因事有感
J32nB276_p0362a13║臭屍何必衣衾棺，拋散山河將各還。舍利縱明猶屬
J32nB276_p0362a14║幻，不煩窣堵在人間。
J32nB276_p0362a15║寄大鑑老宿
J32nB276_p0362a16║飽餐雙桂老鄉尊，久處林泉毒更深。遠地歸來如埜
J32nB276_p0362a17║客，旁敲正打念伶俜。
J32nB276_p0362a18║師六十四偈
J32nB276_p0362a19║年來八八通身懶，過目如風念念灰。試看有為無盡
J32nB276_p0362a20║日，玄機豈用巧安排。
J32nB276_p0362a21║佛成道日
J32nB276_p0362a22║雪山子夜見明星，一段風流畫不成。世出世間俱照
J32nB276_p0362a23║破，是誰眼裏少瞳仁。
J32nB276_p0362a24║為幼姪重陽
J32nB276_p0362a25║重陽來到碧山頭，一片婆心為子留。詩對叮嚀千萬
J32nB276_p0362a26║遍，十年之後向誰儔。
J32nB276_p0362a27║生員任璽送子寄名圓胤
J32nB276_p0362a28║子寄空門仗碧山，風塵削淨躍雲關。他年忠孝傳家
J32nB276_p0362a29║後，盡性明心一樣擔。
J32nB276_p0362a30║為三書陳文學分燈
J32nB276_p0362b01║就中消息念三書，晉接機投志不孤。釋氏孔門今兩
J32nB276_p0362b02║得，芳名萬古作規模。
J32nB276_p0362b03║為波轉法姪
J32nB276_p0362b04║終年學道志超群，貴在時時近至人，蹋轉波中星月
J32nB276_p0362b05║迥，大千沙界一閒身。
J32nB276_p0362b06║為端倪法姪
J32nB276_p0362b07║龍印山頭養翼全，魔宮虎穴任流傳。無邊剎海張猊
J32nB276_p0362b08║座，倒弄顛拈越正遍。
J32nB276_p0362b09║為可憨法侄
J32nB276_p0362b10║龍印山池一脈揚，憨公吸去換人腸。巾瓶久待全機
J32nB276_p0362b11║喪，罵盡諸方孰可量。
J32nB276_p0362b12║弔象埜門人
J32nB276_p0362b13║六九年來萬象中，龍迴野鶴五雲封。忽聞轉釣爐煙
J32nB276_p0362b14║泠，苦我勞勞白髮空。
J32nB276_p0362b15║為天猊法姪
J32nB276_p0362b16║龍印山頭無別路，教人絕學越迷悟。大千世界一微
J32nB276_p0362b17║塵，只責兒孫赤腳步。
J32nB276_p0362b18║為三鳳送子，寄名圓星、圓常、圓明
J32nB276_p0362b19║儒童投寄碧山高，次第翔來寄祖祧。盡性修真無二
J32nB276_p0362b20║道，蓮生鳳子滿於巢。
J32nB276_p0362b21║
J32nB276_p0362b22║
J32nB276_p0362b23║（施資眾善：楊春溥楊氏男圓祖
J32nB276_p0362b24║　僧無礙本
J32nB276_p0362b25║　雲南武定府信士姚加爵
J32nB276_p0362b26║　三木橋信女蘇門王氏男珩珍、珂琬
J32nB276_p0362b27║楊國隆楊氏　至嘉禾造錄入藏。
J32nB276_p0362b28║　參學禪人慶登、慶永、仝理。
J32nB276_p0362b29║　嗣法門人法衍、法玉、對清。
J32nB276_p0362b30║　嘉禾信善倪爾繩等刊。
J32nB276_p0362b31║康熙三十年八月中秋日，嗣法門人慶
J32nB276_p0362b32║雲識。　板存楞嚴藏經坊流通。）
J32nB276_p0362b33║
J32nB276_p0362b34║
J32nB276_p0362b35║不會禪師語錄卷第八（終）