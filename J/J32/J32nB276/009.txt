J32nB276_p0362c01║不會禪師語錄卷第九
J32nB276_p0362c02║
J32nB276_p0362c03║法孫海澄、海映、海定仝編
J32nB276_p0362c04║雜偈
J32nB276_p0362c05║坐禪偈
J32nB276_p0362c06║坐禪越世最希奇，誰放身心閒片時。萬象居然因念
J32nB276_p0362c07║有，尋常莫教閻羅知。
J32nB276_p0362c08║坐禪切勿厭皮囊，滿耳如來滿眼光，曠大劫來為外
J32nB276_p0362c09║護，家無小使不成行。
J32nB276_p0362c10║坐禪豈是死枯樁，大韛紅爐煆幾場，佛祖位中收不
J32nB276_p0362c11║住，魔宮虎穴任鋒鋩。
J32nB276_p0362c12║坐禪惟忌論有無，令色巧言何自辜。問著扶桑多少
J32nB276_p0362c13║路，口銜匾檐眼生膜。
J32nB276_p0362c14║坐禪切忌習詩文，雜毒難除轉不親。生死若將學問
J32nB276_p0362c15║了，達磨一派是狐精。
J32nB276_p0362c16║坐禪切莫取心空，若取心空更不空。除色取空亦是
J32nB276_p0362c17║病，色空俱泯古家風。
J32nB276_p0362c18║坐禪守一絕多方，萬行無非小歇場，滾浪波中劈不
J32nB276_p0362c19║散，鬼神難覷佛難量。
J32nB276_p0362c20║坐禪只貴起疑情，獨戰能衝百萬營。定國空王莫妄
J32nB276_p0362c21║動，僧祗不歷自清平。
J32nB276_p0362c22║坐禪毫不隔途程，求佛求仙喪本真。擬議思量魔黨
J32nB276_p0362c23║縛，無心又恐黑雲侵。
J32nB276_p0362c24║坐禪求靜厭塵喧，恰似狂獼入果園。若識本然無取
J32nB276_p0362c25║捨，乾坤盡在一毛尖。
J32nB276_p0362c26║坐禪不立坐禪工，那管情忘心境空。凡聖兩途俱蕩
J32nB276_p0362c27║盡，千江萬派自朝東。
J32nB276_p0362c28║坐禪直坐盡窮底，設若依稀隔萬里。拿住驪龍照海
J32nB276_p0362c29║珠，丈夫豈被識神使。
J32nB276_p0362c30║坐禪本為了生死，故紙莫尋還扣己，萬仞峰頭獨步
J32nB276_p0363a01║行，現前佛法腳跟底。
J32nB276_p0363a02║坐禪何定四威儀，倒海翻天莫放逸，動靜了然中不
J32nB276_p0363a03║立，鑊湯爐炭任施為。
J32nB276_p0363a04║坐禪莫染五味禪，小果人天福報緣。瞠起一雙清白
J32nB276_p0363a05║眼，可憐不薦待驢年。
J32nB276_p0363a06║贈湛虛老宿
J32nB276_p0363a07║楞伽讀罷喜高眠，不效古人撐破船。忽遇知音來接
J32nB276_p0363a08║拍，齊吹玉管樂餘閒。
J32nB276_p0363a09║贈越中剞劂居士
J32nB276_p0363a10║一片模糊仗汝莊，毒流中夏換人腸，從今笑破諸方
J32nB276_p0363a11║口，漏洩春光也著忙。
J32nB276_p0363a12║瞰海示漢章禪者
J32nB276_p0363a13║萬派歸源升上方，幾回聚散透陰陽。百千香海無邊
J32nB276_p0363a14║闊，盡在當人一竅藏。
J32nB276_p0363a15║聖節拈香
J32nB276_p0363a16║常應皇宮現帝身，虛空為體物為鄰。人人共祝堯天
J32nB276_p0363a17║壽，萬國來朝萬歲君。
J32nB276_p0363a18║臘八拈香
J32nB276_p0363a19║無端狼藉雪山頭，驚起梅開笑不休。若識明星射眼
J32nB276_p0363a20║處，家園破散步騎牛。
J32nB276_p0363a21║為不二禪契
J32nB276_p0363a22║古路迢迢自坦夷，耕雲種玉好提撕，猛然蹋著無生
J32nB276_p0363a23║路，不二門中看是誰。
J32nB276_p0363a24║為淨念禪人行腳
J32nB276_p0363a25║行腳虛▆草鞋錢，不如隨處隱山巔，想是個中無消
J32nB276_p0363a26║息，白雲窩裡對蒼天。
J32nB276_p0363a27║辭本師
J32nB276_p0363a28║多年養翼仗叢林，自愧何堪直指心。折桂去挑潭底
J32nB276_p0363a29║月，時燒柏子意深深。
J32nB276_p0363a30║登赤城飛雲樓示葦航禪者
J32nB276_p0363b01║巍峨飛閣碧雲擎，獨壯人文在赤城。寄語四來高上
J32nB276_p0363b02║士，上頭一步好行行。
J32nB276_p0363b03║登飛雲樓示常松行者
J32nB276_p0363b04║挂月凌空紫氣分，巽峰垂秀襯青雲。閣中書劍增光
J32nB276_p0363b05║彩，定見龍飛勢不群。
J32nB276_p0363b06║為湛白監司
J32nB276_p0363b07║白頭老衲貌熙然，歷閱滄桑幾歲年。不問春風明出
J32nB276_p0363b08║入，冰霜烈志得心堅。
J32nB276_p0363b09║為見空監院
J32nB276_p0363b10║自憾疏慵越世情，大都投老欲身輕。孩心古貌如公
J32nB276_p0363b11║少，擔荷叢林五百僧。
J32nB276_p0363b12║贈君貺羅春元
J32nB276_p0363b13║名士分燈格外才，能含萬有在公培。丹丘鳳翥文明
J32nB276_p0363b14║日，蘭桂芬芳自降來。
J32nB276_p0363b15║圓宗寄名
J32nB276_p0363b16║既作沙彌半是賓，關頭已過便抽身，巾缾更有人來
J32nB276_p0363b17║侍，後作孔門柱一根。
J32nB276_p0363b18║乘六何文學送子寄名
J32nB276_p0363b19║關煞全消祟不侵，杖頭撥散幾愁雲。只將忠孝傳家
J32nB276_p0363b20║業，常憶叢林如憶親。
J32nB276_p0363b21║送含章弟秋闈
J32nB276_p0363b22║滿懷珠玉映星光，此步青雲特異常。筆走龍蛇驚海
J32nB276_p0363b23║嶽，高攀丹桂報秋香。
J32nB276_p0363b24║壽澤寰劉文學
J32nB276_p0363b25║樓臺風引碧桃香，萬物獻來自有長。價重乾坤那一
J32nB276_p0363b26║粒，請公細嚼始承當。
J32nB276_p0363b27║秋日懷風竇兄
J32nB276_p0363b28║昔時同作飄蓬客，因接水雲各一方。想是婆心都未
J32nB276_p0363b29║歇，羞慚已帶鬢頭霜。
J32nB276_p0363b30║秋日懷（智白、無盡）二禪兄
J32nB276_p0363c01║秋深無處不蕭條，每恨雲關客路遙。黃葉盡隨流水
J32nB276_p0363c02║去，朝朝幾望四來橋。
J32nB276_p0363c03║初度示清湛侍者
J32nB276_p0363c04║天命之年似木兒，形藏破碎已多時。龜毛豈屬人增
J32nB276_p0363c05║減，今古何嘗有合離。
J32nB276_p0363c06║挂板
J32nB276_p0363c07║「人天耳目，叢林號令。」震威一喝，云：「萬別千差，一搥打
J32nB276_p0363c08║正。」
J32nB276_p0363c09║示眾新戒
J32nB276_p0363c10║戒行精勤助道基，絲毫傾動墮污池。情忘物化何持
J32nB276_p0363c11║犯，做個敲枷打鎖兒。
J32nB276_p0363c12║為普庵燦微大師
J32nB276_p0363c13║林疏葉脫滿山窗，適餽兼金益我囊。無數秋光誰撿
J32nB276_p0363c14║點，孤清月下始難忘。
J32nB276_p0363c15║為文孩何居士
J32nB276_p0363c16║悠然不昧根基久，德備溫恭全體彰。數載優培多夙
J32nB276_p0363c17║願，靈山想是亦同光。
J32nB276_p0363c18║為堂兄楊茂高持經
J32nB276_p0363c19║手敲魚磬口呻吟，動靜閒忙本現成，若識滿腔流不
J32nB276_p0363c20║盡，生天生地一函經。
J32nB276_p0363c21║為維純楊居士
J32nB276_p0363c22║旅泊寰中悟此身，重光世裔纍於塵，不因時共山僧
J32nB276_p0363c23║話，誰見三生是一人？
J32nB276_p0363c24║示歸一禪人
J32nB276_p0363c25║佛祖門庭無別奇，清虛恬淡養獅兒。爪牙自有騰霄
J32nB276_p0363c26║日，兩兩三三罵我時。
J32nB276_p0363c27║為憨石禪人
J32nB276_p0363c28║三臺有石五雲封，納盡山河勢不同。何似共吹無孔
J32nB276_p0363c29║笛，顛拈兔角笑長空。
J32nB276_p0363c30║因事偶占
J32nB276_p0364a01║見頂見眉能幾知，律陀不是瞎波斯。誠然辯得煤中
J32nB276_p0364a02║墨，堪與人天作導師。
J32nB276_p0364a03║若將紙墨當宗風，違背拈花一笑中。凡所作為俱是
J32nB276_p0364a04║病，似磨五彩畫虛空。
J32nB276_p0364a05║示莊嚴僧
J32nB276_p0364a06║有成有壞假因緣，難畫難描實本錢，法法無中生巧
J32nB276_p0364a07║玅，有無頓盡是先天。
J32nB276_p0364a08║斫神樹示瑞還王居士
J32nB276_p0364a09║若神若鬼，埜怪山精。三寶叢林，借你扶撐。般若靈苗
J32nB276_p0364a10║從此發，大千何處不揮騰。
J32nB276_p0364a11║為退齋楊文學
J32nB276_p0364a12║讀書何用集秋螢，孔孟心傳格外明。筆底文章光射
J32nB276_p0364a13║斗，幽蘭香噴溢家庭。
J32nB276_p0364a14║除夕挂真示光祐行者
J32nB276_p0364a15║去年除夕對機緣，今歲師歸別一天。炮竹聲聲猶在
J32nB276_p0364a16║耳，空留雨露落人間。
J32nB276_p0364a17║示雪曉禪人
J32nB276_p0364a18║學道雖多性燥少，多貪玄玅生憂惱，前期昨日與今
J32nB276_p0364a19║朝，是誰起滅誰昏曉？
J32nB276_p0364a20║示雪朗禪人
J32nB276_p0364a21║中年學道盡力提，事事相忘與佛齊。勿謂故鄉空寂
J32nB276_p0364a22║寞，纖毫喪失鬼神知。
J32nB276_p0364a23║示王居士
J32nB276_p0364a24║幾經霜鬢為誰忙，甘把家珍拋異鄉。盡力掀翻陳夢
J32nB276_p0364a25║影，須臾莫負古今王。
J32nB276_p0364a26║示射邑眾居士
J32nB276_p0364a27║取個法名種個因，若知祖意甚為僧。黃金自有黃金
J32nB276_p0364a28║價，不厭時來打葛藤。
J32nB276_p0364a29║示涅槃堂僧
J32nB276_p0364a30║林枯鳥散別家風，玅體全彰有甚蹤？一切有為無著
J32nB276_p0364b01║處，還鄉直路任流通。擺壞猶如離桎梏，癡人愛惜反
J32nB276_p0364b02║為凶。
J32nB276_p0364b03║居山有感
J32nB276_p0364b04║深山處處有蹄輪，不信桃源可避秦。只為住山鹽米
J32nB276_p0364b05║少，思量掉背入風塵。
J32nB276_p0364b06║登招寶山示隱岫禪者
J32nB276_p0364b07║半蹋海門半透霄，潮音日夜吼山腰，秪教個個耳根
J32nB276_p0364b08║露，大士從來玅用高。
J32nB276_p0364b09║（參學禪人慶登、慶永、仝理。
J32nB276_p0364b10║　嗣法門人法衍、法玉對。
J32nB276_p0364b11║　嗣法門人慶雲識。
J32nB276_p0364b12║　倪爾繩等刊。
J32nB276_p0364b13║　嘉禾楞嚴寺經坊藏坊。）
J32nB276_p0364b14║不會禪師語錄卷第九（終）