J32nB276_p0364c01║不會禪師語錄卷第十
J32nB276_p0364c02║門人圓勳、圓慧、圓齡、圓福編
J32nB276_p0364c03║雜偈
J32nB276_p0364c04║頌臨濟四喝示月春禪人
J32nB276_p0364c05║一喝金剛王寶劍，空華陽燄一齊斷，山河世界碎微
J32nB276_p0364c06║塵，明眼衲僧見不見？
J32nB276_p0364c07║一喝金毛獅子威，藏形無路喪魂飛，通身白汗難迴
J32nB276_p0364c08║避，鐵樹花開第一枝。
J32nB276_p0364c09║一喝探竿是影艸，方圓尺寸自分曉，是金是玉須經
J32nB276_p0364c10║火，賓主相逢價不饒。
J32nB276_p0364c11║一喝不作一喝用，一喝古今誰不共？一喝秋風遍界
J32nB276_p0364c12║涼，一喝主賓全體用。
J32nB276_p0364c13║過潼關示眾居士
J32nB276_p0364c14║腳跟點破關頭西，迥脫靈華杲日機，展翅金鵬千萬
J32nB276_p0364c15║里，癡人猶聽籠中雞。
J32nB276_p0364c16║和羅春元韻
J32nB276_p0364c17║竹簾高捲共雲眠，葉落花開孰記年。獨看晴嵐經不
J32nB276_p0364c18║變，休將言說當三玄。
J32nB276_p0364c19║登棲樂山示通圓禪者
J32nB276_p0364c20║龍踞頂池仙硐峰，群星高拱照文宗。處身不落迷途
J32nB276_p0364c21║裏，留與山家日面東。
J32nB276_p0364c22║登黃鶴樓示道法禪者
J32nB276_p0364c23║鶴樓嶄立大江頭，萬傾狂瀾送客舟。幾變滄桑名不
J32nB276_p0364c24║異，氣吞霄漢孰同儔。
J32nB276_p0364c25║過西橋示天輪禪者
J32nB276_p0364c26║誰將石接上雲臺，越過龍門去復來。潑浪煙霞能把
J32nB276_p0364c27║定，令人長不染泥灰。
J32nB276_p0364c28║下棋羅漢示隱修禪者
J32nB276_p0364c29║棋逢敵手興難收，格外玄機笑不休，動則滿盤俱是
J32nB276_p0364c30║錯，世人看破也同流。
J32nB276_p0365a01║寄友
J32nB276_p0365a02║竇兄中毒已多時，長困茅蘆何自施？若展錦江翻大
J32nB276_p0365a03║浪，鳳凰原接鳳凰兒。
J32nB276_p0365a04║入院
J32nB276_p0365a05║河山蹋遍幾經秋，清果幽玄一笑收。吞吐渾忘輝宇
J32nB276_p0365a06║宙，拈來隨處任風流。
J32nB276_p0365a07║放下蒲團即便休，且將竿線挂雲樓。爪牙俱伏難藏
J32nB276_p0365a08║志，豈負金鱗逐浪游。
J32nB276_p0365a09║登天童太白峰示自聞禪者
J32nB276_p0365a10║海南岸湧古靈峰，頂有池龍月在中。收盡水雲仍放
J32nB276_p0365a11║去，流通八面若雷轟。
J32nB276_p0365a12║示李門信女
J32nB276_p0365a13║香飛兩度到囊中，山舍疏慵不記功。施受渾忘真供
J32nB276_p0365a14║養，長空無口笑春風。
J32nB276_p0365a15║示得成沙彌
J32nB276_p0365a16║氣骨可堪漸用功，巾缾勤侍自兒童。他時偷得金鼇
J32nB276_p0365a17║去，到處逢人罵祖翁。
J32nB276_p0365a18║示通友行者
J32nB276_p0365a19║看者兒童氣骨清，境緣順逆要虛心。黃梅一段真消
J32nB276_p0365a20║息，行者親提耀古今。
J32nB276_p0365a21║登南京舍利寶塔示道性禪者
J32nB276_p0365a22║日月旋腰傍碧虛，煥然閃爍五雲依。層層蕩漾開人
J32nB276_p0365a23║眼，舍利遙光壯福基。
J32nB276_p0365a24║為靈耀首座
J32nB276_p0365a25║既擔重任在林泉，釣盡江波始放閒。贓物驗來酬祖
J32nB276_p0365a26║意，開言動靜合先天。
J32nB276_p0365a27║登金山第一泉示一幻侍者
J32nB276_p0365a28║孤峰卓立大江心，石湧香泉暢入神，十八高賢曾徹
J32nB276_p0365a29║此，等閒酌滴也身輕。
J32nB276_p0365a30║為象埜禪人
J32nB276_p0365b01║鼻祖單拈向上機，人天小果弄華枝，一刀殺盡十方
J32nB276_p0365b02║佛，纔是闍黎歇手時。
J32nB276_p0365b03║遊西湖示一默禪者
J32nB276_p0365b04║名湖一望勢溶溶，翠柳橫橋鎖梵宮，艷曲歌謳爭喚
J32nB276_p0365b05║賞，幾人失卻眼中瞳。
J32nB276_p0365b06║為徹參維那
J32nB276_p0365b07║金剛寶劍從君弄，殺活分明覿面提，若不吹開遮眼
J32nB276_p0365b08║翳，臨機猶恐隔雲泥。
J32nB276_p0365b09║為鼎足知客
J32nB276_p0365b10║幾年個事挂心懷，一遇知音眼放開，贈汝竹冠遮宇
J32nB276_p0365b11║宙，逢場作戲報吾儕。
J32nB276_p0365b12║為若石書記
J32nB276_p0365b13║龜毛任與千觔擔，從上親拈換骨方。盡力掀翻西水
J32nB276_p0365b14║浪，放盈四海五湖忙。
J32nB276_p0365b15║為自惺禪人
J32nB276_p0365b16║春時寄與那枝果，刻刻提撕緊護鎖。不屬陰陽劫外
J32nB276_p0365b17║香，三災大壞要他躲。
J32nB276_p0365b18║為映梅禪人
J32nB276_p0365b19║法門糟粕莫偷閒，嘗憶古人撐破船。養得通身俱是
J32nB276_p0365b20║力，佛魔齊驗透三玄。
J32nB276_p0365b21║為我心禪人
J32nB276_p0365b22║參禪秖貴喪家貧，又要時時見好人，拚命直衝情境
J32nB276_p0365b23║斷，嶺南衣缽許誰爭？
J32nB276_p0365b24║為月春侍者
J32nB276_p0365b25║獅子窟中獅子兒，莫隨異學外支離。法門望爾如星
J32nB276_p0365b26║月，因甚莊憨閒過時。
J32nB276_p0365b27║示果定禪者
J32nB276_p0365b28║頭角玲瓏休外流，世緣截斷且尋牛。雖然只在根塵
J32nB276_p0365b29║裏，十二時中好放收。
J32nB276_p0365b30║為雪嶺監院
J32nB276_p0365c01║老來世事念都灰，一任闍黎去剪裁。不是偷安閒過
J32nB276_p0365c02║日，光陰有限放誰來。
J32nB276_p0365c03║為雪映侍者
J32nB276_p0365c04║入水入泥弄眼睛，手提肝膽向人傾，話頭活潑如絃
J32nB276_p0365c05║直，貴要時時達本真。
J32nB276_p0365c06║示發登袁居士
J32nB276_p0365c07║法幢久豎射江邊，艸料頻添已數年，舉動令人開夢
J32nB276_p0365c08║眼，火中鼻孔自撩天。
J32nB276_p0365c09║示發輪袁居士
J32nB276_p0365c10║獨有吾宗最上乘，靈苗不昧始超群。千般巧設人天
J32nB276_p0365c11║果，入火方知是假銀。
J32nB276_p0365c12║示孔昭陳居士
J32nB276_p0365c13║瞎驢蹋破水中天，翻轉面皮惺舊顏，瞠起一雙青白
J32nB276_p0365c14║眼，張公喫酒李公顛。
J32nB276_p0365c15║示發洪張善信
J32nB276_p0365c16║在家學道莫遲疑，念念如同救火時，木盡煙消猶不
J32nB276_p0365c17║放，方纔是個克家兒。
J32nB276_p0365c18║為法門老宿
J32nB276_p0365c19║久住山窩未種緣，今朝來掃葛藤篇，棒風喝月家常
J32nB276_p0365c20║事，看破家常不值錢。
J32nB276_p0365c21║值大劫有感
J32nB276_p0365c22║飛馬槍旗不忍看，同根半落鬼門關。愁魂秖解懷家
J32nB276_p0365c23║土，獨有烏藤邁遠山。
J32nB276_p0365c24║亂鋒刃上翻筋斗，烈火光中跳幾回。不是山僧身眼
J32nB276_p0365c25║疾，寇王亦效罽賓才。
J32nB276_p0365c26║山河大壞幾能存，默識空門別有尊。曠劫恩波何以
J32nB276_p0365c27║報，單單扶起破沙盆。
J32nB276_p0365c28║大劫臨頭各有因，同群喫肉殺同親。乾坤合目君臣
J32nB276_p0365c29║隱，鐵石人聞也斷魂。
J32nB276_p0365c30║戎裝個個似天神，我亦㲯毿不認真，可惜千期猶未
J32nB276_p0366a01║滿，沙場添得一堆塵。
J32nB276_p0366a02║為明我禪人
J32nB276_p0366a03║天姿挺秀快超群，自古燈傳絕世情。不做一回腦後
J32nB276_p0366a04║看，難將祖脈繼兒孫。
J32nB276_p0366a05║為問我禪人
J32nB276_p0366a06║每把肝腸倒腹傾，闍黎何故自沉吟？龜毛截斷人天
J32nB276_p0366a07║路，直蹋毗盧頂上行。
J32nB276_p0366a08║法派
J32nB276_p0366a09║通圓行果，覺海弘昌。悟宗真了，祖印聯芳。智慧普照，
J32nB276_p0366a10║正脈常光。
J32nB276_p0366a11║山居
J32nB276_p0366a12║移松幾樹就春栽，瀑布慇勤日夜回；埜鶴高吟群鳥
J32nB276_p0366a13║靜，山童微笑百花開。頻推竹戶隨雲去，深築瑤池待
J32nB276_p0366a14║月來；秖恐時人作境會，許多幽韻若安排。
J32nB276_p0366a15║白髮鬖鬖兩鬢生，年來懶向別峰行。倦眠竹榻忘賓
J32nB276_p0366a16║主，兀坐茅齋少送迎。鶴唳長空驚幻夢，心灰世外識
J32nB276_p0366a17║虛名。葛藤一任兒孫事，不向街頭弄俗情。
J32nB276_p0366a18║茅舍無門竹數竿，兩輪來往作燈看。青山疊疊青山
J32nB276_p0366a19║鎖，綠水滔滔綠水關。啼鳥日從花樹繞，狂猿時向果
J32nB276_p0366a20║藤攀。眼前儘有通玄要，愛網籠中幾復還。
J32nB276_p0366a21║參遍天涯樂隱山，回頭覷破是非關，任他滄海飛雲
J32nB276_p0366a22║變，無事於心月映潭。
J32nB276_p0366a23║麒麟高拱漢時龍，普澤人間盡孝忠。此處煙塵飛不
J32nB276_p0366a24║到，腰旋日月過西東。
J32nB276_p0366a25║自覺疏虞遠市廛，行藏粗笨絕言詮。無聲無臭超群
J32nB276_p0366a26║象，動靜何常不現前。
J32nB276_p0366a27║山居何幸兩相忘，不住虛玄古道場。取舍纔興魔黨
J32nB276_p0366a28║縛，長年混入五行忙。
J32nB276_p0366a29║大千沙界個茅廬，極目寥寥四壁虛。萬別千差元一
J32nB276_p0366a30║氣，只因情妄有多途。
J32nB276_p0366b01║清淨本然無點滴，忽生一念有山河。山河即是當人
J32nB276_p0366b02║眼，運化猶如月映波。
J32nB276_p0366b03║為愛青山執個我，偏逢狹路來同夥。歌亭舞罷各還
J32nB276_p0366b04║源，無住無還是甚麼。
J32nB276_p0366b05║誰識無形著幻衫，陰陽難定那三三。坐忘歲月知多
J32nB276_p0366b06║少，始信須彌一芥含。
J32nB276_p0366b07║參遍天涯三十春，歸來中毒向誰傾？葛藤幸有諸方
J32nB276_p0366b08║打，獨坐高峰對月明。
J32nB276_p0366b09║天堂地獄忘欣厭，虎穴魔宮似住山。淨穢不分塵自
J32nB276_p0366b10║遠，龜毛拂挂火風庵。
J32nB276_p0366b11║群機驗罷隱溪山，蹤跡那容凡聖參？可憾彩雲垂不
J32nB276_p0366b12║散，尋香逐臭問三三。
J32nB276_p0366b13║巫山十二峰，名曰望霞、翠屏、朝霞、松巒、集仙、聚
J32nB276_p0366b14║鶴、淨壇、起雲、上昇、飛鳳、登龍、聖泉。總聯二偈。
J32nB276_p0366b15║屹立望霞壯蜀川，翠屏杳杳勢虛玄。朝霞光耀松巒
J32nB276_p0366b16║頂，暮集仙乘聚鶴天。日照淨壇狐跡隱，風吹巫峽起
J32nB276_p0366b17║雲巔。上昇飛鳳人難見，亙古登龍對聖泉。
J32nB276_p0366b18║絕句題十二峰
J32nB276_p0366b19║各踞吞霄意氣雄，分明不放水流東。煙霞歷盡磨今
J32nB276_p0366b20║古，喚作人間十二峰。
J32nB276_p0366b21║秋夜鴈度
J32nB276_p0366b22║孤燈黯黯鴈聲過，合眼難眠盡夜歌。動怯金風催白
J32nB276_p0366b23║髮，閒同秋月映青波。啟簾滴露談心少，聽樹鳴蟬愁
J32nB276_p0366b24║思多。暮景桑榆堪自羨，誰憐四序易蹉跎。
J32nB276_p0366b25║返照
J32nB276_p0366b26║年來八八忘功用，虎穴魔宮隨類安。淨穢兩途俱蕩
J32nB276_p0366b27║盡，天池一滴不同潺。
J32nB276_p0366b28║四季
J32nB276_p0366b29║春風吹醒樹棲鴉，舉目山河盡放花。莫道野人無好
J32nB276_p0366b30║供，誰能先我喫新茶。
J32nB276_p0366c01║火雲影裏自清涼，利鎖情關在下方。山果每同猿鳥
J32nB276_p0366c02║摘，誰分物類有餘糧。
J32nB276_p0366c03║秋飄葉落雁飛忙，漸漸寒風撲面涼。遠望亂峰筋骨
J32nB276_p0366c04║露，石人於此也郎當。
J32nB276_p0366c05║層層飛玉鎖山房，一個乾坤幾樣莊。此際常年無熱
J32nB276_p0366c06║惱，地爐松火夜生光。
J32nB276_p0366c07║船居
J32nB276_p0366c08║一葉輕輕綠水飄，煙霞影裏伴君搖。幾經大浪挨身
J32nB276_p0366c09║入，獨釣金鱗信手招。鴻雁徹驚飛夾岸，青山疾過截
J32nB276_p0366c10║江橈。舟人好看前灘石，且把牢繩繫柳橋。
J32nB276_p0366c11║四面推窗看遠山，隨流不動樂餘閒。放行自有風帆
J32nB276_p0366c12║力，把住何須櫓柁板。泊岸幾親沙上雁，落蓬每共柳
J32nB276_p0366c13║堤鷳。水天一色渾無意，廓爾孤明孰用關。
J32nB276_p0366c14║行夜船
J32nB276_p0366c15║昨夜海潮逆送舟，天明依舊向東流。龍王別我三千
J32nB276_p0366c16║里，且繫蘆灣古渡頭。
J32nB276_p0366c17║芸窗獨坐
J32nB276_p0366c18║自覺形枯事幾朝，也曾山水樂漁樵，法堂有艸風雲
J32nB276_p0366c19║聚，拄杖無塵鬼魅遙。百鳥啣花誰不喜？一腔餿飯幾
J32nB276_p0366c20║能消？非關祖道門難入，因守清貧賣死貓。
J32nB276_p0366c21║為伯兄寂和尚方丈落成
J32nB276_p0366c22║方丈初投意氣親，明窗淨几暢余情。千枝青桂垂書
J32nB276_p0366c23║黛，萬葉黃楊鎖殿陰。訪舊盡成鮐背客，迎新都是少
J32nB276_p0366c24║年人。吾兄何幸多矍鑠，快我揚揚遶去旌。
J32nB276_p0366c25║春遊
J32nB276_p0366c26║煦日晴空語燕忙，偕行三五度梅墻，綠妍芳艸含新
J32nB276_p0366c27║吐，紅麗蒼枝已奮揚。有意黃鸝聲碎囀，無心玉筍露
J32nB276_p0366c28║莖槍，古今多少翫華客，獨許靈雲濫醉傷。
J32nB276_p0366c29║自慰
J32nB276_p0366c30║五十春秋彈指過，目前惟見舊山河。今時把杖通津
J32nB276_p0367a01║少，往古葛藤礙路多。滿地黃花隨蝶舞，一天紅日任
J32nB276_p0367a02║雲梭。無生曲子誰堪和，獨放長竿釣盡波。
J32nB276_p0367a03║哭本師
J32nB276_p0367a04║深遭鈍置始難忘，益我勞勞幾度傷，雙桂鑪錘猶未
J32nB276_p0367a05║冷，一竿鉤線又移方。風飄花落驚愁面，淚滴谿流遶
J32nB276_p0367a06║斷腸，霧重埋光魔族喜，抬眸日已上扶桑。
J32nB276_p0367a07║哭壽山法兄
J32nB276_p0367a08║初攀雙桂是難兄，豈料星移法社空？佛祖鉗錘今寂
J32nB276_p0367a09║寞，人天號令幾撐洪。黃華帶雨含新淚，綠艸披霜掩
J32nB276_p0367a10║舊叢；幸有玄公能善繼，流芳千古振家風。
J32nB276_p0367a11║為自如靜主除靈封塔
J32nB276_p0367a12║「來時無背面，去亦無形蹤，者樣古家風，如何下手除？
J32nB276_p0367a13║達磨對不識，迦葉雙拳護。」以杖打○相，云：「清風明月
J32nB276_p0367a14║暫為鄰，鳥語花香全體露。」震威一喝，云：「封。」
J32nB276_p0367a15║為見空監院封塔
J32nB276_p0367a16║「金剛體骨本如如，萬億須彌是舊廬。日月為門開又
J32nB276_p0367a17║閣，定中那管幾榮枯。所以心同虛空界，示等虛空法。
J32nB276_p0367a18║證得虛空時，無是無非法。」
J32nB276_p0367a19║為壽山法兄起龕
J32nB276_p0367a20║喝一喝，云：「卜得一穴吉祥地，新脩窣堵金霞聚，紫微
J32nB276_p0367a21║高照正當時，四面埜狐俱遠避，龍虎相交不算奇，獨
J32nB276_p0367a22║喜彩雲垂空繫，適纔分付主山神，密護法兄安穩侍。」
J32nB276_p0367a23║入塔。「沒蹤蹤處莫藏身，松風為友月為鄰，是聖是凡
J32nB276_p0367a24║覷不見，明明日午打三更，古殿雖殘雲不老，撐天拄
J32nB276_p0367a25║地意含春。」
J32nB276_p0367a26║為玄樞法姪起龕
J32nB276_p0367a27║師云：「一向和泥合水，忽爾收竿罷釣，此方世緣已畢，
J32nB276_p0367a28║正好轉身移步。」以杖擊龕，云：「盡行帶出，各還本處。」
J32nB276_p0367a29║舉火，云：「來時無鼻口，去亦無榮枯，麤中顯細，細中顯
J32nB276_p0367a30║麤，無中現有，有復還無，有無不立，無染無汙。」擲下火
J32nB276_p0367b01║炬云：「火光爍破太虛空，在聖在凡無拘屬。」
J32nB276_p0367b02║轉龕，師一喝，以杖擊龕，云：「當陽請出那伽定，帶露披
J32nB276_p0367b03║風提正印，睹史陀天任自由，隨流把住無星秤，展翼
J32nB276_p0367b04║飛鵬勢力充，是佛是魔俱蕩盡。」
J32nB276_p0367b05║入塔
J32nB276_p0367b06║「金霞垂蓋兮，流泉作琴；古柏參天兮，棲鶴常吟。四山
J32nB276_p0367b07║迥秀兮，各吐風雲；不出不入兮，日月為門。得大自在
J32nB276_p0367b08║兮，處世超群；安然不動兮，拄杖一莖。且道作麼生是
J32nB276_p0367b09║大定家風？」以杖撥靈骨，云：「正體從來覷不見，無縫塔
J32nB276_p0367b10║鎖萬年春。封。」
J32nB276_p0367b11║為雪嶺行者入塔
J32nB276_p0367b12║「忽爾雲埋雪裏月，誰知塵淨體無蹤。不是雲埋不是
J32nB276_p0367b13║月，明明獨耀空還空。」
J32nB276_p0367b14║為亡兄茂高起棺
J32nB276_p0367b15║「溪山何處不容身，偶爾吾兄帶月行，今既特來還共
J32nB276_p0367b16║聚，蓮花先綻一枝春。渡水穿雲腳不染，履險蹈危任
J32nB276_p0367b17║縱橫，此去隨方真快樂，本無出入本無痕。」
J32nB276_p0367b18║為陸夫人起棺
J32nB276_p0367b19║師舉杖一喝云：「來不入門，去不出戶。丹鳳翀霄沒形
J32nB276_p0367b20║蹤，曠大劫來原無住。」以杖畫○相云：「清風明月暫為
J32nB276_p0367b21║鄰，戶戶門通長安路。」復舉棺云：「雨催樵子還家，風送
J32nB276_p0367b22║漁舟到岸。」
J32nB276_p0367b23║為陸夫人舉火
J32nB276_p0367b24║師舉火炬云：「水火焰中浴無垢，雲霞影裏透雲霞。緊
J32nB276_p0367b25║收紅爐一點雪，大千沙界作生涯。分明不是無情物，
J32nB276_p0367b26║春來處處看梅花。且道有何憑據？落霞與孤鶩齊飛，
J32nB276_p0367b27║秋水共長天一色。」
J32nB276_p0367b28║為靜一起龕
J32nB276_p0367b29║「背後空山有吉地，通身泥水盡擔去。火光影裏各還
J32nB276_p0367b30║源，一切凶星急走避。」
J32nB276_p0367c01║為金色侍者舉龕
J32nB276_p0367c02║「來時無鼻口，去時無面目。打個翻筋斗，亦似翀霄鶴。
J32nB276_p0367c03║者回道力全，蹋斷紅線索。」
J32nB276_p0367c04║示涅槃堂病僧二偈
J32nB276_p0367c05║四大將消未到時，許多雲霧待為衣。乾坤難定無家
J32nB276_p0367c06║客，原是虛玄空性兒。
J32nB276_p0367c07║八苦交煎莫放逸，心王出入不停時。吾身暫借為床
J32nB276_p0367c08║坐，一段清涼自護持。
J32nB276_p0367c09║為燦微禪人安慰
J32nB276_p0367c10║南北東西去復還，燦公何似得普安？任他色界競熙
J32nB276_p0367c11║攘，此際難舒掌與拳。
J32nB276_p0367c12║豫留辭偈為
J32nB276_p0367c13║伯兄寂光和尚
J32nB276_p0367c14║天倫一氣將還源，弟應兄呼格外玄。不屬陰陽誰蓋
J32nB276_p0367c15║載，頭陀非默亦非言。
J32nB276_p0367c16║為胞弟完白和尚
J32nB276_p0367c17║不識何緣共二親，同居仍復又同根。盡虛空界當人
J32nB276_p0367c18║體，萬億乾坤一點塵。
J32nB276_p0367c19║為含章堂弟
J32nB276_p0367c20║同緣將別幻形儀，怎奈陰陽有合離。世出世間無住
J32nB276_p0367c21║礙，恒沙國土應群機。
J32nB276_p0367c22║自題豫辭三偈
J32nB276_p0367c23║說甚前三與後三，脫衣誰不骨毛寒？單提拄杖為知
J32nB276_p0367c24║己，萬億須彌一笑翻。
J32nB276_p0367c25║翻身兔角化無蹤，獨耀虛玄空外空。歷劫能為萬象
J32nB276_p0367c26║主，金烏依舊海門東。
J32nB276_p0367c27║東西南北孰為鄰，充滿太虛不見形。這樣家常誰不
J32nB276_p0367c28║具，明明猶示染污人。
J32nB276_p0367c29║（嗣法門人法衍、法玉對。
J32nB276_p0367c30║康熙三十年中秋月，嗣法門人慶雲識。）
J32nB276_p0367c31║不會禪師語錄卷第十（終）（嘉興府楞嚴寺藏經坊存板。）