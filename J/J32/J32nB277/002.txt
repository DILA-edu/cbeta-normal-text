J32nB277_p0574b01║諸經日誦集要卷下
J32nB277_p0574b02║△別集
J32nB277_p0574b03║○經類第一
J32nB277_p0574b04║問：「大藏經中何故止取此之數章？」荅：「以取要故，俾
J32nB277_p0574b05║無力博覽全經者，易受持故。」
J32nB277_p0574b06║○華嚴行願品章
J32nB277_p0574b07║一者、禮敬諸佛；二者、稱讚如來；三者、廣修供養；四者、
J32nB277_p0574b08║懺悔業障；五者、隨喜功德；六者、請轉法輪；七者、請佛
J32nB277_p0574b09║住世；八者、常隨佛學；九者、恒順眾生；十者、普皆迴向。
J32nB277_p0574b10║願我臨欲命終時，盡除一切諸障礙，
J32nB277_p0574b11║面見彼佛阿彌陀，即得往生安樂剎。
J32nB277_p0574b12║我既往生彼國已，現前成就此大願，
J32nB277_p0574b13║一切圓滿盡無餘，利樂一切眾生界。
J32nB277_p0574b14║彼佛眾會咸清淨，我時於勝蓮華生，
J32nB277_p0574b15║親睹如來無量光，現前授我菩提記。
J32nB277_p0574b16║蒙彼如來授記已，化身無數百俱胝，
J32nB277_p0574b17║智力廣大遍十方，普利一切眾生界，
J32nB277_p0574b18║乃至虛空世界盡，眾生及業煩惱盡，
J32nB277_p0574b19║如是一切無盡時，我願究竟恒無盡。
J32nB277_p0574b20║我此普賢殊勝行，無邊勝福皆迴向，
J32nB277_p0574b21║普願沉溺諸眾生，速往無量光佛剎。
J32nB277_p0574b22║此文前後節略，斷章取義為重，十大願王導歸極
J32nB277_p0574b23║樂故。問：「《華嚴經》中何獨取此？」荅：「此有二意：一者、取
J32nB277_p0574b24║要如前說故；二者、正欲發明普賢乃華嚴長子，入
J32nB277_p0574b25║不思議解脫境界，具無盡行門，而亦求生淨土，況
J32nB277_p0574b26║餘人故。又〈行願品〉及〈梵行〉、〈淨行〉，俱有另刻全本流
J32nB277_p0574b27║通世間故。」
J32nB277_p0574b28║○楞嚴勢至菩薩念佛章
J32nB277_p0574b29║大勢至法王子，與其同倫五十二菩薩，即從座起，頂
J32nB277_p0574b30║禮佛足，而白佛言：「我憶往昔恒河沙劫，有佛出世，名
J32nB277_p0574c01║無量光，十二如來相繼一劫，其最後佛，名超日月光，
J32nB277_p0574c02║彼佛教我念佛三昧。『譬如有人，一專為憶，一人專忘，
J32nB277_p0574c03║如是二人，若逢不逢，或見非見，二人相憶，二憶念深，
J32nB277_p0574c04║如是乃至從生至生，同於形影，不相乖異。十方如來，
J32nB277_p0574c05║憐念眾生，如母憶子，若子逃逝，雖憶何為？子若憶母，
J32nB277_p0574c06║如母憶時，母子歷生，不相違遠。若眾生心，憶佛念佛，
J32nB277_p0574c07║現前當來，必定見佛，去佛不遠，不假方便，自得心開。
J32nB277_p0574c08║如染香人，身有香氣，此則名曰香光莊嚴。』我本因地，
J32nB277_p0574c09║以念佛心，入無生忍；今於此界，攝念佛人，歸於淨土。
J32nB277_p0574c10║佛問圓通，我無選擇，都攝六根，淨念相繼，得三摩地，
J32nB277_p0574c11║斯為第一。」
J32nB277_p0574c12║○觀無量壽佛經上品上生章
J32nB277_p0574c13║佛告阿難及韋提希：「上品上生者，若有眾生願生彼
J32nB277_p0574c14║國者，發三種心即便往生。何等為三？一者、至誠心；二
J32nB277_p0574c15║者、深心；三者、迴向發願心。具三心者必生彼國。復有
J32nB277_p0574c16║三種眾生當得往生。何等為三？一者、慈心不殺具諸
J32nB277_p0574c17║戒行；二者、讀誦大乘方等經典；三者、修行六念，迴向
J32nB277_p0574c18║發願願生彼國。具此功德，一日乃至七日即得往生。
J32nB277_p0574c19║生彼國時，此人精進勇猛故，阿彌陀如來與觀世音、
J32nB277_p0574c20║大勢至、無數化佛、百千比丘、聲聞大眾、無量諸天七
J32nB277_p0574c21║寶宮殿，觀世音菩薩執金剛臺，與大勢至菩薩至行
J32nB277_p0574c22║者前，阿彌陀佛放大光明照行者身，與諸菩薩授手
J32nB277_p0574c23║迎接，觀世音、大勢至與無數菩薩讚歎行者勸進其
J32nB277_p0574c24║心。行者見已歡喜踴躍，自見其身乘金剛臺隨從佛
J32nB277_p0574c25║後，如彈指頃往生彼國。生彼國已，見佛色身眾相具
J32nB277_p0574c26║足，見諸菩薩色相具足，光明寶林演說妙法，聞已即
J32nB277_p0574c27║悟無生法忍，經須臾間歷事諸佛遍十方界，於諸佛
J32nB277_p0574c28║前次第受記還至本國，得無量百千陀羅尼門，是名
J32nB277_p0574c29║上品上生者。」
J32nB277_p0574c30║○無量壽經四十八願（即古本大彌陀經）
J32nB277_p0575a01║設我得佛，國有地獄、餓鬼、畜生者，不取正覺。（第一願△國中
J32nB277_p0575a02║無三惡道。）。
J32nB277_p0575a03║設我得佛，國中天人壽終之後，復更三惡道者，不取
J32nB277_p0575a04║正覺。（第二願△不復更生惡道。）
J32nB277_p0575a05║設我得佛，國中天人不悉真金色者，不取正覺。（第三願△
J32nB277_p0575a06║各得真金色身。）
J32nB277_p0575a07║設我得佛，國中天人形色不同，有好醜者，不取正覺。
J32nB277_p0575a08║（第四願△形色無有好醜。）
J32nB277_p0575a09║設我得佛，國中天人不識宿命，下至知百千億那由
J32nB277_p0575a10║他諸劫事者，不取正覺。（第五願△生者皆得宿命。）
J32nB277_p0575a11║設我得佛，國中天人不得天眼，下至見百千億那由
J32nB277_p0575a12║他諸佛國者，不取正覺。（第六願△皆得天眼徹視。）
J32nB277_p0575a13║設我得佛，國中天人不得天耳，下至聞百千億那由
J32nB277_p0575a14║他諸佛所說不得受持者，不取正覺。（第七願△皆得天耳徹聽。）
J32nB277_p0575a15║設我得佛，國中天人不得見他心智，下至知百千億
J32nB277_p0575a16║那由他諸佛國中眾生心念者，不取正覺。（第八願△皆得知他心念。）
J32nB277_p0575a17║設我得佛，國中天人不得神足，於一念頃下至不能
J32nB277_p0575a18║超過百千億那由他諸佛國者，不取正覺。（第九願△皆得神足飛行。）
J32nB277_p0575a19║設我得佛，國中天人若起想念貪計身者，不取正覺。
J32nB277_p0575a20║（第十願△不起貪計身見。）
J32nB277_p0575a21║設我得佛，國中天人不住定聚，必至滅度者，不取正
J32nB277_p0575a22║覺。（第十一願△正定必至涅槃。）
J32nB277_p0575a23║設我得佛光明有限量，下至不照百千億那由他諸
J32nB277_p0575a24║佛國者，不取正覺。（第十二願△光明遍照十方。）
J32nB277_p0575a25║設我得佛，壽命有限量，下至百千億那由他劫者，不
J32nB277_p0575a26║取正覺。（第十三願△壽命同佛永久。）
J32nB277_p0575a27║設我得佛，國中聲聞有能計量，乃至三千大千世界
J32nB277_p0575a28║眾生悉成緣覺，於百千劫悉共計較，知其數者不取
J32nB277_p0575a29║正覺。（第十四願△聲聞廣多無量。）
J32nB277_p0575a30║設我得佛，國中天人壽命無能限量，除其本願，修短
J32nB277_p0575b01║自在。若不爾者，不取正覺。（第十五願△壽命修短隨意。）
J32nB277_p0575b02║設我得佛，國中天人乃至聞有不善名者，不取正覺。
J32nB277_p0575b03║（第十六願△國中無不善名。）
J32nB277_p0575b04║設我得佛，十方世界，無量諸佛，不悉咨嗟，稱我名者，
J32nB277_p0575b05║不取正覺。（第十七願△諸佛稱名讚嘆。）
J32nB277_p0575b06║設我得佛，十方眾生至心信樂欲生我國，乃至十念，
J32nB277_p0575b07║若不生者，不取正覺；唯除五逆、誹謗正法。（第十八願△十念皆
J32nB277_p0575b08║生我國。）
J32nB277_p0575b09║設我得佛，十方眾生發菩提心修諸功德，至心發願
J32nB277_p0575b10║欲生我國，臨壽終時，假令不與大眾圍遶現其人前
J32nB277_p0575b11║者，不取正覺。（第十九願△勤修我皆接引。）
J32nB277_p0575b12║設我得佛，十方眾生聞我名號，繫念我國植種德本，
J32nB277_p0575b13║至心迴向欲生我國，不果遂者不取正覺。（第二十願△繫念必得往生。）
J32nB277_p0575b14║設我得佛，國中天人不悉成滿三十二大人相者，不
J32nB277_p0575b15║取正覺。（第二十一願△各具三十二相。）
J32nB277_p0575b16║設我得佛，他方佛土諸菩薩眾來生我國，究竟必至
J32nB277_p0575b17║一生補處，除其本願自在所化，為眾生故被弘誓鎧，
J32nB277_p0575b18║積累德本度脫一切，遊諸佛國修菩薩行，供養十方
J32nB277_p0575b19║諸佛如來，開化恒沙無量眾生，使立無上正真之道，
J32nB277_p0575b20║超出常倫諸地之行，現前修習普賢之德。若不爾者，
J32nB277_p0575b21║不取正覺。（第二十二願△菩薩一生補處。）
J32nB277_p0575b22║設我得佛，國中菩薩承佛神力供養諸佛，一食之頃
J32nB277_p0575b23║不能遍至無數無量億那由他諸佛國者，不取正覺。
J32nB277_p0575b24║（第二十三願△一時普供諸佛。）
J32nB277_p0575b25║設我得佛，國中菩薩在諸佛前現其德本，諸所求欲
J32nB277_p0575b26║供養之具，若不如意者不取正覺。（第二十四願△供具自皆如意。）
J32nB277_p0575b27║設我得佛，國中菩薩不能演說一切智者，不取正覺。
J32nB277_p0575b28║（第二十五願△菩薩演一切智。）
J32nB277_p0575b29║設我得佛，國中菩薩不得金剛那羅延身者，不取正
J32nB277_p0575b30║覺。（第二十六願△菩薩得金剛身。）
J32nB277_p0575c01║設我得佛，國中天人一切萬物，嚴淨光麗形色殊特，
J32nB277_p0575c02║窮微極妙無能稱量，其諸眾生乃至逮得天眼，有能
J32nB277_p0575c03║明了辨其名數者，不取正覺。（第二十七願△萬物悉皆殊特。）
J32nB277_p0575c04║設我得佛，國中菩薩乃至少功德者，不能知見其道
J32nB277_p0575c05║場樹無量光色高四百萬里者，不取正覺。（第二十八願△菩薩
J32nB277_p0575c06║道樹普見。）
J32nB277_p0575c07║設我得佛，國中菩薩若受讀經法諷誦持說，而不得
J32nB277_p0575c08║辯才智慧者，不取正覺。（第二十九願△受經普得智辯。）
J32nB277_p0575c09║設我得佛，國中菩薩智慧辯才若可限量者，不取正
J32nB277_p0575c10║覺。（第三十願△智辯無有限量。）
J32nB277_p0575c11║設我得佛，國土清淨，皆悉照見十方一切無量無數
J32nB277_p0575c12║不可思議諸佛世界，猶如明鏡睹其面像。若不爾者，
J32nB277_p0575c13║不取正覺。（第三十一願△淨國照見十方。）
J32nB277_p0575c14║設我得佛，自地以上至於虛空，宮殿、樓觀、池流、華樹、
J32nB277_p0575c15║國土所有一切萬物，皆以無量雜寶、百千種香而共
J32nB277_p0575c16║合成，嚴飾奇妙超諸天人，其香普熏十方世界，菩薩
J32nB277_p0575c17║聞者皆修佛行；若不如是，不取正覺。（第三十二願△嚴飾超諸天人。）
J32nB277_p0575c18║設我得佛，十方無量不可思議諸佛世界眾生之類，
J32nB277_p0575c19║蒙我光明觸其身者，身心柔軟超過天人。若不爾者，
J32nB277_p0575c20║不取正覺。（第三十三願△蒙光觸身獲益。）
J32nB277_p0575c21║設我得佛，十方無量不可思議諸佛世界眾生之類，
J32nB277_p0575c22║聞我名字，不得菩薩無生法忍諸深總持者，不取正
J32nB277_p0575c23║覺。（第三十四願△皆得法忍總持。）
J32nB277_p0575c24║設我得佛，十方無量不可思議諸佛世界，其有女人
J32nB277_p0575c25║聞我名字，歡喜信樂，發菩提心，厭惡女身，壽終之後
J32nB277_p0575c26║復為女像者，不取正覺。（第三十五願△信樂永離女身。）
J32nB277_p0575c27║設我得佛，十方無量不可思議諸佛世界諸菩薩眾，
J32nB277_p0575c28║聞我名字，壽終之後常修梵行至成佛道。若不爾者，
J32nB277_p0575c29║不取正覺。（第三十六願△勤修必成佛道。）
J32nB277_p0575c30║設我得佛，十方無量不可思議諸佛世界諸天人民，
J32nB277_p0576a01║聞我名字，五體投地，稽首作禮，歡喜信樂，修菩薩行，
J32nB277_p0576a02║諸天世人莫不致敬。若不爾者，不取正覺。（第三十七願△歸依
J32nB277_p0576a03║感動天人。）
J32nB277_p0576a04║設我得佛，國中天人欲得衣服，隨念即至。如佛所讚，
J32nB277_p0576a05║應法妙服自然在身，有求裁縫、擣染、浣濯者，不取正
J32nB277_p0576a06║覺。（第三十八願△妙服自然在身。）
J32nB277_p0576a07║設我得佛，國中天人所受快樂，不如漏盡比丘者，不
J32nB277_p0576a08║取正覺。（第三十九願△受樂同於漏盡。）
J32nB277_p0576a09║設我得佛，國中菩薩隨意欲見十方無量嚴淨佛土，
J32nB277_p0576a10║應時如願於寶樹中皆悉照見，猶如明鏡睹見其面
J32nB277_p0576a11║像。若不爾者，不取正覺。（第四十願△隨意見諸佛國。）
J32nB277_p0576a12║設我得佛，他方國土諸菩薩眾，聞我名字至于得佛，
J32nB277_p0576a13║諸根缺陋不具足者，不取正覺。（第四十一願△聞名諸根具足。）
J32nB277_p0576a14║設我得佛，他方國土諸菩薩眾聞我名字，皆悉逮得
J32nB277_p0576a15║清淨解脫三昧。住是三昧一發意頃，供養無量不可
J32nB277_p0576a16║思議諸佛世尊而不失定意。若不爾者，不取正覺。（第四
J32nB277_p0576a17║十二願△悉得清淨解脫。）
J32nB277_p0576a18║設我得佛，他方國土諸菩薩眾聞我名字，壽終之後
J32nB277_p0576a19║生尊貴家。若不爾者，不取正覺。（第四十三願△聞名生處尊貴。）
J32nB277_p0576a20║設我得佛，他方國土諸菩薩眾，聞我名字歡喜踊躍，
J32nB277_p0576a21║修菩薩行具足德本。若不爾者，不取正覺。（第四十四願△修行
J32nB277_p0576a22║具足德本。）
J32nB277_p0576a23║設我得佛，他方國土諸菩薩眾聞我名字，皆悉逮得
J32nB277_p0576a24║普等三昧。住是三昧至于成佛，常見無量不可思議
J32nB277_p0576a25║一切諸佛。若不爾者，不取正覺。（第四十五願△皆得三昧見佛。）
J32nB277_p0576a26║設我得佛，國中菩薩隨其志願，所欲聞法自然得聞。
J32nB277_p0576a27║若不爾者，不取正覺。（第四十六願△自然得聞妙法。）
J32nB277_p0576a28║設我得佛，他方國土諸菩薩眾聞我名字，不即得至
J32nB277_p0576a29║不退轉者，不取正覺。（第四十七願△即得不退轉地。）
J32nB277_p0576a30║設我得佛，他方國土諸菩薩眾聞我名字，不即得至
J32nB277_p0576b01║第一忍、第二、第三法忍，于諸佛法不能即得不退轉
J32nB277_p0576b02║者，不取正覺。（第四十八願△即得諸忍究竟。）
J32nB277_p0576b03║世傳《大彌陀經》，龍舒王居士會四譯經文而成之
J32nB277_p0576b04║者也。四譯者，初譯於漢迦婁支讖，曰《無量平等清
J32nB277_p0576b05║淨覺經》；次譯於曹魏康僧愷，曰《無量壽經》；次譯於
J32nB277_p0576b06║吳支謙，曰《阿彌陀經》；次譯於宋法賢，曰《無量壽莊
J32nB277_p0576b07║嚴經》；而菩提流志附譯於《寶積》，曰〈無量壽如來會〉，
J32nB277_p0576b08║則居士所未及者。居士之會四譯也，言簡而義周，
J32nB277_p0576b09║辭順而理顯，誠哉大有功於淨土矣。惜其中頗有
J32nB277_p0576b10║未安，如四十八願，漢譯止開二十有四。四十八者，
J32nB277_p0576b11║肇始於魏譯，而法賢、流志二師因之，吳譯從漢亦
J32nB277_p0576b12║二十四。然四十八願，今古流通，自應宗祖魏譯，奈
J32nB277_p0576b13║何居士敘願，較之魏譯，或前著後、或後著前，次第
J32nB277_p0576b14║紊亂，以參三譯，亦各不協。夫譯經必據梵本，居士
J32nB277_p0576b15║憑何梵本而別為次第乎？於理雖似無妨，於譯法
J32nB277_p0576b16║大為不順。又魏譯三輩往生，皆曰發菩提心，居士
J32nB277_p0576b17║乃惟中輩有之，下曰不發，上竟無文，全缺差殊，未
J32nB277_p0576b18║審何意？用是重錄魏譯，以付剞劂，庶俾後人知有
J32nB277_p0576b19║古文在也。居士神遊淨域，身入聖流，殆必成心已
J32nB277_p0576b20║忘，虛懷不礙，區區效忠之懇，諒其鑒之矣。
J32nB277_p0576b21║○觀普賢菩薩經普賢觀章
J32nB277_p0576b22║有一菩薩，結跏趺坐，名曰普賢，身白玉色。
J32nB277_p0576b23║五十種光，光五十種色，以為項光。身諸毛孔，
J32nB277_p0576b24║流出金光，其金光端，無量化佛。諸化菩薩，
J32nB277_p0576b25║以為眷屬，安庠徐步，雨大寶華，至行者前。
J32nB277_p0576b26║其象開口，於象牙上，諸池玉女，鼓樂絃歌，
J32nB277_p0576b27║其聲微妙，讚歎大乘，一實之道。行者見已，
J32nB277_p0576b28║歡喜敬禮。復更讀誦，甚深經典，遍禮十方，
J32nB277_p0576b29║無量諸佛，禮多寶佛塔，及釋迦牟尼，并禮普賢，
J32nB277_p0576b30║諸大菩薩，發是誓願：若我宿福，應見普賢，
J32nB277_p0576c01║願尊者遍吉，示我色身。
J32nB277_p0576c02║○金光明經空品
J32nB277_p0576c03║無量餘經，已廣說空，是故此中，略而解說。
J32nB277_p0576c04║眾生根鈍，尟於智慧，不能廣知，無量空義。
J32nB277_p0576c05║故此尊經，略而說之，異妙方便，種種因緣。
J32nB277_p0576c06║為鈍根故，起大悲心，我今演說，此妙經典。
J32nB277_p0576c07║如我所解，知眾生意，是身虛偽，猶如空聚。
J32nB277_p0576c08║六入村落，結賊所止，一切自在，各不相知。
J32nB277_p0576c09║眼根受色，耳分別聲，鼻臭諸香，舌嗜於味。
J32nB277_p0576c10║所有身根，貪受諸觸，意根分別，一切諸法。
J32nB277_p0576c11║六情諸根，各各自緣，諸塵境界，不行他緣。
J32nB277_p0576c12║心如幻化，馳騁六情，而常妄想，分別諸法。
J32nB277_p0576c13║猶如世人，馳走空聚，六賊所害，愚不知避。
J32nB277_p0576c14║心常依止，六根境界，各各自知，所伺之處。
J32nB277_p0576c15║隨行色、聲、香、味、觸、法，心處六情，如鳥投網。
J32nB277_p0576c16║其心在在，常處諸根，隨逐諸塵，無有暫捨。
J32nB277_p0576c17║身空虛偽，不可長養，無有諍訟，亦無正主。
J32nB277_p0576c18║從諸因緣，和合而有，無有堅實，妄想故起。
J32nB277_p0576c19║業力機關，假偽空聚，地水火風，合集成立。
J32nB277_p0576c20║隨時增減，共相殘害，猶如四蛇，同處一篋。
J32nB277_p0576c21║四大蚖蛇，其性各異，二上二下，諸方亦二。
J32nB277_p0576c22║如是蛇大，悉滅無餘。地水二蛇，其性沉下，
J32nB277_p0576c23║風火二蛇，性輕上升。心識二性，躁動不停。
J32nB277_p0576c24║隨業受報，人天諸趣，隨所作業，而墮諸有。
J32nB277_p0576c25║水火風種，散滅壞時，大小不淨，盈流於外。
J32nB277_p0576c26║體生諸蟲，無可愛樂，捐棄塚間，如朽敗木。
J32nB277_p0576c27║善女當觀，諸法如是，何處有人，及以眾生？
J32nB277_p0576c28║本性空寂，無明故有，如是諸大，一一不實。
J32nB277_p0576c29║本自不有，性無和合，以是因緣，我說諸大。
J32nB277_p0576c30║從本不實，和合而有，無明體相，本自不有。
J32nB277_p0577a01║妄想因緣，和合而有，無所有故，假名無明。
J32nB277_p0577a02║是故我說，名曰無明、行、識、名色、六入、觸、受、
J32nB277_p0577a03║愛、取、有、生、老死愁惱，眾苦行業，不可思議。
J32nB277_p0577a04║生死無際，輪轉不息，本無有生，亦無和合。
J32nB277_p0577a05║不善思惟，心行所造，我斷一切，諸見纏等。
J32nB277_p0577a06║以智慧刀，裂煩惱網，五陰舍宅，觀悉空寂。
J32nB277_p0577a07║證無上道，微妙功德，開甘露門，示甘露器。
J32nB277_p0577a08║入甘露城，處甘露室，令諸眾生，食甘露味。
J32nB277_p0577a09║吹大法螺，擊大法鼓，然大法炬，雨勝法雨。
J32nB277_p0577a10║我今摧伏，一切怨結，豎立第一，微妙法幢。
J32nB277_p0577a11║度諸眾生，於生死海，永斷三惡，無量苦惱。
J32nB277_p0577a12║煩惱熾然，燒諸眾生，無有救護，無所依止。
J32nB277_p0577a13║我以甘露，清涼美味，充足是輩，令離焦熱。
J32nB277_p0577a14║於無量劫，遵修諸行，供養恭敬，諸佛世尊。
J32nB277_p0577a15║堅固修習，菩提之道，求於如來，真實法身。
J32nB277_p0577a16║捨諸所重，肢節手足，頭目髓腦，所愛妻子，
J32nB277_p0577a17║錢財珍寶，真珠瓔珞，金銀琉璃，種種異物。
J32nB277_p0577a18║○梵網經菩薩戒發誓願章
J32nB277_p0577a19║若佛子！常應發一切願：「孝順父母、師僧，願得好師、同
J32nB277_p0577a20║學、善知識，常教我大乘經律，十發趣、十長養、十金剛、
J32nB277_p0577a21║十地，使我開解，如法修行，堅持佛戒；寧捨身命，念念
J32nB277_p0577a22║不去心。」若一切菩薩不發是願者，犯輕垢罪。若佛子！
J32nB277_p0577a23║發是十大願已，持佛禁戒，作是願言：「寧以此身投熾
J32nB277_p0577a24║然猛火、大坑、刀山，終不毀犯三世諸佛經律，與一切
J32nB277_p0577a25║女人作不淨行。」復作是願：「寧以熱鐵羅網千重周匝
J32nB277_p0577a26║纏身，終不以此破戒之身受於信心檀越一切衣服。」
J32nB277_p0577a27║復作是願：「寧以此口吞熱鐵丸及大流猛火經百千
J32nB277_p0577a28║劫，終不以此破戒之口食於信心檀越百味飲食。」復
J32nB277_p0577a29║作是願：「寧以此身臥大流猛火羅網熱鐵地上，終不
J32nB277_p0577a30║以此破戒之身受於信心檀越百種床座。」復作是願：
J32nB277_p0577b01║「寧以此身受三百矛刺身經一劫、二劫，終不以此破
J32nB277_p0577b02║戒之身受於信心檀越百味醫藥。」復作是願：「寧以此
J32nB277_p0577b03║身投熱鐵鑊，經百千劫，終不以此破戒之身受於信
J32nB277_p0577b04║心檀越千種房舍、屋宅、園林、田地。」復作是願：「寧以鐵
J32nB277_p0577b05║鎚打碎此身，從頭至足令如微塵，終不以此破戒之
J32nB277_p0577b06║身受於信心檀越恭敬禮拜。」復作是願：「寧以百千熱
J32nB277_p0577b07║鐵刀矛挑其兩目，終不以此破戒之心視他好色。」復
J32nB277_p0577b08║作是願：「寧以百千鐵錐劖刺耳根，經一劫、二劫，終不
J32nB277_p0577b09║以此破戒之心聽好音聲。」復作是願：「寧以百千刃刀
J32nB277_p0577b10║割去其鼻，終不以此破戒之心貪嗅諸香。」復作是願：
J32nB277_p0577b11║「寧以百千刃刀割斷其舌，終不以此破戒之心食人
J32nB277_p0577b12║百味淨食。」復作是願：「寧以利斧斬破其身，終不以此
J32nB277_p0577b13║破戒之心貪著好觸。」復作是願：「願一切眾生悉得成
J32nB277_p0577b14║佛。」而菩薩若不發是願者，犯輕垢罪。
J32nB277_p0577b15║問：「《金剛纂》稱功德甚大，何不錄？」荅：「以偽造故，又大
J32nB277_p0577b16║為害故。彼云：『誦此纂一遍，勝誦《金剛經》三十萬遍。』
J32nB277_p0577b17║脫使愚人信此，諾檀那多卷之經置之不誦，而以
J32nB277_p0577b18║一纂塞責，豈不誤陷其人入地獄耶？至於《分珠》、《高
J32nB277_p0577b19║王》、《妙沙》、《血盆》、《受生》，種種杜撰，皆不足信。」問：「高王誦
J32nB277_p0577b20║經免難，記傳有之，何以為偽？」荅：「當是高王誦〈觀音
J32nB277_p0577b21║普門品〉也。後人不達，訛成偽經，別號高王耳。」
J32nB277_p0577b22║○咒類第二
J32nB277_p0577b23║○佛頂尊勝大陀羅尼（《尊勝經》有五譯，咒亦大同小異，此其一也。世名此為尊勝真言，
J32nB277_p0577b24║唱詠之，而咒則專持。下唵𠽾𠾐云云，護真法師嘗舉問　大師，大師云：「當以藏本為正。」今增入）
J32nB277_p0577b25║南謨　薄伽伐帝　咥哩盧枳也　缽剌底　毗失瑟吒（引）也
J32nB277_p0577b26║勃陀（引）也　薄伽伐帝　怛姪他　唵　毗輸馱（唐左反）也　颯麼
J32nB277_p0577b27║三曼多　阿婆婆（引）　娑颯癹囉拏　揭底噱　喝娜瑣婆（引）
J32nB277_p0577b28║婆毗戍（商聿反，下同）睇　阿毗詵者睹漫（引）　蘇揭多　跋囉跋
J32nB277_p0577b29║者那　阿蜜栗多　鞞師計痾（引，下同）　喝囉痾　喝囉痾　愈珊
J32nB277_p0577b30║陀（引）喇你　輸馱也　輸馱也　伽伽那　毗戍睇　烏瑟膩沙
J32nB277_p0577c01║毗逝也戍睇（引）　索訶薩囉　喝𡃤濕弭　珊珠地帝　薩婆
J32nB277_p0577c02║（上）怛他揭多　阿地瑟侘（引）娜　阿地瑟恥䫂（丁可反，下同）沒
J32nB277_p0577c03║姪囇　跋折囉（引）迦也　僧喝旦　娜戍睇　薩婆痾　伐喇拏
J32nB277_p0577c04║毗戍睇　缽喇底　你跋戴也　阿愈戍睇　三麼耶　阿地瑟
J32nB277_p0577c05║恥帝　末你末你　麼末你　呾闥多　步多孤㨖　缽唎戍睇
J32nB277_p0577c06║鼻窣怖吒　勃地戍睇　逝也逝也　鼻逝也　鼻逝也　三末
J32nB277_p0577c07║囉　三末囉　薩婆勃陀　阿地瑟恥多戍睇　跋折囇　跋折
J32nB277_p0577c08║囉（引）　揭鞞（引）　跋折藍婆　跋睹麼麼　阿目羯寫　薩婆薩
J32nB277_p0577c09║埵難（引）者迦也　毗戍睇　薩婆揭底　缽唎戍睇　薩婆怛
J32nB277_p0577c10║他揭哆　三摩戍和娑　阿地瑟恥帝　勃陀勃陀（停也反）菩
J32nB277_p0577c11║馱也　菩馱也　三曼䫂　缽唎戍睇　薩婆怛他揭䫂　阿地
J32nB277_p0577c12║瑟侘（引）娜　阿地瑟恥帝　莎訶
J32nB277_p0577c13║○又▆（出本朝　仁孝皇后夢感佛說第一希有功德經）
J32nB277_p0577c14║唵　𠽾𠾐（二合）莎訶　唵　捺謨癹葛斡諦　薩哩斡（二合）得囉盧
J32nB277_p0577c15║迦卜囉（二合）諦　月涉瑟吒（二合）耶　勃塔耶　爹捺麻荅的牙
J32nB277_p0577c16║塔　唵　𠽾𠾐（二合）𠽾𠾐（二合）𠽾𠾐（二合）杓訛（二合）塔耶　杓訛（二合）塔
J32nB277_p0577c17║耶　月杓訛（二合）塔耶　月杓訛（二合）塔耶　啞薩麻薩蠻達啞
J32nB277_p0577c18║斡癹薩思葩（二合）囉拿葛諦　葛葛拿　娑癹斡月述提啞
J32nB277_p0577c19║撇羶𠽷（側干切）都𦎌（謨含切）　薩哩斡（二合）荅塔葛達蘇葛　荅
J32nB277_p0577c20║瓦囉斡拶拿　啞密哩（二合）達啞　撇釋該而（二合）馬曷木得
J32nB277_p0577c21║囉（二合）曼特囉（二合）叭罘（得該切）　啞曷囉　啞曷囉　馬麻藹由
J32nB277_p0577c22║而（二合）傘塔囉尼　杓訛（二合）塔耶　杓訛（二合）塔耶　月杓訛（二合）
J32nB277_p0577c23║塔耶　月杓訛（二合）塔耶　葛葛拿　娑癹斡月述提　烏失尼
J32nB277_p0577c24║沙月拶耶　巴哩述鐵　薩曷思囉（二合）囉思彌（二合）傘柤爹
J32nB277_p0577c25║敵　薩哩斡（二合）荅塔葛達啞　斡魯結尼煞吒（二合）巴囉密
J32nB277_p0577c26║達　巴哩卜囉尼　薩哩斡（二合）荅塔葛達麻諦　荅攝蒲密
J32nB277_p0577c27║卜囉（二合）牒瑟吒（二合）諦薩哩斡（二合）荅塔葛達赫哩（二合）達
J32nB277_p0577c28║耶啞牒瑟吒（二合）拿啞牒瑟吒（二合）諦木得哩（二合）木得哩
J32nB277_p0577c29║馬喝木得哩（二合）斡資囉（二合）葛耶三曷達拿叭哩述鐵
J32nB277_p0577c30║薩哩斡（二合）葛哩麻（二合）啞斡囉拿月述鐵卜囉牒聶斡
J32nB277_p0578a01║而達（二合）耶馬麻藹由而（二合）月述提（二合）薩哩斡（二合）荅塔
J32nB277_p0578a02║葛達薩麻耶啞牒瑟吒（二合）拿啞牒瑟吒（二合）諦唵摩尼
J32nB277_p0578a03║摩尼馬曷麻尼月摩尼月摩尼馬曷月摩尼麻諦麻
J32nB277_p0578a04║諦馬曷麻諦麻麻諦莎麻諦荅塔達蒲達戈遣巴哩
J32nB277_p0578a05║述提月思蒲吒卜鐵述鐵希希拶耶拶耶月拶耶月
J32nB277_p0578a06║拶耶思麻囉思麻（同上二合）囉思葩（二合）囉思葩（二合）囉思葩
J32nB277_p0578a07║（二合）囉耶思葩（二合）囉耶薩哩斡（二合）勃塔啞牒瑟吒（二合）拿
J32nB277_p0578a08║啞牒瑟吒（二合）諦述鐵述鐵卜銕卜銕斡資哩（二合）斡資
J32nB277_p0578a09║哩（二合）馬曷斡資哩莎斡資哩（同上二合）斡資囉（二合）葛而（二合）
J32nB277_p0578a10║毘拶耶　葛而（二合）毘月拶耶　葛而（二合）毘斡資囉（二合）左辣
J32nB277_p0578a11║葛而（二合）毘斡資嚕（二合）忒葩微　斡資囉（二合）三葩微　斡資
J32nB277_p0578a12║囉（二合）斡資哩尼　斡資㘕（二合）癹斡都　麻麻攝哩㘕　薩哩
J32nB277_p0578a13║斡（二合）薩埵喃　拶葛耶　巴哩述提　癹斡都　薩埵彌　薩哩
J32nB277_p0578a14║斡（二合）葛諦　巴哩述提　釋哲（二合）薩哩斡（二合）荅塔葛　達釋
J32nB277_p0578a15║哲（二合）𦎌　薩麻刷　薩顏都　卜銕卜銕　悉鐵悉鐵　勃塔耶
J32nB277_p0578a16║勃塔耶　月勃塔耶　月勃塔耶　謨拶耶　謨拶耶　月謨拶
J32nB277_p0578a17║耶　月謨拶耶　杓訛塔耶　杓訛（同上二合）塔耶　月杓訛（二合）塔
J32nB277_p0578a18║耶　月杓訛（二合）塔耶　薩蠻荅謨拶耶　謨拶耶　薩蠻荅囉
J32nB277_p0578a19║思彌（二合）巴哩述提　薩哩斡（二合）荅塔葛　達赫哩（二合）達耶
J32nB277_p0578a20║啞牒瑟吒（二合）拿　啞牒瑟吒（二合）諦　木得哩（二合）木得哩（二合）
J32nB277_p0578a21║馬曷木得哩　馬曷木得囉（同上二合）曼特囉（二合）叭諦　莎訶
J32nB277_p0578a22║○受戒搭衣咒
J32nB277_p0578a23║善哉解脫服，無上福田衣，我今頂戴受，世世不捨離。
J32nB277_p0578a24║唵　悉陀耶　娑訶（五條）
J32nB277_p0578a25║善哉解脫服，無上福田衣，我今頂戴受，世世常得披。
J32nB277_p0578a26║唵　度波度波　娑訶（七條）
J32nB277_p0578a27║善哉解脫服，無上福田衣，持奉如來命，廣度諸眾生。
J32nB277_p0578a28║唵　摩訶迦波波吒悉帝　娑訶（二十五條）
J32nB277_p0578a29║臥具尼師壇，長養心苗性。展開登聖地，奉持如來命。
J32nB277_p0578a30║唵　檀波檀波　莎訶
J32nB277_p0578b01║問：「居士可搭衣否？」荅：「員頂方袍，有髮搭衣，法不應
J32nB277_p0578b02║故，反招愆故。詳具《緇門警訓．慈雲懺主辯惑篇》。」
J32nB277_p0578b03║○般若無盡藏真言
J32nB277_p0578b04║納謨薄伽伐帝缽利若波羅蜜多曳怛致他唵紇利
J32nB277_p0578b05║地唎室唎戍嚕（二合）知三蜜栗知佛社曳莎訶
J32nB277_p0578b06║○華嚴補闕咒
J32nB277_p0578b07║南無三滿哆　沒馱喃　阿缽囉帝　喝多折　折捺彌　唵　雞
J32nB277_p0578b08║彌雞彌　怛塔葛塔喃　末瓦山碇　缽囉帝　烏怛摩　怛摩
J32nB277_p0578b09║怛　塔葛塔喃　末瓦吽　癹莎訶
J32nB277_p0578b10║○穢跡金剛神咒
J32nB277_p0578b11║唵　𠲽咶啒㖀摩訶般羅（二合）狠那𠵨吻汁吻醯摩尼微
J32nB277_p0578b12║咭微摩那棲唵斫急那烏深暮啒㖀吽吽吽泮泮泮
J32nB277_p0578b13║泮泮　莎訶
J32nB277_p0578b14║○十二因緣咒（附雜咒）
J32nB277_p0578b15║唵　耶荅兒麻（二合）兮都不囉（二合）巴斡兮敦的山荅搭葛
J32nB277_p0578b16║荅歇斡怛的山拶約尼嚕怛耶𠳐叭諦麻曷釋囉麻
J32nB277_p0578b17║納耶　莎訶
J32nB277_p0578b18║入廁咒唵　狠嚕陀耶　莎訶
J32nB277_p0578b19║洗淨咒唵　賀曩密栗帝　莎訶
J32nB277_p0578b20║去穢咒唵　室利曳婆醯　莎訶
J32nB277_p0578b21║洗手咒唵　主迦囉野　莎訶
J32nB277_p0578b22║淨身咒唵　跋折囉　惱迦吒　莎訶
J32nB277_p0578b23║下床咒唵　地利日哩　莎訶
J32nB277_p0578b24║行步不傷蟲咒唵　地利日利　娑婆訶
J32nB277_p0578b25║登道場咒唵　阿蜜栗帝吽癹吒
J32nB277_p0578b26║六字大明咒唵嘛呢叭𡄣吽
J32nB277_p0578b27║○補闕真言
J32nB277_p0578b28║曩謨喝囉怛那　多囉夜耶　佉囉佉囉　俱住俱住　摩囉
J32nB277_p0578b29║摩囉　虎囉吽賀賀　蘇怛拏吽　潑沫拏　娑婆訶
J32nB277_p0578b30║○雜錄第三
J32nB277_p0578c01║○看經警文保寧勇禪師作
J32nB277_p0578c02║夫看經之法，後學須知，當淨三業。若三業無虧，則百
J32nB277_p0578c03║福俱集。三業者，身、口、意也。一、端身正坐，如對聖容，則
J32nB277_p0578c04║身業淨也；二、口無雜言，斷諸嬉笑，則口業淨也；三、意
J32nB277_p0578c05║不散亂，屏息萬緣，則意業淨也。內心既寂，外境俱捐，
J32nB277_p0578c06║方契悟於真源，庶研窮於法理。可謂水澄珠瑩，雲散
J32nB277_p0578c07║月明，義海湧於胸襟，智嶽凝於耳目。輒莫容易，實非
J32nB277_p0578c08║小緣，心法雙忘，自他俱利。若能如是，真報佛恩。
J32nB277_p0578c09║○禮華嚴文隨州大洪山遂禪師作
J32nB277_p0578c10║稽首華嚴真性海，種種光明遍照尊，
J32nB277_p0578c11║普賢萬行所莊嚴，一切真如法界藏。
J32nB277_p0578c12║龍樹龍宮親誦憶，實叉于闐闡微言，
J32nB277_p0578c13║一乘圓頓妙法門，見性成佛真秘典。
J32nB277_p0578c14║手捧目觀心口誦，當知夙有大因緣，
J32nB277_p0578c15║見聞隨喜發菩提，究竟圓成薩婆若。
J32nB277_p0578c16║南無毘盧教主華藏慈尊，演寶偈之金文，布琅𪻱之
J32nB277_p0578c17║玉軸，塵塵混入，剎剎圓融，十兆九萬五千四十八字
J32nB277_p0578c18║一乘圓教大方廣佛華嚴經。若人欲了知，三世一切
J32nB277_p0578c19║佛，應觀法界性，一切唯心造。常願供養常恭敬，七處
J32nB277_p0578c20║九會佛菩薩。常願證入常宣說，五周四分華嚴經。伏
J32nB277_p0578c21║願（某甲）生生世世，在在處處，眼中常見如是經典，耳
J32nB277_p0578c22║中常聞如是經典，口中常誦如是經典，手中常書如
J32nB277_p0578c23║是經典，心中常悟如是經典。願生生世世，在在處處，
J32nB277_p0578c24║常得親近華藏一切聖賢，常蒙華藏一切聖賢慈悲
J32nB277_p0578c25║攝受。如經所說，願悉證明。願如善財菩薩，願如文殊
J32nB277_p0578c26║師利菩薩，願如彌勒菩薩，願如普賢菩薩，願如觀世
J32nB277_p0578c27║音菩薩，願如毘盧遮那佛。以此稱經功德，以此發願
J32nB277_p0578c28║功德，願與四恩三有法界一切眾生，消無始以來盡
J32nB277_p0578c29║法界虛空界無量罪垢。願與四恩三有法界一切眾
J32nB277_p0578c30║生，解無始以來盡法界虛空界無量冤業。願與四恩
J32nB277_p0579a01║三有法界一切眾生，集無始以來盡法界虛空界無
J32nB277_p0579a02║量福智。同遊華藏莊嚴海，同入菩提大道場。
J32nB277_p0579a03║南無大方廣佛華嚴經華嚴海會佛菩薩
J32nB277_p0579a04║五周四分華嚴經下二句，文義似重復，不念亦得。
J32nB277_p0579a05║○大慈菩薩發願偈
J32nB277_p0579a06║十方三世佛，阿彌陀第一，九品度眾生，威德無窮極。
J32nB277_p0579a07║我今大皈依，懺悔三業罪，凡有諸福善，至心用回向。
J32nB277_p0579a08║願同念佛人，感應隨時現，臨終西方境，分明在目前。
J32nB277_p0579a09║見聞皆精進，同生極樂國，見佛了生死，如佛度一切。
J32nB277_p0579a10║○淨土文
J32nB277_p0579a11║仰白彌陀化主，淨土聖賢，願賜慈悲，為作證明。弟子
J32nB277_p0579a12║眾等，各為生死事大，無常迅速，代為法界眾生，一心
J32nB277_p0579a13║皈命頂禮。
J32nB277_p0579a14║南無西方極樂世界，毫如五須彌，目如四大海，八萬
J32nB277_p0579a15║四千相好光明，四十八願攝授十方世界有緣念佛
J32nB277_p0579a16║眾生，大慈大悲大願大力本師和尚阿彌陀佛，惟願
J32nB277_p0579a17║阿彌陀佛以天眼遙觀、天耳遙聞、他心速見，加被我
J32nB277_p0579a18║等及與眾生，十二時中願得見阿彌陀佛八萬四千
J32nB277_p0579a19║相，於一一相中願得見阿彌陀佛八萬四千隨形好，
J32nB277_p0579a20║於一一好中願得見阿彌陀佛八萬四千光明，於一
J32nB277_p0579a21║一光明之中願見十方世界，願見十方諸佛，願見十
J32nB277_p0579a22║方諸大菩薩摩訶薩，願見十方諸大聲聞、緣覺、賢聖
J32nB277_p0579a23║僧，令我一切眾生無明頓破、煩惱永忘，法界之門豁
J32nB277_p0579a24║然通達，一乘之路卓爾開明，十號具彰、三身圓顯，分
J32nB277_p0579a25║身無量度脫眾生，願佛慈悲哀憐攝受。
J32nB277_p0579a26║問：「文有後段，何不錄？」荅：「文原止此，後乃湊成，義不
J32nB277_p0579a27║稱前，又多重復，故不錄耳。惜此文缺臨終往生，生
J32nB277_p0579a28║後聞法二意。下小淨土文，言簡意周，今多用之。」
J32nB277_p0579a29║○又淨土文慈雲懺主作
J32nB277_p0579a30║一心皈命極樂世界阿彌陀佛，願以淨光照我，慈誓
J32nB277_p0579b01║攝我。我今正念，稱如來名，為菩提道，求生淨土。佛昔
J32nB277_p0579b02║本誓，若有眾生，欲生我國，志心信樂，乃至十念，若不
J32nB277_p0579b03║生者，不取正覺。以此念佛因緣，得入如來大誓海中，
J32nB277_p0579b04║承佛慈力，眾罪消滅，善根增長。若臨欲命終，自知時
J32nB277_p0579b05║至，身無病苦，心不貪戀，亦不顛倒，如入禪定。佛及聖
J32nB277_p0579b06║眾，手執金臺，來迎接我，於一念頃，生極樂國，華開見
J32nB277_p0579b07║佛，即聞佛乘，頓開佛慧，廣度眾生，滿菩提願，廣度眾
J32nB277_p0579b08║生，滿菩提願。
J32nB277_p0579b09║○新定西方願文雲棲袾宏作
J32nB277_p0579b10║稽首西方安樂國，接引眾生大導師，
J32nB277_p0579b11║我今發願願往生，惟願慈悲哀攝受。
J32nB277_p0579b12║弟子（某甲眾等），普為四恩三有法界眾生，求於諸佛一乘
J32nB277_p0579b13║無上菩提道故，專心持念阿彌陀佛萬德洪名，期生
J32nB277_p0579b14║淨土。又以業重福輕，障深慧淺，染心易熾，淨德難成。
J32nB277_p0579b15║今於佛前，翹勤五體，披瀝一心，投誠懺悔。我及眾生，
J32nB277_p0579b16║曠劫至今，迷本淨心，縱貪瞋癡染穢三業，無量無邊
J32nB277_p0579b17║所作罪垢，無量無邊所結冤業，願悉消滅。從於今日，
J32nB277_p0579b18║立深誓願，遠離惡法，誓不更造，勤修聖道，誓不退惰，
J32nB277_p0579b19║誓成正覺，誓度眾生。阿彌陀佛，以慈悲願力，當證知
J32nB277_p0579b20║我，當哀憫我，當加被我。願禪觀之中，夢寐之際，得見
J32nB277_p0579b21║阿彌陀佛金色之身，得歷阿彌陀佛寶嚴之土，得蒙
J32nB277_p0579b22║阿彌陀佛甘露灌頂，光明照身，手摩我頭，衣覆我體，
J32nB277_p0579b23║使我宿障自除，善根增長，疾空煩惱，頓破無明，圓覺
J32nB277_p0579b24║妙心，廓然開悟，寂光真境，常得現前。至於臨欲命終，
J32nB277_p0579b25║預知時至，身無一切病苦厄難，心無一切貪戀迷惑，
J32nB277_p0579b26║諸根悅豫，正念分明，捨報安詳，如入禪定。阿彌陀佛
J32nB277_p0579b27║與觀音、勢至諸聖賢眾，放光接引，垂手提攜，樓閣幢
J32nB277_p0579b28║幡，異香天樂，西方聖境，昭示目前，令諸眾生，見者聞
J32nB277_p0579b29║者，歡喜感歎，發菩提心。我於爾時，乘金剛臺，隨從佛
J32nB277_p0579b30║後，如彈指頃，生極樂國七寶池內勝蓮華中。華開見
J32nB277_p0579c01║佛，見諸菩薩，聞妙法音，獲無生忍，於須臾間，承事諸
J32nB277_p0579c02║佛，親蒙授記。得授記已，三身、四智、五眼、六通，無量百
J32nB277_p0579c03║千陀羅尼門，一切功德，皆悉成就。然後不違安養，回
J32nB277_p0579c04║入娑婆，分身無數，遍十方剎，以不可思議自在神力，
J32nB277_p0579c05║種種方便，度脫眾生，咸令離染，還得淨心，同生西方，
J32nB277_p0579c06║入不退地。如是大願，世界無盡，眾生無盡，業及煩惱，
J32nB277_p0579c07║一切無盡，我願無盡。願今禮佛發願，修持功德，回施
J32nB277_p0579c08║有情，四恩總報，三有齊資，法界眾生，同圓種智。
J32nB277_p0579c09║前淨土文理得而義未周，後淨土文義周而辭太
J32nB277_p0579c10║簡。義未周則往生之意不顯，辭太簡則悲懇之情
J32nB277_p0579c11║不伸。余乃宗以大經，博以諸說，融以事理，貫以果
J32nB277_p0579c12║因，而成此文淨業。諸上善人如以為可，願廣流通；
J32nB277_p0579c13║如謂不然，願垂教誨。
J32nB277_p0579c14║○禮佛發願文怡山然禪師作
J32nB277_p0579c15║歸命十方調御師，演揚清淨微妙法，三乘四果解脫
J32nB277_p0579c16║僧，願賜慈悲哀攝受。但（某甲）自違真性，枉入迷流，隨
J32nB277_p0579c17║生死以飄沉，逐色聲而貪染。十纏十使，積成有漏之
J32nB277_p0579c18║因；六根六塵，妄作無邊之罪。迷淪苦海，深溺邪途，著
J32nB277_p0579c19║我耽人，舉枉措直。累生業障，一切愆尤，仰三寶以慈
J32nB277_p0579c20║悲，瀝一心而懺悔。所願能仁拯拔，善友提攜，出煩惱
J32nB277_p0579c21║之深源，到菩提之彼岸。此世福基命位，各願昌隆；來
J32nB277_p0579c22║生智種靈苗，同希增秀。生逢中國，長遇明師，正信出
J32nB277_p0579c23║家，童真入道，六根通利，三業純和。不染世緣，常修梵
J32nB277_p0579c24║行，執持禁戒，塵業不侵。嚴護威儀，蜎飛無損，不逢八
J32nB277_p0579c25║難，不缺四緣。般若智以現前，菩提心而不退，修習正
J32nB277_p0579c26║法，了悟大乘。開六度之行門，越三祗之劫海。建法幢
J32nB277_p0579c27║於處處，破疑網於重重。降伏眾魔，紹隆三寶。承事十
J32nB277_p0579c28║方諸佛，無有疲勞。修學一切法門，悉皆通達。廣作福
J32nB277_p0579c29║慧，普利塵沙。得六種之神通，圓一生之佛果。然後不
J32nB277_p0579c30║捨法界，遍入塵勞，等觀音之慈心，行普賢之願海。他
J32nB277_p0580a01║方此界，逐類隨形，應現色身，演揚妙法。泥犁苦趣，餓
J32nB277_p0580a02║鬼道中，或放大光明，或現諸神變。其有見我相，乃至
J32nB277_p0580a03║聞我名，皆發菩提心，永出輪迴苦。火鑊冰河之地，變
J32nB277_p0580a04║作香林，飲銅食鐵之徒，化生淨土。披毛戴角，負債含
J32nB277_p0580a05║怨，盡罷辛酸，咸霑利樂。疾疫世而現為藥草，救療沉
J32nB277_p0580a06║痾；饑饉時而化作稻粱，濟諸貧餒。但有利益，無不興
J32nB277_p0580a07║崇。次期累世冤親，現存眷屬，出四生之汩沒，捨萬劫
J32nB277_p0580a08║之愛纏，等與含生，齊成佛道。虛空有盡，我願無窮，情
J32nB277_p0580a09║與無情，同圓種智。
J32nB277_p0580a10║此真大乘菩薩弘誓願也。余初入道，讀之感歎流
J32nB277_p0580a11║涕，發廣大心。又此與淨業，實並行不悖。何以故？此
J32nB277_p0580a12║則以修心見心，得無上道，而廣行悲願。彼則以念
J32nB277_p0580a13║佛見佛，證無生忍，而還來度生。夫何悖之有？
J32nB277_p0580a14║○禮觀音文
J32nB277_p0580a15║南無過去正法明如來，現前觀世音菩薩。成妙功德，
J32nB277_p0580a16║具大慈悲。於一身心，現千手眼。照見法界，護持眾生。
J32nB277_p0580a17║令發廣大道心，教持圓滿神咒。永離惡道，得生佛前。
J32nB277_p0580a18║無間重愆，纏身惡疾，莫能救濟，悉使消除。三昧辯才，
J32nB277_p0580a19║現生求願，咸令果遂，決定無疑。能使速獲三乘，早登
J32nB277_p0580a20║佛地。威神之力，歎莫能窮。故我一心，歸命頂禮。
J32nB277_p0580a21║○又禮觀音文大慧杲禪師作
J32nB277_p0580a22║清淨三業，一心五體，投地歸依南無十方慈父廣大
J32nB277_p0580a23║靈感觀世音菩薩。我聞菩薩從聞思修入三摩地，得
J32nB277_p0580a24║二隨順、四不思議、十四無畏、十九說法、七難二求、三
J32nB277_p0580a25║十二應無量功德，興大威力，發大誓願，同流九界六
J32nB277_p0580a26║道四生生死趣中，興百千萬億無量恒河沙劫數善
J32nB277_p0580a27║行方便，救度拔濟一切眾生無有休息。我今哀求，必
J32nB277_p0580a28║賜加被。伏念（某甲）夙生慶幸，得遇佛乘，身雖出家，心
J32nB277_p0580a29║不染道（在家者改作身苦塵緣，心多散亂），愚癡邪見，諸根昏塞，內外
J32nB277_p0580a30║經書雖於習學章句妙理無所通曉，又恐福力淺薄，
J32nB277_p0580b01║壽命不長，徒入空門（在家改作徒得人身），虛生浪死。我今洗心
J32nB277_p0580b02║泣血，稽顙投誠，終日竟夜存想聖容，受持聖號，禮拜
J32nB277_p0580b03║聖像。惟願菩薩天耳聞聲，悲心救苦，憐愍加被，放大
J32nB277_p0580b04║神光照我身心，傾大甘露灌我頂門，蕩滌累世怨愆，
J32nB277_p0580b05║洗潔千生罪垢，身心清淨，魔障消除，晝夜之間，坐臥
J32nB277_p0580b06║之中，觀見菩薩放大神光，開我慧性，使（某甲）即時神
J32nB277_p0580b07║通朗發，智慧聰明，一切經書自然記憶，一切義理自
J32nB277_p0580b08║然通曉，得大辯才，得大智慧，得大壽命，得大安樂，參
J32nB277_p0580b09║禪學道，無諸魔障，悟無生忍，世世生生行菩薩道，四
J32nB277_p0580b10║恩總報，三有齊資，法界眾生同圓種智。
J32nB277_p0580b11║問：「文有三，後文何以不錄？」荅：「以發願往生，在多生
J32nB277_p0580b12║修行之後，不順淨願，非初心所及，恐疑淨土故。」
J32nB277_p0580b13║○溈山大圓禪師警策
J32nB277_p0580b14║夫業繫受身，未免形累，稟父母之遺體，假眾緣而共
J32nB277_p0580b15║成。雖乃四大扶持，常相違背，無常老病，不與人期，朝
J32nB277_p0580b16║存夕亡，剎那異世。譬如春霜曉露，倏忽即無，岸樹井
J32nB277_p0580b17║藤，豈能長久？念念迅速，一剎那間，轉息即是來生，何
J32nB277_p0580b18║乃晏然空過？父母不供甘旨，六親固以棄離，不能安
J32nB277_p0580b19║國治邦，家業頓捐繼嗣。緬離鄉黨，剃髮稟師，內勤克
J32nB277_p0580b20║念之功，外弘不諍之德，迥脫塵世，冀期出離。何乃纔
J32nB277_p0580b21║登戒品，便言我是比丘，檀越所須，喫用常住？不解忖
J32nB277_p0580b22║思來處，謂言法爾合供，喫了聚頭喧喧，但說人間雜
J32nB277_p0580b23║話。然則一期趁樂，不知樂是苦因。曩劫徇塵，未嘗返
J32nB277_p0580b24║省，時光淹沒，歲月蹉跎，受用殷繁，施利濃厚，動經年
J32nB277_p0580b25║載，不擬棄離，積聚滋多，保持幻質。導師有敕，戒勗比
J32nB277_p0580b26║丘，進道嚴身，三常不足。人多於此，耽味不休，日往月
J32nB277_p0580b27║來，颯然白首。後學未聞旨趣，應須博問先知，將謂出
J32nB277_p0580b28║家，貴求衣食。佛先制律，啟創發蒙，軌則威儀，淨如冰
J32nB277_p0580b29║雪。止持作犯，束斂初心，微細條章，革諸猥弊。毘尼法
J32nB277_p0580b30║席，曾未叨陪，了義上乘，豈能甄別？可惜一生空過，後
J32nB277_p0580c01║悔難追，教理未嘗措懷，玄道無因契悟。及至年高臘
J32nB277_p0580c02║長，空腹高心，不肯親附良朋，惟知倨傲，未諳法律，戢
J32nB277_p0580c03║斂全無。或大語高聲，出言無度，不敬上中下座，婆羅
J32nB277_p0580c04║門聚會無殊，碗缽作聲，食畢先起，去就乖角，僧體全
J32nB277_p0580c05║無。起坐忪諸，動他心念，不存些些軌則、小小威儀，將
J32nB277_p0580c06║何束斂？後昆新學無因倣傚，纔相覺察，便言我是山
J32nB277_p0580c07║僧，未聞佛教行持，一向情存粗糙。如斯之見，蓋為初
J32nB277_p0580c08║心慵惰，饕餮因循，荏苒人間，遂成疏野。不覺躘踵老
J32nB277_p0580c09║朽，觸事面牆，後學咨詢，無言接引，縱有談說，不涉典
J32nB277_p0580c10║章。或被輕言，便責後生無禮，瞋心忿起，言語駭人。一
J32nB277_p0580c11║朝臥疾在床，眾苦縈纏逼迫，曉夕思忖，心裏恛惶，前
J32nB277_p0580c12║路茫茫，未知何往。從茲始知悔過，臨渴掘井奚為？自
J32nB277_p0580c13║恨蚤不預修，年晚多諸過咎，臨行揮霍，怕怖慞惶，縠
J32nB277_p0580c14║穿雀飛，識心隨業。如人負債，強者先牽，心緒多端，重
J32nB277_p0580c15║處偏墜，無常殺鬼，念念不停。命不可延，時不可待，人
J32nB277_p0580c16║天三有，應未免之。如是受身，非論劫數，感傷歎訝，哀
J32nB277_p0580c17║哉切心，豈可緘言，遞相警策？所恨同生像季，去聖時
J32nB277_p0580c18║遙，佛法生疏，人多懈怠，略伸管見，以曉後來，若不蠲
J32nB277_p0580c19║矜，誠難輪逭。夫出家者，發足超方，心形異俗，紹隆聖
J32nB277_p0580c20║種，震懾魔軍，用報四恩，拔濟三有。若不如此，濫廁僧
J32nB277_p0580c21║倫，言行荒疏，虛霑信施，昔年行處，寸步不移，恍惚一
J32nB277_p0580c22║生，將何憑恃？況乃堂堂僧相，容貌可觀，皆是宿植善
J32nB277_p0580c23║根，感斯異報。便擬端然拱手，不貴寸陰，事業不勤，功
J32nB277_p0580c24║果無因克就，豈可一生空過，抑亦來業無裨。辭親決
J32nB277_p0580c25║志披緇，意欲等超何所，曉夕思忖，豈可遷延過時。心
J32nB277_p0580c26║期佛法棟梁，用作後來龜鏡，常以如此，未能少分相
J32nB277_p0580c27║應。出言須涉於典章，談說乃傍於稽古，形儀挺特，意
J32nB277_p0580c28║氣高閒。遠行要假良朋，數數清於耳目，住止必須擇
J32nB277_p0580c29║伴，時時問於未聞。故云：生我者父母，成我者朋友。親
J32nB277_p0580c30║附善者，如霧露中行，雖不濕衣，時時有潤。狎習惡者，
J32nB277_p0581a01║長惡知見，曉夕造惡，即日交報，歿後沉淪，一失人身，
J32nB277_p0581a02║萬劫不復。忠言逆耳，豈不銘心者哉！便能澡心育德，
J32nB277_p0581a03║晦跡韜名，蘊素精神，喧囂止絕。若欲參禪學道，頓超
J32nB277_p0581a04║方便之門，心契玄津，研幾精要，決擇深奧，啟悟真源，
J32nB277_p0581a05║博問先知，親近善友。此宗難得其妙，切須子細用心，
J32nB277_p0581a06║可中頓悟正因，便是出塵階漸。此則破三界二十五
J32nB277_p0581a07║有，內外諸法，盡知不實，從心變起，悉是假名，不用將
J32nB277_p0581a08║心湊泊。但情不附物，物豈礙人，任他法性周流，莫斷
J32nB277_p0581a09║莫續。聞聲見色，蓋是尋常，遮邊那邊，應用不闕。如斯
J32nB277_p0581a10║行止，實不枉披法服，亦乃酬報四恩，拔濟三有。生生
J32nB277_p0581a11║若能不退，佛階決定可期，往來三界之賓，出沒為他
J32nB277_p0581a12║作則。此之一學，最妙最玄，但辦肯心，必不相賺。若有
J32nB277_p0581a13║中流之士，未能頓超，且於教法留心，溫尋貝葉，精搜
J32nB277_p0581a14║義理，傳唱敷揚，接引後來，報佛恩德，時光亦不虛棄。
J32nB277_p0581a15║必須以此，扶持住止威儀，便是僧中法器。豈不見倚
J32nB277_p0581a16║松之葛，上聳千尋，附託勝因，方能廣益。懇修齋戒，莫
J32nB277_p0581a17║謾虧踰，世世生生，殊妙因果，不可等閒過日，兀兀度
J32nB277_p0581a18║時。可惜光陰，不求升進，徒消十方信施，亦乃孤負四
J32nB277_p0581a19║恩。積累轉深，心塵易壅，觸途成滯，人所輕欺。古云：「彼
J32nB277_p0581a20║既丈夫我亦爾，不應自輕而退屈。」若不如此，徒在緇
J32nB277_p0581a21║門，荏苒一生，殊無所益。伏望興決烈之志，開特達之
J32nB277_p0581a22║懷，舉措看他上流，莫擅隨於庸鄙。今生便須決斷，想
J32nB277_p0581a23║料不繇別人，息意忘緣，不與諸塵作對，心空境寂，只
J32nB277_p0581a24║為久滯不通。熟覽斯文，時時警策，強作主宰，莫徇人
J32nB277_p0581a25║情，業果所牽，誠難逃避。聲和響順，形直影端，因果歷
J32nB277_p0581a26║然，豈無憂懼？故經云：「假使百千劫，所作業不亡，因緣
J32nB277_p0581a27║會遇時，果報還自受。」故知三界刑罰，縈絆殺人，努力
J32nB277_p0581a28║勤修，莫空過日。深知過患，方乃相勸行持，願百劫千
J32nB277_p0581a29║生，處處同為法侶。乃為銘曰：
J32nB277_p0581a30║幻身夢宅，空中物色，前際無窮，後際寧剋。出此沒彼，
J32nB277_p0581b01║升沉疲極，未免三輪，何時休息。貪戀世間，陰緣成質，
J32nB277_p0581b02║從生至老，一無所得。根本無明，因茲被惑，光陰可惜，
J32nB277_p0581b03║剎那不測。今生空過，來世窒塞，從迷至迷，皆因六賊。
J32nB277_p0581b04║六道往還，三界匍匐，早訪明師，親近高德。決擇身心，
J32nB277_p0581b05║去其荊棘，世自浮虛，眾緣豈逼。研窮法理，以悟為則，
J32nB277_p0581b06║心境俱捐，莫記莫憶。六根怡然，行住寂默，一心不生，
J32nB277_p0581b07║萬法俱息。
J32nB277_p0581b08║凡為僧者，宜寫置坐隅，朝夕玩省。初出家人，即令
J32nB277_p0581b09║熟讀，毋使遺忘。
J32nB277_p0581b10║○齋佛儀
J32nB277_p0581b11║南無常住十方佛南無常住十方法
J32nB277_p0581b12║南無常住十方僧南無本師釋迦牟尼佛
J32nB277_p0581b13║南無大悲觀世音菩薩南無護法諸天菩薩
J32nB277_p0581b14║曩謨薩縛怛嗒耶　多縛盧枳帝　唵　三婆囉　三婆囉　吽
J32nB277_p0581b15║曩謨蘇嚕婆耶　怛他耶　多誐怛姪他　唵　蘇嚕蘇嚕　缽
J32nB277_p0581b16║囉蘇嚕　缽囉蘇嚕　娑婆訶
J32nB277_p0581b17║此食色香味，上供十方佛，中奉諸賢聖，下及六道品。
J32nB277_p0581b18║等施無差別，隨願皆飽滿，令今施者得，無量波羅蜜。
J32nB277_p0581b19║三德六味供佛及僧，法界有情普同供養。
J32nB277_p0581b20║唵　誐誐曩　三婆縛襪　日囉斛
J32nB277_p0581b21║乳酪醍醐，造出天廚供成道。當初牧女前來送老母，
J32nB277_p0581b22║曾將托在金盤奉獻上如來、賢聖無邊眾。
J32nB277_p0581b23║禪悅藏菩薩摩訶薩（三稱）
J32nB277_p0581b24║問：「時本作法界人天，何云有情？」荅：「古本是有情故。
J32nB277_p0581b25║有情廣，人天狹。既局人天，何得名普同供養？」
J32nB277_p0581b26║○二時臨齋儀
J32nB277_p0581b27║供養清淨法身毘盧遮那佛、圓滿報身盧舍那佛、千
J32nB277_p0581b28║百億化身釋迦牟尼佛、當來下生彌勒尊佛、極樂世
J32nB277_p0581b29║界阿彌陀佛、十方三世一切諸佛、大智文殊師利菩
J32nB277_p0581b30║薩、大行普賢菩薩、大悲觀世音菩薩、諸尊菩薩摩訶
J32nB277_p0581c01║薩、摩訶般若波羅蜜。
J32nB277_p0581c02║三德六味，供佛及僧，法界有情，普同供養。若飯食時，
J32nB277_p0581c03║當願眾生，禪悅為食，法喜充滿。（遇粥則云：）粥有十利，饒益
J32nB277_p0581c04║行人，果報無邊，究竟常樂。○食畢結齋偈
J32nB277_p0581c05║飯食已訖，當願眾生，所作皆辦，具諸佛法。
J32nB277_p0581c06║問：「時本彌勒下無阿彌陀佛，今何以增入？」荅：「古本
J32nB277_p0581c07║有故，不忘西方故。又既稱十方三世，舉未來世之
J32nB277_p0581c08║佛以該三世，舉西方之佛以該十方，亦何不可。又
J32nB277_p0581c09║當食粥時，亦只念飯食偈，不妨以飯食該粥故。」
J32nB277_p0581c10║○祝聖儀
J32nB277_p0581c11║唵　捺摩巴葛瓦帝　阿巴囉密沓　阿優哩　阿納蘇必你
J32nB277_p0581c12║實執沓牒　左囉宰也　怛塔哿達也　阿囉訶帝　三藥三
J32nB277_p0581c13║不達也　怛也塔　唵　薩哩巴桑斯葛哩　叭哩述沓　達囉
J32nB277_p0581c14║馬帝　哿哿捺桑　馬兀哿帝　莎巴瓦比述帝　馬喝捺也
J32nB277_p0581c15║叭哩瓦哩　娑婆訶願將以此勝功德，祝讚
J32nB277_p0581c16║皇帝萬萬歲。聖明君，諸國來朝會。南無無量壽，祝讚
J32nB277_p0581c17║皇帝萬萬歲，祝讚　皇帝萬萬歲。
J32nB277_p0581c18║大圓滿覺，應跡西乾，心包太虛，量周沙界。仰叩洪慈，
J32nB277_p0581c19║俯垂明證。大明國（某）省（某）府（某）縣（某）寺比丘（某）等，於
J32nB277_p0581c20║今（某）年（某）月（朔望）旦之辰，雲集僧眾，登臨寶殿，諷演秘
J32nB277_p0581c21║章，稱揚嘉號。所集洪因，端為祝延
J32nB277_p0581c22║今上皇帝聖壽萬安。伏願金輪永鎮，玉燭常調，八紘
J32nB277_p0581c23║安有道之長，四海樂無為之化。現前大眾念金剛無
J32nB277_p0581c24║量壽仁王菩薩摩訶薩摩訶般若波羅蜜。
J32nB277_p0581c25║○祝韋馱儀
J32nB277_p0581c26║神功叵測，密行難思。示勇健於天倫，摧邪輔正；受遺
J32nB277_p0581c27║囑於大覺，護法安僧。仰啟天慈，俯垂明證。大明國（某）
J32nB277_p0581c28║省（某）府（某）縣（某）寺比丘（某）等，於今（某）年（某）月（朔望）旦之
J32nB277_p0581c29║辰，雲集僧眾，恭詣祠下，諷演秘章，稱揚嘉號。所集功
J32nB277_p0581c30║德，專伸祈禱三洲感應護法韋馱尊天菩薩、侍從天
J32nB277_p0582a01║等，伏念末法僧行，道力衰微，障緣偏熾。惟冀菩薩神
J32nB277_p0582a02║力冥資，使法輪轉處，內障外障以潛消；僧海和時，惡
J32nB277_p0582a03║友惡魔而永離。人人悟毘盧性海，各各入普賢行門。
J32nB277_p0582a04║供奉檀那，均霑勝益。讚
J32nB277_p0582a05║韋馱天將，菩薩化身，擁護佛法誓弘深。寶杵鎮魔軍，
J32nB277_p0582a06║功德難倫，祈禱副群心。
J32nB277_p0582a07║南無普眼菩薩（三稱）
J32nB277_p0582a08║○祝伽藍儀
J32nB277_p0582a09║神威有赫，願力惟深。宰一寺之權衡，作眾僧之保障。
J32nB277_p0582a10║仰啟神聰，俯垂昭鑒。大明國（某）省（某）府（某）縣（某）寺比
J32nB277_p0582a11║丘（某）等，於今（某）年（某）月（朔望）旦之辰，雲集僧眾，恭詣祠
J32nB277_p0582a12║下，諷演秘章，稱揚嘉號。所集功德，專伸祈禱守護伽
J32nB277_p0582a13║藍之神、當山土地、一切真宰。伏願山門鎮靜，海眾安
J32nB277_p0582a14║和。護法化以興隆，衛壇場而吉慶。如斯祈禱，必望冥
J32nB277_p0582a15║加。讚
J32nB277_p0582a16║伽藍主者，合寺威靈，欽承佛敕共輸誠。擁護法王城，
J32nB277_p0582a17║為翰為屏，梵剎永安寧。
J32nB277_p0582a18║南無護法藏菩薩（三稱）
J32nB277_p0582a19║○祝祖師儀
J32nB277_p0582a20║一花現瑞，五葉流芳。付法藏於西乾，播心宗於東震。
J32nB277_p0582a21║仰啟聖聰，俯垂昭鑒。大明國（某）省（某）府（某）縣（某）寺比
J32nB277_p0582a22║丘（某）等，於今（某）年（某）月（朔望）旦之辰，雲集僧眾，恭詣祠
J32nB277_p0582a23║下，諷演秘章，稱揚嘉號。所集功德，專伸祈禱西天東
J32nB277_p0582a24║土歷代祖師菩薩、本寺開山和尚、諸位覺靈。伏願宗
J32nB277_p0582a25║風永振，祖印重光。覺花香遍於禪林，法雨恩霑於學
J32nB277_p0582a26║地。如斯祈禱，必望冥加。讚
J32nB277_p0582a27║拈花悟旨，祖道初興，綿延四七演真乘。六代遠傳燈，
J32nB277_p0582a28║奕葉相承，正法永昌明。
J32nB277_p0582a29║南無度人師菩薩（三稱）
J32nB277_p0582a30║○祝監齋儀
J32nB277_p0582b01║功司鼎鼐，職任粢盛。遠承香積之風，永作雲廚之主。
J32nB277_p0582b02║仰啟神聰，俯垂昭鑒。大明國（某）省（某）府（某）縣（某）寺比
J32nB277_p0582b03║丘（某）等，於今（某）年（某）月（朔望）旦之辰，雲集僧眾，恭詣祠
J32nB277_p0582b04║下，諷演秘章，稱揚嘉號。所集功德，專伸祈禱監齋使
J32nB277_p0582b05║者大聖緊那羅王之神。伏願二時無乏，六味常盈。掌
J32nB277_p0582b06║水火以平安，供佛僧而豐備。如斯祈禱，必望冥加。（讚）
J32nB277_p0582b07║監齋使者，火部威神，調和百味薦惟馨。災耗永無侵，
J32nB277_p0582b08║護命資身，清眾永蒙恩。
J32nB277_p0582b09║南無燄慧地菩薩（三稱）
J32nB277_p0582b10║○擊鐘儀
J32nB277_p0582b11║先念偈云：願此鐘聲超法界，鐵圍幽暗悉皆聞。聞塵
J32nB277_p0582b12║清淨證圓通，一切眾生成正覺。次云：聞鐘聲，煩惱輕，
J32nB277_p0582b13║出地獄，離火坑，智慧長，菩提生，願成佛，度眾生。
J32nB277_p0582b14║唵伽囉帝耶娑婆訶。次乃鳴鐘，一鳴一稱
J32nB277_p0582b15║觀世音菩薩。
J32nB277_p0582b16║○結會念佛儀
J32nB277_p0582b17║在家佛子，作念佛會，三時誦禮。初時誦《彌陀經》（一卷），往
J32nB277_p0582b18║生咒（三遍），出聲念佛（五百），默想念佛（五百），禮四十八拜，回向
J32nB277_p0582b19║一次。中時亦然，後時亦然。不必念《藥師》等經，不必吹
J32nB277_p0582b20║打樂器，不必念真言讚燈獻供。純一念佛，不雜餘事。
J32nB277_p0582b21║如是修行，必生淨土。不然，則漸染世情，終歸應赴。慎
J32nB277_p0582b22║之！慎之！
J32nB277_p0582b23║○香讚
J32nB277_p0582b24║爐香乍爇，法界蒙熏，諸佛（隨換）海會悉遙聞。隨處結祥
J32nB277_p0582b25║雲，誠意方殷，諸佛現全身。
J32nB277_p0582b26║○西方讚
J32nB277_p0582b27║蓮池海會，彌陀如來，觀音勢至坐華臺。諸上善人偕，
J32nB277_p0582b28║大誓弘開，普願離塵埃。
J32nB277_p0582b29║
J32nB277_p0582b30║諸經日誦集要卷之下（終）
J32nB277_p0582c01║　（雲棲弟子陸▆禧大▆上奉
J32nB277_p0582c02║　母呂太孺人，下同男福登，施資九兩八錢五分。
J32nB277_p0582c03║　　助刻
J32nB277_p0582c04║　先師大板法彙輯古中諸經日誦一冊，普願上酬
J32nB277_p0582c05║佛祖，下濟群生者。
J32nB277_p0582c06║　崇禎歲次壬午佛成道日識。）