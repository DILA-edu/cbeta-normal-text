J32nB277_p0589a01║沙彌律儀要略
J32nB277_p0589a02║菩薩戒弟子雲棲寺沙門袾宏輯
J32nB277_p0589a03║梵語沙彌，此云息慈，謂息惡行，慈息世染，而慈濟眾
J32nB277_p0589a04║生也。亦云勤策，亦云求寂。律儀者，十戒律諸威儀也。
J32nB277_p0589a05║上篇
J32nB277_p0589a06║戒律門
J32nB277_p0589a07║佛制出家者，五夏以前，專精戒律，五夏以後，方乃
J32nB277_p0589a08║聽教參禪。是故沙彌剃落，先受十戒，次則登壇受
J32nB277_p0589a09║具，今名為沙彌。而本所受戒，愚者茫乎不知，狂者
J32nB277_p0589a10║忽而不學，便擬躐等，罔意高遠，亦可慨矣。因取十
J32nB277_p0589a11║戒，略解數語，使蒙學知所向，方好心出家者，切意
J32nB277_p0589a12║遵行，慎勿違犯。然後近為比丘戒之階梯，遠為菩
J32nB277_p0589a13║薩戒之根本，因戒生定，因定發慧，庶幾成就聖道，
J32nB277_p0589a14║不負出家之志矣。若樂廣覽，自當閱律藏全書。
J32nB277_p0589a15║後十戒出《沙彌十戒經》，佛敕舍利弗為羅睺羅說。
J32nB277_p0589a16║一曰不殺生。
J32nB277_p0589a17║解曰：上至諸佛聖人、師僧父母，下至蜎飛蝡動、微
J32nB277_p0589a18║細昆蟲，但有命者，不得故殺。或自殺，或教他殺，或
J32nB277_p0589a19║見殺隨喜。廣如律中，文繁不錄。○經載：冬月生蝨，
J32nB277_p0589a20║取放竹筒中，煖以綿絮，養以膩物，恐其饑凍而死
J32nB277_p0589a21║也。乃至濾水覆燈，不畜貓狸等，皆慈悲之道也。微
J32nB277_p0589a22║類尚然，大者可知矣。今人不能如是行慈，復加傷
J32nB277_p0589a23║害，可乎？故經云：「施恩濟乏，使其得安。若見殺者，當
J32nB277_p0589a24║起慈心。」噫，可不戒歟！
J32nB277_p0589a25║二曰不盜。
J32nB277_p0589a26║解曰：金銀重物，以至一鍼一草，不得不與而取。若
J32nB277_p0589a27║常住物，若信施物，若僧眾物，若官物民物，一切物，
J32nB277_p0589a28║或奪取，或竊取，或詐取，乃至偷稅冒渡等，皆為偷
J32nB277_p0589a29║盜。○經載：一沙彌盜常住果七枚，一沙彌盜眾僧
J32nB277_p0589a30║餅數番，一沙彌盜眾僧石蜜少分，俱墮地獄。故經
J32nB277_p0589b01║云：「寧就斷手，不取非財。」噫，可不戒歟！
J32nB277_p0589b02║三曰不婬。
J32nB277_p0589b03║解曰：在家五戒，惟制邪婬。出家十戒，全斷婬欲。但
J32nB277_p0589b04║干犯世間一切男女，悉名破戒。○《楞嚴》載：寶蓮香
J32nB277_p0589b05║比丘尼，私行婬欲，自言婬欲非殺非偷，無有罪報。
J32nB277_p0589b06║遂感身出猛火，生陷地獄。世人因欲殺身亡家，出
J32nB277_p0589b07║俗為僧，豈得更犯？生死根本，欲為第一。故經云：「婬
J32nB277_p0589b08║泆而生，不如貞潔而死。」噫！可不戒歟？
J32nB277_p0589b09║四曰不妄語。
J32nB277_p0589b10║解曰：妄語有四：一者妄言，謂以是為非，以非為是，
J32nB277_p0589b11║見言不見，不見言見，虛妄不實等。二者綺語，謂粧
J32nB277_p0589b12║飾浮言靡語，艷曲情詞，導欲增悲，蕩人心志等。三
J32nB277_p0589b13║者惡口，謂麤惡罵詈人等。四者兩舌，謂向此說彼，
J32nB277_p0589b14║向彼說此，離間恩義，挑唆鬥爭等。乃至前譽後毀，
J32nB277_p0589b15║面是背非，證入人罪，發宣人短，皆妄語之類也。若
J32nB277_p0589b16║凡夫自言證聖，如言已得須陀洹果、斯陀含果等，
J32nB277_p0589b17║名大妄語，其罪極重。餘妄語為救他急難，方便權
J32nB277_p0589b18║巧，慈悲利濟者，不犯。○古人謂行己之要，自不妄
J32nB277_p0589b19║語始。況學出世之道乎？經載：沙彌輕笑一老比丘，
J32nB277_p0589b20║讀經聲如狗吠。而老比丘者，是阿羅漢，因教沙彌
J32nB277_p0589b21║急懺，僅免地獄，猶墮狗身。惡言一句，為害至此。故
J32nB277_p0589b22║經云：「夫士處世，斧在口中，所以斬身，繇其惡言。」噫！
J32nB277_p0589b23║可不戒歟。
J32nB277_p0589b24║五曰不飲酒。
J32nB277_p0589b25║解曰：飲酒者，謂飲一切能醉人酒。西域酒有多種，
J32nB277_p0589b26║甘蔗、蒲萄及與百花，皆可造酒。此方止有米造，俱
J32nB277_p0589b27║不可飲。除有重病，非酒莫療者，白眾方服。無故一
J32nB277_p0589b28║滴不可沾唇，乃至不得嗅酒，不得止酒舍，不得以
J32nB277_p0589b29║酒飲人。○儀狄造酒，禹因痛絕。紂作酒池，國以滅
J32nB277_p0589b30║亡。僧而飲酒，可恥尤甚。昔有優婆塞，因破酒戒，遂
J32nB277_p0589c01║併餘戒俱破，三十六失，一飲備焉，過非小矣。貪飲
J32nB277_p0589c02║之人，死墮沸屎地獄，生生愚癡，失智慧種，迷魂狂
J32nB277_p0589c03║藥，烈於砒酖。故經云：「寧飲洋銅，慎無犯酒。」噫，可不
J32nB277_p0589c04║戒歟！
J32nB277_p0589c05║六曰不著香華鬘，不香塗身。
J32nB277_p0589c06║解曰：華鬘者，西域人貫華作鬘，以嚴其首。此土則
J32nB277_p0589c07║繒絨金寶製飾巾冠之類是也。香塗身者，西域貴
J32nB277_p0589c08║人用名香為末，令青衣摩身。此土則佩香熏香脂
J32nB277_p0589c09║粉之類是也。出家之人，豈宜用此？○佛制三衣，俱
J32nB277_p0589c10║用麤疏麻布，獸毛蠶口，害物傷慈，非所應也。除年
J32nB277_p0589c11║及七十，衰頹之甚，非綿不暖者，或可為之，餘俱不
J32nB277_p0589c12║可。○夏禹惡衣，公孫布被，王臣之貴，宜為不為，豈
J32nB277_p0589c13║得道人反貪華飾，壞色為服，糞掃蔽形，固其宜矣。
J32nB277_p0589c14║古有高僧，三十年著一緉鞋，況凡輩乎。噫，可不戒
J32nB277_p0589c15║歟。
J32nB277_p0589c16║七曰不歌舞倡伎，不往觀聽。
J32nB277_p0589c17║解曰：歌者，口出歌曲。舞者，身為戲舞。倡伎者，謂琴
J32nB277_p0589c18║瑟簫管之類是也。不得自作，亦不得他人作時，故
J32nB277_p0589c19║往觀聽。○古有仙人，因聽女歌，音聲微妙，遽失神
J32nB277_p0589c20║足。觀聽之害如是，況自作乎。今世愚人，因《法華》有
J32nB277_p0589c21║琵琶鐃鈸之句，恣學音樂。然《法華》乃供養諸佛，非
J32nB277_p0589c22║自娛也。應院作人間法事，道場猶可為之。今為生
J32nB277_p0589c23║死，捨俗出家，豈宜不修正務，而求工技樂。乃至圍
J32nB277_p0589c24║棋陸博，骰擲樗蒲等事，皆亂道心，增長過惡。噫，可
J32nB277_p0589c25║不戒歟。
J32nB277_p0589c26║八曰不坐高廣大床。
J32nB277_p0589c27║解曰：佛制繩床，高不過如來八指，過此則犯。乃至
J32nB277_p0589c28║漆彩雕刻及紗絹帳褥之類，亦不宜用。○古人用
J32nB277_p0589c29║草為座，宿於樹下。今有床榻，亦既勝矣，何更高廣
J32nB277_p0589c30║縱恣幻軀？脅尊者一生脅不著席，高峰妙禪師三
J32nB277_p0590a01║年立願不沾床凳，悟達受沉香之座，尚損福而招
J32nB277_p0590a02║報。噫！可不戒歟？
J32nB277_p0590a03║九曰不非時食。
J32nB277_p0590a04║解曰：非時者，過日午，非僧食之時分也。諸天早食，
J32nB277_p0590a05║佛午食，畜生午後食，鬼夜食。僧宜學佛，不過午食。
J32nB277_p0590a06║○餓鬼聞碗缽聲，則咽中火起，故午食尚宜寂靜，
J32nB277_p0590a07║況過午乎？昔有高僧，聞鄰房僧午後舉爨，不覺涕
J32nB277_p0590a08║泣，悲佛法之衰殘也。今人體弱多病，欲數數食者，
J32nB277_p0590a09║或不能持此戒。故古人稱晚食為藥石，取療病之
J32nB277_p0590a10║意也。必也知違佛制，生大慚愧，念餓鬼苦，常行悲
J32nB277_p0590a11║濟，不多食，不美食，不安意食，庶幾可耳。如或不然，
J32nB277_p0590a12║得罪彌重。噫！可不戒歟？
J32nB277_p0590a13║十曰不捉持生像金銀寶物。
J32nB277_p0590a14║解曰：生即金也。像，似也。似金者，銀也。謂金色生本
J32nB277_p0590a15║自黃，銀可染黃似金也。寶，七寶之類也。皆長貪心，
J32nB277_p0590a16║妨廢道業。故佛在世時，僧皆乞食，不立煙爨，衣服
J32nB277_p0590a17║房室，悉任外緣，置金銀於無用之地。捉持尚禁，清
J32nB277_p0590a18║可知矣。○鋤金不顧，世儒尚然。釋子稱貧，畜財奚
J32nB277_p0590a19║用？今人不能俱行乞食，或入叢林，或住庵院，或出
J32nB277_p0590a20║遠方，亦未免有金銀之費。必也知違佛制，生大慚
J32nB277_p0590a21║愧，念他窮乏，常行布施，不營求，不畜積，不販賣，不
J32nB277_p0590a22║以七寶粧飾衣器等物，庶幾可耳。如或不然，得罪
J32nB277_p0590a23║彌重。噫，可不戒歟！
J32nB277_p0590a24║
J32nB277_p0590a25║
J32nB277_p0590a26║
J32nB277_p0590a27║
J32nB277_p0590a28║
J32nB277_p0590a29║
J32nB277_p0590a30║
J32nB277_p0590b01║下篇
J32nB277_p0590b02║威儀門
J32nB277_p0590b03║佛制沙彌年滿二十欲受具足戒時，若問不能具
J32nB277_p0590b04║對沙彌事者，不應與具足戒。當云：「卿作沙彌，乃不
J32nB277_p0590b05║知沙彌所施行，沙門事大難作。卿且去熟學，當悉
J32nB277_p0590b06║聞知，乃應受具足戒。」今授卿具足戒，人謂佛法易
J32nB277_p0590b07║行、沙門易作，故當先問。
J32nB277_p0590b08║以下條則於沙彌威儀諸經，及古清規，今沙彌
J32nB277_p0590b09║成範中節出。又宣律師行護律儀，雖誡新學比
J32nB277_p0590b10║丘，有可通用者，亦節出。良以末法人情，多諸懈
J32nB277_p0590b11║怠，聞繁則厭。繇是刪繁取要，仍分類以便讀學。
J32nB277_p0590b12║間有未備，從義補入一二。其有樂廣覽者，自當
J32nB277_p0590b13║簡閱全書。
J32nB277_p0590b14║敬大沙門第一。
J32nB277_p0590b15║不得喚大沙門字。○不得盜聽大沙門說戒。○不得
J32nB277_p0590b16║轉行說大沙門過。○不得坐見大沙門過不起，除讀
J32nB277_p0590b17║經時、病時、剃髮時、飯時、作眾事時。○行護云：「五夏以
J32nB277_p0590b18║上即闍黎位，十夏以上即和尚位，雖比丘事，沙彌當
J32nB277_p0590b19║預知之。」
J32nB277_p0590b20║事師第二
J32nB277_p0590b21║當早起。○欲入戶，當先三彈指。○若有過，和尚、阿闍
J32nB277_p0590b22║黎教戒之，不得還逆語。○視和尚、阿闍黎當如視佛。
J32nB277_p0590b23║○若使出不淨器，不得唾，不得怒恚。○若禮拜，師坐
J32nB277_p0590b24║禪，不應作禮。師經行，不應作禮。師食、師說經、師梳齒、
J32nB277_p0590b25║師澡浴、師眠息等，俱不應作禮。師閉戶，不應戶外作
J32nB277_p0590b26║禮。欲入戶作禮，應彈指三遍。師不應，應去。○持師飲
J32nB277_p0590b27║食，皆當兩手捧，食畢斂器，當徐徐。○侍師不得對面
J32nB277_p0590b28║立，不得高處立，不得太遠立。當令師小語得聞，不費
J32nB277_p0590b29║尊力。○若請問佛法因緣，當整衣禮拜，合掌胡跪。師
J32nB277_p0590b30║有語，澄心諦聽，思惟深入。○若問家常事，不須拜跪，
J32nB277_p0590c01║但端立師側，據實申白。○師若身心倦，教去應去，不
J32nB277_p0590c02║得心情不喜見於顏色。○凡有犯戒等事，不得覆藏，
J32nB277_p0590c03║速詣師哀乞懺悔。師許，則盡情發露，精誠悔改，還得
J32nB277_p0590c04║清淨。○師語未了，不得語，不得戲坐師座，及臥師床，
J32nB277_p0590c05║著師衣帽等。○為師馳達書信，不得私自拆看，亦不
J32nB277_p0590c06║得與人看。到彼有問，應答則實對，不應答則善辭卻
J32nB277_p0590c07║之。彼留不得便住，當一心思師望歸。○師對賓，或立
J32nB277_p0590c08║常處，或於師側，或於師後，必使耳目相接，候師所須。
J32nB277_p0590c09║○師疾病，一一用心調治房室、被褥、藥餌、粥食等。○
J32nB277_p0590c10║持衣授履，洗浣烘晒等，具於律中，茲不煩錄。
J32nB277_p0590c11║【附】凡侍師，不命之坐不敢坐，不問不敢對，除自有事
J32nB277_p0590c12║欲問。○凡侍立，不得倚壁靠卓，宜端身齊足側立。○
J32nB277_p0590c13║欲禮拜，若師止之，宜順師命勿拜。○凡師與客談論，
J32nB277_p0590c14║涉道話有益身心者，皆當記取。○師有所使令，宜及
J32nB277_p0590c15║時作辦，不得違慢。○凡睡眠不得先師。○凡人問師
J32nB277_p0590c16║諱，當云上某下某。○凡弟子當擇明師，久久親近，不
J32nB277_p0590c17║得離師太早。如師實不明，當別求良導。○設離師，當
J32nB277_p0590c18║憶師誨。不得縱情自用，隨世俗流，行不正事。亦不得
J32nB277_p0590c19║住市井鬧處、不得住神廟、不得住民房、不得住近尼
J32nB277_p0590c20║寺處。不得以與師各住，而行世法中一切惡事。
J32nB277_p0590c21║隨師出行第三
J32nB277_p0590c22║不得過歷人家。○不得止住道邊共人語。○不得左
J32nB277_p0590c23║右顧視，當低頭隨師後。○到檀越家，當住一面，師教
J32nB277_p0590c24║坐，應坐。○到他寺院，師禮佛或自禮，不得擅自鳴磬。
J32nB277_p0590c25║○若山行，當持坐具隨之。若遠行，不得相離太遠。若
J32nB277_p0590c26║過渡，當持杖徐試淺深。○持瓶攜錫等，具如律中，文
J32nB277_p0590c27║繁不錄。
J32nB277_p0590c28║【附】若偶分行，約於某處會，不得後時。○師受齋，當侍
J32nB277_p0590c29║立。出生齋畢，復侍立收嚫。
J32nB277_p0590c30║入眾第四。
J32nB277_p0591a01║不得爭坐處。○不得於坐上，遙相呼語笑。○眾中有
J32nB277_p0591a02║失儀，當隱惡揚善。○不得伐勞，顯己之功。○凡在處，
J32nB277_p0591a03║睡不在人前，起不在人後。○凡洗面，不得多使水。○
J32nB277_p0591a04║擦牙吐水，須低頭引水下，不得噴水濺人。○不得高
J32nB277_p0591a05║聲鼻涕嘔吐。○不得於殿塔，及淨室、淨地、淨水中涕
J32nB277_p0591a06║唾，當於僻處。○喫茶湯時不得隻手揖人。○不得向
J32nB277_p0591a07║塔洗齒，及向和尚、阿闍黎等。○凡聞鐘聲，合掌默念：
J32nB277_p0591a08║聞鐘聲，煩惱輕。智慧長，菩提生。離地獄，出火坑。願成
J32nB277_p0591a09║佛，度眾生。唵伽羅帝耶娑訶○不得多笑，若大笑及
J32nB277_p0591a10║呵欠，當以衣袖掩口。○不得急行，不得將佛燈私就
J32nB277_p0591a11║己用。若燃燈，當好以罩密覆，勿令飛蟲投入。○供佛
J32nB277_p0591a12║花，取開圓者，不得先嗅。除萎者，方供新者。萎者不得
J32nB277_p0591a13║棄地踐踏，宜置屏處。○不得聞呼不應。凡呼，俱宜以
J32nB277_p0591a14║念佛應之。○凡拾遺物，即當白主事僧。
J32nB277_p0591a15║【附】不得與年少沙彌結友。○不得三衣苟簡。○不得
J32nB277_p0591a16║多作衣服，若有餘當捨。○不得辦精緻絛拂玩器等，
J32nB277_p0591a17║粧點江湖，取笑識者。○不得著色服，及類俗人衣飾
J32nB277_p0591a18║等。○不得不淨手搭衣。○凡上殿，須束縛褲襪，不得
J32nB277_p0591a19║放意自便。○不得閒走。○不得多言。○不得坐視大
J32nB277_p0591a20║眾勞務，避懶偷安。○不得私取招提竹木花果蔬菜、
J32nB277_p0591a21║一切飲食，及一切器物等。○不得談說朝廷公府政
J32nB277_p0591a22║事得失，及白衣家長短好惡。○凡自稱，當舉二字法
J32nB277_p0591a23║名，不得云我及小僧。○不得因小事爭執。若大事難
J32nB277_p0591a24║忍者，亦須心平氣和，以理論辯。不可則辭而去，動氣
J32nB277_p0591a25║發麤，即非好僧也。
J32nB277_p0591a26║隨眾食第五。
J32nB277_p0591a27║聞揵搥聲，即當整衣服。○臨食咒願，皆當恭敬。○出
J32nB277_p0591a28║生，飯不過七粒，麵不過一寸，饅頭不過指甲許，多則
J32nB277_p0591a29║為貪，少則為慳，其餘蔬菜荳腐不出。○凡出生，安左
J32nB277_p0591a30║手中，想念偈云：汝等鬼神眾，我今施汝供。此食遍十
J32nB277_p0591b01║方，一切鬼神共。○凡欲食，作五觀想：一、計功多少，量
J32nB277_p0591b02║彼來處。二、忖己德行，全缺應供。三、防心離過，貪等為
J32nB277_p0591b03║宗。四、正事良藥，為療形枯。五、為成道故，方受此食。○
J32nB277_p0591b04║無呵食好惡。○不得以食私所與，若摘與狗。○來益
J32nB277_p0591b05║食，不得言不用。若已飽，當以手讓卻之。○不得爪頭
J32nB277_p0591b06║使風屑落鄰缽中。○不得含食語。○不得笑談雜話。
J32nB277_p0591b07║○不得嚼食有聲。○如欲挑牙，以衣袖掩口。○食中
J32nB277_p0591b08║或有蟲螘，宜密掩藏之，莫令鄰單見生疑心。○當一
J32nB277_p0591b09║坐食，不得食訖離座更坐食。○不得食訖以手指刮
J32nB277_p0591b10║碗缽食。○凡食不得太速，不得太遲。○行食未至，不
J32nB277_p0591b11║得生煩惱。○或有所需，默然指授，不得高聲大喚。○
J32nB277_p0591b12║不得碗缽作聲。○不得食畢先起。○若違僧制，聞白
J32nB277_p0591b13║槌不得抗拒不服。○飯中有穀，去皮食之。
J32nB277_p0591b14║【附】不得見美味，生貪心，恣口食。○不得偏眾食。
J32nB277_p0591b15║禮拜第六。
J32nB277_p0591b16║禮拜，不得占殿中央，是住持位。○有人禮佛，不得向
J32nB277_p0591b17║彼人頭前徑過。○凡合掌，不得十指參差，不得中虛，
J32nB277_p0591b18║不得將指插鼻中，須平胸高低得所。○不得非時禮
J32nB277_p0591b19║拜。如欲非時禮，須待人靜時。○師禮佛，不得與師並
J32nB277_p0591b20║禮，當隨後遠拜。○師拜人，不得與師同拜。○在師前，
J32nB277_p0591b21║不得與同類相禮。○在師前，不得受人禮。○己手持
J32nB277_p0591b22║經像，不得為人作禮。
J32nB277_p0591b23║【附】凡禮拜，須精誠作觀。教列七種禮，不可不知。
J32nB277_p0591b24║聽法第七。
J32nB277_p0591b25║凡遇掛上堂牌，宜早上堂，莫待法鼓大擂。○整理衣
J32nB277_p0591b26║服。○平視直進。○坐必端嚴。○不得亂語。○不得大
J32nB277_p0591b27║咳唾
J32nB277_p0591b28║【附】凡聽法，須聞而思，思而修。不得專記名言，以資談
J32nB277_p0591b29║柄。○不得未會稱會，入耳出口。○年少沙彌，戒力未
J32nB277_p0591b30║固，宜更學律，不得早赴講筵。
J32nB277_p0591c01║習學經典第八。
J32nB277_p0591c02║宜先學律，後學修多羅，不得違越。○凡學一經，須先
J32nB277_p0591c03║白師，經完更白別學某經。○不得口吹經上塵。○不
J32nB277_p0591c04║得經案上包藏茶末雜物。○人閱經，不得近彼案前
J32nB277_p0591c05║經行。○凡經籍損壞，宜速修補。○沙彌本業未成，不
J32nB277_p0591c06║得習學外書子史、治世典章。
J32nB277_p0591c07║【附】不得揀應赴道場經習學○不得習學偽造經典。
J32nB277_p0591c08║○不得習學命書、相書、醫書、兵書、卜筮書、天文書、地
J32nB277_p0591c09║理書、圖讖書，乃至爐火、黃白、神奇、鬼怪、符水等書。○
J32nB277_p0591c10║不得習學宣卷打偈。○不得習學外道書，除智力有
J32nB277_p0591c11║餘，為欲知內外教深淺者，可以涉獵，然勿生習學想。
J32nB277_p0591c12║○不得習學詩辭。○不得著心學字求工，但書寫端
J32nB277_p0591c13║楷足矣。○不得污手執持經。○對經典如對佛，不得
J32nB277_p0591c14║戲笑。○不得案上狼藉卷帙○不得高聲動眾。○不
J32nB277_p0591c15║得借人經看不還，及不加愛重，以致損壞。
J32nB277_p0591c16║入寺院第九。
J32nB277_p0591c17║凡入寺門，不得行中央，須緣左右邊行。緣左先左足，
J32nB277_p0591c18║緣右先右足。○不得無故登大殿遊行。○不得無故
J32nB277_p0591c19║登塔。○入殿塔，當右遶，不得左轉。○不得殿塔中涕
J32nB277_p0591c20║唾。○遶塔或三匝七匝，乃至十百，須知遍數。○不得
J32nB277_p0591c21║以笠杖等倚殿壁。
J32nB277_p0591c22║入禪堂隨眾第十
J32nB277_p0591c23║單上，不得抖衣被作聲扇風，使鄰單動念。○下床默
J32nB277_p0591c24║念偈云：從朝寅旦直至暮，一切眾生自迴護。若於足
J32nB277_p0591c25║下喪身形，願汝即時生淨土。○不得大語高聲。○輕
J32nB277_p0591c26║手揭簾須垂後手。○不得拖鞋作聲。○不得大咳嗽
J32nB277_p0591c27║作聲。○不得鄰單交頭接耳，講說世事。○或有道伴
J32nB277_p0591c28║親情，相看堂中，不得久話相邀；林下水邊，乃可傾心
J32nB277_p0591c29║談論。○若看經，須端身澄心默翫，不得出聲。○二板
J32nB277_p0591c30║鳴即宜早進堂。○歸位默念偈云：正身端坐，當願眾
J32nB277_p0592a01║生，坐菩提座，心無所著。
J32nB277_p0592a02║【附】不得穿堂直過。○上單下單，俱當細行，勿令鄰單
J32nB277_p0592a03║動念。○不得單上寫文字，除眾看經教時。○不得單
J32nB277_p0592a04║上相聚擺茶夜坐雜話。○不得單上縫補衣被。○不
J32nB277_p0592a05║得眠臥共鄰單說話動眾。
J32nB277_p0592a06║執作第十一。
J32nB277_p0592a07║當惜眾僧物。○當隨知事者教令，不得違戾。○凡洗
J32nB277_p0592a08║菜當三易水。○凡汲水，先淨手。○凡用水，須諦視有
J32nB277_p0592a09║蟲無蟲，以密羅濾過方用。若嚴冬，不得早濾水，須待
J32nB277_p0592a10║日出。○凡燒灶不得燃腐薪。○凡作食，不得帶爪甲
J32nB277_p0592a11║垢。○凡棄惡水，不得當道，不得高手揚潑，當離地四
J32nB277_p0592a12║五寸，徐徐棄之。○凡掃地，不得逆風掃，不得聚灰土
J32nB277_p0592a13║安門扇後。○洗內衣。須拾去蟣蝨方洗。○夏月用水
J32nB277_p0592a14║盆了，須覆，若仰即蟲生。
J32nB277_p0592a15║【附】不得熱湯潑地上。○一切米麵蔬果等，不得輕棄
J32nB277_p0592a16║狼藉，須加愛惜。
J32nB277_p0592a17║入浴第十二。
J32nB277_p0592a18║先以湯洗面，從上至下，徐徐洗之。○不得麤躁，以湯
J32nB277_p0592a19║水濺鄰人。○不得浴堂小遺。○不得共人語笑。《人天
J32nB277_p0592a20║寶鑑》云：「一沙彌入浴戲笑，遂感沸湯地獄之報。」○不
J32nB277_p0592a21║得洗僻處。○凡有瘡癬，宜在後浴。或有可畏瘡，尤宜
J32nB277_p0592a22║迴避，免刺人眼。○不得恣意久洗，妨礙後人。
J32nB277_p0592a23║【附】脫衣著衣，安詳自在。○浴前先洗淨，須細行，不得
J32nB277_p0592a24║以洗淨水入浴釜。○湯冷熱，依例擊梆，不得大喚。
J32nB277_p0592a25║入廁第十三。
J32nB277_p0592a26║欲大小便即當行，莫待內逼倉卒。○於竹竿上掛直
J32nB277_p0592a27║掇，摺令齊整，以手巾或腰絛繫之，一作記認，二恐墮
J32nB277_p0592a28║地。○須脫換鞋腳，不可淨鞋入廁。○至當三彈指，使
J32nB277_p0592a29║內人知。○不得迫促內人使出。○已上復當三彈指，
J32nB277_p0592a30║默念：大小便時，當願眾生，棄貪嗔癡，蠲除罪法。○不
J32nB277_p0592b01║得低頭視下。○不得持草畫地。○不得努氣作聲。○
J32nB277_p0592b02║不得隔壁共人說話。○不得唾壁。○逢人不得作禮，
J32nB277_p0592b03║宜側身避之。○不得沿路行繫衣帶。○便畢當淨澡
J32nB277_p0592b04║手，未澡不得持物。○洗手默念：以水盥掌，當願眾生，
J32nB277_p0592b05║得清淨手，受持佛法。唵主迦囉耶娑訶
J32nB277_p0592b06║【附】若小解，亦要收起衣袖，又不可著偏衫小解。
J32nB277_p0592b07║睡臥第十四。
J32nB277_p0592b08║臥須右脅，名吉祥睡。不得仰臥、覆臥及左脅臥。○不
J32nB277_p0592b09║得與師同室同榻。或得同室，不得同榻。○亦不得與
J32nB277_p0592b10║同事沙彌共榻。○凡掛鞋履小衣等，不得過人頭面。
J32nB277_p0592b11║【附】不得脫裏衣臥。○不得睡上床笑語高聲。○不得
J32nB277_p0592b12║聖像及法堂前攜溺器過。
J32nB277_p0592b13║圍爐第十五。
J32nB277_p0592b14║不得交頭接耳說話。○不得彈垢膩火中。○不得烘
J32nB277_p0592b15║焙鞋襪。○不得向火太久，恐妨後人，稍煖便宜歸位。
J32nB277_p0592b16║在房中住第十六。
J32nB277_p0592b17║更相問訊，須知大小。○欲持燈火入，預告房內知云：
J32nB277_p0592b18║「火入。」欲滅燈火，預問同房人：「更用燈否？」○滅燈火不
J32nB277_p0592b19║得口吹，念誦不得高聲。○若有病人，當慈始終看之。
J32nB277_p0592b20║○有人睡，不得打物作嚮，及高聲語笑。○不得無故
J32nB277_p0592b21║入他房院。
J32nB277_p0592b22║到尼寺第十七。
J32nB277_p0592b23║有異坐方坐，無異坐不得坐。○不得為非時之說。○
J32nB277_p0592b24║若還，不得說其好醜。○不得書疏往來，及假借裁割
J32nB277_p0592b25║洗浣等。○不得手為淨髮。○不得屏處共坐。
J32nB277_p0592b26║【附】無二人不得單進。○不得彼此送禮。○不得囑託
J32nB277_p0592b27║尼僧，入豪貴家化緣，及求念經懺等。○不得與尼僧
J32nB277_p0592b28║結拜父母姊妹道友。
J32nB277_p0592b29║至人家第十八。
J32nB277_p0592b30║有異坐當坐，不宜雜坐。○人問經當知時，慎勿為非
J32nB277_p0592c01║時之說。○不得多笑。○主人設食，雖非法會，亦勿失
J32nB277_p0592c02║儀軌。○無犯夜行。○不得空室內或屏處，與女人共
J32nB277_p0592c03║坐共語。○不得書疏往來等，同前。○若詣俗省親，當
J32nB277_p0592c04║先入中堂禮佛，或家堂聖像，端莊問訊。次父母眷屬
J32nB277_p0592c05║等，一一問訊。○不得向父母說師法嚴、出家難，寂寥
J32nB277_p0592c06║淡薄、艱辛苦屈等事。宜為說佛法，令生信增福。○不
J32nB277_p0592c07║得與親族小兒等久坐久立，雜話戲笑。亦不得問族
J32nB277_p0592c08║中是非好惡。○若天晚作宿，當獨處一榻，多坐少臥，
J32nB277_p0592c09║一心念佛，事訖即還，不得留連。
J32nB277_p0592c10║【附】不得左右邪視。○不得雜語。○若與女人語，不得
J32nB277_p0592c11║低聲密語，不得多語。○不得詐現威儀，假粧禪相，求
J32nB277_p0592c12║彼恭敬。○不得誑說佛法，亂答他問，自賣多聞，求彼
J32nB277_p0592c13║恭敬。○不得送盒禮效白衣往還。○不得管人家務。
J32nB277_p0592c14║○不得雜坐酒席。○不得結拜白衣人作父母姊妹。
J32nB277_p0592c15║○不得說僧中過失。
J32nB277_p0592c16║乞食第十九。
J32nB277_p0592c17║當與老成人俱。若無人俱，當知所可行處。○到人門
J32nB277_p0592c18║戶，宜審舉措，不得失威儀。○家無男子，不可入門。○
J32nB277_p0592c19║若欲坐，先當瞻視座席。有刀兵，不宜坐。有寶物，不宜
J32nB277_p0592c20║坐。有婦人衣被莊嚴等，不宜坐。○欲說經，當知所應
J32nB277_p0592c21║說時，不應說時。○不得說與我食，令爾得福。
J32nB277_p0592c22║【附】凡乞食，不得哀求苦索。○不得廣談因果，望彼多
J32nB277_p0592c23║施。○多得勿生貪著，少得勿生憂惱。○不得專向熟
J32nB277_p0592c24║情施主家，及熟情庵院處索食。
J32nB277_p0592c25║入聚落第二十。
J32nB277_p0592c26║無切緣不得入。○不得馳行。○不得搖臂行。○不得
J32nB277_p0592c27║數數傍視人物行。○不得共沙彌小兒談笑行。○不
J32nB277_p0592c28║得與女人前後互隨行。○不得與尼僧前後互隨行。
J32nB277_p0592c29║○不得與醉人狂人前後互隨行。○不後故視女人，
J32nB277_p0592c30║不得眼角傍看女人。○或逢尊宿親識，俱立下傍，先
J32nB277_p0593a01║意問訊。○或逢戲幻奇怪等，俱不宜看。○惟端身正
J32nB277_p0593a02║道而行。○凡遇水坑水缺，不得跳越。有路當遶行，無
J32nB277_p0593a03║路眾皆跳越則得。○非病緣及急事，不得乘馬乃至
J32nB277_p0593a04║戲心鞭策馳驟。
J32nB277_p0593a05║【附】凡遇官府，不論大小，俱宜迴避。○遇鬥爭者，亦遠
J32nB277_p0593a06║避之，不得住看。○不得回寺誇張所見城中華美之
J32nB277_p0593a07║事。
J32nB277_p0593a08║市物第二十一。
J32nB277_p0593a09║無爭貴賤。○無坐女肆。○若為人所犯，方便避之，勿
J32nB277_p0593a10║從求直。○已許甲物，雖復更賤，無捨彼取此，令主有
J32nB277_p0593a11║恨。○慎無保任致愆負。
J32nB277_p0593a12║凡所施行不得自用第二十二。
J32nB277_p0593a13║出入行來，當先白師。○作新法衣，當先白師。著新法
J32nB277_p0593a14║衣，當先白師。○剃頭當先白師。○疾病服藥當先白
J32nB277_p0593a15║師。○作眾僧事當先白師。○欲有私具紙筆之輩，當
J32nB277_p0593a16║先白師。○若諷起經唄，當先白師。○若人以物惠施，
J32nB277_p0593a17║當先白師已，然後受。己物惠施人，當先白師，師聽然
J32nB277_p0593a18║後與。○人從己假借，當先白師，師聽，然後與。己欲從
J32nB277_p0593a19║人借物，當先白師，師聽得去。○白師：聽不聽皆當作
J32nB277_p0593a20║禮，不聽不得有恨意。
J32nB277_p0593a21║【附】乃至大事，或遊方，或聽講，或入眾，或守山，或興緣
J32nB277_p0593a22║事，皆當白師，不得自用。
J32nB277_p0593a23║參方第二十三。
J32nB277_p0593a24║遠行要假良朋。○古人心地未通，不遠千里求師。
J32nB277_p0593a25║【附】年幼戒淺，未許遠行。如行，不得與不良之輩同行。
J32nB277_p0593a26║○須為尋師訪道，決擇生死。不宜觀山翫水，惟圖遊
J32nB277_p0593a27║歷廣遠，誇示於人。○所到之處，歇放行李，不得徑入
J32nB277_p0593a28║殿堂。一人看行李，一人先進問訊，取常住進止，方可
J32nB277_p0593a29║安頓行李入內。
J32nB277_p0593a30║衣缽名相第二十四。
J32nB277_p0593b01║【五條衣】梵語安陀會，此云中宿衣，亦云下衣，亦云雜
J32nB277_p0593b02║作衣。凡寺中執勞服役，路途出入往還，當著此衣。○
J32nB277_p0593b03║搭衣偈：善哉解脫服，無上福田衣，我今頂戴受，世世
J32nB277_p0593b04║不捨離。唵悉陀耶娑婆訶
J32nB277_p0593b05║【七條衣】梵語鬱多羅僧，此云上著衣，亦云入眾衣。凡
J32nB277_p0593b06║禮佛修懺，誦經坐禪，赴齋聽講，布薩自恣，當著此衣。
J32nB277_p0593b07║○搭衣偈：善哉解脫服，無上福田衣，我今頂戴受，世
J32nB277_p0593b08║世常得披。唵度波度波娑婆訶
J32nB277_p0593b09║【二十五條衣】梵語僧伽黎，此云合，亦云重，亦云雜碎
J32nB277_p0593b10║衣。凡入王宮，升座說法，聚落乞食，當著此衣。又此衣
J32nB277_p0593b11║九品，下品九條，十一條，十三條；中品十五條，十七條，
J32nB277_p0593b12║十九條；上品二十一條，二十三條，二十五條。○搭衣
J32nB277_p0593b13║偈：善哉解脫服，無上福田衣，我今頂戴受，廣度諸群
J32nB277_p0593b14║迷。唵摩訶迦波波吒悉帝娑婆訶
J32nB277_p0593b15║【缽】梵語缽多羅，此云應量器，謂體、色、量三俱應法故。
J32nB277_p0593b16║體用鐵、瓦二物，色以藥、煙薰治，量則分上、中、下。
J32nB277_p0593b17║【具】梵語泥師壇，此云坐具，亦云隨足衣。○開具偈：臥
J32nB277_p0593b18║具泥師壇，長養心苗性。展開登聖地，奉行如來命。唵
J32nB277_p0593b19║檀波檀波娑婆訶
J32nB277_p0593b20║沙彌律儀要略（終）
J32nB277_p0593b21║
J32nB277_p0593b22║
J32nB277_p0593b23║
J32nB277_p0593b24║　（古秀州弟子大勝，孫洪基，捐資共五兩六錢。
J32nB277_p0593b25║　　助鋟
J32nB277_p0593b26║雲棲大師法彙輯古中具戒便蒙、沙彌要略、誦戒。
J32nB277_p0593b27║　式三種，少報
J32nB277_p0593b28║佛祖拯度之垂恩，并誌
J32nB277_p0593b29║大師維世之遺範，末法良猷，與願無斁。
J32nB277_p0593b30║崇禎庚辰歲孟夏八日佛誕日謹識。）