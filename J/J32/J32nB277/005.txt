J32nB277_p0594a01║沙彌尼比丘尼戒錄要
J32nB277_p0594a02║菩薩戒弟子雲棲寺沙門袾宏輯
J32nB277_p0594a03║△沙彌尼十戒
J32nB277_p0594a04║一盡形壽不得殺生。
J32nB277_p0594a05║二盡形壽不得偷盜。
J32nB277_p0594a06║三盡形壽不得婬。
J32nB277_p0594a07║四盡形壽不得嫁。
J32nB277_p0594a08║五盡形壽不得妄語。
J32nB277_p0594a09║六盡形壽不得歌舞彈箏。
J32nB277_p0594a10║[○@註]言箏。則簫。笛。琴。箜篌等。可知。
J32nB277_p0594a11║七盡形壽不得著香花脂粉。
J32nB277_p0594a12║八盡形壽不得臥高好刻鏤床上。
J32nB277_p0594a13║九盡形壽不得飲酒。
J32nB277_p0594a14║十盡形壽不得過中食。
J32nB277_p0594a15║[○@註]若不能持過午。當晚食時。須念餓鬼苦。發慈悲
J32nB277_p0594a16║心。不美食。不多食。不得碗缽作聲。不得雜話喧笑。
J32nB277_p0594a17║△沙彌尼威儀七十（內錄出少分）
J32nB277_p0594a18║不得著繒綵衣。亦不得作繒綵衣送人。
J32nB277_p0594a19║[○@註]謂紗羅綾絹。及紅綠色。艷麗色服。
J32nB277_p0594a20║不得坐他婦女床上。開器視衣。言此好彼惡。
J32nB277_p0594a21║不得受未及十六歲女。作沙彌尼。須素無瑕穢。貞良
J32nB277_p0594a22║完具。父母聽許。方可。
J32nB277_p0594a23║不得與比丘僧。同室宿。
J32nB277_p0594a24║[○@註]非但比丘。凡沙彌小兒。年十五以上者。即不可
J32nB277_p0594a25║同室宿。
J32nB277_p0594a26║不得手授男子物。當置地令自取。
J32nB277_p0594a27║不得獨至僧房問義。
J32nB277_p0594a28║[○@註]問義者。問佛法也。
J32nB277_p0594a29║不得仰面臥。不得伸腳臥。不得裸臥。
J32nB277_p0594a30║不得於白衣舍。獨行至舍後。
J32nB277_p0594b01║不得與優婆夷共洗浴。不得與婢使共洗浴。不得與
J32nB277_p0594b02║小兒共洗浴。
J32nB277_p0594b03║不得直傾洗衣水。於人走路道中。
J32nB277_p0594b04║不得單己獨行街市。
J32nB277_p0594b05║△比丘尼戒本
J32nB277_p0594b06║[○@註]有八波羅夷法。十七僧伽婆尸沙法。三十尼薩
J32nB277_p0594b07║耆波逸提法。一百七十八波逸提法。八悔過法。一
J32nB277_p0594b08║百應當學法。七滅諍法（今錄出少分）。
J32nB277_p0594b09║不得作媒。
J32nB277_p0594b10║不得以無根波羅夷罪。謗清淨比丘尼。
J32nB277_p0594b11║不得惡性。不受人諫語。
J32nB277_p0594b12║不得相親近共作惡行。共相覆罪。
J32nB277_p0594b13║不得畜長衣。
J32nB277_p0594b14║[○@註]長。猶多也。
J32nB277_p0594b15║不得自手捉金銀錢等。
J32nB277_p0594b16║不得販賣。
J32nB277_p0594b17║不得知物向僧。自求入己。
J32nB277_p0594b18║[○@註]知物向僧者。明知此物施主意在施僧者。而謀
J32nB277_p0594b19║求入己也。
J32nB277_p0594b20║不得以檀越所施物。迴作餘用。
J32nB277_p0594b21║[○@註]如檀越施造經物。止可造經。施齋僧物止可齋
J32nB277_p0594b22║僧。不得改易用。如磚錢不買瓦之類。
J32nB277_p0594b23║不得多畜玩器。
J32nB277_p0594b24║[○@註]謂精緻玩好等物。
J32nB277_p0594b25║不得與未受大戒人。說比丘比丘尼過。
J32nB277_p0594b26║不得與男子說法。過五六語。
J32nB277_p0594b27║不得嫌罵人。
J32nB277_p0594b28║不得知水有蟲。故用澆泥。澆草。澆樹。及飲用。
J32nB277_p0594b29║不得作大房。
J32nB277_p0594b30║不得別眾食。
J32nB277_p0594c01║不得觀軍陣。
J32nB277_p0594c02║[○@註]非但謂出兵。如教場操練。霜降迎旗。皆軍陣也。
J32nB277_p0594c03║不得故惱他比丘尼。打他比丘尼。
J32nB277_p0594c04║不得於比丘尼。有重罪者。為覆藏。
J32nB277_p0594c05║不得與男子屏處共立共語。
J32nB277_p0594c06║[○@註]屏處者。靜處也。
J32nB277_p0594c07║不得於同住比丘尼。有病不瞻視。
J32nB277_p0594c08║不得過五日。不搭戒衣。
J32nB277_p0594c09║不得使比丘尼。沙彌尼。摩塗身。及白衣婦女摩塗身。
J32nB277_p0594c10║[○@註]尼僧與婦女尚不可。況男子乎。雖幼童年十歲
J32nB277_p0594c11║者。亦不可。
J32nB277_p0594c12║不得畜婦女嚴身具。
J32nB277_p0594c13║[○@註]謂金銀首飾錦繡裙襖等。
J32nB277_p0594c14║不得學世俗伎術。以自活命。
J32nB277_p0594c15║[○@註]謂相面。看命。收驚。占卜等事。
J32nB277_p0594c16║不得安佛在下房。己在上房。
J32nB277_p0594c17║△例補
J32nB277_p0594c18║[○@註]世律尚有條例。況佛戒乎。禮可義起。因例補之。
J32nB277_p0594c19║不得年少沙彌尼。入白衣舍宿夜。
J32nB277_p0594c20║[○@註]非但宿夜。亦不宜單身到人家。須年近老者方
J32nB277_p0594c21║可。
J32nB277_p0594c22║不得習學應院誦經拜懺宣疏鼓樂等。
J32nB277_p0594c23║[○@註]如不禁。漸成赴應。女尼習赴應。大不宜也。
J32nB277_p0594c24║不得招集眾婦女做會。
J32nB277_p0594c25║[○@註]如正月十五。二月十九。四月八。臘月八。做會念
J32nB277_p0594c26║佛等事。俱不可作。只靜守為妙。
J32nB277_p0594c27║不得容留年已長成男在菴中。
J32nB277_p0594c28║[○@註]年十五以上即宜遣。
J32nB277_p0594c29║不得畜養貓犬。
J32nB277_p0594c30║不得容留遠方比丘尼宿夜。
J32nB277_p0595a01║[○@註]止可留飯。不可留宿。切宜守定此規。乃至本地
J32nB277_p0595a02║尼僧。年輕不誠篤者。亦不可留宿。
J32nB277_p0595a03║不得惡罵弟子。如俗人法。
J32nB277_p0595a04║不得鞭打弟子。如俗人法。
J32nB277_p0595a05║不得睡在人先。起在人後。
J32nB277_p0595a06║不得洗面多使水。
J32nB277_p0595a07║不得多笑。
J32nB277_p0595a08║不得多言。
J32nB277_p0595a09║不得急走。
J32nB277_p0595a10║不得私取常住一切物。
J32nB277_p0595a11║不得談說白衣家長短好惡。
J32nB277_p0595a12║[○@註]不但俗人家務。即一切世間閒談雜話。與修行
J32nB277_p0595a13║人無干者。皆不宜說。
J32nB277_p0595a14║不得因小事爭論。若大事當心平氣和。以理辯明。不
J32nB277_p0595a15║可辯明。則辭而去。動氣發麤。非佛弟子。
J32nB277_p0595a16║不得臨食草草念供養。無恭敬心。
J32nB277_p0595a17║不得出生飯過七粒。麵過一寸。饅頭過指甲許。
J32nB277_p0595a18║不得臨睡雜話。
J32nB277_p0595a19║不得碗缽作聲。
J32nB277_p0595a20║不得食畢先起。
J32nB277_p0595a21║不得向禮佛人頭邊過。
J32nB277_p0595a22║[○@註]宜寬步向背後轉。
J32nB277_p0595a23║不得與師並立禮佛。
J32nB277_p0595a24║不得手持經像為人作禮。
J32nB277_p0595a25║不得口吹經上塵。
J32nB277_p0595a26║不得經案上包藏茶果藥物。
J32nB277_p0595a27║不得向閱經人案前當案走過。
J32nB277_p0595a28║不得習學偽造經典。
J32nB277_p0595a29║[○@註]受生經。血盆經。金剛纂等。如諸經日誦中所開。
J32nB277_p0595a30║不得習學宣卷打偈。
J32nB277_p0595b01║不得用不濾過水。凡濾水。須密絹作囊濾之。
J32nB277_p0595b02║不得暑月盆盛水過夜。須倒水。仍覆盆。
J32nB277_p0595b03║[○@註]恐生蟲故。
J32nB277_p0595b04║不得熱湯潑地上。
J32nB277_p0595b05║不得掛鞋襪小衣高過人頭。
J32nB277_p0595b06║不得床上笑語高聲。
J32nB277_p0595b07║不得口吹燈滅。
J32nB277_p0595b08║不得與男僧送禮往來。
J32nB277_p0595b09║不得與比丘沙彌結拜姊妹。
J32nB277_p0595b10║不得與小兒結拜乾娘。
J32nB277_p0595b11║不得無故數數入街市上行。
J32nB277_p0595b12║不得街市上傍視東西行。
J32nB277_p0595b13║不得與沙彌小兒談笑行。
J32nB277_p0595b14║不得與醉人狂人前後互隨行。
J32nB277_p0595b15║不得佇足看唱戲者。說詞話者。爭鬧者。
J32nB277_p0595b16║不得遇官府過。不迴避。
J32nB277_p0595b17║不得不白師受人物。
J32nB277_p0595b18║不得收留有夫婦人出家。
J32nB277_p0595b19║不得夜間有人敲門便開。須仔細審問。的係識熟婦
J32nB277_p0595b20║女。方可開門。
J32nB277_p0595b21║不得容納媒婆。賣婆。烏龜筭命婆。相命。收驚。打水碗。
J32nB277_p0595b22║伏陰。見神。見鬼。諸婆等。有來者。莫與相見。莫與往來。
J32nB277_p0595b23║不得招接說邪法外道一切男僧女僧。及在家齋婆
J32nB277_p0595b24║等。
J32nB277_p0595b25║不得置田討租米。不得置屋討房錢。不得與人家絡
J32nB277_p0595b26║絲。褙紙。紡績。扣繡等。
J32nB277_p0595b27║[○@註]田地房產。乃至人間雜務。悉皆累心廢業。招難
J32nB277_p0595b28║惹非。如其貧乏。只守佛制。托缽乞食。以支身命。
J32nB277_p0595b29║不得出緣簿募化。
J32nB277_p0595b30║[○@註]廣行募化。興大緣事。自有男僧為之。非尼僧所
J32nB277_p0595c01║宜也。
J32nB277_p0595c02║不得晨昏禮誦。懶惰失時。
J32nB277_p0595c03║不得豐富飲食。
J32nB277_p0595c04║[○@註]施主及道友到菴。俱隨常供養。不必過分整治
J32nB277_p0595c05║餚饌。喪失道風。
J32nB277_p0595c06║不得普陀天台等處。領眾燒香。及聚集婦女。湖船等
J32nB277_p0595c07║處做會。
J32nB277_p0595c08║[○@註]尼僧守身。當比在家女人加倍謹慎。遠出他方。
J32nB277_p0595c09║恐招譏謗。成群做會。或起風波。不可不戒。
J32nB277_p0595c10║尼戒錄要（終）