J32nB277_p0610a01║僧訓日紀
J32nB277_p0610a02║古杭雲棲寺沙門袾宏輯
J32nB277_p0610a03║法師省己之訓
J32nB277_p0610a04║法炬陀羅尼法師品云夫法師者常應慈憫愛語謙
J32nB277_p0610a05║下若懷嫉妒心存勝負獲大重罪慈心說法成大功
J32nB277_p0610a06║德能消世間種種供養假以高大師子寶座無價名
J32nB277_p0610a07║衣奉上法師未足報恩而彼法師雖受斯事應深慚
J32nB277_p0610a08║愧勿起貪著不得我慢。
J32nB277_p0610a09║為利養出家之訓
J32nB277_p0610a10║大寶積經云彌樓揵馱佛滅後諸大弟子皆亦隨佛
J32nB277_p0610a11║入於涅槃諸大弟子滅度之後多有眾生皆作是念
J32nB277_p0610a12║沙門法中安隱快樂我等何不各共出家出家之後
J32nB277_p0610a13║唯行三事一常周旋往來白衣舍二唯貪著利養自
J32nB277_p0610a14║活三長養肌肥無有福慧行是三事不修餘業頭陀
J32nB277_p0610a15║細行妙法多皆廢捨復不讀誦時國王子名陀摩尸
J32nB277_p0610a16║利聞天神指示乃辭父母剃除鬚髮問諸比丘彌樓
J32nB277_p0610a17║揵馱佛云何說法教諸弟子我得聞已當如說修行
J32nB277_p0610a18║諸比丘言我等不聞佛所說法但隨和尚諸師所行
J32nB277_p0610a19║汝今亦應行如是法爾時陀摩尸利比丘荅諸比丘
J32nB277_p0610a20║言汝等必從貧賤出家是故今者但貴衣食所行如
J32nB277_p0610a21║是白衣無異汝等今應與我共求佛深淨法時諸比
J32nB277_p0610a22║丘以偈荅言我等所為者是事皆已得衣食極豐足
J32nB277_p0610a23║免離王使役安隱甚快樂無敢輕慢者白衣時苦惱
J32nB277_p0610a24║今皆無復有是即名涅槃第一快安樂過是事以外
J32nB277_p0610a25║我皆不復用爾時陀摩尸利比丘聞此偈已心則悲
J32nB277_p0610a26║惱涕零啼泣即便捨離此諸比丘獨入山林幽遠之
J32nB277_p0610a27║處精誠一心欲求深法先時彌樓揵馱佛有大弟子
J32nB277_p0610a28║名為堅牢修空閑行獨住深山少欲知足心樂遠離
J32nB277_p0610a29║所作已辦六通三明大阿羅漢所住深山石窟壁上
J32nB277_p0610a30║書此偈言生死不斷絕貪欲嗜味故養怨入丘塚唐
J32nB277_p0610b01║受諸辛苦身臭如死屍九孔流不淨如廁虫樂糞愚
J32nB277_p0610b02║貪身無異憶想妄分別則是五欲本智者不分別五
J32nB277_p0610b03║欲則斷滅邪念生貪著貪著生煩惱正念無貪著餘
J32nB277_p0610b04║煩惱亦盡陀摩尸利比丘經歷深山見此偈已讀誦
J32nB277_p0610b05║思惟其義未久之間得五神通。
J32nB277_p0610b06║慈心功德之訓
J32nB277_p0610b07║般舟三昧經云慈心比丘終不中毒終不中兵火不
J32nB277_p0610b08║能燒入水不死帝王不能得其便。
J32nB277_p0610b09║為勿憂衣食之訓
J32nB277_p0610b10║佛藏經云若有一心行道比丘千億天神願共供養
J32nB277_p0610b11║但能一心行道終亦不念衣食所須如來白毫相中
J32nB277_p0610b12║百千億分光明其中一分供諸弟子假使一切世間
J32nB277_p0610b13║人皆出家隨順法行毫相百千億分不盡其一。
J32nB277_p0610b14║檢心待女人之訓
J32nB277_p0610b15║長阿含經第四卷云阿難白佛言佛滅度後諸女人
J32nB277_p0610b16║輩來受誨者當如之何佛告阿難莫與相見阿難又
J32nB277_p0610b17║白設相見者當如之何佛言莫與共語阿難又白設
J32nB277_p0610b18║與語者當如之何佛言當自檢心。
J32nB277_p0610b19║八退八進之訓
J32nB277_p0610b20║長阿含經第九卷云云何八退法懈怠比丘乞食不
J32nB277_p0610b21║得便作是念我於今日乞食不得身體疲極不能堪
J32nB277_p0610b22║任坐禪經行即便臥息得食既足復作是念我朝乞
J32nB277_p0610b23║食得食過足身體沉重不能堪任坐禪經行即便臥
J32nB277_p0610b24║息設或執事便作是念我今執事身體疲極不能堪
J32nB277_p0610b25║任坐禪經行即便臥息設欲執事便作是念明當執
J32nB277_p0610b26║事必有疲極今日不得坐禪經行即便臥息設少行
J32nB277_p0610b27║來便作是念我朝行來身體疲極不能堪任坐禪經
J32nB277_p0610b28║行即便臥息設欲少行便作是念我明當行必有疲
J32nB277_p0610b29║極今者不得坐禪經行即便臥息設遇小患便作是
J32nB277_p0610b30║念我得重病困篤羸瘦不能堪任坐禪經行即便臥
J32nB277_p0610c01║息所患已瘥復作是念我瘥未久身體羸瘦不能堪
J32nB277_p0610c02║任坐禪經行即便臥息云何八精進乞食不得即作
J32nB277_p0610c03║是念我身體輕便少欲睡眠宜可精進坐禪經行乞
J32nB277_p0610c04║食得足便作是念我今食飽氣力充足宜勤精進設
J32nB277_p0610c05║有執事便作是念我向執事廢我行道今宜精進設
J32nB277_p0610c06║應執事便作是念明當執事廢我行道今宜精進設
J32nB277_p0610c07║有行來便作是念我朝行來廢我行道今宜精進設
J32nB277_p0610c08║欲行來便作是念我明當行廢我行道今宜精進設
J32nB277_p0610c09║遇患時便作是念我得重病或能命終今宜精進患
J32nB277_p0610c10║得小瘥復作是念我病初瘥或更增動廢我行道今
J32nB277_p0610c11║宜精進。
J32nB277_p0610c12║不捨頭陀苦行之訓
J32nB277_p0610c13║增一阿含經第九卷云世尊告迦葉汝今年高朽弊
J32nB277_p0610c14║可捨乞食乃至諸頭陀行亦可受諸長者請并受衣
J32nB277_p0610c15║裳迦葉對曰我今不從如來教世尊告曰善哉善哉
J32nB277_p0610c16║迦葉多所饒益度人無量所以然者此頭陀行在世
J32nB277_p0610c17║者我法亦當久在於世是故諸比丘所學皆當如迦
J32nB277_p0610c18║葉所習。
J32nB277_p0610c19║△十二頭陀行
J32nB277_p0610c20║一阿蘭若（今居蘭若華言寂靜宜顧名思義）
J32nB277_p0610c21║二常乞食（今安坐檀越送食宜知慚愧）
J32nB277_p0610c22║三次第乞（今送食須貧富等觀）
J32nB277_p0610c23║四一食（今三時粥飯宜知慚愧）
J32nB277_p0610c24║五節量食（今獨飽宜分與禽獸）
J32nB277_p0610c25║六過中不飲漿（今晚食宜知慚愧夜分加倍精進）
J32nB277_p0610c26║七糞掃衣（今好衣宜知慚愧）
J32nB277_p0610c27║八但三衣（今多衣宜知慚愧）
J32nB277_p0610c28║九塚間坐（今住好屋宜知慚愧）
J32nB277_p0610c29║十樹下坐（今住好屋宜知慚愧）
J32nB277_p0610c30║十一露地坐（今住好屋宜知慚愧）
J32nB277_p0611a01║十二但坐不臥（今開夜放睡宜知慚愧）
J32nB277_p0611a02║不教弟子之訓
J32nB277_p0611a03║菩薩善戒經第四卷云旃陀羅等及以屠兒雖行惡
J32nB277_p0611a04║業不能破壞如來正法不必定墮三惡道中為師不
J32nB277_p0611a05║能教呵弟子則破佛法必定當墮地獄之中為名譽
J32nB277_p0611a06║故聚畜徒眾是名邪見名魔弟子。
J32nB277_p0611a07║供養父母之訓
J32nB277_p0611a08║彌沙塞部五分律第二十卷云畢陵伽婆蹉父母貧
J32nB277_p0611a09║窮欲以衣供養而不敢以是白佛佛告諸比丘若人
J32nB277_p0611a10║百年之中右肩擔父左肩擔母極世珍奇衣食供養
J32nB277_p0611a11║猶不能報須臾之恩從今聽諸比丘盡心盡壽供養
J32nB277_p0611a12║父母若不供養得重罪。
J32nB277_p0611a13║互相輕毀之訓
J32nB277_p0611a14║薩婆多毘尼毘婆沙第三卷云學事比丘輕毀坐禪
J32nB277_p0611a15║佐事比丘坐禪比丘亦輕毀學問佐事比丘佐事比
J32nB277_p0611a16║丘亦輕毀坐禪學問比丘是故陀羅驃以坐禪力常
J32nB277_p0611a17║現光明兼知臥具勸佐眾事滅相輕毀勝負心故。
J32nB277_p0611a18║攝養徒眾之訓
J32nB277_p0611a19║毘尼母經第六卷云養徒眾一法事攝二衣食攝常
J32nB277_p0611a20║應方便教授眷屬莫令多求攝令坐禪誦經修福於
J32nB277_p0611a21║此三業中應教復應觀徒眾樂多言否樂多眠否樂
J32nB277_p0611a22║在家否樂聚集調戲否復應觀誰行如法誰行不如
J32nB277_p0611a23║法若如法者應加衣食乃至法味數數教授若不如
J32nB277_p0611a24║法者應語令去後時改悔者還聽在眾從無臘乃至
J32nB277_p0611a25║九臘是名下座從十臘至十九臘是名中座從二十
J32nB277_p0611a26║臘至四十九臘是名上座五十臘以上國王長者出
J32nB277_p0611a27║家人所重是名耆舊長宿。
J32nB277_p0611a28║偷盜僧物之訓
J32nB277_p0611a29║法苑珠林第七十四卷云方等經云菩薩言五逆十
J32nB277_p0611a30║惡我所能救盜僧物者我不能救。
J32nB277_p0611b01║多得利養之訓
J32nB277_p0611b02║法苑珠林第九十二卷云雜寶藏經云阿闍世王為
J32nB277_p0611b03║提婆達多日送五百釜飯多得利養諸比丘白佛佛
J32nB277_p0611b04║言莫羨提婆得利養而說偈言芭蕉生實枯蘆葦亦
J32nB277_p0611b05║復然駏驢懷妊死騾驢亦復然愚貪利養苦智者所
J32nB277_p0611b06║嗤笑。
J32nB277_p0611b07║五僧冥報之訓
J32nB277_p0611b08║洛陽伽藍　記云後魏崇真寺僧慧嶷死七日活云
J32nB277_p0611b09║與五比丘次第於閻羅王所閱過一是寶明寺僧智
J32nB277_p0611b10║聰云生來苦行坐禪為業得昇天堂二是般若寺僧
J32nB277_p0611b11║道品云誦涅槃經亦昇天堂三是融覺寺僧曇最云
J32nB277_p0611b12║講華嚴涅槃領眾千人王言講經眾僧我慢貢高心
J32nB277_p0611b13║懷彼我比丘之中第一麤行即言付司青衣十人送
J32nB277_p0611b14║入黑門四是禪林寺僧道弘云教化四眾檀越造一
J32nB277_p0611b15║切經像王言沙門之體必須攝心道場志念禪誦不
J32nB277_p0611b16║預世事致化求財貪心即起亦送黑門五是靈覺寺
J32nB277_p0611b17║寶真云原作太守捨家資造寺休官入道雖不禪誦
J32nB277_p0611b18║禮拜不缺王言卿作太守枉法取財假作此寺非卿
J32nB277_p0611b19║之力何勞說此亦送黑門慧嶷以錯召放還白胡太
J32nB277_p0611b20║后后遣黃門訪問五寺並云有此五僧死來七日生
J32nB277_p0611b21║時業行如嶷所論不差。
J32nB277_p0611b22║不修禪定之訓
J32nB277_p0611b23║無諍三昧云勝定經言茲復有人不修禪定身不證
J32nB277_p0611b24║法散心讀誦十二部經乃至恒河沙劫講說是經不
J32nB277_p0611b25║如一念思惟入定但使發心願坐禪者已勝十方一
J32nB277_p0611b26║切論師何況得禪定者論師白佛言我等多聞總持
J32nB277_p0611b27║講說無礙十六大部敬我如佛世尊何故不讚我等
J32nB277_p0611b28║獨讚禪定佛告諸論師汝等心亂假使多聞何所益
J32nB277_p0611b29║也汝欲與禪定角力如盲眼人欲睹眾色如無手足
J32nB277_p0611b30║欲抱須彌如折翅鳥欲飛虛空如蚊子翅欲遮日月
J32nB277_p0611c01║如無舡舫欲渡大海無有是處汝等論師亦復如是
J32nB277_p0611c02║復次毘婆沙中說若有比丘不肯坐禪身不證法散
J32nB277_p0611c03║心讀誦講說文字辨說為能不知詐言智不能詐言
J32nB277_p0611c04║能高心輕坐禪人如是論師死入地獄吞熱鐵丸出
J32nB277_p0611c05║為豬羊雞狗等身。
J32nB277_p0611c06║聲名無益之訓
J32nB277_p0611c07║摩訶止觀云昔鄴洛禪師道播河海住則四方雲仰
J32nB277_p0611c08║去則千百成群隱隱轟轟亦有何益臨終皆悔修行
J32nB277_p0611c09║至此審自斟酌智力強盛須廣利益如其不然且當
J32nB277_p0611c10║安忍深修三昧行成力著為化未晚。
J32nB277_p0611c11║念思二字之訓
J32nB277_p0611c12║一善見毘婆沙律第四卷云念想者何於觀處初置
J32nB277_p0611c13║心是名念以心置觀處中心徘徊觀處是名思譬如
J32nB277_p0611c14║鍾聲初大後微初大聲者如念後微者如思如鳥翔
J32nB277_p0611c15║初動如念後定如思如蜂採花初至如念後選擇如
J32nB277_p0611c16║思。
J32nB277_p0611c17║菩薩精進之訓
J32nB277_p0611c18║大寶積經云彼二菩薩行精進時於千歲中未曾起
J32nB277_p0611c19║念欲臥未曾起念欲坐未曾一返屈身蹲踞未曾再
J32nB277_p0611c20║食未曾起念稱量飲食鹹淡甘苦辛酢美惡每乞食
J32nB277_p0611c21║時未曾觀彼授食人面為丈夫耶為婦人耶乃至童
J32nB277_p0611c22║男童女皆不瞻視居止樹下未曾仰面觀於樹相所
J32nB277_p0611c23║著衣服未曾再易未曾一念起於欲覺恚覺害覺未
J32nB277_p0611c24║曾起緣親里若父若母兄弟姊妹及諸眷屬未曾起
J32nB277_p0611c25║念仰觀虛空日月星宿雲霞等色未曾起念從陰影
J32nB277_p0611c26║處至光景處從炎熱處至清涼處於嚴寒時未曾起
J32nB277_p0611c27║念覆厚煖衣而取溫適未曾起念論說世間無益之
J32nB277_p0611c28║語是二菩薩行如是等堅固精進。
J32nB277_p0611c29║評曰於千歲中未曾起念欲臥下每事有於千歲
J32nB277_p0611c30║中四字此大菩薩事非凡夫所及特表而出之者
J32nB277_p0612a01║使人知菩薩千歲中無念而我等一歲中一月中
J32nB277_p0612a02║一日中乃至一時中尚不能行寧不愧哉更不勉
J32nB277_p0612a03║力而行少分亦難矣。
J32nB277_p0612a04║誡勉出家之訓
J32nB277_p0612a05║慈恩法師出家箴云捨家出家何所以稽首空王求
J32nB277_p0612a06║出離三師七證定初機剃髮染衣發弘誓去貪嗔除
J32nB277_p0612a07║鄙吝十二時中常謹慎鍊磨真性若虛空自然戰退
J32nB277_p0612a08║魔軍陣勤學習尋師匠說與同人堪倚仗莫教心地
J32nB277_p0612a09║亂如麻百歲光陰等閑喪踵前賢學先聖盡假聞思
J32nB277_p0612a10║修得證行住坐臥要精專念念無差始相應佛真經
J32nB277_p0612a11║十二部縱橫指示菩提路不習不聽不依行問君何
J32nB277_p0612a12║日心開悟速須究似頭然莫待明年與後年一息不
J32nB277_p0612a13║來即後世誰人保得此身堅不蠶衣不田食織女耕
J32nB277_p0612a14║夫汗血力為成道業施將來道業未成爭消得哀哀
J32nB277_p0612a15║父哀哀母嚥苦吐甘大辛苦就濕回乾養育成要襲
J32nB277_p0612a16║門風繼先祖一旦辭親求剃落八十九十無依托若
J32nB277_p0612a17║不超凡越聖流向此因循全大錯福田衣降龍缽受
J32nB277_p0612a18║用一生求解脫若因小利繫心懷彼岸涅槃爭得達
J32nB277_p0612a19║善男子汝須知遭逢難得似今時既遇出家披縷褐
J32nB277_p0612a20║猶如浮木值盲龜大丈夫須猛利緊束身心莫容易
J32nB277_p0612a21║倘能行願力相扶決定龍華親授記。
J32nB277_p0612a22║垂戒實修之訓
J32nB277_p0612a23║永明壽禪師垂誡云學道之門別無奇特只要洗滌
J32nB277_p0612a24║根塵下無量劫來業識種子汝等但能消除情念斷
J32nB277_p0612a25║絕妄緣對世間一切愛欲境界心如木石相似直饒
J32nB277_p0612a26║未明道眼自然成就淨身若逢真正導師切須勤心
J32nB277_p0612a27║親近假使參而未徹學而未成歷在耳根永為道種
J32nB277_p0612a28║世世不落惡趣生生不失人身纔出頭來一聞千悟
J32nB277_p0612a29║須信道真善知識為人中最大因緣能化眾生得見
J32nB277_p0612a30║佛性深嗟末世誑說一禪只學虛頭全無實解步步
J32nB277_p0612b01║行有口口談空自不責業力所牽更教人撥無因果
J32nB277_p0612b02║便說飲酒食肉不礙菩提行盜行婬無妨般若生遭
J32nB277_p0612b03║王法死陷阿鼻受得地獄業消又入畜生餓鬼百劫
J32nB277_p0612b04║萬劫無有出期除非一念回光立即翻邪為正若不
J32nB277_p0612b05║自懺自悔自度自修諸佛出來也無救你處若割心
J32nB277_p0612b06║肝如木石相似便可食肉若喫酒如喫屎尿相似便
J32nB277_p0612b07║可飲酒若見端正男女如死屍相似便可行婬若見
J32nB277_p0612b08║己財他財如糞土相似便可侵盜饒你鍊得到此田
J32nB277_p0612b09║地亦未可順汝意在直待證無量聖身始可行世間
J32nB277_p0612b10║逆順事古聖施設豈有他心只為末法僧尼少持禁
J32nB277_p0612b11║戒恐賺他向善俗子多退道心所以廣行遮護千經
J32nB277_p0612b12║所說萬論所陳若不去婬斷一切清淨種若不去酒
J32nB277_p0612b13║斷一切智慧種若不去盜斷一切福德種若不去肉
J32nB277_p0612b14║斷一切慈悲種三世諸佛同口敷宣天下禪宗一音
J32nB277_p0612b15║演暢如何後學略不聽從自毀正因反行魔說只為
J32nB277_p0612b16║宿熏業種生遇邪師善力易消惡根難拔豈不見古
J32nB277_p0612b17║聖道見一魔事如萬箭攢心聞一魔聲如千錐劄耳
J32nB277_p0612b18║速須遠離不可見聞各自究心慎莫容易。
J32nB277_p0612b19║一心念道之訓
J32nB277_p0612b20║趙州云老僧除二時粥飯是雜用心處又云若一生
J32nB277_p0612b21║不離叢林不語十年五載已後佛也不柰你何。○仰
J32nB277_p0612b22║山偉禪師律身甚嚴宴坐忘夜旦居一室謝絕交遊
J32nB277_p0612b23║有過偉者虛己坐以延之躬起炷香叉手而立南公
J32nB277_p0612b24║聞之以為太絕物對曰道業未辦歲月如流大根器
J32nB277_p0612b25║如雲門趙州猶曰我二時粥飯是雜用心又曰我豈
J32nB277_p0612b26║有工夫閒處用偉何敢囿世情事清談乎。○蔣山元
J32nB277_p0612b27║禪師云岑樓之木本於毫末滔天之水始於濫觴清
J32nB277_p0612b28║淨心中無故動念危乎岌哉。○正法念處經云一切
J32nB277_p0612b29║迷惑由多言語是故應當空閑曠野寂靜之處獨無
J32nB277_p0612b30║餘人在一處坐一心正念壞煩惱魔一切親舊知識
J32nB277_p0612c01║兄弟來去相見語言皆離。○佛本行集經云若在少
J32nB277_p0612c02║年若在中年或復老年但須速求應所辦者早令得
J32nB277_p0612c03║辦莫使淹遲宜速疾作。○根本薩婆多部云假令登
J32nB277_p0612c04║定暫得無憂不能斷煩惱若見諦理煩惱斷除。○盤
J32nB277_p0612c05║山語錄修行人大忌說人長短是非乃至一切世事
J32nB277_p0612c06║非干己者口不可說心不可思但口說心思便是昧
J32nB277_p0612c07║了自己若專鍊心常搜己過那得工夫管他家屋裏
J32nB277_p0612c08║事粉骨碎身唯心莫動收拾自心如一尊木雕聖像
J32nB277_p0612c09║坐在堂中終日無人亦如此旛蓋簇擁香花供養亦
J32nB277_p0612c10║如此讚歎亦如此毀謗亦如此修行人常常心上無
J32nB277_p0612c11║事時時刻刻體究自己本命元辰端的處。○古德云
J32nB277_p0612c12║真正辦道人無剪爪之工。○又云暫時不在猶如死
J32nB277_p0612c13║人。○中峰警策歌云行也做坐也做尺寸光陰休放
J32nB277_p0612c14║過。○趙清獻公藥欄壞不修人問之曰安可以此事
J32nB277_p0612c15║動吾一念乎。
J32nB277_p0612c16║雜記解惑之訓
J32nB277_p0612c17║經云禪有極妙內樂眾生捨之而求外不得內心之
J32nB277_p0612c18║離欲而於色欲中求樂。○諸天有七寶自娛後墮沸
J32nB277_p0612c19║屎地獄人中多聞世智辨聰後墮豬羊禽獸之類無
J32nB277_p0612c20║所別知。○眾生無恩於菩薩而菩薩常欲利益眾生
J32nB277_p0612c21║眾生奪菩薩命割截身體而菩薩以第一佛樂慧命
J32nB277_p0612c22║與諸眾生。○諸欲難可解何以能釋之觀身得實相
J32nB277_p0612c23║則不為所轉智論云實相者所謂畢竟空。
J32nB277_p0612c24║
J32nB277_p0612c25║
J32nB277_p0612c26║
J32nB277_p0612c27║
J32nB277_p0612c28║
J32nB277_p0612c29║
J32nB277_p0612c30║僧訓日紀（終）