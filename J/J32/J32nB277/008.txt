J32nB277_p0681a01║自知錄序
J32nB277_p0681a02║予少時見太微仙君功過格而大悅，旋梓以施。已而
J32nB277_p0681a03║出俗行腳，匍匐於參請。暨歸隱深谷，方事禪思，遂無
J32nB277_p0681a04║暇及此。今老矣，復得諸亂帙中，悅猶故也。乃稍為刪
J32nB277_p0681a05║定，更增其未備而重梓焉。昔仙君謂「凡人宜置籍臥
J32nB277_p0681a06║榻，每嚮晦入息，書其一日功過，積日而月，積月而年，
J32nB277_p0681a07║或以功准過，或以過准功，多寡相讎，自知罪福，不必
J32nB277_p0681a08║問乎休咎。」至矣哉，言乎。先民有云：「人苦不自知，唯知
J32nB277_p0681a09║其惡則懼而戢，知其善則喜而益自勉，不知則任情
J32nB277_p0681a10║肆志，淪胥於禽獸，而亦莫覺其禽獸也。」茲運心舉筆，
J32nB277_p0681a11║靈臺難欺，邪正淑慝，炯乎若明鏡之鑒形，不師而嚴，
J32nB277_p0681a12║不友而諍，不賞罰而勸懲，不蓍龜而趨避，不天堂地
J32nB277_p0681a13║獄而升沉，馴而致之，其於道也何有。因易其名曰《自
J32nB277_p0681a14║知錄》。是錄也，下士得之，行且大笑，莫之能視，奚望其
J32nB277_p0681a15║能書。中士得之，必勤而書之。上士得之，但自諸惡不
J32nB277_p0681a16║作，眾善奉行，書可也，不書可也。何以故，善本當行，非
J32nB277_p0681a17║徼福故；惡本不當作，非畏罪故。終日止惡，終日修善，
J32nB277_p0681a18║外不見善惡相，內不見能止能修之心，福且不受，罪
J32nB277_p0681a19║亦性空，則書將安用？矧二部童子，六齋諸天，并世所
J32nB277_p0681a20║稱台彭司命，日遊夜遊；予司奪司，元會節臘等，昭布
J32nB277_p0681a21║森列，前我後我左右我，明目而矚我，政使我不書。彼
J32nB277_p0681a22║之書，固以密繭絲而析秋毫矣。雖然，天下不皆上士，
J32nB277_p0681a23║即皆上士，其自知而不書，不失為君子；不自知而不
J32nB277_p0681a24║書，非冥頑不靈，則剛愎自用云爾。人間顧可無是錄
J32nB277_p0681a25║乎？是故在儒為四端百行，在釋為六度萬行，在道為
J32nB277_p0681a26║三千功八百行，皆積善之說也。彼罷緣灰念之輩，以
J32nB277_p0681a27║自為則無論矣，如藉口乎善惡都莫思量，見有勤而
J32nB277_p0681a28║書之者，漫呵曰：「惡用是矻矻爾煩心為？」則其失非細。
J32nB277_p0681a29║嗟乎！世人夏畦於五欲之場，疲神殫思，終其身不憚
J32nB277_p0681a30║煩，而獨煩於就寢之俄頃，不一整其心慮，亦惑矣。晝
J32nB277_p0681b01║勤三省，夜必告天，乃至黑荳白荳，賢智者所不廢也，
J32nB277_p0681b02║書之庸何傷？時
J32nB277_p0681b03║萬曆三十二年歲次甲辰清明日沙門袾宏識
J32nB277_p0681b04║
J32nB277_p0681b05║
J32nB277_p0681b06║
J32nB277_p0681b07║
J32nB277_p0681b08║
J32nB277_p0681b09║
J32nB277_p0681b10║
J32nB277_p0681b11║自知錄凡例
J32nB277_p0681b12║舊曰功過，今曰善過，取《周易》見善則遷，有過則
J32nB277_p0681b13║改之義。善即功故。
J32nB277_p0681b14║舊有天尊真人神君等，今攝入諸天。舊有章奏
J32nB277_p0681b15║符籙齋醮等，今攝入佛事。各隨所宗，無相礙故。
J32nB277_p0681b16║該善若干，該過若干，與舊稍有增減，小異大同
J32nB277_p0681b17║故。
J32nB277_p0681b18║在家、出家一切人等，凡有所求，不必勞形役志，
J32nB277_p0681b19║百計謀畫，希望成功；亦不必禱神祠天，宰殺牲
J32nB277_p0681b20║牢，請乞福祐。但發心積善，或至五百，或至一千、
J32nB277_p0681b21║三千、五千，乃至於萬，隨其所求，必滿願故。
J32nB277_p0681b22║以上休咎，但是花報。若夫來生，即此可知果報
J32nB277_p0681b23║不虛故。
J32nB277_p0681b24║目錄
J32nB277_p0681b25║善門
J32nB277_p0681b26║忠孝類仁慈類三寶功德類
J32nB277_p0681b27║雜善類補遺
J32nB277_p0681b28║過門
J32nB277_p0681b29║不忠孝類不仁慈類三寶罪業類
J32nB277_p0681b30║雜不善類補遺例目終
J32nB277_p0681c01║自知錄上
J32nB277_p0681c02║善門
J32nB277_p0681c03║【忠孝類】
J32nB277_p0681c04║△事父母，致敬盡養，一日為一善。守義方之訓，不違
J32nB277_p0681c05║犯者，一事為一善。父母歿，如法資薦，所費百錢為
J32nB277_p0681c06║一善。勸化父母以世間善道，一事為十善。勸化父
J32nB277_p0681c07║母以出世間大道，一事為二十善。○【解】凡言百錢，
J32nB277_p0681c08║謂銅錢百文，正准銀十分，不論錢貴錢賤。
J32nB277_p0681c09║△事繼母，致敬盡養，一日為二善。敬養祖父母同論。
J32nB277_p0681c10║△事君王，竭忠效力，一日為一善。開陳善道，利益一
J32nB277_p0681c11║人為一善，利益一方為十善，利益天下為五十善，
J32nB277_p0681c12║利益天下後世為百善。遵時王之制，不違犯者，一
J32nB277_p0681c13║事為一善。凡事真實不欺，一事為一善。
J32nB277_p0681c14║△敬奉師長，一日為一善。守師良誨，一言為一善。
J32nB277_p0681c15║△敬兄愛弟，一事為一善。敬愛異父母兄弟，一事為
J32nB277_p0681c16║二善。
J32nB277_p0681c17║【仁慈類】
J32nB277_p0681c18║△救重疾一人為十善，輕疾一人為五善，施藥一服
J32nB277_p0681c19║為一善，路遇病人輿歸調養一人為二十善，若受
J32nB277_p0681c20║賄者非善。○【解】受賄，謂得彼人金帛酬謝。
J32nB277_p0681c21║△救死刑一人為百善，免死刑一人為八十善，減死
J32nB277_p0681c22║刑一人為四十善。若受賄徇情者，非善。救軍刑、徒
J32nB277_p0681c23║刑一人為四十善，免為三十善，減為十五善。救杖
J32nB277_p0681c24║刑一人為十五善，免為十善，減為五善。救笞刑一
J32nB277_p0681c25║人為五善，免為四善，減為三善。以上受賄者，非善。
J32nB277_p0681c26║偏斷不公者，非善。居家減免婢僕之屬，同論。○【解】
J32nB277_p0681c27║救，謂非自己主事，用力扶救是也。免，謂繇自己主
J32nB277_p0681c28║事，特與恕免是也。偏斷者，謂非據理詳審，唯任意
J32nB277_p0681c29║偏斷，反釋真犯是也。
J32nB277_p0681c30║△見溺兒者救免收養一命為五十善。勸彼人勿溺
J32nB277_p0682a01║一命為三十善。收養無主遺棄嬰孩一命為二十
J32nB277_p0682a02║五善。
J32nB277_p0682a03║△不殺降卒，不戮脅從，所活一人為五十善。
J32nB277_p0682a04║△救有力報人之畜一命為二十善。救無力報人之
J32nB277_p0682a05║畜一命為十善。救微畜一命為一善。救極微畜十
J32nB277_p0682a06║命為一善。若故謂微命善多，專救微命，不救大命
J32nB277_p0682a07║者，非善。若不吝重價而救大命，與救多多極微命
J32nB277_p0682a08║同論。○【解】有力報人，如耕牛、乘馬、家犬等。無力報
J32nB277_p0682a09║人，如豬、羊、鵝、鴨、獐、鹿等。微命，如魚、雀等。極微，如細
J32nB277_p0682a10║魚、蝦、螺，乃至蠅、蟻、蚊、虻等。救者，或買放，或禁絕，或
J32nB277_p0682a11║勸止是也。專救微命，不救大命，是惟貪己福，無慈
J32nB277_p0682a12║物心，故非善。
J32nB277_p0682a13║△救害物之畜，一命為一善。○【解】害物如蛇鼠等，蛇
J32nB277_p0682a14║未咬人，無可殺罪故。鼠雖為害，罪不至死故。
J32nB277_p0682a15║△祭祀筵宴，例當殺生，不殺而市買見物，所費百錢，
J32nB277_p0682a16║為一善。世業看蠶，禁不看者，為五善。
J32nB277_p0682a17║△見漁人、獵人、屠人等，好語勸其改業為三善，化轉
J32nB277_p0682a18║一人為五十善。
J32nB277_p0682a19║△居官禁止屠殺一日為十善。
J32nB277_p0682a20║△家犬、耕牛、乘馬等死而埋藏之。大命一命為十善，
J32nB277_p0682a21║小命一命為五善，復資薦之一命為五善。
J32nB277_p0682a22║△賑濟鰥寡孤獨癱瞽窮民百錢為一善，零施積至
J32nB277_p0682a23║百錢為一善。米麥布幣之類，同上計錢數論。周給
J32nB277_p0682a24║宗族中人同論。周給患難中人同論。如上窮民收
J32nB277_p0682a25║歸養膳者，一日為一善。
J32nB277_p0682a26║△見人有憂，善為解慰，為一善。
J32nB277_p0682a27║△荒年平價糶米，所讓百錢為一善。
J32nB277_p0682a28║△濟饑人一食為一善，渴人十飲為一善，濟寒凍人
J32nB277_p0682a29║煖室一宵為一善，綿衣一件為二善，夜暗施燈明
J32nB277_p0682a30║一人為一善，天雨施雨具一人為一善。
J32nB277_p0682b01║△施禽畜二食為一善。
J32nB277_p0682b02║△饒免債負百錢為一善。利多年久，彼人哀求，度其
J32nB277_p0682b03║難取而饒免者，二百錢為一善。告官，官不為理，不
J32nB277_p0682b04║得已而饒免者，非善。
J32nB277_p0682b05║△救接人畜助力疲困之苦，一時為一善。○【解】救接
J32nB277_p0682b06║者，謂或停役，或代勞是也。
J32nB277_p0682b07║△死不能殮，施與棺木，所費百錢為一善。
J32nB277_p0682b08║△葬無主之骨一人為一善。施地與無墳墓家葬一
J32nB277_p0682b09║人為三十善。若令辦租稅者非善。置義塚所費百
J32nB277_p0682b10║錢為一善。
J32nB277_p0682b11║△平治道路險阻泥淖，所費百錢為一善。開掘義井，
J32nB277_p0682b12║修建涼亭，造橋梁、渡船等，俱同論。若受賄者，非善。
J32nB277_p0682b13║△居上官慈撫卑職一人為一善。有過情可矜，保全
J32nB277_p0682b14║其職為十善，若受賄者非善。凡在上不凌虐下人
J32nB277_p0682b15║者同論。
J32nB277_p0682b16║△視民如子，唯恐傷之，一事為一善。
J32nB277_p0682b17║△善遣妾婢，一人為十善。資發所費，百錢為一善。白
J32nB277_p0682b18║還人賣出男女，不取其贖者，原銀百錢為一善。出
J32nB277_p0682b19║財贖男女還人者，同論。
J32nB277_p0682b20║【三寶功德類】
J32nB277_p0682b21║△造三寶尊像，所費百錢為一善。諸天先聖、治世正
J32nB277_p0682b22║神、賢人君子等像，所費二百錢為一善，重修者同
J32nB277_p0682b23║論。○【解】諸天，謂欲、色、無色三界梵王帝釋等，及道
J32nB277_p0682b24║教天尊、真人、神君等。先聖，謂堯、舜、周、孔等。正神，謂
J32nB277_p0682b25║嶽瀆城隍等。賢人君子，謂忠臣孝子、義夫節婦等。
J32nB277_p0682b26║△刊刻大乘經律論，所費百錢為一善。二乘及人天
J32nB277_p0682b27║因果，所費二百錢為一善。若受賄者非善，印施流
J32nB277_p0682b28║通者同論。○【解】賄，謂取價貨賣等。人天，謂佛菩薩
J32nB277_p0682b29║所說五戒十善，及世間正法，六經論孟，先聖先賢，
J32nB277_p0682b30║嘉言善行等。
J32nB277_p0682c01║△建立三寶、寺院庵觀及床座供器等，所費百錢為
J32nB277_p0682c02║一善。施地與三寶，所值百錢為一善。護持常住，不
J32nB277_p0682c03║使廢壞者同論。建立諸天正神聖賢等廟宇，所費
J32nB277_p0682c04║二百錢為一善。用葷血祭祀者非善。
J32nB277_p0682c05║△施香燭、燈油等物供三寶，所費百錢為一善。
J32nB277_p0682c06║△受菩薩大戒為四十善，小乘戒為三十善，十戒為
J32nB277_p0682c07║二十善，五戒為十善。
J32nB277_p0682c08║△註釋正法大乘經律論，一卷為五十善，卷數雖多，
J32nB277_p0682c09║止千五百善。二乘及人天因果，一卷為一善，卷多
J32nB277_p0682c10║止三百善。若僻任臆見者，非善。
J32nB277_p0682c11║△自己著述編輯出世正法文字，一卷為二十五善，
J32nB277_p0682c12║卷多止五百善。人天因果一卷為十善，卷多止百
J32nB277_p0682c13║善。若談說無益者，非善。
J32nB277_p0682c14║△見偽造經，勸人莫學者，為一善。
J32nB277_p0682c15║△為君王、父母、親友、知識、法界眾生，誦經一卷為二
J32nB277_p0682c16║善，佛號千聲為二善，禮懺百拜為二善，若受賄者
J32nB277_p0682c17║非善。為自己經一卷、佛千聲、懺百拜，俱一善。
J32nB277_p0682c18║△為君父乃至法界眾生施食一壇，所費百錢為一
J32nB277_p0682c19║善。登壇施法者，一度為三善，若受賄者非善。為世
J32nB277_p0682c20║災難作保禳道場，所費百錢為一善，若受賄者非
J32nB277_p0682c21║善。
J32nB277_p0682c22║△講演大乘經律論，在席五人為一善，人數雖多，止
J32nB277_p0682c23║百善。二乘及人天因果，在席十人為一善，人多止
J32nB277_p0682c24║八十善。若受賄者非善，圖名者非善，講演虛玄外
J32nB277_p0682c25║道無益於人者非善。
J32nB277_p0682c26║△禮拜大乘經典，五十拜為一善。
J32nB277_p0682c27║△講演正法處，至心往聽，一席為一善。
J32nB277_p0682c28║△飯僧，因其來乞而與者，三僧為一善。延請至家者，
J32nB277_p0682c29║二僧為一善。送供到寺者，一僧為一善。若盡誠盡
J32nB277_p0682c30║敬者，一僧為五善。再三苦求而後與者，非善。
J32nB277_p0683a01║△飯僧不拒乞人，平等與食者，二人為一善。
J32nB277_p0683a02║△護持僧眾，一人為一善。所護匪人者非善。
J32nB277_p0683a03║△度大德賢弟子，一人為五十善。明義守行弟子，一
J32nB277_p0683a04║人為十善。但明義、但守行弟子，一人為五善。若泛
J32nB277_p0683a05║濫度者非善。○【解】大德賢弟子，謂能續佛慧命，普
J32nB277_p0683a06║利人天者是也。但者，明義、守行各止得其一也。
J32nB277_p0683a07║【雜善類】
J32nB277_p0683a08║△不義之財不取，所直百錢為一善。無害於義，可取
J32nB277_p0683a09║而不取，百錢為二善。處極貧地而不取，百錢為三
J32nB277_p0683a10║善。
J32nB277_p0683a11║△當欲染境，守正不染，為五十善。勢不能就而止者，
J32nB277_p0683a12║非善。
J32nB277_p0683a13║△借人財物，如期而還，不過時日者，為一善。
J32nB277_p0683a14║△代人完納債負，百錢為一善。
J32nB277_p0683a15║△讓地、讓產，所值百錢為一善。
J32nB277_p0683a16║△義方訓誨子孫，一事為一善。大家禁約家人門客
J32nB277_p0683a17║者同論。
J32nB277_p0683a18║△勸人出財作種種功德者，所出百錢為一善，圖名
J32nB277_p0683a19║利而募化者非善。
J32nB277_p0683a20║△勸人息訟，免死刑一人為十善，軍刑、徒刑一人為
J32nB277_p0683a21║五善，杖刑一人為二善，笞刑一人為一善，勸和鬥
J32nB277_p0683a22║爭為一善，若受賄者非善。
J32nB277_p0683a23║△發至德之言，一言為十善。○【解】如宋景公三語，楊
J32nB277_p0683a24║伯起四知之類是也。
J32nB277_p0683a25║△見善必行，一事為一善；知過必改，一事為一善。
J32nB277_p0683a26║△論辯虛心下賢，理長則受者，一義為一善。
J32nB277_p0683a27║△舉用賢良一人為十善，驅逐奸邪一人為十善，揚
J32nB277_p0683a28║人善一事為一善，隱人惡一事為一善，見傳播人
J32nB277_p0683a29║惡者勸而止之為五善。
J32nB277_p0683a30║△於諸賢善恭敬供養，一人為五善。見人侵毀賢善，
J32nB277_p0683b01║勸而止之，為五善。
J32nB277_p0683b02║△勸化人改惡從善，一人為十善。
J32nB277_p0683b03║△成就一人家業為十善，成就一人學業為二十善，
J32nB277_p0683b04║成就一人德業為三十善。
J32nB277_p0683b05║△許友，義不負然諾為十善，義不負身命為百善，義
J32nB277_p0683b06║不負財物寄託百錢為一善。○【解】然諾，如掛劍樹
J32nB277_p0683b07║上之類。身命，如存孤死節之類。財物，如還金幼子
J32nB277_p0683b08║之類。
J32nB277_p0683b09║△有恩必報，一事為一善。報恩過分為十善。有讎不
J32nB277_p0683b10║報，一事為一善。若懷公道報私恩者，非善。
J32nB277_p0683b11║△著破補衣一件為二善。麤布衣一件為一善。若原
J32nB277_p0683b12║無好衣而著者，非善。矯情干譽者，非善。
J32nB277_p0683b13║△肉食人減省食，一食為一善。素食人減省食，一食
J32nB277_p0683b14║為二善。若無力辦好食而減者，非善。
J32nB277_p0683b15║△肉食人見殺不食為一善，聞殺不食為一善，為己
J32nB277_p0683b16║殺不食為一善。
J32nB277_p0683b17║△忍受人橫逆相加，一事為一善。
J32nB277_p0683b18║△拾遺還主，所值百錢為一善。
J32nB277_p0683b19║△引過歸己、推善與人，一事為二善。
J32nB277_p0683b20║△名位財利等安分聽天，不夤緣營謀者，一事為十
J32nB277_p0683b21║善。
J32nB277_p0683b22║△處眾常思為眾不為己者，所處之地，一日為一善。
J32nB277_p0683b23║△寧失己財、寧失己位，使他人得財、得位者，為五十
J32nB277_p0683b24║善。
J32nB277_p0683b25║△遇失利及諸患難，不怨天尤人而順受者，一事為
J32nB277_p0683b26║三善。
J32nB277_p0683b27║△祈福禳災等，但許善願不許牲祀者，為五善。
J32nB277_p0683b28║△傳人保養身命書，一卷為五善。救病藥方，五方為
J32nB277_p0683b29║一善，若受賄者非善，無驗妄傳者非善。
J32nB277_p0683b30║△拾路遺字紙火化，百字為一善。
J32nB277_p0683c01║△有財有勢，可使不使，而順理安分者，一事為十善。
J32nB277_p0683c02║△權勢可附而不附者為十善。
J32nB277_p0683c03║△人授爐火丹術，辭不受者，為三十善。人授已成丹，
J32nB277_p0683c04║銀棄不行使者，所值百錢為三善。
J32nB277_p0683c05║【補遺】
J32nB277_p0683c06║△凡救人一命為百善。