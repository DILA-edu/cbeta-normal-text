J33nB277_p0081a01║直道錄序
J33nB277_p0081a02║語云：「斯民也，三代之所以直道而行也。」又曰：「人之生
J33nB277_p0081a03║也直。」又曰：「古之愚也直。」生理本直，則無論知愚，而此
J33nB277_p0081a04║中耿耿不昧者，三代之民心也，直道也。亦太古無懷、
J33nB277_p0081a05║葛天氏之民心也，直道也。亦太古之太古劫初以來
J33nB277_p0081a06║光音氏之民心也，直道也。雖欲曲而不可得也。用是
J33nB277_p0081a07║上下古今，凡史傳之所記錄，耳目之所見聞，千百中
J33nB277_p0081a08║摘其一二。或共所稱譽讚獎，而不覺其非者，吾抑之。
J33nB277_p0081a09║或共所排擊貶駮，而不覺其是者，吾揚之。其揚也，非
J33nB277_p0081a10║敢為佞也。其抑也，非敢於無過中求過，而為是刻也。
J33nB277_p0081a11║民心之直道，蓋振古如茲也。儻以為是，唯有道者印
J33nB277_p0081a12║焉。苟為不然，幸有以教我。
J33nB277_p0081a13║萬歷甲寅季冬白月戒日雲棲袾宏識
J33nB277_p0081a14║
J33nB277_p0081a15║
J33nB277_p0081a16║
J33nB277_p0081a17║
J33nB277_p0081a18║
J33nB277_p0081a19║
J33nB277_p0081a20║
J33nB277_p0081a21║直道錄目錄
J33nB277_p0081a22║習俗詩韻毀淫祠
J33nB277_p0081a23║醫議（一二）關王會郭巨
J33nB277_p0081a24║方遜志酷刑星命
J33nB277_p0081a25║風水（一二）怒不可縱誑妄立誓
J33nB277_p0081a26║蘇子漢高帝（一二）徐居士
J33nB277_p0081a27║張海二公岳王廟儒昧當務
J33nB277_p0081a28║睢陽雙忠馮道（一二）示童子三事
J33nB277_p0081a29║古文時文顧廚俊及唐文
J33nB277_p0081a30║燒香禱願捨宅為寺家譜
J33nB277_p0081b01║西伯陰行善諸葛武侯子張
J33nB277_p0081b02║講道學降仙信巫不信醫
J33nB277_p0081b03║孔子請討陳恆譏貶語不可輕發
J33nB277_p0081b04║假方誤人避嫌烹刑
J33nB277_p0081b05║惜福孟子茅容
J33nB277_p0081b06║
J33nB277_p0081b07║
J33nB277_p0081b08║
J33nB277_p0081b09║
J33nB277_p0081b10║
J33nB277_p0081b11║直道錄
J33nB277_p0081b12║明古杭雲棲寺沙門袾宏著
J33nB277_p0081b13║習俗
J33nB277_p0081b14║習俗移人，賢知不免，吾嘗疑於是。今以時事觀之，良
J33nB277_p0081b15║然。試舉一二：叔姪之姪從女從至，今忽以人易女而
J33nB277_p0081b16║為侄字，考之篇韻，侄雖與姪同音，而義則堅也、牢也，
J33nB277_p0081b17║於叔姪之姪曾無干涉。自有書契以來，乃至聖朝《洪
J33nB277_p0081b18║武正韻》、《律令》等書，並無此字，而突起於今日，遠近相
J33nB277_p0081b19║仍，莫覺其非，一可歎也。炮𤊞以代爆竹，一響成空，而
J33nB277_p0081b20║飾以金彩，上下相仍，莫覺其非，二可歎也。燕享賓朋，
J33nB277_p0081b21║水陸珍羞，多至百味，侈費無益，殺業有歸，上下相仍，
J33nB277_p0081b22║莫覺其非，三可歎也。童子總髻，髻有小巾，今皆去之，
J33nB277_p0081b23║遂至郎之與僕，混濫無分，上下相仍，莫覺其非，四可
J33nB277_p0081b24║歎也。他難悉舉矣。
J33nB277_p0081b25║詩韻
J33nB277_p0081b26║沈約韻書，東、冬、送、宋之類，音同而部別，文之與元，大
J33nB277_p0081b27║不同也，反為一韻，而古今用之，如奉王敕，如遵聖經，
J33nB277_p0081b28║絲毫不敢踰越。其言曰：唐李、杜諸名家所為律詩，必
J33nB277_p0081b29║用其韻，一有差池，遭人點簡。噫！沈約非堯、舜、文、武也，
J33nB277_p0081b30║李、杜輩非夫子之祖述憲章也，而遵信之若是。且夫
J33nB277_p0081c01║非天子不考文，今《洪武正韻》，一東二冬，皆合併為一
J33nB277_p0081c02║韻，而聖諭侍臣，有韻學壞於六朝之言，明指約矣。不
J33nB277_p0081c03║從時王萬世之成規，而從前代一夫之鄙見，吾不知
J33nB277_p0081c04║其說也。
J33nB277_p0081c05║毀淫祠
J33nB277_p0081c06║學使某公移檄查毀淫祠。平安坊一圖，有劉、李二王
J33nB277_p0081c07║廟者，予本里土穀神祠也，俱宋人。劉王諱韐，金兵破
J33nB277_p0081c08║城，死之，史所稱報國自縊者是也。李王諱若水，史所
J33nB277_p0081c09║稱金人言遼國之亡，死義者甚眾，南朝惟李侍郎一
J33nB277_p0081c10║人是也。蓋里豪於守廟僧有隙，朦朧開報，學使不知
J33nB277_p0081c11║其詳，毀之。時予在方外，不知也。里中有縉紳先生，不
J33nB277_p0081c12║顧也。故知自古毀淫祠者，未必皆淫祠，而淫祠或反
J33nB277_p0081c13║不在毀中者，何限也。今二忠臣附三聖廟中，臨街以
J33nB277_p0081c14║居，僅容其身，如賃房然，里人更無發心恢復之者，惜
J33nB277_p0081c15║哉！
J33nB277_p0081c16║醫議（一）
J33nB277_p0081c17║古云：「不得為賢宰相，則為明醫。」甚哉，醫之難明也！略
J33nB277_p0081c18║舉數事：一曰涼藥治損謬。其說盛於丹溪，謂人之一
J33nB277_p0081c19║身，陽常有餘，陰常不足，而用知母、黃檗等，謂之滋陰。
J33nB277_p0081c20║至今治虛勞者，遵而用之。初服胃氣尚強，久之則中
J33nB277_p0081c21║寒而食減，陰未滋，陽已竭矣。或曰：「瀉南方，補北方，經
J33nB277_p0081c22║語也。」然不知經云：「東方實，西方虛。」乃不治東西，而惟
J33nB277_p0081c23║瀉南補北。腎為肝母，水旺則金不受燻而能制木，故
J33nB277_p0081c24║曰母能令子虛也。為金木謀則然，而非概治虛勞也。
J33nB277_p0081c25║以王節齋之高明，亦因仍而不覺，豈一時之誤否耶？
J33nB277_p0081c26║二曰炮製失宜謬。今人以童便浸參，曰肺熱還傷肺
J33nB277_p0081c27║也。《本草》參忌滷與溲。滷，鹽也；溲，便溺也。何反用其忌
J33nB277_p0081c28║也？又附子者，正取其勇悍之性，亦用童便煮之至三
J33nB277_p0081c29║五日。譬如用猛將以禦勍敵，取其猛也，而損傷其手
J33nB277_p0081c30║足，饑餓其體膚，乃使其臨陣，可乎？夫用藥者，宜察其
J33nB277_p0082a01║當用與否，如不當用，曷若已之？三曰認藥舛錯謬。青
J33nB277_p0082a02║皮則以小枳實混之，其枳殼則以香圓混之，石膏則
J33nB277_p0082a03║以方解石混之。又另立軟石膏、軟柴胡之說，猶未也。
J33nB277_p0082a04║以五倍子為文蛤，以蓮花鬚為蓮花蕊，以山蘿蔔為
J33nB277_p0082a05║沙參，皆舛也。夫青皮入足厥陰經，故陳皮治高，青皮
J33nB277_p0082a06║治低。小枳實治胸中藥也，何繇入厥陰也？餘可類推
J33nB277_p0082a07║矣。又枸杞子、地骨皮，根之與實，一樹也，王節齋分屬
J33nB277_p0082a08║草木二部，皆舛也。四率意處方謬。古人處方，慎重不
J33nB277_p0082a09║苟，所有成方，如四君、四物、二陳、平胃等，號玉笈三十
J33nB277_p0082a10║六方，孫思邈真人傳自龍宮，而雜布於諸方書中，各
J33nB277_p0082a11║各皆有深意。後人合宜則用，稍為增減出入，無不應
J33nB277_p0082a12║者。乃今時處方，或散漫無紀，或任便自用，或慣作平
J33nB277_p0082a13║淡庸柔之劑，無大益亦無大損者，將謂成則歸功，敗
J33nB277_p0082a14║則無所歸咎，而不知緊要之疾，乃成誤害矣。又王氏
J33nB277_p0082a15║類方，最為精密，而四君子易甘草以黃耆。夫臨證處
J33nB277_p0082a16║方，自無死法，而錄刻古方，不宜變換，或古有之則可，
J33nB277_p0082a17║古未有則仍舊為是。
J33nB277_p0082a18║醫議（二）
J33nB277_p0082a19║古人有言：「服藥得當為上治，失宜為下治，不服藥守
J33nB277_p0082a20║病為中治。」今試舉傷寒一科，其難辨者一：最初發熱，
J33nB277_p0082a21║外傷內傷難辨；次之傳經，或依次傳，或越次傳，或亂
J33nB277_p0082a22║傳，或始終只在一經不傳難辨；或當汗吐下，或不當，
J33nB277_p0082a23║或當急當緩難辨；或變證百出難辨。差之毫釐，生死
J33nB277_p0082a24║係焉，故不服藥為中治也。且仲景麻黃、桂枝二湯，後
J33nB277_p0082a25║人不敢用。易老以九味羌活湯代之，中有黃連、生地，
J33nB277_p0082a26║後人又疑而去之。不知麻、桂專治冬令之正傷寒，而
J33nB277_p0082a27║九味者，則通治四時者也。蓋冬發為傷寒，而春則為
J33nB277_p0082a28║溫，夏則為熱也。又復大、小柴胡，大、小青龍，大、小承氣
J33nB277_p0082a29║等，皆有深意，不可亂用，故不服藥名中治。誠哉言也！
J33nB277_p0082a30║推之種種杜撰，不一而足。有作藥餅置艾於上以代
J33nB277_p0082b01║灸者，有作藥筒燒而熨之以代鍼者，有作稀痘丹與
J33nB277_p0082b02║小兒服之免出痘疹者，有作生子丸而曰孕婦服之
J33nB277_p0082b03║則生雙胎，其謬妄一至是者。有作奪命延年紅鉛秋
J33nB277_p0082b04║石丹而分三進，一自鼻進，一自口進，一自小便進，其
J33nB277_p0082b05║怪異一至是者。皆例之不服可也。惑世誣民，不得不
J33nB277_p0082b06║舉，惟智者辨之。
J33nB277_p0082b07║關王會
J33nB277_p0082b08║杭人好作神會，近歲有於雲長公誕日，盛陳騶從，廣
J33nB277_p0082b09║列隊仗，八轎輿神，百樂並奏，門皁馬兵，旗卒劊手，皆
J33nB277_p0082b10║庶人在官者，發心當役。路逢神廟，一夫充健步者，辦
J33nB277_p0082b11║作符官，持帖拜客，彼廟祝者跪稟云：「本神出外失候。」
J33nB277_p0082b12║此猶未甚害事。或一時舁轎人自謂身不繇己，突入
J33nB277_p0082b13║富家，端坐正廳，多人舁不能動，主人再拜，許施種種
J33nB277_p0082b14║供養，方可舉移。又一隸人許充一役，至期以病不克
J33nB277_p0082b15║赴會，遂出狂言，叩首乞命，人愈神之。嗟乎！雲長公草
J33nB277_p0082b16║芥曹氏非常之厚賂，而其御下人也又最為有恩，寧
J33nB277_p0082b17║肯以區區富室之供養而動心，一夫之失役而深責
J33nB277_p0082b18║乎？即有之，則妖邪託名而為祟者也。惑世誣民，漸不
J33nB277_p0082b19║可長，今上官知而禁之，宜矣。
J33nB277_p0082b20║郭巨
J33nB277_p0082b21║世傳郭巨為母埋兒，天賜之金。夫嬰孩之所食幾何？
J33nB277_p0082b22║夫婦省一匕之食，足以育兒，而何以埋為？母知兒埋，
J33nB277_p0082b23║不悲咽而死者幾希矣。然則非埋兒也，埋母也。巨縱
J33nB277_p0082b24║極癡，應不至此。若曰夫婦窮乏，計無所出，議欲棄兒，
J33nB277_p0082b25║於道路忽得金，非得之鋤下也，庶幾其近之。
J33nB277_p0082b26║方遜志
J33nB277_p0082b27║方公忠烈大節，塞天地，貫日月，照今古，吾愛之重之，
J33nB277_p0082b28║而不願世人效之，何也？殺宗族、親戚、交遊數十百人
J33nB277_p0082b29║之命，而成此忠烈之名，仁者不忍也，智者不為也。然
J33nB277_p0082b30║則忠烈可廢乎？曰：「人臣大義，焉可廢也！」不有古人忠
J33nB277_p0082c01║烈者乎？為龔勝之不食而死可也，為張偉之飲酖可
J33nB277_p0082c02║也，為李筠之投火可也。又不然，為首陽之採薇可也，
J33nB277_p0082c03║為箕山之遜辭可也。況同時死節者，如曾鳳韶、王叔
J33nB277_p0082c04║英、周是脩數公，皆不失為建文之忠臣，而何至此極
J33nB277_p0082c05║也！吾是以深惜之。雖然，百世之後，猶足以愧夫為人
J33nB277_p0082c06║臣而事二君者。
J33nB277_p0082c07║酷刑
J33nB277_p0082c08║曾子之告士師曰：「如得其情，則哀矜而勿喜。」今人喜
J33nB277_p0082c09║得情，以為明斷。然其得情，非但得之以鉤距，而得之
J33nB277_p0082c10║以刑威也，而又不得其情之真也。吾見為司牧之官，
J33nB277_p0082c11║有置磁屑於夾棍中者，有溺漬毛竹而行笞者，有笞
J33nB277_p0082c12║至四五十而不止者，有熱鐵烙其膚者，有沸燒酒注
J33nB277_p0082c13║鼻者，苦毒不堪，勢必誣服。故曰得其情，未必真也。凡
J33nB277_p0082c14║此多有現世受報者，不報則果在地獄矣。嗚呼！吾嘗
J33nB277_p0082c15║謂呂氏《刑戒》一書，布之千方，傳之萬世可也。
J33nB277_p0082c16║星命
J33nB277_p0082c17║徐子平氏之視人命也，日干為主，而以餘七字中五
J33nB277_p0082c18║行之生剋沖合刑害參之。後人不能純任五行之理
J33nB277_p0082c19║以斷，而兼之以星數，非子平本意矣。即子平之精於
J33nB277_p0082c20║其術者，亦未必悉中。何以故？寰海區宇，同八字而生
J33nB277_p0082c21║者，不知其幾。即曰時中分刻，八刻之中，同生者又不
J33nB277_p0082c22║知其幾。則每科三百名進士，皆同一八字始得。不然，
J33nB277_p0082c23║則無命矣。而八字皆同者，偶見一二於同年錄中，於
J33nB277_p0082c24║是乎星命之說窮矣。又夫子云：「死生有命。」又曰：「五十
J33nB277_p0082c25║而知天命。」又曰：「不知命，無以為君子也。」此命字，非子
J33nB277_p0082c26║平八字之命也。不然，則今之日者，皆君子矣，皆聖人
J33nB277_p0082c27║矣。悲夫！
J33nB277_p0082c28║風水（一）
J33nB277_p0082c29║世人信風水尤甚於命，所以然者，命定於有生之初，
J33nB277_p0082c30║而風水則即今可以措置者也。以故信之至切，而求
J33nB277_p0083a01║之至勤，罕有能破此惑者。乃往告曰：「寒微之家，無力
J33nB277_p0083a02║尋地，或崛起高科世祿之門；百計營墳，或子孫貧窘，
J33nB277_p0083a03║至有狼狽不可言者，何也？」此理甚明，而惑終不解也，
J33nB277_p0083a04║曰：「此必先世久遠以來，風水之所致也。」又往告曰：「漢
J33nB277_p0083a05║高帝、唐神堯、宋藝祖，其先世乃祖乃父，誰為擇天下
J33nB277_p0083a06║最勝第一希有之地，而子孫世世得為帝王也？」此理
J33nB277_p0083a07║甚明，而惑終不解也，曰：「此其先世雖無帝王之想，而
J33nB277_p0083a08║偶得帝王之地故也。」又往告曰：「天文易驗，地理難明，
J33nB277_p0083a09║且如日食一法，差之毫釐，舉國悉見，彼地理者，脈從
J33nB277_p0083a10║何來？穴從何結？地不能言，而但取憑於師人之口，果
J33nB277_p0083a11║足信乎？又其應也，或遠在多載，未見朝安厝而暮現
J33nB277_p0083a12║吉凶者，則何所考驗其言之得失乎？」此理甚明，而惑
J33nB277_p0083a13║終不解也，曰：「彼師人者，某公所薦，其術精高，曾為某
J33nB277_p0083a14║葬父、為某葬母，皆歷歷有徵也。」則末如之何也已矣。
J33nB277_p0083a15║復次，甲所葬，乙非之，乙所改，丙復非之，遂有求地不
J33nB277_p0083a16║得而累歲暴露其親者；有兄弟繁多，曰此不利長，此
J33nB277_p0083a17║不利仲，此不利季，乃潛為己謀，各賂師人，而至於爭
J33nB277_p0083a18║競不和者；有地鄰他宅，而或張塋在左，李塋在右，或
J33nB277_p0083a19║前或後，彼曰傷我，此曰犯我，至於成訟者，皆師人為
J33nB277_p0083a20║之也。雖高明賢淑之士，墮於中而不能出。嗟乎！穴在
J33nB277_p0083a21║人心不在山，婦人小子無不知之而若罔聞，吾不知
J33nB277_p0083a22║其何為而然也。或曰：「風水果無之乎？」曰：「古有明白真
J33nB277_p0083a23║切之言矣。取其無石、無水、無風、無他日為勢家侵奪
J33nB277_p0083a24║之患，安穩平妥，而人子之心恔如矣。圖富貴利達而
J33nB277_p0083a25║過為營求以受誑於師人者，非吾所知也。」
J33nB277_p0083a26║風水（二）
J33nB277_p0083a27║如上所言，猶有未盡者。秦皇併六王，一四海，尺地寸
J33nB277_p0083a28║壤，莫非其有，隨所擇取，誰其禦之？又六經子史，皆悉
J33nB277_p0083a29║煨燼，而獨存卜筮種樹雜術之書，寧無精於地理者
J33nB277_p0083a30║為之經營，而二世遂亡者，何也？我聖祖自言昔乏葬
J33nB277_p0083b01║地，感鄰人捨地為塋，而御極之後，侯其子孫以報德，
J33nB277_p0083b02║乃垂洪業於萬萬世者，又何也？復次，陽宅風水，尤為
J33nB277_p0083b03║難通。夫居第可徙可更，若部院司道郡縣，其衙門廳
J33nB277_p0083b04║事，永久如然，而官之居此者，或陞或降，或罷或安，或
J33nB277_p0083b05║病或死，各各異焉，則風水之說安在？巨室之子孫，貧
J33nB277_p0083b06║而賣宅，將歸咎於宅之不利也，有富貴人買之，而彌
J33nB277_p0083b07║增其富貴者，則風水之說安在？絕嗣之門，有居之而
J33nB277_p0083b08║後裔繁衍者；孀婦之門，有居之而夫妻偕壽者；老儒
J33nB277_p0083b09║之門，有居之而少年科第者，則風水之說安在？狂言
J33nB277_p0083b10║逆耳，惟智者察之。
J33nB277_p0083b11║怒不可縱
J33nB277_p0083b12║學使某公才一生，越次取貢，四生在前者，據格而力
J33nB277_p0083b13║爭之曰：「此祖宗定制，何可變亂？」學使大怒，遂停廩餼
J33nB277_p0083b14║作缺。夫四生之爭，爭以理也，善言以慰之可也，而反
J33nB277_p0083b15║罪焉，於心安乎？又學使某公謂諸生言：「人苦不自知
J33nB277_p0083b16║本道有過，諸生其直言之毋隱。」一生舉十二過上之，
J33nB277_p0083b17║學使大怒，下學黜逐，此生遂終身流落。夫己使之言，
J33nB277_p0083b18║不見聽則已，而反罪焉，於心安乎？二公乘一時之怒，
J33nB277_p0083b19║而錯行至是。先德有言：「人於怒時，遽忘其怒，而觀理
J33nB277_p0083b20║之是非。」至哉言乎！
J33nB277_p0083b21║誑妄立誓
J33nB277_p0083b22║世人受誣，往往仰天日指神明自誓，真則可，不真則
J33nB277_p0083b23║毋謂天未必見，神未必知也。一某官典樞要，誓曰：「吾
J33nB277_p0083b24║有私，神殛之。」而未免於私，後被逮，特逃於殛耳。一人
J33nB277_p0083b25║毀前輩，誓曰：「吾有惡心，當吐血。」後溺血以卒，特免於
J33nB277_p0083b26║吐耳。吁！誓何可輕發也哉？
J33nB277_p0083b27║蘇子
J33nB277_p0083b28║蘇子曰：「武王非聖人也。」至言也。或曰：「三王以聖君並
J33nB277_p0083b29║稱，夫子之所憲章也，蘇子何以云然？」噫！獨不曰武未
J33nB277_p0083b30║盡善，亦夫子之言乎？憲章者，遵一時之王制；未盡善
J33nB277_p0083c01║者，正萬世之大倫。湯之於桀，放之而已。放之猶有慚
J33nB277_p0083c02║德，武王以黃鉞斬紂頭而無慚也，其於湯何如哉？子
J33nB277_p0083c03║瞻氏奮千載無人敢道之筆，而曰武王非聖人也，至
J33nB277_p0083c04║言也。一云武王未嘗斬紂，蓋傳者誤也。
J33nB277_p0083c05║漢高帝（一）
J33nB277_p0083c06║漢高帝以淮陰等誅秦滅項而有天下，慮其為後世
J33nB277_p0083c07║子孫憂也，用呂氏計而翦除之，其忍心甚矣。非惟不
J33nB277_p0083c08║仁，亦復不智。何也？後之幾危劉氏者，諸呂也，非諸將
J33nB277_p0083c09║也。宋藝祖保全功臣，未聞功臣之為宋禍也。彼高帝
J33nB277_p0083c10║者，何以私憂過計為哉？
J33nB277_p0083c11║漢高帝（二）
J33nB277_p0083c12║蘇子曰：「高帝之不去呂氏者，為惠帝計也。家有主母，
J33nB277_p0083c13║而豪奴悍婢不敢與弱子抗。」予以為不然。惠帝之賢，
J33nB277_p0083c14║不必帝為之慮也，卒之以人彘之慘，傷心而早殞。然
J33nB277_p0083c15║則殺惠帝者，非豪奴悍婢也，妒婦也。高帝不去呂氏
J33nB277_p0083c16║者，不能去也，如世之所謂懼內也。蘇子之評武王則
J33nB277_p0083c17║誠然，而論高帝則未也。
J33nB277_p0083c18║徐居士
J33nB277_p0083c19║居士不入仕途，不學問，而頗有格言。年既邁，里人舉
J33nB277_p0083c20║於官，授耆德冠帶，則借冠帶著之，一日即謝去，不再
J33nB277_p0083c21║著也。既寢疾，諸子問曰：「入殮用冠帶乎？深衣乎？」閉目
J33nB277_p0083c22║不答，徐而曰：「棺材內搖擺去乎？」斯言雖小，可以喻大。
J33nB277_p0083c23║今之生前華袞者，亦戲場中之搖擺也，賢矣哉！
J33nB277_p0083c24║張海二公
J33nB277_p0083c25║數十年前，浙直指張翁，面金色，人呼張黃子。其出也，
J33nB277_p0083c26║騶從不過十餘，邑簿典不若也。沿路受狀，觀者如堵，
J33nB277_p0083c27║曰：「孤寒鄉民，或豪強所阻，不能一一至吾庭也。」明斷
J33nB277_p0083c28║不留獄，人呼神明。又二十餘年，剛峰海公者，以鄉進
J33nB277_p0083c29║士宰嚴之屬縣。時梅林胡公總制浙、直、福三省，威勢
J33nB277_p0083c30║赫奕，縣官可以軍法行事者。公子入杭，所過供帳廩
J33nB277_p0084a01║給甚盛。公獨尋常一例待之，曰：「吾民窮，吾不能剝民
J33nB277_p0084a02║脂膏以媚權要。」胡大怒，然卒無以加。公後受知世廟，
J33nB277_p0084a03║賜進士，官至九卿，功德及於民甚厚。嗚呼！如二公者，
J33nB277_p0084a04║豈不真豪傑丈夫，國之股肱，民之父母也哉！
J33nB277_p0084a05║岳王廟
J33nB277_p0084a06║岳武穆王墓前，有銅鑄秦氏夫婦及万俟等三身，反
J33nB277_p0084a07║縛長跪，以示戮辱，今忽不見。夫檜逆黨仇敵而主和，
J33nB277_p0084a08║害忠良而誤國，千載猶有遺恨，而人顧有撤其醜像
J33nB277_p0084a09║者，得非冥報盡而然歟？予童年時，見有裘姓者大言
J33nB277_p0084a10║曰：「當其時，勢不得不和，檜無罪。」夫兀朮畏武穆如天
J33nB277_p0084a11║神，正謀北遁以避其鋒，何謂不得不和？此實檜之流
J33nB277_p0084a12║類耳。予雖年少，心大惡之。吁！若冥報已盡，則不必言，
J33nB277_p0084a13║如其未盡，必有復鑄其像者。
J33nB277_p0084a14║儒昧當務
J33nB277_p0084a15║宣聖，儒之宗主，青衿之士所當朝夕禮拜而供養者
J33nB277_p0084a16║也，乃捨之而事文昌，則盡其恭敬焉。事文昌非不善
J33nB277_p0084a17║也，而其心則在富貴也。六經、《論》、《孟》所當朝夕信受而
J33nB277_p0084a18║奉持者也，乃捨之而持準提咒，則竭其虔誠焉。持準
J33nB277_p0084a19║提非不善也，而其心則在富貴也。夫富貴在天，聖有
J33nB277_p0084a20║謨訓矣。在天也，文昌、準提何與哉？
J33nB277_p0084a21║睢陽雙忠
J33nB277_p0084a22║張、許二公，力守亂城，城陷而死，萬世而下，稱雙忠矣。
J33nB277_p0084a23║獨惜其殺妾殺僕以饗士，又括城中婦女食之，婦女
J33nB277_p0084a24║盡，又括城中老弱食之，所餘纔四十人而城陷。夫一
J33nB277_p0084a25║僕一妾之肉，不足以供百夫之一餐，己受城隍之寄，
J33nB277_p0084a26║城陷則舉家死之可也，合城死之可也，又何至括城
J33nB277_p0084a27║中之婦女老弱而殺食之？若曰不殺食，亦死於敵人
J33nB277_p0084a28║之手，然殺食之餘，所存纔四十人。夫項羽之屠城，白
J33nB277_p0084a29║起之殺降者，未必盡盡城中之百姓。而僅存四十也，
J33nB277_p0084a30║乃先殺而食之，可乎哉？嗟乎！忠有餘，智不足，蓋學問
J33nB277_p0084b01║之功未至也，吾是以深惜之。
J33nB277_p0084b02║馮道（一）
J33nB277_p0084b03║馮道歷仕五季，其人品之卑惡陋劣，昭昭於古今人
J33nB277_p0084b04║之論列久矣。今世李、曾二君為之賞贊，賞贊之太過
J33nB277_p0084b05║則非也。譬之一女而更數夫，可以為賢女乎哉？而亦
J33nB277_p0084b06║有可取者，其治家也儉，其事上也敬，其待下也慈，則
J33nB277_p0084b07║惡雖不可掩，善亦不可沒，所謂惡而知美者是也。彼
J33nB277_p0084b08║二君之於道也，當曰道之失節，其大虧於人臣之義，
J33nB277_p0084b09║不待論矣。亦有可取者，失節之人，必貪婪無厭而道
J33nB277_p0084b10║廉；失節之人，必侈肆無度而道約；失節之人，必上媚
J33nB277_p0084b11║其君，下愚其民。而道亦有良言以悟上而安下，大行
J33nB277_p0084b12║雖玷，小長足稱，不得為節義之臣，而亦可以為善良
J33nB277_p0084b13║之士也。此則公心之談，不易之論，而何至獎之為菩
J33nB277_p0084b14║薩之等流，譽之為今古之豪傑？此忠臣義士所以扼
J33nB277_p0084b15║腕而不平者也。故君子之品題人物，必合乎天理，協
J33nB277_p0084b16║乎人情，不隨俗以依阿，不矯枉而過正。
J33nB277_p0084b17║馮道（二）
J33nB277_p0084b18║或問：「子不取馮道矣。梁公事武后，不幾與道等乎？」曰：
J33nB277_p0084b19║「梁公終竟反周為唐，是其臣武氏者，權也，功足以贖
J33nB277_p0084b20║其過也。道之歷事五季也，甲亡則歸乙，乙亡則歸丙，
J33nB277_p0084b21║從則順之，以終其身。未聞其反丙為乙，反乙為甲也。」
J33nB277_p0084b22║或曰：「管仲不死子糾之難而相桓公，夫子何以仁之？」
J33nB277_p0084b23║曰：「仲之九合一匡，澤被當時而垂後世，亦如反唐之
J33nB277_p0084b24║功，贖過而有餘也。道何功之有？縱有微功，過大功小，
J33nB277_p0084b25║狄、管二公，未可並論。」
J33nB277_p0084b26║示童子三事
J33nB277_p0084b27║一者習舉業，非只是望取科第、讀聖賢書，須要學做
J33nB277_p0084b28║聖賢。孟子云：「達則兼善天下，窮則獨善其身。」不羨汝
J33nB277_p0084b29║達，不瞋汝窮，惟願汝無愧於二善字也。二者做文字，
J33nB277_p0084b30║非只要哄試官、叨進取，文字即是本人精神心術。艱
J33nB277_p0084c01║險怪異，小人之文也；正大光明，君子之文也。得失自
J33nB277_p0084c02║有命在，不可見有艱險怪異，而得者便效之也。三者
J33nB277_p0084c03║從師，非只要學文藝，要以德行為本。但教我以文藝，
J33nB277_p0084c04║而不教我以德行者，非賢師也。若遇賢師，須親如父
J33nB277_p0084c05║母，敬如神明，終身依附可也。
J33nB277_p0084c06║古文時文
J33nB277_p0084c07║有顛倒為稱而人莫覺者，以古文為時文，以時文為
J33nB277_p0084c08║古文是也。何也？今士子所作應制舉業文字，皆命題
J33nB277_p0084c09║於《學》、《庸》、《論》、《孟》、《易》、《書》、《詩》、《春秋》、《禮記》，則二帝、三王、周、孔、顏、
J33nB277_p0084c10║孟諸聖賢之言也。而士子作文，如畫工寫真，一一若
J33nB277_p0084c11║諸聖賢口中流出，豈不謂之古文？而反稱之曰時。今
J33nB277_p0084c12║古文者，若傳、若記、若辭、若賦，種種所作，隨代不同，隨
J33nB277_p0084c13║人各異，皆目前事，豈不謂之時文？而反稱之曰古。嗟
J33nB277_p0084c14║乎！文亦何古何時之有？但其不悖於理，有利於人，正
J33nB277_p0084c15║大光明，莊重典雅，達之天下而無能議，傳之萬世而
J33nB277_p0084c16║不可易者，皆古也。抽黃對白，競巧爭奇，於理不協，於
J33nB277_p0084c17║人無益，艱險詭異而讀之不可以句者，皆時也。惟詩
J33nB277_p0084c18║亦然。豈必合選詩之格而即謂之古體，五言、七言之
J33nB277_p0084c19║律而便謂之近體乎哉？此二論者，必大不愜人意，而
J33nB277_p0084c20║吾無恤也。
J33nB277_p0084c21║顧廚俊及
J33nB277_p0084c22║士無樂乎其有名也。況聯聲接譽，號召於鄉閭，而推
J33nB277_p0084c23║重於天下，尤非士之所宜有也。顧廚俊及之名，時人
J33nB277_p0084c24║羨之，而識者憂之矣。范滂氏之言曰：「吾欲使善善同
J33nB277_p0084c25║其清，惡惡同其汙。」善同其清可矣，惡同其汙，何分別
J33nB277_p0084c26║太甚，而示人以不廣也？曷不曰善善同其清，使惡者
J33nB277_p0084c27║同歸於善乎？或曰：「八元、八愷，以至周有八士，古今稱
J33nB277_p0084c28║之，顧廚俊及何獨為不可？」然彼之三八者，一門所生
J33nB277_p0084c29║八子，而復八子皆賢，人以為罕見，而稱之何害焉？今
J33nB277_p0084c30║四八者，乃異姓殊方之士，萃聚而顯名於一時，善疾
J33nB277_p0085a01║惡，則惡亦疾善，朋黨之所繇生，而大禍之所繇起也。
J33nB277_p0085a02║是故上士無名，中士避名，下士求名。
J33nB277_p0085a03║唐文
J33nB277_p0085a04║俗有恆言唐詩、晉字、漢文章，近似而未確也。字無關
J33nB277_p0085a05║於世道，古人云：「心正則筆正足矣，奚以工為？」置弗論。
J33nB277_p0085a06║夫子曰：「詩可以興。」今之詩去三百篇甚遠，安望其能
J33nB277_p0085a07║興乎？王弇州之言曰：「詩真無益於世哉！」置弗論。至於
J33nB277_p0085a08║文，漢最近古，其文渾厚樸茂，則誠然矣。然文貴有大
J33nB277_p0085a09║議論，馳騁上下，足以抗折百家，辨駮是非，暢快心目
J33nB277_p0085a10║者，則唐為勝；文貴有大理致，崇正闢邪，可以繼往聖
J33nB277_p0085a11║而開來學，則宋為勝。斯二者，漢所不及也，孰曰漢獨
J33nB277_p0085a12║擅文章乎？子瞻贊退之曰：「文起八代之衰。」確論也，通
J33nB277_p0085a13║之百世而不易也。晦菴之贊《西銘》曰：「某有此意，無子
J33nB277_p0085a14║厚筆力。」確論也，質之先聖而不虛者也。今之文何如？
J33nB277_p0085a15║曰：「今文如示兒之晬盤中所示，有價值數文錢者，有
J33nB277_p0085a16║價值百千兩金者，無定也。」亦置弗論。
J33nB277_p0085a17║燒香禱願
J33nB277_p0085a18║予未出家時，上元日隨眾致香於吳山之三官廟。於
J33nB277_p0085a19║時士女雜沓，祝禱之聲如雷，聽之則求財、求官、求子、
J33nB277_p0085a20║求壽者。予再拜長跪而祝曰：「此上元天官賜福之辰，
J33nB277_p0085a21║愚何德而敢望福？福願加於有德者，其貧窮我固安
J33nB277_p0085a22║之也。」於是歸而書古詩一律於中堂。詩云：「每日清晨
J33nB277_p0085a23║一炷香，謝天謝地謝三光。為求處處田禾熟，惟願人
J33nB277_p0085a24║人福壽長。國有忠臣扶社稷，家無逆子惱爺娘。四方
J33nB277_p0085a25║平定干戈息，我若貧時也不妨。」相傳是邵堯夫作，而
J33nB277_p0085a26║未知是否也。嗚呼！人人作如是心，不必官府治之，而
J33nB277_p0085a27║天下太平矣。
J33nB277_p0085a28║捨宅為寺
J33nB277_p0085a29║唐白侍郎捨所居作伽藍，號香山寺。宋張駙馬捨所
J33nB277_p0085a30║居作伽藍，號張家寺。近嵊縣諸生周繼實，祖居原佃
J33nB277_p0085b01║某寺者，因復還為寺，而自徙他處，此尤人所難。蓋二
J33nB277_p0085b02║公貴宦，而周則貧儒也，彼占寺為宅者，獨何心也？雖
J33nB277_p0085b03║然，占寺為罪，不待論矣，有力大人，從而恢復之，奪宅
J33nB277_p0085b04║為寺，是誠盛事，而有說焉。若夫昔曾占寺者，在於百
J33nB277_p0085b05║年之先，而今被奪宅者，在於百年之後，是造業者倖
J33nB277_p0085b06║免，而無辜者遭殃，投僧之悅，而乖佛之慈矣。然則宜
J33nB277_p0085b07║何如覈其實，倍增其價，而善言以慰諭之可也。
J33nB277_p0085b08║家譜
J33nB277_p0085b09║六道雖同具四生，而化生之人，自二帝、三王以來罕
J33nB277_p0085b10║見也，則誰非二帝、三王時父母所生也？又推而極之，
J33nB277_p0085b11║自劫初以來所從出之原一也，而何必以家譜定世
J33nB277_p0085b12║家乎？尤可笑者，王姓、曹姓之家，誰肯認曰莽、曰操者
J33nB277_p0085b13║以為祖乎？李姓、楊姓、蔡姓、秦姓之家，誰肯認曰林甫、
J33nB277_p0085b14║曰國忠、曰京、曰檜以為祖乎？則在德不在世家亦明
J33nB277_p0085b15║矣。狄將軍不認梁公，孰曰武弁之士無賢人君子乎
J33nB277_p0085b16║哉？
J33nB277_p0085b17║西伯陰行善
J33nB277_p0085b18║史稱商紂拘文王於羑里，散宜生之屬求有莘氏之
J33nB277_p0085b19║美女并二奇物以獻紂，文王得釋。此臣下所為，於文
J33nB277_p0085b20║王無與，不足論。至於云西伯陰行善，陰之一字，不幾
J33nB277_p0085b21║於誣聖人乎？夫子贊周曰至德，而陰行善，則陽為服
J33nB277_p0085b22║事，密懷勦滅矣。文王固有是心哉？若曰西伯彌行善，
J33nB277_p0085b23║則可矣。
J33nB277_p0085b24║諸葛武侯
J33nB277_p0085b25║或曰：「武侯才過淮陰，而迄無成功者，以淮陰平日名
J33nB277_p0085b26║太微，而武侯平日名太著也。」是則然，而以此盡二公
J33nB277_p0085b27║則未也。興亡自有大數，無專恃智力之理。司馬之才
J33nB277_p0085b28║不及淮陰，而併三邦、成晉業之一統者，皆天也，非人
J33nB277_p0085b29║所能為也。又昭烈將終，謂武侯曰：「嗣子可輔則輔之，
J33nB277_p0085b30║不可則君宜自取，毋令他姓得之。」有謂昭烈以是激
J33nB277_p0085c01║武侯，武侯不得不效力。此說非是。昭烈明知嗣子之
J33nB277_p0085c02║愚，令武侯自取者，此實語也。而武侯之精忠貫於日
J33nB277_p0085c03║月，其曰「臣敢不鞠躬盡力，死而後已」者，亦實語也。不
J33nB277_p0085c04║可以常人之情，度古人而妄議之也。
J33nB277_p0085c05║子張
J33nB277_p0085c06║孔門諸友之論子張也，或曰難與為仁，或曰然而未
J33nB277_p0085c07║仁，豈張固不仁之人乎？非然也。仁者心之德，抑子張
J33nB277_p0085c08║才高志廣，而簡點稍疏，蓋微諷之，非大貶之也。觀其
J33nB277_p0085c09║論交之言曰：「君子尊賢而容眾，嘉善而矜不能。」我之
J33nB277_p0085c10║大賢歟，於人何所不容？我之不賢歟，人將拒我，如之
J33nB277_p0085c11║何其拒人也？議者病其過高，然此正仁人長者之慈
J33nB277_p0085c12║悲德量也。若曰彼雖言之未必能耳則可，病其言過
J33nB277_p0085c13║高則不可。又其言曰：「士見危授命，見得思義。」執德弘，
J33nB277_p0085c14║信道篤，孤峭剛直，懍懍乎有子路之果，原思之廉，閔
J33nB277_p0085c15║子之介。曾謂外飾容儀而中無操守者，能如是乎？故
J33nB277_p0085c16║知聖門之賢者，不可輕議。
J33nB277_p0085c17║講道學
J33nB277_p0085c18║或問：「今世道學，先生有敬信之如神明者，有非詆之
J33nB277_p0085c19║如草芥者，孰是而孰非歟？」曰：「皆非也。夫子云：『學之不
J33nB277_p0085c20║講，是吾憂也。』聖人憂學之不講，而今人非之，可乎？但
J33nB277_p0085c21║宜察其真實處何如耳。口如是，心亦如是，身亦如是，
J33nB277_p0085c22║是全體聖賢，日親之猶恐其或後也。口之所說，與心
J33nB277_p0085c23║之所存，身之所行，了不相似，是商賈之輩，遠之惟恐
J33nB277_p0085c24║其不早也。而可等視乎哉？人告晦菴先生：『正心誠意
J33nB277_p0085c25║之說，上所厭聞。』先生曰：『吾平生所學，惟此四字。』又蔡
J33nB277_p0085c26║季通臨貶而志不少挫。又尹和靖入試，見題以正士
J33nB277_p0085c27║為偽學，不對而出。又一賢者云：『自幼習讀二程遺書，
J33nB277_p0085c28║未委是偽非偽，如以為偽，不願考較。講學誠如數君
J33nB277_p0085c29║子，是之謂真道學也。』吾惟恐講堂之不寬，講徒之不
J33nB277_p0085c30║眾，講時之不久也，而可議其非哉？」
J33nB277_p0086a01║降仙
J33nB277_p0086a02║世人取桃木作乩以降仙，然多精靈不散之鬼。其能
J33nB277_p0086a03║詩能文者，則在生聰慧人，滯於鬼錄，而未及受生，隨
J33nB277_p0086a04║符請而來，非真仙也。間有真者，予少時曾聞之先君
J33nB277_p0086a05║靜菴胡端敏公，方兒童，值仙降，人問：「此子讀得書否？」
J33nB277_p0086a06║曰：「讀得。」「做得官否？」曰：「做得。」「作何等官？」曰：「官至刑部尚
J33nB277_p0086a07║書。」後果然。定官職於童時，而毫髮不爽，其真仙矣。又
J33nB277_p0086a08║予未出家時，讀書於月堂菴，有周春江者降仙，其詩
J33nB277_p0086a09║高逸，所言事皆驗，雖未如端敏之奇中，亦非近日之
J33nB277_p0086a10║孟浪矣。一友降仙園中，能詩，有同韻八律，皆媚灶語。
J33nB277_p0086a11║偶問及予出家事，亦用前韻相譏刺。予還就彼韻刺
J33nB277_p0086a12║之，且曰：「君真仙，當再有以見答。」卒無答。而所許人科
J33nB277_p0086a13║第官爵，悉皆不應，其非仙可知矣。夫乩之用桃者，以
J33nB277_p0086a14║桃為五木之精，鬼所畏也，鬼乃為桃制。既曰仙，顧如
J33nB277_p0086a15║鬼之受制於桃乎？而附桃為靈者，亦必假生人之精
J33nB277_p0086a16║氣，則久久為之，於人有損。夫《易》，卜筮之書也，士君子
J33nB277_p0086a17║何以不問休咎於易？又《易》曰：「積善餘慶，積不善餘殃。」
J33nB277_p0086a18║奈何從事於桃乩也？舍聖經而崇鬼道，亦惑之甚矣。
J33nB277_p0086a19║信巫不信醫
J33nB277_p0086a20║《內經》以信巫不信醫，列於五不治。而杭人尚巫，鄉村
J33nB277_p0086a21║為尤甚。凡有疾也，或求籤，或灼龜，或問筄，或占易課，
J33nB277_p0086a22║或打水碗，必詢審有禍祟否。彼師巫隨其胸臆，或曰
J33nB277_p0086a23║犯某神，或曰衝某鬼，或曰先亡親屬求食，或曰帶血
J33nB277_p0086a24║陰人作殃。病者思之，稍涉疑似，即便信受，一依所命
J33nB277_p0086a25║而設祭禱。《藥師經》言：「宰殺眾生，呼諸魍魎，請乞福祐。
J33nB277_p0086a26║病者無益，殺業具存。」偶爾病痊，其惑彌固。乃至產育
J33nB277_p0086a27║痘疹，與鬼何與？亦復信之。予家近菜市橋，橋東失火，
J33nB277_p0086a28║立橋而觀者如堵。救火官至，一時驅逐，橋欄崩，水溺
J33nB277_p0086a29║石壓而死者數十人。橫亡之魂，不散為祟。予及諸善
J33nB277_p0086a30║士等，為之誦經禮懺，瑜伽施食，以超薦之，漸得平復。
J33nB277_p0086b01║而丐者於夜深時，潛伏橋堍，裸體披髮，俟行人孤孑
J33nB277_p0086b02║者，作鬼嘯聲逐之。被逐者惶怖疾趨，或遺囊橐，急取
J33nB277_p0086b03║以去。其人歸家，因驚得病，問之師巫，曰：「橋鬼所著也。」
J33nB277_p0086b04║抑何可笑？
J33nB277_p0086b05║孔子請討陳恆
J33nB277_p0086b06║宋儒胡氏之言曰：「『亂臣賊子，人人得而誅之。』仲尼此
J33nB277_p0086b07║舉，先發後聞可也。」甚哉，胡氏之迂也！胡氏不足論，而
J33nB277_p0086b08║今尚存其說於《集註》，為可惜也。當是時，夫子已告老，
J33nB277_p0086b09║道在而權不在焉。軍國大務，焉有不告於君而動干
J33nB277_p0086b10║戈於鄰國者？又豈有君曰告夫三子，違君命而不告
J33nB277_p0086b11║者？魯之權獨擅於三子，三子不可，而夫子雖聖，亦末
J33nB277_p0086b12║如之何也已矣。予少時於悟空寺見有降乩仙者，岳
J33nB277_p0086b13║武穆公也。一生云：「公當時亦失策，將在軍，君命有所
J33nB277_p0086b14║不受，十二金牌不赴召可也。」公以乩振几三下，作字
J33nB277_p0086b15║曰：「君輩真白面書生耳，吾不從君命，將士孰從吾命
J33nB277_p0086b16║乎？」此天理人情之至也。甚矣，胡氏之迂也！或曰：「非迂
J33nB277_p0086b17║也，胡氏錄有全文，晦菴蓋斷章取義也。」
J33nB277_p0086b18║譏貶語不可輕發
J33nB277_p0086b19║一學使試士，有文中用「也與哉」三字者，學使大怒曰：
J33nB277_p0086b20║何有此等文法？將黜之。傍一生曰：「不可黜也。《記》曰：『我
J33nB277_p0086b21║弔也與哉？』《論語》曰：『鄙夫可與事君也與哉？』則古有明
J33nB277_p0086b22║文矣。」學使嘿然。因思古有言孔子無兄弟者，一童子
J33nB277_p0086b23║應聲曰：「何得云以其兄之子妻之？」言者嘿然。又一友
J33nB277_p0086b24║人園中作曲水流觴，扁其亭曰：暢敘幽情。有數生入
J33nB277_p0086b25║園見之曰：何取義之俗也？或作飛觴，或作流杯可也。
J33nB277_p0086b26║友人適在園，趨而謂曰：「一觴一詠，亦足以暢敘幽情，
J33nB277_p0086b27║此何人語也？」數生嘿然。故知輕言譏貶，不可不慎。
J33nB277_p0086b28║假方誤人
J33nB277_p0086b29║有居士患泄瀉，久療不愈。一僧云：「吾有方，但須陳年
J33nB277_p0086b30║黃米一升。」居士與米，藥成，乍服即愈。餘以施患者數
J33nB277_p0086c01║人，亦愈。究其方，惟米一升入巴豆百粒同炒，去豆用
J33nB277_p0086c02║米為丸而已，外無餘藥。予未敢信。後予甥亦久泄，從
J33nB277_p0086c03║居士諦問覓方。居士復詢，彼僧答如前。遂依方修合，
J33nB277_p0086c04║纔一服，腹𤶀痛大下，幾斃。此僧蓋恐人得其方，故以
J33nB277_p0086c05║假者示人，而不知為害一至此也。悲夫！
J33nB277_p0086c06║避嫌
J33nB277_p0086c07║註《論語》者曰：「避嫌之事，賢者且不為，況聖人乎？」賢者
J33nB277_p0086c08║二字不妥，當云大賢且不為可也。瓜田不納履，李下
J33nB277_p0086c09║不整冠，乃至叔嫂授受不親，禮也，非專為不賢者設
J33nB277_p0086c10║也。故魯男子閉門不顧鄰婦，古今稱其善學柳下惠，
J33nB277_p0086c11║未聞病其為不賢也。是知不避嫌有二，非超情離見
J33nB277_p0086c12║大人之境界，則越禮犯分小人而無忌憚者也。故曰：
J33nB277_p0086c13║「有伊尹之志則可，無伊尹之志則篡也。」放君大異事，
J33nB277_p0086c14║如之何可以常人為之，而曰吾賢者不應避嫌也？
J33nB277_p0086c15║烹刑
J33nB277_p0086c16║嗚呼！烹刑起於何時乎？酈生說齊王下之淮陰進兵，
J33nB277_p0086c17║齊王怒，烹酈生。韓生譏項王沐猴而冠，項王怒，烹韓
J33nB277_p0086c18║生。夫刑至於死極矣，烹之慘毒，甚於斬首，亦甚於碎
J33nB277_p0086c19║身。齊、項終於滅亡，花報也，果在地獄也，固無足論。所
J33nB277_p0086c20║可惜者，悲矣哉，酈生乎！胡不棲遲山谷，苟全性命於
J33nB277_p0086c21║亂世，而掉三寸之舌，以博功名乎？悲矣哉，韓生乎！胡
J33nB277_p0086c22║不三緘守分，自保其身，而橫為譏刺，以搆斯難乎？東
J33nB277_p0086c23║門黃犬之嗟，我不為惡之歎，千載有餘恨矣。嗚呼，傷
J33nB277_p0086c24║哉！
J33nB277_p0086c25║惜福
J33nB277_p0086c26║萬歷初，道學諸君子設講於公孤山。飯食時，陽和張
J33nB277_p0086c27║公與朱孝子漸逵同席。陽和僅食豬肉數臠，朱勸請
J33nB277_p0086c28║食魚，又勸請食雞。陽和曰：「魚肉二味足矣，雞決不敢
J33nB277_p0086c29║奉命。」嗟呼！陽和以世家子狀元及第，而惜福如是，謂
J33nB277_p0086c30║志不在溫飽者，非歟？有居小宦而窮奢極欲，陳十二
J33nB277_p0087a01║席，則十二童子各執金壺侍側，不免於敗，宜也。可不
J33nB277_p0087a02║戒乎！
J33nB277_p0087a03║孟子
J33nB277_p0087a04║或問一生：「孟子之時，周尚為共主也，其謁齊、梁諸君，
J33nB277_p0087a05║或曰保民而王，或曰於王何有，或曰是心足王，或曰
J33nB277_p0087a06║王猶反手，或曰然而不王者未之有也，諸君王將置
J33nB277_p0087a07║周天子於何地？夫子曰吾從周，而極贊管仲之尊周，
J33nB277_p0087a08║何孟子不然？」生無以對。予謂此時勢使然，雖聖賢不
J33nB277_p0087a09║能違時而逆勢也。夫子生於周衰，而孟子又當其衰
J33nB277_p0087a10║之甚矣，列國之僭稱王者已幾過半，周僅寄空名於
J33nB277_p0087a11║一線之未絕耳。孟子之意有二：一則闡揚自古王天
J33nB277_p0087a12║下之大道，一則杜絕無道求王者之狂心也。文、武、成、
J33nB277_p0087a13║康之澤湮滅幾盡，如燈欲燼，如日欲沈，夫子而處此，
J33nB277_p0087a14║亦無如之何也已矣。以是而咎孟子，不可也。
J33nB277_p0087a15║茅容
J33nB277_p0087a16║客訪茅容，坐久，聞內有割雞者，意謂必啖己。及具飯，
J33nB277_p0087a17║惟糲飯菜羹耳。殺雞為黍，奉母非奉客也。客大感歎
J33nB277_p0087a18║容之賢，加人一等矣。大與容反者，吾見二人焉：一俗
J33nB277_p0087a19║士竭甘旨以供妻母，而所生母則吝心於一筍；一僧
J33nB277_p0087a20║人盡綺麗以供幼徒，而所生母至寄食於他方。吾不
J33nB277_p0087a21║知其何心也，悲夫！
J33nB277_p0087a22║直道錄
J33nB277_p0087a23║
J33nB277_p0087a24║菩薩戒弟子劉慧聞率子性澤施資敬刊。
J33nB277_p0087a25║光緒二十四年冬十一月，金陵刻經處識。