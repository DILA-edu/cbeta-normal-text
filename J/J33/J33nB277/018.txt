J33nB277_p0102c01║山房雜錄卷二目錄
J33nB277_p0102c02║說
J33nB277_p0102c03║潞安　瀋王祈男為作積善生男說（一　二）
J33nB277_p0102c04║骷髏圖說
J33nB277_p0102c05║勸修作福念佛圖說
J33nB277_p0102c06║歸戒圖說
J33nB277_p0102c07║六齋月齋圖說
J33nB277_p0102c08║念佛追薦亡靈往生圖說
J33nB277_p0102c09║戒殺生祀神說
J33nB277_p0102c10║釣弋說
J33nB277_p0102c11║弭盜說
J33nB277_p0102c12║釋客慍
J33nB277_p0102c13║紀孝
J33nB277_p0102c14║閩陳居士廣縉字說
J33nB277_p0102c15║江居士廣䆜字說
J33nB277_p0102c16║自聞說
J33nB277_p0102c17║字張翁三子說
J33nB277_p0102c18║偈頌
J33nB277_p0102c19║慈聖皇太后遣內侍問法要敬以偈對
J33nB277_p0102c20║法華疏偈
J33nB277_p0102c21║勸修四料簡
J33nB277_p0102c22║五十初度自詠（六偈）
J33nB277_p0102c23║示廣位
J33nB277_p0102c24║示廣照
J33nB277_p0102c25║示大聞
J33nB277_p0102c26║因性靈示眾
J33nB277_p0102c27║僧大文求偈字無外號含空
J33nB277_p0102c28║示大琸
J33nB277_p0102c29║僧自恣日
J33nB277_p0102c30║為惡口比丘懺罪
J33nB277_p0103a01║性祥更性常求語
J33nB277_p0103a02║新春日示眾
J33nB277_p0103a03║宿地藏院
J33nB277_p0103a04║還俗僧復祝髮入靈隱
J33nB277_p0103a05║答台州王敬所侍郎
J33nB277_p0103a06║採蕨歎
J33nB277_p0103a07║七夕
J33nB277_p0103a08║放螺螄有感
J33nB277_p0103a09║走馬燈
J33nB277_p0103a10║示省吾
J33nB277_p0103a11║示沈居士見衡
J33nB277_p0103a12║向偈附此以戒妄言
J33nB277_p0103a13║古語四頌（大音希聲　大器晚成　大智如愚　大巧若拙）
J33nB277_p0103a14║贊銘
J33nB277_p0103a15║多寶如來贊
J33nB277_p0103a16║包氏繡法華經贊
J33nB277_p0103a17║虛谷師像贊
J33nB277_p0103a18║般舟心燈廣傳監寺像贊
J33nB277_p0103a19║大司成真實居士馮公禪像贊
J33nB277_p0103a20║方伯吳本如居士像贊
J33nB277_p0103a21║許都閫元真像贊
J33nB277_p0103a22║陳居士養源像贊
J33nB277_p0103a23║履素吳仲虛居士像贊
J33nB277_p0103a24║讀劉母貞壽編
J33nB277_p0103a25║江陰馮居士像贊
J33nB277_p0103a26║蘭谷居士郁公像贊
J33nB277_p0103a27║畫像自贊（三首）
J33nB277_p0103a28║石像自贊
J33nB277_p0103a29║諸銘具載共住規約集。
J33nB277_p0103a30║詩歌
J33nB277_p0103b01║警悟四首（有序）
J33nB277_p0103b02║齋僧
J33nB277_p0103b03║起會
J33nB277_p0103b04║修造
J33nB277_p0103b05║裝塑
J33nB277_p0103b06║說戒
J33nB277_p0103b07║講經
J33nB277_p0103b08║即事（十首）
J33nB277_p0103b09║義不可背
J33nB277_p0103b10║恩不可忘
J33nB277_p0103b11║情不可係
J33nB277_p0103b12║怨不可藏
J33nB277_p0103b13║示孫居士無高
J33nB277_p0103b14║讀淵明詩有感因擬
J33nB277_p0103b15║乞身
J33nB277_p0103b16║有感
J33nB277_p0103b17║示牙蟲
J33nB277_p0103b18║驅烏歎
J33nB277_p0103b19║行腳歌
J33nB277_p0103b20║喬村瞽
J33nB277_p0103b21║跛腳法師歌自嘲
J33nB277_p0103b22║自恣有感
J33nB277_p0103b23║華亭萬竹林元宵有感
J33nB277_p0103b24║鬼子母揭缽圖
J33nB277_p0103b25║答頭陀袁希賢
J33nB277_p0103b26║觀螟蛉二章
J33nB277_p0103b27║擯僧
J33nB277_p0103b28║直夜歎
J33nB277_p0103b29║上方開放生池
J33nB277_p0103b30║即事
J33nB277_p0103c01║有感
J33nB277_p0103c02║雲棲積雪（有序）
J33nB277_p0103c03║腐渣歎
J33nB277_p0103c04║送吳方伯蘊菴之任太常
J33nB277_p0103c05║沈居士廣珊八十
J33nB277_p0103c06║雪彌勒（得紅字）
J33nB277_p0103c07║萬歷錢
J33nB277_p0103c08║答張居士次韻
J33nB277_p0103c09║答詹恤部赴潼關備兵（附原唱）
J33nB277_p0103c10║題涅槃堂（有序）
J33nB277_p0103c11║宗乘淨人落髮
J33nB277_p0103c12║山陰興浦菴次韻酬張陽和太史
J33nB277_p0103c13║張太史搆山房見留再用前韻奉謝
J33nB277_p0103c14║興浦菴夜話用前韻寄張大華
J33nB277_p0103c15║興浦菴夜話用前韻寄王龍溪武部
J33nB277_p0103c16║興浦菴夜話用前韻寄王泗源
J33nB277_p0103c17║淨慈講圓覺經雪中送別皖城劉景孟方伯
J33nB277_p0103c18║次韻答朱春城太守（附原唱）
J33nB277_p0103c19║次韻答王百穀居士（附原唱）
J33nB277_p0103c20║山居
J33nB277_p0103c21║贈東曙上人
J33nB277_p0103c22║擬首尾吟（四首）
J33nB277_p0103c23║擬古四首
J33nB277_p0103c24║贈別楚僧真愚
J33nB277_p0103c25║宿東昌謝居士家有感
J33nB277_p0103c26║懷古六首（陶朱　留侯　穆生　兩疏　子陵　淵明）
J33nB277_p0103c27║雪師子
J33nB277_p0103c28║芡實
J33nB277_p0103c29║牽牛花
J33nB277_p0103c30║舊溪丁先生別號
J33nB277_p0104a01║雲棲六景（迴耀峰　寶刀巃　壁觀峰　青龍泉　聖義泉　金液泉）
J33nB277_p0104a02║詩石（三首）
J33nB277_p0104a03║示騎驢者
J33nB277_p0104a04║勉智清
J33nB277_p0104a05║贈若愚
J33nB277_p0104a06║贈捷堂勝上人
J33nB277_p0104a07║題牛頭山菴
J33nB277_p0104a08║九日登高自述
J33nB277_p0104a09║興浦菴示禪者兼寄張太史陽和
J33nB277_p0104a10║寄錢孝廉正峰
J33nB277_p0104a11║偶成十首
J33nB277_p0104a12║有感二首
J33nB277_p0104a13║王嶠海居士廣宣解銀帶為贄以銅鑪答之
J33nB277_p0104a14║南關羅主政索題憩石園絕句
J33nB277_p0104a15║示智音至伏牛山
J33nB277_p0104a16║客有造謗者憐其愚示偈三首
J33nB277_p0104a17║除夕上堂有出多娑婆三韻索偈者口占（二首）
J33nB277_p0104a18║雪中掩關示乞戒者
J33nB277_p0104a19║挽心燈廣傳比丘
J33nB277_p0104a20║兄三洲公佃捨無門洞黃龍菴不受還歸常住
J33nB277_p0104a21║小詩見意
J33nB277_p0104a22║附
J33nB277_p0104a23║西湖晚渡
J33nB277_p0104a24║次高瑞南韻（二首）
J33nB277_p0104a25║和高瑞南詠時事
J33nB277_p0104a26║題靈隱寺前老松
J33nB277_p0104a27║田節婦歌
J33nB277_p0104a28║絲桐餘響
J33nB277_p0104a29║題三教圖
J33nB277_p0104a30║藍田
J33nB277_p0104b01║一字至七字與長兄三洲公分詠風花雪月
J33nB277_p0104b02║出家別室人湯
J33nB277_p0104b03║
J33nB277_p0104b04║
J33nB277_p0104b05║
J33nB277_p0104b06║
J33nB277_p0104b07║
J33nB277_p0104b08║
J33nB277_p0104b09║
J33nB277_p0104b10║
J33nB277_p0104b11║雲棲大師山房雜錄卷二
J33nB277_p0104b12║說（散刻及遺稿俱增入）
J33nB277_p0104b13║潞安瀋王祈男，為作積善生男說
J33nB277_p0104b14║《維摩經》云：「善心誠實男。」出男體也。《法華．普門品》云：「恭
J33nB277_p0104b15║敬禮拜觀世音菩薩，便生福德智慧之男。」表生男之
J33nB277_p0104b16║因也。然菩薩惟欲人為善，則二經一意也。惟願廣發
J33nB277_p0104b17║善心，而復敬禮菩薩，則天必降祥。加以菩薩威神默
J33nB277_p0104b18║佑，必有大善大福大慧吉祥之男，生於王宮矣。宜贈
J33nB277_p0104b19║法名曰廣善云。
J33nB277_p0104b20║又
J33nB277_p0104b21║前既為積善生男之說矣，今又聞建清淨之靈壇，集
J33nB277_p0104b22║德行之緇侶，誦祕密之真章，長永真固，期之以千日，
J33nB277_p0104b23║展此精誠，感通於大士，麟祥抱送，豈遠乎哉！更冀敬
J33nB277_p0104b24║田悲田，雙行千日，所謂戒殺放生，恤貧救苦，種種方
J33nB277_p0104b25║便，罔弗興崇，則悲深而敬益廣，善積慶餘，功德滋培，
J33nB277_p0104b26║篤生賢嗣，不惟具諸厚福，必當享有遐齡，因果不虛，
J33nB277_p0104b27║無足疑者。於是再書。
J33nB277_p0104b28║骷髏圖說
J33nB277_p0104b29║傅大士云：「漸漸雞皮鶴髮，看看行步龍鍾，假饒金玉
J33nB277_p0104b30║滿堂，難免生老病死。任汝千般快樂，無常終是到來，
J33nB277_p0104c01║惟有徑路修行，但念阿彌陀佛。」大士此語，正所謂萬
J33nB277_p0104c02║般將不去，惟有業隨身者也。如何是萬般將不去？人
J33nB277_p0104c03║生所有官爵、金寶、屋宅、田園、飲食、衣服、玩好，乃至嬌
J33nB277_p0104c04║妻愛子，無常到來，那一件是將得去者？如何是惟有
J33nB277_p0104c05║業隨身？人生所造諸貪、瞋、癡業，非禮姦婬，恣意宰殺，
J33nB277_p0104c06║為子逆父，為臣欺君，剋眾成家，陰毒害物，種種惡業，
J33nB277_p0104c07║無常到來，這都緊緊隨著你者。既然如是，若不猛省
J33nB277_p0104c08║回頭，改惡從善，洗心念佛，豈非徒得人身，虛生浪死？
J33nB277_p0104c09║苦哉！苦哉！我觀世人，箇箇皆好念佛，今三等列之：一
J33nB277_p0104c10║者、極閒人，應當無晝無夜，一心念佛；二者、半閒半忙
J33nB277_p0104c11║人，應當營事已畢，即便念佛；三者、極忙人，應當忙裏
J33nB277_p0104c12║偷閒，十念念佛。又復富貴之人，衣祿豐足，正好念佛；
J33nB277_p0104c13║貧窮之人，安貧守分，正好念佛；有子孫人，得人替力，
J33nB277_p0104c14║正好念佛；無子孫人，心無牽掛，正好念佛；無病之人，
J33nB277_p0104c15║身力康健，正好念佛；有病之人，知死不久，正好念佛；
J33nB277_p0104c16║聰明之人，通經達理，正好念佛；愚鈍之人，無雜知見，
J33nB277_p0104c17║正好念佛。以要言之，天上人間，四生九有，皆當念佛。
J33nB277_p0104c18║奉勸世人，何不趁此四大未作骷髏時，早早念佛，直
J33nB277_p0104c19║待萬般將不去，惟有業隨身，懊悔無及了也。
J33nB277_p0104c20║勸修作福念佛圖說
J33nB277_p0104c21║人天路上，作福為先；生死海中，念佛第一。
J33nB277_p0104c22║人間天上，快樂逍遙，皆因廣作諸福，最緊最要，故曰
J33nB277_p0104c23║為先。若欲高出人天，速超生死，直登不退，則有念佛
J33nB277_p0104c24║往生一門，最尊最勝，故曰第一。偈曰：作福不念佛，福
J33nB277_p0104c25║盡還沈淪。念佛不作福，入道多苦辛。無福不念佛，地
J33nB277_p0104c26║獄鬼畜群。念佛兼作福，後證兩足尊。
J33nB277_p0104c27║作福　但作一福，福下一點，不論大小多寡。
J33nB277_p0104c28║孝順父母，忠報君王。裝塑佛像，印造經典。
J33nB277_p0104c29║齋供僧伽，敬事師長。營修寺宇，流通善法。
J33nB277_p0104c30║禁絕宰殺，買放生命。飯食饑民，衣濟寒凍。
J33nB277_p0105a01║開掘義井，修理橋梁。平砌街道，普施茶湯。
J33nB277_p0105a02║看療病人，給散藥餌。伸雪冤枉，出減刑罪。
J33nB277_p0105a03║安養衰老，撫育孤孩。埋藏屍骨，給與棺木。
J33nB277_p0105a04║饒免債負，義讓財產。還他遺失，救濟患苦。
J33nB277_p0105a05║祈禳災難，薦拔亡魂。勸和爭訟，生全人命。
J33nB277_p0105a06║念佛　千聲填一圈，白黃紅青黑可填五次。
J33nB277_p0105a07║無事身閒者，時時勤念。有事纏身者，早晚課念。至心
J33nB277_p0105a08║發願，求生淨土。平日遇福便作，作訖還念。即以所作
J33nB277_p0105a09║之福，回向淨土，求願往生。　善人（某甲）受持。
J33nB277_p0105a10║歸戒圖說
J33nB277_p0105a11║歸依佛不墮地獄，我今歸依佛。
J33nB277_p0105a12║歸依法不墮餓鬼，我今歸依法。
J33nB277_p0105a13║歸依僧不墮旁生，我今歸依僧。
J33nB277_p0105a14║一、不殺生　凡有命者，不得殺害。
J33nB277_p0105a15║二、不偷盜　一鍼一草，不問不取。
J33nB277_p0105a16║三不邪婬　禮法持身，不犯外色。
J33nB277_p0105a17║四不妄語　妄言、綺語、惡口、兩舌，悉禁不說。
J33nB277_p0105a18║五不飲酒　酒名狂藥，亂性迷魂，禁不入口。
J33nB277_p0105a19║既受歸戒，諸惡莫作，眾善奉行，一心念佛，求生淨土。
J33nB277_p0105a20║諸惡，謂不忠不孝，不仁不義，如是諸惡，不能盡舉，但
J33nB277_p0105a21║瞞天昧心等事，便不應作。眾善，謂忠孝仁義，如是眾
J33nB277_p0105a22║善，不能盡舉，但上順天理，下合人心等事，便應力行。
J33nB277_p0105a23║念佛，謂一心持念阿彌陀佛萬德洪名，每日或念一
J33nB277_p0105a24║千二千，三五七千，或至於萬，隨意多少，凡一千念，則
J33nB277_p0105a25║點一圈，先白次黃，次紅次青，四遍點過，滿四十八萬，
J33nB277_p0105a26║持此佛前，證明乃議，微細用心，參入玄境。（弟子某甲）受持。
J33nB277_p0105a27║六齋月齋圖說
J33nB277_p0105a28║六齋　每月六日，初八、十四、十五、廿三、廿九、三十。
J33nB277_p0105a29║如遇月小，廿八、廿九當持日齋。
J33nB277_p0105a30║月齋　每年正、五、九三箇月，當持月齋。不能三月
J33nB277_p0105b01║持齋，必須三月戒殺。
J33nB277_p0105b02║經云：「四天王每月六日巡行南贍部洲，初八、廿三使
J33nB277_p0105b03║者巡，十四、廿九太子巡，十五、三十天王親巡。考察人
J33nB277_p0105b04║間，何人孝順父母，何人忠報君王，何人正直公平，何
J33nB277_p0105b05║人慈悲方便，何人歸依三寶，戒殺持齋，廣修眾善，如
J33nB277_p0105b06║是等人，加福增壽。何人忤逆父母，何人背叛君王，何
J33nB277_p0105b07║人欺詐姦巧，何人剛很暴虐，何人不信三寶，宰殺生
J33nB277_p0105b08║命，廣造諸惡，如是等人，削福減壽。又正、五、九月，天王
J33nB277_p0105b09║分鎮南洲，考察罪福。」又玉皇天帝，正、五、九月，以大寶
J33nB277_p0105b10║鏡正照南洲，考察罪福。可不懼哉！可不慎哉！此六日，
J33nB277_p0105b11║此三月，應當齋戒念佛，懺悔修省。其日念佛，或六百，
J33nB277_p0105b12║或六千，記點一圈。每月六圈，可用二載。若不能月齋，
J33nB277_p0105b13║必守六齋。儻更日日持齋，日日念佛，日日修德，大善
J33nB277_p0105b14║大善。
J33nB277_p0105b15║念佛追薦亡靈往生圖說
J33nB277_p0105b16║首七念佛（幾）萬（幾）千（幾）百。
J33nB277_p0105b17║二七念佛（幾）萬（幾）千（幾）百。
J33nB277_p0105b18║三七念佛（幾）萬（幾）千（幾）百。
J33nB277_p0105b19║四七念佛（幾）萬（幾）千（幾）百。
J33nB277_p0105b20║五七念佛（幾）萬（幾）千（幾）百。
J33nB277_p0105b21║六七念佛（幾）萬（幾）千（幾）百
J33nB277_p0105b22║七七念佛（幾）萬（幾）千（幾）百。
J33nB277_p0105b23║通共念佛（幾）十萬（幾）千（幾）百。
J33nB277_p0105b24║凡人於至親亡歿，悲傷不已，然亡者無益，生者有損，
J33nB277_p0105b25║不若停悲，思為薦濟。經言：「人死皆於七七日內托生，
J33nB277_p0105b26║當即此時作諸功德。」今勸七七請僧誦經之外，更加
J33nB277_p0105b27║自己念佛，每日持念一千五百，有餘力，或至二三四
J33nB277_p0105b28║千，七日總計若干，填註七下，七七日滿，回向焚化，能
J33nB277_p0105b29║令亡者罪障消滅，冤愆解釋，早生善趣，不滯冥途。孝
J33nB277_p0105b30║子思親，慈親憶子，兄弟姊妹，夫婦眷屬，師生朋友，念
J33nB277_p0105c01║恩欲報，皆可行之。儻其初喪，未及見此圖說，亦可補
J33nB277_p0105c02║念十萬八千或更多，隨意福資亡者，功德不可思議。
J33nB277_p0105c03║信（士某人，女某氏）為薦亡親某人持念。
J33nB277_p0105c04║戒殺生祀神說
J33nB277_p0105c05║《藥師經》言：「殺彼眾生，呼諸魍魎，請乞福祐，終不可得。」
J33nB277_p0105c06║經言如此明白，而世人惑於師巫，或保病，或禳災，或
J33nB277_p0105c07║求財，或求官，或求子，大則用豬犬牛羊，小則用雞鴨
J33nB277_p0105c08║魚肉，祭獻鬼神，希求感應，不知分定於天，鬼神不能
J33nB277_p0105c09║移易。其保病，病愈者，命自不絕也。其禳災，災滅者，悔
J33nB277_p0105c10║自當脫也。求財、求官、求子，悉亦如是，非鬼神之力也。
J33nB277_p0105c11║然而殺他之命，延我之生，將他身宰割烹煮，望我身
J33nB277_p0105c12║富貴康寧，天理之所不容，陰律之所不赦，現世減其
J33nB277_p0105c13║壽年，死後墮於地獄，來生受其酬報，無功有禍，良可
J33nB277_p0105c14║悲哉。奉勸世人，何不將此獻神之費，而作善事，或興
J33nB277_p0105c15║崇三寶，或買放生命，或濟貧救苦，或砌路修橋，凡諸
J33nB277_p0105c16║善事，隨力為之。為善延壽，為善消災，為善萬事平安，
J33nB277_p0105c17║為善子孫昌盛。知音君子，明理高賢，請試思之。儻芻
J33nB277_p0105c18║蕘可採，伏乞俯從，幸甚幸甚。
J33nB277_p0105c19║釣弋說
J33nB277_p0105c20║語云：「子釣而不綱，弋不射宿。」疑有脫文也。何也？聖人
J33nB277_p0105c21║者，仁之至也。故堯之仁如天，釣矣弋矣，直不綱不宿
J33nB277_p0105c22║耳，是仁有未至也。或曰：「舜德好生，不廢四凶之誅，釣
J33nB277_p0105c23║弋奚病焉？不知四凶罪人，魚與鳥何罪？文王澤及枯
J33nB277_p0105c24║骨，枯骨無知，魚鳥有知，胡孔子不諳物情至是？人饋
J33nB277_p0105c25║魚，子產畜之池中。子產之所畜，孔子之所釣。子產惠
J33nB277_p0105c26║人，孔子其忍人耶？賜生而畜共雉而不食，孔子之仁
J33nB277_p0105c27║之德之澤之惠，必不減於堯、舜、文王、子產明甚。是知
J33nB277_p0105c28║中和致，萬物育。聖王治世，使鳥獸魚鱉咸若，弗育弗
J33nB277_p0105c29║若，何以為孔子？然則魯人獵較，孔子亦獵較，獨何與？」
J33nB277_p0105c30║曰：「孔子當仕，有官職而從王事也，不得已也。若釣弋，
J33nB277_p0106a01║則孔子自為之也，於可已而弗已也，故不足信。意者
J33nB277_p0106a02║子下或有曰字。子曰：釣而不綱，弋不射宿。俗習未易
J33nB277_p0106a03║挽，姑就其習而為末世示仁術也。蓋孔子之言也，非
J33nB277_p0106a04║孔子事也。」
J33nB277_p0106a05║弭盜說
J33nB277_p0106a06║九月望日，眾僧說戒，有出眾長跪自陳其過曰：「某甲
J33nB277_p0106a07║犯偷盜。」視之，則居士含虛也。予曰：「居士素循謹奉法，
J33nB277_p0106a08║何以有此？」居士曰：「非然也。眼盜色，耳盜聲，乃至意之
J33nB277_p0106a09║盜法也，皆取非其有也，謂之非盜可乎？一鍼一草亟
J33nB277_p0106a10║懺之，心寇熾然，終其身不知懺，是捨攻城據邑之渠
J33nB277_p0106a11║魁而穿窬之察也。願師弘慈，為我雪罪。」予曰：「天下之
J33nB277_p0106a12║言盜者二：我往彼而取之者，竊盜也；物自來而取之
J33nB277_p0106a13║者，攘盜也。居士試思之，眼之盜色，其諸眼至於色，取
J33nB277_p0106a14║色而歸之眼歟？曰：眼未嘗至色也。其諸色至於眼，眼
J33nB277_p0106a15║隨而取之歟？」曰：「色未嘗至眼也。」「如是，則非竊也，非攘
J33nB277_p0106a16║也，曷為而盜？」居士曰：「眼不至色，色不至眼，而潛通其
J33nB277_p0106a17║間者，識也。如青黃等遇之目，而攬之乎識田，是故識
J33nB277_p0106a18║為盜。」予曰：「證盜者出其贓，是青黃等試取而出之。」居
J33nB277_p0106a19║士曰：「爛然青黃，昭我心目，是贓也，是故識為盜。」予曰：
J33nB277_p0106a20║「得其贓，當治其盜。色有青黃，而盜青黃者，青歟？黃歟？」
J33nB277_p0106a21║居士曰：「識本自無，從緣而有，體性空寂，誰睹青黃？」予
J33nB277_p0106a22║曰：「能盜之人既無，所盜之物何有？兩悉虛幻，盜果安
J33nB277_p0106a23║在？反覆窮之，盜不可得，而子將奚懺？」居士撫然曰：「快
J33nB277_p0106a24║哉！論不懺之真懺也。上士其行之矣，中下之士如之
J33nB277_p0106a25║何則可？」予曰：「盜之入人室也，必瞰其睡眠；境之入人
J33nB277_p0106a26║心也，必乘其昏昧。未有室主惺惺而盜肆其志者，未
J33nB277_p0106a27║有心王歷歷而境得其便者。」居士大悅稱善。予曰：「未
J33nB277_p0106a28║善也，止是而足矣。則室主無宴息之日，敵國有終身
J33nB277_p0106a29║之防，暫安之計雖得，永固之圖未良。必也元惡授首，
J33nB277_p0106a30║亂流歸降，一人無為，兆民惟康，行盜者絕，捕盜者亡，
J33nB277_p0106b01║外戶設而不閉，高枕臥其奚妨？」居士再拜稽首曰：「今
J33nB277_p0106b02║而後知弭盜之良方。」
J33nB277_p0106b03║釋客慍
J33nB277_p0106b04║客有來遊雲棲者，既辭而歸，未半道而返，茫然曰：「吾
J33nB277_p0106b05║慍矣，吾慍矣。向歸也，有儒士遇諸途，問曰：『聞雲棲搆
J33nB277_p0106b06║禪室，眾安而修淨業，有諸？』吾應曰：『有之。』曰：『曩雲棲謂
J33nB277_p0106b07║天地吾廬矣，今胡曠天地之廬而廬棟宇歟？』吾無以
J33nB277_p0106b08║對，是以慍而返。」雲棲曰：「彼以言問，子以默對，何謂無
J33nB277_p0106b09║對？」客固請，乃告之曰：「彼儒也，盍以儒喻？浮雲富貴，仲
J33nB277_p0106b10║尼之言也；樂道畎畝，伊尹之言也。不觀其攝相於魯，
J33nB277_p0106b11║佐時於殷乎？夫無恆者，遇也；有主者，心也。聖人不能
J33nB277_p0106b12║易時，能不易心而已。相魯之心，佐殷之心，泗濱、莘野
J33nB277_p0106b13║之心也。彼其所以大過人者以此，豈曰服章縫以終
J33nB277_p0106b14║身，荷犁鋤而畢世，然後為仲尼、伊尹乎哉？明於此義，
J33nB277_p0106b15║則獨宿孤峰，以巖穴為廬，非孑也；群居萬指，以海眾
J33nB277_p0106b16║為廬，非混也；席不暇暖，以雲水為廬，非蕩也；足不踰
J33nB277_p0106b17║閫，以屏榻為廬，非固也；尚友千古，以曠劫為廬，非高
J33nB277_p0106b18║也；俯就今時，以目前為廬，非卑也。蓋至人洞萬遇之
J33nB277_p0106b19║夢幻，等一心如虛空，以虛空心應夢幻遇，其去不追，
J33nB277_p0106b20║其來不拒，任運焉爾矣。天地吾廬，意蓋如是，豈真瓦
J33nB277_p0106b21║霄漢而階堪輿哉？且知道者，患內省之疚，而不患外
J33nB277_p0106b22║論之侵；求合乎天，而不必求人之不我議。故自信者，
J33nB277_p0106b23║不以稱譏貳志；正己者，不以安危動心。子之慍，亦見
J33nB277_p0106b24║理猶未明耶？」客意於是頓釋。
J33nB277_p0106b25║紀孝
J33nB277_p0106b26║李居士至自蘭溪，稱其友趙偉為母刲股，母命獲延，
J33nB277_p0106b27║乞一言以贈。時有客從傍問曰：「為人子，親有疾，刲股
J33nB277_p0106b28║以進，孝歟？」曰：「然。」「身體髮膚，受之父母，不敢毀傷，孝歟？」
J33nB277_p0106b29║曰：「然。」客愕曰：「師言前後矯亂，惑且滋甚。」曰：「吾明告子，
J33nB277_p0106b30║毀傷云者，謂不修其身而罹刑戮，與不慎重其身而
J33nB277_p0106c01║折肢敗面之謂也，非刲股之謂也。不然，爪蕃而翦，背
J33nB277_p0106c02║痛而捶，瘍生而鍼且艾也，皆名不孝矣。夫身既親之
J33nB277_p0106c03║遺，不刑之、戮之、折之、敗之以為親羞，而刲之以為親
J33nB277_p0106c04║壽，不孝者固如是歟？雖然，知刲股為孝則可，必刲股
J33nB277_p0106c05║然後孝則不可，執刲股為盡孝之道亦不可。何者？四
J33nB277_p0106c06║大非有，五蘊本空，故所刲者與土木等，能刲者與虛
J33nB277_p0106c07║空等，母子之恩情與夢事等，毀傷不毀傷與漚之生
J33nB277_p0106c08║滅等，如是則不損一毛而稱大孝。彼居士既歸心內
J33nB277_p0106c09║教，其幸以予言思之。」
J33nB277_p0106c10║閩陳居士廣縉字說
J33nB277_p0106c11║職官九品，人世之縉紳也。蓮臺九品，淨土之縉紳也。
J33nB277_p0106c12║濟濟多士，諸上善人，其義一也。然則生淨土亦求名
J33nB277_p0106c13║乎？眾生執戀娑婆，如來標示淨土，且令捨劣取勝，亦
J33nB277_p0106c14║因其勢而利導之耳。無土而土，無生而生，無品而品，
J33nB277_p0106c15║夫是之謂極品。
J33nB277_p0106c16║江居士廣䆜字說
J33nB277_p0106c17║䆜，空也，宜號空有居士。龐老云：「但願空諸所有，慎勿
J33nB277_p0106c18║實諸所無。」世間萬事皆悉虛幻，本來是無，故願空之，
J33nB277_p0106c19║慎勿實之也。知有非有，妄想自消。諸妄既消，不真何
J33nB277_p0106c20║待？
J33nB277_p0106c21║自聞說（為江右王萬基廣慻）
J33nB277_p0106c22║慻（音卷），回顧也，回光反顧義也。《楞嚴》云：「將聞持佛，佛何
J33nB277_p0106c23║不自聞聞？」故字自聞。又云：「旋汝倒聞機。」又云：「反聞聞
J33nB277_p0106c24║自性。」皆此意也。因擬而為半偈曰：將念念彌陀，隨應
J33nB277_p0106c25║自念念。
J33nB277_p0106c26║字張翁三子說
J33nB277_p0106c27║清溪張先生有子三人，名其長以省，曰：「是子盲於眼，
J33nB277_p0106c28║省者為其少目也。」名其次以劣，曰：「是子短於身，劣者
J33nB277_p0106c29║為其少力也。」名其季以步，曰：「是子諸相始足，步者少，
J33nB277_p0106c30║自此止也。」因見予曰：「僕三子命名如是，幸為我字之。」
J33nB277_p0107a01║予乃於省也，字之汝明。夫一無所見者，斯能發天下
J33nB277_p0107a02║之真見，省無目而有目矣，故受之以明。於劣也，字之
J33nB277_p0107a03║汝勝。夫養勇於怯者，斯能成天下之大勇，劣無力而
J33nB277_p0107a04║有力矣，故受之以勝。於步也，字之汝進。夫有目斯能
J33nB277_p0107a05║照矣，有力斯能行矣，能照則進不迷，能行則進不阻，
J33nB277_p0107a06║大有所為，非此子其誰與？故受之以進。清溪公博學
J33nB277_p0107a07║好禮，力行古道，孝慈廉介之行，推重於鄉評，我知其
J33nB277_p0107a08║昌厥後也。三子雖賦形不齊也，庸何傷？於是乎為之
J33nB277_p0107a09║說。
J33nB277_p0107a10║
J33nB277_p0107a11║偈頌（遺稿增入）
J33nB277_p0107a12║慈聖皇太后遣內侍問法要，敬以偈對
J33nB277_p0107a13║尊榮豪貴者，繇宿植善因，因勝果必隆，今成大福聚。
J33nB277_p0107a14║深達罪福相，果中更植因，喻如錦上花，重重美無盡。
J33nB277_p0107a15║如是修福已，復應慎觀察，修福不修慧，終非解脫因。
J33nB277_p0107a16║福慧二俱修，世出世第一。眾生真慧性，皆以雜念昏，
J33nB277_p0107a17║修慧之要門，但一心念佛。念極心清淨，心淨土亦淨，
J33nB277_p0107a18║蓮臺最上品，於中而受生。見佛悟無生，究竟成佛道，
J33nB277_p0107a19║三界無倫匹，是名大尊貴。
J33nB277_p0107a20║法華疏偈
J33nB277_p0107a21║惟妙法華，盛傳震旦，有信比丘，欲重梓之。詣彼逃名，
J33nB277_p0107a22║大居士所，求於疏文，募化四眾。居士作偈，以文屬我，
J33nB277_p0107a23║我亦無文，而作偈曰：此法華經，板百二十，計一板直，
J33nB277_p0107a24║正十二銖，積六十金，板則成就。我見巨室，服玩宴樂，
J33nB277_p0107a25║少分之費，足搆全經。云何世人，為彼弗惜，為此則吝，
J33nB277_p0107a26║而於其中，顛倒行事？昔佛明誨，能於末法，演說此經，
J33nB277_p0107a27║盡世難事，難中之難，所不能及。我謂末法，能刻此經，
J33nB277_p0107a28║亦復如是。嗟乎此經，書者名筆，模者名木，鏤者名刃，
J33nB277_p0107a29║成者為字。而今此經，當在何處？明星熒熒，所不能證；
J33nB277_p0107a30║雙林寥寥，所不能滅；丈六尺身，所不能縮；千丈遍界，
J33nB277_p0107b01║所不能舒；藥王焚身，所不能供；大牛之車，所不能載；
J33nB277_p0107b02║火宅熾燄，所不能燒；觀音千眼，所不能睹；惡魔眾類，
J33nB277_p0107b03║所不能傷；諸陀羅尼，所不能護；久持法達，所不能誦；
J33nB277_p0107b04║亡句曹溪，所不能泯。嗟乎此經，若為刻之？是故我說，
J33nB277_p0107b05║能刻此經，是為甚難。願聞難者，共成所難。
J33nB277_p0107b06║勸修四料簡
J33nB277_p0107b07║作福不念佛，福盡還沈淪。念佛不作福，入道多苦辛。
J33nB277_p0107b08║無福不念佛，地獄鬼畜群。念佛兼作福，後證兩足尊。
J33nB277_p0107b09║五十初度自詠（六偈）
J33nB277_p0107b10║我見世人作生日，僧道設齋俗設席。設齋我亦畏奔
J33nB277_p0107b11║波，一榻蕭然坐虛室。念念回光不背恩，是則名為作
J33nB277_p0107b12║生日。
J33nB277_p0107b13║我見世人賀生日，酒脯金珠并綺縠。更饒錦字滿華
J33nB277_p0107b14║堂，衲僧分上毫無益。降魔高豎太平旗，是則名為賀
J33nB277_p0107b15║生日。
J33nB277_p0107b16║我見世人避生日，裹糧潛形入山谷。怪我翻從山谷
J33nB277_p0107b17║來，六街三市無人識。覓伊生處了然無，是則名為避
J33nB277_p0107b18║生日。
J33nB277_p0107b19║我見世人認生日，形骸初向胞胎出。便道身心自此
J33nB277_p0107b20║成，昧卻明珠捫影跡。豁然父母未生前，是則名為認
J33nB277_p0107b21║生日。
J33nB277_p0107b22║我見世人數生日，一二三歲乃至百。從頭甲己又庚
J33nB277_p0107b23║壬，卻是空中論鳥跡。了知四十九年非，是則名為數
J33nB277_p0107b24║生日。
J33nB277_p0107b25║我見世人怕生日，一年年老無常逼。趁時作樂何太
J33nB277_p0107b26║癡，鍊形永世終無實。請君努力悟無生，是則名為怕
J33nB277_p0107b27║生日。
J33nB277_p0107b28║示廣位
J33nB277_p0107b29║病從身生，身從業生。不造諸業，禍消福增。娑婆念佛，
J33nB277_p0107b30║極樂標名。一心不亂，上品位登。
J33nB277_p0107c01║示廣照
J33nB277_p0107c02║不須索偈，偈亦性空。真照不滅，是汝己躬。
J33nB277_p0107c03║示大聞
J33nB277_p0107c04║持戒念佛，乞食支命，如是做去，法語已竟。
J33nB277_p0107c05║因性靈示眾
J33nB277_p0107c06║聾啞癡僧，名曰性靈。世間好惡，何足評論。是非長短，
J33nB277_p0107c07║何必強分。以此不說，即杜禍門。以此勿聽，即塞謗門。
J33nB277_p0107c08║以此不疑，成就信門。人能學我，萬禍無侵。再或精進，
J33nB277_p0107c09║聖道可成。
J33nB277_p0107c10║僧大文求偈，字無外，號含空
J33nB277_p0107c11║萬象之中，唯空為大。空在我心，眇如一芥。大哉心乎，
J33nB277_p0107c12║誰與對待？無對待故，是以無外。
J33nB277_p0107c13║示大琸
J33nB277_p0107c14║有生必有死，長短安足論。今得圓僧相，平生願已滿。
J33nB277_p0107c15║當生大歡喜，切勿懷憂惱。萬緣俱放下，但一心念佛。
J33nB277_p0107c16║注想極樂國，上品蓮華生。見佛悟無生，還來度一切。
J33nB277_p0107c17║僧自恣日偈
J33nB277_p0107c18║有過如病人，舉過如醫王，諱病而惡醫，是名大愚癡。
J33nB277_p0107c19║為惡口比丘懺罪
J33nB277_p0107c20║口出穢語，如流蛆蟲。爾身如廁，屎尿所叢。死在地獄，
J33nB277_p0107c21║號曰烊銅。犁耕拔舌，痛徹心胸。報滿為人，下賤貧窮。
J33nB277_p0107c22║聲啞口臭，無辜招凶。言縱有理，人不聽從。嗚呼哀哉，
J33nB277_p0107c23║銘刻於中。
J33nB277_p0107c24║性祥更性常求語
J33nB277_p0107c25║作善致祥，善滅祥滅。有物永存，綿彼曠劫。非善非惡，
J33nB277_p0107c26║非祥非殃。是故捨幻，住於真常。
J33nB277_p0107c27║新春日示眾
J33nB277_p0107c28║今日賀新春，歲時重換卻。昨日作麼生，十二月廿八。
J33nB277_p0107c29║宿地藏院
J33nB277_p0107c30║濟寧城，地藏院，隱隱猶聞發弘願。巧禪和空缽還家，
J33nB277_p0108a01║癡道人賣衣買麵。喫麵人，休亂嚥，照管胸中石頭片。
J33nB277_p0108a02║還俗僧復祝髮入靈隱
J33nB277_p0108a03║數年佛殿蔓延，一瞬魔宮震肅。即非新起規模，原是
J33nB277_p0108a04║本來面目。
J33nB277_p0108a05║答台州王敬所侍郎
J33nB277_p0108a06║問：「夜來床頭老鼠唧唧，說盡一部《華嚴經》。」師
J33nB277_p0108a07║云：「貓兒突出時如何？」王無語。師自代云：「走卻
J33nB277_p0108a08║法師，留下講案。」因書頌曰：
J33nB277_p0108a09║老鼠唧唧，華嚴歷歷。奇哉王侍郎，卻被畜生惑。貓兒
J33nB277_p0108a10║突出畫堂前，床頭說法無消息。無消息，大方廣佛華
J33nB277_p0108a11║嚴經世主妙嚴品第一。
J33nB277_p0108a12║採蕨歎
J33nB277_p0108a13║雲棲主人愛食蕨，衲子山前群採折。採歸食已洗足
J33nB277_p0108a14║坐，忉忉喚我談心訣。心訣何須待我談，蹉過山前好
J33nB277_p0108a15║時節。蕨蕨，豎起拳頭向汝說。
J33nB277_p0108a16║七夕
J33nB277_p0108a17║舊年今日乞巧，生鐵犁頭笑倒。一拳打破死生關，露
J33nB277_p0108a18║出堂堂師子貌。
J33nB277_p0108a19║放螺螄有感
J33nB277_p0108a20║盤盤曲曲，深深密密。出門則帶水拖泥，閉戶則泯蹤
J33nB277_p0108a21║絕跡。險遭玉鼎調和，幾被金鍼挑剔。今來復入波濤，
J33nB277_p0108a22║但願永離羅織。休嫌肢體廉纖，莫怪廊房窄塞。若知
J33nB277_p0108a23║圓覺作伽藍，眼前便是金剛窟。
J33nB277_p0108a24║走馬燈
J33nB277_p0108a25║因緣動煖溼堅，和合青黃赤白。靈明一點無虧，輪轉
J33nB277_p0108a26║千迴不歇。圓融首尾交參，行布後先莫越。且道劫劫
J33nB277_p0108a27║波波，誰是到家時節？（咦！）一回火滅煙消，管取安閒寂
J33nB277_p0108a28║默。是則是，恐汝黑暗裏坐，覷破向上機關，任取光輝
J33nB277_p0108a29║洞徹。
J33nB277_p0108a30║示省吾
J33nB277_p0108b01║曾子吾省吾，莊生吾喪我。莊若犯異端，夫子亦難躲。
J33nB277_p0108b02║意必固我四皆無，無我喪我同一夥。
J33nB277_p0108b03║示沈居士見衡
J33nB277_p0108b04║五十年前詠見衡，一似描形不識面。要將無見當玄
J33nB277_p0108b05║修，野狐偽作金毛現。願依夫子真實言，念念存誠心
J33nB277_p0108b06║不變。一朝悟取首楞嚴，見見之時非是見。
J33nB277_p0108b07║向偈附此以戒妄言
J33nB277_p0108b08║跨上白牛車，尺木橫當面。頂門眼圓睜，正見時時現。
J33nB277_p0108b09║千程復萬程，永劫何曾變。畢竟是甚麼來？黑臉胡僧
J33nB277_p0108b10║坐壁邊，一物不存如是見。
J33nB277_p0108b11║古語四頌
J33nB277_p0108b12║大音希聲
J33nB277_p0108b13║空谷幽然也，一呼而響應十方；雷霆寂然也，一鼓
J33nB277_p0108b14║而震驚百里。若夫春禽晝啼，秋蟲夜鳴，繁其聲者，
J33nB277_p0108b15║小音而已矣。故世尊默然良久，而外道謂開我迷
J33nB277_p0108b16║雲；空生宴坐不言，而帝釋云善說般若。大音希聲，
J33nB277_p0108b17║非此之謂乎？頌曰：
J33nB277_p0108b18║不音之音，名曰至音。沈沈寂寂，吼動乾坤。無叩而鳴，
J33nB277_p0108b19║古人所箴。學道之士，默以養真。
J33nB277_p0108b20║大器晚成
J33nB277_p0108b21║楩梓在山，千歲而巨材成室；干將鑄冶，九載而神
J33nB277_p0108b22║光燭天。若夫槿花早發，而萎不終朝；蜉蝣易生，而
J33nB277_p0108b23║壽不逾夕。速其成者，小器而已矣。故長慶七破蒲
J33nB277_p0108b24║團，而捲簾大悟；趙州八旬行腳，而傑出叢林。大器
J33nB277_p0108b25║晚成，非此之謂乎？頌曰：
J33nB277_p0108b26║不器之器，名曰上器。積厚養深，一出名世。欲速不達，
J33nB277_p0108b27║古人所刺。學道之士，靜以俟勢。
J33nB277_p0108b28║大智如愚
J33nB277_p0108b29║連城之璧，隱頑石而藏輝；照乘之珠，孕深淵而祕
J33nB277_p0108b30║彩。若夫象以齒而焚身，翠因毛而殞命，衒其智者，
J33nB277_p0108c01║小智而已矣。故曹溪妙契五祖，而執勞負辛以韜
J33nB277_p0108c02║光；慈明親見汾陽，而含垢忍恥以匿跡。大智如愚，
J33nB277_p0108c03║非此之謂乎？頌曰：
J33nB277_p0108c04║不智之智，名曰真智。蠢然其容，靈輝內熾。用察為明，
J33nB277_p0108c05║古人所忌。學道之士，晦以混世。
J33nB277_p0108c06║大巧若拙
J33nB277_p0108c07║騏驥負千里之能，而跡濫駑駘；栴檀值大千之價，
J33nB277_p0108c08║而形同枯木。若夫振螳臂於齊輪，呈驢技於黔虎，
J33nB277_p0108c09║售其巧者，小巧而已矣。故馬師具大機大用，而初
J33nB277_p0108c10║守鈍於磨磚；香巖能答十答百，而終甘心乎學圃。
J33nB277_p0108c11║大巧若拙，非此之謂乎？頌曰：
J33nB277_p0108c12║不巧之巧，名曰極巧。一事無能，萬法俱了。露才揚己，
J33nB277_p0108c13║古人所少。學道之士，朴以自保。
J33nB277_p0108c14║
J33nB277_p0108c15║
J33nB277_p0108c16║
J33nB277_p0108c17║
J33nB277_p0108c18║
J33nB277_p0108c19║
J33nB277_p0108c20║
J33nB277_p0108c21║贊銘（散刻遺稿俱增入）
J33nB277_p0108c22║多寶如來贊
J33nB277_p0108c23║非玉非金銀，非珠犀瑪瑙，猗頓失其富，海藏慚乏少，
J33nB277_p0108c24║普應眾生求，是名曰多寶。
J33nB277_p0108c25║包氏繡法華經贊
J33nB277_p0108c26║四十九年間，開示佛知見。得此一毫端，一切塵中現。
J33nB277_p0108c27║人皆用筆墨，爾則鍼和線。葉葉蓮華生，字字光明遍。
J33nB277_p0108c28║心相本無形，即境能通變。我以筆為舌，今用斯為薦。
J33nB277_p0108c29║共結菩提因，永轉空王殿。
J33nB277_p0108c30║虛谷師像贊
J33nB277_p0109a01║撫松攜琴，悠然自適。外儀堂堂，內心寂寂。寂而能應，
J33nB277_p0109a02║是名虛谷。
J33nB277_p0109a03║般舟心燈廣傳監寺像贊
J33nB277_p0109a04║流動兮如舟，亮達兮如燈，老而不倦兮如舟長行、燈
J33nB277_p0109a05║長明，是之謂傳法度眾生。
J33nB277_p0109a06║大司成真實居士馮公禪像贊
J33nB277_p0109a07║古有馮公，殫心梵夾，續慶喜風，輕財護法。今有馮公，
J33nB277_p0109a08║朝市林泉，被達磨衣，跏趺入禪。先後二公，殊行一軌，
J33nB277_p0109a09║似空合空，如水投水，是之謂惟有真實，復何論乎皮
J33nB277_p0109a10║髓。
J33nB277_p0109a11║方伯吳本如居士像贊
J33nB277_p0109a12║其心直，其容愉，其願廣，其懷虛。恩加藩臬，功被釋儒。
J33nB277_p0109a13║潔心飫羊公之菜，禮賢駐文侯之車。解脫岸東坡之
J33nB277_p0109a14║幘，圓明握龍舒之珠。護法也不妨政教，安禪也時親
J33nB277_p0109a15║簿書。本來面目自如如。
J33nB277_p0109a16║許都閫元真像贊
J33nB277_p0109a17║將軍身，菩薩心。劍戟場，栴檀林。不離幻我，得自性之
J33nB277_p0109a18║元真。
J33nB277_p0109a19║陳居士養源像贊
J33nB277_p0109a20║孝悌躬修，溫良世守。請額者則曰儼太丘萬石之風，
J33nB277_p0109a21║議諡者則曰兼仲尼德容之有。而復歸心覺路，積行檀
J33nB277_p0109a22║門，尚志乎淨名龐叟，是謂聖代之醇儒，樂邦之善友。
J33nB277_p0109a23║履素吳仲虛居士像贊
J33nB277_p0109a24║敏而無驕，積而能施，學優而倦於仕，生存守道而飭
J33nB277_p0109a25║躬，臨行以理而正志。誠哉！素不染塵，虛不留滓，夫是
J33nB277_p0109a26║之謂寰中開士。
J33nB277_p0109a27║讀劉母貞壽編
J33nB277_p0109a28║貞以節稱，壽以仁植。譽播鄉評，榮來　帝錫。孝哉令
J33nB277_p0109a29║子，光揚母德。
J33nB277_p0109a30║江陰馮居士像贊
J33nB277_p0109b01║貌古而心亦古，學優而祿未優。晚榮章服，老賁園丘。
J33nB277_p0109b02║非聲色貨利能移志，唯琴書竹石以消憂。是則敦儒
J33nB277_p0109b03║道乃士林之逸品，修淨業實蓮土之高流。
J33nB277_p0109b04║蘭谷居士郁公像贊
J33nB277_p0109b05║其心真，其行篤，其念佛惟日不足。潛德自生輝，蘭香
J33nB277_p0109b06║在幽谷。
J33nB277_p0109b07║畫像自贊
J33nB277_p0109b08║瘦若枯柴，衰如落葉。獃比盲龜，拙同跛鱉。無道可尊，
J33nB277_p0109b09║無法可說。問渠趺坐何為，但念阿彌陀佛。
J33nB277_p0109b10║又（柳纂法幢上人請題）
J33nB277_p0109b11║依肉像，出紙像。紙像固不真，肉像還成妄。那箇是雲
J33nB277_p0109b12║棲和尚？
J33nB277_p0109b13║又（願禪人請題）
J33nB277_p0109b14║十畫九不像，惱殺丹青匠。庶幾此近之，權留作供養。
J33nB277_p0109b15║若道這便是，依然成兩樣。不兩樣，三十棒。
J33nB277_p0109b16║石像自贊
J33nB277_p0109b17║這老漢，頑如石。硉矹兮臞容，硠砊兮瘦骨。守癡獃，矻
J33nB277_p0109b18║矻乎孤危沒伎倆，硜硜乎固執堅以實。鐫不得，打摹
J33nB277_p0109b19║人，徒白黑。
J33nB277_p0109b20║諸銘具載〈共住規約集〉。
J33nB277_p0109b21║詩歌（散刻及遺稿俱增入）
J33nB277_p0109b22║警悟四首（有序）
J33nB277_p0109b23║屋可蔽風雨，慈受深禪師作也。予以衣食器
J33nB277_p0109b24║三，足之成四，黏置座右，用以自警，非敢聞於
J33nB277_p0109b25║賢者也。
J33nB277_p0109b26║原作
J33nB277_p0109b27║屋可蔽風雨，何苦鬥華麗。堯舜古聖君，光宅天下被。
J33nB277_p0109b28║茅茨未嘗翦，土階亦不砌。不知爾何人，鱗鱗居大第。
J33nB277_p0109b29║今擬
J33nB277_p0109b30║食可充饑腸，何苦尚腴靡。孔顏古聖師，悅心飽義理。
J33nB277_p0109c01║一簞復一瓢，飯蔬食飲水。不知爾何人，肥甘滿砧几。
J33nB277_p0109c02║又
J33nB277_p0109c03║器可足使令，何苦作淫巧。釋迦三界師，萬德備天藻。
J33nB277_p0109c04║一持缽多羅，四綴猶未了。不知爾何人，杯箸嚴七寶。
J33nB277_p0109c05║又
J33nB277_p0109c06║衣可蓋形體，何苦競文飾。迦葉首傳燈，聞譽千古溢。
J33nB277_p0109c07║頭陀百結鶉，老死終弗易。不知爾何人，遍身皆綺縠。
J33nB277_p0109c08║齋僧
J33nB277_p0109c09║齋僧本善緣，因果非細事。或侵或那移，惡報繇此致。
J33nB277_p0109c10║不見火枷燒，焦檻垂後世。
J33nB277_p0109c11║起會
J33nB277_p0109c12║起會本善緣，慎勿圖利己。圖利而起會，會起殃亦起。
J33nB277_p0109c13║寶池諸上人，此會佳無比。
J33nB277_p0109c14║修造
J33nB277_p0109c15║修造本善緣，罪福於中伏。即此造天堂，即此造地獄。
J33nB277_p0109c16║暫時誇壯觀，後悔不能贖。
J33nB277_p0109c17║裝塑
J33nB277_p0109c18║裝塑本善緣，莫以佛為貨。剋取佛身錢，一過是百過。
J33nB277_p0109c19║自己好佛堂，冷落無人坐。
J33nB277_p0109c20║說戒
J33nB277_p0109c21║說戒本善緣，須己戒明備。如瞽引諸盲，彼此共顛墜。
J33nB277_p0109c22║況復王制嚴，違制先得罪。
J33nB277_p0109c23║講經
J33nB277_p0109c24║講經本善緣，應觀年與解。年少解未精，韞匱時有待。
J33nB277_p0109c25║速成不堅牢，早發還先敗。
J33nB277_p0109c26║即事（十首）
J33nB277_p0109c27║為眾司藍若，掉頭出三門。應募典廚局，踊躍如飆奔。
J33nB277_p0109c28║晝烹兼夜炮，僕僕甘勞辛。嗟哉復嗟哉，淨穢胡不分。
J33nB277_p0109c29║其二
J33nB277_p0109c30║參訪鄉邑間，動以路遙辭。應緣疆域外，束裝疾驅馳。
J33nB277_p0110a01║山水幾登涉，饑渴渾忘時。嗟哉復嗟哉，輕重真弗思。
J33nB277_p0110a02║其三
J33nB277_p0110a03║東鄰有家士，身恆處伽藍。西鄰出家兒，心惟戀塵寰。
J33nB277_p0110a04║捨離清淨眾，善友呼不還。嗟哉復嗟哉，賢愚隔天潭。
J33nB277_p0110a05║其四
J33nB277_p0110a06║先時出火宅，妻子如仇讎。少時返火宅，恩愛仍綢繆。
J33nB277_p0110a07║忘失最初心，黃金變成鋀。嗟哉復嗟哉，升墮誰之尤。
J33nB277_p0110a08║其五
J33nB277_p0110a09║古聞久積德，皓首猶陸沈。今見小有才，年少而自尊。
J33nB277_p0110a10║堂堂據高位，如雛強淩雲。嗟哉復嗟哉，止進繇人心。
J33nB277_p0110a11║其六
J33nB277_p0110a12║大聖垂金口，為度諸有情。癡僧習古教，資之以營生。
J33nB277_p0110a13║所得極微尟，所失如丘陵。嗟哉復嗟哉，貴賤淆其評。
J33nB277_p0110a14║其七
J33nB277_p0110a15║習聽無生法，如嚙木札羹。一聞長生術，酷嗜努力行。
J33nB277_p0110a16║棄彼吠琉璃，堅持沼中冰。嗟哉復嗟哉，取捨難為情。
J33nB277_p0110a17║其八
J33nB277_p0110a18║昔人憫後學，註疏通蒙求。今人背古德，笑斥同謠謳。
J33nB277_p0110a19║千賢盡成非，惟己與佛儔。嗟哉復嗟哉，妍醜曾無羞。
J33nB277_p0110a20║其九
J33nB277_p0110a21║春開講演席，掛缽聲相鳴。秋結禪那期，孤存二三僧。
J33nB277_p0110a22║終身披輿圖，曾不舉足行。嗟哉復嗟哉，真贗何時明。
J33nB277_p0110a23║其十
J33nB277_p0110a24║堂堂圓顱客，臨終兒女顏。嫋嫋蛾眉流，坐脫如入禪。
J33nB277_p0110a25║古來僧化俗，今俗為僧先。嗟哉復嗟哉，主賓誠倒顛。
J33nB277_p0110a26║義不可背
J33nB277_p0110a27║兩情始相歡，結義重金石。一朝變故生，背棄已如擲。
J33nB277_p0110a28║嗟哉禽獸心，鬼神瞰其側。不見漢曾孫，故劍殷勤覓。
J33nB277_p0110a29║毋以新情牽，頓令舊情失。新舊總歸空，大夢何時極。
J33nB277_p0110a30║願言盡此身，同生極樂國。
J33nB277_p0110b01║恩不可忘
J33nB277_p0110b02║壯士有烈心，不忘報一飯。況復知道者，忍作瞞心漢。
J33nB277_p0110b03║顛危賴扶持，過眼不相看。試於靜夜思，寧不愧流汗。
J33nB277_p0110b04║平生是男兒，方寸常自勘。畢竟了此恩，同登極樂岸。
J33nB277_p0110b05║情不可係
J33nB277_p0110b06║古稱君子交，汪汪澹如水。非彼情獨疏，見道者如此。
J33nB277_p0110b07║明皇得太真，漆膠誰能比。傷心馬嵬驛，一別千年矣。
J33nB277_p0110b08║恩愛竟何存，空華眼前美。痛哉無始來，四海別離淚。
J33nB277_p0110b09║大苦永棄捐，同歸極樂會。
J33nB277_p0110b10║怨不可藏
J33nB277_p0110b11║袁盎殺晁錯，遂成千古冤。脫令無盎計，錯豈終長年。
J33nB277_p0110b12║大命非人為，冥冥使之然。四大自生死，於我何與焉。
J33nB277_p0110b13║聖哉黃面叟，談笑錐刀前。冤親本平等，同遊極樂天。
J33nB277_p0110b14║示孫居士無高
J33nB277_p0110b15║人苦凡夫名，超之欲入聖。操此上人心，窮高不知病。
J33nB277_p0110b16║我觀聖與凡，無欠亦無賸。廓然平等門，高下何足競。
J33nB277_p0110b17║抑之又抑之，乃見真如性。
J33nB277_p0110b18║讀淵明詩有感因擬
J33nB277_p0110b19║淵明責子詩云：「白髮被雙鬢，肌膚不復實。雖有五
J33nB277_p0110b20║男兒，總不好紙筆。阿舒年十六，懶惰固無匹。阿宣
J33nB277_p0110b21║行志學，而不愛文術。雍端年十三，不識六與七。通
J33nB277_p0110b22║子垂九齡，但覓梨與栗。天運苟如此，且進杯中物。」
J33nB277_p0110b23║髮膚日衰毀，所遭仍更奇。彩衣何翩翩，不殊五男兒。
J33nB277_p0110b24║中年強力者，乃至旄與倪。聰明負耳目，靈林兩相齊。
J33nB277_p0110b25║（性靈病聾，大林病瞽。）空山乏紙筆，幸喜多栗梨。稍知六與七，傲
J33nB277_p0110b26║然超等夷。一飽無復事，念此堪涕洟。達哉陶彭澤，忘
J33nB277_p0110b27║憂且銜杯。我亦巧作喻，如病寧廢醫。膏肓不可治，強
J33nB277_p0110b28║治徒勞疲。何以代杯酒，高歌聊自怡。
J33nB277_p0110b29║乞身
J33nB277_p0110b30║一日十二時，十一在床臥。半時彳亍行，半時蹲踞坐。
J33nB277_p0110c01║形骸久尪羸，心神復摧挫。如春冰欲泮，如殘月將墮。
J33nB277_p0110c02║置我無何鄉，懇祈諸上座。
J33nB277_p0110c03║有感
J33nB277_p0110c04║終日我求去，終日人求來，來者理若是，去者何為哉？
J33nB277_p0110c05║去者理若是，來者真癡獃。法食四料簡，詳審毋張乖。
J33nB277_p0110c06║示牙蟲
J33nB277_p0110c07║憶昔甫幼沖，斯齒為爾食。工如匠鑿山，狡如狐處窟。
J33nB277_p0110c08║覓之不可見，驅之不可出。殘缺我門戶，崩頹我垣壁。
J33nB277_p0110c09║比鄰失所侶，配偶亡其匹。幾年百之半，已落三之一。
J33nB277_p0110c10║或陳戟刺方，或獻火攻策。客憐而教我，我笑而謝客。
J33nB277_p0110c11║祇因咀嚼礙，所以討治急。段食棄如唾，水飲甘如蜜。
J33nB277_p0110c12║此樂常有餘，彼害奚足戚。殷勤報爾蟲，安隱寓吾室。
J33nB277_p0110c13║佛尚捨全身，吾何吝纖骨。吾骨及爾躬，二俱是幻色。
J33nB277_p0110c14║驅烏歎
J33nB277_p0110c15║萬樹喧啼烏，好鳥絕音響。毒啄所殘害，慘酷甚羅網。
J33nB277_p0110c16║身在袈裟下，能無慈悲想。嗟此濁惡林，我願生安養。
J33nB277_p0110c17║行腳歌
J33nB277_p0110c18║路過安山驛，阻雨，宿千佛閣，聞眾笑聲，書此
J33nB277_p0110c19║以警。
J33nB277_p0110c20║挑包頂笠辭鄉曲，纔出門時又愁宿。長伸兩腳旅邪
J33nB277_p0110c21║眠，夢醒惟思一甌粥。粥罷抽單問路行，午齋念念生
J33nB277_p0110c22║饑腹。從朝至暮只如斯，不知身是沙門屬。安山風雨
J33nB277_p0110c23║阻征途，千佛樓前憩勞足。飽飯嬉然百不憂，時聞笑
J33nB277_p0110c24║語聲相續。問渠行腳事如何，面面相看口如木。生死
J33nB277_p0110c25║事大非等閒，瞎走狂遊恐非福。莫道平生止自知，閻
J33nB277_p0110c26║家老眼明如燭。一朝打算草鞋錢，祇恐笑聲翻作哭。
J33nB277_p0110c27║喬村瞽
J33nB277_p0110c28║過喬村，齋於村民某家。眾方列坐受食，有丐
J33nB277_p0110c29║而瞽者，策杖徐至，從容言曰：「飯不敢望，乞少
J33nB277_p0110c30║湯飲。」辭貌高古，殆隱者也。感而賦此。
J33nB277_p0111a01║喬村瞽，何其賢！百結伶仃兮，意氣閒閒。辭多受少兮，
J33nB277_p0111a02║心絕攀援。誰云無目兮，雙眸燭天。彼持缽而登壟兮，
J33nB277_p0111a03║胡不為之汗顏？潔其名而汙其行者有矣，明於目而
J33nB277_p0111a04║盲於心者皆然。吁嗟乎！喬村瞽，何其賢！
J33nB277_p0111a05║跛腳法師歌自嘲
J33nB277_p0111a06║跛腳法師胡以名，良繇能說不能行。我今行說兩俱
J33nB277_p0111a07║拙，不應無實當斯稱。春王正月才過十，午間隨例入
J33nB277_p0111a08║浴室。失足俄沈百沸湯，不起床敷五十日。瘡痍甫平
J33nB277_p0111a09║筋力疲，左長右短行參差。東行夾輔二童子，西行交
J33nB277_p0111a10║倚雙筇枝。是故此師名跛腳，跛去跛來人笑殺。笑殺
J33nB277_p0111a11║平生好放生，善因惡果理難合。頗有市肆旃陀羅，刲
J33nB277_p0111a12║羊擊牛烹鳧鵝。鱉鱔蟹蛤殺無數，而反康豫無纖痾。
J33nB277_p0111a13║放生誠有長壽理，因果無差休亂擬。我昔殺業今須
J33nB277_p0111a14║償，身痛心生大歡喜。傍人問我喜者何，我以此腳成
J33nB277_p0111a15║蹉跎。趨奔無始至今日，步步趁入無明窠。或趨名兮
J33nB277_p0111a16║據高位，衝寒踏遍金階地。或趨利兮走天涯，歷盡燕
J33nB277_p0111a17║秦并楚魏。或趨豪勢候門牆，不減立雪之游楊。或趨
J33nB277_p0111a18║女色越垣閫，繇此暮夜遭傷亡。或趨檀施求無已，匍
J33nB277_p0111a19║匐泥塗沒其趾。或趨友朋時往來，破夏踐殞諸蟲蟻。
J33nB277_p0111a20║或趨五嶽及三山，南馳北騖芒鞋穿。所以如來苦呵
J33nB277_p0111a21║責，舉足動足皆冤愆。幸哉今跛損成益，思欲閒行行
J33nB277_p0111a22║不得。潛形斂跡守林巒，多種狂心一朝息。客來恕我
J33nB277_p0111a23║不起延，兀兀似入磨磚禪。閉門無事且高枕，欲學翠
J33nB277_p0111a24║色煙嵐眠。祇愁此腳不終疾，趨奔萬境仍如昔。願君
J33nB277_p0111a25║不跛如跛人，勝彼長年掩關客。
J33nB277_p0111a26║自恣有感
J33nB277_p0111a27║古自恣，協金蘭。今自恣，生棘刺。口談地獄忿起爭，目
J33nB277_p0111a28║對毗尼盲不視。何怪乎正法衰，魔軍熾，雲棲主人發
J33nB277_p0111a29║長歎。一則傷我心，一則慰我志。君不見，愛禮故存羊，
J33nB277_p0111a30║宣尼曾告端木賜。
J33nB277_p0111b01║華亭萬竹林元宵有感
J33nB277_p0111b02║庭前爆竹聲初歇，又是上元燈火節。彈指流光去不
J33nB277_p0111b03║停，衲衣下事何時決。細尋思，堪痛切，各各這迴須猛
J33nB277_p0111b04║烈。提起陳年舊話頭，直教打破疑團徹。
J33nB277_p0111b05║鬼子母揭缽圖
J33nB277_p0111b06║鬼母失兒情太戚，天上人間求未得。缽盂指示空睹
J33nB277_p0111b07║形，盡其神力不能出。回光省過大歸依，剎那母子重
J33nB277_p0111b08║相識。重相識，遲八刻，自家懷裏抱嬰兒，何必向如來
J33nB277_p0111b09║膝下殷勤覓。
J33nB277_p0111b10║答頭陀袁希賢
J33nB277_p0111b11║須知有念終無念，千丈綺羅無一線。誰識無情卻有
J33nB277_p0111b12║情，庭前鐵樹發新英。無亦非，有亦非，偏南倚北莫相
J33nB277_p0111b13║譏。無亦是，有亦是，東行西去隨我意。君不見，虛空本
J33nB277_p0111b14║自絕中邊，東西南北何曾異。
J33nB277_p0111b15║觀螟蛉二章
J33nB277_p0111b16║螟蛉螟蛉何其靈，得種歸來兮呼謍謍，非己所生兮
J33nB277_p0111b17║肖己形。巧矣乎，人不如螟蛉。
J33nB277_p0111b18║螟蛉螟蛉何其冥，不憚劬勞兮育而嬰，羽翼既成兮
J33nB277_p0111b19║去不停。悲矣乎！人亦如螟蛉。
J33nB277_p0111b20║擯僧
J33nB277_p0111b21║擯之出，牽之入，不解此意堪太息。本人抱恨傍人譏，
J33nB277_p0111b22║譏議雲棲多是非。是非兩忘豈不好，攝折門中胡可
J33nB277_p0111b23║少。君不見，祇園庭無長臂蹤，杏壇鳴鼓猶鼕鼕。
J33nB277_p0111b24║直夜歎
J33nB277_p0111b25║堂內身，堂外身，薄皮裹血痛癢均。堂內蚊，堂外蚊，逢
J33nB277_p0111b26║人則唼無疏親。吁嗟兮！堂內之身帳復帳，素膚綽約
J33nB277_p0111b27║如天上。堂外之身赤𩪸眠，肢體班駮珊瑚鮮。秦人歌，
J33nB277_p0111b28║趙人哭，法門平等兮，何不損有餘補不足。寄語執事
J33nB277_p0111b29║僧，古人曾有囑。我願君王心，化作光明燭。
J33nB277_p0111b30║上方開放生池
J33nB277_p0111c01║寺放生人所居，池放生魚所廬。懷吾居，愛吾廬，僧生
J33nB277_p0111c02║情不殊。奈之何，造寺不憚勞與劬，開池愀然眉不舒。
J33nB277_p0111c03║安知魚之不為人，人之不為魚，而但知居之可懷兮，
J33nB277_p0111c04║何太愚。
J33nB277_p0111c05║即事
J33nB277_p0111c06║沈痾憚應酬，頹齡倦趨步。蓬門深谷中，高車忽相顧。
J33nB277_p0111c07║非敢傲王侯，不欲為妾婦。知我必見原，罪我則生怒。
J33nB277_p0111c08║知我與罪我，如電亦如露。勞他介紹人，切切懷憂怖。
J33nB277_p0111c09║君不見，銜花巖下老古錐，無暇抬頭拭涕吐。
J33nB277_p0111c10║有感
J33nB277_p0111c11║士俗不可醫，祇為居無竹；種竹若成竿，俗士應不俗。
J33nB277_p0111c12║惟人號曰獃，獃毒從胎來；封結甚牢固，千聖無能開。
J33nB277_p0111c13║世間儻有醫獃術，何繇敗家與亡國？
J33nB277_p0111c14║雲棲積雪（有序）
J33nB277_p0111c15║雲棲四面皆山，積雪之後，真銀色世界也。有
J33nB277_p0111c16║禪者謂：「今居穢土求淨邦，還許出穢韻求淨
J33nB277_p0111c17║偈否？」予可之，因出韻云：「狗醜韭酒紐。」偈畢，禪
J33nB277_p0111c18║者大悅，合掌曰：「善哉，誠然乎！不越娑婆，是名
J33nB277_p0111c19║安養。」
J33nB277_p0111c20║萬山無人縱鷹狗，頑石高低盡遮醜。糝遍苔痕白似
J33nB277_p0111c21║氈，壓翻莆葉青如韭。寒膏時煮竹爐茶，潔體不陪金
J33nB277_p0111c22║帳酒。水晶城外一聲梆，玉關頓地開銀紐。
J33nB277_p0111c23║腐渣歎
J33nB277_p0111c24║水溺其體兮，磨碎其骨。拔其精華兮，賸其滓質。勞人
J33nB277_p0111c25║力而成兮，人復厭之而不食。暴殄天物兮，是誰之責。
J33nB277_p0111c26║不如炒作荳豉兮，物不損而人益。
J33nB277_p0111c27║送吳方伯蘊菴之任太常
J33nB277_p0111c28║吾翁與浙何多緣，黃堂藩臬恩綿聯。浙人失翁如失
J33nB277_p0111c29║母，翁獨登比如登仙。仙凡路杳奚足恨，會見日月揚
J33nB277_p0111c30║中天。甘棠遺愛被泉石，紫薇花共優曇鮮。
J33nB277_p0112a01║沈居士廣珊八十
J33nB277_p0112a02║我適生年八十一，君逢初度齊八十。我生正月二十
J33nB277_p0112a03║二，君生先我纔一日。筵前羅綺粲如花，門外賓朋密
J33nB277_p0112a04║如織。世間祝壽比岡陵，我祝惟期安樂國。國中教主
J33nB277_p0112a05║阿彌陀，超出人天壽無極。願君憶念似慈親，老去光
J33nB277_p0112a06║陰莫虛擲。
J33nB277_p0112a07║雪彌勒（得紅字）
J33nB277_p0112a08║巧塑天花屑，逡巡出聖躬。曾聞兜率院，今見水晶宮。
J33nB277_p0112a09║玉液滋蟠腹，銀光溢笑容。已空凡世黑，何必太陽紅。
J33nB277_p0112a10║萬歷錢
J33nB277_p0112a11║頑銅初出冶，大寶已成文。外示團圓相，中存方正心。
J33nB277_p0112a12║見逢三九運，更祝十千春。獨有林間子，無卿亦不貧。
J33nB277_p0112a13║答張居士次韻
J33nB277_p0112a14║真誠學道人，惟圖道眼親。在地離纖土，居廛絕四鄰。
J33nB277_p0112a15║空華非有質，明鏡本無塵。但自心成佛，何妨跡是民。
J33nB277_p0112a16║答詹恤部赴潼關備兵次韻（附原唱）
J33nB277_p0112a17║憶問楞伽日，蹉跎又六年。談將千里隔，影共一燈
J33nB277_p0112a18║懸。野色通江島，秋聲入暮蟬。遙遙塵役者，幾度法
J33nB277_p0112a19║堂前。
J33nB277_p0112a20║心是矜刑日，身當討賊年。慈威機迭運，文武事非懸。
J33nB277_p0112a21║劍氣初侵斗，琴聲欲墮蟬。佇看邊燒熄，重話綠蘿前。
J33nB277_p0112a22║題涅槃堂（有序）
J33nB277_p0112a23║真歇了禪師有涅槃堂詩一律，悽惋警切，令
J33nB277_p0112a24║人悲感興起。予乃續成四律，置之堂中，未必
J33nB277_p0112a25║非病僧藥石云。
J33nB277_p0112a26║原作
J33nB277_p0112a27║訪舊論懷實可傷，經年獨臥涅槃堂，門無過客窗無
J33nB277_p0112a28║紙，爐有寒灰席有霜。病後始知身是苦，健時多半為
J33nB277_p0112a29║人忙，老僧自有安閒法，八苦交煎總不妨。
J33nB277_p0112a30║今和
J33nB277_p0112b01║幻質寧知有敗傷，舉頭驚到涅槃堂，一生盡也殘更
J33nB277_p0112b02║夢，萬慮灰來皎日霜。過去業多心主亂，前趨路險腳
J33nB277_p0112b03║跟忙，而今欲問安閒法，臨渴開池事已妨。
J33nB277_p0112b04║徒入空門最可傷，涅槃今是試僧堂，炎燒五內魚遊
J33nB277_p0112b05║釜，痛切諸根草被霜。獨抱癡禪成底事，旁修外術枉
J33nB277_p0112b06║干忙，人人道有安閒法，爭奈臨行一句妨。
J33nB277_p0112b07║脫體無依絕毀傷，沈痾終日自堂堂，心燈破暗明如
J33nB277_p0112b08║月，慧劍降魔凜似霜。藥病兩非何足辯，死生雙幻不
J33nB277_p0112b09║須忙，從誰更覓安閒法，纔說安閒便有妨。
J33nB277_p0112b10║宗乘淨人落髮
J33nB277_p0112b11║年少嶄然遠利名，出家何幸得成僧？丹臺頓斷絲千
J33nB277_p0112b12║縷，佛殿新除草萬莖。無見頂𩕳全顯露，本來面目倍
J33nB277_p0112b13║分明；宗門正啟羅英傑，及第須登最上乘。
J33nB277_p0112b14║山陰興浦菴次韻酬張陽和太史
J33nB277_p0112b15║玉殿傳臚第一人，杖藜今到衲僧門，剡溪興在連宵
J33nB277_p0112b16║宿，蓮社情多盡日論。定水淨除心地垢，慧燈高爍性
J33nB277_p0112b17║天昏，一朝勘破香巖缽，雙報君恩與佛恩。
J33nB277_p0112b18║張太史搆山房見留，再用前韻奉謝
J33nB277_p0112b19║七尺蘅茆百結鶉，安貧無事謁侯門，因過古寺酬先
J33nB277_p0112b20║約，卻荷仙舟接素論。出岫閒雲難駐跡，埋塵寶鏡欲
J33nB277_p0112b21║磨昏，青山且闢維摩室，他日從來謝此恩。
J33nB277_p0112b22║興浦菴夜話，用前韻寄張大華
J33nB277_p0112b23║今代衣冠太古心，慎言常鎖是非門，參禪志已齊張
J33nB277_p0112b24║拙，好學名堪入魯論。蓮棹兩移來白社，繩床幾度坐
J33nB277_p0112b25║黃昏，他年定慧功成日，須念從前止觀恩。
J33nB277_p0112b26║興浦菴夜話，用前韻寄王龍溪武部
J33nB277_p0112b27║道學權衡正屬君，絳帷風動馬融門，三家古教隨緣
J33nB277_p0112b28║說，二字良知極口論。靜力偏從忙裏得，壯懷不為老
J33nB277_p0112b29║來昏，陽明洞水今方涸，霖雨蒼生莫負恩。
J33nB277_p0112b30║興浦菴夜話，用前韻寄王泗源
J33nB277_p0112c01║早結仙遊出世塵，又從庭訓入黌門，揚州夢斷瓊花
J33nB277_p0112c02║興，海浦情牽貝葉論。攝念僅能收掉舉，體心方可破
J33nB277_p0112c03║迷昏，休將止觀顢頇語，孤負天台教主恩。
J33nB277_p0112c04║淨慈講圓覺經，雪中送別皖城劉景孟方伯
J33nB277_p0112c05║薇垣瑞彩動南屏，佛國重開了義經，千指飽分香積
J33nB277_p0112c06║界，一官清沁玉圍城。現身宛是初玄度，弘道慚非舊
J33nB277_p0112c07║永明，歌唄滿途休恨別，行看霖雨慰蒼生。
J33nB277_p0112c08║次韻答朱春城太守（附原唱）
J33nB277_p0112c09║訪道東歸似悟真，又辭火宅出紅塵，雪鴻到地雖
J33nB277_p0112c10║留跡，天女飛花不著身。面壁九年心尚炯，放生一
J33nB277_p0112c11║疏物皆春，獨憐盛世無知己，未必金丹誤洞賓。
J33nB277_p0112c12║孔老依希未識真，千家異計等微塵，一乘堂奧迷心
J33nB277_p0112c13║眼，三界囹圄鎖幻身。金紫光中荒白業，槧鉛叢裏失
J33nB277_p0112c14║青春，十年前得逢知己，早作空王幕下賓。
J33nB277_p0112c15║次韻答王百穀居士（附原唱）
J33nB277_p0112c16║六十高僧雪滿顛，泥塗老叟亦齊年，可容凡侶為
J33nB277_p0112c17║禪侶，已罷塵緣結淨緣。施食每分香積飯，放生何
J33nB277_p0112c18║惜鶴林錢，庭前一畝滄浪水，也學東林種白蓮。
J33nB277_p0112c19║人世真嗟事倒顛，彭殤徒自各論年，繁華冷淡燈前
J33nB277_p0112c20║戲，會合分離夢裏緣。紫燕情多悲舊壘，青蚨恩重託
J33nB277_p0112c21║飛錢，知君已釋琵琶恨，錦字新題七寶蓮。
J33nB277_p0112c22║山居
J33nB277_p0112c23║平生命坐太孤星，峭似高峰冷似冰，自主自賓還自
J33nB277_p0112c24║僕，空菴空榻復空鐺。藤蘿入戶無人翦，燈火消煙借
J33nB277_p0112c25║月明，獨有纖毫孤未盡，白雲時至伴幽清。
J33nB277_p0112c26║贈東曙上人
J33nB277_p0112c27║乾坤大夜正茫茫，雲擁金輪起震方，萬里乍驚天眼
J33nB277_p0112c28║豁，千山初現佛頭蒼。繁星麗月難呈彩，毒霧堅冰敢
J33nB277_p0112c29║恃強，佇看昇騰當午運，普周群有沐恩光。
J33nB277_p0112c30║擬首尾吟（四首）
J33nB277_p0113a01║蓮池非是愛栽蓮，蓮是華中大覺仙，華發蓮生因帶
J33nB277_p0113a02║果，蓮成華落實摧權。展開千葉全機現，攝入孤房眾
J33nB277_p0113a03║德圓，醒盡長安紅紫夢，蓮池非是愛栽蓮。
J33nB277_p0113a04║蓮池非是愛栽蓮，蓮是華中混俗仙，內協魚龍成淨
J33nB277_p0113a05║侶，外連萍藻結良緣。畫船簫鼓涼風夜，青笠絲綸細
J33nB277_p0113a06║雨天，身在汙泥渾不染，蓮池非是愛栽蓮。
J33nB277_p0113a07║蓮池非是愛栽蓮，蓮是華中忍辱仙，幸自深根埋濁
J33nB277_p0113a08║土，從他名卉占高原。顏開赫日烘偏豔，實墜秋霜凜
J33nB277_p0113a09║倍堅，一點翠心含造化，蓮池非是愛栽蓮。
J33nB277_p0113a10║蓮池非是愛栽蓮，蓮是華中解脫仙，潔體迥離紅粉
J33nB277_p0113a11║鬢，清香不戀綺羅筵。密通千孔除諸礙，秀出孤標絕
J33nB277_p0113a12║眾纏，碧水青天長自在，蓮池非是愛栽蓮。
J33nB277_p0113a13║擬古四首
J33nB277_p0113a14║畏寒時欲夏，苦熱復思冬，妄想能消滅，安身處處同。
J33nB277_p0113a15║其二
J33nB277_p0113a16║忖得翻成失，擬東仍復西，未來杳無定，何必預勞思。
J33nB277_p0113a17║其三
J33nB277_p0113a18║蠶出桑抽葉，蜂饑樹給花，有人斯有祿，貧者不須嗟。
J33nB277_p0113a19║其四
J33nB277_p0113a20║草食勝空腹，茆堂過露居，人生解知足，煩惱一時除。
J33nB277_p0113a21║贈別楚僧真愚
J33nB277_p0113a22║世人重如愚，真愚世所棄。祇恐愚不真，愚真道成易。
J33nB277_p0113a23║宿東昌謝居士家有感（憨山大師拈作悟道偈）
J33nB277_p0113a24║二十年前事可疑，三千里外遇何奇，焚香擲戟渾如
J33nB277_p0113a25║夢，魔佛空爭是與非。
J33nB277_p0113a26║懷古六首
J33nB277_p0113a27║陶朱
J33nB277_p0113a28║戰罷潢池鬢已皤，綠簑青箬任煙波，功成莫謂長安
J33nB277_p0113a29║樂，安樂須知患更多。
J33nB277_p0113a30║留侯
J33nB277_p0113b01║魂驚博浪命如絲，誰料終成帝者師，萬戶滿心方解
J33nB277_p0113b02║組，赤松嫌我已歸遲。
J33nB277_p0113b03║穆生
J33nB277_p0113b04║鯨腸鼴腹量難平，常感君王設醴情，故谷小溪春溜
J33nB277_p0113b05║碧，欲烹新茗滌餘酲。
J33nB277_p0113b06║兩疏
J33nB277_p0113b07║十年聯袂事春宮，佔𠌫經生伎已窮，今日九天雲雨
J33nB277_p0113b08║近，何須螻蚓伴神龍。
J33nB277_p0113b09║子陵
J33nB277_p0113b10║不脫芒鞋入帝閽，一衾春夢眷懷深，星臺祇恐章頻
J33nB277_p0113b11║上，未必時時念故人。
J33nB277_p0113b12║淵明
J33nB277_p0113b13║塵網依依三十春，昨非今是不須論，息交豈獨忘知
J33nB277_p0113b14║己，為愛吾廬夏木陰。
J33nB277_p0113b15║雪師子
J33nB277_p0113b16║掃聚成形勢便雄，通身皎潔玉光濃，幻裝也解驚群
J33nB277_p0113b17║獸，不是尋常一色功。
J33nB277_p0113b18║芡實（俗名雞頭）
J33nB277_p0113b19║懶向人間報五更，昂藏野水足平生，不須罔象深深
J33nB277_p0113b20║覓，突出明珠本見成。
J33nB277_p0113b21║牽牛花
J33nB277_p0113b22║朝著青衫午著緋，夕陽無復午時衣，榮光過眼真成
J33nB277_p0113b23║夢，巢父從來不飲溪。
J33nB277_p0113b24║舊溪丁先生別號
J33nB277_p0113b25║溪水本無新與舊，久居方表舊溪名，自從認得溪邊
J33nB277_p0113b26║主，不趁桃花入武陵。
J33nB277_p0113b27║雲棲六景（一載雲棲紀事）
J33nB277_p0113b28║迴耀峰
J33nB277_p0113b29║東方初出漸當陽，使得人間萬事忙，轉軸西來山欲
J33nB277_p0113b30║暮，寶光依舊映紗窗。
J33nB277_p0113c01║寶刀巃
J33nB277_p0113c02║從來利刃號吹毛，萬樹松絲繫獨牢，莫謂鈍根虧斷
J33nB277_p0113c03║德，此中原是活人刀。
J33nB277_p0113c04║壁觀峰
J33nB277_p0113c05║九年少室坐岑崟，此地何人更效嚬，拂袖便歸千嶂
J33nB277_p0113c06║外，不來從爾問安心。
J33nB277_p0113c07║青龍泉
J33nB277_p0113c08║百竿青筧出流泉，飛舞東西起伏眠，玉乳不知來處
J33nB277_p0113c09║遠，祇疑香積有龍涎。
J33nB277_p0113c10║聖義泉
J33nB277_p0113c11║不依雙岫不中巒，湛出當央第一泉，只恐老胡猶不
J33nB277_p0113c12║肯，從教千里自涓涓。
J33nB277_p0113c13║金液泉
J33nB277_p0113c14║安養池中寶似綿，玉洄珠溜正潺湲，何年分得金剛
J33nB277_p0113c15║種，來作雲棲一派泉。
J33nB277_p0113c16║詩石（一載雲棲紀事）
J33nB277_p0113c17║掘地得斷碑，題曰宋隨龍。余知閣宅界傍爛
J33nB277_p0113c18║石隱隱有詩，蓋護宋蹕南來，因家此，後乃捨
J33nB277_p0113c19║宅為寺，想見其人高士也。以意補葺，石上詩
J33nB277_p0113c20║錄如左：
J33nB277_p0113c21║幾年魂遶浙城西，十里荷花漾錦陂，踏遍兩峰三竺
J33nB277_p0113c22║路，又隨青嶂入雲棲。
J33nB277_p0113c23║其二
J33nB277_p0113c24║千里旌旗擁六飛，投簪欲上釣魚磯，無端忽被閒雲
J33nB277_p0113c25║引，迴耀峰前掩竹扉。
J33nB277_p0113c26║其三
J33nB277_p0113c27║洛邑名園歌舞沈，亂鴉啼破幾黃昏，何人學得香山
J33nB277_p0113c28║老，千載精廬有梵音。
J33nB277_p0113c29║示騎驢者
J33nB277_p0113c30║雙耳披風老敝驢，長途力倦步行徐，低聲說與揚鞭
J33nB277_p0114a01║者，一念差來爾即渠。
J33nB277_p0114a02║勉智清
J33nB277_p0114a03║病瞋艾火恩成怨，蠅入窗櫺暗作明，寄與雲棲清侍
J33nB277_p0114a04║者，好從閒夜自評論。
J33nB277_p0114a05║贈若愚
J33nB277_p0114a06║眼洞秋毫看更拙，耳聆鬥蟻聽還遲，不因米價探消
J33nB277_p0114a07║息，爭識王椽不是癡。
J33nB277_p0114a08║贈捷堂勝上人
J33nB277_p0114a09║擒卻魔王得勝回，普天齊樹納降旗，千門萬戶歡聲
J33nB277_p0114a10║溢，正是將軍報捷時。
J33nB277_p0114a11║題牛頭山菴
J33nB277_p0114a12║崢嶸頭角入青雲，尾激東南大海渾，背上無人吹牧
J33nB277_p0114a13║笛，老僧聊借作蒲茵。
J33nB277_p0114a14║九日登高自述
J33nB277_p0114a15║胸中一點雲俱盡，頭上千莖雪未消，老步只宜平直
J33nB277_p0114a16║去，不知何意又登高。
J33nB277_p0114a17║興浦菴示禪者兼寄張太史陽和
J33nB277_p0114a18║雪山大士輪王子，麻麥支身樂有餘，何事缽盂三度
J33nB277_p0114a19║溼，更教學士解金魚。
J33nB277_p0114a20║寄錢孝廉正峰
J33nB277_p0114a21║知君覓句為陶情，別有仙方藥更靈，誰信鼻端纖點
J33nB277_p0114a22║白，妙過江上數峰青。
J33nB277_p0114a23║偶成十首
J33nB277_p0114a24║孤峰千仞立江心，八面洪濤愁殺人，奈是根深自堅
J33nB277_p0114a25║固，幾回經古又逢今。
J33nB277_p0114a26║其二
J33nB277_p0114a27║素履難欺自反尋，死生禍福等浮塵，了知心與天心
J33nB277_p0114a28║合，笑聽干戈逼耳根。
J33nB277_p0114a29║其三
J33nB277_p0114a30║劍戟林中樹法幢，大人境界不尋常，翻思南嶽顛危
J33nB277_p0114b01║日，千載恩深恨未償。
J33nB277_p0114b02║其四
J33nB277_p0114b03║燁燁黃金瑞吐花，鉗鎚爐炭任交加，臨機何事渾無
J33nB277_p0114b04║怯，體白純真不雜沙。
J33nB277_p0114b05║其五
J33nB277_p0114b06║昭代叢林遍幅員，百千龍象正聯翩，平原驀地生波
J33nB277_p0114b07║者，卻是渠儂眼未寬。
J33nB277_p0114b08║其六
J33nB277_p0114b09║沮溺當年笑仲尼，仲尼亦恐解幽棲，應憐古德淆訛
J33nB277_p0114b10║處，未許傍人取次知。
J33nB277_p0114b11║其七
J33nB277_p0114b12║落魄平生倦倚攀，赤條條地任孤寒，休因蘿蔓依他
J33nB277_p0114b13║活，千尺喬松一例看。
J33nB277_p0114b14║其八
J33nB277_p0114b15║繇來直道世難行，枉道求容我不能，萬里滔滔大江
J33nB277_p0114b16║水，從教百折也東傾。
J33nB277_p0114b17║其九
J33nB277_p0114b18║木石巖居老此身，招提忽就本無心，如何水月空花
J33nB277_p0114b19║境，惱得時人眼不禁。
J33nB277_p0114b20║其十
J33nB277_p0114b21║二十年來破衲衣，終朝相伴不相離，會當乞食王城
J33nB277_p0114b22║也，寄與時人更莫疑。
J33nB277_p0114b23║有感二首（有序）
J33nB277_p0114b24║山中一鴝鵒，晝則飛行，飲啄自如，夜則歸宿。
J33nB277_p0114b25║人以其能誦佛名也，籠而致之。中使至，則緘
J33nB277_p0114b26║口不語，復遣還山。適有載法師某入京師者，
J33nB277_p0114b27║感之賦此。
J33nB277_p0114b28║能言好鳥陪雕輦，樂說高僧逐畫船，深谷無人問靈
J33nB277_p0114b29║啞（寺有啞沙彌，字性靈），一龕閒臥不知年。
J33nB277_p0114b30║其二
J33nB277_p0114c01║好鳥知幾頓絕言，不才仍得返林泉，憑誰寄語船中
J33nB277_p0114c02║客，此事勞君入講筵。
J33nB277_p0114c03║王嶠海居士廣宣解銀帶為贄，以銅爐答之
J33nB277_p0114c04║玉帶雖珍體不堅，朱提百鍊色彌鮮，頭陀未捨雲山
J33nB277_p0114c05║衲，唯有爐分劫外煙。
J33nB277_p0114c06║南關羅主政索題憩石園絕句
J33nB277_p0114c07║重華帝子居成侶，五柳先生醉作茵，今日使君無米
J33nB277_p0114c08║癖，息機聊爾寄閒身。
J33nB277_p0114c09║示智音至伏牛山
J33nB277_p0114c10║伏牛此去三千里，終日騎牛卻外尋，短笛一聲春正
J33nB277_p0114c11║好，知音猶恐未知音。
J33nB277_p0114c12║客有造謗者，憐其愚，示偈三首
J33nB277_p0114c13║皮毛脫盡肉消磨，體露堂堂白似珂，枯槁已非塵世
J33nB277_p0114c14║相，從他稱譽與譏呵。
J33nB277_p0114c15║其二
J33nB277_p0114c16║枯骨群銜莫笑癡，淡中滋味少人知，一回咬徹金剛
J33nB277_p0114c17║髓，何必肥甘始療饑。
J33nB277_p0114c18║其三
J33nB277_p0114c19║王宮太子雪山僧，尊貴繇來習自成，千二百人隨左
J33nB277_p0114c20║右，也應都是為虛名。
J33nB277_p0114c21║除夕上堂有出多娑婆三韻索偈者口占二首
J33nB277_p0114c22║六字真經攝義多，總持一似唱也娑，自從驀直西方
J33nB277_p0114c23║去，閒殺臺山指路婆。
J33nB277_p0114c24║其二
J33nB277_p0114c25║苦行無能學杜多，衲衣終歲尚娑娑，明朝又是新年
J33nB277_p0114c26║也，借得婆衫卻拜婆。
J33nB277_p0114c27║雪中掩關示乞戒者
J33nB277_p0114c28║六花裝就玉乾坤，室有維摩示疾身，一夜毗尼談未
J33nB277_p0114c29║了，獨憐孤負老婆心。
J33nB277_p0114c30║挽心燈廣傳比丘
J33nB277_p0115a01║六十餘年照世來，炷殘膏盡夢初回，誰言入滅光沈
J33nB277_p0115a02║沒，灼地輝天正不埋。
J33nB277_p0115a03║兄三洲公佃捨無門洞黃龍菴不受還歸常住
J33nB277_p0115a04║小詩見意
J33nB277_p0115a05║蓮花隨水便為池，不染黃龍洞口泥，鬱鬱香林真種
J33nB277_p0115a06║在，依然舊果發新枝（常住師號香林，名真果）。
J33nB277_p0115a07║
J33nB277_p0115a08║
J33nB277_p0115a09║
J33nB277_p0115a10║
J33nB277_p0115a11║附（此下係大師未出家時作，在家弟子陳如玉筆記）
J33nB277_p0115a12║西湖晚渡
J33nB277_p0115a13║買棹入平隍，翩翩萬柳傍，亂煙迷野色，殘照映湖光。
J33nB277_p0115a14║駭鹿呼群切，寒鴉擇樹忙，詩成天欲暝，新月下前塘。
J33nB277_p0115a15║次高瑞南韻二首
J33nB277_p0115a16║肉身本傳舍，迷人自難曉。障緣苦縈牽，煩惱何時了。
J33nB277_p0115a17║知君起大慧，心似木已槁。跳出醉夢關，西方孰云杳。
J33nB277_p0115a18║借問何能然，燈花發枯草。
J33nB277_p0115a19║其二
J33nB277_p0115a20║人生似春宵，繁華奈將曉。君從鬧裏逃，一笑大事了。
J33nB277_p0115a21║鍊形且多奇，朱顏詎能槁。我欲傳禁方，天機恐深杳。
J33nB277_p0115a22║聊將願學心，慇懃付詩草。
J33nB277_p0115a23║和高瑞南詠時事（時嘉靖乙卯）
J33nB277_p0115a24║海上妖氛萬里浮，年來閭巷盡戈矛，干城武士渾無
J33nB277_p0115a25║策，投筆書生競覓侯。樂土嗟今民力憊，戰場何日淚
J33nB277_p0115a26║痕收，窮簷固有匡時手，姓字憑誰達帝州。
J33nB277_p0115a27║題靈隱寺前老松
J33nB277_p0115a28║北海蒼龍舊有愆，謫來塵世不知年，萬重雲裹遺蹤
J33nB277_p0115a29║在，千仞溪邊舞爪懸。豪氣自能蟠宇宙，靈胎豈得老
J33nB277_p0115a30║林泉，他朝吸取清流去，散作甘霖遍九天。
J33nB277_p0115b01║田節婦歌
J33nB277_p0115b02║舊時窗下青鸞剖，母為紅顏兒襁褓。高堂今日羅綺
J33nB277_p0115b03║筵，母為白頭兒壯年。鐵石心，四十載，虛空有盡情無
J33nB277_p0115b04║改。撫遺嬰，現頭角，為報幽冥已如約。吁嗟乎！一生身
J33nB277_p0115b05║世真辛苦，換得芳名照千古。眼中似母能幾人，荻筆
J33nB277_p0115b06║熊丸傳裏尋。
J33nB277_p0115b07║絲桐餘響
J33nB277_p0115b08║道人鼓琴不會按，平淡平淡復平淡，平平淡淡信手
J33nB277_p0115b09║彈，自覺心頭脫羈絆。曲終展卷寫新詩，帶得餘音筆
J33nB277_p0115b10║端散，謾說絲桐解繞梁，卻笑今朝在書案。
J33nB277_p0115b11║題三教圖
J33nB277_p0115b12║鬍鬚秀才書一卷，白頭老子丹一片，碧眼胡僧袒一
J33nB277_p0115b13║肩，相看相聚還相戀。不知說甚的，萬古常不厭。想是
J33nB277_p0115b14║同根生，血脈原無間。後代兒孫情漸離，各分門戶生
J33nB277_p0115b15║仇怨。但請高明玩此圖，尋取當年宗祖面。
J33nB277_p0115b16║藍田
J33nB277_p0115b17║藹藹平畦瑞起煙，山翁懷玉正高眠，春深莫訝犁鋤
J33nB277_p0115b18║靜，不是人間稻黍田。
J33nB277_p0115b19║此予為父執藍田陳先生作也。先生子名如
J33nB277_p0115b20║玉者，乃於萬歷辛亥午日，持此詩懇予重書。
J33nB277_p0115b21║追憶之，蓋四十八年於茲矣。夫先生以熟仁
J33nB277_p0115b22║之田，種比德之玉。詩之作也，田尚腴，玉始立。
J33nB277_p0115b23║今玉已從心，而頑石之壽，復逾其七，田安在
J33nB277_p0115b24║哉？時移物遷，惘然如夢中過耳。漫漫長夜，夢
J33nB277_p0115b25║覺何期，因有感而識焉。
J33nB277_p0115b26║一字至七字，與長兄三洲分詠風花雪月
J33nB277_p0115b27║花。千枝，萬葩。紅燦錦，彩鋪霞。陪羅綺席，戀王孫家。曉
J33nB277_p0115b28║露新粧溼，春風舞袖斜。青帝俄歸幻化，玉容已付塵
J33nB277_p0115b29║沙。洛陽園上無顏色，西土池中有物華。
J33nB277_p0115b30║月。時圓，時缺。玉鉤懸，銀鏡徹。然昏衢燈，生虛室白。斜
J33nB277_p0115c01║穿鶴鸛巢，直透蛟龍穴。無端雲霧盤旋，頓把本來磨
J33nB277_p0115c02║滅。掃開萬里黑朦朧，依舊一天光皎潔。
J33nB277_p0115c03║出家別室人湯
J33nB277_p0115c04║君不見，東家婦，健如虎，腹孕常將年月數。昨宵猶自
J33nB277_p0115c05║倚門閭，今朝命已歸黃土。又不見，西家子，猛如龍，黃
J33nB277_p0115c06║昏飽飯睡正濃。遊魂一去不復返，五更命已屬閻翁。
J33nB277_p0115c07║目前人，尚如此，遠地他方那可指。閒將親友細推尋，
J33nB277_p0115c08║年去月來多少死。方信得，紫陽詩，語的言真不可欺。
J33nB277_p0115c09║昨日街頭猶走馬，今朝棺裏已眠屍。伶俐人，休瞌睡，
J33nB277_p0115c10║別人與我同一類。狐兔相看不較多，見前放著傍州
J33nB277_p0115c11║例。鑽馬腹，入牛胎，地獄心酸實可哀。若還要得人身
J33nB277_p0115c12║復，東海撈鍼慢打挨。我作歌，真苦切，眼中滴滴流鮮
J33nB277_p0115c13║血。一世交情數句言，從與不從君自決。
J33nB277_p0115c14║山房雜錄
J33nB277_p0115c15║
J33nB277_p0115c16║菩薩戒弟子劉慧聞率子性澤施資敬刊。
J33nB277_p0115c17║光緒二十五年春三月，金陵刻經處識。