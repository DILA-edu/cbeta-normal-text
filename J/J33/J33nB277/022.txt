J33nB277_p0157a01║雲棲共住規約目錄
J33nB277_p0157a02║上集
J33nB277_p0157a03║一、大堂二、西堂三、律堂
J33nB277_p0157a04║四、法堂五、老堂六、病堂
J33nB277_p0157a05║七、各房八、下院
J33nB277_p0157a06║下集
J33nB277_p0157a07║一、直院事宜二、額定人數三、節省財費
J33nB277_p0157a08║四、出應期會五，暫到客眾六，外住法眷
J33nB277_p0157a09║七、十方雲水八、眾事雜式
J33nB277_p0157a10║別集
J33nB277_p0157a11║一、十種僧約二、修身十事三、直院誡言
J33nB277_p0157a12║四、堂銘五庫銘六、廚房銘
J33nB277_p0157a13║七、浴室銘八、定香銘九、受食偈
J33nB277_p0157a14║十、誓神偈十一、老堂警策十二、病堂警策
J33nB277_p0157a15║十三、生所警策十四、誦戒儀十五、聽講囑語
J33nB277_p0157a16║十六、善罰例十七、免例十八、擯式
J33nB277_p0157a17║十九、序禮式二十、年考式二十一、求住式
J33nB277_p0157a18║二十二、剃髮式二十三、學戒式
J33nB277_p0157a19║附集（各約式）
J33nB277_p0157a20║一、各執事條約（當家　知庫　知眾　知客　書記　知山　知屋　直板
J33nB277_p0157a21║　典座　飯頭　菜頭　茶頭　柴頭　火頭　碗頭　磨頭　園頭　淨頭　擔力　化飯
J33nB277_p0157a22║　鋪堂　香燈　侍者　看病　看老　警策　山門　聽用　印房）
J33nB277_p0157a23║二、齋堂條示三、調理行人（附藥方）
J33nB277_p0157a24║四、晚餐偈五、僧直凡例六、半月誓神說
J33nB277_p0157a25║七、赴請三約八、雲棲流通藏本法寶條約
J33nB277_p0157a26║九、藏經堂事宜
J33nB277_p0157a27║十、水陸道場規約十一、水陸道場議
J33nB277_p0157a28║十二、誦經禮懺不誠敬罰例十三學經號次
J33nB277_p0157a29║十四、僧籍式十五、求戒啟式十六、授衣式
J33nB277_p0157a30║十七、受戒式十八、拾遺式十九、過犯懺悔式
J33nB277_p0157b01║二十、責問帖式二十一、板帳清式二十二、津送式
J33nB277_p0157b02║二十三、建塔式二十四、上方善會約
J33nB277_p0157b03║二十五、魚池事宜二十六、建塔所費議
J33nB277_p0157b04║二十七、勿納沈氏子孫出家議
J33nB277_p0157b05║囑語
J33nB277_p0157b06║再囑
J33nB277_p0157b07║
J33nB277_p0157b08║
J33nB277_p0157b09║
J33nB277_p0157b10║
J33nB277_p0157b11║雲棲共住規約上集
J33nB277_p0157b12║△一大堂
J33nB277_p0157b13║堂中四時止靜，三時禮誦，一時入觀。初五更為第
J33nB277_p0157b14║一時，止靜香到，誦楞嚴咒、上品上生章，念佛千聲，
J33nB277_p0157b15║小淨土文回向。次晨後為第二時，止靜香到，午齋
J33nB277_p0157b16║畢，誦四十八願文，念佛千聲，同前回向。次午後為
J33nB277_p0157b17║第三時，止靜香到，晚課《彌陀經》，懺悔、出生畢，念佛
J33nB277_p0157b18║千聲，大淨土文回向。次入夜為第四時，止靜香到，
J33nB277_p0157b19║念佛一百聲，歸單入觀，吉祥寢息。如是止靜、禮誦、
J33nB277_p0157b20║入觀，為一日淨業，不繁不簡，永持無斁。大暑月，其
J33nB277_p0157b21║中時禮誦，可移趲午前。
J33nB277_p0157b22║進堂，考四事合式，方可送入。（詳具別集）
J33nB277_p0157b23║堂內四十八單，本眾、客眾各二十四單，內除聖僧
J33nB277_p0157b24║下二單虛位。
J33nB277_p0157b25║巡香置小旛一首，旛長二寸，柄長一尺二寸，昏者
J33nB277_p0157b26║以旛拄其膝，不得亂打。有坐久者，以旛試眼，非昏
J33nB277_p0157b27║者即念佛一聲。凡警昏三遍不醒，放籤敲淨板，覺
J33nB277_p0157b28║之不肯下單者，罰錢二十文。多次不改者，出堂。巡
J33nB277_p0157b29║香人虛應故事，不用心者，罰錢二十文。
J33nB277_p0157b30║定香照八節加減圖式。凡香，先立一寸，次坐一寸，
J33nB277_p0157c01║次行坐隨意。晚立坐香二寸畢，唱云：「老疾重務學
J33nB277_p0157c02║經諸道友，香到欲出者出，自願隨堂者留。」次香一
J33nB277_p0157c03║炷畢，唱云：「輕務，香到欲出者出，自願隨堂者留。」
J33nB277_p0157c04║有事出堂，首座處討牌；無牌徑出，罰錢二十文。堂
J33nB277_p0157c05║外直院以下一切人，皆可查舉（牌寫「告出」二字）。
J33nB277_p0157c06║告假出山，春、夏、秋過限一日，罰錢十文，三日作缺。
J33nB277_p0157c07║冬期告假，即作缺給假，隨路遠近為限。
J33nB277_p0157c08║挑米、挑柴、教經、看病、僧直等事俱免，惟警策、巡照
J33nB277_p0157c09║二事隨眾。
J33nB277_p0157c10║齋佛不得在本堂，移就法堂；估唱不得在本堂，移
J33nB277_p0157c11║就齋堂（估唱式具別集）。
J33nB277_p0157c12║罰過。事涉堂內者，首座、悅眾、書記出會直院等，共
J33nB277_p0157c13║於齋堂中處之，事畢即歸，不可久滯。其事在堂外，
J33nB277_p0157c14║與堂內無涉者，不必出。
J33nB277_p0157c15║朔望雲集畢，又互拜，煩亂者罰錢十文，係師徒者
J33nB277_p0157c16║不論。
J33nB277_p0157c17║晨後止靜，直堂人佛前一拜，兩單各一拜，巡堂問
J33nB277_p0157c18║訊圓禮，餘二時但佛前問訊即已。新戒學禮，自於
J33nB277_p0157c19║法堂，此重禪思，不宜煩擾。
J33nB277_p0157c20║剃頭聽梆而出，歸堂止向佛前一拜，兩單不必問
J33nB277_p0157c21║訊。沐浴同此。
J33nB277_p0157c22║晚報鐘鳴，堂外人入堂，佛前一拜，即便經行。陸續
J33nB277_p0157c23║至者，陸續經行，不必取齊。其東倚西靠，聚頭雜話
J33nB277_p0157c24║者，罰錢二十文。
J33nB277_p0157c25║近兩單經行路，不得縱意急走。其繞佛經行路，一
J33nB277_p0157c26║任排遣。
J33nB277_p0157c27║開靜後不修正念，聚頭雜話，巡香警覺不止者，罰
J33nB277_p0157c28║錢二十文。屢犯，出堂。巡香人不舉，同罰。
J33nB277_p0157c29║有病掛幕，五日不愈，入病堂。不肯掛幕，及不肯入
J33nB277_p0157c30║病堂者，存不立看。病人亡，不入普同塔。重病即入
J33nB277_p0158a01║病堂，不論。
J33nB277_p0158a02║有疑即宜問明，不可隱忍。
J33nB277_p0158a03║熟情相看，堂中不得敘話，香燈寮略敘，亦不得久。
J33nB277_p0158a04║久者罰錢十文，太久罰錢三十文。
J33nB277_p0158a05║佛制冬夏坐禪，春秋頭陀，則宜行乞食法。但聖世
J33nB277_p0158a06║乞食，無上座闍黎尚有魔撓，況茲末法？今稍為圓
J33nB277_p0158a07║便，易乞食以作行，不得已方行乞食可也。
J33nB277_p0158a08║今以四季分為四期，冬夏九旬，秋春稍減，大約七
J33nB277_p0158a09║旬之數。期滿客眾暫散，安期再來討單。本眾一期
J33nB277_p0158a10║更班，自有定式。期滿，堂中不肯出堂者，堂外強欲
J33nB277_p0158a11║進堂者，俱不允。
J33nB277_p0158a12║眾中或有雖居淨業堂，而不修念佛三昧，作別行
J33nB277_p0158a13║者。今本堂專一念佛，恐相耽誤，不敢強留。後儻發
J33nB277_p0158a14║心念佛，可以再來無妨。
J33nB277_p0158a15║新刻古《無量壽經》四十八願，中時誦之，每誦一十
J33nB277_p0158a16║六願，三日一週；夏期天暑，免誦。
J33nB277_p0158a17║堂中各具淨土三經：一《彌陀經疏鈔》，二《觀經疏鈔》，
J33nB277_p0158a18║三新刻古本《大彌陀經》。又新刻四十八願，《西方願
J33nB277_p0158a19║文》，數珠。以上共六事，缺一不允。進堂借用，亦不允。
J33nB277_p0158a20║月盡日各給錢十文，諸罰中取作漿粉用。
J33nB277_p0158a21║△（二）西堂
J33nB277_p0158a22║本堂共二十四單，首座總於大堂，亦無西堂、後堂，
J33nB277_p0158a23║惟堂主領眾，悅眾輔之。
J33nB277_p0158a24║本堂惟客眾。
J33nB277_p0158a25║進堂考法同於大堂。或進大堂、或進本堂，若不定，
J33nB277_p0158a26║鬮之。
J33nB277_p0158a27║五更，隨大堂起，洗面訖，歸本堂止靜。開靜，入大堂
J33nB277_p0158a28║課誦。日間止靜，夜間止靜，皆於本堂。
J33nB277_p0158a29║巡香，每輪三人，一人大堂東單，一人大堂西單，一
J33nB277_p0158a30║人西堂。
J33nB277_p0158b01║粥飯，本堂，如大堂式。
J33nB277_p0158b02║誦四十八願，入大堂，列坐川堂誦之。
J33nB277_p0158b03║如上進出、剃沐、告假種種一切事等，悉皆依大堂
J33nB277_p0158b04║規式，不必重贅。
J33nB277_p0158b05║月盡給錢，如大堂式。
J33nB277_p0158b06║△（三）律堂（法堂通用，無別堂）
J33nB277_p0158b07║各具本受戒經，《沙彌律儀》，《四分戒本》，《戒疏發隱》，缺
J33nB277_p0158b08║一，罰錢三十文。各具衣缽，缺一，罰錢三十文。
J33nB277_p0158b09║剃頭，惟臘盡一行（詳具別集）。
J33nB277_p0158b10║求授衣者，衣不具足，不授。
J33nB277_p0158b11║求比丘戒、菩薩戒者，即白以　國禁，力卻之。有學
J33nB277_p0158b12║戒式（具別集）。
J33nB277_p0158b13║新剃，每誦戒前一日，考《沙彌律儀》。解義差者，罰錢
J33nB277_p0158b14║五文。背文差者，罰錢十文。全不記者，退寄五戒班
J33nB277_p0158b15║中。比丘戒、菩薩戒，考式倣此。
J33nB277_p0158b16║十戒者，五夏習律，未許出外聽講，不禁在山學經。
J33nB277_p0158b17║輪出生、輪大堂侍者、輪行禮。無人看老，輪看老。有
J33nB277_p0158b18║退戒者，誦戒夜，戒首唱云：「十戒（某人）全不習學，退
J33nB277_p0158b19║寄五戒班中。」三月後，納五十善，復。
J33nB277_p0158b20║比丘戒者，輪祈禱，輪教課經，輪誦五戒、十戒、比丘
J33nB277_p0158b21║戒，輪責問。有退戒者，誦戒日如上式，退寄十戒班
J33nB277_p0158b22║中，三月後納七十善，復。
J33nB277_p0158b23║菩薩戒者，輪誦菩薩戒，輪說法，輪教大經，輪布施，
J33nB277_p0158b24║輪責問，輪直院，輪領衣。有退戒者，誦戒日如上式，
J33nB277_p0158b25║退寄比丘戒班中，三月後納九十善，復。
J33nB277_p0158b26║誦戒不與、不先說欲者，罰錢十文。
J33nB277_p0158b27║半月誦戒，有舉犯十種僧約及餘重過者，讀約人
J33nB277_p0158b28║隨聲接舉。被舉者若心無愧，出眾云：「有辯。」悅眾答
J33nB277_p0158b29║云：「明日辯。」即嘿然退。更喧擾者，罰錢五十文。
J33nB277_p0158b30║來誦戒者，於誦戒日至，路遠或隔宿至，誦訖旋歸。
J33nB277_p0158c01║其來太早、去太遲，非真來誦戒者矣。
J33nB277_p0158c02║正月朔日，法堂序戒臘。三月朔日，序法派。五月朔
J33nB277_p0158c03║日，序生年。七月、九月、十一月，亦如之。每歲二序（詳具
J33nB277_p0158c04║別集）。
J33nB277_p0158c05║欺官瞞眾，如匿稅隱糧，斗秤大小等，俱以盜論，上
J33nB277_p0158c06║罰出院。
J33nB277_p0158c07║庫房及買辦放生經嚫等事，半月押字焚疏，以表
J33nB277_p0158c08║清白，下院附名。
J33nB277_p0158c09║假傳師命，欺誑大眾及一切人者，罰錢五百文。事
J33nB277_p0158c10║大，罰訖出院。
J33nB277_p0158c11║年未六十而受婦女歸依者，罰錢五百文，出院。
J33nB277_p0158c12║△（四）法堂
J33nB277_p0158c13║堂中春夏秋列《華嚴經》六部，擇能誦者記名上牌，
J33nB277_p0158c14║每日輪上誦經一卷，經完再起。冬三月止不誦。
J33nB277_p0158c15║學經依經次，不得跳越。跳越者，大經每部罰錢一
J33nB277_p0158c16║百文，小部罰錢五十文，其錢請經、施客僧。
J33nB277_p0158c17║教經即於經上票記：（某）月（某）日（某）人教。
J33nB277_p0158c18║《遺教》、《警策》、《崇行》等皆應熟記力行，半月抽考數人。
J33nB277_p0158c19║印房刻經造經，俱要帳目一一分明。如無誠信人
J33nB277_p0158c20║專管，擇幾人輪管。
J33nB277_p0158c21║對經人，庫房給與小食，較出一字與五善，待他人
J33nB277_p0158c22║較出一字除五善。
J33nB277_p0158c23║講主輪講淨土經，一《彌陀經》，二《觀經》，次及《法華》、《楞
J33nB277_p0158c24║嚴》等諸經，週而復始。
J33nB277_p0158c25║習教分二：鈍者讀文，利者討義。討義又二：一者依
J33nB277_p0158c26║教修行，二者明教作講。作講者，不可泛濫，須擇根
J33nB277_p0158c27║性大利，持身不苟者，免致日後貽玷法門。
J33nB277_p0158c28║不白知，私學燄口施食及燄口白文者，罰錢五百
J33nB277_p0158c29║文。
J33nB277_p0158c30║常住經典，《華嚴》二十四部為則，《法華經》、《梁皇懺》四
J33nB277_p0159a01║十八部為則，餘供多佛閣待施。其原送永遠供養
J33nB277_p0159a02║本山者，不在此限。
J33nB277_p0159a03║△（五）老堂
J33nB277_p0159a04║老堂，年滿七十，在寺慎修無過者，方可送入。八十
J33nB277_p0159a05║者量處，九十者不論（量處者隨宜，不論者徑送）。
J33nB277_p0159a06║堂內十單，除看老實則九單，外附不論。
J33nB277_p0159a07║老人所需湯藥飲食等，庫頭、飯頭、典座執吝不與
J33nB277_p0159a08║者，罰錢十文。實不該與，對眾辯明。若私意厚薄不
J33nB277_p0159a09║公，罰錢一百文。
J33nB277_p0159a10║七十老人無齒者，若生硬物不能隨眾，宜另與軟
J33nB277_p0159a11║熟者（供給諸罰中取）。
J33nB277_p0159a12║警策，半月一行。失行，罰錢二十文。
J33nB277_p0159a13║老人衰頹，早課來否不論，晚課必須隨眾。不至，依
J33nB277_p0159a14║例罰，八十者量處，九十者徑免。其輪直日看香，八
J33nB277_p0159a15║十、九十同上。
J33nB277_p0159a16║在眾屢屢鬥爭，及外遊生事者，出堂。
J33nB277_p0159a17║每月盡，各給錢十文（諸罰中取作漿粉用）。
J33nB277_p0159a18║△（六）病堂
J33nB277_p0159a19║堂中長單安輕病、獨單安重病。紊亂，罰錢五十文。
J33nB277_p0159a20║掛幕式，如大堂
J33nB277_p0159a21║重病進堂者，佛前先備香燭，直院、外書記、後堂悅
J33nB277_p0159a22║眾等送入。讀囑訖，即寫板帳。不照式寫，隨意增減
J33nB277_p0159a23║者，罰錢十文。不欲寫者，不安單。其輕病不必板帳，
J33nB277_p0159a24║但佛前香燭，直院送入。
J33nB277_p0159a25║立誠實一人為堂主作簿，記某月某日某人進堂，
J33nB277_p0159a26║後記某月某日身故，或某月某日病愈出堂，俱要
J33nB277_p0159a27║明白寫記。其病愈出堂者，以能喫飯為則。失寫，罰
J33nB277_p0159a28║錢十文。
J33nB277_p0159a29║輕病，七日一警策，重病一日一警策。失行，罰錢二
J33nB277_p0159a30║十文。
J33nB277_p0159b01║看病人，先於佛前跪請發心。三請無人，捱單輪看。
J33nB277_p0159b02║不能看，求免者，納錢（例具別集）。
J33nB277_p0159b03║看病須發大慈悲心，莫憎嫌病人，莫違逆病人，當
J33nB277_p0159b04║如孝子奉事父母。
J33nB277_p0159b05║眾中有明曉醫理者，考過立為執事。未明而妄自
J33nB277_p0159b06║用藥，罰錢三十文。誤害人者，出院。貪利者，出院。
J33nB277_p0159b07║病人所需湯藥飯食，庫頭、飯頭、典座執吝不與者，
J33nB277_p0159b08║罰錢二十文。不當與而不與者，對眾辯明。若私意
J33nB277_p0159b09║厚薄不公，罰錢一百文。
J33nB277_p0159b10║重病入堂，便應囑付後事，放下萬緣，依警策語，一
J33nB277_p0159b11║心正念。又看重病，須二人或三人，而常住亦要好
J33nB277_p0159b12║調理看病者。
J33nB277_p0159b13║輕病人亦宜安靜念佛。其病不守病，外遊多事者，
J33nB277_p0159b14║罰錢十文，出堂隨眾。
J33nB277_p0159b15║殯送亡僧，原曾直院、首眾及有賢行者，多眾送；散
J33nB277_p0159b16║眾及無賢行者，隨便送。其在眾多過，人所厭惡者，
J33nB277_p0159b17║不送，惟扛抬及讀祝人而已。
J33nB277_p0159b18║普同塔，當中本山，左十方，右居士。本山不才多過
J33nB277_p0159b19║者，安左或右。其居士婦，另有普同塔，中菴主，左本
J33nB277_p0159b20║菴尼，右諸方尼及優婆夷。
J33nB277_p0159b21║估唱，僧集齋堂，主估人取物在手，呼物掣籤，不買
J33nB277_p0159b22║再掣餘人。其買過一物者，去籤，不得重買。
J33nB277_p0159b23║△（七）各房
J33nB277_p0159b24║各房非正當行務忙冗，而不入大堂晨昏課誦者，
J33nB277_p0159b25║罰錢二十文。晚香止靜不至者，罰錢十文。未唱老
J33nB277_p0159b26║病，香到先出者，罰錢十文。中課隨便。
J33nB277_p0159b27║公事入堂，赴庫領牌，無牌不得放入。放入，直堂罰
J33nB277_p0159b28║錢二十文。入堂閒話攪眾者，罰錢二十文。堂中與
J33nB277_p0159b29║雜話者，同罰。
J33nB277_p0159b30║各房上座一人，眾中雜話者、昏睡者、爭論者、外人
J33nB277_p0159c01║入堂攪擾者，上座即時打魚三下，高聲念佛，眾即
J33nB277_p0159c02║齊聲和念。聞魚不采者，罰錢十文。上座容隱不舉，
J33nB277_p0159c03║同罰。
J33nB277_p0159c04║各房直日一人，即名看單，亦與一魚共上座相參
J33nB277_p0159c05║行事。
J33nB277_p0159c06║各房輪二人直夜，堂內一人，共三人當舉事，不舉
J33nB277_p0159c07║罰錢二十文，失事倍罰。
J33nB277_p0159c08║各房告假，春夏秋過限一日，罰錢五文，六日作缺。
J33nB277_p0159c09║冬月過限一日，罰錢十文，三日作缺。直院不查理，
J33nB277_p0159c10║同罰。
J33nB277_p0159c11║△（八）下院
J33nB277_p0159c12║上方半為擔力，半為放生，守院人宜體此意。一者
J33nB277_p0159c13║好安頓擔力，使得寧息。二者護持生物，上防惡鳥，
J33nB277_p0159c14║下防惡獸，乃至岸有崩缺，及時報知修整，不得拋
J33nB277_p0159c15║入惡水惡汁，亦不得放草太多。以上，守院不行其
J33nB277_p0159c16║事，退換。
J33nB277_p0159c17║每晚定香一炷，不至者記名送入山，守院不行，罰
J33nB277_p0159c18║錢五十文。來宿者不依行，記名送入山，後不留宿。
J33nB277_p0159c19║無事閒遊者，不留宿。假以醫病為名避懶者，記名
J33nB277_p0159c20║送入山。
J33nB277_p0159c21║長壽專為放生而設，護持生物同於上方，不得留
J33nB277_p0159c22║人宿，留宿罰錢三十文。
J33nB277_p0159c23║二處守院人，無故出外閒遊及應赴道場者，罰錢
J33nB277_p0159c24║五十文。
J33nB277_p0159c25║梵村靜室，專為出入往來，安頓米糧一切等物，定
J33nB277_p0159c26║立二人看守，當心照管，不得私自留人宿歇，及與
J33nB277_p0159c27║人寄放行李，違者罰錢五十文。
J33nB277_p0159c28║天池山專為柴蔬，議立守院二人、知山一人、園頭
J33nB277_p0159c29║二人，管顧山場，防恐小人竊取花利。失事者，罰錢
J33nB277_p0159c30║五文。不得招攬熟情閒人等宿歇擺茶，混用常住
J33nB277_p0160a01║物者罰賠，違者出院。例如下院每歲臘盡交代，聽
J33nB277_p0160a02║憑更換。
J33nB277_p0160a03║晨昏課誦，不得失時偷懶，違者依例罰錢十文。
J33nB277_p0160a04║
J33nB277_p0160a05║
J33nB277_p0160a06║
J33nB277_p0160a07║
J33nB277_p0160a08║
J33nB277_p0160a09║
J33nB277_p0160a10║
J33nB277_p0160a11║雲棲共住規約下集
J33nB277_p0160a12║△一直院事宜
J33nB277_p0160a13║囑語請解行具足人作叢林主。如無其人，姑循戒
J33nB277_p0160a14║次權直。力綿者，二人共之。全無力者，納銀一兩免
J33nB277_p0160a15║之。力堪而求免者，納銀四兩八錢免之。七十以上
J33nB277_p0160a16║者，徑免直。年不滿者，一月納銀四錢。雖當戒次，而
J33nB277_p0160a17║其人素行不端，眾所厭惡者，置不用。不肯依誡言
J33nB277_p0160a18║立誓願者，令照例納銀四兩八錢免之。
J33nB277_p0160a19║直院以後所為悖理，諫勸不從者，眾議退之別換。
J33nB277_p0160a20║作一簿，前書誡文，後書逐年人名，不滿年者不書，
J33nB277_p0160a21║病不能滿者亦書（誡文具別集）。
J33nB277_p0160a22║眾中凡事俱白直院，不白徑行者，事小罰錢三十
J33nB277_p0160a23║文，事大罰錢一百文，誤事罰已出院。而直院亦不
J33nB277_p0160a24║得因而任意獨專，不與耆長眾執事共議，輕則罰，
J33nB277_p0160a25║失事罰已退換。
J33nB277_p0160a26║本山諸寮，乃至十方堂，各宜巡行看視，及下院亦
J33nB277_p0160a27║半月查理。自己有事，可差人代。以上安坐不理，輕
J33nB277_p0160a28║則罰，失事罰已退換。
J33nB277_p0160a29║事難獨成，功在夾輔，以一人之聞見有限故也。今
J33nB277_p0160a30║將合山大眾，挨次輪日，各陳其所欲言，名曰僧直。
J33nB277_p0160b01║又復關係叢林大事，不可遲誤者，無論僧行老幼
J33nB277_p0160b02║一切人等，皆得即言無隱，不必要待輪該僧直方
J33nB277_p0160b03║說。而直院人不受善言，當行不行，每一事罰錢二
J33nB277_p0160b04║十文，大事倍罰，失事罰已出院。
J33nB277_p0160b05║每半月查各房上座，如法者設茶與善，懶惰不如
J33nB277_p0160b06║法者與罰，不查罰錢三十文。
J33nB277_p0160b07║每早查直夜人勤惰，不查罰同前，失事倍罰。
J33nB277_p0160b08║直院年初一起，至十二月十五日滿，十六日新舊
J33nB277_p0160b09║相兼，及內外執事共議叢林正務。至年盡夜，方始
J33nB277_p0160b10║新管當事，舊管退休。
J33nB277_p0160b11║△（二）額定人數
J33nB277_p0160b12║堂內外人數，俱額定如左，有缺方補。妄增一人，罰
J33nB277_p0160b13║銀五兩。
J33nB277_p0160b14║大堂四十八單。老堂十單。
J33nB277_p0160b15║堂外：　直院（一）、庫頭（四）、知客（二）、書記（一）、典座（四）、
J33nB277_p0160b16║飯頭（二）、茶頭（三）、碗頭（二）、磨頭（二）、火頭（五）、淨頭（二）、
J33nB277_p0160b17║香燈（二）、侍者（四）、柴頭（九）、園頭（六）、擔力（二）、化飯（二）、
J33nB277_p0160b18║鋪堂（十八）、司山（二）、司屋（一）、印房（一）、山門（一）、生所（八）、
J33nB277_p0160b19║重用（十）、輕用（三十）、病堂（一）、看老（一）、下院（八）、雜收（一）。
J33nB277_p0160b20║輕用定數外，餘者都入小堂，晨昏課誦，晝日止靜，
J33nB277_p0160b21║一依大堂行事。但晚聽教學經，出堂事訖，還堂入
J33nB277_p0160b22║觀。
J33nB277_p0160b23║柴頭，八九月請發心者助，事訖還歸本執，因而添
J33nB277_p0160b24║人，罰錢一千文。知客、臥具等，忙時請助，同此。
J33nB277_p0160b25║△（三）節省財費
J33nB277_p0160b26║山不得再買，買一畝罰銀三兩。
J33nB277_p0160b27║屋不得再造，理實應造，眾議定方可。若仍前妄自
J33nB277_p0160b28║興造者，一間罰銀五兩。
J33nB277_p0160b29║廚樓封鎖，不得已白眾議處。輒開，罰錢五百文。
J33nB277_p0160b30║茶品即用山物、炒米、鹽荳、白果、楊梅、油灼之類，間
J33nB277_p0160c01║或市買，止可棗栗糕餅之類，故辦貴細物品者，罰
J33nB277_p0160c02║錢三十文。其品以三四為常，五品為極，過五每一
J33nB277_p0160c03║品罰錢三十文。本山僧茶，分散各單，開桌羅列者，
J33nB277_p0160c04║每桌罰錢五十文，施主特設不論。又單上擺茶雜
J33nB277_p0160c05║話者，罰錢三十文。分散各單，不聚談者不論。
J33nB277_p0160c06║設齋以四果四菜為常，五果五菜為極。過五，每一
J33nB277_p0160c07║品罰錢三十文。
J33nB277_p0160c08║尋常日用，二日菜，一日腐。有齋不論，凡生菜、乾菜、
J33nB277_p0160c09║乾瓜、乾茄、乾羊荳、乾刀荳、乾蘿蔔之類，皆可置辦。
J33nB277_p0160c10║乃至設齋，亦只用腐等常品，不必定買貴物，如香
J33nB277_p0160c11║菌、蘑菇之類。其故為豐富者，罰錢五十文。採野菌
J33nB277_p0160c12║食者，罰買菜三百斤。
J33nB277_p0160c13║輕藐黃米，必買白米者，每白米一石，罰錢三百文，
J33nB277_p0160c14║湊買黃米。
J33nB277_p0160c15║過分用油、醬等，計價罰錢一倍二。
J33nB277_p0160c16║可生食物，故費柴湯煎煮者，計價罰錢一陪五，如
J33nB277_p0160c17║煮栗、煮棗之類。
J33nB277_p0160c18║不得拗眾粥飯。年七十以上不論，病人不論，餘罰
J33nB277_p0160c19║錢十文。
J33nB277_p0160c20║故不食腐渣喂畜，及賣與養豬家者，罰荳一陪五。
J33nB277_p0160c21║僧食之餘，恐成壞爛，施放生所者不論。
J33nB277_p0160c22║茶房取面湯無度，及二板後用壺取茶歸單喫者，
J33nB277_p0160c23║俱罰錢十文。茶頭不舉，同罰。身至茶房立飲者不
J33nB277_p0160c24║論，七十老人并病人不論，印房不論。
J33nB277_p0160c25║夜間不得煎煮，大寒月止可作姜棗湯而已。烹炮
J33nB277_p0160c26║罰錢三十文。
J33nB277_p0160c27║善人來寺設齋者，齋佛訖，即引至禪堂佛前一禮。
J33nB277_p0160c28║次兩單，或一禮，或問訊。次引至齋堂韋馱前一禮，
J33nB277_p0160c29║兩單問訊。其有許數齋僧若干員者，應為報數總
J33nB277_p0160c30║記，完日回向。
J33nB277_p0161a01║燭不宜多點，夏月尤為不宜。油燈麤草單炷，細草
J33nB277_p0161a02║方可用雙。又不宜以貴價買木頭作香，熏壞金像，
J33nB277_p0161a03║反成過咎。
J33nB277_p0161a04║非期漿洗者，罰錢十文，重務不論。
J33nB277_p0161a05║穿著過分鮮好衣服者，罰錢一百文。裙幅太長者，
J33nB277_p0161a06║割取作衣帶，施與十方。
J33nB277_p0161a07║銅盆洗面者奪施。一切過分精巧器皿奪施。
J33nB277_p0161a08║浴銘云：一月八浴，叢林罕聞。乃日日浴，雖重務，恐
J33nB277_p0161a09║亦過分。今姑從之，而須庫房討籌。無籌不放入浴，
J33nB277_p0161a10║強浴罰錢十文。浴頭阿容不舉，同罰。餘非重務，有
J33nB277_p0161a11║故欲浴者，買籌，庫房審其可否。不審濫與，每一籌
J33nB277_p0161a12║罰錢十文。用籌不用錢，浴頭收錢，罰錢五文。夏至
J33nB277_p0161a13║起至秋分，方日日大眾普浴，停籌。
J33nB277_p0161a14║△（四）出應期會
J33nB277_p0161a15║本山專修淨業。長期坐禪，乃法眷赴講者多，修禪
J33nB277_p0161a16║者少，專業之謂何？自今見住本山，自願作講師者，
J33nB277_p0161a17║必其教理大明，學問該博，堪能弘法者。且在本山
J33nB277_p0161a18║為新學講明戒律，次及淨土經論，或次及切要經
J33nB277_p0161a19║論。諸方有來請者，須審彼會首，實為弘法利生則
J33nB277_p0161a20║可，否則勿應。
J33nB277_p0161a21║雖係法眷原在外住，而赴講期來本山說知，須審
J33nB277_p0161a22║其教理學問已全備否。如其不然，則應勸止。又年
J33nB277_p0161a23║未老成而作講師者，亦應勸止。又年未老成而作
J33nB277_p0161a24║施食法師者，亦應勸止。
J33nB277_p0161a25║以上權應末法，當知修禪為正。
J33nB277_p0161a26║△（五）暫到客眾
J33nB277_p0161a27║暫到三六九日，知客同外書記請問，若係求住，宜
J33nB277_p0161a28║審其不可留者，即時善言辭卻，不必候缺。有當留
J33nB277_p0161a29║者，記名上簿，請暫回。至誦戒日來，觀缺有無，缺少
J33nB277_p0161a30║人多，拈鬮定之。若隨喜非求住者，不論。如上三六
J33nB277_p0161b01║九不依期問，仍前頑賴者，罰錢五百文退換。
J33nB277_p0161b02║晚止靜，二板鳴，巡照人請入堂。
J33nB277_p0161b03║暫到，或僧或俗，不曾面識者，無論高下，俱要誠心
J33nB277_p0161b04║請問尊姓尊號，上剎何處，貴宅何處，曾與本師相
J33nB277_p0161b05║會與否，不可怠慢。或有無賴之徒，又當外敬內防，
J33nB277_p0161b06║不可一例輕信，以致失事。
J33nB277_p0161b07║△（六）外住法眷
J33nB277_p0161b08║外住不守非理募化僧約，反來山中募化者，不允。
J33nB277_p0161b09║相託干求檀越布施者，不允。相託干求宰官書柬、
J33nB277_p0161b10║封條、手卷、詩文、告示、扁額等事者，皆不允。
J33nB277_p0161b11║外住不務修行，作世法齋會者，不往設供。作世法
J33nB277_p0161b12║興造裝塑等事者，不助。
J33nB277_p0161b13║外住多年，跡不進山者，應來。誦戒而不來者，不認
J33nB277_p0161b14║法眷（凡誦戒，或半月來，或一月來。遠者，或三月來，或半年一年來。曾不來者，不似法眷，故不認）。
J33nB277_p0161b15║在外有過，應責問者，往彼善言規勸；不從者，集眾
J33nB277_p0161b16║絕之（責問二人同行）。
J33nB277_p0161b17║來誦戒者，唱名同本山一例。
J33nB277_p0161b18║晚止靜，俱入堂隨眾，直夜人催請。
J33nB277_p0161b19║雖在外住，而確守本山規約，及精勤道業者，當使
J33nB277_p0161b20║人看望慰勞，貧乏應助。若年未老成，理未通達，而
J33nB277_p0161b21║遽入關房者，來請問，應勸止。
J33nB277_p0161b22║△（七）十方雲水
J33nB277_p0161b23║十方堂供聖像、琉璃、香、燭、魚、磬，安單有定位，勿亂。
J33nB277_p0161b24║晚聽大堂開靜，輪數人出，領眾課誦。課誦畢，俱至
J33nB277_p0161b25║本單止靜，一一隨禪堂規式。乃至香畢，各於本堂
J33nB277_p0161b26║入觀，事訖鎖門（入觀文大字寫貼堂前）。
J33nB277_p0161b27║近午時到，候午齋隨眾；近晚時到，候晚食隨眾。纔
J33nB277_p0161b28║飯畢，到者補飯。晚到留一宿，次日早行。天雨待雨
J33nB277_p0161b29║住，有病待病愈（病愈以能飯為則）。
J33nB277_p0161b30║輿疾至者，審其來歷分明方納。即寫板帳，另作一
J33nB277_p0161c01║簿記之。
J33nB277_p0161c02║若十方人看病，不可久長，計日酬勞遣發。若本山
J33nB277_p0161c03║看者，記善如式。其湯藥等，與本山一例給與。執吝
J33nB277_p0161c04║不與，罰如前。
J33nB277_p0161c05║眾中有不守清規者，管山門人善言勸化。不聽，則
J33nB277_p0161c06║白眾查明，跪香鳴鼓遣出；不白眾，徑自亂嚷亂罵
J33nB277_p0161c07║者，罰錢一百文；亂打者，罰錢五百文。
J33nB277_p0161c08║與十方彼此交易，或彼此互相送物者，罰錢三百
J33nB277_p0161c09║文。
J33nB277_p0161c10║散去時，察眾中有單身老弱可虞者，方便護送。
J33nB277_p0161c11║朝去暮來之輩，平常相待。有遠方初到本山者，齋
J33nB277_p0161c12║堂具茶湯果餅待之，乃送歸單，毋得輕忽。
J33nB277_p0161c13║外東淨亦要燈火，及置大蒲鞋數雙。散去後，管山
J33nB277_p0161c14║門人打掃乾淨。
J33nB277_p0161c15║牆垣低者，不謹慎者，以時整頓，延捱失事，山門、庫
J33nB277_p0161c16║頭罰錢一百文。
J33nB277_p0161c17║△（八）眾事雜式
J33nB277_p0161c18║挑運米柴竹木等，立一人領眾記過，出則貫珠，歸
J33nB277_p0161c19║則散步。領眾不顧眾，罰錢二十文。
J33nB277_p0161c20║發梆則舉眾皆行，不去者納錢，立一人記名。亂發
J33nB277_p0161c21║梆者，罰錢五十文。
J33nB277_p0161c22║經懺道場，一概辭卻。或遇啟建水陸則可附行。萬
J33nB277_p0161c23║不得已，亦可念佛代經懺。
J33nB277_p0161c24║凡遇一切處閒談戲語者，直院、庫頭、僧直、知客，皆
J33nB277_p0161c25║可擊板三下。三次擊板不止者、不散去者，即舉入
J33nB277_p0161c26║堂，不舉同罰。
J33nB277_p0161c27║彼此相罵者，先各罰錢四十文，後辯曲直。相打者，
J33nB277_p0161c28║先各罰錢一百文，後辯曲直。罵打忍受不回者，與
J33nB277_p0161c29║善如式。
J33nB277_p0161c30║食時，香燈讀食存五觀銘。雜語喧亂者，鋪堂人奪
J33nB277_p0162a01║碗箸。不奪者，罰錢二十文。管事人不查者，同罰（大堂、
J33nB277_p0162a02║齋堂二處皆然）。
J33nB277_p0162a03║浴室雜話喧嚷者，罰錢十文。浴頭不舉，罰錢二十
J33nB277_p0162a04║文。
J33nB277_p0162a05║自至鍋邊取菜取飯者，罰錢十文。飯頭等不舉，同
J33nB277_p0162a06║罰。
J33nB277_p0162a07║非病人，非七十老人，另搬粥飯入房，不隨眾者，罰
J33nB277_p0162a08║錢三十文。
J33nB277_p0162a09║典座不嘗味，罰錢十文。
J33nB277_p0162a10║典座等自入庫房取物不問者，罰錢十文。庫頭不
J33nB277_p0162a11║舉，同罰。無事人入庫房者，罰同上。
J33nB277_p0162a12║庫頭、當家兩不通知者，各罰錢一百文。
J33nB277_p0162a13║庫房不通眾知，獨自一人作帳者，罰錢二百文。
J33nB277_p0162a14║暫到房止安僧行、善友，亂安轎人、工人等者，罰錢
J33nB277_p0162a15║一百文。
J33nB277_p0162a16║聽用牌挨次差遣，填記分明。徇私不公，一事罰錢
J33nB277_p0162a17║四十文。
J33nB277_p0162a18║僧直舉事合宜，而管事人不行，一事罰錢二十文，
J33nB277_p0162a19║失事重罰。
J33nB277_p0162a20║賣物人至，公府人至，非執事群聚觀看，或胡亂發
J33nB277_p0162a21║言，或爭競買物，俱罰錢一百文。
J33nB277_p0162a22║冬月圍爐，挨班進退，亂擠者，罰錢十文。
J33nB277_p0162a23║常住物不問自取者，係公用，罰錢十文。若私入己
J33nB277_p0162a24║者，罰錢一陪十。
J33nB277_p0162a25║廢壞常住物，一陪二。瞋心廢壞者，一陪十。碗頭洗
J33nB277_p0162a26║碎，係麤率不仔細者，一陪一。原損欲碎者，免陪。
J33nB277_p0162a27║亂砍竹木者，一陪五。破壞風水者，一陪百，擯出。亂
J33nB277_p0162a28║掘山地者，罰錢五百文。破壞風水者，罰錢一萬，擯
J33nB277_p0162a29║出。
J33nB277_p0162a30║放債取利者，每兩罰錢四百文。雖應人急，不取利
J33nB277_p0162b01║息者，亦須白常住可否，不白罰同。
J33nB277_p0162b02║舊有法名求改者，必本師已故，或本師是邪魔外
J33nB277_p0162b03║道，或本師遠在三千里外，或本師命其來改方可。
J33nB277_p0162b04║若知客糊塗開入者，罰錢五十文。失事，罰錢五百
J33nB277_p0162b05║文。不得已，或為作字。
J33nB277_p0162b06║在家單身來求法名，無人識熟者，亦不允。
J33nB277_p0162b07║放生所半月一警策，失誤罰錢三十文。
J33nB277_p0162b08║看生人撾打生物致損者，罰錢五百文。致死者，罰
J33nB277_p0162b09║已擯出。不加守護，致被惡獸傷害、惡人盜去者，罰
J33nB277_p0162b10║錢三百文。放牧損人花利者，計數雙分陪償。
J33nB277_p0162b11║土工及皮作、鐵作等人，久留山中，至於四五日者，
J33nB277_p0162b12║管事人計工罰錢，乃至十日者，罰工錢三倍。
J33nB277_p0162b13║免務及諸罰銀，不得仍前庫房亂用。其錢悅眾管
J33nB277_p0162b14║匙，庫房收匣，庫頭即令書記登簿，直院面證，待作
J33nB277_p0162b15║福事支用。亂用，一陪十。
J33nB277_p0162b16║集眾不至，罰錢十文。大集眾不至，罰錢三十文。
J33nB277_p0162b17║直夜人每夜察單，當舉不舉，罰錢十文。凡直夜，老
J33nB277_p0162b18║者免，幼者亦免（老者七十，幼者十六）。
J33nB277_p0162b19║帖單，直院、悅眾、內書記同行，不得獨專，獨專罰錢
J33nB277_p0162b20║五十文。
J33nB277_p0162b21║園中種菜，其多生蟲豸致傷物命者，皆宜少種。可
J33nB277_p0162b22║多種瓜、茄、刀荳、羊荳、豇荳、芝麻等諸物。
J33nB277_p0162b23║黑夜入山，罰錢五十文。
J33nB277_p0162b24║臘盡行年考（式具別集）。
J33nB277_p0162b25║
J33nB277_p0162b26║
J33nB277_p0162b27║
J33nB277_p0162b28║
J33nB277_p0162b29║
J33nB277_p0162b30║
J33nB277_p0162c01║
J33nB277_p0162c02║
J33nB277_p0162c03║
J33nB277_p0162c04║
J33nB277_p0162c05║
J33nB277_p0162c06║
J33nB277_p0162c07║
J33nB277_p0162c08║
J33nB277_p0162c09║
J33nB277_p0162c10║
J33nB277_p0162c11║雲棲共住規約別集
J33nB277_p0162c12║△（一）僧約
J33nB277_p0162c13║捨俗入山，單求何事？遠離塵闠，專為修行。如或
J33nB277_p0162c14║不然，來此何益？今與眾約，能相體悉，乃可同居；
J33nB277_p0162c15║不肯遵行，毋勞共住。
J33nB277_p0162c16║第一、敦尚戒德約。
J33nB277_p0162c17║破根本大戒者，出院。誦戒無故不隨眾者，出院。不
J33nB277_p0162c18║孝父母者，出院。欺陵師長者，出院。故違　朝廷公
J33nB277_p0162c19║府禁令者，出院。習近女人者，出院。受戒經年不知
J33nB277_p0162c20║戒相者，出院。親近邪師者，出院。
J33nB277_p0162c21║第二、安貧樂道約。
J33nB277_p0162c22║飲食不甘淡薄者，出院。著豔麗衣服者，出院。泛攬
J33nB277_p0162c23║經事者，出院。爭嚫錢者，出院。田蠶牧養者，出院。聚
J33nB277_p0162c24║集男女做世法齋會者，出院。
J33nB277_p0162c25║第三、省緣務本約。
J33nB277_p0162c26║無故數遊人間，數還俗舍者，出院。習學應赴詞章
J33nB277_p0162c27║笙管等雜藝者，出院。習學天文地理符水爐火等
J33nB277_p0162c28║外事者，出院。習學閉氣坐功五部六冊等邪道者，
J33nB277_p0162c29║出院。好興無益工作者，出院。
J33nB277_p0162c30║第四、奉公守正約。
J33nB277_p0163a01║非理募化者，出院。侵剋信施者，出院。擅用招提之
J33nB277_p0163a02║物者，出院。廢壞器用，不陪償者，出院。偏眾食者，出
J33nB277_p0163a03║院。不白眾，動無主僧物者，出院。臨財背眾苟得，臨
J33nB277_p0163a04║難背眾苟免者，出院。
J33nB277_p0163a05║第五、柔和忍辱約。
J33nB277_p0163a06║破口相罵，交拳相打者，出院。威力欺壓人者，出院。
J33nB277_p0163a07║侮慢耆宿者，出院。
J33nB277_p0163a08║第六、威儀整肅約。
J33nB277_p0163a09║戲笑無度者，出院。褻瀆經像者，出院。衣帽故不隨
J33nB277_p0163a10║眾者，出院。高聲爭論，三諫不止者，出院。
J33nB277_p0163a11║第七、勤修行業約。
J33nB277_p0163a12║無故屢不禮誦者，出院。執事慢，不行其事者，出院。
J33nB277_p0163a13║惡人警策昏沈者，出院。試經久不通利者，出院。不
J33nB277_p0163a14║信淨土法門者，出院。
J33nB277_p0163a15║第八、直心處眾約。
J33nB277_p0163a16║挑唆彼此鬥爭者，出院。樹立朋黨者，出院。機詐不
J33nB277_p0163a17║實者，出院。謗訕清規誣毀清眾者，出院。情識私結
J33nB277_p0163a18║不正之友者，出院。
J33nB277_p0163a19║第九、安分小心約。
J33nB277_p0163a20║大膽生事者，出院。謬說經論者，出院。妄拈古德機
J33nB277_p0163a21║緣者，出院。無知著述誤人者，出院。招納非人者，出
J33nB277_p0163a22║院。自立徒眾者，出院。擅留童幼沙彌者，出院。己自
J33nB277_p0163a23║不明好為人師者，出院。哄誘他人弟子背其本師
J33nB277_p0163a24║者，出院。無大故擅入公門者，出院。妄議時政得失
J33nB277_p0163a25║是非者，出院。輕心謗斥先聖先賢者，出院。以常住
J33nB277_p0163a26║產業與人者，出院。侵占人產業者，出院。另為煙爨
J33nB277_p0163a27║者，出院。
J33nB277_p0163a28║第十、隨順規制約。
J33nB277_p0163a29║令之不行，禁之不止者，出院。有過罰而不服者，出
J33nB277_p0163a30║院。住寺名不入僧次者，出院。梗法不容知事人行
J33nB277_p0163b01║事者，出院。知事人更變成規者，出院。凡事不白師
J33nB277_p0163b02║友，恣意妄為者，出院。故與有過擯出人交往者，出
J33nB277_p0163b03║院。
J33nB277_p0163b04║△（二）修身十事
J33nB277_p0163b05║未論學佛，先學修身。今開十端，眾當諦聽。
J33nB277_p0163b06║一、不欺心。
J33nB277_p0163b07║謂盜常住物，騙施主物，裝佛印經，齋僧起會，造寺
J33nB277_p0163b08║鑄鐘，修橋砌路，如是財物，私己用度，乃至瞞人瞞
J33nB277_p0163b09║官，瞞天瞞神，暗昧等事，皆名欺心。
J33nB277_p0163b10║二、不貪財。
J33nB277_p0163b11║謂雖不盜騙，如前所言；但好積財帛，慳吝不施，置
J33nB277_p0163b12║產收息，放債取利，皆名貪財。
J33nB277_p0163b13║三、不使奸。
J33nB277_p0163b14║謂當言之事隱忍不言，當諫之過坐視不諫，外示
J33nB277_p0163b15║癡獃，內藏譏貶，皆名使奸。
J33nB277_p0163b16║四、不用謀。
J33nB277_p0163b17║謂不安天命，惟運人謀，或謀住居，或謀徒眾，或謀
J33nB277_p0163b18║經懺，或謀檀施，或謀作法主，或謀作戒師，乃至交
J33nB277_p0163b19║結惡友，出入衙門，情識厚薄，私心好惡，策畫營為
J33nB277_p0163b20║悖理等事，皆名用謀。
J33nB277_p0163b21║五、不惹禍。
J33nB277_p0163b22║謂輕人笑人，叱人謗人，妒人之能，揚人之惡，收人
J33nB277_p0163b23║走失，占人產業，好興詞訟，不肯讓人，皆名惹禍。
J33nB277_p0163b24║六、不侈費。
J33nB277_p0163b25║謂廣造房屋不知慚愧，豐富飲食不知慚愧，華麗
J33nB277_p0163b26║衣服不知慚愧，多置產業不知慚愧，精製器用不
J33nB277_p0163b27║知慚愧，輕賤五穀不知慚愧，恣意佚遊不知慚愧，
J33nB277_p0163b28║畜養奴僕不知慚愧，賄厚狂朋不知慚愧，皆名侈
J33nB277_p0163b29║費。
J33nB277_p0163b30║七、不近女。
J33nB277_p0163c01║謂年少尼僧結為道友，人間婦女拜作乾娘，數往
J33nB277_p0163c02║族家探親望眷，乃至母未七十，子與同居，不避譏
J33nB277_p0163c03║嫌，皆名近女。
J33nB277_p0163c04║八、不外騖。
J33nB277_p0163c05║謂趨蹡富室，干謁貴門，或乞詩文，或求扁額，或假
J33nB277_p0163c06║權勢，或索錢財，終日奔波，不思靜守，皆名外騖。
J33nB277_p0163c07║九、不避懶。
J33nB277_p0163c08║謂晨昏禮誦，屢至愆違，行務勤勞，慢不隨眾，皆名
J33nB277_p0163c09║避懶。
J33nB277_p0163c10║十、不失時。
J33nB277_p0163c11║謂命存呼吸，時不待人，大事未明，寸陰可惜，漠然
J33nB277_p0163c12║空過，是名失時。
J33nB277_p0163c13║如是前之九事，切宜戒之，最後一言，努力加勉。
J33nB277_p0163c14║△（三）直院誡言
J33nB277_p0163c15║直院須具四心：一者大慈悲心，恩顧大眾，無刻薄故；
J33nB277_p0163c16║二者大公直心，猶如明鏡，無偏私故；三者大謹慎心，
J33nB277_p0163c17║安分守己，無放肆故；四者大勤勞心，竭誠為眾，無貪
J33nB277_p0163c18║懶故。有如虛當重任，不發四心，苟且因循，耽誤大眾，
J33nB277_p0163c19║伽藍記過，龍天生瞋，折祿減年，悔之晚矣。慎之哉！
J33nB277_p0163c20║△（四）堂銘
J33nB277_p0163c21║東銘
J33nB277_p0163c22║一瓦一椽，一粥一飯，檀信脂膏，行人血汗。爾戒不
J33nB277_p0163c23║持，爾事不辦，可懼可憂，可嗟可歎。
J33nB277_p0163c24║西銘
J33nB277_p0163c25║一時一日，一月一年，流光易度，幻形匪堅。凡心未
J33nB277_p0163c26║盡，聖果未圓，可驚可怖，可悲可憐。
J33nB277_p0163c27║△（五）庫銘
J33nB277_p0163c28║物屬招提，絲毫難犯，守在爾躬，必敬必憚。清若澄潭，
J33nB277_p0163c29║正如直幹，無曲無私，何憂何患。一有差池，龍天較勘，
J33nB277_p0163c30║凜凜遐風，賣生姜漢。
J33nB277_p0164a01║△（六）廚房銘
J33nB277_p0164a02║雪峰飯頭，溈山典座，古德芳風，於今未墮。攝爾狂心，
J33nB277_p0164a03║慎爾口過，運水搬柴，毋忘這箇。堂內坐禪，堂外禪坐，
J33nB277_p0164a04║誰信傳衣，不離碓磨。
J33nB277_p0164a05║△（七）浴堂銘
J33nB277_p0164a06║山巍路遠，致其柴薪，瀹釜然火，效其勞勤。一月八浴，
J33nB277_p0164a07║叢林罕聞。沙彌戲笑，沸湯交淋。洗心滌慮，日新又新，
J33nB277_p0164a08║何以報德，忽悟水因。
J33nB277_p0164a09║△（八）定香銘（并式）
J33nB277_p0164a10║大眾慧命，係爾一人，爾不顧眾，罪歸爾身。
J33nB277_p0164a11║冬至（四炷）立春（三炷半）春分（三炷）立夏（二炷半）
J33nB277_p0164a12║夏至（二炷）立秋（二炷半）秋分（三炷）立冬（三炷半）
J33nB277_p0164a13║△（九）受食偈
J33nB277_p0164a14║佛制比丘，食存五觀，散心雜話，信施難消。大眾聞磬
J33nB277_p0164a15║聲，各正念。
J33nB277_p0164a16║△（十）誓神偈
J33nB277_p0164a17║暗室虧心，神目如電。善惡報應，似影隨形。但有早遲，
J33nB277_p0164a18║終無漏網。惟兢惟惕，戒之慎之。
J33nB277_p0164a19║半月誓神，表清白也。清白與否，惟己自知，人不
J33nB277_p0164a20║及知，人雖不知，神實知之。儻有愚夫誑妄對神，
J33nB277_p0164a21║自謂神是泥木，或可欺瞞，欲望僥倖逃於惡報，
J33nB277_p0164a22║縱使暫時未報，終必受殃，無能逃者，可不懼哉。
J33nB277_p0164a23║△（十一）老堂警策
J33nB277_p0164a24║佛言：人命無常，促於呼吸。少年亦爾，何況老乎？我今
J33nB277_p0164a25║慇勤來相警策，惟願大德勿以人微而輕其語。當觀
J33nB277_p0164a26║此身，目暗耳聾，髮白面皺，背傴腰曲，骨痛筋攣，步履
J33nB277_p0164a27║龍鍾，精神昏塞。譬諸夕陽西照，光景無多；衰草迎秋，
J33nB277_p0164a28║彫零頃刻。故知此身不久必赴死門。前路茫茫，畢竟
J33nB277_p0164a29║何往？大德！誠如己事已辦，非愚所知。其或未然，可不
J33nB277_p0164a30║猛省無常，戰兢惕勵，諦思淨土，決志往生，放下萬緣，
J33nB277_p0164b01║一心念佛。（結撮回向。）
J33nB277_p0164b02║△（十二）病堂警策
J33nB277_p0164b03║佛言：人命無常，促於呼吸。平人亦爾，何況病乎？我今
J33nB277_p0164b04║慇勤來相警策，惟願大德，勿以人微而輕其語。當觀
J33nB277_p0164b05║此身，四大不調，百骸欲散，飲食漸減，醫藥無靈，便利
J33nB277_p0164b06║床敷，呻吟枕席。譬之魚遊釜內，倏忽焦糜；燈在風前，
J33nB277_p0164b07║剎那熄滅。故知此身，不久必赴死門。前路茫茫，畢竟
J33nB277_p0164b08║何往？大德！誠如己事已辦，非愚所知。其或未然，可不
J33nB277_p0164b09║猛省無常，戰兢惕勵，諦思淨土，決志往生，放下萬緣，
J33nB277_p0164b10║一心念佛。（結撮回向。）
J33nB277_p0164b11║△（十三）生所警策（分畜食箴附）
J33nB277_p0164b12║佛言：情多想少，流入橫生。故知汝等，昔以闇蔽愚癡，
J33nB277_p0164b13║不修正念。今則羽毛鱗介，受此劣形。水陸飛空，種種
J33nB277_p0164b14║不一。或投鉤矢，或入網羅，命在刀砧，魂飛湯火。幸逢
J33nB277_p0164b15║善士，財贖爾身。萬死得生，來此勝地。今乞諸聖，假爾
J33nB277_p0164b16║靈聰，汝當一心，歸命三寶。歸依佛，歸依法，歸依僧（三稱）。
J33nB277_p0164b17║歸依三寶竟，令汝業障消滅，智慧開明。發菩提心，往
J33nB277_p0164b18║生西方極樂世界，蓮花化生，入不退地。現前大眾，為
J33nB277_p0164b19║彼畜生，一心念佛。（結撮回向。）
J33nB277_p0164b20║分畜食箴。　人上佛飯，佛濟狗饑，僧宜學佛，獨飽非
J33nB277_p0164b21║宜。大眾發慈悲心，所食之餘，施放生所。
J33nB277_p0164b22║此文作牌，掛放生所及禪堂柱上、齋堂韋陀前，
J33nB277_p0164b23║普告大眾知之。
J33nB277_p0164b24║△（十四）誦戒儀
J33nB277_p0164b25║每月望日、晦日晚課畢，法堂鳴鼓集眾。
J33nB277_p0164b26║誦戒僧至位正立，唱云：「五戒者出班。五戒眾等諦聽！
J33nB277_p0164b27║一不殺生（云云）。是諸眾等，犯根本戒，首罪起單；如有小
J33nB277_p0164b28║過，出眾懺悔。」
J33nB277_p0164b29║次唱云：「十戒者出班。十戒眾等諦聽！一曰不殺（云云），是
J33nB277_p0164b30║諸眾等（云云）。」
J33nB277_p0164c01║次唱云：「習學比丘戒者出班。比丘戒眾等諦聽！稽首
J33nB277_p0164c02║禮諸佛（云云）。僧集否（云云）。諸大德！是四波羅夷法（至）七滅
J33nB277_p0164c03║諍法（儀文詳具古本，茲不錄）。」
J33nB277_p0164c04║次唱云：「習學菩薩戒者出班。」誦戒人至位正立，白云：
J33nB277_p0164c05║「（某甲）稽首和南，敬白大眾（云云）。」白已，就座（云云），至下座（儀文
J33nB277_p0164c06║詳具古本，茲不錄）。
J33nB277_p0164c07║△（十五）聽講囑語
J33nB277_p0164c08║不明教而率意修行者，愚也。何以故？無燭夜遊，昧其
J33nB277_p0164c09║所向故。雖明教而不務修行者，亦愚也。何以故？說食
J33nB277_p0164c10║療饑，終不能飽故。爾今聽講，無忘此言。如謂不然，古
J33nB277_p0164c11║訓昭昭，姑證一二。
J33nB277_p0164c12║佛制出家，五夏以前，專精戒律。五夏以後，方乃聽教
J33nB277_p0164c13║參禪。則知將入講筵，預必精心學戒。既明教理，速須
J33nB277_p0164c14║努力參禪。
J33nB277_p0164c15║經中種種譬喻，至謂「如聾奏音樂，悅彼不自聞，於法
J33nB277_p0164c16║不修行，多聞亦如是。」則知終世空談，不免耳聾之誚；
J33nB277_p0164c17║一回實踐，始成心得之功。
J33nB277_p0164c18║永嘉大師云：「吾早年來積學問，亦曾討疏尋經論。分
J33nB277_p0164c19║別名相不知休，入海算沙徒自困。」則知逐派尋枝，心
J33nB277_p0164c20║日勞而功日拙；窮源達本，守彌約而得彌深。
J33nB277_p0164c21║溈山和尚云：「中流之士未能頓超，且於貝葉留心，時
J33nB277_p0164c22║光亦不虛棄。」則知曲為中根，且使漸通途徑；直求上
J33nB277_p0164c23║果，不宜終滯筌蹄。
J33nB277_p0164c24║如上所說，非敢揚禪抑教，但勸繇教入禪，為生死則
J33nB277_p0164c25║信是良言，志名利則翻興異議。今日佩比韋弦亦繇
J33nB277_p0164c26║爾，棄投水火亦繇爾矣。
J33nB277_p0164c27║△（十六）善罰例
J33nB277_p0164c28║善門
J33nB277_p0164c29║福善類　作福事，計用銀二分為一善。拾遺還主，或
J33nB277_p0164c30║錢或物，計銀三分為一善（不依式掛牌無善）。看輕病一日為
J33nB277_p0165a01║一善，重病一日為三善，極重病一日為五善。被罵不
J33nB277_p0165a02║還罵為五善，被打不還打為十善。非執事自效勤勞
J33nB277_p0165a03║為二善（重勞加倍），非執事常住差出四十里為二善，一百
J33nB277_p0165a04║里為五善，巡香用心為二善。
J33nB277_p0165a05║慧善類　《梵網》、《觀經》、〈行願〉成誦，每一事為八善，四十
J33nB277_p0165a06║八願成誦為三善，《溈山警策》成誦為三善。朔望祈禱
J33nB277_p0165a07║成式為二善，誦五戒十戒成式為二善，誦比丘戒成
J33nB277_p0165a08║式為二善，誦菩薩戒成式為三善。息爭事為一善，化
J33nB277_p0165a09║人改惡從善為十善，退一不肖為二善，進一賢才為
J33nB277_p0165a10║四善，開陳叢林利病一事為二善（大事加倍）。講演經論一
J33nB277_p0165a11║小卷為三善，大卷為六善，極小卷為一善（以上受嚫非善）。問
J33nB277_p0165a12║經解義為一善（深經加倍），問事能處為一善（大事加倍）。施食不
J33nB277_p0165a13║受嚫一壇為四善，誦經不受嚫一卷為一善。
J33nB277_p0165a14║罰門
J33nB277_p0165a15║上罰，納錢五百文，無錢跪香一百寸，不跪除一百善，
J33nB277_p0165a16║無善出院，此情輕者。若情重者必納錢，更重者仍跪
J33nB277_p0165a17║香十分之一。十分之一者，十寸香也。
J33nB277_p0165a18║中罰，納錢五十文，無錢跪香十寸，不跪除十善，情輕
J33nB277_p0165a19║重同前。
J33nB277_p0165a20║下罰，納錢五文，無錢跪香十寸，不跪除一善，情輕重
J33nB277_p0165a21║同前。
J33nB277_p0165a22║退戒人若自願加倍納罰，以求早復，情輕者亦可量
J33nB277_p0165a23║准，情重不准。
J33nB277_p0165a24║△（十七）免例
J33nB277_p0165a25║免直夜，錢十文。免挑米，錢五文。免挑柴，隨路遠近，近
J33nB277_p0165a26║極錢二文，遠極錢八文。免輕用，錢十文。免看病，錢五
J33nB277_p0165a27║文，重病錢十文，極重錢三十文。免僧直，錢五十文。免
J33nB277_p0165a28║教經，錢五文。免責問，錢五十文。以上納錢俱免一次，
J33nB277_p0165a29║下次倣此。唯直夜、輕用許即以錢與代者，餘俱納錢。
J33nB277_p0165a30║常住。
J33nB277_p0165b01║△（十八）擯例
J33nB277_p0165b02║擯出者，鳴鼓三通，掛名僧約邊，次誦戒畢，揭去。其在
J33nB277_p0165b03║外改過遷善，懺悔求住者，十僧保之，方准。住後仍前
J33nB277_p0165b04║不改，再擯。
J33nB277_p0165b05║△（十九）序禮式
J33nB277_p0165b06║正月、七月朔日序戒臘。
J33nB277_p0165b07║一、菩薩戒十年以上東立，十年以下并具戒、十戒、
J33nB277_p0165b08║五戒西立，眾共向東一禮，戒長向西答禮。
J33nB277_p0165b09║二、具戒十年以上東立，十年以下并十戒、五戒眾
J33nB277_p0165b10║等，禮答同上。
J33nB277_p0165b11║三、十戒東立，五戒等西立，禮答同上。
J33nB277_p0165b12║二月、九月朔日序法派（非本山法眷，不必來集）。
J33nB277_p0165b13║一、廣字輩東立，大字輩以下西立，眾共向東一禮，
J33nB277_p0165b14║廣輩向西答禮。
J33nB277_p0165b15║二、大字輩東立，智字輩以下西立，禮答同上。
J33nB277_p0165b16║三、智字輩東立，成字輩以下西立，禮答同上。
J33nB277_p0165b17║五月、十一月朔日序生年。
J33nB277_p0165b18║一、七十、八十以上東立，六十以下西立，禮答同上。
J33nB277_p0165b19║二、五十、六十東立，四十以下西立，禮答同上。
J33nB277_p0165b20║三、三十、四十東立，二十以下西立，禮答同上。
J33nB277_p0165b21║△（二十）年考式
J33nB277_p0165b22║合寺僧行內外眾等，分上中下三列，止開上列，下列
J33nB277_p0165b23║各不得過三五人，中列不必開。戒首開一紙，首座開
J33nB277_p0165b24║一紙，耆年開一紙，當家開一紙，私曲不公重罰。俱臘
J33nB277_p0165b25║月晦前一日開，送內外管事另考。
J33nB277_p0165b26║△（二十一）求住式
J33nB277_p0165b27║出家
J33nB277_p0165b28║一、父母親送，如無父母，須係極親。
J33nB277_p0165b29║二、審是淨器有八：一非忤逆不孝，二非犯罪脫逃，
J33nB277_p0165b30║三非勢逼貧窮，四非心圖放逸，五非曾為惡事，
J33nB277_p0165c01║六非身屬大家，七非負債不還，八非家緣未了。
J33nB277_p0165c02║三、讀誦麤知，謂晨昏課經，如《心經》、《彌陀經》之類。
J33nB277_p0165c03║四、頗通書字。謂書不必博學，亦曾少分讀習；字不
J33nB277_p0165c04║必工好，亦能隨分書寫。以上四事，合式方允。
J33nB277_p0165c05║進堂
J33nB277_p0165c06║進大堂，考四事：一滿足五夏，二戒律嚴明，三曉了
J33nB277_p0165c07║淨土，四麤通諸教。以上四事，合式方允。
J33nB277_p0165c08║進西堂，考六事。四事如前，更增二事：一教理精明，
J33nB277_p0165c09║二志願真切。以上六事，合式方允。
J33nB277_p0165c10║△（二十二）剃髮式
J33nB277_p0165c11║重先考出家四事無礙，次考晨昏課經俱已熟練，
J33nB277_p0165c12║在眾無諸過失方允。
J33nB277_p0165c13║本山惟臘盡一行：外來剃訖即去者不論時。然必
J33nB277_p0165c14║考審應否詳細，不可輕允。
J33nB277_p0165c15║女人求剃，必其父母、翁姑、夫主、子孫親送，否則堅
J33nB277_p0165c16║卻勿允。
J33nB277_p0165c17║△（二十三）學戒式
J33nB277_p0165c18║明旨既禁戒壇，僧眾自宜遵守。然止禁聚眾開壇
J33nB277_p0165c19║說戒，不禁己身依戒修行也。茲議各各自辦二部
J33nB277_p0165c20║戒經，各各自於佛前承領，熟讀堅持，即是真實戒
J33nB277_p0165c21║子。他日壇開，隨眾往受，證明功德。儻其久竟未開，
J33nB277_p0165c22║亦何忝真實戒子。
J33nB277_p0165c23║十方有來求戒者，即送前文與看，卻之。
J33nB277_p0165c24║
J33nB277_p0165c25║
J33nB277_p0165c26║
J33nB277_p0165c27║
J33nB277_p0165c28║
J33nB277_p0165c29║
J33nB277_p0165c30║
J33nB277_p0166a01║
J33nB277_p0166a02║
J33nB277_p0166a03║
J33nB277_p0166a04║
J33nB277_p0166a05║
J33nB277_p0166a06║
J33nB277_p0166a07║
J33nB277_p0166a08║
J33nB277_p0166a09║
J33nB277_p0166a10║
J33nB277_p0166a11║雲棲共住規約附集（各約式）
J33nB277_p0166a12║△（一）各執事條約
J33nB277_p0166a13║當家
J33nB277_p0166a14║當家是大眾所倚，須發大好心，扶持叢林。弊要
J33nB277_p0166a15║革，利要興，不可糊塗過日，只圖限滿而已。
J33nB277_p0166a16║大小執事，盡皆有人承受，當家管何事？須是總
J33nB277_p0166a17║理一切，時時覺察，處處巡行，早晚用心，莫誤大
J33nB277_p0166a18║眾修行大事。
J33nB277_p0166a19║知庫
J33nB277_p0166a20║出納常住錢米什物，登記明白。失記，五下罰。
J33nB277_p0166a21║寫帳須次第清朗，糊塗，二下罰。
J33nB277_p0166a22║大眾山糧銀，每季進堂後三日，同監寺、知山眾
J33nB277_p0166a23║等稱過，一併封記。取時，白眾開封，擅取中罰。取
J33nB277_p0166a24║畢登帳，擅取別用，一賠十。
J33nB277_p0166a25║茶銀花利等，同監寺眾等稱明，封記收貯。取用
J33nB277_p0166a26║登帳，明白同前。
J33nB277_p0166a27║各色器物屬何務者，交付本務明白，退務時同
J33nB277_p0166a28║監寺等照前一一點明交代。不點明交代者，中
J33nB277_p0166a29║罰。失耗不查，一賠二。
J33nB277_p0166a30║諸凡齋銀、經銀、嚫銀等物，一一稱收明白，同監
J33nB277_p0166b01║寺酌議，照式買辦，及從公給散。獨擅自用中罰，
J33nB277_p0166b02║事重出院。
J33nB277_p0166b03║眾中失壞常住器物，記帳催賠，不催代賠。其賠
J33nB277_p0166b04║銀依舊買辦，本物毋混。
J33nB277_p0166b05║粥飯小食，同知眾、飯頭酌量多寡，不可妄費，不
J33nB277_p0166b06║可慳吝，務在適中。誤事中罰，以餿惡招疾之物
J33nB277_p0166b07║供眾者中罰。
J33nB277_p0166b08║擔運人米麵等到，一一查收明白，仍問是何施
J33nB277_p0166b09║主，作何齋供，某日整辦，不可苟且，失事中罰。
J33nB277_p0166b10║諸物不時點簡。熟食等不可久放，以致腐爛。醬
J33nB277_p0166b11║醋等物不可失蓋，以致敗壞。失誤下罰，重物加
J33nB277_p0166b12║罰。
J33nB277_p0166b13║衣服茶料等物，雨天黴蒸不烘焙者下罰，敗壞
J33nB277_p0166b14║賠償。
J33nB277_p0166b15║不得泛為眾僧寄物。其亡僧物，尤宜謹慎，不可
J33nB277_p0166b16║誤用。
J33nB277_p0166b17║匠作器用及一切來取物者，即記水板，交還勾
J33nB277_p0166b18║銷明白。不記下罰，失事加罰。
J33nB277_p0166b19║籃、擔、索等用畢，即收好歸原處，損失罰賠。
J33nB277_p0166b20║詣庫索物者，查究明白，該與則與，不與下罰；不
J33nB277_p0166b21║該與而以常住物私做人情者，中罰，仍一賠二。
J33nB277_p0166b22║病人將錢庫房買物，或菜或果，或醬醋等，不可
J33nB277_p0166b23║不與，多寡從公。
J33nB277_p0166b24║各執事該用器物，如香燈、香燭、圊頭、蒲鞋之類，
J33nB277_p0166b25║以時置辦，違慢下罰，失事加罰。
J33nB277_p0166b26║下院日逐支費，定為額例，不得混亂。差記失誤
J33nB277_p0166b27║二下罰，大事重罰。
J33nB277_p0166b28║每季算帳一次，失算中罰。
J33nB277_p0166b29║每年糧稅串票次第黏簿上，失誤中罰。
J33nB277_p0166b30║交庫之日，一一點明，付與代者。糊塗不交，中罰。
J33nB277_p0166c01║庫銘貼壁，常自觀覽。
J33nB277_p0166c02║知眾
J33nB277_p0166c03║專司人眾牌面進退，上名銷名。忘誤下罰，失事
J33nB277_p0166c04║加罰。
J33nB277_p0166c05║派理執事隨時添補，授一執事，必具茶送單禮
J33nB277_p0166c06║拜，須開說本執事宜。苟簡，五下罰。
J33nB277_p0166c07║察眾中賢否勤惰，情識不公，中罰。
J33nB277_p0166c08║置魚板一十二處，雜話打板。
J33nB277_p0166c09║發化主須具飯焚香禮拜，白方丈指授，逕遣者
J33nB277_p0166c10║中罰。
J33nB277_p0166c11║常住錢米、糧稅、花息、齋供等事，皆與庫房通共
J33nB277_p0166c12║議處。
J33nB277_p0166c13║法堂、大堂、齋堂各處桌椅凳子混亂失損，中罰。
J33nB277_p0166c14║安禪結制，預整理鋪薦蓆床帳等，夏取風涼，冬
J33nB277_p0166c15║糊窗牖，及爐火等各要齊備。苟簡，五下罰。
J33nB277_p0166c16║病房、老房常宜點簡，分付臥具、醫藥、燈火齊備，
J33nB277_p0166c17║怠緩中罰。
J33nB277_p0166c18║知客
J33nB277_p0166c19║客至，茶湯點心，單次一一調停。若不識面，即請
J33nB277_p0166c20║問名號，住某處，不得疏慢，疏慢下罰，失事加罰。
J33nB277_p0166c21║凡人客初至時，禪堂未止靜，即請進堂禮佛。若
J33nB277_p0166c22║已止靜，報言請安單，或暫隨喜。待堂內開靜時，
J33nB277_p0166c23║來請進堂，即問一行幾眾，不得失記。
J33nB277_p0166c24║如要各處隨喜者，可引一看。
J33nB277_p0166c25║凡遇信施辦齋、散嚫等事，同當家公議行之，如
J33nB277_p0166c26║庫式中說。
J33nB277_p0166c27║齋供小食等，客情本山一例，私情厚薄中罰。
J33nB277_p0166c28║客眾及外住法眷到，預打疊外單安置，混送入
J33nB277_p0166c29║堂，下罰。堂中私自招攬，三下罰。本執知而不舉，
J33nB277_p0166c30║中罰。
J33nB277_p0167a01║求單、求戒等事，先接待審問，次日引見監寺，如
J33nB277_p0167a02║前求單式中開說，草率中罰。
J33nB277_p0167a03║士大夫諸方書至，收好送入，回書交付來人明
J33nB277_p0167a04║白，失誤五下罰。
J33nB277_p0167a05║客房床帳、枕被、蓆薦、桌椅、面盆、手巾、燈臺、茶壺
J33nB277_p0167a06║物等，俱簡點照料如法，失誤下罰。
J33nB277_p0167a07║常住錢米糧稅花息齋供等，同當家庫頭眾執
J33nB277_p0167a08║事議處。
J33nB277_p0167a09║施主送來放生牛鹿豬羊等，白當家，庫頭登簿，
J33nB277_p0167a10║某施主送來某物，交付看生某人收管。
J33nB277_p0167a11║凡在此求住者，須先令看本寺規約，果能一一
J33nB277_p0167a12║行持與否。次會眾執事，察其來歷，審其立心，至
J33nB277_p0167a13║詳至細，乃再乃三，的係穩當好人，無諸違礙，方
J33nB277_p0167a14║可安單入眾。如或輕易容留，以致混雜非人者，
J33nB277_p0167a15║一併出院。
J33nB277_p0167a16║書記
J33nB277_p0167a17║常住正事、施主疏文，書寫當盡其心，不可潦草
J33nB277_p0167a18║苟且。
J33nB277_p0167a19║知山
J33nB277_p0167a20║山場地段，界限分明，不可侵混他界，以致爭訟。
J33nB277_p0167a21║每年盡會眾觀山一次。
J33nB277_p0167a22║開墾竹園，種植茶樹及楊梅等，柴山某處先伐，
J33nB277_p0167a23║某處後伐，掛號挨次，不得混亂。不依指示者舉
J33nB277_p0167a24║罰，阿容不理中罰。
J33nB277_p0167a25║夾笆打牆，開門塞戶，及時整理，誤事中罰。
J33nB277_p0167a26║時或上山照料悄望，以杜小人側竊。
J33nB277_p0167a27║山糧花息等，同庫司議。
J33nB277_p0167a28║各處園地該下種者，同園頭及時下種，勿得失
J33nB277_p0167a29║時。
J33nB277_p0167a30║知屋
J33nB277_p0167b01║殿堂、寮舍、廚廠各處屋宇，時時看視，或漏者宜
J33nB277_p0167b02║早修蓋，或該修者、或該造者，白監寺及時整理，
J33nB277_p0167b03║誤事中罰。
J33nB277_p0167b04║下院房屋應修不理，二下罰；失事，中罰。
J33nB277_p0167b05║直板
J33nB277_p0167b06║日夜各處巡行，見雜話戲笑者，即鳴板念佛十
J33nB277_p0167b07║聲為率，不隨板攝心正念者舉罰。
J33nB277_p0167b08║夜間禪堂前、各寮前鳴板，睡中有人隨板念佛
J33nB277_p0167b09║者舉善。
J33nB277_p0167b10║虛應故事不舉，罰。不舉善者，查罰。
J33nB277_p0167b11║典座
J33nB277_p0167b12║凡廚下鬥爭者，先勸令止。不止，擊木板五下。又
J33nB277_p0167b13║不止，連擂一通。堂內外直日人查舉，阿容不舉
J33nB277_p0167b14║下罰，大事中罰。
J33nB277_p0167b15║不得造偏眾飲食，與者、受者俱下罰，除病人不
J33nB277_p0167b16║論。
J33nB277_p0167b17║諸物未供佛者，不得與眾先食，與者、受者俱中
J33nB277_p0167b18║罰，除病不論。
J33nB277_p0167b19║造物不先嘗，致使鹹淡失宜，下罰。
J33nB277_p0167b20║油醬過分用者，下罰。若施主特送，又不可吝惜
J33nB277_p0167b21║剋減者，中罰。
J33nB277_p0167b22║齋供等造兩樣，私心厚薄者中罰。
J33nB277_p0167b23║無故用胡椒、香菌者，下罰。及採野菌食者，罰同。
J33nB277_p0167b24║三時打板。
J33nB277_p0167b25║飯頭
J33nB277_p0167b26║暑月粥飯有餘，宜早調理香潔，以致餿惡供眾
J33nB277_p0167b27║者，下罰。
J33nB277_p0167b28║飯食備，又添眾到。若缺少，須白直堂、鋪堂人，留
J33nB277_p0167b29║前待後，違者下罰。
J33nB277_p0167b30║眾中有自持碗缽上灶取物，不舉下罰。
J33nB277_p0167c01║燒鍋不與火頭招呼照應者，鍋壞共賠。
J33nB277_p0167c02║夏月水池一日一換，水筧三日一掃。冬月水池
J33nB277_p0167c03║三日一換，水筧七日一掃。失誤者下罰。
J33nB277_p0167c04║三時開梆。
J33nB277_p0167c05║菜頭
J33nB277_p0167c06║生菜須淨洗，三易水。其醃菜須收蓋，違者下罰。
J33nB277_p0167c07║洗菜缸，每時用接淨水洗潔，不可混雜，違者下
J33nB277_p0167c08║罰。
J33nB277_p0167c09║水筧，夏月三日一掃，冬月七日一掃，違者下罰。
J33nB277_p0167c10║茶頭
J33nB277_p0167c11║五更燒鍋，不得便傾水下，須先趕起蟲蟻，亂傾
J33nB277_p0167c12║水者下罰。
J33nB277_p0167c13║小食餿飯供眾者，五下罰。
J33nB277_p0167c14║面湯已備，俱付香燈置廊下。其洗面不次第混
J33nB277_p0167c15║嚷者，下罰；不舉，同罰。
J33nB277_p0167c16║面架手巾，宜洗潔淨，違者下罰。
J33nB277_p0167c17║面盆凡取別處用者，仍即奪盆，罰買盆一箇，不
J33nB277_p0167c18║肯賠者出院。
J33nB277_p0167c19║五更小食，量眾勿多勿少，待眾歸單送入堂中。
J33nB277_p0167c20║該剃頭日，湯具擊梆一長通，失誤者下罰。
J33nB277_p0167c21║天明復取湯重洗面者，不得與他，與者受者俱
J33nB277_p0167c22║下罰，除老病客情不論。
J33nB277_p0167c23║逢三、六、九，掃水筧一次；失誤，二下罰。冬月逢五、
J33nB277_p0167c24║逢十，掃一次。
J33nB277_p0167c25║茶鍋內不可容人煮雜物等，不舉下罰。
J33nB277_p0167c26║凡入寮取茶湯者，須徑入徑出，攝心念佛。其有
J33nB277_p0167c27║遲延語笑者，許茶頭舉罰，阿容不舉同罰。
J33nB277_p0167c28║漿洗日期，春秋冬月十二、十三、廿七、廿八，唯夏
J33nB277_p0167c29║月初二、初三、十二、十三、廿二、廿三，差誤下罰。
J33nB277_p0167c30║剃頭日期：每月初七、十四、廿二、三十，月小廿九，
J33nB277_p0168a01║差誤下罰。
J33nB277_p0168a02║柴頭
J33nB277_p0168a03║天晴，宜早辦柴，以備陰雨，失誤中罰。
J33nB277_p0168a04║忙時白知眾，入堂普請。臨期擂梆三通，差者下
J33nB277_p0168a05║罰。
J33nB277_p0168a06║火頭
J33nB277_p0168a07║灶下不得積薪太多，每晚收拾打掃乾淨，違者
J33nB277_p0168a08║下罰。
J33nB277_p0168a09║煙衝，每月掃理一次，失者罰錢十文。
J33nB277_p0168a10║碗頭
J33nB277_p0168a11║各處碗碟，時時尋簇，行巡收拾。失誤下罰。其取
J33nB277_p0168a12║碗碟者，隨時送還，淹留下罰。缺少不查，本執賠
J33nB277_p0168a13║償。
J33nB277_p0168a14║眾中有打碎碗碟等器者，一賠二。若瞋惱故碎
J33nB277_p0168a15║者，一賠十。故不肯賠，出院。
J33nB277_p0168a16║本執洗次，因而破碎者，下罰。麤糙洗破，二下罰。
J33nB277_p0168a17║除係病損，免。
J33nB277_p0168a18║水桶，夏月洗過即傾倒，久積者下罰。
J33nB277_p0168a19║供佛碗碟混用者，中罰。
J33nB277_p0168a20║磨頭
J33nB277_p0168a21║凡磨事本執為主，須用收拾潔淨，違者下罰。
J33nB277_p0168a22║不當心以致腐敗者，罰賠。
J33nB277_p0168a23║園頭
J33nB277_p0168a24║各處園地，以時灌溉，該下種即下，該收種即收，
J33nB277_p0168a25║失誤中罰，仍買賠。
J33nB277_p0168a26║除大寒月不可燒地，冬至起，立春止，違時中罰。
J33nB277_p0168a27║淨頭
J33nB277_p0168a28║東淨等處，每日五更開靜時點燈，天明時息；至
J33nB277_p0168a29║晚開靜時點，入觀時息。失時下罰。當掃地面潔
J33nB277_p0168a30║淨，廁板前放火盆，燒木屑。
J33nB277_p0168b01║木屐不時查理，損壞白知事人備辦。
J33nB277_p0168b02║手巾，冬月三日一洗，夏月一日一洗，違者下罰。
J33nB277_p0168b03║每月初七、十四、廿二、三十日，月小廿九日，四次
J33nB277_p0168b04║普浴。初三、初十、十八、廿六，此四日小浴，餘日辛
J33nB277_p0168b05║苦行人，有牌準浴。乍到客情不論。差誤不嚴，下
J33nB277_p0168b06║罰。混浴阿容，俱下罰。
J33nB277_p0168b07║擔力
J33nB277_p0168b08║諸物擔人，俱要交付庫內明白，含糊下罰。
J33nB277_p0168b09║宿處，就用所挑米做飯還船錢。因而泛濫混用
J33nB277_p0168b10║者，查出一賠十，知而不舉者罰同。
J33nB277_p0168b11║化飯
J33nB277_p0168b12║出入當徑去徑回，不得管人家務事，違者下罰。
J33nB277_p0168b13║到人家不得屏處與女人說話，寄物往來等，小
J33nB277_p0168b14║事中罰，大事出院。
J33nB277_p0168b15║鋪堂
J33nB277_p0168b16║行飯及羹，須要致敬，不得碗缽作聲，違者下罰。
J33nB277_p0168b17║食時有雜話，聞靜魚不止者，本執奪碗收箸，容
J33nB277_p0168b18║隱罰錢二十文。
J33nB277_p0168b19║香燈
J33nB277_p0168b20║各處香燈，宜各整齊供桌，時時拂拭，違者下罰。
J33nB277_p0168b21║琉璃繩一年一換，至期白知事人辦，不白下罰，
J33nB277_p0168b22║致使失壞，罰賠。
J33nB277_p0168b23║燈罩用心整治泯縫，蓋時緊掩，恐傷物命，違者
J33nB277_p0168b24║下罰。
J33nB277_p0168b25║每夜燈火看視仔細，違者下罰。
J33nB277_p0168b26║每日換水掃地，東廁木屐缺壞，白知事人買辦，
J33nB277_p0168b27║違者下罰。
J33nB277_p0168b28║堂中淨手水，日換一次，暑月二次。冬月熱水手
J33nB277_p0168b29║巾，宜洗潔淨烘曬，違者下罰。
J33nB277_p0168b30║佛前燈燭有混用亂點，一賠十，不舉罰同。
J33nB277_p0168c01║鐘鼓不得遲早，失時下罰。擊鐘不得太重，致損
J33nB277_p0168c02║法器，違者罰。
J33nB277_p0168c03║鼓不得近塗壁，每季一換。
J33nB277_p0168c04║剃頭日，聽梆聲入堂看牌，請首剃者觸禮一拜，
J33nB277_p0168c05║以後擊梆二聲，則次剃者出，亂出不舉者下罰。
J33nB277_p0168c06║侍者
J33nB277_p0168c07║每朝當早起，先自洗漱竟，當戶開三彈指，或小
J33nB277_p0168c08║欬聲。
J33nB277_p0168c09║進戶先剔燈，或剔明琉璃，不得將燈炷遺地上，
J33nB277_p0168c10║天明時息。
J33nB277_p0168c11║詣師床座，當問訊：夜睡安適否？
J33nB277_p0168c12║備師火缸，滾水面湯，及拭面手巾，必須烘燥。
J33nB277_p0168c13║摺疊衣被，拂拭床蓆。
J33nB277_p0168c14║粥飯時，預緩白師，後奉師食，食時出生。
J33nB277_p0168c15║收拾什物衣服，記得安處。
J33nB277_p0168c16║換佛前淨水，裝香拭桌，打掃房地。
J33nB277_p0168c17║客至，奉茶侍立一處，待茶後畢，接鍾。
J33nB277_p0168c18║調和浴水，持師浴巾。
J33nB277_p0168c19║洗浣衣服漿摺如法
J33nB277_p0168c20║晚然點琉璃，隨處燒香。
J33nB277_p0168c21║晚課隨堂畢，定香已上，違者各下罰。
J33nB277_p0168c22║自或坐禪，或學經，香到入觀。
J33nB277_p0168c23║書信往來傳言，當記收明白，糊塗下罰，大事量
J33nB277_p0168c24║罰。
J33nB277_p0168c25║看病
J33nB277_p0168c26║看病者，凡病略重，即普請發心。如無發心，依戒
J33nB277_p0168c27║輪看，三日一換。
J33nB277_p0168c28║須發大願，起慈悲心，莫厭疲勞；病人言語傷觸，
J33nB277_p0168c29║莫起瞋心；莫貪病人衣缽，但生作福心想，是名
J33nB277_p0168c30║看病。若無心顧管失調者，下罰。
J33nB277_p0169a01║看老
J33nB277_p0169a02║每早然燈進房，天明息。
J33nB277_p0169a03║面湯小食，火缸滾水，俱要齊備。
J33nB277_p0169a04║三時粥飯菜蔬，宜軟適口。
J33nB277_p0169a05║打掃房地、拭桌。
J33nB277_p0169a06║佛前燒香換水。
J33nB277_p0169a07║藥食隨宜。
J33nB277_p0169a08║洗浣衣服漿摺如法
J33nB277_p0169a09║不得偷安坐視。
J33nB277_p0169a10║三時課誦隨堂。
J33nB277_p0169a11║晚點燈燭，須要仔細，睡時息。
J33nB277_p0169a12║應答不得發瞋，應當忍辱，敬之至也。
J33nB277_p0169a13║警策
J33nB277_p0169a14║輪警老病，每次一行二人，不行者各罰銀二分。
J33nB277_p0169a15║警策老堂，每月十五、三十，月小廿九，誦警老文
J33nB277_p0169a16║畢，念佛三百聲，觀音、勢至、清淨海眾各三聲，回
J33nB277_p0169a17║向念佛功德殊勝行（云云）。
J33nB277_p0169a18║警策病堂，每月初八、十五、廿三、三十，月小廿九。
J33nB277_p0169a19║重病，須日日警策，不論日期。誦警病文畢，如前
J33nB277_p0169a20║念佛。回向云：「上來念佛功德，伏願抱病（比丘、沙彌）某
J33nB277_p0169a21║人，諸緣未盡，早遂痊安。大限難逃，徑生安養十
J33nB277_p0169a22║方三世一切佛（云云）。」
J33nB277_p0169a23║山門
J33nB277_p0169a24║十方雲水到，引進廚房，問訊畢，待茶。茶畢，送單。
J33nB277_p0169a25║安頓行李，請上單隨坐，勿使放逸。放逸者，善言
J33nB277_p0169a26║規之；鬥爭者，和言解之；甚者，白眾依叢林清規
J33nB277_p0169a27║斷之。輒自發麤者，中罰。要各處隨喜，令看勿拒。
J33nB277_p0169a28║見任官員至，預報知客，若士夫、鄉宦亦同。違者
J33nB277_p0169a29║下罰，大事量罰。
J33nB277_p0169a30║人客出門，有人送者勿拒，無送者待送，違者下
J33nB277_p0169b01║罰，大事量罰。
J33nB277_p0169b02║遠方信心師德，要各處隨喜者，引看勿拒。
J33nB277_p0169b03║齋供小食等，十方本山一例，私心厚薄者中罰。
J33nB277_p0169b04║聽用
J33nB277_p0169b05║常住差撥，毋得推故躲避。如其偏差不公，自應
J33nB277_p0169b06║直舉。
J33nB277_p0169b07║不得因差方便自營利。
J33nB277_p0169b08║印房
J33nB277_p0169b09║各項經板，常要看視，不致壞爛紊亂。
J33nB277_p0169b10║有私刻印記者，不舉中罰。
J33nB277_p0169b11║△（二）齋堂條示
J33nB277_p0169b12║小集眾，擂鼓一通，不到者二下罰。
J33nB277_p0169b13║大集眾，擂鼓三通，不到者中罰。
J33nB277_p0169b14║知事人動氣爭鬥者，先各罰銀五分。散眾先各罰
J33nB277_p0169b15║銀四分，次鞫曲直加罰。
J33nB277_p0169b16║閒話喧雜者，知事人不擊板，下罰。
J33nB277_p0169b17║爭鬥，不擊板，中罰。
J33nB277_p0169b18║臨齋雜話，鋪堂人奪碗收箸。
J33nB277_p0169b19║禪堂打過堂板畢，齋堂方鋪堂，先後失次者，中罰。
J33nB277_p0169b20║一切賓客及雲水道友至時，非執事人亂言冒突
J33nB277_p0169b21║者，中罰。
J33nB277_p0169b22║△（三）調理行人（附藥方）
J33nB277_p0169b23║挑擔者不可走到便脫衣服，乘風捉蝨。做重務者
J33nB277_p0169b24║同。
J33nB277_p0169b25║風雨陰天，不可開懷。
J33nB277_p0169b26║夜睡不可露背腹受寒。
J33nB277_p0169b27║挑擔風雨雪中回來，不可將熱湯洗赤腳，即宜溫
J33nB277_p0169b28║水洗腳，少頃沐浴，必須洗透方好。若衣溼時，烘燥
J33nB277_p0169b29║方著。
J33nB277_p0169b30║挑擔回，不可便喫麵飯冷物，宜先飲滾水茶湯，少
J33nB277_p0169c01║頃喫食，重務亦同。
J33nB277_p0169c02║喫飯麵食飽時，不可便睡。
J33nB277_p0169c03║略覺四大不安，便要禁食。
J33nB277_p0169c04║略覺惡心，頭疼寒熱，便可括沙，或腿腕放沙，喫五
J33nB277_p0169c05║果湯，禁食。違者中罰，失事加罰。
J33nB277_p0169c06║附藥方
J33nB277_p0169c07║麥芽　紫蘇　陳皮　甘草　神麴　生薑
J33nB277_p0169c08║　山查（各等分），水二鐘，煎至八分，熱服，汗出為度。
J33nB277_p0169c09║又　略覺惡心，用鹽一撮半，熱湯五六七碗，和
J33nB277_p0169c10║成淡鹽水，大口連喫，吐出為度。若不吐，再喫
J33nB277_p0169c11║數碗，盡吐出不妨。
J33nB277_p0169c12║△（四）晚餐偈
J33nB277_p0169c13║僧食二時，晚餐非理，權名藥石。正念宜修，雜話散心
J33nB277_p0169c14║奪碗收箸。大眾聞磬聲，各正念。
J33nB277_p0169c15║△（五）僧直凡例
J33nB277_p0169c16║依巡照牌以次輪流，堂內不在輪數。
J33nB277_p0169c17║老疾、廢疾、帶髮童幼俱免。自發心願輪者聽，餘求
J33nB277_p0169c18║免者納銀五分。
J33nB277_p0169c19║早課畢交簿，先佛前問訊，次伽藍前證明。
J33nB277_p0169c20║叢林大事，及眾中賢否是非，儻不平心、不合理等，
J33nB277_p0169c21║俱要一概至公無私，直言無隱。若欺善怕惡，畏首
J33nB277_p0169c22║畏尾，明知而隱忍不言，私心而偏曲不公，上罰出
J33nB277_p0169c23║院。
J33nB277_p0169c24║三箇月輪得一次，若猶然虛應故事，豈有人心者
J33nB277_p0169c25║哉？
J33nB277_p0169c26║若一事不言者，罰銀五分。
J33nB277_p0169c27║月日頂頭寫，所舉事低一字。寫不依式，罰銀一分。
J33nB277_p0169c28║每日早舉事畢，錄上簿，先送堂內點取，後送外管
J33nB277_p0169c29║事再議。取當行者，登事宜簿。不依式者，罰錢十文。
J33nB277_p0169c30║△（六）半月誓神疏
J33nB277_p0170a01║　娑婆世界，一四天下，南贍部洲，
J33nB277_p0170a02║大明國浙江杭州府錢塘縣雲棲寺職事僧。
J33nB277_p0170a03║知庫（某）押。　直院（某）押。　知客（某）押。　司山（某）押
J33nB277_p0170a04║　經書（某）押。　買辦（某）押。　乃至凡財帛經手一切
J33nB277_p0170a05║　人等，為表白心行，以肅戒律，以式後人事，特發誠
J33nB277_p0170a06║　心，真實不欺，上告於
J33nB277_p0170a07║一十八位護伽藍神，本寺
J33nB277_p0170a08║華光之神，
J33nB277_p0170a09║周宣靈王之神，
J33nB277_p0170a10║關聖之神，合寺威靈，日遊夜遊掠剩使，速報司諸位
J33nB277_p0170a11║　神眾，以今萬歷　年　月　日，充當本寺庫司諸
J33nB277_p0170a12║　職事等，至本月　日，凡一切錢財、布帛、米麵、蔬果，
J33nB277_p0170a13║　種種諸物，若有侵欺苟且等情，自招見生之內，折
J33nB277_p0170a14║　祿減壽，惡疾纏身；或遭惡難，示報大眾；臨命終時，
J33nB277_p0170a15║　墮落地獄、餓鬼、畜生諸惡趣中。惟
J33nB277_p0170a16║神鑒臨，以警來者。
J33nB277_p0170a17║萬歷　年　月　日，職事僧　　謹疏。
J33nB277_p0170a18║△（七）赴請三約
J33nB277_p0170a19║傳本寺講經，立誓不受會首請禮謝禮，及聽眾財
J33nB277_p0170a20║物。
J33nB277_p0170a21║傳本寺二部戒法，終身不得受戒子財物。
J33nB277_p0170a22║傳本寺瑜伽施食，不得接受施主嚫禮。
J33nB277_p0170a23║△（八）雲棲流通藏本法寶條約
J33nB277_p0170a24║流通佛法，非細事也。自夫裁梵夾為方冊，以便流
J33nB277_p0170a25║通，於是雙徑、楞嚴、漏澤、姑蘇、新安諸勝地名剎，協
J33nB277_p0170a26║心共舉者，各有條例行焉，而未及致詳於收支請
J33nB277_p0170a27║發軌則。夫收支請發，正流通要務，苟不嚴為之防，
J33nB277_p0170a28║久而弊生，為害滋大。是法未流通，而流通法者先
J33nB277_p0170a29║已沈淪矣，安得漫然無處乎？且流通有二：一曰真
J33nB277_p0170a30║實流通，二曰市販流通。市販流通者，聚經為貨，鬻
J33nB277_p0170b01║貨為息，積息為富，如今之書肆然，是商賈之道也。
J33nB277_p0170b02║真實流通者，其設心以為非傳法無繇度生，非傳
J33nB277_p0170b03║法度生無繇報佛恩德，唯冀佛法展轉弘揚於無
J33nB277_p0170b04║量界、無量世，而外無他圖，是之謂真實流通也。真
J33nB277_p0170b05║實乃稱功德，市販祇益過愆，兩者似同而異，可弗
J33nB277_p0170b06║慎歟？乃定約六章，而獨於收支請發諄諄焉。司是
J33nB277_p0170b07║任者，幸勿以予言為非，尚永持無渝，以垂未來，庶
J33nB277_p0170b08║幾乎不負檀越造法，不負王臣護法，不負先佛世
J33nB277_p0170b09║尊、今古諸賢聖師說法演法。
J33nB277_p0170b10║第一、慎寫錄
J33nB277_p0170b11║先查雙徑、楞嚴、漏澤、姑蘇、新安等處未刻者，方
J33nB277_p0170b12║可寫錄，庶免重刻。
J33nB277_p0170b13║諸本較勘，或有差殊，以理定奪，理長則就。如不
J33nB277_p0170b14║能定，姑從一本，毋以臆見，輒自更改。
J33nB277_p0170b15║字畫俱要壯實方整，慎始如終，毋前善後略。
J33nB277_p0170b16║字體必依洪武正韻，及士人自幼所習四書五
J33nB277_p0170b17║經，毋得險僻破體，使人難識。流通法寶，要在智
J33nB277_p0170b18║愚皆能通曉故。
J33nB277_p0170b19║寫時須注目專心，勿令他想，庶免差失，即與五
J33nB277_p0170b20║種法師功德齊等。
J33nB277_p0170b21║或謂經文必須句讀，但恐各以臆見句讀，或反
J33nB277_p0170b22║有誤，不若仍舊為是。
J33nB277_p0170b23║或謂偈頌宜與長行一片寫錄，不宜另作段句，
J33nB277_p0170b24║但恐相沿已久，皆便之，亦只仍舊為是。
J33nB277_p0170b25║第二、慎對較
J33nB277_p0170b26║寫過即照原本，兩人用心細細對讀較勘，無差
J33nB277_p0170b27║無失，方可付刻，慎勿草草。其對較人，須用通達
J33nB277_p0170b28║文理者，又須一人精於教法者為主。
J33nB277_p0170b29║刻成，更須對較一遍如前。
J33nB277_p0170b30║第三、慎刊刻
J33nB277_p0170c01║刻手既擇本藝精鍊，又須信心恭敬，肯心齋素，
J33nB277_p0170c02║伏心安靜者方可。如其不然，雖有薦書，不敢承
J33nB277_p0170c03║允。
J33nB277_p0170c04║安板處須明暗適中，近風日則易裂，太陰閉則
J33nB277_p0170c05║易爛故。
J33nB277_p0170c06║第四、慎印裝
J33nB277_p0170c07║唯用太史簾一色刷墨，不得大濃，不得大淡，務
J33nB277_p0170c08║在清明潔淨。
J33nB277_p0170c09║印過板，即宜上架，歸其原位，不可苟且亂安。
J33nB277_p0170c10║黃面線釘如常式，線勿太細。
J33nB277_p0170c11║用麵糊，毋得多入水。
J33nB277_p0170c12║第五、慎收支
J33nB277_p0170c13║本山素無化主，有善信自來樂助者，其經貲慎
J33nB277_p0170c14║收慎支，必誠必信。除刻經外，不得妄用分毫，作
J33nB277_p0170c15║種種雜費，或借辦衣缽，或私厚親族，或餽獻賓
J33nB277_p0170c16║客等。乃至雖亦刻經，而所刻係藏外雜集，非藏
J33nB277_p0170c17║原有，及用刻僧人自己著述，皆所不應。蓋信施
J33nB277_p0170c18║專為刻藏，悖亂因果，罪報非細，戒之戒之。
J33nB277_p0170c19║第六、慎請發
J33nB277_p0170c20║參酌諸方經直，計紙若干，殼、面、線、糊、工食等費
J33nB277_p0170c21║若干，以為其價，刊成定式，不得以私意增減。
J33nB277_p0170c22║簿記某日某人請某，經收價銀若干，每季一小
J33nB277_p0170c23║算，每歲一大算，除貲本若干外，生利息若干，記
J33nB277_p0170c24║簿明白，積貯封識。其貲本仍舊印裝，其利息或
J33nB277_p0170c25║刻或修諸敝壞，不得妄用分毫，作種種雜費。如
J33nB277_p0170c26║上所云，因果赫然，報應無爽，可不懼哉！可不慎
J33nB277_p0170c27║哉！
J33nB277_p0170c28║△（九）藏經堂事宜
J33nB277_p0170c29║諸方藏經，所以久而散失，以至壞滅者，其故有二：
J33nB277_p0170c30║一者借出。謂借者或不能切切送還，管者又不能
J33nB277_p0171a01║勤勤取討，年月漸深，不知誰借，其故一也。二者失
J33nB277_p0171a02║管。謂應曬時不曬，取出時不記帳，收入時不勾銷，
J33nB277_p0171a03║看閱時不細行展卷安頓，其故二也。今將合行事
J33nB277_p0171a04║宜，開具於後。
J33nB277_p0171a05║計開：
J33nB277_p0171a06║經不借出，以山門為限，雖朝借暮還，亦決不借，借
J33nB277_p0171a07║出罰銀三兩。
J33nB277_p0171a08║六月曬經，但取晴明，不必拘定初六。每曬一百函，
J33nB277_p0171a09║不得多。少近山廚。九月再曬一次。
J33nB277_p0171a10║取看即記簿，某月某日取，某函某人取，後空一行，
J33nB277_p0171a11║待收入時填寫，失寫罰銀一錢。
J33nB277_p0171a12║開廚取經及入經訖，即鎖。失鎖，罰銀一錢。
J33nB277_p0171a13║每年另題標某年某月某日藏主某人承管。
J33nB277_p0171a14║△（十）水陸道場規約
J33nB277_p0171a15║誦經人先日沐浴，次早誦經，要眼到、口到、心到，不
J33nB277_p0171a16║得經中夾以閒雜言，不得經住便說閒話。
J33nB277_p0171a17║念佛人不得回頭轉腦，看人看物，一心稱念，字字
J33nB277_p0171a18║分明。
J33nB277_p0171a19║主法人不得散心妄想，宜一一依文，精誠作觀。
J33nB277_p0171a20║表白人不得急遽簡略，宜一一依文次第宣誦。其
J33nB277_p0171a21║鼓鈸亦宜莊雅，不宜繁碎。
J33nB277_p0171a22║施食要一一依文，精誠結印，誦咒作觀，三處相應。
J33nB277_p0171a23║不得含糊彈舌，急促了事。白文者亦然。又不得法
J33nB277_p0171a24║事未周，先收器皿。
J33nB277_p0171a25║內外作行人，俱要誠敬莊潔，小心謹慎。
J33nB277_p0171a26║庫房要用心打點，整理合用諸物，不得苟簡。
J33nB277_p0171a27║水陸堂中行人，尤宜加倍至誠。
J33nB277_p0171a28║以上須信心聽受，用心行持，若不至誠，自取災禍，
J33nB277_p0171a29║悔之晚矣。
J33nB277_p0171a30║△（十一）水陸道場議
J33nB277_p0171b01║為停減水陸，以免過咎事。有言水陸道場，不宜頻作。
J33nB277_p0171b02║予思之，實有五過。頻作則勞，勞則倦，種種當辦之事
J33nB277_p0171b03║或不周備，其過一也。偶一為之，生難遭想，兢兢業業；
J33nB277_p0171b04║頻作則視為尋常，或虧於誠敬，其過二也。春夏秋時，
J33nB277_p0171b05║送聖化紙，供具繁廣，燒害蟲蟻，其過三也。燄口太多，
J33nB277_p0171b06║或有過差，因而反致招鬼惹祟，其過四也。不惟僧眾
J33nB277_p0171b07║怠慢，亦或齋主不恭，其過五也。更有覺察不到處，難
J33nB277_p0171b08║以悉知。茲者本山當家，忽爾病亡，彼齋主家，亦遭喪
J33nB277_p0171b09║事，本以求福，乃更得禍。古書所載，水陸不誠，隨感惡
J33nB277_p0171b10║報，歷歷有徵，可不懼哉！今議止於冬三月中，一舉二
J33nB277_p0171b11║舉，餘月斷乎不可，餘日斷乎不可，嚴恪守之，慎勿徇
J33nB277_p0171b12║情順從，以致彼此兩傷，至囑至囑。
J33nB277_p0171b13║△（十二）誦經禮懺不誠敬罰例
J33nB277_p0171b14║嚴淨時不至者，罰錢二十文。
J33nB277_p0171b15║誦經懺過一葉方至者，罰錢四十文。經要少刻，加
J33nB277_p0171b16║倍補誦。
J33nB277_p0171b17║雜談戲論當經懺中者，罰錢一百二十文。在經懺
J33nB277_p0171b18║歇時者，罰錢六十文。
J33nB277_p0171b19║鬥爭者，罰錢六十文。大爭失威儀者，罰錢一百二
J33nB277_p0171b20║十文。
J33nB277_p0171b21║不出聲者，罰重念過。
J33nB277_p0171b22║△（十三）學經號次（此篇疑他人竄改，今分註於後）
J33nB277_p0171b23║法字號　晨昏課經全。　佛祖三經（有以《四十二章》、《佛遺教》及《壇經》
J33nB277_p0171b24║彙集者，有不列《壇經》易之以《溈山警策》者，未知此中用何本也）《　沙彌要略》　《四
J33nB277_p0171b25║分戒本》　《梵網戒經》　《十六觀經》　《大彌陀經》
J33nB277_p0171b26║　《金剛經》　《圓覺經》　《維摩經》　《楞嚴經》（此後應添《楞伽經》）
J33nB277_p0171b27║　《法華經》　《華嚴經》　《起信論》（此論為入大乘之初門，不應列於《華嚴》以
J33nB277_p0171b28║後，應移置《金剛經》前）。
J33nB277_p0171b29║報字號　晨昏課經。　《沙彌要略》　《遺教經》　《四分
J33nB277_p0171b30║戒本》　《梵網戒經》　《十六觀經》　《大彌陀經》　《金
J33nB277_p0171c01║剛經》　《圓覺經》　〈普門品〉　〈行願品〉。
J33nB277_p0171c02║化字號　晨昏課經。　《彌陀經》（此經在晨昏課經之內，不應別標。又漏寫
J33nB277_p0171c03║《沙彌要略》，想係錯誤，并應添《遺教經》）《　梵網經》（前二號皆有戒字，此中獨無，不應此號兼
J33nB277_p0171c04║誦上卷）《　觀經．上品上生章》　《四分戒本》（此本應列《梵網經》前）。
J33nB277_p0171c05║已上三號，俱依經次，學完一經，再進一經。跳越
J33nB277_p0171c06║學者，罰銀一錢。課經不完，不得剃頭。要略不知，
J33nB277_p0171c07║不得進具戒。具戒不知，不得受菩薩戒。年滿六
J33nB277_p0171c08║十，量處晨昏。課經未熟剃頭者，缺一事，罰銀一
J33nB277_p0171c09║錢。
J33nB277_p0171c10║△（十四）僧籍式
J33nB277_p0171c11║某甲字某，年幾十幾歲，係某省某府某縣某籍某氏
J33nB277_p0171c12║第幾子，以何為業，於某年月日在某處出家，禮某人
J33nB277_p0171c13║名下為徒，在彼同住幾年，今於某年月日特來求住，
J33nB277_p0171c14║或進堂，或作務。
J33nB277_p0171c15║△（十五）求戒啟式
J33nB277_p0171c16║求戒弟子某甲，年幾十幾歲，係某省某府某縣某都
J33nB277_p0171c17║人，或（軍匠民灶）籍，姓某氏。於某年月日，在於某處某寺出
J33nB277_p0171c18║家，禮師某人名下。今於某年月日，幸遇大慈悲父，接
J33nB277_p0171c19║引苦海眾生，某發大乘心，懺去無始罪愆，求授某戒
J33nB277_p0171c20║故啟。
J33nB277_p0171c21║計開：
J33nB277_p0171c22║　大衣全　《菩薩戒經》全　瓦缽全。
J33nB277_p0171c23║　　某年某月某日，求戒弟子某甲具啟。
J33nB277_p0171c24║△（十六）授衣戒
J33nB277_p0171c25║佛制三衣，不可缺一。今衣未全，補足再授。復衣必苧，
J33nB277_p0171c26║綿布非宜，後宜改作。
J33nB277_p0171c27║佛制圓頂方袍，則知戒衣乃剃髮者之服。在家居士，
J33nB277_p0171c28║及居士婦，俱不必受衣。必欲受衣，但宜頂戴供養，勿
J33nB277_p0171c29║得披搭，披搭反有罪過，不得不明以告。
J33nB277_p0171c30║△（十七）受戒式
J33nB277_p0172a01║求受戒時，一月前，常住具威儀，俵禮香燭，同合山
J33nB277_p0172a02║大眾，執香詣方丈，求請授戒。
J33nB277_p0172a03║求受大戒者，備《菩薩戒經》、《四分戒本》、《沙彌要略》，各
J33nB277_p0172a04║出香燭、小食、拜蓆、銀三分，付常住辦用。
J33nB277_p0172a05║求受具戒者，備《四分戒本》、《沙彌要略》，出香燭等，銀
J33nB277_p0172a06║三分。
J33nB277_p0172a07║求受戒者，必須衣服等項，件件皆新方可。如實無
J33nB277_p0172a08║辦，浣洗亦可。小衣草蒲鞋等，必須要新。三衣經書，
J33nB277_p0172a09║不得苟簡。
J33nB277_p0172a10║求受戒者，預於知客處報名，知客引進堂中書記
J33nB277_p0172a11║處登簿，不得疏慢失記，臨時有誤。
J33nB277_p0172a12║求剃頭者，五戒不知，課經不熟，不得剃頭進沙彌
J33nB277_p0172a13║戒。沙彌戒不知，不得進具戒。具戒不知，不得進大
J33nB277_p0172a14║戒。
J33nB277_p0172a15║△（十八）拾遺式
J33nB277_p0172a16║凡得一切失物，即報當家，送庫房收貯，翻轉拾遺
J33nB277_p0172a17║二字向外，以便失物人知之。如拾物不送庫房者，
J33nB277_p0172a18║重罰出院。
J33nB277_p0172a19║失物者，貼票上書某人於某日失某物。如見拾遺
J33nB277_p0172a20║二字，即赴庫房審對認明，然後付還。冒認者，重罰
J33nB277_p0172a21║出院。
J33nB277_p0172a22║△（十九）過犯懺悔式
J33nB277_p0172a23║輕過
J33nB277_p0172a24║十戒
J33nB277_p0172a25║犯坐高廣大床，　歌舞觀聽，　過午不精進，
J33nB277_p0172a26║　金銀不行施。
J33nB277_p0172a27║各納病房銀一分；無銀，禮佛五十拜。
J33nB277_p0172a28║具戒
J33nB277_p0172a29║犯僧殘。
J33nB277_p0172a30║納重務銀一錢二分；無銀，禮佛六百拜。
J33nB277_p0172b01║犯薩耆波逸提。
J33nB277_p0172b02║納病房銀四分；無銀，禮佛二百拜。
J33nB277_p0172b03║犯二不定法、　九十波逸提、　四悔過法。
J33nB277_p0172b04║各納病房銀二分；無銀，禮佛一百拜。
J33nB277_p0172b05║犯一百應當學法、　七滅諍法。
J33nB277_p0172b06║各折病房銀半分；無銀，禮佛二十五拜。
J33nB277_p0172b07║菩薩戒
J33nB277_p0172b08║犯十重中　第六說四眾過戒，　第七自贊毀
J33nB277_p0172b09║他戒，　第八慳惜加毀戒，　第九瞋心不受
J33nB277_p0172b10║悔戒。
J33nB277_p0172b11║情輕者，準僧殘例。
J33nB277_p0172b12║犯四十八輕垢。
J33nB277_p0172b13║或五日、四、三、二、一、半日量處（此指重務日期）。
J33nB277_p0172b14║重過
J33nB277_p0172b15║犯根本戒，造大惡業，擯出。復來求住者，查審真
J33nB277_p0172b16║實悔改。內外二十眾保舉，准容入眾作重務半
J33nB277_p0172b17║年，原重務者加至三年。不得依班次行立，不得
J33nB277_p0172b18║著褊衫戒衣，不得稱表字。每夜跪讀戒文，不作
J33nB277_p0172b19║重務，納銀一兩八錢。每夜跪讀所受戒文，夜禮
J33nB277_p0172b20║佛一百拜，三月懺滿入眾。雖原受大戒者，重受
J33nB277_p0172b21║五戒，有百善方許進戒，又百善進十戒，又百善
J33nB277_p0172b22║進具戒，又百善進菩薩戒。
J33nB277_p0172b23║過應出院，情可容者，許以善準一上罰，乃至十
J33nB277_p0172b24║上罰。每一上罰，除一百善，准入眾依班行立禮
J33nB277_p0172b25║佛。
J33nB277_p0172b26║△（二十）責問帖式
J33nB277_p0172b27║（云云）家（云云）。爾既歸依三寶，受某戒，應當謹守清規，
J33nB277_p0172b28║廣修善法。云何不念佛祖度脫，經典開曉，師友勸誨，
J33nB277_p0172b29║父母生成，而乃昧心恣意，作此非法（云云）。　爾今非
J33nB277_p0172b30║佛弟子，真世罪人，速宜生大慚愧，發大勇猛實心，悔
J33nB277_p0172c01║過自新。不然，內有僧律擯罰爾，外有王法拷治爾，死
J33nB277_p0172c02║後有地獄斬斫燒煮爾，乃至墮落餓鬼，復為畜生，可
J33nB277_p0172c03║不懼哉。
J33nB277_p0172c04║某年某月某日，第幾次遣菩薩戒某某行。
J33nB277_p0172c05║△（二十一）板帳清式
J33nB277_p0172c06║抱病（比丘、沙彌）某，字某，年幾十幾歲，係某府某縣人，姓某
J33nB277_p0172c07║氏。於某年某月某日（出家掛搭）本寺，在眾辦道。於某年某
J33nB277_p0172c08║月某日，偶值病緣。恐風火不停，於某月某日，入涅槃
J33nB277_p0172c09║堂。所有隨身衣缽，請公界抄錄板帳，以便後事。伏幸
J33nB277_p0172c10║眾悉。
J33nB277_p0172c11║計開：
J33nB277_p0172c12║某物若干　某物若干　某物若干。
J33nB277_p0172c13║　　某年某月日。首座　監院　西堂　知庫
J33nB277_p0172c14║　　　　　　　悅眾　知客　書記　看病（以上各要押字）
J33nB277_p0172c15║△（二十二）津送式
J33nB277_p0172c16║入龕，誦《彌陀經》一卷、往生咒三遍，回向云：「上來念
J33nB277_p0172c17║誦功德，奉為新圓寂某上座，入龕之次，莊嚴報地，
J33nB277_p0172c18║十方三世（云云）。」
J33nB277_p0172c19║龕前念誦，每日挨單四人，誦《心經》一卷，往生咒三
J33nB277_p0172c20║遍，念佛百聲，觀音勢至清淨海眾各三聲。舉西方
J33nB277_p0172c21║讚回向：亡靈所造諸惡業，皆繇無始貪瞋癡，
J33nB277_p0172c22║從身語意之所生，一切罪根皆懺悔。惟願亡
J33nB277_p0172c23║靈神不亂，正念直往生安養，面奉彌陀值聖
J33nB277_p0172c24║眾，修行十地證常樂。願以此功德（云云）。
J33nB277_p0172c25║起龕，誦《彌陀經》一卷，往生咒三遍，變食真言、甘露
J33nB277_p0172c26║真言、普供養真言各三遍。維那舉云：「欲舉靈龕，赴
J33nB277_p0172c27║茶毗之盛禮；仰憑大眾，誦諸聖之洪名。用表攀違，
J33nB277_p0172c28║上資覺路。」大眾執香念佛，送至化壇。
J33nB277_p0172c29║茶毗，維那舉云：「是日即有新圓寂某上座，既隨緣
J33nB277_p0172c30║而順寂，乃依法以茶毗。焚百年弘道之身，入一路
J33nB277_p0173a01║涅槃之境。仰憑大眾，資助覺靈。」念佛百聲，觀音、勢
J33nB277_p0173a02║至、清淨海眾各三聲。舉西方讚，回向。「上來稱揚聖
J33nB277_p0173a03║號，資助往生。惟願慧鏡分輝，真風散彩。菩提園裏，
J33nB277_p0173a04║開敷覺意之花；法性海中，蕩滌心塵之垢。茶傾三
J33nB277_p0173a05║奠，香爇一爐。奉送雲程，和南聖眾。」
J33nB277_p0173a06║茶毗淨人。舉云：「是日即有新故某淨人，既隨緣而
J33nB277_p0173a07║有盡，乃依法以闍維。焚百年苦行之身，入一路莊
J33nB277_p0173a08║嚴之境。仰憑尊眾，資助一靈。」如前念佛畢，「上來稱
J33nB277_p0173a09║揚聖號，資助往生。惟願草盡街頭，花生碓觜。選僧
J33nB277_p0173a10║堂裏，無見頂相常圓；古佛園中，有漏塵軀永脫。茶
J33nB277_p0173a11║傾三奠，香爇一爐。奉送雲程，和南聖眾。」
J33nB277_p0173a12║估倡。舉香讚畢，維那唱云：「浮雲散而影不留，殘燭
J33nB277_p0173a13║盡而光自滅。今茲估倡，用表無常。仰憑大眾，念清
J33nB277_p0173a14║淨法身毗盧遮那佛（云云）。」白大眾：「倡衣之法，用表
J33nB277_p0173a15║常規。新舊短長，各宜照顧。錢須足百，毋以新錫相
J33nB277_p0173a16║兼。磬聲斷後，不許返悔。」倡畢，念佛回向云：「上來念
J33nB277_p0173a17║誦倡衣功德，奉為圓寂某上座，莊嚴報地，十方三
J33nB277_p0173a18║世（云云）。」
J33nB277_p0173a19║△（二十三）建塔式
J33nB277_p0173a20║《釋氏要覽》載《寄歸傳》云：「壘磚石為之，上無輪蓋，凡聖
J33nB277_p0173a21║有等。初果一級，二果二級，三果三級，四果四級，辟支
J33nB277_p0173a22║佛十一級，佛十三級。凡夫比丘有德行者，亦得立塔，
J33nB277_p0173a23║即無級。」觀此，則塔不宜高大。
J33nB277_p0173a24║△（二十四）上方善會約
J33nB277_p0173a25║茲會讀誦大乘戒經，兼之放生念佛，是諸上善人
J33nB277_p0173a26║同會一處，故名。
J33nB277_p0173a27║一、定期
J33nB277_p0173a28║比丘半月誦戒，今居士雖不出家，而《梵網》乃王臣
J33nB277_p0173a29║庶民僧尼同稟之戒。茲議每月一會，定以月晦前
J33nB277_p0173a30║一日，聚於上方，願者書名簿上。
J33nB277_p0173b01║二、讀誦
J33nB277_p0173b02║人齊，即於佛前誦戒經一卷，念佛或五百聲，或一
J33nB277_p0173b03║千聲，一僧掌魚領眾。
J33nB277_p0173b04║三、治供
J33nB277_p0173b05║誦經畢，餅果三色作茶供。念佛畢，飯菜三色作齋
J33nB277_p0173b06║供。每位各出銀五分，付守院僧治辦。
J33nB277_p0173b07║四、議論
J33nB277_p0173b08║群居終日，言不及義，宣聖所呵。今者群居，或經論
J33nB277_p0173b09║疑滯處，或修持切要處，各各平實，商量片時。
J33nB277_p0173b10║五、放生
J33nB277_p0173b11║《梵網》第二十輕戒，有放生之文。茲議各各隨便具
J33nB277_p0173b12║放生銀，不拘多寡，不拘有無，或自買生來亦得。
J33nB277_p0173b13║六、主會
J33nB277_p0173b14║依次掌簿作主。其會既定，晦前一日不必發帖，其
J33nB277_p0173b15║資亦只隨眾，止是五分，但具香燭茶湯，寫錄交代，
J33nB277_p0173b16║來先去後而已。無事勞費。人可作主，庶幾永久。
J33nB277_p0173b17║△（二十五）魚池事宜
J33nB277_p0173b18║宜放魚、蝦、蚌、蛤、螃蟹、蟛𧑅等。
J33nB277_p0173b19║池中不可放黑魚、鯰魚、汪剌、黃鱔、團魚等，要害好
J33nB277_p0173b20║魚故。
J33nB277_p0173b21║池內不放螺螄，以內有青魚，要食螺螄故。
J33nB277_p0173b22║不得以洗刮油膩及糟糠等物入池中，魚食之多
J33nB277_p0173b23║泛死故。
J33nB277_p0173b24║不得多買草料，宜少少與之。
J33nB277_p0173b25║防獺及惡鳥要爪魚故。
J33nB277_p0173b26║△（二十六）建塔所費議
J33nB277_p0173b27║墳墓事，計眾道友所施共三十七兩有奇，據我自作，
J33nB277_p0173b28║十金盡足矣。今已浪費二十九兩，止存八兩，但具得
J33nB277_p0173b29║石料而已。以後此八兩完事則可，此外不得更受在
J33nB277_p0173b30║家道友分文，不得更受出家道友分文，不得募化生
J33nB277_p0173c01║熟人等分文，我自衣缽亦不更出分文。何以故？我衣
J33nB277_p0173c02║缽應作福，不應效世俗富貴人莊嚴自己墳募，取笑
J33nB277_p0173c03║識者，吾決不為。預白。
J33nB277_p0173c04║史魚暴棺，古今謂之屍諫。今我先無益於眾，理應暴
J33nB277_p0173c05║龕，葬亦幸矣，而復為厚葬可乎？更費八金，數窮理極，
J33nB277_p0173c06║八金之外，不可增益分文。即欲開萬馬明堂，七層寶
J33nB277_p0173c07║塔，亦憑眾等。但八金之費，則斷斷乎一定而不易也。
J33nB277_p0173c08║△（二十七）勿納沈氏子孫出家議
J33nB277_p0173c09║異姓及同姓而非親者，自依出家四事定式無論矣。
J33nB277_p0173c10║至於宏本宗子姪等，一概勿留。有真心學道，可別求
J33nB277_p0173c11║良師，另入善會。故留者，罰銀十兩出院。或難曰：「羅云，
J33nB277_p0173c12║佛子也；阿難，佛從弟也；難陀，佛親弟也。佛固與其進
J33nB277_p0173c13║矣，此何執焉？」予曰：「不聞魯男子卻鄰婦乎？其言曰：『柳
J33nB277_p0173c14║下惠則可，在我則不可。』」或又難：「坐懷處嫌疑之間，卻
J33nB277_p0173c15║之誠是也；出家乃盛美之事，卻之似為不可。」予曰：「坐
J33nB277_p0173c16║懷而亂，罪止一身；出家而非，禍延大眾。其人而羅云
J33nB277_p0173c17║也、阿難也、難陀也則可，苟為不然，卻之為是。古人有
J33nB277_p0173c18║言：『易子而教。』請借以為式。」
J33nB277_p0173c19║
J33nB277_p0173c20║
J33nB277_p0173c21║囑語
J33nB277_p0173c22║袾宏以老病日增，向有預立遺囑一紙，已而失之。其
J33nB277_p0173c23║囑尚未盡欲言，置不論，茲別囑如左：吾以三十有二
J33nB277_p0173c24║出家，一缽一衲，多載風塵。後住此山，自分孤孑終身，
J33nB277_p0173c25║草木同腐，不意重興廢剎，皆諸檀信道友湊椽累瓦，
J33nB277_p0173c26║補敝築殘，逐間接起，以成叢林。雖乏壯觀，儘可棲息，
J33nB277_p0173c27║然本意專為與眾真實進修而已。今老矣，四大尪羸，
J33nB277_p0173c28║兩足痿痺，殘陽逝水，光景須臾，當隨所便安處，以終
J33nB277_p0173c29║餘年。雖死期未定，死所未定，死後依吾言、不依吾言
J33nB277_p0173c30║未定，叢林之或存或廢未定，然理所當然，今言之固
J33nB277_p0174a01║無害。爰念出家以來，虛消信施，生已多慚，豈以亡軀
J33nB277_p0174a02║更為妄費？身謝入龕，內著浣過舊服，外搭常用七衣，
J33nB277_p0174a03║上圓頂，下趺足，數珠掛手，坐具疊前。入已，即用灰漆
J33nB277_p0174a04║封固，雖親族至，不得更開。不得張羅孝堂，不得廣陳
J33nB277_p0174a05║供養，不得披麻帶白，不得四出報訃，不得糾合施主
J33nB277_p0174a06║眷屬多作俗格道場，但照常估倡，隨例念誦。衣缽之
J33nB277_p0174a07║類，盡以作福。留龕一七、二七或至七七，無人火化，扶
J33nB277_p0174a08║龕入塔。塔高五尺，不得過量，違背佛制。不得侈靡石
J33nB277_p0174a09║工及舉殯無益之事，如銘旌、冥器、綵亭、音樂、指路、掛
J33nB277_p0174a10║真、題主等，俱不應為，止依常規，眾僧念佛導引即得。
J33nB277_p0174a11║吾平素守愚抱拙，未曾有大徹大悟，未曾作大緣大
J33nB277_p0174a12║福，未曾具三明六通，但老實念佛，求生淨土。眾等不
J33nB277_p0174a13║得裝虛捏怪，設為神奇，以誑一時，欺後世，重吾不德。
J33nB277_p0174a14║復次，此雲棲與城內上方、長壽二放生所，其始末根
J33nB277_p0174a15║因，各有碑記，不俟多贅。第此中山地屋宇、經書、什物，
J33nB277_p0174a16║并吾室中所有，若巨若細，咸出十方信施，眾僧勤力，
J33nB277_p0174a17║屬之常住，與吾私家若他家毫忽無涉。從來並無綾
J33nB277_p0174a18║羅齊整衣被，亦無安居精致房舍，亦無華美床榻桌
J33nB277_p0174a19║椅，亦無值錢古董玩好，亦無積畜金帛產業，亦無人
J33nB277_p0174a20║借貸我一分一文，我亦不欠少人分文債負。凡此招
J33nB277_p0174a21║提之物，龍天鑒臨，一土、一石、一草、一木、一針、一紙，不
J33nB277_p0174a22║得私與，不得私取。與者、受者，厥罪惟均，折壽招殃，死
J33nB277_p0174a23║墮地獄，因果赫然，不可不慎。吾見本境出家為僧者，
J33nB277_p0174a24║僧故而親族索取亡者資物，習為常套，索而不遂，甚
J33nB277_p0174a25║至興詞。亦有本僧自以恩愛牽纏，私其親族，不顧徒
J33nB277_p0174a26║眾者，吾深恥之。吾祖父相傳，廉潔忠信，諒不有此，而
J33nB277_p0174a27║事未可知，不得不預為之說。又外住法眷，有歷年不
J33nB277_p0174a28║至本山，事體多所未諳，日後忽起異言，眾勿憑信可
J33nB277_p0174a29║也。至於相繼住院者，必推行解可重之人，如無其人，
J33nB277_p0174a30║則推戒次姑守，以俟後賢力綿者二人共之。素履有
J33nB277_p0174b01║疚者置之，已任事而所為多過者，會眾公議易之。十
J33nB277_p0174b02║種僧約，始終確執；六和聖訓，彼此互修。安眾宜少不
J33nB277_p0174b03║宜多，作事宜小不宜大。甘貧樂澹，毋恣貪求；忍辱行
J33nB277_p0174b04║慈，毋好爭訟。痛念生死，決志往生，力究本參，期臻妙
J33nB277_p0174b05║悟。不依吾言，非吾徒也。萬歷三十六年重九日，老僧
J33nB277_p0174b06║袾宏力疾識，時年七十四歲。
J33nB277_p0174b07║再囑
J33nB277_p0174b08║本山與城內上方、長壽、孝義庵一切事體，俱詳載預
J33nB277_p0174b09║囑。今乙卯歲七月初三日，宏老病瀕危，再面囑現前
J33nB277_p0174b10║宰官居士徐裕湖等十二位，日後儻有內外魔眷紊
J33nB277_p0174b11║亂僧約，侵損常住者，惟望諸護法永念三寶，合力護
J33nB277_p0174b12║持。在大眾只宜安分守己，老實念佛，毋得自玷清規。
J33nB277_p0174b13║諄切再囑。袾宏伏枕力疾和南。
J33nB277_p0174b14║
J33nB277_p0174b15║菩薩戒弟子劉慧聞率子性澤施資敬刊。
J33nB277_p0174b16║光緒二十五年夏五月，金陵刻經處識。