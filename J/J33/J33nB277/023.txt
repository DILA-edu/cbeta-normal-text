J33nB277_p0175a01║雲棲紀事目錄
J33nB277_p0175a02║一、山圖
J33nB277_p0175a03║二、御臨
J33nB277_p0175a04║三、碑記
J33nB277_p0175a05║四、古蹟
J33nB277_p0175a06║五、條約
J33nB277_p0175a07║六、錄賢（附宗派）
J33nB277_p0175a08║七、題詠（附對聯）
J33nB277_p0175a09║附
J33nB277_p0175a10║孝義無礙庵錄目錄
J33nB277_p0175a11║一、碑記
J33nB277_p0175a12║二、遺囑
J33nB277_p0175a13║三、囑餘
J33nB277_p0175a14║四、規約
J33nB277_p0175a15║五、紀賢
J33nB277_p0175a16║六、塔銘
J33nB277_p0175a17║
J33nB277_p0175a18║
J33nB277_p0175a19║
J33nB277_p0175a20║
J33nB277_p0175a21║
J33nB277_p0175a22║
J33nB277_p0175a23║
J33nB277_p0175a24║
J33nB277_p0175a25║
J33nB277_p0175a26║
J33nB277_p0175a27║
J33nB277_p0175a28║
J33nB277_p0175a29║
J33nB277_p0175a30║
J33nB277_p0175b01║【圖】
J33nB277_p0175b02║
J33nB277_p0175b03║
J33nB277_p0175b04║
J33nB277_p0175b05║
J33nB277_p0175b06║
J33nB277_p0175b07║
J33nB277_p0175b08║
J33nB277_p0175b09║
J33nB277_p0175b10║
J33nB277_p0175b11║
J33nB277_p0175b12║
J33nB277_p0175b13║
J33nB277_p0175b14║
J33nB277_p0175b15║
J33nB277_p0175b16║
J33nB277_p0175b17║
J33nB277_p0175b18║
J33nB277_p0175b19║
J33nB277_p0175b20║
J33nB277_p0175b21║聖駕幸寺恭紀
J33nB277_p0175b22║雲棲寺址，山徑深幽，僧眾恪守　師誡，虔修淨
J33nB277_p0175b23║業。何幸茲月
J33nB277_p0175b24║鑾駕降香，垂詢本末，不敢不記。本年二月十五日，
J33nB277_p0175b25║聖駕自禹陵回鑾，幸寺禮
J33nB277_p0175b26║佛竟，至北堂僧寮晏坐，展閱內典，見衣桁皆破衲，几
J33nB277_p0175b27║皿皆麤舊。
J33nB277_p0175b28║上曰：「觀此便知僧皆苦修，非世法圖名聞利養者。」因
J33nB277_p0175b29║詢僧曰：「此寺建自何年？」僧跪奏云：「寺係宋初乾德五
J33nB277_p0175b30║年伏虎禪師開山，逮明季弘治七年霖雨發洪，
J33nB277_p0175c01║殿宇經像隨水漂沒，廢圮幾及百載。至隆慶五
J33nB277_p0175c02║年，有師祖蓮池，法諱上袾下宏，結茅三楹，善信
J33nB277_p0175c03║皈心，漸就開創，今已一百一十九年矣。」
J33nB277_p0175c04║上曰：「自開創以來，守何宗派？」僧再奏云：「師訓專修淨
J33nB277_p0175c05║土，晝夜六時持名念佛，惟以守戒放生為事。」
J33nB277_p0175c06║上即傳侍衛引僧登山，觀玩竹林，擷蘭數本，
J33nB277_p0175c07║天顏喜悅。隨問林木名色，僧一一謹對。
J33nB277_p0175c08║上諭前往放生所，
J33nB277_p0175c09║垂睞飛走，
J33nB277_p0175c10║聖懷憫惻。又
J33nB277_p0175c11║詢僧眾幾何，僧奏云：「合寺僧行約三百餘，從不募緣，
J33nB277_p0175c12║亦不種植自給，懍遵叢席規約，大眾粒米同餐，
J33nB277_p0175c13║幸賴
J33nB277_p0175c14║天恩，亦無匱乏。」
J33nB277_p0175c15║上即傳諭侍衛賚白金五緘，眾僧叩頭謝
J33nB277_p0175c16║恩，伏道送
J33nB277_p0175c17║駕。隨諏十七日，謹奉
J33nB277_p0175c18║上賜銀兩，備供
J33nB277_p0175c19║三寶，恭祝
J33nB277_p0175c20║聖壽，普齋僧行，遠近沾
J33nB277_p0175c21║恩。伏念經教盛於三藏，祇聞
J33nB277_p0175c22║帝陛賜衣；瑞兆現於圭峰，惟是
J33nB277_p0175c23║皇宮說法。未有
J33nB277_p0175c24║九重臨御，
J33nB277_p0175c25║翠華賁止，
J33nB277_p0175c26║霽顏諮詢，
J33nB277_p0175c27║獎賚僧徒如今日者。恭紀始末，勒垂不朽，聿傳盛事，
J33nB277_p0175c28║永戴
J33nB277_p0175c29║皇圖。謹記。
J33nB277_p0175c30║康熙貳拾捌年貳月吉旦，寺僧（成傑等圓）恭紀。
J33nB277_p0176a01║恩御雲棲起居總錄。
J33nB277_p0176a02║欽惟
J33nB277_p0176a03║聖慈普洽，幬庇山林，
J33nB277_p0176a04║恩賜優覃，仰蒙
J33nB277_p0176a05║高厚。念僧徒之微末，荷
J33nB277_p0176a06║天眷之隆施，
J33nB277_p0176a07║帝德難名，載書恭紀。
J33nB277_p0176a08║乾隆十六年，歲次辛未，
J33nB277_p0176a09║今皇帝舉省方之典，特奉
J33nB277_p0176a10║慈幃，臨幸東南。三月抵浙，觀風之暇，歷覽林泉。是月初
J33nB277_p0176a11║五日，蒙
J33nB277_p0176a12║駕幸雲棲寺。寺僧三百餘眾，跪迎道左。
J33nB277_p0176a13║上次山門，垂問當家是方丈。（寺僧）具奏：「向遵開山祖
J33nB277_p0176a14║遺約，歲易正副當家，不立方丈。」
J33nB277_p0176a15║上更問宗派規模、念佛講經一切事宜。一一跪奏訖。
J33nB277_p0176a16║駕進前殿禪堂及蓮祖像前，皆上香致敬。內有禪堂
J33nB277_p0176a17║僧四十八員，跪誦《無量壽經》，恭祝
J33nB277_p0176a18║聖祚。
J33nB277_p0176a19║上親臨問，戒令勿輟。乃入內山修篁深處，進小膳。時
J33nB277_p0176a20║山蘭盛開，幽香盈谷。
J33nB277_p0176a21║上有感於寮舍清閒，庭芳舒秀，遂
J33nB277_p0176a22║御筆寫蘭一幅以
J33nB277_p0176a23║賜，冠以詩：
J33nB277_p0176a24║本色西來意，雲棲靜且安。林泉徐待寫，先寫數叢
J33nB277_p0176a25║蘭。
J33nB277_p0176a26║坐雲棲修篁深處，幽蘭送芬，欣然有會，因命筆
J33nB277_p0176a27║寫生。
J33nB277_p0176a28║時辛未暮春上浣也。　乾隆并識。更
J33nB277_p0176a29║賜南無阿彌陀佛六字匾額，白金二百兩。僧進山產
J33nB277_p0176a30║數件，
J33nB277_p0176b01║上親撿視，
J33nB277_p0176b02║諭收筍乾一匣。久之，
J33nB277_p0176b03║駕旋西湖。寺僧遂詣行宮，恭請
J33nB277_p0176b04║寶璽。越七日，
J33nB277_p0176b05║聖駕重幸，仍三處上香禮
J33nB277_p0176b06║佛。及觀董華亭碑額，乃
J33nB277_p0176b07║詢真跡有無。寺僧遂撿《雲棲碑記》一冊，《金剛經》一卷
J33nB277_p0176b08║以
J33nB277_p0176b09║進。
J33nB277_p0176b10║上大書「香光」法寶，永鎮雲棲。於經之面頁，復識以詩。
J33nB277_p0176b11║乾隆辛未暮春中澣，重過雲棲，索觀「香光」真蹟，
J33nB277_p0176b12║因識歲月。
J33nB277_p0176b13║山寺雖多此寺幽，特教清蹕重來遊。洗心亭別仙
J33nB277_p0176b14║凡界，萬騎紛闐合著留。
J33nB277_p0176b15║綠玉參天逕幾迴，石門煙月鎖莓苔。蓮池塔院自
J33nB277_p0176b16║千古，奚事花幢坐墨胎。
J33nB277_p0176b17║修篁深處小延俄，又覺簷陰幾許過。山鳥啅林還
J33nB277_p0176b18║太古，野花繪壁自春和。
J33nB277_p0176b19║淨土香光慧業薰，弆藏法寶玩顏筋。蘭亭昨過相
J33nB277_p0176b20║衡較，真蹟猶贏王右軍。
J33nB277_p0176b21║是日即景雜詠，得四絕句，並書帙後，留施永傳。
J33nB277_p0176b22║又蒙
J33nB277_p0176b23║御書經籤金剛般若波羅密經、董其昌真蹟
J33nB277_p0176b24║御鑒題籤，　并
J33nB277_p0176b25║賜香門淨土匾額。
J33nB277_p0176b26║山深獨闢清淨界，竹翠常飛妙鬘雲。對語一聯。
J33nB277_p0176b27║御題五言排律
J33nB277_p0176b28║一碧萬竿翠，雙流百折澄，竹泉行盡處，門徑得來
J33nB277_p0176b29║登。磬禮悲心佛，疇咨苦行僧，鐘魚守本色，拳拂謝
J33nB277_p0176b30║多能。矮屋常妨帽，明珠不斷燈，蓮池家法在，六字
J33nB277_p0176c01║括三乘。
J33nB277_p0176c02║雲棲六韻，辛未春　御筆。
J33nB277_p0176c03║又蒙
J33nB277_p0176c04║賜大內三希堂法帖一部，計三十二冊，
J33nB277_p0176c05║御書心經塔碑文一軸。　深山蕭寺，荷蒙
J33nB277_p0176c06║清蹕遙臨，天文疊彩，誠異數也。　次日，於大關送
J33nB277_p0176c07║駕回鑾。
J33nB277_p0176c08║乾隆二十二年，太歲在戊，
J33nB277_p0176c09║皇上復奉
J33nB277_p0176c10║聖母巡狩浙江。三月初二日，載幸雲棲寺，合寺僧行清
J33nB277_p0176c11║塵待
J33nB277_p0176c12║駕。
J33nB277_p0176c13║上至，問正副當家名諱年籍，並禪堂規式，遂一一啟
J33nB277_p0176c14║奏訖。隨
J33nB277_p0176c15║駕至正殿禪堂，及蓮祖靜室，上香敬禮，如十六年式。
J33nB277_p0176c16║即
J33nB277_p0176c17║賜荷包四個，瓷瓶一對。仍詣修篁深處小憩，
J33nB277_p0176c18║御書對語一聯。
J33nB277_p0176c19║指揮如意天花落，　坐臥閒房春艸深。
J33nB277_p0176c20║是時，山花盛放，嵐影垂青。
J33nB277_p0176c21║上憑欄四眺，
J33nB277_p0176c22║天顏甚霽，即於山亭進小膳。次日，
J33nB277_p0176c23║差內大人齎白金二百兩，
J33nB277_p0176c24║賜合寺僧眾。復令住持僧至行宮，領東菀香二包、荷
J33nB277_p0176c25║包四箇、各色文綺十六端，內有五爪團龍紫緞
J33nB277_p0176c26║二端。先是，二月，迎
J33nB277_p0176c27║賜御書金剛經寶塔碑文一軸。今
J33nB277_p0176c28║翠華重幸，又蒙
J33nB277_p0176c29║寵眷頻頒，真千古未有之希遇矣。越三日，
J33nB277_p0176c30║聖駕再過雲棲。是日，自辰及巳，大雨如注。扈從大臣
J33nB277_p0177a01║恐道路泥濘，
J33nB277_p0177a02║皇上登山未果，俱於理安、開化二寺候
J33nB277_p0177a03║旨。
J33nB277_p0177a04║上至江皋竟，鳴鞭入寺。僧眾匐伏道傍，
J33nB277_p0177a05║上親諭地溼起來者。玉音至，再進殿，上香禮
J33nB277_p0177a06║佛如前。其禪堂拜祝
J33nB277_p0177a07║聖懺，僧侶即於本堂跪接。蒙
J33nB277_p0177a08║問首僧是何經典暨禮懺事宜，
J33nB277_p0177a09║上喜。緇侶整肅，梵音高朗，徘徊觀聽者久之，乃入修
J33nB277_p0177a10║篁深處。適大雨初晴，日華紅郁，樹影嵐光，清碧
J33nB277_p0177a11║如洗。
J33nB277_p0177a12║上顧喜甚，因倣倪雲林法，寫竹二枝，並記以
J33nB277_p0177a13║賜。
J33nB277_p0177a14║昔倪雲林寫竹，而人問為何樹，此幅頗師其意。
J33nB277_p0177a15║丁丑三月五日，再訪雲棲，率筆以施寺僧。又
J33nB277_p0177a16║諭侍臣，
J33nB277_p0177a17║賜禮懺僧銀錁一百六十二定。是日，俯仰松陰，徘徊
J33nB277_p0177a18║縱眺，其
J33nB277_p0177a19║眷注之深，幾不知日之移也。
J33nB277_p0177a20║上於路次，又書七言一律
J33nB277_p0177a21║賜寺。
J33nB277_p0177a22║路入琳瑯箇箇青，祛人塵是洗心亭，七年幻夢誰
J33nB277_p0177a23║參破，六字真言此重聽。蝶舞花香自詮註，瀑飛石
J33nB277_p0177a24║矗孰流停，修篁深處忘機坐，適可依然悅性靈。
J33nB277_p0177a25║乾隆二十七年壬午三月初九日
J33nB277_p0177a26║聖駕三次南巡，更
J33nB277_p0177a27║幸雲棲寺，僧焚香迎
J33nB277_p0177a28║駕。進大殿禪堂，上香禮
J33nB277_p0177a29║佛畢，
J33nB277_p0177a30║垂問當家監院規式，并金剛經一切有為法四句偈
J33nB277_p0177b01║言。奏以光陰箭過，日月不停，
J33nB277_p0177b02║上頷之。次入蓮祖像前，上香致敬。進修篁深處小憩，
J33nB277_p0177b03║諭進香光金剛真蹟。因紙促，乃攜入
J33nB277_p0177b04║行宮，續以藏紙
J33nB277_p0177b05║御題。
J33nB277_p0177b06║逕入篔簹心洗塵，春山過雨霽光新。浙中僧院斯
J33nB277_p0177b07║為最，不事莊嚴事樸淳。
J33nB277_p0177b08║靜室三間對碧崚，花香鳥語處心徵。雨暘時喜宜
J33nB277_p0177b09║菜麥，笑我斯之靜未能。
J33nB277_p0177b10║一心念六字真言，衣缽何曾傳子孫。監院歲除依
J33nB277_p0177b11║例換，蓮池家法喜猶存。
J33nB277_p0177b12║金剛真蹟弆香光，索看重題逸興償。四句本來無
J33nB277_p0177b13║一字，更何須辨幻和常。
J33nB277_p0177b14║壬午暮春雲棲靜室四絕句仍書冊尾。
J33nB277_p0177b15║三月十一日，
J33nB277_p0177b16║聖駕再幸雲棲，上香禮
J33nB277_p0177b17║佛畢，進修篁深處，
J33nB277_p0177b18║御書南無阿彌陀佛匾額。
J33nB277_p0177b19║乾隆壬午暮春　御筆敬書。
J33nB277_p0177b20║西方極樂世界安養道場匾額。
J33nB277_p0177b21║乾隆壬午暮春，重至雲棲寺，擬蘇東坡法，　御
J33nB277_p0177b22║筆
J33nB277_p0177b23║賜安南香二包，　文綺六端，　白金二百兩，　荷包
J33nB277_p0177b24║四箇。　更於先日迎
J33nB277_p0177b25║賜御鑒石刻唐僧義道與其妹陳燕子丁共寫小字
J33nB277_p0177b26║法華經一部。
J33nB277_p0177b27║回鑾途次，又
J33nB277_p0177b28║賜律詩二章。
J33nB277_p0177b29║諸峰遙看簇蓮青，路轉叢篁得野亭，知是洗心契
J33nB277_p0177b30║儒玩，饒他念佛著僧聽。從新春景粉圖展，依舊山
J33nB277_p0177c01║齋翠蹕停，真蹟香光聊遣暇，底論前後顗和靈。
J33nB277_p0177c02║壬午暮春月　御題疊舊作韻。
J33nB277_p0177c03║我有樂山意，雲棲山最幽，綠篔饒靜趣，白足事清
J33nB277_p0177c04║修。梵籟簷前落，香泉階下流，少停便應去，課誦可
J33nB277_p0177c05║妨不。
J33nB277_p0177c06║再至雲棲題句。　壬午暮春月中澣　御筆。
J33nB277_p0177c07║乾隆三十年乙酉春閏二月，
J33nB277_p0177c08║皇帝狩於浙江。初五日，至海寧
J33nB277_p0177c09║觀塘。十一日，
J33nB277_p0177c10║駕幸雲棲寺。由大殿至禪堂，皆上香禮
J33nB277_p0177c11║佛。遂
J33nB277_p0177c12║問正副監院籍貫年諱，並禮懺事。（寺僧）一一具奏。
J33nB277_p0177c13║上即命禮懺。閱視良久，乃至蓮祖靜室，亦上香禮敬。
J33nB277_p0177c14║次入內山修篁深處，書對語一聯。
J33nB277_p0177c15║水向石邊流出冷，　風從花裏過來香。
J33nB277_p0177c16║諭進董氏華亭金剛真蹟帶回
J33nB277_p0177c17║行宮續四絕句。
J33nB277_p0177c18║雲棲本是舊棲真，無俗塵緣有淨因。江岸西行纔
J33nB277_p0177c19║北轉，引人入勝見蒼筠。
J33nB277_p0177c20║石橋澗水幾縈迴，知是洗心亭下來。卻我到亭忘
J33nB277_p0177c21║所洗，本來無物惹塵埃。
J33nB277_p0177c22║塔院蓮池曲徑東，闍黎今尚守宗風。掌家正副輪
J33nB277_p0177c23║年易，兩字出家同不同。
J33nB277_p0177c24║經堂左轉陟崇椒，精舍閒憑意自超。山卉當春都
J33nB277_p0177c25║寂寂，修篁不雨亦瀟瀟。
J33nB277_p0177c26║乙酉春閏遊雲棲，復得四絕句，仍書冊後。
J33nB277_p0177c27║是日，
J33nB277_p0177c28║命普大人傳正副監院詣
J33nB277_p0177c29║行宮領賞，
J33nB277_p0177c30║恩賜白金二百兩、　錦緞八端、　安南香四觔、
J33nB277_p0178a01║藏香八束、
J33nB277_p0178a02║御製石刻黃龍祖師真像一幅。
J33nB277_p0178a03║十六日，
J33nB277_p0178a04║聖駕復幸雲棲，仍三處上香致禮竟，入後山小憩，
J33nB277_p0178a05║命侍臣取蘭花墨跡對核石刻。
J33nB277_p0178a06║十九日，送
J33nB277_p0178a07║駕回鑾，復於途次
J33nB277_p0178a08║頒律詩二章。
J33nB277_p0178a09║萬綠瓊竿參漢青，十尋枝見下亭亭，此中尋路一
J33nB277_p0178a10║時到，教外無言六字聽。坐對溪聲流不盡，了同山
J33nB277_p0178a11║色峙常停，道場開後於菟避，借問山僧是底靈。
J33nB277_p0178a12║雲棲寺再疊舊作韻。　乙酉春閏月中澣　御
J33nB277_p0178a13║筆
J33nB277_p0178a14║雲棲最愛幽而樸，每至西湖必雨來，依舊矮簷環
J33nB277_p0178a15║曲堵，底須香閣聳琱臺。舉頭竹密藏峰峻，撲鼻蘭
J33nB277_p0178a16║馨過雨纔，合掌闍黎不饒舌，真言六字已云該。
J33nB277_p0178a17║再遊雲棲作。　乙酉春閏月中澣　御筆。
J33nB277_p0178a18║宸衷惓惓，雖去而不忘如此。
J33nB277_p0178a19║蓋是雲棲古剎，越水名區。山窈而深，常見流霞
J33nB277_p0178a20║之照地；徑紛而曲，更欣積翠之彌天。迨我祖蓮
J33nB277_p0178a21║池老人，靈本瞿曇，根原善慧。棄儒學佛，思卓錫
J33nB277_p0178a22║於深山；養性棲真，遂結廬於空境。香雲繚繞，宛
J33nB277_p0178a23║籠貝葉之經；寶樹紛披，時拂蓮華之座。初燃法
J33nB277_p0178a24║炬，禪燈獨照於江皋；大發祥輪，覺路同開於鷲
J33nB277_p0178a25║嶺。幸遇
J33nB277_p0178a26║國朝金輪御世，　佛日重光。
J33nB277_p0178a27║聖祖仁皇帝五次幸山，𤦹玟著松雲之刻；
J33nB277_p0178a28║世宗憲皇帝三乘闡教，金泥錫封號之榮。至我
J33nB277_p0178a29║皇上，禮隆諸佛，澤及栴檀。四臨浙水，八度雲山。
J33nB277_p0178a30║天藻輝煌，與山河而並壽；
J33nB277_p0178b01║宸章璀璨，同日月以常新。不惜上方之珍物，疊施
J33nB277_p0178b02║內府之金錢。翠竹黃花，悉沾甘雨；長松細草，盡被
J33nB277_p0178b03║和風。真百代之奇逢，洵
J33nB277_p0178b04║九重之異數。（僧）等身遊香國，雖參最上之乘；學散天
J33nB277_p0178b05║花，願證菩提之果。感茲
J33nB277_p0178b06║盛典之頻頒，竊恐涓埃之莫報。惟合鹿苑之緇流，仰
J33nB277_p0178b07║誦
J33nB277_p0178b08║一人之有慶；更竭魚山之梵唄，上祈
J33nB277_p0178b09║萬壽於無疆。
J33nB277_p0178b10║雲棲寺住持僧謹紀。
J33nB277_p0178b11║嘉慶十八年正月二十六日奉
J33nB277_p0178b12║上諭：高杞奏：「杭州雲棲寺於上年冬間失火，燒燬殿
J33nB277_p0178b13║宇房屋六十餘間，致將乾隆年間
J33nB277_p0178b14║欽頒墨筆蘭花一幅及三希堂法帖四套被焚。現將該
J33nB277_p0178b15║僧及撲救不力官員分別懲處。至寺屋本係僧人
J33nB277_p0178b16║刱建，仍令上緊募建等語。」雲棲寺係浙江名勝古
J33nB277_p0178b17║剎，當日雖係僧人刱建，並非動項興造，但屢蒙
J33nB277_p0178b18║聖駕臨幸，並節次
J33nB277_p0178b19║欽頒墨寶，敬謹藏庋。今不戒於火，除
J33nB277_p0178b20║墨筆蘭花一幅業已被焚，其三希堂法帖現在內府存
J33nB277_p0178b21║貯者尚多，著再頒發一部，交該寺敬謹尊藏。其被
J33nB277_p0178b22║燬不全之一部，並著附便解京繳進。至該寺被燬
J33nB277_p0178b23║房間，亦應早為修復，著常顯於鹽務內賞給銀五
J33nB277_p0178b24║百兩，交該僧人承領興修。其不敷者，令其募化辦
J33nB277_p0178b25║理可也。將此傳諭高杞，並諭常顯知之。欽此。
J33nB277_p0178b26║
J33nB277_p0178b27║
J33nB277_p0178b28║
J33nB277_p0178b29║
J33nB277_p0178b30║
J33nB277_p0178c01║嘉慶十七年，雲棲寺不戒於火，龍象灰滅。經大
J33nB277_p0178c02║吏題
J33nB277_p0178c03║奏，
J33nB277_p0178c04║賜帑興修。寺有法彙一書，實緇素圭臬。藏板亦被焚
J33nB277_p0178c05║燬，海內惜之。十八年五月，善信丁君雙湖，發願
J33nB277_p0178c06║重刊是書。并以原刊不無魚豕之誤，乃訂同志
J33nB277_p0178c07║數人，取舊印存本，悉心校勘，選材付梓。未蕆事，
J33nB277_p0178c08║而雙湖君病歿。難弟古松君暨顧君厚餘，踵仔
J33nB277_p0178c09║其任。閱五寒暑心力之勞，以今年六月告竣。中
J33nB277_p0178c10║間，寺僧與楷，於理安寺，恭錄雍正十三年
J33nB277_p0178c11║世宗憲皇帝頒賜御製淨妙真修禪師像讚一通，敬謹
J33nB277_p0178c12║補刊，紀事冊首。山門掌故，於是略備。（廷慶）末學
J33nB277_p0178c13║膚淺，叨與分校。喜茲刻復完於煨燼之餘，因歎
J33nB277_p0178c14║雙湖君之刱始，古松、厚餘二君之圖成，與夫諸
J33nB277_p0178c15║同志之法施、財施，始終集事。雖功有鉅細，而體
J33nB277_p0178c16║禪師與人為善之心，皆在有勞必錄之例。爰備
J33nB277_p0178c17║著之，以示後之覽者。時
J33nB277_p0178c18║嘉慶二十三年六月上旬，佛弟子朱廷慶謹識。
J33nB277_p0178c19║
J33nB277_p0178c20║
J33nB277_p0178c21║重建雲棲禪院碑記
J33nB277_p0178c22║杭之山自天目來，帶苕水，挾聖湖，南盡於江，折而東，
J33nB277_p0178c23║是為鳳皇諸山，宋之故宮在焉。溯流而西二十里，是
J33nB277_p0178c24║為五雲山。循山麓而西四五里，是為雲棲塢，則今蓮
J33nB277_p0178c25║池禪師之道場也。坡陀坻平，巖谷堂密，劃然野處，而
J33nB277_p0178c26║不與湖山為群，境則變喧而幽，土則去穢而淨，壹似
J33nB277_p0178c27║遺世者。山當江之三折，海門濤頭，雪涌而霆擊者，至
J33nB277_p0178c28║此蕩為平川，洋洋瀰瀰，怒氣消盡，壹似忍辱者。繇東
J33nB277_p0178c29║岡而上，有壁觀峰，青龍泉出焉。中峰之旁，復出一泉，
J33nB277_p0178c30║名曰聖義泉。西岡之下，復出一泉，名曰金液泉。涓涓
J33nB277_p0179a01║甘洌，汲灌不竭，壹似利生者。此非有道者莫能居，而
J33nB277_p0179a02║居之者亦於道力有助。自宋伏虎禪師住山，以至
J33nB277_p0179a03║國朝，雖天禧中稍闢為寺，而遞興遞廢，夷為蓁莽久
J33nB277_p0179a04║矣。師以隆慶五年托缽此村，若有冥契，曰：「吾骨人得
J33nB277_p0179a05║骨山，可以老矣。」縛茆三楹，經禪宴坐，有終焉之志。環
J33nB277_p0179a06║村四十里，數有虎倀，師以慈止殺，虎不為暴。歲旱禱
J33nB277_p0179a07║雨，雨澤輒應，魃不為災。居人異之，爭來作室，度材於
J33nB277_p0179a08║家山，仍礎於故址，民大和會焉。師曰：「毗盧宮殿，遍界
J33nB277_p0179a09║遍空，草昧經營，無勤檀施，唯法堂奉經律，禪堂以處
J33nB277_p0179a10║僧，茲所急也。」既落成，而百年廢剎遂復舊觀矣。此雲
J33nB277_p0179a11║棲之緣起也。師之侍者，以為古德破荒，眾檀積力，不
J33nB277_p0179a12║可泯沒，請余記之。余何知出世事，而竊有感於法道
J33nB277_p0179a13║盛衰之際也。在昔唐宋時，士唯薄將相不為者，始去
J33nB277_p0179a14║而為大僧，以了百千億劫之生死。故其戒行之嚴，宗
J33nB277_p0179a15║風之峻，直可感鬼神、馴異類，或為道俗所皈依，或為
J33nB277_p0179a16║帝王所禮敬，名藍淨剎，於是繁興矣，蓋其盛也。近世
J33nB277_p0179a17║以經術收俊士，士所不收者，方自引而食於僧。是以
J33nB277_p0179a18║赤縣神州，列剎相望，圓頂方袍，聚廬而處者，百十為
J33nB277_p0179a19║輩。即而求之，所為禪講律師，如古尊宿者有幾？假令
J33nB277_p0179a20║大年削牘，寂音操筆，二百年來，可應傳燈僧寶之選
J33nB277_p0179a21║者又有幾？則雖金碧土木之莊嚴，崇之至於天，而廣
J33nB277_p0179a22║之至於十由旬，何益？蓋法道之衰相見矣。師庠校名
J33nB277_p0179a23║士，始欲以祿養為孝，既以弘法報恩為孝，騏驥壯盛
J33nB277_p0179a24║而龍象，超忽最初發念，固已卓然名聞利養之外矣。
J33nB277_p0179a25║龐蘊罄百萬而擲漢水，僧紹冒三毒以開攝山，豈足
J33nB277_p0179a26║專美乎？師自主法席以來，既歷三紀，行在《梵網》，志在
J33nB277_p0179a27║《觀經》，標淨業則東林，立清規則百丈，析義疏則玉泉，
J33nB277_p0179a28║辨宗乘則慧日，摧陰魔則板度空，排戲論則秀鐵面。
J33nB277_p0179a29║雲棲雖幽迥荒率，無諸莊嚴，有具眼通者，必曰：先佛
J33nB277_p0179a30║塔廟在矣。有具耳通者，必曰：水鳥樹林，念佛法僧矣。
J33nB277_p0179b01║有具宿命通者，必曰：某古德再來矣。毗嵐偃岳而不
J33nB277_p0179b02║波，大浸稽天而不溺，是雲棲之興法道，大有賴也夫。
J33nB277_p0179b03║師所著有《彌陀經疏鈔》、《緇門崇行錄》、《禪關策進》等書
J33nB277_p0179b04║數十種，鋟行於世。師俗姓沈，名袾宏，字佛慧，仁和人。
J33nB277_p0179b05║明萬歷三十二年九月
J33nB277_p0179b06║太子少保九十六翁陸樹聲題額
J33nB277_p0179b07║史官董其昌撰文并書
J33nB277_p0179b08║杭州雲棲禪院法堂記
J33nB277_p0179b09║昔世尊以五時彰教，隱顯權實，順布而不忒，若溫綿
J33nB277_p0179b10║涼簟，隨候異設，凡以逗機宜、適根莖而已。正法東嬗，
J33nB277_p0179b11║師資角立，曰講、曰律、曰禪，並而為三。然軌轍同歸，君
J33nB277_p0179b12║臣遞用，斯亦一代時教之遺也。天目中峰師有言：「密
J33nB277_p0179b13║部如春，慈恩如夏，南山律宗如秋，教外別傳之旨如
J33nB277_p0179b14║冬。」自祖燈輝三家替，法久主濫，藥療權施，雖離言絕
J33nB277_p0179b15║跡之塗，而言跡具焉。大智刱規則律該，圭峰詮經則
J33nB277_p0179b16║教設。至永明、天衣而降，多寄指蓮邦，默標心土，持名
J33nB277_p0179b17║淨念，殆庶幾所謂密者。然則少林一宗，四序備矣。繇
J33nB277_p0179b18║是以觀，一氣燠寒而歲成，一音開遮而化闡，莫不因
J33nB277_p0179b19║宜而建之，遇變而通之，離之以提宗，合之以成務，其
J33nB277_p0179b20║致一也。像季陵夷，學者文言依通，未嘗有古。先生研
J33nB277_p0179b21║幾極深之用，在有以率情，資空以護過，而欲圓契法
J33nB277_p0179b22║界，密還心源，此與兒嬉囈語何異？嗟乎！禪學盛而教
J33nB277_p0179b23║律薄，禪學衰而教律亡矣。破器焦種，道所不載，猶讙
J33nB277_p0179b24║於眾曰：「吾宗固然。儀範弛解，觀行滅裂，而菩提達磨
J33nB277_p0179b25║單傳之教亦掃地盡，澶漫流湎，無甚茲時者。」昏衢積
J33nB277_p0179b26║晦，慧日乃升。於是雲棲大師應期運，秉慈願，挺生於
J33nB277_p0179b27║冠族，飛藻於儒苑。然後辭榮捐愛，薙染登具，荷包咨
J33nB277_p0179b28║叩，百城忘疲。隆慶辛未歲，始返錫武林五雲山之西
J33nB277_p0179b29║塢，宋伏虎遺剎在焉。礎石就泐，餘堵纔存，而師蒙露
J33nB277_p0179b30║戴星，晏坐其下。久之，方刊灌莽，成茇舍，繩床瓦缽，獨
J33nB277_p0179c01║寤弗諼而已。然薰之以戒德，扇之以玄化，慈戢猛獸，
J33nB277_p0179c02║誠感霖雨。於是遠近甿庶，順風爭趨，輸材赴工，如水
J33nB277_p0179c03║投壑。無何而役竣，仍其始號曰雲棲禪院。門殿不設，
J33nB277_p0179c04║庖湢具體，惟禪室法堂，制稍崇敞，以奉經像，集徒侶，
J33nB277_p0179c05║蓋大師夙志也。大師之教，革偽正訛，貴繩簡，黜戲論，
J33nB277_p0179c06║一歸於真履，底於妙悟。謂綱紀道俗者，莫大於行，是
J33nB277_p0179c07║故有緇門崇行之錄；覆護群動者，莫尚乎慈，是故有
J33nB277_p0179c08║戒殺放生之文；嚴淨尸羅，兼資物我者，莫廣於《梵網》，
J33nB277_p0179c09║是故有戒疏發隱之義；頓超直指，剋證靡濫者，莫要
J33nB277_p0179c10║於禪，是故有禪關策進之篇。於後後世，為大津梁，於
J33nB277_p0179c11║諸方便中，出勝方便，普被群機，橫絕三界者，莫徑於
J33nB277_p0179c12║淨土，是故有《彌陀經疏鈔》之作。嘗稱曰：「阿伽已疾，如
J33nB277_p0179c13║意雨寶，總群塗而一貫者，其惟持名一心乎？」其進為
J33nB277_p0179c14║行，淨為律，契為法，究為禪。以故師之唱演，靡所不備，
J33nB277_p0179c15║而宗趣有在。緇素之徒，咸望大師為善導，雲塢為極
J33nB277_p0179c16║樂，交、廣、庸、蜀、幽、并、冀、朔之遠，莫不繭足皈禮，延頸嚮
J33nB277_p0179c17║化，與於籌室者，不可勝數。而師尤隱解顯行，撝謙不
J33nB277_p0179c18║居，痛抑狂濫，躬為之隄岸，終身退然，處於學地。雖凡
J33nB277_p0179c19║衲單士，通謁而至者，咸與之均禮。於戲！非盛德何以
J33nB277_p0179c20║臻此乎？而昧者謂院以禪名，宜杜塞歧徑，獨蹈大方，
J33nB277_p0179c21║紹明從上以來單傳直截之旨，若以是為師少者。夫
J33nB277_p0179c22║治水者，撤𣈿而瀉之，築防而居之；乳兒者，塗苦而禁
J33nB277_p0179c23║之，洗滌而養之，惟其宜適也。世降習偷，邪師謬解，如
J33nB277_p0179c24║波如馳，苟務泯相毀教，等持犯，均淨穢，決竇於旱秋，
J33nB277_p0179c25║絕哺於饑子，豈大士匡時應會，起極弊，振將絕之道
J33nB277_p0179c26║哉？俗善畫龍，見龍而驚。塗羹雜陳而笑耕稼者，不亦
J33nB277_p0179c27║舛乎？是山形勝，洎創建緣起，詳載大師所撰記，及董
J33nB277_p0179c28║太史其昌碑中，故不具具言。師所以應化拯時，有功
J33nB277_p0179c29║宗乘者，勒石講堂，詔於無窮。
J33nB277_p0179c30║前進士國子監祭酒　予告弟子陶望齡撰文。
J33nB277_p0180a01║萬歷三十七年歲次己酉三月初三日甲申之吉勒
J33nB277_p0180a02║石。
J33nB277_p0180a03║雲棲蘭若志
J33nB277_p0180a04║蓋杭之諸山，最高者曰五雲，登其巔，則南北兩高峰
J33nB277_p0180a05║如兒孫矣。山勢西南行，而江東北折而會之，扶輿靈
J33nB277_p0180a06║淑之氣，鍾於才賢而不盡，當必有出世之傑，乘願利
J33nB277_p0180a07║生者出焉，而吾蓮池師是矣。先是，山之得名，以五色
J33nB277_p0180a08║瑞雲盤旋山頂，已而飛集西塢，經時不散，又名塢曰
J33nB277_p0180a09║雲棲。其有蘭若，則自宋僧志逢始。逢有道行，猛虎馴
J33nB277_p0180a10║伏，人號伏虎禪師。初築室五雲頂，天禧中，賜額真際
J33nB277_p0180a11║院，兼闢雲棲、天池二院為三剎，而雲棲最號幽絕。中
J33nB277_p0180a12║峰東西岡傍近有名泉三：曰青龍、曰聖義、曰金液，而
J33nB277_p0180a13║最東岡則為壁觀峰，皆在寺後所名。其徑自梵村入
J33nB277_p0180a14║十里，溪山窈窕，草樹蒙密，敻隔人境，此真阿練若正
J33nB277_p0180a15║修行處。而逢公之後，居之者絕少，四百餘年而有師。
J33nB277_p0180a16║師諱袾宏，號蓮池，杭之沈氏子。先業儒有聲，黌較間
J33nB277_p0180a17║藉甚。宿緣所追，塵網遂裂，乃作辭世歌，薙髮為僧，飽
J33nB277_p0180a18║參諸方，息肩於此。繼東林之社，闢西返之津，一時緇
J33nB277_p0180a19║白翕然宗之。初至，單丁草屋，若將終身。已祝虎，虎不
J33nB277_p0180a20║傷人；禱雨，雨應道風。不脛而走，肩材木、荷鋤钁至者，
J33nB277_p0180a21║無虛日也。曰：「師幸福吾民而止此，且遺址損礎，吾先
J33nB277_p0180a22║世所植香火之緣在焉，而忍棄之不以安師耶？」於是
J33nB277_p0180a23║蘭若不日成矣。有法堂以奉經律，有禪堂以安僧，凡
J33nB277_p0180a24║叢林所宜有，日增月益。而又定為十約，若金科玉條，
J33nB277_p0180a25║以繩眾而守之。晝夜六時，蓮漏不撤；聖凡七眾，海會
J33nB277_p0180a26║無虛。雲棲之名，幾欲與北代之清涼、南海之普陀埒
J33nB277_p0180a27║矣。或有疑焉，師不紹達磨西來之宗，而揚西歸之教。
J33nB277_p0180a28║袾宏曰：「大司成馮公為雲棲作志，未結，長公子權
J33nB277_p0180a29║奇書其後云：『此先君手稿也，欲了未了，可言未言，
J33nB277_p0180a30║幸與海內大德酌存之。』愚以為未了未言固無害，
J33nB277_p0180b01║例如《華嚴》僅八十卷，文未足而意已足矣。」但所云
J33nB277_p0180b02║或疑師不紹西來之宗，而揚西歸之教，於此二句
J33nB277_p0180b03║閣筆引而不發，躍如也。今不必續貂，止請諸方此
J33nB277_p0180b04║處下一轉語。
J33nB277_p0180b05║重修雲棲禪院記
J33nB277_p0180b06║杭府治南連大江，西引明、聖二湖，萬山遶湖而絡繹
J33nB277_p0180b07║江滸。溯江西上，行二十餘里，山名五雲。先是，山之巔
J33nB277_p0180b08║有五色瑞雲盤旋其上，因以名山。已而五雲飛集山
J33nB277_p0180b09║西塢中，經久不散，時人異之，號為雲棲塢。宋乾德五
J33nB277_p0180b10║年，有僧結菴以居。塢多虎，僧至，虎輒馴伏，世稱伏虎
J33nB277_p0180b11║禪師者是也。吳越王錢氏為之建寺，而雲棲於是創
J33nB277_p0180b12║始矣。禪師一號大扇和尚，諱志逢。初築室五雲之頂，
J33nB277_p0180b13║天禧中，降敕賜真濟院，遂并闢雲棲、天池二院，而成
J33nB277_p0180b14║三剎。後治平二年，改號棲真。今曰雲棲者，復古也。雲
J33nB277_p0180b15║棲居五雲之西，徑曲林幽，四山圍合，蒼翠樅然。東岡
J33nB277_p0180b16║而上，有壁觀峰，峰下出泉，名青龍泉。迆𨓦下中峰之
J33nB277_p0180b17║傍，復出一泉，名聖義泉。又下而西岡之麓，復出一泉，
J33nB277_p0180b18║名金液泉。筧引涓涓，潔洌甘芳，汲灌不竭。獨以荒僻
J33nB277_p0180b19║寥落，人跡罕至，非忘形死心者莫能居焉。紹興初，有
J33nB277_p0180b20║余知閣者，扈蹕南渡，隱於寺側，後捨宅歸寺。
J33nB277_p0180b21║聖朝弘治七年，霖雨發洪，廬宇經像隨水漂蕩，僧稍
J33nB277_p0180b22║稍散去，頹耋者僦居民莊，而故院遂蓁莽。父老過之，
J33nB277_p0180b23║傷感垂涕。衛將軍玉溪楊公暨子念堂君雅嚮三寶，
J33nB277_p0180b24║時募僧重修，而頻苦虎患，居無何，即引去。隆慶五年，
J33nB277_p0180b25║袾宏行腳南還，愛其岑寂，孤形隻缽，趺坐圮壁間。太
J33nB277_p0180b26║學生陳如玉、李繡等為之搆靜室三楹，而宏晝與野
J33nB277_p0180b27║鹿主賓，夜與鳴泉唱和，悠然若將終身。村之民怪其
J33nB277_p0180b28║能久居也，環村四十里，歲傷於虎者不下二十人，而
J33nB277_p0180b29║雞犬不與焉。宏乃發悲懇，諷經千卷，設瑜伽施食津
J33nB277_p0180b30║濟之，自是虎不傷人。適歲亢旱，禱於山，偶時雨澍，村
J33nB277_p0180c01║之民又大悅，而慶其得安居也，相與纍纍然肩材木
J33nB277_p0180c02║而至，曰：「茲吾祖所植也。」荷鋤钁，發其塵，坌之礎磉，而
J33nB277_p0180c03║指之曰：「茲雲棲寺之故物也。禪師福吾村，吾願鼎新
J33nB277_p0180c04║寺之遺址，以永吾一境之香火。」繇是不日而成蘭若。
J33nB277_p0180c05║外無崇門，中無大殿，惟禪堂處僧，法堂以奉經律而
J33nB277_p0180c06║已。宏自惟迂疏陋劣，寸長無稱，抱病入山，分與草木
J33nB277_p0180c07║同腐。頃值幻緣，興此廢墜，惡容坐食，不思所以上報
J33nB277_p0180c08║佛恩而下酬檀信乎？顧生平尚真實而賤浮誇，甘窮
J33nB277_p0180c09║約而羞名利，因共一二同志相砥礪，力行古道，盟而
J33nB277_p0180c10║後進，犯而必退，大都主之以淨土。而冬專坐禪，餘兼
J33nB277_p0180c11║講誦，日有程，月有稽，歲有表，凜凜乎使無賴者不得
J33nB277_p0180c12║參乎其間。雖於法門無大裨益，庶幾救末學之弊，以
J33nB277_p0180c13║俟後之知識云爾。宏，沈氏子，字佛慧，號蓮池，仁和人。
J33nB277_p0180c14║是為記。
J33nB277_p0180c15║萬歷五年孟春之望，沙門袾宏謹識。
J33nB277_p0180c16║復古雲棲寺記
J33nB277_p0180c17║予始入梵山之雲棲也，父老謂予：「茲寺為洪水漂蕩
J33nB277_p0180c18║計，今將百年，彼時無力營葺，墟其地廬於半道，曰棲
J33nB277_p0180c19║真別院。」予猶及見一僧居之，而棲真繫在冊籍，雲棲
J33nB277_p0180c20║則山氓野樵所常稱也。予仍其便，以雲棲名庵，蓋三
J33nB277_p0180c21║十餘稔矣。逮閱咸淳臨安舊志，則雲棲者，宋藝祖乾
J33nB277_p0180c22║德五年吳越國王錢氏所建，至英宗治平二年乃易
J33nB277_p0180c23║之以棲真，詳見錢塘寺觀類中第十五葉。予仍雲棲，
J33nB277_p0180c24║暗與古合，事固有適然者。曩嘉、隆之季，萬歷之初，修
J33nB277_p0180c25║郡志者據近而不稽遠，今復焉，無亦宿緣使之然歟？
J33nB277_p0180c26║予既有感於無心合古，又重有感於古今沿革靡常，
J33nB277_p0180c27║寥寥乎靈蹤勝蹟，久淪而未彰者何限也。吾郡古曰
J33nB277_p0180c28║杭州，已而曰臨安，後復為杭，曰古杭，今寺亦爾，因額
J33nB277_p0180c29║以古雲棲寺，而識其歲月云。
J33nB277_p0180c30║萬歷三十七年正月，菩薩戒弟子比丘袾宏書。
J33nB277_p0181a01║重修上方寺鑿放生池記
J33nB277_p0181a02║武林自宋蹕南，駐環湖山，禪講律寺，粲然棋布星列，
J33nB277_p0181a03║而郭以內稱焉。迨今多半淪沒，至不可考諸傳志。有
J33nB277_p0181a04║上方寺者，背倚城垣，左右掖涌金、錢塘二門，前通西
J33nB277_p0181a05║井官道，蓋肇建後梁貞明七年。而
J33nB277_p0181a06║國朝景泰四年，僧以難事作，散去，寺隨廢，漸蠶食為
J33nB277_p0181a07║民居，僅存者什一，優婆塞沈善能者廬其中。嘉靖二
J33nB277_p0181a08║十三年，尚寶卿六橋徐公得請於官，佃為圃。公無子，
J33nB277_p0181a09║以畀女，遺命還寺。女孝且賢，持契歸王氏，遵父囑以
J33nB277_p0181a10║畀雲棲，遂復為僧地如初。無何，王謝世，居士化卿宋
J33nB277_p0181a11║君聞其義而高之。化卿以世祿之裔，砥德礪行，樂善
J33nB277_p0181a12║不厭，迺輸金贈二子，更與之契。予亦罄衣資，偕善信
J33nB277_p0181a13║旁贖其故址若干，向明正位別為迴廊，旋所向，面城
J33nB277_p0181a14║而門，取幽寂也，期世世承事三寶。因諗於眾曰：「唯上
J33nB277_p0181a15║方彈丸重興，伶仃衰微，何修何營，而俾久遠？」或議闢
J33nB277_p0181a16║草萊，輪奐其殿堂，群之以僧，僧多則常住。予以為不
J33nB277_p0181a17║然。時丁末法，塔寺靡堅，試屈指而計，凡三門乎闤闠
J33nB277_p0181a18║者，楗椎之庭，不為樽罍之所能幾？僧雖多而行寡，奚
J33nB277_p0181a19║以多為？顧此地鄰城，城鄰湖，湖外高而城內卑，隨鋤
J33nB277_p0181a20║成流，亢陽所不能涸。因而池之良便，以池放生，以隙
J33nB277_p0181a21║地之敝室，稍葺其莛楹，守以二三誠信衲子，蚤莫禪
J33nB277_p0181a22║誦，庶幾上祝
J33nB277_p0181a23║皇圖，下濟含識，得之一舉矣。或謂：物如塵如沙，池一
J33nB277_p0181a24║勺耳，容有限，奈何？而庸知夫鑿斯池也，為之兆也，弄
J33nB277_p0181a25║引也，引而伸之，而又伸之，汪然遍域中矣。昔子產之
J33nB277_p0181a26║畜魚一勺也，使鄭之人若大夫若士若民皆然，鄭之
J33nB277_p0181a27║與國若燕趙齊楚輩皆然，則池無量，所畜無量。不然，
J33nB277_p0181a28║西湖古放生池也，謂普容天壤間物，寧有是乎哉？化
J33nB277_p0181a29║卿曰：「唯唯。」與其仲直卿、諸賢士夫、諸比丘、淨人，有呈
J33nB277_p0181a30║財者、裹糧者，疏其壆而鍬者、畚者、梩者，枯橫泉之橈
J33nB277_p0181b01║而戽者、槔者、埭者，固隄防之浸淫崩頹而埤者、堹者、
J33nB277_p0181b02║𥗒者、䃭者，捍貍與獺而𦼼者，閑其外侮而版築者，憂
J33nB277_p0181b03║其暑寒而上為之𢊒、下為之㵠者，皇皇乎晝胼宵胝，
J33nB277_p0181b04║勞不知息，兼工再閱月而池成。於時在筌而釋，當釜
J33nB277_p0181b05║而逸，洋焉悠焉，出而遊焉，一勺之內，足其從容也。予
J33nB277_p0181b06║喜且懼，稽首而告於十方如來、主池神、主伽藍神，願
J33nB277_p0181b07║以佛力、法力、賢聖力、諸神誓願力，慈護而威臨之，從
J33nB277_p0181b08║於今日，盡未來際，常為鱗介諸水族等棲止安宅。又
J33nB277_p0181b09║稽首而告於見住僧後，後住僧願以戒力、悲智力，念
J33nB277_p0181b10║流水之苦躬而澤焦𣩅，天台之抗章而斷簄梁，智覺
J33nB277_p0181b11║之負辜成仁，蹈白刃而不悔，尚永持無斁，以風四方。
J33nB277_p0181b12║敢有叛先盟，師陶朱媒利於網罟，或倍眾而售之乎
J33nB277_p0181b13║白衣，是名違佛律，犯波羅夷。諸所稱釋子者，鳴以羯
J33nB277_p0181b14║磨，遄擯絕之，勿共住。即朋比而阿神，必陰縶其魂，顯
J33nB277_p0181b15║僇其形，無能逃者。脫免焉，其報盡也，墮泥犁中，嬰萬
J33nB277_p0181b16║苦無竟。所以者何？好生惡死，天道也，人情也。前人捐
J33nB277_p0181b17║難捨之貲，役所愛之身，創五濁世不恆見之勝，舉以
J33nB277_p0181b18║生必死之命，置之安全。後人忍不一深思之，而惟便
J33nB277_p0181b19║其私，圖於天道，逆於人情，不祥從逆凶，不祥者災逮。
J33nB277_p0181b20║鼓桴形影，感應自然，非危言怖之也。化卿及諸大眾
J33nB277_p0181b21║踊躍歡喜，歎未曾有，作而曰：「善哉！是緇與素之龜鏡
J33nB277_p0181b22║也，不可使無聞於末法也。」而碑上方。頌曰：
J33nB277_p0181b23║始舉為興滅，而兼得放生，豈唯滅不滅，生亦無生相。
J33nB277_p0181b24║生滅俱滅已，寂滅何有方？以明超於方，無方中說上。
J33nB277_p0181b25║無方說西方，其意亦如是。作寺作池人，願共了斯旨。
J33nB277_p0181b26║萬歷二十八年歲次庚子春王正月上元之吉，菩薩
J33nB277_p0181b27║戒弟子雲棲寺沙門袾宏撰。
J33nB277_p0181b28║北門長壽庵放生池記
J33nB277_p0181b29║西湖，古放生池也。法久而敝，實亡名存。敝之久而安
J33nB277_p0181b30║焉，恆產乎水族，併迷其名，若罔聞者。歲在乙未，予演
J33nB277_p0181c01║《圓覺》於佛國山之南屏。南屏故有池，當其三門，一時
J33nB277_p0181c02║主會諸名公，捐貲贖而出之，植蓮其中，斷漁業，人繇
J33nB277_p0181c03║是知放生池為武林舊事。既而予復鑿池上方，既而
J33nB277_p0181c04║北門有園，園有池，復贖之。園距上方南北相望者，半
J33nB277_p0181c05║拘盧舍，而城之內有二放生池矣。頃予碑上方，謂以
J33nB277_p0181c06║是為之兆，兆且引而蔓延之。顧予德微年衰，不足以
J33nB277_p0181c07║風，未知繼此而興起者，更幾池也？上方苦隘，僅為池，
J33nB277_p0181c08║餘少叢竹，羽蟲之獲逭其生者，聊以依止。茲頗閒曠，
J33nB277_p0181c09║池聯比擴之，則濊然成浸；水涵而土出壘之，則𡾯然
J33nB277_p0181c10║成山；循而界之，則幽然成徑；相其宜而樹之竹木，則
J33nB277_p0181c11║鬱然蔭而成林。將使嚶嚶洋洋，樂而相忘，雖無繇擬
J33nB277_p0181c12║飛泳亭之萬一，而猶冀想像其遺蹤，則上方所不逮
J33nB277_p0181c13║也。園以東為興福禪院，旋而南為養濟院，又旋而西
J33nB277_p0181c14║為得一道院。養濟昔號悲田，聖主賢臣哀煢民之顛
J33nB277_p0181c15║連而無告者設也。今之困矰餌，伏質於刀砧，必不可
J33nB277_p0181c16║逃而待烹，其無告尤甚。貿而畜之池，縱之林，俾終保
J33nB277_p0181c17║殘壽，悲孰加焉？佛示三福云：慈心不殺。而五福於箕
J33nB277_p0181c18║疇，亦壽為其最。瀕殺而重壽之，福孰加焉？天地之大
J33nB277_p0181c19║德曰生，舜之德曰好生，德一而已。上清下寧，侯王所
J33nB277_p0181c20║以配兩間之久長，貞萬物之壽命者，恆於斯得，孰加
J33nB277_p0181c21║焉？儒、道、釋三聖人之偉蹟，鼎峙夫三方，若環拱然。而
J33nB277_p0181c22║園介乎其中，是曲阜之仁里，摩竭之慈室，西華、長生、
J33nB277_p0181c23║葆真之靈宅，天合而冥鄰也，豈偶然之故歟？夫救生
J33nB277_p0181c24║之滅也而有生，求其生而未嘗生也而無生。無生然
J33nB277_p0181c25║後無不生，則生滅一。生滅一，則福興於無相，悲濟於
J33nB277_p0181c26║無緣。福不可得，悲不可得，一亦不可得。唯法性常住，
J33nB277_p0181c27║不斷不續，同於虛空。彼《梵網》以放生為常住法。常住
J33nB277_p0181c28║者，金剛身無量壽也。乃菴其園曰長壽。而園有荒廬
J33nB277_p0181c29║數楹，飭治之，為供接引導師及當來慈氏尊像。蓋津
J33nB277_p0181c30║梁所放，一切含靈，先生安養，息輪迴苦，後於龍華而
J33nB277_p0182a01║得授記也。廬止是無增，多以淨戒僧守之。守之之方，
J33nB277_p0182a02║具如上方記中語。時里之父老聞予言，前執予手，歔
J33nB277_p0182a03║然太息曰：「園之源，吾弗知之矣。吾猶及見二禪人居
J33nB277_p0182a04║焉。向稔其古為伽藍，而業已蔬圃，莫返厥初，吾何圖
J33nB277_p0182a05║重睹今日也。」是役也，始其事者，予與化卿宋君，而諸
J33nB277_p0182a06║上善人樂助而成斯美利者，得例書碑左云。
J33nB277_p0182a07║萬歷二十八年歲次庚子佛誕日，菩薩戒弟子雲棲
J33nB277_p0182a08║寺沙門袾宏撰。
J33nB277_p0182a09║杭州上方寺放生池碑記
J33nB277_p0182a10║雲棲放生池，肇自古上方之中興，而長壽庵繼之，皆
J33nB277_p0182a11║大師自為記。師既示滅，上首思監院因余渭陽廣寓
J33nB277_p0182a12║居士，重徵瀹賓言勒之石。余旋耳於頂，傾大師口光
J33nB277_p0182a13║以灌者三，歎其悲智圓融，空假雙妙，不住色聲香味
J33nB277_p0182a14║觸法而行布施，不離文字而說解脫，無願願海，普擎
J33nB277_p0182a15║異生。於乎！此迦樓之翅所不能消，而昆明之灰所不
J33nB277_p0182a16║能濁也。瀹賓何言？言亦安所增上？然而竊聞之矣，鹺
J33nB277_p0182a17║不治苦，梅不責甘，無相猶矣，而各辦事，羹是以和，是
J33nB277_p0182a18║剎地水之為那羅窟也。以緇誓緇，以白盟白，各於其
J33nB277_p0182a19║黨而已。大師申儆方袍，爰及苗裔，凜凜乎寺為歌舞
J33nB277_p0182a20║舍，池為刀俎緣，是用大誡。不有求也，市何以興？刲其
J33nB277_p0182a21║一，喪其兩，寐者不覺也。瀹賓班於近事，取諸皮裏，以
J33nB277_p0182a22║承唾餘，惡乎知繼聲之非繼志耶？非有力人不能得
J33nB277_p0182a23║師蟲方便。既曰有力人矣，何之不愜所欲，而必囿眾
J33nB277_p0182a24║園，沼法窟，為得時而駕？兼弱嗜昧，取亂侮亡，曰莫余
J33nB277_p0182a25║毒也已。惡乎！彼將以富貴為可恆，而因果為不足畏
J33nB277_p0182a26║也。長夜之飲，衰於一石；震主之略，喪於欠伸。鵲無寧
J33nB277_p0182a27║居，鳩不一姓，《金剛》六如在琴瑟綺羅，不在伽陀貝疊
J33nB277_p0182a28║矣。逮其徂落，七遮之影，乃與不亡者俱。昔之釜，今之
J33nB277_p0182a29║魚，昔之日，今之劫，焦骨糜髓，如金在鎔，猶復憶充耳
J33nB277_p0182a30║戟首，如水投石耶？了實本虛，虛不可繫；執虛成實，實
J33nB277_p0182b01║不可銷。悉自心生，非關人與？借曰死而無知，則保世
J33nB277_p0182b02║亢宗，於無知者何有，而厚遺之為囂囂乎？無乃用物
J33nB277_p0182b03║精多，則魂魄強，生為巨人，死為盛鬼，區區銜璧，何惡
J33nB277_p0182b04║之能為？是不知漁獵之殃釋種，而琉璃之珠為泰山
J33nB277_p0182b05║之炬也。器世間主，具足菩提薩埵不思議力，受遺闍
J33nB277_p0182b06║崛，以蒞雲棲之盟，豈其敗如來者厚誅，而破羯磨者
J33nB277_p0182b07║佚罰？必不然矣。徐尚寶不幸而圃上方，幸而無子，小
J33nB277_p0182b08║寬結縛，又幸有淑孝女，克用治命，以蓋前愆。然孰與
J33nB277_p0182b09║宋胄子化卿兄弟，戳力剎，標智果，池溉悲華，奉雲棲
J33nB277_p0182b10║以流水，天台智覺之業，航九品，梯三會，興於無滅，放
J33nB277_p0182b11║於無生之為罔極報乎？子不必宋，女不必徐，智者自
J33nB277_p0182b12║謀，誰能幾幸？休明輔之，昏亂糾之，同室援之，鄉鄰謝
J33nB277_p0182b13║之，謹毋取麇蒙之分，而貽象焚之慼，是吾黨之以波
J33nB277_p0182b14║羅夷誓也。桐鄉之有放生社也，大師遙垂寶手，率先
J33nB277_p0182b15║四輩，度網罟之阨而浮之江，有田有廬，以永法會。方
J33nB277_p0182b16║且教化增益，負郭而池，鐸以阿蘭，蔭以脩木，惟上方、
J33nB277_p0182b17║長壽之軌，是步是趨。一勺之多，姑為之兆，因緣熏習，
J33nB277_p0182b18║富以其鄰，夫亦曰尚行夫子之志云爾。司勳長孺，雲
J33nB277_p0182b19║棲優婆塞中慧業第一。記成，函以報監院，告窣堵已，
J33nB277_p0182b20║西鄉而請，長孺點頭，則石點頭矣。
J33nB277_p0182b21║賜進士出身翰林院國史編修桐鄉優婆塞廣瀹吳
J33nB277_p0182b22║應賓譔文。
J33nB277_p0182b23║賜進士出身朝列大夫國子監祭酒桐城龍眠居士
J33nB277_p0182b24║何如寵篆丹。
J33nB277_p0182b25║
J33nB277_p0182b26║
J33nB277_p0182b27║
J33nB277_p0182b28║
J33nB277_p0182b29║
J33nB277_p0182b30║
J33nB277_p0182c01║古蹟
J33nB277_p0182c02║詩石
J33nB277_p0182c03║掘地得斷碑，題曰宋隨龍。余知閣宅界傍爛
J33nB277_p0182c04║石隱隱有詩，蓋護宋蹕南來，因家此，後乃捨
J33nB277_p0182c05║宅為寺，想見其人高士也。以意補葺石上詩，
J33nB277_p0182c06║錄如左：
J33nB277_p0182c07║幾年魂遶浙城西，十里荷花漾錦陂，踏遍兩峰三竺
J33nB277_p0182c08║路，又隨青嶂入雲棲。
J33nB277_p0182c09║千里旌旗擁六飛，投簪欲上釣魚磯，無端忽被閒雲
J33nB277_p0182c10║引，迴耀峰前掩竹扉。
J33nB277_p0182c11║洛邑名園歌舞沈，亂鴉啼破幾黃昏，何人學得香山
J33nB277_p0182c12║老，千載精廬有梵音。
J33nB277_p0182c13║施生臺
J33nB277_p0182c14║又掘地得施生臺半座，止存南無字六處，彷
J33nB277_p0182c15║彿有多寶如來號，為贊一章。
J33nB277_p0182c16║非玉非金銀，非珠犀瑪瑙，猗頓失其富，海藏慚乏少，
J33nB277_p0182c17║普應眾生求，是名曰多寶。
J33nB277_p0182c18║
J33nB277_p0182c19║
J33nB277_p0182c20║
J33nB277_p0182c21║僧約十章
J33nB277_p0182c22║第一、敦尚戒德約
J33nB277_p0182c23║破根本大戒者，出院。誦戒無故不隨眾者，出院。不
J33nB277_p0182c24║孝父母者，出院。欺陵師長者，出院。故違　朝廷公
J33nB277_p0182c25║府禁令者，出院。習近女人者，出院。受戒經年不知
J33nB277_p0182c26║戒相者，出院。親近邪師者，出院。
J33nB277_p0182c27║第二、安貧樂道約
J33nB277_p0182c28║飲食不甘淡薄者，出院。著豔麗衣服者，出院。泛攬
J33nB277_p0182c29║經事者，出院。爭嚫錢者，出院。田蠶牧養者，出院。聚
J33nB277_p0182c30║集男女做世法齋會者，出院。
J33nB277_p0183a01║第三、省緣務本約
J33nB277_p0183a02║無故數遊人間數還族舍者，出院。習學應赴詞章
J33nB277_p0183a03║笙管等雜藝者，出院。習學天文地理符水爐火等
J33nB277_p0183a04║外事者，出院。習學閉氣坐功五部六冊等邪道者，
J33nB277_p0183a05║出院。好興無益工作者，出院。
J33nB277_p0183a06║第四、奉公守正約
J33nB277_p0183a07║非理募化者，出院。侵剋信施者，出院。擅用招提之
J33nB277_p0183a08║物者，出院。廢壞器用不陪償者，出院。偏眾食者，出
J33nB277_p0183a09║院。不白眾動無主僧物者，出院。臨財背眾苟得、臨
J33nB277_p0183a10║難背眾苟免者，出院。
J33nB277_p0183a11║第五、柔和忍辱約
J33nB277_p0183a12║破口相罵、交拳相打者，出院。威力欺壓人者，出院。
J33nB277_p0183a13║侮慢耆宿者，出院。
J33nB277_p0183a14║第六、威儀整肅約
J33nB277_p0183a15║戲笑無度者，出院。褻瀆經像者，出院。衣帽故不隨
J33nB277_p0183a16║眾者，出院。高聲爭論，三諫不止者，出院。
J33nB277_p0183a17║第七、勤修行業約
J33nB277_p0183a18║無故屢不禮誦者，出院。執事慢不行其事者，出院。
J33nB277_p0183a19║惡人警策昏沈者，出院。試經久不通利者，出院。不
J33nB277_p0183a20║信淨土法門者，出院。
J33nB277_p0183a21║第八、直心處眾約
J33nB277_p0183a22║挑唆彼此鬥爭者，出院。樹立朋黨者，出院。機詐不
J33nB277_p0183a23║實者，出院。謗訕清規、誣毀清眾者，出院。情識私結
J33nB277_p0183a24║不正之友者，出院。
J33nB277_p0183a25║第九、安分小心約
J33nB277_p0183a26║大膽生事者，出院。謬說經論者，出院。妄拈古德機
J33nB277_p0183a27║緣者，出院。無知著述誤人者，出院。招納非人者，出
J33nB277_p0183a28║院。自立徒眾者，出院。擅留童幼沙彌者，出院。己自
J33nB277_p0183a29║不明好為人師者，出院。哄誘他人弟子背其本師
J33nB277_p0183a30║者，出院。無大故擅入公門者，出院。妄議時政得失
J33nB277_p0183b01║是非者，出院。輕心謗斥先聖先賢者，出院。以常住
J33nB277_p0183b02║產業與人者，出院。侵占人產業者，出院。另為煙爨
J33nB277_p0183b03║者，出院。
J33nB277_p0183b04║第十、隨順規制約
J33nB277_p0183b05║令之不行，禁之不止者，出院。有過罰而不服者，出
J33nB277_p0183b06║院。住寺名不入僧次者，出院。梗法不容知事人行
J33nB277_p0183b07║事者，出院。知事人更變成規者，出院。凡事不白師
J33nB277_p0183b08║友，恣意妄為者，出院。故與有過擯出人交往者，出
J33nB277_p0183b09║院。
J33nB277_p0183b10║堂銘二章
J33nB277_p0183b11║東銘
J33nB277_p0183b12║一瓦一椽，一粥一飯，檀信脂膏，行人血汗。爾戒不持，
J33nB277_p0183b13║爾事不辦，可懼可憂，可嗟可歎。
J33nB277_p0183b14║西銘
J33nB277_p0183b15║一時一日，一月一年，流光易度，幻形匪堅。凡心未盡，
J33nB277_p0183b16║聖果未圓，可驚可怖，可悲可憐。
J33nB277_p0183b17║
J33nB277_p0183b18║
J33nB277_p0183b19║
J33nB277_p0183b20║
J33nB277_p0183b21║錄賢
J33nB277_p0183b22║伏虎而下，人亡世遠，兼之典籍漂蕩，莫可追錄，故
J33nB277_p0183b23║錄自今始。中所取，皆生存實行昭著，臨終正念分
J33nB277_p0183b24║明，眾口一稱，無間然者。或二事互缺，則不得書。非
J33nB277_p0183b25║刻於取人，不欲泛書，庶足傳信云爾。
J33nB277_p0183b26║大賢
J33nB277_p0183b27║大賢，海甯人，姓金氏，法名如榮。幼力田，壯事屠酤，忽
J33nB277_p0183b28║為豕所嚙，因大感悟，出家邑之北寺。既而曰：「此非吾
J33nB277_p0183b29║所宜居，聞雲棲可終老。」翻然來歸，時年已六十矣。乃
J33nB277_p0183b30║晝作諸務，夜經行僧堂中，勤懇不自休。或止之，則曰：
J33nB277_p0183c01║「吾惡能以無德受賢者之供？」家人來勸之歸，則大詬
J33nB277_p0183c02║不許，曰：「吾又惡能以恩愛故，離賢者之佳會？」萬歷九
J33nB277_p0183c03║年初度，具飯飯僧，長跪佛前，厲聲呼願生西方者三。
J33nB277_p0183c04║俄有疾，眾環之念佛，大喜稱善，合掌吉祥而逝。世壽
J33nB277_p0183c05║七十，僧臘凡二十。
J33nB277_p0183c06║法源
J33nB277_p0183c07║法源，上虞人，姓阮氏，法名如清。初投龍井寺出家，未
J33nB277_p0183c08║幾入雲棲受具，曰：「吾不歸矣，吾修學於斯，老於斯，死
J33nB277_p0183c09║而火於斯足矣。」銳志念佛，誦《法華》，六時禮拜，汲汲如
J33nB277_p0183c10║不逮。雖入城市中，終不缺廢，高聲懇苦，懈怠比丘不
J33nB277_p0183c11║遑安寢焉。萬歷十一年得疾，懨懨者數月。先是予偶
J33nB277_p0183c12║出遊，卒前一日，予適還山，而清疾已革，遽集眾為設
J33nB277_p0183c13║像助念。清聞佛聲，矍然起坐，中夜合掌，注視金容，奮
J33nB277_p0183c14║迅翹仰而逝。世壽五十四，僧臘凡八。
J33nB277_p0183c15║東林
J33nB277_p0183c16║東林浦江人，姓陳氏，法名廣槐。少從事戎行，已而落
J33nB277_p0183c17║髮清水庵，慕雲棲，發大誓，入山修道。既受具，進菩薩
J33nB277_p0183c18║戒，信力堅勁，質直無偽。持《金剛般若》甚虔，中夜諷詠，
J33nB277_p0183c19║雖隆寒溽暑不廢。語及生死，必厲聲切齒，憤然若不
J33nB277_p0183c20║勝其慚愧，聞者為寒心。見年少出家，必勸進，其有過
J33nB277_p0183c21║者，必苦口呵責，以是淺信者或不滿焉。居家時，有子
J33nB277_p0183c22║三人，仲得癆疾，槐往視，知不可起，勸令擇良偶安置，
J33nB277_p0183c23║其妻子忻然從之。輿疾來山中，使皈命三寶，植當來
J33nB277_p0183c24║因，甫畢而卒。又明日，槐卒。又明日，將茶毗，而槐之季
J33nB277_p0183c25║子不期而至，人以為慈孝所感。先是，槐得疾，日且彌
J33nB277_p0183c26║甚，訊之，無他語，惟諄諄以及時念佛為囑。散衣缽，盡
J33nB277_p0183c27║以飯眾僧，無遺餘，斂容而逝。世壽六十，僧臘凡十有
J33nB277_p0183c28║二。弟子一人，曰大海。
J33nB277_p0183c29║評曰：人之情，死猶慮其妻之適人，而有欲為厲鬼
J33nB277_p0183c30║以禍之者。槐導其子，俾割愛如脫敝屣，豈不超出
J33nB277_p0184a01║尋常萬萬哉？即槐心事剛果磊落，來生事業有不
J33nB277_p0184a02║可量者。吾恐大眾睹奇事而不覺，用是表而出之。
J33nB277_p0184a03║本真
J33nB277_p0184a04║本真，蕭山人，姓來氏，法名廣如。二十九出家雲棲，聞
J33nB277_p0184a05║予亟贊伏牛也，銳然向往。歸而受具，進菩薩戒，刻心
J33nB277_p0184a06║矢志，潛自砥礪，敝衣破帽，形同於土木。眾恥焉，如安
J33nB277_p0184a07║之，絕弗干謁。尊師如佛，敬友如賓，視己身如工役，力
J33nB277_p0184a08║作忘倦。性多昏沈，坐則頻睡，語復遲蹇，期期不可了。
J33nB277_p0184a09║於時惡薄年少輩多藐之，如自若也，不為動。處眾中
J33nB277_p0184a10║未嘗戲言，臨問對未嘗不肅容，歷叢林歲久，未嘗以
J33nB277_p0184a11║情識聯私交，居未嘗治房舍，夜未嘗戀床榻。母年八
J33nB277_p0184a12║旬，來視，如病不能去，予為之夾小室寺傍，俾終養之，
J33nB277_p0184a13║密減膳飼母，而予不知也。母卒，殯半月而如疾作矣，
J33nB277_p0184a14║度不救，召眾念佛，躬和之。既而困憊，謂眾曰：「趣為我
J33nB277_p0184a15║取衣資來，吾欲貿時果香花供吾師，吾不得復侍巾
J33nB277_p0184a16║瓶矣。」眾與辦竟，手自整理進予，予受之，則欣然喜動
J33nB277_p0184a17║顏色，從床躍起，坐竹椅中，奄然欲絕。予急往赴，聞予
J33nB277_p0184a18║聲，復從坐躍起，拱而立，張目諦視予。頃之，安坐已，瞑
J33nB277_p0184a19║然脫去，頭挺挺直，貌耿耿如生時。嗚呼！異哉！世壽三
J33nB277_p0184a20║十八，僧臘凡九。存無弟子，眾為義立一人曰大思。
J33nB277_p0184a21║評曰：如隱德而人不知有三：似麤而細，一也；似柔
J33nB277_p0184a22║而強，二也；似愚而實有穎敏不可及處，三也。至於
J33nB277_p0184a23║臨死生之交，而凜凜乎明正不回，使人聞而風起，
J33nB277_p0184a24║謂鐵面禪和者非與？使之在家，必為孝子；使之在
J33nB277_p0184a25║國，必為忠臣；使之臨大節，必為義士。而復生平抱
J33nB277_p0184a26║負，以悟為期，以扶揚末法為己任。惜其早死，不滿
J33nB277_p0184a27║所願，悲夫！
J33nB277_p0184a28║照空
J33nB277_p0184a29║照空，嘉禾人，姓朱氏，法名大冥。幼失明，從兄某絕憐
J33nB277_p0184a30║之，延日者教習星命，為資身計。冥難之曰：「天道隱，命
J33nB277_p0184b01║理微，非凡庸所測。而此輩妄談禍福，媚事魍魎，兢錐
J33nB277_p0184b02║刀之利，非所願也。乃所願，則事空王耳。」兄為送出家。
J33nB277_p0184b03║無何，來雲棲，誓卒業焉。予以其盲於目也，名之曰冥；
J33nB277_p0184b04║以其不盲於心也，字之曰照空。而醇雅謹飭，精勤念
J33nB277_p0184b05║道。既而家人以事促歸，遂留不遣。冥忽忽不樂，坐是
J33nB277_p0184b06║得疾，寓大聖寺。經年，疾彌困且殆。予偶過朱涇，訪船
J33nB277_p0184b07║子之遺，路繇大聖。冥大喜，求附載，眾不可。冥憤然曰：
J33nB277_p0184b08║「吾得斃雲棲足矣。」因力疾登舟，殿予後。至錢塘江滸，
J33nB277_p0184b09║數問舁人：「此去雲棲近遠？」舁人曰：「至矣。」入寺，合掌向
J33nB277_p0184b10║佛及諸比丘歸涅槃堂。頃之，化去。
J33nB277_p0184b11║評曰：冥之返故室，非其本心也。向使家人不撓、眾
J33nB277_p0184b12║友力止，久於山中，當大有所詣；而竟違厥志，良可
J33nB277_p0184b13║悲悼！雖然，寓大聖不斃舟行、不斃肩輿、中道不斃
J33nB277_p0184b14║正命，而終於涅槃之堂，若素定其候者，亦奇矣哉！
J33nB277_p0184b15║
J33nB277_p0184b16║
J33nB277_p0184b17║
J33nB277_p0184b18║
J33nB277_p0184b19║
J33nB277_p0184b20║
J33nB277_p0184b21║附宗派
J33nB277_p0184b22║圭峰大師華嚴宗派
J33nB277_p0184b23║宗福法德義，普賢行願深，
J33nB277_p0184b24║文殊廣大智，成等正覺果，
J33nB277_p0184b25║雲棲續支
J33nB277_p0184b26║果與因交徹，心隨境廓通。
J33nB277_p0184b27║玄微幾悉剖，理性妙咸窮。
J33nB277_p0184b28║
J33nB277_p0184b29║
J33nB277_p0184b30║
J33nB277_p0184c01║題詠
J33nB277_p0184c02║雲棲六景
J33nB277_p0184c03║山前後約景可紀者六，偶成六偈，為大雅弄
J33nB277_p0184c04║引云：
J33nB277_p0184c05║○迴耀峰釋袾宏
J33nB277_p0184c06║東方初出漸當陽，使得人間萬事忙，轉軸西來山欲
J33nB277_p0184c07║暮，寶光依舊映紗窗。
J33nB277_p0184c08║寶刀巃
J33nB277_p0184c09║從來利刃號吹毛，萬樹松絲繫獨牢，莫謂鈍根虧斷
J33nB277_p0184c10║德，此中原是活人刀。
J33nB277_p0184c11║壁觀峰
J33nB277_p0184c12║九年少室坐岑崟，此地何人更效嚬，拂袖便歸千嶂
J33nB277_p0184c13║外，不來從爾問安心。
J33nB277_p0184c14║青龍泉
J33nB277_p0184c15║百竿青筧出流泉，飛舞東西起復眠，玉乳不知來處
J33nB277_p0184c16║遠，祇疑香積有龍涎。
J33nB277_p0184c17║聖義泉
J33nB277_p0184c18║不依雙岫不中巒，湛出當央第一泉，只恐老胡猶不
J33nB277_p0184c19║肯，從教千里自涓涓。
J33nB277_p0184c20║金液泉
J33nB277_p0184c21║安養池中寶似綿，玉洄珠溜正潺湲，何年分得金剛
J33nB277_p0184c22║種，來作雲棲一派泉。
J33nB277_p0184c23║和雲棲六景（有敘）
J33nB277_p0184c24║蓮池坐禪之暇，遊戲翰墨，即景有言，無非禪
J33nB277_p0184c25║理，詩成可以歌矣。聞歌而善，能無和答？載誦
J33nB277_p0184c26║一記，恍若在山中與禪師晤譚也。濡筆書臆，
J33nB277_p0184c27║詞不加點，凡夫浪言，恐為佛前一障，誠可哂
J33nB277_p0184c28║矣。詩具左方。
J33nB277_p0184c29║○迴耀峰三洲沈　淮
J33nB277_p0184c30║定中五色競崢嶸，靜裏天機夜亦明，炯炯靈臺無一
J33nB277_p0185a01║事，可云日出事還生。
J33nB277_p0185a02║寶刀巃
J33nB277_p0185a03║切玉剸犀一玦間，匣中秋水照枯禪，鋒從萬欲叢中
J33nB277_p0185a04║出，凜凜寒光不可扳。
J33nB277_p0185a05║壁觀峰
J33nB277_p0185a06║聞說九年人面壁，而今祇見壁親人，非人非壁從何
J33nB277_p0185a07║覓，幻出如來自在身。
J33nB277_p0185a08║青龍泉
J33nB277_p0185a09║夭矯長軀變化多，為雲為雨事非訛，禪師慧力能降
J33nB277_p0185a10║汝，甘露津津賴爾和。
J33nB277_p0185a11║聖義泉
J33nB277_p0185a12║第一泉從北極來，泉名聖義果奇哉，涓涓似接天河
J33nB277_p0185a13║下，為潤枯禪老萬迴。
J33nB277_p0185a14║金液泉
J33nB277_p0185a15║黃金布地盡天花，金液還蒸五色霞，自是樓臺先得
J33nB277_p0185a16║月，有人來共飯胡麻。
J33nB277_p0185a17║○迴耀峰陽和張元忭
J33nB277_p0185a18║夕陽欲下五雲西，片片飛霞映落暉，信是靈光原不
J33nB277_p0185a19║昧，塵緣息處見天機。
J33nB277_p0185a20║寶刀巃
J33nB277_p0185a21║大冶千年鑄寶刀，江干突兀立青霄，不須暫試屠龍
J33nB277_p0185a22║技，怪鱷狂螭孽自消。
J33nB277_p0185a23║壁觀峰
J33nB277_p0185a24║觀心廿載坐蓮臺，不覺蒲團繡綠苔，獨有孤峰常對
J33nB277_p0185a25║面，卻疑少室又飛來。
J33nB277_p0185a26║青龍泉
J33nB277_p0185a27║一缽降龍般若深，遙看飛沫注東林，時人只解爭餘
J33nB277_p0185a28║瀝，活水源頭何處尋。
J33nB277_p0185a29║聖義泉
J33nB277_p0185a30║中峰涌出自潺湲，分得曹溪入梵村，幾處山泉名第
J33nB277_p0185b01║一，何如此地問真源。
J33nB277_p0185b02║金液泉
J33nB277_p0185b03║聞說祇園布地金，光搖池水半浮沈，上人漱齒為清
J33nB277_p0185b04║供，丹液融融滿素襟。
J33nB277_p0185b05║○迴耀峰小愚柳　濲
J33nB277_p0185b06║一丸獨挈出人間，放大毫光萬劫閒，笑指扶桑迴耀
J33nB277_p0185b07║處，誰吹石火照青山。
J33nB277_p0185b08║寶刀巃
J33nB277_p0185b09║寶刀巃瀉動江津，掛在菩提護法輪，要使眾生無恐
J33nB277_p0185b10║怖，世間誰是鼓刀人。
J33nB277_p0185b11║壁觀峰
J33nB277_p0185b12║曾聞佛子渡長河，蘆葉為舟總是魔，寄語山間行腳
J33nB277_p0185b13║者，同來面壁意如何？
J33nB277_p0185b14║青龍泉
J33nB277_p0185b15║池上蓮花玉削成，青龍活水載香清，若非山下涓涓
J33nB277_p0185b16║出，泥沒靈根何處生。
J33nB277_p0185b17║聖義泉
J33nB277_p0185b18║中峰雲遶涌青螺，聖義分流一鑑多，欲借山中涓滴
J33nB277_p0185b19║水，洒將苦海靜風波。
J33nB277_p0185b20║金液泉
J33nB277_p0185b21║金液泉洄一澗深，如來吐沫總流金，山中白日原無
J33nB277_p0185b22║盡，日聽流澌磨繡針。
J33nB277_p0185b23║○迴耀峰瀛洲沈　瀾
J33nB277_p0185b24║遲遲駒影日西流，倒入千巖紫氣浮，莫向桑榆愁景
J33nB277_p0185b25║暮，輝光長映碧山頭。
J33nB277_p0185b26║寶刀巃
J33nB277_p0185b27║昆吾溪上躍遊龍，隱伏塵寰樹幾重，漫向倚天同任
J33nB277_p0185b28║俠，也應隨地斂機鋒。
J33nB277_p0185b29║壁觀峰
J33nB277_p0185b30║峭壁淩霄勢獨雄，日觀相峙海天空，眼前一任風雲
J33nB277_p0185c01║變，靜裏都忘造化工。
J33nB277_p0185c02║青龍泉
J33nB277_p0185c03║瓊枝嫋嫋水溶溶，清沁寒漪照綠茸，掩映楚天明月
J33nB277_p0185c04║夜，直疑青海出蛟龍。
J33nB277_p0185c05║聖義泉
J33nB277_p0185c06║金液青龍夾道中，分明別有一泉通，涓涓不管流年
J33nB277_p0185c07║度，花自芳菲草自叢。
J33nB277_p0185c08║金液泉
J33nB277_p0185c09║一脈雲根若有神，葆光靈氣隔紅塵，爭流不費陶鎔
J33nB277_p0185c10║力，沛入乾坤萬象春。
J33nB277_p0185c11║○迴耀峰訒齋言有時
J33nB277_p0185c12║遠公日日坐經堂，又見西山照夕陽，借問夜來何處
J33nB277_p0185c13║去，卻將明月寄輝光。
J33nB277_p0185c14║寶刀巃
J33nB277_p0185c15║寶刀崒嵂立江皋，紫氣干雲北斗高，斬斷六根無住
J33nB277_p0185c16║相，笑他匕首利吹毛。
J33nB277_p0185c17║壁觀峰
J33nB277_p0185c18║高峰壁立懸千仞，老衲安禪只一心，對爾渾忘論斷
J33nB277_p0185c19║臂，不煩九載面叢林。
J33nB277_p0185c20║青龍泉
J33nB277_p0185c21║靈泉謾說龍涎吐，佛子能將水脈通，竹筧引來茶灶
J33nB277_p0185c22║滿，涓涓不盡五雲東。
J33nB277_p0185c23║聖義泉
J33nB277_p0185c24║中峰忽涌一泉開，直下雲棲般若臺，分給眾僧歸聖
J33nB277_p0185c25║義，源頭自此莫疑猜。
J33nB277_p0185c26║金液泉
J33nB277_p0185c27║祇園金沫自西來，試飲泠然夢眼開，應識山中趺坐
J33nB277_p0185c28║者，此心原不惹塵埃。
J33nB277_p0185c29║○迴耀峰德園虞淳熙
J33nB277_p0185c30║獨有須彌轉太陽，觀成懸鼓欲歸忙，山中慧日元無
J33nB277_p0186a01║劫，一任金烏度石窗。
J33nB277_p0186a02║寶刀巃
J33nB277_p0186a03║逢著仙人便伐毛，樹神到此不堅牢，五臺刺客過靈
J33nB277_p0186a04║鷲，擲下真王武庫刀。
J33nB277_p0186a05║壁觀峰
J33nB277_p0186a06║流雲絕壁錯名崟，無影何人得效嚬，卻被江頭高士
J33nB277_p0186a07║笑，折來一葦是偷心。
J33nB277_p0186a08║青龍泉
J33nB277_p0186a09║七宿東來照一泉，驪珠灑落五雲眠，號風大扇驚飛
J33nB277_p0186a10║起，不放狐龍墮冷涎。
J33nB277_p0186a11║聖義泉
J33nB277_p0186a12║義龍矯首躍雲巒，好護空山第一泉，堪笑西池涌千
J33nB277_p0186a13║佛，此中無聖自涓涓。
J33nB277_p0186a14║金液泉
J33nB277_p0186a15║五色兜羅雲似綿，雲間仙浪正潺湲，珠王不受青牛
J33nB277_p0186a16║化，吐出還丹變石泉。
J33nB277_p0186a17║○迴耀峰方石陳光贊
J33nB277_p0186a18║皎日融融滄海生，西輪高度五雲橫，迴光一照青巒
J33nB277_p0186a19║遍，萬象玲瓏徹底明。
J33nB277_p0186a20║寶刀巃
J33nB277_p0186a21║大塊鍾靈孕寶刀，山腰橫帶碧天高，塵氛斷盡機鋒
J33nB277_p0186a22║斂，伏虎降龍總莫逃。
J33nB277_p0186a23║壁觀峰
J33nB277_p0186a24║危峰壁立鎮禪關，坐對無言境自閒，從入少林傳法
J33nB277_p0186a25║後，於今又得任名山。
J33nB277_p0186a26║青龍泉
J33nB277_p0186a27║清泉涌出寶山頭，引入香廚不斷流，正是青龍施法
J33nB277_p0186a28║雨，空中幻化澤偏周。
J33nB277_p0186a29║聖義泉
J33nB277_p0186a30║八功德水滿西方，聖義分流脈更長，共說禪師三昧
J33nB277_p0186b01║力，真源活潑注天潢。
J33nB277_p0186b02║金液泉
J33nB277_p0186b03║寶池池底布黃金，靈液涓涓出梵林，山靜雲開明月
J33nB277_p0186b04║下，寒光浮動見天心。
J33nB277_p0186b05║○迴耀峰洪陽張　位
J33nB277_p0186b06║西方金界涌靈霞，放出毫光照寶華，千仞孤蹤停錫
J33nB277_p0186b07║望，通明六合是吾家。
J33nB277_p0186b08║寶刀巃
J33nB277_p0186b09║神鋒凜凜挂危岑，割斷浮生利慾心，月峽龍濤寒影
J33nB277_p0186b10║寂，山魑伎倆定難侵。
J33nB277_p0186b11║壁觀峰
J33nB277_p0186b12║少林枯冷費商量，若箇盧都向壁廂，遺履折蘆堪咄
J33nB277_p0186b13║咄，高山流水竟茫茫。
J33nB277_p0186b14║青龍泉
J33nB277_p0186b15║靈窟蒼虯噴玉涎，溼雲飄霧鬱藍天，莫誇千斛供朝
J33nB277_p0186b16║汲，坐倚蓮花嘆逝川。
J33nB277_p0186b17║聖義泉
J33nB277_p0186b18║一歃千金變性情，何年卓錫引龍泓，有緣得入曹溪
J33nB277_p0186b19║路，淘滌身心聖諦明。
J33nB277_p0186b20║金液泉
J33nB277_p0186b21║灑心瓊液漱蓮臺，絕勝金莖露一杯，不是醍醐甘祕
J33nB277_p0186b22║惜，無人尋向此中來。
J33nB277_p0186b23║○迴耀峰化卿宋守一
J33nB277_p0186b24║金光倒景碧嵯峨，路渺西天奈晚何，轉得法輪迴夜
J33nB277_p0186b25║照，翻車不用魯陽戈。
J33nB277_p0186b26║寶刀巃
J33nB277_p0186b27║一片雄心未可牢，迷雲開處淬江濤，自從乍觸機鋒
J33nB277_p0186b28║後，不向山前試寶刀。
J33nB277_p0186b29║壁觀峰
J33nB277_p0186b30║兀坐觀空是化身，孤峰遙對折蘆人，欲談聖諦無名
J33nB277_p0186c01║相，石壁寒生古月輪。
J33nB277_p0186c02║青龍泉
J33nB277_p0186c03║一脈泉迴落澗松，琳琅幽韻雜疏鐘，推窗日射東峰
J33nB277_p0186c04║曉，五色雲中繞護龍。
J33nB277_p0186c05║聖義泉
J33nB277_p0186c06║卓錫甘泉噴雪飛，法流不斷客來稀，可憐瑞靄盤空
J33nB277_p0186c07║谷，幾度逢師浣缽衣。
J33nB277_p0186c08║金液泉
J33nB277_p0186c09║粼粼波隱夜明苔，逗日迎風彩色開，莫是三生餘夙
J33nB277_p0186c10║願，宛從金粟見如來。
J33nB277_p0186c11║○迴耀峰釋湛然圓澄
J33nB277_p0186c12║平原未到光先照，獨占人間最上重，任是夕陽西欲
J33nB277_p0186c13║去，還留餘影射孤峰。
J33nB277_p0186c14║寶刀巃
J33nB277_p0186c15║寶刀巃與五雲連，逼塞江干落影寒，長劍依天魔膽
J33nB277_p0186c16║喪，行人宜退不宜先。
J33nB277_p0186c17║壁觀峰
J33nB277_p0186c18║崢嶸突兀勢稜層，謂是當年壁觀僧，趺坐雖無蘆破
J33nB277_p0186c19║膝，通身也挂薜蘿藤。
J33nB277_p0186c20║青龍泉
J33nB277_p0186c21║神龍不職受天譴，報德無門化此泉，不是禪翁神力
J33nB277_p0186c22║大，幾遭血濺穢山川。
J33nB277_p0186c23║聖義泉
J33nB277_p0186c24║一滴龍涎透膽寒，曹溪分入幾多年，人來掬手嘗滋
J33nB277_p0186c25║味，猶下夷齊飲盜泉。
J33nB277_p0186c26║金液泉
J33nB277_p0186c27║金液泉從竹筧來，不繇造作與安排，煮茗日供參玄
J33nB277_p0186c28║客，入口須教夢眼開。
J33nB277_p0186c29║○迴耀峰釋雪亭圓信
J33nB277_p0186c30║草徑離離山影斜，寒清入骨半窗紗，數聲啼鳥破幽
J33nB277_p0187a01║寂，晚色不侵茅屋家。
J33nB277_p0187a02║寶刀巃
J33nB277_p0187a03║誰把頑巖作寶刀，劈開天地一秋毫，至今縱有英靈
J33nB277_p0187a04║者，不若鳥窠吹布毛。
J33nB277_p0187a05║壁觀峰
J33nB277_p0187a06║卓卓春山不可捫，葛藤橫雪立黃昏，九年坐斷無音
J33nB277_p0187a07║耗，一片石頭千古痕。
J33nB277_p0187a08║青龍泉
J33nB277_p0187a09║不假雲雷勢自豪，一噴平地盡波濤，溶溶流入浙江
J33nB277_p0187a10║水，飲者如何風調高。
J33nB277_p0187a11║金液泉
J33nB277_p0187a12║細脈幽幽隱薜蘿，石邊春意澹香多，雖然顏色同清
J33nB277_p0187a13║淺，那識林間有異波。
J33nB277_p0187a14║聖義泉
J33nB277_p0187a15║水性無繇藉假名，香山凹凸汝能平，源頭不在千巖
J33nB277_p0187a16║上，烹佛何勞問丙丁。
J33nB277_p0187a17║○迴耀峰芝筠董漢策
J33nB277_p0187a18║誰信蒼然來暮靄，空崖返炤發天雞，寶芳琪樹皆春
J33nB277_p0187a19║色，懸鼓休談落日西。
J33nB277_p0187a20║寶刀巃
J33nB277_p0187a21║胸懸千鏡笑吹毛，捷句驚人握孟勞，委土劃然曾滿
J33nB277_p0187a22║志，談言無義勝龍韜。
J33nB277_p0187a23║壁觀峰
J33nB277_p0187a24║石筍千尋杳無路，鳥啼花笑自新陳，捲簾領得間中
J33nB277_p0187a25║趣，洞口雲封不見人。
J33nB277_p0187a26║青龍泉
J33nB277_p0187a27║一縷寒瀧有若無，誰從水乳辨真吾，翠蛟千尺飛瑤
J33nB277_p0187a28║雪，行雨江村作畫圖。
J33nB277_p0187a29║聖義泉
J33nB277_p0187a30║人世炎涼似沃焦，泠然一勺自冰消，中分二水真源
J33nB277_p0187b01║出，獨掩松關聽海潮。
J33nB277_p0187b02║金液泉
J33nB277_p0187b03║霞作簾旌石作臺，蜚珠噴玉自西來，金沙池畔吞蓮
J33nB277_p0187b04║露，歷遍莊椿我未孩。
J33nB277_p0187b05║○迴耀峰（以下敬和家大人原韻）鏡園董友松
J33nB277_p0187b06║纖月峰前曾伏虎，夕陽村外忽聞雞，憑君踏遍尋春
J33nB277_p0187b07║屐，回眺靈巖日未西。
J33nB277_p0187b08║寶刀巃
J33nB277_p0187b09║帶挾青霜拂鬢毛，谽谺歷盡問勞勞，何如白日蒼煙
J33nB277_p0187b10║外，收斂寒芒祕六韜。
J33nB277_p0187b11║壁觀峰
J33nB277_p0187b12║塵世迷樓空暮靄，梵宮琪樹似星陳，欲知海闊天空
J33nB277_p0187b13║處，借問當年面壁人。
J33nB277_p0187b14║青龍泉
J33nB277_p0187b15║幽壑潛鱗認得無，臥龍曾自比夷吾，誰將缽水興風
J33nB277_p0187b16║雨，幻出雲林破壁圖。
J33nB277_p0187b17║聖義泉
J33nB277_p0187b18║火溢靈泉石欲焦，間參聖義霍然消，探源記取中峰
J33nB277_p0187b19║外，來看滄江八月潮。
J33nB277_p0187b20║金液泉
J33nB277_p0187b21║欲吹陽氣作春臺，卻向金莖挹露來，八寶瓶傾楊柳
J33nB277_p0187b22║韻，青童終古尚嬰孩。
J33nB277_p0187b23║○迴耀峰汾園董師植
J33nB277_p0187b24║背飛青鳥長煙沒，山罅光寒露碧雞，身世榮枯誰悟
J33nB277_p0187b25║得，半開花外日沈西。
J33nB277_p0187b26║寶刀巃
J33nB277_p0187b27║鑄就鳴鴻紡綷毛（鳴鴻，刀名，黃帝所鑄），橫披霜鍔滌悁勞，千巖
J33nB277_p0187b28║雲臥呼不起，蒼水神龍捫赤韜。
J33nB277_p0187b29║壁觀峰
J33nB277_p0187b30║斜倚靈峰拈落葉，無端花雨爛然陳，窟中獅子聽消
J33nB277_p0187c01║息，林靜江清月近人。
J33nB277_p0187c02║青龍泉
J33nB277_p0187c03║一片瀅熒心欲無，涓涓碎玉浸昆吾，藥鑱春煖烹香
J33nB277_p0187c04║液，肯向人間授綠圖。
J33nB277_p0187c05║聖義泉
J33nB277_p0187c06║暖浮花乳入銅焦（銅焦，石洞名），滴瀝聲清夢未消，今古不
J33nB277_p0187c07║知幾冬夏，秋心瀉盡作冰潮。
J33nB277_p0187c08║金液泉
J33nB277_p0187c09║金莎曉溜出層臺，谷口風疏香自來，分得餘甘釀春
J33nB277_p0187c10║色，漱芳枕石意如孩。
J33nB277_p0187c11║○迴耀峰鷗亭汪文楨
J33nB277_p0187c12║海上晴波蕩日華，纔升峰頂又將斜，金輪旋轉無多
J33nB277_p0187c13║地，贏得西巖起暮霞。
J33nB277_p0187c14║寶刀巃
J33nB277_p0187c15║古鐵堅頑霜刃新，峰頭光怪起嶙峋，金剛掣手當空
J33nB277_p0187c16║立，驀地橫抽許活人。
J33nB277_p0187c17║壁觀峰
J33nB277_p0187c18║踏破江波一葦輕，壁間蒼翠古苔生，九年枯坐緣何
J33nB277_p0187c19║事，獨立孤峰任意行。
J33nB277_p0187c20║青龍泉
J33nB277_p0187c21║飛流千尺下晴峰，箇箇篔簹接水筒，拾得波心頷珠
J33nB277_p0187c22║在，當前拋出戲驪龍。
J33nB277_p0187c23║聖義泉
J33nB277_p0187c24║聖諦由來本廓然，中峰何用強名泉？涓涓不斷尋常
J33nB277_p0187c25║事，莫使瀾翻誤眼前。
J33nB277_p0187c26║金液泉
J33nB277_p0187c27║大地茫茫總布金，源頭點滴到如今，愛河欲海何因
J33nB277_p0187c28║見，要與針頭仔細尋。
J33nB277_p0187c29║○雲棲紀事二十韻鷗亭汪文楨
J33nB277_p0187c30║淨域崇三寶，諸天扈　九重，蓮香傳伏虎，雲影駐迴
J33nB277_p0188a01║龍。山隔江潮轉，泉當竹徑衝，潺湲金液水，岝崿寶刀
J33nB277_p0188a02║峰。結社來深谷，誅茅卓瘦笻，東陽腰帶減，慧遠足音
J33nB277_p0188a03║跫。白業因茲啟，紅塵不敢封，六時成海會，三觀契心
J33nB277_p0188a04║宗。樸儉僧規肅，流傳法雨濃，何妨存苦行，安用逞機
J33nB277_p0188a05║鋒。聖德懷深眷，時巡訪舊蹤，吳都浮紫氣，禹穴
J33nB277_p0188a06║奠黃琮。道與齋心合，行由覺路逢，鸞旂縈翠篠，羽蓋
J33nB277_p0188a07║偃青松。十笏珠宮現，千華　黼座供，祗林周法界，蘭
J33nB277_p0188a08║若展慈容。解網寬生類，提筐抃老農，皇情方暢遂，
J33nB277_p0188a09║佛力共陶鎔。幸企扶輪化，慚非珥筆從，瞻　天猶咫
J33nB277_p0188a10║尺，勝義警晨鐘。
J33nB277_p0188a11║
J33nB277_p0188a12║
J33nB277_p0188a13║
J33nB277_p0188a14║
J33nB277_p0188a15║
J33nB277_p0188a16║
J33nB277_p0188a17║
J33nB277_p0188a18║
J33nB277_p0188a19║
J33nB277_p0188a20║
J33nB277_p0188a21║附對聯
J33nB277_p0188a22║初住雲棲
J33nB277_p0188a23║竹筧三五升野水。
J33nB277_p0188a24║蓬窗六七片閒雲。
J33nB277_p0188a25║又
J33nB277_p0188a26║屋壁空疏，八面喜逢青嶂合。
J33nB277_p0188a27║溪山寂靜，四時惟有白雲棲。
J33nB277_p0188a28║三聚亭
J33nB277_p0188a29║翠靄封中覓路。
J33nB277_p0188a30║碧峰盡處歸庵。
J33nB277_p0188b01║又
J33nB277_p0188b02║天衢有路通芳竺。
J33nB277_p0188b03║梵世無為見古村。
J33nB277_p0188b04║三門
J33nB277_p0188b05║古剎重開，五色瑞雲棲止地。
J33nB277_p0188b06║禪林肇建，萬年寶歷太平時。
J33nB277_p0188b07║善會門
J33nB277_p0188b08║慕至道而決意精修，堪同此會。
J33nB277_p0188b09║憚清規而無心上進，莫入斯門。
J33nB277_p0188b10║淨業堂
J33nB277_p0188b11║王極樂六八大願之慈尊，絕限量壽命光明不離當
J33nB277_p0188b12║處。
J33nB277_p0188b13║過娑婆萬兆佛邦之淨土，妙莊嚴樓臺池沼元是吾
J33nB277_p0188b14║鄉。
J33nB277_p0188b15║禪悅堂
J33nB277_p0188b16║逐隊二時，逢閻老打算飯錢，能無欠否？
J33nB277_p0188b17║飽參一念，對廬陵近來米價，得不難歟？
J33nB277_p0188b18║高步
J33nB277_p0188b19║樓閣將登，也須從這裏過。
J33nB277_p0188b20║階級不落，畢竟是什麼人？
J33nB277_p0188b21║演法堂
J33nB277_p0188b22║九會融鎔六十萬字之雄文，圓極一乘性海。
J33nB277_p0188b23║千華授受五十八篇之大戒，弘開三聚法門。
J33nB277_p0188b24║隨止居（即刻經房）
J33nB277_p0188b25║跡遠紅塵，日近僧規成淨侶。
J33nB277_p0188b26║身依白社，時親法寶度凡情。
J33nB277_p0188b27║
J33nB277_p0188b28║
J33nB277_p0188b29║
J33nB277_p0188b30║
J33nB277_p0188c01║小雲棲眾信士重建演法堂記（附刻）
J33nB277_p0188c02║粵稽雲棲創自宋，越數百年，有
J33nB277_p0188c03║蓮池大師重闢道場，為念佛放生所，而規模崇起
J33nB277_p0188c04║焉。又越二百數十年，有同里諸君子，聯淨社，廣
J33nB277_p0188c05║放生，而小雲棲繼起焉。夫放生者，體天地好生
J33nB277_p0188c06║之德，以為心誠善舉，第有放而無養，則不遂其
J33nB277_p0188c07║生，反以速之死，非全生之道。昔雲棲創建水陸
J33nB277_p0188c08║道場，其規制有放生銀三兩，並生食銀一兩，其
J33nB277_p0188c09║法至今無弊。維時以寺距城遠，復於西北兩門，
J33nB277_p0188c10║創上方、長壽二寺，鑿放生池，以便放生者。自譔
J33nB277_p0188c11║碑記，謂以是為之兆，兆且引而蔓延之，不知繼
J33nB277_p0188c12║此而興起者，更幾池也。則其願大矣。小雲棲者，
J33nB277_p0188c13║同人慕雲棲放生舊事，從而推廣之。先是籲諸
J33nB277_p0188c14║阮大中丞，請於西湖復古制，未果行。歲癸亥，廉
J33nB277_p0188c15║得東城餘菴，為余姓所捨，有殿廡寮房，池之大
J33nB277_p0188c16║可二三畝，即卜此為課佛放生所。嗣以牛欄、羊
J33nB277_p0188c17║圈、豚柵、雞棲不備具，旋購鄰菴，兼買民舍，聯絡
J33nB277_p0188c18║而拓其址，更蓋牲廠、魚池等，并另搆三楹，崇奉
J33nB277_p0188c19║蓮祖像。落成時，以小雲棲名，蓋法五雲舊事，而規
J33nB277_p0188c20║模小之也。夫同一放生，而大小雲棲各異。雲棲
J33nB277_p0188c21║在山中，設放生所，飛走各類，充牣其中，既有生
J33nB277_p0188c22║食，眾僧復減口以養之，除芻茭，約費粟二百石。
J33nB277_p0188c23║城內外放生二池，歲費百餘金，自來無缺乏。若
J33nB277_p0188c24║小雲棲，則牲糧及一切經費，統計常年捐款，並
J33nB277_p0188c25║書院樂輸外，不及半，餘須另募以濟之。寺在城
J33nB277_p0188c26║隅，地窄而牲多，故各牲以每種若干定為額，餘
J33nB277_p0188c27║仍送大雲棲寄養，貼生食焉。但此項須募施，多
J33nB277_p0188c28║寡無常數，亦非久計。同人正擬捐貲購田，收租
J33nB277_p0188c29║息作牲食，斯議未及舉行。會壬申冬，寺厄於火，
J33nB277_p0188c30║經
J33nB277_p0189a01║高大中丞具摺入
J33nB277_p0189a02║告，奉有
J33nB277_p0189a03║諭旨，於鹽務中給銀五百兩，餘著僧人募建等因。遵
J33nB277_p0189a04║將此項首建
J33nB277_p0189a05║蓮祖殿，其餘各工眾商，籲於
J33nB277_p0189a06║常鹽政籌款修復，費尚不貲，須添募以蕆事。同
J33nB277_p0189a07║人爰集而商曰：「專濟雲棲生糧一項，與其逐年
J33nB277_p0189a08║勸捐，盈絀不定，何如乘此興復寺工之際，我等
J33nB277_p0189a09║捐建一水陸堂，重定新規，於功德內加生食銀
J33nB277_p0189a10║三兩，以為小雲棲寄養之生糧。在作功德者，既
J33nB277_p0189a11║不惜此些須，而在放生者，實可行之久遠，豈非
J33nB277_p0189a12║兩利之道？」眾韙之。乃相度燼餘，唯演法堂最高
J33nB277_p0189a13║廣，估值需一千六百金，隨如數募齊，選工料而
J33nB277_p0189a14║敦請諳練者督理之。不日工竣，內壇啟而生食
J33nB277_p0189a15║增矣。遂將此意告常住，刊刻木榜，宣布一切，咸
J33nB277_p0189a16║使聞知，並欲其經久勿替，令後人知重建斯堂
J33nB277_p0189a17║之有自也。謹敘顛末而記之石。時
J33nB277_p0189a18║嘉慶十八年六月之吉，佛弟子丁燾謹識。
J33nB277_p0189a19║
J33nB277_p0189a20║
J33nB277_p0189a21║
J33nB277_p0189a22║
J33nB277_p0189a23║
J33nB277_p0189a24║
J33nB277_p0189a25║
J33nB277_p0189a26║
J33nB277_p0189a27║
J33nB277_p0189a28║
J33nB277_p0189a29║
J33nB277_p0189a30║
J33nB277_p0189b01║五雲精舍。自宋初乾德五年，伏虎禪師開山。逮
J33nB277_p0189b02║有明弘治七年，霖雨發洪，殿宇傾圮，經像漂沒，
J33nB277_p0189b03║中廢者幾百載。至隆慶五年，
J33nB277_p0189b04║蓮池師祖，結茅三楹，以念佛放生，標最勝法幢。嗣
J33nB277_p0189b05║是善信皈心，漸成蘭若。閱今二百餘年，稱名勝
J33nB277_p0189b06║古剎。屢蒙
J33nB277_p0189b07║聖駕臨幸，並節次
J33nB277_p0189b08║欽頒墨寶，敬謹藏庋。寺素無恆產，僧眾四百餘，藉水
J33nB277_p0189b09║陸齋懺以度日。迺於十七年冬，不戒於火。經
J33nB277_p0189b10║前撫憲高，　具摺入
J33nB277_p0189b11║奏。欽奉
J33nB277_p0189b12║恩旨，賞銀五百兩興修。其不敷者，令僧人募化辦理
J33nB277_p0189b13║等因，欽此。欽遵祗領，先行啟建
J33nB277_p0189b14║蓮池祖殿三間。次經小雲棲放生紳士，捐建演法
J33nB277_p0189b15║堂外，自山門至前後大殿，及尊藏
J33nB277_p0189b16║墨寶樓閣等，俱係緊要。勘估工料，約需銀八千兩。經
J33nB277_p0189b17║四所鹺業，公籲
J33nB277_p0189b18║鹽憲常，　請由商捐項下，借撥墊給，按引輸補
J33nB277_p0189b19║等情。當荷批準，並公舉沈雲蒸居士，董理督辦。
J33nB277_p0189b20║不數月間，宏規重啟。雖工未全竣，而有法堂以
J33nB277_p0189b21║奉經律，有禪堂以安僧侶。經懺得資禮拜。（與明）
J33nB277_p0189b22║等實感
J33nB277_p0189b23║皇仁而頌　憲德。謹於法彙重梓，而附記及此。
J33nB277_p0189b24║雲棲寺住持僧（與明）等謹識。
J33nB277_p0189b25║
J33nB277_p0189b26║菩薩戒弟子劉慧聞率子性澤施資敬刊。
J33nB277_p0189b27║光緒二十五年冬十月，金陵刻經處識。