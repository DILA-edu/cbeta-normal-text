J33nB277_p0194a01║雲棲大師塔銘目錄
J33nB277_p0194a02║雲棲大師小像
J33nB277_p0194a03║古杭雲棲蓮池大師塔銘　釋德清
J33nB277_p0194a04║蓮宗八祖杭州古雲棲寺中興尊宿蓮池大師
J33nB277_p0194a05║塔銘（并序）　吳應賓
J33nB277_p0194a06║雲棲本師行略　釋廣潤
J33nB277_p0194a07║祭雲棲大師文　釋德清
J33nB277_p0194a08║奠雲棲太師翁章　釋智誾
J33nB277_p0194a09║奠雲棲和尚蓮池大師翁章　釋大朗
J33nB277_p0194a10║禮雲棲大師塔偈　朱　鷺
J33nB277_p0194a11║復禮蓮師塔偈　貢修齡
J33nB277_p0194a12║禮雲棲大師塔偈　釋弘恩
J33nB277_p0194a13║恭述雲棲大師智行悲頌（有序）　吳應賓
J33nB277_p0194a14║雲棲大師像贊（五首）　釋德清
J33nB277_p0194a15║又　吳應賓
J33nB277_p0194a16║又　宋守一
J33nB277_p0194a17║祝雲棲大師七十偈（以下有目無文）　釋真可
J33nB277_p0194a18║又贊　釋真可
J33nB277_p0194a19║本師雲棲和尚八十壽章　釋廣寂
J33nB277_p0194a20║雲棲本師菩薩七言二十韻　吳應賓
J33nB277_p0194a21║【圖】
J33nB277_p0194a22║
J33nB277_p0194a23║
J33nB277_p0194a24║
J33nB277_p0194a25║
J33nB277_p0194a26║
J33nB277_p0194a27║
J33nB277_p0194a28║
J33nB277_p0194a29║
J33nB277_p0194a30║
J33nB277_p0194b01║
J33nB277_p0194b02║
J33nB277_p0194b03║其容寂，其心密，無內外，不出入。
J33nB277_p0194b04║百千三昧，眼裏空華；一切行門，
J33nB277_p0194b05║空中鳥跡。不信分身萬像中，癡
J33nB277_p0194b06║人祗向毫端視。咦！
J33nB277_p0194b07║觀如敬刊。
J33nB277_p0194b08║
J33nB277_p0194b09║
J33nB277_p0194b10║
J33nB277_p0194b11║古杭雲棲蓮池大師塔銘
J33nB277_p0194b12║慾海橫流，三毒熾然，孰能遏狂瀾以清烈燄？自非應
J33nB277_p0194b13║身大士，又何能醒顛暝而朗長夜？時當後五百年，尤
J33nB277_p0194b14║難其人，是於雲棲大師深有感焉。師諱袾宏，字佛慧，
J33nB277_p0194b15║別號蓮池，志所歸也。俗姓沈氏，古杭仁和人，世為名
J33nB277_p0194b16║族。父德鑑，號明齋先生，母周氏。師生而穎異，世味澹
J33nB277_p0194b17║如。年十七，補邑庠試，屢冠諸生，以學行重一時，於科
J33nB277_p0194b18║第猶掇之也。顧師志在出世，每書生死事大四字於
J33nB277_p0194b19║案頭。時從遊者日進，即講藝，必折歸佛理，業已棲心
J33nB277_p0194b20║淨土矣。家戒殺生，祭必素居，常太息曰：「人命過隙耳，
J33nB277_p0194b21║浮生幾何？吾三十不售，定超然長往矣，何終身事齷
J33nB277_p0194b22║齪哉？」前婦張氏，生一子殤，頃婦亦亡，即不欲娶，母強
J33nB277_p0194b23║之，議婚湯氏。湯貧，女齋蔬，比有富者欲得師為佳婿，
J33nB277_p0194b24║陰間之，師竟納湯，然意不欲成夫婦禮。年二十七父
J33nB277_p0194b25║喪，三十一母喪，因涕泣曰：「親恩罔極，正吾報答時也。」
J33nB277_p0194b26║至是而長往之志決矣。嘉靖乙丑除日，師命湯點茶，
J33nB277_p0194b27║捧至案，盞裂，師笑曰：「因緣無不散之理。」明年丙寅，訣
J33nB277_p0194b28║湯曰：「恩愛不常，生死莫代，吾往矣，汝自為計。」湯亦洒
J33nB277_p0194b29║然曰：「君先往，吾徐行耳。」師乃作一筆勾詞，竟投西山
J33nB277_p0194b30║無門洞性天理和尚祝髮，乞昭慶寺無塵玉律師就
J33nB277_p0194c01║壇受具。居頃，即單瓢隻杖遊諸方，遍參知識。北遊五
J33nB277_p0194c02║臺，感文殊放光。至伏牛，隨眾煉魔。入京師，參遍融、笑
J33nB277_p0194c03║巖二大老，皆有開發。過東昌，忽有悟，作偈曰：「二十年
J33nB277_p0194c04║前事可疑，三千里外遇何奇。焚香擲戟渾如夢，魔佛
J33nB277_p0194c05║空爭是與非。」師以母服未闋，乃懷木主以遊，每食必
J33nB277_p0194c06║供，居必奉，其哀慕如此。至金陵瓦官寺，病幾絕，時即
J33nB277_p0194c07║欲以就茶毗者，師微曰：「吾一息尚存耳。」乃寢。病間歸
J33nB277_p0194c08║越中，多禪期，師與會者五，終不知鄰單姓字。隆慶辛
J33nB277_p0194c09║未，師乞食梵村，見雲棲山水幽寂，遂有終焉之志。山
J33nB277_p0194c10║故伏虎禪師剎也，楊國柱、陳如玉等為結茅三楹以
J33nB277_p0194c11║棲之。師弔影寒巖，曾絕糧七日，倚壁危坐而已。村多
J33nB277_p0194c12║虎，環山四十里，歲傷不下數十人，居民最苦之。師發
J33nB277_p0194c13║悲，懇為諷經施食，虎患遂以寧。歲亢旱，村民乞師禱
J33nB277_p0194c14║雨，師笑曰：「吾但知念佛，無他術也。」眾堅請，師不得已
J33nB277_p0194c15║出，乃擊木魚，循田念佛，時雨隨注，如足所及。民異之，
J33nB277_p0194c16║因相與纍纍然，肩材木，荷鋤钁，競發其地，得碣礎而
J33nB277_p0194c17║指之曰：「此雲棲寺故物也。師福吾村，吾願鼎新之，以
J33nB277_p0194c18║永吾福。」不日成蘭若。然外無崇門，中無大殿，惟禪堂
J33nB277_p0194c19║安僧，法堂奉經像，餘取蔽風雨耳。自此道大振，海內
J33nB277_p0194c20║衲子歸心，遂成叢林。師悲末法教網滅裂，禪道不明，
J33nB277_p0194c21║眾生業深垢重，以醍醐而貯穢器，吾所懼也。且佛設
J33nB277_p0194c22║三學以化群生，戒為基本，基不立，定慧何依？思行利
J33nB277_p0194c23║導，必固本根。第　國制，南北戒壇久禁不行，予即願
J33nB277_p0194c24║振頹綱，亦何敢違憲令？因令眾半月半月誦《梵網戒
J33nB277_p0194c25║經》及比丘諸戒品，繇是遠近皆歸。師以精嚴律制為
J33nB277_p0194c26║第一行，著《沙彌要略》，具戒便蒙《梵網經疏發隱》以發
J33nB277_p0194c27║明之。初，師發足操方從參究念佛得力，至是遂開淨
J33nB277_p0194c28║土一門，普攝三根，極力主張，乃著《彌陀疏鈔》十萬餘
J33nB277_p0194c29║言，融會事理，指歸唯心。又憶昔見高峰語錄，謂自來
J33nB277_p0194c30║參究此事，最極精銳，無逾此師之純鋼鑄就者。向懷
J33nB277_p0195a01║之行腳唯時，師意併匡山、永明而一之，更錄古德機
J33nB277_p0195a02║緣中喫緊語，編之曰《禪關策進》，併刻之以示參究之
J33nB277_p0195a03║訣。蓋顯禪淨雙修，不出一心，是知師之化權微矣。梵
J33nB277_p0195a04║村舊有朱橋，屢被潮汐衝塌，行者病涉。太守余公良
J33nB277_p0195a05║樞請師倡造，師云：「欲我為者，無論貧富貴賤，人施銀
J33nB277_p0195a06║八分而止。獨用八者，意取坤土以制水也，微矣。」或言：
J33nB277_p0195a07║「工大施微，恐難竣事。」師云：「心力多則功自不朽。」不日，
J33nB277_p0195a08║累千金。鳩工築基，每下一樁，持咒百遍，潮汐不至者
J33nB277_p0195a09║數日，橋竟成。昔錢越王以萬弩射之不迴，師以一心
J33nB277_p0195a10║力當之，何術哉？萬歷戊子歲，大疫，日斃千人，余公復
J33nB277_p0195a11║請師就靈芝寺禳之，疫遂止。淨慈僧性蓮請師講《圓
J33nB277_p0195a12║覺經》，聽者日數萬指，如屏百匝，因贖寺前萬工池。後
J33nB277_p0195a13║師八十誕辰，又增拓之，合城中上方、長壽兩池皆為
J33nB277_p0195a14║放生設。侍郎王公宗沐問：「夜來老鼠唧唧，說盡一部
J33nB277_p0195a15║《華嚴經》。」師云：「貓兒突出時如何？」王無語，師自代云：「走
J33nB277_p0195a16║卻法師，留下講案。」又書頌曰：「老鼠唧唧，華嚴歷歷，奇
J33nB277_p0195a17║哉王侍郎，卻被畜生惑。貓兒突出畫堂前，床頭說法
J33nB277_p0195a18║無消息。無消息，大方廣佛華嚴經，世主妙嚴品第一。」
J33nB277_p0195a19║師道價日增，十方衲子如歸，師一以慈接之。弟子日
J33nB277_p0195a20║集，居日隘，師意不莊嚴屋宇，聊取安適支閣而已。其
J33nB277_p0195a21║設清規，益嚴肅。眾有通堂，若精進，若老病，若十方各
J33nB277_p0195a22║別有堂，百執事各有寮，一一具鎖鑰，啟閉以時。各有
J33nB277_p0195a23║警策語，依期宣說。夜有巡警，擊板念佛，聲傳山谷。即
J33nB277_p0195a24║倦者眠不安，寢不夢。布薩羯磨，舉功過，行賞罰，以進
J33nB277_p0195a25║退人，凜若冰霜，威如斧鉞。即佛住祇桓，尚有六群擾
J33nB277_p0195a26║眾，此中無一敢諍而故犯者。雖非盡百丈規繩，而適
J33nB277_p0195a27║時捄弊，古今叢林，未有如今日之清肅者。具如僧規
J33nB277_p0195a28║約，及諸警語，赫如也。極意戒殺生，崇放生，著文久行
J33nB277_p0195a29║於世，海內多尊奉之。城內外放生池，歲費計百餘金。
J33nB277_p0195a30║山中設放生所，其捄贖飛走諸生物，充牣於中，眾僧
J33nB277_p0195b01║減口以養之。歲除芻約費粟二百石。亦有警策，守者
J33nB277_p0195b02║依期往宣白。即羽族善鳴噪者，聞木魚聲，悉寂然而
J33nB277_p0195b03║聽。宣罷，乃鼓翅喧鳴，非佛性哉？噫！佛說孝名為戒，儒
J33nB277_p0195b04║呵有養無敬。師於物養而敬，且有禮者也，非達孝哉？
J33nB277_p0195b05║師道風日播，海內賢豪，無論朝野，靡不歸心。聞名而
J33nB277_p0195b06║感化者，若大司馬宋公應昌，太宰陸公光祖，宮諭張
J33nB277_p0195b07║公元忭，大司成馮公夢禎，陶公望齡，并一時諸縉紳
J33nB277_p0195b08║先生，次第及門問道者，以百計。皆扣關擊節，徵究大
J33nB277_p0195b09║事，精難義，靡不心折，盡入陶鑄。至監司守相，下車就
J33nB277_p0195b10║語，侃侃略無少屈。諸賢豪侯，參者無加禮。不設饌，皆
J33nB277_p0195b11║甘糲飯。臥敗蓆，任蜥緣蚊嘬，無改容，皆忘形屈勢，至
J33nB277_p0195b12║則空其所有。非精誠感物，何能至是哉？侍御左公宗
J33nB277_p0195b13║郢問：「念佛得悟否？」師曰：「返聞聞自性，性成無上道。又
J33nB277_p0195b14║何疑返念念自性耶？」仁和令樊公良樞問：「心雜亂，如
J33nB277_p0195b15║何得靜？」師曰：「置之一處，無事不辦。」坐中一士曰：「專格
J33nB277_p0195b16║一物，是置之一處，辦得何事？」師曰：「論格物，只當依朱
J33nB277_p0195b17║子。豁然貫通去，何事不辦得？」或問：「師何不貴前知？」師
J33nB277_p0195b18║云：「譬如兩人觀琵琶記，一人不曾經見，一人曾見而
J33nB277_p0195b19║預道之，畢竟同觀終場，能增減一齣否？」　今上慈聖
J33nB277_p0195b20║皇太后崇重三寶，域內名僧靡不延之。一日，偶見師
J33nB277_p0195b21║放生文，甚嘉歎，遣內侍齎紫袈裟、齋資往供，問法要。
J33nB277_p0195b22║師拜受，以偈答之，載別錄。師極意悲幽冥苦趣，自習
J33nB277_p0195b23║燄口，時親設放。嘗有見師座上現如來相者，蓋觀力
J33nB277_p0195b24║然也。師天性朴實，簡淡無緣飾，虛懷應物，貌溫粹。弱
J33nB277_p0195b25║不勝衣，而聲若洪鍾；胸無崖岸，而守若嚴城，禦若堅
J33nB277_p0195b26║兵。善藏其用，文理密察，經濟洪纖，不遺鍼芥。即畫叢
J33nB277_p0195b27║林日用，量施利，酌厚薄，粒米莖菜無虛費；覈因果，明
J33nB277_p0195b28║罪福，絲無絓漏；定程規，秋毫不忽；養老病，公眾僧，不
J33nB277_p0195b29║滲滴水。自有叢林以來，五十年中，未嘗妄用一錢。居
J33nB277_p0195b30║常數千指，不設化主，聽其自至，稍有盈餘，輒散施諸
J33nB277_p0195c01║山，庫無儲畜。凡設齋外，別有果資以供師者，咸納之，
J33nB277_p0195c02║隨手任施衣藥，捄貧病，略無虛日。偶簡私記，近七載
J33nB277_p0195c03║中，實用五千餘金，不屬常住，則前此歲歲可知已。師
J33nB277_p0195c04║生平惜福，嘗著三十二條自警。垂老，自浣濯，出溺器，
J33nB277_p0195c05║亦不勞侍者。終身衣布素，一麻布幃，乃丁母艱時物，
J33nB277_p0195c06║今尚存，他可知已。總師之操履，以平等大悲攝化一
J33nB277_p0195c07║時，非佛言不言，非佛行不行，非佛事不作。佛囑末世
J33nB277_p0195c08║護持正法者，依四安樂行，師實以之。歷觀從上諸祖，
J33nB277_p0195c09║單提正令，未必盡修萬行。若夫即萬行以彰一心，即
J33nB277_p0195c10║塵勞而見佛性者，古今除永明，惟師一人而已。先儒
J33nB277_p0195c11║稱寂音為僧中班、馬，予則謂師為法門之周、孔也，以
J33nB277_p0195c12║荷法即任道也。惟師之才足以經世，悟足以傳心，教
J33nB277_p0195c13║足以契機，戒足以護法，操足以勵世，規足以捄弊。至
J33nB277_p0195c14║若慈能與樂，悲能拔苦，廣運六度，何莫而非妙行耶？
J33nB277_p0195c15║出世始終，無一可議者，可謂法門得佛之全體大用
J33nB277_p0195c16║者也。悲茲末法，非師曷足以挽頹風、迴狂瀾於既倒
J33nB277_p0195c17║乎？非夫應身大士朗末法之重昏者，何能至此哉？微
J33nB277_p0195c18║密細行，不能殫述，別傳詳之，茲略掇其行事之梗概。
J33nB277_p0195c19║臨終時，預於半月前入城，別諸弟子，首及宋守一等，
J33nB277_p0195c20║遍及故舊，但曰：「吾將他往矣。」人皆莫測。還山，連下堂，
J33nB277_p0195c21║具茶湯設供，與眾話別云：「此處吾不住，將他往矣。」眾
J33nB277_p0195c22║罔知。常規中元濟孤設盂蘭盆，各薦先宗，師曰：「今歲
J33nB277_p0195c23║我不與會矣。」有簿記，師密題之曰：「雲棲寺直院僧代
J33nB277_p0195c24║為堂上蓮池和尚追薦沈氏宗親云。」過後方見，始知
J33nB277_p0195c25║其別語也。七月朔晚，入堂坐，囑大眾曰：「我言眾不聽，
J33nB277_p0195c26║我如風中燭，燈盡油乾矣。只待一撞一跌，纔信我也。」
J33nB277_p0195c27║明日要遠行，眾留之。師作三可惜、十可歎以警眾。時
J33nB277_p0195c28║松江居士徐琳等五人在寺，令侍者送遺囑五本。次
J33nB277_p0195c29║夜入丈室，示微疾，瞑目無語。眾省覺，報城中諸弟子
J33nB277_p0195c30║至，圍繞師，復開目云：「大眾老實念佛，毋捏怪，毋壞我
J33nB277_p0196a01║規矩。」眾問：「誰可主叢林？」師曰：「解行雙全者。」又問目前，
J33nB277_p0196a02║師曰：「姑依戒次。」言訖，面西念佛，端然而逝。是萬歷四
J33nB277_p0196a03║十三年七月初四日午時也。師生於嘉靖乙未，世壽
J33nB277_p0196a04║八十有一，僧臘五十。師自卜寺左嶺下，遂全身塔於
J33nB277_p0196a05║此。其先偶湯氏，亦後師祝髮建孝義庵，為女叢林主。
J33nB277_p0196a06║先一載而化，亦塔於寺外之右山。師得度弟子，廣孝
J33nB277_p0196a07║等為最初上首。其及門授戒得度者，不下數千計，而
J33nB277_p0196a08║在家無與焉。縉紳士君子及門者，亦以千計，而私淑
J33nB277_p0196a09║者無與焉。其所著述，除經疏，餘雜錄，如《竹窗三筆》等
J33nB277_p0196a10║二十餘種行於世，率皆警發語。師素誡弟子貴真修，
J33nB277_p0196a11║勿顯異，故多靈異，不具載。嗚呼！我聞世尊深念末法
J33nB277_p0196a12║眾生難度，恐斷慧命，靈山會上求護正法者，即親蒙
J33nB277_p0196a13║授記，亦不敢入，唯地涌之眾力任之。且曰：我等末世
J33nB277_p0196a14║持經，當具大忍力、大精進力。即有現身此中，亦不自
J33nB277_p0196a15║言其本、泄佛密因，但臨終陰有以示之耳。觀師之行
J33nB277_p0196a16║事，潛神密用，安忍精進之力，豈非地涌之一乎？抑自
J33nB277_p0196a17║淨土而來乎？不然，從凡夫地求自利尚不足，安能廣
J33nB277_p0196a18║行利他，護持正法，始終無缺者乎？是予有感而來者，
J33nB277_p0196a19║拾師之行事以詔來世，其他具諸別傳。乃為之銘曰：
J33nB277_p0196a20║三毒燄熾，五熱周章，孰能藥石，頓使清涼。
J33nB277_p0196a21║慾海橫流，波浪滔天，誰能濟渡，駕大法船。
J33nB277_p0196a22║惟我大師，實乘願力，放身其中，隨宜調適。
J33nB277_p0196a23║蚤斷愛根，如獅脫索，纔出塵勞，便露頭角。
J33nB277_p0196a24║開淨土門，張法界網，撈漉三根，其赴如響。
J33nB277_p0196a25║以金剛鎞，刮瞖眼膜，根本不生，枝葉自落。
J33nB277_p0196a26║大冶紅爐，慈悲忍力，入此陶鎔，癡狂頓息。
J33nB277_p0196a27║毛孔光明，通身手眼，從無用中，法輪常轉。
J33nB277_p0196a28║若非付囑，定是地涌，豈屬尋常，具大勇猛？
J33nB277_p0196a29║師從空來，亦從空去，雖善藏身，欲隱彌露。
J33nB277_p0196a30║鐘鼓交參，雲霞綺互，塔影高標，法身常住。
J33nB277_p0196b01║時
J33nB277_p0196b02║萬歷四十五年二月望日
J33nB277_p0196b03║前海印沙門德清和南謹撰
J33nB277_p0196b04║
J33nB277_p0196b05║
J33nB277_p0196b06║
J33nB277_p0196b07║
J33nB277_p0196b08║
J33nB277_p0196b09║
J33nB277_p0196b10║
J33nB277_p0196b11║蓮宗八祖杭州古雲棲寺中興尊宿蓮池大師
J33nB277_p0196b12║塔銘并序
J33nB277_p0196b13║雲棲大師，無量光如來菩提記莂之上首也。同體大
J33nB277_p0196b14║悲，去樂邦，就忍土，視眾生如一子，出之火宅，而載以
J33nB277_p0196b15║金地白牛，漩澓圓通，行無轍跡。人知其往於無往，不
J33nB277_p0196b16║知其來於無來也。夫往於無往，來於無來，又惡在不
J33nB277_p0196b17║可述於無述耶？師法諱袾宏，字曰佛慧，自稱蓮池比
J33nB277_p0196b18║丘。嘉靖乙未正月二十二日，現身杭隱君子沈德鑑
J33nB277_p0196b19║家，而假智母周氏腹以誕。十七為邑弟子員，慧業第
J33nB277_p0196b20║一。踰三十而袈裟著身，於是南五臺性天理和尚有
J33nB277_p0196b21║菩薩戒弟子矣。瞻奇五味，苦行六年，反錫一丘，枯禪
J33nB277_p0196b22║三載，而雲棲之剎遂為震旦不二法門。坐道場四十
J33nB277_p0196b23║餘年，法化遍周，而以萬歷乙卯七月四日，策勳於清
J33nB277_p0196b24║泰聖王之側，數齡九九，僧臘與大衍符。此則師於調
J33nB277_p0196b25║服眾生三昧，善入住出之大凡也。仲尼無學以教，故
J33nB277_p0196b26║學未能者四，無能者三，自好自求，自憤自樂，庸詎知
J33nB277_p0196b27║不厭之非不倦耶？師示悟中迷，勤求無上，述古德利
J33nB277_p0196b28║行因緣，助發禪喜，命曰《禪關策進》。抱以行寢而消歸
J33nB277_p0196b29║念佛一心，坐鍊伏牛，愛樂勤勇，而不釋然。入辨融笑
J33nB277_p0196b30║巖之室，猶之不釋然。僑寓東昌，而悟中之迷若掃，乃
J33nB277_p0196c01║有頌云：「二十年前事可疑，三千里外遇何奇。焚香擲
J33nB277_p0196c02║戟渾如夢，魔佛空爭是與非。」乘悟併消，歸無所得，猶
J33nB277_p0196c03║之不釋然也。寓越中禪期者五，了不知鄰單諱字。棲
J33nB277_p0196c04║真之塢，懸釜而炊，鳴泉夜和，乃至絕糧七日，晏如也。
J33nB277_p0196c05║擔板禪頭，方且以為忍鎧，以為進幢，不知冷地婆心，
J33nB277_p0196c06║與麼徹困在。方師之為譽髦首也，足躡玉堂，手探金
J33nB277_p0196c07║穴，若掇之矣。而几案間，輒以生死迅速自危，綸綍鼎
J33nB277_p0196c08║茵，矢諸三十，不舍硜硜。於是乎不脫父衰，而定省於
J33nB277_p0196c09║揣摩；斧鬣既封，乃不脫母衰，而饘粥於缽鐼。雖匕鬯
J33nB277_p0196c10║未立，扊扅孔良，師固曰：「博堅以脆，是孝慈之善物而
J33nB277_p0196c11║已矣。」若乃行腳而虞主俱，飲食必祭盂蘭；水陸則沈
J33nB277_p0196c12║氏之鬼，別為福先子舍。祿養心長，色養日短，稱引自
J33nB277_p0196c13║悼，情見乎辭。若祖若考，若妣若嬪，若善知識婦，世濟
J33nB277_p0196c14║之詒，內助之美，同心之和，皆以文字載而行之。方外
J33nB277_p0196c15║之狐，域中之馬，爭於不朽，未知孰賢？而終其身不借
J33nB277_p0196c16║重人資，不見妄人過，不於佛法而生厭足，則大慈父
J33nB277_p0196c17║之智導，與慈父之義方，無聲而聽一也。緇門崇行，著
J33nB277_p0196c18║之於篇，永言矜式，必忠孝之為前茅，而申警緇流，弗
J33nB277_p0196c19║若於憲章者，至不共住。詞人韻語，功令休文，而弁髦
J33nB277_p0196c20║方策，宋劉韐、李若水兩忠烈祠，濫以淫毀。稽古立義
J33nB277_p0196c21║之士，未或明其不然，三歎而筆之書，以俟來者。　國
J33nB277_p0196c22║有大戒，不難輟講。下座信當路革言，乞士羯磨以限
J33nB277_p0196c23║制，故望昭慶地涌之壇，而不敢即五篇三聚授之像
J33nB277_p0196c24║前，而三師與七證等。於乎！襲堂構而懷雲仍之憂，棄
J33nB277_p0196c25║鬚髮而蔑劬勞之德，念榮肥而怠簡書之畏，私妻子
J33nB277_p0196c26║而弛赫濯之嚴，聞師之風，亦可以少愧矣。雲棲者，一
J33nB277_p0196c27║名棲真，宋初伏虎志逢禪師剎也。圮於巨浸，遺礎獨
J33nB277_p0196c28║存，百年間無仔肩興復者。師賞其幽，而總戎楊國柱、
J33nB277_p0196c29║門人陳如玉等，奉以把茆練若。千峰圍繞，萬境空間，
J33nB277_p0196c30║有終焉之志。而向之所伏，乃更咥人。一繇旬中，歲至
J33nB277_p0197a01║二十餘倀。師化暴以慈，神咒加持，法食兼濟，而於菟
J33nB277_p0197a02║之牙若焚。恆暘請禱，佛音聲雲布，自輔頰雨。師奔命，
J33nB277_p0197a03║疾如神巫。鄉人曰：「伏虎意生也。」叔兮伯兮唱予和女。
J33nB277_p0197a04║五材備，百官至，居無何，剎成，而師以骨人為千苾芻
J33nB277_p0197a05║善知識。本厥子來，洎乎尸祝六和之供，自西自東，自
J33nB277_p0197a06║南自北，不鳩而集，匪夷所思。歲會香積之餘，頒之諸
J33nB277_p0197a07║剎，普陀、天台皆與焉。他諸福田，應量而雨至，不擇闡
J33nB277_p0197a08║提白衣。一籍七年，數金以鎰，幾若武成革車之數。師
J33nB277_p0197a09║若曰：「此乃菩薩比丘所以畜生相也。」當是時，法施如
J33nB277_p0197a10║麈，財施如鹿，妙樓寶楯，慮無不取辦。咄嗟！而師方存
J33nB277_p0197a11║乎去泰去奢，才使奉經像、處徒眾而已。吳越薦紳，數
J33nB277_p0197a12║欲廣嚴其宇，而師數距之堅，曰：「此於樹下居，侈矣！」檀
J33nB277_p0197a13║波逆流，篋無長物，綺縠不加於身，精奇不登於器，珍
J33nB277_p0197a14║異不實於盂，苦次一帷，沒身不棄，乃至耋老，猶不以
J33nB277_p0197a15║衵服溺器勞人。咄哉寶所，導師儉不敢先乃爾。三無
J33nB277_p0197a16║漏學，首曰毗尼，而雲棲布薩之嚴，直令漢官威儀，千
J33nB277_p0197a17║秋復睹。智者菩薩戒疏，巧發其隱，開遮輕重，燦以彬
J33nB277_p0197a18║彬，賞罰有章，進退維允，左袞右鉞，居然素王。迨今仁
J33nB277_p0197a19║政具存，較若畫一，而如來波羅提木叉，不為裨販之
J33nB277_p0197a20║蟲喪其尊重，南山宣公以還，未曾有也。玄德升聞，
J33nB277_p0197a21║　孝定皇太后敦使而咨出要焉。北面稽首，報以伽陀，
J33nB277_p0197a22║金作海會，飯香而紫，尊以什襲，弗敢服也。　神祖御
J33nB277_p0197a23║天，三藏之輪震旦，起涌幾遍，弗敢請也。邦之大人，彤
J33nB277_p0197a24║弓墨綬，問道侃侃若也，遵道靡靡若也。取大金湯，德
J33nB277_p0197a25║威惟畏，謹毋使我眾有疵，終不以豫之六三，舍頤之
J33nB277_p0197a26║初九矣。而雕龍甲，繡虎角，五車八斗，合得摩詰吹篪，
J33nB277_p0197a27║惠休銜璧，而未嘗一搴郢上之旗。冷風小和，無之非
J33nB277_p0197a28║池上之仙音，而林間之密諦也。於乎！方袍圓頂之倫，
J33nB277_p0197a29║擷貝葉於枕中，掇蓮華於筆上，以幾遇巷，而濟乘墉。
J33nB277_p0197a30║高者建法幢，卑者章賂鼎，衣食好美，以望其徒。聞師
J33nB277_p0197b01║之風，亦可以少愧矣。永明謂禪者淨土之禪，淨土者
J33nB277_p0197b02║禪之淨土，大師蓋雙照焉。楖栗頭邊，猛著精采，而有
J33nB277_p0197b03║東昌之悟。諦觀時節，無若三玄五位，浸假為孫叔衣
J33nB277_p0197b04║冠，而持名往生，聖謨定保。故其出世為人，顯以九品
J33nB277_p0197b05║為綱，密以單傳為釣，而彌陀小本疏鈔，昭昭乎揭日
J33nB277_p0197b06║月矣。其為書也，鉤三藏十二部之玄，以莊嚴六字心
J33nB277_p0197b07║佛。作者如釀眾芳，都成一味；讀者如浴大海，已用百
J33nB277_p0197b08║川。如來一代時教，盡在是矣。安居之暇，時為學徒講
J33nB277_p0197b09║諸經論，衝口而道，如水得風，自成組繡。而天台、賢首，
J33nB277_p0197b10║交光互影於帝網之珠，雖挾天下之美以往，窅然自
J33nB277_p0197b11║喪住持軌則。刻漏以香，宛同匡阜；巡單以板，小類伏
J33nB277_p0197b12║牛。庶慎之思，不令而行，不戒而備。米鹽析，水乳調，老
J33nB277_p0197b13║病寧，禪講輯，緇素洽，神人和，淑慝分，會計當，檀施出
J33nB277_p0197b14║入，察及秋毫。脫也以貿燭金，續銷膏火，而不善知，眾
J33nB277_p0197b15║之謫至矣。夫非起教微眇，使共住者遷善遠罪而不
J33nB277_p0197b16║自知耶？以故萬指之聚，闃其無人；六時之規，蕭然無
J33nB277_p0197b17║事。五乳老人歎其旋萬法歸一心，即塵勞見佛性，以
J33nB277_p0197b18║為永明後一人。而又以經濟妙嚴比於法門周孔，知
J33nB277_p0197b19║言哉！法身向上事，觸著磕著，偶露一班，而未嘗數數。
J33nB277_p0197b20║王侍郎宗沐問：「夜來老鼠唧唧，說盡一部《華嚴經》。」師
J33nB277_p0197b21║曰：「貓兒突出時如何？」自代云：「走卻法師，留下講案。」乃
J33nB277_p0197b22║有頌曰：「老鼠唧唧，華嚴歷歷。奇哉王侍郎，卻被畜生
J33nB277_p0197b23║惑。貓兒突出畫堂前，床頭說法無消息。無消息，大方
J33nB277_p0197b24║廣佛華嚴經，世主妙嚴品第一。」如是作略，定從洞山
J33nB277_p0197b25║《寶鏡》中來，而師甚不欲增上慢人睨其影草，妄拈戲
J33nB277_p0197b26║論，以為大譴大呵。周納言汝登舉鳥窠為香山說止
J33nB277_p0197b27║惡行善，為侍者吹布毛以諷。師曰：「正說止行，布毛已
J33nB277_p0197b28║滿地矣。」左侍御宗郢問：「念佛得悟否？」師曰：「反聞聞自
J33nB277_p0197b29║性，性成無上道。何獨於反念念自性而疑之？」曹明府
J33nB277_p0197b30║胤儒謂師執淨土漚，棄華藏海。師報以書，大都謂華
J33nB277_p0197c01║嚴無量法門，淨土處一，一入一切，一攝一切。方欲因
J33nB277_p0197c02║漚觀海，奈何以海拒漚？曹不能難也。當知念佛一心，
J33nB277_p0197c03║自是師尋常行坐處，而退藏於密，不得事相、不得理
J33nB277_p0197c04║相，盡力舉似諸人，禪之淨土，則吾豈敢？淨土之禪，為
J33nB277_p0197c05║他演說，如說修行，則可謂云爾已矣。師所彙往生之
J33nB277_p0197c06║流，在家二輩，寥寥空谷足音，而雲棲孝義諸賢，以無
J33nB277_p0197c07║同分顯證，姑取臨終正念分明而已。且夫天樂異香，
J33nB277_p0197c08║普聞一切，良繇賴耶共相，感應道交，殆未可為往生
J33nB277_p0197c09║者必。使為往生者必，則臨終惡相，自訟猶希，矧曰同
J33nB277_p0197c10║分？而世之墮泥犁者寡矣。然則諸根已謝，壽暖尚連，
J33nB277_p0197c11║遝然而迎，翛然而往，故是正念分明者，報合境界，而
J33nB277_p0197c12║以獨知之契，寧闕所疑？謹厚精嚴，不以自宗，假借類
J33nB277_p0197c13║此。於乎！受一非餘，得少為足，性相宗說，反脣而稽，無
J33nB277_p0197c14║土之禪，掠虛承響，輒自謂休去歇去，聞師之風，亦可
J33nB277_p0197c15║以少愧矣。師貌古神粹，雙眸爛爛，音若洪鐘，行平等
J33nB277_p0197c16║慈，無輕重於懷抱，含醇飲和，而仰之者如高山，就之
J33nB277_p0197c17║者如愛日，歸之者如流水。嘗講《圓覺》於淨慈寺，七眾
J33nB277_p0197c18║圍繞其數十千，香華載塗，至不可措趾。一時碩德名
J33nB277_p0197c19║流，若嚴閣學訥、陸大宗伯樹聲、汪少司馬道昆、陸太
J33nB277_p0197c20║宰光祖、宋大司馬應昌、張宮諭元忭、汪少司馬可受、
J33nB277_p0197c21║董大宗伯其昌、王大司空舜鼎、黃祭酒輝、金中丞學
J33nB277_p0197c22║曾、陳方伯善、黃學憲汝亨輩，皆刳心咨決，而海內稱
J33nB277_p0197c23║十戒、五戒弟子者，無慮千萬。激揚心要，助轉法輪，則
J33nB277_p0197c24║虞司勳淳熙、馮司成夢禎、陶祭酒望齡、王大行爾康、
J33nB277_p0197c25║葛璽卿寅亮、翁大參汝進、洪太僕瞻祖、錢臬憲養庶、
J33nB277_p0197c26║羅太守大冠、王郡丞在功、謝二守於教、宋胄子守一、
J33nB277_p0197c27║王文學宇春、顧文學若群，及吾家司馬用先，皆棟之
J33nB277_p0197c28║隆也。而盲兀小子賓，耳食於遍覆之舌，飛精頫囟，印
J33nB277_p0197c29║廣瀹名寶，手遙垂金鎞，時有恨皮下無血耳。波光緣
J33nB277_p0197c30║起，梯航而至，無論赤縣，乃有越流沙而展坐具，泣涕
J33nB277_p0198a01║瞻依，若亡子之遘慈母者，將無西極化人，證明東方
J33nB277_p0198a02║護法耶？其拔幽也，覺觀入微，助發密語，而炬口為甘
J33nB277_p0198a03║露門，戒殺放生之篇，情文雙妙，把卷者顙有泚焉。羽
J33nB277_p0198a04║族毛群，去刀俎而園觀芻粟，歲率二百石，鼠馴階下，
J33nB277_p0198a05║蝨處筒中。惠人之池，則上方故墟，長壽新宇，兼雲棲
J33nB277_p0198a06║剎竿之外，而三法以為羅，食以為餌，木魚方吼，而翔
J33nB277_p0198a07║者息喙，泳者仰沫矣。《易》曰：「中孚，豚魚吉。」師之謂也。香
J33nB277_p0198a08║光大冶，其將磅礡十二類生，以為法檀牛耳，而自視
J33nB277_p0198a09║欿然，未嘗以師嚴道尊，慨納沙彌投五老憊跏趺，猶
J33nB277_p0198a10║合十而加顙於席曰：「弗有寧也。」於乎！義鷇禪雛，得一
J33nB277_p0198a11║二有力人推輓，則橫肱傲睨而朝其眾，至不肯為他
J33nB277_p0198a12║方尊宿暫折慢幢，聞師之風，亦可以少愧矣。師於無
J33nB277_p0198a13║量劫波，成熟三摩缽提，慈善根力，幻化三昧，能之而
J33nB277_p0198a14║能不為，以緣合故，差可睹記，而師不自有也。北遊，感
J33nB277_p0198a15║文殊光瑞於五臺，泛濁河，呼拯溺者，而其人聞空中
J33nB277_p0198a16║聲菩薩所，急遄以往，俄而與汩俱出。余使君良樞以
J33nB277_p0198a17║梵村石梁為屬，師請無貴賤，人輸八十錢。或少之，師
J33nB277_p0198a18║曰：「多得施貲，不如多得施心之完也。」以身先之，樁一
J33nB277_p0198a19║咒百，潮不至者累日，橋用速成。淨慈之席，主者欲因
J33nB277_p0198a20║以繕阿蘭，師以意知而不欲侵諾為間，曰：「得之矣。」雪
J33nB277_p0198a21║積道壞，遂有遐遺，會其出入之通，了無欠剩。疏鈔成，
J33nB277_p0198a22║為眾普說典醯，夜告乏絕。雞鳴，有垂罌而叩者，問其
J33nB277_p0198a23║夙夜，曰：「家本貨醯，而道場神呵，不時供爾。」王太史衡
J33nB277_p0198a24║未第，謁師邑侯致餼，將及門，風作，腥墮澗中，僅存蔬
J33nB277_p0198a25║果。虞司勳以定中獨影，預為雲棲備擬，詫為奇師，詆
J33nB277_p0198a26║其魔解。而明年第春官，得師尺牘，懸記書達，為讀狀
J33nB277_p0198a27║元策。時虞大駭，服曰：「夫子其以我為河伯矣。」有裒疏
J33nB277_p0198a28║鈔之文者，辭曰：「應好略機。」無何，睛痛幾裂，詣師對首，
J33nB277_p0198a29║為作懺摩而瘥。其一目宋胄子，布六鎰於上方，既成
J33nB277_p0198a30║賈矣，而封識金復在笥中，偵之鬻者，亦無所失。馳白
J33nB277_p0198b01║師，而心念淨名右掌事，得師微笑而已。冬杪侍行，睹
J33nB277_p0198b02║放生池冰，梅月如畫。戊子大疫，作水陸於鄰寺，而氛
J33nB277_p0198b03║祲立消，湖濱之墅，殞石自空橫甚。瑜伽法師受師戒
J33nB277_p0198b04║以往，登壇，陰風微作，施罷寂然。于文學廣慧妻梁廣
J33nB277_p0198b05║慈病祟，夢聖僧降雲中，群鬼逃匿。父曰：「其雲棲乎？」齋
J33nB277_p0198b06║沐奉迎，貌如所夢，病良已。楊廣文春芳為鬼所著，祛
J33nB277_p0198b07║之萬方，最後將走雲棲，鬼乃大窘，未至數里而遁。靖
J33nB277_p0198b08║安令楊萬春禮瑜伽高座，而忽睹彌陀金面，諦觀，乃
J33nB277_p0198b09║復得師相，始與儕輩駭歎投誠。他諸神奇不具述，而
J33nB277_p0198b10║師示處學地，聲鍵色扃，無敢譁眾。今茲捃拾，正惟不
J33nB277_p0198b11║作聖解，而寓諸庸尚，行夫子之志云爾。於乎！斗筲夢
J33nB277_p0198b12║得善境，猶喋喋向人，借曰逆知，借曰轉物，無乃鼻孔
J33nB277_p0198b13║高至梵天？聞師之風，亦可以少愧矣。君子曰：「德至矣
J33nB277_p0198b14║哉！」勇於棄蓋，以醒大愚；廉於處賢，以砭小智。引之以
J33nB277_p0198b15║慚愧，滿之以步趨，不思議熏，時至而變。藥樹之雨，芭
J33nB277_p0198b16║蕉之雷，妙合以滋，不得其朕。即事即理，即土即禪，即
J33nB277_p0198b17║九品，即一乘，即蓮邦，即華藏，即剎那，即僧祇，惟一妙
J33nB277_p0198b18║心，圓融泯絕，而嗜學之為善誘深遠矣。將入滅，作十
J33nB277_p0198b19║可歎、三可惜為最後鞭，囑累宰官，惟舊章愆忘是懲
J33nB277_p0198b20║是問。白月別會城弟子，黑月別共住弟子，皆言他往，
J33nB277_p0198b21║且曰：「吾不與佛歡喜之供矣。」報輓以頷，布薩如故。朔
J33nB277_p0198b22║旦，命覈庫籍，班囑語。夜分示疾，而閉目杜口矣。大眾
J33nB277_p0198b23║哀請，曰：「老實念佛，莫換題目。」堂頭替人，解行雙揀，無
J33nB277_p0198b24║則姑循戒次直院可也。詰朝卓午，掖坐面西，目開尋
J33nB277_p0198b25║閉，燦若青蓮華葉，而香氣在洪太僕，若諸侍者鼻端，
J33nB277_p0198b26║惟聞佛聲，泊然而逝。面作黃金色，鼻垂雙玉，暖氣上
J33nB277_p0198b27║衝於頂者久之。搜篋，得師手題之籍曰：「直院代為堂
J33nB277_p0198b28║頭薦沈氏祖禰也。」訃聞，邦人大臨，如喪考妣。經七七
J33nB277_p0198b29║日，奉全身塔於寺左五雲山麓，師所穆卜而預待也。
J33nB277_p0198b30║先後圓寂五旬之中，白色夜光自浮屠而東照，寺眾
J33nB277_p0198c01║咸有睹焉。塗龕如肆，而居漆者前暫死，睹冥官所供
J33nB277_p0198c02║木主，曰西方大聖雲棲蓮池，南向；曰虎跑三空師，西
J33nB277_p0198c03║向。而空師夢金甲神以雲棲入滅，督其後往，亟以眾
J33nB277_p0198c04║來，禮甚肅。居數月，空師亦終。而他郡在家弟子某甲，
J33nB277_p0198c05║為鬼使所逮，及門，聞法雲菩薩降，降則師也。悲仰乍
J33nB277_p0198c06║興，而師已為解免，即甦，走數百里，崩厥角於窣堵之
J33nB277_p0198c07║下，為守者言甚具也。華嚴之祖馬鳴，逮圭峰而七；蓮
J33nB277_p0198c08║宗之祖匡山，逮永明而七，師皆設像供焉。至是諸大
J33nB277_p0198c09║弟子因宋守一請，周爰諮謀，協於克一，定以師為蓮
J33nB277_p0198c10║宗八祖云。遺教三函，一曰釋經，二曰輯古，三曰手著，
J33nB277_p0198c11║凡三十餘種。而《發隱》、《疏鈔》，稱於論藏，故當狎主支那。
J33nB277_p0198c12║繼室湯，操行殊邈，為菩薩比丘尼，法諱袾錦，住孝義
J33nB277_p0198c13║庵，別有錄。出家得戒，眾累百千甚多。開士揚師化者，
J33nB277_p0198c14║廣心弘範於鵝湖，廣印開宗於真寂。而江陰廣寂，解
J33nB277_p0198c15║郡相組，著苾芻衣，純一念佛，不繫徒眾。儻終及於絕
J33nB277_p0198c16║塵之奔。博山大艤，雖親見壽昌，而化法化儀，觸目雲
J33nB277_p0198c17║棲意旨。祖堂牓曰法燈，鷹俊鵬耆，代行司契，長養金
J33nB277_p0198c18║毛，指殆不勝屈也。往小子賓頌言：大智行悲，遙供窣
J33nB277_p0198c19║堵。緇檀耆宿，更使摸索。暗中為師，留影於石。今之盲
J33nB277_p0198c20║史，非昔之盲史也。數載次且，經旬卻掃，如淨滿月，指
J33nB277_p0198c21║以盆池；如浩蕩春，繪以纖枝。小子無所逃罪。銘曰：
J33nB277_p0198c22║禪土圓修，乘戒俱急，是化導處。六度非功，
J33nB277_p0198c23║萬行無作，是莊嚴處。迷悟雙銷，佛魔並遣，
J33nB277_p0198c24║是晏坐處。蕊含五濁，華供十方，是經行處。
J33nB277_p0198c25║武林芥納，雲塢毛吞，是藏身處。千燈遍照，
J33nB277_p0198c26║多寶重開，是辦事處。
J33nB277_p0198c27║賜進士出身奉直大夫左春坊左諭德兼翰林院侍
J33nB277_p0198c28║讀皖舒菩薩戒弟子廣瀹吳應賓和南謹撰
J33nB277_p0198c29║
J33nB277_p0198c30║
J33nB277_p0199a01║
J33nB277_p0199a02║
J33nB277_p0199a03║
J33nB277_p0199a04║
J33nB277_p0199a05║
J33nB277_p0199a06║
J33nB277_p0199a07║
J33nB277_p0199a08║
J33nB277_p0199a09║
J33nB277_p0199a10║
J33nB277_p0199a11║雲棲本師行略
J33nB277_p0199a12║師系古杭仁和縣人，居會城之忠清里，姓沈氏，世為
J33nB277_p0199a13║著族。父諱德鑑，號明齋先生，母孺人周氏，均有懿德。
J33nB277_p0199a14║師生而穎異，十七歲為諸生，即嘖嘖有聲，德行文章
J33nB277_p0199a15║俱極一時之選，然於名譽紛華澹如也。其所以未拋
J33nB277_p0199a16║鉛槧者，養親志耳。故燕居屏几之間，輒書生死事大，
J33nB277_p0199a17║無常迅速，或長坐不臥，夜以繼日，繇是同學少年業
J33nB277_p0199a18║已知其非功名之士矣。二十七歲父喪，三十一歲母
J33nB277_p0199a19║亦喪。越明年，葬事既竣，拜之墓所，殊不勝其風木之
J33nB277_p0199a20║悲，因大慟，絕而再甦，復自慶云：親「恩罔極，此正吾報
J33nB277_p0199a21║答之時也，何以拘世之服闋為哉？」意遂決。時繼室湯
J33nB277_p0199a22║氏年甫十九，克全婦道，師弗顧也。瀕行，囑曰：「從來恩
J33nB277_p0199a23║愛不常，設大限到時，伊誰可代？汝自為之計，吾從茲
J33nB277_p0199a24║逝矣。」湯亦洒然，絕無牽衣繾綣之態，對曰：「唱隨之義，
J33nB277_p0199a25║已熟籌之。君先往，吾徐行耳。」師出家，從南五臺性天
J33nB277_p0199a26║理和尚祝髮受具戒，進菩薩戒，法諱上袾下宏，字佛
J33nB277_p0199a27║慧，別號蓮池，志西方也。後湯果踐前約，為比丘尼，事
J33nB277_p0199a28║具本傳中。又先師一載而逝，亦大奇矣。師既得戒，遍
J33nB277_p0199a29║訪名山，歷參知識。時辨融、笑巖兩禪師宗風並振，師
J33nB277_p0199a30║往詣，入室多所契合。六載，崎嶇坎壈，行頭陀行，辛苦
J33nB277_p0199b01║萬狀，履險如夷。隆慶五年，孤錫南還，愛雲棲山水幽
J33nB277_p0199b02║勝，臨流趺坐，居然興在澗之思。竊自念云：「吾於此得
J33nB277_p0199b03║袈裟地，建草團[厂@劑]（音瓢），投老於中足矣。」尚未知其為伏
J33nB277_p0199b04║虎禪師之道場也。但見蓁莽蕭蕭，而斷碑遺礎，猶埋
J33nB277_p0199b05║沒於蒼苔積蘚間。門人陳如玉等，為薙草開林，結廬
J33nB277_p0199b06║於上，延師居之。師於是面懸崖而成壁觀，聞鳴瀨以
J33nB277_p0199b07║證圓通，伴雜麇麚，居同木石，將終身焉，不啻泌水衡
J33nB277_p0199b08║門，棲遲暫適而已。先是居民多虎患，早夜咆哮，一由
J33nB277_p0199b09║旬內，被其害者，歲幾二十餘人，而犬豕牛羊，難以更
J33nB277_p0199b10║僕。師以慈力加被，為誦經持咒，作瑜伽施食，而虎心
J33nB277_p0199b11║皆善，自是不復傷人。歲大祲，禱於山靈，雨暘時若，民
J33nB277_p0199b12║大悅。以師之福庇一方也，相與踊躍建寺，遂成叢林。
J33nB277_p0199b13║詳雲棲紀事，茲不復贅。師之名言法行，散見於群集
J33nB277_p0199b14║者，多從筆授，而手澤存焉。其所未聞者，則同門耆宿，
J33nB277_p0199b15║皆能記之，茲亦不贅。惟是時當像季，風會愈漓，僧有
J33nB277_p0199b16║飲酒食肉，馳獵於聲利之場，而恬然不以為異者，良
J33nB277_p0199b17║繇不諳毗尼，甘自棄於佛海邊外也。所謂袈裟底下，
J33nB277_p0199b18║一失人身，萬劫難復。斯時也，即欲聞三聚四分之名，
J33nB277_p0199b19║終不可得，雖千佛興慈，莫能救拔，可勝悼哉！師於是
J33nB277_p0199b20║刪定律儀，先止其婬殺盜妄之根本，發明《梵網》；次折
J33nB277_p0199b21║其輕重開遮之隱微，綱舉目張，詳於指掌。秉降魔之
J33nB277_p0199b22║慧劍，乘渡海之慈航，悲智弘深，得未曾有。緣奉　國
J33nB277_p0199b23║家明禁，雖杜攝授之門，然而行者學戒好修，元無拒
J33nB277_p0199b24║理，亦必三衣具足，然後付與應持戒本，令受之於佛
J33nB277_p0199b25║像之前，師為證明而已。慮操持之易怠也，則半月誦
J33nB277_p0199b26║戒，復千載久廢之權衡；恐瑕疵之或覆也，必弘誓當
J33nB277_p0199b27║神，凜一念自欺之鈇鉞。兼之維那唱名，書記宣約，勸
J33nB277_p0199b28║善懲惡，恆在於斯。縱華袞之榮，市朝之辱，不過是已。
J33nB277_p0199b29║如是而有不畏神羞，仍庇其隱忒者，吾不信也。故人
J33nB277_p0199b30║稱雲棲布薩之嚴，傑出諸方，上嘉千古，亶其然乎？是
J33nB277_p0199c01║以學戒傳衣者，往返於空山窮谷之中，趾錯肩摩而
J33nB277_p0199c02║無虛日者，有繇然矣。又以禪教二宗，尚多流弊，禪門
J33nB277_p0199c03║恆執理而廢事，講席多歧路以亡羊，甚至竊佛語為
J33nB277_p0199c04║詞章，以機緣成戲論，如來慧命埒於懸絲，而法輪幾
J33nB277_p0199c05║於覆轍矣。滔滔皆是，此非學者之過，抑亦唱導者之
J33nB277_p0199c06║過也。師實愍焉，以為欲挽頹波，必須方便，因闡淨土
J33nB277_p0199c07║之一門，用作狂瀾之砥柱，疏鈔彌陀一經，而性相雙
J33nB277_p0199c08║融，事理無礙，俾賢知者不沈溺於偏空，而中下之流
J33nB277_p0199c09║咸知向往，庶不至如弱喪而忘歸耳。於是約諸淨侶，
J33nB277_p0199c10║純攝一心，單持名號，遠公以蓮開待漏，師以香消紀
J33nB277_p0199c11║時，輪僧次以巡香，懸過牌而書罰，內外有約，東西有
J33nB277_p0199c12║銘，晝夜提撕，以防昏散。果然數十年中，海內向風，其
J33nB277_p0199c13║間得念佛三昧者，不知其幾，而往生法眷，亦時時有
J33nB277_p0199c14║之。東林千載之後，師一人而已。以故天下名公巨卿、
J33nB277_p0199c15║長者居士，洎諸善信，無論百千萬人，雖傾心事師，不
J33nB277_p0199c16║足為異。獨異夫異域緇流，有遠涉流沙，險逾弱水，不
J33nB277_p0199c17║計歲月之深，而惟願俄頃之一覯者。既而瞥見慈顏，
J33nB277_p0199c18║不覺五體投地，如崩厥角，涕泗潸潸下矣。非至誠之
J33nB277_p0199c19║動物也，而若是乎？嘗觀歷朝以來，諸大老門庭，其法
J33nB277_p0199c20║席之盛，雖赫奕當世，然或四事未敷，不免募諸檀越。
J33nB277_p0199c21║本山主伴數百餘人，曾無化主，一聽其自來。尚有餘
J33nB277_p0199c22║糧，以供十方賢聖，及諸淨室，乃至兩目天台、補陀、雙
J33nB277_p0199c23║徑，移粟飯僧，不計其數。且歲以為常，迄今未已。此震
J33nB277_p0199c24║旦叢林，前所未有者也。師謂菩薩以檀度為先，故每
J33nB277_p0199c25║一受施，隨即散之。不擇遠近親疏，孤貧疾難，凡有所
J33nB277_p0199c26║須，無不與者。歲出銀錢，恆以千計。雖種種種福田，而
J33nB277_p0199c27║三輪空寂，未始有福田之想。獨放生一事，猶覺惓惓。
J33nB277_p0199c28║所謂智不得有無，而起大悲心，師之本性然也。道風
J33nB277_p0199c29║遐播，從者如雲。至　兩宮尊信，遣中貴人贈紫衣一
J33nB277_p0199c30║襲，齋金若干，問法要。師為開陳要道，而拜登焉。使者
J33nB277_p0200a01║出金歸常住，衣奉高閣，終其身未敢一挂體也。師尚
J33nB277_p0200a02║真實而黜虛浮，敦儉朴而薄華靡，崇戒德而勵精修。
J33nB277_p0200a03║實踐躬行，則八十年來，儼然一日。時當道自建牙而
J33nB277_p0200a04║下，以逮藩臬諸公，多有奉師一言為蓍龜者。借曰興
J33nB277_p0200a05║隆佛事，孰不遵之。而師之奉法惟謹，若將浼焉。但願
J33nB277_p0200a06║以無事為福。巖扉常鎖，恍嚴夷夏之防。林屋深居，尚
J33nB277_p0200a07║切淵冰之戒。即二時粥飯，每至食指千餘。凡聖龍蛇，
J33nB277_p0200a08║最為繁雜。而一聞磬聲，闃如空谷，他可知矣。故隆萬
J33nB277_p0200a09║以來，法門之以事波及者，亦往往聞之。獨此地青山
J33nB277_p0200a10║白雲，依然無恙。而流風餘韻，身後猶存。誠哉百鍊金
J33nB277_p0200a11║剛，足為千古模範，不特一代典刑而已。師於六月廿
J33nB277_p0200a12║九日，忽下堂設茶，普請別大眾，駕言他往。眾以師欲
J33nB277_p0200a13║謝客，居長壽庵，習以為常，但漫為勸止，竟不知其所
J33nB277_p0200a14║以也。三十日，復設齋，呼首座及眾居士，潤亦與焉，別
J33nB277_p0200a15║如初，不及他語。向晚，仍下堂羯磨，將入觀，始還方丈。
J33nB277_p0200a16║明發為孟秋朔，潤詣關問訊，師曰：「正欲見汝。」命之坐，
J33nB277_p0200a17║令侍者設茶果，邀法師四人及徐裕湖諸居士同集。
J33nB277_p0200a18║茶訖，謂曰：「予將暫別，聊一敘耳。」潤等猶然不解其意，
J33nB277_p0200a19║懇留愈堅，師頷之而已。是日，命執事諸師清理庫房，
J33nB277_p0200a20║各項帳目皆井井有條，無一未了者。至晚分，囑語於
J33nB277_p0200a21║宰官居士等數人，夜分示疾，閉目偃臥，禁一切飲食，
J33nB277_p0200a22║絕口不復言。初三日，大眾哀慕求付囑，則曰：「老實念
J33nB277_p0200a23║佛，莫換題目。」初四日，日當午，命扶西向坐，目張端視，
J33nB277_p0200a24║頃復閉，安詳而逝。面作黃金色，準頭雙箸下垂，接脣
J33nB277_p0200a25║而止，頂中煖氣如生，逾時不散。數十里內聞師圓寂，
J33nB277_p0200a26║無問老少男女，靡不雨淚滂沱，號泣之聲振於林木。
J33nB277_p0200a27║嗚呼！痛哉！世壽八十有一，僧臘五十。嗚呼！師主叢林
J33nB277_p0200a28║者數十餘年，其因果分明，纖毫莫濫，假以貿燭之錢，
J33nB277_p0200a29║償燈油之值，勿許也。凜凜芳規，昭然具在，未嘗搆一
J33nB277_p0200a30║精舍，容膝及肩，聊蔽風雨而已；未嘗更一新服，麤衣
J33nB277_p0200b01║破衲，足禦寒暑而已；未嘗蓄一美器，繩床草具，瓦缽
J33nB277_p0200b02║瓷甌，可供寢食而已。至於莊嚴佛土，縱使黃金七寶
J33nB277_p0200b03║竭其心力，猶以為歉也。噫！無間然矣。方其未估唱之
J33nB277_p0200b04║先，有不諒者，逆師容有厚積，及簡所蓄，止碎銀六緡，
J33nB277_p0200b05║尋常衣履之外，更無長物，惟斷簡殘編數帙已耳。夫
J33nB277_p0200b06║然後知師之大光明藏，炳照寰宇，豈區區情識所能
J33nB277_p0200b07║測哉。師嘗說法南屏，潤得躬逢其盛。七眾咸臻，四民
J33nB277_p0200b08║同集。星馳霧合，每至萬人。惟當撤講下座之時，並執
J33nB277_p0200b09║香花，羅拜於道，幾無置足之地。是皆結歡喜緣於無
J33nB277_p0200b10║量劫前，非一生一世之故也。師之願海洪深，義天高
J33nB277_p0200b11║朗，四心無量，六度齊修，荷擔一代時教，以攝授群迷。
J33nB277_p0200b12║顧退然以身居學地，雖童稚沙彌，未嘗受其一拜。至
J33nB277_p0200b13║耄年不能起伏，猶必跏趺合掌，稽首於席，致不安之
J33nB277_p0200b14║意焉。唐沙門道宣，兼通三藏，而精於持律。序《法華弘
J33nB277_p0200b15║傳》，世世宗之。宣謂持律小乘之學也，不許稱為大乘
J33nB277_p0200b16║師。棗柏長者，誓宏佛乘，然未始一語及單傳心要。洪
J33nB277_p0200b17║覺範曰：「宣公甘以小乘自居，竟能為百世師者，但博
J33nB277_p0200b18║觀約取，知宗用妙而已。」唯師亦然。故凡所定條約，立
J33nB277_p0200b19║之則極其森嚴，而行之必存乎慈恕。天下歸仁，所繇
J33nB277_p0200b20║來矣。師之愛人無已，其相接也，若甘雨條風，慈雲卿
J33nB277_p0200b21║月。即有跳梁強項之夫，但飲之以和，而意自消，不覺
J33nB277_p0200b22║其盛氣平而雄心下矣。有質疑者，師辭約而義豐，言
J33nB277_p0200b23║簡而意盡，縱奧旨奇文，一剖而徹。師於三藏十二部，
J33nB277_p0200b24║無不再三披閱，悉詣其微。著《戒疏發隱》、《彌陀疏鈔》、《禪
J33nB277_p0200b25║關策進》、《緇門崇行錄》、〈戒殺放生文〉、《竹窗》等書，並行於
J33nB277_p0200b26║世。師居恆常誡學人曰：「蓋淨土一門，乃十方如來之
J33nB277_p0200b27║所共贊。而天台永明諸大宗匠，咸願往生。有不信者，
J33nB277_p0200b28║非吾徒也。」又曰：「佛說無量法門，皆標月之指，獨是念
J33nB277_p0200b29║佛一指，尤為親切。昧者執之為月，而怪其無照夜之
J33nB277_p0200b30║清光，即《楞嚴》所謂并亡其指者也。悲夫！」又曰：「性相兩
J33nB277_p0200c01║宗，雖二諦融通，如鳥雙翼，然而初學當知先後。」有僧
J33nB277_p0200c02║問曰：「生死事大，如何得解脫去？」師曰：「一心念佛，便得
J33nB277_p0200c03║解脫。」曰：「念佛是生死門頭事，如何一心念佛，便得解
J33nB277_p0200c04║脫？」師曰：「即此便非一心，如何解脫？」客有問於師曰：「和
J33nB277_p0200c05║尚曷不一提正令，而顧屑屑於葛藤乎？」師詰之曰：「子
J33nB277_p0200c06║以正令葛藤，為二為一？」客無以應。或譏師為義學沙
J33nB277_p0200c07║門，而末後一句，未嘗拈出。嗟夫！師既闡西方聖人之
J33nB277_p0200c08║教，專在持名，則一心不亂，是即末後句耳。若然，則師
J33nB277_p0200c09║已隨順能仁世尊，向舍利弗及釋提桓因無量諸天
J33nB277_p0200c10║拈出久矣，汝於何處不與聞耶？或艴然而去。師以佛
J33nB277_p0200c11║法從緣起，即大通智勝，不能外因緣以為教，於今之
J33nB277_p0200c12║時節，而欲提唱宗乘，猶適越而北其轅也已。故向上
J33nB277_p0200c13║一途，三緘其口，有默諭而無顯言，亦若宣尼之性道，
J33nB277_p0200c14║有不可得而聞者也。況潤之承事門庭最晚，而於群
J33nB277_p0200c15║弟子之中，又最為庸劣，何敢強所不知，漫浮一事，以
J33nB277_p0200c16║重誣先師哉？至於密行隱德，唯師自知，姑敘其見聞
J33nB277_p0200c17║之麤跡云爾。師於嘉靖乙未年正月念二日卯時降
J33nB277_p0200c18║生，萬歷乙卯年七月初四日午時示寂，本年八月念
J33nB277_p0200c19║三日入塔於寶刀巃之陽，即五雲之麓也。伏乞　明
J33nB277_p0200c20║公大人，真實一言，以垂不朽，則法門幸甚。潤等無任
J33nB277_p0200c21║泣血稽首哀懇之至。
J33nB277_p0200c22║弟子廣潤力疾謹述
J33nB277_p0200c23║
J33nB277_p0200c24║
J33nB277_p0200c25║
J33nB277_p0200c26║
J33nB277_p0200c27║
J33nB277_p0200c28║
J33nB277_p0200c29║
J33nB277_p0200c30║
J33nB277_p0201a01║
J33nB277_p0201a02║
J33nB277_p0201a03║
J33nB277_p0201a04║
J33nB277_p0201a05║
J33nB277_p0201a06║
J33nB277_p0201a07║
J33nB277_p0201a08║
J33nB277_p0201a09║
J33nB277_p0201a10║
J33nB277_p0201a11║祭雲棲大師文釋德清（憨山）
J33nB277_p0201a12║維萬歷四十五年，歲次丁巳，二月癸卯，朔日丙申，前
J33nB277_p0201a13║海印沙門德清，謹陳瓣香之供，致祭於　雲棲大師
J33nB277_p0201a14║之靈曰：嗚呼！師本不生，亦無所去，以力持身，順因緣
J33nB277_p0201a15║故。慾海波騰，火宅燄熾，師展願輪，特來捄濟。示出塵
J33nB277_p0201a16║勞，早歸慈父，一登覺路，如白牛步。視愛如唾，觀親若
J33nB277_p0201a17║冤，彼蠅聚者，孰不瞿然？法界為家，含靈是宅，物我等
J33nB277_p0201a18║觀，無二無別。開甘露門，指歸淨土，鱗甲羽毛，一齊頓
J33nB277_p0201a19║赴。悲正法眼，瞖彼戒根，以金剛鎞，刮垢剔昏。三千威
J33nB277_p0201a20║儀，八萬細行，於二六時，悉令清淨。身為眾目，心為大
J33nB277_p0201a21║宅，十方來者，癡狂頓歇。四十餘年，法幢高豎，一雨普
J33nB277_p0201a22║滋，藥草諸樹。纔霑一滴，枝葉並茂，但有根者，畢竟成
J33nB277_p0201a23║就。我觀吾師，如獅子王，高臥窟中，群走慞惶。我又觀
J33nB277_p0201a24║師，如藥王樹，凡有親者，必瘳沈痼。嗟哉末法，慧日久
J33nB277_p0201a25║沈，師於長夜，持大智燈。佛本無心，心付在師，薩埵無
J33nB277_p0201a26║行，行託師持。故師應世，一味無我，即住百劫，於何不
J33nB277_p0201a27║可？嗚呼！師以緣現，緣滅即去，悲此群蒙，失所依怙。我
J33nB277_p0201a28║數千里，遠持瓣香，展布五體，敬禮寂光。師悲同體，以
J33nB277_p0201a29║我知音，願鑒我誠，來格來歆。嗚呼！尚饗。
J33nB277_p0201a30║奠雲棲太師翁章釋智誾（雪關）
J33nB277_p0201b01║維崇禎九年歲次丙子正月望越日，博山法孫智誾
J33nB277_p0201b02║謹以瓣香素供，致奠於　雲棲堂上先師太蓮池大
J33nB277_p0201b03║和尚之靈塔前而言曰：於戲！遊雲棲之門，如鈍鳥飛
J33nB277_p0201b04║漢，莫能知其空邊；窺雲棲之奧，縱長鯨飲川，未易吸
J33nB277_p0201b05║乾見底。不肖自壬子之秋，從先師來禮足時，側聆震
J33nB277_p0201b06║吼，狀洪音之發虡鐘；竊被慈恩，勝枯荄之遇膏沐。繼
J33nB277_p0201b07║而閱太師諸所著述，如大官賜膳、醫王施匕，恍令人
J33nB277_p0201b08║病骨頓蘇。一展卷而空腹欲果，味疏鈔則蓮胎有種，
J33nB277_p0201b09║纔念佛而佛成；披發隱而法鎧嚴身，不摧魔而魔服。
J33nB277_p0201b10║全開寶庫，賑乏靡虛；濬抉香河，流潤不竭。踞一乘而
J33nB277_p0201b11║闢無量乘義，珠網交輝；燃一燈而朗百千燈光，暗室
J33nB277_p0201b12║齊照。旁敲曲唱，禪匪專譚；善誘廣苞，土皆圓淨。續蓮
J33nB277_p0201b13║宗而宛瞻廬阜，移祖庭而不在少林。智齊極果，儼然
J33nB277_p0201b14║古佛再來；風肅前規，一仍百丈舊貫。誠末代法施之
J33nB277_p0201b15║主，無聾瞶而不開；隻千古未有之師，垂龜鏡而永賴。
J33nB277_p0201b16║嗚呼！道山峻極，妙高慚其嵯峨；梁木傾崩，法門孰為
J33nB277_p0201b17║砥柱？繩繩到我，落落匪材，媿為腳下兒孫，無繇述其
J33nB277_p0201b18║祖德。不成法中供養，此行聊表孝思。春深花塢，那禁
J33nB277_p0201b19║聞啼鳥幾聲？月照蘿龕，猶睹放慈光三昧。太虛莫繪，
J33nB277_p0201b20║贊歎奚為？杯茗既陳，淵嘿何酹？望風前而灑泣，豈越
J33nB277_p0201b21║河清？溯海若而朝宗，全收眾派。知弗嫌於一滴，欣來
J33nB277_p0201b22║鑒於微誠。尚饗！
J33nB277_p0201b23║奠雲棲和尚蓮池大師翁章釋大朗（悟明）
J33nB277_p0201b24║維崇禎己卯歲，峰頂法孫大朗等，謹以瓣香菲供，奠
J33nB277_p0201b25║於　雲棲堂上先大和尚蓮池大師翁靈塔前而言
J33nB277_p0201b26║曰：稽首雲棲，追憶師範。出類超群，今古無樣。孝悌稚
J33nB277_p0201b27║年，宗族稱望。戲笑怒罵，現僧實相。儒學驚人，坦坦蕩
J33nB277_p0201b28║蕩。妻孥道俗，出格隨唱。非宜室家，人道了當。一門證
J33nB277_p0201b29║道，同來震旦。宗說兩通，隨機演唱。闢邪知見，停波息
J33nB277_p0201b30║浪。淨土叮嚀，婆心無上。萬物一體，遇生即放。疏鈔流
J33nB277_p0201c01║傳，醒智愚漢。無涯德澤，無物比量。古佛再來，稍可擬
J33nB277_p0201c02║狀。無去無來，遺容想像。朗忝宗子，獨師是尚。追蹤步
J33nB277_p0201c03║跡，實愧不忘。法乳常覓，何恨在傍。後賢濟濟，追蹈遺
J33nB277_p0201c04║芳。已轉法輪，請看餘光。短言家醜，敢不揄揚。瓣香菲
J33nB277_p0201c05║供，渴仰藉將。尚饗。
J33nB277_p0201c06║
J33nB277_p0201c07║
J33nB277_p0201c08║
J33nB277_p0201c09║
J33nB277_p0201c10║
J33nB277_p0201c11║禮雲棲大師塔偈弟子朱　鷺（白民）
J33nB277_p0201c12║我昔初謁師，問參禪念佛。可用融通得，師答隨口出：
J33nB277_p0201c13║若然是兩物，用得融通著？快哉此一語，令人心膽悅。
J33nB277_p0201c14║時時舉向人，諸方遍傳說。頃較快雪集，濫跋雲棲記。
J33nB277_p0201c15║亦舉此公案，轉師所欲轉。念佛人無盡，是指亦無盡。
J33nB277_p0201c16║靈山會未散，蓮池舌長活。短偈作供養，合掌無縫塔。
J33nB277_p0201c17║甲寅孟夏，參　蓮師於榻前。今壬申仲春，始得
J33nB277_p0201c18║復來禮塔，墓草宿矣。為題此以志感愴
J33nB277_p0201c19║弟子貢修齡（廣宓）
J33nB277_p0201c20║十九年前到此來，尚逢老宿法華開，山門不改藏修
J33nB277_p0201c21║竹，澗水依然長綠苔。無口漫勞貪聽法，有情終是欲
J33nB277_p0201c22║生哀，莫言隻履西歸也，無盡燈明照夜臺。
J33nB277_p0201c23║禮雲棲大師塔偈釋弘恩（玄錫）
J33nB277_p0201c24║稽首蓮池大和尚，少小英群便超放。當知和尚不是
J33nB277_p0201c25║人，偶爾彌陀生震旦。不信冠裳早度人，何況披緇現
J33nB277_p0201c26║僧相。打鼓相逢一會家，妻孥道俗俱弘範。宗通說通
J33nB277_p0201c27║戒律通，種種法門隨演唱。百丈清規復一新，僻說邪
J33nB277_p0201c28║行俱正當。更有一門淨土揚，叮嚀切切婆心上。非獨
J33nB277_p0201c29║琰魔供像尊，東土蓮池猶爭嚮。是以兒孫遍道場，成
J33nB277_p0201c30║如返擲獅王樣。恩亦慚叨腳下孫，未出俗時常仰望。
J33nB277_p0202a01║逗到而今隻杖來，實愧先賢吐舌漢。可中無可報師
J33nB277_p0202a02║恩，惟冀分身水月樣。迴入娑婆再轉輪，不違本願稱
J33nB277_p0202a03║無量。此則追芳萬一言，敢云家醜重申讚。五雲投體
J33nB277_p0202a04║窣坡前，丐鑒微誠最後養。
J33nB277_p0202a05║
J33nB277_p0202a06║
J33nB277_p0202a07║
J33nB277_p0202a08║
J33nB277_p0202a09║
J33nB277_p0202a10║
J33nB277_p0202a11║
J33nB277_p0202a12║
J33nB277_p0202a13║
J33nB277_p0202a14║
J33nB277_p0202a15║
J33nB277_p0202a16║
J33nB277_p0202a17║
J33nB277_p0202a18║
J33nB277_p0202a19║
J33nB277_p0202a20║
J33nB277_p0202a21║恭述雲棲蓮池大師智行悲頌
J33nB277_p0202a22║蓋雲棲大師之應世八十餘年矣，無生中生，無行中
J33nB277_p0202a23║行，無說中說，無度中度。赴感既周，乃以法華醫王善
J33nB277_p0202a24║巧，敕諸窮子自受用身，雖寶楯金沙，曾不能得其一
J33nB277_p0202a25║盻，況餘土乎？本不出世，亦無涅槃，但依眾生成熟次
J33nB277_p0202a26║第，饒益差別。如皖廣瀹優婆塞者，聞師名則法身父
J33nB277_p0202a27║母也，禮師影則他方佛也，入師文字三昧則婆竭宮
J33nB277_p0202a28║也，熏師波羅提木叉則海此岸栴檀也。法日而既晡
J33nB277_p0202a29║矣，乘急則戒弧脫，福嚴則智印刓，二翼具存，若鬥士
J33nB277_p0202a30║之坐甲，茆屋枯間，神光握固，海運長矣。夫我則不暇，
J33nB277_p0202b01║若乃融一味，泯二通，證三學，揚四辯，茂五根，弘六度，
J33nB277_p0202b02║潤七趣，息八苦，導九品，開十玄，明行如日，寂照如水，
J33nB277_p0202b03║粹白如玉，調柔如金，負趨如駿，安隱如車，普容博濟
J33nB277_p0202b04║如地，兼智行悲，垂手堪忍，而反清泰覺王之命，若遊
J33nB277_p0202b05║呂梁者之忘水也，則雲棲無如矣。磁之引鐵，隔礙潛
J33nB277_p0202b06║通，食金剛者，還至本際，雖承事供養，後而未往。夫非
J33nB277_p0202b07║大師平等共相，無作口光之所攝取邪？雪峰看經，有
J33nB277_p0202b08║瞪目於窗外者，悍其無睹，不知所睹之皆雪峰也。夫
J33nB277_p0202b09║知無睹而睹者，師雖示寂，安往而不得鞭影乎？爰作
J33nB277_p0202b10║三頌，因上首廣一比丘繞窣堵坡無量匝，長跪叉手，
J33nB277_p0202b11║為瀹誦之。凡茲法供四輩弟子，諦聽！諦聽！西方優缽
J33nB277_p0202b12║曇輪微笑，音聲如大雷震也。
J33nB277_p0202b13║大智頌
J33nB277_p0202b14║一室千燈，師以為心，清涼宴坐，天目分身。
J33nB277_p0202b15║文龍義虎，載潛載賁，五宗月印，三藏雲興。
J33nB277_p0202b16║爍破虛空，碎如微塵，山流水峙，北斗南辰。
J33nB277_p0202b17║聖凡同體，情器但名，殺活開遮，自在縱橫。
J33nB277_p0202b18║觀時逗機，九品一乘，佛之知見，無生往生。
J33nB277_p0202b19║六字奢摩，撮土成金，念性真常，得旨歸根。
J33nB277_p0202b20║歎頓褒圓，精義入神，宗鏡重玄，身名句文。
J33nB277_p0202b21║慧眼法眼，滿字潮音，中邊情盡，非去來今。
J33nB277_p0202b22║欲海乾枯，鳥王翅分，魔軍降伏，師子絃鳴。
J33nB277_p0202b23║般若貲財，孰付孰承，齒歸舌在，百草明明。
J33nB277_p0202b24║大行頌
J33nB277_p0202b25║艮童為目，震男為足，舍爾朱輪，推我素轂。
J33nB277_p0202b26║迦文龍種，月珠分握，弘範毗尼，華光冥觸。
J33nB277_p0202b27║布薩千年，漢官儀復，施攝維初，生相乃畜。
J33nB277_p0202b28║體妙一如，用滋百福，容膝阿蘭，水乳眷屬。
J33nB277_p0202b29║香積餘熏，慈周異族，祕密頭陀，正勤相續。
J33nB277_p0202b30║平等不輕，尾閭百谷，挫銳刳心，鎮雕以朴。
J33nB277_p0202c01║座證法空，衣傳忍辱，無量壽光，香嚴漩澓。
J33nB277_p0202c02║散善波澄，輕安調伏，主伴重重，雜華芬郁。
J33nB277_p0202c03║禪土雙拋，泯真絕俗，世出世間，蘧廬一宿。
J33nB277_p0202c04║師住非延，師往非促，水鳥樹林，萬象非獨。
J33nB277_p0202c05║大悲頌
J33nB277_p0202c06║同體大悲，師乃出世，智不獨醒，行必普濟。
J33nB277_p0202c07║譬如舟師，技習工備，泛宅浮家，往來不繫。
J33nB277_p0202c08║夫何求哉？彼利己利，覺岸慈航，亦復如是。
J33nB277_p0202c09║遺榮出家，攝以同事，昔著空華，今知倒計。
J33nB277_p0202c10║二共內嚴，三聚外衛，默擯師蟲，非我族類。
J33nB277_p0202c11║解脫宗通，不離文字，法乳衣珠，辯才無畏。
J33nB277_p0202c12║乾慧癡狂，神方對治，事理圓融，念佛三昧。
J33nB277_p0202c13║成熟滋熏，比丘居士，見面聞名，海漸沙被。
J33nB277_p0202c14║悲仰淨心，普門遍至，緣合東來，緣畢西逝。
J33nB277_p0202c15║籌室闍維，照未來際，稽首青蓮，愍茲四輩。
J33nB277_p0202c16║萬歷丙辰浴佛日皖舒優婆塞戒弟子廣瀹吳應賓
J33nB277_p0202c17║和南謹述
J33nB277_p0202c18║
J33nB277_p0202c19║
J33nB277_p0202c20║
J33nB277_p0202c21║雲棲大師像贊（五首）釋德清（憨山）
J33nB277_p0202c22║乘願力來，居堪忍界。開淨土門，了慈悲債。建光明幢，
J33nB277_p0202c23║秉金剛戒。八十餘年半利生，臨行落得空無礙。若識
J33nB277_p0202c24║吾師住世心，是則名為觀自在。
J33nB277_p0202c25║又
J33nB277_p0202c26║大師有身，不欲全現，故師之心，不能全辯。身如琉璃，
J33nB277_p0202c27║心若摩尼，五色圓現，不即不離。唯身與心，內外光潔，
J33nB277_p0202c28║故我贊師，實不可說。
J33nB277_p0202c29║又
J33nB277_p0202c30║觀師之形，不知何因，可望而不可即，可愛而不可親，
J33nB277_p0203a01║若水底之明月，似枝上之陽春，音聲色相之外，別有
J33nB277_p0203a02║一段精神，唯求之於自心，方始得其真，我何得而稱
J33nB277_p0203a03║之哉？
J33nB277_p0203a04║又
J33nB277_p0203a05║我觀大師，渾身活潑。諸毛孔中，光明透脫。不見面目，
J33nB277_p0203a06║如何描摸。縱饒畫得，畢竟不著。宴坐如空，說法如風。
J33nB277_p0203a07║捕風捉影，不得其蹤。如空中風，見水中影。多少癡人，
J33nB277_p0203a08║開眼打盹。
J33nB277_p0203a09║又
J33nB277_p0203a10║其容寂，其心密，無內外，不出入。百千三昧，眼裏空華；
J33nB277_p0203a11║一切行門，空中鳥跡。不信分身萬像中，癡人只向毫
J33nB277_p0203a12║端覓。（咦！）
J33nB277_p0203a13║又廣瀹吳應賓（觀我）
J33nB277_p0203a14║師之目兮，平等一光。師之臂兮，普導群盲。師之舌兮，
J33nB277_p0203a15║華開四色。師之身兮，月印千江。戒皮定肉兮，得微妙
J33nB277_p0203a16║之心髓。六度四攝兮，作九品之津梁。
J33nB277_p0203a17║又弟子宋守一（化卿）
J33nB277_p0203a18║戒德精嚴，霜清玉潔。內外宗乘，法海奔越。霆轟片語，
J33nB277_p0203a19║秋空滿月。普應當機，九品登陟。禮足三紀，心髓交徹。
J33nB277_p0203a20║即始即終，阿彌陀佛。
J33nB277_p0203a21║
J33nB277_p0203a22║菩薩戒弟子劉慧聞率子性澤施資敬刊
J33nB277_p0203a23║光緒二十五年冬十月金陵刻經處識