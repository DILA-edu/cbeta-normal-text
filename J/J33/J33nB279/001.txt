J33nB279_p0249a01║虛舟禪師註八識規矩頌小序
J33nB279_p0249a02║性一而已，又言相，何也？性，內也；相，外也。相不言外之
J33nB279_p0249a03║境，而言內之識，則相亦內也。外境觸之而不動，豁達
J33nB279_p0249a04║為空者，猶易託之；而內識之所留，細微流注，發不及
J33nB279_p0249a05║知，雖深造之後，常致嘆於習氣之難除，命根之未斷。
J33nB279_p0249a06║斯言性之家，不可不加察也。然而耑言相者，往往逐
J33nB279_p0249a07║流末而鶩焉，力徒困於算沙，計或窮於鑽紙。曷思古
J33nB279_p0249a08║人著唯識之論，謂是諸相者，宜有乎？宜無乎？凡所有
J33nB279_p0249a09║相，皆是虛妄。則欲期無相，於相求之乎？抑於性求之
J33nB279_p0249a10║乎？求之於相，緣八識而有百法；求之▆▆，轉八識而
J33nB279_p0249a11║為四智。世之逐相者多失之，而見性▆▆未嘗過相
J33nB279_p0249a12║而問焉。而為之通，則分幟而爭之，終不可止，斯重嘆
J33nB279_p0249a13║矣。虛舟禪師宗嗣福嚴，而仍研精教典，取唐奘師《八
J33nB279_p0249a14║識規矩頌》，特為之註。註所言相，非能與人殊，而引而
J33nB279_p0249a15║發之，終歸於性，使覽者知悟。施子易修、徐子敬可讀
J33nB279_p0249a16║而美之，梓之以傳。噫！其有裨也夫。
J33nB279_p0249a17║康熙十一年端陽後十日檇李王庭題
J33nB279_p0249a18║
J33nB279_p0249a19║
J33nB279_p0249a20║
J33nB279_p0249a21║八識頌註自敘
J33nB279_p0249a22║昔慶喜婆心，欲人明三界唯心，萬法唯識，遂造《瑜伽
J33nB279_p0249a23║師地論》，以發明相宗法門，文廣義幽。後天親虞末學
J33nB279_p0249a24║難窺要領，遂彙《瑜伽》之文，述三十頌，目曰《唯識三十
J33nB279_p0249a25║論》。論成而後，護法諸師各出所見，以解釋此論。當時
J33nB279_p0249a26║累帙積軸，不勝其煩。玄奘法師同諸師約其詞理精
J33nB279_p0249a27║粹者，束為十卷，曰《成唯識》。後窺基法師又見《成唯識》
J33nB279_p0249a28║十卷，學者難得其宗旨，乃請奘師集此要義，將八識
J33nB279_p0249a29║分為四韻，每一韻頌以十二句，將五十一心所各派
J33nB279_p0249a30║本識會下，條理不紊，因稱《規矩》。然論雖十卷，義盡于
J33nB279_p0249b01║此四十八句。明此數句，而奘師之提綱由我舉手，天
J33nB279_p0249b02║親、彌勒不一網收盡耶？但明此數句者，諸家即各有
J33nB279_p0249b03║悟處，不無自是門庭。其能以相歸性，以悟轉識，如盧
J33nB279_p0249b04║行者知五八六七果因轉，但轉名言無實性者幾人
J33nB279_p0249b05║哉？余初讀魯庵之補註，後觀憨山之通說，未嘗不服
J33nB279_p0249b06║其見高。第欲離心意識參，絕凡聖路學，則南行之五
J33nB279_p0249b07║十三，安得不輸于末後彌勒之彈指耶？故得力是省
J33nB279_p0249b08║力，省力是得力。解之者不欲其深，而欲其淺。至于由
J33nB279_p0249b09║淺而深，是悟之者之事，非解之者之事也。
J33nB279_p0249b10║西湖留錫退居虛舟省道人識
J33nB279_p0249b11║八識規矩淺說
J33nB279_p0249b12║余觀唐奘師幼具宿根，為法涉流沙，不憚狼狽，遇化
J33nB279_p0249b13║身曼殊，授以法印。及其歸逝，不可得也，不可得說本
J33nB279_p0249b14║色話，瀟洒坐去，豈非生平一著作、一翻譯，俱以大法
J33nB279_p0249b15║示人乎？故細讀數什，不但古朴高雅，實能以頂門眼
J33nB279_p0249b16║八面齊照，故能收萬法於八識，轉八識于四智，使識
J33nB279_p0249b17║性朗然，如洞火、如列眉，引眾生八識田中證金剛大
J33nB279_p0249b18║定，其法乳不甚深乎？余故以淺說說之，不拘拘以訓
J33nB279_p0249b19║字循行，同於諸家鋪敘，惟令人於筆舌外可悟其旨
J33nB279_p0249b20║趣，是以識悟識者之又一方便也。若存我覺我，則字
J33nB279_p0249b21║字瘡尤反為性相立町畦矣，非奘師意，亦非予意矣。
J33nB279_p0249b22║▆識以八識，余謂總即一識也。但識之體則一，識之
J33nB279_p0249b23║用則別，如天之月祗一，而映之水不同則異矣。故今
J33nB279_p0249b24║之悟識者，欲其即用而悟體，則元是一精明，分成六
J33nB279_p0249b25║和合，更無別物也。用何以異？且如眼識與身識畢竟
J33nB279_p0249b26║不同，則五識截然自分，至於具足五十一心所而明
J33nB279_p0249b27║了分別者，定屬六識，然不能執持也；至於堅執不移
J33nB279_p0249b28║者，定屬七識，然不能持種也；至于含藏多劫者，定屬
J33nB279_p0249b29║八識。此識性之自分不容混者也。體何以同？且如眼
J33nB279_p0249b30║識之分別者雖屬眼，而了然分別者已通于第六分
J33nB279_p0249c01║別之意識，其分別而確據也已通第七識之執持，其
J33nB279_p0249c02║分別而不忘也已通第八識之含藏。此識性之自合
J33nB279_p0249c03║不容隔者也。學人但認用則名相多端，苟悟體則圓
J33nB279_p0249c04║覺自性，自性非有，所以奘師於每一識處必先敘其
J33nB279_p0249c05║心所之顛倒，而隨即著其悟后之無漏，迷則無此悟，
J33nB279_p0249c06║悟則無此迷，而識識為我妙用矣。
J33nB279_p0249c07║有以八識無實體，單以第六意識為心王，譬如此為
J33nB279_p0249c08║磨盤心，前五後二為心王之輔也。蓋以前五識應根
J33nB279_p0249c09║照境，同一現量，亦無善惡。至於七識，《楞伽》云「七識不
J33nB279_p0249c10║流轉，非生死因。」若夫八識，其體空寂，無善無惡，亦總
J33nB279_p0249c11║屬無記性。其惟六識，通前五識，引後二識，正為八識
J33nB279_p0249c12║之見分。故一迷而現三量，則遍行、別境，橫恣胸中；一
J33nB279_p0249c13║悟而空三性，則有漏因果，當時寂靜。所以道「六七因
J33nB279_p0249c14║中轉，五八果上圓。」旨哉言乎！但因以該果，則就第六
J33nB279_p0249c15║識一悟深入，便躋覺地。然昔人圓明了知，不假竟根，
J33nB279_p0249c16║又豈必滯此六識作觀門乎？所以信六不信八，墮在
J33nB279_p0249c17║二乘之偏執也。
J33nB279_p0249c18║有以第八識為生死主，蓋以識性無根，根生則枝葉
J33nB279_p0249c19║俱蕃，餘識盡屬當處出生、當處隨滅，非能受薰持種
J33nB279_p0249c20║也。故諸識皆粗，而有微細流注者，是八識。諸識皆後，
J33nB279_p0249c21║而有最初妄見者，是八識。要知八識，直是無量劫前
J33nB279_p0249c22║最初一念不覺，於是攬識以成根，攬根以納塵，遂被
J33nB279_p0249c23║根身器界，滋長無明。無論迷此識而為下凡者，妄執
J33nB279_p0249c24║五蘊假我，即聰明外道，亦迷此識而卜度，執神我以
J33nB279_p0249c25║取分段生死之苦。且進之二乘，未破藏識，再進之七
J33nB279_p0249c26║地以前之菩薩，猶未離俱生我執，以取變易生死之
J33nB279_p0249c27║微苦。是皆於八識之最微細者，不能大悟一番也。故
J33nB279_p0249c28║悟門中，直要悟至一念不生，則前後際斷，不墮來先
J33nB279_p0249c29║去後、出房入房矣。
J33nB279_p0249c30║八識各無實性，皆互為因緣，由眾生之妄見而成，故
J33nB279_p0250a01║前五通于後之七、八，七、八又通于前五。如常山之蛇，
J33nB279_p0250a02║首尾互應；盤中之珠，左右俱轉。如無前五，識畢竟無
J33nB279_p0250a03║所見，倩誰明了？如無意根明了，倩誰執持？如無執持，
J33nB279_p0250a04║倩誰含藏？是前通于後也。由有含藏者，最初以不淨
J33nB279_p0250a05║作種子，則七、六、五之動念發識，定歸生滅邊際，故不
J33nB279_p0250a06║出三境、三量、三性，業識無邊，是後通于前也。要之，人
J33nB279_p0250a07║惟一悟，則前後識性寸寸皆金，反成相生之妙矣。
J33nB279_p0250a08║境有三境，量有三量，性有三性。三境者，性境、帶質境、
J33nB279_p0250a09║獨影境。三量者，現量、比量、非量。三性者，善性、惡性、無
J33nB279_p0250a10║記性。現量必定著性境，比量必定著帶質境，非量必
J33nB279_p0250a11║定著獨影境。境以性者，三界唯心所現之境也。質以
J33nB279_p0250a12║帶者，幻身假合妄加之境也。影以獨者，如鏡花水月
J33nB279_p0250a13║之境也。言三境，而一切凡聖虛實之境盡。言三量，而
J33nB279_p0250a14║一切見思塵沙之惑盡。言三性，而一切因果苦樂之
J33nB279_p0250a15║受盡。境量性通于根塵識，所以通九地七趣一切時
J33nB279_p0250a16║也。良以最初迷本有智光，則以一念妄見者，潛結而
J33nB279_p0250a17║為持煖識之種子。于是識依于息，息相吹而動者為
J33nB279_p0250a18║風，息相吹而潤者為水，息相吹而噓者為火，息相吹
J33nB279_p0250a19║而凝者為地。故肉為身，氣為命，搏取四大以成內身。
J33nB279_p0250a20║蓋假借四大以為身，實無明凝固所致之身也。所以
J33nB279_p0250a21║說色雜妄想，想相為身。至于命根熟，則透脫難。以命
J33nB279_p0250a22║成識，以識成命，似麵入油、油入麵，展轉被無間識籠
J33nB279_p0250a23║定。彼識未去，此識即生。縱暫時清淨，卻又如急流水，
J33nB279_p0250a24║流急不見，非真不起也。識既執以為我，自然入門容
J33nB279_p0250a25║易出門難，若非老病死至業報盡，豈能脫去也？縱一
J33nB279_p0250a26║時脫去，識性之顛倒仍在，為中陰身，而怖畏之苦楚
J33nB279_p0250a27║倍甚；為異類身，而無知之封固愈重；即為斷見之外
J33nB279_p0250a28║道，劫盡而識還生；雖為無想之天人，報盡而識復萌。
J33nB279_p0250a29║蓋以識性有三量三性，則自生出五遍行、五別境、六
J33nB279_p0250a30║煩惱、四不定，如是種種識性之迷亂，出得識之粗業，
J33nB279_p0250b01║出不得識之細業也。故欲明唯識性，必須大悟一番，
J33nB279_p0250b02║方欺君不得。不然，不著性境，定著帶質境，不著此境，
J33nB279_p0250b03║定著獨影境，出不得無境；三量三性亦然，出不得無
J33nB279_p0250b04║量無性也。況境量性，元是打做一團，尤令人超脫不
J33nB279_p0250b05║得也。且如眼見青黃之色境，此見不假安排，非現量
J33nB279_p0250b06║乎？而轉一念，確認青是青，黃是黃，非比量乎？再轉一
J33nB279_p0250b07║念，反疑青未必青，黃未必黃，比度不著，非非量乎？現
J33nB279_p0250b08║量屬無記，比非二量屬善惡二性所攝。眼見青黃，不
J33nB279_p0250b09║假安排，是性境，以境與眼相忘也。轉一念而確認青
J33nB279_p0250b10║黃，是帶質境，以境與眼相合也。轉一念而反疑未必
J33nB279_p0250b11║青黃，是獨影境，以境與眼不真也。初見青黃，是無記
J33nB279_p0250b12║性。迨緣青黃而起貪著，是善惡二性矣。三性、三量、三
J33nB279_p0250b13║境，所以既通一切法，則知前五識不作解時，得境目
J33nB279_p0250b14║相，是為性境。緣心心所，乃帶質境。緣無體法，是獨影
J33nB279_p0250b15║境。即第六明了意識，與前五識所緣五塵率爾心中，
J33nB279_p0250b16║是性境。若緣自身現行心心所時，是帶質境。若併緣
J33nB279_p0250b17║他人心心所時，是獨影境。推而言之，不但境具三境，
J33nB279_p0250b18║根亦具三境，識亦具三境。故性生于量，量生于境。若
J33nB279_p0250b19║悟境空，則視三界如空華，見聞如夢幻。由此識性清
J33nB279_p0250b20║淨，成法眼淨。無奈境本無生，因心有。心本無生，因境
J33nB279_p0250b21║有。但心生則境生，境生則心生。心境互為相依，互為
J33nB279_p0250b22║顛倒。故外四大世界，為我八識之疏相分；內四大自
J33nB279_p0250b23║身，為我八識之親相分。同一八識所造，而為我同業
J33nB279_p0250b24║所居之報土。唯一人發真歸元，十方世界方得消殞，
J33nB279_p0250b25║方可以入界。以瓦礫場為蓮華舟，可入根。以血布囊
J33nB279_p0250b26║為金剛窟，可入識。以胡思洞為香積國矣。
J33nB279_p0250b27║大意迷悟同源，縛脫無二。識性一悟，無明實性即佛
J33nB279_p0250b28║性也。故勿云差別智難明，只是涅槃心難曉。如前五
J33nB279_p0250b29║識一悟，便是成所作智；六識一悟，便是妙觀察智；七
J33nB279_p0250b30║識一悟，便是平等性智；八識一悟，便是大圓鏡智。智
J33nB279_p0250c01║之差別易，祗是悟難耳。蓋不悟，定是業識茫茫，無本
J33nB279_p0250c02║可據，所以不是遏捺捺得，不是覺照照得，不是禪定
J33nB279_p0250c03║定得，不是見解解得，不是修證證得。悟之無人，千難
J33nB279_p0250c04║萬難，唯於奘師數韻，悟其言外旨趣，庶幾近之。
J33nB279_p0250c05║五識頌
J33nB279_p0250c06║性境現量通三性（只為真性不明，便生許多妄性），眼耳身三二地居
J33nB279_p0250c07║（誰能少得這個五識）。遍行別境善十一（果然許多妄想），中二大八貪嗔
J33nB279_p0250c08║癡（妄想到這極處）。五識同依淨色根（本來元自清淨），九元七八好相
J33nB279_p0250c09║鄰（爭奈被他所擾）。合三離二觀塵世（除非就向五根中看破他根的用處），愚者
J33nB279_p0250c10║難分識與根（卻誰曉得這個）。變相觀空唯後得（若能使識不著緣擾，還只
J33nB279_p0250c11║救得一半），果中猶自不詮真（佛果位中不說他到極處）。圓明初發成無
J33nB279_p0250c12║漏（這個纔是轉識成智），三類分身息苦輪（將五識還他妙用度生矣）。
J33nB279_p0250c13║奘師五識之頌，其大意言五識落于六根門頭而照
J33nB279_p0250c14║境處，此時比非二量猶未行，不過現量分別偶爾現
J33nB279_p0250c15║起。然非悟人境界，便隨緣惑，所以纔動念，便要走入
J33nB279_p0250c16║八萬塵勞網裏。遍行、別境及二十煩惱等，不俟六七
J33nB279_p0250c17║八識，比非橫行而已。知其現量時，無數心頭起滅，阿
J33nB279_p0250c18║誰能免？先佛云「汝暫舉心，塵勞先現」是也。此時藥以
J33nB279_p0250c19║針病，如何下手？亦就五識中觀他三何以合？二何以
J33nB279_p0250c20║離？且識在根中，根在識中，識畢竟向甚處起？向這裏
J33nB279_p0250c21║著得一眼，分得清楚，這便是悟的消息也。若只變想
J33nB279_p0250c22║觀空，猶被觀門縛定，縱有見識，亦止是後得智，不是
J33nB279_p0250c23║根本智，到不得妙覺田地，只是悟一悟。使五識初發
J33nB279_p0250c24║時，便悟得圓明初發，豈但起過二地？吾知三類分身
J33nB279_p0250c25║的道理，即今直下承當而有餘矣。
J33nB279_p0250c26║性、境、現、量通三性。○這個三性，政是不覺境界。善性
J33nB279_p0250c27║著落在白業，惡性著落在黑業，即被因果所束，不得
J33nB279_p0250c28║自在。即非善非惡，似乎凝寂，然政墮在無知迷悶中，
J33nB279_p0250c29║無記之病。第一可悲者，頑空、斷見、無想三報，每每無
J33nB279_p0250c30║記者受之。故淨智妙圓，體自空寂，方為究竟。若單單
J33nB279_p0251a01║空寂，便是無記也。這三性雖通于現量，而現量實因
J33nB279_p0251a02║于性境。何以說境是性境？良以「欲觀法界性，一切唯
J33nB279_p0251a03║心造」。故淨明移界地于指端，月光現清水于室內，烏
J33nB279_p0251a04║芻瑟摩之遍身是火，琉璃光之滿體皆風。豈非境是
J33nB279_p0251a05║性境乎？但未曾向境中徹底悟破，則對境而忽生善
J33nB279_p0251a06║生惡，皆被境轉。即嘿嘿對境，不知境之落處，人在三
J33nB279_p0251a07║界中，不知三界是甚物。未思出離，似鱉在甕中，竟不
J33nB279_p0251a08║知甕是何物。縱能癡癡較量，總無智慧，墮在無記性
J33nB279_p0251a09║而已。若能如靈雲之覷破桃花，洞山之悟影于流水，
J33nB279_p0251a10║何至被現量作主，而通三性乎？
J33nB279_p0251a11║眼耳身三二地居。○這五識與五塵合，誰人能免此？
J33nB279_p0251a12║欲界內有五趣雜居地，即第一地也。其中人有睡眠，
J33nB279_p0251a13║有飲食，有婬欲，五識俱全也。惟色界初禪曰離生喜
J33nB279_p0251a14║樂地，即二地也。其中天人常多在定中，厭此段食，故
J33nB279_p0251a15║雖有鼻，實不著香，雖有舌，實不著味，是五識減鼻舌
J33nB279_p0251a16║二識也。然鼻舌二識實在，進之而色界中還有三地，
J33nB279_p0251a17║所謂三禪也。進之而無色界中還有四地，所謂四空
J33nB279_p0251a18║也。以上共九地，而初地天人五識猶濁，自二地以至
J33nB279_p0251a19║九地，五識漸清，終未至識性無漏也。然天人作佛，如
J33nB279_p0251a20║菜作虀，切勿以我輩下劣之凡愚，而反輕遊戲天宮
J33nB279_p0251a21║之菩薩。
J33nB279_p0251a22║遍行、別境、善十一。○遍行有五：以無量劫來，迷成業
J33nB279_p0251a23║識種子。譬如潛淵魚，鼓波自涌，是為作意。引心趣境，
J33nB279_p0251a24║是名為觸。含受不捨，是名為受。能令前塵影子，恍然
J33nB279_p0251a25║面前，是名為想。微細不斷，苦心搜索，是名為思。此乃
J33nB279_p0251a26║造善造惡的這一念，最為微細處也。總從著一境處，
J33nB279_p0251a27║動念作意，便觸境、受境、想境、思境，無不至也。此個著
J33nB279_p0251a28║境，遍于八識九地一切時，故云遍行也。別境有五：謂
J33nB279_p0251a29║於所樂境，希望欲作，名曰欲。於境決定知其可作，不
J33nB279_p0251a30║能已也，名曰勝解。於可作境，令心分明記取，名曰念。
J33nB279_p0251b01║於所觀境，專注一心，名曰定。與禪定之定不同也。於
J33nB279_p0251b02║所作境，了然不疑，名曰慧。與般若之慧不同也。總從
J33nB279_p0251b03║著一念處，這一個念斷然放不過，便為欲、為勝解、為
J33nB279_p0251b04║念、為定、為慧，成識性之窠。此與境所緣者不同，故云
J33nB279_p0251b05║別境。善十一者，上言遍行別境，此乃起業之心，猶未
J33nB279_p0251b06║造作。至于善十一，則竟成業矣。一曰信，二曰慚，三曰
J33nB279_p0251b07║愧，四曰無貪，五曰無嗔，六曰無癡，七曰勤，八曰安，九
J33nB279_p0251b08║曰不放逸，十曰行捨，十一曰不害也。五識現量，似未
J33nB279_p0251b09║造作。然業性純熟，即偶爾動一念處，不動在善邊，定
J33nB279_p0251b10║動在惡邊。動在善，則十一之善業，凡具五識者，必不
J33nB279_p0251b11║能免。故併及此，令悟唯識性者，知得善業分數，方不
J33nB279_p0251b12║離善，卻不著善。則行一善業，非行梵天之功積，直是
J33nB279_p0251b13║轉普賢之悲願耳。
J33nB279_p0251b14║中二大八：貪、嗔、癡。○此政是作惡之業也。惡業共有
J33nB279_p0251b15║二十六。根本煩惱有六，謂貪、嗔、癡、慢、疑、不正見。從根
J33nB279_p0251b16║生枝者，隨煩惱有小隨十，謂忿、恨、惱、覆、誑、諂、驕、害、嫉、
J33nB279_p0251b17║慳。無慚、無愧，此二為中隨。不信、懈怠、放逸、昏沉、掉舉、
J33nB279_p0251b18║失正念、不正知、散亂，此八為大隨。言小、中、大者，以其
J33nB279_p0251b19║作一業，止成一業，名小。如慚必近于愧，是一業而兼
J33nB279_p0251b20║引二業也，名中。作一業而能遍諸染心，名大。是以小
J33nB279_p0251b21║隨之業重，而反以為小。大隨之業小，而反以為大。蓋
J33nB279_p0251b22║因根本纔生枝葉，茲惟識所重，在念慮上看耳。今五
J33nB279_p0251b23║識略小隨，而止言中二、大八者，以五識相應，獨此親
J33nB279_p0251b24║也。是對二十六種煩惱中，有中二、大八，併貪、嗔、癡，共
J33nB279_p0251b25║一十三種。若能悟明識性，婆須之善婬，無厭足之善
J33nB279_p0251b26║嗔，調達之善妒，以至三車之善貪，南泉之善殺，佛耶？
J33nB279_p0251b27║魔耶？善耶？惡耶？其為不思議之境界耶？
J33nB279_p0251b28║五識同依淨色根。○根有浮塵根，四大色也。勝義根，
J33nB279_p0251b29║潛于四大之中，而愚者難見也。如眼盲矣，而見性在；
J33nB279_p0251b30║耳塞矣，而聞性在，名為勝義根。故論本來圓明，身元
J33nB279_p0251c01║空寂，所謂究竟涅槃也。智變為識，識滯為根，所以被
J33nB279_p0251c02║無明拘礙，結色成根。而無明識體，還栖托其中。下凡
J33nB279_p0251c03║固不能離浮塵根，即中陰身亦有形狀，無想天終有
J33nB279_p0251c04║壽命。推之無色界天人，直至四空地者，仍有色質。蓋
J33nB279_p0251c05║能空識業，不能空識性。即形根有粗重者，有輕安者，
J33nB279_p0251c06║有非有非無能變動者，然終不能出九地之界，以其
J33nB279_p0251c07║帶無明之識，而以識蘊根也。唯大悟大士，其報化二
J33nB279_p0251c08║身，亦是淨色根。卻三身一體，面目難尋。故普眼不見
J33nB279_p0251c09║普賢之身，文殊不覿迦文之面。以至普化之搖鈴，騰
J33nB279_p0251c10║驤何地？達磨之攜履，棲泊何天？其月穿潭底水無垠
J33nB279_p0251c11║乎？是謂五識同依淨色根也。乃愚者僅認眼如葡萄
J33nB279_p0251c12║朵、耳如新卷葉，為可笑耳。
J33nB279_p0251c13║九緣七八好相鄰。○五識同依淨根，而緣以染之，遂
J33nB279_p0251c14║覺八識次第各有所緣。故頌云：「眼識九緣生，耳識唯
J33nB279_p0251c15║從八，鼻舌身三七，後三五三四，若加等無間，從頭各
J33nB279_p0251c16║增一。」如眼識具九緣：一、空，喜空隙之空也。二、明，乃日
J33nB279_p0251c17║月燈也。三、根，即本根也。四、境，即所見者也。五、作意，即
J33nB279_p0251c18║遍行五中之作意也。六、分別依，乃第六識也。七、染淨
J33nB279_p0251c19║依，乃第七識也。八、根本依，即第八識也。九、種子緣，謂
J33nB279_p0251c20║眼識親生種子也。人祗知眼能見耳，不知所以見者，
J33nB279_p0251c21║由諸緣所引，而實由六、七、八識妄見分別之所生。故
J33nB279_p0251c22║一識迷而識識盡迷，一根悟而根根齊悟，即此義也。
J33nB279_p0251c23║迦葉之覷著蓮花，雪欽之刺破古柏，其緣起無生乎？
J33nB279_p0251c24║耳識唯從八除去，明緣也。鼻、舌、身三七俱除空，明二
J33nB279_p0251c25║緣也。後三五、三四，言後六、七、八識有五緣、三緣、四緣
J33nB279_p0251c26║也。第六識具五緣：一根緣，即末那七識；二曰境緣，即
J33nB279_p0251c27║十八界也；三曰作意緣，即遍行中之作意也；四曰根
J33nB279_p0251c28║本緣，即第八藏識也；五曰種子緣，即本識親生種子
J33nB279_p0251c29║也。七識具三緣：一曰種子緣，即本識親生種子也；二
J33nB279_p0251c30║曰作意緣，遍行中之作意也；三曰根境緣，即第八藏
J33nB279_p0252a01║識為七識之根，而由此緣于五塵之境也。八識具四
J33nB279_p0252a02║緣：一曰根緣，即末那識也；二曰境緣，即種子根身器
J33nB279_p0252a03║界也；三曰作意緣，即遍行中之一也；四曰種子緣，乃
J33nB279_p0252a04║第八親生種子也。若加等無間，從頭各增一者，言前
J33nB279_p0252a05║念已滅，後念復生，是謂無間緣。九緣加這一緣，是九
J33nB279_p0252a06║緣者為十緣。餘緣例此。大意此識性似人之血脈，周
J33nB279_p0252a07║流于肢體呼吸，而諸脈皆轉，所以道遍現俱該沙界，
J33nB279_p0252a08║收攝在一微塵，何忍使至寶汩沒緣性間也？
J33nB279_p0252a09║合三離二觀塵世。○塵世，境也。三，二根也。以根照境
J33nB279_p0252a10║說離合，如鼻舌身，合中取境，以合方知。眼耳二根，離
J33nB279_p0252a11║根取境，以合壞根故也。一喜合，一喜離，根之應用不
J33nB279_p0252a12║同耶？識之應用不同耶？畢竟以合而觀世之塵耶？畢
J33nB279_p0252a13║竟以離而觀世之塵耶？合離之間，可以會取。自家屋
J33nB279_p0252a14║裏事，豈可口用而不知？且那律無目而見，賢喜無耳
J33nB279_p0252a15║而聽，殑伽非鼻聞香，驕梵無舌知味，空神無身覺觸，
J33nB279_p0252a16║還離耶？合耶？根耶？識耶？吾深有望于智者。
J33nB279_p0252a17║愚者難分識與根。○根乃色法，即第八之相分。識乃
J33nB279_p0252a18║心法，即第八之見分。此色、心不同也。又根能照境，識
J33nB279_p0252a19║能緣境。此根、識之用不同也。外五塵為八識之疏相
J33nB279_p0252a20║分，內五根為八識之親相分。故第八與五根，同是無
J33nB279_p0252a21║記性。所以五識有墮念分別，而無計度分別，故常混
J33nB279_p0252a22║淆而難辨。此根、識之性不同也。小乘愚法聲聞祗知
J33nB279_p0252a23║根、識互生，不知根之與識各有種子現行。謂根為生
J33nB279_p0252a24║識之緣則可，謂生識則不可，以識自有能生之種子
J33nB279_p0252a25║故也。余謂離根則無以顯識，離識則無以托根。根、識
J33nB279_p0252a26║如交蘆，各無自性，則又似分不得。因根有相，因相有
J33nB279_p0252a27║見，此識起于根也。因識有根，因根有見，此根起于識
J33nB279_p0252a28║也，又似不分不得。故《楞嚴》辨識性非他生，非自生，非
J33nB279_p0252a29║因緣生，非無因生，畢竟向此生處悟徹根底，是謂能
J33nB279_p0252a30║分識與根也。
J33nB279_p0252b01║變相觀空唯後得。○上明五識之有漏，至此轉識成
J33nB279_p0252b02║智，則能變八識親分之相而使之空，亦一分後得智
J33nB279_p0252b03║也。蓋以頑空則全無智，偏空則少有慧。所以昔人道：
J33nB279_p0252b04║「二十空門都不著，一性如來體自同。」茲能變相，則眼
J33nB279_p0252b05║不著于色，便將二十煩惱等粗惑已無。故非根本智
J33nB279_p0252b06║而有後得智，後對根本而言也。後得智中，即有辨才
J33nB279_p0252b07║定力，而實有修證門頭，法見未盡也。
J33nB279_p0252b08║果中猶自不詮真。○根本智依心根，能親緣真如。後
J33nB279_p0252b09║得智依色根，有分別。佛果位中，猶隔一塵也。人祗知
J33nB279_p0252b10║泰師註，以安慧師言後得智在前五識因中，既成無
J33nB279_p0252b11║漏變相緣如矣。護法師破之，言見相二分猶自遍計
J33nB279_p0252b12║性，至佛果位自證分，方能親緣真如，豈能變相緣如
J33nB279_p0252b13║乎？人即死執因果之分，以為見道，不能證道也。殊不
J33nB279_p0252b14║知果熟蒂懸，原以究竟處言也。悟不徹底，豈為究竟？
J33nB279_p0252b15║亦豈為悟？悟者即將唯識性，看破十分五識現量。至
J33nB279_p0252b16║于遍行別境，粗細惑業，俱由不覺所染。能一覺而使
J33nB279_p0252b17║千年暗室一燈能破，則因即該果海，果即徹因源，是
J33nB279_p0252b18║即果中證真也。豈真將心待悟？豈真舍悟覓證？豈真
J33nB279_p0252b19║俟化佛來迎，後報易形，打坐入定，方能入果位，得神
J33nB279_p0252b20║力耶？故證即攝于悟，真悟即真證。不必執他證位，余
J33nB279_p0252b21║祗恐世無悟人也。
J33nB279_p0252b22║圓明初發成無漏。○六七因中轉，五八果上圓。今五
J33nB279_p0252b23║識起于第八識，含藏種子，元無世累，所謂宿根厚也。
J33nB279_p0252b24║由是寄於五根門頭，能令眼識見相時，如迦葉之看
J33nB279_p0252b25║破拈華；耳根聞聲時，如觀音之悟破亡所，俱不著修
J33nB279_p0252b26║證研摩。第向初發處，忽爾圓明，則即為成所作智，同
J33nB279_p0252b27║大圓鏡，一了百了，更無有漏處也。
J33nB279_p0252b28║二類分身息苦輪。○化身三類，大根者現大身，中根
J33nB279_p0252b29║者現中身，小根者現小身。化身攝于報身，報身攝于
J33nB279_p0252b30║法身。但能自見己性，即具足一切身。試問五識見處，
J33nB279_p0252c01║其為三量三性，其為遍行別境，具眾煩惱者，畢竟是
J33nB279_p0252c02║個什麼？非可認為相宗法數之所定也，非可認為八
J33nB279_p0252c03║識見分之所起也，不可認為累劫無明之所現也。豈
J33nB279_p0252c04║不聞眾生種種幻心，皆生如來圓覺妙心中。向此直
J33nB279_p0252c05║下悟破，則是貪嗔起而涅槃現，妄想生而佛道成。不
J33nB279_p0252c06║離殼漏，現無量身，度生息輪矣。
J33nB279_p0252c07║六識頌
J33nB279_p0252c08║三性三量通三境（若人能了心，大地無寸土），三界輪時易可知（畢竟
J33nB279_p0252c09║境從心造）。相應心所五十一（都在裏許），善惡臨時別配之（各從其類）。
J33nB279_p0252c10║性界受三恒轉易（念念不停），根隨信等總相連（一機所轉）。動身
J33nB279_p0252c11║發語獨為最（這是魁首），引滿能招業力牽（便受感報）。發起初心
J33nB279_p0252c12║歡喜地（能破煩惱），俱生猶自現纏眠（法執猶在）。遠行地後純無
J33nB279_p0252c13║漏（心花粲發），觀察圓明照大千（無法不悟）。
J33nB279_p0252c14║奘師言：六識大意，不過一念明了心，似無力量，不能
J33nB279_p0252c15║如五識之與相實耦也。然第六識具五識：一、定中獨
J33nB279_p0252c16║頭意識，二、散位獨頭意識，三、夢中獨頭意識，四、明了
J33nB279_p0252c17║意識，五、亂意識。識又具五緣：一、根緣，二、境緣，三、作意
J33nB279_p0252c18║緣，四、根本緣，五、種子緣。以五識、五緣本于三量、三性、
J33nB279_p0252c19║三境，而無業不受，將五十一心所收括殆盡。是外五
J33nB279_p0252c20║根之所見者，俱到六之意頭上，其所見者分別未止，
J33nB279_p0252c21║而七之所執、八之所藏者，又向六之意頭上分別復
J33nB279_p0252c22║來也。則胸中似軸轆一般，轉轉不停，況相續不斷，則
J33nB279_p0252c23║豈能剎那清淨乎？故由三性造三受：善受善果之報，
J33nB279_p0252c24║惡受惡果之報，非善非惡平平受無記之報。是造引
J33nB279_p0252c25║業、滿業俱六為之根也。除非無想與滅盡，睡眠與悶
J33nB279_p0252c26║絕，意識偶不行，然而根終在也。必須初獲聖性，具證
J33nB279_p0252c27║二空，到初極喜地，而由此具淨戒至離垢地，具勝定
J33nB279_p0252c28║至發光地，生妙慧至焰慧地，俗難奪至難勝地，住緣
J33nB279_p0252c29║起智至現前地，離功用越二乘至遠行地，則初地俱
J33nB279_p0252c30║生我執，到此盡破。是舉三量分別者，反成妙觀察智，
J33nB279_p0253a01║而覓三受業報了不可得，豈非行人大受用境界也？
J33nB279_p0253a02║要之，如何是觀察圓明？莫非觀門對治乎？是仍法執
J33nB279_p0253a03║也。莫非使一念不起乎？是仍意根卜度也。作種種見
J33nB279_p0253a04║解，搜索意根，是謂船橫野渡含秋碧，棹入蘆花照雪
J33nB279_p0253a05║明。
J33nB279_p0253a06║三性三量通三境。○三性三量易解，而三境細推之，
J33nB279_p0253a07║境以性者，如功德之淨水，隨身之宮殿，非性所造乎？
J33nB279_p0253a08║性境有二：一、根塵，實定果色，由八識同分妄業所造；
J33nB279_p0253a09║二、智，由根本能緣如亦是此境，所謂凡聖同居土也。
J33nB279_p0253a10║帶質境有二。質，主也，外境質中，如茶是水為主之類
J33nB279_p0253a11║也。帶者，言此非有，從彼帶過來見，是外染者也，帶到
J33nB279_p0253a12║身上，渾身造作，如為一個青蚨，百千奔馳，凡身所著
J33nB279_p0253a13║之境，俱名帶質，故帶質通情，本以為有情之所粘滯
J33nB279_p0253a14║者也。一、似帶質，即此六識，能將前塵境，一一明了在
J33nB279_p0253a15║方寸，是假相在前，由第六見分所起，是謂似帶質見，
J33nB279_p0253a16║非真也，故云以心緣色似帶質，中間相分一頭生。一
J33nB279_p0253a17║頭生者，言六識體，本來清淨無物，今以妄見所起相
J33nB279_p0253a18║分論之，似有一個帶質境，在裏頭生也。二、真帶質，指
J33nB279_p0253a19║七識而言也，因七識執八識之見分為我，便向五根
J33nB279_p0253a20║門頭一一運為出來，如貪色運出貪色境質來，對六
J33nB279_p0253a21║則非似矣，故云以心緣心真帶質，中間相分兩頭生。
J33nB279_p0253a22║兩頭生者，非單單兩念生也，亦非七識八識兩頭現
J33nB279_p0253a23║也。言念念著在色上，自然誠於中、形於外。一頭生者，
J33nB279_p0253a24║猶是有頭無尾。今則有頭有尾，經傳送識，無不作用
J33nB279_p0253a25║殆盡矣，所以云兩頭生也。獨影境有二：一、無質獨影，
J33nB279_p0253a26║第六緣空花兔角，及過未等所變相分。二、有質獨影，
J33nB279_p0253a27║即第六緣五根種現。是皆托質起其相分，然不能親
J33nB279_p0253a28║嘗，不過興見分同種生，亦名獨影。此言六通三境者，
J33nB279_p0253a29║五識所見者，六意識不作解時，得境自相，是為性境。
J33nB279_p0253a30║緣心心所，乃帶質境。緣無體法，是獨影境。境為所緣，
J33nB279_p0253b01║識為能緣，各有其體。性境以不假名言造作為體，能
J33nB279_p0253b02║緣者除末那識，餘六皆用自心心所為體。獨影境以
J33nB279_p0253b03║第六見分所變假相分為體，能緣即自心心所為體。
J33nB279_p0253b04║帶質境即變起中間假相分為體，能緣者惟六七二
J33nB279_p0253b05║識心心所為體。故頌云：「性境不隨心，獨影唯從見，帶
J33nB279_p0253b06║質通情本。」明此三境，庶幾塵消覺淨，不但不著境，併
J33nB279_p0253b07║不著質，併不著影，方是微塵剎海唯心鏡，遍界花開
J33nB279_p0253b08║白玉蓮也。
J33nB279_p0253b09║三界輪時易可知。○見分既不清染，成善惡二性所
J33nB279_p0253b10║感，將來定受苦樂二報。縱迷昧無知，政出不得這三
J33nB279_p0253b11║界的甕子，也定三界之因。迷妄有虛空，依空立世界。
J33nB279_p0253b12║妄想凝而成國土，知覺出而生眾生。若現量既空，比
J33nB279_p0253b13║非不生，則三界心盡，是名涅槃。故知三界非能拘我
J33nB279_p0253b14║也。我自造三界，其奈之何？善被善業所束，不得自在。
J33nB279_p0253b15║惡被惡業所制，不得自在。縱至非非想處，壽盡時仍
J33nB279_p0253b16║被劫瞞。何不拶碎虛空，令前後際斷，作出頭天外哉？
J33nB279_p0253b17║相應心所五十一。○心本空寂，元無處所。無如覺性
J33nB279_p0253b18║不澄，從三量三性中，現出遍行五法、別境五法、善有
J33nB279_p0253b19║十一法、根本煩惱六法、隨煩惱二十法、不定四法，是
J33nB279_p0253b20║五十一心所也。餘識不能全具，獨六識意根分別時，
J33nB279_p0253b21║即生許多分別之念，是謂別境。其分別者，必生于九
J33nB279_p0253b22║地一切境一切時中之所念，是謂遍行。分別而善也，
J33nB279_p0253b23║出不得十一種之善法。分別而惡也，亦出不得二十
J33nB279_p0253b24║六種之惡法。縱善而惡也，惡而善也，或愚迷而無知
J33nB279_p0253b25║也，或惺惺而有覺也，亦出不得不定之四法。是總在
J33nB279_p0253b26║三性三量中發起，亦總在一念不覺時具涵。故見宮
J33nB279_p0253b27║女之捧足，便知其失通。聞釧聲之觸耳，便知其破戒。
J33nB279_p0253b28║因便知其該果，本便知其攝末。所以意根未悟，豈可
J33nB279_p0253b29║輕易動念。先佛云：「切莫信汝意，汝意不可信。」謂此故
J33nB279_p0253b30║也。根本煩惱六者，謂貪、嗔、癡、慢、疑、不正見。此六乃二
J33nB279_p0253c01║種我法之根本。斷慧命者，唯此為甚。不定四者，謂悔、
J33nB279_p0253c02║眠、尋、伺。悔不定者，如作惡之人，改悔為善。眠則心極
J33nB279_p0253c03║暗昧，此非善惡，名不定也。尋者，必作善之心，意言籌
J33nB279_p0253c04║量，粗轉為尋，入細為伺。如讚菩薩，初尋後伺，方得妙
J33nB279_p0253c05║辭也。如刁訟之人，亦由尋入伺，方得成算。此二法，或
J33nB279_p0253c06║善或惡，蓋不定也。
J33nB279_p0253c07║善惡臨時別配之。○既具業種於心所，自然逢緣便
J33nB279_p0253c08║發。每見吉人心善，則語亦善，視亦善，種種俱善。惡人
J33nB279_p0253c09║三種俱不善。是善惡諸法，各隨人自己配合也。若是
J33nB279_p0253c10║有智主人，功德天、黑暗女，二俱不受。
J33nB279_p0253c11║性界受三恒轉易。○受雖有三，其實有五也。謂苦受、
J33nB279_p0253c12║樂受、憂受、喜受、捨受是也。逼悅身曰苦樂，逼悅心曰
J33nB279_p0253c13║憂喜。憂喜苦樂不行時，名為捨受。今第六識中，或由
J33nB279_p0253c14║黑業而恒轉於欲界，招苦受。由白業恒轉于色無色
J33nB279_p0253c15║界，招樂受。蓋有身苦固為苦，即娛樂之天人，終歸五
J33nB279_p0253c16║衰相現，豈真為樂也。有心憂固為憂，即福盡之梵輔，
J33nB279_p0253c17║自然煩惱頓起，豈真為喜也。況升沉速轉，芥子虛空
J33nB279_p0253c18║皆我捨命處。是脫骨過須彌山，猶未盡其恒轉之數
J33nB279_p0253c19║也。必念起念滅不離圓寂，世出世間總是涅槃，其庶
J33nB279_p0253c20║幾不為舟行岸移也。
J33nB279_p0253c21║根隨信等總相連。○根，謂根本煩惱也。隨，謂隨煩惱
J33nB279_p0253c22║也。信，謂十一中之信也。等，謂遍行、別境、不定等也。總
J33nB279_p0253c23║相連者，謂身雖受報之不同，未免改形易相。而此業
J33nB279_p0253c24║識在五十一心所者，至今不換。或善而善法仍現，或
J33nB279_p0253c25║惡而惡法仍現。所謂習慣成自然，不覺不知，墮入魔
J33nB279_p0253c26║網中也。
J33nB279_p0253c27║動身發語獨為最。○論云：由外發身語，表內心所思。
J33nB279_p0253c28║譬如潛淵魚，鼓波而自湧。此識有三思：一、審慮思，二、
J33nB279_p0253c29║決定思，三、動發勝思。餘識所無，故最勝也。然此發語，
J33nB279_p0253c30║離舌不發，舌又不能自發，聲性究竟向甚處生也？故
J33nB279_p0254a01║因識可以識性，因聲可以悟道。如空潭之月，撈摝方
J33nB279_p0254a02║知也。
J33nB279_p0254a03║引滿能招業力牽。○引者，能牽引業也。滿者，能完滿
J33nB279_p0254a04║業也。有以一業招一果者，有以一業引多果者。報有
J33nB279_p0254a05║總、別二果。總者，如此界總得人身。別者，如人身貴賤
J33nB279_p0254a06║不同也。夫以六識三量，而現五十一心所。無論下劣
J33nB279_p0254a07║凡夫被緣埋沒，學人猶墮結業，菩薩尚隔蘊界，真所
J33nB279_p0254a08║謂定業難逃也。除非大悟者，向境緣逆順中以般若
J33nB279_p0254a09║消之，則煩惱菩提，結業解脫，無二般也。
J33nB279_p0254a10║發起初心歡喜地，俱生猶自現纏眠。○纏目現行，眠
J33nB279_p0254a11║目種子，以六識見分，與煩惱打作一團。雖到得初心
J33nB279_p0254a12║歡喜地，而俱生我執、俱生法執，猶伏在第六意根中，
J33nB279_p0254a13║如眼珠之未離眶也。到得所知障空，俱生猶在。今人
J33nB279_p0254a14║通身習氣，自稱悟道，豈非狂禪乎？
J33nB279_p0254a15║遠行地後純無漏，觀察圓明照大千。○俱生我法二
J33nB279_p0254a16║執，乃七識所執者。七識無力斷惑，亦仗六識以雙空
J33nB279_p0254a17║觀破諸執也。茲以悟明見分，歷離垢、發光、燄慧、難勝、
J33nB279_p0254a18║現前，至此遠行，使所証不淺，則俱生有漏，永伏不起。
J33nB279_p0254a19║相應心所，轉為妙觀察智，能說法利生，具大辨才，頭
J33nB279_p0254a20║頭上顯，物物上明，其在此乎。今人墮在無記中，得塵
J33nB279_p0254a21║勞暫息，自云意根清淨。豈知偷心未死，繫駒伏鼠，死
J33nB279_p0254a22║水呆禪，何足云也。
J33nB279_p0254a23║七識頌
J33nB279_p0254a24║帶質有覆通情本（捏怪多般），隨緣執我量為非（聽人穿鼻）。八大
J33nB279_p0254a25║遍行別境慧（諸業俱生），貪癡我見慢相隨（四惑尤固）。恒審思量
J33nB279_p0254a26║我相隨（果自俱生我執），有情日夜鎮昏迷（安得不墮生死）。四惑八大
J33nB279_p0254a27║相應起（業性不停），六轉呼為染淨依（牽連六根）。極喜初心平等
J33nB279_p0254a28║性（不是帶質有覆），無功用行我恒摧（不是恒審思量）。如來現起他受
J33nB279_p0254a29║用（傳送俱妙），十地菩薩所被機（法雲普覆）。
J33nB279_p0254a30║奘師大意，言此七識名為末那，以其思量為性相；又
J33nB279_p0254b01║名為傳送，以其運動為作用；又名為執持，以其著我
J33nB279_p0254b02║為堅固；又名染淨依，以其六識為依仗。所以境非性
J33nB279_p0254b03║影，但帶質有覆，所作所用每為情本之癡，量非比現
J33nB279_p0254b04║第隨緣無記，通根通識，俱為非量之計也。故煩惱有
J33nB279_p0254b05║二十六法，而此識惟以現運染穢為性，故與八大相
J33nB279_p0254b06║應。不信、懈怠、放逸，與有覆相合也。無堪任性，昏沉也。
J33nB279_p0254b07║多囂動，掉舉也。多流蕩，散亂也。能起煩惱，現前失念，
J33nB279_p0254b08║不正知也。又與遍行之作意、觸、愛、想、思五法相應也。
J33nB279_p0254b09║又與別境中之慧相應，以慧即我見也。以此識任運
J33nB279_p0254b10║合境，無所希望，故揀欲。此識緣所定事，故揀勝解。此
J33nB279_p0254b11║識恒緣現所受境，無所記憶，故揀念。此識任運剎那
J33nB279_p0254b12║別緣，既不專一，故揀定。我癡、我見、我慢、我愛，名為四
J33nB279_p0254b13║惑，與此相應。忿等十隨，行相粗動，此識審細，故非彼
J33nB279_p0254b14║俱。中隨二者，唯是不善，此無記故，非彼相應。善十一
J33nB279_p0254b15║是淨，故此識染污，非此識俱。此識具三緣，具種子緣、
J33nB279_p0254b16║作意緣、根境緣，故以帶質為境，思量為性，我執為本，
J33nB279_p0254b17║則有情日夜不墮昏迷乎？且以有藏識得有末那，有
J33nB279_p0254b18║末那故為六之轉識所依，有六之轉識故五之現識
J33nB279_p0254b19║得依之行也。是七之通根境緣，依彼轉緣彼也。所以
J33nB279_p0254b20║六轉呼為染淨依，見七雖有我執，實無我性，可以通
J33nB279_p0254b21║六通五，可以隨染隨淨，惟悟之者善用之也。苟六識
J33nB279_p0254b22║能悟入我法俱除之雙空觀，是於初地初心，轉成無
J33nB279_p0254b23║漏者也。此時證得平等智，所作所為，無一法墮于世
J33nB279_p0254b24║諦，是帶質有覆、隨緣執我者，俱消釋于平等智矣，則
J33nB279_p0254b25║豈不能說大法利群機哉？
J33nB279_p0254b26║帶質有覆通情本。○帶質何以通情本也？試觀身之
J33nB279_p0254b27║著色境者，念念在茲，不是心為蓋覆而通情本乎？故
J33nB279_p0254b28║無論此界凡夫身為色牽，地居二天則形交，燄摩則
J33nB279_p0254b29║勾抱，兜率則執手，變化則對笑，他化則相視，皆是帶
J33nB279_p0254b30║質通情本也。然此七識之著情本者，直是帶八識愛
J33nB279_p0254c01║根之本質而生起者也。故蓋覆真性，實已彌甚。一說：
J33nB279_p0254c02║因謂以心緣心真帶質，中間相分兩頭生。一是七識
J33nB279_p0254c03║所謂，一是八識所蘊，故云兩頭生也。
J33nB279_p0254c04║隨緣執我量為非。○現比二量恒審中亦所起者也。
J33nB279_p0254c05║然五根識之所引者，七識為之任運。內六與八識之
J33nB279_p0254c06║造者，七識又為之傳送。則隨緣執我者，非量為多矣。
J33nB279_p0254c07║如人叫我本名，我即應之。即應之時，口耳身俱動，非
J33nB279_p0254c08║傳送識乎？呼我我應，非我執乎？因呼即應，非依彼轉
J33nB279_p0254c09║緣彼乎？然此時不著比量計較，非非量乎？由呼而應，
J33nB279_p0254c10║非我作主，豈現量乎？
J33nB279_p0254c11║八大遍行別境慧，貪癡我見慢相隨。○慧屬別境中
J33nB279_p0254c12║之慧。貪、癡為根本煩惱之二法。我癡、我見、我慢、我愛，
J33nB279_p0254c13║名四惑，又名四煩惱。據此識，袛管執持傳送，屬非量
J33nB279_p0254c14║無記所攝。因何具足諸惑？蓋以此識具恒審思量，能
J33nB279_p0254c15║為作意，故亦能著境緣，而為遍行、別境。淨法與惡法，
J33nB279_p0254c16║無不俱造。不比五識各屬一根，而不能俱轉。不比六
J33nB279_p0254c17║識止能空空分別，而不能親嘗境界也。是思惟甚細，
J33nB279_p0254c18║力量甚大矣。
J33nB279_p0254c19║恒審思量我相隨，有情日夜鎮昏迷。○前五識由現
J33nB279_p0254c20║量緣境不常，故非恒。由不執我，故非審。六識審恒，亦
J33nB279_p0254c21║有間斷。唯七識恒常審察第八識之見分為我，而相
J33nB279_p0254c22║應隨從也。如靜坐時，五識現境不打起，而無故靜中
J33nB279_p0254c23║忽動。一境緣者，此由八識所藏所現之影子也。乃第
J33nB279_p0254c24║七識執之而常想，非恒審乎？即以其想者為散亂，為
J33nB279_p0254c25║掉舉，不連累六根乎？故六反依此為主人也。凡此皆
J33nB279_p0254c26║以其我相堅固，故恒常審察，即其思量。思量即其我
J33nB279_p0254c27║執。我執即七識妄見之識性也。乃迷者不悟，認執我
J33nB279_p0254c28║之識神以為自性，真日用沉迷，無剎那之慧根矣。
J33nB279_p0254c29║四惑八大相應起，六轉呼為染淨依。○夫此七識，具
J33nB279_p0254c30║足四惑八大，是真染污識也。然而迷悟由人，苟一念
J33nB279_p0255a01║妙悟，使藏識澄清，則七識之思量執持者俱淨而不
J33nB279_p0255a02║染，併六識依此淨而不染也。是七識終無自性，任悟
J33nB279_p0255a03║者一轉之矣。
J33nB279_p0255a04║極喜初心平等性，無功用行我恒摧。○每每七識與
J33nB279_p0255a05║我執俱生，執有我而與無我差別，執有法而與忘法
J33nB279_p0255a06║各殊，是不平等也。今從初地發心時，不假思惟，不著
J33nB279_p0255a07║覺觀，祗將末那之意根，一悟破我，直忘功用，盡透法
J33nB279_p0255a08║執。是以空合空，以水灌水，覓遍行別境一切心所，了
J33nB279_p0255a09║不可得，豈非平等智哉？
J33nB279_p0255a10║如來現起他受用，十地菩薩所被機。○我七識之所
J33nB279_p0255a11║運轉，既通身是平等智，則不惟利己，還能利他，能令
J33nB279_p0255a12║見者聞者俱得受用。十地菩薩根性上品者，亦受我
J33nB279_p0255a13║所被之機矣。如佛現百丈身，坐百葉蓮花，為初地說
J33nB279_p0255a14║施度。現千丈身，坐千葉蓮花，為二地說戒度是也。然
J33nB279_p0255a15║縮大為小，化多為一，則即今一微塵，皆為寶王轉大
J33nB279_p0255a16║法輪矣。是時時處處，俱為十地所被之機也。
J33nB279_p0255a17║八識頌
J33nB279_p0255a18║性唯無覆五遍行（好個記性），界地隨他業力生（又卻無記）。二乘
J33nB279_p0255a19║不了因迷執（不悟八識），由此能興論主諍（具眼方知）。浩浩三藏
J33nB279_p0255a20║不可窮（流注生滅），淵深七浪境為風（無盡因緣）。受薰持種根身
J33nB279_p0255a21║器（身世由他），去後來先作主翁（這是生死）。不動地前纔捨藏（一悟
J33nB279_p0255a22║方了），金剛道後異熟空（悟後境界）。大圓無垢同時發（還他無垢），普
J33nB279_p0255a23║照十方塵剎中（纔了唯識）。
J33nB279_p0255a24║奘師大意，言八識之性，能含藏過去未來緣謝影子，
J33nB279_p0255a25║豈是蓋覆遮掩得底？且本無善惡性，又屬無記，無奈
J33nB279_p0255a26║具四緣，能為遍行作意，遂以一念之妄見者，蘊而為
J33nB279_p0255a27║本識之種子，故三界九地，性本非有。茲以識造境，還
J33nB279_p0255a28║以境眩識，識境相因，牢不可破，皆此識業力成之耳。
J33nB279_p0255a29║乃二乘不信有八識，因致大乘論主之諍。豈知論八
J33nB279_p0255a30║識之體用，一為能藏之識，以其能含藏善惡種子；二
J33nB279_p0255b01║為所藏之識，以其受現行習氣所薰；三為執藏之識，
J33nB279_p0255b02║能執七識為我，能執四大不壞。具此三藏，以御根境
J33nB279_p0255b03║之緣，是八識為淵，七識為浪，而境風吹浪，則五六七
J33nB279_p0255b04║成風浪者，淵豈得清靜乎？境風者，眾生之妄見也，若
J33nB279_p0255b05║妄見不生，則浪息淵平，八識有何過也？唯境風吹浪，
J33nB279_p0255b06║則淵即為波，波波無盡。然則八識受薰持種，而致受
J33nB279_p0255b07║根器之界，生死去來之報，非八識誰為之乎？大悟之
J33nB279_p0255b08║人，從初地至不動地，其有漏之習氣看破已透，從作
J33nB279_p0255b09║意時便消釋俱盡，則念念入金剛之定，藏識之捨，異
J33nB279_p0255b10║熟之空。由此眼中無色識，識中無色眼，眼識俱清淨，
J33nB279_p0255b11║是名無生義。由此耳鼻身意一一俱轉，打作一個照
J33nB279_p0255b12║前照後大圓無垢之鏡，則眼政可以見，耳政可以聞，
J33nB279_p0255b13║鼻政可以嗅，舌政可以嘗，身政可以觸，意政可以分
J33nB279_p0255b14║別，末那政可以任用，賴耶政可以攝受，以其為成所
J33nB279_p0255b15║作智也。見何曾是眼，聞何曾是耳，嗅何曾是鼻，嘗何
J33nB279_p0255b16║曾是舌，觸何曾是身，分別何曾是意，任用何曾是末
J33nB279_p0255b17║那，攝受何曾是賴耶，以其為妙觀察智也。即見非見
J33nB279_p0255b18║非不見，即聞非聞非不聞，即嗅非嗅非不嗅，即嘗非
J33nB279_p0255b19║嘗非不嘗，即觸非觸非不觸，即分別非分別非不分
J33nB279_p0255b20║別，即任用非任用非不任用，即攝受非攝受非不攝
J33nB279_p0255b21║受，兩頭坐斷，是平等智也。即三智渾淪脫化，絕無心
J33nB279_p0255b22║跡收來，總一無垢圓鏡而已。是悟四智于一心，了萬
J33nB279_p0255b23║法于八識者之第一義也。
J33nB279_p0255b24║性唯無覆五遍行，界地隨他業力生。○原此識性實
J33nB279_p0255b25║無善惡，不過無記無覆者而已。所以緣非帶質獨影，
J33nB279_p0255b26║而染淨諸法俱不相應也。無奈能作意引心趨境，則
J33nB279_p0255b27║五遍行之中無垢不藏。所以此識為總報主趣生體，
J33nB279_p0255b28║而三界九地，俱由他業力生耳。如乾土不能相握自
J33nB279_p0255b29║成一聚，由水膠等和彼乾土方成。無記之法不能成
J33nB279_p0255b30║器聚，由善惡業力方成界地也。
J33nB279_p0255c01║二乘不了因迷執，由此能興論主諍。○《解深密經》云
J33nB279_p0255c02║「阿陀那識甚深細，一切種子如瀑流，我與凡愚不開
J33nB279_p0255c03║演，恐彼分別執為我。」阿阤那，唐言執持。以第八能持
J33nB279_p0255c04║種子不壞，亦名執持也。小乘堅執六識，不信八識為
J33nB279_p0255c05║因緣用，又不信八識為流轉還滅作依持用耳。由此
J33nB279_p0255c06║大乘論主以十證頌辨之。十證頌曰：「持種異熟心，趣
J33nB279_p0255c07║生有受識，生死緣依食，滅定心染淨。」無始時來，以此
J33nB279_p0255c08║識與一切法為依止故，與現行法又為依止。此證持
J33nB279_p0255c09║種心也。又云：「有善惡心，累劫薰習，名為異熟心，招善
J33nB279_p0255c10║惡業感。若無此識，彼異熟心不應有故。」此釋異熟心
J33nB279_p0255c11║也。有情流轉五趣四生，若無此識，彼趣生體不應有
J33nB279_p0255c12║故。以前五識業所感者，不遍趣生，以無色界中全無
J33nB279_p0255c13║此故。意識業感，雖遍趣生，而不恒有，唯異熟心及彼
J33nB279_p0255c14║心所，是政趣生也。又契經云：「有色根身，是有執受。若
J33nB279_p0255c15║無此識，彼能執受不應有故。此能受心，唯異熟心，轉
J33nB279_p0255c16║識無如是義。」此釋受也。契經云：「壽、煖、識三，更互依持，
J33nB279_p0255c17║得相續住。以轉識如聲風等，無恒持用，惟異熟有恒
J33nB279_p0255c18║持用故，立為持壽、煖、識。」此釋識也。契經云：「諸有情類，
J33nB279_p0255c19║命終必住散心，非無心定。且生死時，身心惛昧，如睡
J33nB279_p0255c20║無夢，極悶絕時，明了意識必不現前，六種轉識行相
J33nB279_p0255c21║所緣必不可知，是散去有心，名生死心。別有一類微
J33nB279_p0255c22║細意識，行相所緣俱不可斷，應知即是第八識。又將
J33nB279_p0255c23║死時，由善惡業下上身分冷觸漸起，若無此識彼事
J33nB279_p0255c24║不成，轉識不能執受身故。」此證第八識心為生死也。
J33nB279_p0255c25║又說「識緣名色、名色緣識，如是二法展轉相依，譬如
J33nB279_p0255c26║束蘆俱時而轉，彼諸轉識無力恒時執持名色，恒與
J33nB279_p0255c27║名色為緣緣者，此第八識。」此釋緣也。契經云：「一切有
J33nB279_p0255c28║情皆依食住，轉識不能執持身命，唯其熟識是勝食
J33nB279_p0255c29║性。」此釋依食也。契經說：「住滅定者，身語心行無不皆
J33nB279_p0255c30║滅，而壽煖猶在，根不變壞、識不離身。由斯理趣，住滅
J33nB279_p0256a01║定者決定有此流注八識，無想等位類此可知。」此釋
J33nB279_p0256a02║滅定心也。契經說：「心雜染故有情雜染，心清淨故有
J33nB279_p0256a03║情清淨。若無此識，染淨心不應有故，謂染淨法因心
J33nB279_p0256a04║而生、依心而住也。」此識心淨染也。大意這一念不悟
J33nB279_p0256a05║便為染淨種子，種子或染或淨差別不同，而念念常
J33nB279_p0256a06║不斷即名異熟，異熟必定趣生，落于界地所攝，即便
J33nB279_p0256a07║有執受，不能離身相也。而所以致受，必定以地水火
J33nB279_p0256a08║風搏成息氣之呼吸，名持壽煖因，所以有生相死相
J33nB279_p0256a09║也。當其投胎定緣名色，如睹日光而生天、見婬火而
J33nB279_p0256a10║生人，名色緣識、識緣名色兩不離也。及其受根決不
J33nB279_p0256a11║能離食，是始終成就根緣者，俱八識為之首尾也。所
J33nB279_p0256a12║以念念不能離此藏識。即住滅定，而心之在染淨者，
J33nB279_p0256a13║根何能空、識何以除也？小乘悟不及此，豈能全證涅
J33nB279_p0256a14║槃乎？
J33nB279_p0256a15║浩浩三藏不可窮。○執種義為執藏，受薰義為所藏，
J33nB279_p0256a16║持種義為能藏。頌云：「諸法於識藏，識與法亦爾。更互
J33nB279_p0256a17║為果性，亦常為因性。」此因緣法之無窮者也。然佛法
J33nB279_p0256a18║無多子，久遠難得人。直下會取，直下具足。萬古碧潭
J33nB279_p0256a19║摸新月，回頭還在舊樓間。
J33nB279_p0256a20║淵深七浪境為風。○浪波元相，依境風所擊，則多波
J33nB279_p0256a21║生。五、六、七皆依八識為見分所迷，則染淨法從此無
J33nB279_p0256a22║盡。則一識迷，而識識之種子俱不淨矣。何異七浪為
J33nB279_p0256a23║境風所擊也？一說：八識現種如波，境等四緣如風。若
J33nB279_p0256a24║四緣之風，恒擊第八現水，則常起八識現種之波矣。
J33nB279_p0256a25║如第七識緣于藏識，即第七識為境緣之風，觸動八
J33nB279_p0256a26║識現行之波浪也。若以前七識之現行，熏此藏識，即
J33nB279_p0256a27║此現行為境界風，觸動藏識種子，生起現行之波浪
J33nB279_p0256a28║也。波浪無盡，故云不可窮。若悟此八識之性，則為華
J33nB279_p0256a29║藏界帝網珠矣。
J33nB279_p0256a30║受薰持種根身器。○第八識為總報主，能持諸法漏
J33nB279_p0256b01║無漏種。所以持種，能受前七識所薰，以其具四性故：
J33nB279_p0256b02║一、堅住性，二、無記性，三、可熏性，四、與能熏和合。根身
J33nB279_p0256b03║器界，原為八識所變相分之境。故以心緣心，即此根
J33nB279_p0256b04║界，是其所熏所持者也。若以淨眼視之，則此根不啻
J33nB279_p0256b05║如唾餘。所以道：見聞如夢幻，三界若空華。
J33nB279_p0256b06║去後來先作主公。○人將入胎時，此第八識先來，然
J33nB279_p0256b07║後前七種識次第生來。前七種識所造善惡業因，總
J33nB279_p0256b08║于八識受其果報。如偈云：「頂聖眼生天，人心惡鬼腹，
J33nB279_p0256b09║旁生膝蓋離，地獄腳板出。」此八識後去之象，從染淨
J33nB279_p0256b10║而分也。昔人云：「纔出胞胎又入胎，聖人觀此動悲哀。
J33nB279_p0256b11║幻身究竟無香潔，打破畫瓶歸去來。」旨哉言乎！
J33nB279_p0256b12║不動地前纔捨藏。○藏即阿賴耶。茲八識以清淨等
J33nB279_p0256b13║覺，歷煖地、頂地、忍地、世第一地、歡喜地、離垢地、燄慧
J33nB279_p0256b14║地、難勝地、遠行地，歷諸地，悟真如心，名不動地。則諸
J33nB279_p0256b15║漏俱盡，破諸結使。現量、比量、帶質、獨影俱空，則內生
J33nB279_p0256b16║之我執不行，即證第九白淨識，而藏纔捨也。然必執
J33nB279_p0256b17║此階級，方破藏乎？奘師言前五識曰「圓明初發成無
J33nB279_p0256b18║漏」，六云「發起初心歡喜地」，七云「極喜初心平等性」，八
J33nB279_p0256b19║云「大圓無垢同時發」，曰初心，曰同時，是大乘人一念
J33nB279_p0256b20║悟入，超過等覺位之階級也。豈真許多淘汰所致乎？
J33nB279_p0256b21║金剛道後異熟空。○異熟者，是善惡所引果故。或變
J33nB279_p0256b22║異而熟，或異時而熟，異類而熟，名異熟性也。如本來
J33nB279_p0256b23║共是佛，我卻與佛不同，是業識純熟也。業至熟，甘作
J33nB279_p0256b24║眾生，不甘作佛。所以八種子一段貪痴，千佛難救耳。
J33nB279_p0256b25║惟自肯承當，能信本分事，純以金剛智破我破法，則
J33nB279_p0256b26║煩惱一除，併忘鑽火，將淨法執者，亦與之空矣。
J33nB279_p0256b27║大圓無垢同時發，普照十方塵剎中。○捨藏空異熟，
J33nB279_p0256b28║則五識與八識，剎那成清淨覺，更不待第二時矣。良
J33nB279_p0256b29║以現識、轉識、藏識，即一而三，即三而一。故為如意珠，
J33nB279_p0256b30║即念宛然。似神通藏，絕無隔礙。所以有時以現而引
J33nB279_p0256c01║起藏，有時以藏引起轉，有時以轉引起現與藏者。是
J33nB279_p0256c02║識識各有種子，而能俱現。是識識各共一種子，而能
J33nB279_p0256c03║互現也。余故謂體同用別，即此義也。然根即屬相分，
J33nB279_p0256c04║識即屬見分。由見分而相生，由相分而見生。見相無
J33nB279_p0256c05║根，同于妄想。妄想本空，原是淨覺。所以明不離暗，識
J33nB279_p0256c06║不離性。亙古亙今，人人具足無垢鏡也。《唯識》頌云：「現
J33nB279_p0256c07║前立少物，謂是唯識性。以有所得故，非實住唯識。」不
J33nB279_p0256c08║透頂說破乎唯識不明，反認是相宗為自性設障，豈
J33nB279_p0256c09║不可深悲耶？
J33nB279_p0256c10║據識論，眼前立不得一物，則以多知漢說心說性何？
J33nB279_p0256c11║○含血噴人也。當知識識皆有悟門，密以金針引我
J33nB279_p0256c12║合筍，如所謂遍行、別境，併善十一、煩惱二十六者，放
J33nB279_p0256c13║眼看來，畢竟是個什麼？不得以法塵影子便認作自
J33nB279_p0256c14║己茶飯也。如以為胸中似有一物相似，畢竟捨不得，
J33nB279_p0256c15║亦須放開眼，看他體段畢竟存躲在甚處？一一看破，
J33nB279_p0256c16║真不值我一笑矣。故余謂：百億塵勞及微細命根，何
J33nB279_p0256c17║殊網中吹氣、匣裏藏聲？乃愚者執等、妙二覺，以修汰
J33nB279_p0256c18║死法束制行人，縱令有悟，不縛手縛腳耶？雖空心不
J33nB279_p0256c19║空境、破執不破法，終為醍醐毒藥，只是秉金剛劍打
J33nB279_p0256c20║頭，在千佛頂上截取其頭，是與慶喜尊出冤氣矣。不
J33nB279_p0256c21║然，多打葛藤，定為奘大師所唾棄耳。