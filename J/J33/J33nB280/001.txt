J33nB280_p0257a01║神鼎雲外澤禪師語錄序
J33nB280_p0257a02║余己卯、庚辰間，聞雲大師名籍
J33nB280_p0257a03║甚，及讀金正希先生語錄序，推
J33nB280_p0257a04║崇不遺餘力，心尤慕之。浚師往
J33nB280_p0257a05║匡廬，抵蘄州，南屆長沙，距吳會
J33nB280_p0257a06║三千里，竟不得一見。越十年，師
J33nB280_p0257a07║入滅。又十六年，惺寐禪師以其
J33nB280_p0257a08║語錄全帙示余，展讀彌日，乃知
J33nB280_p0257a09║人天佩服，非偶然也。師少而英
J33nB280_p0257a10║俊，久參耆宿，深有發明。入陽山，
J33nB280_p0257a11║見授和尚，機鋒迅疾，應對如流。
J33nB280_p0257a12║陽山云：「汝進語都筐，但桶底未
J33nB280_p0257a13║全脫在。」乃發憤再參，忽風動簾
J33nB280_p0257a14║幙，撲蔌作聲，從前玄妙寶重處
J33nB280_p0257a15║一齊脫落。陽山每加勘驗，知其
J33nB280_p0257a16║證悟非虛，始以衣拂付之。住匡
J33nB280_p0257a17║廬五乳峰，採茶作瓔珞粥，終年
J33nB280_p0257a18║枯坐。一日，讀高峰自述悟因，遂
J33nB280_p0257b01║自計曰：「彼見演祖贊時，已悟到
J33nB280_p0257b02║虛空粉碎，大地平況，如何為雪
J33nB280_p0257b03║巖末後一拶，卻透不過？」復力參
J33nB280_p0257b04║二載，偶因失足墮澗，山禽驚起，
J33nB280_p0257b05║飛鳴一聲，不覺徹應透現。自是
J33nB280_p0257b06║大用靈通，縱橫自在，主賓玄要，
J33nB280_p0257b07║左右逢源，三主祖席，衲子雲從，
J33nB280_p0257b08║應機接物，雷厲風行，殺活臨時，
J33nB280_p0257b09║光明直截，使人近傍不得，湊泊
J33nB280_p0257b10║無繇。昔臨濟吹毛石火，東山撲
J33nB280_p0257b11║倒便休，師真不愧祖風矣。嗟乎！
J33nB280_p0257b12║世間賢達皆有悟地，但末後一
J33nB280_p0257b13║關未能打破，終是悟中之迷，雖
J33nB280_p0257b14║高峰為古佛再來，其前段猶不
J33nB280_p0257b15║免此，況餘人耶？師之悟力全在
J33nB280_p0257b16║重關更進，如與群仙同上雲霄，
J33nB280_p0257b17║獨能撞開天闕，宜其自利利人，
J33nB280_p0257b18║無不具足，所傳語錄，頑豔服膺
J33nB280_p0257c01║也。正希先生曰：「大師面目定不
J33nB280_p0257c02║在語錄中，具眼者薦取。」余曰：「大
J33nB280_p0257c03║師面目何嘗不在語錄中？但非
J33nB280_p0257c04║具眼者不能薦取耳。」陽山不妄
J33nB280_p0257c05║記莂，生平煆煉惟師一人，師得
J33nB280_p0257c06║法十八年，門徒參請嘗千數，而
J33nB280_p0257c07║終身無所付囑。惺寂禪師為
J33nB280_p0257c08║同參兄弟，不遠三千里往來佐
J33nB280_p0257c09║師，滅度後，結集前後語錄已刻、
J33nB280_p0257c10║未刻如干卷行於世，正法流通，
J33nB280_p0257c11║惺公力也。誦斯錄者，其無忘厥
J33nB280_p0257c12║功。
J33nB280_p0257c13║時
J33nB280_p0257c14║康熙十一年孟春穀旦
J33nB280_p0257c15║　雲間王光承槃談撰
J33nB280_p0257c16║
J33nB280_p0257c17║
J33nB280_p0257c18║
J33nB280_p0258a01║
J33nB280_p0258a02║
J33nB280_p0258a03║
J33nB280_p0258a04║
J33nB280_p0258a05║
J33nB280_p0258a06║
J33nB280_p0258a07║雲外澤禪師語錄原序
J33nB280_p0258a08║【圖】
J33nB280_p0258a09║
J33nB280_p0258a10║
J33nB280_p0258a11║
J33nB280_p0258a12║
J33nB280_p0258a13║
J33nB280_p0258a14║
J33nB280_p0258a15║
J33nB280_p0258a16║
J33nB280_p0258a17║
J33nB280_p0258a18║
J33nB280_p0258b01║【圖】
J33nB280_p0258b02║
J33nB280_p0258b03║
J33nB280_p0258b04║
J33nB280_p0258b05║
J33nB280_p0258b06║
J33nB280_p0258b07║
J33nB280_p0258b08║
J33nB280_p0258b09║
J33nB280_p0258b10║
J33nB280_p0258b11║
J33nB280_p0258b12║
J33nB280_p0258b13║
J33nB280_p0258b14║
J33nB280_p0258b15║
J33nB280_p0258b16║
J33nB280_p0258b17║
J33nB280_p0258b18║
J33nB280_p0258c01║
J33nB280_p0258c02║
J33nB280_p0258c03║
J33nB280_p0258c04║
J33nB280_p0258c05║
J33nB280_p0258c06║
J33nB280_p0258c07║
J33nB280_p0258c08║
J33nB280_p0258c09║
J33nB280_p0258c10║
J33nB280_p0258c11║神鼎雲外澤禪師語錄序
J33nB280_p0258c12║汾陽有三種師子句：一曰超宗異目，二曰齊眉共躅，
J33nB280_p0258c13║三曰影響音聞。三種之中，無論影響音聞為野干倚
J33nB280_p0258c14║勢、異類無分，即使齊眉共躅見與師齊，早已滅師半
J33nB280_p0258c15║德矣。唯夫超宗異目見過于師，方堪傳授。然自曹溪
J33nB280_p0258c16║散席以來，歷唐宋元明，屈指幾人堪稱此種？回翔今
J33nB280_p0258c17║古，庶幾黃檗、大仰、德山、臨濟、洞山、巖頭、雲門、玄沙，以
J33nB280_p0258c18║至汾陽昭、石霜圓、五祖演、大慧杲、應菴華，暨近代先
J33nB280_p0258c19║師悟老人數十輩而已。先師龍吟滄海、虎嘯深山，一
J33nB280_p0258c20║時風雲馳驟，非但首下天台席多香象狻猊，即出自
J33nB280_p0258c21║天童刀尺散而之四方者，類皆超師有作，如磬山再
J33nB280_p0258c22║世，雲外澤公其一也。公始開發天童，繼參陽山，得受
J33nB280_p0258c23║記莂，遂深隱匡廬之巔。時中現行流識，治以悟力，一
J33nB280_p0258c24║切併消，卻疑高峰有悟後之迷，念不去心。一日，偶采
J33nB280_p0258c25║野蔬墮深澗，忽山禽飛起，大叫一聲，不覺泮然冰釋。
J33nB280_p0258c26║從此全機透脫、大用現前，盡十方世界、大地山河、草
J33nB280_p0258c27║芥人畜，都盧是箇清淨光明，遮那妙體，窅忘彼此，泯
J33nB280_p0258c28║絕是非。故其引接方來，提攜未悟，從無住本，洞示當
J33nB280_p0258c29║人，不論初機宿學，才跨門來，教渠一蹋到底，直踐至
J33nB280_p0258c30║泰至安之域、大休大歇之場。然擬莽鹵承當，便與深
J33nB280_p0259a01║錐痛拶，而諸方來者，非慧偏識短，則半青半黃，愍其
J33nB280_p0259a02║雜毒入心，過由師故，復於告香普說時，舉當世邪知
J33nB280_p0259a03║謬說之師，條陳其妄，指斥其非，反覆萬有餘言，而娓
J33nB280_p0259a04║娓不休焉。於乎！默照邪禪，誤人尚淺，大慧禪師尤且
J33nB280_p0259a05║肆口譏訶，矧穿鑿邪解之害人，至戕慧命，忍視其禍
J33nB280_p0259a06║延不起，而救正之乎？公既契悟恢宏，抑復三學該鍊，
J33nB280_p0259a07║昔玄沙說法，往往與修多羅吻合，所以雪峰稱備頭
J33nB280_p0259a08║陀為再來人。今公說法提綱，固已破除佛祖，華擘玄
J33nB280_p0259a09║銓矣。至若因事對機，則又一一從如來性起妙德中
J33nB280_p0259a10║拈出，雖不攢花簇錦，要亦麗日光天。寧曰：公僅叢林
J33nB280_p0259a11║銕舌遠，殆幾希禪判官之永明壽乎？故予謂磬山門
J33nB280_p0259a12║下，超宗異目，獨公一人，夫豈阿其所好哉？惜夫法門
J33nB280_p0259a13║衰替，人之云亡，九原如可作，微公吾誰與歸？
J33nB280_p0259a14║康熙八年歲次己酉月維小春弘覺忞老人撰
J33nB280_p0259a15║
J33nB280_p0259a16║
J33nB280_p0259a17║
J33nB280_p0259a18║
J33nB280_p0259a19║
J33nB280_p0259a20║
J33nB280_p0259a21║雲外禪師語錄目錄
J33nB280_p0259a22║卷之一
J33nB280_p0259a23║菩提上堂
J33nB280_p0259a24║卷之二
J33nB280_p0259a25║老祖上堂
J33nB280_p0259a26║卷之三
J33nB280_p0259a27║神鼎上堂
J33nB280_p0259a28║卷之四
J33nB280_p0259a29║普說（二）
J33nB280_p0259a30║卷之五
J33nB280_p0259b01║小參
J33nB280_p0259b02║卷之六
J33nB280_p0259b03║小參
J33nB280_p0259b04║卷之七
J33nB280_p0259b05║機緣
J33nB280_p0259b06║卷之八
J33nB280_p0259b07║機緣法語（附）
J33nB280_p0259b08║卷之九
J33nB280_p0259b09║拈頌
J33nB280_p0259b10║卷之十
J33nB280_p0259b11║書問
J33nB280_p0259b12║卷之十一
J33nB280_p0259b13║偈淨土詠（附）
J33nB280_p0259b14║卷之十二
J33nB280_p0259b15║詩
J33nB280_p0259b16║卷之十三
J33nB280_p0259b17║雜著
J33nB280_p0259b18║卷之十四
J33nB280_p0259b19║散話
J33nB280_p0259b20║卷之十五
J33nB280_p0259b21║散話
J33nB280_p0259b22║附
J33nB280_p0259b23║傳遺囑
J33nB280_p0259b24║
J33nB280_p0259b25║
J33nB280_p0259b26║
J33nB280_p0259b27║
J33nB280_p0259b28║
J33nB280_p0259b29║
J33nB280_p0259b30║
J33nB280_p0259c01║雲外禪師語錄卷第一
J33nB280_p0259c02║參學門人宏怤編
J33nB280_p0259c03║住蘄州菩提禪寺語錄
J33nB280_p0259c04║順治己丑七月，師在廣濟接引菴受請，拈張高眾護
J33nB280_p0259c05║法疏。「見麼？遍界不曾藏，今朝重指註，便解承當，還較
J33nB280_p0259c06║些子。如或未然，且付維那宣讀。」
J33nB280_p0259c07║入院，至山門，師卓拄杖云：「入門一步，智者知歸；掉臂
J33nB280_p0259c08║便行，人天罔措。且道畢竟如何？」喝一喝。
J33nB280_p0259c09║佛殿。「權掛垢衣云是佛，卻披珍御復名誰？當陽註破
J33nB280_p0259c10║無多子，三拜渾同古佛儀。高著眼，莫狐疑，四山驅綠
J33nB280_p0259c11║擁禪扉。分明月在梅華上，看到梅華早已遲。」展坐具
J33nB280_p0259c12║三拜。
J33nB280_p0259c13║祖師。「兩兩三三起禍殃，鐵釘炊飯要人嘗。和贓捉敗
J33nB280_p0259c14║菩提寺，覿面無私一炷香。」
J33nB280_p0259c15║伽藍。「兵荒接踵幾經年，賴爾靈光寺巋然。今日我來
J33nB280_p0259c16║重著楔，塵塵剎剎一光拳。」
J33nB280_p0259c17║開山醫祖像。「東也撞著箇漢，西也撞著箇漢。誰知下
J33nB280_p0259c18║載清風，兒孫卻得一半。且道那一半作麼生？暫時放
J33nB280_p0259c19║在暗窗前，明日與君重計算。」
J33nB280_p0259c20║據室。「小小方丈，無勞伎倆。是佛是魔，雙收雙放。堂堂
J33nB280_p0259c21║坐斷地天先，笑看華鯨來入網。」
J33nB280_p0259c22║拈護法疏。「達磨鼻孔，夫子眼睛，俱在者裏和盤托出。
J33nB280_p0259c23║還有委悉得者麼？如無，不免煩他維那宣讀一過。」
J33nB280_p0259c24║舉法衣云：「從上老古錐遺下者具皮毛，後代兒孫透
J33nB280_p0259c25║到臨末稍頭，箇箇少者一杓惡水，不得今朝解脫不
J33nB280_p0259c26║下。看！看！山僧入者蟲豸去也。」搭衣云：「不入驚人浪，難
J33nB280_p0259c27║逢稱意魚。」
J33nB280_p0259c28║指法座，云：「大眾會麼？者箇寶華王座，常在諸人頂𩕳
J33nB280_p0259c29║上安著，不寬不狹、無欠無餘。汝等諸人要推推不開、
J33nB280_p0259c30║要上上不得，何不直下與麼去？如或未能，山僧為你
J33nB280_p0260a01║拈卻。」便陞。拈香祝
J33nB280_p0260a02║聖訖，復拈香，云：「生平扶弱不扶強，不涉恩讎獨主張，
J33nB280_p0260a03║雪老冰枯紅燄發，一爐香散海雲忙，奉為磬山第二
J33nB280_p0260a04║代松際先師授和尚，爇向爐中，從教炙地熏天去也。」
J33nB280_p0260a05║斂衣就座，維那白椎，云：「法筵龍象眾，當觀第一義。」喝
J33nB280_p0260a06║一喝，云：「直饒向未舉椎前薦取將去，早已落二落三
J33nB280_p0260a07║了也。且第一義畢竟如何？莫有道得者麼？」僧問：「昔日
J33nB280_p0260a08║靈鷲，今日菩提，未審是同？是別？」師云：「一不成，二不是。」
J33nB280_p0260a09║進云：「恁麼則靈山一會不異今朝。」師云：「卜不習吉。」進
J33nB280_p0260a10║云：「謝和尚指示。」師便打。問：「馬祖三十年不少鹽醬，未
J33nB280_p0260a11║審和尚今日事作麼生？」師打，云：「當爐不避火。」進云：「恁
J33nB280_p0260a12║麼則大抵還他肌骨好，不風流處也風流。」師云：「那裏
J33nB280_p0260a13║學者虛頭來？」進云：「和尚恁麼那？」師打，云：「前言不應後
J33nB280_p0260a14║語。」乃掉拂子，云：「堂堂無一物，箇箇是菩提，擬欲求玄
J33nB280_p0260a15║旨，依然涉路岐。所以教中道：『一切眾生即菩提相，不
J33nB280_p0260a16║可以菩提而得菩提。』又云：『十方諸佛不得菩提，六道
J33nB280_p0260a17║眾生不失菩提。』如是，則盡十方界都在諸人菩提裏，
J33nB280_p0260a18║盡十方世界是諸人一箇本身，十方諸佛出現於世，
J33nB280_p0260a19║轉法輪、度群有、入涅槃，一切眾生流轉生死，受無量
J33nB280_p0260a20║身、經無量劫，總不出諸人本身三昧，何不直下與麼
J33nB280_p0260a21║去？豈不省力？還有信得及者麼？直饒你向者裏信得
J33nB280_p0260a22║及去，山僧更要問你：盡十方世界既是諸人一箇全
J33nB280_p0260a23║身，為什麼居者不知行者事，人間不聽上天鐘？到遮
J33nB280_p0260a24║裏，須知有透脫一路始得。如或不然，縱使問一答十、
J33nB280_p0260a25║問十答百，總在燈影中行相似。若要親證自己菩提
J33nB280_p0260a26║本身，何異認驢鞍橋作阿爺下頷者哉？秪如山僧今
J33nB280_p0260a27║日承眾護法之請，一行人眾同到菩提，鼓響鐘鳴、人
J33nB280_p0260a28║來客往，喫茶敘話、循禮循儀，開示陞堂、當機問答，且
J33nB280_p0260a29║道是親證耶？非親證耶？若向者裏瞥地去，便可上與
J33nB280_p0260a30║十方諸佛同一慈力、下與六道眾生同一悲仰。還會
J33nB280_p0260b01║麼？眾生即是菩提相，杪秋風日殊清亮，卜方世界是
J33nB280_p0260b02║全身，人人腳底重千觔，句下若能親薦得，山層層又
J33nB280_p0260b03║水層層。」復舉：「保壽開堂，三聖推出一僧，壽便打，聖云：
J33nB280_p0260b04║『你恁麼為人，不惟瞎卻者僧眼，瞎卻鎮州一城人眼
J33nB280_p0260b05║去在。』壽擲下拄杖，歸方丈。者一則話，叢林往往拈提，
J33nB280_p0260b06║盡道三聖、保壽共出隻手扶豎臨濟門風，恁麼商量，
J33nB280_p0260b07║何殊矮子看戲？殊不知二大老弄巧成拙，敗闕愈多。
J33nB280_p0260b08║山僧今日拄杖開封，還有共出隻手扶豎磬山門風
J33nB280_p0260b09║者麼？如無，山僧不免為眾竭力去也。」卓拄杖，喝一喝，
J33nB280_p0260b10║下座。
J33nB280_p0260b11║安職事，上堂。「四祖縫衣後，靈蹤護有神，道場千古舊，
J33nB280_p0260b12║法席幾番新？愧我非時出，諸賢共挽臨，今朝安職事，
J33nB280_p0260b13║位位信天真。且道作麼生是天真底消息聻？」良久，云：
J33nB280_p0260b14║「釋迦坐禪，彌勒煮飯，觀音種菜，普賢搬柴，只有憍陳
J33nB280_p0260b15║如尊者冷冰冰地長年打坐，山僧看見便去罵他：『今
J33nB280_p0260b16║日安眾職事了也，你為什麼不去隨眾作務？』他道：『和
J33nB280_p0260b17║尚曾作箇什麼來？』山僧被他一拶，直得無言可對、無
J33nB280_p0260b18║理可伸，一場懡㦬而回，只得告訴大眾：知有恁麼事。
J33nB280_p0260b19║且道知底事又作麼生？」擊拂子，云：「諸佛菩薩耐煩，耐
J33nB280_p0260b20║煩。珍重，珍重。」
J33nB280_p0260b21║結制，上堂。掉拂子，云：「不借無生國，何須向上機？即今
J33nB280_p0260b22║一句堂堂光燦爛，瓦解冰消萬劫疑，不住見聞之內，
J33nB280_p0260b23║全超鑑覺之淵。若是天外出頭底衲子，向未舉已前
J33nB280_p0260b24║撒手便行，豈不成大丈夫哉？如或未然，有疑請問。」僧
J33nB280_p0260b25║問：「當今宗旨建立之初，請問和尚：如何是奪人不奪
J33nB280_p0260b26║境？」師云：「巢知風，穴知雨。」「如何是奪境不奪人？」師云：「驚
J33nB280_p0260b27║衣雖脫了，鵫鴩尚矜誇。」「如何是人境兩俱奪？」師云：「花
J33nB280_p0260b28║須連夜發，莫待曉風吹。」「如何是人境俱不奪？」師云：「海
J33nB280_p0260b29║闊從魚躍，天空任鳥飛。」進云：「四句已蒙師指示，直截
J33nB280_p0260b30║根源事若何？」師便打。乃云：「霜林葉落，體露千山，本來
J33nB280_p0260c01║面目無藏處，三世如來口嘴乾。便恁麼去，猶涉途程；
J33nB280_p0260c02║總不如何，墮坑落塹。山僧今日為汝諸人放一線道，
J33nB280_p0260c03║直教箇箇如獅子兒壁立千仞去也。」卓拄杖，喝一喝。
J33nB280_p0260c04║上堂。「教中道：『自心取自心，非幻成幻法，不取無非幻。
J33nB280_p0260c05║非幻尚不生，幻法云何立？如幻三昧王，彈指超無學。
J33nB280_p0260c06║此阿毘達磨，十方薄伽梵，一路涅槃門。』」拈拄杖，云：「恁
J33nB280_p0260c07║麼會去，彈指超無學。」橫置拄杖，云：「恁麼會去，停四長
J33nB280_p0260c08║智，養病喪軀。」復卓拄杖，喝一喝，云：「這段葛藤貶向什
J33nB280_p0260c09║麼處去也？」良久，云：「神龍一舉透無邊，纖鱗猶在泥中
J33nB280_p0260c10║躍。」下座。
J33nB280_p0260c11║上堂。「月月有箇初一，諸人那箇不識？雖然亙古亙今，
J33nB280_p0260c12║未免有虛有實。還有知虛識實者麼？」問答竟，乃云：「三
J33nB280_p0260c13║世諸佛證不到，歷代祖師說不及，作善便生樂方，作
J33nB280_p0260c14║惡還沉苦地。娑婆世界斗量來，秪得三千一百斛，憑
J33nB280_p0260c15║中賣與阿修羅，十貫銅錢猶不足。告汝大眾，此事不
J33nB280_p0260c16║可使外人知。外人知道，將謂山僧既稱一方善知識，
J33nB280_p0260c17║為什麼將大斗量常住東西私下出賣？」良久，云：「山僧
J33nB280_p0260c18║有箇道理回復他，且道是什麼道理？」喝一喝，下座。
J33nB280_p0260c19║上堂。僧問：「把住乾坤失色，放行瓦礫生光，即今正令
J33nB280_p0260c20║全提，誰是當其鋒者？」師云：「高著眼。」進云：「恁麼則直下
J33nB280_p0260c21║知歸去也。」師云：「對面三千里。」進云：「向上事還許學人
J33nB280_p0260c22║露箇消息也無？」師云：「你試道看。」進云：「野色更無山隔
J33nB280_p0260c23║斷。」師云：「鳥棲林麓易，人出是非難。」僧禮拜。問：「萬機休
J33nB280_p0260c24║罷時如何？」師云：「莫辜負你者一問。」進云：「恁麼則直下
J33nB280_p0260c25║擔荷去也。」師云：「你又辜負我作麼？」僧擬開口，師便打。
J33nB280_p0260c26║進云：「某甲到遮裏，箭盡弓折了也，乞和尚慈悲，示箇
J33nB280_p0260c27║安樂法門。」師打，云：「者納敗闕漢，不打更待何時？」乃豎
J33nB280_p0260c28║拂子，云：「大眾見麼？所以道：欲明向上事，須是向上人。
J33nB280_p0260c29║若[毯-炎+畏][毯-炎+畏]毸毸地則不得也，直下便見，更無回互，纔涉
J33nB280_p0260c30║思惟，劍去久矣，何況蹋步向前，問禪問道，穿鑿商量，
J33nB280_p0261a01║挑著屎擔傍家走，喚作參禪學道，闖入邪魔隊裏，被
J33nB280_p0261a02║瞎眼阿師將丈二釘、八尺楔釘卻眼睛，彼此歡喜，喚
J33nB280_p0261a03║作逼拶工夫，付衣付拂，奸心詭計，正眼看來如糞坑
J33nB280_p0261a04║蛆蟲相似。汝等諸人大開了眼，看看是箇什麼道理？
J33nB280_p0261a05║直下更無第二人，天堂、地獄、餓鬼、畜生、菩提、涅槃盡
J33nB280_p0261a06║是汝諸人日用經歷底，步步過無量無邊世界，皆是
J33nB280_p0261a07║諸人分上事，秪為不見有一毫異法，故有如是大用。
J33nB280_p0261a08║若約衲僧門下猶是小用，且道：如何是大用聻？意氣
J33nB280_p0261a09║不從天地得，英雄豈逐四時推？」喝一喝，下座。
J33nB280_p0261a10║冬至，上堂。「陽極則陰生，陰極則陽至，陰陽不到時，萬
J33nB280_p0261a11║化由茲起。所以道：一句通同，十方快暢。起也，海晏河
J33nB280_p0261a12║清；住也，乾坤失色。且如不去不來、不起不住時又作
J33nB280_p0261a13║麼生行履聻？諸人還委悉麼？」良久，云：「如或未然，更為
J33nB280_p0261a14║註破：一九與二九，相逢不出手，還較些子；三九二十
J33nB280_p0261a15║七，凍得虛空成鐵壁；四九三十六，畫蛇切忌重添足；
J33nB280_p0261a16║五九四十五，陽氣發時無硬所，諸人莫謂冷全消，更
J33nB280_p0261a17║有春寒四十五；直待九九八十一，恭喜諸人大事畢，
J33nB280_p0261a18║回頭更擬問如何，獦蚤蚊蟲劈嘴擲。」喝一喝。
J33nB280_p0261a19║臘月初一上堂。卓拄杖云：「戒由心生，心依戒起，了得
J33nB280_p0261a20║自心，無事不畢。長安甚鬧，我國晏然，高氏沙彌，舌頭
J33nB280_p0261a21║拖地。但得心安處處安，觸目無非波羅密，要了生死
J33nB280_p0261a22║根源，記取臘月初一。」
J33nB280_p0261a23║上堂。僧問：「德山入門便棒，臨濟入門便喝，未審還有
J33nB280_p0261a24║為人處也無？」師云：「急走，急走。」僧云：「走後如何？」師打，云：
J33nB280_p0261a25║「病鳥不離窠內死。」僧喝，師又打，乃云：「德山入門便棒、
J33nB280_p0261a26║臨濟入門便喝，總是鹽湯止渴，無風匝匝之波，撩起
J33nB280_p0261a27║便行還較些子。若是困魚止濼、病鳥棲蘆，翻成禍事。
J33nB280_p0261a28║菩提門下總不與麼，人情若好，喫水也肥。汝等諸人
J33nB280_p0261a29║還知渾身坐在水裏麼？」拈拄杖下座，打散，云：「選佛若
J33nB280_p0261a30║無如是眼，宗風那得到于今？」
J33nB280_p0261b01║授比丘戒，上堂。橫按拄杖，云：「佛殿出家天地前，山門
J33nB280_p0261b02║鐘鼓皆稽首，草木叢林尊證師，羯磨教授南北斗。今
J33nB280_p0261b03║朝特地為舉揚，堅持此戒甚希有，萬機休罷急須行，
J33nB280_p0261b04║眼底有華不唧溜。人人本具悉周圓，一亙晴空無量
J33nB280_p0261b05║壽，情與無情度盡時，淨戒於焉始成就。」卓拄杖，喝一
J33nB280_p0261b06║喝。
J33nB280_p0261b07║臘八，上堂。拈香竟，乃云：「今朝乃是釋迦世尊成道之
J33nB280_p0261b08║辰，汝等還見世尊面孔麼？」拈拄杖，卓一下，呈起，云：「釋
J33nB280_p0261b09║迦世尊來也。他道：『奇哉！一切眾生具有如來智慧德
J33nB280_p0261b10║相，但以妄想執著而不能證得。』不證得且置，作麼生
J33nB280_p0261b11║是如來智慧德相聻？大眾！釋迦世尊被山僧一拶，直
J33nB280_p0261b12║得無言可對、無理可伸，山僧不覺呵呵大笑。汝等還
J33nB280_p0261b13║知有遮箇事也無？若知，不俟更舉；若也不知，山僧為
J33nB280_p0261b14║汝重加註腳。」乃卓拄杖數下，云：「如是知、如是見、如是
J33nB280_p0261b15║信解，不生法相，且宿草菴，寶所在近。」喝一喝，下座。一
J33nB280_p0261b16║歲旦，上堂。僧問：「豁開戶牖，萬里不掛片雲；杲日騰空，
J33nB280_p0261b17║四顧松風滿座。新年頭佛法則不問，如何是梅華一
J33nB280_p0261b18║點的消息？」師云：「三日後看取。」進云：「當初迦葉曾註破，
J33nB280_p0261b19║一笑陽春遍九垓。」師打，云：「遮場禍事天來大。」僧禮拜，
J33nB280_p0261b20║師乃云：「『有物先天地，無形本寂寥，能為萬象主，不逐
J33nB280_p0261b21║四時彫。』傅大士恁麼說話，美則美矣，未盡善也。山僧
J33nB280_p0261b22║亦有一頌舉似諸人：爆竹一聲催臘去，梅華幾點送
J33nB280_p0261b23║春回，禪和拍掌呵呵笑，大地含生脫陰胎。大眾！看看
J33nB280_p0261b24║釋迦老子騎佛殿、越山門來拜年也。」下座。
J33nB280_p0261b25║解制，上堂。「一期結卻布袋口，露地白牛變作狗，拆卻
J33nB280_p0261b26║牛欄在此時，當陽突出看哮吼。還有哮吼底麼？」僧問：
J33nB280_p0261b27║「世出世間是箇大鑪韛，和尚今日制作麼生解？」師云：
J33nB280_p0261b28║「火盡不添柴。」進云：「畢竟向什麼處安身立命？」師云：「無
J33nB280_p0261b29║入不自得。」進云：「恁麼則佛祖位中留不住，煙霞依舊
J33nB280_p0261b30║遶青山。」師云：「八華絿子上，不用繡紅旗。」進云：「且喜露
J33nB280_p0261c01║柱燈籠證盟去也。」師便打，乃云：「即此見聞非見開，無
J33nB280_p0261c02║餘聲色可呈君，箇中若了無難事，體用何妨分不分？
J33nB280_p0261c03║即今打鼓陞堂，四眾雲集，方丈老漢口吧吧地說長
J33nB280_p0261c04║道短，且道是聲色、不是聲色？是見聞、不是見聞？即今
J33nB280_p0261c05║萬象摐然、音聲歷歷，又如何得銷繳去？到者裏，若未
J33nB280_p0261c06║透脫綱宗底，二六時中觸境逢緣，不是隨聲逐色，定
J33nB280_p0261c07║然愛靜惡喧，有見聞作一邊、無見聞作一邊，心境紛
J33nB280_p0261c08║紜、識情擾擾，如何得了生死去？若能即此見聞之中
J33nB280_p0261c09║而見聞所不能到，居塵勞之地而塵勞所不能侵，亙
J33nB280_p0261c10║古亙今，了無聲色，堂堂坐斷見聞，念念全超向背，解
J33nB280_p0261c11║制、結制是什麼熱碗鳴聲？雖然如是，自救則得，若要
J33nB280_p0261c12║開鑿人天眼日，提持向上宗乘，更須颺卻全身向那
J33nB280_p0261c13║邊更那邊翻箇筋斗，再來菩提手中喫棒。且道既到
J33nB280_p0261c14║恁麼田地，為什麼還要喫棒聻？平蕪盡處是青山，行
J33nB280_p0261c15║人更在青山外。」卓拄杖，喝一喝，下座。
J33nB280_p0261c16║上堂。「覿面分明，猶為客作；回光歇念，籓內羝羊。一色
J33nB280_p0261c17║千差，動靜無住；言思不及處，別有一壺天。作麼生是
J33nB280_p0261c18║言思不及底道理？還有具爍迦羅眼者麼？」豎拂子，云：
J33nB280_p0261c19║「山僧今日可謂正直捨方便，但說無上道，如轉輪聖
J33nB280_p0261c20║王解開髻中明珠等施諸人。若能向者裏大開了眼，
J33nB280_p0261c21║頓入大安樂法門，豈不快暢平生？雖然如是，能有幾
J33nB280_p0261c22║人得到與麼田地？蓋緣山僧遮裏無絲毫異路與人
J33nB280_p0261c23║行、無半句語言與人坐，諸方學得的、解得的，盡是明
J33nB280_p0261c24║窗下安排、印板上露布，泥牛木馬、石女金鐘，覿面全
J33nB280_p0261c25║提、懸崖撒手，死言死語築滿肚皮。乍到山僧遮裏，不
J33nB280_p0261c26║知是何說話？茫無措手，真可憐生。所以道：觸目堂堂，
J33nB280_p0261c27║頭頭具足。向遮裏悟得個無相無名、本來無事，正是
J33nB280_p0261c28║箇大屎坑，多少人向遮裏出頭？不得橫著肚腸、舒機
J33nB280_p0261c29║發用，明朝後日蹋翻來路，方知慚愧殺人。直饒道：了
J33nB280_p0261c30║了靈知，知亦不立；根塵迥脫，照體自如。雖云成等正
J33nB280_p0262a01║覺、向上行履，若約衲僧門下，猶是貼肉汗衫，也須脫
J33nB280_p0262a02║得乾淨，再來山僧手裏請棒喫。」喝一喝。
J33nB280_p0262a03║結制，上堂。僧問：「即今正在已結、未結之際，初機罔知
J33nB280_p0262a04║適從，求和尚指示箇入路。」師云：「莫作夢。」進云：「點石化
J33nB280_p0262a05║為金玉易，勸人除卻是非難。」師云：「伐冰之家不畜牛
J33nB280_p0262a06║羊。」進云：「謝和尚荅話。」師便打。問：「萬法從心生，諸緣唯
J33nB280_p0262a07║性曉，本無迷悟人，秪要今時了。今時了後如何？」師云：
J33nB280_p0262a08║「依稀似佛，鹵莽為僧。」進云：「正當與麼時，還是已結制？
J33nB280_p0262a09║未結制？」師云：「若是鳳凰兒，終不踐生草。」進云：「謝師指
J33nB280_p0262a10║示。」師打，云：「一條紅線手中牽。」乃呈拄杖，云：「大眾見麼？
J33nB280_p0262a11║十方三世一切剎土中，若聖、若凡，一齊在山僧拄杖
J33nB280_p0262a12║頭上成等正覺、轉大法輪，各各遍入微塵國土，一一
J33nB280_p0262a13║國土中各各見有雲外比丘統領佛剎微塵數菩薩
J33nB280_p0262a14║摩訶薩眾，於紫雲峰頂演說如是甚深般若波羅密，
J33nB280_p0262a15║窮未來際無有間斷，身、語、意業無有疲厭。若能如是
J33nB280_p0262a16║見得，各各具足、各各圓滿、各各解脫、各各成現，不資
J33nB280_p0262a17║一法、不欠一毫，長期、短期，結制、解制，是甚麼熱碗鳴
J33nB280_p0262a18║聲？如或未然，也須真參實悟一番始得。不見古人道：
J33nB280_p0262a19║『毫釐繫念，三途業因；瞥爾情生，萬劫羈鎖。』直饒纖念
J33nB280_p0262a20║不起，猶為死水生蟲；無端依戶傍門，未免墮坑落塹。
J33nB280_p0262a21║直須捏死猢猻，髑髏前更無魍魎；拈來便用，臨機處
J33nB280_p0262a22║殺活縱橫，大家自在逍遙。」擲下拄杖，云：「一任拋來擲
J33nB280_p0262a23║去。」喝一喝。
J33nB280_p0262a24║上堂。「眼若不睡，諸夢自除；心若不異，萬法一如。終日
J33nB280_p0262a25║在世間，塵塵無一事，何須說離說即、說玅說玄？雖然
J33nB280_p0262a26║如是，既到恁麼田地，直須努力向前，不可優游小徑。
J33nB280_p0262a27║所以道：日可冷，月可熱，火星燒著梵王衣，卻是新羅
J33nB280_p0262a28║人打銕。語不到處，問荅縱橫；思不及時，千酬萬應。更
J33nB280_p0262a29║有一言全舉似，歸堂止靜對跏趺。」
J33nB280_p0262a30║上堂。僧問：「古人道：『離心意識參，絕聖凡路學。』只如心
J33nB280_p0262b01║意識作麼生離？」師云：「一座纔起，大地全收。」進云：「畢竟
J33nB280_p0262b02║如何保任？」師云：「十二處亡閑影響，三千界放淨光明。」
J33nB280_p0262b03║進云：「通身無罣礙，處處絕行蹤。」師云：「德山元是老婆
J33nB280_p0262b04║兒。」進云：「某甲總不會。」師打，云：「你且喫棒著。」乃舉：「昔日
J33nB280_p0262b05║法眼禪師道：『眼中無色識，識中無色眼，眼識二俱無，
J33nB280_p0262b06║云何令見色？』師云：與麼話墮阿師，何異稚兒弄影？明
J33nB280_p0262b07║頭合處，暗裏全彰；象王行時，狐蹤絕跡。十字街頭，跛
J33nB280_p0262b08║鱉盲龜千金不換；一枚鎮海明珠，一文錢賣卻七八
J33nB280_p0262b09║十顆，不為分外。遮裏若作佛法商量，更須買草鞋行
J33nB280_p0262b10║腳始得；不作佛法商量，帶累山僧也是箇瞎漢。山僧
J33nB280_p0262b11║六十年前有箇超諸方便句子，今日布施諸人，且道
J33nB280_p0262b12║是什麼句子聻？」擊拂子，云：「達磨大師無當門齒。」下座。
J33nB280_p0262b13║上堂。師舉：「《金剛經》『爾時世尊至實無眾生得滅度者。』」
J33nB280_p0262b14║乃豎拂子，云：「世尊一條生銕脊梁壁立千仞，纔被須
J33nB280_p0262b15║菩提輕輕磕著，便向草裏輥將去。雖然如是，可謂入
J33nB280_p0262b16║水見長人也。當時若只向『應如是住、如是降伏其心』
J33nB280_p0262b17║處便休，今時承虛接響漢向什麼處摸索？若是山僧
J33nB280_p0262b18║則不然，見他道：『唯然，世尊！願樂欲聞。』便云：『穿卻了也。』」
J33nB280_p0262b19║復豎拂子，顧大眾，云：「還見世尊麼？」良久，喝，云：「若向遮
J33nB280_p0262b20║裏了徹將去，一大藏教當下圓成；如或未然，且行羅
J33nB280_p0262b21║漢慈，解結縛故；行如來慈，度眾生故。」喝一喝。
J33nB280_p0262b22║上堂。「實際理地，不受一塵。靈光獨耀，無古無今。佛事
J33nB280_p0262b23║門頭，不缺一法。直撞橫沖，七通八達。兩行滯貨一齊
J33nB280_p0262b24║收，千林萬壑冷湫湫。落日紅霞千嶂錦，西風黃葉一
J33nB280_p0262b25║聲鳩。」卓拄杖，喝一喝。
J33nB280_p0262b26║結制，上堂。橫按拄杖，云：「汝等聞有箇雲外長老出世，
J33nB280_p0262b27║各各頂笠腰包，來到遮裏參禪學道，擬會西來大意。
J33nB280_p0262b28║錯了也。殊不知山僧從無量劫來常在你頂門打坐，
J33nB280_p0262b29║寸步不離，你要見則得，欲覓則不得。你擬向玄妙處
J33nB280_p0262b30║覓山僧，山僧不在玄妙處；你向平常處覓山僧，山僧
J33nB280_p0262c01║不在平常處；你向了不可得處覓山僧，山僧不在了
J33nB280_p0262c02║不可得處；你向一切處見山僧，山僧不在一切處。你
J33nB280_p0262c03║若見得山僧，與山僧孝順，山僧與你永出塵勞，高超
J33nB280_p0262c04║十地，舉心動念皆成海印發光，語默坐行盡是超佛
J33nB280_p0262c05║越祖。你若不見山僧面、忤逆山僧時，山僧使你欲暫
J33nB280_p0262c06║舉心，塵勞先起，昏沉散亂，卜度思惟，向外馳求，自纏
J33nB280_p0262c07║自縛。且道：山僧既在你頂門打坐，歷劫不離，為什麼
J33nB280_p0262c08║升沉各別？還有透得此意者麼？」良久，云：「山僧即是你，
J33nB280_p0262c09║你即是山僧。雖然如是，諸方唱導門中即得。若向菩
J33nB280_p0262c10║提門下，更須將自己與山僧一齊拋向東洋大海，轉
J33nB280_p0262c11║身向那邊，更那邊打箇筋斗，卻來菩提手裏請棒喫。
J33nB280_p0262c12║且道：既是一齊拋了，又將什麼喫棒？還會麼？」拈拄杖，
J33nB280_p0262c13║卓一下，喝一喝，云：「不容擬議斬全身，始得名為主中
J33nB280_p0262c14║主。」
J33nB280_p0262c15║上堂。「此事無你解會處、無你參尋處、無你思惟處，你
J33nB280_p0262c16║要悟即得、要會即不得。若是箇真實悟得的人，如鄉
J33nB280_p0262c17║里兩人說家常話相似，了了明明、成成現現，問東答
J33nB280_p0262c18║東、問西荅西，不承言、不滯句，傍人觀之，或驚或愕、或
J33nB280_p0262c19║想或疑，將謂有許多玄妙機鋒道理，殊不知在他分
J33nB280_p0262c20║中有什麼禪道機鋒可說？雖然如是，直饒與麼會處，
J33nB280_p0262c21║猶隔山僧三十里在。」卓拄杖，云：「描也描不成，畫也畫
J33nB280_p0262c22║不就，直下相逢來，一槌俱打透。」復拈拄杖，卓一下，云：
J33nB280_p0262c23║「將在軍，君命有所不受。」
J33nB280_p0262c24║解制，上堂。「肘後懸符底且過一邊，氣吞佛祖底猶居
J33nB280_p0262c25║門外，直得海底生塵、山頭鼓浪，猶是無風匝匝之波。
J33nB280_p0262c26║若論向上提持，直饒百千諸佛展無盡神通、歷代祖
J33nB280_p0262c27║師弄無盡伎倆，向此箇門中如雪填井相似。還會麼？」
J33nB280_p0262c28║擊拂子，云：「不是與人難共住，大都緇素要分明。」
J33nB280_p0262c29║上堂。舉：「《華嚴經》云：『隨順無明起諸有，若不隨順諸有
J33nB280_p0262c30║斷。』諸有既盡，十方凡聖只可填溝塞壑。到遮裏上無
J33nB280_p0263a01║攀仰、下絕己躬，猶是無風匝匝之波。還有跳得出者
J33nB280_p0263a02║麼？」良久，云：「跳則且置，只如既是上無攀仰、下絕己躬，
J33nB280_p0263a03║又喚什麼作無風匝匝之波聻？」擊香几，云：「披簑側立
J33nB280_p0263a04║千峰外，引水澆蔬五老前。」
J33nB280_p0263a05║上堂。僧問：「銀牆銕壁時，如何是迷中悟？」師云：「你問遮
J33nB280_p0263a06║箇繫驢橛作麼？」進云：「瓦解冰消後，如何是悟中迷？」師
J33nB280_p0263a07║云：「劍去久矣，你方刻舟。」問：「學人生死不明，乞師一接。」
J33nB280_p0263a08║師云：「莫妄想。」進云：「不會。」師云：「卻較些子。」僧禮拜，師便
J33nB280_p0263a09║打，乃云：「聰明不了生死，乾慧難脫苦輪。若不真參實
J33nB280_p0263a10║悟，打脫業識根由，總無自由分。汝等無論久參初學，
J33nB280_p0263a11║皆須單刀直入，掃蕩攙搶，方見太平基業。若只向心
J33nB280_p0263a12║窩裏想、本子上尋，以當參學，正如南行北轍，愈行愈
J33nB280_p0263a13║遠，生死到來方知不實。近時有一等禪和子，不信真
J33nB280_p0263a14║參實究，不是向見聞知覺上認住，便是向無為無事
J33nB280_p0263a15║內困著，甚至慣習機鋒，胡談亂作，種種邪謬。病僧久
J33nB280_p0263a16║病無力，又舌頭生瘡，不能一一詳舉，所以真實告報
J33nB280_p0263a17║諸人道：見聞知覺決定不是，行住坐臥決定不是，坐
J33nB280_p0263a18║禪入定決定不是，寒向火、熱乘涼，看孔著楔、捨短從
J33nB280_p0263a19║長，菩提寺裏一百五十箇禪和子、一百四十九箇沒
J33nB280_p0263a20║有鼻孔。眾中忽有箇漢走出來道：『請問和尚：那一箇
J33nB280_p0263a21║畢竟是甚麼人？』病僧到遮裏怎得不打？還有知落處
J33nB280_p0263a22║者麼？」乃擊香几，云：「好大哥！歸堂去。」
J33nB280_p0263a23║冬至，上堂。「一毫端現寶王剎，破院子等地天寬，寒向
J33nB280_p0263a24║火，熱乘涼，門前山色鬱蒼蒼，搬磚弄木權相為，更無
J33nB280_p0263a25║佛法可商量。諸仁者！莫倉皇，不了流為聲色夢，了則
J33nB280_p0263a26║全身入帝鄉。」豎拂子，云：「且道是聲色耶？是帝鄉耶？滿
J33nB280_p0263a27║盤托出無人委，七寶空餘萬丈光。」復舉：「五祖演冬至
J33nB280_p0263a28║小參，舉傅大士偈云：『有物先天地，無形本寂寥，能為
J33nB280_p0263a29║萬象主，不逐四時彫。』祖云：『傅大士恁麼說話，可謂精
J33nB280_p0263a30║金美玉，今古光輝。』山僧舉到遮裏，忍俊不禁，與諸人
J33nB280_p0263b01║頌出。頌云：有中有，無中無，細中細，麤中麤。」師云：「諸大
J33nB280_p0263b02║眾！要見傅大士則易，要見演祖則難。何以故？話在菩
J33nB280_p0263b03║提。舉到者裏，也不妨與箇註腳：袖頭打領，腋下剜襟，
J33nB280_p0263b04║貧人齊奪卻，富者與三斤。」
J33nB280_p0263b05║雲外禪師語錄卷第一終
J33nB280_p0263b06║
J33nB280_p0263b07║（當山遠菴和尚捐貲，刻
J33nB280_p0263b08║　前住
J33nB280_p0263b09║神鼎雲外和尚語錄第一卷。
J33nB280_p0263b10║康熙乙巳夏月，神鼎塔院識。）