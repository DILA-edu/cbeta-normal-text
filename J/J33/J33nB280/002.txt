J33nB280_p0263c01║雲外禪師語錄卷第二
J33nB280_p0263c02║侍者深極編
J33nB280_p0263c03║住黃梅老祖寺
J33nB280_p0263c04║上堂師至法座前拈拄杖指云大眾還見麼須彌燈
J33nB280_p0263c05║王如來遣八萬四千菩薩摩訶薩各各坐大寶蓮華
J33nB280_p0263c06║座一一座高廣六十由旬來入法堂助揚大化隨山
J33nB280_p0263c07║僧手頓爾現前諸人還見麼若不見莫怪山僧撒屎
J33nB280_p0263c08║著汝諸人頭上去也拽拄杖便上拈香祝
J33nB280_p0263c09║聖訖次拈香云三十年來弄馬騎誰知卻被瞎驢記
J33nB280_p0263c10║二回拈出大家看一番飲水一番噎今日對人天眾
J33nB280_p0263c11║前敬為磬山第二代先師授和尚當陽爇卻普請同
J33nB280_p0263c12║觀白椎竟師掉拂子云如弦直釣老漁翁颯颯清風
J33nB280_p0263c13║步步同今又懸竿峰頂上人人俱在水晶宮水晶宮
J33nB280_p0263c14║裏不是久居衝浪錦鱗出來相見問祖庭秋晚邪法
J33nB280_p0263c15║橫行即今闔山大眾敦請和尚陞座未審有何方便
J33nB280_p0263c16║喚醒一切人不蹈邪徑師云左眼半斤右眼八兩進
J33nB280_p0263c17║云千峰頂上聞獅吼我祖燈光今又輝師云山高霧
J33nB280_p0263c18║重問古人道具足凡夫法凡夫不知意旨如何師云
J33nB280_p0263c19║胡張三進云具足聖人法聖人不會又作麼生師云
J33nB280_p0263c20║黑李四進云聖人若會為什麼即同凡夫師云猩猩
J33nB280_p0263c21║著草鞋進云凡夫若知為什麼即是聖人師云瓦解
J33nB280_p0263c22║冰消進云秪如今日老祖寺裏陞堂大眾聳聽還是
J33nB280_p0263c23║凡夫還是聖人師云觀國之光利用賓於王進云恁
J33nB280_p0263c24║麼則聖凡兩路俱拋卻一亙晴光萬古春師打云墮
J33nB280_p0263c25║坑落塹乃云宗風久寂秪為自信不真祖令當行要
J33nB280_p0263c26║使十方暢快外道邪宗喪膽權乘菩薩無光若是具
J33nB280_p0263c27║眼英賢向未舉已前撩起便行老祖也須退身三步
J33nB280_p0263c28║讓他出一頭地始得既無其人不免累及山僧隨例
J33nB280_p0263c29║顛倒去也昔日釋迦老子四十九年三百餘會頓漸
J33nB280_p0263c30║偏圓大小權實一雨所滋稱其種性各得增長乃至
J33nB280_p0264a01║法華會上雖云極暢本懷正眼看來譬如指毒食以
J33nB280_p0264a02║示人未有親下口者厥後靈山會上拈起一枝華目
J33nB280_p0264a03║顧大眾時百萬人天悉皆罔措惟有迦葉尊者破顏
J33nB280_p0264a04║微笑世尊遂云吾有正法眼藏涅槃妙心實相無相
J33nB280_p0264a05║教外別傳秘密法門付囑摩訶迦葉一杓惡水蓋覆
J33nB280_p0264a06║將來可謂親吞此毒死後還魂於是西天四七唐土
J33nB280_p0264a07║二三餘波橫流其毒愈熾黃梅五傳而至臨濟毒彌
J33nB280_p0264a08║深法彌廣寶掌大士自中印而來茲土歷州四百歷
J33nB280_p0264a09║歲千餘尚不免毒發於少林禍延於此土後有天王
J33nB280_p0264a10║道悟禪師等餔其糟而啜其醨當是之時貪生怕死
J33nB280_p0264a11║之流望巖而退迄今數百年來毒氣全消草木暢達
J33nB280_p0264a12║居民適意山僧今日偶為一陣業風吹到此間且道
J33nB280_p0264a13║是放毒氣耶說佛法耶若是佛法山僧一些也不曾
J33nB280_p0264a14║學他更有甚麼可說只是收得一條鱉鼻蛇毒氣連
J33nB280_p0264a15║天逢佛咬殺佛逢魔咬殺魔乃至餓鬼羅漢六道四
J33nB280_p0264a16║生但有到來便與當頭咬殺今日向人天眾前拋出
J33nB280_p0264a17║來也擲下拄杖云還有親遭此毒者麼擊香几一下
J33nB280_p0264a18║云險復舉三聖道我逢人即出出則不為人興化道
J33nB280_p0264a19║我逢人即不出出則便為人遮兩箇漢如手執兵符
J33nB280_p0264a20║各霸一方若到老祖門下總與三十拄杖趁出何以
J33nB280_p0264a21║故新開舖席賞罰分明卓拄杖下座。
J33nB280_p0264a22║上堂僧問法雷已震甘露已灑今日陞座還有不說
J33nB280_p0264a23║似人的法也無師云看取令行時進云恁麼則龍得
J33nB280_p0264a24║水時增意氣虎逢山色長威獰師云忍屎抵饑腸僧
J33nB280_p0264a25║喝師便打問如何是有句無句如藤倚樹師云依稀
J33nB280_p0264a26║越國彷彿楊州進云樹倒藤枯句歸何處師云正好
J33nB280_p0264a27║喫棒僧喝師便打乃云夜臥不知誰喚起聞聲不假
J33nB280_p0264a28║耳根塵一條拄杖生鐵鑄成活鱍鱍地誰敢拘束得
J33nB280_p0264a29║伊你但內不徇私外不求玅頭頭盡是知音法法皆
J33nB280_p0264a30║予伴侶若向高玄處覓見沒溺殺人抱樁搖櫓快活
J33nB280_p0264b01║何期山僧不是大德大德不是山僧山僧只於此處
J33nB280_p0264b02║而得解脫喝一喝。
J33nB280_p0264b03║上堂僧問古人道象王行處絕狐蹤破額山乃醫祖
J33nB280_p0264b04║道場為什麼竟容狐鼠師云不見道野狐跳入金毛
J33nB280_p0264b05║窟進云冷看是救取是師云禍不入慎家之門進云
J33nB280_p0264b06║恁麼則太陽昇處野燐消師云爭奈疏田不貯水何
J33nB280_p0264b07║僧禮拜問方今偽說混真魔法熾盛法王登座未審
J33nB280_p0264b08║何法救援師云未問已前百雜碎進云與麼則獅子
J33nB280_p0264b09║一滴乳迸散十斛驢乳也師云看取者一問進云只
J33nB280_p0264b10║如紫雲峰頂人天交接凡聖混融未審有幾人能契
J33nB280_p0264b11║和尚意旨師云未曾飽喫廬陵米徒將長袖惹風煙
J33nB280_p0264b12║進云袖裏金鎚光燦爛倚天長劍逼人寒師打云者
J33nB280_p0264b13║一棒少你不得僧禮拜師乃云一法能生無量法無
J33nB280_p0264b14║量入一亦無餘超情離見絕遮攔生育聖凡無向背
J33nB280_p0264b15║名不得狀不得不可得中只麼得佛祖於茲結舌魔
J33nB280_p0264b16║外窺伺無門若是箇具眼英靈望見山僧恁麼道便
J33nB280_p0264b17║能當頭坐斷千聖齊立下風正眼洞明照徹聖凡根
J33nB280_p0264b18║本天地如斯而覆載日月如是而運行佛祖如是而
J33nB280_p0264b19║轉法輪眾生如是而流轉生死山僧如是而作戲逢
J33nB280_p0264b20║場拈提向上鉗鎚摟碎野狐窠窟直饒親證如是只
J33nB280_p0264b21║能入佛不能入魔更須重入紅爐烹煆十成具足死
J33nB280_p0264b22║後方可入淨入穢入彌勒樓閣入三眼國土處處遊
J33nB280_p0264b23║履惟見空名此猶是方便利生邊事若要直截根源
J33nB280_p0264b24║何假遮些嘮嚷若[毯-炎+畏][毯-炎+畏]𣯧𣯧如覷地尋鍼子底一般
J33nB280_p0264b25║今日會禪明日會道不是內依蘊界便是外逐狐涎
J33nB280_p0264b26║日久月深趨名奔利打入野狐種類相引相牽均投
J33nB280_p0264b27║苦海本學善因反招惡果去也山僧今日偶然路見
J33nB280_p0264b28║不平說起遮般絡索可謂不惜眉毛欲得此話重圓
J33nB280_p0264b29║且聽重為剖判拈拄杖卓一下云拄杖子朝到西天
J33nB280_p0264b30║暮歸東土三世諸佛只得傍觀有分恁麼說話據地
J33nB280_p0264c01║擎天汝等諸人開眼也著閉眼也著擬求解會錯過
J33nB280_p0264c02║多時要不擬心墮坑落塹渾侖吞卻正落邪禪直饒
J33nB280_p0264c03║透脫分明未免觸途狂見且道畢竟如何卓拄杖云
J33nB280_p0264c04║爛研巴豆三千顆瀉盡諸方五味禪下座。
J33nB280_p0264c05║上堂僧問今日乃是汪居士見道不惑之年敦請和
J33nB280_p0264c06║尚陞座未審因齋慶讚一句作麼生道師云萬國醉
J33nB280_p0264c07║心嘗大鼎相逢攜手上高臺進云恁麼則一亙晴空
J33nB280_p0264c08║無量壽風雲相聚古峰頭師云大似一聯詩進云且
J33nB280_p0264c09║喜佛殿山門共相暢快去也師便打問教中道無法
J33nB280_p0264c10║可說是名說法即今四眾臨筵和尚如何施設師云
J33nB280_p0264c11║山僧打退鼓進云靈山一會今日儼然師云你即今
J33nB280_p0264c12║在什麼處進云居士知恩有地慧日長明去也師打
J33nB280_p0264c13║云脫卻遮重關再來請棒喫問壽域既開于今日當
J33nB280_p0264c14║陽直指事如何師卓拄杖三下進云恁麼則金蓮從
J33nB280_p0264c15║地湧寶蓋自天垂也師云虛頭禪客進云蹋斷紫雲
J33nB280_p0264c16║峰頂上及第心空在此時師打云且信一半乃云昔
J33nB280_p0264c17║日天奇和尚道盡大地名不是別人名盡大地相不
J33nB280_p0264c18║是別人相盡大地機不是別人機盡大地體不是別
J33nB280_p0264c19║人體盡大地用不是別人用若向遮裏會得十方諸
J33nB280_p0264c20║國土無剎不現身乃呵呵大笑云大小天奇祖翁元
J33nB280_p0264c21║來小膽若是山僧則不然今朝六月廿二日便是如
J33nB280_p0264c22║來真秘密秪為凡夫逐始終古人所以無虛棄無虛
J33nB280_p0264c23║棄有何事把手相牽入法門文殊引導普賢迎山僧
J33nB280_p0264c24║說法作何語日月週行無去住收亦可放亦可鳳凰
J33nB280_p0264c25║不帶黃金鎖紫雲蹋碎豈徒哉奪取錦標歸去來擊
J33nB280_p0264c26║拂子下座。
J33nB280_p0264c27║重陽上堂僧問寒菊未開重陽已至四眾雲臻舉揚
J33nB280_p0264c28║何法師云青霄無異路進云有心落在今時無心落
J33nB280_p0264c29║在曠劫如何得脫卻兩重關逍遙無礙去師云山僧
J33nB280_p0264c30║被你遮一問直得禪床震動進云恁麼則異類中行
J33nB280_p0265a01║得自由去也師打云湯寒水熱僧禮拜師乃云山僧
J33nB280_p0265a02║久矣不陞堂萬象森羅努力忙今為諸人聊舉似滿
J33nB280_p0265a03║天風雨到重陽乃舉南嶽思大禪師久不說法誌公
J33nB280_p0265a04║使人傳語云何不下山教化眾生目視雲霄作什麼
J33nB280_p0265a05║思云三世諸佛被我一口吞盡何處更有眾生可度
J33nB280_p0265a06║師喝一喝召大眾云不是山僧為你喝住你們都是
J33nB280_p0265a07║思大禪師黑漆肚裏貨了老祖遮裏則不然總不見
J33nB280_p0265a08║有三世諸佛可吞亦不見有眾生可度打動法鼓四
J33nB280_p0265a09║五百眾一齊圍繞將來直得開山千歲寶掌和尚𨁝
J33nB280_p0265a10║跳上紫雲峰頂橫搖直擺五百阿羅漢看見一齊鑽
J33nB280_p0265a11║入藕絲竅裏藏身去了撞著釋迦如來便與他摩頂
J33nB280_p0265a12║授記云善哉善哉寶掌比丘汝乃能於東震旦國作
J33nB280_p0265a13║如斯廣大佛事希有希有山僧拄杖子聽見恁麼道
J33nB280_p0265a14║冷地裏笑嘻嘻地說寶掌老官也是悔氣今日被者
J33nB280_p0265a15║一杓惡水劈頭澆了要洗得清直待驢年喝一喝召
J33nB280_p0265a16║大眾云又不是山僧為你們喝住你們幾乎墮在金
J33nB280_p0265a17║色世界中七顛八倒去也過得者兩重關更須知有
J33nB280_p0265a18║一重極難過底關在復喝一喝云如今乾坤蕩蕩海
J33nB280_p0265a19║不揚波物阜民安調風順雨高歌鼓腹其樂無為直
J33nB280_p0265a20║饒寶蓋擎天爭如我板鳴喫飯喝一喝下座。
J33nB280_p0265a21║謝監院知客上堂紫雲峰頂迥絕人間鳥道懸崖誰
J33nB280_p0265a22║能佇足西來大意著著全該蹋步進前反成落後諸
J33nB280_p0265a23║賢密達此意方可其建法幢監院荷眾竭力識果知
J33nB280_p0265a24║因行直言端典型可則五旬設齋供眾山僧聊為拈
J33nB280_p0265a25║提且道拈提箇什麼橫按拄杖云你有拄杖子我與
J33nB280_p0265a26║你拄杖子你無拄杖子奪卻你拄杖子恁麼會得則
J33nB280_p0265a27║無量壽超三際外塵塵全露本來身如或未然且向
J33nB280_p0265a28║葛藤裏薦取喝一喝復舉雲居舜禪師有偈云雲居
J33nB280_p0265a29║不會禪洗腳上床眠東瓜直儱侗瓠子曲彎彎大小
J33nB280_p0265a30║雲居元來小膽若是山僧則不然老祖不會禪捏圓
J33nB280_p0265b01║又搓圓引得雲居者不住白雲巔召大眾云知客雲
J33nB280_p0265b02║巔不住監院功成不居且道他二人向何處安身立
J33nB280_p0265b03║命聻卓拄杖云祖月凌空圓聖智何山松柏不青青
J33nB280_p0265b04║下座。
J33nB280_p0265b05║結制上堂諸佛出世祖師西來了無別事秪為直指
J33nB280_p0265b06║汝等諸人直下本來是佛雖然如是毫釐有差天地
J33nB280_p0265b07║懸隔不是其中人難了其中事即今三通法鼓四五
J33nB280_p0265b08║百眾一齊圍繞座前那一箇不是其中人作麼生是
J33nB280_p0265b09║其中事聻豎拂子云喚作什麼若道是拂子不是拂
J33nB280_p0265b10║子大似鄭州出曹門若是箇點頭知尾底衲僧望見
J33nB280_p0265b11║老祖恁麼道撒手悟去恰似箇參天鷂子一般誰敢
J33nB280_p0265b12║畫地為牢拘繫得伊若是箇念言語漢將古人殘羹
J33nB280_p0265b13║餿飯蘊在八識田中到處逞唇弄嘴問向上向下遮
J33nB280_p0265b14║箇則不問那箇又如何遇著些瞎眼邪師驀頭印可
J33nB280_p0265b15║互相狐媚永劫無有了生死之期也奉勸諸兄弟須
J33nB280_p0265b16║知此事大不容易麤餐易飽細嚼難饑用心用到無
J33nB280_p0265b17║心用腦後依然欠一槌喝一喝。
J33nB280_p0265b18║彌陀誕日上堂教中道佛身充滿於法界普現一切
J33nB280_p0265b19║群生前隨緣赴感靡不周而恒處此菩提座菩提座
J33nB280_p0265b20║且置作麼生說箇隨緣赴感靡不周底道理聻即今
J33nB280_p0265b21║目前春和夏熱秋肅冬寒應時及節遍界遍空了無
J33nB280_p0265b22║作為豈假思議萬化由茲而建立聖凡因此以升沉
J33nB280_p0265b23║豈不是隨緣赴感靡不周底消息秪為汝等頭頭錯
J33nB280_p0265b24║過強作主張不信自己威光卻隨業識流轉所以祖
J33nB280_p0265b25║佛出來為汝諸人說破此事建立三乘五教戒定慧
J33nB280_p0265b26║門地獄天堂四生六道盡是療狂子之藥方豈有實
J33nB280_p0265b27║法與人增其繫縛者哉是以真身常住正法難思殺
J33nB280_p0265b28║活縱橫冷冷照用掃除情垢鍛煉真金定慧圓明戒
J33nB280_p0265b29║乘兼急全憑自己威光不向別處流轉豎拂子云雖
J33nB280_p0265b30║然如是且如諸人即今立地聽山僧恁麼舉揚時菩
J33nB280_p0265c01║提座在什麼處擊拂子云依稀似曲纔堪聽又被風
J33nB280_p0265c02║吹別調中下座。
J33nB280_p0265c03║佛成道日大雪上堂拈香竟乃云世尊昔年於正覺
J33nB280_p0265c04║山前夜睹明星豁然大悟遂云一切眾生具有如來
J33nB280_p0265c05║智慧德相但以妄想執著而不能證得豎起拂子目
J33nB280_p0265c06║顧大眾云如今還有親證得者麼放下拂子云證與
J33nB280_p0265c07║不證都盧總在者裏夫是之謂智慧德相良久云既
J33nB280_p0265c08║然俱是智慧德相為什麼有迷有悟且道淆訛在什
J33nB280_p0265c09║麼處如或未知山僧為汝下箇註腳乃掉拂子云風
J33nB280_p0265c10║浩浩雪飄飄無相狀孰堪描玉殿瓊樓齊拽倒不勞
J33nB280_p0265c11║金鏃落雙鵰便領眾上殿。
J33nB280_p0265c12║歲旦上堂白椎竟師便喝云春夏秋冬無處住人人
J33nB280_p0265c13║剛道有新年還有不涉新舊者麼試出來道看僧問
J33nB280_p0265c14║元正啟祚萬物咸新杲日當空吾師如何祝讚師云
J33nB280_p0265c15║陽氣發時無硬地進云恁麼則春回大地遍界難藏
J33nB280_p0265c16║去也師云挾泰山以超北海僧擬進語師便打進云
J33nB280_p0265c17║千峰勢到嶽邊止萬派聲歸海上消師云下坡不走
J33nB280_p0265c18║快便難逢乃云昨日碌忙忙盡道過年節今日慶新
J33nB280_p0265c19║年箇箇皆欣悅不知自己光剛道有年月初學厭紛
J33nB280_p0265c20║囂便欲離分別拋卻金剛禪滿眼添金屑捏轉鼻頭
J33nB280_p0265c21║看塵塵俱剖泄松風嶺外飄煦日鎔殘雪好箇歲朝
J33nB280_p0265c22║天都盧為你說喝一喝下座。
J33nB280_p0265c23║結夏上堂舉大慧云徑山無寸土庄田今夏隨宜結
J33nB280_p0265c24║眾緣慵論道懶參禪拄杖挑來箇箇圓不用息心除
J33nB280_p0265c25║妄想大家喫飯了安眠安眠則不無忽地夢見有人
J33nB280_p0265c26║索飯錢又作麼生乃豎拂子云依稀似曲纔堪聽又
J33nB280_p0265c27║被風吹別調中徑山大師與麼道美則美矣只是忒
J33nB280_p0265c28║儉山僧今日也有數語與諸大眾諳箇時節老祖無
J33nB280_p0265c29║米又無鹽禪和來到總隨緣頭頭妙處處禪搬柴挈
J33nB280_p0265c30║米擔磨肩進既無門退無路頂𩕳一竅常通天禪禪
J33nB280_p0266a01║不用思惟計較非干文字語言按牛喫艸底一任按
J33nB280_p0266a02║牛喫艸噇飯打眠的一任噇飯打眠堂內堂外打成
J33nB280_p0266a03║一片東西南北捏匾搓圓還有一樁事不得不為諸
J33nB280_p0266a04║人說破山上地溼腳冷便須穿鞋。
J33nB280_p0266a05║上堂古人道恩重山丘五鼎三牲未足酬親得離塵
J33nB280_p0266a06║垢子道方成就成就則且置作麼生說箇離塵垢底
J33nB280_p0266a07║道理聻莫是廣營福田以求出世麼莫是一性圓明
J33nB280_p0266a08║了無生滅麼莫是形有老少佛性常住麼若恁麼當
J33nB280_p0266a09║知皆是佛之影子人天福報見解依通則不無若要
J33nB280_p0266a10║親見佛之一字猶隔一重山在所以趙州云佛之一
J33nB280_p0266a11║字吾不喜聞趙州老漢恁麼道只見錐頭利不見鑿
J33nB280_p0266a12║頭方若是老祖遮裏則不然佛之一字迴避無門諸
J33nB280_p0266a13║大眾作麼生是佛之一字聻手中拂子不可不是佛
J33nB280_p0266a14║之一字今日請主石居士與令堂楊氏豈不是佛之
J33nB280_p0266a15║一字汝等攢攢簇簇若聖若凡無不是佛之一字既
J33nB280_p0266a16║然都是佛之一字又將什麼作拂子又將什麼作若
J33nB280_p0266a17║聖若凡等一切物來豎起拂子云還會麼簸土揚塵
J33nB280_p0266a18║無處尋想伊只在秋江上。
J33nB280_p0266a19║解制上堂豎拄杖云還見麼卓拄杖云還聞麼若將
J33nB280_p0266a20║耳聽終難會眼處聞聲方始知恁麼會去如隔靴使
J33nB280_p0266a21║拳頭搔癢相似有甚麼快活處所以道參須真參悟
J33nB280_p0266a22║須實悟閻羅大王不怕多語恁麼說話如棒打石人
J33nB280_p0266a23║頭嚗嚗論實事不可作禪道機鋒會了去你若參到
J33nB280_p0266a24║心窮力竭處驀然撞著箇大闡提漢劈頭與你一棒
J33nB280_p0266a25║直得魂飛天外魄散九霄然後再與你一棒若能向
J33nB280_p0266a26║者裏現出三頭六臂大中現小小中現大舉一明三
J33nB280_p0266a27║證龜作鱉不惟他人不識得你面目你自己亦不知
J33nB280_p0266a28║面目何似是為真實解制之時豈不暢快平生你若
J33nB280_p0266a29║未得如是須是斬新提起無義味話晝三夜三行住
J33nB280_p0266a30║坐臥喫飯穿衣搬柴運米一切時一切處無不是參
J33nB280_p0266b01║情結秀的時節遮一念子如烈燄亙天點著則化驀
J33nB280_p0266b02║地桶底打穿方知決不相賺喝一喝下座。
J33nB280_p0266b03║上堂舉法眼云三界惟心萬法唯識唯識唯心眼聲
J33nB280_p0266b04║耳色法眼禪師恁麼道大似抱橋柱洗澡相似若是
J33nB280_p0266b05║山僧則不然三界惟心萬法唯識拄杖頭邊艸鞋跟
J33nB280_p0266b06║底倒用橫拈趙錢孫李老祖寺裏敲鐘打破玉皇腳
J33nB280_p0266b07║趾閻君鮮血迸流跛鱉盲龜賀喜攪亂四大部洲神
J33nB280_p0266b08║王箇箇怒目切齒王家大姐暗嗟呼一喝十方清徹
J33nB280_p0266b09║底拈拄杖卓一下云清徹底擺尾搖頭知幾幾下座。
J33nB280_p0266b10║上堂山僧橫說豎說只要你們認取生身父母不要
J33nB280_p0266b11║把他鼻孔扭捏好大眾還識麼你們各各從千鄉萬
J33nB280_p0266b12║水來到者裏把生身父母撤在棘荊林裏參甚驢禪
J33nB280_p0266b13║馬禪愈參愈遠何不撒手歸家薦取生身父母目顧
J33nB280_p0266b14║大眾良久云既無其人山僧索性施大慈悲為你指
J33nB280_p0266b15║箇歸家路去也你父母姓張姓張的卻在江南你父
J33nB280_p0266b16║母姓李姓李的卻在江北江南江北雖有許多州縣
J33nB280_p0266b17║許多處所總在山僧鼻孔裏隨氣出入直饒向遮裏
J33nB280_p0266b18║撒手回鄉認取將去猶是螟蛉之子未識生身爺孃
J33nB280_p0266b19║在更或遲疑莫怪山僧倒騎聖僧遊戲十方剎海去
J33nB280_p0266b20║也卓拄杖云觀音彌勒下座。
J33nB280_p0266b21║結制上堂僧舉狗子無佛性話問趙州為甚麼道無
J33nB280_p0266b22║師云地肥茄子大進云畢竟如何師云家富小兒嬌
J33nB280_p0266b23║僧禮拜師云諸人還會麼地肥茄子大家富小兒嬌
J33nB280_p0266b24║趙州只有一箇牙物物雖然都咬著皮毛背上好藞
J33nB280_p0266b25║苴狗子見人偏解吠山僧飲水不飲茶拈拄杖卓一
J33nB280_p0266b26║下云一劈太華分兩路斷橋流水映朝霞下座。
J33nB280_p0266b27║上堂舉白雲端為郭功輔作箇山頌子云上大人丘
J33nB280_p0266b28║乙己化三千七十士尒小生八九于佳作仁可知禮
J33nB280_p0266b29║也郭公言下大悟山僧今日亦為王居士作得箇山
J33nB280_p0266b30║頌子此頌不唯為居士點開正眼且能為天下衲僧
J33nB280_p0266c01║脫卻炙脂帽子卸卻鶻臭布衫去在一二三四五六
J33nB280_p0266c02║七恭喜諸人事事畢老君顛倒著衣裳天師口念波
J33nB280_p0266c03║羅密老祖寺裏逞風流石鞏禪師踢氣毬推倒門前
J33nB280_p0266c04║下馬石黃梅城裏鬧啾啾低頭拾得水晶珠拈起卻
J33nB280_p0266c05║是太湖石尒小生八九子以我為隱乎吾無隱乎爾
J33nB280_p0266c06║不須說止止止孔門弟子不能知達磨老官打失兩
J33nB280_p0266c07║箇當門齒召大眾云你道山僧恁麼說話可似箇三
J33nB280_p0266c08║家村裏教學先生也無拈拄杖卓一下云勸君更進
J33nB280_p0266c09║一盃酒西出陽關無故人下座。
J33nB280_p0266c10║歲朝上堂歲除春已暖吾道大亨通要坐即便坐要
J33nB280_p0266c11║行即便行堪笑香嚴老漢無端瞌睡惺惺道箇去年
J33nB280_p0266c12║貧未是貧今年貧始是貧去年貧無卓錐之地今年
J33nB280_p0266c13║貧連錐也無將謂得太安樂殊不知正是乞兒見小
J33nB280_p0266c14║利更有箇真淨文和尚把不住便道去年富未是富
J33nB280_p0266c15║今年富始是富去年富惟有一領墨黲布褊衫今年
J33nB280_p0266c16║富添了一條百衲山水袈裟歲朝抖搜呈禪眾實謂
J33nB280_p0266c17║風流出當家真淨老人可謂頭正尾正檢點將來也
J33nB280_p0266c18║須喫老祖三十棒且道過在什麼處不見道有功者
J33nB280_p0266c19║賞老祖不辭諸方檢責也向驪龍窟內爭珠去也也
J33nB280_p0266c20║不富也不貧南北東西本現成打麵還他州土麥唱
J33nB280_p0266c21║歌須是帝鄉人忽有個孟八即漢走出來道老祖與
J33nB280_p0266c22║麼道也未見奇特為什麼盲枷瞎棒打他古人山僧
J33nB280_p0266c23║淨洗雙手奉他一碗好茶且道是賞伊是罰伊喝一
J33nB280_p0266c24║喝。
J33nB280_p0266c25║上堂舉教中云施主一粒米大似須彌山若還不了
J33nB280_p0266c26║道披毛戴角還汝等諸人擔囊負盔撥艸瞻風向孤
J33nB280_p0266c27║峰頂上鏊三打七朝參暮究還了道也未有僧出禮
J33nB280_p0266c28║拜將申問師云披毛戴角作麼更或摶量一粒米也
J33nB280_p0266c29║難消在不見南泉道王老師自小養一頭水牯牛擬
J33nB280_p0266c30║向溪東去牧未免喫他國王水艸擬向溪西去牧亦
J33nB280_p0267a01║未免喫他國王水艸不如隨分納些些總不見得拈
J33nB280_p0267a02║拄杖召大眾云還見遮些些意旨麼切忌向死水坐
J33nB280_p0267a03║卻山僧遮裏只養一條拄杖子溪東也在遮裏溪西
J33nB280_p0267a04║也在遮裏放行則合水和泥橫身為物收起則孤標
J33nB280_p0267a05║獨立魔外潛蹤且道與南泉相去多少擲下拄杖云
J33nB280_p0267a06║孤根自有擎天勢不比尋常楖栗條喝一喝。
J33nB280_p0267a07║解制上堂僧問盡大地是箇解脫門今日制向何處
J33nB280_p0267a08║解師云刺腦入膠盆作麼進云雖然如是作麼生得
J33nB280_p0267a09║人天普利大眾沾恩去師云轉見不堪進云臺盤踢
J33nB280_p0267a10║倒人星散直漢從來不受欺師打云且信一半僧禮
J33nB280_p0267a11║拜師云酷暑六月中火雲燒碧空九旬天不雨禾稻
J33nB280_p0267a12║成蒿蓬滿世盡皆忙迫甚禪和猶困散昏中曇印設
J33nB280_p0267a13║齋因解制惺惺寂寂卻朦朧且道既惺惺寂寂為什
J33nB280_p0267a14║麼卻朦朧若向遮裏透得便見適纔遮僧問盡大地
J33nB280_p0267a15║是箇解脫門今日制向何處解山僧向他道刺腦入
J33nB280_p0267a16║膠盆諸人作麼生會近時有一般漢道盡大地是解
J33nB280_p0267a17║脫門何必解制結制恁麼見解正是刺腦入膠盆了
J33nB280_p0267a18║也諸人莫見山僧與麼道便謂法爾如然必須有解
J33nB280_p0267a19║有結更引古人修證即不無污染即不得二語為證
J33nB280_p0267a20║何殊避溺而投火耶若是有氣息漢向遮裏脫卻鶻
J33nB280_p0267a21║臭布衫遇茶喫茶遇飯喫飯如初生孩子相似更無
J33nB280_p0267a22║一些縫罅與人摸索若能如是放開肚皮撒手撒腳
J33nB280_p0267a23║履踐將去雖不能柱石宗門亦得名為知慚愧漢猶
J33nB280_p0267a24║勝寡廉鮮恥強作主宰自欺欺人而稱善知識者多
J33nB280_p0267a25║多矣不見遮僧道臺盤踢倒人星散直漢從來不受
J33nB280_p0267a26║欺山僧輕輕地向他道個且信一半可謂驅耕奪食
J33nB280_p0267a27║痛下鍼錐到者裏須是箇人始得還有跳得出遮箇
J33nB280_p0267a28║屎坑者麼好與三十拄杖下座。
J33nB280_p0267a29║薦祖請上堂問荅竟師云秪如適纔那僧問中和師
J33nB280_p0267a30║即今在何處安身立命山僧荅他箇劍去久矣爾方
J33nB280_p0267b01║刻舟向者裏見得便見中和本來真體永無移易處
J33nB280_p0267b02║遮僧亦如是問山僧荅他箇只許佳人獨自知若向
J33nB280_p0267b03║遮裏透得便見中和大德昔日本不曾生今朝本不
J33nB280_p0267b04║曾滅既見他安身立命處便見諸人安身立命處既
J33nB280_p0267b05║見諸人安身立命處便見十方諸佛諸祖若聖若凡
J33nB280_p0267b06║安身立命處是以祖師道真體本來真因真說有體
J33nB280_p0267b07║了得真實法無真亦無偽既無真偽業不能羈要用
J33nB280_p0267b08║便用本末無殊故能在天同天在地同地在僧同僧
J33nB280_p0267b09║在俗同俗在棒喝同棒喝在生死同生死不見有芥
J33nB280_p0267b10║子許差別之相無有剎那許不是得菩提時無有絲
J33nB280_p0267b11║毫許可作見聞覺知生滅去來種種解會雖然如是
J33nB280_p0267b12║同生同死遮裏放過則不可喝一喝復豎拂子云還
J33nB280_p0267b13║見麼山僧今日以本來正眼當念無生力親見中和
J33nB280_p0267b14║上人同本山先亡後化一切覺靈一時在山僧拂子
J33nB280_p0267b15║頭上頓脫夢輪高超覺地去也且道正當與麼時作
J33nB280_p0267b16║麼生是唯心無外底受用句以拂子擊香几云一擊
J33nB280_p0267b17║牢關成粉碎大千何處不風流下座。
J33nB280_p0267b18║散眾上堂法門衰替力難扶苟諂邪禪遍界沽況值
J33nB280_p0267b19║歲凶兵旅作一菴深隱是良圖便與麼會去此人得
J33nB280_p0267b20║事而不得理還有舉一明三的衲僧麼良久云如或
J33nB280_p0267b21║未然莫怪山僧打葛藤去也教中道諸佛威儀進止
J33nB280_p0267b22║無非佛事凡有施為皆是不捨道法而現凡夫事恁
J33nB280_p0267b23║麼道也則費鹽醬不少只如山僧曩歲因隨喜祖庭
J33nB280_p0267b24║承諸勤舊集眾遮留遂為三載之寓又何曾有分毫
J33nB280_p0267b25║住相可得今因世亂年荒散眾而去又何曾有分毫
J33nB280_p0267b26║去相可得如是則去來不以相動靜不以心在遠而
J33nB280_p0267b27║常近居方不涉方故能大中現小小中現大虎穴魔
J33nB280_p0267b28║宮優遊笑傲建立掃蕩用在臨時卷舒立方外乾坤
J33nB280_p0267b29║縱橫掛域中日月盡是當人全機展拓處山僧今日
J33nB280_p0267b30║臨行解開布袋頭一齊撒向諸人懷抱了也還有親
J33nB280_p0267c01║見山僧面孔者麼豎拂子云從來往返絕蹤由行人
J33nB280_p0267c02║莫問東西路喝一喝。
J33nB280_p0267c03║雲外禪師語錄卷第二終
J33nB280_p0267c04║
J33nB280_p0267c05║
J33nB280_p0267c06║（　大溈慧山和尚捐貲刻
J33nB280_p0267c07║神鼎雲外和尚語錄第二卷
J33nB280_p0267c08║康熙乙巳夏月神鼎塔院識）