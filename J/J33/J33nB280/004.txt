J33nB280_p0272a01║雲外禪師語錄卷第四
J33nB280_p0272a02║參學門人宏怤編
J33nB280_p0272a03║普說。僧問：「古人道：『諸佛不出世，祖師未西來，佛法遍
J33nB280_p0272a04║天下，談玄口不開。』既是佛法遍天下，為甚麼談玄口
J33nB280_p0272a05║不開？」師云：「咭嘹舌頭三千里。」進云：「諸佛已出世，祖師
J33nB280_p0272a06║既西來，支分派列，五葉聯輝，浩浩談玄，宗旨建立，為
J33nB280_p0272a07║甚麼翻成途轍？」師云：「銅沙鑼裏滿盛油，忍俊韓盧空
J33nB280_p0272a08║逐塊。」進云：「即今四眾虔誠，人天普集，未審有何開示，
J33nB280_p0272a09║令一切人不墮途轍？」師云：「直下無回互，宛轉萬重關。」
J33nB280_p0272a10║進云：「近來狐宗放肆，正眼寂寥，五家宗旨久矣無聞，
J33nB280_p0272a11║還許學人一一舉問麼？」師云：「臨淵羨魚，不如退而結
J33nB280_p0272a12║網。」進云：「如何是臨濟宗旨？」師云：「電光影裏辨龍蛇。」「如
J33nB280_p0272a13║何是雲門宗旨？」師云：「異鄉逢父母。」「如何是曹洞宗旨？」
J33nB280_p0272a14║師云：「舀水不揚波。」「如何是溈仰宗旨？」師云：「啞子夜彈
J33nB280_p0272a15║琴。」「如何是法眼宗旨？」師云：「倒騎千里馬。」「如何是最初
J33nB280_p0272a16║一句？」師云：「疑殺天下人。」「如何是即今的事？」師云：「眼似
J33nB280_p0272a17║鼻孔。」「如何是末後的事？」師云：「笑殺旁觀。」進云：「謝師荅
J33nB280_p0272a18║話。」師打，云：「可知禮也。」問：「承和尚有言：『開口也打，不開
J33nB280_p0272a19║口也打。』為復懸巖撒手？為復覿面全提？」師云：「雲散月
J33nB280_p0272a20║當空，雨過山更緣。」進云：「恁麼則處處綠楊堪繫馬，家
J33nB280_p0272a21║家門首透長安。」師云：「為復懸巖撒手？為復覿面全提？」
J33nB280_p0272a22║進云：「兩途俱不涉，一劍倚天寒。」師云：「抱樁搖櫓懶禪
J33nB280_p0272a23║和。」乃掉拂子，云：「諸佛未出世，祖師未西來，佛法遍天
J33nB280_p0272a24║下，門徑長青苔。及乎佛既出世，祖既西來，棄明珠而
J33nB280_p0272a25║抱魚目者紛紛皆然，固根器之差殊，亦指南之不妙。
J33nB280_p0272a26║五家宗旨之立，皆為斯流，扶偏救弊，揀正辨邪，譬如
J33nB280_p0272a27║國家兵器，不得已而用之。只如適纔禪客恁麼問，山
J33nB280_p0272a28║僧恁麼荅，諸人還會麼？會則事同一家，有什麼五宗
J33nB280_p0272a29║六宗之別？如或不然，不免累及山僧，更加疏鈔去也。」
J33nB280_p0272a30║乃豎拂子云：「還會麼？海印威神，不動而光涵萬象；吹
J33nB280_p0272b01║毛在握，橫抽而見網全初。語默縱橫，任緣施設，了無
J33nB280_p0272b02║痕跡，豈可追尋？悟此則夢絕斷常，昧之而難超有漏，
J33nB280_p0272b03║情塵卜度，喪道目前，直下知歸，猶存見跡。到遮裏須
J33nB280_p0272b04║是箇人始得，莫漫躊躇，毫釐有差，天地懸隔。山僧今
J33nB280_p0272b05║日為眾陞堂，了無別事，蓋為邇來魔強法弱，裨販紛
J33nB280_p0272b06║紜，參學者既無慕道正因，檀越輩又無擇法正眼，邪
J33nB280_p0272b07║師說法如恒河沙，各各自謂成無上菩提，誑惑善良，
J33nB280_p0272b08║坑殘慧命，欺胡瞞漢，玷辱祖庭，相引相牽，均投苦海。
J33nB280_p0272b09║於是眾居士同眾禪德告香啟白云：『弟子輩瞻風撥
J33nB280_p0272b10║草，猶懷大法之虞，和尚擔荷宗乘，寧無惻隱存念？敢
J33nB280_p0272b11║祈不吝慈悲，大施普說，將妖狐鬼病炙穴窮根，以救
J33nB280_p0272b12║正信初萌之士，則法門幸甚！眾生幸甚！』山僧應之曰：
J33nB280_p0272b13║『狐鼠邪妄，何足掛齒？僅可迷惑虎鬼無知之流，而不
J33nB280_p0272b14║能惑諸善根有志之士，邪正雖殊，因緣則一。諸公素
J33nB280_p0272b15║稱有志高明，何獨至於此類而責之？』諸公又云：『今日
J33nB280_p0272b16║之請，普為天下浩浩談禪，種種病根，敢求指示，非為
J33nB280_p0272b17║此方之流而動千鈞之弩也。』山僧曰：『諾。』遂以今朝陞
J33nB280_p0272b18║座，普告四眾曰：昨承諸人請山僧細說今時禪病，仔
J33nB280_p0272b19║細思量，要覓一些禪氣了不可得，更有什麼病可說
J33nB280_p0272b20║得來？不見大慧禪師云：『禪有甚麼病？禪又不害頭疼、
J33nB280_p0272b21║又不患肚痛、又不患耳聾、又不患眼瞎，即心即佛有
J33nB280_p0272b22║甚麼病？狗子有佛性也無？無。有甚麼病？喚作竹篦則
J33nB280_p0272b23║觸、不喚作竹篦則背。有甚麼病？如何是佛？麻三斤。有
J33nB280_p0272b24║甚麼病？如何是佛？乾屎橛。有甚麼病？你不透了，著意
J33nB280_p0272b25║要透，便千里萬里了也。擬心思惟他、擬心湊泊他，向
J33nB280_p0272b26║擊石火、閃電光處會他、向舉起處承當他，遮箇方始
J33nB280_p0272b27║是病，世醫拱手，然究竟不關禪事。』只如大慧恁麼說、
J33nB280_p0272b28║山僧恁麼舉，且道是病不是病？病則且置，畢竟將甚
J33nB280_p0272b29║麼作禪？即心即佛是禪耶？狗子有佛性也無？無。是禪
J33nB280_p0272b30║耶？麻三斤、乾屎橛。是禪耶？喚作竹篦則觸、不喚作竹
J33nB280_p0272c01║篦則背。是禪耶？如或未然，四禪八定是禪耶？向髑髏
J33nB280_p0272c02║邊認箇識神影子是禪耶？若向遮些上作活計，正是
J33nB280_p0272c03║癡狂外邊走，有甚麼交涉？既然如是，且道畢竟將甚
J33nB280_p0272c04║麼作禪聻？」喝一喝，云：「這些葛藤樁子、野狐涎吐，山僧
J33nB280_p0272c05║今日為你勦絕了也，還有放身捨命、知恩報恩者麼？」
J33nB280_p0272c06║良久，云：「你們光不透脫，皆因一向貪圖小利、客作營
J33nB280_p0272c07║生，是以名之曰病；因病製方，名之曰禪。盡大地是病、
J33nB280_p0272c08║盡大地是禪，禪即是病、病即是禪，病既非病、禪亦非
J33nB280_p0272c09║禪，禪病兩忘、三句淨盡，然後正好向無禪無病處建
J33nB280_p0272c10║立一切法也在我、掃蕩一切法也在我，而我非建立
J33nB280_p0272c11║掃蕩之所能湊泊者，故曰：『我為法王，於法自在。』雖然
J33nB280_p0272c12║如是，能有幾人？不免向無實法中說箇藥方去也。昔
J33nB280_p0272c13║日達磨大師製箇藥方與二祖可，大師云：『外息諸緣，
J33nB280_p0272c14║內心無喘，心如牆壁，乃可入道。』可謂應病之藥，爭奈
J33nB280_p0272c15║諸人不肯服何？所以山僧尋常向諸兄弟道：『開口也
J33nB280_p0272c16║打，不開口也打。速道！速道！』纔涉思惟，劈頭打出。若能
J33nB280_p0272c17║向這裏撒開肚皮，橫身天外，縱橫殺活，一切臨時，舉
J33nB280_p0272c18║一機則千機頓赴，說一句則萬句咸彰，一成一切成，
J33nB280_p0272c19║一壞一切壞，壞中有成，成中有壞，賓主互用，玄要相
J33nB280_p0272c20║成，不動纖毫，法爾成現，入魔入佛，自在自由。於此透
J33nB280_p0272c21║得，方有衲僧氣息。若只是悟得一箇乾蘿蔔頭禪，不
J33nB280_p0272c22║曾過得荊棘林者，他只是守定一箇覿面堂堂，無是
J33nB280_p0272c23║不是，森羅萬象不礙眼光，煩惱菩提當體無二底死
J33nB280_p0272c24║見識，撞著古人殺活全提處，不是囫圇吞吐，便是道
J33nB280_p0272c25║理研窮，胡拈亂頌，自是非他。此是山僧昔年害過底
J33nB280_p0272c26║病，零零碎碎，不知悟了多少。後到陽山堂中，因先師
J33nB280_p0272c27║舉銕牛過窗話，垂問山僧，種種下語皆被把斷。後因
J33nB280_p0272c28║風撲門簾處，打落從前知解窠臼，透到箇通身灑落、
J33nB280_p0272c29║無念無依處，不勝快活，舉似先師，被先師印破面門，
J33nB280_p0272c30║幾成擔板。若不是種得般若根深，拖了箇鬧熱招牌，
J33nB280_p0273a01║打入今時八斗米糟裏，埋沒一生去也。幸而先師以
J33nB280_p0273a02║門庭冷落，深慮種雜必危，除山僧外，更無別付。山僧
J33nB280_p0273a03║亦見今時朝王暮鄭，覓拂覓名，只尚虛浮，全無實踐，
J33nB280_p0273a04║入則法眷，出則冤讎，信義不知，慚恥不識。因嘆曰：與
J33nB280_p0273a05║其逐隊隨流作貪名之衲子，不若草衣木食作西山
J33nB280_p0273a06║之逸人。於是抗跡匡山，絕緣省慮。一日，因看高峰上
J33nB280_p0273a07║堂自述悟由一段因緣，遂自計曰：『彼睹贊時，已悟到
J33nB280_p0273a08║虛空粉碎，大地平沉，物我俱忘，如鏡照鏡時節，豈不
J33nB280_p0273a09║是與我在陽山堂內悟底一般？因甚被雪巖末後一
J33nB280_p0273a10║拶便透不得？』如是兩年間，常在肚裏，不得了徹。一日，
J33nB280_p0273a11║因攜籃過澗中採苦菜，失腳跌倒，一山禽飛起，大叫
J33nB280_p0273a12║一聲，坦然休歇，如雲開日朗，法法現成，無憶無欣，遂
J33nB280_p0273a13║頌枕子落地因緣云：『鐘殘漏盡一聲雞，脫盡從前悟
J33nB280_p0273a14║裏迷，大用縱橫施巨闕，堂堂洗土不成泥。』自後遍閱
J33nB280_p0273a15║《傳燈》諸錄，無不透徹，乃知從前所得悟門亦正，但可
J33nB280_p0273a16║惜坐在本來本分知見中，不遇大手眼師承煆煉，以
J33nB280_p0273a17║至枉喫了七八年辛苦耳。諸大德！人身難得，正法難
J33nB280_p0273a18║聞，此事如八十翁翁入場屋，真誠不是小兒嬉，不可
J33nB280_p0273a19║這邊那邊負卻一知半解，到處覓相似語言，蘊在八
J33nB280_p0273a20║識田中，撞著些瞎眼宗師，互相狐媚，驀頭印可，賺你
J33nB280_p0273a21║百劫千生，不是小事。不見龐居士初見石頭和尚，便
J33nB280_p0273a22║問：『不與萬法為侶者是甚麼人？』石頭以手掩其口，士
J33nB280_p0273a23║有省，即說偈曰：『日用事無別，惟吾自偶諧，頭頭非取
J33nB280_p0273a24║捨，處處沒張乖。朱紫誰為號？立山絕點埃，神通并妙
J33nB280_p0273a25║用，運水及搬柴。』這個豈不是與山僧在陽山堂裏悟
J33nB280_p0273a26║得箇頭頭上明、物物上了底一般？今時知識靠遮一
J33nB280_p0273a27║著，如須彌山作出世張本者是。你看他雖是箇俗人，
J33nB280_p0273a28║卻不向這裏坐住。又將此語去問馬祖云：『不與萬法
J33nB280_p0273a29║為侶者是甚麼人？』馬祖向萬仞懸巖著力與他一推，
J33nB280_p0273a30║云：『待汝一口吸盡西江水，即向汝道。』士豁然大悟，復
J33nB280_p0273b01║作偈曰：『十方同聚會，箇箇學無為。此是選佛場，心空
J33nB280_p0273b02║及第歸。』這箇豈不是與山僧在匡山採苦菜喫跌時
J33nB280_p0273b03║節相似？當知古人無有不透過遮重關而能為人者。
J33nB280_p0273b04║又不見百丈大師初侍馬祖，行次，見一群野鴨子飛
J33nB280_p0273b05║過，祖云：『是什麼？』丈云：『野鴨子。』良久，祖又云：『什麼處去
J33nB280_p0273b06║也？』丈云：『飛過去也。』祖捏丈鼻頭，丈負痛失聲，祖云：『又
J33nB280_p0273b07║道飛過去也。』丈於此有省。既歸侍者寮，哀哀大哭，同
J33nB280_p0273b08║寮問曰：『汝憶父母耶？』曰：『無。』『被罵耶？』曰：『無。』寮曰：『為甚麼
J33nB280_p0273b09║卻哭？』丈曰：『昨被和尚捏得鼻頭痛。』寮曰：『有甚因緣不
J33nB280_p0273b10║契？』丈曰：『你去問取和尚。』寮問馬祖，祖云：『他卻會，你自
J33nB280_p0273b11║問他去。』寮問丈，丈大笑，寮曰：『適纔哭，如今為什麼又
J33nB280_p0273b12║笑？』丈云：『適纔哭，如今笑。』寮罔然。次日，馬祖上堂，丈出，
J33nB280_p0273b13║捲卻拜席，祖下座，歸方丈，丈隨入，祖云：『我適纔要舉
J33nB280_p0273b14║一兩則因緣，你為甚麼便捲卻席？』丈云：『昨日被和尚
J33nB280_p0273b15║扭得鼻頭痛。』祖云：『你昨日向甚麼處留心？』丈云：『鼻頭
J33nB280_p0273b16║今日又不痛也。』祖云：『子深明昨日事。』此豈不與高峰
J33nB280_p0273b17║睹贊時悟得底相似？近時有一等知識說：『百丈悟了，
J33nB280_p0273b18║便能哭、能笑、能捲席。』豈不是贓誣古人？不見汾陽問
J33nB280_p0273b19║首山念和尚云：『百丈捲席意旨如何？』山云：『龍袖拂開
J33nB280_p0273b20║全體現。』又云：『師意云何？』師云：『象王行處絕狐蹤。』遮個
J33nB280_p0273b21║豈不是與馬祖、百丈把手共行底？真不忝為他家兒
J33nB280_p0273b22║孫也。又不見百丈再參馬祖次，祖以目視禪床角拂
J33nB280_p0273b23║子，丈云：『即此用？離此用？』祖云：『子日後開兩片皮，將何
J33nB280_p0273b24║為人？』丈取拂子豎起，祖云：『即此用？離此用？』丈掛拂子
J33nB280_p0273b25║於舊處，祖震威一喝，丈直得三日耳聾。」師乃豎拂云：
J33nB280_p0273b26║「還見麼？百丈大師在山僧拂子頭上吟吟而笑，卻被
J33nB280_p0273b27║黃檗和尚走出來將舌頭一伸，直得冰消瓦解。汝等
J33nB280_p0273b28║諸人切忌動著，動著打折汝腰。既錯會遮箇，定又錯
J33nB280_p0273b29║會趙州見二菴主，州云：『有麼？有麼？』一菴主豎起拳，州
J33nB280_p0273b30║云：『水淺不是泊船處。』遂去。又問一菴主云：『有麼？有麼？』
J33nB280_p0273c01║主亦豎起拳，州云：『能殺能活，能縱能奪。』便禮拜。昨有
J33nB280_p0273c02║數禪客呈此因緣頌，山僧笑曰：『據你見解，總是一箇
J33nB280_p0273c03║舌頭在趙州口裏。』與山僧初在陽山底頌相似。山僧
J33nB280_p0273c04║昔頌此因緣呈先師云：『菴主手中刀，趙州口裏劍，彼
J33nB280_p0273c05║此不相傷，水清石自現。』先師便與印可。如今思之，克
J33nB280_p0273c06║由叵耐。」眾禪因請拈頌，遂拈云：「二菴主用處一同，為
J33nB280_p0273c07║什麼趙州肯一不肯一？恁麼會錯了也。你若能向遮
J33nB280_p0273c08║裏一劈兩開，不惟二菴主性命落在你手裏，只遮趙
J33nB280_p0273c09║州老漢亦無出身之路。還會麼？時人只見金鱗躍，不
J33nB280_p0273c10║見蓼花對岸紅。」復頌云：「打鱉敲龜驗死生，牢關猶滯
J33nB280_p0273c11║競頭奔，都盧一口俱吞盡，不脫簑衣嘯月行。既錯會
J33nB280_p0273c12║遮箇，定又錯會香嚴示眾云：『如人上樹，口啣樹枝，手
J33nB280_p0273c13║不攀枝，腳不蹋枝，樹下有人問西來大意，不對則違
J33nB280_p0273c14║他所問，若對則喪身失命。』香嚴老子可謂點火開門
J33nB280_p0273c15║照賊歸了也。時有虎頭上座便出云：『樹上則不問，樹
J33nB280_p0273c16║下請和尚道。』」師云：「看錮鏴著生銕。香嚴呵呵大笑。」師
J33nB280_p0273c17║云：「還較些子。既錯會遮箇，定又錯會黃山谷初見晦
J33nB280_p0273c18║堂，堂云：『二三子以我為隱乎？吾無隱乎爾。作麼生會？』
J33nB280_p0273c19║谷擬對，晦堂云：『不是，不是。』山谷疑悶不已。一日，偕遊
J33nB280_p0273c20║澗邊，木樨盛開，香氣撲鼻，堂云：『會麼？』谷云：『不會。』堂云：
J33nB280_p0273c21║『吾無隱乎爾。』谷有省。後又見死心，心云：『新長老死、學
J33nB280_p0273c22║士死，燒作兩堆灰，向甚麼處相見？』谷擬對，心托開云：
J33nB280_p0273c23║『晦堂處參得底，到遮裏用不著在。』谷後常謂人曰：『生
J33nB280_p0273c24║平被天下老和尚瞞過多少，惟有死心道人不肯，此
J33nB280_p0273c25║真實相為也。』諸人且道：作麼生是真實相為處？到遮
J33nB280_p0273c26║裏切須仔細。山僧若縱遮兩片皮，舉古舉今，說到彌
J33nB280_p0273c27║勒下生也無休歇，究竟看來總是作死馬醫。諸人也
J33nB280_p0273c28║須帶些子筋骨捉敗古人，始有出身之分；更若向山
J33nB280_p0273c29║僧言下求覓解會，又隔天涯去也。若是中下根機，也
J33nB280_p0273c30║須向古人無義味話上著倒，東覷西覷、實究真參一
J33nB280_p0274a01║番，驀然捉得古人舌頭，庶不辜出家行腳之志。今夏
J33nB280_p0274a02║堂中數十人多是新發道意者，久參上士不滿三分
J33nB280_p0274a03║之一，其中也有善用心者、也有不善用心者，皆由發
J33nB280_p0274a04║心差別、依師差別、參究差別、證悟差別，因此差別，病
J33nB280_p0274a05║亦差別。今既不惜口業，索性將今時藥病差別處，略
J33nB280_p0274a06║說數端，以為證據。近時有一種善知識，每開示學人
J33nB280_p0274a07║道：『此事本來成現，不假修持，活潑無依，天真靈妙，非
J33nB280_p0274a08║離真而立處，立處即真。』以不知為古人應病之藥，了
J33nB280_p0274a09║無實法，故遂隨語生解，不許人作工夫，教人直下領
J33nB280_p0274a10║悟，如揠苗助長。至令學人向舉起處承當，凡有所問，
J33nB280_p0274a11║便喝便掌，瞬目揚眉，或云覿面薦取，或云舉似分明，
J33nB280_p0274a12║或云久知和尚有此機要，或云學人無侍者。應對和
J33nB280_p0274a13║尚，凡有施為，不離遮一路，將此合頭語，喚作本分草
J33nB280_p0274a14║料，覿面提持。是則也是，爭奈見網纏綿，於無實法中
J33nB280_p0274a15║翻成實法。又有一等知識，教人向一念不生處趨向，
J33nB280_p0274a16║凡有指示，即云『無相無名，了不可得等，喚作寂而常
J33nB280_p0274a17║照。』又引『了了靈知，不因心念』等為證，至令學人坐在
J33nB280_p0274a18║黑山鬼窟裏，閉目藏睛，作死模樣，其害尤甚。又有一
J33nB280_p0274a19║等善知識，以不立知見，不生解會為道，凡有所問，問
J33nB280_p0274a20║佛即云佛，問僧即云僧，學人或云不會，即云汝有一
J33nB280_p0274a21║肚皮禪在。將古人活用處作死語會，下合頭語，如云
J33nB280_p0274a22║『天晴日頭出，雨下地上溼，師姑定是女人，肚饑便去
J33nB280_p0274a23║喫飯，眉毛橫眼上，鼻孔大頭垂』等語。或師家更為抑
J33nB280_p0274a24║捺，即便連叫數聲，或云疑則別參，或云親言出親口，
J33nB280_p0274a25║謂之不被移換，作主到頭，一朝秤錘落地，方知羞見
J33nB280_p0274a26║本命元辰。此等坐在平實坑中，若肯知非，或猶可救；
J33nB280_p0274a27║強作主宰，終墮邪流。又有一種知識，教人向見聞知
J33nB280_p0274a28║覺處領略，凡有所問，即云：『叫一聲，應一聲，步步蹋著，
J33nB280_p0274a29║處處不離，更求什麼？』或云：『問話者誰？』學者或云：『不會。』
J33nB280_p0274a30║則云：『不會底又是誰？行是誰行？坐是誰坐？穿衣喫飯，
J33nB280_p0274b01║更無別物。』致令學人認著箇業識癡團，以為主人公，
J33nB280_p0274b02║於是豎指擎拳，進前退後，不肯知非，執吝自是。此等
J33nB280_p0274b03║與前豎指雖同，而謬解有異，皆成邪外。又有一種知
J33nB280_p0274b04║識，專怕認識神之禍，遂盡破除根身而認器界，將古
J33nB280_p0274b05║德機緣胡批胡判。如雪巖問高峰：『誰與你拖箇死屍
J33nB280_p0274b06║來？』聲未絕則打出，正從上宗師爪牙。他妄判云：『此問
J33nB280_p0274b07║甚好，奈師在阿誰處下手？不在打處下手？所以誤有
J33nB280_p0274b08║百年三萬六千朝反覆，元來是遮漢處著腳，致涉許
J33nB280_p0274b09║多廉纖師家出口，大宜慎取云云。』可見他一味胡論。
J33nB280_p0274b10║夫雪巖之一見便問，聲未絕便打出者，正是挑賊破
J33nB280_p0274b11║賊，殺活全提處。如他所說，得非所謂不嫌自己麻繩
J33nB280_p0274b12║短，反怨他家井底深哉？又見其判洞山、曹山云：『前有
J33nB280_p0274b13║良久處，一點心性廉纖，曹山與他一刀斬斷。乃設四
J33nB280_p0274b14║禁云：「莫行心處路」，言切莫看念佛底人著衣喫飯，口
J33nB280_p0274b15║動動、眼眨眨底人。「不掛本來衣」，切莫向本來面目上
J33nB280_p0274b16║尋出箇人來，「何須正恁麼」，正恁麼是一念不生，惺惺
J33nB280_p0274b17║寂寂所在，若向遮裏躲跟，便落解脫深坑，彎腳坐佛
J33nB280_p0274b18║堆裏。「切忌未生時」，言汝未生前是驢胎馬腹中物，切
J33nB280_p0274b19║須忌他。此四惡物若參著他，謂之損法財、滅功德，莫
J33nB280_p0274b20║不由茲心意識也，千奇萬怪都是他變出，甚為可畏。
J33nB280_p0274b21║曹山一禁禁斷，便應列洞山之上。』看他遮等說話，真
J33nB280_p0274b22║是西天九十六種之類，而乃敢以仰山再來自稱，不
J33nB280_p0274b23║知一世聰明甚麼處去了？大眾！要會曹山莫行心處
J33nB280_p0274b24║路麼？即山僧所謂開口也打；要識不掛本來衣麼？即
J33nB280_p0274b25║山僧所謂不開口也打。若是箇外不住聖凡、內不住
J33nB280_p0274b26║根本底人，則頭頭獨耀、著著全彰，穿衣喫飯、語默經
J33nB280_p0274b27║行，那一處不是超佛越祖之正路，而必欲掃除之耶？
J33nB280_p0274b28║何須正恁麼，切忌未生時者，以未生時乃淨法邊垢，
J33nB280_p0274b29║正恁麼時乃染法邊垢，互遮互揀，如楔出楔。然染淨
J33nB280_p0274b30║之垢與本來之衣，乃聖凡幻妄之法，故須掃除，而說
J33nB280_p0274c01║法聽法本來無依之人不可掃除者，故云但除其病
J33nB280_p0274c02║而不除其法。然古人亦有謂本來面目亦須斬為三
J33nB280_p0274c03║段，及僧問夾山：『撥塵見佛時如何？』山云：『直須揮劍。若
J33nB280_p0274c04║不揮劍，漁父棲巢』等語。蓋凡情易盡、法愛難忘，可見
J33nB280_p0274c05║可證之本來面目可斬，而無證無依之本來人不可
J33nB280_p0274c06║斬；見佛之見可揮，而見佛之人不可揮也。所以臨濟
J33nB280_p0274c07║道：『你若達得萬法無生、心如幻化，更無一塵一法處
J33nB280_p0274c08║處清淨是佛。』然佛與魔是染淨二境，約山僧見處，無
J33nB280_p0274c09║佛無眾生、無古無今，得者便得，不歷時節，無修無證、
J33nB280_p0274c10║無得無失，一切時中更無別法。設有一法過此者，我
J33nB280_p0274c11║說如夢如化。山僧所說皆是道流，即今目前孤明歷
J33nB280_p0274c12║歷地聽者，此人處處無滯，通貫十方三界，自在入一
J33nB280_p0274c13║切境，差別不能回換，一剎那間透入法界，逢佛說佛、
J33nB280_p0274c14║逢祖說祖、逢羅漢說羅漢、逢餓鬼說餓鬼，向一切處
J33nB280_p0274c15║游履，教化眾生，未曾離一念，隨處清淨，光透十方，萬
J33nB280_p0274c16║法一如云云。你看他又何曾教人撥去穿衣喫飯、語
J33nB280_p0274c17║言動用等來？又見其於竹篦子話上生出大法小法，
J33nB280_p0274c18║謂之枯木生花，又云『臨濟之棒乃絕人之打，必須裂
J33nB280_p0274c19║斷棒上命根，方得自在』等，疑誤殊甚。又教人人製一
J33nB280_p0274c20║片竹篦，要實實落落放在目前，於事物上參之，不得
J33nB280_p0274c21║向心窩裏看本性玅心，不得參本來面目主人公話，
J33nB280_p0274c22║將《楞嚴》『一切事究竟堅固』，除去一切二字合共邪解，
J33nB280_p0274c23║種種謬說難以枚舉。又見渠子敘其於折竹聲中大
J33nB280_p0274c24║悟之後，將汾陽三玄要頌結關力參之，凡兩月餘，偶
J33nB280_p0274c25║得智證一書，深與己意符合，遂發願力提其語，振起
J33nB280_p0274c26║臨濟宗旨於既沒之後，遂拈云：『一句中只具一玄一
J33nB280_p0274c27║要，權實照用與汝分了也。且道臨濟為甚麼說三？遮
J33nB280_p0274c28║裏明得，方不辜負先宗；若道是一，又是瞎漢。』復頌曰：
J33nB280_p0274c29║『言意浮沉結髑髏，髮尖迸出海門秋，從權到實照功
J33nB280_p0274c30║盡，處處吹毛用不留。』又云『三玄參到日頭沒，見夜猶
J33nB280_p0275a01║為惡野狐』等語，又何曾夢見汾陽諸老之三玄三要
J33nB280_p0275a02║意旨來？你看汾陽示眾云：『先聖道：「一句語須具三玄
J33nB280_p0275a03║門，一玄門須具三要路。」阿那箇是三玄三要底句？快
J33nB280_p0275a04║會取好。』時有僧問：『如何是學人著力句？』荅云：『嘉州打
J33nB280_p0275a05║大象。』『如何是學人轉身句？』荅云：『陝府灌銕牛。』『如何是
J33nB280_p0275a06║學人親切句？』荅云：『西河弄獅子。』又云：『若人會此三句，
J33nB280_p0275a07║已辨三玄，更有三要語在，切須薦取，不是等閒。與大
J33nB280_p0275a08║眾頌出。頌曰：第一玄，照用一時全，七星光燦爛，萬里
J33nB280_p0275a09║絕塵煙。第二玄，鉤錐利便尖，擬議穿腮過，裂面倚雙
J33nB280_p0275a10║肩。第三玄，玅用具方圓，隨機明理事，萬法體中全。第
J33nB280_p0275a11║一要，根境具忘絕朕兆，山崩海竭灑飄塵，蕩盡寒灰
J33nB280_p0275a12║始得妙。第二要，鉤錐察辨呈巧妙，縱去奪來掣電機，
J33nB280_p0275a13║透匣七星光晃耀。第三要，不用垂鉤并下釣，臨機一
J33nB280_p0275a14║曲楚歌聲，聞者盡教來反照。』又頌云：『三玄三要事難
J33nB280_p0275a15║分，得意忘言道易親，一句明明該萬象，重陽九月菊
J33nB280_p0275a16║華新。』你看汾陽恁麼頌，何曾有一句合他邪解？今杜
J33nB280_p0275a17║撰知識已死，邪說猶行，子孫正盛，中其毒者甚多，況
J33nB280_p0275a18║山僧所寓地僻山荒，諸方語錄得見殊少。前日偶在
J33nB280_p0275a19║堂中，適睹案上語錄數篇，首尾不全，見其學問辨博，
J33nB280_p0275a20║筆氣縱橫，足以籠蓋當世，駕馭英靈，大非承虛接響
J33nB280_p0275a21║之流、只可惑愚而不能惑智者可比，故其害人甚多。
J33nB280_p0275a22║茲特聊舉一二，以為諸人。諸人要識三玄三要底意
J33nB280_p0275a23║旨麼？山僧不惜眉毛，為你頌出：第一玄，渾侖一塊磚，
J33nB280_p0275a24║十方俱照徹，物物箇中全。第二玄，切忌犯廉纖，隨時
J33nB280_p0275a25║拋粥飯，不借舌頭尖。第三玄，了了絕中邊，吹火長伸
J33nB280_p0275a26║嘴，柴生滿灶煙。第一要，不許諸人道，萬里絕灰塵，一
J33nB280_p0275a27║棒當頭搗。第二要，掣電長空哨，娑竭便騰霄，蝦蟆田
J33nB280_p0275a28║裏鬧。第三要，毘嵐風浩浩，未透祖師關，何人不吹倒？
J33nB280_p0275a29║大眾！若能如是會得，方知一句中具三玄門，一玄門
J33nB280_p0275a30║具三要路，有權有實、有照有用，不假造作，法爾天真，
J33nB280_p0275b01║豈必待一玄參起，然後以玄消玄、以要消要，至末後
J33nB280_p0275b02║一要為至寶哉？此等邪說，磬山、天童二老人昔日閒
J33nB280_p0275b03║之而未詳，山僧今日論之而未悉，若能向未詳未悉
J33nB280_p0275b04║處透徹將去，則玄要賓主左右逢源，法如是故，非強
J33nB280_p0275b05║論也。不見古人道：『即此見聞非見聞，無餘聲色可呈
J33nB280_p0275b06║君，箇中若了無難事，體用何妨分不分？』如是則見聞
J33nB280_p0275b07║知覺與聲色無殊，聲色與見聞不二，是以合之則雙
J33nB280_p0275b08║美，離之則兩傷，即忠國師之身心一如，身外無餘，全
J33nB280_p0275b09║體不生滅耳。認心認境，厥病惟均，直饒心境俱忘，猶
J33nB280_p0275b10║是光不透脫。若便向遮裏一守守住，施機發用，根本
J33nB280_p0275b11║未空，只可入佛，不可入魔，如高峰睹贊、百丈扭鼻、龐
J33nB280_p0275b12║居士悟旨於石頭等時節相似，教中所謂『十地菩薩
J33nB280_p0275b13║見性如隔羅穀』者是也。如今要得迷悟一如、藥病俱
J33nB280_p0275b14║息，須是出得一身白汗，將無始至今所有八識病源
J33nB280_p0275b15║一刀淨盡，然後方知陰、入、界三皆成妙藥，通身是病、
J33nB280_p0275b16║通身是醫，亦能殺人、亦能活人，臨時加減、對症修方，
J33nB280_p0275b17║邪病正藥、正病邪藥，善病惡藥、惡病善藥，凡病聖藥、
J33nB280_p0275b18║聖病凡藥，魔病佛藥、佛病魔藥，藥既無實、病亦無依，
J33nB280_p0275b19║只得無實無依處，多少人向遮裏失錢造罪？山僧今
J33nB280_p0275b20║日偶然隨人顛倒，引起遮般絡索，已是不能折合，直
J33nB280_p0275b21║得開山千歲寶掌和尚跳出來道：『和尚！和尚！打折當
J33nB280_p0275b22║門齒了也。』山僧大展坐具，禮伊三拜，且道：是賞伊？是
J33nB280_p0275b23║罰伊？」良久，云：「賞罰且置，汝等住在他道場裏，還識他
J33nB280_p0275b24║千歲寶掌和尚也無？若也不識，即今識取；識取得了，
J33nB280_p0275b25║更須知他令尊、令堂姓箇甚麼始得？還會麼？若向遮
J33nB280_p0275b26║裏會得，一句中具三玄門、一玄門具三要路，有權有
J33nB280_p0275b27║實、有照有用，賓主料揀，宗旨五家無不貫徹；如或不
J33nB280_p0275b28║能，不免更累山僧深入泥水，為伊指破去也。」乃掉拂
J33nB280_p0275b29║子，云：「要識千歲寶掌和尚麼？只是汝諸人即今歷歷
J33nB280_p0275b30║地聽法者是。此人無纖毫可得，而能成就一切世、出
J33nB280_p0275c01║世間事業。若能如是明見寶掌面目，喚作山僧也得、
J33nB280_p0275c02║喚作大眾也得。何以故？山僧乃大眾之山僧、大眾乃
J33nB280_p0275c03║山僧之大眾，離了山僧外無有大眾可得、離了大眾
J33nB280_p0275c04║外無有山僧可得，山僧與大眾亦能成卻一切人、亦
J33nB280_p0275c05║能壞卻一切人，一成一切成、一壞一切壞，然後知山
J33nB280_p0275c06║僧亦不是山僧、大眾亦不是大眾，總是一箇千歲寶
J33nB280_p0275c07║掌和尚頭頭獨露、著著全彰。得到恁麼田地，則山僧
J33nB280_p0275c08║便是大眾、大眾便是山僧，山僧、大眾識取分明，更須
J33nB280_p0275c09║知拄杖子落處始得。」拈拄杖卓一下，云：「在山僧分上
J33nB280_p0275c10║是山僧拄杖子、在大眾分上是大眾拄杖子，離了山
J33nB280_p0275c11║僧、大眾外別無拄杖子可得。然山僧拄杖，大眾無分；
J33nB280_p0275c12║大眾拄杖，山僧亦無分。既然各住各位，依舊拄杖全
J33nB280_p0275c13║同，同中有異、異中有同，此是金鎖玄關之難，到遮裏
J33nB280_p0275c14║切須仔細。山僧有時將大眾拄杖子拋向東洋大海、
J33nB280_p0275c15║攪雨翻風，有時將大眾拄杖子靠在壁角落頭、打豬
J33nB280_p0275c16║打狗，總在山僧分上，不關大眾事；大眾有時將山僧
J33nB280_p0275c17║拄杖子搬柴挈米、喫飯喫茶，有時將山僧拄杖子寂
J33nB280_p0275c18║靜散昏、撒屎撒尿，總是大眾分上，不關山僧事。山僧
J33nB280_p0275c19║放行、大眾把住，山僧把住、大眾放行，收放雖異而常
J33nB280_p0275c20║同、作用雖同而常異。」拈拄杖連卓數下，云：「山僧也、大
J33nB280_p0275c21║眾也、收放也、異同也，都盧只在遮裏，一一明玅、一一
J33nB280_p0275c22║天真，夫是之謂千歲寶掌和尚。」乃呵呵大笑，云：「鴛鴦
J33nB280_p0275c23║繡出從君看，不把金鍼度與人。」擲拂子，下座。
J33nB280_p0275c24║普說。師云：「大眾！二六時中退步，看看是箇甚麼道理？
J33nB280_p0275c25║還有纖毫與你棲泊也無？莫只昏頭搭腦，喫狐涎鼠
J33nB280_p0275c26║糞以當參學，一朝福盡，變豬變狗，酬他信施有分，勸
J33nB280_p0275c27║你不如休歇好。今時正法衰微，到處有一般邪魔妖
J33nB280_p0275c28║鬼假粧知識相狀，逞奇捏怪，迷惑人道：『我是真實悟
J33nB280_p0275c29║道的人。』如何悟？如何修？如何奇特？瞎禿奴！你悟得的
J33nB280_p0275c30║禪道在什麼處？試拈出來呈似老僧看，毫末參差，打
J33nB280_p0276a01║你腳折。當初發心出家，豈不是箇好念頭？無端撞入
J33nB280_p0276a02║遮般魔魅網裏，橫著肚腸，欺人欺己，世世生生流浪
J33nB280_p0276a03║無窮，只為多了遮些情想。所以道：『毫釐繫念，三途業
J33nB280_p0276a04║因；瞥爾情生，萬劫羈鎖。』你但二六時中放教空蕩蕩
J33nB280_p0276a05║地，對五欲八風如不見不聞相似，有什麼生死魔魅
J33nB280_p0276a06║得你？我看你們箇箇江西、湖南、浙江、蘇楊到處走盡，
J33nB280_p0276a07║被他丈二釘、八尺楔釘著腳手，不是拋向萬丈深坑
J33nB280_p0276a08║鬼窟裏動彈不得，便是向濁波穢浪中漩流不休。山
J33nB280_p0276a09║僧與麼道，也只要你們放下布袋作箇灑落無事僧
J33nB280_p0276a10║去，你纔起心求覓時，便被邪魔收攝，世世生生同受
J33nB280_p0276a11║惡報。你等遮般癡孩子聞有箇雲外長老出世，成群
J33nB280_p0276a12║作隊，向本子上記了些狐言鬼語，箇箇亂伸幾問，巴
J33nB280_p0276a13║不得問倒了雲外老漢，便拍手道：『雲外和尚死了機
J33nB280_p0276a14║也。』以為得意。殊不知山僧全體作用，誰管你死雞死
J33nB280_p0276a15║鴨？直教箇箇頭破腦裂、鮮血淋漓，瞥爾回頭識得山
J33nB280_p0276a16║僧的，方知神鼎老漢為人直截，無人情、無機巧，棒棒
J33nB280_p0276a17║見血、步步超情，自然不肯鬧忙忙、東奔西走，見那一
J33nB280_p0276a18║般瞎漢水漉漉地撩起便行，豈不快活？如今還有恁
J33nB280_p0276a19║麼人麼？何不走出來酬唱看？如或未然，也只縮頭縮
J33nB280_p0276a20║腦向神鼎老漢背後努嘴，說什麼大話？眾兄弟！切莫
J33nB280_p0276a21║聽人說禪說道、狐假虎威，妄稱臨濟、曹洞正宗，大須
J33nB280_p0276a22║屙盡瀉盡，如洗臭糟缾，無一些子氣息始得。你但外
J33nB280_p0276a23║不住凡聖聲色、內不住根本知解，無能無所、無古無
J33nB280_p0276a24║今，一道靈光應用無間，有甚麼禪道與你棲泊？汝擬
J33nB280_p0276a25║向什麼處學來？殊不知你自己是箇無邊際、無方所、
J33nB280_p0276a26║活鱍鱍地，入聖入凡而聖凡不能拘、應色應空而空
J33nB280_p0276a27║色不能滯，能為一切聖凡有無、得失是非等作其宗
J33nB280_p0276a28║祖，遮箇是爾真善知識、真大導師。黃面老子四十九
J33nB280_p0276a29║年橫說豎說，無非要你們各各識取祖宗面目，你更
J33nB280_p0276a30║不肯歸家穩坐、捨父逃走，只顧貪圖義句知解、廣念
J33nB280_p0276b01║文詞，弄口頭騙嚇人道：『我是某處付法禪師、善知識，
J33nB280_p0276b02║我通宗通教，會作詩作文。』被人問著，不是盲枷瞎棒，
J33nB280_p0276b03║便是東曳西纏，將合頭語抵對，或廣引教典，增長稠
J33nB280_p0276b04║林。理解稍通，急忙付拂子手卷，籠罩好人，隨例顛倒。
J33nB280_p0276b05║他時牛頭阿旁將銕索穿你鼻孔繫著，愛河橋下鐵
J33nB280_p0276b06║蛇鐵蛆鑽你肚腸有分。莫言不道。神鼎者裏也不圖
J33nB280_p0276b07║你攢集，不希人讚嘆。雖則昔時被陽山授老賊將衣
J33nB280_p0276b08║拂塗污一上，只是箇赤條條地精窮赫赤漢，亦不是
J33nB280_p0276b09║什麼善知識，也沒有什麼佛法，無知無解，饑來化飯
J33nB280_p0276b10║喫，冷則募衣穿。莫道臨濟兒孫，即使活臨濟大師到
J33nB280_p0276b11║來，也則只可與山僧作箇洗腳奴子。黃面老兒是箇
J33nB280_p0276b12║擔糞漢、捉死蛇的手，三乘十二分教盡是釣蝦蟆的
J33nB280_p0276b13║香餌，六度萬行是蝦蟆衣，三賢十地是亡家的客作
J33nB280_p0276b14║漢，西天四七、東土二三盡是懸羊頭、賣狗肉屠子。佛
J33nB280_p0276b15║是山僧小兒曹，喚來便用，教去便去，有什麼事？有般
J33nB280_p0276b16║瞎禿奴全無手眼，但務虛名，奸謀詭計，各各抄記了
J33nB280_p0276b17║一箇鬼簿，將佛鬼、祖師鬼列之於前，外道鬼、喫涕唾
J33nB280_p0276b18║鬼、膿血糞穢鬼名字各各刻了一本，謂之續傳燈，向
J33nB280_p0276b19║人道：『我是上傳燈的善知識，臨濟正傳、曹洞正傳。』一
J33nB280_p0276b20║種無志下流，搖尾乞憐，偷詩套頌，覓拂覓名，諂諛王
J33nB280_p0276b21║臣，華衣美食，敗壞法門，玷辱先德。如此之輩，莫道消
J33nB280_p0276b22║他信施供養，點水寸絲，盡須變牛變馬，酬他施主有
J33nB280_p0276b23║分。華報既完，果在地獄。如此妄稱傳燈，反不如一箇
J33nB280_p0276b24║三家村裏漢。所以山僧道：『屠兒劫賊雖則造罪，猶有
J33nB280_p0276b25║懺悔分。』邪魔外道撞入法門，坑殘良善，法身慧命虛
J33nB280_p0276b26║妄印證、虛妄承當，代代互坑，愈沉愈墮，其罪過於屠
J33nB280_p0276b27║兒劫賊百千萬億倍，不可為喻。你等今日遇著神鼎，
J33nB280_p0276b28║將你眼中釘頂門楔盡與拔卻，割斷韁鎖，打開腳撩
J33nB280_p0276b29║手扭，蕩蕩無礙，任意縱橫，四生六道籠罩你不得，只
J33nB280_p0276b30║是一箇亙古亙今、無邊表、無體段底如來，更莫求覓、
J33nB280_p0276c01║莫造作、莫捏怪、莫粧禪師面孔、莫顛言倒語迷亂初
J33nB280_p0276c02║機，任運騰騰，更無什麼生死可慮、菩提可求，翛然無
J33nB280_p0276c03║事，亦不存無事之見。大眾！還信得及麼？若也信得及，
J33nB280_p0276c04║便請與麼去，不逐名言句義、道理機鋒、好惡是非、有
J33nB280_p0276c05║無凡聖諸兩頭念緣將去，自然無事，佛即是你、你即
J33nB280_p0276c06║是佛，山河大地即是你、你即是山河大地，到者裏，十
J33nB280_p0276c07║方諸佛也須讓你出一頭地始得。好大眾！大丈夫兒！
J33nB280_p0276c08║今日方知自己有與麼大受用、與麼大家業，還快活
J33nB280_p0276c09║麼？離此之外，更有一些禪道奇特、神通定慧等，皆是
J33nB280_p0276c10║邪魔所作，急須將熱屎劈面潑。諸大眾！心若不異，萬
J33nB280_p0276c11║法一如；毫釐有異，便即心與境異、我與物異，浩浩地
J33nB280_p0276c12║流將去。汝若心無有異，如日出虛空，萬象畢現，不緣
J33nB280_p0276c13║而照，無滯無為，應如是做工夫，如救頭然始得。出家
J33nB280_p0276c14║兒！父母不供甘旨，六親固以棄離，施主供汝衣食，王
J33nB280_p0276c15║臣寬汝稅糧，師長成就汝，伴侶夾輔汝，更不死卻攀
J33nB280_p0276c16║緣妄想，踐實履真，更待何時？山僧今日大似下水拖
J33nB280_p0276c17║人，不顧性命。你若肯信取，便與麼撒手撒腳，履踐將
J33nB280_p0276c18║去；若不肯，拖了箇死屍別處去，莫來歪死纏。我不求
J33nB280_p0276c19║你壯觀體面，不圖你鬧熱門庭，亦懶差人東化西募，
J33nB280_p0276c20║養你遮般瞎禿奴。神鼎遮裏且無窠窟與人坐，無岐
J33nB280_p0276c21║路與人行，無三界與人出，無菩提與人求，無祖師與
J33nB280_p0276c22║你做，無拂子手卷付人。何以故？以你諸人箇箇是諸
J33nB280_p0276c23║佛頂上行，若有一毫法開示諸人，有凡可捨、有聖可
J33nB280_p0276c24║成，則為輕賤汝，則為狐魅汝，山僧豈肯用與麼心行？
J33nB280_p0276c25║好大眾！莫費心力，無汝湊泊處，無汝用心處，只要二
J33nB280_p0276c26║六時中一斬一切斷，一切諸佛現前無一毫心喜，一
J33nB280_p0276c27║切惡境現前無一念心怖，空空靈靈，外無凡聖知解，
J33nB280_p0276c28║內無根本可依，到遮裏須是箇人始得。擬議遲疑，白
J33nB280_p0276c29║雲萬里。好大眾！你若信佛，被佛鬼瞞；信祖師，被祖師
J33nB280_p0276c30║鬼瞞；信菩薩，被菩薩鬼瞞；信文殊、普賢、觀音、勢至、釋
J33nB280_p0277a01║迦、彌勒，盡是一夥說真方、賣假藥的賊。你若身生十
J33nB280_p0277a02║善瘡，與你天堂膏藥貼；你若身生十惡瘡，與你三途
J33nB280_p0277a03║膏藥貼；你若身生六度萬行瘡，與你三十二相、八十
J33nB280_p0277a04║種好膏藥貼；你若不生一切瘡，則無可貼。本是一箇
J33nB280_p0277a05║光光淨淨身子，無端喫了些狐涎鼠糞，便裝出箇怪
J33nB280_p0277a06║臉醜形，搖尾巴、擺骨臀、養長毛、拽長棒，說奇說怪、見
J33nB280_p0277a07║鬼見神，到處迷亂人家男女，向六根門頭光影坐卻，
J33nB280_p0277a08║終日商量奇玅尖新，業識茫茫，心常附物，念念只思
J33nB280_p0277a09║妖媚於人。或有熟記千百聯詩句，逢人問著便酬；又
J33nB280_p0277a10║有一等爛記了些泥牛木馬、石女石龜、眉毛鼻孔，大
J33nB280_p0277a11║家在此擎拳豎指、拂袖搖身等一套相似語，熟背將
J33nB280_p0277a12║來，混得過便為省發。如此參禪，所謂汝眼本正，因師
J33nB280_p0277a13║故邪。苦哉！苦哉！劫佛衣食輪轉無窮，瞎禿狗、鳥鼠僧、
J33nB280_p0277a14║婬女子，自害害人，罪業無量。山僧苦口相勸，淚出痛
J33nB280_p0277a15║腸，諸方行腳也須自帶眼目始得。辨佛辨魔、知邪知
J33nB280_p0277a16║正，莫被狐群狗黨無罪枷著，向墨汁裏浸殺，不肯前
J33nB280_p0277a17║進，自惑惑他，作地獄業。只為諸人不守本分，不信自
J33nB280_p0277a18║己本身殊勝，如太虛空杳無邊際，千佛出世增汝一
J33nB280_p0277a19║毫不得、不出世減汝一毫不得，無端生頭生角，為境
J33nB280_p0277a20║所轉，遮邊經冬、那邊過夏，倚他戶、傍他牆，虛圖名譽，
J33nB280_p0277a21║記語傳言，不自立志。所以不惜口業，痛棒打你，罵遮
J33nB280_p0277a22║野狐種，且不敢望你替佛祖出氣，且要你脫卻籠頭、
J33nB280_p0277a23║卸卻枷鎖，作箇本分好人去。還自肯麼？肯則未脫根
J33nB280_p0277a24║塵，不肯永沉生死。珍重！珍重！」
J33nB280_p0277a25║雲外禪師語錄卷第四終
J33nB280_p0277a26║
J33nB280_p0277a27║（　蘄水縣弟子自法捐貲，刻
J33nB280_p0277a28║神鼎雲外和尚語錄第四卷。
J33nB280_p0277a29║康熙乙巳夏月，神鼎塔院識。）