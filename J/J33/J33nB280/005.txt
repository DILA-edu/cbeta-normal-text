J33nB280_p0277b01║雲外禪師語錄卷第五
J33nB280_p0277b02║侍者深極編
J33nB280_p0277b03║小參。掉拂子，云：「古人道：『道不虛行，遇緣則應；理無二
J33nB280_p0277b04║致，去住因時。』昔四祖補衲此山，後人因成叢社，去去
J33nB280_p0277b05║實不去。今日山僧承眾護法之請，曳杖到來，來來實
J33nB280_p0277b06║不來。」拈拄杖，卓一下，云：「久參上士，便合乘時；困濼止
J33nB280_p0277b07║魚，徒勞激浪。」
J33nB280_p0277b08║結制，小參。按拄杖，云：「未結制前，一任諸人橫衝直撞，
J33nB280_p0277b09║東去西來；既結制後，把斷要津，不通消息。而今正在
J33nB280_p0277b10║已結、未結之間，汝等諸人并十方凡聖、草木叢林命
J33nB280_p0277b11║如懸絲，俱在山僧手裏，還有出得者麼？」僧問：「祖令初
J33nB280_p0277b12║行，續四祖千年遺唱，即今座下誰是知音？」師云：「無眼、
J33nB280_p0277b13║耳、鼻、舌、身、意者。」進云：「恁麼則一音演暢，眾德攸聞去
J33nB280_p0277b14║也。」師云：「聞底事作麼生？」進云：「今古迥超圓智體，滿筵
J33nB280_p0277b15║目擊更無私。」師云：「閑言語。」進云：「和尚把關大煞。」師云：
J33nB280_p0277b16║「三十棒且待別時。」問：「向上關捩，千聖不傳，一涉言詮，
J33nB280_p0277b17║便落遮畔。如何是那畔底消息？」師云：「你在遮畔多少
J33nB280_p0277b18║時也？」進云：「今朝覿面無私。」師云：「猶隔一重山。」僧便喝，
J33nB280_p0277b19║師打，云：「還要強作主宰在。」乃云：「覿面全提，向上向下，
J33nB280_p0277b20║遮畔那畔，無相無名。恁麼見解，是諸方普請會底，菩
J33nB280_p0277b21║提門下許伊擔屎有分。且道菩提有什麼長處便恁
J33nB280_p0277b22║麼道？蓋為諸人未達其源，一向在陰界中學得一堆
J33nB280_p0277b23║一擔，蘊在八識田中，將古人竭力為人處，不是渾圇
J33nB280_p0277b24║吞棗，便邪知謬解、妄用妄談，迷惑無知，害豈有極？山
J33nB280_p0277b25║僧遮裏並無些子佛法玄妙，為汝諸人亦不會攢華
J33nB280_p0277b26║簇錦、四六文章、語句尖新、逞奇弄巧。汝等若要學遮
J33nB280_p0277b27║些，卻請諸方去。山僧者裏只是論實不論虛，今當結
J33nB280_p0277b28║制之始，與你們約法三章：第一、不得按牛喫草；第二、
J33nB280_p0277b29║不得竿木逢場；第三、不得穩坐平地，透脫三重關，直
J33nB280_p0277b30║得胸次中空裸裸地，然後向遮裏看箇話頭，開口也
J33nB280_p0277c01║打、不開口也打，不得向意根下卜度、不得向舉起處
J33nB280_p0277c02║承當、不得坐在無事甲裏、不得乍寒乍熱，忽朝桶底
J33nB280_p0277c03║打穿，管取呵呵大笑。且道笑箇什麼？」喝一喝。
J33nB280_p0277c04║小參。「今朝六月初十日，禪人設齋請小參。雨聲徹骨
J33nB280_p0277c05║分明說，何必山僧強指南？且道：說底是世法？是佛法？
J33nB280_p0277c06║有等麤心漢子便謂：即世法便是佛法。又如何是你
J33nB280_p0277c07║即底世法聻？世法不明，佛法太遠在。還會麼？不是僧
J33nB280_p0277c08║繇手，徒說會丹青。」喝一喝。復舉：「長沙岑大蟲云：『我若
J33nB280_p0277c09║一向舉揚宗教，法堂前艸深一丈，倩人看院始得。』如
J33nB280_p0277c10║斯舉唱，未當宗乘。若是山僧則不然，盡大地無寸土
J33nB280_p0277c11║時，更須喫我三十棒。何以故？聲鯨吞海水，盡露出珊
J33nB280_p0277c12║瑚枝。」擊香几，下座。
J33nB280_p0277c13║師誕日生癤子小參。師云：「今日乃是山僧母難之辰，
J33nB280_p0277c14║多承眾護法得得遠來為祝生日，且道山僧果是今
J33nB280_p0277c15║日生耶？不是今日生耶？若道山僧是今日生，即山河
J33nB280_p0277c16║大地、情與無情無不是今日生。還知麼？如或未然，更
J33nB280_p0277c17║為說箇樣子、指箇路徑去也。山僧近日遍身生癤，痛
J33nB280_p0277c18║得不奈何，汝等諸人還知有遮箇消息也無？蓋山僧
J33nB280_p0277c19║痛即是汝等諸人痛，汝等諸人痛即是十方諸佛痛，
J33nB280_p0277c20║十方諸佛痛即是一切若聖若凡、山河大地、明暗色
J33nB280_p0277c21║空底痛，明暗色空等痛即是現前香爐燈燭痛。若向
J33nB280_p0277c22║遮裏透脫得去，便可向生死海中謾神嚇鬼，指聖為
J33nB280_p0277c23║凡、變凡作聖，南山起雲、北山下雨。若然不會，即山僧
J33nB280_p0277c24║痛不是諸人痛，諸人痛不是山河大地痛，山河大地
J33nB280_p0277c25║痛不是香爐燈燭痛，東西南北各住各位，雖然與我
J33nB280_p0277c26║同條生，畢竟不與我同條死。」乃顧大眾云：「還會麼？如
J33nB280_p0277c27║或不然，更示一頌：山河大地同生日，情與無情一體
J33nB280_p0277c28║融，幾度醉歸明月夜，笙歌引出畫堂中。」喝一喝。
J33nB280_p0277c29║小參。「水牯牛作麼生？」眾無語，師云：「開口也打，不開口
J33nB280_p0277c30║也打。」良久，喝一喝，云：「奼女已歸霄漢去，獃即猶向火
J33nB280_p0278a01║邊棲。」
J33nB280_p0278a02║小參。「結制二十日了也，觀音菩薩作麼生？」良久，云：「直
J33nB280_p0278a03║饒你道得觀音，我更問你文殊、普賢在。」眾無語，師云：
J33nB280_p0278a04║「觀音見你不會，騎箇驢子走向諸人鼻孔裏去也，你
J33nB280_p0278a05║們還在遮裏等箇什麼？」良久，驀豎竹篦召大眾，眾舉
J33nB280_p0278a06║首，師震聲一喝，擊卓一下，眾禮拜而出。溟鑑趨入，師
J33nB280_p0278a07║云：「山僧布箇漫天網子，他們都落在裏許，秪有你一
J33nB280_p0278a08║人漏網，如今又撞入來。」鑑禮拜，師舉前話，鑑擬對，師
J33nB280_p0278a09║便打，云：「如今是什麼時節？你出頭來。」鑑無對，師以竹
J33nB280_p0278a10║篦豎起，云：「斜陽欲落未落處，盡是離人今古愁。」鑑禮
J33nB280_p0278a11║拜。
J33nB280_p0278a12║小參。卓拄杖，云：「風揭門簾，月臨戶牖，衲被蒙頭打坐，
J33nB280_p0278a13║蒲團香板分明。寂寂忘緣，不與諸塵作對；冷冷照用，
J33nB280_p0278a14║豈沉空默邪途？三玄收不得，四句豈能該？迥出威音
J33nB280_p0278a15║那畔，全彰今事門頭。且金不博金、水不洗水一句作
J33nB280_p0278a16║麼生道？」良久，云：「袖裏金鎚光燦爛，吹毛寶劍逼人寒。」
J33nB280_p0278a17║小參。僧問：「如何是覿面全提？」師便打，僧禮拜，云：「謝師
J33nB280_p0278a18║指示。」師又打，云：「者一棒又作麼生？」良久，云：「二時粥飯，
J33nB280_p0278a19║齋堂裏與你們同餐；五日一參，又何須僧堂內相見？
J33nB280_p0278a20║齋堂同餐且不問你，作麼生是僧堂相見底事？」眾無
J33nB280_p0278a21║對。師復舉雪峰鱉鼻蛇因緣竟，乃云：「你看他屋裏人
J33nB280_p0278a22║說屋裏話，各各有出身之路，諸人還知落處麼？如今
J33nB280_p0278a23║菩提堂裏也有一條。」乃擲下拄杖，云：「看，看。」良久，云：「盡
J33nB280_p0278a24║是喪身失命漢。」喝一喝，便入方丈。
J33nB280_p0278a25║小參。「結制五十日了也，汝等身在堂中，卻不知堂中
J33nB280_p0278a26║事，山僧為汝點破。」拈拄杖，指觀音、地藏聖像，云：「觀音
J33nB280_p0278a27║失卻寶冠，地藏戴箇帽子，唯有毘盧世尊，長年秪是
J33nB280_p0278a28║如此。通身赤灑無依，也要擎拳豎指，今朝舉似諸人
J33nB280_p0278a29║各自且依資次。依資次，有何事？寒爐灰燼五更鐘，無
J33nB280_p0278a30║位真人憂且喜。」卓拄杖一下，云：「三十年來氣蓋天，今
J33nB280_p0278b01║日無端說道理。」良久，云：「吽！吽！吽！」
J33nB280_p0278b02║小參。「適纔聞鼓聲，將謂四來戒子習禮，侍者慌忙來
J33nB280_p0278b03║報，乃是請山僧小參。即今日尚沒有，參箇甚麼？還會
J33nB280_p0278b04║麼？久參上士便合乘時，新戒初機重聽分付。」卓拄杖，
J33nB280_p0278b05║云：「東方來者東方坐，西方來者西方坐，南北上下忒
J33nB280_p0278b06║分明，大似虛空安耳朵。恁麼說話，是你諸人卜度得
J33nB280_p0278b07║底。忽然三變淨土時，把東方底移在西方、南方底移
J33nB280_p0278b08║向北方、移諸天人置於他土，其中眾生不覺不知，汝
J33nB280_p0278b09║等諸人向那裏棲泊去？」乃卓拄杖，云：「切忌停囚長智。」
J33nB280_p0278b10║喝一喝。
J33nB280_p0278b11║小參。「祖師道：『境緣無好醜，好醜起於心，心若不強各，
J33nB280_p0278b12║妄情從何起？妄情既不起，真心任遍知。』大小祖師說
J33nB280_p0278b13║得好道理。」卓拄杖，大笑，云：「汝等諸人見山僧纔與麼
J33nB280_p0278b14║舉時，正好拈箇屎塊劈口𡎺，還較些子，更要蹋步向
J33nB280_p0278b15║前問：向上向下函蓋乾坤又如何？玄要料揀又如何？
J33nB280_p0278b16║熱大不緊。且道山僧恁麼道，意在于何？」卓拄杖，云：「殺
J33nB280_p0278b17║人須是殺人刀，活人須是活人劍。」
J33nB280_p0278b18║小參。「一塵飛而瞖天，一芥墮而覆地，善財童子行一
J33nB280_p0278b19║步，過不可說不可說佛剎微塵數世界，如是經無數
J33nB280_p0278b20║劫，猶不能出普賢菩薩一毛孔。汝等諸人在堂中朝
J33nB280_p0278b21║參、暮參，未審還能出得他毛孔也無？如或不能，山僧
J33nB280_p0278b22║為汝出卻。」擲拄杖，云：「看！看！走盡天涯無腳跡，鼻頭一
J33nB280_p0278b23║撥到長安。」喝一喝。
J33nB280_p0278b24║小參。「今朝臘月二十五，雲門一曲重新鼓。」卓拄杖，云：
J33nB280_p0278b25║「驀然突出拄杖頭，甜者甜兮苦者苦，總是一條拄杖，
J33nB280_p0278b26║為什麼有甜有苦？」問荅竟，乃云：「明明絕覆藏，歷歷無
J33nB280_p0278b27║回互，回互不回互，三分一尺布。咦！莫太貴麼？」拈拄杖，
J33nB280_p0278b28║指云：「東單西單，了不相瞞。」
J33nB280_p0278b29║除夕，小參。僧問：「殘冬已去，新歲將來，其中事作麼生？」
J33nB280_p0278b30║師云：「照顧鼻孔。」進云：「還許學人趨向也無？」師云：「擬向
J33nB280_p0278c01║則乖。」進云：「恁麼則臘盡不須傳爆竹，春回觸處是梅
J33nB280_p0278c02║華。」師打，云：「驗在目前。」問：「眼前境界則不問，如何是過
J33nB280_p0278c03║節底事？」師云：「君子無所不用其極。」僧喝，師云：「亂喝作
J33nB280_p0278c04║麼？」僧擬議，師便打。問：「臘月三十日到來，人人碌碌忙
J33nB280_p0278c05║忙，和尚有何方便喚醒一切人？」師打，云：「切忌眼中著
J33nB280_p0278c06║翳。」進云：「恁麼則人人端坐看楊州去也。」師云：「翳眼猶
J33nB280_p0278c07║存。」進云：「如何是本來正眼？」師云：「瞎。」進云：「多謝指示。」師
J33nB280_p0278c08║云：「忍屎抵饑腸。」乃云：「一日又一日，一年逗到今宵畢，
J33nB280_p0278c09║菩提乍住事殊艱，賴爾諸人齊贊助，不打諸方爛葛
J33nB280_p0278c10║藤，本來自有佳音續。天同關，地同軸，萬象深譚子豈
J33nB280_p0278c11║不？浩浩清風亙古今，箇中誰敢當頭觸？黧奴白牯暗
J33nB280_p0278c12║嗟吁，玉兔金烏徒奔逐。報諸人，休碌碌，歲月遷流一
J33nB280_p0278c13║任閑，直漢從來不受曲。雖然如是，冬去春來了無交
J33nB280_p0278c14║涉則且置，作麼生是諸人鼻孔聻？」良久，云：「總道不得，
J33nB280_p0278c15║大家喫茶去也。」
J33nB280_p0278c16║小參。「看話頭落在今時，不看話頭落在無記，畢竟如
J33nB280_p0278c17║何得箇脫灑去？」卓拄杖，云：「齊之以禮。」良久，云：「所以古
J33nB280_p0278c18║人道：『休得一分心，學得一分佛法。』《楞嚴經》云：『狂心不
J33nB280_p0278c19║歇，歇即菩提。』恁麼說話，猶是粘牙帶齒。若是山僧則
J33nB280_p0278c20║不然，無心可歇，無菩提可求，觸著便轉，轆轆地有什
J33nB280_p0278c21║麼過？」卓拄杖，云：「拄杖子變為龍，𨁝跳上三十三天，興
J33nB280_p0278c22║雲布雨去也。」喝一喝。
J33nB280_p0278c23║小參。舉：「僧問睦州：『如何是展演之言？』州云：『量材補職。』
J33nB280_p0278c24║『如何是不展演之言？』州云：『伏惟尚饗。』後來大慧杲禪
J33nB280_p0278c25║師拈云：『睦州古佛恁麼荅話，美則美矣，也只得八成。
J33nB280_p0278c26║若是徑山則不然，或有人問：「如何是展演之言？」便向
J33nB280_p0278c27║他道：「問一答百有何妨？」「如何是不展演之言？」喝一喝，
J33nB280_p0278c28║云：「莫𡱰沸。」』」師云：「二尊宿恁麼答話，大似喫李子，只向
J33nB280_p0278c29║赤邊咬。若是菩提則不然，有人問：『如何是展演之言？』
J33nB280_p0278c30║便向他道：『今日正月初十。』『如何是不展演之言？』便云：
J33nB280_p0279a01║『孟八即漢，又與麼去也。』且道與古人是同？是別？」喝一
J33nB280_p0279a02║喝。良久，云：「言思路絕，滯在見聞，一句融通，千差洞徹。
J33nB280_p0279a03║猶如市僚弄丸，彼此無墜，圓𠁼三點，豎徹橫通。」乃連
J33nB280_p0279a04║卓拄杖云：「一也，三也，圓𠁼三點也，市僚弄丸也。還有
J33nB280_p0279a05║會弄者麼？試出來弄看。」良久，拈拄杖云：「如無，山僧自
J33nB280_p0279a06║弄一齣去也。」以拄杖作舞，歸方丈。
J33nB280_p0279a07║解制，小參。卓拄杖子：「山僧一冬以來與諸人東語西
J33nB280_p0279a08║話，究竟全無些子佛法道理，為汝諸人只是把箇金
J33nB280_p0279a09║剛圈、栗棘蓬拈似汝等。且道：作麼生是金剛圈、栗棘
J33nB280_p0279a10║蓬聻？只遮開口也打、不開口也打，跳不過時便是金
J33nB280_p0279a11║剛圈、栗棘蓬了也。還有吞吐得者麼？」良久，云：「非但者
J33nB280_p0279a12║箇是金剛圈、栗棘蓬，鐘鳴鼓響、風雨陰晴，大眾忙忙、
J33nB280_p0279a13║檀那資護，人來客往、犬吠雞鳴，無不是金剛圈、栗棘
J33nB280_p0279a14║蓬底註腳。還會麼？不見雲門道：『盡大地是你諸人一
J33nB280_p0279a15║箇自己，把缽盂噇飯喫飯是你自己。』好言語，切忌錯
J33nB280_p0279a16║會。」卓拄杖一下，云：「山僧今日可謂嫂溺援之以手，若
J33nB280_p0279a17║是箇漢，何須恁麼？」喝一喝。
J33nB280_p0279a18║五祖禪堂，小參。拈拄杖，云：「欲識佛性義，當觀時節因
J33nB280_p0279a19║緣。時節若至，其理自彰。作麼生說箇自彰底道理聻？」
J33nB280_p0279a20║卓拄杖，云：「還會麼？若向遮裏薦取得去，方知人人與
J33nB280_p0279a21║祖師同一鼻孔出氣，當體無私，長安任鬧，我國晏然。
J33nB280_p0279a22║雖然如是，未當宗乘。且作麼生是宗乘中事聻？不見
J33nB280_p0279a23║昔日五祖大師以衣缽付授六祖已，送至九江，提起
J33nB280_p0279a24║櫓，云：『我今渡汝。』只遮一句，也有權、也有實，也有照、也
J33nB280_p0279a25║有用。六祖聞之，恰如火到頭上相似，急急抖拍，道：『迷
J33nB280_p0279a26║時師度，悟時自度。』你看他如鵝王擇乳，素非鴨類。山
J33nB280_p0279a27║僧今日為掃祖塔至山，眾勤舊請開示以結般若勝
J33nB280_p0279a28║緣，山僧實是無法可說，只得將祖師現成公案註解
J33nB280_p0279a29║一番。且道：與五祖送盧行者時節因緣相去多少？」卓
J33nB280_p0279a30║拄杖，云：「將此身心奉塵剎，是則名為報佛恩。」喝一喝。
J33nB280_p0279b01║小參。舉：「《法華經》云：『諸佛兩足尊，知法常無性，佛種從
J33nB280_p0279b02║緣起，是故說一乘。』」卓拄杖，云：「遮箇是山僧拄杖子，且
J33nB280_p0279b03║道是一乘？是二乘？」復卓拄杖，云：「一雨所滋，草木叢林，
J33nB280_p0279b04║稱其種性，各得增長。」
J33nB280_p0279b05║小參。「山僧別無所長，只會喫飯、屙屎，你諸人也會喫
J33nB280_p0279b06║飯、屙屎。你若要騙山僧，你卻作失本生意；你若怕失
J33nB280_p0279b07║本，便請與山僧打成一片，那時喚作山僧又是你、喚
J33nB280_p0279b08║作你又是山僧。你若要作佛，山僧送你一把苕帚、兩
J33nB280_p0279b09║箇糞箕；你若要作牛，山僧送你一面鏡、一盆水；你若
J33nB280_p0279b10║總不恁麼，山僧向門背裏冷地好笑；你若恁麼恁麼，
J33nB280_p0279b11║山僧坐斷你脊梁。雖然如是，還見山僧面孔麼？」卓拄
J33nB280_p0279b12║杖，喝一喝。
J33nB280_p0279b13║小參。「戒壇半月半月羯磨，也只為防心離過。光陰可
J33nB280_p0279b14║惜，時不待人，步步操存、心心檢察。行時，行時參取；坐
J33nB280_p0279b15║時，坐時參取。乃至穿衣、喫飯、搬柴、運水，無不是你們
J33nB280_p0279b16║參底時節。且道參取箇什麼？參取那參取不得底。參
J33nB280_p0279b17║取不得底如何參取聻？方知參取即無參取、喫飯即
J33nB280_p0279b18║無喫飯、摘茶即無摘茶、行即無行、坐即無坐、作務即
J33nB280_p0279b19║無作務，汝等即此身心日用便是箇大解脫場，無亦
J33nB280_p0279b20║不可得、有亦不可得，也不是聖、也不是凡，不須更問
J33nB280_p0279b21║如何，各請歸堂穩坐。」
J33nB280_p0279b22║小參。「山僧絕口不談佛法，為什麼終日口吧吧地？」眾
J33nB280_p0279b23║下語不契，師自代云：「口甜心苦。」復云：「風休林自直，雲
J33nB280_p0279b24║淨月偏明，西來真奧義，滿耳不容聽。且道何故如此？
J33nB280_p0279b25║胡僧入漢關。」
J33nB280_p0279b26║小參。「結制來四十餘日了也，山僧今日為你們拈卻，
J33nB280_p0279b27║再不可放在堂裏。既不放在堂裏，且道放在什麼處？
J33nB280_p0279b28║還會麼？」眾無語，師擊竹篦一下。良久，云：「眼若不睡，諸
J33nB280_p0279b29║夢自除；心若不異，萬法一如。大小祖師可謂不辭泥
J33nB280_p0279b30║水，點破諸人命脈了也。更道箇歸根得旨，便可洗腳
J33nB280_p0279c01║上船，無端隨照失宗，依舊穿靴打睡。」眾禮拜。
J33nB280_p0279c02║小參。「光陰迅速，歲序遷流，大事未明，如喪考妣。汝等
J33nB280_p0279c03║還知有光陰常住、歲序不遷者麼？」卓拄杖，云：「快些悟
J33nB280_p0279c04║去，事同一家，纔涉思惟，流轉不息。」復卓拄杖，顧大眾，
J33nB280_p0279c05║云：「會麼？杖頭日月絕遷流，六道人天一鑑收，亙古亙
J33nB280_p0279c06║今無別物，有何玄玅可貪求？」喝一喝。
J33nB280_p0279c07║解制，小參。「山僧近來因邪流混雜，羞與為伍，故普說
J33nB280_p0279c08║已後了不陞堂，擬於解制後便將遠引他行，不意本
J33nB280_p0279c09║山大眾懇留再三，復以結冬諾之。然在道人分上，有
J33nB280_p0279c10║甚麼結制、解制之殊，了生脫死之說？今日如是，千百
J33nB280_p0279c11║萬億劫亦如是，如是之法乃千佛萬佛其由之道也。
J33nB280_p0279c12║未得如是，也須劄定腳跟，真窮實究一番，二六時中
J33nB280_p0279c13║靈靈卓卓、峭峭巍巍，五欲八風無罅可入，自然外無
J33nB280_p0279c14║名相可分、內無心性可守。到恁麼時，忽然向心量不
J33nB280_p0279c15║及處打破漆桶時，正好來山僧手裏請棒喫。若秪弄
J33nB280_p0279c16║箇業識癡團，或認得覿面堂堂無是不是底見解，自
J33nB280_p0279c17║肯自是，一場熱病到來，不是謗參禪無驗，便是恨健
J33nB280_p0279c18║時因循不曾做得工夫，那時佛也救你不得。莫言不
J33nB280_p0279c19║道。山僧雖不上堂，然何曾不許你們入室參請？諸人
J33nB280_p0279c20║因地若真，又何須待山僧鼓兩片皮而後為說法哉？
J33nB280_p0279c21║森羅萬象，夏去秋來，池透新荷，蟬吟古柏，那一處不
J33nB280_p0279c22║是為諸人發向上機、說微玅法？諸人試向遮裏體當，
J33nB280_p0279c23║看遮些絡索著在何處？為從內出？為從外入？為非內
J33nB280_p0279c24║外？如是體當，當體現前，不即不離，塵塵爾、剎剎爾，十
J33nB280_p0279c25║方凡聖卷舒同在於剎那，一念色心羅列遍周於法
J33nB280_p0279c26║界，何須覺城東際始見文殊、樓閣門開方參慈氏？便
J33nB280_p0279c27║能大中現小、小中現大，撮土成金、變金作土，如斯解
J33nB280_p0279c28║制，功不浪施。諸人還得恁麼也未？如或未然，莫把身
J33nB280_p0279c29║心閑處用，光陰似箭急相催。」卓拄杖一下。
J33nB280_p0279c30║小參。「古人道：『無明實性即佛性，幻化空身即法身，法
J33nB280_p0280a01║身覺了無一物，本源自性天真佛。處處真，處處真，塵
J33nB280_p0280a02║塵俱是本來人。』」卓拄杖，云：「永嘉大師來也。他道：禪和
J33nB280_p0280a03║子從麻城來，卻帶得有廬山信息，說道：天晴日定出，
J33nB280_p0280a04║雨下水長流，傾湫倒嶽難抵敵，渾身沒有一毛乾。且
J33nB280_p0280a05║道：既沒有一毛乾，向什麼處晒㫰聻？」拈拄杖，卓一下，
J33nB280_p0280a06║云：「常因送客處，記得別家時。」
J33nB280_p0280a07║冬至，大雪，小參。「昨日一枯山，今朝千里白，無人粧作
J33nB280_p0280a08║成，天然現奇特。造化了無功，心意難推測，報汝眾禪
J33nB280_p0280a09║和，不用更疑惑。」卓拄杖，下座。
J33nB280_p0280a10║小參。「山僧昨晚在方丈裏思量：『汝等眾禪和子不是
J33nB280_p0280a11║坐在黑山鬼窟裏，便是心意猜求，如何得了徹去？』正
J33nB280_p0280a12║思惟問，忽見舜若多神來白山僧道：『小聖有箇方便，
J33nB280_p0280a13║能為和尚出力。』山僧道：『你有什麼伎倆？試播弄看。』他
J33nB280_p0280a14║便颯颯地鼓一陣大風，把紫雲山吹得粉碎，眾禪和
J33nB280_p0280a15║子無依無倚，叫苦連天，山僧不勝憐笑，不覺替他念
J33nB280_p0280a16║南無大慈大悲救苦救難觀世音菩薩。觀音聽見，喝
J33nB280_p0280a17║山僧道：『咄！雲外老官，你偏好管閑事。這些大眾，我從
J33nB280_p0280a18║大通智勝如來時便教化他發阿耨多羅三藐三菩
J33nB280_p0280a19║提心，如今都忘卻了，教我也沒奈何。』山僧正要與他
J33nB280_p0280a20║理論，忽然鼓響鐘鳴，驀地醒來，乃是南柯一夢。呵呵
J33nB280_p0280a21║大笑，云：『昨夜那裏做夢，今朝遮裏說夢，汝等都來聽
J33nB280_p0280a22║夢，為復做底是夢？為復說底是夢？為復聽底是夢？』」擲
J33nB280_p0280a23║下拄杖，云：「山僧一齊為你斫斷了也，今後再不可打
J33nB280_p0280a24║瞌睡。」眾禮拜。
J33nB280_p0280a25║除夕，小參。「古人道：『一年將盡夜，萬里未歸人，直饒便
J33nB280_p0280a26║歸得，歸得亦無家。』古人恁麼道，也是壓良為賤。若是
J33nB280_p0280a27║老祖遮裏則不然，爆竹一聲殘臘盡，十方三世頓歸
J33nB280_p0280a28║家，太平不借功勳定，日日晴窗映晚霞。」喝一喝。
J33nB280_p0280a29║解制，小參。僧問：「一期結制已滿，千聖齊立下風，撥轉
J33nB280_p0280a30║關頭，請師指示。」師云：「大整釣竿橫海上，拋鉤未必愛
J33nB280_p0280b01║魚吞。」進云：「未到盡驚山嶮峻，曾來方識路高低。」師云：
J33nB280_p0280b02║「只知開口笑，不覺舌頭長。」進云：「蹋破草鞋無覓處，得
J33nB280_p0280b03║來全不費工夫。」師便打。居士問：「承和尚有言：『開口也
J33nB280_p0280b04║打，不開口也打。』秪如未涉言詮，不墮鬼窟底來，和尚
J33nB280_p0280b05║作麼生打？」師云：「秀才不出門，能知天下事。」進云：「恁麼
J33nB280_p0280b06║則築著磕著，迴避無門去也。」師云：「蝦跳不出斗。」士擬
J33nB280_p0280b07║對，師便打。問：「九旬禁足今宵滿，乞師一句振玄音。」師
J33nB280_p0280b08║云：「喫飯休借他人口。」進云：「前途忽有人問：『和尚如何
J33nB280_p0280b09║為人？』向他道箇什麼？」師云：「從來往返絕蹤由，行人莫
J33nB280_p0280b10║問東西路。」進云：「和尚三寸甚密。」師云：「斜陽欲落未落
J33nB280_p0280b11║處，盡是離人今古愁。」進云：「今日得聞所未聞去也。」師
J33nB280_p0280b12║打，云：「胡餅覓汁。」乃云：「法門衰替不堪論，種種澆風取
J33nB280_p0280b13║次生，忍苦護持希志士，誰知空抱悵然情？山僧卑志，
J33nB280_p0280b14║本欲深棲崖竇，踐履此道，以期不負出家之志而已。
J33nB280_p0280b15║後因牆壁不牢，為諸法叔并同參兄弟移書勸勉，有
J33nB280_p0280b16║云：『當今法道危如累卵，不忍見聞，魔黨縱橫，正因日
J33nB280_p0280b17║鮮，盈村溢巷，付拂付衣，父子公孫，爭名奪利，同門推
J33nB280_p0280b18║刃，得意揚揚，不復知有世間因果慚愧之事。狂瀾既
J33nB280_p0280b19║倒，遍界波流，正宜有志者惻隱存心、捐身報法之時
J33nB280_p0280b20║也，而尚忍煙雲久臥耶？』山僧由是不揣頑庸，任緣輕
J33nB280_p0280b21║出，時艱福薄，性直才疏，碌碌忙忙，損多益少，因思古
J33nB280_p0280b22║人護持衰法正不如斯。首山稱法席之冠，而留眾不
J33nB280_p0280b23║滿二十；汾陽至以酒肉散卻閑神野鬼，而大器方成
J33nB280_p0280b24║者六人；真如初住智海，眾不滿三十餘，猶有老衲數
J33nB280_p0280b25║輩踐履此道；晚居大溈，不下九百餘僧，無五七人會
J33nB280_p0280b26║他說話，是知得人正不在門庭熱鬧也。栴檀林裏，豈
J33nB280_p0280b27║容異臭之香？秋晚法門，率多浮囂之客。自今解制之
J33nB280_p0280b28║後，各各閑遊，免相負累，安眾宜少不宜多，相從宜選
J33nB280_p0280b29║不宜濫，真操實履，同報法恩，因地非真，不勞其住。恁
J33nB280_p0280b30║麼說話，若作呵罵諸方、驅遣妄庸，會卻此人浪死虛
J33nB280_p0280c01║生。既不其然，且道畢竟事作麼生？」掉拂子，云：「活人逼
J33nB280_p0280c02║死，死人逼活，透脫無依，猶遭貶剝。漫天布網，意在鶤
J33nB280_p0280c03║鵬；萬里懸絲，寧忘赬尾？若是鰟魮鰍鱔，任他網底浮
J33nB280_p0280c04║沉；鼓鬣揚鬐，終看擎頭帶角。收放一道，卷舒同時，洗
J33nB280_p0280c05║盡駑凡，吹回蠱濫，盡是當人全機大用處。」顧大眾，云：
J33nB280_p0280c06║「還委悉麼？換骨洗腸重整頓，通身有眼更須參。」擊拂
J33nB280_p0280c07║子，下座。
J33nB280_p0280c08║入新方丈小參。師云：「凡密禪人久知幻妄，一念回機，
J33nB280_p0280c09║千差洞暢，捐家業以助禪堂，施住屋而作方丈。山僧
J33nB280_p0280c10║今日到來，法法全超無上，蹋著者管教平步丹霄，不
J33nB280_p0280c11║會者喚作人天福藏，雨赴雲臻，風清日亮，是魔是佛
J33nB280_p0280c12║總銷鎔，萬里青天三十棒。還有擎頭戴角者麼？」喝一
J33nB280_p0280c13║喝。復舉：「僧問百丈大師：『如何是奇特事？』丈云：『獨坐大
J33nB280_p0280c14║雄峰。』僧禮拜，丈便打。」師乃召大眾云：「百丈大師雖則
J33nB280_p0280c15║善赴機宜，語驚時聽，檢點將來，還有奇特事也無？如
J33nB280_p0280c16║今若有人問老祖：『如何是奇特事？』即向他道：『凡密師
J33nB280_p0280c17║徒施住屋作方丈。闔山大眾代請小參。』或有箇孟八
J33nB280_p0280c18║漢子走出來道：『遮箇是平常底事。有什麼奇特處好
J33nB280_p0280c19║教你知？』平常底事須知落處，落處不明，面前有物，直
J33nB280_p0280c20║須出卻始得。出卻得了，然後信手拈來，斬釘截銕，縱
J33nB280_p0280c21║橫展拓，自在自由，豈不是無奇特中真奇特事？還委
J33nB280_p0280c22║悉麼？雲到碧崖千仞翠，月臨青嶂萬溪春。」擊拂子一
J33nB280_p0280c23║下。
J33nB280_p0280c24║小參。舉：「《楞嚴經》云：『漚滅空本無，況復諸三有？』又云：『一
J33nB280_p0280c25║人發真歸元，十方虛空悉皆消殞。』自古自今，天下善
J33nB280_p0280c26║知識出世如稻、麻、竹、葦，若不發真歸元，作麼生稱得
J33nB280_p0280c27║善知識？既發真歸元，為什麼三有依然、虛空猶在？還
J33nB280_p0280c28║有道得未麼？」眾無語，師云：「總道不得，山僧為與下箇
J33nB280_p0280c29║註腳去也。」卓拄杖，云：「移花兼蝶至，買石得雲饒。」
J33nB280_p0280c30║小參。舉：「洞山聰道者在雲居作燈頭時，有僧問：『泗洲
J33nB280_p0281a01║僧伽為甚麼楊州出現？』聰答云：『君子愛財，取之有道。』
J33nB280_p0281a02║眾皆笑之。傳至廬山蓮華峰祥菴主處，主合掌云：『不
J33nB280_p0281a03║意雲門兒孫猶在。』夜敷坐具，望雲居拜之，聰由是知
J33nB280_p0281a04║名。」師云：「且如『君子愛財，取之有道』遮兩句話，作麼生
J33nB280_p0281a05║偏不道是臨濟、曹洞、溈仰、法眼兒孫，而恰認得是雲
J33nB280_p0281a06║門兒孫？且道淆訛在什麼處？」眾下語不契，師代云：「可
J33nB280_p0281a07║笑清貧涎太守，渭川千畝在胸中。」
J33nB280_p0281a08║小參。舉：「《楞嚴經》云：『知見立知，即無明本；知見無見，斯
J33nB280_p0281a09║則涅槃無漏真淨。云何是中更容他物？』」豎起竹篦，云：
J33nB280_p0281a10║「釋迦老子統領十佛剎微塵數菩薩摩訶薩向山僧
J33nB280_p0281a11║竹篦頭人輪相三昧、山僧竹篦子向諸人面門入方
J33nB280_p0281a12║廣三昧，作麼生說箇知見、無見的道理聻？」擲下竹篦，
J33nB280_p0281a13║云：「路遠夜長休把火，大家吹滅暗中行。」喝一喝。
J33nB280_p0281a14║小參。「若論此事，從來不假人力；不假人力，自然啐啄
J33nB280_p0281a15║同時。直饒如是，猶是功勳未盡。山僧今日為汝說破
J33nB280_p0281a16║去也。」乃顧視大眾，云：「作家不啐啄，處處是家鄉。好大
J33nB280_p0281a17║眾！歸堂去。」
J33nB280_p0281a18║小參。「堂中事作麼生？」眾無對。師云：「連日作務辛苦，還
J33nB280_p0281a19║識辛苦中消息也無？不見百丈大師示眾云：『汝等為
J33nB280_p0281a20║我開田，我為汝說大義。』眾開田竟，請師為說大義，丈
J33nB280_p0281a21║行數步，展兩手示之。大眾！且道百丈恁麼說話，是說
J33nB280_p0281a22║大義？是不說大義？若道是說大義，恰如解驪龍頷下
J33nB280_p0281a23║之珠；若道不是說大義，急須蹋步進前，切莫埋沒自
J33nB280_p0281a24║己。還會麼？如或未然，更聽一偈：山頭乍住事多端，挈
J33nB280_p0281a25║樹搬柴不等閑，驀地相逢王大姐，眉毛眨上過前川。」
J33nB280_p0281a26║乃呵呵大笑，云：「幾乎錯下註腳。」
J33nB280_p0281a27║小參。師云：「蹋步向前，早已失卻，若不商量，未免虛度，
J33nB280_p0281a28║作麼生得安貼去？」眾無語，師乃云：「父母未生，鼻直眉
J33nB280_p0281a29║橫，參求轉遠，當體虛玄。子曰：『禹，吾無間然矣。』」
J33nB280_p0281a30║小參。「大眾直下休去好，此時不休，更待何時？釋迦老
J33nB280_p0281b01║予未出世時，人人只差半寸；出世已後，棄明珠而抱
J33nB280_p0281b02║魚目者紛紛皆然，實為苦屈。若能單刀直入，不犯波
J33nB280_p0281b03║瀾，坐享太平，安邦定國，豈不是一樁奇特事？」眾無語，
J33nB280_p0281b04║師云：「夜靜水寒魚不餌，滿船空載月明歸。」
J33nB280_p0281b05║大雪，小參。舉：「昔日會祖初住楊岐，破屋敗椽，不蔽風
J33nB280_p0281b06║雨。值嚴冬，雨雪盈床，衲子願充修造，會祖卻之曰：『汝
J33nB280_p0281b07║等出家學道，做手腳未穩，早已四五十歲了也，詎有
J33nB280_p0281b08║工夫事豐屋耶？』次日，上堂云：『楊岐乍住屋壁疏，滿床
J33nB280_p0281b09║盡撒雪珍珠，縮卻項，暗嗟吁，翻憶古人樹下居。』祖師
J33nB280_p0281b10║如此為人，雖則壁立千仞，其奈太儉何？還有知落處
J33nB280_p0281b11║者麼？」喝一喝，良久，云：「山僧今來初住神鼎，破屋頹墻，
J33nB280_p0281b12║雨雪盈室，家風不減會祖。雖則二時薄粥，饑冷切膚，
J33nB280_p0281b13║而意興蕭蕭，快活仍舊。恐諸人向伸頭縮項處著到，
J33nB280_p0281b14║不免撥開一路，令箇箇得大受用去也。」乃拈拄杖，云：
J33nB280_p0281b15║「會麼？細如粉末，大似立山，大中現小，小中現大，不小
J33nB280_p0281b16║不大，丹青難畫。數日寒風凜洌，今朝大雪漫天，不假
J33nB280_p0281b17║思惟，應時及節，豈非天地未分以前消息？」卓拄杖，云：
J33nB280_p0281b18║「雪霰盈床圍火坐，門前萬樹舞風煙。」
J33nB280_p0281b19║除夕，小參。拈拄杖，云：「今歲今宵盡，明年明日來，猢猻
J33nB280_p0281b20║權掛壁，拄杖拂天開。堪笑多情忙長老，徒然碌碌巧
J33nB280_p0281b21║安排，爭如神鼎家風古？意興蕭蕭樂莫數。一餐薄粥
J33nB280_p0281b22║送窮年，紅爐燄裏忙諸祖，禪和拍掌笑呵呵，大地黃
J33nB280_p0281b23║金賤如土。報諸人，休莽鹵，現成買賣著精神，須彌擊
J33nB280_p0281b24║碎鹽官鼓。」卓拄杖，喝一喝。
J33nB280_p0281b25║小參。舉：「六祖大師至法性寺，聞二僧論風動、旛動，祖
J33nB280_p0281b26║曰：『非風動、非旛動，仁者心動』話。諸人作麼生會？」鏡公
J33nB280_p0281b27║云：「祖師也須喫棒。」師云：「為什麼聻？」鏡一喝，師云：「錯。」乃
J33nB280_p0281b28║云：「纔離虎穴，又入龍潭，多少人向者裏失錢遭罪？」豎
J33nB280_p0281b29║如意，云：「且道是手動？是如意動？是心動？」放下，云：「自是
J33nB280_p0281b30║不歸歸便得，五湖煙景有誰爭？」
J33nB280_p0281c01║小參。師云：「十方無壁落，四面亦無門，為什麼又有東
J33nB280_p0281c02║西南北？」眾下語不契，請師代。師云：「何不道『俱被和尚
J33nB280_p0281c03║看破』？」
J33nB280_p0281c04║小參。師云：「風動心搖樹，雲生性起塵，要明今日事，昧
J33nB280_p0281c05║卻本來人。本來人且置，作麼生是今日事？有般漢見
J33nB280_p0281c06║山僧與麼問，便云：『今日十四，明日十五。』或云：『今日天
J33nB280_p0281c07║晴，普請兩次。』或云：『特蒙和尚舉話。』恁麼對答，見處則
J33nB280_p0281c08║不無，要明今日事太遠在。且作麼生是今日事？」眾下
J33nB280_p0281c09║語不契，師云：「貓兒尾上帶研椎。」
J33nB280_p0281c10║小參。師云：「禮三拜已，依位而立，真箇作家；板鳴喫飯，
J33nB280_p0281c11║柳響出坡，作家真箇。若作佛法商量，銜銕負鞍有分；
J33nB280_p0281c12║若作平常無事會，辜負山僧不少。作麼生得箇恰好
J33nB280_p0281c13║去？」眾無語，師乃云：「駕與青龍不解騎。」
J33nB280_p0281c14║小參。師云：「古人道：『一句合頭語，萬劫繫驢橛。』作麼生
J33nB280_p0281c15║是不合頭的句？」晃孚云：「游人一去無消息，留得雲山
J33nB280_p0281c16║到老看。」師云：「正是合頭句。」孚無語，師云：「秤錘落井。」
J33nB280_p0281c17║小參。「山僧初住一箇破院，汝等遠來參隨，不辭勞苦，
J33nB280_p0281c18║正所謂相逢不下馬，各自趁前程。何謂如此？心外無
J33nB280_p0281c19║法，法外無心，各各莊嚴，各各成就，終不是他處流轉。
J33nB280_p0281c20║不見昔日黃檗在百丈開田，丈曰：『運闍黎開田不易。』
J33nB280_p0281c21║蘗云：『隨眾作務。』丈云：『有煩道用。』蘗云：『爭敢辭勞？』丈云：
J33nB280_p0281c22║『開得多少田？』蘗將鋤頭築地三下，丈便喝，蘗掩耳而
J33nB280_p0281c23║出。你看他等閑相見，各各如象王獨步，還有知落處
J33nB280_p0281c24║者麼？」良久，云：「既無其人，山僧為汝下箇註腳：荷葉團
J33nB280_p0281c25║團團似鏡，菱角尖尖尖似錐，莫怪相逢不下馬，前程
J33nB280_p0281c26║各趁勿遲遲。」
J33nB280_p0281c27║雲外禪師語錄卷第五終
J33nB280_p0281c28║（　蘄州弟子資本損貲，刻
J33nB280_p0281c29║神鼎雲外和尚語錄第五卷。
J33nB280_p0281c30║康熙乙巳夏月，神鼎塔院識。）