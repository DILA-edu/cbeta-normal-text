J33nB280_p0282a01║雲外禪師語錄卷第六
J33nB280_p0282a02║侍者深極編
J33nB280_p0282a03║小參。舉：「南泉一日不赴堂，侍者請之，泉云：『老僧今日
J33nB280_p0282a04║在庄上喫油餈飽。』侍者云：『和尚不曾出入。』泉云：『汝去
J33nB280_p0282a05║問取庄主。』侍者纔出門，見庄主來言：『謝和尚到庄上
J33nB280_p0282a06║喫油餈。』汝等諸人作麼生會遮公案聻？」眾無對。師云：
J33nB280_p0282a07║「汝等既然不會，山僧為汝判斷去也。南泉既稱一方
J33nB280_p0282a08║大善知識，不合偏眾到庄上喫東西，好與二十棒；庄
J33nB280_p0282a09║主不合將常住物背地做人情，也與二十棒。雖然，自
J33nB280_p0282a10║首者免罪，叵耐油嘴瞞人，這二十棒一棒也較不得。
J33nB280_p0282a11║山僧斷事雖公，病軀偏眾有分，也該喫十九棒，留一
J33nB280_p0282a12║棒與你們大眾同契。何故？君子愛財，取之有道。」
J33nB280_p0282a13║小參。「古人道：『擊石火，閃電光，搆得搆不得，未免喪身
J33nB280_p0282a14║失命。』還有透得者麼？」眾下語不契，師代云：「水泄不通，
J33nB280_p0282a15║沖霄有路。」
J33nB280_p0282a16║小參。「達磨未至，道遍神洲，及至到來，為甚懡㦬而去？」
J33nB280_p0282a17║眾下語不契，師擲下拄杖，云：「路遠夜長休把火，大家
J33nB280_p0282a18║吹滅暗中行。」
J33nB280_p0282a19║小參。「天晴日出，雨下地溼，這箇是諸人卜度得的。只
J33nB280_p0282a20║如長沙喫飯浙江飽，又作麼生商量？這裏道得始是
J33nB280_p0282a21║半提，還有道得全提句子者麼？」僧云：「只許佳人獨自
J33nB280_p0282a22║知。」師云：「迷頭認影作麼？」良久，眾無語，師云：「總道不得，
J33nB280_p0282a23║山僧散步去也。」擊香几一下。
J33nB280_p0282a24║四月盡日，小參。師垂問云：「今日城裏曆本月大，鄉下
J33nB280_p0282a25║曆本月小，且道依那箇曆本即是？若道此是世間日
J33nB280_p0282a26║子，此人未具眼在。」冰崖云：「神鼎別是一家風。」師云：「月
J33nB280_p0282a27║帶重輪。」晃孚云：「若是久經行陣者，不妨一箭落雙鵰。」
J33nB280_p0282a28║師云：「只知銕脊撐天，不覺腦門著地。」又僧云：「直得無
J33nB280_p0282a29║開口處。」師云：「蹉過路頭也不知。」乃云：「你們與麼答話，
J33nB280_p0282a30║多是向父母未生前處撈摸，山僧開口便為諸人道
J33nB280_p0282b01║破了也，及至打亂六十花甲子時，便茫無措手處，直
J33nB280_p0282b02║須將父母未生前斬為三段，父母既生後拋向萬仞
J33nB280_p0282b03║深坑，神鼎有箇轉身句子布施諸人。」驀卓拄杖，云：「風
J33nB280_p0282b04║來群木響，雨過萬山青。」
J33nB280_p0282b05║小參。舉：「雲峰悅初參大愚芝，芝上堂云：『大家相聚喫
J33nB280_p0282b06║莖虀，若喚作一莖虀，入地獄如箭射。』便下座。悅詣方
J33nB280_p0282b07║丈求示，芝云：『我忍饑不暇，那有工夫為汝說禪？你且
J33nB280_p0282b08║去化米。』悅化米歸，又求示，芝云：『我忍凍不暇，那有工
J33nB280_p0282b09║夫為汝說禪？且化炭去。』悅化歸，復求示，芝云：『今堂司
J33nB280_p0282b10║乏人，煩汝充維那。』悅氣悶而退，坐後寮，見桶子落地
J33nB280_p0282b11║撲破，遂大悟，頓見芝用處，即詣方丈，芝見便合掌云：
J33nB280_p0282b12║『恭喜維那，大事了畢。』應菴祖云：『好語要且無來處，有
J33nB280_p0282b13║人辨得出，與他一兩金。』」師呵呵笑云：「三箇虛頭老漢，
J33nB280_p0282b14║好各與二十棒。何故？不合將常住物入衣線下用。」
J33nB280_p0282b15║結制，小參。舉：「雲門道：『法身有三種病、二種光，若人透
J33nB280_p0282b16║得，始解歸家穩坐。』後來佛眼禪師又云：『龍門這裏只
J33nB280_p0282b17║有二種病：一者騎牛覓牛，二者騎牛了不肯下。』古人
J33nB280_p0282b18║雖則種種曲垂方便，爭奈後人依然錯會？神鼎今日
J33nB280_p0282b19║更為汝諸人點出二種大病源：有一種人見山便喚
J33nB280_p0282b20║作山、見水便喚作水、色空明暗便喚作色空明暗，此
J33nB280_p0282b21║是一種大病；有一種人見山不喚作山、見水不喚作
J33nB280_p0282b22║水、色空明暗不喚作色空明暗，此亦是一種大病。二
J33nB280_p0282b23║病交攻，輪轉生死。諸人若欲透脫生死病源，直須向
J33nB280_p0282b24║東西十萬、南北八千處具啐啄同時機用來，然後向
J33nB280_p0282b25║神鼎手中請棒喫。」喝一喝。
J33nB280_p0282b26║病起，小參。「山僧一病二十餘日，不惟世間醫生奈何
J33nB280_p0282b27║不得，扁鵲、華陀亦奈何不得，十方諸佛竭盡神通亦
J33nB280_p0282b28║奈何不得。何故？以山僧此病無稜、無罅，無可奈何故。
J33nB280_p0282b29║若能如是見得，是為真實善病陀羅尼門。」驀豎如意，
J33nB280_p0282b30║云：「還會麼？如意子眼蓋乾坤、胸藏北斗，饑時與一切
J33nB280_p0282c01║人同饑、飽時與一切人同飽、病時與一切人同病、安
J33nB280_p0282c02║時與一切人同安，究竟出山僧手裏不得。還會麼？」良
J33nB280_p0282c03║久，云：「長安夜夜家家月，幾處笙歌幾處愁？」
J33nB280_p0282c04║八月盡日小參。召大眾云：「汝等大開了眼，看看面前
J33nB280_p0282c05║是箇什麼道理？莫只管打瞌睡，瞌睡時眼在什麼處？
J33nB280_p0282c06║還見物也無？若道不見，與死人無別。還有向這裏道
J33nB280_p0282c07║得一句子者麼？」侍者云：「不離當處常湛然，覓即知伊
J33nB280_p0282c08║不可見。」師云：「未在。」者云：「乞和尚代一語。」師云：「何不道
J33nB280_p0282c09║明時不見暗時明？」眾禮拜。
J33nB280_p0282c10║病起，小參。「山僧臥疾在床，早已和盤托出，無端要我
J33nB280_p0282c11║披衣指示，指箇什麼？」豎如意，云：「還會麼？晚學初機，會
J33nB280_p0282c12║得是藥、不會是病；久參禪客，不會是藥、會得是病。且
J33nB280_p0282c13║道：山僧今日恁麼病，還落會與不會也無？有人向這
J33nB280_p0282c14║裏透得，與你如意子。歸堂。」一僧進云：「衲被蒙頭萬事
J33nB280_p0282c15║休，此時學人都不會。」師云：「恁麼會即不無，達磨一宗
J33nB280_p0282c16║掃土而盡，山僧索性施大慈悲為你說破。」豎如意，云：
J33nB280_p0282c17║「拈起須彌別處舂，腰纏十萬楊州客。」喝一喝。
J33nB280_p0282c18║冬至，小參。僧問：「時臨亞歲即不問，節屆書雲事若何？」
J33nB280_p0282c19║師云：「到江吳地盡，隔岸越山多。」進云：「只如古人道：『山
J33nB280_p0282c20║中無曆日，寒盡不知年。』又作麼生？」師云：「切忌向死灰
J33nB280_p0282c21║裏作活計。」進云：「有水皆含月，無山不帶雲。」師云：「猶隔
J33nB280_p0282c22║一重關。」乃云：「群陰剝盡，一陽來復，天網恢恢，現而不
J33nB280_p0282c23║露，燄發冰河，花抽枯木，無非向聲色未彰已前指出
J33nB280_p0282c24║諸人本來面目，透得者平步丹霄，遲疑者自招汩沒。
J33nB280_p0282c25║拈了也，咄咄咄，現前買賣著精神，出門不認前頭物，
J33nB280_p0282c26║還有見徹淵源者麼？」良久，云：「參退喫茶。」
J33nB280_p0282c27║小參。舉：「普眼菩薩欲見普賢不可得見，乃至三度入
J33nB280_p0282c28║定，遍觀三千大千世界，覓普賢菩薩不可得見，而來
J33nB280_p0282c29║白佛，佛云：『汝但于靜三昧中起一念便見普賢。』于是
J33nB280_p0282c30║普眼纔起一念，便見普賢菩薩向空中乘六牙白象。」
J33nB280_p0283a01║師云：「世尊何用繁詞？若是神鼎見他來白，便向他道：
J33nB280_p0283a02║『穿卻了也。』普眼若向這裏瞥地，也不作箇循行數基
J33nB280_p0283a03║漢。」眾禮拜。
J33nB280_p0283a04║小參。舉開口也打，不開口也打話，云：「還有透得者麼？
J33nB280_p0283a05║試出來道看。」僧出，云：「花須連夜發，莫待曉風吹。」師云：
J33nB280_p0283a06║「你那裏學這虛頭來？」又，僧云：「今日特蒙和尚入室。」師
J33nB280_p0283a07║云：「亂統。」乃云：「先生無口訓童蒙，開口閉口丘乙己。忽
J33nB280_p0283a08║有箇漢走出來道：『先生！先生！上大人為什麼不念？』」豎
J33nB280_p0283a09║起如意，云：「相見又無事，不來還憶君。」眾禮拜。
J33nB280_p0283a10║小參。舉：「東印土國王請般若多羅尊者齋，諸尊者皆
J33nB280_p0283a11║轉經，惟般若尊者靜坐，王問：『尊者何故獨不轉經？』者
J33nB280_p0283a12║云：『貧道入息不居陰界、出息不隨眾緣，常轉如是經
J33nB280_p0283a13║百千萬億卷。』大溈智和尚拈云：『要識尊者看經處麼？
J33nB280_p0283a14║行時腳跟不著地，坐時心識似風飄。』復頌云：『秋高月
J33nB280_p0283a15║色和雲白，淡泊禪心滋味長，歷歷分明今古意，何須
J33nB280_p0283a16║特地更商量？』」師云：「大溈恁麼拈也拈得好、頌也頌得
J33nB280_p0283a17║高，若據神鼎看來，五步雖活，七步須死。還有見徹者
J33nB280_p0283a18║麼？山僧親奉一鐘茶與他溼口。」
J33nB280_p0283a19║除夕，小參。「十方無壁落，四面亦無門，為什麼有新年
J33nB280_p0283a20║舊歲？」覺還云：「年年此日，歲歲今朝。」師云：「老鼠含銕。」晃
J33nB280_p0283a21║孚云：「疑殺天下人。」師云：「客路如天遠。」鏡公云：「一坑埋
J33nB280_p0283a22║卻。」師云：「埋個什麼？」進云：「不用別求。」師云：「蝦跳不出斗。」
J33nB280_p0283a23║乃掉拂子，云：「神鼎焰中薦得，換卻頭顱；諸方隊裏商
J33nB280_p0283a24║量，穿將鼻孔。冰鎖曹溪寒水，雪埋少室峰頭，到這裏
J33nB280_p0283a25║須知有轉身一路始得。山僧初住一箇破院，百無一
J33nB280_p0283a26║有，雖則勉強支持，二時薄粥與你同餐，從來不許諸
J33nB280_p0283a27║人粘牙帶齒，不知此意者往往錯怪山僧道：『看看，臘
J33nB280_p0283a28║月三十日到來了也，拶到結角羅紋去處，米已盡、炭
J33nB280_p0283a29║又無，看遮老漢如何支遣？』殊不知，半月春來依舊冷，
J33nB280_p0283a30║諸人徒自錯商量，快須努力全提去，莫戀空懷枉退
J33nB280_p0283b01║藏。」喝一喝。
J33nB280_p0283b02║打七，小參。「安禪結制，已是畫地為牢；五熱焚身，癡漢
J33nB280_p0283b03║難為佇足。長期百日，短制七辰，短中有長，長中有短。
J33nB280_p0283b04║延千劫為一念，諸人分上了不曾增；促千劫於剎那，
J33nB280_p0283b05║諸人分上了不曾減。無增無減，海口難宣，把住放行，
J33nB280_p0283b06║都盧只在山僧手裏。還會麼？」離微云：「野老不知堯舜
J33nB280_p0283b07║力，鼕鼕打鼓祭江神。」師云：「道則只恁道，卻作麼生會？」
J33nB280_p0283b08║進云：「一翳在眼，空華亂墜。」師云：「轉見不堪。」又，僧云：「天
J33nB280_p0283b09║空任鳥飛。」師云：「作麼生是天空的消息？」進云：「步步無
J33nB280_p0283b10║蹤跡。」師云：「依舊跳不出。」乃拈如意，云：「萬煆爐中銕蒺
J33nB280_p0283b11║藜，洗腸換骨更深錐，不是山僧爐鞴烈，為憐大海限
J33nB280_p0283b12║涔蹄。」喝一喝。
J33nB280_p0283b13║開荒田，小參。「舉一不得舉二，放過一著，落在第二。」豎
J33nB280_p0283b14║如意，云：「如意分明不覆藏，遲疑特地成妖惑。神鼎山
J33nB280_p0283b15║中，荒田盈陌，大小方圓，七四八凸，普請諸人，大家開
J33nB280_p0283b16║闢，耕時耕，覈時覈，栽時栽，獲時穫，大家喫得飽膨脝，
J33nB280_p0283b17║鼓腹高歌待彌勒。」
J33nB280_p0283b18║小參。舉：「昔日溈山和尚見仰山自外歸，問云：『那裏來？』
J33nB280_p0283b19║仰云：『田中來。』溈山云：『田中多少人？』仰插鍬叉手而立，
J33nB280_p0283b20║溈山云：『南山大有人刈茅。』仰拔鍬肩之便出。你看他
J33nB280_p0283b21║父子等閑一挨一拶，耀古輝今，透得者，钁頭邊立地
J33nB280_p0283b22║成佛有分；如或未然，更聽一頌：仰山插鍬叉手立，驢
J33nB280_p0283b23║不是兮馬不成，一句南山重著楔，清風千古震乾坤。」
J33nB280_p0283b24║擊如意一下。
J33nB280_p0283b25║小參。舉：「僧問雲門：『弒父弒母佛前懺悔，弒佛弒祖時
J33nB280_p0283b26║向什麼處懺悔？』雲門云：『露。』」師云：「雲門著一轉語，直得
J33nB280_p0283b27║驚天動地。神鼎今日更為兩彩一賽，只是不得錯會。」
J33nB280_p0283b28║以如意打圓相，云：「東嶺下，左邊的。」
J33nB280_p0283b29║小參。舉：「三祖《信心銘》云：『欲取一乘，勿惡六塵；六塵不
J33nB280_p0283b30║惡，還同正覺。智者無為，愚人自縛，法無異法，妄自愛
J33nB280_p0283c01║著，將心用心，豈非大錯？』」師云：「大小祖師說得好道理，
J33nB280_p0283c02║只如汝等諸人明明有雙眼，又何曾見色？明明有雙
J33nB280_p0283c03║耳，又何曾聞聲？於此薦得，江西人喫飯，浙江人肚脹，
J33nB280_p0283c04║關他湖廣人什麼事？雖然如是，滴水寸絲畢竟瞞東
J33nB280_p0283c05║震旦國人不得。」喝一喝。
J33nB280_p0283c06║小參。僧問：「龐居士問馬祖：『不與萬法為侶者是什麼
J33nB280_p0283c07║人？』祖云：『待汝一口吸盡西江水即向汝道。』請問和尚：
J33nB280_p0283c08║如何是不與萬法為侶底人？」師云：「家無小使，不成君
J33nB280_p0283c09║子。」進云：「一口吸盡西江水又作麼生？」師云：「不癡不聾，
J33nB280_p0283c10║不作大家翁。」進云：「居士豁然大悟，云：『十方同聚會，箇
J33nB280_p0283c11║箇學無為，此是選佛場，心空及第歸。』作麼生是選佛
J33nB280_p0283c12║場？」師云：「門傾壁倒。」進云：「如何是及第歸？」師云：「科頭赤
J33nB280_p0283c13║腳。」僧禮拜。師云：「此四轉語，有一轉天高地厚，有一轉
J33nB280_p0283c14║曲為今時，有一轉烹佛烹祖。若有人辨得，許伊四威
J33nB280_p0283c15║儀中得箇入處。」
J33nB280_p0283c16║小參。「我看你們終日做工夫，究竟只在三句裏作活
J33nB280_p0283c17║計。作麼生是三句？有句、無句、不有不無句，死句、活句、
J33nB280_p0283c18║不死不活句，乃至一切法皆有如此三句，都是你的
J33nB280_p0283c19║兒孫，你無端自作纏繞，殊不知日間挑谷時、種田時、
J33nB280_p0283c20║掘地時、煮茶時、喫飯時，那時佛也覓你不見。還會麼？
J33nB280_p0283c21║不用思量便薦取去，豈不省力？所以山僧向你道：『開
J33nB280_p0283c22║口也打，不開口也打。』到這裏間不容髮，自是你搆不
J33nB280_p0283c23║及，又作了箇話頭參將去，也大可憐。如今還有撒手
J33nB280_p0283c24║者麼？了則東西南北，不了者莫怪山僧。」眾禮拜。
J33nB280_p0283c25║小參。舉：「經偈云：『如心佛亦爾，如佛眾生然，心佛及眾
J33nB280_p0283c26║生，是三無差別。』無差別且置，畢竟喚什麼作心作佛？
J33nB280_p0283c27║又喚什麼作眾生聻？」眾無對。師云：「教中又道：『心佛無
J33nB280_p0283c28║內外，亦不住中間，畢竟無方所，意言假安立。心佛既
J33nB280_p0283c29║假立，眾生亦復然。』且問諸人：心、佛、眾生既不可得，一
J33nB280_p0283c30║切事業乃至若古若今、世出世間、一切聖凡境界豈
J33nB280_p0284a01║是有耶？世出世間、四生六道、情與無情皆不可得，佛
J33nB280_p0284a02║又出世，祖又西來，為個什麼？還有下得一轉語者麼？」
J33nB280_p0284a03║離微云：「為憐三歲子，不惜兩莖眉。」師云：「道則道，猶隔
J33nB280_p0284a04║山僧十日在。」晃孚云：「富嫌千日少，貧患一身多。」師云：
J33nB280_p0284a05║「猶是那邊事。」孚云：「畢竟如何？」師舉如意云：「腰纏十萬
J33nB280_p0284a06║貫，騎鶴下楊州。」喝一喝。
J33nB280_p0284a07║小參。舉：「趙州示眾云：『不得閒過，念佛、念法、念僧。』時有
J33nB280_p0284a08║僧便出問云：『如何是學人自己念？』州云：『念者是誰？』僧
J33nB280_p0284a09║云：『無伴。』州叱云：『這驢！』你看他兩箇漢驀劄相逢，拳來
J33nB280_p0284a10║腳去，毫無縫罅，著著靈彰。後來大慧禪師拈云：『這僧
J33nB280_p0284a11║雖然無伴，成群作隊，攪亂殺人。趙州大好一頭驢，只
J33nB280_p0284a12║是不會喫艸。』」師豎如意云：「是真精進，是名真法供養
J33nB280_p0284a13║如來。雖然如是，知恩者少，負恩者多。」
J33nB280_p0284a14║小參。「汝等好生看取，莫被人瞞卻者箇時節。若是西
J33nB280_p0284a15║來大意，山僧近日脾瀉病發，沒氣力為汝說得。」離微
J33nB280_p0284a16║云：「狼藉不少。」師云：「也許你識些臭氣。」復云：「還有麼？」眾
J33nB280_p0284a17║無語，師云：「禮拜了退。」
J33nB280_p0284a18║小參。「汝等從朝至夕也須檢點：那裏是虛度處？那裏
J33nB280_p0284a19║是不虛度處？汝纔作意時，早已虛度時光了也；不作
J33nB280_p0284a20║意時，一一靈妙、一一天真，鋤地的鋤地、收禾的收禾，
J33nB280_p0284a21║乃至煮茶飯、辦柴米時，不可問人：是禪？是道？是會？不
J33nB280_p0284a22║會？若向者裏見得徹去，佛眼也覷你不見。無端會禪、
J33nB280_p0284a23║會道，被人拶著便見忘前失後虛度時光，只為有個
J33nB280_p0284a24║會處橫在胸中，見我豎起拄杖時便作覿面提持會、
J33nB280_p0284a25║見我放下拄杖時便作掃蹤除跡會，乃至一切處無
J33nB280_p0284a26║不是遮箇會，種種摶量難以悉舉，大似田夫灶婦將
J33nB280_p0284a27║三五升米搗頓餈粑喫了，自謂飽足，反笑他富貴人
J33nB280_p0284a28║食前方丈百味珍饈為分外者耳。所以，乾峰道：『法身
J33nB280_p0284a29║有三種病、二種光，若人一一透過，始解歸家穩坐。』雲
J33nB280_p0284a30║門出眾云：『菴內人為什麼不知菴外事？』乾峰呵呵大
J33nB280_p0284b01║笑。你看他兩箇相見，何曾有絲毫縫罅與人？如今長
J33nB280_p0284b02║年竟月只是求解會，如何出得蘊界生死？大眾仔細
J33nB280_p0284b03║看，莫虛度時光好。」
J33nB280_p0284b04║小參。舉：「《華嚴》偈云：『若人欲識真空體，身內真如還遍
J33nB280_p0284b05║外，情與無情共一體，處處皆同真法界。』」拈拂子云：「這
J33nB280_p0284b06║是山僧拂子，真法界在什麼處？」師普云：「萬古長空，一
J33nB280_p0284b07║朝風月。」師云：「釣龍得鱉。」又僧云：「分明月在梅華上，看
J33nB280_p0284b08║到梅華早已遲。」師云：「何得干戈相待？」乃擲下拂子云：
J33nB280_p0284b09║「劍為不平離寶匣，藥因救病出金瓶。」
J33nB280_p0284b10║小參。垂語云：「汝等日裏東去西去搬柴刈穀時，還出
J33nB280_p0284b11║得這片田地也無？」一僧云：「舉目相看無向背，道人行
J33nB280_p0284b12║處任施為。」師云：「正在窠臼裏。」進云：「和尚又作麼生？」師
J33nB280_p0284b13║云：「不禮三拜，更待何時？」僧無語。師舉：「睦州喚僧，僧回
J33nB280_p0284b14║首，州云：『擔板漢。』人多向不容思議處錯會他睦州，有
J33nB280_p0284b15║什麼交涉？殊不知睦州老人如紅爐上著一點雪相
J33nB280_p0284b16║似，還見麼？」眾佇思，師云：「開口早知千萬里，低頭思慮
J33nB280_p0284b17║萬重關。喫茶去。」
J33nB280_p0284b18║小參。「古人道：『參學須具參學眼。若不具參學眼，總被
J33nB280_p0284b19║曲彔床上老漢舌頭瞞將去，不是小事。』只如諸人俱
J33nB280_p0284b20║到神鼎，豈不是為參學？作麼生是你們的參學眼？道
J33nB280_p0284b21║得請充第一座，少分相應者充維那。」六出云：「風吹碧
J33nB280_p0284b22║落白雲盡，月上青山玉一團。」師云：「且喜認得驢鞍橋
J33nB280_p0284b23║作阿爺下頷。」素融云：「海闊從魚躍，天空任鳥飛。」師云：
J33nB280_p0284b24║「射虎不真，徒勞沒羽。」師普云：「猿抱子歸青嶂裏，鳥銜
J33nB280_p0284b25║花落碧崖前。」師云：「餿飯泥茶爐。」普云：「和尚又作麼生？」
J33nB280_p0284b26║師云：「何不道趙州古佛？」良久，云：「還知神鼎舌頭落處
J33nB280_p0284b27║麼？若也覷得透，不但可充神鼎第一座，自己腳跟下
J33nB280_p0284b28║亦得受用。」眾不散，師復云：「山僧忍俊不禁，索性為汝
J33nB280_p0284b29║頌出：趙州古佛，七拗八突，方中有方，曲中有曲。」乃拈
J33nB280_p0284b30║拄杖欲出，眾禮拜而退。
J33nB280_p0284c01║小參。「山僧近日得一番大病，飲食無味，身體黃瘦，你
J33nB280_p0284c02║們合寺大眾盡替山僧著忙，山僧亦替大眾著忙，著
J33nB280_p0284c03║忙到著忙不得處，莫道世醫拱手，即使大醫王到來
J33nB280_p0284c04║也則計較不得。是故，噯呀噯呀底千疼萬痛裏而眾
J33nB280_p0284c05║苦不能到。如斯見得，雖然病而無病，到這裏始是半
J33nB280_p0284c06║提，更須知有全提時節，然後始可向四生三有內點
J33nB280_p0284c07║病為藥、說藥為病，喚維摩掃榻、差普賢鋪床、用文殊
J33nB280_p0284c08║煎藥、倒用橫拈，皆為大病源三昧。只如山僧這番病，
J33nB280_p0284c09║還是大病三昧也無？若道是三昧、不是三昧，敢保諸
J33nB280_p0284c10║人三家村裏老婆禪也未夢見在。」
J33nB280_p0284c11║小參。「山僧雖則久病不曾落堂，然無時不為諸人說
J33nB280_p0284c12║法。諸人若善用心，又何必向病僧言句中覓？直須向
J33nB280_p0284c13║聖凡用力不及處參取，如人飲水，冷煖自知，不是自
J33nB280_p0284c14║欺的事。不見睦州道：『汝等諸人未得個入處，須得箇
J33nB280_p0284c15║入頭處；既得箇入頭處，不得辜負老僧。』時有僧出云：
J33nB280_p0284c16║『學人不敢辜負和尚。』州云：『早已辜負了也。』僧無語。州
J33nB280_p0284c17║云：『明明向道尚自不會，何況蓋覆將來？』宗師眼目須
J33nB280_p0284c18║是如此。如今人聞恁麼話，盡向言句中會去，幾時夢
J33nB280_p0284c19║見古人意旨？所以山僧尋常向諸人道：『開口也打，不
J33nB280_p0284c20║開口也打。』須是大死一番，脫卻業識來，始知山僧真
J33nB280_p0284c21║實為人處。如今做工夫如脫衣服相似，脫去了一層
J33nB280_p0284c22║走將進來，山僧便認得你，乃至層層脫盡到赤條條
J33nB280_p0284c23║地，那時正好來喫三十大棒。若喫得這三十大棒，天
J33nB280_p0284c24║下人不奈伊何，各自歸堂，恭喜賀喜。」
J33nB280_p0284c25║小參。舉：「僧問馬祖云：『離四句，絕百非，請師直指西來
J33nB280_p0284c26║意。』祖云：『吾今日勞倦，不能為汝說，問取智藏去。』藏云：
J33nB280_p0284c27║『何不問和尚？』僧云：『和尚教來問。』藏云：『吾今日頭痛，不
J33nB280_p0284c28║能為你說，問取海兄去。』僧問，海云：『我到這裏卻不會。』
J33nB280_p0284c29║僧回，舉似馬祖，祖云：『藏頭白，海頭黑。』遮則因緣，諸人
J33nB280_p0284c30║作麼生？」眾無語，師云：「既無其人，山僧為汝分明判斷
J33nB280_p0285a01║去也。遮僧若不遇百丈，走得腳酸有分；西堂順水拖
J33nB280_p0285a02║船，慣得其便；馬祖頭白頭黑，據地擎天；神鼎罪過無
J33nB280_p0285a03║邊，入地獄如箭射。」喝一喝。
J33nB280_p0285a04║入室。溟鑑進，師云：「一即一切，一切即一。」豎起竹篦，云：
J33nB280_p0285a05║「北俱盧州人，為什麼到遮裏討火種？」進云：「今日親承
J33nB280_p0285a06║和尚入室。」師云：「三張白紙、一錠黃金又作麼生？」鑑擬
J33nB280_p0285a07║進語，師打出。中牧進，師云：「坐的是山僧，拜的是中牧，
J33nB280_p0285a08║晝明夜暗，水冷燈炎，那箇是你主中主？」進云：「今日特
J33nB280_p0285a09║蒙和尚微勘。」師云：「刻舟禪者。」進云：「和尚又作麼生？」師
J33nB280_p0285a10║便喝，牧禮拜，師云：「不消一捺。」玄音進，師云：「玄音歷歷
J33nB280_p0285a11║昭人耳，且道大梵天王今晚唱何曲調？」進云：「都被和
J33nB280_p0285a12║尚一口道盡。」師打，云：「爭奈者箇何？」音禮拜，師又打，乃
J33nB280_p0285a13║舉玄沙三種病人并請益雲門因緣，云：「這僧因而有
J33nB280_p0285a14║省，汝諸人作麼生？」眾無語，師云：「恁麼則盲、聾、喑、啞四
J33nB280_p0285a15║病俱全了也，山僧為你著力則箇。」乃豎起竹篦，云：「不
J33nB280_p0285a16║因漁父引，怎得見波濤？」擊香几一下，眾禮拜。
J33nB280_p0285a17║入室。舉韓文公參大顛擯首座話，云：「你看他具箇甚
J33nB280_p0285a18║麼眼腦便與麼？若道是無過，首座為什麼便喫棒出
J33nB280_p0285a19║院？若道是有過，他過在甚麼處？」鏡公云：「打草驚蛇。」師
J33nB280_p0285a20║云：「蝦蟆窟裏出頭來。」總印云：「驅耕奪食。」師云：「說道理
J33nB280_p0285a21║則不無，還夢見大顛老立地處麼？」印擬議，師便打。玄
J33nB280_p0285a22║音云：「若不出院，怎見首座威光？」師云：「磨推東南，碓搗
J33nB280_p0285a23║西北。」溟鑑云：「吹毛寶劍用不留。」師云：「依稀越國，彷彿
J33nB280_p0285a24║楊州。」眾禮拜。師問侍僧：「你適纔道的是什麼話？」僧擬
J33nB280_p0285a25║對，師便打。又問一僧：「你道我打他作什麼？」僧云：「他不
J33nB280_p0285a26║該說道理。」師云：「你作麼生說？」僧云：「某甲則不然。」師便
J33nB280_p0285a27║打，云：「同坑無異土。」次日，溟鑑呈頌云：「殺人刀，活人劍，
J33nB280_p0285a28║雙放雙收機如電，下載清風付與誰？傍人往往知機
J33nB280_p0285a29║變。機變絕，水底蝦蟆吞卻月。」師覽畢，云：「你且將去，緩
J33nB280_p0285a30║緩底與你打葛藤。」鑑禮拜而出，師驀喚：「溟鑑！」鑑回身，
J33nB280_p0285b01║師便喝，鑑無語，師云：「溟鑑！」鑑應諾，師云：「真刀現前，卻
J33nB280_p0285b02║用不得。」鑑禮拜。
J33nB280_p0285b03║入室。溟鑑進，師云：「三世諸佛，明暗色空，皆是摩訶般
J33nB280_p0285b04║若光，光未發時是箇什麼？」鑑云：「斷不辜負和尚這一
J33nB280_p0285b05║問。」師云：「笠子未曾除在。」鑑禮拜，師以竹篦擊桌一下。
J33nB280_p0285b06║瞎菴進，師云：「從無住本立一切法，既無所住，依何而
J33nB280_p0285b07║立？」菴云：「遍界不曾藏。」師云：「那裏學得這虛頭來？」菴云：
J33nB280_p0285b08║「和尚恐某甲不實那？」師打，云：「打破漆桶來與你相見。」
J33nB280_p0285b09║菴禮拜。總印進，師云：「趙州為什麼道無？」印云：「向和尚
J33nB280_p0285b10║道了也。」師打，云：「如今為什麼道不得？」印云：「心不負人，
J33nB280_p0285b11║面無慚色。」師打，云：「未在，更道。」印喝，師又打，云：「道！道！」印
J33nB280_p0285b12║無語，師又打，乃云：「者箇狗子無佛性話拈來問著諸
J33nB280_p0285b13║人，或下語、或下喝，拂袖揚眉，做盡惡態，還夢見趙州
J33nB280_p0285b14║也未？若未親見趙州，當知了無交涉。何以故？山僧未
J33nB280_p0285b15║曾向諸人喫酒糟時，潑汝諸人一杓醋在。還有知甜、
J33nB280_p0285b16║酸、苦、辣者麼？」以手作潑勢，云：「看醋。」又云：「著。」便歸寢室。
J33nB280_p0285b17║入室。一僧進，師云：「狗子無佛性話，你作麼生？」進云：「和
J33nB280_p0285b18║尚與麼問，某甲與麼荅。」語未竟，師便打，僧禮拜，師又
J33nB280_p0285b19║打。又問師普，普云：「一家有事百家忙。」師云：「道什麼？」普
J33nB280_p0285b20║擬應，師便打。以睦進，師云：「開口不開口，山僧為汝拈
J33nB280_p0285b21║卻了也。速道！速道！」進云：「言中易舉，意外難提。」師云：「何
J33nB280_p0285b22║處學遮虛頭來？」進云：「和尚也不得壓良為賤。」師打出。
J33nB280_p0285b23║又僧進，師云：「狗子無佛性話，你作麼生？」進云：「未問已
J33nB280_p0285b24║前百雜碎。」師云：「即今是有問？是無問？」僧云：「禮拜和尚
J33nB280_p0285b25║去也。」師打出。又僧進，師云：「纔涉思惟，便成剩法。你道
J33nB280_p0285b26║太上老君與孔夫子即今在什麼處？」進云：「掬水月在
J33nB280_p0285b27║手，弄花香滿衣。」師云：「一句合頭語，萬劫繫驢橛。」進云：
J33nB280_p0285b28║「畢竟作麼生？」師以竹篦觸退，云：「可貴，可賤。」後有數僧
J33nB280_p0285b29║入，皆舉無佛性話問之，不契。侍者末後入室，師云：「許
J33nB280_p0285b30║多人入室，道得著者少，道不著者多。你道如何？」晃孚
J33nB280_p0285c01║云：「一狀領過。」師云：「領過後如何？」進云：「箭去久矣。」師便
J33nB280_p0285c02║打。又問天則云：「狗子無佛性話，汝作麼生會？」進云：「昨
J33nB280_p0285c03║日向和尚道了也。」師打，云：「為什麼今日忘卻？」則禮拜，
J33nB280_p0285c04║師亦打。眾同入，師云：「狗子無佛性這一則話，諸人那
J33nB280_p0285c05║箇不知？那箇不會？或拈、或頌，不知其幾，還有親見趙
J33nB280_p0285c06║州者麼？如或未然，且莫草草。昔大慧禪師一生常舉
J33nB280_p0285c07║此話令人看，謂是斷生死稠林之利斧、截聖凡二見
J33nB280_p0285c08║之剛刀，透得這一箇無字，則千差萬別佛祖機緣無
J33nB280_p0285c09║不貫徹。如今人往往視為泛常，或呈頌、或下語，以為
J33nB280_p0285c10║會得可可地，為什麼被人向隱顯中撈一句子，便見
J33nB280_p0285c11║忘前失後，胡亂摶量？當知皆是參證未真，不曾親見
J33nB280_p0285c12║趙州手腳故耳。山僧既說到這裏，忍俊不禁，索性將
J33nB280_p0285c13║今時錯會的禪病略為點出。有者道：『箇這無字多少
J33nB280_p0285c14║分明，更有什麼參得？』一向坐在無事甲裏。又有人道：
J33nB280_p0285c15║『悟人分中，道有也得，道無也得，只是要有出身之路。』
J33nB280_p0285c16║又有一等人謂：『拈來無不是，信口勿思量。道有道無，
J33nB280_p0285c17║有什麼過？但是一切無著，處處都是這一著子。』又有
J33nB280_p0285c18║見五祖演禪師頌云：『趙州露刃劍。』便下語云：『直下薦
J33nB280_p0285c19║取。』又云：『用處分明答處親。』又有一等好高頭的禪和
J33nB280_p0285c20║子，向人道：『這個是趙州的活機活用，如擊石火，似閃
J33nB280_p0285c21║電光，不容擬議，那可言句中求？』便下語云：『高著眼。』或
J33nB280_p0285c22║云：『覷著則瞎。』或云：『莫謗趙州好。』或便喝便打，豎指擎
J33nB280_p0285c23║拳，做盡醜態。或有道：『穿衣喫飯，處處現成；說有說無，
J33nB280_p0285c24║我俱不理。』種種狂解，各謂高明，錯判名言，玷辱宗旨，
J33nB280_p0285c25║皆是業識摶量，妖狐外道，所謂一盲引眾盲，相牽從
J33nB280_p0285c26║陷墜。若能捨短從長，深心體究，決定不打入這般種
J33nB280_p0285c27║類，獨作通天生涯，向千人萬人挨拶不入處挨拶，佛
J33nB280_p0285c28║祖出頭不得處出身。」乃拈如意擊香几云：「向這裏打
J33nB280_p0285c29║破髑髏，四維上下、凡聖有無與你一模脫出。雖然如
J33nB280_p0285c30║是，我不敢輕於汝等，汝等皆當作佛。」眾禮拜。
J33nB280_p0286a01║打七畢，入室審驗竟，拈拄杖，云：「大眾無端同打七，山
J33nB280_p0286a02║僧手捏珊瑚鞭，鞭起竿頭試腳步，搥胸只得哭蒼天。
J33nB280_p0286a03║急撒手，莫廉纖，悟與不悟總在山僧手裏、拄杖頭邊，
J33nB280_p0286a04║堂內、堂外都盧束作一塊，搬柴運米何妨倒用橫拈？」
J33nB280_p0286a05║喝一喝，云：「不許攙行奪市，近來王令稍嚴。」
J33nB280_p0286a06║浴佛。拈杓召大眾，云：「釋迦老子二千三百四十年前
J33nB280_p0286a07║向一切聖凡頂𩕳上下這一錐，真是無回互處。後來
J33nB280_p0286a08║有箇跛腳阿師知他痛癢，與他酬唱，可謂交光相羅，
J33nB280_p0286a09║如寶絲綢。後人不善來機，多作掃蹤拂跡會卻。苦哉！
J33nB280_p0286a10║屈哉！山僧今日順水拖船，向冷灰爐中焚起一炷香，
J33nB280_p0286a11║赤條條地澆他一杓水。且道：是酬唱耶？是拂跡耶？」良
J33nB280_p0286a12║久，云：「言前句後路千差，大施還他老作家，苦切提持
J33nB280_p0286a13║無可會，夜深依舊宿蘆華。」
J33nB280_p0286a14║掛鐘板。「四祖規繩久沉煙莽，百丈鐘板杳未見聞，今
J33nB280_p0286a15║朝竭力提持，要接起祖師命脈。且道祖師命脈如何
J33nB280_p0286a16║接聻？」遂擊板，云：「一擊玲瓏宇宙空，萬古徽猷是今日。」
J33nB280_p0286a17║掛鐘板。師握椎，云：「五百年前神鼎寺，龍門三汲浪滔
J33nB280_p0286a18║天，今朝信手重拈掇，萬里春光奏目前。」擊板三下，云：
J33nB280_p0286a19║「重抖擻，大周旋，撒水銀珠顆顆圓，萬煆爐中如薦得，
J33nB280_p0286a20║等閒敲磕振三千。」
J33nB280_p0286a21║雲外禪師語錄卷第六終
J33nB280_p0286a22║
J33nB280_p0286a23║
J33nB280_p0286a24║（　弟子深日　深實　深白　道亨　道昌
J33nB280_p0286a25║　　隆合同捐貲，刻
J33nB280_p0286a26║神鼎雲外和尚語錄第六卷。
J33nB280_p0286a27║康熙乙巳夏月，神鼎塔院識。）