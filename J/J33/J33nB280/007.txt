J33nB280_p0286b01║雲外禪師語錄卷第七
J33nB280_p0286b02║門人劉醇驥編
J33nB280_p0286b03║機緣
J33nB280_p0286b04║師云：「諸方儘有次第規矩，我這裏全沒相干。」僧云：「和
J33nB280_p0286b05║尚這裏如何？」師云：「王齋公送米二石。」
J33nB280_p0286b06║師問僧：「何處來？」曰：「某處。」師云：「我問你一件事，得麼？」僧
J33nB280_p0286b07║云：「請和尚問。」師云：「打野榸漢。」僧云：「某甲請問和尚，得
J33nB280_p0286b08║麼？」師云：「一箭過西天。」
J33nB280_p0286b09║師問僧：「你前日的話頭還參否？」僧云：「參。」師便打，僧急
J33nB280_p0286b10║救云：「不參。」師亦打，僧禮拜，師又打云：「參與不參，禮拜
J33nB280_p0286b11║和南，一齊打卻，切忌瞞頇。」
J33nB280_p0286b12║師問：「一口吸盡西江水，你作麼生會？」僧云：「一口吸盡
J33nB280_p0286b13║西江水，有甚可會？」師云：「把一錢子來。」僧無對，師喝出。
J33nB280_p0286b14║師入廚，眾禮拜，師問一僧：「你話頭在麼？」僧云：「拋卻多
J33nB280_p0286b15║時了。」師云：「你將什麼喫飯？」僧無對，師便打。一僧豎起
J33nB280_p0286b16║拳，師云：「灶門前火也不看看。」僧回顧，師便打。
J33nB280_p0286b17║師問僧：「祖意教意，是同是別？」僧云：「一狀領過。」師云：「四
J33nB280_p0286b18║祖卻在者菩提寺裏補衲聻？」僧無對，師便打。
J33nB280_p0286b19║師見新到四僧來拜，便云：「這一隊人真可惡。」僧罔然，
J33nB280_p0286b20║師云：「打野梩漢出去。」僧齊出，師云：「苦哉！苦哉！」
J33nB280_p0286b21║師問僧：「那裏來？」僧云：「湖廣。」師云：「對山僧何得妄語？」僧
J33nB280_p0286b22║云：「沒有。」師云：「這裏不著客作漢。」
J33nB280_p0286b23║師問僧：「何處過冬？」僧云：「某甲從來無住處。」師云：「雞棲
J33nB280_p0286b24║鳳巢，非其同類。」僧喝，師打云：「又道無住處。」
J33nB280_p0286b25║師問僧：「你一路來，為什麼偷我草鞋著？」僧云：「和尚何
J33nB280_p0286b26║得贓誣學人？」師呵呵笑云：「你道什麼？說明白些。」僧云：
J33nB280_p0286b27║「和尚何得贓誣學人？」師云：「死蝦蟆！自領三十棒出去。」
J33nB280_p0286b28║師問僧：「何來？」僧云：「和尚莫多事。」師呵呵笑云：「廬山來
J33nB280_p0286b29║的僧。」僧云：「錯會不少。」師云：「三十棒自領出去。」
J33nB280_p0286b30║師問僧：「作甚麼？」僧喝，師呵呵大笑。僧無對，師便打。
J33nB280_p0286c01║師問僧：「近日工夫如何？」僧云：「一切平常。」師喚行者：「將
J33nB280_p0286c02║水來與者僧洗面著。」僧無語，師打云：「好箇一切平常。」
J33nB280_p0286c03║僧擬開口，師喝出。
J33nB280_p0286c04║僧舉：「一尊宿因僧問：『一切眾生皆順孝道，因甚土梟
J33nB280_p0286c05║食母？』荅云：『冤家路窄。』山翁和尚別云：『直須揮劍，若不
J33nB280_p0286c06║揮劍，漁父棲巢。』今請和尚再別一語。」遂舉前問，師云：
J33nB280_p0286c07║「古今榜樣。」
J33nB280_p0286c08║僧問：「世尊今日成正覺，如何是正覺？」師云：「科頭打坐。」
J33nB280_p0286c09║進云：「濟上門庭又作麼生？」師云：「撲。」進云：「堂奧中事又
J33nB280_p0286c10║如何？」師云：「兩箇。」
J33nB280_p0286c11║僧問：「如何是佛法的的大意？」師云：「一衲翩翩天際來。」
J33nB280_p0286c12║進云：「動而無動時如何？」師云：「肩拖二斗。」
J33nB280_p0286c13║僧問：「古人道：『但參活句，莫參死句。』請問和尚：如何是
J33nB280_p0286c14║活句？」師云：「山僧從來不說謊。」「如何是死句？」師云：「明朝
J33nB280_p0286c15║不用拖柴。」進云：「死活不到時如何？」師云：「渾家送上渡
J33nB280_p0286c16║頭船。」後侍者進方丈，師舉似之，者遂問：「如何是活句？」
J33nB280_p0286c17║師云：「此去黃州不遠。」者擬議，師云：「又成死句也。」
J33nB280_p0286c18║師山行次，行者在前引路，師垂問云：「和尚山行，為什
J33nB280_p0286c19║麼要弟子引路？」眾下語不契，師代云：「不借借。」
J33nB280_p0286c20║師禮佛次，僧問：「不著佛求，不著法求，不著僧求，和尚
J33nB280_p0286c21║朝朝禮佛作箇甚麼？」師云：「為釋迦老子掩彩。」
J33nB280_p0286c22║居士為師描真求贊，師云：「好好地為什麼為山僧起
J33nB280_p0286c23║模畫樣？」惺弟云：「不因漁父引，爭得見波濤？」師云：「道則
J33nB280_p0286c24║道，只得八成。」進云：「和尚又作麼生？」師云：「魚龍不知水
J33nB280_p0286c25║為命，折箸不妨聊一攪。」
J33nB280_p0286c26║師問僧：「昨日晴，今日雨，是什麼意旨？」僧無對。師代云：
J33nB280_p0286c27║「一文錢買兩箇燒餅。」
J33nB280_p0286c28║僧問：「水泄不通處還有過也無？」師云：「死蝦蟆。」進云：「如
J33nB280_p0286c29║何是這裏活句？」師云：「以。」
J33nB280_p0286c30║師舉杖，云：「然燈佛到這裏為什麼道不得？」僧無對。師
J33nB280_p0287a01║云：「磚錢不可買瓦。」
J33nB280_p0287a02║僧云：「某甲特來親近。」師云：「喫棒得也未？」僧云：「如何是
J33nB280_p0287a03║法身？」師云：「舊年有一箇。」
J33nB280_p0287a04║僧問：「日用事無別時如何？」師云：「且過這邊著。」云：「一見
J33nB280_p0287a05║便見時如何？」師云：「山前也有。」
J33nB280_p0287a06║僧問：「如何報得父母恩？」師云：「雙手扶犁水過膝。」云：「不
J33nB280_p0287a07║會。」師云：「不會倩人拖。」
J33nB280_p0287a08║問：「如何是那伽大定？」師云：「拳來腳去。」僧佇思，師喝出。
J33nB280_p0287a09║問：「和尚在磬山得箇什麼？」師云：「山僧愛嗔不愛喜。」進
J33nB280_p0287a10║云：「如今以何為人？」師云：「捏棒呼狗。」進云：「恁麼則圓滿
J33nB280_p0287a11║菩提無所得也。」師云：「百艸頭上薦取老僧。」
J33nB280_p0287a12║僧問：「如何是平常無生句？」師云：「橫拖直拽。」進云：「為什
J33nB280_p0287a13║麼如此？」師云：「教你求生不得，求死不得。」進云：「忽地死
J33nB280_p0287a14║中得活時如何？」師云：「此去麻城五百里。」
J33nB280_p0287a15║問：「如何是毘盧師、法身主？」師云：「一錢為本，萬貫為利。」
J33nB280_p0287a16║居士問：「弟子俗務多，不能一心參究，乞和尚指示箇
J33nB280_p0287a17║徑路修行處。」師急指壁，叫云：「壁倒也。」士倉忙回首起
J33nB280_p0287a18║立，師云：「且喜凶星過度。」士再問，師低頭視地。
J33nB280_p0287a19║問：「不動根源時如何？」師云：「手不如腳。」進云：「如何是本
J33nB280_p0287a20║來身？」師云：「須彌山高十六萬由旬。」進云：「意旨如何？」師
J33nB280_p0287a21║云：「水內一半，水外一半。」
J33nB280_p0287a22║問：「古人道：『從門入者，不是家珍。』作麼生是家珍？」師云：
J33nB280_p0287a23║「你問誰？」僧云：「即今問和尚。」師云：「從門入者，不是家珍。」
J33nB280_p0287a24║問：「丹霞燒木佛，為什麼院主墮落鬚眉？」師云：「賊是小
J33nB280_p0287a25║人，智過君子。」僧云：「謝師指示。」師云：「鬚眉墮落。」
J33nB280_p0287a26║問：「即事即理一句，求和尚道。」師云：「常住尚少柴頭。」
J33nB280_p0287a27║僧云：「古人道：『觸目菩提，打破琉璃。』道在何處？」師云：「太
J33nB280_p0287a28║歲臨頭。」
J33nB280_p0287a29║僧問：「如何是佛？」師云：「胡說。」僧云：「佛乃三界至尊，何得
J33nB280_p0287a30║言胡說？」師云：「是你恁麼問那？」僧云：「是。」師云：「墮地獄底。」
J33nB280_p0287b01║僧罔然求懺，師召僧，僧應諾，師云：「出也。」
J33nB280_p0287b02║一日，與數居士山行，一士舉：「東坡道：『溪聲便是廣長
J33nB280_p0287b03║舌，山色無非清淨身。』」師云：「東坡好與三十棒。」士云：「和
J33nB280_p0287b04║尚意作麼生？」師云：「不貪香餌味，方是碧潭龍。」一僧云：
J33nB280_p0287b05║「某甲有耳不聞。」師云：「閉目食蝸牛。」一僧云：「若是陶淵
J33nB280_p0287b06║明，攢眉便歸去。」師云：「密掩暗房無兩目，那知日月甚
J33nB280_p0287b07║光明？」僧云：「山色水聲又作何消繳？」師云：「安南猶亂，塞
J33nB280_p0287b08║北那平？」僧禮拜，師云：「了也，了也。」
J33nB280_p0287b09║問：「古人道：『一人所在也到，半人所在也到。』作麼生是
J33nB280_p0287b10║半人？」師云：「販私鹽漢，不打自招。」
J33nB280_p0287b11║僧舉：「報恩和尚打僧云：『斫斷汝手，將什麼持物？』打僧
J33nB280_p0287b12║腳云：『斫斷汝腳，將什麼走路？』又打云：『道！道！』」師云：「報恩
J33nB280_p0287b13║和尚真箇與麼道那？」僧云：「真箇。」師云：「汝驢年夢見。」僧
J33nB280_p0287b14║因求指示，師云：「我今不斫斷汝手，汝將什麼持物？不
J33nB280_p0287b15║斫斷汝腳，汝將什麼走路？」僧云：「㘞。」便禮拜。師拈棒云：
J33nB280_p0287b16║「道！道！」僧擬開口，師便打；僧擬議，師連打喝出，僧便走。
J33nB280_p0287b17║師喚僧來，僧回身，師云：「更要一頓麼？」
J33nB280_p0287b18║問：「世尊不說說，迦葉不聞聞。」師遂喝云：「你是一箇無
J33nB280_p0287b19║狀賊漢。」僧無語，師打出。
J33nB280_p0287b20║僧舉：「太陽明安問僧：『何處來？』僧云：『洪山來。』明云：『先師
J33nB280_p0287b21║在麼？』僧云：『在。』明云：『在即不無，請渠出來，我要相見。』僧
J33nB280_p0287b22║云：『聻？』明云：『此猶是侍者。』僧無對。山翁和尚代云：『明朝
J33nB280_p0287b23║更獻楚王看。』」師云：「道則忒煞道，只得八成。」僧云：「和尚
J33nB280_p0287b24║又作麼生？」師云：「不可降尊就卑。」僧禮拜，師大笑云：「又
J33nB280_p0287b25║是侍者去也。」
J33nB280_p0287b26║僧求開示，師云：「我不如你。」僧云：「和尚知即得。」師云：「擔
J33nB280_p0287b27║枷過狀。」便打。
J33nB280_p0287b28║師問僧：「倩女離魂，那個是真底？」僧云：「亂走作麼？」師云：
J33nB280_p0287b29║「你為什麼蹋破草鞋？」僧擬議，師喝出。
J33nB280_p0287b30║師問僧：「來此作什麼？」僧云：「親覲和尚。」師云：「一場敗闕。」
J33nB280_p0287c01║僧云：「和尚莫錯舉。」師云：「蝦蟆窟裏活計。」
J33nB280_p0287c02║僧禮拜，師云：「莫是舊時會過的麼？」僧云：「沒有。」師云：「沒
J33nB280_p0287c03║有便罷。」僧拜已，侍立，師云：「作麼？作麼？」僧云：「求開示。」師
J33nB280_p0287c04║云：「龍蛇混雜，凡聖交參。」僧無語，師云：「參。」
J33nB280_p0287c05║僧問：「獨居空山，忽若鬼怪精魅一齊圍繞時如何？」師
J33nB280_p0287c06║云：「善哉！善哉！」僧云：「意旨如何？」師云：「青黃赤白黑。」
J33nB280_p0287c07║僧相訪，問：「如何是和尚家風？」師云：「家裏精窮，客來便
J33nB280_p0287c08║打。」云：「請和尚打看。」師云：「不殺死漢。」僧喝，師云：「眨得眼
J33nB280_p0287c09║來天已曉。」良久，茶次，話及四照用因緣，僧有語，師不
J33nB280_p0287c10║肯，僧遂問：「如何是照？」師云：「還見我麼？」進云：「如何是用？」
J33nB280_p0287c11║師以茶驀面潑。進云：「如何是先照後用？」師云：「你試道
J33nB280_p0287c12║看。」僧擬開口，師便掌。「如何是先用後照？」師便掌，云：「汝
J33nB280_p0287c13║作麼生會？」「如何是照用同時？」師云：「元來不會。」便打。「如
J33nB280_p0287c14║何是照用不同時？」師云：「不答你這般瞎漢。」僧禮拜，師
J33nB280_p0287c15║蹋之。
J33nB280_p0287c16║問：「如何是西來大意？」師云：「披襟當雄風，回頭肌骨冷。」
J33nB280_p0287c17║進云：「如何是禪？」師云：「龍遊蛇窟。」「如何是道？」師云：「尺線
J33nB280_p0287c18║吊金鐘。」僧禮拜，師便打。
J33nB280_p0287c19║問：「和尚法嗣何人？」師云：「將在軍，君命有所不受。」借無
J33nB280_p0287c20║語。師云：「會麼？」云：「不會。」師云：「從前汗馬無人識，只要重
J33nB280_p0287c21║論蓋代功。」云：「恁麼則磬山嫡孫，陽山法嗣也。」師云：「冥
J33nB280_p0287c22║冥一去，杳杳何知？」僧無語。次日，又問：「和尚既不肯陽
J33nB280_p0287c23║山，為什麼卻為他嗣？」師云：「冤有頭，債有主。」進云：「如何
J33nB280_p0287c24║是冤？」師云：「炎天銕匠。」進云：「如何是債？」師云：「了不相干。」
J33nB280_p0287c25║問：「迦葉親聞聞何事？」師云：「今日大晴。」進云：「意旨如何？」
J33nB280_p0287c26║師云：「三千四百。」進云：「即今了無一物。」師云：「彌勒天宮
J33nB280_p0287c27║在你眉毛上。」云：「還著得也無？」師云：「更參八十年。」
J33nB280_p0287c28║僧問：「如何是不說而說？師」云：「有甚禮物？快把將來。」進
J33nB280_p0287c29║云：「如何是說而無說？」師云：「飯後一壺茶。」「如何是歸源
J33nB280_p0287c30║一句？」師云：「你這枚頭足有七八斤重。」「如何是慈悲方
J33nB280_p0288a01║便？」師云：「念佛、念法、念僧。」僧禮拜，師便打。
J33nB280_p0288a02║僧問：「如何是具三玄三要的句？」師云：「臭豬頭。」「如何是
J33nB280_p0288a03║佛法的的大意？」師云：「三更捉得大烏龜。」云：「如何舉唱？」
J33nB280_p0288a04║師云：「你且走開，待我過去。」
J33nB280_p0288a05║問：「妄想難除時如何？」師云：「摸取眉毛。」進云：「途中受用
J33nB280_p0288a06║時如何？」師云：「腳頭腳底。」進云：「世諦流布時如何？」師云：
J33nB280_p0288a07║「打掃伽藍。」僧擬議，師震聲喝出。
J33nB280_p0288a08║僧訪，喫茶次，舉洞山訪龍山因緣，師云：「我則不然。」僧
J33nB280_p0288a09║云：「如何是賓中主？」師云：「舌豎上齶。」「如何是主中主？」師
J33nB280_p0288a10║云：「騎將皮袋來。」「賓主相見幾何？」師云：「瞎眼撞著黑波
J33nB280_p0288a11║期。」云：「還對談否？」師云：「打三。」進云：「賓主已蒙師指示，大
J33nB280_p0288a12║事因緣事若何？」師云：「山僧無明發也。」進云：「為什麼？」師
J33nB280_p0288a13║云：「飯到口邊不解喫。」
J33nB280_p0288a14║問：「病入膏肓，師能救否？」師云：「破皮厚三寸。」進云：「不會。」
J33nB280_p0288a15║師掌云：「急急如律令。」茶次，又云：「某到處行腳，未逢一
J33nB280_p0288a16║人。」師云：「碗。」進云：「恁麼則迥然不住青霄也。」師云：「鞠子
J33nB280_p0288a17║未脫在。」進云：「如何是法身體？」師云：「累卯為山。」「如何是
J33nB280_p0288a18║法身用？」師云：「關羽斬顏良。」「如何是己躬下事？」師云：「春
J33nB280_p0288a19║到寒食一百五。」
J33nB280_p0288a20║問：「大千俱壞，此箇壞否？」師云：「日落三更穿市過。」云：「轉
J33nB280_p0288a21║身一句作麼生道？」師云：「倒騎驢子下楊州。」
J33nB280_p0288a22║僧問：「如何是真實相？」師云：「南康府裏張皮匠。」
J33nB280_p0288a23║問：「四句百非外，求和尚開示。」師云：「夜夢不祥，書門大
J33nB280_p0288a24║吉。」
J33nB280_p0288a25║居士問：「如何是三教一理？」師云：「五母雞，二母彘。」士云：
J33nB280_p0288a26║「不會。」師云：「無失其時。」士擬議，師云：「失卻時也。」士有省。
J33nB280_p0288a27║問：「如何是西來大意？」師云：「南康鬆網巾。」士無語。侍僧
J33nB280_p0288a28║進云：「還有向上事也無？」師云：「有。」進云：「如何是向上事？」
J33nB280_p0288a29║師云：「南康鬆網巾。」
J33nB280_p0288a30║問：「如何是和尚自受用三昧？」師云：「四尺六寸。」進云：「不
J33nB280_p0288b01║會。」師云：「喫茶去。」
J33nB280_p0288b02║問：「弒父弒母，佛前懺悔。和尚殺佛殺祖，卻向何處懺
J33nB280_p0288b03║悔？」師云：「一枚頭。」
J33nB280_p0288b04║問：「如何是一門超出妙莊嚴路？」師云：「破家縣令。」進云：
J33nB280_p0288b05║「意旨不會。」師云：「山僧俗姓汪。」
J33nB280_p0288b06║問：「如何是真實道人？」師云：「鬧市布纏頭。」進云：「此意如
J33nB280_p0288b07║何？」師云：「莫使俗人知。」僧禮拜，師便喝。
J33nB280_p0288b08║問：「如何是沙門體？」師云：「不露頂。」「如何是沙門行？」師云：
J33nB280_p0288b09║「不上高樓。」進云：「還有為人處否？」師云：「一頭驢。」進云：「頭
J33nB280_p0288b10║上安頭。」師云：「一日馳三百。」
J33nB280_p0288b11║問：「有句無句，如藤倚樹時如何？」師云：「無繩自縛漢。」進
J33nB280_p0288b12║云：「樹倒藤枯時如何？」師云：「失卻拄杖子。」云：「溈山呵呵
J33nB280_p0288b13║大笑，意旨如何？」師云：「千里萬里。」僧云：「謝和尚荅話。」師
J33nB280_p0288b14║便打。
J33nB280_p0288b15║師見僧看經，問云：「看什麼經？」僧豎拳，師云：「為什麼將
J33nB280_p0288b16║經拋在糞坑裏？」僧云：「和尚莫謗法。」師云：「是你謗法。」
J33nB280_p0288b17║問：「如何是戒定慧？」師云：「你倒乖似他。」因求開示，師云：
J33nB280_p0288b18║「你又不乖了。」
J33nB280_p0288b19║問：「和尚既不許人說禪說道，未審以何為人？」師云：「借
J33nB280_p0288b20║你拳頭打你嘴。」云：「更借一問時如何？」師云：「劄。」
J33nB280_p0288b21║師問僧：「千變萬化的人從什麼處來？」僧無對。師代云：
J33nB280_p0288b22║「九江城裏來。」
J33nB280_p0288b23║師舉南泉賣身話云：「舉也舉了，還有人問古人意旨
J33nB280_p0288b24║麼？」一僧出作禮，師云：「諸方火葬，這裏活埋。」
J33nB280_p0288b25║僧求開示，師良久，云：「會麼？」云：「不會。」師云：「過。」次日，又求
J33nB280_p0288b26║開示，師云：「念佛好。」僧擬進語，師云：「錯。」
J33nB280_p0288b27║問：「六賊難防時如何？」師云：「一問無他。」進云：「爭奈不了
J33nB280_p0288b28║何？」師云：「適纔道了也。」
J33nB280_p0288b29║問：「如何是奪人不奪境？」師便掌，云：「謝子意殷勤，一掌
J33nB280_p0288b30║聊相贈。」「如何是奪境不奪人？」師云：「不知痛癢客，徒自
J33nB280_p0288c01║漫沉吟。」「如何是人境兩俱奪？」師云：「一坑俱埋卻，掩面
J33nB280_p0288c02║哭蒼天。」「如何是人境俱不奪？」師云：「鼻孔纍垂信飽餐。」
J33nB280_p0288c03║僧禮拜，師便打。
J33nB280_p0288c04║問：「黑荳未生芽時如何？」師云：「白雲萬里。」云：「觀身無相，
J33nB280_p0288c05║觀法亦然時如何？」師云：「平地浪滔天。」云：「與麼則撒手
J33nB280_p0288c06║歸家去也。」師云：「峰頂月輪高。」
J33nB280_p0288c07║問：「如何是佛？」師云：「八十翁翁著繡鞋。」「如何是無情說
J33nB280_p0288c08║法？」師云：「還見露柱走入施生臺麼？」
J33nB280_p0288c09║問：「作何善行，報得四恩三有去？」師云：「折卻牛欄。」進云：
J33nB280_p0288c10║「意旨如何？」師云：「忘恩負德漢。」
J33nB280_p0288c11║問：「一念未生時如何？」師云：「他鄉遇故知。」進云：「一念既
J33nB280_p0288c12║生後如何？」師云：「信口道將來。」「如何是金剛體？」師云：「𡎺
J33nB280_p0288c13║著磕著。」「如何是金剛用？」師云：「打著南邊動北邊。」「畢竟
J33nB280_p0288c14║如何是向上一路？」師云：「此去南康四十里。」
J33nB280_p0288c15║僧參，禮拜起便喝，師亦喝，僧又喝，師打云：「千了百當。」
J33nB280_p0288c16║師問僧：「那裏來？」云：「湖廣。」師云：「湖廣米價如何？」云：「不知。」
J33nB280_p0288c17║師云：「這箇是驢前馬後底。」云：「和尚又作麼？」師云：「非公
J33nB280_p0288c18║境界，且坐喫茶。」
J33nB280_p0288c19║師食次，僧問：「心隨萬境轉，轉處實能幽。意旨如何？」師
J33nB280_p0288c20║云：「波斯鼻孔。汪老師竟過西天。」云：「如何是隨流認得
J33nB280_p0288c21║性？」師云：「栗米巴子。南無如來。」
J33nB280_p0288c22║問：「如何是過荊棘林的句？」師云：「今日不須種火。」
J33nB280_p0288c23║問：「當機一句，乞師道取。」師云：「諾。」僧再問，師云：「瞌睡作
J33nB280_p0288c24║麼？」
J33nB280_p0288c25║問：「萬里無雲，更有何外？」師云：「黑狗臨刑莫怨天。」云：「恁
J33nB280_p0288c26║麼則丹霄獨步去也。」師云：「一跌百雜碎。」云：「撩起便行
J33nB280_p0288c27║時如何？」師云：「走殺你。」云：「如何是和尚家風？」師云：「米多
J33nB280_p0288c28║鹽少。」云：「恁麼將何款客？」師云：「崎嶇鳥道，勞汝遠來。」僧
J33nB280_p0288c29║禮拜，師便打。
J33nB280_p0288c30║問：「得舟便渡時如何？」師咄云：「這鈍漢！」僧禮拜云：「多謝
J33nB280_p0289a01║婆心，銘肌刻骨。」師云：「快須颺向糞堆頭，方可來喫山
J33nB280_p0289a02║僧棒。」僧便喝，師云：「好喝！」僧又喝，師云：「作家！作家！」僧拂
J33nB280_p0289a03║袖而出，師呵呵大笑云：「直饒與麼，也只得一半。」茶次，
J33nB280_p0289a04║僧舉洞山泰首座喫茶因緣問：「洞山意作麼生？」師云：
J33nB280_p0289a05║「誰敢問著汪老師？」僧擬對，師喝云：「你為甚瞞他洞山？
J33nB280_p0289a06║速道！速道！」僧開口，師便掌。
J33nB280_p0289a07║問：「二邊不立，中道不居時如何？」師云：「近來錢賤米貴。」
J33nB280_p0289a08║進云：「也知和尚不分外。」師云：「滴水難消。」云：「家醜外揚，
J33nB280_p0289a09║師還許否？」師云：「一問深知。」云：「一問且置。」師云：「前言何
J33nB280_p0289a10║在？」
J33nB280_p0289a11║問：「依經解義，三世佛冤；離經一字，即同魔說。作麼生
J33nB280_p0289a12║得恰好去？」師云：「早時有粥，中時有飯。」
J33nB280_p0289a13║師舉如意問僧云：「這箇切忌動著，作麼生是你鼻孔？」
J33nB280_p0289a14║云：「某甲只管看。」師云：「跂死禪和，如麻似粟。」云：「和尚不
J33nB280_p0289a15║得拗直作曲。」師豎如意云：「這箇喚什麼？」僧擬對，師便
J33nB280_p0289a16║打。
J33nB280_p0289a17║僧赴齋回，作禮，師云：「你喫了幾箇饅頭？」僧云：「兩箇。」師
J33nB280_p0289a18║云：「你為什麼鼻孔無竅？」僧無對。師云：「脫空妄語漢。」僧
J33nB280_p0289a19║請師代語，師云：「何不道：和尚牽犁，弟子拽耙？」
J33nB280_p0289a20║師問僧：「那裏來？」云：「山下。」師云：「挑的是什麼？」云：「米。」師云：
J33nB280_p0289a21║「多少？」云：「四斗。」師云：「真個那？」云：「是。」師便打，云：「某甲過在
J33nB280_p0289a22║什麼處？」師云：「前村趙大孃嫁與張石匠為妻，卻被石
J33nB280_p0289a23║翁仲奪將去，你為什麼不救他？」云：「是什麼說話，冤屈
J33nB280_p0289a24║打人？」師復打，云：「你但喫棒，得我話行。」
J33nB280_p0289a25║問：「無明、佛性，未審是同是別？」師云：「別。」「如何是佛性？」師
J33nB280_p0289a26║云：「請坐喫茶。」「如何是無明？」師云：「好好地叫你喫茶，又
J33nB280_p0289a27║鬧作麼？出去！」
J33nB280_p0289a28║僧舉因緣請問，師便喝，僧無語，師云：「你問什麼？」進云：
J33nB280_p0289a29║「昔日南泉道」聲未絕，師便打，僧擬議，師云：「有這般鈍
J33nB280_p0289a30║驢漢，不打更待何時？」又連打數棒，喝出。
J33nB280_p0289b01║師問僧：「何處來？」云：「黃州。」師云：「太狼藉生！」僧無對。師云：
J33nB280_p0289b02║「天地玄黃。」僧擬拜，師云：「罪過在我，喫棒在你。」便打。
J33nB280_p0289b03║師問僧：「非心非佛，你作麼生會？」僧擬對，師云：「不是！不
J33nB280_p0289b04║是！出去！」僧無語，師云：「咬人屎橛，不是好狗。」問第二位：
J33nB280_p0289b05║「你作麼生會？」僧便喝，師云：「我問你非心非佛，又亂統
J33nB280_p0289b06║作麼？」云：「和尚喚作喝麼？」師打云：「野狐精！出去！」
J33nB280_p0289b07║問：「如何得透脫生死？」師云：「穿過髑髏。」僧云：「不會。」師云：
J33nB280_p0289b08║「父母之年。」云：「畢竟意旨如何？」師云：「一喜一懼。」僧禮拜，
J33nB280_p0289b09║師云：「禮拜一任禮拜，切莫認奴作即。」
J33nB280_p0289b10║問：「一念未生前，請和尚道一句。」師云：「不道。」進云：「為甚
J33nB280_p0289b11║麼不道？」師云：「前言不應後語。」
J33nB280_p0289b12║問：「如何是異類中行句？」師云：「豬窠生狗馬。」進云：「與麼
J33nB280_p0289b13║則撩起便行去也。」師云：「項羽過江東。」
J33nB280_p0289b14║居士參，師云：「你習何經？」云：「《易經》。」師拈茶果云：「這箇作
J33nB280_p0289b15║麼易？」士無語，師云：「先天一畫也不識。」云：「不會。」師云：「豫
J33nB280_p0289b16║順以動，天地如之。」士擬再問，師云：「鳴豫凶。」士無語，師
J33nB280_p0289b17║大笑。
J33nB280_p0289b18║僧舉忠國師道：「身心一如，身外無餘」話請問。師云：「是
J33nB280_p0289b19║甚麼害熱病底，敢對山僧與麼道？」云：「和尚尊意如何？」
J33nB280_p0289b20║師云：「你為什麼瞞卻國師？」僧良久，又問。師云：「國師先
J33nB280_p0289b21║前在你鼻孔裏賣瘡藥，見你瞞他，變作東海龍王，向
J33nB280_p0289b22║十字街頭興雲佈雨去也。你為什麼向茅廁中等雹
J33nB280_p0289b23║子，擬作夜明珠？」
J33nB280_p0289b24║問：「祖意、教意，是同？是別？」師云：「王四張三。」進云：「不會。」師
J33nB280_p0289b25║云：「銕作頂門。」僧禮拜，師蹋之。
J33nB280_p0289b26║師示病僧云：「你等不必做模做樣，但只是三十年不
J33nB280_p0289b27║病，山僧付你拂子。」僧云：「恁麼則某甲今生決定不得
J33nB280_p0289b28║拂子。」師云：「與你一文錢買藥喫。」一僧云：「某甲正覓病
J33nB280_p0289b29║起處不得。」師云：「發寒發熱幾時休？」
J33nB280_p0289b30║問：「佛未出世時如何？」師云：「信受奉行。」「出世後如何？」師
J33nB280_p0289c01║云：「波羅揭諦。」僧禮拜，師喝。
J33nB280_p0289c02║問：「如何是句到意不到？」師云：「信口道將來。」「如何是意
J33nB280_p0289c03║到句不到？」師云：「切莫自塗污。」「如何是意句俱到？」師云：
J33nB280_p0289c04║「塵塵混入，剎剎圓融。」「如何是意句俱不到？」師云：「南斗
J33nB280_p0289c05║七，北斗八。」僧禮拜，師打。
J33nB280_p0289c06║問：「如何是世尊不說說？」師云：「數聲清磬是非外。」「如何
J33nB280_p0289c07║是迦葉不聞聞？」師云：「彌陀接引到西方。」
J33nB280_p0289c08║問：「不落時機，請師速道。」師云：「速。」云：「如何是和尚為人
J33nB280_p0289c09║句？」師云：「南康出硯池。」云：「意旨如何？」師云：「九江出草紙。」
J33nB280_p0289c10║問：「破盡家私的人來時如何？」師云：「山後有幾人斫柴？」
J33nB280_p0289c11║僧無對。師云：「騙我不得。」
J33nB280_p0289c12║問：「如何是和尚家風？」師云：「萬頃鄱湖奔腳下，一峰孤
J33nB280_p0289c13║特立雲間。」進云：「還有為人句也無？」師云：「未到只言山
J33nB280_p0289c14║險峻，曾來纔識路高低。」
J33nB280_p0289c15║僧舉南泉荅僧問牛頭未見四祖話，師云：「直饒與麼，
J33nB280_p0289c16║也好與三十棒。何故聻？為伊只解頭戴瓔珞，不肯反
J33nB280_p0289c17║披袈裟。」侍者問：「如何是頭戴瓔珞？」師云：「一二三四。」「如
J33nB280_p0289c18║何是反披袈裟？」師云：「草鞋木履。」
J33nB280_p0289c19║僧舉：「雪峰作飯頭，洞山云：『汝作麼不失時節？』峰云：『瞻
J33nB280_p0289c20║星望月。』山云：『忽遇黑雲靉靆時又作麼生？』峰無語。請
J33nB280_p0289c21║師代。」師云：「將謂更有與麼時節。」
J33nB280_p0289c22║師問僧：「還見壁麼？」云：「見。」師云：「兩箇。」僧無語。師代云：「七
J33nB280_p0289c23║手八腳。」
J33nB280_p0289c24║問：「大事未明，如喪考妣，意旨如何？」師云：「言端語端。」進
J33nB280_p0289c25║云：「大事已明，為什麼亦如喪考妣？」師云：「目前無異怪，
J33nB280_p0289c26║不用貼鍾馗。」僧禮拜，云：「某甲一向錯過多少？」師喝云：
J33nB280_p0289c27║「又自不少。」
J33nB280_p0289c28║問：「如何是佛法的的大意？」師云：「放屁作麼？」
J33nB280_p0289c29║僧看古德偈云：「迷悟都來第二頭。」便問：「如何是第一
J33nB280_p0289c30║頭？」師云：「蘄州艾葉。」
J33nB280_p0290a01║僧呈頌古，師云：「你自負有省悟處那？」云：「某甲不喫殘
J33nB280_p0290a02║羹餿飯。」師云：「你看我眉毛上有幾座須彌山？」云：「三座。」
J33nB280_p0290a03║師云：「此去南京為什麼一千餘里？」云：「了無交涉。」師打
J33nB280_p0290a04║云：「妄語作麼？」
J33nB280_p0290a05║問：「如何是佛法的的大意？」師云：「生鐵鑄成。」僧禮拜，師
J33nB280_p0290a06║云：「可知禮也。」
J33nB280_p0290a07║師問僧：「近離何處？」僧云：「江西。」師云：「山高月冷，水碧天
J33nB280_p0290a08║青，那箇是上座本來面目？」僧云：「某甲纔到。」師云：「刻舟
J33nB280_p0290a09║禪者，請坐喫茶。」
J33nB280_p0290a10║問：「德山見僧入門便打，臨濟見僧入門便喝，未審還
J33nB280_p0290a11║有為人處也無？」師云：「何不舉全這一句？」僧云：「如何是
J33nB280_p0290a12║全？」師便打。
J33nB280_p0290a13║僧參，師便問：「未行腳時在什麼處？」僧云：「也知和尚婆
J33nB280_p0290a14║心太切。」師云：「只與麼，也只得一半。」云：「莫嘮叨。」師便打。
J33nB280_p0290a15║僧拍掌。師云：「錯怪人作麼？」僧無對，師云：「了。」
J33nB280_p0290a16║問：「撥塵見佛時如何？」師拙云：「這作業坯。」僧云：「異類中
J33nB280_p0290a17║行時如何？」師云：「是牛是馬？」僧擬再問，師打云：「你好好
J33nB280_p0290a18║的一箇肚皮，搬許多糞放在裏許作麼？」僧喝，師拈棒
J33nB280_p0290a19║云：「這般的狗漢，不打更待何時？」僧無對，師連棒打出。
J33nB280_p0290a20║問：「生死到來時如何？」師云：「何不了卻？」進云：「如何了？」師
J33nB280_p0290a21║云：「退後，退後。」
J33nB280_p0290a22║眾托缽回，師云：「你等托缽辛苦。」豎起如意，云：「把這箇
J33nB280_p0290a23║賞你。」復納入袖中，云：「切忌於斯作窠窟。」眾無對，乞師
J33nB280_p0290a24║代，師云：「好心不得好報。」
J33nB280_p0290a25║師指狗子問僧云：「狗子見人為什麼卻吠？」僧無對。一
J33nB280_p0290a26║僧便躡前問，師云：「杜撰禪和到者裏俱納敗闕。」
J33nB280_p0290a27║雲外禪師語錄卷第七終
J33nB280_p0290a28║（　弟子深響　深機同捐貲，刻
J33nB280_p0290a29║神鼎雲外和尚語錄第七卷。
J33nB280_p0290a30║康熙乙巳夏月，神鼎塔院識。）