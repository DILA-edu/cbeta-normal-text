J33nB280_p0308c01║雲外禪師語錄卷第十一
J33nB280_p0308c02║侍者深知編
J33nB280_p0308c03║偈
J33nB280_p0308c04║閱法華經作偈七首贈　法師
J33nB280_p0308c05║眉光普現塵沙界，今古全彰頃刻時。權掛垢衣來作
J33nB280_p0308c06║佛，卻披珍御復名誰。
J33nB280_p0308c07║三車出宅群兒喜，一色機忘我獨知。法法從來皆實
J33nB280_p0308c08║相，何勞更舉轢中泥。
J33nB280_p0308c09║道場一坐經十劫，聊為時人示病因，抖盡許多閒骨
J33nB280_p0308c10║董，依然覿面隔途程。
J33nB280_p0308c11║授記將來作佛陀，聲聞努力脫沉痾，鼻頭捏轉呵呵
J33nB280_p0308c12║笑，燕語鶯啼不較多。
J33nB280_p0308c13║一乘寶所惟云近，纔涉名模便隔多，信腳蹋翻清冷
J33nB280_p0308c14║窟，等閑不奈寶珍何。
J33nB280_p0308c15║伶俜除糞幾多年，寶藏無求忽現前，若解全家俱撇
J33nB280_p0308c16║撒，拈來土塊勝人天。
J33nB280_p0308c17║十方世界身中現，情與無情嘹亂歌。寶塔淨空連湧
J33nB280_p0308c18║地，眾生無奈自疑何。
J33nB280_p0308c19║閱楞嚴經成偈十首贈某法師
J33nB280_p0308c20║七處窮心慈大切，阿難何事更煩功。饒他頭動見無
J33nB280_p0308c21║動，未免朦朧在夢中。
J33nB280_p0308c22║不生滅性管窺天，鏡裏尋頭豈偶然？驀地喚回顛倒
J33nB280_p0308c23║夢，由來成佛我為先。
J33nB280_p0308c24║八種俱還爾是誰，傾腸倒腹為伊推。只因心見綿纏
J33nB280_p0308c25║甚，依舊渾身墮水泥。
J33nB280_p0308c26║不歷僧祇獲法身，夢中有語未惺惺。剎竿倒卻重加
J33nB280_p0308c27║楔，三世如來一口吞。
J33nB280_p0308c28║寶光互涉莫生疑，眉橫目上許誰知？雪消春到天然
J33nB280_p0308c29║煖，把手牽他不肯歸。
J33nB280_p0308c30║三十二身風過樹，十四無畏月行空。野老不知堯舜
J33nB280_p0309a01║力，村歌社舞鬧兒童。
J33nB280_p0309a02║依三明誨斷三因，大地山河盡陸沉，條令斬新重布
J33nB280_p0309a03║出，憑空玅手繪麒麟。
J33nB280_p0309a04║多般戲論俱消滅，六根五陰本來空。阿難從此拋身
J33nB280_p0309a05║命，日落西方又起東。
J33nB280_p0309a06║昏沉妄想百千多，五十聊宣陰境魔。魔佛任他虛起
J33nB280_p0309a07║滅，山高不礙白雲過。
J33nB280_p0309a08║法從緣起本無生，迷悟由來但強名。夢裏古今高突
J33nB280_p0309a09║岏，醒時依舊坦然平。
J33nB280_p0309a10║住山十警策偈
J33nB280_p0309a11║生死事大，切莫因循。寸陰虛度，業海浮沉。
J33nB280_p0309a12║正依報定，不必勞思。暫時失念，緣差悔遲。
J33nB280_p0309a13║意將散動，即當攝還。塵勞海闊，一吸即乾。
J33nB280_p0309a14║古德住山，食纔接氣，四事虛消，寧不深媿？
J33nB280_p0309a15║既身且食，乃圃乃樵。為爾發機，三乘以超。
J33nB280_p0309a16║不作不食，古有明訓。爾我諸人，敢不自奮。
J33nB280_p0309a17║本覺靈明，人人圓具。智鑑暫昏，便落緣慮。
J33nB280_p0309a18║空華萬像，瞪目成狂。識情不動，般若斯彰。
J33nB280_p0309a19║妄覺妄知，害道之要。剎那失時，即非靈玅。
J33nB280_p0309a20║名相無體，唯念是依。射虎中石，心未生疑。
J33nB280_p0309a21║閱朝宗和尚指迷錄有感
J33nB280_p0309a22║寥寥衰法不堪論，俗惡猥邪滿世生。三刻指迷功不
J33nB280_p0309a23║朽，豈同蝗蠈競兒孫。
J33nB280_p0309a24║示禪人四賓主話
J33nB280_p0309a25║禪人遠至自江西，入門便乃呈全提。綠水青山仍舊
J33nB280_p0309a26║是，惺者自惺迷者迷。迷不著，悟不著，快鷂不打籬邊
J33nB280_p0309a27║雀。浮雲散盡碧天涼，楚水吳山道路長。
J33nB280_p0309a28║賓主歷然休再舉，黃鶯啼在深深樹。臨濟沒經幾許
J33nB280_p0309a29║年，水底分明別有天。今朝索我重饒舌，大鵬飛入蝸
J33nB280_p0309a30║牛睫。縱然句下便翻身，也是將龜喚作鱉。
J33nB280_p0309b01║侍者歸鄉省親，乞法語
J33nB280_p0309b02║當年演祖老婆心，參得禪稱侍者勤。今古雖然同一
J33nB280_p0309b03║道，山僧不弄遮驢唇。時當孟夏初炎日，萬木森森聳
J33nB280_p0309b04║翠陰。野水護田釀嫩綠，碧雲拖練過高岑。天真消息
J33nB280_p0309b05║無人會，書送汝歸意便惇。省親侍祖佳題目，切忌於
J33nB280_p0309b06║茲便躲跟。勘破娘生真面目，速來劍刃再翻身。再翻
J33nB280_p0309b07║身，休說夢，王婆元是張朝奉。門門境界縱知歸，依然
J33nB280_p0309b08║未達吾家用。眼裏瞳人尺八吹，湧遍湧兮等遍湧。
J33nB280_p0309b09║惺寂師弟四旬初度以歌贈之
J33nB280_p0309b10║三千里外來相訪，一句轟開銕面門，拈起毛端成劍
J33nB280_p0309b11║戟，重加鍼拶汗如淋。如淋汗下通身快，喪盡多年間
J33nB280_p0309b12║買賣，渺視承虛海蠡禪，出頭天外來還債。債負聊還
J33nB280_p0309b13║老佛陀，幻逢初度且高歌，斷碑風雨文章碎，古寺門
J33nB280_p0309b14║庭貫薜蘿。此語拈來人共睹，當念誰能罷歌舞？千劫
J33nB280_p0309b15║分明句裏呈，眉毛眨上無尋處。
J33nB280_p0309b16║又送返姑蘇
J33nB280_p0309b17║五年聚首難忘念，一偈分攜不忍言。此日為公重叮
J33nB280_p0309b18║囑，三吳好處莫廉纖。主賓忘盡始相知，同生同死也
J33nB280_p0309b19║大奇。多少遊人覓交誼，誰知汝我了無機。
J33nB280_p0309b20║▆▆靈木▆出院，復來求住，以偈示之
J33nB280_p0309b21║三頓不能知死活，更干何處脫根塵？他年冷地重知
J33nB280_p0309b22║痛，卻恨阿師手太輕。
J33nB280_p0309b23║為筏巨濟沙彌剃髮示語
J33nB280_p0309b24║老年千里來相訪，為慕吾宗岐徑深，無見頂𩕳全體
J33nB280_p0309b25║露，也須這裏脫根塵。（付衣缽偈）
J33nB280_p0309b26║三衣一缽，付汝行持。說禪說律，笑破唇皮。
J33nB280_p0309b27║示匪一禪人
J33nB280_p0309b28║匪一出紙求法語，我倦令參自己去。更問如何與若
J33nB280_p0309b29║何，當頭一棒無藏處。果能直下便忘情，南山起雲北
J33nB280_p0309b30║山雨。若還不了此根源，將謂吾猶隱乎爾。咄！
J33nB280_p0309c01║示霞石法偈
J33nB280_p0309c02║世外煙霞到者稀，此懷誰許悟人知。山自是山水自
J33nB280_p0309c03║水，莫須移易一毫釐。
J33nB280_p0309c04║倒駕慈航潑面來，千門萬戶盡撞開，笑他枯坐忘朝
J33nB280_p0309c05║暮，湛湛澄澄似劫灰。
J33nB280_p0309c06║示曇印法語
J33nB280_p0309c07║十方諸佛同一舌，縱橫玅用熾然說，言滿虛空無點
J33nB280_p0309c08║塵，指歸惟在箇時節。譬如月入眾波中，其光無異亦
J33nB280_p0309c09║無同，北俱盧洲燒火向，大洋海底煖烘烘。無二無斷
J33nB280_p0309c10║智清淨，凡愚不了徒增悶，赤手全提殺活機，有法與
J33nB280_p0309c11║人真戲論。問禪問道，虛空安柄？自法自知，再喫三頓。
J33nB280_p0309c12║示禪人
J33nB280_p0309c13║開口打，不開口打，是非迷悟一齊捨，直饒如此徹根
J33nB280_p0309c14║源，三十藤條猶不假。不假借，意如何？信手揮毫不較
J33nB280_p0309c15║多，魔佛任他閒起滅，山高豈礙白雲過？
J33nB280_p0309c16║煙雲說法山河聽，萬象森羅遵號令，到了依然一事
J33nB280_p0309c17║無，缽盂何用重安柄？七九元來六十三，互換家風仔
J33nB280_p0309c18║細看，驀然蹋斷來時路，大千一擲了無難。了無難，任
J33nB280_p0309c19║收放，作塊成團難近旁，屋裏滿堆萬朵山，腳頭頓起
J33nB280_p0309c20║千層浪。四句鏟，百非離，張公喫酒李公迷，無孔銕鎚
J33nB280_p0309c21║當頭擲，是聖是凡誰得知？
J33nB280_p0309c22║祖師未渡流沙河，風行水上皺青波，九年面壁成何
J33nB280_p0309c23║事？松陰落落籠山寺。大王路上少人行，玄途鳥道空
J33nB280_p0309c24║崢嶸，蝸牛徒云三千界，修羅謾比須彌深。朅來南北
J33nB280_p0309c25║江西東，五葉花殘掃地紅，嗟哉荊棘多撩亂，縱橫狐
J33nB280_p0309c26║鼠棲蒿蓬。南泉秖道一莖草，非短非長非暗早，人人
J33nB280_p0309c27║觸著通身涼，千古萬古誰知好？雪公雪公胡為乎？端
J33nB280_p0309c28║居巖壑延朝晡，養成牙爪聞獅吼，增其山水一葫蘆。
J33nB280_p0309c29║咄！
J33nB280_p0309c30║有句向汝道，晴空飛雪雹；無句向人言，孤船浪裏顛。
J33nB280_p0310a01║不如直下俱休歇，大開兩眼高山眠。祖師心印銕牛
J33nB280_p0310a02║機，紅爐焰上雪花飛；擎叉舞笏拖泥水，不遇知音徒
J33nB280_p0310a03║爾為。竹裏風，松間月，為君掃盡空華屑；趙州親見老
J33nB280_p0310a04║南泉，便是如今箇時節。太平歌，新豐調，家家門外長
J33nB280_p0310a05║安道；只憑一缽度春秋，銕壁銀山俱靠倒。更問如何
J33nB280_p0310a06║末後言？當頭一棒休嫌少。
J33nB280_p0310a07║索法語，甚麼人？蟭蟟吞海鶴，銕樹舞三春，拄杖頭邊
J33nB280_p0310a08║草鞋底，一聲雷震清風起。世出世間無別長，都來總
J33nB280_p0310a09║是自家當，良馬不須鞭影動，丈夫豈肯為人忙？
J33nB280_p0310a10║背觸俱非道一句，春風觸著珊瑚樹，笑他死捏蛇頭
J33nB280_p0310a11║人，隊隊因循逐玄路。玄路東西處所多，將心求悟轉
J33nB280_p0310a12║成訛，長伸兩腳高山臥，冷看烏兔徒奔波。太平不若
J33nB280_p0310a13║今時好，是佛是魔俱靠倒，珍重前途訪問人，不知銜
J33nB280_p0310a14║取一莖草。
J33nB280_p0310a15║癸未之年春仲月，連床夜雨說無說，今朝曳杖走天
J33nB280_p0310a16║童，浪煖龍門擬超越。慚予疏懶臥空山，滿口無言餞
J33nB280_p0310a17║公曰，煙雲黯淡柳依依，遠近山顏瘦如骨。個中消息
J33nB280_p0310a18║少人知，盡情舉似為公別，太白峰頭撒手時，千古萬
J33nB280_p0310a19║古一條銕。
J33nB280_p0310a20║我有一句子，大地載不起。饒君拂袖行，早已沾泥水。
J33nB280_p0310a21║今朝送汝意難書，年老心孤路又岐。未出門時分付
J33nB280_p0310a22║了，更加註腳成膠𥻿。
J33nB280_p0310a23║門前丘隴靈山會，屋後鴉巢古道場。知識百千同日
J33nB280_p0310a24║死，剛剛唯我舌生瘡。
J33nB280_p0310a25║乘機執紙競求禪，信手揮毫浪潑天，四句明明無一
J33nB280_p0310a26║語，依然髭長口唇邊。
J33nB280_p0310a27║風鼓松濤浪潑天，明明示汝祖師禪，舌頭不動談無
J33nB280_p0310a28║歇，善惡都來一串穿。
J33nB280_p0310a29║融禪未見山僧日，三十藤條似飽喫，如今為甚反不
J33nB280_p0310a30║明？多由作念貪言義。
J33nB280_p0310b01║垂問將酬連棒打，歷然賓主登時分，揮毫落紙重書
J33nB280_p0310b02║偈，疑殺世間多少人。
J33nB280_p0310b03║發起大機休愛悟，小聖何能及大凡。三世十方毛孔
J33nB280_p0310b04║裏，何為不信自庸酸。
J33nB280_p0310b05║大藏由來一之字，洞山此說非言語。闍黎拈出令人
J33nB280_p0310b06║看，十方剎海毛端舉。
J33nB280_p0310b07║示張長人
J33nB280_p0310b08║君不見，虎生三日氣吞牛，丈夫豈與凡民儔。漫天世
J33nB280_p0310b09║網籠不住，視其所以觀其由。法法從來無定性，佛祖
J33nB280_p0310b10║垂機救時病。長安路在腳頭邊，頂眼圓明識邪正。古
J33nB280_p0310b11║今得道每紛紛，居士真誠力自能。與其嚼蠟功名也，
J33nB280_p0310b12║孰若曹溪繼法輪。
J33nB280_p0310b13║示張玄居
J33nB280_p0310b14║往來一載餘，終始無二致，剛毅具肝腸，不忍別余去。
J33nB280_p0310b15║問我入道門，直指是何人？小魚吞大海，萬里絕煙塵。
J33nB280_p0310b16║拄杖頭邊，艸鞋跟底，霹震一聲，清風頓起。世出世間，
J33nB280_p0310b17║即此便是，萬象歷然，吾無隱爾。
J33nB280_p0310b18║示程上觀
J33nB280_p0310b19║念念心心勤檢察，莫將思慮雜真知。情關未破心多
J33nB280_p0310b20║礙，理解纔生覺以移。鹵莽談禪徒自昧，顢頇問道枉
J33nB280_p0310b21║愚癡。死生大事休輕忽，最好光陰是此時。
J33nB280_p0310b22║寄謝李少參五鹿
J33nB280_p0310b23║未曾覿面乃深知，想見胸同浩瀚奇，政頌已傾天下
J33nB280_p0310b24║耳，禪心每其野僧期。公承願力光臺閣，我合蹉跎老
J33nB280_p0310b25║澗谿，肯憶靈山舊時會，焚香相俟莫相辭。
J33nB280_p0310b26║疑公原是通玄士，為導群蒙復現身。但信一靈元不
J33nB280_p0310b27║昧，為民為國總非塵。
J33nB280_p0310b28║作意忘懷皆有住，本光明照智無窮。同風千里長相
J33nB280_p0310b29║見，任運仁慈到處通。
J33nB280_p0310b30║示毛進士含侯
J33nB280_p0310c01║電光影裏露全機，水急游魚不可棲，驀地喚回顛倒
J33nB280_p0310c02║夢，淡雲扶月過前溪。山僧無語君休辨，放下家親便
J33nB280_p0310c03║得知，腦後拈來當面擲，眉毛眨上涉離微。參！
J33nB280_p0310c04║示饒孝廉厥修
J33nB280_p0310c05║莫言學道須離世，應信真身滿大虛。舉步便超千聖
J33nB280_p0310c06║外，頭頭相遇莫相違。
J33nB280_p0310c07║示居士劉龍友
J33nB280_p0310c08║大地為供，太虛作盤。一口吞盡，剩卻青山。萬象森羅
J33nB280_p0310c09║齊駭倒，文殊忘卻兩三三。大則滿十方，小則看不見。
J33nB280_p0310c10║手握須彌椎，擊碎虛空面。莫謂雲居已有年，頂上眉
J33nB280_p0310c11║毛常現前。拈來試問劉龍友，舉頭鷂子過西天。咄！
J33nB280_p0310c12║示居士
J33nB280_p0310c13║人人固有通天竅，不若都盧放下休，捏殺猢猻重喫
J33nB280_p0310c14║棒，花開枯木有來由。
J33nB280_p0310c15║拶透當陽箇一著，獨露乾坤空索索，不須土上更加
J33nB280_p0310c16║堆，萬里重雲只一突。
J33nB280_p0310c17║唯心淨土誰不有，七七原來四十九。報寧寺裏與君
J33nB280_p0310c18║逢，形像卓朔頭蓬鬆。臨岐句子輕拈出，靈光灼灼來
J33nB280_p0310c19║熏風。是不是，非不非，風流全在一聲雞。自是出群獅
J33nB280_p0310c20║子子，休逐春風趁馬蹄。
J33nB280_p0310c21║達磨不來東土，二祖不往西天，世界搓圓捏扁，石童
J33nB280_p0310c22║舞袖翩翩。淡蕩春風舒柳目，蚯蚓蝦蟆相對哭，明明
J33nB280_p0310c23║遍界絕遮攔，何必園林芳艸綠？吳君吳君會也無？祖
J33nB280_p0310c24║師門下無玄途，直下裂開真面目，大千沙界海中鳧。
J33nB280_p0310c25║十方諸佛同一舌，縱橫殺活熾然說，言滿虛空無點
J33nB280_p0310c26║塵，指歸唯在箇時節。譬如月入眾波中，其光無異亦
J33nB280_p0310c27║無同，北俱盧洲燒火向，大洋海底煖烘烘。無二無斷
J33nB280_p0310c28║智清淨，凡人不了徒增悶，佛祖猶為強著名，有法與
J33nB280_p0310c29║人真戲論。
J33nB280_p0310c30║見便見，知不知，綠水青山徹骨提，觸目本來無盡藏，
J33nB280_p0311a01║何須更舉轢中泥？轢中泥，最深玅，六凡四聖俱不要，
J33nB280_p0311a02║佛法都來彈指間，應身千萬誰為造？時時示人人不
J33nB280_p0311a03║知，吾今方便為伊道。參！
J33nB280_p0311a04║猛虎不食陳年肉，俊鷹豈打籬邊兔。丈夫撒手出乾
J33nB280_p0311a05║坤，是是非非俱不顧。
J33nB280_p0311a06║天覆地載，成團作塊。打破機關，塵塵自在。拈起也萬
J33nB280_p0311a07║類無蹤，放下也山河爽快。快快快，何處清風動天籟。
J33nB280_p0311a08║甲乙丙丁，卯酉子午。高麗擊鐘，扶桑打鼓。手提拍板
J33nB280_p0311a09║唱鷓鴣，北俱盧洲人作舞。身坐龍樓弄月華，空玉國
J33nB280_p0311a10║內買硃砂。古佛放光生意淡，卻來塵裏拾魚蝦。參！
J33nB280_p0311a11║本琰道者索我言，一字也無那可說？指東向道是西
J33nB280_p0311a12║方，無端弄巧翻成拙。拈起葫蘆換卻頭，陝府明明灌
J33nB280_p0311a13║銕牛，各各圓成無欠剩，何須更覓水中漚？是佛是魔
J33nB280_p0311a14║俱掛壁，石上蒼苔翠欲流。
J33nB280_p0311a15║五千四十八，百億四天下，只須拄杖頭，一撥俱銷化。
J33nB280_p0311a16║硬似銕，軟如綿，多處減，少處添，坐斷東西南北，管甚
J33nB280_p0311a17║天上人間？打掃現行搕𢶍，萬里秋色娟娟。咦！你是何
J33nB280_p0311a18║人？
J33nB280_p0311a19║森林霜殺亂蒼紅，病葉飄飄淨遠空。湖渚縮流零碎
J33nB280_p0311a20║寓，壟田脫稿高低同。良朋訪我挑燈坐，一喚當陽天
J33nB280_p0311a21║地中。放去收來無繫絆，四時佳趣自無窮。
J33nB280_p0311a22║大道堂堂不假持，群生不覺謂為離，驀然打破閒家
J33nB280_p0311a23║具，一笑風前是甚時？
J33nB280_p0311a24║擬將不出以為稀，獨善其如法愈微。賴有[(瓜-、)/田]溪長柄
J33nB280_p0311a25║杓，不妨閑洗是和非。
J33nB280_p0311a26║脫盡型模與矩規，橫吹銕笛自葳蕤，十方在掌閒收
J33nB280_p0311a27║放，驚起扶籬摸壁兒。
J33nB280_p0311a28║本來光遍恒沙國，稍費精神會不得。幽鳥喃喃罵落
J33nB280_p0311a29║花，秋英亂點莓苔色。
J33nB280_p0311a30║淨土百詠（并序）
J33nB280_p0311b01║禪宗淨土，當體無殊，認影迷頭，是非夢競，但請班
J33nB280_p0311b02║師振旅，自然國泰民安。若乃寶翫門岐機辨，徒增
J33nB280_p0311b03║識浪，紜紜自彼，法庸何傷？每見今時業禪衊淨，執
J33nB280_p0311b04║淨謗禪，競派分波，迷源飲水，操戈同室，足慨良深。
J33nB280_p0311b05║余猥形窮谷，白醭口堆，友人無端舉此為問，不覺
J33nB280_p0311b06║搔著癢處，忍俊不禁，遂爾傾談達旦。次早出紙索
J33nB280_p0311b07║題，因成偈語若干首以歸之，然幸毋索我於名言
J33nB280_p0311b08║句義之中也。
J33nB280_p0311b09║一念彌陀萬念清，山河大地盡翻身。良醫不用驢馱
J33nB280_p0311b10║藥，拈得泥團也活人。
J33nB280_p0311b11║十方淨土一毛端，剎剎塵塵海嶽寒。萬德尊容何處
J33nB280_p0311b12║是，滿天晴月響幽湍。
J33nB280_p0311b13║尋常拈出彌阤佛，靠倒東西與南北，莫問高低信步
J33nB280_p0311b14║行，獅兒豈守金毛窟？
J33nB280_p0311b15║萬象森羅全佛體，迴光返照贅疣哉。群生枉自癡迷
J33nB280_p0311b16║甚，不信身盈功德財。
J33nB280_p0311b17║即今歸去便歸去，何須更待佛來迎。太平雖是將軍
J33nB280_p0311b18║定，不許將軍見太平。
J33nB280_p0311b19║十方佛剎迥難量，獨有彌阤願力長。萬劫修持真妙
J33nB280_p0311b20║士，凡夫一念足承當。
J33nB280_p0311b21║無量壽超三際外，極樂塵包法界天。珍重慈恩來接
J33nB280_p0311b22║引，莫將知解自留連。
J33nB280_p0311b23║索頭撥動慈尊現，方信含生本自真，不借一毫光燦
J33nB280_p0311b24║爛，枯禪到此卻沉吟。
J33nB280_p0311b25║發起大機能念佛，鑊湯無地寄寒冰。勸伊直下翻身
J33nB280_p0311b26║去，同室何爭宗教名。
J33nB280_p0311b27║淨土元從自己生，稱名竟不犯途程。凡愚不了如來
J33nB280_p0311b28║旨，覓巧尋奇墮蘊城。
J33nB280_p0311b29║歇卻馳求佛現前，時時法韻鎮常宣，娑婆安養印明
J33nB280_p0311b30║滅，秖在如今指顧邊。
J33nB280_p0311c01║念佛元非向外尋，如來親口為君陳。是心是佛是心
J33nB280_p0311c02║作，徹底無疑幾箇曾。
J33nB280_p0311c03║未回淨土尚娑婆，汩沒塵寰更幾何。嚼蠟世緣雖未
J33nB280_p0311c04║盡，故鄉知路已無多。
J33nB280_p0311c05║秪由自體本來空，四聖六凡不借功，六八願嚴微妙
J33nB280_p0311c06║國，我成佛也亦相同。
J33nB280_p0311c07║上下中根俱攝入，縱橫自在羨能仁。饒君徹悟超三
J33nB280_p0311c08║際，爭似彌阤一句親。
J33nB280_p0311c09║水清月現非他得，地煖華開豈別求？經像如如秪這
J33nB280_p0311c10║是，等閒蹉卻障何休？
J33nB280_p0311c11║念佛功深障自除，故鄉曾不外吾居。凡情聖解俱拋
J33nB280_p0311c12║卻，穩坐蓮華任卷舒。
J33nB280_p0311c13║佛國無邊樹裏彰，都緣慈父行無疆。丈夫彼此皆如
J33nB280_p0311c14║是，便請（深心）試一場。
J33nB280_p0311c15║道無道有俱譫語，是淨是禪總強各。五色命根誰斷
J33nB280_p0311c16║得，不如依舊度流年。
J33nB280_p0311c17║樓閣重重盡日開，阿誰端坐寶華臺。家鄉咫尺無行
J33nB280_p0311c18║路，金臂遙伸接引來。
J33nB280_p0311c19║紛紛六賊卒難除，趁得東兮又失西。六字金剛全殺
J33nB280_p0311c20║活，太平寰宇斬頑癡。
J33nB280_p0311c21║莫貪知解枉勞神，活佛明明在汝身，內外中間無處
J33nB280_p0311c22║所，彌阤一語震乾坤。
J33nB280_p0311c23║帝網重重籠寶樹，毫光掩映碧琉璃。故鄉家業今猶
J33nB280_p0311c24║在，客作貧兒怎不知。
J33nB280_p0311c25║從來法法總無蹤，徇語依通是啞聾，瞥爾回機行易
J33nB280_p0311c26║路，蝦蟆蚯蚓笑相逢。
J33nB280_p0311c27║舌覆三千證不虛，紫金相好現無餘。玄微及盡方知
J33nB280_p0311c28║謂，蠡管何能推測歟。
J33nB280_p0311c29║長空鴈過水無痕，法爾如然不借因。無物卻彰凡聖
J33nB280_p0311c30║妙，塵塵全露本來身。
J33nB280_p0312a01║業習全憑一想摧，十方元不隔纖埃。寶嚴殿閣唯心
J33nB280_p0312a02║現，彈指生西絕去來。
J33nB280_p0312a03║六字彌阤勤勇念，眉毛撕結未曾問，快刀利斧檗難
J33nB280_p0312a04║開，轉過頭來忘卻面。
J33nB280_p0312a05║直截根源一句佛，未忘心識自遲疑。雖然向道離心
J33nB280_p0312a06║識，又被無心夢裏迷。
J33nB280_p0312a07║寒林春暖暗抽新，念佛功深佛影臨。直下不遊差別
J33nB280_p0312a08║路，渾身大坐法王城。
J33nB280_p0312a09║功勳不盡不周圓，淨土何常世外緣。達想木空名解
J33nB280_p0312a10║脫，全彰福慧利人天。
J33nB280_p0312a11║寂寞山居一事無，梅窗恰好月來初。莫將染淨紛心
J33nB280_p0312a12║目，箇是人間極樂圖。
J33nB280_p0312a13║明暗全捐正眼開，一枝華上一如來。凡夫到此皆成
J33nB280_p0312a14║聖，拍手相逢笑一回。
J33nB280_p0312a15║淨土一機誰了得，目連鶖子也茫然。為憐火宅耽玄
J33nB280_p0312a16║子，沉溺枯禪不計年。
J33nB280_p0312a17║門門何處不圓通，一念歸根萬法融。橫截四生三有
J33nB280_p0312a18║地，盡塵沙界鼓熏風。
J33nB280_p0312a19║參禪念佛盡由伊，一一天真總合宜，言句了無交涉
J33nB280_p0312a20║事，休將學解播唇皮。
J33nB280_p0312a21║心境由來秖強名，莫將知見論無生。無生淨處西方
J33nB280_p0312a22║路，好手憑空畫綵麟。
J33nB280_p0312a23║一句彌陀纔念了，虛空撲落已多時。我也不須增註
J33nB280_p0312a24║腳，大家留取兩莖眉。
J33nB280_p0312a25║淨土無塵莫妄猜，妄猜俱是強馳求。何人死得偷心
J33nB280_p0312a26║盡，就我西方徑路遊。
J33nB280_p0312a27║萬緣歇去天真佛，禪教從來不二門。無量剎塵光內
J33nB280_p0312a28║現，精研一念自知恩。
J33nB280_p0312a29║本來無悟亦無迷，即此迷時是悟時。記得前年秋雨
J33nB280_p0312a30║夜，大風吹折路旁碑。
J33nB280_p0312b01║見道洞明諸古宿，禪宗淨土等弘持。斬頭覓活貪奇
J33nB280_p0312b02║者，焉悟西方格外機。
J33nB280_p0312b03║盡道唯心成淨土，我談淨土不容心。有無心土俱拋
J33nB280_p0312b04║卻，處處蓮華國裏人。
J33nB280_p0312b05║汝身元是妙摩尼，彈指生西有甚奇？縱使遍遊華藏
J33nB280_p0312b06║海，都來不出一毫釐。
J33nB280_p0312b07║秖這一聲真佛號，十方三世寓其中。腳跟拶折西方
J33nB280_p0312b08║路，石女懷胎臉暈紅。
J33nB280_p0312b09║五濁愛河稱利物，自他焉保不隨流。大須諦審休輕
J33nB280_p0312b10║率，順逆昇沉可自由。
J33nB280_p0312b11║西方咫尺有何難，秖在凡夫一念看，久久修持全體
J33nB280_p0312b12║露，如魚飲水孰能瞞。
J33nB280_p0312b13║百歲光陰眨眼過，不回心也更如何？饒君富貴兼才
J33nB280_p0312b14║德，難免無常煞鬼磨。
J33nB280_p0312b15║本來面目古彌阤，覿體全彰莫認差。更擬將心求妙
J33nB280_p0312b16║悟，何殊撥水去尋波。
J33nB280_p0312b17║水動金渠華正開，端然合掌見如來。鏗鏘天樂頻伽
J33nB280_p0312b18║舞，惹得虛空笑滿腮。
J33nB280_p0312b19║八溟四渤皆歸水，一句超然截眾流。殺盡英雄人不
J33nB280_p0312b20║見，何須更覓水中漚。
J33nB280_p0312b21║胎獄寄身經幾許，歸途勇往敢悠悠。莫云取捨情猶
J33nB280_p0312b22║在，獅穴從來不產彪。
J33nB280_p0312b23║持名方便妙難思，凡聖昇沉頃刻時。踏得故鄉田地
J33nB280_p0312b24║穩，十方全現一蓮枝。
J33nB280_p0312b25║眾生與佛無差別，擬議絲毫落正偏，掉臂便行全不
J33nB280_p0312b26║顧，也須喫我大麤拳。
J33nB280_p0312b27║念佛生西人易會，無依無住念為難，難易兩頭俱拽
J33nB280_p0312b28║斷，腳跟依舊不相干。
J33nB280_p0312b29║情識現為業力繩，漫談淨土只唯心，葛藤樁子全根
J33nB280_p0312b30║拔，方見春回萬卉新。
J33nB280_p0312c01║一句彌阤方舉念，蓮花出水已多時，明明說與君知
J33nB280_p0312c02║否？擬議纔生失卻眉。
J33nB280_p0312c03║良朋索我西方偈，黃葉拈來聊贈之。細嚼自知滋味
J33nB280_p0312c04║別，龜毛透出妙蓮池。
J33nB280_p0312c05║真照不須明日月，玅嚴雖具借功成，翹勤想念非他
J33nB280_p0312c06║事，涉入門門眼更清。
J33nB280_p0312c07║蓮根本向濁泥生，即此凡心是聖心。遍入十方興佛
J33nB280_p0312c08║行，由來不出一微塵。
J33nB280_p0312c09║銀臺金殿影交加，處處晴光映寶華。家業現成歸便
J33nB280_p0312c10║得，纔生疑慮隔天涯。
J33nB280_p0312c11║妄情盡處事多端，十字街頭春正闌。生死涅槃俱扯
J33nB280_p0312c12║斷，何方更著聖和凡。
J33nB280_p0312c13║無念無依出寶蓮，閻浮習性自融遷。這回永謝空華
J33nB280_p0312c14║夢，不負披誠數十年。
J33nB280_p0312c15║滾滾松風幕幕煙，共談淨土樂無邊。諸佛證成真實
J33nB280_p0312c16║語，何處西方不現前。
J33nB280_p0312c17║一句彌阤全體現，更嫌何處不風流？當機不薦自埋
J33nB280_p0312c18║沒，枝上生枝卒未休。
J33nB280_p0312c19║不借一毫勤念佛，凡夫須此越迷津。娑婆界內人多
J33nB280_p0312c20║少，幾箇男兒眼有睛。
J33nB280_p0312c21║濁世眾生信可悲，說道人多行道稀。曠劫未明端的
J33nB280_p0312c22║旨，瞞頇亂統罔愚癡。
J33nB280_p0312c23║我心靈玅現前事，佛祖由來有甚傳？鞭起銕牛耕大
J33nB280_p0312c24║地，厭談淨土實堪憐。
J33nB280_p0312c25║揚眉瞬目早周遮，認得根塵豈是耶？金鋀現前全不
J33nB280_p0312c26║辨，光陰虛度亦堪嗟。
J33nB280_p0312c27║歷歷明明一句佛，聖凡何處更容身。承當直下猶紆
J33nB280_p0312c28║曲，那有閒言取次聞。
J33nB280_p0312c29║信手拈來絕謂言，縱橫任運自無痕，烹茶供養金剛
J33nB280_p0312c30║子，飽得山門努力喧。
J33nB280_p0313a01║念而無念超岐路，境念俱無大脫空。天樂談經真際
J33nB280_p0313a02║事，了非對待色聲同。
J33nB280_p0313a03║塵塵中念彌陀佛，箇是亭亭火裏蓮。明暗色空俱坐
J33nB280_p0313a04║斷，纖塵不動利人天。
J33nB280_p0313a05║曠大劫來真父子，往生何處有生名。但知自己彌阤
J33nB280_p0313a06║父，莫問彌阤作麼生。
J33nB280_p0313a07║轉凡成聖了非難，秖句彌陀仔細看，看到聖凡情淨
J33nB280_p0313a08║處，塵塵佛國絕遮攔。
J33nB280_p0313a09║此身纔滅彼身成，箇裏如何有死生？但握一枝無孔
J33nB280_p0313a10║笛，隨方吹出太平音。
J33nB280_p0313a11║五濁不居安養外，西方秪在佛聲中，可憐日用不知
J33nB280_p0313a12║者，剛把黃金博朽銅。
J33nB280_p0313a13║珠投濁水自然清，清水蓮敷四色榮。清濁水珠俱撇
J33nB280_p0313a14║了，都來無物不圓成。
J33nB280_p0313a15║浩浩佛聲正念時，十方諸佛展雙眉。是凡是聖俱成
J33nB280_p0313a16║佛，何事渠渠仍佇思。
J33nB280_p0313a17║淨心念佛毫無剩，堪笑時流枉是非，昧卻本頭咬枯
J33nB280_p0313a18║骨，蝸牛角豎自高旗。
J33nB280_p0313a19║勿因極樂一枝蓮，寶藏家珍盡棄捐。破宅雖非凡小
J33nB280_p0313a20║事，成家猶自隔于天。
J33nB280_p0313a21║一句全消凡聖功，火端焉泊太虛蟲。門開大施無違
J33nB280_p0313a22║拒，把手相牽不肯從。
J33nB280_p0313a23║眾生元是病中佛，佛是眾生病裏醫。醫去病除無事
J33nB280_p0313a24║事，堂堂面目好男兒。
J33nB280_p0313a25║三際只須一彈指，樂邦豈是禁人行。擬于斯處存窠
J33nB280_p0313a26║窟，泥水依然滿路程。
J33nB280_p0313a27║伐鼓椎鐘念佛時，虛空伸手拾須彌。權衡不動知多
J33nB280_p0313a28║少，八兩三錢欠一釐。
J33nB280_p0313a29║非關成佛如麟角，秪為貪求似狗毛，瞥爾全身俱坐
J33nB280_p0313a30║斷，笑看水長聽船高。
J33nB280_p0313b01║說箇唯心與自性，空拳聊引小兒歡。東西南北同修
J33nB280_p0313b02║短，纔犯絲毫早自瞞。
J33nB280_p0313b03║彌陀佛號淨心持，箇是群生大導師。句下若能生死
J33nB280_p0313b04║絕，大千搏取若泥丸。
J33nB280_p0313b05║但執平常云是道，撥求淨土亦愚哉。更將古德機緣
J33nB280_p0313b06║語，玄妙商量誤後來。
J33nB280_p0313b07║遍界遍空全六字，世尊聊爾露家風。但看繡出鴛鴦
J33nB280_p0313b08║巧，誰見金鍼暗度中。
J33nB280_p0313b09║彼方極樂此娑婆，仔細參窮不較多，魔佛現前俱不
J33nB280_p0313b10║滯，許君親見老彌阤。
J33nB280_p0313b11║倚天長劍一聲佛，截斷聖凡生死機。古路一條平坦
J33nB280_p0313b12║坦，又誰去也又誰歸。
J33nB280_p0313b13║莫謂西方途路遠，此中端有古彌阤，等閒坐斷千峰
J33nB280_p0313b14║月，任運全超二見河。
J33nB280_p0313b15║求生淨土雖非實，存念無生更背真。縱使心空而及
J33nB280_p0313b16║第，未忘猶似月重輪。
J33nB280_p0313b17║一句彌阤一粒珠，聲聲自撿莫他圖，塵沙念盡誰成
J33nB280_p0313b18║佛？大地群生自寶蕖。
J33nB280_p0313b19║取捨未忘華翳目，兩忘依舊眼生華。不如且作順朱
J33nB280_p0313b20║者，管取年年喫嫩茄。
J33nB280_p0313b21║歸元捷徑路無差，信步行來有甚遮。只為回頭并轉
J33nB280_p0313b22║腦，蓮池反見墜空華。
J33nB280_p0313b23║無端病眼見空華，切忌從人覓到家，撥動金鍼膜翳
J33nB280_p0313b24║淨，汲泉來煮雨前茶。
J33nB280_p0313b25║鍼鋒尖上五須彌，八萬由旬較恰齊，若謂互融無小
J33nB280_p0313b26║大，開眼堂堂陷水泥。
J33nB280_p0313b27║偶爾勸君恒念佛，山僧不是為人提，艸鞋邊有通霄
J33nB280_p0313b28║路，拄杖橫肩不用疑。
J33nB280_p0313b29║雲外禪師語錄卷第十一終
J33nB280_p0313b30║
J33nB280_p0313c01║
J33nB280_p0313c02║　慧乘　傳量　碧元　如聞　雲岩
J33nB280_p0313c03║　宜默　成真　覺塵　真耆
J33nB280_p0313c04║　眾師捐財，助刻
J33nB280_p0313c05║　神鼎雲外和尚語錄第十一卷。
J33nB280_p0313c06║康熙乙巳夏月塔院識。