J33nB280_p0314a01║雲外禪師語錄卷第十二
J33nB280_p0314a02║侍者深極編
J33nB280_p0314a03║
J33nB280_p0314a04║五言古
J33nB280_p0314a05║登老祖雙峰巔，復同諸禪者游水口瀑布泉，奇勝
J33nB280_p0314a06║不減匡廬，詩以誌之
J33nB280_p0314a07║雙峰赤骨立，蒼氣欲摩天。夜汗成川澤，灌溉萬山田。
J33nB280_p0314a08║潛尋間道出，餘石苦相煎。水怒攻其腋，格關成囂喧。
J33nB280_p0314a09║石頑而水冽，鼓躍竟奔前。縱橫灑銀鍊，瀑布九天懸。
J33nB280_p0314a10║佳景真在茲，誰謂廬山泉。大觀隨所樂，局士羨殘編。
J33nB280_p0314a11║神鼎開山
J33nB280_p0314a12║山水在處佳，心空趣乃與。動靜發幽光，麤人不知處。
J33nB280_p0314a13║我來神鼎山，萬象紛然著。舉世逐虛名，奇怪爭狂倨。
J33nB280_p0314a14║篇章堆故言，腐語如陳絮。吾於萬物和，所得皆神御。
J33nB280_p0314a15║隱顯了無干，古今潛一慮。
J33nB280_p0314a16║可居且便居，何必求豐裕？一壑數峰雲，儘可供朝暮。
J33nB280_p0314a17║朝暮亦何為？不藏亦不露。月明天宇清，鶴唳松濤護。
J33nB280_p0314a18║無心可悟迷，有甚眾生度？觸處洞真源，不借閒言句。
J33nB280_p0314a19║大開太古堂，豈在多人聚？動靜繫非輕，救弊惟此務。
J33nB280_p0314a20║世及出世間，如枝之與樹。煙雲蕩空碧，眉宇舒晴素。
J33nB280_p0314a21║晚霽菴前弄月
J33nB280_p0314a22║亂雲恃風雨，吞我萬山青。暮天聊展笑，雲遁山還醒。
J33nB280_p0314a23║月來星與俱，飛光到我庭。披衣坐其下，竹冷光鱗鱗。
J33nB280_p0314a24║萬里溶溶夜，蕭然一箇僧。
J33nB280_p0314a25║七月望夕，步月過山，至石鼓峰，趺坐神倦，不覺
J33nB280_p0314a26║假寐，覺而歸菴，東方白矣，因記之
J33nB280_p0314a27║浩月浸千山，竹響和清溜。乘興偶遊行，不覺過山岫。
J33nB280_p0314a28║趺石聽幽松，刁刁群籟驟。片月立予前，孤影隨我後。
J33nB280_p0314a29║倦來伸腳眠，不管蟲和獸。夢返覺身寒，重露凝襟袖。
J33nB280_p0314a30║歸菴正解衣，東方曦也又。
J33nB280_p0314b01║快活歌示禪者
J33nB280_p0314b02║窮禪和，煞快活，一室空空胸豁豁，客來秪見菴中窮，
J33nB280_p0314b03║誰知活計如天闊？或登高，或入草，般般應用般般好，
J33nB280_p0314b04║驢蹄佛手一齊來，銕額銅頭俱靠倒。苦菜羹，大麥粥，
J33nB280_p0314b05║食飽逍遙手捫腹，拖條拄杖恣閒遊，信口臨風歌一
J33nB280_p0314b06║曲。不思前，不計後，憨著肚皮隨分受，無量劫來秖目
J33nB280_p0314b07║前，癡人枉把雙眉皺。不求佛，不希祖，日用行持無處
J33nB280_p0314b08║所，搬柴運水露家風，作者應知絕回互。不談禪，不論
J33nB280_p0314b09║道，兩片臨時胡亂掃，昔日扶笻上翠峰，今朝醉臥荒
J33nB280_p0314b10║煙島。笑呵呵，好大哥，姑姑元是老婆婆，一般快活人
J33nB280_p0314b11║人有，此時不薦將如何？
J33nB280_p0314b12║山居五言律
J33nB280_p0314b13║破菴借便住，不用買山錢，遠近巒煙接，高低松韻聯。
J33nB280_p0314b14║湖光鎔野外，篆靄起籬邊，即此是真樂，餘吾何慕焉？
J33nB280_p0314b15║路盡山窮處，由來一線通，煙霞生足下，天地走塵中。
J33nB280_p0314b16║權小猶難近，神仙豈足同？為人重指註，庭竹舞春風。
J33nB280_p0314b17║拋卻參玄事，茅菴養病身，明明雖有我，歷歷竟無人。
J33nB280_p0314b18║庭竹從他老，園蔬灌每勤，誰能知此意？獨有澗流聲。
J33nB280_p0314b19║曠月無人跡，良由艸逕深，不能隨俗轍，常得坐高岑。
J33nB280_p0314b20║野陌青黃錯，雲山蒼翠侵，許多西祖義，狼藉滿山林。
J33nB280_p0314b21║钁山兼種地，即此是家風，禦冷柴根火，避炎澗底松。
J33nB280_p0314b22║淡泊心逾淨，逍遙佛頗同，所嗟今古夢，英俊枉埋中。
J33nB280_p0314b23║我心本淨玅，何用五家禪？且喜辭多事，今來樂少緣。
J33nB280_p0314b24║千山嗟突兀，一室鎮安眠，擬欲登臨者，抬眸路八千。
J33nB280_p0314b25║當陽明指示，菴外事無餘，荊棘途窮盡，縱橫曠自如。
J33nB280_p0314b26║山高人跡斷，月冷鴈聲初，卻笑承風者，茫茫問太虛。
J33nB280_p0314b27║秋老辭林瘦，冬初趲夜長，遠山方吐白，孤榻漸來光。
J33nB280_p0314b28║杖影窺燈蕭，泉聲到耳忘，塵塵俱剖露，何處著思量？
J33nB280_p0314b29║寄伊菴師
J33nB280_p0314b30║舊隱經年別，匡山無恙不。予猶思翠壁，爾勿厭山丘。
J33nB280_p0314c01║杞慮憐衰法，松吟說隱愁。何時峰頂上，同看白蘋秋。
J33nB280_p0314c02║七言律
J33nB280_p0314c03║匡山別同參諸友
J33nB280_p0314c04║天童社裏舊同參，匡頂重逢鬢已班，虛己可知珍法
J33nB280_p0314c05║義，忘懷時共飽煙嵐。無羈念念超三際，有住塵塵落
J33nB280_p0314c06║兩般，偶憶春風瓢杖約，囑君水牯莫驅攔。
J33nB280_p0314c07║參玄莫認本來翁，箇是權名誘幼童。手捏虛空成粉
J33nB280_p0314c08║碎，目前風物自玲瓏。談禪論理珠沉水，會旨忘心鳥
J33nB280_p0314c09║出籠。但請不隨明暗昧，何勞著力物西東。
J33nB280_p0314c10║寄徒靈木
J33nB280_p0314c11║去年有客曾知汝，說是安居村落間。禪道有靈能作
J33nB280_p0314c12║偈，心情無暇似幽閑。機鋒紡作勾緣線，棒喝流成應
J33nB280_p0314c13║世好。聊寄苦言祈汝悟，開函一讀涕須潛。
J33nB280_p0314c14║四言雜詠
J33nB280_p0314c15║至寶居懷，五眼莫睹。渴飲饑餐，生殺佛祖。
J33nB280_p0314c16║菩提本具，乃發乃熏，漸修頓悟，天下太平。
J33nB280_p0314c17║亙古亙今，應用無物。忻厭居懷，千山突兀。
J33nB280_p0314c18║法性無生，隨緣起滅。生死涅槃，紅爐點雪。
J33nB280_p0314c19║意影纔消，秤椎落井。信手捏空，饅頭餬餅。
J33nB280_p0314c20║有無由心，心空境盡。倒用橫拈，無欠無剩。
J33nB280_p0314c21║五蘊本空，四大非有。一喚回頭，翻過筋斗。
J33nB280_p0314c22║法身靈玅，自在逍遙，任緣成佛，不用叨叨。
J33nB280_p0314c23║存我說法，生滅熾然。無心對境，步步登玄。
J33nB280_p0314c24║本無有物，何假何真？厭塵取靜，徒困心神。
J33nB280_p0314c25║觸處洞然，可賤可貴。只許人參，不許人會。
J33nB280_p0314c26║大道堂堂，有無不隔。線斷齊休，咄哉老賊。
J33nB280_p0314c27║汝心遍周，妄情自小。我我所空，塵塵皆好。
J33nB280_p0314c28║鏡中見像，像寂形空。放開皮肚，體露金風。
J33nB280_p0314c29║捨迷求悟，如土易金。金土俱捐，穩坐家庭。
J33nB280_p0314c30║性本真靈，杳無邊際。取捨思惟，覓甚屎屁。
J33nB280_p0315a01║道由心悟，行導凡愚。回頭築著，撒手下驢。
J33nB280_p0315a02║心境佛魔，了無著處。捏起毛端，雷轟雨注。
J33nB280_p0315a03║執一非餘，箇是蠢漢。達本無差，一光燦爛。
J33nB280_p0315a04║波波求道，說玅窮玄，棄金擔土，直待驢年。
J33nB280_p0315a05║將心除妄，止火助薪。真空頓悟，頭頭普門。
J33nB280_p0315a06║本無階級，登陟徒勞。咬人屎橛，人我山高。
J33nB280_p0315a07║汝欲識佛，當念即真。擬心解會，倚戶傍門。
J33nB280_p0315a08║欲求大道，莫戀途程。當空便擲，豈話疏親？
J33nB280_p0315a09║潭清月皎，隱隱勞神。掀翻海嶽，華雨繽紛。
J33nB280_p0315a10║等閑放下，括地包天。低頭憶念，敢保驢年。
J33nB280_p0315a11║既達此宗，了無差互，行解相應，出必由戶。
J33nB280_p0315a12║佛生同體，功不浪施，熾然應用，法法無為。
J33nB280_p0315a13║睹鏡生狂，狂消何有。一體廓然，既安且久。
J33nB280_p0315a14║靈源常淨，對境心空。隨機刮判，智用靡窮。
J33nB280_p0315a15║赤手揮拳，虛空叫痛。流出胸襟，喚醒群夢。
J33nB280_p0315a16║洗盡疑塵，廓然歸本。利劍斫空，誰論益損。
J33nB280_p0315a17║心為法主，無處無方，晴天掣電，群鴈分行。
J33nB280_p0315a18║達人大觀，混融真假，等目生死，綽有餘暇。
J33nB280_p0315a19║鐘敲月冷，鐸弄風高。曠然無跡，理事徒勞。
J33nB280_p0315a20║身心空寂，五陰滔滔。拈來放去，無作無勞。
J33nB280_p0315a21║連根斬斷，更莫踟躕。絲毫繫念，騎驢覓驢。
J33nB280_p0315a22║三毒元空，光明洞照，本自現成，休談玄玅。
J33nB280_p0315a23║身心若有，夢想應實，觸處洞然，何離何即？
J33nB280_p0315a24║事事任緣，閒行閒坐。水上葫蘆，撥著便過。
J33nB280_p0315a25║機輪無滯，許汝同參，用時滲漏，將欲誰瞞？
J33nB280_p0315a26║山禽奏韻，新茗斟嘗，十方齊現，常寂玅光。
J33nB280_p0315a27║客到空林，清談作供，懶下蒲團，不迎不送。
J33nB280_p0315a28║一蒲閒坐，脫體全提，輕風淡度，煙篆橫微。
J33nB280_p0315a29║捫空尋嚮，勸歇翻疑，忽然磕著，笑破唇皮。
J33nB280_p0315a30║山來枕上，雨到窗前。天然富貴，可以忘年。
J33nB280_p0315b01║三間草屋，好友能來，對床便睡，無語如雷。
J33nB280_p0315b02║客馭風來，啜茶度夏。開口說禪，當頭便罵。
J33nB280_p0315b03║提壺勸客，布穀催耕。半春佳景，分付誰人。
J33nB280_p0315b04║新秧襯鷺，嫩柳籠鶯，光陰如此，不歇何云？
J33nB280_p0315b05║山額雲垂，如人擬睡，一雨便醒，此時須記。
J33nB280_p0315b06║花信釀寒，身勞乃覺。擬覓衣添，群飆忽作。
J33nB280_p0315b07║倚欄看山，山亦看我。似汝恒心，寧有幾箇。
J33nB280_p0315b08║十方在掌，三界無家。逢人便出，空裏栽花。
J33nB280_p0315b09║楊花若雪，飛舞山庭。陽關唱罷，之子東征。
J33nB280_p0315b10║游戲人間，胸同渤澥。蝦蚌魚龍，謾誇能解。
J33nB280_p0315b11║吳夢初回，楚山萬點。觸處皆渠，何舒何斂。
J33nB280_p0315b12║湛然常用，用本無功，為天地父，作有無宗。
J33nB280_p0315b13║山抱鍾聲，圓音落落。不犯根塵，沖霄野鶴。
J33nB280_p0315b14║名根焰冷，觸處熙怡。寄言流水，莫告人知。
J33nB280_p0315b15║青敷大地，柳破春眉。差雲送客，倩雨留知。
J33nB280_p0315b16║毛端收展，大千隨寄。堪笑酸寒，買山而住。
J33nB280_p0315b17║虛空庫藏，既富且久，蟻見枯蠅，忻為己有。
J33nB280_p0315b18║月下登高，長舒一嘯。今古全彰，天然非召。
J33nB280_p0315b19║五里松聲，一天晴月。或坐或行，受用不竭。
J33nB280_p0315b20║山禽喚友，嫩柳吹花。春光告別，閉戶烹茶。
J33nB280_p0315b21║心如太虛，虛而卻不。玅應世間，智同天穆。
J33nB280_p0315b22║少老自移，真居不改。得路便行，塵塵絕待。
J33nB280_p0315b23║廓爾無求，寤寐恒一。南北東西，無固無必。
J33nB280_p0315b24║意言究盡，活潑無依。淡雲初斂，新月如眉。
J33nB280_p0315b25║明暗色空，與意俱喪。信手拈來，十方通暢。
J33nB280_p0315b26║大千手挈，身現毛端。心空見息，夏熱冬寒。
J33nB280_p0315b27║生死涅槃，鶻侖無縫。萬煉千烹，始知奉重。
J33nB280_p0315b28║電光石火，意地那容。一齊拋下，暖日和風。
J33nB280_p0315b29║逢緣不借，豈立玄功。毛端剎集，煙雨濛濛。
J33nB280_p0315b30║瓦礫泥團，臨時拋出。玄玅商量，咬人屎橛。
J33nB280_p0315c01║言前句後，體妙失宗。千波無跡，如日昇空。
J33nB280_p0315c02║饑來喫飯，渴來飲水。更問如何，開眼見鬼。
J33nB280_p0315c03║一道靈光，無在不在。索價撩天，阿誰肯賣。
J33nB280_p0315c04║朕兆未彰，用不餘體。一月印江，萬輪俱啟。
J33nB280_p0315c05║十方是汝，何用他求？拈來土塊，溈山水牛。
J33nB280_p0315c06║佛祖所談，開遮擒縱，是汝家常，莫受人哄。
J33nB280_p0315c07║一切智智，無別無同，有法可示，呼蚓作龍。
J33nB280_p0315c08║神鼎懶僧，拈來便擲。是語是禪，任人安置。
J33nB280_p0315c09║雜詠五言
J33nB280_p0315c10║獨步萬峰頂，閒聽虎喚兒，夕陽林下沒，回杖月同歸。
J33nB280_p0315c11║在家疑是客，旅舍卻為親。湛然而玅用，無我亦無人。
J33nB280_p0315c12║四生皆客住，終回不二家。毛端天地闊，雲散月光華。
J33nB280_p0315c13║世夢隨時變，風雲倏忽過，喬松堪傲雪，禪客意如何。
J33nB280_p0315c14║草深蛇性悅，空闊鳥難棲。欲得門庭鬧，無如窠臼宜。
J33nB280_p0315c15║東風吹萬綠，眾卉競舒姿。法爾長如是，誰知竟不移。
J33nB280_p0315c16║春深多意氣，壯我曲橋溪。谷瀑連聲湧，迴流濺客衣。
J33nB280_p0315c17║離欲真出家，心忘登佛地。三千放淨光，只為無情識。
J33nB280_p0315c18║大千無量物，一室斂無餘。舉似維摩詰，煌煌發令姿。
J33nB280_p0315c19║茅菴啖翠空，霞外群峰立。一笑萬緣消，菩提只遮是。
J33nB280_p0315c20║鳥歸斜照裏，鳩語綠陰中。山氣熏天碧，般般絕異同。
J33nB280_p0315c21║連日雷驅雨，青浮欲漲天。一聲何處鶴，幽谷更堪憐。
J33nB280_p0315c22║達觀音妙協，俗眼自雲泥。意夢全消處，清飆恰到時。
J33nB280_p0315c23║群山努力青，厭俗圖其形。每見山僧面，飛來滿我庭。
J33nB280_p0315c24║斜雨知吾意，留客即便晴。一山清趣事，今夜與君評。
J33nB280_p0315c25║滿裝一谷雲，換得半天雨。不第解田憂，園蔬賴以注。
J33nB280_p0315c26║眾鳥隨雲散，殘山掛夕陽。一聲天際鴈，萬綠盡消忙。
J33nB280_p0315c27║煙翠鍾聲出，晴雲冒碧空。興來舒一嘯，響落數村松。
J33nB280_p0315c28║幾欲登山去，其如足力綿。好風知我意，吹夢到層顛。
J33nB280_p0315c29║結茅叢社側，客至懶供需。酌茗清談外，安論我與渠。
J33nB280_p0315c30║床飛新落葉，風掩讀殘書。居然三際外，聲色意無餘。
J33nB280_p0316a01║老山披露坐，細雨伴泉流。狼藉西來意，何人解展收。
J33nB280_p0316a02║神鼎峰頭事，千松已吐花。不辭為舉似，抬手落誰家。
J33nB280_p0316a03║古佛身無盡，亡形化萬般。空花兼翳淨，神鼎不瞞頇。
J33nB280_p0316a04║皜月澆詩壁，輕風贈遠香。對床無語坐，千劫坦然降。
J33nB280_p0316a05║君騎春色來，伴我嘗新茗。未竟三日談，別去良耿耿。
J33nB280_p0316a06║道友如君少，清談不厭過。營營人世夢，奈此白雲何。
J33nB280_p0316a07║開軒此靜坐，好鳥頻相過。天籟忽然生，拋書竟乃臥。
J33nB280_p0316a08║雨滌山愈健，雲收月更新。十方秋趣味，一筆畫分明。
J33nB280_p0316a09║雜詠六言
J33nB280_p0316a10║有無是你兒孫，處處腳蹋實地。癡人不肯逍遙，更去
J33nB280_p0316a11║咬他屎屁。
J33nB280_p0316a12║諸佛由來是汝，因何抵死不信？渾身佛魔同居，薦得
J33nB280_p0316a13║也打三頓。
J33nB280_p0316a14║了無忻厭居懷，正是屎坑解脫。斫樹不斷根株，時至
J33nB280_p0316a15║根苗復活。
J33nB280_p0316a16║我是虛空令尊，要他菩提作麼？但無一念希求，日用
J33nB280_p0316a17║應緣不錯。
J33nB280_p0316a18║霜葉飛如蝴蝶，籬邊老菊精神。多少時人錯會，強來
J33nB280_p0316a19║說境說心。
J33nB280_p0316a20║山抱鐘聲渡水，風推松籟來窗。一種淨緣誰會，黃鶯
J33nB280_p0316a21║小語商量。
J33nB280_p0316a22║十二時歌
J33nB280_p0316a23║半夜子，消息不通無彼此。卻嫌蚤虱姿貪饕，摸來依
J33nB280_p0316a24║舊空勞指。
J33nB280_p0316a25║雞鳴丑，欲起仍眠如中酒。下單失口念彌陀，大地山
J33nB280_p0316a26║河顛倒走。
J33nB280_p0316a27║平旦寅，管甚真心與妄心。世界撮來如米大，勸君莫
J33nB280_p0316a28║唼老婆唇。
J33nB280_p0316a29║日出卯，山妻秪用一錢討。給侍周旋不露顏，呼來卻
J33nB280_p0316a30║是陳禾稿。
J33nB280_p0316b01║食時辰，佛法塵勞一東薪。清磬數聲天地外，何須更
J33nB280_p0316b02║覓採樵人。
J33nB280_p0316b03║禺中巳，明暗不干誰敢比。提將土塊作真金，到頭又
J33nB280_p0316b04║似張三李。
J33nB280_p0316b05║日南午，堂堂大道無回互，沙界塵毛體量同，莫來攔
J33nB280_p0316b06║我毬門路。
J33nB280_p0316b07║日昳未，休把光陰等閑費。他方此土一身中，道俗縱
J33nB280_p0316b08║橫互為寄。
J33nB280_p0316b09║晡時申，萬壑松風唱主賓，咽喉坐斷通車馬，不知誰
J33nB280_p0316b10║是住菴人？
J33nB280_p0316b11║日入酉，那事茫茫丟卻手。遠峰吐月到窗前，萬水千
J33nB280_p0316b12║山呈拙醜。
J33nB280_p0316b13║黃昏戌。一日安排俱了畢。開單脫襪擁禪衣，誰能更
J33nB280_p0316b14║論波羅密。
J33nB280_p0316b15║人定亥，伸腳長眠觀自在。夢裏飽吞王膳珍，醒來打
J33nB280_p0316b16║破三瓶菜。
J33nB280_p0316b17║牧牛歌十首
J33nB280_p0316b18║尋牛
J33nB280_p0316b19║鼻端無竅自優悠，瞥起跟尋逐兩頭。伊本無依無去
J33nB280_p0316b20║住，今時及盡始真休。
J33nB280_p0316b21║見跡
J33nB280_p0316b22║愈著尋求愈覺難，谿頭停武試詳觀，團團蹄跡分明
J33nB280_p0316b23║在，不必貪程過遠山。
J33nB280_p0316b24║見牛
J33nB280_p0316b25║登高一望草茸茸，業畜元來在此中。躡足向前穿卻
J33nB280_p0316b26║鼻，牽來步步怨春風。
J33nB280_p0316b27║得牛
J33nB280_p0316b28║捉獲耕驅南畝上，拖犁拽耙幾時休？青青兩岸雖無
J33nB280_p0316b29║犯，猶賴山童緊繫留。
J33nB280_p0316b30║牧養
J33nB280_p0316c01║念念惺惺秪遮頭，循欄瀟灑漸和柔，養成毛色渾無
J33nB280_p0316c02║雜，露地安眠不用收。
J33nB280_p0316c03║騎歸
J33nB280_p0316c04║歸來明月印前溪，短笛臨風信口吹。識得者麼消息
J33nB280_p0316c05║事，當初孤負我和渠。
J33nB280_p0316c06║存人
J33nB280_p0316c07║打失全牛一事無，柴床端坐觜盧都。青山綠水仍依
J33nB280_p0316c08║舊，面目堂堂好丈夫。
J33nB280_p0316c09║俱忘
J33nB280_p0316c10║人牛驀地兩全空，好手徒誇遊刃功，不到水窮山盡
J33nB280_p0316c11║日，謾云無異亦無同。
J33nB280_p0316c12║還源
J33nB280_p0316c13║拶到還源本自閑，枉將功用著其間。聞聲見色無餘
J33nB280_p0316c14║地，渴飲饑餐倦打眠。
J33nB280_p0316c15║入廛
J33nB280_p0316c16║尊貴功勳俱不住，橫身撒手入廛來。畜生隊裏翻筋
J33nB280_p0316c17║斗，處處牢關盡撞開。
J33nB280_p0316c18║山居雜詠
J33nB280_p0316c19║蹋遍諸方古寺苔，放憨皮肚任人猜，而今老大渾無
J33nB280_p0316c20║似，支枕松根看月來。
J33nB280_p0316c21║老松時奏千般韻，小澗長分百斛泉，隨處看雲和衲
J33nB280_p0316c22║睡，夢回拈棒打青天。
J33nB280_p0316c23║相隨一杖無餘物，破屋無門不用關，秖有清閑無處
J33nB280_p0316c24║著，石頭坐遍待雲還。
J33nB280_p0316c25║隔樹數聲樵子韻，高歌我詠寒山詩，虛空喝彩森羅
J33nB280_p0316c26║舞，不許時人取次知。
J33nB280_p0316c27║深山夏日足陰涼，小榻鼾眠午夢長。睡起經行松樹
J33nB280_p0316c28║下，數聲啼鳥澗中央。
J33nB280_p0316c29║濃雲密霧奪群山，恍若孤舟汎海瀾。四面八方無畔
J33nB280_p0316c30║岸，不知身在畫圖間。
J33nB280_p0317a01║茅林隘路石為關，來往多遭驀面瞞，不動腳跟能到
J33nB280_p0317a02║此，大千搏取若泥丸。
J33nB280_p0317a03║精窮徹骨懶頭陀，佛法全然不會他，對客自來無一
J33nB280_p0317a04║語，空勞跋涉到煙羅。
J33nB280_p0317a05║幾年生受貧中樂，半世逍遙拙處多。一等便宜誰不
J33nB280_p0317a06║具，衒名弄巧自瞞何。
J33nB280_p0317a07║佛法全忘懶唱提，搬柴煮飯恰臨時，相逢多是鐫舟
J33nB280_p0317a08║者，狼藉春風總不知。
J33nB280_p0317a09║定起月臨窗白滿，吟成風墮葉黃多。太平不計功勳
J33nB280_p0317a10║事，更有何人入佛魔。
J33nB280_p0317a11║出礦精金是處真，瓶盤釵釧總同身。一聲鶴唳天初
J33nB280_p0317a12║曉，不是心兮不是塵。
J33nB280_p0317a13║青山溢目即如來，切忌于斯立聖胎，日暮拾柴燒火
J33nB280_p0317a14║向，不須重撥地爐灰。
J33nB280_p0317a15║人生隨分即無憂，塵世茫茫孰肯休。一句了然超百
J33nB280_p0317a16║億，青山岌峇大江流。
J33nB280_p0317a17║飯罷閒行事了然，全無些子故相牽。嶺頭倚杖觀山
J33nB280_p0317a18║色，淡殺人間虛妄緣。
J33nB280_p0317a19║畢世精神聲利馳，百年光景剎那時。堂堂古路無人
J33nB280_p0317a20║蹋，孤負春風著意吹。
J33nB280_p0317a21║掃石焚香趺坐久，山禽見慣每來依，一光映現無伊
J33nB280_p0317a22║我，使得人間十二時。
J33nB280_p0317a23║莫謂山居無一事，栽瓜種菜忒忙生。月沉滄海人難
J33nB280_p0317a24║委，猶較雞鳴半日程。
J33nB280_p0317a25║草徑幸無俗子步，隔山時有採樵歌。一塵不動真安
J33nB280_p0317a26║樂，纖類纔生早自磨。
J33nB280_p0317a27║古風愧我不能追，豈把身心蹈近時。淨行莊嚴非分
J33nB280_p0317a28║外，珊瑚撐月不吾欺。
J33nB280_p0317a29║森森萬綠赴茅菴，幾片白雲相佳閒，清夜數聲谿外
J33nB280_p0317a30║鴈，為誰飛過碧蘿灣？
J33nB280_p0317b01║人定月斜鐘斷後，夢回霜冷鴈鳴初。飄外拽杖穿林
J33nB280_p0317b02║走，拾得枯枝供地爐。
J33nB280_p0317b03║人來無口問他禪，敲火烹茶得自便。翻憶古人機欠
J33nB280_p0317b04║密，天書三召惹人嫌。
J33nB280_p0317b05║四山駢綠映柴扉，看到黯黯思轉微。春鳥也憐遊子
J33nB280_p0317b06║苦，聲聲叫道不如歸。
J33nB280_p0317b07║夾菴澗溜高低響，繞逕蘚苔厚薄青。茶事告成春又
J33nB280_p0317b08║去，有誰心外見真形。
J33nB280_p0317b09║懶舉主賓玄要話，門前山路亂縱橫。堂堂一句超群
J33nB280_p0317b10║象，南北東西不借功。
J33nB280_p0317b11║大千經卷一塵包，打破何須動一毛？壞衲褁山來枕
J33nB280_p0317b12║翫，空拳捏月就房韜。
J33nB280_p0317b13║萬山卸翠到禪扉，一箇山僧倚杖藜。不離六塵元自
J33nB280_p0317b14║淨，天然畫出數行詩。
J33nB280_p0317b15║縛箇茅菴雲裏住，刀耕火種度時光，傳燈說法俱無
J33nB280_p0317b16║暇，洗腳雙趺月到床。
J33nB280_p0317b17║山中春夏雨偏多，米盡柴生不奈何。滴爛虛空猶自
J33nB280_p0317b18║可，幾乎餓死老禪和。
J33nB280_p0317b19║物情法爾不能齊，得失是非休用提。梅華卸白群英
J33nB280_p0317b20║發，商確春風到鴃啼。
J33nB280_p0317b21║啼罷流鶯到竹雞，牡丹開遍恰晴時。天供野菜漫山
J33nB280_p0317b22║谷，嫩作鮮餚老作虀。
J33nB280_p0317b23║燈光明滅不成亮，坐久昏眠未穩時。老鼠成群齊著
J33nB280_p0317b24║力，天明滿地是糠秕。
J33nB280_p0317b25║密靄翠封山下路，踦𨄅歷盡到菴前。道人活計長如
J33nB280_p0317b26║是，健則鋤雲倦則眠。
J33nB280_p0317b27║山居糊口一張鋤，佛法從他爛且枯。栽了王瓜便種
J33nB280_p0317b28║豆，誰能死水按葫蘆。
J33nB280_p0317b29║學海奇波空自湧，心田異艸可曾刪？茅菴斗大堪容
J33nB280_p0317b30║膝，虛豁全包四面山。
J33nB280_p0317c01║一幅生成古畫圖，春為著色更然都。門前舊路俱荒
J33nB280_p0317c02║卻，差勝牛頭花鳥無。
J33nB280_p0317c03║羊腸世路競奔趨，坦直林泉到者稀。穩坐蒲團窗月
J33nB280_p0317c04║上，此時那許俗人知。
J33nB280_p0317c05║水響山明諸佛體，春來秋去祖師心。明明吐露無遮
J33nB280_p0317c06║互，何事諸人不肯貧。
J33nB280_p0317c07║澹蕩閒懷冰銕腸，去無固必住無方，清茶啜罷焚香
J33nB280_p0317c08║坐，幽鳥一聲天宇長。
J33nB280_p0317c09║自入山來七八春，煙堆衣帽幾身塵。不將世夢虛聲
J33nB280_p0317c10║譽，喚我一生清淨貧。
J33nB280_p0317c11║禪人訪我入深山，陟險梯高途路難。莫道山居無款
J33nB280_p0317c12║待，白雲秋色任君餐。
J33nB280_p0317c13║委身丘壑高然臥，半世生涯月一輪。寄與參玄諸上
J33nB280_p0317c14║士，恩無半點始知恩。
J33nB280_p0317c15║同門相訪喜盈盈，一夜清談到老晨，賓主既忘貧徹
J33nB280_p0317c16║骨，且須住住莫云云。
J33nB280_p0317c17║百年一覺夢中忙，消我山中幾炷香。自是塵勞光影
J33nB280_p0317c18║促，致令閒靜日偏長。
J33nB280_p0317c19║客來無送亦無迎，抵掌清談趣自深，擁火喫茶端坐
J33nB280_p0317c20║久，地爐鼾睡到天明。
J33nB280_p0317c21║法門替極不堪評，種種澆風取次生。上下偷安唯苟
J33nB280_p0317c22║得，風波如此豈應行。
J33nB280_p0317c23║世亂始知多欲苦，年荒方信菜根香。從來貧富唯虛
J33nB280_p0317c24║習，堪嘆人生空自忙。
J33nB280_p0317c25║直堪行道世非宜，來伴青山度歲時。分付雨風休作
J33nB280_p0317c26║惡，明朝我欲探龍谿。
J33nB280_p0317c27║雨過山光沐眼明，滿潭碧水躍然盈。春來好處無多
J33nB280_p0317c28║子，新霽園林鳥一聲。
J33nB280_p0317c29║細雨洗青山愈好，岩花幽艸各知春，山僧不是收詩
J33nB280_p0317c30║料，分付諸人款款吟。
J33nB280_p0318a01║同居七八箇禪人，努力耕鋤不濟貧，春種苦蕎雙斗
J33nB280_p0318a02║足，收來仍舊又三升。
J33nB280_p0318a03║久居峭谷面如之，故友相逢問是誰？向道昔人元不
J33nB280_p0318a04║在，驚呼會得轉身時。
J33nB280_p0318a05║看雲倚杖峰頭坐，聽月攜蒲艸際眠，一箇閒身天地
J33nB280_p0318a06║外，隨緣生受亦蕭然。
J33nB280_p0318a07║青山目極幾千重，獨坐孤峰誰與同？秖許流泉知此
J33nB280_p0318a08║意，一聲聲透碧雲中。
J33nB280_p0318a09║扶疏新竹舞蹁躚，擬住幽禽意未便。夏日初長山色
J33nB280_p0318a10║健，盛塗蒼綠賽青天。
J33nB280_p0318a11║生平不學雕蟲客，日弄之乎者也詞。口不關風胡亂
J33nB280_p0318a12║語，非禪非偈亦非詩。
J33nB280_p0318a13║山居病懶觀書少，獨有輕風知啟吾。帶雨攪林鏗碎
J33nB280_p0318a14║玉，攜雲出嶂展全圖。
J33nB280_p0318a15║穿雲碧澗長分水，駢列青巒不買山。回視舊交塵擾
J33nB280_p0318a16║裏，牽名役利幾時還。
J33nB280_p0318a17║情生妄自分高下，無我何勞論是非？沙界即今菴裏
J33nB280_p0318a18║物，眉毛孤負許多時。
J33nB280_p0318a19║一夜春回冬未覺，猶施冷氣撲人衣。暗香梅蕊傳消
J33nB280_p0318a20║息，幻得東風到綠齊。
J33nB280_p0318a21║流鶯嫌雨罵東風，門外群英牛綠紅，雨歇攜笻看瀑
J33nB280_p0318a22║布，歸來明月在高松。
J33nB280_p0318a23║北軒高臥有餘適，招得群峰到枕看。叵耐春風懷妒
J33nB280_p0318a24║忌，挾來輕雨灑輕寒。
J33nB280_p0318a25║挈蒲行倦便閑眠，舀水烹茶處處便。春事摧殘已如
J33nB280_p0318a26║許，隔山猶唱鷓鴣天。
J33nB280_p0318a27║四山青映獨憑欄，小倦焚香偃臥看。好鳥靜觀枝上
J33nB280_p0318a28║久，恐予鼾睡送高談。
J33nB280_p0318a29║自補衲衣松樹下，幽禽來伴語泠泠，佇鍼屢聽忘時
J33nB280_p0318a30║久，竟日方成箇補釘。
J33nB280_p0318b01║芳菲寂寞已難堪，霧雨何須更剝殘。欲斂暑衣猶怯
J33nB280_p0318b02║冷，快人惟有竹成竿。
J33nB280_p0318b03║大借湖山供玩具，滿天風月未全貧。謝君千里來相
J33nB280_p0318b04║訪，不惜家風盡供申。
J33nB280_p0318b05║雲外禪師語錄卷第十二終
J33nB280_p0318b06║（　劉千里居士　程上觀居士　周啟明
J33nB280_p0318b07║　居士　張一生居士　王遽公居士
J33nB280_p0318b08║　張長人居士　玄珠居士　陳元之
J33nB280_p0318b09║　黃文鄉　李長吉　潘用平　蔡如龍
J33nB280_p0318b10║　眾居士捐貲，助刻
J33nB280_p0318b11║　神鼎雲外和尚語錄第十二卷。
J33nB280_p0318b12║康熙乙巳夏月塔院識。）