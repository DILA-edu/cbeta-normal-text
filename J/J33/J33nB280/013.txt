J33nB280_p0318c01║雲外禪師語錄卷第十三
J33nB280_p0318c02║侍者深知編
J33nB280_p0318c03║雜著
J33nB280_p0318c04║端本論
J33nB280_p0318c05║古今知識，所遇不同，因緣亦異，故其形諸作用者，不
J33nB280_p0318c06║得不殊，而其弘法利生之心，則未有不同焉者也。欲
J33nB280_p0318c07║行古道於當今之世者，勿法古人之跡，當法古人之
J33nB280_p0318c08║心。法其心而略其跡，則凡所施為舉措，不至駭常人
J33nB280_p0318c09║之聽視、動天下之議疑，而固已光明碩大，照映今昔
J33nB280_p0318c10║矣。夫古人豈有三頭六臂，迥異於今之人哉？亦陶鑄
J33nB280_p0318c11║養育人才之有其方而已。夫所謂陶鑄養育之方者，
J33nB280_p0318c12║何也？標其果以發其因，恥之劣以發其進，悅之法以
J33nB280_p0318c13║開其心，約之律以刳其習。時其緩急，順其機宜，潤其
J33nB280_p0318c14║偏枯，炙其症候，言以難之，用以驗之，臨之患以觀其
J33nB280_p0318c15║守，試之事以通其權，察其行以知其德，徵其應以審
J33nB280_p0318c16║其才。然後委之任之，推之揚之。德優眼正者，登之上
J33nB280_p0318c17║座，以舒其長；才力稍遜者，以為之輔，延之歲月，以盡
J33nB280_p0318c18║其能。是故志士名賢，能畢其才力以底功，而不患其
J33nB280_p0318c19║難就也。中下之人，雖欲怠志於一時，而顧別辱纔，其
J33nB280_p0318c20║後安得不勉而自新乎？至若邪恨敗種，自知遠避，尚
J33nB280_p0318c21║何有攪群亂眾之黨，潛伏於其間哉？奸氛既淨，賢智
J33nB280_p0318c22║登庸，而曰古道之不行，吾不信也。方今叢林初學之
J33nB280_p0318c23║賢，唯孜孜以講談章句，習學詩文，朝夕咿唔，窮年呫
J33nB280_p0318c24║嗶，如業公車者相似。夫詩文之學，非博學強記，殫精
J33nB280_p0318c25║敝神，則不能工也。不工則不足以示人，工則徒喪光
J33nB280_p0318c26║陰於無補之學。外以無益於人，內以無益於己，故雖
J33nB280_p0318c27║窮年參學，皓首無歸者，滔滔皆然。是唯非特於生死
J33nB280_p0318c28║無益，又從而滋甚之，可不為大哀歟！何也？夫人材之
J33nB280_p0318c29║利鈍雖不同，而其畏苦慕道之心，孰不均之？特以成
J33nB280_p0318c30║於一而喪於分耳。故夫一藝之足以鳴世者，必專其
J33nB280_p0319a01║力而不為他技所搖，恐紛途之足以害其藝也，而況
J33nB280_p0319a02║於道乎？夫道之所資者，戒定慧也。今悉屏之，而疲志
J33nB280_p0319a03║後神於章句詩文之學以滋能，所交豪貴，衒學識，釣
J33nB280_p0319a04║利名而已矣。而望法道之興，生死之明，難矣！夫古昔
J33nB280_p0319a05║聖賢，以間世之資，尚朝夕皇皇以專致於道，而猶有
J33nB280_p0319a06║不逮者。今乃移其精神，奪其歲月，以朝夕從事於無
J33nB280_p0319a07║補之學，宜其生無益於法門，死無滋於性命也。故古
J33nB280_p0319a08║之時，沙門所學者，定與慧之謂也。根基大小，所修之
J33nB280_p0319a09║萬行雖殊，而至於持戒精進之二行，則未有不同然
J33nB280_p0319a10║者也。故其優者，居可以輔弼宗乘，出足以典刑後學，
J33nB280_p0319a11║雖執勞服役之沙彌，亦皆可為一方之化主也。是故
J33nB280_p0319a12║墳菴、草舍、村落、市廛，往往皆有龍象隱伏其中，故邪
J33nB280_p0319a13║種不得以肆其奸而惑無識也。夫豈不知非身無所
J33nB280_p0319a14║束之理，而專事於威儀進止而已乎？固以為律者，定
J33nB280_p0319a15║慧之根基，而自利利他之大本也。內則以之滌妄情，
J33nB280_p0319a16║外則以之攝群類，僧既朝夕從事於此而明者眾，則
J33nB280_p0319a17║大小宗乘、佛祖擔負方可據而任也。夫僧既專學佛
J33nB280_p0319a18║祖之道，其德行又常見推於緇素矣，然後因其才而
J33nB280_p0319a19║託之以住持分化之事，此古人之所以舉無敗事而
J33nB280_p0319a20║有光於法門也。若夫所任既非其宜，所學既非其當，
J33nB280_p0319a21║處之不以公，行之不以力，應之不以誠，是非倒置，上
J33nB280_p0319a22║下偷安，而徒恃立規條、懸法式以為治，吾未見其能
J33nB280_p0319a23║事也。然則如之何其可哉？曰：勉之於己，責之於躬，慮
J33nB280_p0319a24║之遠，為之漸。不患人之不可教，而患人之不能學；不
J33nB280_p0319a25║患人之不能學，而患己心之不誠；不患己心之不誠，
J33nB280_p0319a26║而患立志之不堅。堅其志，一其神，以致力於道，道達
J33nB280_p0319a27║而心通，然後推其全副精神以應世，何世不可涉以
J33nB280_p0319a28║利生？何生不圓度哉？故曰：欲行吾道於當今之世，略
J33nB280_p0319a29║其跡而法其心焉可也。
J33nB280_p0319a30║無住字說
J33nB280_p0319b01║吾鄉吳居士自號無住，以書抵神鼎乞法諱，因各之
J33nB280_p0319b02║曰宏心，仍其號無住，而復為之推廣其說曰：「無住之
J33nB280_p0319b03║體大而無外，無住之用纖悉不遺，蕩一切相而萬法
J33nB280_p0319b04║皆成，立一切行而心境必盡，實無可證而證大法身，
J33nB280_p0319b05║了無所為而用周沙界，本來無住而無所不住也。惟
J33nB280_p0319b06║其無住，故江河競注而不流，野馬飄鼓而不動，天地
J33nB280_p0319b07║壞而不撓其神，五眼視而莫得其朕；無不住，故常顯
J33nB280_p0319b08║常耀，銕圍莫能匿其輝，亙古亙今，三災而不能昧其
J33nB280_p0319b09║行也。嗟夫！世之人迷背其無住之心也久矣。既迷無
J33nB280_p0319b10║住而有情，復由有情而有住，虛生虛滅，浪古浪今，向
J33nB280_p0319b11║此無住本際之上念念遷流，深埋業海，于是住其名
J33nB280_p0319b12║以相高，住其利以相取，住其貪癡邪習以相欺、相陵、
J33nB280_p0319b13║相侮、相忌也。而孰知無住之體未嘗間隔絲毫焉，如
J33nB280_p0319b14║日月常臨而盲者不見，可不謂大哀歟？若能向一微
J33nB280_p0319b15║未判之前，徹見無住真心廣大之體，遍滿圓融，生佛
J33nB280_p0319b16║平等，十方佛祖常在我身中成佛利生而我不覺，我
J33nB280_p0319b17║亦常在諸佛身內坐起去來而佛無遺，法爾如然，不
J33nB280_p0319b18║從修證而得者也。」居士其有見於此而立以為號者
J33nB280_p0319b19║乎？予為是說，蓋亦順風揚帆於薩婆若海，而實無一
J33nB280_p0319b20║字之住也，因書之以歸無住。
J33nB280_p0319b21║砥行社序
J33nB280_p0319b22║予觀古聖先賢之宅心也，欲以己道廣傳於人，而人
J33nB280_p0319b23║之器具各異，不能頓受，於是導之以權，而實亦因之
J33nB280_p0319b24║以至也。權者，依本起行之謂也；實者，萬行會本之謂
J33nB280_p0319b25║也。萬行會本，修則無修，操行與人同，而造詣與人異。
J33nB280_p0319b26║故夫佛、孔之教，雖世出世間之不同，而其萬類所沾，
J33nB280_p0319b27║功鉅而惠普者，唯善之積是務。然而感召之捷，或有
J33nB280_p0319b28║時而爽其期者，豈操持之未臻其極，而止沸之未抽
J33nB280_p0319b29║夫薪耶？抑或天之未定也？吾意幾微之間，意之善惡，
J33nB280_p0319b30║釀為恩怨，鑄為兵鋒者，雖賢智不能以自必。世之英
J33nB280_p0319c01║靈，知不可必之難恃也，故修其具以待之。識苦樂之
J33nB280_p0319c02║緣因，知轉變之在己，於是惕其因循，礪其志行，為禍
J33nB280_p0319c03║福未然之防。雖憂喜生死之變，相仍於前，而不能撓
J33nB280_p0319c04║之者，其所恃者可必也。今夫聰明睿敏之才，天之所
J33nB280_p0319c05║命以聖賢其人者也。然恃其才以輕用，而忽於砥善
J33nB280_p0319c06║之方，則反不若庸拙一念回機之為愈。是以古德先
J33nB280_p0319c07║賢知其才之不足恃也，故戒以閑其邪佚，施以捨其
J33nB280_p0319c08║執情，精進以策其懈怠，恚以忍而動以定之，鑑之以
J33nB280_p0319c09║智燈，演之以普利，而後片念之善始沛然充溢於三
J33nB280_p0319c10║際而靡窮，劫火洞然不能燎，乾坤覆倒而無壞也。孰
J33nB280_p0319c11║謂片念之善名有為哉？蓋其矢心也，以為善之積不
J33nB280_p0319c12║厚，則其於敵生死也為無力，故兢兢孜孜而寸陰不
J33nB280_p0319c13║捨也。廣濟諸君子器重而質醇，其得於天者良矣。一
J33nB280_p0319c14║聞予言，而知以操持問道、自利利人、挽回濁運為業
J33nB280_p0319c15║業，可謂勇於為善者矣。予因為出先大師所輯《自知
J33nB280_p0319c16║錄》及了凡居士《立命》諸篇以授之。居士輩欲壽諸梓，
J33nB280_p0319c17║集諸友為一社，以廣其化，而命主盟於予。予唯諸公
J33nB280_p0319c18║此舉，蓋將欲挈法界眾生盡極果而莊嚴之，不可以
J33nB280_p0319c19║不隨喜也，遂名其社曰砥行，而序之簡端者如此。
J33nB280_p0319c20║借獨菴銘
J33nB280_p0319c21║借得破菴，既高且獨，兀坐於中，無遠不囑。湖山擁足，
J33nB280_p0319c22║雲日賓前，供余嘯傲，可以忘年。萬象謳歌，虛空起舞，
J33nB280_p0319c23║擬議思惟，八千國土。譚禪說法，棒喝交馳，無風鼓浪，
J33nB280_p0319c24║焉洞全機？焚卻三乘，生埋佛祖，透得此菴，超今越古。
J33nB280_p0319c25║座右銘
J33nB280_p0319c26║告汝雲外，自檢毋疲。時時日日，心心自知。惡毋或長，
J33nB280_p0319c27║中毋或欺。毋言我是，毋謂人非。勿藏私曲，勿現形儀。
J33nB280_p0319c28║名譽華鎖，汝莫嬰之。利養毛繩，汝莫沾之。自知己善，
J33nB280_p0319c29║損德之彌。片言不慎，漸成禍追。莫輕小善，莫縱高詞。
J33nB280_p0319c30║順適其身，矜怠斯萌。安逸其體，貪欲斯啟。事無求易，
J33nB280_p0320a01║行莫厭魔。魔難伊何，益我者多。堅予志願，礪我蹉跎。
J33nB280_p0320a02║挪莫求伸，德毋望報。無辨無希，消妄之要。苦難良藥，
J33nB280_p0320a03║橫逆資糧。瞻之感之，我德於將。知足檀護，給侍任緣。
J33nB280_p0320a04║宅心處礙，何地不天。不天隨處，本無來去。法法全周，
J33nB280_p0320a05║無思無慮。無慮無思，莫滯孤危。勤求方便，不倦普慈。
J33nB280_p0320a06║普慈無緣，門門應現。任運施為，空中掣電。掣電空中，
J33nB280_p0320a07║無異無同。凡因聖習，轉變非從。非從外來，吾家具有。
J33nB280_p0320a08║無修之修，十八二九。二九十八，塵含海剎。一句彌陀，
J33nB280_p0320a09║虛空戮瞎。戮瞎虛空，行願無窮。十方智者，皆入此宗。
J33nB280_p0320a10║贊
J33nB280_p0320a11║阿彌陀佛像贊（二首）
J33nB280_p0320a12║寂光淨土，凡聖同歸，啟斯秘要，諸佛皆如。唯我世尊，
J33nB280_p0320a13║慈蔭無量，弘願攝生，為依為仗。故我念佛，佛亦念我，
J33nB280_p0320a14║曰佛曰予，神珠一顆。一顆神珠，應用不虧，空華起滅，
J33nB280_p0320a15║行業湛如。普願含生，永黜邪毒，證入此宗，凄其欲哭。
J33nB280_p0320a16║欲哭如何？負恩媿多，拜手稽首，謂贊則那。
J33nB280_p0320a17║蓮華承足，垂手放光，慈悲面孔，銕石心腸，高懸榜樣，
J33nB280_p0320a18║切忌忖量。咦！紅粉易成端正女，無錢難作好兒郎。
J33nB280_p0320a19║觀音大士出山像贊（三首）
J33nB280_p0320a20║稽首觀音大士，宴坐水月道場。剎剎塵塵自在，毛端
J33nB280_p0320a21║遍應十方。發輝普門之玅境，顯示如幻之金剛。珊瑚
J33nB280_p0320a22║枝上月皎皎，清風滿界白蓮香。
J33nB280_p0320a23║四八身兮，十四無畏。日裏挑燈，好一覺睡。稽首大悲
J33nB280_p0320a24║觀世音，得恁麼拖泥帶水。
J33nB280_p0320a25║但肯返聞常自在，何方不證普門身。一念清涼休熱
J33nB280_p0320a26║惱，隨緣應現等微塵。或男或女或小大，譬如春入群
J33nB280_p0320a27║英界。若謂即此是觀音，何殊一卉稽春在。願將此法
J33nB280_p0320a28║施初機，筆端工拙莫生疑。聞所聞緣皆寂滅，黃鶴樓
J33nB280_p0320a29║前鸚鵡磯。
J33nB280_p0320a30║文殊大士出山像贊
J33nB280_p0320b01║無言而言，無相而相。恁麼贊揚，全體是謗。雖非言議
J33nB280_p0320b02║所能窺，亦逐群機而示狀。雙眸炯炯電光輝，紺髮披
J33nB280_p0320b03║披雲掩映。道出常情，智超無上。奮獅子之全威，拯含
J33nB280_p0320b04║生於流浪。直得草木瓦礫，咸放光明。疥狗泥豬，人天
J33nB280_p0320b05║榜樣。夫是謂之七佛之師，文殊和尚。
J33nB280_p0320b06║普賢大士出山像贊
J33nB280_p0320b07║大千經卷一塵裏，點畫未彰文彩露，圓融行布一時
J33nB280_p0320b08║收，獅子嚬呻象王顧。體周沙界，智眼猶迷；毛亙十方，
J33nB280_p0320b09║善財難度。固知大人境界秪可自知，宜其合水和泥
J33nB280_p0320b10║而蓬頭垢面者也。
J33nB280_p0320b11║題過海羅漢卷贊
J33nB280_p0320b12║一夥阿師，千奇百怪，蹋鬼騎龍，乘獅跨豸。為赴娑竭
J33nB280_p0320b13║龍宮齋，一路做些閒買賣。攪浪翻波意不休，駭得海
J33nB280_p0320b14║神爭跪拜。雖然伎倆你多般，收展無如吾自在。
J33nB280_p0320b15║題布袋和尚像贊
J33nB280_p0320b16║肚皮大，儱侗布袋無罅縫。兜率天宮不肯居，卻來人
J33nB280_p0320b17║世間打鬨。看你恁麼壘堆，定有萬來斤重。如今不用
J33nB280_p0320b18║論量，呵呵一笑自奉。
J33nB280_p0320b19║初祖像贊
J33nB280_p0320b20║稽首大師，聿來東土，力荷宗乘，控塗毒鼓。如日之昇，
J33nB280_p0320b21║如月之明，如旱之澤，如歲之春。智周萬物，辨截群疑，
J33nB280_p0320b22║初示梁王，廓然不識。相時而行，九年面壁，若訥若愚，
J33nB280_p0320b23║以俟法器。既授可公，爰返西竺，仰念祖風，酸鼻欲哭。
J33nB280_p0320b24║欲哭者何？抱媿實多，誓當奮礪，作法檀那。
J33nB280_p0320b25║黃檗無念大師像贊
J33nB280_p0320b26║昔也聞師名，今也贊師像。名像兩俱收，著眼看模樣。
J33nB280_p0320b27║趺石坐幽林，刁刁天籟放。衲僧隊裏，結盡深冤。紗帽
J33nB280_p0320b28║場中，橫沖直撞。阿呵呵，真無狀。驢頭馬面得人憎，外
J33nB280_p0320b29║道天魔魂膽喪。
J33nB280_p0320b30║雲棲師太像贊
J33nB280_p0320c01║太師翁，無面目。爍大千，一句佛。了無迷，不稱悟。聲聲
J33nB280_p0320c02║截斷聖凡流，枯木生華自有由。萬行莊嚴真淨土，時
J33nB280_p0320c03║人徒覓水中漚。東土不居西不住，倒騎驢子下楊州。
J33nB280_p0320c04║天童悟和尚像贊（二首）
J33nB280_p0320c05║咄咄這老賊，叢林殃禍頭，即之溫如煦日，觸之怒似
J33nB280_p0320c06║冤讎。搬磚弄瓦，平欺佛祖；麤棒熱喝，惡比猙牛。知之
J33nB280_p0320c07║者，謂為白拈賊子；不知者，喚作玅法宗猷。總拈卻，一
J33nB280_p0320c08║齊休，幾度思量幾度恨，珊瑚枕上淚雙流。
J33nB280_p0320c09║我憶當初錯行腳，誤認笊籬為木杓，天童堂上老樵
J33nB280_p0320c10║夫，佛法何曾知有無？搬磚弄瓦險心行，也是缽盂重
J33nB280_p0320c11║安柄，而今兩腳已梢空，被人喚作死老翁。看你一生
J33nB280_p0320c12║俱未是，焉敢便言出生死？醜臉人人圖一張，塞壑填
J33nB280_p0320c13║溝歲月長，而今舉起何妨也？殷勤聊為珠禪者。（濤珠請）
J33nB280_p0320c14║磬山天隱師翁像贊
J33nB280_p0320c15║動若行雲，止如谷神。不唱今時曲調，憑空彩畫麒麟。
J33nB280_p0320c16║棒喝不動而聲振十方，病骨遮身而泣鬼驚神。坐斷
J33nB280_p0320c17║全吳行正令，磬山疊疊翠千尋。
J33nB280_p0320c18║蘇州報國院茂林和尚像贊
J33nB280_p0320c19║大坐當軒，無依無捨，赴感任緣，分文不且。傳南山之
J33nB280_p0320c20║正宗，救末世之狂野，真報佛之深恩，利生之正轍者
J33nB280_p0320c21║也。
J33nB280_p0320c22║陽山先師授和尚像贊（二首）
J33nB280_p0320c23║有院不會居，有名不會播，甘作老魔王，嫌佛不肯做。
J33nB280_p0320c24║滅壞臨濟正法眼，半吐半吞；勉扶磬山破沙盆，時強
J33nB280_p0320c25║時懦。天隱三年繼席，惡行多端；吳江兩坐道場，胡為
J33nB280_p0320c26║亂作。不重你付拂付衣、驢唇馬舌，秪重你死把牢關，
J33nB280_p0320c27║經我六十三攻而軍威不措，是以捲而厝之匡廬絕
J33nB280_p0320c28║頂、彭蠡湖濱，待伊業債滿盈，然後放你出來，嚇殺野
J33nB280_p0320c29║干狐魅則箇。
J33nB280_p0320c30║面帶慈悲，心懷毒害。拍盲弄假成真，愛做現錢買賣。
J33nB280_p0321a01║雲端高臥三十年，結盡衲僧冤業債。老實頭處，了無
J33nB280_p0321a02║半字相瞞；大脫空時，卻恁潑狼潑賴。直得閑神野鬼，
J33nB280_p0321a03║鳥散雲飛，灰冷門庭，自由自在。莫怪狂兒滅卻宗，他
J33nB280_p0321a04║家自有通人愛。
J33nB280_p0321a05║自題像贊
J33nB280_p0321a06║生平愛瞋不愛喜，信口胡談無根底，捏人痛處強加
J33nB280_p0321a07║錐，命根已斷重敲起。僧中冤也法中魔，奪富增貧不
J33nB280_p0321a08║較多，溟鑑闍黎描得否？輕雲嫩綠正春和。
J33nB280_p0321a09║者師僧，情性傲，不談禪，不論道，草鞋索斷便施為，三
J33nB280_p0321a10║寸舌頭胡亂掃。佛祖呼來做小兒，奪人證悟拋坑窖，
J33nB280_p0321a11║柳絲垂釣得蝦蟆，萬鍛爐中一莖草。笑呵呵，好不好，
J33nB280_p0321a12║長人描歸仔細看，脫盡千生貼肉襖。
J33nB280_p0321a13║者般無狀沙門，拍盲心麤膽大，歡喜時勝似觀音，怒
J33nB280_p0321a14║發也逢人便唾。傳臨濟，破盡臨濟綱宗；嗣磬山，偏誚
J33nB280_p0321a15║磬山語懦。蘆柴拈起便成刀，殺活縱橫如剷莝。
J33nB280_p0321a16║這漢全無所長，學得一味頑拙，倒持一柄笊籬，漉盡
J33nB280_p0321a17║風花雪月。世法固是不通，佛法全然胡說，過橋便要
J33nB280_p0321a18║折橋，烏龜強證成鱉。恁麼稱為禪師，難免負鞍銜銕。
J33nB280_p0321a19║仰山是我同參，解道兩口無舌，若能直下描將，佛祖
J33nB280_p0321a20║是何屎橛？
J33nB280_p0321a21║這漢禪道不知，秖是口慈心毒。毒氣每每現前，嚇得
J33nB280_p0321a22║神號鬼哭。恁麼胡作亂為，定然生落地獄。咄哉漆桶
J33nB280_p0321a23║上牢，喚作人天眼目。際徒不顧危亡，強欲描伊暴露。
J33nB280_p0321a24║這般無狀村僧，供之不如莫莫。
J33nB280_p0321a25║應世不肯耐煩，住山不會作務，禪道了無半星，逼人
J33nB280_p0321a26║真參實悟。從來面目儼然，何用圖形畫軸？山嵯峨以
J33nB280_p0321a27║排空，風蕭蕭而舞木，坐斷紫雲峰，倒騎無孔犢。若將
J33nB280_p0321a28║佛祖強安排，我儂不入他群隊，何如卻受俗兒供？要
J33nB280_p0321a29║使儒門開眼目。（千里請）
J33nB280_p0321a30║我像不可描，可描非我像。毀之既不能，贊之作何狀。
J33nB280_p0321b01║雲收雨散月臨軒，萬籟刁刁天外放。傍人借問此為
J33nB280_p0321b02║誰，魔佛同收澤和尚。
J33nB280_p0321b03║這瞎驢，無面目。愛遨遊，厭拘束。有時帶水拖泥，有時
J33nB280_p0321b04║高眠破屋。為人儱侗肚腸，全無半點私曲。一言撞發
J33nB280_p0321b05║大無明，天下何人敢輕觸。
J33nB280_p0321b06║衲衣不敢負雲山，施設隨緣盡日閒，指點瑕玼還奪
J33nB280_p0321b07║璧，瞎驢面目不容攀。
J33nB280_p0321b08║幾處住持無補，逢人便露全機。銅頭銕額也潛威，只
J33nB280_p0321b09║為全無非是。而今兩腳梢空去，海壇馬子似驢大。（兩
J33nB280_p0321b10║序勤舊臨涅槃時請）
J33nB280_p0321b11║募疏
J33nB280_p0321b12║住匡山漢王峰募米疏
J33nB280_p0321b13║峰頭冷坐，徒經春夏秋冬；撒手入廛，蹋斷東西南北。
J33nB280_p0321b14║若乃一向壁立千仞，從教東擲西拋，棒打不回頭，斧
J33nB280_p0321b15║刀斫不入，雖則月冷風高，終是沉空味寂。於是有同
J33nB280_p0321b16║住比丘某甲，從孤峰絕頂翻過身來，混入塵勞，成就
J33nB280_p0321b17║一切眾生行願，圓滿一切有緣善信諸波羅蜜門。此
J33nB280_p0321b18║心既發，勝應非遙，當必有具眼英賢，直下為君擔荷。
J33nB280_p0321b19║裂慳繩而捐廩粟，助峰頭凡聖飽參；發大心以弼宗
J33nB280_p0321b20║乘，開一切人天正路。若多若少，同歸圓覺伽藍；是俗
J33nB280_p0321b21║是僧，共轉食輪三昧。果因靡盡，福慧無邊。是為引。
J33nB280_p0321b22║住匡山靜室募米疏
J33nB280_p0321b23║束三篾條，眠雲枕石，自知茆屋生涯；操一栲栳，帶水
J33nB280_p0321b24║拖泥，舉似廬山面目。澤上座舌底冰崖，撞著的皮穿
J33nB280_p0321b25║骨露；眾禪人貧如水洗，到遮裏瓦解冰消。既乘緣共
J33nB280_p0321b26║住，不妨腳下旁通；肯覿體承當，何惜杖頭餘羨？三秋
J33nB280_p0321b27║米熟，看諸方謬解尤多；一缽當門，費檀越分疏不少。
J33nB280_p0321b28║愧我難消，為君舉箸。
J33nB280_p0321b29║接引菴留休夏募緣疏
J33nB280_p0321b30║道不虛行，任緣便寓。雲無限礙，奚分楚水吳山？月有
J33nB280_p0321c01║照臨，豈擇南江北海？正獨步遨遊無滯，忽乘風又扺
J33nB280_p0321c02║村菴。曳布袋遶市覓錢，直示西來大意；遮瓢笠相留
J33nB280_p0321c03║度夏，恰逢此地群賢。山川頓煥春姿，人境如承夙記。
J33nB280_p0321c04║要使法食輪同轉，必須真俗諦齊修。苦漸廚庫蕭條，
J33nB280_p0321c05║難諱書詞干乞。此兄無多助寡助，皆有神通；薄技如
J33nB280_p0321c06║梓工木工，俱能奏凱。缽裏飯，寺間需，教渠觸事現成；
J33nB280_p0321c07║心中眼，格外禪，自有龍天證據。
J33nB280_p0321c08║眾禪叢米同居乞疏
J33nB280_p0321c09║山僧了無佛法，諸人剛要棲遲，既遭時歲艱難，且請
J33nB280_p0321c10║同炊合米。每僧月備三斗，納於常住同居，不惟省事
J33nB280_p0321c11║省緣，要使大家知有。檀那於焉出手，不妨風月平分，
J33nB280_p0321c12║坐斷南北東西，快睹珠迴玉轉。莫云麤餐易飽，應知
J33nB280_p0321c13║細嚼難饑，分付老大東風，齊向此中著力。
J33nB280_p0321c14║擇隱募疏
J33nB280_p0321c15║余觀古德高僧，韞道畜德，業業以重其有者，非苟善
J33nB280_p0321c16║己而已，固將出以公乎人也。然或呈暮而遇焉，或久
J33nB280_p0321c17║久而遇焉，或沒世而遇焉，決不肯少貶其道以逞其
J33nB280_p0321c18║身。故有含聲滅影，遁深翳僻，不願蜚聲於勢利之途
J33nB280_p0321c19║者，不徇緣以輕道也。然潛身以存道也，非其處而處
J33nB280_p0321c20║焉，則身危而道亦喪。故士不得已而隱，則擇所就，不
J33nB280_p0321c21║苟居也。足之所歷，目之所閱，雖勞遠弗憚，必審其可
J33nB280_p0321c22║而後安。豈非身之所繫者重，而所以自慮者周歟？余
J33nB280_p0321c23║自出山以來，碌碌奔馳，累人自累。既不可以大道輕
J33nB280_p0321c24║可於人，以圖熱鬧；又不忍割然獨善，以逸其身，而忘
J33nB280_p0321c25║法道。是以或出或處，不免有眾之累。有眾之累，則上
J33nB280_p0321c26║而片瓦根椽，乃至喫一莖虀與一條褌，無不皆從檀
J33nB280_p0321c27║護信心中流出矣。雖欲無告，得乎？嗚呼！余既以直道
J33nB280_p0321c28║行世，宜其窮於無所逞，而又不確然自絕於世，而復
J33nB280_p0321c29║有所干於人，斯其意何意哉？有能通吾意於無盡者，
J33nB280_p0321c30║是旦暮遇之也。
J33nB280_p0322a01║老祖募緣疏
J33nB280_p0322a02║老祖寺俯瞰群山，堂殿飽煙嵐之氣；紫雲山橫敷絕
J33nB280_p0322a03║漢，巑岏棲翠靄之巢。寶掌大士開山，道吾禪師繼起，
J33nB280_p0322a04║在昔爭誇獅子窟，於今猶號栴檀林，為黃梅法苑之
J33nB280_p0322a05║宗，實海內精藍之冠。嘆法席久無音吼，致初學未免
J33nB280_p0322a06║因循，山僧偶爾逢場，只得蒲團放下。曩歲戕風一過，
J33nB280_p0322a07║至今叢社荒蕪，茲欲追還古德家風，勢須布告十方
J33nB280_p0322a08║檀越。堆金積帛，任多於滄海灌輸，也攜向黃泉不得；
J33nB280_p0322a09║散財發粟，若費作五家狼藉，比捨來法社何如？滿堂
J33nB280_p0322a10║聚雲水之賓，獨拍無浪鳴之響，恢張正法藏，吞跳金
J33nB280_p0322a11║剛圈。笑看海嶽掀翻，穿過髑髏遍野，一任象龍蹴蹋，
J33nB280_p0322a12║拴回鼻孔撩天。機先坐致太平，舌上不妨嶮峻，據關
J33nB280_p0322a13║驗假雞俠客，門前坦路全無；隨緣通車馬往來，且貴
J33nB280_p0322a14║大家知有。不辭饒舌，舉似諸賢。
J33nB280_p0322a15║募結制資糧疏
J33nB280_p0322a16║神鼎山初開破院，十方衲水赴雲臻；潮音堂一吼粥
J33nB280_p0322a17║魚，千指僧舒眉合掌。百日期剋規修證，二時飯卻要
J33nB280_p0322a18║真參。正事不辭勞，打供辦齋，何處非龍象作用？十方
J33nB280_p0322a19║同聚會，驅耕奪食，任教是佛祖難窺。既俱憑檀度處
J33nB280_p0322a20║緣成，何妨就缽盂邊打發？因真果實，拈來大地盡黃
J33nB280_p0322a21║金；施受無依，笑彼諸天那摸索？此時香燈鹽米，須教
J33nB280_p0322a22║渠觸事現成；他日福慧莊嚴，法爾自歸恩有地。
J33nB280_p0322a23║神鼎修造募疏
J33nB280_p0322a24║名振禪宗，神鼎古稱法窟；燈傳濟北，諲公獨號龍門。
J33nB280_p0322a25║在昔兒孫遍剎塵，數百年來淪劫運。匡扶大法，全觀
J33nB280_p0322a26║乎時節因緣；整頓頹綱，要追還祖師命脈。以身徇道，
J33nB280_p0322a27║故無拘於去留；為法求賢，豈有間於荒亂？正獨步遨
J33nB280_p0322a28║遊蘄北，忽乘緣又抵湘南。要看下載清風，式借高檀
J33nB280_p0322a29║勝力。廣廈非一本之支，鳩工豈易？庫廚無十石之儲，
J33nB280_p0322a30║舉事尤難。指倉廩以助宏功，世豈無靈山囑累？插莖
J33nB280_p0322b01║茆而彰寶剎，人皆有彌勒樓臺。衣中至寶，分付有主
J33nB280_p0322b02║檀那；世上名山，元是大家香火。遇十萬貫纏腰之俠，
J33nB280_p0322b03║將禪宮梵苑平地移來；妥千百億化身之靈，有寶網
J33nB280_p0322b04║璇題從空而下。衍檀越將來福社，作湖湘此去美談。
J33nB280_p0322b05║勇施無疑，冥酬不爽。
J33nB280_p0322b06║為禪人題募衣單
J33nB280_p0322b07║數載參窮，枉會西來大意；三冬凜冽，難禁徹骨單寒。
J33nB280_p0322b08║孃生褲不必他求，青布衫卻須檀越。有能披風抹月，
J33nB280_p0322b09║便可剪水裁雲。四大苟安，三椽無慮。脊梁豎起，精研
J33nB280_p0322b10║向上宗乘；撒手懸巖，矢報檀那厚德。
J33nB280_p0322b11║化麥引
J33nB280_p0322b12║山前麥熟也未？廬陵米作麼生？一笑點頭，大家知有。
J33nB280_p0322b13║水牯隊裏，頭頭體露金風；福德田中，粒粒遍周沙界。
J33nB280_p0322b14║化燈油引
J33nB280_p0322b15║琉璃光戢耀多時，誰為續燄？眾禪和枯腸久澀，不遇
J33nB280_p0322b16║油翁，爰有衲僧，別呈方便。佛僧同此一點，福智豈匪
J33nB280_p0322b17║雙行？不夜堂中，月明星燦；即空腔裏，玉轉珠回。不須
J33nB280_p0322b18║受記燃燈，但看檀那手眼。
J33nB280_p0322b19║明暗兩忘，正是參玄岐路；聖凡一點，由來大道無私。
J33nB280_p0322b20║日午打三更，僧堂中幾人坐臥；面南看北斗，方丈裏
J33nB280_p0322b21║箇漢掀眉。照徹老瞿曇，黃金面孔；灼開枯定子，黑鈥
J33nB280_p0322b22║肝腸。拶破琉璃瓶，方信道光明遍耀；揭開功德藏，須
J33nB280_p0322b23║此時檀越神通。油貴添燈，夜夜施兩輪日月；性天揭
J33nB280_p0322b24║曉，人人放萬丈毫光。非我強談，法如是故。
J33nB280_p0322b25║化荳引
J33nB280_p0322b26║原頭荳子正熟，諸方作麼商量？山僧懶打葛藤，便請
J33nB280_p0322b27║當仁不讓。且道是化豆耶？非化豆耶？當陽舉似，目極
J33nB280_p0322b28║千峰。
J33nB280_p0322b29║募茶疏
J33nB280_p0322b30║趙老逢人喚喫，空費熱腸；神鼎白水徒烹，更無剩味。
J33nB280_p0322c01║家風各展，不妨明暗全機；功不浪施，真箇古今共轍。
J33nB280_p0322c02║洗盡胸中壘塊，那知涓滴沒相干？拶開鏡裏烏甜，誰
J33nB280_p0322c03║道釅茶非古佛？成就不須他處覓，高明信手即圓成。
J33nB280_p0322c04║普告同緣，共成勝行。
J33nB280_p0322c05║募修浴堂疏
J33nB280_p0322c06║胞胎不入，枉眠解脫深坑；段食相滋，未免形山垢漏。
J33nB280_p0322c07║塵自外來，垢由內發，眾生曠劫纏綿，既不洗塵，亦不
J33nB280_p0322c08║洗水，佛子於焉證入？是以祖標知浴之序，教明浴僧
J33nB280_p0322c09║之功，既識果因，須分皂自，但肯成褫出手，灼然頓越
J33nB280_p0322c10║餘修。跋陀懸已證之圓通，山僧標指蹤之方便，通身
J33nB280_p0322c11║澡雪，全副精神，盡滌舊污垢染，別開更始福基。架頭
J33nB280_p0322c12║巾，床下履，教渠觸處現成；心中眼，格外禪，自有龍天
J33nB280_p0322c13║證據。
J33nB280_p0322c14║拈香
J33nB280_p0322c15║浴佛
J33nB280_p0322c16║拈杓，云：「權掛垢衣來作佛，千江水月頓分身，末梢一
J33nB280_p0322c17║杓誰能免？到底如今屬子孫。」
J33nB280_p0322c18║「我佛何曾有隱現，人天歲歲自相澆。可憐地裂天崩
J33nB280_p0322c19║恨，萬古春風吹不消。」
J33nB280_p0322c20║黃梅醫祖塔，拈香，云：「大眾！還見禪師麼？自是諸人當
J33nB280_p0322c21║面諱卻，致令祖師瞞你諸人。今日不肖遠孫到來，豈
J33nB280_p0322c22║可雪上加霜？雖然如是，有條攀條，無條攀例。」炷香云：
J33nB280_p0322c23║「一回飲水一回噎，一瓣沉香一碗茶。」
J33nB280_p0322c24║滿祖塔，拈香云：「我祖真身等太虛，身前身後豈其餘？
J33nB280_p0322c25║句中活眼超今古，覿面無私見起居。滿目蓬蒿機自
J33nB280_p0322c26║感，盈空祖意密難書。綱宗已墜憑誰舉？九拜龕前襟
J33nB280_p0322c27║淚洳。」
J33nB280_p0322c28║演祖塔，拈香，云：「後裔何因識祖翁？每披法錄見尊容，
J33nB280_p0322c29║機前殺活烹龍象，一及其門心際空。」召大眾，云：「只如
J33nB280_p0322c30║今日山僧與一行人眾同到東山，且道是及門耶？未
J33nB280_p0323a01║及門耶？若向這裏撒手懸巖，方知祖師面目現在；如
J33nB280_p0323a02║或未能，更聽一偈：悟迷兩路俱拈卻，今日回家認祖
J33nB280_p0323a03║翁，橫來豎去呵呵笑，一任傍人說異同。」
J33nB280_p0323a04║掃開山諲祖塔，拈香，云：「這老漢竊得首山一道夜明
J33nB280_p0323a05║符，坐斷神鼎峰頭，直得千妖遁跡，數百年來法幢頓
J33nB280_p0323a06║折、裨販摧殘。今日某甲到來，赤手空拳揭示祖師面
J33nB280_p0323a07║目，令未聞者聞、未信者信。且道作麼生揭示聻？頭枕
J33nB280_p0323a08║東嶽，背負須彌，吐吞日月，捏碎四時，直得釋迦拱手、
J33nB280_p0323a09║彌勒皈依，四生九有魄散魂飛。」召大眾，云：「這漢子得
J33nB280_p0323a10║與麼自由自在，還有向他手裏出頭得者麼？」良久，云：
J33nB280_p0323a11║「山僧與麼道，也是西河弄獅子。」
J33nB280_p0323a12║陽山先和尚周年忌辰設供拈香
J33nB280_p0323a13║「老漢生平不會禪，逢人便說大光錢，謾誇符子隱身
J33nB280_p0323a14║密，今日分明露正偏。滿耳秋聲新颯颯，孤峰月色淨
J33nB280_p0323a15║娟娟，玄沙忒煞多饒舌，萬里神光頂後圓。」
J33nB280_p0323a16║次年忌日。「吾師示寂已重周，說法于今竟未休，觸目
J33nB280_p0323a17║法身全體現，何勞著意相名求？萬緣歇去超今古，種
J33nB280_p0323a18║現空來絕喜憂，習氣婆心猶未盡，諸人好聽莫悠悠。」
J33nB280_p0323a19║撤供，復云：「巴陵三句酬師德，我無半語謝陽山，供罷
J33nB280_p0323a20║收來還自喫，十方諸佛骨毛寒。」
J33nB280_p0323a21║三周忌日，拈香。「癸未七月十有一，老漢全提真秘密，
J33nB280_p0323a22║翻身蹋破九天雲，撒手橫行異類群。展像聊將蔬水
J33nB280_p0323a23║設，渾然不落古今節，洞山半肯嗣雲巖，我亦與之為
J33nB280_p0323a24║等儕。」
J33nB280_p0323a25║忌日，拈香，云：「這箇老漢沒些涯岸，平生慣使拍盲，不
J33nB280_p0323a26║顧諸方謗讚，失口說了一句禪，煎茶漱口三日半，惹
J33nB280_p0323a27║得時流謗不休，翻身笑倒蒼崖畔，獨有不肖破家兒，
J33nB280_p0323a28║揚渠敗闕教人看。且道作麼生看？」炷香，云：「九拜焚香
J33nB280_p0323a29║薦茗蔬，去來生死徒相謾。」
J33nB280_p0323a30║忌日，拈香，云：「者箇老和尚儱侗無比，況黑豆換人眼
J33nB280_p0323b01║晴，蒺藜惱人懷臟，昔年被汝活埋，而今騎你脊項，一
J33nB280_p0323b02║步轉高一步，一浪更寬一浪，火裏蓮華遍界開，呵呵
J33nB280_p0323b03║拍手三臺上。」
J33nB280_p0323b04║掛陽山和尚真，拈香，云：「生平氣蓋天，被伊強鈍置，打
J33nB280_p0323b05║失夜明珠，拈起舊甑箄。今日見真儀，果然畫得是，只
J33nB280_p0323b06║有一處差些兒，十方佛眼莫能覷，如今懸向紫雲峰，
J33nB280_p0323b07║任他平地風濤起。」
J33nB280_p0323b08║黃山受業和尚訃音至，設供，拈香，云：「恭惟我師少入
J33nB280_p0323b09║雲棲之室，精研一念，從而明達正宗，因果分明，履真
J33nB280_p0323b10║踐實。七十年棲遲巖谷，開梵剎接納賢良。不肖澤雖
J33nB280_p0323b11║承薙草，未侍巾瓶。正擬斬斷葛藤，躬馳省覲，何期化
J33nB280_p0323b12║機遽寂，法樹俄傾，風恬浪靜，月落珠沉，縹緲雲山無
J33nB280_p0323b13║處覓，三千界放淨光明。」
J33nB280_p0323b14║祭磬山第二代先師授和尚文
J33nB280_p0323b15║維皇清順治己丑歲次孟秋之月越朔十有三日，嗣
J33nB280_p0323b16║法弟子行澤，謹以香燭花果之儀，申供於磬山堂上
J33nB280_p0323b17║傳臨濟正宗三十一世圓寂先師授大和尚之塔前
J33nB280_p0323b18║而言曰：不肖自丁丑之春，獲聞和尚介特孤風於天
J33nB280_p0323b19║童堂中，遂偕不易一兄遠來參扣。乍聆舉唱，若洪鐘
J33nB280_p0323b20║之發徽音；癢切爬搔，勝他鄉之逢故友。銕牛公案，呈
J33nB280_p0323b21║驢技其六十三番；死把牢關，羨老將之久諳行陣。雖
J33nB280_p0323b22║雷轟電掣，師徒每似乎冤家；而月皎水澄，聲氣密符
J33nB280_p0323b23║於劫外。謇吾賦志於折鐺兮，甘咀冰而翫世；師每激
J33nB280_p0323b24║其奔騰兮，勉駑駘之及驥。念屢承於噴霧兮，了自知
J33nB280_p0323b25║其焉昧？匪入山而密煉兮，幾混今時之轍跡；惜下刃
J33nB280_p0323b26║之欠燥緊兮，亦少叢林之故也。癡流刻意以啼錢兮，
J33nB280_p0323b27║師直強捻其唇鼻；來蛙見之群囂兮，謂貪瞋之未刈。
J33nB280_p0323b28║委人間而蛻去兮，鳳翩翩其高逝；偃喬幹於法林兮，
J33nB280_p0323b29║嗟一方之眼寂。愧不肖之無才兮，誓懍懍期無墜；慮
J33nB280_p0323b30║眾喙之爍金兮，聊陳衷而薦芷。嗚呼！師之存也，澤既
J33nB280_p0323c01║不能以古道者而事師於昔；今其逝也，澤又安敢以
J33nB280_p0323c02║瞎吠者而忘師於終？蓋其福薄德微之若此，是以欲
J33nB280_p0323c03║頓起厥宗而無從，唯感恩於一案，潛勵志於無窮。
J33nB280_p0323c04║佛事
J33nB280_p0323c05║齋堂上梁法語
J33nB280_p0323c06║「神鼎新建齋堂，接引十方龍象。無問已來未來，一味
J33nB280_p0323c07║普同供養。知味者，管教平步丹霄；不知者，喚作人天
J33nB280_p0323c08║福藏。水赴雲臻，山高月亮，二時六味常豐，好箇西來
J33nB280_p0323c09║榜樣。法中梁，功靡量，巍巍高據堂中央，永興人天作
J33nB280_p0323c10║榜樣。」
J33nB280_p0323c11║為石航楫禪人舉火
J33nB280_p0323c12║「咄哉石航，膠世如漆，京國奔馳，名枷利桎。到頭城破
J33nB280_p0323c13║家亡，方信空華不實，死裏逃生到漢峰，誓志依棲受
J33nB280_p0323c14║枯寂。雖然一病竟身亡，棒頭擊處終無失，不昧峰頭
J33nB280_p0323c15║者段因，再來吞吐棘蓬栗。」以火炬打圓相，云：「且道者
J33nB280_p0323c16║箇還受生死也無？」遂攛下火炬，云：「曠劫無明一火焚，
J33nB280_p0323c17║青山依舊雲中立。」
J33nB280_p0323c18║為中牧修侍者舉火
J33nB280_p0323c19║持炬，云：「參隨七八年，始終無過誤，屢受老鉗錘，拶透
J33nB280_p0323c20║娘生目。當機解轉身，覿面無回互，只望操持報佛恩，
J33nB280_p0323c21║誰知一病歸幽谷？不昧精誠荷法心，分燈照世待回
J33nB280_p0323c22║步。」喝一喝，攛下火炬，云：「萬里神光頂後圓，皮囊且向
J33nB280_p0323c23║火中浴。」
J33nB280_p0323c24║入塔。提骸骨，云：「昔年見得些些子，渾身猶向機前死，
J33nB280_p0323c25║今朝拶入塔中天，今古分明只如此。」放入靈骨，云：「急
J33nB280_p0323c26║撒手，莫廉纖，善友叢中聽我言，十八界空齊合掌，常
J33nB280_p0323c27║光任運遍三千。」卓拄杖，喝一喝。
J33nB280_p0323c28║為介竑達禪人起龕舉火
J33nB280_p0323c29║師喚介竑，云：「三千里外來皈依，一片忠心為常住，只
J33nB280_p0323c30║▆大泉法社隆，工程纔舉君先去。去無去相來無來，
J33nB280_p0324a01║生死不用重疑猜，一條蕩蕩西方路，莫把塵緣空自
J33nB280_p0324a02║埋。」卓拄杖，云：「起。」
J33nB280_p0324a03║下火云：「誤落黃門身，一夢四十年。今朝纔醒覺，眉毛
J33nB280_p0324a04║常現前。翻身拋漏質，直造涅槃天。涅槃天，休戀著。」攛
J33nB280_p0324a05║下火苣云：「靈樞旋法界，玄鑑擴三千。」
J33nB280_p0324a06║雲外禪師語錄卷第十三終
J33nB280_p0324a07║（　仁印師　普林師　浮木師　法添師
J33nB280_p0324a08║　音翼師　音顒師
J33nB280_p0324a09║　眾師捐貲，助刻
J33nB280_p0324a10║　神鼎雲外和尚語錄第十三卷。
J33nB280_p0324a11║康熙乙巳夏月塔院識。）