J33nB280_p0324b01║雲外禪師語錄卷第十四
J33nB280_p0324b02║侍者深如編
J33nB280_p0324b03║妄刻續燈諸錄說
J33nB280_p0324b04║僧問：「人王之嗣，以長以嫡為正傳，而庶出無不臣之。
J33nB280_p0324b05║法王之嗣，見過於師，方堪傳授者也。慨自禪燈世譜
J33nB280_p0324b06║之行，而諸方所刻將十餘處，各各自譽為正傳，果孰
J33nB280_p0324b07║是而孰非乎？」師曰：「蟻垤培山而山不加大，精衛填海
J33nB280_p0324b08║而海不聞枯，適所以彰其暗短耳。所以大慧云：『這些
J33nB280_p0324b09║子藥頭，不問雲門下、臨濟下、曹洞下、法眼溈仰下，大
J33nB280_p0324b10║法若不明，各宗其宗、各師其師，各父其父、各子各子，
J33nB280_p0324b11║只管理會宗乘，熱大不緊。』夫古人創叢林、立規矩，其
J33nB280_p0324b12║志豈為欲己名之高，掛傳燈以為榮乎？為串習機鋒
J33nB280_p0324b13║語句，求後昆之宗尚乎？謀寺院、鬧門庭、祈子孫，如閭
J33nB280_p0324b14║巷庸俗之所為乎？蓋不忍眾生徇妄迷本，我見熾然，
J33nB280_p0324b15║各私其私，結習纏縛，流蕩生死，故直引眾生，令見無
J33nB280_p0324b16║私正大真實之性。今乃昧其性，而區區竊法門之名
J33nB280_p0324b17║以濟其私，不知何所圖而為此也？」僧曰：「私刻固未必
J33nB280_p0324b18║行，近有交結權貴，上表章乞聖敕而刊定者，是可行
J33nB280_p0324b19║乎？否耶？」曰：「至道之在人心，自有公是公非，不可以機
J33nB280_p0324b20║巧矯偽者在。如《佛祖統紀》、《續高僧傳》，豈非聖敕頒行，
J33nB280_p0324b21║而非之者何限？世史是非，天子尚不能操其柄，況道
J33nB280_p0324b22║脈乎？昔楊大年內翰奉敕修纂《傳燈》，猶且遍訪天下
J33nB280_p0324b23║墳菴草舍、村落市廛，一語片言皆所搜擇，其手眼高
J33nB280_p0324b24║明，收斥去取，天下無有議其失，千古無敢指其瑕者。
J33nB280_p0324b25║蓋其法眼圓明，大公無我之心，千古聖賢之心也。今
J33nB280_p0324b26║也正眼未明，私情擾亂，情好囑託，賄賂私行，本擬釣
J33nB280_p0324b27║譽名，媚庸俗，混宗派，遂私情，刻甫完而高人明眼呵
J33nB280_p0324b28║斥隨之矣。則公是公非之在人心者，不可欺也。幽顯
J33nB280_p0324b29║神靈與夫天下後世，又可以虛名情識而欺之乎？夫
J33nB280_p0324b30║五宗鼎盛於唐，波騰於宋，宋祚之末，四宗絕傳，各有
J33nB280_p0324c01║定數，不可強也。四宗諸祖領眾匡徒，豈無一二似今
J33nB280_p0324c02║時知識之輩，而寧絕不以輕授非其種草之徒？蓋識
J33nB280_p0324c03║法者懼，決不肯以狐尾續貂，博一時之虛名，誤後人
J33nB280_p0324c04║於無盡也。今乃廣列非其種草於其後，豈四宗諸祖
J33nB280_p0324c05║之所屑為哉？況五宗本同一派，一傳則血脈皆傳，四
J33nB280_p0324c06║宗諸祖任一定之緣，而不強以其道授之非其種類
J33nB280_p0324c07║之嗣，其碩德高風亙古今而不絕者，曷常絕乎？《中峰
J33nB280_p0324c08║廣錄》曾荅四宗絕傳之問也，曰：『聖人之道，雖隱顯同
J33nB280_p0324c09║時，亦由定分耳。其時代延促，人物盛衰，化權隆替，一
J33nB280_p0324c10║毫不能加損於其間。昔吾祖未離西乾，已受般若多
J33nB280_p0324c11║羅預識，此其可驗矣。當青原、南嶽未著之時，五家已
J33nB280_p0324c12║有定分矣。五家方盛之頃，修短之數安得無定分哉？
J33nB280_p0324c13║特彼此昧略而不自知耳。』或謂臨濟道出常情，為人
J33nB280_p0324c14║痛切，機圓語活，其煆煉人物速如反掌，以故家聲久
J33nB280_p0324c15║遠不墜，自餘反是，宜乎其不永於世也。此說不為誣
J33nB280_p0324c16║謗先哲，臆斷是非，亦乃昧天理之甚者。然近代據師
J33nB280_p0324c17║位者，不思等心垂化，令法久住，往往急於求嗣，效閭
J33nB280_p0324c18║巷庸俗之所為，以勢利相傾，名位相誘，物欲相勝，情
J33nB280_p0324c19║妄相欺，似此雖數千百傳，繩繩不墜，何益於理哉？豈
J33nB280_p0324c20║惟無益，實害之至也。故月堂有日中灌瓜之喻，石室
J33nB280_p0324c21║有鑽腋插羽之識，具在典章，不知何所圖而弗之顧
J33nB280_p0324c22║也。如古之雲門，得法於陳尊宿，而宿使其終嗣雪峰，
J33nB280_p0324c23║叢林逮今尊之。又如慈受謁佛鑑蔣山，室中有奇遇，
J33nB280_p0324c24║欲易其所嗣，鑑終卻之，叢林猶歸美焉。但恐我之道
J33nB280_p0324c25║不能廣被於人，使異其所嗣，何憾焉？譬如分東家之
J33nB280_p0324c26║燈而照西室，但取其破幽燭暗為美，又安庸竟彼昧
J33nB280_p0324c27║吾燈之自來也耶？」曰：「然則正傳旁出之說無有乎？」曰：
J33nB280_p0324c28║「非無有也。但非當世我見未淨之人，各各自謀自刻、
J33nB280_p0324c29║自譽自嫡，而得正傳之名，亦非先後付囑，門庭鬧熱
J33nB280_p0324c30║之為正傳也。自有至公無我之具眼英賢，後起而判
J33nB280_p0325a01║定之，觀其證悟機緣，視其作用力量，因材而篤，豈容
J33nB280_p0325a02║加纖毫意見於其間哉？正傳機用，直截光明，不乘言、
J33nB280_p0325a03║不滯句，自由自在，殺活全提，雷厲風行，抽釘拔楔，為
J33nB280_p0325a04║人之際，不犯鋒鋩，縱入水泥，磅礡無礙，此其所以為
J33nB280_p0325a05║正出也。若夫旁出諸師，明心見性，直入靈源，但其作
J33nB280_p0325a06║用，多慈順理開示，垂手接人，左通右達，著著截流，引
J33nB280_p0325a07║導眾生，令見佛性，比全提機用略有差殊，是以判為
J33nB280_p0325a08║旁出耳。」曰：「然則正傳只貴直截全提，不涉理路耶？」曰：
J33nB280_p0325a09║「非然也。若以不涉理路為正傳，則《傳燈》所載如鳥窠
J33nB280_p0325a10║破灶、俱胝打地等，豈是有理路耶？為什麼亦為旁出？
J33nB280_p0325a11║若以說心說性有道理為旁出，則龍樹、馬鳴弘經造
J33nB280_p0325a12║論，《六祖壇經》、《黃蘗心要》等皆旁出矣。當知正傳既不
J33nB280_p0325a13║在孤硬一機一境上，亦不在無道理可行處，但觀其
J33nB280_p0325a14║拖泥帶水處，活潑潑地不滯一隅，了無剩法，這邊那
J33nB280_p0325a15║邊透徹無遺，一句當陽全該理事，說理說事稜縫全
J33nB280_p0325a16║消，如大福人執石成寶，如雞犀枕八面通同。今人正
J33nB280_p0325a17║眼不明，師資如鬥百草，頭尾不知收放，殺活不透牢
J33nB280_p0325a18║關，渾侖吞吐不無相似語言，細掬詳看，旁出猶差萬
J33nB280_p0325a19║里，皆由因地不真，只欲會禪會說、覓拂覓名，元無決
J33nB280_p0325a20║定高遠真志，撞著瞎眼宗師，只圖一時鬧熱，不顧遺
J33nB280_p0325a21║害無窮。見學者稍具天資，如籠生鳥一般，生怕走了
J33nB280_p0325a22║別人家去，不待其堅凝正念、豆爆冷灰，只要他會得
J33nB280_p0325a23║箇能轉動底，許為得省發平常無事，見印為末後功，
J33nB280_p0325a24║急忙付拂付卷，稱賞讚揚，互相欺瞞，互相諂諛，記持
J33nB280_p0325a25║誦習，傳院開堂。人我愈深，機械愈盛，以祖宗招牌為
J33nB280_p0325a26║濟奸藏醜之具，所謂師子身中蟲，自食師子肉者，雖
J33nB280_p0325a27║佛祖再生，亦末如之何也已矣。法門大變，日殆日甚，
J33nB280_p0325a28║雖定分之使然，亦含生之業感，推此未常不涕下。」問
J33nB280_p0325a29║者於是作禮而退。
J33nB280_p0325a30║散話（上）
J33nB280_p0325b01║圍爐次，眾問：「天見水為琉璃，人見為水，鬼見為火話，
J33nB280_p0325b02║此意如何？」答曰：「好箇入頭，為甚不會？」眾請開示，曰：「法
J33nB280_p0325b03║無定法，隨機應現，各各不同，了之則物物成解脫之
J33nB280_p0325b04║門，昧之則塵塵號生死之始，不可執一以障真修。水
J33nB280_p0325b05║本一物耳，人見為之水，天見為之琉璃，餓鬼見為猛
J33nB280_p0325b06║火，魚龍視為窟宅，是果可以有定乎哉？果可以無定
J33nB280_p0325b07║乎哉？若果水也，則天不應見為琉璃，鬼不應見為火
J33nB280_p0325b08║矣。蓋見水者，定以水為真見，指天鬼之見為妄見，琉
J33nB280_p0325b09║璃、猛火、刀兵者亦然，互相是非，無有定止矣。若能諦
J33nB280_p0325b10║觀離罪福緣，畢竟何物不見？釋迦老子曾為註破云：
J33nB280_p0325b11║『無有定法名阿耨多羅三藐三菩提，亦無有定法如
J33nB280_p0325b12║來可說。』是知水亦非水，琉璃亦非琉璃，都盧喚作阿
J33nB280_p0325b13║耨多羅三藐三菩提，坐斷四生路頭，塞卻是非喉吻
J33nB280_p0325b14║了也。而今吾人日用開眼合眼，所見明暗色空、人我
J33nB280_p0325b15║善惡等，正與見水見琉璃無異，第不知各各境界受
J33nB280_p0325b16║用如何耳。若能直下掀翻，有甚空華翳日？」
J33nB280_p0325b17║友人有新嬰住持之任者，告行而問以弘法立規之
J33nB280_p0325b18║要。曰：「弘法莫妙於忘我，化人必始於誠身。何以言之？
J33nB280_p0325b19║百丈已前，無住持事，道人相尋於空閒寂寞之濱，麤
J33nB280_p0325b20║食療形，敗衣覆體。當此之時，寥如無法之可弘，泊如
J33nB280_p0325b21║無生之可度，規繩不設，名利不沾，同遊熙皞之天，共
J33nB280_p0325b22║樂無為之化。然而法以之而尊，生以之而利，故無弘
J33nB280_p0325b23║也，乃其灼有以弘也。至若近世，摻行不軌，而規條以
J33nB280_p0325b24║生，名利競馳，而住持斯立，規逾多而叛逾眾，法逾弘
J33nB280_p0325b25║而弊逾滋。其故何哉？蓋舉措煩而律己之效薄耳。是
J33nB280_p0325b26║以先德知其本之在己也，故勤律行以砥身，循中和
J33nB280_p0325b27║以照物。是以不行法而法行，不化人而人化，悅具道
J33nB280_p0325b28║而不敢違其言，非冀功而勉善，非畏苦而戢心，蓋漸
J33nB280_p0325b29║染於至德，薰蒸於聞見，而不自知其然也。故夫規約
J33nB280_p0325b30║之設，所以鋤過，而非以縛賢。故化被五天，名傳沙界
J33nB280_p0325c01║者，豈有作而然哉？真誠無己之效之所化也。故曰：『聖
J33nB280_p0325c02║人無己，靡所不己。其斯之謂歟？』子勉栴，吾將拭目以
J33nB280_p0325c03║觀德化也。」
J33nB280_p0325c04║有理學居士號赤城者，以三教自負，來訪，與之坐而
J33nB280_p0325c05║話焉。士遽問曰：「久聞和尚證最上乘，融通三教肯綮
J33nB280_p0325c06║之旨，可得聞乎？」曰：「山僧者裏一教且不可得，何有於
J33nB280_p0325c07║三？但就智量所見之大小不同，所以無異成異耳。」士
J33nB280_p0325c08║曰：「然。」良久，茶次，士舉《論語》首章曰：「一部論語開章便
J33nB280_p0325c09║說箇時習二字，若有一時不習，即不得成熟矣。」曰：「時
J33nB280_p0325c10║習二字不得草草看過，當知居士與山河大地俱出
J33nB280_p0325c11║不得這箇時字，剎那流入心想情識，便是虛度時光，
J33nB280_p0325c12║豈時時習學之謂哉？」士曰：「三教釋氏理勝於孔老，而
J33nB280_p0325c13║終不若孔子之實用，吾所願則學孔子也。」曰：「居士所
J33nB280_p0325c14║言大有矛盾。夫釋氏理既勝於二氏，天下豈有無理
J33nB280_p0325c15║之用、無用之理哉？又云願學孔子，是踐跡而行，善人
J33nB280_p0325c16║且不能及，而況能入孔子之室哉？夫孔子之日用事
J33nB280_p0325c17║事恰當，皆其生平精神無滲漏處得來，若有心要去
J33nB280_p0325c18║學他，便是鸚鵡學人語相似。蓋他是無思無慮，隨緣
J33nB280_p0325c19║應現，不期然而自恰好，豈是你勉強學得的？」士曰：「然
J33nB280_p0325c20║則三教之理同若是乎？」曰：「我暫如此說，你便向這裏
J33nB280_p0325c21║作解。若全收，則非但孔老之教，乃至諸子百家無不
J33nB280_p0325c22║同承此理恩力，若剖析真偽，大有逕庭，烏得混而一
J33nB280_p0325c23║之哉？」居士四：「大師既言不同，必須一一明示，弟子輩
J33nB280_p0325c24║方能折服。不然，其何以辭過高嬌勝之議也？」曰：「固也，
J33nB280_p0325c25║吾將語汝以古德之明辨也。天古人之辨三教，其不
J33nB280_p0325c26║同者固多，今略舉其十，以塞子之疑凝耳。一、始與無
J33nB280_p0325c27║始異。謂我釋立生滅因緣，無定初始。儒道二教有太
J33nB280_p0325c28║初、太始為物之先。物自造化，因緣為萬法之本，興滅
J33nB280_p0325c29║由人。其不同者一也。二、氣非氣異。我教以心為法本，
J33nB280_p0325c30║萬行憑緣。老子以氣變為神，無為自化，自化則無修
J33nB280_p0326a01║無習，棄智絕聖。為教憑緣，則必假修成，萬行會本，修
J33nB280_p0326a02║則無修。此其不同者二也。三、有三世無三世異。我教
J33nB280_p0326a03║以稟質色心，靈爽相續，隨緣起滅，三世遷流。儒老以
J33nB280_p0326a04║聚氣為生，散氣為死，死則歸夫天地，不續不存。既止
J33nB280_p0326a05║一身，寧知三世？此不同者三也。四、習與非習異。釋教
J33nB280_p0326a06║以善惡由業，愚智習生，故多劫熏修，靈智玄妙。二氏
J33nB280_p0326a07║以善惡由分，愚智自天，稟純和則至聖至神，稟渾濁
J33nB280_p0326a08║則為愚為暗。縱言慎習，止在一身，豈說積功，能資他
J33nB280_p0326a09║世？此不同者四也。五、稟緣稟氣異。我教以萬象森羅，
J33nB280_p0326a10║並由緣起。二家以富貴吉凶，氣命所由。稟氣者豈可
J33nB280_p0326a11║更易，稟緣故廣勸增修。此不同者五也。六、內非內異。
J33nB280_p0326a12║我教以天地萬物，內識變生。二家以人物蝡動，皆由
J33nB280_p0326a13║天地。所變在我，則可變染令淨；所變由天，則任彼高
J33nB280_p0326a14║低。此不同者六也。七、緣非緣異。我教以四相遷流，浮
J33nB280_p0326a15║虛變滅，皆由緣力，非謂自然。二氏以日化月移，趣新
J33nB280_p0326a16║更故，力負自爾，非由我心。此不同者七也。八、天非天
J33nB280_p0326a17║異。釋教以果報因緣，宗源斯二：一者苦集，二者滅道。
J33nB280_p0326a18║滅道者，不住不染，離斷離常，高出空有之巔，迥脫生
J33nB280_p0326a19║死之外。苦集者，因心迴轉，逐業高低，往來六趣之中，
J33nB280_p0326a20║留連三有之內。是以厭乎苦者斷乎集，忻乎滅者修
J33nB280_p0326a21║乎道。孔老以吉凶禍福，派流為二。二者天地也。地之
J33nB280_p0326a22║所為可得▆絕，故謀未兆而散脆微。天之所為不可
J33nB280_p0326a23║逃，故受而喜之，忘而復之。是以安乎天者棄乎人，絕
J33nB280_p0326a24║乎聖者從乎道。此其不同者八也。九、染非染異。老子
J33nB280_p0326a25║以仁毀於道，絕仁而道自停，不在於為也。欲害於性，
J33nB280_p0326a26║去欲而性自得，不在於修也。利累於生，屏利而生自
J33nB280_p0326a27║成，不在於益也。禮出於亂，棄禮而亂自除，不在於作
J33nB280_p0326a28║也。理由於道，有道而理自至，不在於聖也。得在於時，
J33nB280_p0326a29║時來而位自成，不在於事也。是以不求而自得，不為
J33nB280_p0326a30║而自成。為之必敗，求之必失。此老氏之教也。我宗以
J33nB280_p0326b01║善為福道之本，修善而受福人天。不善為惡道之根，
J33nB280_p0326b02║積不善而沉淪三苦。慈為無害之路，欲為生死之源，
J33nB280_p0326b03║絕欲而生死必除，修慈而壽命必永。是以為善者必
J33nB280_p0326b04║得，不為善者必失；離欲者必昇，不離欲者必墜。此釋
J33nB280_p0326b05║氏之教與二子之教不同者九也。十、歸別歸異。我教
J33nB280_p0326b06║以生死苦也，從妄想生。貪愛垢也，因無明起。因無明
J33nB280_p0326b07║故，可剪可除。從妄想生，可塞可拔。以其性假體妄，故
J33nB280_p0326b08║息妄而證涅槃，棄假而歸智覺。於是控御一乘，浮航
J33nB280_p0326b09║六度，出生死苦海，入火宅樊籠。巋爾圓明，混境智而
J33nB280_p0326b10║雙寂；湛然常樂，與虛空而並存。此釋教之所歸也。老
J33nB280_p0326b11║氏以生死命也，悉是道之所為。賢愚性也，悉是天之
J33nB280_p0326b12║所為。天與不可逃，道為不可悍。知天道不可逃悍者，
J33nB280_p0326b13║則能安處生死而守全性情。情性全而天不壞，死生
J33nB280_p0326b14║處而道不虧。道不虧則悅惡之慮消，天不壞則喜怒
J33nB280_p0326b15║之心滅。於是出囂塵之域，埋道德之鄉。理孤邵於寰
J33nB280_p0326b16║中，神獨凝於方外。澹然玄寂而累害不能干，泊爾無
J33nB280_p0326b17║為而邪氣不能襲。可以長生，可以盡年。此老氏之所
J33nB280_p0326b18║歸也。所歸既異，發軫復殊。相去渺然，豈堪同論。此其
J33nB280_p0326b19║不同者十也。然孔氏之教主乎世內，釋氏之教專主
J33nB280_p0326b20║出世而旁通世內，則所見有淺深之不同，施設之各
J33nB280_p0326b21║異，而其以利物安民之為務則一也。胡可得而輕議
J33nB280_p0326b22║之哉。子勉栴，毋混慢。」於是居士嘸然曰：「吾乃今而知
J33nB280_p0326b23║北海之不可以望洋盡也。微吾師之遇，幾以河海之
J33nB280_p0326b24║見傲然一生也。謝之矣。」
J33nB280_p0326b25║客有問曰：「古來大老如中峰等，尚云參究缺於悟明，
J33nB280_p0326b26║今時插腳叢林率稱悟道，而互相謗毀、同室操戈，致
J33nB280_p0326b27║令末流愈熾、外教騰譏，果孰是而孰非乎？」應之曰：「此
J33nB280_p0326b28║非我之所能答，亦非子之所能知也。汝但專精體究，
J33nB280_p0326b29║一朝桶底脫落時，是非自現，不著問人也。」客曰：「乞師
J33nB280_p0326b30║略陳梗概，俾知信向之方耳。」曰：「山僧這裏總不見有
J33nB280_p0326c01║古今迷悟，況有是非可指陳哉？若向這裏撒手便行，
J33nB280_p0326c02║方知山僧嘮呾已甚。」客再四請示，因諭之曰：「夫中峰
J33nB280_p0326c03║諸老之不悟，如金不博金、水不洗水，不似爾等之盲
J33nB280_p0326c04║無智眼為不悟不知也。子不見仰山道：『悟則不無，爭
J33nB280_p0326c05║奈落第二頭何？』今人之病正在以悟為窠臼，而未到
J33nB280_p0326c06║無悟無證之實地耳。至若是非謗譽全未可憑。何則？
J33nB280_p0326c07║以偏見分明作決定解之人，各以同其局量所搆者
J33nB280_p0326c08║為是，順意則喜譽、艴懷則恚譏，各由習種使然，念念
J33nB280_p0326c09║變異而不自知其非也。以不自知，故聞讚則為喜風
J33nB280_p0326c10║所飄、聞毀則為恚地所礙，由斯取執，故曰：無明生滅
J33nB280_p0326c11║熾然，人我角立。智者了知意下丹青本無所有，故主
J33nB280_p0326c12║宰不興、塵塵自在，憐彼癡迷枉自纏縛耳。經云『念彼
J33nB280_p0326c13║觀音力，還著於本人』者，正此意也。蓋觀音力則無受
J33nB280_p0326c14║自在之力，而彼念念自生繫著，豈非還著於本人哉？
J33nB280_p0326c15║究而論之，既無可取可捨之相，又豈有不可是、不可
J33nB280_p0326c16║非等可論哉？若於此放身捨命，則知古今凡聖等事
J33nB280_p0326c17║盡是汝屋裏閒家具耳。」
J33nB280_p0326c18║居士問師言：「法無定法是則菩提，然則聖人遊戲神
J33nB280_p0326c19║通，六度萬行豈不枉為？蓋以眾生即非眾生故也。」答
J33nB280_p0326c20║曰：「只為一切法各各無定相，故可神通變化，地可為
J33nB280_p0326c21║水、水可為地，水火刀毒亦復如之。且如凡夫界中現
J33nB280_p0326c22║見酥蠟銅錫，得火即消為水、水得寒為冰、石汁作金、
J33nB280_p0326c23║金敗為銅或復為石，是堅軟無定相也。有情亦爾，善
J33nB280_p0326c24║可為惡、惡可為善，故菩薩知萬法無定相，用神通力
J33nB280_p0326c25║而改變化度之，是實非虛，不同外道邪通衒惑，不可
J33nB280_p0326c26║一切撥為小乘，自招過咎。蓋大士神通由離五欲、得
J33nB280_p0326c27║禪定、有慈悲，不住定相而為眾生現諸希有，令心淨
J33nB280_p0326c28║故、多得度故，所變諸物隨念現前，於六塵中任意自
J33nB280_p0326c29║在，於好能離、於醜能樂，又能離諸好醜想行捨心等，
J33nB280_p0326c30║故菩薩得是神通遊諸佛國，非有為也。」
J33nB280_p0327a01║世出世間，無非一大爐鞴，上至諸佛，下至地獄，各各
J33nB280_p0327a02║平等受用，無是無非，無得無失。愚者不了，於中妄自
J33nB280_p0327a03║囚執，取之捨之，枉成限量，隔礙不通。殊不覺平等性
J33nB280_p0327a04║中，無如是事，但能念念不昧，隨高就下，入世出世，無
J33nB280_p0327a05║不合宜。未得如是，便礙滯不通，礙滯不通處，即爐鞴
J33nB280_p0327a06║也。若能返照，借苦樂緣，千煆萬煉，自然無法不通，無
J33nB280_p0327a07║理不透。故住山有住山之煆煉，涉世有涉世之煆煉，
J33nB280_p0327a08║乃至若正若邪，若定若亂，名色所該，無不皆爐鞴也。
J33nB280_p0327a09║既然如是，想念徒勞，固必既無，喜憂自寂，逢聲遇色，
J33nB280_p0327a10║谷響雲過，則塵塵無非佛國，步步盡證遮那，苦樂爐
J33nB280_p0327a11║鎚，夢中佛事耳。
J33nB280_p0327a12║友人習講者，閱《華嚴大疏》，而不明文即是字，字即是
J33nB280_p0327a13║文義，因告之曰：「疏不云乎：『名詮諸法自性，句詮諸法
J33nB280_p0327a14║差別。文即是字，為名、句之所依，不能詮自性及差別
J33nB280_p0327a15║故。』又文能顯義，而體非顯。字者無改義，又是功能，功
J33nB280_p0327a16║能即體，故言文即是字，字即是文。或字為初首，即多
J33nB280_p0327a17║剎那聲集成一字，集多字為所依次，方成名詮諸法
J33nB280_p0327a18║體。多名已後，方成句身詮法差別也。如今不必多，只
J33nB280_p0327a19║要識取最初一字從何處得來，何等省力。」
J33nB280_p0327a20║閱《瑜伽論》第八十一云：「諸契經體，略有二種：一、文；二、
J33nB280_p0327a21║義。文是所依，義是能依，此二總名一切所知境界，即
J33nB280_p0327a22║依於六文，顯於十義。六文者，名、句、字、語、行相、機請；十
J33nB280_p0327a23║義者，地、相、作意、依處、過患、勝劣、所對、能治、略、廣也。此
J33nB280_p0327a24║明教義相成，若不詮義，教文何用？故通取所詮為經
J33nB280_p0327a25║體云。」以余觀之，凡可表義理者，皆為教體，如禮拜是
J33nB280_p0327a26║敬義，罵詈是瞋義等，乃至世出世間若善若惡，諸佛
J33nB280_p0327a27║皆即以之為佛事，如《淨名經》廣明者，是名入一切諸
J33nB280_p0327a28║佛法門。若入此門，便知佛土本是就應之義，好惡在
J33nB280_p0327a29║彼，於我何殊？所貴唯應生之寄耳。既語默動靜皆說，
J33nB280_p0327a30║則見聞覺知盡聽，苟能得法契神，何必要依言說？況
J33nB280_p0327b01║華嚴性海，雲臺、寶網同演玅音，毛孔、光明皆能說法，
J33nB280_p0327b02║華香、雲樹即法界之玅門，剎土、眾生本十身之正體，
J33nB280_p0327b03║所以云：「剎說眾生說，三世一切說。」到這裏，喚什麼作
J33nB280_p0327b04║禪？又喚什麼作教？合之且為增語，岐之為二者，寧可
J33nB280_p0327b05║哉？
J33nB280_p0327b06║淨業者宿，問：「弟子會參雲棲，受念佛三昧，近閱《華嚴
J33nB280_p0327b07║合論》，謂文殊是本心擇法妙慧，普賢是諸佛無作行
J33nB280_p0327b08║願，毘盧世尊是自體天真之佛，人人本具，不必更求
J33nB280_p0327b09║生淨土，此意如何？」答曰：「子但誦其文，而不究其實耳。
J33nB280_p0327b10║且就子身以明之。如子之畏生死苦，而出家學道，豈
J33nB280_p0327b11║非汝不動智佛而能之乎？知萬法之唯心，而不住於
J33nB280_p0327b12║心相，乘念佛之方便，以自煉自融，豈非汝之文殊擇
J33nB280_p0327b13║法妙慧乎？不離本智，而念念度諸流識，入薩婆若，豈
J33nB280_p0327b14║非汝之普賢無作行願乎？若行若慧，皆不離本性天
J33nB280_p0327b15║真，非毘盧佛乎？日日增進，漸漸證明，如魚飲水，冷煖
J33nB280_p0327b16║自知者，非五十五位乎？究竟融通，津梁無盡，非佛後
J33nB280_p0327b17║普賢乎？豈息心滅念，如木如呆，而後為無作，執空取
J33nB280_p0327b18║靜，而後為無相，起心動妄，而後為揀擇哉？且彌陀願
J33nB280_p0327b19║力攝受，世尊勸誠叮嚀，正自性力加持，隨根器而三
J33nB280_p0327b20║輩往生，是所謂佛種從緣起耳，又何疑焉？蓋眾生本
J33nB280_p0327b21║有佛性，是正因，以其無力，不守自性，故隨緣，緣淨則
J33nB280_p0327b22║淨，緣染則染，如鏡之本光，隨磨瑩之緣而淨現，隨垢
J33nB280_p0327b23║染之緣而光昏，瑩非外來，昏非內發，皆隨緣現，不可
J33nB280_p0327b24║不知也。」
J33nB280_p0327b25║有僧在旁進曰：「宗門上士，頓悟直超，佛祖不立，何淨
J33nB280_p0327b26║土之可生乎？」余曰：「佛祖二字，乃對治眾生之名句。眾
J33nB280_p0327b27║生取相外求，是以古人直下毒手，呵其妄見，破其著
J33nB280_p0327b28║情，豈可作呵罵佛祖會，死在句下而漸入邪徑也？此
J33nB280_p0327b29║等說話，如大火聚，不容藏身。汝若能直下翻身，頓脫
J33nB280_p0327b30║窠臼，四楞蹋地，迥絕依倚，逆用順行，皆為佛事。終日
J33nB280_p0327c01║作而無作，終日生而無生，念念與彌阤同現，而無能
J33nB280_p0327c02║所之痕，塵塵任運利生，而無生相可得，是為真實念
J33nB280_p0327c03║佛，何妨親近如來，遊戲神通，淨佛國土？若果宿根純
J33nB280_p0327c04║熟，淨盡無餘，萬死千生，了無侵蝕，愛風惡境，無怖無
J33nB280_p0327c05║忻，火獄冰河，優游受用，則處處道場，塵塵佛國，何須
J33nB280_p0327c06║更勸往生？如或煩惱根深，習情流注，雖信自心佛性，
J33nB280_p0327c07║爭奈現行依然，麤重之愛見猶存，微細之業流易染，
J33nB280_p0327c08║不棄一生之操履，恐貽隔陰之深憂，是在諸公之自
J33nB280_p0327c09║揣何如耳。」
J33nB280_p0327c10║孚公問：「祖師云：『忘機即佛道隆，分別則魔軍盛。』若全
J33nB280_p0327c11║無分別，與斷見何殊？」曰：「以分別取相，不得實相，知有
J33nB280_p0327c12║限量也。若不取相，無所分別，則得實法。得實法故，能
J33nB280_p0327c13║知一切眾生心心數法，無有罣礙，故名正徧知也。雪
J33nB280_p0327c14║峰云：『世界闊一丈，火爐闊一丈。』正明無戲論故，離取
J33nB280_p0327c15║相故，順逆縱橫，無非真實。若著因緣，則正法亦成邪
J33nB280_p0327c16║見。不著因緣，即說無常，了知即苦，苦即無我，無我即
J33nB280_p0327c17║空，乃至一切法義，悉入諸法空，諸法空即實相也。如
J33nB280_p0327c18║音聲語言，分別本末，觀其實相，知音聲語言，念念生
J33nB280_p0327c19║滅。音聲已滅，而眾生憶念取相，念此已滅之音，作念
J33nB280_p0327c20║謂罵謂讚，而生悅惡心。若知音聲生滅如響，又如鼓
J33nB280_p0327c21║聲，無有作者。無作者故，則無住處，畢竟空故，但誑凡
J33nB280_p0327c22║耳。是名入音聲陀羅尼，乃至諸陀羅尼三昧門等，皆
J33nB280_p0327c23║如是也。」
J33nB280_p0327c24║往，迤𨓦行腳時，猶及見有孤峻直諒之友，曰：「遺聞上
J33nB280_p0327c25║座者，其為人峭直清高，俯視今時于千古，而獨上混
J33nB280_p0327c26║於眾，漠如也。常遁跡於叢社，居不過月，輒遠徙，以故
J33nB280_p0327c27║人莫能蹤跡之。」余客遊酉湖，得之於鳳林煙柳間，邂
J33nB280_p0327c28║逅一見，神韻超然，迓以同遊，則欣然就舟，呼茶酌公，
J33nB280_p0327c29║公亦無拒，飲啖之外，毫無一語，余益奇之。抵暮，邀歸
J33nB280_p0327c30║草廬，即曰：「諾。」問：「有行李乎？」曰：「無之。」曰：「有所蓄書藉乎？」
J33nB280_p0328a01║曰：「何處不有，要蓄作麼？」曰：「杖笠衣缽聻？」曰：「昔有之，今
J33nB280_p0328a02║施卻矣。」因笑曰：「觀子所問，皆粉囂之士，非吾友也。」遂
J33nB280_p0328a03║欲登岸，余慚謝而止。同居月餘，無日不譚，無譚不快，
J33nB280_p0328a04║生平領益，當屈指首公。一日，偕遊山徑間，見暮霞燦
J33nB280_p0328a05║爛，倒影射波，長光煜煜，因撫掌大笑曰：「也大奇，也大
J33nB280_p0328a06║奇，不可以不遊。余行矣。」遂去，杳不知其所終。
J33nB280_p0328a07║余誅茆於匡山，之明季而四方大亂，米價踴倍，囊笈
J33nB280_p0328a08║蕭然，同居者皆託緣以去。未幾，有僧無生者來，願為
J33nB280_p0328a09║余司樵圃，余奇之。時木陳和尚住黃岩，余過訪，留三
J33nB280_p0328a10║宿而後返，則所謂無生者，已傾菴倒篋，負之而趨矣。
J33nB280_p0328a11║因題一詩於壁云：「屢朝無米噉山蔬，務行癡人起惡
J33nB280_p0328a12║圖。空卻菴中諸所有，剛剛贏得一身孤。」友人過而見
J33nB280_p0328a13║之，因大笑。俄而傳至圓通，有牧子上座客居於此，聞
J33nB280_p0328a14║之嘆曰：「噫！山高夜冷，何堪際此？」乃解一衲寄余，附之
J33nB280_p0328a15║以偈曰：「夏日炎炎送衲頭，料應笑倒老風流。道人非
J33nB280_p0328a16║不知時節，廬阜山深別有秋。」余受而和之曰：「一偈媒
J33nB280_p0328a17║交會未面，解衣遠寄病同流。相知不必重相見，千里
J33nB280_p0328a18║常同月下秋。」是年冬，牧公竟寂於黃岩。至次年夏，曬
J33nB280_p0328a19║書次，得其遺筆於笥中，因書此以誌高誼。
J33nB280_p0328a20║達磨西來，直指人心，見性成佛，並無些子灣曲，只貴
J33nB280_p0328a21║直下承當，若肯承當，無有不成之事。故承當大者，心
J33nB280_p0328a22║量愈大，識見愈精；承當小者，見量亦小。皆由心現，不
J33nB280_p0328a23║可不知。譬如做知縣者，承領一縣之事，則有一縣之
J33nB280_p0328a24║局量，善惡利弊，自然察知；領知府時，則有一府之心
J33nB280_p0328a25║量，如是乃至地位愈高，而心量愈大，乃至承當國王、
J33nB280_p0328a26║金輪聖主、梵王、諸天、聲聞、緣覺、菩薩、佛祖，無非各各
J33nB280_p0328a27║自肯承當而已矣。故博地凡夫，心量大者，便肯承當
J33nB280_p0328a28║佛祖，擔負其心，以為盡虛空，遍法界，並無一法實有。
J33nB280_p0328a29║一切眾生，皆我心內之眾生，我應度盡，若有微蟲眾
J33nB280_p0328a30║生不得度者，則是我心中一事之未了；十方諸佛，皆
J33nB280_p0328b01║我心內之佛，我應承事供養，勸請轉法輪，利群有；乃
J33nB280_p0328b02║至情與無情，若凡若聖，皆我心內之事，有絲毫不得
J33nB280_p0328b03║其所者，是我之怠慢因循耳。故云：「道遠乎哉？觸事而
J33nB280_p0328b04║真；聖遠乎哉？體之即神。」未之思耳，夫何遠之有？是故
J33nB280_p0328b05║一切大小事業，必先認得題目分明，然後行文自易。
J33nB280_p0328b06║所以古今佛祖，聖帝明王，乃至百工技藝，才有一念
J33nB280_p0328b07║承當，皆自能善用其心，占其地步，取其截徑，討其精
J33nB280_p0328b08║微也。若不肯直下承當，則三心二志，或作或輟，莫道
J33nB280_p0328b09║性命大事，出世聖因，則些小技藝，亦終於無成而已
J33nB280_p0328b10║矣。
J33nB280_p0328b11║俗官問：「死者，人之所必不免，而釋氏以了生死為言；
J33nB280_p0328b12║性者，人之所不可見，而釋氏以見性為旨。乃至因果
J33nB280_p0328b13║報應輪迴之說，實有是理乎？抑將借此以警愚民也？」
J33nB280_p0328b14║答曰：「是皆含生日用本然之理，實語非虛，居士自不
J33nB280_p0328b15║察耳。夫死元於生，生元於情，情元於性，性本無生，焉
J33nB280_p0328b16║得有死？而謂死者人之所必不免，豈至論乎？蓋性者，
J33nB280_p0328b17║本也；情者，發於性而牽於習者也，末也。末不離本，而
J33nB280_p0328b18║本徹乎末，如波不離水，水本徹波，水不淨由波不寧，
J33nB280_p0328b19║性不見由情不息，妄情息而性自見，不可以有無推
J33nB280_p0328b20║測也。嗟夫！群生之所以沉淪生死，而莫知其所以然
J33nB280_p0328b21║者，情為其封，而性莫之悟也。性莫之悟，故觸向皆迷；
J33nB280_p0328b22║情為其封，而念念成業。業愈深而情愈重，性愈迷而
J33nB280_p0328b23║執愈深，不思父母所生一塊頑肉，未認作我時，是何
J33nB280_p0328b24║境象？即今去來動止，步步不離，是箇什麼？肉塊爛卻，
J33nB280_p0328b25║性命何居？這段因緣，豈宜不究？而刺頭糟粕，咬嚼古
J33nB280_p0328b26║人死語，以當學問。碌碌利名，與蠢蠢群生同受六道
J33nB280_p0328b27║輪迴之苦，有志之士，甘如是乎？且子今方壯時，幼已
J33nB280_p0328b28║過而老未來，是今念念已成三世矣，而謂之無過去
J33nB280_p0328b29║未來之身世，可乎？又子今心心不住，念念流轉，輪迴
J33nB280_p0328b30║之因也；四生六道，輪迴之果也。既迷法性，認物為我，
J33nB280_p0328c01║而謂之無輪迴，得乎？輪迴之境，由情習善惡之所感，
J33nB280_p0328c02║冥然與其髏相應，不期成而自成，此本然之理也，而
J33nB280_p0328c03║謂之無報應，可乎？又將來之苦樂，由今之所以修，今
J33nB280_p0328c04║之窮通，由已往之所習，可不辯而明矣，謂之無因果，
J33nB280_p0328c05║可乎？」居士曰：「旨哉，久積之疑冰釋矣。」
J33nB280_p0328c06║僧問：「教中云：『生死因十使而有。』乞和尚慈悲曲示，以
J33nB280_p0328c07║斷疑根。」答曰：「經言十使者：一、身見，二、邊見，三、邪見，四、
J33nB280_p0328c08║戒取，五、見取，六、貪，七、瞋，八、癡，九、慢，十、疑。凡夫迷理，妄
J33nB280_p0328c09║執相續，不出生死，皆由此十。如世公吏，隨逐罪人，名
J33nB280_p0328c10║之為使。」曰：「此十使者，如何得去？」師曰：「內既無應，外不
J33nB280_p0328c11║能為。由眾生執有我見，故外為六塵所劫。我見若空，
J33nB280_p0328c12║六塵何害？昧正理而執斷常，謂之邊見。若能了知三
J33nB280_p0328c13║世因果、五陰相續，念念新生，故非斷；念念遷變，故非
J33nB280_p0328c14║常。離此二見，故名中道。三、邪見，謂謗無因果，斷正法
J33nB280_p0328c15║因，罪浮十惡。四、戒取，有二：一者、以持戒修定為真道；
J33nB280_p0328c16║二者、不悟正理，妄立是非。五、見取者，以執世間有漏
J33nB280_p0328c17║善為道，即名戒取；若執為勝，名見取。如持戒執為清
J33nB280_p0328c18║淨，名戒取結；謂所執為真實，餘皆妄言，名見取結。此
J33nB280_p0328c19║見堅執，非聖慧力不能捨離，能使眾生速入生死，極
J33nB280_p0328c20║有力故，名五利使。六、貪使，謂愛自身、他身、妻子、田宅
J33nB280_p0328c21║等，或愛善法，乃至愛佛菩提等。依圓頓宗，皆名為使。
J33nB280_p0328c22║七瞋使，謂惱憾嫉妒不悅等。瞋能離慈，重於貪欲，如
J33nB280_p0328c23║經廣明。八癡使，謂癡暗之心，邪心分別，無正慧明，故
J33nB280_p0328c24║曰無明。能觀無性，方得漸除。九慢使有八：一慢，謂執
J33nB280_p0328c25║我見，稱實勝彼等。二大慢，處處自謂為大等。三慢慢，
J33nB280_p0328c26║謂於上境稱己勝彼，過最重故。四不如慢，謂實不如
J33nB280_p0328c27║人，而謂差不多等。五傲慢，不敬長上等。六我慢，於色
J33nB280_p0328c28║心無我法中，執我自高，此最難除。觀理聖賢，我見分
J33nB280_p0328c29║斷。七增上慢，於出世法中，起心生慢，未得謂得等。八
J33nB280_p0328c30║邪慢，謂無德惡人，自高凌物等。十疑使有二：一疑事，
J33nB280_p0329a01║如見樹疑為人，及一切法不明而疑等。大乘謂為暗
J33nB280_p0329a02║妄心，招變易生死，故名為使。小乘不知，故不名使。二
J33nB280_p0329a03║疑理，為疑自善根、疑師疑法等，障決定心學道故。此
J33nB280_p0329a04║之十使，上下皆有，斷有難易。見惑難識而易斷，貪等
J33nB280_p0329a05║四使，易識難除。若能觀學無我，初見理時，即名初果。
J33nB280_p0329a06║若總觀諸法皆假無性，不見我人，一念之中，斷八十
J33nB280_p0329a07║八使，即名見道。若鈍根觀四諦，次第漸斷八十八使。
J33nB280_p0329a08║若就一人以論，迷心唯是五見及疑。愚者難識，唯知
J33nB280_p0329a09║厭貪、瞋、癡、慢，而於我心及執戒等不知是病，故名利
J33nB280_p0329a10║使。智者直觀身、心生滅，分見無我，煩惱薄時，即知觀
J33nB280_p0329a11║智是斷德，心中六使自無，謂知色、心生滅非人，則無
J33nB280_p0329a12║我心，邊見自斷。以觀見理，識聖道故，正信無疑，邪見
J33nB280_p0329a13║自斷。觀慧是道，戒、定但是疏緣，戒取、見取自斷。是故
J33nB280_p0329a14║六使難識易斷。以難識故，無始來迷；以易斷故，悟理
J33nB280_p0329a15║則盡。不同貪等易識難斷。以易識故，人多不執；以難
J33nB280_p0329a16║斷故，那含亦有。以貪等別緣事起，唯妨修觀，非親迷
J33nB280_p0329a17║理。故諸小聖雖有貪、瞋，解理無疑。是故智人唯修觀
J33nB280_p0329a18║慧，除迷入道，以無妄取故。若不學解，恒迷正道；雖修
J33nB280_p0329a19║善法，不除邪執，反起謗諍。故經云：『在家由取五塵，故
J33nB280_p0329a20║相鬥諍；出家由取諸見，相鬥諍也。』是以宗門上士直
J33nB280_p0329a21║究心源。心源既達，則法法同歸，即此身、心是自由人。
J33nB280_p0329a22║三身、四智、五眼、六通，一印頓圓。拈一機，即千機頓赴；
J33nB280_p0329a23║舉一句，即萬句齊彰。何有五蓋、十使之可斷哉？」
J33nB280_p0329a24║俗士問：「我於禪宗實深信慕，但不信今時知識有真
J33nB280_p0329a25║悟道者。」答曰：「此正居士之所以為深信也。」士网測。曰：
J33nB280_p0329a26║「夫古今知識出世，皆非欲人之信彼也，以彼實無可
J33nB280_p0329a27║信故。若有可信，是自欺誑，亦欺誑眾生。豈有佛祖聖
J33nB280_p0329a28║賢而作如是心行乎？」士曰：「恁麼則弟子之惑滋甚。若
J33nB280_p0329a29║不欲人相信，出世何益？種種勸化，令人起信，無乃為
J33nB280_p0329a30║佞耶？」曰：「非佞也。善權巧便，令人生善，而實無善可生；
J33nB280_p0329b01║令人滅惡，而實無惡可滅。以善惡性本自空，無所有
J33nB280_p0329b02║故。以無所有而得證，眾生方起希有心。若實有決定
J33nB280_p0329b03║佛可成，決定祖可作，決定善知識可信，決定煩惱可
J33nB280_p0329b04║斷、眾生可度者，當知皆是妄語，非真善知識也。真知
J33nB280_p0329b05║識者，只是各人自己。自己是佛祖之母，能成一切，能
J33nB280_p0329b06║壞一切，一成一切成，一壞一切壞，一剎那間透入十
J33nB280_p0329b07║方國土，隨處說法，方便利生，皆影像，無實事。為甚麼
J33nB280_p0329b08║如此？只為自信自己，更不信有纖毫古今、凡聖、迷悟、
J33nB280_p0329b09║是非等，故有此大力也。居士果能如是自信，則天下
J33nB280_p0329b10║知識到與不到盡皆委悉，又何有法門之可信、古今
J33nB280_p0329b11║之差別乎？」士曰：「弟子焉能如是？但因世俗愚夫見僧
J33nB280_p0329b12║有過，而并高明盛德開示亦并不生信心，故發斯問。」
J33nB280_p0329b13║曰：「大林中固多不材之木，大海中殊多不善之魚，況
J33nB280_p0329b14║佛法衰微之際，焉無邪頑寄我以偷安耶？夫賢父兄
J33nB280_p0329b15║尚不能必賢其子弟，況群居索處，綦布星分，而能一
J33nB280_p0329b16║一得明師友諄諄誨責之乎？縱有師友而種性偏邪，
J33nB280_p0329b17║亦付以末如之何而已矣。若因此輩而退失善心，則
J33nB280_p0329b18║亦善根微小，薄福無智之人耳。」
J33nB280_p0329b19║雲外禪師語錄卷第十四終