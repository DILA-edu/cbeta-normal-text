J33nB281_p0343a01║梓舟船禪師襄陽檀溪語錄卷之二
J33nB281_p0343a02║侍者明輝錄
J33nB281_p0343a03║拈頌
J33nB281_p0343a04║龍牙問德山：「學人仗莫邪劍擬取師頭時如何？」山引
J33nB281_p0343a05║頸近前曰：「㘞。」牙曰：「頭落也。」山呵呵大笑。
J33nB281_p0343a06║拈云：「德山雖則口吞佛祖，眼蓋乾坤，若不是龍牙，
J33nB281_p0343a07║怎得名振今古？還識口吞佛祖麼？」
J33nB281_p0343a08║頌曰：「持來寶劍最威雄，引頸能摧萬刃鋒。㘞地一
J33nB281_p0343a09║聲宇宙轉，誰能到此覓形蹤？」
J33nB281_p0343a10║僧問德山：「如何是菩提？」山打曰：「出去，莫向這裏屙。」
J33nB281_p0343a11║拈云：「德山婆心片片，怎柰這僧眼內無觔？然雖如
J33nB281_p0343a12║是，黃金自有黃金價，終不和沙賣與人。」
J33nB281_p0343a13║頌曰：「正令全提萬古傳，將軍塞外絕妖氛。太平本
J33nB281_p0343a14║是將軍定，不許將軍見太平。」
J33nB281_p0343a15║僧問泉州玄訥禪師：「如何是觸目菩提？」泉曰：「闍黎失
J33nB281_p0343a16║卻半年糧。」曰：「為甚麼如此？」泉曰：「秖為圖他一斗米。」
J33nB281_p0343a17║拈云：「泉州只解孤峰獨步，不解入水求人。若論船
J33nB281_p0343a18║上座，要且不然。何故聻？不見道：口頭只為貪些味，
J33nB281_p0343a19║腳底芒鞋踏老長。」
J33nB281_p0343a20║頌曰：「觸目分明何用參？幾人到此落二三。頭頭不
J33nB281_p0343a21║是拿龍手，敢教身光照百川。」
J33nB281_p0343a22║六祖源流
J33nB281_p0343a23║第一世南嶽讓禪師，詣曹溪參六祖。祖問：「甚處來？」師
J33nB281_p0343a24║曰：「嵩山來。」祖曰：「什麼物恁麼來？」師無語。遂經八載，忽
J33nB281_p0343a25║然有省。白祖曰：「某甲有個會處。」祖曰：「作麼生會？」師曰：
J33nB281_p0343a26║「說似一物即不中。」祖曰：「還假修證也無？」師曰：「修證即
J33nB281_p0343a27║不無，污染即不得。」祖曰：「即此不污染，諸佛之所護念。
J33nB281_p0343a28║汝既如是，我亦如是。」
J33nB281_p0343a29║拈云：「讓老漢到曹溪，被六祖一拶，遂經八載，道個
J33nB281_p0343a30║染污不得。祖曰：『如是！如是！』不免染污了。」
J33nB281_p0343b01║頌曰：「七八年來苦用工，閒樵到此樂無窮。泥牛踏
J33nB281_p0343b02║破澄潭月，萬象森羅露古風。」
J33nB281_p0343b03║第二世馬祖一禪師，衡嶽山中習坐禪，讓師知是法
J33nB281_p0343b04║器，到山問曰：「坐禪圖作甚麼？」師曰：「圖作佛。」讓乃取一
J33nB281_p0343b05║磚於石上磨，師曰：「磨作甚麼？」讓曰：「磨作鏡。」師曰：「磨磚
J33nB281_p0343b06║豈得成鏡？」讓曰：「磨磚既不成鏡，坐禪豈得成佛？」師曰：
J33nB281_p0343b07║「如何即是？」讓曰：「如牛駕車，車若不行，打車即是？打牛
J33nB281_p0343b08║即是？」師無對。讓示偈曰：「心地含諸種，遇澤悉皆萌。三
J33nB281_p0343b09║昧華無相，何壞復何成？」師蒙開示，心意豁然。
J33nB281_p0343b10║拈云：「磨磚作鏡，瓦礫生輝。坐禪成佛，不撥自轉。打
J33nB281_p0343b11║牛打車，莫作兩橛。含種遇澤，頭角崢嶸。然須如是，
J33nB281_p0343b12║南嶽失利，馬祖失利。何故？具眼者斷。」
J33nB281_p0343b13║頌曰：「衡山冷坐幾經秋，踏碎磚頭白汗流。鞭影橫
J33nB281_p0343b14║行含諸像，輕輕撥動百草頭。」
J33nB281_p0343b15║第三世百丈海禪師，參馬祖，侍祖行次，見一群野鴨
J33nB281_p0343b16║飛過，祖曰：「是什麼？」師曰：「野鴨子。」祖曰：「甚處去？」師曰：「飛
J33nB281_p0343b17║過去也。」祖遂搊師鼻，負痛失聲，祖曰：「又道飛過去也。」
J33nB281_p0343b18║師於言下有省。次日，祖陞堂，眾纔集，師出捲卻席，祖
J33nB281_p0343b19║便下座。師隨至方丈，祖曰：「我適來未曾說話，汝為甚
J33nB281_p0343b20║便捲卻席？」師曰：「昨日被和尚搊得鼻頭痛。」祖曰：「汝昨
J33nB281_p0343b21║日向甚處留心？」師曰：「鼻頭今日又不痛也。」祖曰：「汝深
J33nB281_p0343b22║明昨日事。」
J33nB281_p0343b23║拈云：「馬祖搊鼻，老婆心切；百丈捲席，符道奉行。曰：
J33nB281_p0343b24║『甚處留心？』無風起浪。丈曰：『今日不痛也。』鼻孔向天。
J33nB281_p0343b25║曰：『深明昨日事。』各與三十棒。何故？賞罰分明。」
J33nB281_p0343b26║頌曰：「撩天鼻孔卻翻威，劈面無容捲席歸。不是如
J33nB281_p0343b27║今閑家具，無毛鐵鷂上天飛。」
J33nB281_p0343b28║第四世黃檗運禪師，參馬祖，值祖遷化，百丈廬於墓
J33nB281_p0343b29║側。師請問平日得力句，丈舉再參因緣，言：「老僧被馬
J33nB281_p0343b30║祖一喝，直得三日耳聾。」師聞舉，不覺吐舌。丈云：「子已
J33nB281_p0343c01║後莫承嗣馬祖去麼？」師曰：「不然。今日因師舉，得見馬
J33nB281_p0343c02║祖大機大用，然且不識馬祖，若嗣馬祖，已後喪我兒
J33nB281_p0343c03║孫。」丈云：「如是，如是。見與師齊，減師半得；見過於師，方
J33nB281_p0343c04║堪傳授。子甚有超師之見。」
J33nB281_p0343c05║拈云：「百丈一舉，黃蘗吐舌。雖然如是，還我舌根來。」
J33nB281_p0343c06║頌曰：「心廓聞雷著一驚，耳聾三日舌頭鳴。雄峰虎
J33nB281_p0343c07║口尋常事，倒卷黃河徹底清。」
J33nB281_p0343c08║第五世臨濟玄禪師，在黃蘗會下時，睦州為首座，勉
J33nB281_p0343c09║令問佛法的的大意，蘗便打。如是三問，三度被打，遂
J33nB281_p0343c10║辭蘗。蘗令參大愚，愚問：「甚處來？」師曰：「黃蘗來。」愚曰：「黃
J33nB281_p0343c11║蘗有何言句？」師舉前話，云：「不知某甲有過？無過？」愚曰：
J33nB281_p0343c12║「黃蘗恁麼老婆心，為汝徹困，猶覓過在。」師於言下大
J33nB281_p0343c13║悟，云：「元來黃蘗佛法無多子。」愚搊住云：「這尿床鬼子！
J33nB281_p0343c14║適來道有過、無過，如今又道佛法無多子，見個甚麼
J33nB281_p0343c15║道理？速道！速道！」師便向大愚肋下築三拳，愚拓開曰：
J33nB281_p0343c16║「汝師黃蘗，非干我事。」師回黃蘗，蘗曰：「來來去去，有甚
J33nB281_p0343c17║了期？」師曰：「只為老婆心切。」蘗曰：「大愚饒舌，待來痛與
J33nB281_p0343c18║一頓。」師曰：「說甚待來？即今便打。」隨後便掌。蘗曰：「這風
J33nB281_p0343c19║顛漢！參堂云。」
J33nB281_p0343c20║拈云：「三頓痛棒，臨濟抱贓叫屈，大愚一點轉見不
J33nB281_p0343c21║堪。若不恁麼，痛恨難酬。」
J33nB281_p0343c22║頌曰：「三頓橫開令自行，還因漁父指前程。風顛直
J33nB281_p0343c23║到忤逆後，聞者俄然心膽驚。」
J33nB281_p0343c24║第六世興化獎禪師，初為臨濟侍者，後在三聖會中
J33nB281_p0343c25║為首座。常云：「我在南方行腳一遭，拄杖頭不曾撥著
J33nB281_p0343c26║一個會佛法的人。」三聖聞得，問曰：「汝具甚麼眼，便恁
J33nB281_p0343c27║麼道？」師便喝。聖曰：「須是汝始得。」又到大覺為院主。一
J33nB281_p0343c28║日，覺曰：「聞汝道：『南方行腳一遭，拄杖頭不曾撥著一
J33nB281_p0343c29║個會佛法的人。』汝憑個甚麼道理與麼道？」師便喝，覺
J33nB281_p0343c30║便打。師又喝，覺又打。來日從法堂過，召：「院主！我直下
J33nB281_p0344a01║疑汝昨日兩喝。」師復喝，覺復打。師又喝，覺又打。師曰：
J33nB281_p0344a02║「某於三聖師兄處學得個賓主句，總被師兄折倒也。
J33nB281_p0344a03║願與某個安樂法門。」覺曰：「這瞎漢來者裡納敗闕，脫
J33nB281_p0344a04║下衲衣，痛與一頓。」師於言下薦得臨濟先師於黃蘗
J33nB281_p0344a05║處喫棒底道理。
J33nB281_p0344a06║拈云：「興化學得一喝便為奇特，若不是大覺，怎得
J33nB281_p0344a07║到興化？大眾！利害在甚麼處？」
J33nB281_p0344a08║頌曰：「理事掀翻棒下穿，祖翁面目▆如然。珍羞百
J33nB281_p0344a09║味都傾盡，石筍抽條分外鮮。」
J33nB281_p0344a10║第七世南院顒禪師，上堂云：「赤肉團上，壁立千仞。」時
J33nB281_p0344a11║有僧問：「『赤肉團上，壁立千仞。』豈不是和尚語？」師曰：「是。」
J33nB281_p0344a12║僧便掀倒禪床。師曰：「看這瞎驢亂做。」僧擬議，師便打
J33nB281_p0344a13║趁出。
J33nB281_p0344a14║拈云：「南院舉壁立千仞，者僧掀倒禪床，也是白雲
J33nB281_p0344a15║弄孤峰。」
J33nB281_p0344a16║頌曰：「千峰頂上任開口，掀倒禪床坐北斗。獅子露
J33nB281_p0344a17║牙誰敢驅？岩前石虎抱兒吼。」
J33nB281_p0344a18║第八世風穴沼禪師，參南院，院問：「南方一棒作麼商
J33nB281_p0344a19║量？」師云：「作奇特商量。」師卻問：「此間一棒作麼商量？」院
J33nB281_p0344a20║拈拄杖，云：「棒下無生忍，當機不見。」師於言下大徹玄
J33nB281_p0344a21║旨。
J33nB281_p0344a22║拈云：「風穴問一棒，驚群動眾。院曰：『棒下無生忍。』風
J33nB281_p0344a23║穴自取喪身。何故？冤有頭，債有主。」
J33nB281_p0344a24║頌曰：「自南自北往敲磕，棒下無生迸出血。萬里一
J33nB281_p0344a25║條生鐵柱，聲名不見勝奇絕。」
J33nB281_p0344a26║第九世首山念禪師，居風穴，勉令師擔荷大法，師曰：
J33nB281_p0344a27║「願聞其要。」穴遂上堂，舉：「世尊以青蓮目顧視大眾，曰：
J33nB281_p0344a28║『正當與麼時，且道：說個甚麼？』」師拂袖下去，穴擲拄杖，
J33nB281_p0344a29║歸方丈。侍僧問：「念法華因甚不抵對和尚？」穴云：「念法
J33nB281_p0344a30║華會也。」次日，念與真園頭同來問訊，穴問：「如何是世
J33nB281_p0344b01║尊不說說？」真云：「鵓鳩樹頭鳴，意在麻畬裏。」穴云：「汝作
J33nB281_p0344b02║許多癡福作麼？何不體究言句？」乃問師，師云：「動容揚
J33nB281_p0344b03║古路，不墮悄然機。」穴顧真云：「何不看念法華下語？」
J33nB281_p0344b04║拈云：「首山晚居風穴，一言以動萬波隨。首山若無
J33nB281_p0344b05║後句，幾乎天地縣隔。」
J33nB281_p0344b06║頌曰：「體究開言莫妄穿，無言無說是真傳。從來不
J33nB281_p0344b07║見未生面，古路無容豈動然？」
J33nB281_p0344b08║第十世汾陽昭禪師，參七十一員善知識，最後到首
J33nB281_p0344b09║山，問：「百丈捲席，意旨如何？」山曰：「龍袖拂開全體現。」師
J33nB281_p0344b10║曰：「師意如何？」山曰：「象王行處絕狐蹤。」師於言下大悟，
J33nB281_p0344b11║云：「萬古碧潭空界月，再三撈摝始應知。」首座問曰：「是
J33nB281_p0344b12║何道理，便爾自肯？」師曰：「正是我放身命處。」
J33nB281_p0344b13║拈云：「汾陽參七十一員知識，末後始透。且道：透個
J33nB281_p0344b14║甚麼？雖是海底泥牛啣月走，老不知羞。」
J33nB281_p0344b15║頌曰：「捲席聞雷徹底清，孤蹤異目有何憑？梅魂須
J33nB281_p0344b16║放三分雪，月映千江絕點塵。」
J33nB281_p0344b17║第十一世石霜圓禪師，謁汾陽，經二十年未許入室，
J33nB281_p0344b18║每見必詬罵。一日訴曰：「自至法席，不蒙指示，念歲月
J33nB281_p0344b19║飄忽，己事未明，有失出家之利。」語未卒，汾叱曰：「是惡
J33nB281_p0344b20║知識，敢睥犯我。」怒舉杖逐之。師擬申救，汾掩其口，乃
J33nB281_p0344b21║大悟，曰：「是知臨濟道出常情。」
J33nB281_p0344b22║拈云：「石霜、慈明老漢須在汾陽二十載，若不口稱，
J33nB281_p0344b23║爭得雪上加霜？」
J33nB281_p0344b24║頌曰：「二十年來不假真，燈籠露柱轉法輪，擬申掩
J33nB281_p0344b25║口無窮盡，百草頭邊古佛心。」
J33nB281_p0344b26║第十二世楊岐會禪師，久依慈明總院事。每恣參，明
J33nB281_p0344b27║曰：「庫司事繁，且去。」他日又問曰：「監院異日兒孫遍天
J33nB281_p0344b28║下，何用忙為？」師然去。一日明出，師值之小徑，搊住曰：
J33nB281_p0344b29║「老漢今日須與我說，不說打汝去。」明曰：「知恁般事便
J33nB281_p0344b30║休。」語未卒，師大悟。一日，明上堂，師問：「幽鳥語喃喃，辭
J33nB281_p0344c01║雲入亂峰時如何？」明云：「我行荒草裡，汝又落深村。」師
J33nB281_p0344c02║曰：「官不容針，更借乙問。」明便喝，師曰：「好喝。」明又喝，師
J33nB281_p0344c03║亦喝。明連喝兩喝，師禮拜，明曰：「此事是個人方能擔
J33nB281_p0344c04║荷。」師拂袖便行。
J33nB281_p0344c05║拈云：「楊岐好不丈夫，慈明不成君子。若不如是，獅
J33nB281_p0344c06║子兒失威。」
J33nB281_p0344c07║頌曰：「事繁仍舊未曾休，不是冤家不聚頭。拂袖至
J33nB281_p0344c08║今無可據，變驢變馬自悠悠。」
J33nB281_p0344c09║第十三世白雲端禪師，參楊岐。岐問：「受業師是誰？」師
J33nB281_p0344c10║曰：「茶陵郁和尚。」岐曰：「聞渠過橋遭癲有省，作偈甚奇，
J33nB281_p0344c11║能記否？」師即念曰：「我有明珠一顆，久被塵勞關鎖，今
J33nB281_p0344c12║朝塵盡光生，照見山河萬垛。」岐笑而趨起，師愕然，通
J33nB281_p0344c13║宵不寐，黎明咨決，岐曰：「見昨日打敺儺者麼？」師曰：「見。」
J33nB281_p0344c14║岐曰：「渠愛人笑，汝怕人笑。」師大悟。
J33nB281_p0344c15║拈云：「白雲作偈，被楊岐一笑，水脈不通。如何是不
J33nB281_p0344c16║通底？無處不是白雲。」
J33nB281_p0344c17║頌曰：「見人便問意何然？塵盡光生四海傳。謾把繩
J33nB281_p0344c18║頭穿鼻孔，白雲微動笑青天。」
J33nB281_p0344c19║第十四世五祖演禪師，參白雲，問南泉摩尼珠話，雲
J33nB281_p0344c20║叱之，師領悟，獻投機偈曰：「山前一片閒田地，叉手可
J33nB281_p0344c21║嚀問祖翁，幾度賣來還自買，為憐松竹引清風。」雲為
J33nB281_p0344c22║許可，令掌磨事。未幾，語雲曰：「有數禪客從廬山來，皆
J33nB281_p0344c23║有悟入處，教伊說亦說得，舉因緣問伊亦明得，教伊
J33nB281_p0344c24║下語亦下得，只是未在。」師疑，自計曰：「既悟了，說亦說
J33nB281_p0344c25║得、明亦明得，如何未在？」參累日，忽省悟，從來寶惜，一
J33nB281_p0344c26║時放下。見雲，雲便手舞足蹈，師一笑。後示眾曰：「吾因
J33nB281_p0344c27║此出一身白汗，明得下載清風。」
J33nB281_p0344c28║拈云：「演祖偈曰『山前一片閑田地』，摩尼珠卻雖放
J33nB281_p0344c29║光，縱然識得也未在。」
J33nB281_p0344c30║頌曰：「賊人識賊自稱名，一片閑田萬像生。朝夕不
J33nB281_p0345a01║離家活計，口吞佛祖不容情。」
J33nB281_p0345a02║第十五世圓悟勤禪師，為五祖侍者。一日，部使詣祖
J33nB281_p0345a03║問道，祖云：「提刑少時曾讀小艷詩否？有兩句頗相似：
J33nB281_p0345a04║『頻呼小玉元無事，只要檀郎認得聲。』」師云：「只要檀郎
J33nB281_p0345a05║認得聲。既認得聲，為甚卻不是？」祖曰：「如何是祖師西
J33nB281_p0345a06║來意？庭前柏樹子聻？」師忽有省，遂出，見雞飛上欄干，
J33nB281_p0345a07║鼓翅而鳴，乃曰：「此豈不是聲？」遂呈偈曰：「寶鴨香消錦
J33nB281_p0345a08║繡闈，笙歌叢裡醉扶歸。少年一段風流事，秖許佳人
J33nB281_p0345a09║獨自知。」祖謂耆宿曰：「吾侍者參得禪也。」
J33nB281_p0345a10║拈云：「悟老漢須有陷虎之機，五祖有拿龍手段。船
J33nB281_p0345a11║上座不然，與你打箇鄉談，綿州附子漢州薑。」
J33nB281_p0345a12║頌曰：「誰人不愛賣風流，若不知音曾肯休？豈可尋
J33nB281_p0345a13║聲逐色染？龜毛數尺長雲頭。」
J33nB281_p0345a14║第十六世虎丘隆禪師，謁圓悟。悟問：「見見之時，見非
J33nB281_p0345a15║是見，見猶離見，見不能及。」舉拳，云：「還見麼？」師云：「見。」悟
J33nB281_p0345a16║曰：「頭上安頭。」師聞，脫然契證。悟叱曰：「見個什麼道理？」
J33nB281_p0345a17║師曰：「竹密不妨流水過。」悟肯之。有問祖曰：「隆藏主柔
J33nB281_p0345a18║易若此，何能為？」悟曰：「瞌睡虎耳。」
J33nB281_p0345a19║拈云：「虎丘若不眼花，怎得頭上安頭？然雖瞌睡，不
J33nB281_p0345a20║覺常安。」
J33nB281_p0345a21║頌曰：「舉個拳頭探睡虎，脫然𨁝跳在北斗，水流竹
J33nB281_p0345a22║密少人知，出入獰龍大張口。」
J33nB281_p0345a23║第十七世應菴華禪師，依虎丘半載，頓明大事。隆忌
J33nB281_p0345a24║日，師拈香云：「平生沒興撞著這沒意知老和尚，做盡
J33nB281_p0345a25║伎倆，湊泊不得，從此卸卻干戈，隨分著衣喫飯。二十
J33nB281_p0345a26║年來坐曲彔床，懸羊頭、賣狗肉，知他有甚憑據？雖然，
J33nB281_p0345a27║一年一度燒香著呂，千古令人恨轉深。」
J33nB281_p0345a28║拈云：「應菴頓明大事，具他明個甚麼事？鼻孔臭些
J33nB281_p0345a29║氣味，至今不絕。」
J33nB281_p0345a30║頌曰：「卸卻干戈起息煙，清風明月照靈筵。羊頭狗
J33nB281_p0345b01║肉親身喫，氣味熏熏鼻撩天。」
J33nB281_p0345b02║第十八世蜜菴傑禪師，參應菴。一日，菴問曰：「如何是
J33nB281_p0345b03║正法眼？」師曰：「破沙盆。」菴領之。
J33nB281_p0345b04║拈云：「蜜菴老漢問答，雖然體用雙全，不免向破沙
J33nB281_p0345b05║盆裏藏身。」
J33nB281_p0345b06║頌曰：「通商作者海門州，豈容討價弄虛頭？買得沙
J33nB281_p0345b07║盆傾刻盡，歸來便作水牯牛。」
J33nB281_p0345b08║第十九世破菴先禪師，參蜜菴時，蜜住靈隱，師分座。
J33nB281_p0345b09║有道者請益，曰：「猢猻子捉不住，願垂開示。」師曰：「用捉
J33nB281_p0345b10║作麼？如風吹水，自然成紋。」
J33nB281_p0345b11║拈云：「春至花開，破菴答話，風從花裏過。然雖如是，
J33nB281_p0345b12║無風起浪。」
J33nB281_p0345b13║頌曰：「問捉猢猻不住雲，返身個裏自成文。是人便
J33nB281_p0345b14║踵無中路，免見琴音指示君。」
J33nB281_p0345b15║第二十世無準範禪師，初謁育王佛照。照問：「何處人？」
J33nB281_p0345b16║師曰：「劍州。」照曰：「帶得劍來麼？」師隨便喝，照笑曰：「這烏
J33nB281_p0345b17║頭子也亂做。」後至靈隱，破菴為首座，同遊石筍菴，有
J33nB281_p0345b18║道者請益猢猻子話，師於侍傍大悟。
J33nB281_p0345b19║拈云：「佛照、破菴二老宿有殺人刀、活人劍，無準有
J33nB281_p0345b20║出身之路。何以見得？東家人死，西家助哀。」
J33nB281_p0345b21║頌曰：「聞者豈容喪身？髑髏𨁝跳煙塵，識有猢猻穿
J33nB281_p0345b22║鼻，坐斷萬機波旬。」
J33nB281_p0345b23║第二十一世雪巖欽禪師，在無準會下，每遇入室，舉
J33nB281_p0345b24║「主人公便可𨁝跳」與「衲僧巴鼻」、「佛祖爪牙」，更無下口
J33nB281_p0345b25║處，此病礙在胸中。十年後，過浙東，天童、育王兩山佛
J33nB281_p0345b26║殿前閒行，抬眸見一株古柏，觸著向來所得境界，和
J33nB281_p0345b27║底一時颺下，礙膺之物撲然而散，始見徑山老人立
J33nB281_p0345b28║地處，正好三十棒。
J33nB281_p0345b29║拈云：「雪老漢礙在胸中底、始見底、立地底，不免壁
J33nB281_p0345b30║上掛風車。」
J33nB281_p0345c01║頌曰：「無礙容留十有年，風流古柏殿前栽，抬頭一
J33nB281_p0345c02║見徑山老，明月清風送將來。」
J33nB281_p0345c03║第二十二世高峰妙禪師，參雪巖，纔問，便打出。一日，
J33nB281_p0345c04║入室，巖便問：「誰與你拖這死屍來？」聲未絕，便打出。一
J33nB281_p0345c05║日，偶睹《五祖演真》，讚云：「百年三萬六千日，翻覆元來
J33nB281_p0345c06║是這漢。」忽省。後巖問：「日間浩浩時作得主麼？」師曰：「作
J33nB281_p0345c07║得主。」又問：「睡夢中作得主麼？」師云：「作得主。」又問：「正睡
J33nB281_p0345c08║著時，無夢、無想、無見、無聞，主在甚麼處？」師無對。奮志
J33nB281_p0345c09║入龍鬚山五載，因同宿友推枕墮地作聲，廓然大徹，
J33nB281_p0345c10║如在網羅中跳出，元來秖是舊時人，不改舊時行履，
J33nB281_p0345c11║自此安邦定國，天下太平，一念無為，十方坐斷。
J33nB281_p0345c12║拈云：「高峰祖向未問已前，十方坐斷，天下太平，免
J33nB281_p0345c13║勞心力。」
J33nB281_p0345c14║頌曰：「孤峰能有幾人眠？雲撞枕頭撲落穿，無夢無
J33nB281_p0345c15║聞齊落地，泥牛吼動氣吞天。」
J33nB281_p0345c16║第二十三世中峰本禪師，因觀流泉有省，詣高峰求
J33nB281_p0345c17║正，峰打趁出。既而民間訛傳官選童男女，師問：「忽有
J33nB281_p0345c18║人來問和尚討童男女，如何？」峰曰：「我但度竹篦子與
J33nB281_p0345c19║他。」師於言下洞然徹法源底。峰付法偈曰：「我相不思
J33nB281_p0345c20║議，佛祖不能視，獨許不肖兒，見得半邊鼻。」
J33nB281_p0345c21║拈云：「中峰老入水須是長人，不免竹篦在手。何故？
J33nB281_p0345c22║腳跟下點地。」
J33nB281_p0345c23║頌曰：「拈起竹篦百事全，鼻頭尖上水連天，展開無
J33nB281_p0345c24║用真消息，卻動阿師起半邊。」
J33nB281_p0345c25║第二十四世千巖元長禪師，參中峰。峰問：「日用事如
J33nB281_p0345c26║何？」師云：「念佛。」峰云：「佛今何在？」師擬議，峰厲聲叱之。懇
J33nB281_p0345c27║求法要，峰舉狗子佛性話。師參三年，聞雀聲有省，峰
J33nB281_p0345c28║復斥之，師憤然。夜半，忽鼠翻貓器，墮地作聲，恍然開
J33nB281_p0345c29║悟，覺身躍起數丈，如蟬脫汙泥之中，浮游玄間，天地
J33nB281_p0345c30║一時清朗。復性質峰問：「趙州何故云無？」師曰：「鼠偷貓
J33nB281_p0346a01║飯。」峰曰：「未在。」師曰：「飯器破矣。」峰曰：「破後如何？」師曰：「築
J33nB281_p0346a02║碎方甓。」峰乃微笑，囑曰：「善自護持，時節若至，其理（自彰）。」
J33nB281_p0346a03║拈云：「鼠偷貓飯，本是尋常，築碎方甓，氣味不息。咄！
J33nB281_p0346a04║老不識羞。」
J33nB281_p0346a05║頌曰：「破後打開沒意志，唯恐築碎娘生鼻。阿誰鼠
J33nB281_p0346a06║豹露爪牙，透出棺材氣味息？」
J33nB281_p0346a07║第二十五世萬峰蔚禪師，謁千巖，巖問：「將什麼與老
J33nB281_p0346a08║僧相見？」師豎拳云：「這裏與和尚相見。」巖問：「死了、燒了，
J33nB281_p0346a09║在何處安身立命？」師云：「漚生漚滅水還在，風息波平
J33nB281_p0346a10║月映潭。」巖問：「不是心、不是佛、不是物，是個什麼？」師以
J33nB281_p0346a11║坐具打圓相，叉手而立。又斫松次，師拈圓石作獻珠
J33nB281_p0346a12║勢，云：「請師酬價。」巖曰：「不值半文錢。」師云：「瞎。」巖云：「你也
J33nB281_p0346a13║瞎，我也瞎。」師云：「瞎！瞎！」巖命師為首座而付囑。
J33nB281_p0346a14║拈云：「者老漢叉手而立，拈石作珠，若不無中生有，
J33nB281_p0346a15║難以分座。」
J33nB281_p0346a16║頌曰：「瞎瞎同條坐斷機，何勞分座弄精魂？張三李
J33nB281_p0346a17║四問王老，笑殺傍觀不二門。」
J33nB281_p0346a18║第二十六世寶藏持禪師，久參萬峰，付法偈曰：「大愚
J33nB281_p0346a19║肋下痛還拳，三要三玄絕正偏。臨濟窟中獅子子，燈
J33nB281_p0346a20║燈續燄古今傳。」
J33nB281_p0346a21║拈云：「不會教，不會禪，所以寶藏老漢續燄流芳。何
J33nB281_p0346a22║故？賊不打貧兒家。」
J33nB281_p0346a23║頌曰：「久侍無為露端的，窟中牙爪雷轟靂。南山雲
J33nB281_p0346a24║起北山雨，旭日風光照破壁。」
J33nB281_p0346a25║第二十七世東明旵禪師，親寶藏，藏問：「心不是佛、智
J33nB281_p0346a26║不是道，汝云何會？」師向前問訊，叉手而立。藏曰：「汝在
J33nB281_p0346a27║此許多時，還作這個是解？」師乃憤然。第二日，徹法源
J33nB281_p0346a28║底，呈偈曰：「一拳打破太虛空，百億須彌不露蹤。借問
J33nB281_p0346a29║個中誰是主？扶桑湧出一輪紅。」
J33nB281_p0346a30║拈云：「東明老若不叉手，怎得打破太虛？然雖如是，
J33nB281_p0346b01║狼藉不少。」
J33nB281_p0346b02║頌曰：「如是憤然第二日，個中舒展露消息，原來漏
J33nB281_p0346b03║逗遍坤維，桃花滿地多狼藉。」
J33nB281_p0346b04║第二十八世海舟慈禪師，初參萬峰，舉《楞嚴經》「但有
J33nB281_p0346b05║言說，都無實義」話再拜求，峰劈頭兩棒，攔背一踏，以
J33nB281_p0346b06║腳趯云：「只這是實義。」師覺會，隱居洞庭山二十九年。
J33nB281_p0346b07║一日，僧到。師問：「何處來？」僧曰：「安溪。」師云：「安溪有人麼？」
J33nB281_p0346b08║僧曰：「有虛白和尚，說法不異高峰。」師云：「是誰弟子？」僧
J33nB281_p0346b09║曰：「寶藏。」師云：「有何言句？」僧舉：「室中驗人，云：『心不是佛、
J33nB281_p0346b10║智不是道、三藏不是法，是什麼？』下語皆不契。」僧問：「師
J33nB281_p0346b11║曾參寶藏否？」師曰：「吾與寶藏同參萬峰。」僧曰：「當日何
J33nB281_p0346b12║所見，遂隱於此？」師曰：「吾問：『但有言說，都無實義。』峰便
J33nB281_p0346b13║打，從此有得，更不別參。」僧曰：「請言得之所以。」師云：「但
J33nB281_p0346b14║要人知痛癢的是實義，妙心言說盡是皮毛。」僧笑曰：
J33nB281_p0346b15║「據此見解，生死尚未了，何得言悟未在？不見道：心亦
J33nB281_p0346b16║不是佛、智不是道耶？」師遂有疑。棄菴詣東明，遇人設
J33nB281_p0346b17║齋，師問明：「今日齋是什麼味？」明乃打滅燈，云：「識得燈
J33nB281_p0346b18║光何處著，味方即到口。」師無語。黎明，明遣侍者請師，
J33nB281_p0346b19║師至，明曰：「見何人來？」師笑云：「見只見一人，說來恐驚
J33nB281_p0346b20║駭。」明云：「假使釋迦牟尼佛依然是個俗漢，但說何妨？」
J33nB281_p0346b21║師云：「萬峰。」明云：「萬峰即今在什麼處？」師罔然面赤。明
J33nB281_p0346b22║云：「若如此，不見萬峰。」師歸客寮三晝夜，寢食俱廢，忽
J33nB281_p0346b23║香燈繩斷墮地，頓然大悟。明云：「老闍黎承嗣萬峰去。」
J33nB281_p0346b24║師云：「公為我打徹，豈得承嗣萬峰？」明即陞座云：「瞿曇
J33nB281_p0346b25║有意向誰傳？迦葉無端開笑顏。到此豈容七佛長？文
J33nB281_p0346b26║殊面赤也徒然。今朝好笑東明事，千古令人費唾涎。
J33nB281_p0346b27║幸得海公忘我我，濟宗一脈續綿綿。千斤擔子方全
J33nB281_p0346b28║付，玄要而今拄杖談。」以拂子擊三擊，下座，師即禮謝
J33nB281_p0346b29║東明。
J33nB281_p0346b30║拈云：「海老若不遇東明，幾乎渴殺，反赤面來，救得
J33nB281_p0346c01║一半。」
J33nB281_p0346c02║頌曰：「念九年來枉用工，燈繩斷落振虛空。縱橫自
J33nB281_p0346c03║在無餘事，赤面文殊作正宗。」
J33nB281_p0346c04║第二十九世寶峰瑄禪師，俗為木匠，與海舟造塔，斧
J33nB281_p0346c05║傷足痛，索酒喫，舟往謂曰：「適來範作頭傷足猶自可，
J33nB281_p0346c06║若斫去了頭，縱有千石酒，汝能喫否？」師因止酒，求為
J33nB281_p0346c07║僧，充火頭。一日，負柴舟見云：「將棘刺作麼？」師云：「是柴。」
J33nB281_p0346c08║舟呵呵大笑云：「是柴，拿去燒卻。」師起疑云：「和尚如此
J33nB281_p0346c09║問我，畢竟是什麼道理？」刻意參究。因火燄燎眉毛，面
J33nB281_p0346c10║如刀割，以鏡照之，豁然大悟，呈偈曰：「負柴和尚喚作
J33nB281_p0346c11║棘，火燄燒眉面皮急。祖師妙旨鏡中明，一鑑令人玄
J33nB281_p0346c12║要得。」舟見便打，師奪拄杖云：「這條六尺竿，多年不用，
J33nB281_p0346c13║又要重拈。」舟乃笑，師又偈曰：「棒頭著處血痕斑，笑裏
J33nB281_p0346c14║藏刀仔細看，不是英靈真漢子，死人喫棒舞喃喃。」舟
J33nB281_p0346c15║曰：「此偈可紹吾宗。」
J33nB281_p0346c16║拈云：「寶峰被火燒眉，以鏡照之大悟。未照時見個
J33nB281_p0346c17║甚麼？」
J33nB281_p0346c18║頌曰：「火頭面目皮皺，奪得棒頭賣弄。鏡照全然無
J33nB281_p0346c19║痕，為人勤始勤終。」
J33nB281_p0346c20║第三十世天奇瑞禪師參寶峰，峰問：「甚麼處來？」師曰：
J33nB281_p0346c21║「北京。」峰曰：「只在北京，別有去處？」師云：「隨方瀟灑。」峰曰：
J33nB281_p0346c22║「曾到四川麼？」師曰：「到。」峰曰：「四川境界與此間如何？」師
J33nB281_p0346c23║曰：「江山雖異，風月一般。」峰豎拳云：「還有這個麼？」師云：
J33nB281_p0346c24║「無。」峰曰：「因甚卻無？」師云：「非我境界。」曰：「如何是你境界？」
J33nB281_p0346c25║師云：「諸佛不能識，誰敢強安名？」峰曰：「汝豈不是落空？」
J33nB281_p0346c26║師云：「終不向鬼窟裏作活計。」曰：「西天九十六種外道，
J33nB281_p0346c27║汝第一。」師拂袖便行。峰付法曰：「濟山棒喝如輕觸，殺
J33nB281_p0346c28║活從教手眼親。聖解凡情俱坐斷，曇花猶放一枝新。」
J33nB281_p0346c29║拈云：「天奇老八面玲瓏，草偃風行，船上座向他道：
J33nB281_p0346c30║猶欠一著在。」
J33nB281_p0347a01║頌曰：「不存鬼窟活如龍，草偃風行恁西東。九十六
J33nB281_p0347a02║種齊坐斷，青山卻在白雲中。」
J33nB281_p0347a03║第三十一世無文聰禪師，參天奇，奇問：「苦樂皆心，因
J33nB281_p0347a04║何外取？」師曰：「秖為不了。」曰：「是非皆事，因何妄承？」師曰：
J33nB281_p0347a05║「錯認定盤星。」曰：「迷悟皆人，因何不性？」師云：「早知燈是
J33nB281_p0347a06║火，豈向外方求？」奇付法偈曰：「道者心同慈嫗心，爭教
J33nB281_p0347a07║赤子困群陰？甫成架海金樑子，佛缺方知補浩任。」師
J33nB281_p0347a08║居龍泉寺，僧問：「如是本來面目？」師曰：「石香亭。」僧曰：「恁
J33nB281_p0347a09║麼去時如何？」師曰：「卻了也。」僧問：「今朝孟夏八日，天下
J33nB281_p0347a10║皆慶如來降誕之辰，未審如來何處降生？」師於几上
J33nB281_p0347a11║畫個圓圈。
J33nB281_p0347a12║拈云：「達磨不往東，神光不往西，無文老漢不了個
J33nB281_p0347a13║甚麼？若了得，錯認定盤星。」
J33nB281_p0347a14║頌曰：「早知燄燄是心光，照破慈嫗佛海張。示盡香
J33nB281_p0347a15║亭空費力，何勞几上畫圈彰？」
J33nB281_p0347a16║第三十二世笑巖寶禪師，參無聞，問云：「十聖三賢已
J33nB281_p0347a17║全聖知，如何又道不明斯旨？」聞厲聲云：「十聖三賢爾
J33nB281_p0347a18║已知，如何是斯旨？速道！速道！」師下語不契。一日，水邊
J33nB281_p0347a19║洗菜，邊菜墮水，圜轉捉不著，忽有省。攜籃歸，見聞，聞：
J33nB281_p0347a20║「是什麼？」師云：「是菜。」曰：「何不別道一句？」師云：「請和尚別
J33nB281_p0347a21║問來。」師一日與聞圍爐次，聞曰：「人人有個本來父母，
J33nB281_p0347a22║子之父母今在何處？」師曰：「一火焚之。」曰：「恁麼則子無
J33nB281_p0347a23║父母耶？」師云：「有則有，佛眼覷不見。」曰：「子見否？」師云：「某
J33nB281_p0347a24║亦不見。」曰：「為什麼不見？」師云：「若見即非真父母。」呈偈
J33nB281_p0347a25║曰：「本來真父母，歷劫不曾離，起坐承他力，寒溫亦共
J33nB281_p0347a26║知。相逢不相見，相見不相識，為問今何在？分明舉似
J33nB281_p0347a27║師。」聞曰：「只此偈堪紹吾宗。」
J33nB281_p0347a28║拈云：「笑巖老漢攜個無底籃，有些承載，若遇船上
J33nB281_p0347a29║座一喝，有火也難燒。」
J33nB281_p0347a30║頌曰：「攜籃問著不曾離，覿面相呈放過伊。父母火
J33nB281_p0347b01║焚親薦得，灰飛煙滅報親慈。」
J33nB281_p0347b02║第三十三世幻有傳禪師，聞燈花爆有省，遊方參笑
J33nB281_p0347b03║巖求正。巖曰：「汝從前得力處一一說來。」師具實說，語
J33nB281_p0347b04║半，巖驀趯出鞋云：「向這裏道一句。」遂把師話打斷。因
J33nB281_p0347b05║通夜不寐，明晨立簷下，巖見喚師，師回顧，巖翹一足
J33nB281_p0347b06║作修羅障月勢，師當下脫然。巖入室曰：「我這拄杖要
J33nB281_p0347b07║與人，有要底麼？」首座曰：「某甲要。」巖曰：「要他做甚麼？」座
J33nB281_p0347b08║曰：「要他剷斷天下人舌頭。」巖以杖駕肩曰：「楖栗橫肩
J33nB281_p0347b09║不顧人，直入千峰萬峰去。」師躍然下禪床曰：「若恁麼，
J33nB281_p0347b10║須付某甲。」往前迎揖，巖笑曰：「汝當久久執持一番，始
J33nB281_p0347b11║可打草去也。」乃贈一笠曰：「以此覆之，無露圭角。」
J33nB281_p0347b12║拈曰：「幻老人向燈光裏遊方，若不是笑巖翹一足，
J33nB281_p0347b13║至今下禪床不得。」
J33nB281_p0347b14║頌曰：「燈花一爆下禪床，頭角崢嶸意氣香。一笠含
J33nB281_p0347b15║雲蓋不得，誰知今日更郎當？」
J33nB281_p0347b16║第三十四世蜜雲悟禪師，挑柴過山灣，見一堆柴突
J33nB281_p0347b17║露面前，遂有省，棄家入龍池，依幻有和尚，脫白請益，
J33nB281_p0347b18║幻曰：「汝若到這田地，須放身倒臥。」嗣後惟加罵詈，師
J33nB281_p0347b19║慚悶交加。一日城歸，過銅棺山頂，忽覺情與無情煥
J33nB281_p0347b20║然等現，正是天地平沉的境界。時幻遷北京，師乃往
J33nB281_p0347b21║覲，幻問：「汝有新會處麼？」師曰：「一人有慶，兆民賴之。」幻
J33nB281_p0347b22║曰：「汝作麼生？」師曰：「某得得來禮覲和尚。」曰：「念汝遠來，
J33nB281_p0347b23║放汝三十棒。」師抽身便出。一日，幻問：「忽有人問，汝何
J33nB281_p0347b24║秖對？」師豎拳，幻曰：「老僧不曉得是甚麼意思？」師曰：「莫
J33nB281_p0347b25║怪和尚不曉得，三世諸佛也不曉得。」一日，舉拂問師：
J33nB281_p0347b26║「諸方還有這個麼？」師震威一喝，幻曰：「好喝！」師連喝兩
J33nB281_p0347b27║喝，師歸位。幻囑師扶師法，師呈偈曰：「若據某甲扶佛
J33nB281_p0347b28║法，任他○○○○○，都來總與三十棒，莫道分明為
J33nB281_p0347b29║賞罰。」
J33nB281_p0347b30║拈云：「蜜祖向荊溪銅棺山頂，忽覺情與無情被幻
J33nB281_p0347c01║老放倒扶起。曉得？不曉得？也是滿口嚼冰霜。」
J33nB281_p0347c02║頌曰：「三十棒施便抽身，仍知諸佛喪奇神，縱橫殺
J33nB281_p0347c03║活分明事，獨許巍巍太白真。」
J33nB281_p0347c04║第三十五世林野奇禪師。掩關當湖，常參蜜和尚，偈
J33nB281_p0347c05║曰：「一念未生前，試看底模樣。」忽一日，失足遭跌，有省，
J33nB281_p0347c06║即成偈曰：「一念未生前，六戶絕消息。瞥耳揚雙眉，大
J33nB281_p0347c07║似眼無力。」即破關走姑蘇，見蜜於清涼菴中，便問：「學
J33nB281_p0347c08║人絕跡而來，特為親近和尚。」蜜曰：「莫妄想。」師曰：「未審
J33nB281_p0347c09║還有堂頭也無？」蜜曰：「看腳下。」師曰：「不因漁父引，怎得
J33nB281_p0347c10║見波濤？」蜜曰：「莫錯會好。」師便禮拜。後於育王補堂主，
J33nB281_p0347c11║值宜興鄭居士設茶，蜜舉洞山泰首座因緣，索眾下
J33nB281_p0347c12║語，眾默然。師曰：「食到口邊，被人奪卻。」蜜允擺茶。是年
J33nB281_p0347c13║天童解制，上堂，舉世尊初生話，曰：「汝等諸人向老僧
J33nB281_p0347c14║擬討甚碗？」拽拄杖下座，一時打散。師自此全身放下，
J33nB281_p0347c15║單提棒喝之旨。
J33nB281_p0347c16║拈云：「林師公坐臥玄峰，揭出海底泥牛，然雖一棒，
J33nB281_p0347c17║不如全身放下玲瓏岩滴滴。」
J33nB281_p0347c18║頌曰：「全身放下牯牛身，出入黃堂臥白雲。食到口
J33nB281_p0347c19║邊親下手，拈來道處與君分。」
J33nB281_p0347c20║第三十六世二隱謐禪師，蜀人也。初歷講肆，次參禪
J33nB281_p0347c21║宗，首謁磬山天隱和尚，次參雙徑語風老人，及見天
J33nB281_p0347c22║童蜜雲和尚，躬執末務六載。一日，呈偈辭蜜，偈曰：「確
J33nB281_p0347c23║志相從歷數春，幾呈醜拙幾咨詢，慚非斷背機輪疾，
J33nB281_p0347c24║幸荷陶鎔豹變新。拽杖且歸西北地，懷人豈負東南
J33nB281_p0347c25║人？信知千里同風月，敢別吾師出角鄞？」時蜜默而不
J33nB281_p0347c26║答，師作禮而出，往天台蓮花峰一住又六載。不意蜜
J33nB281_p0347c27║和尚歸老通玄，林師繼席。隱師先決意一生作住山
J33nB281_p0347c28║人，不期壬午秋，林師以偈招曰：「當年送汝住蓮花，今
J33nB281_p0347c29║日招來也不差，腳下且無絲線絆，他年吾道可承家。」
J33nB281_p0347c30║師念林師初住，相依止，林師命書記。癸未冬，林師結
J33nB281_p0348a01║制陞座，師出問：「今日通玄結制，正值嚴寒，且道：滴水
J33nB281_p0348a02║滴凍還許融化也無？」林曰：「爐煙結篆。」師云：「恁麼則溪
J33nB281_p0348a03║澗豈能留住？終歸大海作波濤去。」林便打，云：「你向甚
J33nB281_p0348a04║處去？」師云：「且喜和尚證明。」林復打，師禮。至甲申冬，林
J33nB281_p0348a05║師將衣二頂、佛二枚上堂，人天眾前付師及自閒師。
J33nB281_p0348a06║師受囑後，明年四月，受台州黃巖縣北嵩岩法輪寺
J33nB281_p0348a07║請。
J33nB281_p0348a08║拈云：「隱老師五五通講三九識宗一句，大海波濤
J33nB281_p0348a09║去，誰知海外露？孤峰即今在甚麼處？六六三十六。」
J33nB281_p0348a10║頌曰：「通玄峰頂露霜花，結果圓成更不差。融化古
J33nB281_p0348a11║杭明月照，身藏北斗遍天涯。」
J33nB281_p0348a12║第三十七世梓舟船禪師，五歲死母，十五去父。二十
J33nB281_p0348a13║一歲，發心拜白蓮菴映春和尚出家，以報父母，求脫
J33nB281_p0348a14║生死，立定參究本分。映曰：「如何是汝本心？」師云：「不實。」
J33nB281_p0348a15║映曰：「我也不實。」見受庵和尚受指，師見雪門和尚處
J33nB281_p0348a16║受戒，遊榮華山，住茅，禮拜《法華經》、《華嚴經》共三載，脅
J33nB281_p0348a17║不至席。明末，遭寇饑饉，死活幾番，時念觀世音菩薩，
J33nB281_p0348a18║忽聞聲救，故遊南海，所見十大善知識。末後，華亭船
J33nB281_p0348a19║子法忍寺見二隱和尚，問：「聞得上座在三塔事如何？」
J33nB281_p0348a20║師云：「與和尚不別。」隱曰：「如何是不別底？」師便展兩手，
J33nB281_p0348a21║隱云：「那容得你？」便打。師一喝，隱復打，師禮拜。隱在方
J33nB281_p0348a22║丈，因打知客，師外進云：「和尚打他為何事？」隱覿面一
J33nB281_p0348a23║棒，師悶死於地。隱云：「一向受棒，這番氣息也無。」師忽
J33nB281_p0348a24║然起身失笑，隱曰：「這一死也難得活。」師云：「說甚麼死
J33nB281_p0348a25║活？」隱一笑。時四載，每受痛棒，故隱嘉興府古心庵，閉
J33nB281_p0348a26║關三年。二隱師住荊溪保安寺，招師出關，至一句道
J33nB281_p0348a27║來，師云：「破。」時老人上堂，對眾付拂并偈，補都監執。後
J33nB281_p0348a28║隱楚襄陽檀溪寺，住茅數年，重建開荒，語句存焉。
J33nB281_p0348b01║梓舟禪師語錄序
J33nB281_p0348b02║（湖州知府彭文煒，法名徹崖，號鹿門，沐手拜撰）
J33nB281_p0348b03║如何是梓舟？載人覆人。如何是梓舟語錄？度驢度馬。
J33nB281_p0348b04║曹源一滴，匝地清風；滹水半河，滔天白浪。撐鐵篙而
J33nB281_p0348b05║直入，笑夾山空點三頭；解陸地以行舟，恐黃檗猶斫
J33nB281_p0348b06║雙足。法兄和尚慈航倒駕，逆水生波，坐斷老胡一葦，
J33nB281_p0348b07║未許大滿代度。把住津要，說甚香象定前；忽悟水因，
J33nB281_p0348b08║勦絕泥牛入後。然則橫騎金翅，直取鯨鯢。若是巨鰲
J33nB281_p0348b09║舞翼，仔細圈欒；倘或蛙步蹍沙，且休𨁝跳。杖頭有眼，
J33nB281_p0348b10║古佛從來不渡人；棒下無生，檀溪而今乾暴暴。