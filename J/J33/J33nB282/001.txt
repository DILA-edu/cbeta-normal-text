J33nB282_p0365a01║虛舟和尚語錄序
J33nB282_p0365a02║溈山謂仰山云：「只貴子見地，不貴子行履。」夫小釋迦
J33nB282_p0365a03║懼遇風而止之識，不難轉身以續臨濟正宗，其操心
J33nB282_p0365a04║立行為何如耶？而溈山若猶有未足者，則行履亦豈
J33nB282_p0365a05║易言哉？
J33nB282_p0365a06║虛舟法兄和尚，華門胄子，棄富貴而趣寂寞，遍參尊
J33nB282_p0365a07║宿，辭雪竇而嗣徑山，參幸與　師為同門昆季，得覘
J33nB282_p0365a08║其日夜精勤，往往有過人之操、秘密之行，余所深憚
J33nB282_p0365a09║敬仰，企不可及，乃承不棄譾劣，道愛愈深，則其見處
J33nB282_p0365a10║又非人所窺測者。戊戌夏日，遠持
J33nB282_p0365a11║吼山二院語錄出示，焚香讀之，語語圓明，句句靈活，
J33nB282_p0365a12║如摩尼寶珠，光明閃爍，不可把玩者。至其鋒鋩逼人
J33nB282_p0365a13║處，如金剛王寶劍，陸搏犀兕、水剚蛟龍，何所不可？亟
J33nB282_p0365a14║請付梓，以救近日之狂禪，誰不唯然點首？
J33nB282_p0365a15║檇李法弟𨍏轢大參合十題
J33nB282_p0365a16║
J33nB282_p0365a17║
J33nB282_p0365a18║
J33nB282_p0365a19║
J33nB282_p0365a20║
J33nB282_p0365a21║序
J33nB282_p0365a22║虛舟和尚初示居士身，則為太白干城；後現比丘相，
J33nB282_p0365a23║遂作福嚴龍象。其歷參遍訪，不啻如古人之三登九
J33nB282_p0365a24║上也；其專精獨詣，不啻如昔賢之千錘百鍊也。其開
J33nB282_p0365a25║法於浙水之東，則解粘去縛，緇素咸驚也；其留錫於
J33nB282_p0365a26║聖湖之南，則清風雅韻，魚鳥兢樂也。其語錄言句，則
J33nB282_p0365a27║直截根源，激揚宗旨，不媿為臨濟兒孫也。至於卷末
J33nB282_p0365a28║所列《筏喻初學》及《別刻八識規矩頌註》，則尤悲願弘
J33nB282_p0365a29║深，婆心太切，真堪曲誘初機，津梁末學者矣。師既示
J33nB282_p0365a30║寂，其法嗣問石懼其久而失傳也，乃竭力募梓，藏板
J33nB282_p0365b01║於禾中之楞嚴而流通焉。問石為人，擔當法門有奇
J33nB282_p0365b02║節，遇急難之事輒義形於色，雖鑊湯爐炭，視若清涼。
J33nB282_p0365b03║即和尚之法道行於生前、聲稱傳於身後，皆問石苦
J33nB282_p0365b04║心輔弼，竭蹶之功為多。書既成，強予作序。予因衰病，
J33nB282_p0365b05║久廢筆墨，然念和尚於予為法門尊輩，固義無可辭，
J33nB282_p0365b06║又雅重問石之為人，尤難違其意，遂忘其陋劣，而序
J33nB282_p0365b07║其大概如此。
J33nB282_p0365b08║武林法侄張文嘉仲嘉甫薰沐頓首拜書
J33nB282_p0365b09║
J33nB282_p0365b10║
J33nB282_p0365b11║虛舟禪師語錄
J33nB282_p0365b12║　目錄
J33nB282_p0365b13║卷一
J33nB282_p0365b14║上堂
J33nB282_p0365b15║小參
J33nB282_p0365b16║卷二
J33nB282_p0365b17║示眾
J33nB282_p0365b18║上供
J33nB282_p0365b19║機緣
J33nB282_p0365b20║偈
J33nB282_p0365b21║讚
J33nB282_p0365b22║卷三
J33nB282_p0365b23║拈古
J33nB282_p0365b24║頌古
J33nB282_p0365b25║卷四
J33nB282_p0365b26║佛事
J33nB282_p0365b27║行由
J33nB282_p0365b28║附
J33nB282_p0365b29║詩
J33nB282_p0365b30║筏喻
J33nB282_p0365c01║行狀
J33nB282_p0365c02║塔銘
J33nB282_p0365c03║
J33nB282_p0365c04║
J33nB282_p0365c05║
J33nB282_p0365c06║
J33nB282_p0365c07║
J33nB282_p0365c08║
J33nB282_p0365c09║
J33nB282_p0365c10║
J33nB282_p0365c11║
J33nB282_p0365c12║
J33nB282_p0365c13║
J33nB282_p0365c14║
J33nB282_p0365c15║
J33nB282_p0365c16║
J33nB282_p0365c17║
J33nB282_p0365c18║
J33nB282_p0365c19║
J33nB282_p0365c20║
J33nB282_p0365c21║
J33nB282_p0365c22║
J33nB282_p0365c23║
J33nB282_p0365c24║
J33nB282_p0365c25║
J33nB282_p0365c26║
J33nB282_p0365c27║
J33nB282_p0365c28║
J33nB282_p0365c29║
J33nB282_p0365c30║
J33nB282_p0366a01║虛舟省禪師語錄卷之一
J33nB282_p0366a02║小師超直編
J33nB282_p0366a03║順治乙未二月二十二日，師受紹興府嵊縣眾檀信
J33nB282_p0366a04║請，住顯淨禪寺。
J33nB282_p0366a05║三門。「十方無壁落，三界亦無門。到者裏，千山迴繞萬
J33nB282_p0366a06║家村，顯淨門荒古跡存，說不得有門、說不得無門，畢
J33nB282_p0366a07║竟作麼生？」喝一喝，便入。
J33nB282_p0366a08║佛殿。「佛之一字吾不喜聞，佛之一字吾卻喜聞，曾向
J33nB282_p0366a09║毘盧頂踏倒，不妨無佛便稱尊。」遂展具三拜。
J33nB282_p0366a10║伽藍堂。「為屏為翰，亙古至今，全仗本山眾聖，須使紀
J33nB282_p0366a11║網俱備。」遂插香，曰：「聊代蘋藻，慇懃供養。」
J33nB282_p0366a12║祖師堂。「西天四七，東土二三，花雖分於五葉，派獨盛
J33nB282_p0366a13║於三玄。省也既為醜媳，敢不施禮於公姑？」遂作女人
J33nB282_p0366a14║拜。
J33nB282_p0366a15║方丈。曰：「既入門庭，便登堂奧，據此室，行此令。且道：行
J33nB282_p0366a16║甚麼令？」驀拈拄杖，曰：「單單憑者木上座為人天之耳
J33nB282_p0366a17║目，定佛祖之權衡，辨邪正、分緇素，縱饒他黃面老、赤
J33nB282_p0366a18║臊胡者裏相見，亦與他一頓。何故聻？丈夫氣概遍乾
J33nB282_p0366a19║坤，諸佛齊教直下風。」
J33nB282_p0366a20║當日，菊水王居士同監院明芝設齋，請上堂。師拈疏
J33nB282_p0366a21║曰：「既屬維摩手筆，不同玄沙白紙，可對眾宣白，使遠
J33nB282_p0366a22║近共聞。」維那宣畢，師以手指法座曰：「者箇寶華王座，
J33nB282_p0366a23║原是人人有分，但看信步行來，自然腳不著地。」便登
J33nB282_p0366a24║座，拈香曰：「者瓣香，瑞氣彌騰，祥雲普覆，祝延
J33nB282_p0366a25║今上皇帝萬歲，萬歲，萬萬歲，伏願慧日恆明，華封時祝。
J33nB282_p0366a26║者瓣香，鼎調鹽梅，馨分優缽，浩蕩難名，尊貴無價，奉
J33nB282_p0366a27║為滿朝文武、鵷班鷺序、闔省官僚、本郡本邑、大檀請
J33nB282_p0366a28║主、遠近善信，伏願人人獲吉祥之慶，時時飽法喜之
J33nB282_p0366a29║休。者瓣香，多年培植，一旦拈出，致使根栽鐵樹，花發
J33nB282_p0366a30║金爐。明明眼界豁開，隱隱鼻孔塞斷，供養南嶽傳來
J33nB282_p0366b01║三十五世現住雲間超果寺本師上費下隱容老和
J33nB282_p0366b02║尚，用酬法乳之恩。」維那白椎，曰：「法筵龍象眾，當觀第
J33nB282_p0366b03║一義。」師以拂子揮曰：「當陽鈍置，猶屬夢漢。今日戰場
J33nB282_p0366b04║中還有交鋒不避者，出來與山僧相見。」僧問：「昔日天
J33nB282_p0366b05║童明箇事，重來超果更相親。祖印高提臨顯淨，請師
J33nB282_p0366b06║點出玉麒麟。」師曰：「春風覿面傳新令。」曰：「臨濟宗旨超
J33nB282_p0366b07║格外，花開鐵樹任縱橫。」師曰：「昨從剡曲過，看得好山
J33nB282_p0366b08║水。」僧便喝，師曰：「喝後事作麼生？」曰：「喝散白雲千萬片，
J33nB282_p0366b09║更從何處定乾坤？」師曰：「爭似瓦礫堆頭，神光萬丈？」顧
J33nB282_p0366b10║大眾云：「見麼？」問：「如何是第一義？」師曰：「趙錢孫李。」曰：「龍
J33nB282_p0366b11║袖佛開全體現。」師曰：「引不著。」僧便喝，師便打。問：「寶座
J33nB282_p0366b12║高登，人天瞻仰，掣電全機，請師宣演。」師卓拄杖，曰：「向
J33nB282_p0366b13║者裏薦取。」曰：「十方坐斷，雙眼豁開。」師曰：「也未夢見在。」
J33nB282_p0366b14║僧禮拜，乃云：「山僧素性落拓，既無黃檗威儀，亦無百
J33nB282_p0366b15║丈風味，本擬卜築深山，潛蹤蘿薜，既落者行門戶，敢
J33nB282_p0366b16║言意在等閒？記得臨濟大師謂普化曰：『我欲於此建
J33nB282_p0366b17║立黃檗宗旨，汝試為我成褫。』化珍重下去。克符後至，
J33nB282_p0366b18║師亦如是言，符亦如是珍重下去。後三日，普化上來
J33nB282_p0366b19║問訊次，化曰：『和尚三日前道甚麼？』師便打。克符亦上
J33nB282_p0366b20║來問訊，符曰：『和尚三日前打普化是甚意？』師亦打。者
J33nB282_p0366b21║便是臨濟大師建立黃檗宗旨了也。山僧到者裏亦
J33nB282_p0366b22║無他意，只欲建立本師宗旨。且道：如何建立？」拈拄杖，
J33nB282_p0366b23║曰：「只者一條拄杖，商議不得、名言不得，觸不得、背不
J33nB282_p0366b24║得，畢竟喚作甚麼？當時誌公挑出剪刀、長汀拖開布
J33nB282_p0366b25║袋，以至嵩山築灶以生天、雲峰飛空而破陣，及慈受
J33nB282_p0366b26║解虎、雲門化龍，似乎缽盂安柄，空煩施設。爭及山僧
J33nB282_p0366b27║只憑一味本色現成拈來，卻也雷轟電掣，月白風清？
J33nB282_p0366b28║有時放下處全是提起，未入門時與他一頓了也；有
J33nB282_p0366b29║時提起處全是放下，打得血淋淋地，何曾動手？者便
J33nB282_p0366b30║是山僧建立本師宗旨了也。今日大眾試為我成褫
J33nB282_p0366c01║看。」以拄杖卓一下，曰：「外明敲破閻浮夢，放出陽和別
J33nB282_p0366c02║有春。」維那結椎，曰：「諦觀法王法，法王法如是。」下座。
J33nB282_p0366c03║上堂。師曰：「人壽不多百歲日，光陰迅速過駒隙，方纔
J33nB282_p0366c04║炎暑忽驚秋，九月臨期又初一。山僧看來，者箇初一
J33nB282_p0366c05║也無憑據。若也五行未出，難逃晦朔；若也三際全空，
J33nB282_p0366c06║不存時節。大眾！要知初一的下落麼？」豎起拂，曰：「若也
J33nB282_p0366c07║見得山僧手中拂子，便見得混沌以前的甲子；若也
J33nB282_p0366c08║見得混沌以前的甲子，便見得山僧手中拂子。即者
J33nB282_p0366c09║拂子，鼓鑄陰陽、出生萬象，能變、能化，能古、能今。延旭
J33nB282_p0366c10║旦為長年，不妨久遠；促長年為旭旦，只在剎那。無寒
J33nB282_p0366c11║暑、現寒暑，顯全機之妙用；歷春秋、不涉春秋，還寂滅
J33nB282_p0366c12║之真常。所以，拂子放也，全彰世界；收也，平沉大地。拂
J33nB282_p0366c13║子即日子、日子即拂子，真是無異、無同，無二、無別，但
J33nB282_p0366c14║他展拓本地風光，具足遊戲三昧。所以道：『欲識佛性
J33nB282_p0366c15║義，當觀時節因緣。時節若至，其理自彰。』今日既然九
J33nB282_p0366c16║月輪來，如何當面蹉過？」復豎拂子，曰：「大家無事莫顢
J33nB282_p0366c17║頇，正好開眸仔細看。」喝一喝。
J33nB282_p0366c18║重九，上堂。師曰：「山僧來住蕭條寺，截斷紅塵白水泉。
J33nB282_p0366c19║野曠天空難到處，桃花名在落村煙。清池側戶，蘿薜
J33nB282_p0366c20║交窗，幽閒僻靜，庶幾綻藏。喜得同參去侶，每日與我
J33nB282_p0366c21║盤桓，十分忘其寂寞，可謂眼界俱寬。尋常樵斧田鋤，
J33nB282_p0366c22║身力不惜；閒即鳴槌聽磬，意興悠然。看來庭荒屋靜，
J33nB282_p0366c23║正好舞迦葉之衣雲；廚空鍋冷，卻好坐楊岐之床雪。
J33nB282_p0366c24║況今遇登高佳節，畢竟何以遣懷？且舉現成佛法，以
J33nB282_p0366c25║當一彩兩賽。試看：白露與蒹葭齊色，海棠共丹桂競
J33nB282_p0366c26║芳。蓼紅點點，渚碧澄澄。法眼三十年前作境會終不
J33nB282_p0366c27║是，今日不作境會亦不是。」復舉：「臨濟大師上堂，曰：『大
J33nB282_p0366c28║凡演唱宗乘，須一句具三玄，一玄之中具三要，有權、
J33nB282_p0366c29║有實，有照、有用。汝等諸人作麼生會？』後汾陽頌曰：『三
J33nB282_p0366c30║玄三要事難分，得意忘言道易親。一句分明該萬象，
J33nB282_p0367a01║重陽九日菊花新。』今日佛法，汾陽道破了也。諸人識
J33nB282_p0367a02║得山僧住顯淨以來，那一句不是玄？那一句不是要？
J33nB282_p0367a03║又要識得山僧住顯淨以來，那一句是玄？那一句是
J33nB282_p0367a04║要？若也檢點得出，覷得山僧面孔，正好來喫痛棒；若
J33nB282_p0367a05║也檢點不出，覷不著山僧面孔，也正好來喫痛棒。」良
J33nB282_p0367a06║久，曰：「如何委悉？昨夜大虫戴紙帽，儼然白象月中行。」
J33nB282_p0367a07║喝一喝，下座。
J33nB282_p0367a08║結制，上堂。問：「雲水並集，峰木交攢，請師登座，如何是
J33nB282_p0367a09║利生事？」師曰：「方布慈雲灑甘露，不期杲日正當天。」曰：
J33nB282_p0367a10║「和尚分上又作麼生？」師曰：「蚯蚓撞著石敢當，一輥跌
J33nB282_p0367a11║來沒交涉。」曰：「猛虎崖前叫寒雪，萬山老樹白蓬鬆。」師
J33nB282_p0367a12║曰：「山僧聽不著。」僧便禮拜。問：「垂鉤四海，意在深潭，忽
J33nB282_p0367a13║遇獰龍，作麼施設？」師曰：「因風吹火，用力不多。」曰：「恁麼
J33nB282_p0367a14║則傾湫倒嶽去也。」師曰：「腳跟下大有事在。」僧便喝，師
J33nB282_p0367a15║曰：「亂喝。」僧又連喝，師便打。乃曰：「諸方結制，動依舊例，
J33nB282_p0367a16║大約褁糧備方可群衲聚，規模像而後措置行。山僧
J33nB282_p0367a17║獨不然，以本色漢行出格令，不蓄一粒米供養十方
J33nB282_p0367a18║羅漢，不懸幾張床容納大千世界，地步既寬，施為自
J33nB282_p0367a19║別，恒使瞿耶與新羅鬥額，長見古佛與露柱交參。豎
J33nB282_p0367a20║寶雲幢於婬妨酒肆，遵羯磨戒於漁釣屠刀。有時喝
J33nB282_p0367a21║退赤肉團上無位真人，有時扶起胡思洞裏金剛大
J33nB282_p0367a22║士。或動或靜我無差，逆行順行人不測。四稜不著地，
J33nB282_p0367a23║八面覓無門。此是山僧不結制而結制的消息也。大
J33nB282_p0367a24║眾！還委悉麼？如未夢見……」以拂子作打勢，曰：「山僧不妨
J33nB282_p0367a25║重拈須彌槌，打破虛空鼓。我既勾動，知音和聲相送，
J33nB282_p0367a26║大眾應聲前側耳，勿得空過太約。荊棘先教斬開，不
J33nB282_p0367a27║許猢猻種樹；瓊枝亦復撚斷，誰容蛺蝶攢花？到者裏，
J33nB282_p0367a28║人人冰心雪膽，始能蓋色騎聲；時時鐵額銅頭，自然
J33nB282_p0367a29║超群拔萃。雖然如是，還須煆過。豈不聞：烹佛烹祖真
J33nB282_p0367a30║爐鞴，千槌百煉惡鉗錘。今日安禪已定，其中結制一
J33nB282_p0367b01║句作麼生道？不從一六從頭解，千手大悲難漏泄。」下
J33nB282_p0367b02║座。
J33nB282_p0367b03║解制，上堂。「山僧無制可結，今日解制亦無制可解。以
J33nB282_p0367b04║山僧本是撩天索價，只要諸人實地還錢，從上住院
J33nB282_p0367b05║不戀窠臼，甚有橫杖入萬峰不令人知者，山僧不妨
J33nB282_p0367b06║露箇轉身消息。今日解制後，且道：向甚處去？」良久，曰：
J33nB282_p0367b07║「本是出頭天外客，也應到處可為家。」拽拄杖，下座。
J33nB282_p0367b08║陸夢明廣文請上堂。問：「行住一句即不問，目前事作
J33nB282_p0367b09║麼生？」師曰：「脫殼烏龜飛上天。」曰：「更有事也無？」師曰：「道
J33nB282_p0367b10║破了也。」乃曰：「遇緣即宗，可以行、可以住；理無定向，可
J33nB282_p0367b11║以來、可以去。道人丰標，不同世俗。礪操一芥，壁立萬
J33nB282_p0367b12║仞。鬼魅不得而攀，龍天無由而覷。打開華藏玄門，誰
J33nB282_p0367b13║容措足？踏斷毘盧佛頂，何處藏身？只憑象玉蹴踏，一
J33nB282_p0367b14║任縱橫；獨許獅子遊行，原無顧忌。不是華林，難登虎
J33nB282_p0367b15║穴；若非徑山，謾遜龍宮。夢明陸居士，摩詰現身，寄跡
J33nB282_p0367b16║宰官，自住顯淨，竭力弘護。山僧解制辭別，居士極力
J33nB282_p0367b17║攀留。且道：在山僧分上又作麼？賴有一雙窮相手，未
J33nB282_p0367b18║曾輕揖等閑人。」喝一喝，下座。
J33nB282_p0367b19║佛成道日，望台菴監院設齋，請上堂。問：「竿木隨身信
J33nB282_p0367b20║步行，靈機覿面妙相承。今朝覿面即不問，未審那箇
J33nB282_p0367b21║是知音？」師曰：「瞎眼波斯識寶珍。」曰：「驚群須是英靈漢，
J33nB282_p0367b22║敵勝還他獅子兒。」師曰：「且謾自誇。」僧便喝，師作掩耳
J33nB282_p0367b23║熱。曰：「頂門有眼通霄漢，足底無私任運騰。」師曰：「出山
J33nB282_p0367b24║僧圈繢不得。」僧拂坐具，歸位。問：「昔日皇宮生悉達，今
J33nB282_p0367b25║朝臘八始開眸。且道：是同？是別？」師曰：「薦取未來時。」曰：
J33nB282_p0367b26║「和尚分中作麼生？」師曰：「雲橫月露。」曰：「法身不在此中
J33nB282_p0367b27║藏，且向深山度幾春？」師曰：「閒言語。」問：「五家宗旨即不
J33nB282_p0367b28║問，臨濟門庭事若何？」師豎起拂子，曰：「三玄三要又作
J33nB282_p0367b29║麼生？」師以拂子畫一畫。曰：「分明玄要蒙師指，徹底掀
J33nB282_p0367b30║翻又若何？」師曰：「汝未是其人。」乃曰：「禪中大宗匠，取法
J33nB282_p0367c01║釋迦文。今朝臘月八，明星道可論。後人見此逗漏，有
J33nB282_p0367c02║讚揚者、有呵斥者，總同夢語，且置勿論。只如明星一
J33nB282_p0367c03║睹，大開眼睛，遂云：『一切眾生皆具如來智慧德相，但
J33nB282_p0367c04║以妄想執著而不證得。』因權設方便，初於鹿苑園，終
J33nB282_p0367c05║至跋提河，法會重重，廣宣性相，彌滿龍宮，堆積沙界，
J33nB282_p0367c06║塵說剎說，說不能盡，乃至為法得人，使代代相承，總
J33nB282_p0367c07║無別法，只將明星消息頭頭上顯、物物上露也。即今
J33nB282_p0367c08║大眾試看：乾之下、坤之上，中間萬象森羅，若僧、若俗，
J33nB282_p0367c09║男、女等，畢竟是什麼物？」以拂子打圓相：「明星消息亦
J33nB282_p0367c10║逗露了也，只要諸人放開眼睛，一覷覷破。」拂一拂，下
J33nB282_p0367c11║座。
J33nB282_p0367c12║順治丁酉三月初三日，師受浙江紹興府會稽縣檀
J33nB282_p0367c13║信陶太史履卓等請，住吼山護生禪院。
J33nB282_p0367c14║佛殿。拈香，云：「者炷香信手拈出，明明顯現，千百億釋
J33nB282_p0367c15║迦均沾一縷，八萬四千毛孔出青蓮花香。」
J33nB282_p0367c16║伽藍。云：「者炷香為現在顯應聖眾，以為眾願力，使我
J33nB282_p0367c17║大眾不缺四緣。」
J33nB282_p0367c18║祖師堂。云：「西天東土諸祖，者箇狠如鴆毒的氣息，薰
J33nB282_p0367c19║破伊鐵面門。」
J33nB282_p0367c20║據室。云：「山僧到此，眼突背後，口掛壁上，直教來者無
J33nB282_p0367c21║處相見，見之不識，識之不見。」卓拄杖，云：「見麼？」
J33nB282_p0367c22║當日，護法陶水師岸生設齋，請上堂。師召大眾，云：「山
J33nB282_p0367c23║僧從延慶到護生，曾動著腳跟也未？」良久，曰：「疾焰過
J33nB282_p0367c24║風，迅流渡海，饒他五眼圓明，也窺山僧腳跟不著。者
J33nB282_p0367c25║便是從上諸祖機機相應、心心無二，不啻水乳孚合。
J33nB282_p0367c26║即汝諸人從無量劫來直至今日，從前許多勞攘又
J33nB282_p0367c27║向什麼處去也？」以腳打地，曰：「漚生漚滅江還碧，雲去
J33nB282_p0367c28║雲來天自閒。」復舉：「天童師翁為洞如耆宿及先輩陶
J33nB282_p0367c29║護法招住此院時，老人毫無奇特，只是每日不肯放
J33nB282_p0367c30║過，有時一棒掀天、有時一鉏開也，大用現前，風標獨
J33nB282_p0368a01║異。今山僧為法姪顯公赤心片片，綽有古風，水師岸
J33nB282_p0368a02║生、諸護法奕世冠裳，忘其貴介，冰心鐵骨，行其所難，
J33nB282_p0368a03║同請山僧，媿無塞責，只將師翁一派相承家法，大家
J33nB282_p0368a04║朝夕遵奉，以為規則。豈不聞：雪峰自備飯巾，甘作飯
J33nB282_p0368a05║頭；巖頭手持木杓，甘為典座。乃至地藏種田、保福簽
J33nB282_p0368a06║瓜、洞山負柴、妙喜出淨，皆甘澹泊，不辭辛苦。今日大
J33nB282_p0368a07║眾喫常住飯、做常住事，不但不負自己，庶幾與天童
J33nB282_p0368a08║家法相應。且道：如何是相應一句？」豎拂子，云：「為法能
J33nB282_p0368a09║懷風穴痛，滹沱振起舊家聲。」
J33nB282_p0368a10║四月八日，上堂。師云：「今朝四月八，摩耶生悉達。我欲
J33nB282_p0368a11║笑悉達，如何不自惜？又是一番來，未免墮狼籍，惡水
J33nB282_p0368a12║驀頭澆，柴頭火眼赤。今日大眾作麼生方不辜負悉
J33nB282_p0368a13║達去？欲討好消息，先換舊時腸，木郎親為父，石女依
J33nB282_p0368a14║為娘。㘞地一聲時，毛孔徹骨香，不用九龍水，沐浴也
J33nB282_p0368a15║清涼。」下座。
J33nB282_p0368a16║結制，上堂。問：「制結曹山選佛科，大機大用鎮群魔，當
J33nB282_p0368a17║陽獨露人皆委，袖裏藏鋒事若何？」師曰：「倒數二三成
J33nB282_p0368a18║七八。」曰：「指點分明人易會，舌頭翻轉許誰知？」師曰：「自
J33nB282_p0368a19║有人證明。」曰：「獅子窟中哮吼，象王殿側奮威。」師曰：「未
J33nB282_p0368a20║許你在。」僧便喝，師亦喝。問：「曹山師子吼，龍象盡交參，
J33nB282_p0368a21║威震大千句，當陽請師宣。」師曰：「螺螄尾底做道場。」曰：
J33nB282_p0368a22║「滿盤俱托出，誰是知音者？」師曰：「傍觀者哂。」曰：「和尚莫
J33nB282_p0368a23║埋沒人好。」師曰：「你識個什麼？」曰：「某甲禮拜去也。」師曰：
J33nB282_p0368a24║「空磕破汝髑髏。」乃曰：「冬來霜飛葉落，敢言禦寒無術？」
J33nB282_p0368a25║以拂子打圓相，云：「拈出者個大爐，虛空較看猶窄。」復
J33nB282_p0368a26║以拂作撥火勢，云：「撥開彌天烈焰，誰不通身俱熱？若
J33nB282_p0368a27║是不知忌諱，未免焦頭爛額。」復舉：「趙州在火爐頭，曰：
J33nB282_p0368a28║『我在南方三十餘年，有一無賓主句，至今未曾舉著。』
J33nB282_p0368a29║今日老僧舉著，且道：是有賓主句？是無賓主句？不可
J33nB282_p0368a30║一味儱侗以了平生。」擲拂子，下座。
J33nB282_p0368b01║上堂。僧問：「西祖門下，壁立萬仞。祖令當行，坐斷十方。
J33nB282_p0368b02║和尚將何表示？」師曰：「貧婆照水鏡，面目倍分明。」曰：「一
J33nB282_p0368b03║句迥然開祖胄，三玄戈甲振叢林。」師曰：「你未會得在。」
J33nB282_p0368b04║問：「世尊初生事如何？」師豎拄杖，曰：「拄杖頭上現身了
J33nB282_p0368b05║也。」曰：「雲門打殺，是賞？是罰？」師打曰：「且道：是賞？是罰？」問：
J33nB282_p0368b06║「如何是第一句？」師曰：「火裏蝍蟟貼天飛。」曰：「如何是第
J33nB282_p0368b07║二句？」師曰：「夜到霜深雪滿天。」曰：「如何是第三句？」師曰：
J33nB282_p0368b08║「者一句不與汝道破。」曰：「當陽三句蒙師指，腦後一槌
J33nB282_p0368b09║事若何？」師連棒打退，乃曰：「極省力，最現成，頭頭顯現。
J33nB282_p0368b10║名不得，狀不得，處處深藏。謾道拈來任我行，一句臨
J33nB282_p0368b11║機難下口。句前句後惹人疑，幾個當陽解中彀？曹山
J33nB282_p0368b12║不是愛顛酒，白棒偏敲逐塊狗。筋斗會翻百尺竿，變
J33nB282_p0368b13║作金毛獅子吼。獅子吼時聲若雷，魔外聞之皆拱手。
J33nB282_p0368b14║丈夫志氣盡軒昂，錦標爭奪肯遜後。會得露柱笑呵
J33nB282_p0368b15║呵，兩眼放開空宇宙。」
J33nB282_p0368b16║上堂。「從上祖祖相傳，原無定法，不過見你捨燈覓火，
J33nB282_p0368b17║即為撥轉，若也識波是水，便為證據，可見弄活獅子，
J33nB282_p0368b18║不是捏死蛇頭。諸人要做性躁漢，立地討分曉，老僧
J33nB282_p0368b19║即不囊藏被蓋，亦不移花接木，便舉箇現成境界為
J33nB282_p0368b20║汝點破。如汾州無業禪師來參馬祖，便問：『祖師西來，
J33nB282_p0368b21║如何是密傳心印？』祖曰：『大德正鬧在，且去，別時來。』師
J33nB282_p0368b22║方出門，祖喚曰：『大德！』師回首，祖曰：『是什麼？』師即言下
J33nB282_p0368b23║知歸，如久客還鄉相似，遂禮拜。祖曰：『者鈍漢，禮拜個
J33nB282_p0368b24║甚麼？』者豈不是不費一毫氣力，一喚便喚著的樣子
J33nB282_p0368b25║也？」師遂左右顧視大眾，云：「諸人會麼？不借陳倉暗渡
J33nB282_p0368b26║去，一條大路直如弦。」以拄杖卓一卓。
J33nB282_p0368b27║冬至，上堂。問：「群陰剝盡，萬象為新，未審是何祥瑞？」師
J33nB282_p0368b28║曰：「石龜水面行。」曰：「霜花連夜發，枯樹盡回春。」師曰：「有
J33nB282_p0368b29║個石筍抽條，汝還見麼？」曰：「總不恁麼見時，和尚作何
J33nB282_p0368b30║話會？」師曰：「三十棒少不得。」僧禮拜，乃曰：「群陰剝盡，一
J33nB282_p0368c01║陽初來，天道人事，十分稱懷。只者中間有個旋乾轉
J33nB282_p0368c02║坤的線索，大眾也要曉得。」復舉：「僧問古德：『冬至後日
J33nB282_p0368c03║長多少？』德曰：『長一線。』又有僧問古德：『冬至後日長多
J33nB282_p0368c04║少？』德曰：『一線長。』者二尊宿雖是斷貫索縛定神旗、氈
J33nB282_p0368c05║拍板敲出鼓聲，只是中間線索。且道：落在甚處？」豎拄
J33nB282_p0368c06║杖，曰：「好看杓柄斗星換，放出金烏萬象輝。」下座。
J33nB282_p0368c07║延慶寺固心耆宿同當家覺淨師設齋，請上堂。問：「龍
J33nB282_p0368c08║象同居無畏堂，幾多牙爪露鋒鋩？請師一點翻身轉，
J33nB282_p0368c09║哮吼驚群播大方。」師曰：「急水灘頭滾繡毬。」曰：「風行艸
J33nB282_p0368c10║偃，水到渠成。」師曰：「通身打溼也不知。」僧便喝，師曰：「喝
J33nB282_p0368c11║個甚麼？」曰：「風行草偃，水到渠成。」師曰：「也是赤土塗牛
J33nB282_p0368c12║奶。」問：「覺海老師請和尚唱無生曲，還許學人湊拍也
J33nB282_p0368c13║無？」師曰：「波斯嚼生鐵。」曰：「一句頓開千聖眼，三千里外
J33nB282_p0368c14║絕淆訛。」師曰：「塞斷汝咽喉。」僧便喝，師便打。又僧出禮，
J33nB282_p0368c15║師豎杖曰：「我拄杖頭上前三三、後三三句，汝會麼？」僧
J33nB282_p0368c16║無語，師以杖擉退。問：「格外玄談，為尋知己，學人上來，
J33nB282_p0368c17║請師一接。」師曰：「四空天中有那吒，八臂撞碎帝鐘。汝
J33nB282_p0368c18║還知麼？」曰：「驚群須是英靈漢，勝敵還他獅子兒。」師曰：
J33nB282_p0368c19║「誰是其人？」僧便喝，師曰：「喝後作麼生？」僧即歸位，乃曰：
J33nB282_p0368c20║「天寒冷寂寂，喜得故人來，時請登高座，惹人笑滿腮。
J33nB282_p0368c21║堂內且置，只如堂外為甚燒火的不覺擎柴、蒸飯的
J33nB282_p0368c22║自然淘米？乃至池邊挑水、階前掃地，可謂本色漢現
J33nB282_p0368c23║色身三昧，日用中轉根本法輪，不假外求，得大法利。
J33nB282_p0368c24║若乃向曲彔床、法座前，舉古評今、著語下喝、進前退
J33nB282_p0368c25║後、指東話西，皆是禪和不唧溜，笑倒雲居土地。殊不
J33nB282_p0368c26║知：但信得自己有家寶，還他本色真操履。豈不見：僧
J33nB282_p0368c27║問趙州：『一物不將來時如何？』州曰：『放下著。』僧曰：『一物
J33nB282_p0368c28║不將來，放下個甚麼？』州曰：『放不下，擔取去。』如今諸兄
J33nB282_p0368c29║弟且不要理會擔取去，且要承當放下著，順逆境風
J33nB282_p0368c30║相值時，一味忘懷且休去，休到狂心都已死，十年緘
J33nB282_p0369a01║口無多語，臭糟瓶兒方打碎，琉璃碗子亦拋棄，惹動
J33nB282_p0369a02║龍天先點頭，好花供養散如雨，自然撞著赤鬚胡，特
J33nB282_p0369a03║地為他還證據。」卓拄杖，下座。
J33nB282_p0369a04║佛成道日，上堂。師曰：「奇哉！釋迦老子六載未曾利市，
J33nB282_p0369a05║撞著臘月八來貧人獲寶相似，抬頭一見明星，慶快
J33nB282_p0369a06║一生大事。今日諸仁者縱未見明星，難道不見白日？
J33nB282_p0369a07║縱未見白日，難道不見青天？見則一齊俱見，若也如
J33nB282_p0369a08║是，正是瞎漢。必須得大悟、了大法、顯大機、行大用，如
J33nB282_p0369a09║金翅鳥擘開四大海水、如蟭螟眼藏納須彌盧山，世
J33nB282_p0369a10║界不由混沌分，乾坤盡從眼睛出，較釋迦老子睹明
J33nB282_p0369a11║星有甚差別？然雖如是，又要識得雪山多年辛苦力。
J33nB282_p0369a12║能如是，今日諸人又作麼生？要鑄純剛真鐵骨，先須
J33nB282_p0369a13║冰凍不知寒。」
J33nB282_p0369a14║解制，上堂。曰：「九十長期，無端畫地為牢；百年短晷，未
J33nB282_p0369a15║免連天作夢。既是出家兒，應為伶俐漢。謾隨人事分
J33nB282_p0369a16║去就，剔起眉毛且自看。看得當初來時，原不曾穿著
J33nB282_p0369a17║別人半領衫，即知今日住處，亦不曾喫著常住一莖
J33nB282_p0369a18║菜。赤條條，空索索，不必天台問石橋；明歷歷，亮堂堂，
J33nB282_p0369a19║恰可郵徑探雲石。山僧恁麼話，你諸人會麼？會則劍
J33nB282_p0369a20║刃上走，方見無人識得渠；會則燈影裏行，不怕出門
J33nB282_p0369a21║便是草。靜動本無二相，來去更亦何拘？」復舉：「臨濟上
J33nB282_p0369a22║堂。曰：『赤肉團上有一無位真人，在汝等面門出入，未
J33nB282_p0369a23║證據者看看。』時僧出來擬問，被濟捉住，曰：『無位真人
J33nB282_p0369a24║是什麼乾屎橛？』觀他肘後神符，指揮如意，放去較危，
J33nB282_p0369a25║收來更速。汝等諸人要見無位真人麼？不但面門出
J33nB282_p0369a26║入……」豎起拂，云：「在山僧拂子頭上安身立命。」向東一拂，
J33nB282_p0369a27║云：「東海龍宮方應供。」向西一拂，云：「西牛賀洲卻打盹。」
J33nB282_p0369a28║向上一拂，云：「須彌頂上擊金鐘。」向下一拂，云：「大洋海
J33nB282_p0369a29║底敲鐵磬。」復以拂子向中間擲下，云：「遊人去後無消
J33nB282_p0369a30║息，留得雲山到老看。諸人向拂子頭上見得無位真
J33nB282_p0369b01║人出身處麼？」喝一喝，下座。
J33nB282_p0369b02║居士為師慶誕，請上堂。曰：「從來一味只尋常，不解隨
J33nB282_p0369b03║時做生日，多謝同參特地來，拜者拜兮揖者揖。誰信
J33nB282_p0369b04║老僧四大外，乾坤翻轉虛空窄？」
J33nB282_p0369b05║元旦，上堂。問：「舊令新條即不問，陰陽不涉事如何？」師
J33nB282_p0369b06║曰：「乾坤添秀色。」曰：「一聲爆竹虛空碎，石柱花開格外
J33nB282_p0369b07║新。」師曰：「不勞讚嘆。」又僧出便喝，師曰：「喝個什麼？」曰：「覿
J33nB282_p0369b08║面春風起，當陽動地雷。」師曰：「何不再喝看？」曰：「泥牛吼
J33nB282_p0369b09║處千峰秀，木馬嘶時萬樹榮。」師曰：「何不再喝看？」僧拂
J33nB282_p0369b10║袖歸位。又僧出，師便打，曰：「你曉得打的意麼？」曰：「早已
J33nB282_p0369b11║看破。」師曰：「看破個什麼？」曰：「曉得和尚有者一棒。」師曰：
J33nB282_p0369b12║「莫作棒會好。」僧以坐具搭肩而出，乃曰：「人情惡舊喜
J33nB282_p0369b13║新，卻也怪他不得。屋愛新住，衣愛新穿，山愛新翠，花
J33nB282_p0369b14║愛新開，然雖新愛，未能湊巧。今日元正啟祚，萬象維
J33nB282_p0369b15║新，山僧既遇新景致，也要行個新條令。德山棒、臨濟
J33nB282_p0369b16║喝且置一邊，趙州茶、金牛飯也要吐卻，但即據諸人
J33nB282_p0369b17║現今好個新新真面目，元來不是舊時人。諸人會麼？
J33nB282_p0369b18║如不會，好轉身禮拜露柱去也。」
J33nB282_p0369b19║辭吼山，上堂。問：「居士挽旆而留，和尚攜笻而去，畢竟
J33nB282_p0369b20║還有賓主句也無？」師曰：「閒雲戀野鶴。」曰：「如何是賓中
J33nB282_p0369b21║主？」師曰：「水不離淵。」曰：「如何是主中賓？」師曰：「山自出樹。」
J33nB282_p0369b22║曰：「如何是賓中賓？」師曰：「眉絲亂聚。」曰：「如何是主中主？」
J33nB282_p0369b23║師曰：「腳跟不動。」曰：「賓主當陽已剖露，臨行一句又如
J33nB282_p0369b24║何？」師曰：「去。」曰：「水向石邊流出冷，風從花裏過來香。」師
J33nB282_p0369b25║曰：「錯。」乃曰：「喜得相逢皆達士，高風清意蘭相似，殷勤
J33nB282_p0369b26║獨與衲僧交，可謂善能作佛事。招住幽剎，已成保社，
J33nB282_p0369b27║任我所行，無不適意。有時摩竭窟中探海，只在簷前；
J33nB282_p0369b28║有時楞伽石上看山，不離窗外。騎白象於水邊，普賢
J33nB282_p0369b29║無異；釣金鱗于波上，船子亦同。且引衲子之來歸，復
J33nB282_p0369b30║獲檀信之送供，可謂山緣、人緣俱處其勝，洵如雪竇
J33nB282_p0369c01║老和尚所云：『深為本色住山人喜也。』但念古人無有
J33nB282_p0369c02║常行而不住、未有常住而不行，山僧今日曳杖而去，
J33nB282_p0369c03║欲問大眾，且道：曾動著腳跟也未？」呵呵笑，曰：「來去若
J33nB282_p0369c04║將顏貌看，恐終對面隔千山。」喝一喝，下座。
J33nB282_p0369c05║師至虎跑，石公和尚請上堂。問：「豎起也，龍吟虎嘯；放
J33nB282_p0369c06║下也，月白風清。且道：不豎、不放，意旨如何？」師曰：「虎跑
J33nB282_p0369c07║泉水甜如蜜。」曰：「謝和尚。」師曰：「也不消得。」問：「大慈一會，
J33nB282_p0369c08║兩個古錐。龍象交加，法筵添瑞。如何是添筵法瑞處？」
J33nB282_p0369c09║師曰：「腦後與汝一槌。」曰：「二枝嫩桂，合脈親榮。且如臨
J33nB282_p0369c10║濟、洞宗，相去幾何？」師打一圓相，曰：「總在裏許。」曰：「左拋
J33nB282_p0369c11║右擲，仗誰恩力？」師曰：「矢上加尖。」曰：「機輪轉處，作者方
J33nB282_p0369c12║知。今日轉身一句，是何三昧？」師曰：「背後有人笑汝在。」
J33nB282_p0369c13║僧便喝，師亦喝。曰：「人到大慈意氣閒。」師曰：「閒言語。」乃
J33nB282_p0369c14║曰：「若論第一義諦，本無憑據，隨處拈來，分明顯露，即
J33nB282_p0369c15║如是非當場便從是非捉破。所以初祖道：『不睹惡而
J33nB282_p0369c16║生嫌，不觀善而勤措。』達大道兮過量，超凡聖兮出度。
J33nB282_p0369c17║無是非處不妨是非，漚華浪裏戲金鳧；鼓是非處全
J33nB282_p0369c18║沒是非，電影光中騎鐵馬。諸人還會麼？」以拂子打圓
J33nB282_p0369c19║相，曰：「近來多少之乎者也，都被山僧消釋了也。賓主
J33nB282_p0369c20║交參無個事，圓光一道笑怡怡。」喝一喝，下座。
J33nB282_p0369c21║小參
J33nB282_p0369c22║晚參。「劍逢識者貴莫邪，琴遇知音羨子期。今夜菊水
J33nB282_p0369c23║道人來入香山之社，涵宇居士擎出上方之齋，趁此
J33nB282_p0369c24║良晨，正堪問道。不見：南泉點出牡丹，陸亙有省；晦堂
J33nB282_p0369c25║指聞木樨，山谷了然笑倒；楊大年慣作獅吼，奇哉，張
J33nB282_p0369c26║無垢撞破蛙鳴。顯淨門中超群居士，看來眼眼相覷，
J33nB282_p0369c27║恰似手手無差。不炊呂生之飯，夢熟一世；可飲趙老
J33nB282_p0369c28║之茶，慶快平生。道契既投，玄賞自異不少。裴公具眼
J33nB282_p0369c29║鑑黃檗，儘堪蘇子把袂話參寥，從此千里同風。三生
J33nB282_p0369c30║會石即不問，日用得力一句作麼生道？」以拂子揮一
J33nB282_p0370a01║下，曰：「禪客相逢頻舉話，閒翁到處只拈香。」
J33nB282_p0370a02║中秋，小參。「寒山云：『吾心似秋月，光明常皎潔。』者兩句
J33nB282_p0370a03║道破了也，人人心中都有這段光明可受用，如何秖
J33nB282_p0370a04║向空塵影子裏逐色尋聲，以致埋沒家珍、難逃定業？
J33nB282_p0370a05║一旦風刀解體、百苦攢身，死去也吞銅飲鐵、再來也
J33nB282_p0370a06║拖犁拽耙，那時方悔袈裟下失卻人身晚矣。眾兄弟！
J33nB282_p0370a07║須如金翅鳥展翼翀天、獅子兒出聲吼地，豈可今日
J33nB282_p0370a08║只如此、明日又如此？應知大事在生死，立地須分曉，
J33nB282_p0370a09║也無別法，只看寒山光明皎潔便不蹉過。今日中秋
J33nB282_p0370a10║應時及節，還知心月落處麼？斫卻月中桂，清光分外
J33nB282_p0370a11║多。」
J33nB282_p0370a12║小參。「若據大道，大道忘言，但以婆心，不妨饒舌。雲門
J33nB282_p0370a13║曰：『乾之上，坤之下，中有一寶，祕在形山。』今日大眾也
J33nB282_p0370a14║知自己有一箇千金不賣的家寶麼？若也鏡上尋頭、
J33nB282_p0370a15║衣外索珠，便不是了也。所以僧問祖師：『如何是西來
J33nB282_p0370a16║意？』祖曰：『即今是甚意？』可謂睹煙識火，不須向外尋也。
J33nB282_p0370a17║即如諸人，眼何以見？耳何以聞？口何以談？足何以奔？
J33nB282_p0370a18║上床時何以脫卻鞋？洗面時何以摸著鼻？豈非一道
J33nB282_p0370a19║靈光本自發現，不假安排，自然合拍？但須大悟一番，
J33nB282_p0370a20║方受用得他著，不可徒認見閒覺知為自己也。我中
J33nB282_p0370a21║峰祖因有肉團緣慮，識神靈智。要料揀分明的話，試
J33nB282_p0370a22║看煩惱時，者歡喜何處去也？歡喜時，者煩惱何處去
J33nB282_p0370a23║也？揀擇得，如明鏡杲日，則不見喜而喜、不見嗔而嗔、
J33nB282_p0370a24║不見聖而增、不見凡而減、不見悟而得、不見迷而失，
J33nB282_p0370a25║與三世佛祖同鼻取氣，變糞尿坑為香水海、易荊棘
J33nB282_p0370a26║林為栴檀樹，只在彈指便已成就。如儱侗昏迷，膠盆
J33nB282_p0370a27║漆桶，未免業識茫茫，隨境漂沉。大眾！珍重。」
J33nB282_p0370a28║小參。「天上富貴人間慕，人間富貴天上唾，世樂紛紛
J33nB282_p0370a29║未可貪，大須著眼莫莽鹵。逐日茫茫聲色牽，輕盈柳
J33nB282_p0370a30║葉隨風舞，我笑伎倆百千般，半是腥膻蠅偏顧。不知
J33nB282_p0370b01║為人得幾時？饒他百年等朝露，況且人事杳無憑，得
J33nB282_p0370b02║失禍福來旦暮。每見骨肉欲生離，一入黃泉誰依怙？
J33nB282_p0370b03║梢頭卻是一場空，何不知幾早省悟？若是伶俐丈夫
J33nB282_p0370b04║漢，好樣應須參佛祖。余今寶藏為君開，奏凱無煩傳
J33nB282_p0370b05║露布，直截還鄉一曲歌，迦葉琴兮禾山鼓，其中消息
J33nB282_p0370b06║會聽得，五五分明二十五。」
J33nB282_p0370b07║僧薙落，小參。「在家容易出家難，草鞋偏著破爛殘，口
J33nB282_p0370b08║糧日日檀施得，算到消磨未易餐，看來不是銅頭鐵
J33nB282_p0370b09║漢，未許袈裟搭在肩。今二學者從武林聞余名，訪慈
J33nB282_p0370b10║過嵊，來到此間，欲山僧手裏了斷生死。余觀其年甚
J33nB282_p0370b11║茂，因為剃度。雖然如是，出家二字未易承當。《淨名》云：
J33nB282_p0370b12║『發菩提心，是名出家。』彼如啞羊驅烏，與夫名字比丘
J33nB282_p0370b13║固不足論，即能挑匙展缽、脩習梵戒，亦未名為出家，
J33nB282_p0370b14║以其執律守縛，非發菩提心也；即能講得十二部經、
J33nB282_p0370b15║大通文字，亦未為出家，以其多知多解，非發菩提心
J33nB282_p0370b16║也；即能遍參諸方、機鋒流水、善打口鼓，亦未為出家，
J33nB282_p0370b17║以其習業現存，終非究竟，非發菩提心也。會發菩提
J33nB282_p0370b18║心者，心即菩提，迥絕諸有，出四生家、出三界家，真出
J33nB282_p0370b19║家兒也。汝二人會予意否？如未會，不妨道破，以助汝
J33nB282_p0370b20║參究。作麼生是發菩提心聻？暑極階檐熱，風來殿角
J33nB282_p0370b21║涼。」
J33nB282_p0370b22║薦亡，小參。「成住壞空難逃劫，生緣母子終分別，幸有
J33nB282_p0370b23║佛性是真常，一道靈光無間歇。單門淨意出東陽，長
J33nB282_p0370b24║齋道裝絕塵業，一旦臨行撇幻軀，令嗣曉然供薦設。
J33nB282_p0370b25║淨意意根本清淨，妄想從來無處覓，恰好大開紺目
J33nB282_p0370b26║眼，看破彌勒無法說。」
J33nB282_p0370b27║小參。「山僧結制一月，事事家常欠缺。大眾澹泊能安，
J33nB282_p0370b28║感得人心喜悅，從此遐邇聞風，設供慇懃未絕，明知
J33nB282_p0370b29║寺苦年荒，不期團頭共啜。雖是龍天密護，多謝檀施
J33nB282_p0370b30║力竭，且禮龍象參堂，不異南詢時節，還請開示當陽。
J33nB282_p0370c01║我無金針秘訣，只有白棒當頭，勝過快刀直截。若向
J33nB282_p0370c02║棒頭喫著，管取虛空迸裂，現出無位真人，妙用縱橫
J33nB282_p0370c03║自別。分明迦葉衣披，卻看達摩履挈。搖開海底鈴聲，
J33nB282_p0370c04║遊戲空中鳥跡。印定萬象森羅，穿作眉毛絲結。今日
J33nB282_p0370c05║來參大眾，根器原無優劣，薦取覿面當機，母負重重
J33nB282_p0370c06║分洩。」以拄杖卓一卓。
J33nB282_p0370c07║為范太君淨種，對靈小參。師以拂子指曰：「廝兒隻眼
J33nB282_p0370c08║不通風，大夢紛紛誰得空？歸去能同月上女，不妨縱
J33nB282_p0370c09║步返鴻濛。太君生平冰操勁節，賢于荻畫丸熊，今歲
J33nB282_p0370c10║吼山相見，已知道力頗充，何期一旦緣謝，卸卻羅籠，
J33nB282_p0370c11║令郎碧軒居士風木懷悲，請山僧說法薦度。所貴太
J33nB282_p0370c12║君只憶自家分上曾分得清淨種子，至今不落陰陽
J33nB282_p0370c13║地上，塵沙不能染其根、風霜不能侵其色，可謂一枝
J33nB282_p0370c14║花發清香遠，不讓金池上品蓮。」復喝一喝。
J33nB282_p0370c15║中秋，小參。「光陰真迅速，仲秋值月半，便是極現成，第
J33nB282_p0370c16║一則公案。天上月正圓，人間叫月半，一箇廣寒宮，分
J33nB282_p0370c17║開作兩段。一段桂花影，清香遍內院；一段搗藥聲，玉
J33nB282_p0370c18║兔常為伴。平等兩分開，東西各自管，卻怪惡脩羅，將
J33nB282_p0370c19║光手掩亂。不見月天子，我將嫦娥喚，喚來無別事，算
J33nB282_p0370c20║月圓月半。今大眾會麼？請從公剖斷。」以拂擊一下。
J33nB282_p0370c21║除夕，小參。「今日廿九日，古人稱除夕，老僧無別長，亦
J33nB282_p0370c22║不拘舊例，不管烹牛眾分、不管留燈獨守、不管王老
J33nB282_p0370c23║燒錢、不管兒童爆竹，只思一年盡于一日、一日盡于
J33nB282_p0370c24║一夕，可不懼哉？所以古德特于此夕說法，似韓信領
J33nB282_p0370c25║兵藉護身符、盧醫救病賴活命丹。今夜老僧無說法，
J33nB282_p0370c26║只要諸人自警策。」起身，曰：「會麼？」
J33nB282_p0370c27║何卓雪居士請小參。「秋光澹澹，秋葉青青，荷花香氣
J33nB282_p0370c28║尤更動人，便是物物上彰、頭頭上顯，何消再鼓兩片
J33nB282_p0370c29║皮墮入葛藤？今居士為傍觀者請通一線，老僧便學
J33nB282_p0370c30║忠國師說老婆禪去也。釋迦老子說法三百六十餘
J33nB282_p0371a01║會，末後拈花以至五燈差別，總收歸心地法門，以心
J33nB282_p0371a02║外無法、法外無心。心若現在，則六根門頭眼不著色、
J33nB282_p0371a03║耳不著聲，一一不著，似月行空、似風過樹，所以心眼
J33nB282_p0371a04║圓明便是腳跟穩當。能行者必定能知，即識見地；能
J33nB282_p0371a05║知者必定能行，即見操履。可見操履從真實見地來，
J33nB282_p0371a06║不得分作兩橛。今居士等還得行解相應麼？更有一
J33nB282_p0371a07║句：嵒前石虎聲聲吼，聽得分明總不妨。」一喝。
J33nB282_p0371a08║順治己亥正月十五日，師受杭州府檀越韓應覺等，
J33nB282_p0371a09║退居西湖白蓮洲留錫禪院。
J33nB282_p0371a10║元宵，小參。「今夜元宵夜，時人稱月半，獨我出家人，不
J33nB282_p0371a11║在光陰算。咬碎栗棘蓬，跳出金剛圈，二儀不得收，五
J33nB282_p0371a12║行那得管？信是無事人，阿誰受呼喚？冷澹住西湖，華
J33nB282_p0371a13║燈無一碗，幸各迴光看，其光本充滿，爍破大千界，明
J33nB282_p0371a14║明好把玩。此夜團圞頭，所喜皆良伴。我唱信口腔，聲
J33nB282_p0371a15║聲似中窾。借問知音誰？請各自判斷。」
J33nB282_p0371a16║檀越韓聖瑞為令嗣，對靈小參。曰：「浮世光陰日影長，
J33nB282_p0371a17║靈山端的是家鄉，拋離皮袋多清淨，更莫沉迷入夢
J33nB282_p0371a18║場。聖瑞居士與令嗣明幻皆夙世道侶，故今生聚首，
J33nB282_p0371a19║不同人世父子，所以臨危時特說警切語，令明幻挺
J33nB282_p0371a20║脊而坐，點頭而去。今請山僧對靈說第一義諦，以頓
J33nB282_p0371a21║離生死法。」遂豎拂，曰：「即者拂子頭上說不得生、說不
J33nB282_p0371a22║得死、說不得迷、說不得悟，說不得聖、說不得凡，可謂
J33nB282_p0371a23║坐斷十方，空諸所有，者是諸祖安身之處，亦即是明
J33nB282_p0371a24║幻安身之處。」遂拂一拂，曰：「明幻！汝還承當得麼？若也
J33nB282_p0371a25║承當得去，從今步步家鄉路，放出優曇劫外香。」
J33nB282_p0371a26║眾居士請師三昧庵小參。士問：「今日懇和尚慈悲，與
J33nB282_p0371a27║眾弟子通個消息。」師打，曰：「無者消息。」僧問：「法不孤起，
J33nB282_p0371a28║仗境方生；道不空行，遇緣即宗。今眾居士勤請，未審
J33nB282_p0371a29║說何法要？」師曰：「桃紅李白傳消息。」曰：「處處綠楊堪繫
J33nB282_p0371a30║馬，家家有路透長安。」師曰：「只道得一半。」曰：「如何是那
J33nB282_p0371b01║一半？」師曰：「者一半要你道。」僧便喝，師曰：「再喝看。」僧禮
J33nB282_p0371b02║拜，乃曰：「善哉武林多護法，叢林處處作金湯，茲他里
J33nB282_p0371b03║仁尤更美，挺生摩詰邁尋常。捐貲鬻地成新搆，菴名
J33nB282_p0371b04║三昧即蓮房，朝夕磬聲常禮誦，不特貢獻繞慈王。仰
J33nB282_p0371b05║止高風歷代祖，懸像請讚倍輝煌，尤參本參能奮厲，
J33nB282_p0371b06║相期了悟續燈芳。我為久聞來隨喜，遂留信宿喜揚
J33nB282_p0371b07║揚，特請當陽重開示，殊不知說個無說已郎當。」復舉：
J33nB282_p0371b08║「唐時裴公鎮宛陵時，入一古寺，見壁間掛祖像，便問
J33nB282_p0371b09║僧曰：『高僧真儀既存，其人面目何在？』僧不能答，遂舉
J33nB282_p0371b10║出吾祖黃檗禪師。師到，公遂舉前話問之，師朗然呼
J33nB282_p0371b11║裴休一聲，公應諾，師曰：『即者應諾的面目何在？』公如
J33nB282_p0371b12║夢得醒，便曰：『弟子見師多矣，未有如吾師將髻中明
J33nB282_p0371b13║珠一直與人，何為人剋的如此？』觀此，則知裴公果然
J33nB282_p0371b14║直下承當黃檗本色草料，如九轉靈丹，膏肓立起。今
J33nB282_p0371b15║此方傳到山僧，尤更靈驗。」遂高聲呼云：「眾居士！」眾無
J33nB282_p0371b16║語。師曰：「山僧極喜眾居士如維摩嘿然，分明皎月在
J33nB282_p0371b17║潭，十分光彩已露。何故聻？離句絕非聲色外，機投豈
J33nB282_p0371b18║在舌根中？」
J33nB282_p0371b19║朱瑞明居士為外祖母翁氏八旬，請小參。「美景最難
J33nB282_p0371b20║逢，良緣不易就，曾向靈山親授記，方能動念皆如意。
J33nB282_p0371b21║朱瑞明居士為外祖母翁孺人請山僧取名開示，今
J33nB282_p0371b22║當八旬誕期，政值三春花粲，天助休徵，人欣具慶，山
J33nB282_p0371b23║僧獨將拂子頭上移來華藏世界，變出功德雲，莊嚴
J33nB282_p0371b24║具如意寶。」遂揮拂曰：「以此祝翁孺人，還承當得麼？」復
J33nB282_p0371b25║舉：「天童師翁老人嘗云：『年年看青山，歲還如舊人，若
J33nB282_p0371b26║悟無生，便是無量壽。』今孺人若能直下五蘊俱空、三
J33nB282_p0371b27║際坐斷，不須經歷諸行門，證取圓明常自在。」復揮拂
J33nB282_p0371b28║曰：「今日十分狼藉。」
J33nB282_p0371b29║為崑玉吳居士對靈小參。「人生處閻浮，身影同閃電。
J33nB282_p0371b30║了悟重丹霞，選官寧佛選？屈指三十年，特來喜會面，
J33nB282_p0371c01║相信問禪語，多情覺繾綣。自後苦參商，每會必設餞。
J33nB282_p0371c02║予識根器佳，朴實見純善，且復淵識深，未肯讓筆戰。
J33nB282_p0371c03║蚤知落夢場，何必圭角炫？賣薪固才子，滌器亦名彥，
J33nB282_p0371c04║吹簫憶子胥，市乞亦非賤。公意如達人，嘯歌通一線，
J33nB282_p0371c05║不料客歲病，今春披素練。我以法眼觀，公須惟自薦，
J33nB282_p0371c06║見聞覺知性，一一無更變。隨念業增業，返照見非見，
J33nB282_p0371c07║即將旅泊亭，換出寶王殿。出入主人翁，逍遙真可羨，
J33nB282_p0371c08║因命諸清眾，梵唄作拜奠。料公必點頭，不止僅排遣，
J33nB282_p0371c09║試看四大空，萬緣能再戀？清泰本故鄉，栽蓮花片片，
J33nB282_p0371c10║嗚呼公有靈，莫辜予方便。」
J33nB282_p0371c11║初到留錫，示眾。「頭不頂天，腳不踏地，光爍爍，露堂堂，
J33nB282_p0371c12║倒騎獅子上崑崙，驚煞野狐盡躲避，遇著具眼波斯，
J33nB282_p0371c13║將四面田園和中心樹子一齊斷送山僧了也。山僧
J33nB282_p0371c14║只得全主是賓、全賓是主，分將兜率內院變出毘盧
J33nB282_p0371c15║樓閣，可笑、可譚，可行、可住。因笑昔日老龍山道：『又被
J33nB282_p0371c16║世人知住處，卻移茅屋過深山。』大似關門吃飯，有甚
J33nB282_p0371c17║用處？山僧即不然，竿木隨身，逢場作戲。且道：如何是
J33nB282_p0371c18║作戲底句？數間小屋藏風月，嘯傲何妨誇得意？」
J33nB282_p0371c19║策眉禪座請小參。曰：「靈鷲拈花頓悟法，漏泄西乾；老
J33nB282_p0371c20║胡面壁直指傳，流通東震。自後萬象森羅，原無兩印；
J33nB282_p0371c21║五宗差別，總歸一源。但法道獨盛于濟宗，門庭原出
J33nB282_p0371c22║于高峻。豈不聞：黃檗粗拳打著臨濟面門，遂致臨濟
J33nB282_p0371c23║痛拳酬還大愚肋下。政是南山雲、北山雨，率爾協應；
J33nB282_p0371c24║亦是牛頭南、馬頭北，絲毫不犯。故師家利用，妙在鉤
J33nB282_p0371c25║錐；學人器成，全藉爐鞴。所貴勇猛不退，敲唱相隨，不
J33nB282_p0371c26║可顢頇會去。若能箭箭中的、拍拍合令，不難逐電追
J33nB282_p0371c27║風，將困駒化為神駿；亦可騰空劈海，即鈍鳥變作金
J33nB282_p0371c28║鵬。會麼？」卓拄杖一下，歸方丈。
J33nB282_p0371c29║為霖調顧居士對靈小參。云：「生必有死，亦人常事，然
J33nB282_p0371c30║不因身生而生、不因身死而死，受嘉孝子、丹臣孝孫
J33nB282_p0372a01║請為霖翁顧公說法，山僧法已說矣。還見麼？還聞麼？
J33nB282_p0372a02║山僧知老居士皈禮蓮大師，頗信佛乘，好喜捨、好放
J33nB282_p0372a03║生，雖是儒修，廣諸梵行，尤以陽明先生一脈躬自負
J33nB282_p0372a04║荷，遂頻卻徵辟，甘安澹泊，以至四方聞風之士景仰
J33nB282_p0372a05║師表，戶不絕履，公亦應接不倦。邇來抱病依床，談笑
J33nB282_p0372a06║自若，預知將別，奄然而逝。山僧看來，晚年著作寤寐
J33nB282_p0372a07║勞思，未免墮在文字禪，以意根領解，不能如龐老空
J33nB282_p0372a08║諸所有以破蘊界。還會麼？君今四大已拋，毋著舊時
J33nB282_p0372a09║意識。」喝一喝。
J33nB282_p0372a10║懷遠禪座設齋，請小參。師豎拂，曰：「只者照用賓主，殺
J33nB282_p0372a11║活同時，蚤已展演了也。如未薦取，不妨分疏。參父母
J33nB282_p0372a12║未生消息，向威音那畔承當。未兆形名，那存蹤跡？通
J33nB282_p0372a13║方作者，即知建立乖真；達本之人，惟了歸元無事。遙
J33nB282_p0372a14║稽西祖，四七不解上堂；即觀東來，二三何曾聚眾？風
J33nB282_p0372a15║穴單丁獨住，政可親參；汾陽六七同居，遂成法器。山
J33nB282_p0372a16║僧向年兩處住持，近獨五載退隱，不過目視雲漢，嘯
J33nB282_p0372a17║傲湖山，獅子遊行，不求伴侶，如是而已。懷遠公向在
J33nB282_p0372a18║先師堯峰會下，蛇頭揩癢、虎口捋鬚，必諳斯旨。且道：
J33nB282_p0372a19║超過嵒頭末後句，玄要綱宗又作麼生？」卓拄杖，下座。
J33nB282_p0372a20║孫震西居士為薦先考，請師對靈小參。云：「記得留齋
J33nB282_p0372a21║二月春，欣然聽法笑談親，別來歲月如彈指，惆悵玄
J33nB282_p0372a22║宮見故人。」遂以拂子揮，曰：「者裡展開，恒沙佛世界中
J33nB282_p0372a23║有西天東土諸祖一一光臨，將宗五居士來時面目
J33nB282_p0372a24║說破了也。如未洞悉，山僧不妨口鼓再為打破。教中
J33nB282_p0372a25║云：『光音天人初下閻浮，染指清泉，口餂甘露，致身重
J33nB282_p0372a26║濁不得飛騰，遂幻生夫婦、男女，廣衍父子、兄弟。然合
J33nB282_p0372a27║必有離、聚即是散，如雲過山，山不礙雲；如月落潭，潭
J33nB282_p0372a28║不留月。』所以，諸祖覷破，寂滅為樂。宗五居士平昔善
J33nB282_p0372a29║根頗佳，稟受現成佛性，好鑒前車，覆墮一番病苦，蹭
J33nB282_p0372a30║蹬不得去後，妄思仍前憂喜奔競，惟憑拂子頭邊參
J33nB282_p0372b01║入金剛大定，自然超脫沉輪花種，菩提清淨。今日同
J33nB282_p0372b02║會靈山寶藏，打開無剩。」復以拂一拂，下座。
J33nB282_p0372b03║丁枚臣居士為室沈孺人，請對靈小參。僧問：「隨方展
J33nB282_p0372b04║演，猶落今時。把住關津，不通凡聖，作麼得利生？」師拂
J33nB282_p0372b05║一拂，云：「拂子頭上照用全。」進云：「但有言說，都無實義。
J33nB282_p0372b06║三藏十二部教還是世尊語否？」師云：「腳下看。」進云：「今
J33nB282_p0372b07║日請和尚說法，沈孺人畢竟在什麼處？」師云：「露滴秋
J33nB282_p0372b08║花分外明。」進云：「某甲不然。」師云：「汝作麼生？」僧拂具歸
J33nB282_p0372b09║住，師云：「我知你伎倆了也。」乃云：「假借幻身誰得守？百
J33nB282_p0372b10║年彈指歸烏有，但從不借悟真身，一段輝光今古透。」
J33nB282_p0372b11║以拂子搖曳，云：「只這拂子，豎起也，色非色；放下也，空
J33nB282_p0372b12║不空。陰陽不涉，三界無處妄分，生滅頓超七趣，何由
J33nB282_p0372b13║輪墮？孺人向者裏覷破得來，豁自己之法眼；承當得
J33nB282_p0372b14║去，露自己之法身。以自己之法眼明自己之法身，鏡
J33nB282_p0372b15║對鏡以生彩，水投水而無垠，萬象平沉，那見苦樂？本
J33nB282_p0372b16║分靈通，自然超格，華藏界憑我登高，金剛臺任君游
J33nB282_p0372b17║戲。」復舉：「《法華經》云：『說是法者難，聞是法亦難。今日既
J33nB282_p0372b18║喜得聞，應生慶幸。』然誰是說法者？誰是聞法者？定盤
J33nB282_p0372b19║星上旋風轉，紅線繩中閃電行。」
J33nB282_p0372b20║為子聘張居士小參。僧問：「黃鶴一去，白雲悠悠。去即
J33nB282_p0372b21║不問，今仍在否？」師云：「杖頭指出逍遙路。」進云：「列寶鏡
J33nB282_p0372b22║于當軒，胡漢俱現。如何是無生而生？」師云：「他自點胸
J33nB282_p0372b23║點肋。」進云：「印寒潭于秋水，遠近皆明。如何是生而無
J33nB282_p0372b24║生？」師云：「不煩註腳。」進云：「生死了知皆幻法，不須原上
J33nB282_p0372b25║更招魂。」師云：「無煩特地。」乃云：「人生泊旅夢，百年彈指
J33nB282_p0372b26║頃，從來彭殤一致，究竟無分延促。合必有離，寧可悟
J33nB282_p0372b27║無合無離之佛緣；生必有滅，應須了不生不滅之真
J33nB282_p0372b28║性。若論真性，不論凡聖，人人有分，亦不計存沒，時時
J33nB282_p0372b29║現前，縱經塵沙多劫，未曾移易絲毫。」復舉：「道吾問雲
J33nB282_p0372b30║嵒云：『脫卻殼漏，子向什麼處相見？』嵒云：『向不生不滅
J33nB282_p0372c01║處相見。』道吾云：『何不道非不生不滅處相見？』觀二老
J33nB282_p0372c02║徹底逗漏，不煩山僧饒舌。茲因檀越程叔張公為令
J33nB282_p0372c03║嗣子聘仙逝，請山野說法。因憶子聘兩年前特來留
J33nB282_p0372c04║錫求說出家之法，山僧曾道：『真出家者只在清淨一
J33nB282_p0372c05║念裏，不在色身形貌上。色身屬夢幻，終非我有，離其
J33nB282_p0372c06║夢幻，是居士出離生死之身。』今能迴光返照見本來
J33nB282_p0372c07║身否？」豎起拂，云：「向者拂子頭上，不受纖塵、虛空逼塞，
J33nB282_p0372c08║是諸佛、諸祖藏身處，亦是道吾、雲嵒說破生滅處，亦
J33nB282_p0372c09║是山野指示一念清淨處。向者裏七通八達，便見輝
J33nB282_p0372c10║騰今古，不為五蘊之覆藏，把定乾坤，誰受三界之拘
J33nB282_p0372c11║束？天宮尚不去，人世復何愛？到此踏破華藏門，一任
J33nB282_p0372c12║遊戲蓮花國。向日發意出家，今日無家可戀，便趁休
J33nB282_p0372c13║歇靜時了當本念清淨。既非以金博金，有煩轉換；卻
J33nB282_p0372c14║如以水投水，何等現成？如或神識仍迷，母乃輪迴負
J33nB282_p0372c15║墮。試看暗室千年，也只一燈照破。」復以拂一拂，下座。
J33nB282_p0372c16║天童老和誕日。「未出母胎，度人已畢。即知師翁老和
J33nB282_p0372c17║尚未出世時，閉門造車，蚤已通行合轍。故其上堂道：
J33nB282_p0372c18║『過去十一月十六，也只是這個時節，乃至未來十一
J33nB282_p0372c19║月十六，也只是這個時節。』三世循環，一印印定。若也
J33nB282_p0372c20║見得，不妨將此印子一印印水，流動變化；一印印泥，
J33nB282_p0372c21║絲毫不爽；一印印空，雖然朕乖已露，卻是文彩未彰。
J33nB282_p0372c22║汝等會麼？只許老胡知，不許老胡會。」
J33nB282_p0372c23║師誕日，張仲嘉、程叔、丁啟貞、韓聖瑞眾居士請小參。
J33nB282_p0372c24║師云：「血布袋中不說妍醜，漚花影裏奚容慶讚？但身
J33nB282_p0372c25║心一如，世間常住大僧；賓主交參，法社每重長者。諸
J33nB282_p0372c26║公親近留錫，竭誠供奉，不減給孤捐貲、右軍捨宅，且
J33nB282_p0372c27║夙稟靈根，篤信向上，本地風光現前，誰欠承當直下？
J33nB282_p0372c28║昔裴公美被黃檗一喚，便一了百當；甘贄被嵒頭一
J33nB282_p0372c29║劄，遂七通八達。前人如是，後人亦如是。所以道：『打鼓
J33nB282_p0372c30║弄琵琶，相逢一會家。』公等試看指尖，為甚人人只十
J33nB282_p0373a01║個，眉毛又各各分兩莖？寧非具足現成，不欠毫忽？於
J33nB282_p0373a02║此信得及、覷得破，青幔儡索也撇得、閨閣中物也捨
J33nB282_p0373a03║得，驀地倒斷，料揀分明，自然心心不異、法法皆同，展
J33nB282_p0373a04║開超方眼目、用得向上巴鼻，不點龍額，直捋虎鬚，互
J33nB282_p0373a05║換主賓，圓融凡聖，水到海川皆潤下，雲起嵒谷盡騰
J33nB282_p0373a06║空。即如山僧從臘底至初夏不知飯味，然卻似摩詰
J33nB282_p0373a07║病不作病會，借病而用大機；似玄沙痛不作痛會，因
J33nB282_p0373a08║痛而明腳下。生亦不貪戀、死亦不恐怖，流行坎止，聽
J33nB282_p0373a09║其自然。諸公為山僧慶誕，雖感道誼，但各人末後一
J33nB282_p0373a10║著子畢竟作麼生道？看破人間無可愛，會騎獅子恰
J33nB282_p0373a11║天然。」（是年師示寂。）
J33nB282_p0373a12║程叔張居士同令配超心請小參
J33nB282_p0373a13║師云：「邯鄲塵夢，勿得徘徊，所貴智者，萬事心灰。家珍
J33nB282_p0373a14║人人本有，從來不受塵埋面目，薦取來時，至今作用
J33nB282_p0373a15║未乖。試看洗面如何便摸鼻？喫飯如何便伸手？分明
J33nB282_p0373a16║成現，豈藉安排？若也分曉，即能石上栽花；若未透脫，
J33nB282_p0373a17║且聽德山一喝如雷。」
J33nB282_p0373a18║與珂雪璨上座
J33nB282_p0373a19║先師在日，珂雪久侍座下，曾謂：「予已印證。」隨住吼山
J33nB282_p0373a20║留錫，復卓錫匡廬三載。后復來覲，予甚喜之。古人云：
J33nB282_p0373a21║「佛法無多子，久長難得人。」拈頌機緣，俱能穎脫，如佛
J33nB282_p0373a22║果禪師云：「我侍者參得禪也。」
J33nB282_p0373a23║付雪定潪上座
J33nB282_p0373a24║雪定上座侍予多年。字雪定者，欲其師天目雪中那
J33nB282_p0373a25║伽定，以風骨自高，為僧中龍象也。復參大梅幢兄，鍼
J33nB282_p0373a26║芥密契，仍念予老病，歸留錫室中，啐啄時不放過。又
J33nB282_p0373a27║上廬山住靜三載，尋念老朽古稀大誕，仝珂雪復至，
J33nB282_p0373a28║余今伏枕矣。特寫此意，使與濟上一脈純然無間，遂
J33nB282_p0373a29║驀問：「以三腳驢子弄蹄行，子作麼生道？」定便作舞而
J33nB282_p0373a30║出。即此便可接得從上種艸，因以拄杖付之，作表信
J33nB282_p0373b01║云。
J33nB282_p0373b02║囑梅菴諸上座
J33nB282_p0373b03║特來親近盟弘誓，篤信南屏無別事，只此堪傳正法
J33nB282_p0373b04║叩，全提大用憑驅使。
J33nB282_p0373b05║遺囑語
J33nB282_p0373b06║「老僧平日倔強，不要請人封龕。落世諦套子去後，用
J33nB282_p0373b07║蒼木湯摩洗畢，便入龕。下用方褥墊，四圍用綿裹炭，
J33nB282_p0373b08║長三寸，若直疊至項。貼身用小綿襖，外用紗衣。又夏
J33nB282_p0373b09║衣二層，外用舊黃祖衣，頭上用觀音兜，左手用數珠。
J33nB282_p0373b10║龕留方丈三日，以不忍別大眾也。入龕時，凡吾弟子
J33nB282_p0373b11║同持大悲咒三遍。」
J33nB282_p0373b12║封龕法語
J33nB282_p0373b13║「先師老和尚常說：『你像箇落拓仙。』我答云：『描畫不出。』
J33nB282_p0373b14║老僧今日仙耶？佛耶？聖耶？凡耶？」一喝。
J33nB282_p0373b15║起龕
J33nB282_p0373b16║「水流風動，吾無來亦無去。」
J33nB282_p0373b17║入塔
J33nB282_p0373b18║「忠國師有無縫塔，老僧亦有無縫塔，落在南高峰、北
J33nB282_p0373b19║高峰之間，卻是金槌敲不開。」舉龕入塔，便封。
J33nB282_p0373b20║
J33nB282_p0373b21║機緣
J33nB282_p0373b22║師在慈水夾田橋月下送天童和尚下舟，童看月次，
J33nB282_p0373b23║師問云：「天上一月、波中一月，是同？是別？」童云：「幾回歷
J33nB282_p0373b24║盡三更月，一字搜空萬劫心。」師云：「一字搜空即不問，
J33nB282_p0373b25║即今斬纜開船作麼生？」童云：「放你在船底下。」師云：「爭
J33nB282_p0373b26║奈分身原是月，滔滔慣在浪頭行。」童掬水潑之，師一
J33nB282_p0373b27║喝便行。童對曹源師云：「錄取者段公案。」三學師因記
J33nB282_p0373b28║之。