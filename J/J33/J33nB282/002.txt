J33nB282_p0373c01║虛舟省禪師語錄卷之二
J33nB282_p0373c02║門人超潪編
J33nB282_p0373c03║示眾
J33nB282_p0373c04║示眾。「一著血布衫，自糞不覺臭，嗟哉可憐生，俗腸只
J33nB282_p0373c05║仍舊。幸有西祖來，靈祕盡指授，能以野狐涎，變作獅
J33nB282_p0373c06║子吼。遞傳尊宿句，一一宜窮究。」復舉：「高峰和尚有四
J33nB282_p0373c07║句示人曰：『海底泥牛啣月走，崖前石虎抱兒眠，鐵蛇
J33nB282_p0373c08║鑽入金剛眼，崑崙騎象鷺鷥牽。』內有一句能殺、能活，
J33nB282_p0373c09║能縱、能奪，若檢點得出，一生參學事畢。山僧也有四
J33nB282_p0373c10║句：『木客夜來燈影行，笑他貓食狗相爭，爭如魚兒我
J33nB282_p0373c11║儂放，放在溪邊不近情。』這四句全殺、全活，全縱、全奪，
J33nB282_p0373c12║若檢點得出，一生參學事畢。且道：山僧四句與高峰
J33nB282_p0373c13║祖是同？是別？大須著眼看破始得。」
J33nB282_p0373c14║師舉：「五祖演道：『譬如牛過窗楞，頭角四蹄俱過了，因
J33nB282_p0373c15║甚尾巴過不得？』今晚各下語看。」維那曰：「明早倩燈籠
J33nB282_p0373c16║替和尚通信。」師曰：「喚甚麼作窗櫺？」那以手指門曰：「和
J33nB282_p0373c17║尚請出。」師曰：「還要問你牛在。」那以手撫師背，師便打。
J33nB282_p0373c18║師問知客：「你又作麼生？」客曰：「和尚老婆心切。」師曰：「這
J33nB282_p0373c19║是古人的。」客曰：「一番提起一番新。」師曰：「你倒會興波
J33nB282_p0373c20║作浪。」客曰：「賴和尚證明。」師曰：「錯。」問副寺，寺曰：「今日事
J33nB282_p0373c21║煩，不與和尚道。」師拈拄杖便打，寺便喝。師又打，寺又
J33nB282_p0373c22║喝，師曰：「明日綑起打六十拄杖，你還喝麼？」寺曰：「恩大
J33nB282_p0373c23║難酬。」
J33nB282_p0373c24║師舉：「杜順和尚法身偈曰：『陝府牛喫禾，益州馬腹脹。
J33nB282_p0373c25║天下覓醫人，炙豬左膊上。』傅大士頌法身偈曰：『空手
J33nB282_p0373c26║把鉏頭，步行騎水牛。人從橋上過，橋流水不流。』山僧
J33nB282_p0373c27║亦有一頌：『紅葉飄來白露稀，籬笆且莫種薔薇。電光
J33nB282_p0373c28║影裏穿針線，繡出鴛鴦傍水飛。』山僧將二大士一串
J33nB282_p0373c29║穿卻，只是諸人不得作平實尋常會，亦不得作奇特
J33nB282_p0373c30║玄妙會。且作麼生會？曹溪波浪如相似，無限平人被
J33nB282_p0374a01║陸沉。」
J33nB282_p0374a02║示眾。「龍蛇易辨，衲子難瞞。古鏡當臺，胡漢俱現。不見
J33nB282_p0374a03║老趙州坐斷十方，未肯輕易登人門戶，然風聞有賊，
J33nB282_p0374a04║不妨巡官搜夜。一日，到一庵主處，問：『有麼？有麼？』拋磚
J33nB282_p0374a05║引玉。庵主便豎起拳。早已豎降旗了也。州曰：『水淺不
J33nB282_p0374a06║是泊舟處。』便行。果然，果然。州又到一庵主處。趙州遍
J33nB282_p0374a07║訪知己，不肯慢人。又曰：『有麼？有麼？』貴圖賓主相見。主
J33nB282_p0374a08║亦豎起拳頭。豈是波斯獻寶？州曰：『能縱能奪，能殺能
J33nB282_p0374a09║活。』便拜。者裏便是上大人，丘乙己，若是尒小生，可知
J33nB282_p0374a10║禮也。山僧若是做前庵主，待它曰：『有麼？有麼？』便曰：『無
J33nB282_p0374a11║端，無端。』待他曰：『水淺不是泊舟處。』便曰：『自是撐篙沒
J33nB282_p0374a12║好手。』若是做後庵主，待它曰：『有麼？有麼？』便曰：『當面不
J33nB282_p0374a13║識。』待它說：『能縱能奪，能殺能活。』便拜，即向背上與它
J33nB282_p0374a14║一痛拳，庶幾所豎拳頭終不浪施。山僧如是說破二
J33nB282_p0374a15║庵主逗漏，也要諸人直下了當，不可向下文長，留待
J33nB282_p0374a16║來日。」
J33nB282_p0374a17║示眾。「若論第一義，不在玄黃已剖之後，亦不在聲色
J33nB282_p0374a18║未彰之前。且道：落在什麼？」豎起拂子，云：「向這裏薦取，
J33nB282_p0374a19║便見拂子頭上透脫兩間、坐斷三際，不落陰陽地上，
J33nB282_p0374a20║豈拘凡聖位中？」以拂子左一拂，云：「這一拂移山攪海。」
J33nB282_p0374a21║以拂子右一拂，云：「這一拂打月敲雲。」復以拂子擲下，
J33nB282_p0374a22║云：「踢翻雪峰毬，敲碎禾山鼓。到這裡，不但二乘亡鋒
J33nB282_p0374a23║結舌，即使千聖齊來亦立下風。現今拂子已為諸人
J33nB282_p0374a24║說盡第一義了也，大眾作麼生觀？若以眼觀，即是凡
J33nB282_p0374a25║見；不以眼觀，又同瞎漢。向這裡二俱不涉，下得一轉
J33nB282_p0374a26║語，便可與山僧眉尖相見；如無，則山僧自道去也。平
J33nB282_p0374a27║生不是慣饒舌，為愛玄沙肝膽傾。」
J33nB282_p0374a28║落堂。「從上祖祖相傳，原無定法，不過捨燈覓火，即為
J33nB282_p0374a29║撥轉；若也識波是水，便為證據。可見活弄獅子，不是
J33nB282_p0374a30║捏定蛇頭也。諸兄弟！從無量劫來，不認法身，只認色
J33nB282_p0374b01║身，我相堅固；不用靈智，惟用業識，無明偏重。如病患
J33nB282_p0374b02║膏肓，盧醫難救。中間若有兄弟要做性燥漢，立地討
J33nB282_p0374b03║分曉，老僧即不囊藏被蓋，亦不移花接木，便舉個現
J33nB282_p0374b04║成境界為汝點破。如汾州無業禪師來參馬祖，便問：
J33nB282_p0374b05║『祖師西來，如何是密傳心印？』祖云：『大德正鬧在，且去，
J33nB282_p0374b06║別時來。』師方出門，祖喚云：『大德！』師回首，祖云：『是什麼？』
J33nB282_p0374b07║師即言下知歸，如久客還鄉相似。這豈不是不費一
J33nB282_p0374b08║毫氣力，一喚便轉的樣子？」左右顧，云：「大眾！會麼？不借
J33nB282_p0374b09║陳倉暗渡法，一條大路直如弦。」以杖卓一卓。
J33nB282_p0374b10║示眾。「今晚知浴到方丈，請山僧說茶話，山僧只好舉
J33nB282_p0374b11║個諸人都曉得的公案，聊為分疏，以還茶錢。昔趙州
J33nB282_p0374b12║住院，有僧參次，州云：『上座曾到這裡麼？』僧云：『不曾到。』
J33nB282_p0374b13║州云：『吃茶去。』又有僧相見，州云：『上座曾到這裡麼？』僧
J33nB282_p0374b14║云：『曾到。』州云：『吃茶去。』院主遂問：『為甚麼到與未到俱
J33nB282_p0374b15║云吃茶去？』州喚院主，主應諾，州云：『吃茶去。』山僧看來，
J33nB282_p0374b16║到與未到俱云吃茶去，豈真花枝有曲直，春色無高
J33nB282_p0374b17║下？但院主纔疑著，州復喚院主，莫是從空放下？莫是
J33nB282_p0374b18║就窩打劫？具眼禪和不可草草。且院主纔疑著，州又
J33nB282_p0374b19║云：『吃茶去。』分明陷虎機關在，未許傍人說是非。諸兄
J33nB282_p0374b20║弟！與山僧吼山共住，若也識得趙州心肝，始識得山
J33nB282_p0374b21║僧面孔。不然，業識茫茫，因循度日。」復左右顧視，云：「還
J33nB282_p0374b22║茶錢了也。」
J33nB282_p0374b23║上供
J33nB282_p0374b24║天童老和尚忌日，上供。「今朝七月乞巧日，天童堂上
J33nB282_p0374b25║眾排立，特地分班各爇香，仰戴老人大道德。獨不肖
J33nB282_p0374b26║行省時瞻几席為累，他杖頭棒債原是消繳不得，一
J33nB282_p0374b27║遇忌日，尤愀然不樂，不覺寸腸痛裂，會將血淚和墨
J33nB282_p0374b28║寫作詩偈，也知痛悼無端，只為哀深考妣。今日親煮
J33nB282_p0374b29║一碗脫粟飯，擎在不斷香中，雖非美饌具陳，聊具孝
J33nB282_p0374b30║意供養。大眾！還知我師翁和尚親來受供也無？」以手
J33nB282_p0374c01║指像曰：「祖父從來不出門，全身面目十分近。」遂禮拜。
J33nB282_p0374c02║天童老和尚忌日，拈香。云：「今朝七月七，率眾同磕額，
J33nB282_p0374c03║特展肖像看，尊容如舊識。」
J33nB282_p0374c04║福嚴和尚忌日，上供。「我師佛法，電捲風馳；我師道德，
J33nB282_p0374c05║山高水長。不肖子原自寸衷常存，況當三週，俄及今
J33nB282_p0374c06║日，春深爛熳，政是百花芬芳，不於是日觀我師登堂
J33nB282_p0374c07║說法，偏於是日為我師懸象白眾，時事既然相違，誰
J33nB282_p0374c08║不悽愴生感？當時南泉為馬祖忌日脩齋，應庵為隆
J33nB282_p0374c09║祖燒香添恨，今日不肖又且如何？」合掌，云：「伏惟尚享。」
J33nB282_p0374c10║福嚴和尚生忌。「生而無生，那有生日？無生而生，豈無
J33nB282_p0374c11║生日？跳出陰陽五行數，隨緣居世陳年歷，蚤歲機前
J33nB282_p0374c12║暗點頭，寧煩借舌方拈出？不拈出，卻出格，將手托起
J33nB282_p0374c13║碗脫丘，馨香笑倒華筵席，傍觀也應鼻頭存，謾道龜
J33nB282_p0374c14║哥便眼赤。」
J33nB282_p0374c15║奠林泉老宿。「林泉老道兄，見弟通省麼？我來不著相，
J33nB282_p0374c16║君去不留蹤。四大雲中影，七情水面風，今朝脫落盡，
J33nB282_p0374c17║杲日喜當空。雖然如是，我還親覲。」拈香，云：「一炷殷勤
J33nB282_p0374c18║無限意，更憑露柱拜芳容。」
J33nB282_p0374c19║天童老和尚忌辰。「記得我師翁和尚上堂，云：『生也全
J33nB282_p0374c20║體現，死也全體現，生死與去來，不隔一絲線。』恁麼則
J33nB282_p0374c21║今朝七夕又是全體示現時節，縱有超格兒孫，口吞
J33nB282_p0374c22║佛祖、眼蓋乾坤，似楊岐作女人拜，也出不得他圈繢。
J33nB282_p0374c23║不肖省又作麼生？」拈香，云：「且將一炷頻頻爇，聊表中
J33nB282_p0374c24║藏無限恩。」
J33nB282_p0374c25║福嚴和尚生辰。「今日恭逢我老和尚悲願未了，示現
J33nB282_p0374c26║降靈之日，不肖省不妨略為分疏。既有生日，先有生
J33nB282_p0374c27║因。何謂生因？法性本來常寂靜，亦不高踞涅槃山，流
J33nB282_p0374c28║轉法身塵剎遍，猶如日月光迴旋。既有生因，即有生
J33nB282_p0374c29║本。何謂生本？投契師貲正印傳，虎頭虎尾逞風顛，全
J33nB282_p0374c30║提照用無私處，金縷衣披寶座前。已悉生本，便展生
J33nB282_p0375a01║機。何謂生機？最嫌說法落廉纖，巧手惟彈獅子絃，聽
J33nB282_p0375a02║得聲聲唱別曲，前山雨過萬川圓。若會生機，可問生
J33nB282_p0375a03║緣。何謂生緣？樹種菩提花果全，不須記錄滿新編，承
J33nB282_p0375a04║當覿體全身是，世臘短長何預焉？今日從源至委，縷
J33nB282_p0375a05║分花劈，將我老和尚真面目十分漏逗。諸人會麼？」一
J33nB282_p0375a06║喝。
J33nB282_p0375a07║天童和尚生辰。「前人曾說出家兒，未可陰陽全拘束，
J33nB282_p0375a08║本命元辰知落處，值時拜奠不同俗。今日是我師翁
J33nB282_p0375a09║老和尚降誕之辰，也不是天垂寶蓋、地涌金蓮，只為
J33nB282_p0375a10║桐棺山頂悟得情與無情浩然大均的消息，便乃鸑
J33nB282_p0375a11║鷟生來超別種，祥麟育出異尋常。即今諸人還見我
J33nB282_p0375a12║師翁落處麼？若也未然，不肖省略為分疏。昔洞山問
J33nB282_p0375a13║雲嵒老人：『和尚百年後，忽有人問：「還邈得師真否？」如
J33nB282_p0375a14║何抵對？』嵒良久，云：『只者是。』山躊躇，嵒云：『价闍黎承當
J33nB282_p0375a15║此事大須仔細。』山後過水睹影方知消息。不肖省有
J33nB282_p0375a16║條攀條、無條攀例。」遂拈香，云：「只者是，先天童來也，月
J33nB282_p0375a17║色更無山隔斷，天光只與水相連。」
J33nB282_p0375a18║雪竇和尚忌辰。「老和尚道被諸方不留朕跡，騰今耀
J33nB282_p0375a19║古，大用全彰。泯異同，絕來去，令人無處趨向，亦令人
J33nB282_p0375a20║無處迴避。今朝正月初十，分明面目現在。謾疑拄杖
J33nB282_p0375a21║一條，深入青嶂；勿謂芒鞋兩隻，踏破白雲。應識無縫
J33nB282_p0375a22║塔前雖然顯露，其實虛空窟裡未肯隱藏。大眾！即今
J33nB282_p0375a23║欲與老和尚眼眼相覷，心心委悉。且道：親切奉重一
J33nB282_p0375a24║句作麼生道？天上有星皆拱北，人間無水不朝東。」
J33nB282_p0375a25║奠虎跑石公和尚。「恭惟我法兄石翁和尚，其慧淵淵，
J33nB282_p0375a26║其德謙謙，閒氣獨鍾，諸方仰慕。憶我二人上方相會
J33nB282_p0375a27║時，同赴圓覺法會，共轉不二法輪，從此天各一方，不
J33nB282_p0375a28║啻風通千里。以後各出維摩、毘耶之室，咸披迦葉金
J33nB282_p0375a29║襴之衣，請我虎跑掩關，又請登堂說法，表三十年來
J33nB282_p0375a30║道誼，如楊岐遇故人，落葉動秋思。又經十年餘，各各
J33nB282_p0375b01║霜顏衰倦，不能朝夕笑談，覺交愈疏而心愈密。茲予
J33nB282_p0375b02║留錫禁足之身，忽聞雲棲坐逝之信，直得椎胸密室，
J33nB282_p0375b03║曳杖龕前，聊表君子之交，敢云香花羅列？」以雙手作
J33nB282_p0375b04║托擎勢，云：「者個和盤托出，冀老法兄圓覺光明藏中
J33nB282_p0375b05║請垂高鑑。」
J33nB282_p0375b06║福嚴和尚忌辰。「行省罪犯彌天，定業難逃，入地獄已
J33nB282_p0375b07║箭射，本師老和尚常寂光中垂救！垂救！何故？臂不外
J33nB282_p0375b08║曲。」
J33nB282_p0375b09║福嚴和尚生辰。「靈光不昧，觸處全彰，今日是我先師
J33nB282_p0375b10║和尚誕辰。」遂拈香，云：「者裡便是和尚生身面目，㘞地
J33nB282_p0375b11║一聲出現了也。試看：冉冉高騰，乾坤充塞，使乃隱隱
J33nB282_p0375b12║脫化，鼻竅難聞，豈不是遮藏不得、名邈不得、取不得、
J33nB282_p0375b13║舍不得？和尚實際理地不同，狹路相逢，學人負荷全
J33nB282_p0375b14║身，自應堂奧覷破。若能買石得雲、擔泉帶月，庶幾近
J33nB282_p0375b15║似。」一喝。
J33nB282_p0375b16║機緣
J33nB282_p0375b17║僧問：「如何是祖師西來意？」師云：「為什麼你當門無齒？」
J33nB282_p0375b18║云：「老和尚不得瞞人。」師云：「瞞你一個。」
J33nB282_p0375b19║僧問：「如何是衲僧事？」師云：「早間出普，飯後歸堂。」
J33nB282_p0375b20║僧問：「花須連夜發，莫待曉風吹，畢竟承誰恩力？」師云：
J33nB282_p0375b21║「春來無硬土。」
J33nB282_p0375b22║師見一僧云：「腦後見腮，莫與往來。」僧云：「兩眼對兩眼。」
J33nB282_p0375b23║師云：「向你道腦後見腮。」僧便喝。師云：「且去。」
J33nB282_p0375b24║僧問：「陸亙山谷超群，幸藉晦堂指破。且道：指破個什
J33nB282_p0375b25║麼？」師云：「波斯嚼生鐵。」「無盡眼空四海，終被兜率捉敗，
J33nB282_p0375b26║具何手眼？」師云：「識得老僧拂子也未？」
J33nB282_p0375b27║吼山五問
J33nB282_p0375b28║「大象全力蹴踏非凡，今在波中舞鼻。且道：截流而過
J33nB282_p0375b29║者，是同？是別？」
J33nB282_p0375b30║「青獅昂首有弄，一出、六出俱非好手。山僧曾倒騎上
J33nB282_p0375c01║崑崙，諸人作麼相見？」
J33nB282_p0375c02║「閣上靈文，藥山曾圖，遮眼香嵒，因甚燒卻？」
J33nB282_p0375c03║「青棘園中，百花具足，有人向群芳中揀得一株無根
J33nB282_p0375c04║樹否？」
J33nB282_p0375c05║「楞伽一片石，只在咫尺間，為什麼諸人踏不上？」
J33nB282_p0375c06║僧箭鋒來參，自敘女子入定頌云：「一馬不吃草，眾馬
J33nB282_p0375c07║盡擔憂，忙忙救得出，失卻一頭牛。」師云：「好好一個公
J33nB282_p0375c08║案，因甚有許多牛馬？」僧云：「和尚莫作恁麼會。」師云：「蝦
J33nB282_p0375c09║蟆𨁝跳上大羅天，你又作麼生道？」僧議擬，師云：「元來
J33nB282_p0375c10║不會。」僧欲開口，師掇身向壁，僧無語。師轉身次，僧云：
J33nB282_p0375c11║「學人欲求和尚代下一轉語。」師以手一劃，僧云：「唾！」師
J33nB282_p0375c12║云：「唾！唾！」又無語，因示以女子入定頌云：「入定出定，何
J33nB282_p0375c13║曾自寧？好笑瞿曇，也沒正經。關門不及鄉村老，那管
J33nB282_p0375c14║風翻水上萍？」
J33nB282_p0375c15║偈
J33nB282_p0375c16║與覺悟上座（更字密啟）
J33nB282_p0375c17║夙世具靈根，今生來不偶。身居華胄門，意向蓮花叟。
J33nB282_p0375c18║遂能持慧刃，塵纓斷其紐。飄然覺苑遊，解脫獅子吼。
J33nB282_p0375c19║昭覺許令人，呈偈堪垂後。妙喜快總持，投機不借口。
J33nB282_p0375c20║丰標似古人，相較誰勝負？君到南屏來，儼然不請友。
J33nB282_p0375c21║予愧無清供，所喜惟澹守。趨鬧走門庭，黃鐘雜瓦缶。
J33nB282_p0375c22║未識大雄虎，寧避趙州狗。識法知慎重，操履端不苟。
J33nB282_p0375c23║君能會予意，莫逆方堪久。湖外湖波艷，門內翠竹瘦。
J33nB282_p0375c24║一見已點頭，何必更展手？
J33nB282_p0375c25║封關
J33nB282_p0375c26║疏懶生平若谷蘭，無煩特地息緣攀。高峰時憶那伽
J33nB282_p0375c27║定，且借山雲作護關。
J33nB282_p0375c28║又
J33nB282_p0375c29║何故身藏少出門？深深此意對誰論？山高人我交無
J33nB282_p0375c30║益，冰冷肝腸道自存。曾記花顏呈色笑，還憑鳥語敘
J33nB282_p0376a01║寒溫。虎溪偶過元無事，不比空馳電影前。
J33nB282_p0376a02║示子端
J33nB282_p0376a03║此事重工夫，如問還鄉路。識路即要行，纔行莫停步。
J33nB282_p0376a04║但得到家時，途程笑露布。不看趙州無，即忝雲門普。
J33nB282_p0376a05║討出意旨來，明明勿錯誤。面前妍與醜，意中憎與惡。
J33nB282_p0376a06║百念任紛紛，一一都不顧。只有本參頭，相從忘朝暮。
J33nB282_p0376a07║眉毛結作絲，泥團難吞吐。忽地伎倆盡，如夢自然寤。
J33nB282_p0376a08║笑他說泥牛，何異捉月兔？
J33nB282_p0376a09║示山眉禪者
J33nB282_p0376a10║我亦難相遇，而今日在此。雙耳遠不聞，雙眼夜不視。
J33nB282_p0376a11║此是何因緣？悟此明己事。可怪他事明，己事盲相似。
J33nB282_p0376a12║勸君趁青年，栗蓬拔棘樹。石虎昨懷胎，鐵牛今舉子。
J33nB282_p0376a13║無已說破了，無煩更別示。
J33nB282_p0376a14║秦鳳臺居士問搊鼻因緣示以偈
J33nB282_p0376a15║明明面目鼻頭邊，搊著能知始了然。逐隊群鷗多傍
J33nB282_p0376a16║水，孤飛彩鳳欲凌天。知音妙在聞雷鼓，好手還須撐
J33nB282_p0376a17║鐵船。格外風光能受用，憑他海界換桑田。
J33nB282_p0376a18║示問石監院
J33nB282_p0376a19║萬象森羅一法印，了得一時無間隔。趙州昔日曾遍
J33nB282_p0376a20║參，踏破草鞋掃腳跡。隨我多年受艱辛，為明單傳心
J33nB282_p0376a21║行直。當時呵罵老汾陽，掩口眼開忽暢適。此令今行
J33nB282_p0376a22║解默然，始信石靜無變易。捋虎鬚兮稱虎子，待看家
J33nB282_p0376a23║風振黃檗。
J33nB282_p0376a24║示道濟上座
J33nB282_p0376a25║越山初會時，磨礪曾相激。闊別一年餘，遐思如面覿。
J33nB282_p0376a26║猶記我嘉言，特來訪留錫。入門予無言，青天轟霹靂。
J33nB282_p0376a27║暗機出埋坑，自然射中的。逗漏露筆尖，碑斷幸難覓。
J33nB282_p0376a28║好金不躍爐，真色寧沉溺。師資看古人，久長始共適。
J33nB282_p0376a29║示密化
J33nB282_p0376a30║憶昔晤吼山，初見如故舊。出語為法門，不徒重機搆。
J33nB282_p0376b01║如以箭穿楊，妙在能中彀。見予朴而純，師禮不敢後。
J33nB282_p0376b02║緣應合別參，傳衣遂親授。中懷原不昧，時時念拙陋。
J33nB282_p0376b03║知公協古風，令予欽德懋。不必訂同心，依然共靈鷲。
J33nB282_p0376b04║來往出形蹤，莫逆乃無漏。
J33nB282_p0376b05║感嗽聲自警
J33nB282_p0376b06║一靈寄身中，暫時守門戶。昔人喻旅亭，究竟非故宇。
J33nB282_p0376b07║我今如戲場，六根鬧鑼鼓。端的在主翁，所貴遵法矩。
J33nB282_p0376b08║予年三十六，厭俗棄俯僂。發意荷宗乘，誓除生死苦。
J33nB282_p0376b09║乃既親明師，又復食檀膴。兢兢為好僧，內省不愧古。
J33nB282_p0376b10║如何出家來，多年欲力努？懶惰礙精勤，昏昧擾參悟。
J33nB282_p0376b11║一物無胸中，水清魚不睹。力士做金剛，鬼魅避利斧。
J33nB282_p0376b12║矧承大菩薩，提攜施法乳。知病中膏肓，靈針出伏豎。
J33nB282_p0376b13║曾以霹靂印，喚醒出網罟。三十有餘年，如何蠱臟腑？
J33nB282_p0376b14║偷心尚未死，定業來傍午。一旦悔之遲，不如今解組。
J33nB282_p0376b15║當應念大誓，違戒墮雙瞽。已破趙州無，寧念雲門普。
J33nB282_p0376b16║此外問家祟，豈我真肱股？
J33nB282_p0376b17║示超印
J33nB282_p0376b18║萬象森羅一印該，印三不涉許誰猜？當陽懸出無紋
J33nB282_p0376b19║影，捋虎擒龍大用來。
J33nB282_p0376b20║示廩山
J33nB282_p0376b21║不須洗耳向清流，會得靈山一笑休。自此藏身誰可
J33nB282_p0376b22║覓？青山常在白雲頭。
J33nB282_p0376b23║題讚
J33nB282_p0376b24║題蒼偶先生像
J33nB282_p0376b25║此漢清骨稜稜，誰信赤心片片？睿智出自夙成，逢緣
J33nB282_p0376b26║獨有先見。玄晏掩戶恒安，君公隱墻不見。奇哉城市
J33nB282_p0376b27║深山，忘卻玄黃血戰。所以臨去翛然，絕無纖塵眷戀。
J33nB282_p0376b28║我來象外寫照，寄語休認顏面。
J33nB282_p0376b29║題衷玉趙居士像
J33nB282_p0376b30║古心古貌似蘭妍，身順欣添福慶綿。眼曠休稱天放
J33nB282_p0376c01║客，履輕漫道地行仙。迎輪懶赴申公詔，掃室勤摩魏
J33nB282_p0376c02║武篇。更有過人迥別處，生能了得未生前。
J33nB282_p0376c03║題心如楊先生像
J33nB282_p0376c04║裴晉公自題云：「其貌不揚，其才不良，一點真心，丹青
J33nB282_p0376c05║莫狀。」余謂：「心如先生，其念動時，老胡過少林，身影落
J33nB282_p0376c06║壁時也；其念靜時，誌公到金陵，兒聲出窠時也。若不
J33nB282_p0376c07║向動靜時識其面目，而徒認繪影，是猶波斯入市，對
J33nB282_p0376c08║面隔千山矣。」
J33nB282_p0376c09║紫竹觀音讚
J33nB282_p0376c10║耳門打失證圓通，現出雲衣自在容，欲識婆心說法
J33nB282_p0376c11║處，數莖紫竹出芳叢。
J33nB282_p0376c12║自讚（楚僧請）
J33nB282_p0376c13║撩起便行，意欲何往？為覓知音，不做孟浪。收拾門庭
J33nB282_p0376c14║熱鬧夢，與他相見始玄賞。
J33nB282_p0376c15║書普賢大士像
J33nB282_p0376c16║憶背予書行願經，時想普賢騎象形。梵雲禪宿發願
J33nB282_p0376c17║異，血湧如雲供使令。三帙全書還善畫，描來筆筆頗
J33nB282_p0376c18║有靈。予見妙像索復題，公即毫尖逗典型。若非予念
J33nB282_p0376c19║求菩薩，如何見此光熒熒？寄語瞻容具眼者，勿令自
J33nB282_p0376c20║念墮沉冥。
J33nB282_p0376c21║題李次公畫明州舍利塔像
J33nB282_p0376c22║三到鄮山，年忝弱冠。我佛迦文，舍利爭看。豈予無緣？
J33nB282_p0376c23║咫尺河漢，啟座手擎，七層頂綰。內懸金鐘，天神外扞，
J33nB282_p0376c24║縫孔四圍，似花疊粲。初叩未誠，如隔羅幔。次扣跪處，
J33nB282_p0376c25║碧珠紅煥。因想靈奇，誰不稱讚？八萬四千，塔雖分散。
J33nB282_p0376c26║一粒光藏，寶色錯亂。遂願此生，日日瞻玩。期禮恒沙，
J33nB282_p0376c27║豈敢間斷？起此願時，石穿木鑽，忽見塔中，白珠數串，
J33nB282_p0376c28║閃光飛動，似收似換，光射予衣，身輕雲按。晝夜寒暑，
J33nB282_p0376c29║禮不辭憚。道侶次公，立春元旦，特寫此塔，志誠焚盥。
J33nB282_p0376c30║兼寫大悲，俱胝聯貫。若一而三，月滿月半，末後一著，
J33nB282_p0377a01║舍利公案，盡未來際，誠存精悍。今供山房，無畏床畔，
J33nB282_p0377a02║所冀弘慈，令登彼岸，願如舍利，光明燦爛。
J33nB282_p0377a03║題示公亮居士
J33nB282_p0377a04║萬象森羅一印空，眼前無物意何窮？長安風月家家
J33nB282_p0377a05║有，此事還須在己躬。
J33nB282_p0377a06║題西天三祖商那和脩像
J33nB282_p0377a07║瑞草先生如來記，非法非心悟入異。衣缽已傳便轉
J33nB282_p0377a08║身，火光三昧等兒戲。
J33nB282_p0377a09║題二十三祖鶴勒那尊者像
J33nB282_p0377a10║者位尊者稱聖子，幼斥婬祠亦俊哉。異香結穗何祥
J33nB282_p0377a11║也，感師遙語即親來。遇難不妨先預記，供塔未許別
J33nB282_p0377a12║分開。雖知大用難思議，惹我兒孫笑滿腮。咄！
J33nB282_p0377a13║自讚（雪定侍者請）
J33nB282_p0377a14║者漢少年肩斜，中年髮禿，老年骨削。手不龜，足不繭，
J33nB282_p0377a15║佛口蛇心，咬殺子湖狗、大雄虎，那管文殊獅、普賢象。
J33nB282_p0377a16║如何躲在西子湖邊，卻似藏在藕絲孔裏？唯有雪定
J33nB282_p0377a17║執侍多年，此外許誰識你？
J33nB282_p0377a18║自題（珂雪侍者請）
J33nB282_p0377a19║者漢不效華亭拋綸，亦不學嵒頭喚渡，每來秋碧蘆
J33nB282_p0377a20║花，輒鼓滔天白浪。有時一棹抹過須彌山、有時一棹
J33nB282_p0377a21║游遍香水海，從教同舟性命都不出者手收放。試問
J33nB282_p0377a22║珂雪侍者：還知麼？
J33nB282_p0377a23║題觀音讚
J33nB282_p0377a24║或云普門大士，曾現泗洲大聖。不知百億化身，何從
J33nB282_p0377a25║定得名姓？即今衣缽頗奇，畢竟是何心行？若能直下
J33nB282_p0377a26║分明，處處潮音清淨。
J33nB282_p0377a27║又
J33nB282_p0377a28║螺髻中現百千妙雲，放光動地。諸仁見麼？再看金縷
J33nB282_p0377a29║袈裟，一針孔一世界，諸仁見麼？見不見且置，試道：手
J33nB282_p0377a30║中所擎的缽，畢竟是何物？須是諸仁自己出千手眼
J33nB282_p0377b01║始得。咄！
J33nB282_p0377b02║自題
J33nB282_p0377b03║生平既無禪和子氣息，亦無善知識模樣，一副心肝
J33nB282_p0377b04║五臟自尚不識，那許人見？無端被雲衲禪者持來描
J33nB282_p0377b05║出，不知賺多少人眼孔。
J33nB282_p0377b06║又（問石庫司請）
J33nB282_p0377b07║九峰指佛法於石頭，說大說小；地藏詰片石於心間，
J33nB282_p0377b08║辨內辨外。以至或喝出懸之空中、或點首動之地下，
J33nB282_p0377b09║此猶技墮神通，終非究竟。必也具機前照用，為人天
J33nB282_p0377b10║眼目，秉格外成褫，縱奪佛祖，方可續臨濟慧命。庫司
J33nB282_p0377b11║能知此意，不媿號曰問石。
J33nB282_p0377b12║題血畫觀音像讚
J33nB282_p0377b13║兩渡南海，為訪菩薩。潮音岸邊，曾遶三匝。歸來咒靈，
J33nB282_p0377b14║大悲叨怛。驀地嗽聲，戒雷震發。方知腳下，耳門通達。
J33nB282_p0377b15║僧繇難描，如何血割？逗漏一時，呼梅止渴。寄語觀者，
J33nB282_p0377b16║身須灑脫。打箇噴涕，會將虎捋。
J33nB282_p0377b17║自像（清涼初請）
J33nB282_p0377b18║住持顯靜曹山，惡名流布；退居西湖留錫，未解石人。
J33nB282_p0377b19║腰帶懸出形山秘寶，此寶人人現存，人人不識，密啟
J33nB282_p0377b20║上座，向描不成、畫不就處，有時高山仰、有時清風掃
J33nB282_p0377b21║始得。
J33nB282_p0377b22║又題
J33nB282_p0377b23║破戒破律、喝佛喝祖者，魔頭太莽鹵，卻能活南泉之
J33nB282_p0377b24║死貓，變作寒山之吼虎。不信，看他手中白拂、腦後拄
J33nB282_p0377b25║杖，為甚當揚露布？