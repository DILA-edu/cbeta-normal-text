J33nB282_p0381b01║虛舟省禪師語錄卷之四
J33nB282_p0381b02║門人超潪編
J33nB282_p0381b03║佛事
J33nB282_p0381b04║釋迦佛開光
J33nB282_p0381b05║「迦文老子將正法眼藏付囑流通，無令斷絕。看來父
J33nB282_p0381b06║母所生眼悉見三千界，人人有分，但以濁智流轉，不
J33nB282_p0381b07║能觸處圓明。且道：臨濟小廝兒卻具一隻眼落在甚
J33nB282_p0381b08║處？」以手指像，云：「看取堂中新現身，青珠突出無遮障。」
J33nB282_p0381b09║韋馱菩薩開光法語
J33nB282_p0381b10║師舉筆一點，云：「太空一點，非筆非手，轉根本於法輪；
J33nB282_p0381b11║即暗即明，徹雙珠於慧照。不同括垢磨光，自殊鏤空
J33nB282_p0381b12║雕影。將見天眼變為法眼，懸古鏡於微塵；化身出於
J33nB282_p0381b13║全身，超摩尼於幻夢。大眾！即今見韋馱真身麼？不遜
J33nB282_p0381b14║落伽千眼處，提婆萬目空穿鑿。」一喝。
J33nB282_p0381b15║掛鐘板
J33nB282_p0381b16║「行持佛祖正令，鑿開人天眼目。且道：正令眼目在什
J33nB282_p0381b17║麼處？」以鐘板各一敲，云：「不是擊空無響，誰個耳門迸
J33nB282_p0381b18║塞？」
J33nB282_p0381b19║為孤雲師起龕
J33nB282_p0381b20║「龍不停雲，鳥不定木。可止則止，可去則去。孤雲公！還
J33nB282_p0381b21║會麼？舉頭看霜月，任運落前溪。」以杖一撥便起。
J33nB282_p0381b22║入塔
J33nB282_p0381b23║「僧稱六和，不少法侶。公字孤雲，縹緲一片歸何處？老
J33nB282_p0381b24║僧曾送破暗燈，今復請入黃金塔。」遂以靈骨送入。
J33nB282_p0381b25║為時吉禪人火
J33nB282_p0381b26║舉炬，曰：「吉禪人還會麼？好看焰騰騰，空索索，髑髏▆
J33nB282_p0381b27║盡無多子，放出清輝滿大千。」喝一喝，擲炬。
J33nB282_p0381b28║為比丘尼木生火
J33nB282_p0381b29║「奇哉木生，童真入道，久修潔行，深解法要。不料淨緣
J33nB282_p0381b30║夙定，借病拋塵，索浴更衣，坐龕辭眾。雖然如是，猶未
J33nB282_p0381c01║倒斷。山僧今日將梵唄真言化作靈燄三昧……」遂擲炬
J33nB282_p0381c02║曰：「好看遺骨含香氣，朵朵優曇火裡生。」喝一喝。
J33nB282_p0381c03║為比丘尼成善火
J33nB282_p0381c04║「年當十九，即思出纏。有志向上，袈裟搭肩。五十三年，
J33nB282_p0381c05║砥厲彌堅。今日臨行，山僧助汝一把火。好個轉身消
J33nB282_p0381c06║息子，頃刻花開火裡蓮。」便擲炬。
J33nB282_p0381c07║入塔
J33nB282_p0381c08║「已經火浴，纔出金蓮。更有末後一著，教汝通身無依，
J33nB282_p0381c09║方能脫盡廉纖。」遂舉骨，曰：「送入團頭無縫塔，藏身直
J33nB282_p0381c10║向劫雲前。」
J33nB282_p0381c11║為慕如禪師起龕
J33nB282_p0381c12║「圓通無泥滯，葫蘆水面轉。助汝拄杖力，行行飛閃電。」
J33nB282_p0381c13║下火
J33nB282_p0381c14║「多年梵行厲清修，為眾殷殷願未休，預識臨終能坐
J33nB282_p0381c15║逝，穿衣沐浴剃新頭。說偈而去，不負家出。囑請山僧
J33nB282_p0381c16║作麼施設？」舉炬，曰：「者裡光芒惡辣手，放開紅燄光光
J33nB282_p0381c17║透，不但髑髏能喪盡，山河倒轉虛空走。慕如師！還會
J33nB282_p0381c18║麼？欲了竿頭再進步，應同露柱翻筋斗。」擲炬，喝一喝。
J33nB282_p0381c19║為月生火
J33nB282_p0381c20║「克峰曾觸面孔，吼山供我客用。欲索傳衣消息，曾將
J33nB282_p0381c21║機緣呈頌。雖然一病難扶，猶喜展掌拈弄。昨朝洗淨
J33nB282_p0381c22║便行，今日如何相送？」舉炬曰：「剛剛這個光明火，直教
J33nB282_p0381c23║心花爛熳開。」
J33nB282_p0381c24║入塔
J33nB282_p0381c25║「團圞無縫塔，坐斷十虛。不是其人，未易登入。山僧扶
J33nB282_p0381c26║汝，坐享黃金國。」
J33nB282_p0381c27║為宏志禪人火
J33nB282_p0381c28║「視聞！視聞！汝相隨我二載，或遣提鐺煽炭、或使挈壺
J33nB282_p0381c29║展單，無非將本分妙用示汝。昨臨行時，把手呼喚，欲
J33nB282_p0381c30║汝知個用處。今日老僧同眾送來，使汝一時百雜碎。
J33nB282_p0382a01║且道：憑何神力？」攛炬，曰：「輝天鑑地。」
J33nB282_p0382a02║為范宅童子火
J33nB282_p0382a03║「豈真童子無知？如何掉舟遊戲？應信定業難逃，忽爾
J33nB282_p0382a04║淵沉不起。幸遇山僧，為汝得沾法利。」遂拈火炬，曰：「銷
J33nB282_p0382a05║歸性火空塵障，光燄騰騰超佛地。」
J33nB282_p0382a06║入塔
J33nB282_p0382a07║「來時錯卻路頭，撞入血布袋裡。此日命根不斷，依然
J33nB282_p0382a08║茫茫迷去處。」拈起骨曰：「放你在老闍黎塔裡，使尒奉
J33nB282_p0382a09║師之命，遵法之紀，還須靜中知消息，普化雲頭搖木
J33nB282_p0382a10║鐸。」
J33nB282_p0382a11║為德化禪人火
J33nB282_p0382a12║「九蓮住後吼山來，辛苦牧牛未展懷。老病生緣今已
J33nB282_p0382a13║盡，寒霜夜去誰徘徊？誰徘徊？消息好，從來無伴侶，獨
J33nB282_p0382a14║步來時道。」舉炬，曰：「會麼？好看老僧五色光中劫外火，
J33nB282_p0382a15║空諸所有沒纖埃。」
J33nB282_p0382a16║為如松禪人火
J33nB282_p0382a17║「形骸露皮肉，如雲幻出沒。若是了事人，母胎不再續。
J33nB282_p0382a18║如松上座臨終能解坐逝，深厭勞生桎梏。老僧助汝
J33nB282_p0382a19║一把火，現出蓮花光燄，爍破閻浮五濁。」
J33nB282_p0382a20║為劉門亡女火
J33nB282_p0382a21║「劉門李女，年方十六，清姿淑行，世壽先促。念靈魂兮
J33nB282_p0382a22║何依，慘剩骸兮在木。何不學無垢女寂滅為樂、月上
J33nB282_p0382a23║女遊行自若？」舉火炬，曰：「會麼？從教濁氣髑髏空，祥光
J33nB282_p0382a24║等妙覺。」遂攛火炬。
J33nB282_p0382a25║為檀林上座火
J33nB282_p0382a26║「栴檀林裡盡栴檀，分得一枝香似蘭，而今葉落歸根
J33nB282_p0382a27║處，不剩枝條與世攀。雖然如是，老僧還助汝性火烈
J33nB282_p0382a28║燄。」舉炬，云：「從此無影樹頭藏不得，光明一片自閒閒。」
J33nB282_p0382a29║
J33nB282_p0382a30║
J33nB282_p0382b01║
J33nB282_p0382b02║
J33nB282_p0382b03║
J33nB282_p0382b04║
J33nB282_p0382b05║
J33nB282_p0382b06║
J33nB282_p0382b07║
J33nB282_p0382b08║
J33nB282_p0382b09║
J33nB282_p0382b10║
J33nB282_p0382b11║行由
J33nB282_p0382b12║門人超潪記
J33nB282_p0382b13║乙未，顯淨眾請師說行由。師曰：「山僧慈水人也，生于
J33nB282_p0382b14║萬曆己亥冬月。九歲，先父授以儒業。十六，婚娶。十八，
J33nB282_p0382b15║因病痔，即知身為梏桎，遂厭腥持素。十九，渡海禮普
J33nB282_p0382b16║門大士，見嵒下僧血書《華嚴》，密起書經之願。年二十
J33nB282_p0382b17║二歲，于家樓上懸佛像，書《法華經》，喜訪僧行好事。二
J33nB282_p0382b18║十三歲，興萬人緣佛會于本邑永明寺。每愛趺坐，一
J33nB282_p0382b19║坐輒輕安，飄飄若騰空者，心亦不怖，以知身心本無
J33nB282_p0382b20║一物也。喜看《金剛經》，於『應無所住』句若有省處。後忽
J33nB282_p0382b21║睡去，忽見自身了無身相，亦不見床衾房室，信寤寐
J33nB282_p0382b22║如騰騰自在，即信口拈一偈：『一華五葉，平地風雷。陳
J33nB282_p0382b23║倉暗度，虛空粉碎。不須更覓西來意，敲破髑髏我是
J33nB282_p0382b24║誰？』從此棄去舉業。二十四歲，參紹興雲門湛和尚。時
J33nB282_p0382b25║講《法華經》畢，猶未下座，即合掌立而問曰：『某為了生
J33nB282_p0382b26║死，特遠來見和尚。』師曰：『你將什麼喚做生死？』某曰：『久
J33nB282_p0382b27║已家破人亡。』師曰：『還要戒不來處戒、做不來處做。』某
J33nB282_p0382b28║曰：『者卻不是向上事。』師舉起經曰：『是你有許多般，者
J33nB282_p0382b29║裏只以教印宗。』曰：『我只腳跟穩當，那管宗教？』師頷之。
J33nB282_p0382b30║後過杭，訪聞谷大師於上方寺，一見便喝，師曰：『什麼
J33nB282_p0382c01║要緊？』某又喝，師曰：『喝且置，須二六時中驗將過方始
J33nB282_p0382c02║得。』曰：『本分事如青天白日，驗他做什麼？』師無語。過龍
J33nB282_p0382c03║門山，訪寶壽石和尚，時師閉關次，見某曰：『立者便是
J33nB282_p0382c04║質之居士麼？』曰：『莫錯認面孔。』師曰：『你面孔在甚麼處？』
J33nB282_p0382c05║某打一圓相，師云：『我知你伎倆有盡。』某即一喝，師曰：
J33nB282_p0382c06║『者一喝從那裡來？』曰：『不妨疑著。』師即掩卻關門，某又
J33nB282_p0382c07║一喝，師即開之。某作低頭勢，師輒贈以手書偈詩，甚
J33nB282_p0382c08║相得。過十八澗理安，訪雪嶠大師，師同箬菴和尚、蔡
J33nB282_p0382c09║子穀茶次，師問某：『鼻孔一竅取氣足矣，為什麼排開
J33nB282_p0382c10║兩孔？』某曰：『為他按陰陽知時節。』箬曰：『居士不要者樣
J33nB282_p0382c11║註解。』嶠曰：『我也曉得按陰陽知時節道理。』箬曰：『老師
J33nB282_p0382c12║父不要隨居士腳跟轉。』曰：『者箬師討便宜折便宜。』箬
J33nB282_p0382c13║便對予案上打一掌，某遂以頭作受打勢，嶠曰：『你兩
J33nB282_p0382c14║下不要者樣弄。』某一喝。二十四歲冬時，訪金栗老和
J33nB282_p0382c15║尚，時與蘇州僧同見，師曰：『一個蘇州來、一個慈谿來，
J33nB282_p0382c16║何處相會來？』僧曰：『和尚莫強分南北。』師即與僧頭上
J33nB282_p0382c17║打一棒，僧無語，某即進曰：『可惜和尚省力事不做。』師
J33nB282_p0382c18║即打某一棒，曰：『可惜某甲痛癢不知。』師即放卻棒，曰：
J33nB282_p0382c19║『你且道看。』曰：『落花有意隨流水，流水無心戀落花。』師
J33nB282_p0382c20║曰：『閒言語。』某即禮拜，師曰：『你見個什麼人？』曰：『今日親
J33nB282_p0382c21║見和尚。』師曰：『你有省處，我取個法名與你，喚做通省。』
J33nB282_p0382c22║自後再參次，師在三門首，便曰：『你到者裡來，該與你
J33nB282_p0382c23║三十棒；你未到者裡來，也該與你三十棒。』曰：『恁麼恰
J33nB282_p0382c24║似狂鹿中箭也。』師即打一棒，某一喝，師以手推一推，
J33nB282_p0382c25║曰：『你若無心我便休。』某即禮拜。自後廿五歲至廿八
J33nB282_p0382c26║歲，自知脫落世網，任譏、任笑，以城市為山林、以妻子
J33nB282_p0382c27║為道侶，遇哀不哭、處慶不賀，有時居師道于西席、有
J33nB282_p0382c28║時寓禪屋于東林。同邑費廣微請說法於黃巖、同宗
J33nB282_p0382c29║子雲請登座于普阤，俱卻之，以識法者懼。是年又在
J33nB282_p0382c30║嘉禾忽患伏枕，幾不能起，自悔習氣未盡、悟非究竟，
J33nB282_p0383a01║遂重拈斬貓公案，病中細看，忽於梳頭處曉得拈頌、
J33nB282_p0383a02║代別各有體式，曹洞、臨濟各有作用，不可杜撰一類
J33nB282_p0383a03║去也。輒口占斬貓頌曰：『南山雲，北山雨，滴滴分明獅
J33nB282_p0383a04║子乳，我是鵝王親揀著，不妨也弄閒家具。』破山和尚
J33nB282_p0383a05║在杭金鼓洞住靜，訪之。問：『某何處來？』予豎一指，師舉
J33nB282_p0383a06║一石打之，予合掌曰：『好個辣手漢。』後付法開堂于東
J33nB282_p0383a07║塔，予往參之。問曰：『眼中出火時如何？』師打一棒，予一
J33nB282_p0383a08║喝。師又打一棒，予又一喝。師連打數棒，予連喝兩喝。
J33nB282_p0383a09║時血滿衣裓，即時逐出院，予呵呵大笑而行。次日募
J33nB282_p0383a10║齋，請上堂。將至三門，師見便罵曰：『者風顛漢又恁麼
J33nB282_p0383a11║來也。』予曰：『只為婆心太切。』師以手作招進勢，予倒退
J33nB282_p0383a12║一步，師一喝，予便拜，因此機投，贈『虛舟』之號。是冬，師
J33nB282_p0383a13║翁老和尚請住於天童，予至山相見。予曰：『昔承和尚
J33nB282_p0383a14║賜痛棒，今日已知痛癢。』師曰：『作麼樣知痛癢？』某曰：『適
J33nB282_p0383a15║來路上梅花刺破眼睛。』師以手指座位曰：『你且請坐。』
J33nB282_p0383a16║予一喝，師曰：『喝個什麼？』予曰：『缽盂峰頂掛寒冰。』師頷
J33nB282_p0383a17║之。自後黃元公請上堂。予出問：『曹洞金針玉線則不
J33nB282_p0383a18║問，電閃雷轟事若何？』師便棒，予便喝。師連打兩棒，予
J33nB282_p0383a19║連喝兩喝。師曰：『喝後事作麼生？』予顧左右曰：『若作喝
J33nB282_p0383a20║會棒會，入地獄如箭射。』後因師翁老和尚欲往溈山，
J33nB282_p0383a21║本師和尚寫書與予，令予留之，予遂同二馮先生及
J33nB282_p0383a22║諸紳士留住。馮請上堂。予問：『去即印住，住即印破。去
J33nB282_p0383a23║住即不問，如何是印紋露處。』師打一棒，曰：『印紋破也。』
J33nB282_p0383a24║予曰：『今日捉敗販鹽漢。』師又打一棒，曰：『拄杖飛龍成
J33nB282_p0383a25║變化，清涼缽裡不藏身。』師曰：『未夢見在。』予以袖掩面
J33nB282_p0383a26║而出。師後對涵照書記曰：『居士問話，我要刻的，以人
J33nB282_p0383a27║天面前不昧他也。』因刻天童舊錄。時林野和尚初會
J33nB282_p0383a28║記寮，予問曰：『者阿師為甚不剃鬚？』師曰：『山僧不多事。』
J33nB282_p0383a29║曰：『為甚又剃髮？』師曰：『錯在當初。』予曰：『如何得不錯去？』
J33nB282_p0383a30║師曰：『山僧慣隨順。』予曰：『恁麼則隨人起倒。』師曰：『不妨
J33nB282_p0383b01║疑著。』予一喝，師曰：『者不唧溜漢。』予笑。廿九歲因先人
J33nB282_p0383b02║去世，孝巾過武林，遇漢月和尚初開堂于淨慈，適初
J33nB282_p0383b03║一日也，會眾數千，獨予出問：『臨濟宗旨如何演唱？』師
J33nB282_p0383b04║曰：『居士向未進三門時道一句看。』予一喝。師曰：『且要
J33nB282_p0383b05║問你溈山公案。如何是有句？』曰：『鳥啼崖上竹。』『如何是
J33nB282_p0383b06║無句？』曰：『風刮寺前山。』『如何是有句無句？』曰：『分身兩處
J33nB282_p0383b07║看。』『如何是樹？』曰：『湖南山上有。』『如何是樹倒。』曰：『仔細。』『如
J33nB282_p0383b08║何是藤？』曰：『和尚要他何用。』『如何是藤枯？』曰：『刺在。』『如何
J33nB282_p0383b09║是樹倒藤枯？』予以手指地。『如何是句歸何處？』曰：『和尚。』
J33nB282_p0383b10║『如何是呵呵大笑？』曰：『政是鐵作面皮。』『如何是呵呵大
J33nB282_p0383b11║笑歸方丈？』曰：『和尚即今在何處？』師曰：『記三十棒，明日
J33nB282_p0383b12║打你。』曰：『恁麼則轉身禮拜去也。』師以拂打圓相，曰：『你
J33nB282_p0383b13║跳得圈繢出麼？』曰：『今日雖布彌天綱，怎奈伊非種草？』
J33nB282_p0383b14║師便下座。首座師扯予手，曰：『祖禰不了，殃及兒孫。』曰：
J33nB282_p0383b15║『過不在我，禍不在你。』座擬開口，被予一推，座無語。時
J33nB282_p0383b16║翁鴻業問：『今日相見機緣，先生從何處得來？』予豎一
J33nB282_p0383b17║指，翁曰：『不會。』予曰：『快著痛鞭。』時大眾擁簇相看，幾作
J33nB282_p0383b18║笑柄傳矣。漢和尚後寫書與予，曰：『居士！可惜你乾乾
J33nB282_p0383b19║淨淨，竟做了一橛頭硬禪。若便如此，同行太多。前日
J33nB282_p0383b20║上堂問話，也有好說話，也有不好說話，莫是狼牙棍
J33nB282_p0383b21║打地？可惜老漢一杓熱鐵，太半撥在寒冰地上也。』自
J33nB282_p0383b22║後十年，長在天童，每見上堂，便喜出問師翁，老和尚
J33nB282_p0383b23║亦喜與盤桓。請授具戒，老人亦允之。因不能長奉巾
J33nB282_p0383b24║瓶，于左右陳四罪以自愧。師亦手書，親口出親言。馮
J33nB282_p0383b25║留仙、鄴仙、爾赤馮先生、九霞劉先生，俱老和尚內外
J33nB282_p0383b26║得力護法也，為予搆室，竭誠供奉，遂得一意親近老
J33nB282_p0383b27║人，得沾法利。師一旦欲至通玄終老，予舟送至姚江。
J33nB282_p0383b28║臨別時，見師舟中巍然趺坐，問曰：『今日臨行消息如
J33nB282_p0383b29║何？』師曰：『覿體承當。』曰：『恁麼則別峰禮拜去也。』師曰：『放
J33nB282_p0383b30║你三十棒。』曰：『大似恩大難酬。』師笑之，即呼：『玄！玄！』師將
J33nB282_p0383c01║我平昔所穿衣送居士，曰：『恁麼則衣缽在某手裡也。』
J33nB282_p0383c02║師曰：『你豈無分？』向曾請問：『法嗣十二人，所最得意者，
J33nB282_p0383c03║屬意何人？』老人獨首贊本師：『他做得我幫手。』密記此
J33nB282_p0383c04║語，耿耿在懷也。不意歸隱通玄，竟爾示寂。是年，天童
J33nB282_p0383c05║虛席，予請山翁和尚主席。又因雪竇荒廢，同眾三請
J33nB282_p0383c06║石老和尚，始得中興乳峰。四十六歲，老母背世，遂過
J33nB282_p0383c07║竹瓢中，求石和尚薙髮，即授以大衣。山翁和尚辭天
J33nB282_p0383c08║童後，奉雪竇命，請金粟和尚補處。因上堂，問曰：『水清
J33nB282_p0383c09║無魚，盡法無民。請問和尚如何裁決？』師曰：『山僧打退
J33nB282_p0383c10║鼓。』予便喝，師打，曰：『更要與汝一頓。』曰：『凜凜鐵面無私
J33nB282_p0383c11║曲，四海風行見太平。』師曰：『獨汝皮下無血。』予又喝，師
J33nB282_p0383c12║曰：『放汝三十棒。』師每說：『予不曾摩裙擦褲，與衲子辛
J33nB282_p0383c13║苦一番。他日汝會下，必無人為汝效力也。』又曰：『你似
J33nB282_p0383c14║木頭相似，要經我斧頭過始得。』一日，室中舉雲門『清
J33nB282_p0383c15║波無透路』勘問，予對以『興波作浪去也』。師連打七棒，
J33nB282_p0383c16║遍身疼痛，起來禮三拜，師頷之。後聞雪竇和尚六旬，
J33nB282_p0383c17║特募齋設供，呈以偈：『搆竹為廬住乳峰，漸成樓閣布
J33nB282_p0383c18║重重。曾承冶鑄恩高厚，愧未攜瓶役效供。忠國蒼顏
J33nB282_p0383c19║今復見，趙州春色獲相逢。還欣生日雲門在，時向朝
J33nB282_p0383c20║昏覲道容。』以予早晚必禮先和尚及本師二和尚也。
J33nB282_p0383c21║時法幢兄請上堂，予出，問：『有一人不拘時尚、不遵法
J33nB282_p0383c22║規，孤迥迥，悄巍巍，做得格外人也未？』師日：『莫妄想。』曰：
J33nB282_p0383c23║『怎奈落在圈繢？』師便打，曰：『騎得溈山沒鼻牛，化作孤
J33nB282_p0383c24║雲伴鶴飛。』師連打兩棒，予連喝兩喝。歸位，予求師題
J33nB282_p0383c25║像，師即題曰：『實而虛，虛而實，虛實明明兩眼赤，坐斷
J33nB282_p0383c26║春風三月天，鐵船高駕虛空窄。』題畢，謂予曰：『昔歸宗
J33nB282_p0383c27║兩眼赤，我要你做歸宗也。』予拜謝別。後因虎跑石公
J33nB282_p0383c28║和尚，三十年道友也，請供養虎跑，予遂應以坐關之
J33nB282_p0383c29║名，然心心惟念本師，仍上徑山。及相見，問：『如何是本
J33nB282_p0383c30║分事？』予向前禮拜。師曰：『我不問汝禮拜。』曰：『四稜不著
J33nB282_p0384a01║地。』師曰：『作麼拜。』曰：『一任明鑑。』次早，又問：『如何是本分
J33nB282_p0384a02║句？』曰：『殺人放火。』師曰：『如此亦明本分事耶？』曰：『某甲卻
J33nB282_p0384a03║是從實供招。』師曰：『者樣儱侗再道看。』予拂袖便行。次
J33nB282_p0384a04║命取《漁樵錄》與予看。師曰：『你做個漁樵大老。』予曰：『卻
J33nB282_p0384a05║是難做。』師曰：『你不會做樵，單做個漁樵大老。』予曰：『某
J33nB282_p0384a06║別有做法。』師曰：『怎麼樣做。』予曰：『慣騎三腳驢，日行千
J33nB282_p0384a07║萬里。』師曰：『是甚麼話？』曰：『政要和尚覷不著。』便行。次年，
J33nB282_p0384a08║又上徑山，師仍命住方丈。四月，本師為嚴統事出，予
J33nB282_p0384a09║在山募糧供眾。八月，至松江超果寺。纔拜見時，師曰：
J33nB282_p0384a10║『我老和尚付我手卷，我今亦寫出印證。』手持此卷，內
J33nB282_p0384a11║寫數語表信。回至虎跑，石公和尚親同執事請上堂，
J33nB282_p0384a12║因虔請難辭。冬底拜雪竇和尚，手書一偈與予曰：『三
J33nB282_p0384a13║十餘年省道者，一朝得法徑山老。珍重行持莫浪傳，
J33nB282_p0384a14║此語分付卻甚好。』幸得蚤遇大尊宿，使出門不走岐
J33nB282_p0384a15║路，是討大便宜，餘何必再說？」
J33nB282_p0384a16║
J33nB282_p0384a17║
J33nB282_p0384a18║
J33nB282_p0384a19║
J33nB282_p0384a20║虛舟禪師語錄卷四（終）
J33nB282_p0384a21║
J33nB282_p0384a22║
J33nB282_p0384a23║
J33nB282_p0384a24║
J33nB282_p0384a25║
J33nB282_p0384a26║
J33nB282_p0384a27║
J33nB282_p0384a28║
J33nB282_p0384a29║
J33nB282_p0384a30║
J33nB282_p0384b01║虛舟省禪師詩集
J33nB282_p0384b02║題溪飲庵老宿詩刻
J33nB282_p0384b03║誰是西溪第一庵？泉迴面面鏡光涵。身忙誰得煙霞
J33nB282_p0384b04║住？眼冷方能澗石耽。磬落清聲書未捲，缽分午食鳥
J33nB282_p0384b05║來參。幾多逸興歸佳句，我欲然藜細細探。
J33nB282_p0384b06║又
J33nB282_p0384b07║水到西溪分外幽，年年清映似深秋。君能一口都吞
J33nB282_p0384b08║盡，黃葉何曾一片浮？
J33nB282_p0384b09║清冷峰
J33nB282_p0384b10║如何清冷出危峰？水上山行話未空。誰是坡仙能著
J33nB282_p0384b11║眼？廬山面目一般同。
J33nB282_p0384b12║竹影庵
J33nB282_p0384b13║雲中樓閣謾重重，竹影偏貪好寄蹤。既是藏身不著
J33nB282_p0384b14║跡，問君何處可相逢？
J33nB282_p0384b15║送粲侯道契
J33nB282_p0384b16║杜門終日俗緣辭，品到堪傳別有思。噬臍空煩貽後
J33nB282_p0384b17║悔，點頭應得悟前知。窺春芳艷終開晚，鬥雪奇葩不
J33nB282_p0384b18║待遲。混沌未來參面目，無聲處處曲中詩。
J33nB282_p0384b19║重晤三宜和尚
J33nB282_p0384b20║龍門憶昔獲追隨，獅吼曾聞聲似雷。密契無煩蹤跡
J33nB282_p0384b21║合，深知豈藉信音回？悲今法窟禪多亂，誰整宗綱興
J33nB282_p0384b22║未頹？獨步鴛湖重話舊，來遊先喜報鳴槌。
J33nB282_p0384b23║送箬庵和尚
J33nB282_p0384b24║理安昔日憶相逢，雙徑同時茶興濃。為問鼻頭兩孔
J33nB282_p0384b25║異，傍施一掌爪牙雄。即知作略端難及，迥絕諸方大
J33nB282_p0384b26║不同。渴仰多年欣再會，還期啐啄鼓玄風。
J33nB282_p0384b27║題秋遊圖送玉京
J33nB282_p0384b28║境熟無佳趣，寄想山水好。況到清秋時，落霞映樹抄？
J33nB282_p0384b29║徘徊入谷口，紅葉堆澗道。曳杖登其崖，雲微影渺渺。
J33nB282_p0384b30║洞屋與蘿關，鑿出非人巧。坐此看奇嵒，壁削千尋峭。
J33nB282_p0384c01║下到清溪邊，澄泓鮮可釣。沿路看遠峰，巒青翠猶繞。
J33nB282_p0384c02║有鳥啼還歇，有樵歌復嘯。夾岸荻花斜，白蘋連渚草。
J33nB282_p0384c03║始知綠野寬，怪煞人間小。因憶赤松遊，獨交黃石老。
J33nB282_p0384c04║余亦有此志，秋深增懷抱。
J33nB282_p0384c05║送爾階道友
J33nB282_p0384c06║小搆幽居可話空，還栽秀竹間青松。繩床坐後經行
J33nB282_p0384c07║看，一似襄陽無事翁。
J33nB282_p0384c08║示韓聖瑞居士
J33nB282_p0384c09║當年黃檗重心師，記得香嚴忘所知。但貴入門無別
J33nB282_p0384c10║物，何妨借路寄深思？譬如葉落根還在，又似花開春
J33nB282_p0384c11║不離。薦取全身明露處，達磨政是未來時。
J33nB282_p0384c12║和易修兄良知有感偈
J33nB282_p0384c13║路泣千岐嘆世人，腳跟放好即同真。得來不是艱難
J33nB282_p0384c14║事，可聽鶯啼二月春。
J33nB282_p0384c15║又
J33nB282_p0384c16║太煞茫茫即俗人，青山白骨問誰真？收場看破雄心
J33nB282_p0384c17║死，雪月梅花不借春。
J33nB282_p0384c18║與聞階文學
J33nB282_p0384c19║分襟曾未久，夢去又思君。筆落青湘錦，琴翻綠綺雲。
J33nB282_p0384c20║壁龍晴亦點，石虎吼還聞。僻性兩能合，紅斜弄影曛。
J33nB282_p0384c21║贈嚴𨍏轢居士
J33nB282_p0384c22║奇哉𨍏轢翁，住家忘家計。視家等夢中，夢裏任遊戲。
J33nB282_p0384c23║予來到君家，始識君大意。不必別言他，待予得野趣。
J33nB282_p0384c24║問予欲尋廬，何妨我屋住？書篋任我翻，藥籠憑我取。
J33nB282_p0384c25║僻性愛深禪，品過德星聚。隻眼突頂門，八面光射曙。
J33nB282_p0384c26║看破碧玉階，空散天花雨。只還本色人，門栽黃檗樹。
J33nB282_p0384c27║壽益城兄
J33nB282_p0384c28║來從佛國解譚經，悟得身非此日生。花影方移棋局
J33nB282_p0384c29║就，鶯聲初囀浩歌成。遊山不引盧敖杖，對月惟聽子
J33nB282_p0384c30║晉笙。天愛歲星添紫氣，霞光片片映春明。
J33nB282_p0385a01║贈琴川嚴于度
J33nB282_p0385a02║因何而示疾？愛煞淨名身。息意窮三指，疏交謝四鄰。
J33nB282_p0385a03║花閒容鳥度，水靜怪魚親。骨瘦千峰立，迴眸看俗人。
J33nB282_p0385a04║和髻珠嚴居士韻
J33nB282_p0385a05║行來豈僅叩名山？喜得逢君展笑顏。已信五車歸夢
J33nB282_p0385a06║幻，定知一鏃破重關。蒲團宴坐休嫌寂，鐵笛橫吹儘
J33nB282_p0385a07║耐頑。薦取風光憑劫外，拚身共住水雲間。
J33nB282_p0385a08║寓顧瑞屏山房
J33nB282_p0385a09║卜築愛深處，青蘿掛竹扉。苔深和石滑，花淡帶雲微。
J33nB282_p0385a10║坐坐憐虛碧，行行驚落霏。真仙應不遠，更莫問漁磯。
J33nB282_p0385a11║與易修兄長句
J33nB282_p0385a12║自分劣根人，依然未大寤，被人呼腐鼠，受盡魔所挫。
J33nB282_p0385a13║幸以夙緣來，得契知音晤，傾蓋締素好，知非隨緣墮。
J33nB282_p0385a14║骨力似大年，丰致肖玄度，化日繼慧燈，不殊真鼻祖。
J33nB282_p0385a15║濟上顯縱奪，洞下明回互，智者了影鞭，實余深欽慕。
J33nB282_p0385a16║若猶說利鈍，笑倒雲門普，拈穎寫至此，惟冀當面唾。
J33nB282_p0385a17║讀靖節詩
J33nB282_p0385a18║古今詩滿帙，獨愛陶令篇。韻非風華勝，句以人品傳。
J33nB282_p0385a19║大節分中事，知誰不愧天。先生清意遠，如其性本然。
J33nB282_p0385a20║不計五斗米，寧論二頃田。歸來存傲骨，剝啄謝車軒。
J33nB282_p0385a21║門前柳種後，逕底菊開先。寤寐羲黃想，何妨托醉眠？
J33nB282_p0385a22║鳳飛曾度漢，虯隱亦沉淵。景行仰高德，竹林邁七賢。
J33nB282_p0385a23║詩讀不終卷，香聞識水蓮。
J33nB282_p0385a24║送磊齋觀察
J33nB282_p0385a25║叩門多竹樹，不減翠微廬。摩詰詩分畫，右軍隸合書。
J33nB282_p0385a26║相逢曾下笠，臨去欲牽裾。欲贈天邊月，幽光映碧虛。
J33nB282_p0385a27║和天童老和尚
J33nB282_p0385a28║從今一日不離山，路債風塵幾日還？汩沒醯雞憐甕
J33nB282_p0385a29║底，翱翔野鶴快雲間。低垂崖竹無煩種，高掛藤花半
J33nB282_p0385a30║自攀。我欲登峰誰阻得？迴身即是綠蘿關。
J33nB282_p0385b01║寄五祖千仞和尚
J33nB282_p0385b02║身世悠悠豈易知？還家三載事堪悲。謗分知己何難
J33nB282_p0385b03║受？過在仁人亦所宜。別我每憐花落處，思君寧獨草
J33nB282_p0385b04║芳時。越中多少佳山水，相約來遊不可遲。
J33nB282_p0385b05║迴文
J33nB282_p0385b06║清崖落葉看幽閒，獨我緣空偏愛頑。情斷終年因睡
J33nB282_p0385b07║穩，興隨半老笑鬚斑。鶯遷遠樹連雲淡，鷺立長溪度
J33nB282_p0385b08║渚潺。瑩玉映濤秋韻好，聲聲珮響震空山。
J33nB282_p0385b09║題雪竇老庵
J33nB282_p0385b10║開扉塔見半空迎，椽竹簷茅卜築成。石伏沙痕疑鶴
J33nB282_p0385b11║影，風搖樹杪帶琴聲。蕭疏未是全身懶，恬適皆因隻
J33nB282_p0385b12║影清。瑞感諸天供欲送，先教給侍倩長灰。
J33nB282_p0385b13║訪靈隱具德和尚
J33nB282_p0385b14║再來久羨仰山名，曾讀刊書吐舌驚。草插天神俱密
J33nB282_p0385b15║護，錫飛龍象盡爭迎。交疏已信心能諒，情淡寧知義
J33nB282_p0385b16║不輕。揮汗欣然新剎訪，還期重把白雲烹。
J33nB282_p0385b17║送澤臞兄
J33nB282_p0385b18║生平交每擇，達士願同單。道話胸襟闊，機忘眼界寬。
J33nB282_p0385b19║擲開秦缶擊，懶聽雍門彈。無事看新柳，風搖不避寒。
J33nB282_p0385b20║送玉輪知藏
J33nB282_p0385b21║吼山石鑿似仙家，引動遊人問客槎。簷下不無飄錦
J33nB282_p0385b22║浪，崖頭亦有倒生花。僧來歌嘯層層竹，我只題詩片
J33nB282_p0385b23║片霞。別展機關超格句，莫嫌啼破幾聲鴉。
J33nB282_p0385b24║送白雨居士次韻
J33nB282_p0385b25║溪山遠隔各分天，得會西陵信夙緣。濃抹春山能動
J33nB282_p0385b26║樹，淡描秋水亦生煙。元章筆絕非關巧，安道墨傳獨
J33nB282_p0385b27║擅妍？與我盤桓多逸趣，不妨談笑傲神仙。
J33nB282_p0385b28║惜甲傷
J33nB282_p0385b29║或以指爪畫佛像，授記他時道成相，普賢毛髮轉法
J33nB282_p0385b30║輪，況身左右手倚仗？瑞相兜羅展手綿，令人恭敬起
J33nB282_p0385c01║觀瞻，應知玉筍春蔥外，身心一如是莊嚴。寶誌鷹爪
J33nB282_p0385c02║在巢日，瞿曇獅子手尖出，歷劫曾修無漏因，豈是神
J33nB282_p0385c03║通有別術？我見定師長指痕，幾尺身圍道法存，又見
J33nB282_p0385c04║西祖三昧火，先以手爪剺面門。奇哉指上多佛事，此
J33nB282_p0385c05║宗爪牙全在此，風裁婉轉善為人，銀管摻摻當臂使。
J33nB282_p0385c06║當年湛老勗杲師，特令甲剪到東司，廁籌洗出苦行
J33nB282_p0385c07║奇，薄福如余何惜斯？況且城東憶老母，佛身無數爪
J33nB282_p0385c08║光透。予今自信乏神力，徒憐竹籜添家醜。獨思今已
J33nB282_p0385c09║六旬年，難得年年手澤鮮，似蓄盍簪成雙美，俄看屈
J33nB282_p0385c10║首自悵然。老叟近日倍臞瘦，敢想摩訶背揩後，忽失
J33nB282_p0385c11║麻姑半寸餘，一時癢發憑誰手？還思莊生齊物論，天
J33nB282_p0385c12║地一指不容分，抽腸掛枝儂家事，亦可爪塔共佛尊。
J33nB282_p0385c13║萬緣自笑頗通達，愛憎得失聞雷鴨，尋得爪來仔細
J33nB282_p0385c14║看，西風吹落黃金甲。
J33nB282_p0385c15║憶母誕
J33nB282_p0385c16║人世唯母子，不以恩義篤。懷思出天性，動念時相逐。
J33nB282_p0385c17║予即甚不孝，寧敢忘顧復？奉侍缺平生，臨危不徒哭。
J33nB282_p0385c18║純以念佛聲，令母得瞑目。葬恨無佳地，外槨猶不足。
J33nB282_p0385c19║知土必侵膚，兩子愧碌碌。土埋二十年，遮蔭無一木。
J33nB282_p0385c20║弟或修祀禮，我未薦菽粟。所幸出家來，夜夜勤項祝。
J33nB282_p0385c21║願予若目連，母終獲梵福。今日母誕生，如親見芳淑。
J33nB282_p0385c22║能仁塔光前，代母三拜肅。乞佛放慈光，甘露受恩沐。
J33nB282_p0385c23║還慚無德僧，難企陳尊宿。草鞋供母時，併母先超俗。
J33nB282_p0385c24║贈郁石農居士
J33nB282_p0385c25║鏤字入石中，字以石倍美。此法刱前人，後世徒小技。
J33nB282_p0385c26║若解石與字，心通會妙理。超然敦清操，與石符靜始。
J33nB282_p0385c27║持刀如持筆，自然妙十指。字成吐精華，似花頓開蕊。
J33nB282_p0385c28║近欲覓其人，許誰繼異士？蕙水石農公，吼山一見喜。
J33nB282_p0385c29║舉石索奇鐫，鐫就曾仰止。今又湖瓢來，知我清如水。
J33nB282_p0385c30║又復出慧鍔，輒揮贈芳軌。回視利交者，霄壤隔塵豕。
J33nB282_p0386a01║寄語看丹青，勿認為郁子。
J33nB282_p0386a02║贈張程叔居士
J33nB282_p0386a03║君本神仙姿，繁囂能盡卻。居必對園花，坐常覽史籍。
J33nB282_p0386a04║叱名戀世榮，尚澹愛閒適。不貪北海樽，也懶東山屐。
J33nB282_p0386a05║風裁若散賓，瀟洒近禪客。所以與予交，多載等朝夕。
J33nB282_p0386a06║契投不減蘭，交定寧輸石。華誕今偶聞，大衍半其百。
J33nB282_p0386a07║蘧玉非曾知，宣尼命復識。到我湖瓢來，相對真莫逆。
J33nB282_p0386a08║不挾盧敖杖，疑攜子晉舄。鼎焚惟撥香，觴弄先辭席。
J33nB282_p0386a09║接僧能暢緣，談道遂塵辟。一腔已春涵，兩眸自水碧。
J33nB282_p0386a10║為善非強行，學古乃天植。瑞氣看盈門，祥光來奎壁。
J33nB282_p0386a11║靈椿無藉祝，鶴算應加益。願贈意外言，白捧酬黃檗。
J33nB282_p0386a12║壽聖瑞韓居士
J33nB282_p0386a13║湘湖世德振家聲，大隱年來不借名。偏羨伯休同玉
J33nB282_p0386a14║潤，還矜叔度若冰清。曾參夢想漚花速，必笑塵情幻
J33nB282_p0386a15║影輕。賀客如何盈室至？依然洛社重耆英。
J33nB282_p0386a16║得之何居士贈字卓雪
J33nB282_p0386a17║靈壽扶孔光，菊潭飲伯始。從來重生日，豈僅出蘇子？
J33nB282_p0386a18║況公道契來，多年對蘭芷。入廛人未避，獨宿清堪喜。
J33nB282_p0386a19║頻嚼菜根香，寧圖甘與旨。撥爐讀梵書，句外解禪意。
J33nB282_p0386a20║願從老衲遊，轉語如中矢。各各暗點頭，明明不露齒。
J33nB282_p0386a21║曾養若地仙，花甲逢順耳。好侶快鶯鳴，德聚類鳳視。
J33nB282_p0386a22║爭先歌賀章，厚誼寧能已。獨予淡交真，相期妙操履。
J33nB282_p0386a23║興至只尋常，機忘空彼此。方朔桃未售，安期瓜亦止。
J33nB282_p0386a24║惟將木上座，代我如意指。可以闢乾坤，可以擒虎兕。
J33nB282_p0386a25║丁啟真居士持素贈以詩
J33nB282_p0386a26║三寸短舌頭，誰能便住主？古之慎言人，三緘不輕吐。
J33nB282_p0386a27║其次菜根香，仙佛厭腥腐。物命庖刃傷，我甜彼受苦。
J33nB282_p0386a28║思之斷下箸，可以對慈父。殺業終無分，不但淨腸腑。
J33nB282_p0386a29║草木諸氣清，如同餐霞取。日用亦資身，豈便衰鳳羽？
J33nB282_p0386a30║君已成霜顏，當應飲法乳。清清香積齋，夙病自漸愈。
J33nB282_p0386b01║舉頭有神人，為之增福聚。他日舌上蓮，料必非小補。
J33nB282_p0386b02║送阮旭清給諫
J33nB282_p0386b03║曩時共聽海潮音，屈指如今幾變更？即據青眸原各
J33nB282_p0386b04║具，寧知霜鬢遂同侵。形骸數尺誰為我？臆想多端可
J33nB282_p0386b05║是心。圓覺了然終不昧，漚花人事任浮沉。
J33nB282_p0386b06║送施易修居士
J33nB282_p0386b07║交態萬端別，心真乃可美。試看俠氣香，黃金尚羞視。
J33nB282_p0386b08║唱和憶雞山，生前不變死。況予念故知，古風惟君耳。
J33nB282_p0386b09║間闊已多年，問候絕信使。誰知形跡疏？神交倍可喜。
J33nB282_p0386b10║或動於意中，垂諒隔山水。道阻兼老倦，奔走困道里。
J33nB282_p0386b11║何似兩相忘？千里仍尺咫。且或睹夢寐，笑談未曾已。
J33nB282_p0386b12║也勝對梁月，所懷惟高士。此意君亦同，不負識知己。
J33nB282_p0386b13║今予又多病，杜門遠城市。相思展轉生，曳杖出門始。
J33nB282_p0386b14║世禮悉蕭然，把臂忘彼此。畢竟為誰來？道著恐隔紙。
J33nB282_p0386b15║贈張仲嘉居士
J33nB282_p0386b16║西湖山色曉蒼蒼，坐對名園一草堂。百世芳聲唯德
J33nB282_p0386b17║業，平生知己在文章。堅心荷道同無垢，托意尋真效
J33nB282_p0386b18║子房。早晚扁舟能過我，細聽漁笛奏滄浪。
J33nB282_p0386b19║贈徐藟谷居士
J33nB282_p0386b20║嵒頭重道伴，予性愛真朋。問齒君方少，留心蚤辟塵。
J33nB282_p0386b21║百家嫌散漫，三教選精純。穎悟由天植，芳脩自邁倫。
J33nB282_p0386b22║九苞稱異鳳，五色羨祥麟。拋置文犧繡，離披破衲鶉。
J33nB282_p0386b23║逃禪空異解，倣古喜居貧。放浪游仙客，蕭疏古佛民。
J33nB282_p0386b24║扁舟尋世外，下榻總閒身。筆下元空墨，胸中別有春。
J33nB282_p0386b25║杖藜登絕頂，曳履度江津。逸興過孫嘯，幽懷異洛吟。
J33nB282_p0386b26║塵揮鋒欲爍，鏡展淨無垠。不用披花▆，應知謝角巾。
J33nB282_p0386b27║相看空萬籟，秋月在松筠。
J33nB282_p0386b28║
J33nB282_p0386b29║
J33nB282_p0386b30║虛舟禪師語錄卷二
J33nB282_p0386c01║虛舟禪師詩集
J33nB282_p0386c02║遊五磊寺
J33nB282_p0386c03║五磊聞來到未曾，悠然遠訪我還能。溪長雨滑搴衣
J33nB282_p0386c04║度，嶺曲雲迴曳杖登。入寺忘懷誰寓客？從禪領悟且
J33nB282_p0386c05║尋僧。促歸不盡山中興，留記他時話夜燈。
J33nB282_p0386c06║雪竇觀雪送香山禪師
J33nB282_p0386c07║翠竹移來近草堂，床頭珠落濕禪裝。四山路沒人難
J33nB282_p0386c08║到，萬樹寒驚鳥亦藏。影入蘆花還滯色，白分銀碗惜
J33nB282_p0386c09║浮光。雪獅推倒還多事，試看香河照象王。
J33nB282_p0386c10║自寓意荅海上白華庵僧
J33nB282_p0386c11║鈍漢如何得度年？騎獅頻欲效天然。偶依鬧市誰知
J33nB282_p0386c12║夢？常愛空山不借緣。詩寫淵明清寄菊，書成茂叔快
J33nB282_p0386c13║分蓮。明春海上來游日，先看浮雲白似綿。
J33nB282_p0386c14║遊佛跡為觀融六愚師題
J33nB282_p0386c15║來從雪竇問名山，佛跡猶存古石間。禪屋幽閒架絕
J33nB282_p0386c16║壑，雲扉竹戶鳥關關。老衲翻經數十載，法雷遠震魔
J33nB282_p0386c17║驚怪。砥柱狂瀾獨有君，西歸一旦愁無賴。相思久已
J33nB282_p0386c18║結遙契，欲來山翠共茆茨。無畏床醒即辭去，主人偏
J33nB282_p0386c19║喜天下雨。殷勤投轄我何堪？一片松梢蕩煙縷。此外
J33nB282_p0386c20║人情多涼薄，未曾舉趾先愁錯。何時把臂盟住山？佛
J33nB282_p0386c21║國聲各震寥廓。
J33nB282_p0386c22║自寓
J33nB282_p0386c23║曲高自古少人知，瘦得腰身似柳枝。羞學東籬饑乞
J33nB282_p0386c24║食，聊同南郭倦支頤。門無車馬詢奇字，日有鶯花索
J33nB282_p0386c25║好詩。風月儘堪為伴侶，扁舟何必傍西施？
J33nB282_p0386c26║活眼泉
J33nB282_p0386c27║曹溪一滴具殺活，傳到天童驀而潑。知有鵝王能擇
J33nB282_p0386c28║乳，不比狐涎成聚沫。奇哉活眼流無已，函蓋乾坤機
J33nB282_p0386c29║盡括。驚珠濺玉本天然，幾回開合非縛脫。此中看破
J33nB282_p0386c30║許何人？好把眉毛還自撥。
J33nB282_p0387a01║獅子柏
J33nB282_p0387a02║天童佛國無不有，有箇獅子形抖擻。不必出窟逞威
J33nB282_p0387a03║容，亦未踞地如雷吼。渾身全力能破圍，卻似深藏不
J33nB282_p0387a04║露帚。因記義興始植時，直至如今更不偶。教得獅兒
J33nB282_p0387a05║氣吞人，自能返擲開大口。高著眼子細細看，還見庭
J33nB282_p0387a06║前柏樹否？
J33nB282_p0387a07║玲瓏洞
J33nB282_p0387a08║洞中曲曲是誰成？我且閒閒恣意行。腳下行來無一
J33nB282_p0387a09║物，理公何處喚惺惺？
J33nB282_p0387a10║萬松關
J33nB282_p0387a11║幾多松逕惱禪心，刺眼森森野色侵。今日有關都踏
J33nB282_p0387a12║斷，迢迢古路出空林。
J33nB282_p0387a13║石龕
J33nB282_p0387a14║靈骨誰言未必真？石龕一箇現全身。分明棒喝依然
J33nB282_p0387a15║在，滿面山花不是塵。
J33nB282_p0387a16║贈冰懷禪師
J33nB282_p0387a17║入山不必太求深，一錫湖邊未易尋。傍竹野池分翠
J33nB282_p0387a18║色，眠雲石榻轉松陰。爭傳高衲明玄句，還許潭龍解
J33nB282_p0387a19║法音。此外喝敲誰共契？聞名久矣芥投針。
J33nB282_p0387a20║送嵩巖法侄住靈峰
J33nB282_p0387a21║憶昔有奇緣，悠然靈峰住。聞名知未薦，見面如何遇？
J33nB282_p0387a22║鐵船獨我浮，略彴憑君度。庄主餈還在，龍王齋又赴。
J33nB282_p0387a23║風流似古人，近世誰堪悟？把臂踏春來，幽花滿古路。
J33nB282_p0387a24║聞經偈
J33nB282_p0387a25║聖諦無分開與遮，何須借路始還家？疾入涅槃寧不
J33nB282_p0387a26║說，惹人冷笑只拈花。
J33nB282_p0387a27║送空嵒禪師住大梅山
J33nB282_p0387a28║策杖尋幽數翠煙，捫蘿直上興翩翩。四山路截深辭
J33nB282_p0387a29║世，一榻空懸高近天。衲破謾思新葉補，饑餘且噉老
J33nB282_p0387a30║梅鮮。琴彈別曲惟師妙，聽得聲聲滿樹巔。
J33nB282_p0387b01║詶益城兄
J33nB282_p0387b02║偶約山中訪綠蘿，長房仙去入懸壺。聲清不厭鳥啼
J33nB282_p0387b03║竹，樹冷何妨雲滿廬？抱膝爭吟聯短偈，競頭共嘆役
J33nB282_p0387b04║長途。松風六月誰人買？此外知音天下無。
J33nB282_p0387b05║從何得至看煙蘿？擊破人間一唾壺。峰削層層留蘚
J33nB282_p0387b06║壁，雲飛片片護茆廬。趁涼欲臥貪清晝，適興思歸快
J33nB282_p0387b07║暮途。信得香嵒身後主，貧錐合向罷參無。
J33nB282_p0387b08║六言示委道者
J33nB282_p0387b09║懶睹身容似玉，自憐骨瘦如柴。拂麈雖空假相，焚香
J33nB282_p0387b10║且讀齋諧。
J33nB282_p0387b11║八音體
J33nB282_p0387b12║金粒盈盤較勝花，石池漾碧好漚麻。絲頭懶著身常
J33nB282_p0387b13║煖，竹底閒搜興欲賒。匏落休嗟時未熟，土宜可辨日
J33nB282_p0387b14║方斜。革心久矣無多慮，木榻雲眠隱士家。
J33nB282_p0387b15║送馮道濟讀書淇園
J33nB282_p0387b16║余性不好吟，似蟬依秋木。亦復不輕交，恐譏貽巢犢。
J33nB282_p0387b17║雅賞獨思君，抵掌堪剖腹。憶昔仰君翁，藹然蘊佳璞。
J33nB282_p0387b18║宛肖羨箕裘，芳規猶觸目。仙歸已多時，痛淚灑莪蓼。
J33nB282_p0387b19║被練對玄床，披縞枕苫屋。問記窮喪誅，停歌罷擊筑。
J33nB282_p0387b20║動靜追神虯，浮沉斥野鶩。援筆立為文，光芒不可撲。
J33nB282_p0387b21║逸氣凌漢唐，雄心折潘陸。不料數當艱，泰運其誰復？
J33nB282_p0387b22║匿采愛杜門，希光嗤推轂。曳裾想羊裘，王侯渺蒲伏。
J33nB282_p0387b23║已刪仲蔚蒿，復種淵明菊。幽意在山情，日對琅玕竹。
J33nB282_p0387b24║竹下讀瑤篇，清麗遊金谷。轉笑少年時，古道恒難淑。
J33nB282_p0387b25║挾劍激飛虹，弄盃醉沉麴。君獨有深思，憑窗瞻淇澳。
J33nB282_p0387b26║相期流水邊，共嘯商山曲。
J33nB282_p0387b27║與費廣微北山遊
J33nB282_p0387b28║獨罷離騷笑獨醒，交情合處足儀刑。殷勤謾許腸能
J33nB282_p0387b29║赤，落拓偏疑眼自青。話昔何妨悲舊社？譚今豈必淚
J33nB282_p0387b30║新亭？踰年不見無他約，重看秋花滿岸汀。
J33nB282_p0387c01║贈王象生居士
J33nB282_p0387c02║偶來散步訪君廛，把手相招興藹然。梵筴翻經知字
J33nB282_p0387c03║古，軍持供佛喜花鮮。床聯一宿贏新悟，石合三生快
J33nB282_p0387c04║舊緣。鐵帚虛空都不掃，藕絲攪斷四禪天。
J33nB282_p0387c05║遊玲瓏洞和董雨函韻
J33nB282_p0387c06║多年我未上玲瓏，特地君攜訪翠茸。藤挂洞門欄窄
J33nB282_p0387c07║逕，崖懸石屋疊危峰。披雲度杖行歌劇，帶火烹茶坐
J33nB282_p0387c08║飲濃。話到臨岐猶欲戀，迴看爪塔薜蘿封。
J33nB282_p0387c09║藤交仄逕喜攀躋，一線斜行鳥道奇。未到洞門先快
J33nB282_p0387c10║意，得談爪塔自忘機。玲瓏日照光全放，翠靄雲翻影
J33nB282_p0387c11║半虛。我亦三生緣在石，會須長挂薜蘿衣。
J33nB282_p0387c12║挽王玄麓先生
J33nB282_p0387c13║同里爭傳醇德名，鴛湖一入自蜚聲。荊山抱玉秋同
J33nB282_p0387c14║潔，赤水懷珠月共清。彭澤存時生不愧，延陵去後沒
J33nB282_p0387c15║還寧。魂招莫惜他鄉客，聚散人生共是萍。
J33nB282_p0387c16║寄嚴髻珠先生
J33nB282_p0387c17║不多時別又經年，感激傷懷每悵然。蹙蹙幾窮阮籍
J33nB282_p0387c18║路，翩翩誰泛子猷船？獨君藏穎身先隱，媿我扶犁足
J33nB282_p0387c19║未前。世態幾經霜雪後，炎涼如故深憐。
J33nB282_p0387c20║寄曾懶菴先生和前韻
J33nB282_p0387c21║彈指旋驚又隔年，此心端合自殷然。知君雅鑒懸金
J33nB282_p0387c22║鏡，識我幽懷駕鐵船。得句輸情逢臘後，傾談愜意定
J33nB282_p0387c23║春前。一條櫛栗千山去，莫惜風霜作客憐。
J33nB282_p0387c24║送劍眉法兄
J33nB282_p0387c25║家風不僅尚清虛，願附追隨欲拜趨。草榻閒眠幽月
J33nB282_p0387c26║冷，芒鞋散步碧林疏。憶來把臂原如昨，誰肯垂肩只
J33nB282_p0387c27║似初？喜得寒山風未改，願同煨芋飽殘餘。
J33nB282_p0387c28║山居
J33nB282_p0387c29║放憨恣意久逃虛，卻笑勞生苦步趨。碧水涵空光瀲
J33nB282_p0387c30║艷，寒枝掛月影扶疏。家風獨出威音畔，面目何如㘞
J33nB282_p0388a01║地初？有問當頭酬白棒，全機喪盡更無餘。
J33nB282_p0388a02║過次牧先生園居
J33nB282_p0388a03║不多路去即山行，便聽幽林鳥對鳴。供釣觀池魚彷
J33nB282_p0388a04║彿，憑欄數翠樹分明。忽從紫竹崖邊過，記得青蓮地
J33nB282_p0388a05║上生。賣傲題居疑著意，農還石戶卻無名。（次牧顏其書寶曰賣
J33nB282_p0388a06║傲。）
J33nB282_p0388a07║送無礙和尚
J33nB282_p0388a08║飛錫迢迢近石梁，深藏尤自仰諸方。滹沱語在應垂
J33nB282_p0388a09║後，石屋詩聯亦異常。曾愧曹山疏問候，期留湖岸且
J33nB282_p0388a10║徜徉。多年難得故人見，試數知心幾雁行。
J33nB282_p0388a11║送山夫法兄和尚
J33nB282_p0388a12║翩翩飛錫耀湖樓，喜得窗開共看鷗。此日弟兄多別
J33nB282_p0388a13║典，當年寒拾憶同流。龍池欲去方留榻，乳竇旋歸遽
J33nB282_p0388a14║駕舟。慚愧禮疏真抱歉，幾時風便再重遊。
J33nB282_p0388a15║冬至夢騎鶴
J33nB282_p0388a16║一陽初復誰玄籥？高臥不知息六鑿。心識曾期作好
J33nB282_p0388a17║僧，夢魂何故忽騎鶴？空中落落似歡顏，地上行行亦
J33nB282_p0388a18║綽約。怪殺令威全似我，醒來還覺身非昨。
J33nB282_p0388a19║贈勝力
J33nB282_p0388a20║憶昔相會時，留我對花木。索句題詩憚，欣欣誇醒目。
J33nB282_p0388a21║從此解佩衣，親之若骨目。甘居忝座下，師表待以肅。
J33nB282_p0388a22║奈予今老殘，風塵謝匍匐。雷峰作大關，頗亦享清福。
J33nB282_p0388a23║予意追高峰，那伽常坐獨。君可將家緣，不妨看轉軸。
J33nB282_p0388a24║至於起念時，是誰為境逐？外無六塵影，此裏本深穆。
J33nB282_p0388a25║猶如太虛空，微塵難停蓄。智者明本心，雜念不相續。
J33nB282_p0388a26║似鏡已垢空，光射美郁郁。者是無價珍，此來傾心腹。
J33nB282_p0388a27║莫以文字觀，等作閒語讀。
J33nB282_p0388a28║敬可居士
J33nB282_p0388a29║五載住西湖，淡泊亦甘守。每想鳥窠禪，一樹空宇宙。
J33nB282_p0388a30║況得數椽居，儘堪供邂逅？情性素倦遊，病容兼老瘦。
J33nB282_p0388b01║西湖為予師，清意宜深究。靜坐恬冰水，庶幾少馳驟。
J33nB282_p0388b02║此回歸去也，杜門修無漏。相知莫過君，應來恒聚首。
J33nB282_p0388b03║操履雖難精，終寧遜德懋。他若寒溫語，未甘當話舊。
J33nB282_p0388b04║約翁居士
J33nB282_p0388b05║居士相知起，道交不以面。今作雲水僧，那能長相見？
J33nB282_p0388b06║況年又老衰，兼病苦瞑眩。茲因乘便來，幸得睹奇彥。
J33nB282_p0388b07║人事只如此，光陰惜閃電。共期策礪心，樂善真無倦。
J33nB282_p0388b08║心明先覺同，痴緣誰復戀？身世撇空華，賢聖作法眷。
J33nB282_p0388b09║去來與合離，究竟成一片。予言亦是否？請政通一線。
J33nB282_p0388b10║為岸生陶居士紀遊
J33nB282_p0388b11║先生五柳垂墻東，鐵骨稜稜誰得同？曾揖箕山友許
J33nB282_p0388b12║子，楚猿秦鹿如飄風。情性生來最懶事，欲游寧可步
J33nB282_p0388b13║蕭寺？所以冷寂西湖瓢，驀地珊珊光玉趾。相見深欣
J33nB282_p0388b14║出世朋，機投舌外似南能。留床睡起團頭食，無物相
J33nB282_p0388b15║將煮卯菱。君言野味饒奇趣，食罷出門看好樹。樵斧
J33nB282_p0388b16║聲聲隔水聞，流雲片片移山去。爭解人生不著忙？得
J33nB282_p0388b17║山放嘯豈真狂？盤桓向夕忘歸路，為愛遐心天一方。
J33nB282_p0388b18║鵲護子
J33nB282_p0388b19║梧桐多年鵲，愛之如家畜，常以缽中飯，分施不厭瀆。
J33nB282_p0388b20║今年春暮時，新雛下庭竹，學飛羽未豐，拍拍墮籬曲。
J33nB282_p0388b21║沙彌年十五，頑耍中所欲，狡計為驅烏，躡尾遽搏捉。
J33nB282_p0388b22║母子天性親，何曾問羽族？急難忘其軀，盤旋互相逐。
J33nB282_p0388b23║翩然集人頭，奮啄相啐啄，不忍雛命傷，冒險來抵觸。
J33nB282_p0388b24║予心憫其然，乍見輒蒿目，厲呵此沙彌，汝罪合笞扑。
J33nB282_p0388b25║梵行護微生，誰令恣殘酷？趣縱此鵲雛，高置簷牙角。
J33nB282_p0388b26║人而不如鳥，古道寧能復？
J33nB282_p0388b27║敬可居士
J33nB282_p0388b28║君昔喜相逢，緣奇愛薄劣，甘心法屬親，無所不力竭。
J33nB282_p0388b29║惹予頻憶衷，不以對面熱，料知愈曠疏，此心未間絕。
J33nB282_p0388b30║來去原假形，寒溫亦空說，不如道合時，所重在明哲。
J33nB282_p0388c01║近世法混濫，瓜印紛紛揭，實為明眼羞，弄巧反成拙。
J33nB282_p0388c02║還記我迦文，衣傳非輕設，臨濟有瞎驢，正法眼藏滅。
J33nB282_p0388c03║興化遇大覺，痛打言下徹，原來非其人，如何稱法傑？
J33nB282_p0388c04║今來拈此意，亦予墮曲折，料君必點首，不妨將屈雪。
J33nB282_p0388c05║寄悅文禪師
J33nB282_p0388c06║予住西湖四面水，往來隔斷難飛趾。數莖白髮有時
J33nB282_p0388c07║侵，萬斛紅塵終不累。世界清涼何處尋？門前逝者真
J33nB282_p0388c08║堪視。炎天六月荷花開，香氣橫飄滿屋是。
J33nB282_p0388c09║蘿薜關歌贈施天石居士
J33nB282_p0388c10║憶昔孫登崖石邊，尋來阮藉嘯方喧。又記伯牙妙韻
J33nB282_p0388c11║絃，子期去後絕聲傳。人物原分等幅員，鳳凰自愛丹
J33nB282_p0388c12║山妍。謾舉琪花閬苑仙，故將弱水隔人船。亦勿重提
J33nB282_p0388c13║桃葉鮮，武陵再覓艸徒芊。高士君公慕昔賢，東墻深
J33nB282_p0388c14║隱品非偏。世行世法任周旋，吾愛吾鼎無變遷。梅花
J33nB282_p0388c15║三百種清椽，城市一生步不前。西湖今近予師焉，不
J33nB282_p0388c16║意今來亦復然。君昔聰明看木鳶，鑿開混沌泣先天。
J33nB282_p0388c17║癡憨寧效知章顛？從來不受英雄憐。酣夢世人白日
J33nB282_p0388c18║牽，黃金誰棄唾壺涎？奔走風塵車馬軿，分明膏火自
J33nB282_p0388c19║交煎。君渡胥濤遂興翩，故鄉遠隔赤堇泉。座客偏多
J33nB282_p0388c20║幾滿筵，下筆霞披刻石鐫。縱談瓶瀉傾珠圓，游戲南
J33nB282_p0388c21║屏善用權。霽月襟中骨力堅，非真酷嗜戀殘編。磨礪
J33nB282_p0388c22║豈憑鐵硯穿？我識先生天目禪。香風拂盡白華蓮，蘿
J33nB282_p0388c23║薜關存意自綿。關中不止白雲眠，芥子須彌玄復玄。
J33nB282_p0388c24║與雪定侍者
J33nB282_p0388c25║伴我多年湖上居，意深自是興偏舒。養成雲外九苞
J33nB282_p0388c26║鳳，騎出人前三腳驢。衣缽帶行雖鄭重，申瓶隨侍恐
J33nB282_p0388c27║嗟歔。黃花別去謾言送，好信催歸不待書。
J33nB282_p0388c28║寄陳粲侯
J33nB282_p0388c29║無端咒持來，想子蓮花上。如我禮空王，發願大而廣。
J33nB282_p0388c30║彩色頓增萱，斑衣舞勝曩。功業了世緣，取之如反掌。
J33nB282_p0389a01║自笑還成夢，六尺歸土壤。何須槐國醒，方知金印謊？
J33nB282_p0389a02║君夙多慧根，自幼嫌勞攘。讀書見性靈，玄珠獲象罔。
J33nB282_p0389a03║如余學修行，舉止怕鹵莽。一事不思維，後悔空悒快。
J33nB282_p0389a04║念子意殷勤，寫此表遐想。君是知音者，琴外堪擊賞。
J33nB282_p0389a05║贈友山字
J33nB282_p0389a06║山有山兮乃可友，金蘭時對堪長久。五百羅漢遊山
J33nB282_p0389a07║來，趙州識得即攜手。
J33nB282_p0389a08║又
J33nB282_p0389a09║山有鳥兮乃可友，能行鳥道成無漏。來去綿衣雲影
J33nB282_p0389a10║輕，笑倒鶻衫穿前後。
J33nB282_p0389a11║次誌公十二時歌
J33nB282_p0389a12║夜半子，更籌不記三更始。床邊側枕忽惺惺，明暗雙
J33nB282_p0389a13║空何所視？
J33nB282_p0389a14║鴉鳴丑，神通自在真無漏。好女不著嫁時裳，蚩蚩笑
J33nB282_p0389a15║殺拖屍走。
J33nB282_p0389a16║平旦寅，信手衣穿貼體親。洗面臨盆鼻摸著，分明用
J33nB282_p0389a17║得不粘塵。
J33nB282_p0389a18║日出卯，紅日一輪喜杲杲。不是其人莫與談，談來依
J33nB282_p0389a19║舊難尋討。
J33nB282_p0389a20║食時辰。茫茫底事為何因？鐵鏃加尖非過巧，缽盂添
J33nB282_p0389a21║柄卻傷神。
J33nB282_p0389a22║禺中巳，世味從來只如此。有為法歸夢幻空，何必強
J33nB282_p0389a23║分朱與紫？
J33nB282_p0389a24║日南午，家風一餐思存古。殘餘也欲待寒山，伸筋寧
J33nB282_p0389a25║能莫莽鹵。
J33nB282_p0389a26║日昳未，钁頭鋤地未曾費。不做不食先輩風，相較多
J33nB282_p0389a27║慚難自慰。
J33nB282_p0389a28║晡時申，西湖菴住豈成真？閒挂紙衣修竹下，不妨古
J33nB282_p0389a29║鏡著空塵。
J33nB282_p0389a30║日入酉，雷峰夕照那能久？忽教露柱現全身，騎出雲
J33nB282_p0389b01║中獅子吼。
J33nB282_p0389b02║黃昏戌，應緣喜得都休歇。夜靜無人獨自行，金沙舟
J33nB282_p0389b03║步成兜率。
J33nB282_p0389b04║
J33nB282_p0389b05║
J33nB282_p0389b06║
J33nB282_p0389b07║
J33nB282_p0389b08║
J33nB282_p0389b09║
J33nB282_p0389b10║
J33nB282_p0389b11║
J33nB282_p0389b12║
J33nB282_p0389b13║
J33nB282_p0389b14║
J33nB282_p0389b15║
J33nB282_p0389b16║
J33nB282_p0389b17║
J33nB282_p0389b18║
J33nB282_p0389b19║
J33nB282_p0389b20║
J33nB282_p0389b21║
J33nB282_p0389b22║
J33nB282_p0389b23║
J33nB282_p0389b24║
J33nB282_p0389b25║
J33nB282_p0389b26║
J33nB282_p0389b27║
J33nB282_p0389b28║
J33nB282_p0389b29║
J33nB282_p0389b30║
J33nB282_p0389c01║筏喻初學
J33nB282_p0389c02║參學弟子徐善編
J33nB282_p0389c03║今時禪者好說過頭話，譬如築室，基阯未曾立，棟梁
J33nB282_p0389c04║椽梠亦安所附麗乎？西陵諸居士謬從予問道，予為
J33nB282_p0389c05║述三皈、五戒、四弘誓願，真實露布，不假文飾，名曰筏
J33nB282_p0389c06║喻初學。漢文帝有言：「卑之母甚為高論，令今可施行
J33nB282_p0389c07║耳。」老僧亦云：
J33nB282_p0389c08║「最初必重皈依三寶。　皈依佛，兩足尊；皈依法，離欲
J33nB282_p0389c09║尊；皈依僧，眾中尊。皈依佛，不墮地獄；皈依法，不墮餓
J33nB282_p0389c10║鬼；皈依僧，不墮旁生。皈依佛竟，皈依法竟，皈依僧竟。
J33nB282_p0389c11║夫此三寶者，我佛西來，以心地法門開示此方眾生，
J33nB282_p0389c12║使破迷歸悟，出離夢場，返本還初也。由性出相、借相
J33nB282_p0389c13║明性，因立性相二諦，即性即相、即相即性，所謂舉一
J33nB282_p0389c14║心為宗，照萬法如鏡也。由相言之，玉毫金相之謂佛、
J33nB282_p0389c15║禪部律藏之謂法、清淨具德之謂僧。至於地獄、餓鬼、
J33nB282_p0389c16║旁生，是背三寶之人，而墮入三惡道者也。若能皈依，
J33nB282_p0389c17║改惡行善，便可以破凡成聖也。由性言之，自性了悟
J33nB282_p0389c18║之謂佛、依悟空情之謂法、依法行持之謂僧。總在一
J33nB282_p0389c19║念中，明白了當，無不具足，一體備三寶矣。此際如香
J33nB282_p0389c20║熱栴檀，自然無有惡息，那得夾帶惡念而有地獄、隱
J33nB282_p0389c21║藏慳念而有餓鬼、縱恣痴念而有旁生也？蓋此三惡
J33nB282_p0389c22║道，不待死後受而方知。以天眼觀之，險藏凶惡，人面
J33nB282_p0389c23║獸心，即識果不離因，現在已明彰較著矣。試看現身
J33nB282_p0389c24║病苦，而復遇王難凌夷，火燒窮厄、而更復眷屬流離、
J33nB282_p0389c25║種種坎軻相為侵逼，便是地獄之化報也。乃人不信
J33nB282_p0389c26║者，以自糞不覺臭故也。即自己曉得妄念不是，又仍
J33nB282_p0389c27║知法犯法，此為何故？以無量劫來業緣深重，自然習
J33nB282_p0389c28║氣濃厚，不能一時輕撇，所以必藉功夫淘汰，又賴師
J33nB282_p0389c29║友提攜，方能覷破。增得一分智慧，即破得一分塵勞。
J33nB282_p0389c30║欲出塵勞，必須努力精進。如儒家喜怒哀樂如何中
J33nB282_p0390a01║節，必戒慎恐懼，在慎獨處做入手功夫，始能應用不
J33nB282_p0390a02║錯，大本立而達道行也。禪門亦復如此，打頭就說皈
J33nB282_p0390a03║依佛，且道：佛是何人？原來方寸內這一點藏處大與
J33nB282_p0390a04║人不同，罪滅而見其福足、痴斷而見其慧足，此人不
J33nB282_p0390a05║被三界因果管束，出入自在，非世間人所識，稱作十
J33nB282_p0390a06║號中佛，無不可也。何謂皈依？不但渴慕思惟，似見堯
J33nB282_p0390a07║於羹墻，亦不但禮拜恭敬，以身為床座，必也不違其
J33nB282_p0390a08║教訓，倣其清範，將我之見聞覺知與佛之見聞覺知
J33nB282_p0390a09║相合，使了了分明，不為舊時妄想所賺，能如是行到、
J33nB282_p0390a10║見到，即與佛不相乖戾，名之曰皈依。似人歸家，無不
J33nB282_p0390a11║依家為生活；似水歸海，無不依海為流動也。皈依曰
J33nB282_p0390a12║竟者，此外無別事，不以外道再為師也。如此皈依，六
J33nB282_p0390a13║道三塗永無分矣。今舉一該萬法，俱應作如是觀。且
J33nB282_p0390a14║如皈依法稱為離欲尊而不墜餓鬼者，以其皈依法
J33nB282_p0390a15║非止見佛所說妙談，似窮子得領父貲，一時富貴，所
J33nB282_p0390a16║謂無價寶也，遂歡喜讀誦，終身不輟。亦不止依文解
J33nB282_p0390a17║義，講說洞徹，以為皈依也，究竟要從自心偷習俱盡，
J33nB282_p0390a18║妄想不續，自己得一分般若之智，即得一分般若之
J33nB282_p0390a19║法也。由是惑盡智圓，法法證三昧，與法不相隔礙，是
J33nB282_p0390a20║謂皈依。可見法非外來，亦非強贅。如自性無暗昧，即
J33nB282_p0390a21║般若法；自性無繫戀，即布施法；自性無搖惑，即禪定
J33nB282_p0390a22║法；自性無嫉害，即慈悲法；自性無愛染，即持戒法；自
J33nB282_p0390a23║性無懈惰，即精進法。即此推開，萬行俱全，不同欲溺
J33nB282_p0390a24║下沉，一似登巔獨據，名為離欲尊。調御風高，人天尊
J33nB282_p0390a25║仰，焉得復墮餓鬼哉？然論世人餓鬼之報，亦不易免
J33nB282_p0390a26║者，以不解智食，而惟依識為食，貪於口腹，即此思食
J33nB282_p0390a27║一念，便墮在餓鬼。所以佛制過午不食，即食必作五
J33nB282_p0390a28║觀，防饑瘡妄思之受墮也。凡人臨命將終，不能如洞
J33nB282_p0390a29║山高衲去後能來游戲愚痴之齋，由是刀風解體，思
J33nB282_p0390a30║食不能食，又一餓鬼出現也。及業識去後，不能轉識
J33nB282_p0390b01║成智，變為中陰身，望食救焦渴之苦，又一餓鬼出現
J33nB282_p0390b02║也。必須生前作主，直下跳出黑山鬼窟，將熟路引起，
J33nB282_p0390b03║現在百千幻想俱付紅爐烈焰，不容星草留礙。既不
J33nB282_p0390b04║起塵，不名依塵出沒；不起情見，不名依情顛倒，謂之
J33nB282_p0390b05║皈依法。如法脩行，上超天人，終離鬼趣，亦只從最初
J33nB282_p0390b06║『皈依法』三個字了悟，自然頭頭合式也。何謂皈依僧，
J33nB282_p0390b07║眾中尊？以頭髮一削，義取諸塵俱斷，髮削而頭換，則
J33nB282_p0390b08║色色俱換，看的不是色換眼、聽的不是聲換耳，六根
J33nB282_p0390b09║門下換其舊習，將齷齪凡夫換做清淨菩薩，所以稱
J33nB282_p0390b10║解脫人，不受世縛，但根器不同，品類遂別。吾寧舉措
J33nB282_p0390b11║取法上流，流俗阿師固所不齒，即講僧律。僧雖所難
J33nB282_p0390b12║得，而心所尊服，尤重了悟大僧。以此僧為眾中尊，不
J33nB282_p0390b13║特人間崇重，論其德化，冥間天上，到處景仰，從此有
J33nB282_p0390b14║昇無墮，有樂無苦，何旁生之有？古德云：『心迷生死始，
J33nB282_p0390b15║心悟輪迴息。』心迷，佛是眾生；心悟，眾生是佛。故不可
J33nB282_p0390b16║將高僧推在別人分上做也。莫待身間事完，始可習
J33nB282_p0390b17║靜，應須即今撐開冷眼，看業識茫茫，幹得甚事？秦鹿
J33nB282_p0390b18║漢馬，尚屬漚影，區區蝸角之爭、蟻戰之忙，將何所用
J33nB282_p0390b19║也？急急自消塵業，冰清操履，縱然未離家眷，或隋貌
J33nB282_p0390b20║劣、或羈女質，而但中有過人處，《法華》所謂『猶如淨琉
J33nB282_p0390b21║璃，內現真金像』，豈不是與從上賢聖同遵芳範，不負
J33nB282_p0390b22║皈依僧之義也？」
J33nB282_p0390b23║「予如是註三皈者，從六祖大師令人皈依三寶，即從
J33nB282_p0390b24║自性發動念處，便為指示見佛，不從外求。若外求有
J33nB282_p0390b25║相，佛與汝不相似，似數別人錢，自家無分，惟法法消
J33nB282_p0390b26║歸自己，纔見自己家寶，儘堪受用。故初祖未來此土，
J33nB282_p0390b27║此土只高僧禪定、經咒、儀度等，法人依此脩習，祖來
J33nB282_p0390b28║直指見性，不落階級次第，所謂頓教也。頓則真痛快
J33nB282_p0390b29║直捷，不異千年暗室一點照破也。若依漸教分別，則
J33nB282_p0390b30║有最初三寶，佛初成道，即稱如來名佛、四諦法輪名
J33nB282_p0390c01║法、五阿羅漢名僧。謂初因二賈客、及女人須闇陀、併
J33nB282_p0390c02║五人陳如等，皆授二皈，以未有僧寶也。佛後於鹿苑
J33nB282_p0390c03║度五俱鄰，人間已有六羅漢，因為耶舍父母最初三
J33nB282_p0390c04║皈。有小乘三寶，佛現丈六金身，說四諦十二因緣法，
J33nB282_p0390c05║成四果位僧；有大乘三寶，三身十身名號，二空理等
J33nB282_p0390c06║名法，三賢十聖名僧。三賢者，十住、十行、十向、十聖、十
J33nB282_p0390c07║地也。有住持三寶，刻像圖形名佛、貝多梵書名法、削
J33nB282_p0390c08║髮染衣名僧。有別相三寶，法報應化名佛、教理智斷
J33nB282_p0390c09║名法、三乘階次名僧。有一體三寶，真如覺了名佛、全
J33nB282_p0390c10║體軌持名法、理事和合名僧。予之所宗，本於一體三
J33nB282_p0390c11║寶，亦由師師相承，從正法眼藏認取自家面目，見得
J33nB282_p0390c12║自家靈山上原有一尊活佛，有時唱演無量妙法，句
J33nB282_p0390c13║句截斷貪痴；有時動遵無垢大僧，處處為人尊仰。將
J33nB282_p0390c14║上住持別相，大小無不完攝，未嘗不圓融、未嘗不差
J33nB282_p0390c15║別，似鳥飛空中，不雜空色而亦不礙空色，殆不可思
J33nB282_p0390c16║議也。奈何背覺合塵，而錯認幻身幻心以為活計。一
J33nB282_p0390c17║迷為身，將肉袋危脆不久者認為奇貨可居，殊不知
J33nB282_p0390c18║九孔垢流，萬虫攢集，寒暑失調，病苦交至，著眼思之，
J33nB282_p0390c19║有何可愛？何不返取光明變化之身，水火可入也？一
J33nB282_p0390c20║迷為心，將不正之心感為傍生、將沉溺之業陷為地
J33nB282_p0390c21║獄、慳吝我執墮為餓鬼，此時受報，悔之無益噬臍，何
J33nB282_p0390c22║不迴光返照？如以能見之眼自見其心、能聞之耳返
J33nB282_p0390c23║聞其聞，使破幻歸真，雲去月現，一靈先覺併他心俱
J33nB282_p0390c24║通之為妙也。可見凡聖分於迷悟，則最初入門可不
J33nB282_p0390c25║以三皈為鄭重乎？然即欲回首而無好僧點破，便是
J33nB282_p0390c26║不遇作家，到老翻成骨董。每見根器甚佳而誤入傍
J33nB282_p0390c27║蹊，最可痛惜。惟有向上全提，如僧問馬祖：『如何是西
J33nB282_p0390c28║來意？』祖答云：『汝即今是甚麼意？』又如慧可大師問初
J33nB282_p0390c29║祖：『弟子心未安，乞師安心。』祖云：『將心來，與汝安。』凡此
J33nB282_p0390c30║開示，人能參究，必定靈山一會儼然未散也。」
J33nB282_p0391a01║「三皈後，即授五戒。戒法：一不殺生、二不偷盜、三不邪
J33nB282_p0391a02║淫、四不妄語、五不飲酒食肉。　此五戒者，將現身易
J33nB282_p0391a03║犯之過一一改除，以植善根。似造屋者，先從柱棟磐
J33nB282_p0391a04║石發軔也。不殺，則仁併虫蟻，不得故傷；不偷，則義併
J33nB282_p0391a05║芥草，毋得苟取；不邪婬，則存禮併屋漏，毋得抱愧；不
J33nB282_p0391a06║妄語，則存信併口過，毋得侵累；不飲酒食肉，則存智
J33nB282_p0391a07║併諸味，無得貪著。肉物從殺命中來，經云：『食肉者，無
J33nB282_p0391a08║慈悲心，命終必墮羅剎。』豈可食乎？殺盜婬妄，輪王所
J33nB282_p0391a09║制，酒乃佛所制也。《智論》明飲酒十過：一顏色惡、二下
J33nB282_p0391a10║劣、三目視不明、四現嗔恚相、五壞資生業、六致疾病、
J33nB282_p0391a11║七益鬥訟、八惡名流布、九智慧減少、十死墮惡道。故
J33nB282_p0391a12║應防狂藥，以表淡薄明志。佛以五者為戒，戒則名尸
J33nB282_p0391a13║羅，可以解脫生死，故義在禁除，凜然嚴飭，斷不可犯。」
J33nB282_p0391a14║「問云：『能持否？』非一一強勉也，以人性本善，乃性之德
J33nB282_p0391a15║也。人若能明其自性，則不戒而戒似明鏡，動止合儀，
J33nB282_p0391a16║而其人如玉，豈不為皈依法者第一義諦？如忽五戒，
J33nB282_p0391a17║則仍墮三惡道矣。予見有頗信法門，只是不能奉素，
J33nB282_p0391a18║是明犯食肉、殺生二戒矣。況因而苟且，無所不至，所
J33nB282_p0391a19║以必須力量把定，方能車破而可脩、絃壞而可補也。
J33nB282_p0391a20║又見五戒已信，從而撿閱行實，有一二未能持者，然
J33nB282_p0391a21║美玉不容片瑕，星火亦足焚棟，既有戒受，寧以戒護
J33nB282_p0391a22║身，不可以無戒而負悔也。」
J33nB282_p0391a23║「五戒後，即授四弘願。願云：『無邊眾生誓願度，無量煩
J33nB282_p0391a24║惱誓願斷，無盡法門誓願學，無上佛道誓願成。』　三
J33nB282_p0391a25║皈五戒，入道之本已立矣。然菩薩在自利、利他，不可
J33nB282_p0391a26║僅如羊、鹿等機，作自了漢也。永明云：『境無自性而他
J33nB282_p0391a27║成自，心無自性而自成他。』所以融通事理，交參賓主，
J33nB282_p0391a28║直至無我、無人，始見一體同觀。煩惱起于無明，無明
J33nB282_p0391a29║破則煩惱除，故心動雜想即不自在。能看破雜想起
J33nB282_p0391a30║處，有漏結習自然消釋。何謂無量法門誓願學？以佛
J33nB282_p0391b01║將心地法門開示於人，名之謂經。依開示履踐，使身
J33nB282_p0391b02║無差謬，名之謂律。諸菩薩將佛不盡深義，問難辨明，
J33nB282_p0391b03║名之謂論。是為經藏、律藏、論藏，即收盡佛五時十二
J33nB282_p0391b04║部經之大意也。初時喻乳，二時酪，三時生酥，四時熟
J33nB282_p0391b05║酥，五時醍醐。十二部，法本、重頌、授記、孤起、無問自說、
J33nB282_p0391b06║因緣、譬喻、本事、本生、方廣、未曾有、論議。偈曰：『阿含十
J33nB282_p0391b07║二方等八，二十二年般若談，華嚴最初三七日，法華
J33nB282_p0391b08║涅槃共八年。』是佛四十九年所說也。以佛本意即欲
J33nB282_p0391b09║人見自性，故出母胎即指天指地，以露宗門消息。然
J33nB282_p0391b10║雖露消息，而錯過者多，未免有悟即有迷、有正則有
J33nB282_p0391b11║邪。傍門偏惑，自古有之。佛既出世，當以佛語為人天
J33nB282_p0391b12║眼目，作萬世依憑。落之於語，名謂教，即有頓、漸差別。
J33nB282_p0391b13║究竟以正法眼藏及衣缽，傳之大迦葉，其所重可知
J33nB282_p0391b14║矣。故始成正覺，即現千丈金身，說《華嚴》頓教。奈人不
J33nB282_p0391b15║會，復現丈六身，說四諦、十二因緣，如《阿含》諸律部，度
J33nB282_p0391b16║憍陳如等五人作羅漢，以破結習，名小教，佛、法、僧自
J33nB282_p0391b17║此始也。後見機緣漸熟，即說《楞嚴》、《金光明》、《維摩》、《勝縵》
J33nB282_p0391b18║等經，斥小彈偏，方與般若談空有契，名大教，佛、法、僧
J33nB282_p0391b19║自此盛也。以後四十年來，漸見身子、空生等俱能會
J33nB282_p0391b20║權作實，故與法華會上授記作佛，即於一日一夜盡
J33nB282_p0391b21║說涅槃。此八年中，已稱說法本懷，遂示涅槃，所謂法
J33nB282_p0391b22║門無量誓願學者，此也。自後諸師建立門庭，各師其
J33nB282_p0391b23║師，一一不同，而於佛敕總不違也。或立為法相宗，起
J33nB282_p0391b24║於彌勒慈氏，因無著與天親菩薩咨參慈氏惟識，相
J33nB282_p0391b25║與立論，後傳與天竺戒賢法師，師授唐之玄奘，奘東
J33nB282_p0391b26║歸授窺基，基乃網羅製疏，學者宗之，名為慈恩法相
J33nB282_p0391b27║教。或立為法性宗，起於文殊大士，現為燉煌杜順師，
J33nB282_p0391b28║師傳智儼，儼傳康居國法藏大師，後入中國，為隋文
J33nB282_p0391b29║帝所敬，開演新譯華嚴宗旨，光從口出，藏傳清涼觀，
J33nB282_p0391b30║觀傳圭峰密，學者宗之，名為賢首教。或立為天台講
J33nB282_p0391c01║主，起自龍樹大師，師傳北齊慧聞大師，師傳南嶽思
J33nB282_p0391c02║大禪師，師傳智者大師，遂將佛三觀空假中圓為第
J33nB282_p0391c03║一義諦，學者宗之，名天台教。或立為南山律宗，起自
J33nB282_p0391c04║優波離尊者，集四眾結集毗尼，沙彌十戒、比丘二百
J33nB282_p0391c05║五十戒、比丘尼三百四十八戒、菩薩戒十重四十八
J33nB282_p0391c06║輕，使攝心不動，自合儀則，總令人從戒歸覺也。三國
J33nB282_p0391c07║時，西竺曇柯羅師至洛陽，出《僧祗》戒本。至晉安帝佛
J33nB282_p0391c08║馱耶舍尊者，又以《十誦律》來，律儀始備。唐宣律師持
J33nB282_p0391c09║守尤謹，學者宗之，名為南山律教。或立為瑜珈顯密
J33nB282_p0391c10║教，始自金剛薩埵，西域人也，通經律藏，忽感毘盧遮
J33nB282_p0391c11║那佛親授瑜珈五部，以手作印、心作觀，口誦真言，大
J33nB282_p0391c12║約悲願為體，拔苦為用，傳之南印土金剛智，智於唐
J33nB282_p0391c13║開元慈恩寺建立曼茶羅壇，法儀制時，不空三藏及
J33nB282_p0391c14║一行俱師事之。不空諡灌頂國師，學者宗之，名燄口
J33nB282_p0391c15║瑜珈教。梁朝誌公大師出冰陸儀文，亦同此也。或立
J33nB282_p0391c16║為蓮社一宗，東晉時，遠公大師統會東林十八人，結
J33nB282_p0391c17║蓮花漏，耑心念佛，求生淨土，本於大勢至菩薩以念
J33nB282_p0391c18║佛法離顛倒想，遂至永明禪師、明蓮池大師耑念盛
J33nB282_p0391c19║行，學者宗之，名為淨土宗。以上即儀範之不同，而總
J33nB282_p0391c20║成出塵之行，以遊戲華藏之門。無量法門誓願學者，
J33nB282_p0391c21║此也。法門得學，佛道自成，願者甘心，誓者不退，以喜
J33nB282_p0391c22║效為精勤，則度得自己便度得眾生，從來身教足以
J33nB282_p0391c23║感化也。　三皈、五戒、四願，復說懺悔法以成迴向：『往
J33nB282_p0391c24║昔所造諸惡業，皆由無始貪嗔痴，從身語意之所生，
J33nB282_p0391c25║一切我今皆懺悔。』」
J33nB282_p0391c26║「人誰無過？所貴真實懺悔。不懺悔，則罪積未消滅，定
J33nB282_p0391c27║業難逃也。智者而忍令我身福輕如羽，業重如山乎？
J33nB282_p0391c28║況我自性中，有佛可做、有法可樂、有僧可依，此莫大
J33nB282_p0391c29║無價之寶也。譬如貧女人，色貌甚醜陋，而懷貴子相，
J33nB282_p0391c30║當為轉輪王。譬如大冶鑄，無量真金像，愚者自外觀，
J33nB282_p0392a01║但見焦黑土。迷三寶而不肯皈依，因不得預戒發願，
J33nB282_p0392a02║登歡喜地，良可悲也。今能知生死蜉蝣，不保朝暮，痛
J33nB282_p0392a03║心改過，加意策勵，將往昔貪嗔痴從身語意所生者，
J33nB282_p0392a04║直從生起處，似草除根，則意不涉妄想，便明圓覺，所
J33nB282_p0392a05║以名之謂懺悔。以後過不復續，方見前非，果能懺也。
J33nB282_p0392a06║遇順境則生愛，愛則成貪；遇逆境則生憎，憎則生嗔。
J33nB282_p0392a07║殊不知境緣歸幻影子，而反被影子所惑，真痴之甚
J33nB282_p0392a08║也。以志誠信心，出世法皆懺悔三字。如智玄惡瘡，瘡
J33nB282_p0392a09║得清涼洗滌，則相續痴惑自然永破。可謂皈依佛竟、
J33nB282_p0392a10║皈依法竟、皈依僧竟也。」（終）
J33nB282_p0392a11║西湖虛舟省和尚塔銘
J33nB282_p0392a12║嘗聞釋氏有一花五葉，燈燈相續之說，儒者初未之
J33nB282_p0392a13║信，亦未之見也。崇禎辛未，寧司李黃公端伯偕通郡
J33nB282_p0392a14║諸當事請金栗密老人住天童，一時薄海內外四眾
J33nB282_p0392a15║人等皈依殆盡，儒者亦仰其宗風。時余年甫十齡，便
J33nB282_p0392a16║知鹽官有蔡子穀、四明有姚質之兩居士，皆儒者宗
J33nB282_p0392a17║匠，釋氏之一葉一燈也。逾二十有四年，而師踞越之
J33nB282_p0392a18║吼山獅窟矣。又十五年，為康熙戊申五月六日之未
J33nB282_p0392a19║時，師辭眾書偈，奄然歸寂，諸方不無泰山梁木其頹
J33nB282_p0392a20║其壞之悲。後人營葬事，弟子超直輩具行狀為師乞
J33nB282_p0392a21║銘於余，以余家近天童，師參金栗，見之真、信之確也。
J33nB282_p0392a22║師諱行省，字虛舟，四明慈水姚氏子。姚為望族，質之
J33nB282_p0392a23║其在俗，字虛舟則破山和尚契機而贈之者，生於萬
J33nB282_p0392a24║曆己亥臘月廿二之亥時。九歲工儒業，十三輒善屬
J33nB282_p0392a25║文，雞壇之名由是而起。性復謹厚，故通國皆以孝友
J33nB282_p0392a26║稱。十八以病，知身為桎桔，頓起世出世間之想，因日
J33nB282_p0392a27║取大慧語錄先自勘驗，從須彌山一句子遽有所得，
J33nB282_p0392a28║於是走雲門、過真寂、訪龍門、遊理安、對語風，所至俱
J33nB282_p0392a29║投針芥，獨參金栗得領痛棒，遂命名曰省，故至今以
J33nB282_p0392a30║省名。甲申，世事滄桑，慈幃不祿，益堅世出世間之想，
J33nB282_p0392b01║遂毅然脫白於乳峰之前，爰頂一笠，再登雙徑，電掣
J33nB282_p0392b02║星馳，箭鋒相拄，而徑山直解髻珠與之矣。甫印心，而
J33nB282_p0392b03║陸公鳴時請師闡宗剡曲，陶公履卓請師開法吼山，
J33nB282_p0392b04║兩公三教，東南柱石，師亦無忝臨濟兒孫，此甲午以
J33nB282_p0392b05║後事。戊戌春杪，復渡錢塘，將有覲師福嚴之役，西泠
J33nB282_p0392b06║諸君子望道若渴，留住西湖，南屏居其南，鷲嶺居其
J33nB282_p0392b07║北，而師獨悠游自在于其間者，大半為道風日替，宗
J33nB282_p0392b08║風浸衰，露爪伸牙，不如藏鋒斂鍔，庶幾足以砥柱中
J33nB282_p0392b09║流，師殆龍山、大梅之流亞歟！嗣法四人：梅菴諸、問石
J33nB282_p0392b10║直、珂雪璨、雪定潪。尼一人：密啟。初世壽七十，僧臘二
J33nB282_p0392b11║十有四，弟子建塔於雷峰之陰。本年十一月廿五日，
J33nB282_p0392b12║迎真人藏。嗚呼！師之生也，徑山、雪竇為之父；師之終
J33nB282_p0392b13║也，鳥窠、永明為之鄰。得非乘願再來，而示末法之光
J33nB282_p0392b14║明幢也哉？敬為之銘曰：
J33nB282_p0392b15║古佛傳燈，不可思議。今人傳法，語言文字。
J33nB282_p0392b16║匝地普天，無別無二。唯師半生，行腳居士。
J33nB282_p0392b17║劍挂眉間，鳥王金翅。醫活死貓，腳跟點地。
J33nB282_p0392b18║雪竇鏟草，破山與字。徑山一枝，天童斷臂。
J33nB282_p0392b19║縮爪藏牙，顧惜祖意。
J33nB282_p0392b20║賜進士及第中大夫內閣學士兼禮部侍郎
J33nB282_p0392b21║經筵講官同里法弟史大成拜譔
J33nB282_p0392b22║
J33nB282_p0392b23║
J33nB282_p0392b24║
J33nB282_p0392b25║
J33nB282_p0392b26║
J33nB282_p0392b27║
J33nB282_p0392b28║
J33nB282_p0392b29║
J33nB282_p0392b30║
J33nB282_p0392c01║
J33nB282_p0392c02║
J33nB282_p0392c03║
J33nB282_p0392c04║
J33nB282_p0392c05║
J33nB282_p0392c06║
J33nB282_p0392c07║
J33nB282_p0392c08║
J33nB282_p0392c09║
J33nB282_p0392c10║
J33nB282_p0392c11║虛舟和尚行狀
J33nB282_p0392c12║康熙戊申夏五月，傳臨濟正宗三十二世虛舟省禪
J33nB282_p0392c13║師示寂於杭之留錫院。先是丁未之冬，師扁舟過予
J33nB282_p0392c14║信宿，且語予曰：「術者推貧道數止來歲，居士念夙昔
J33nB282_p0392c15║道契，必以春月走送我，遲即不及矣。貧道且以法門
J33nB282_p0392c16║事相累。」予謝不敏，請為師結集語錄，師許之。是年冬，
J33nB282_p0392c17║師果示疾，入春增劇，復馳書申前囑，方促裝而訃至
J33nB282_p0392c18║矣。異哉！師蓋預知時至，托言術者。去來自在，雖前哲
J33nB282_p0392c19║奚以加此？已而師之大弟子問石直公，承師末命，以
J33nB282_p0392c20║撰次遺行見委，予奚敢辭？按師諱通省，以嗣法福嚴
J33nB282_p0392c21║費老人改行省。慈谿人也，俗姓姚氏，為明州甲族，纓
J33nB282_p0392c22║冕相望，若中丞公宗文、大參公應翀皆其近屬。師幼
J33nB282_p0392c23║攻儒業，父慶山公特奇愛之，命名宗俊，字曰質之。十
J33nB282_p0392c24║八病痔，即作身為疣贅，宜疾遠離想。嘗泛海至補陀
J33nB282_p0392c25║山禮大士，見嵒下有僧血書《華嚴》，輒發願他日必效
J33nB282_p0392c26║之。歸求旁行四句之書，得《圓覺經》，一覽如夙習。又讀
J33nB282_p0392c27║《大慧錄》，得古人用力進修之方，遂立志參禪。潔掃一
J33nB282_p0392c28║室，日坐臥其中，單提一句須彌山話，密切挨拶，纔上
J33nB282_p0392c29║蒲團，輒飄飄如騰空，心亦不怖。一日睡去，夢見此心
J33nB282_p0392c30║化為一道寒光，了無身相及衾幃房舍之跡，遂有省，
J33nB282_p0393a01║信口成偈曰：「一華五葉，平地風雷。陳倉暗度，虛空粉
J33nB282_p0393a02║碎。敲碎髑髏我是誰？不須更覓西來意。」自此頓覺胸
J33nB282_p0393a03║襟灑落，異於恆時，獨欠明眼印證，遂以居士服遍參
J33nB282_p0393a04║尊宿。若雲門缾匋語風、龍門理安諸大老，皆有機緣
J33nB282_p0393a05║問答，當場敲磕，具載語錄中。最後至金粟參密翁老
J33nB282_p0393a06║和尚，一見即機契，溫言留住，命名通省。一日語師云：
J33nB282_p0393a07║「你到這裡該與三十棒，不到這裡也該與三十棒。」師
J33nB282_p0393a08║答云：「恁麼卻似狂鹿中箭了也。」翁便打，師便喝。翁將
J33nB282_p0393a09║師一推云：「你若無心我便休。」自是益器重師，師亦儼
J33nB282_p0393a10║然以法自任。丁卯，師年二十八，客嘉興，患病幾不起，
J33nB282_p0393a11║微細檢點，殊不得力。偶拈南泉斬貓公案，猶覺未能
J33nB282_p0393a12║透過，乃復痛悔差別未盡，安得遽為究竟？即於病中
J33nB282_p0393a13║反覆推勘，了無入處。一日病少間，強起盥櫛，顧童子：
J33nB282_p0393a14║「將取木梳來。」童度梳子，師引手接之，忽然薦得南泉
J33nB282_p0393a15║意旨，當下疑團冰釋，始知古人作用各有規格，不可
J33nB282_p0393a16║杜撰，口占一頌曰：「南山雲，北山雨，滴滴分明獅子乳，
J33nB282_p0393a17║果是鵝王親揀著，不妨播弄閒家具。」師於金粟諸大
J33nB282_p0393a18║弟子中尤重破山，師嘗訪之金鼓洞，山問師：「何處來？」
J33nB282_p0393a19║師豎一指，山拈石便打。師以其饒有辣手，益心儀之。
J33nB282_p0393a20║至是山已嗣法，開堂於禾之東塔寺，師方有新證，急
J33nB282_p0393a21║求印可，遂往問曰：「眼中出火時如何？」山便打，師便喝，
J33nB282_p0393a22║山又打，師又喝。山復連棒打趁，直至三門外，鮮血迸
J33nB282_p0393a23║濺，布袍朱殷，師大笑歸寓。次日募齋，請山上堂，纔入
J33nB282_p0393a24║門，山即迎罵曰：「風顛漢又恁麼來也。」師云：「只為婆心
J33nB282_p0393a25║太切。」山作招手勢，師倒退一步，山便喝，師乃禮拜，自
J33nB282_p0393a26║是身心豁然，無復疑滯。是年冬，密翁自金粟遷天童，
J33nB282_p0393a27║師往見曰：「昔蒙和尚賜棒，今已知痛養了也。」翁云：「作
J33nB282_p0393a28║麼生知？」進云：「適被路上梅花刺破眼睛。」翁指繩床云：
J33nB282_p0393a29║「且坐。」師便喝，翁云：「喝作麼？」進云：「缽盂峰頂掛寒冰。」翁
J33nB282_p0393a30║頷之。時三峰漢和尚開堂淨慈，專提玄要，師特往問
J33nB282_p0393b01║濟下宗旨，峰拈溈山樹倒藤枯公案，連發十餘難，師
J33nB282_p0393b02║宛轉作答，應機無滯，峰為下座。緇白聚觀者數千人，
J33nB282_p0393b03║見師以一白衣排突法筵，機辨蜂湧，咸為齧指吐舌，
J33nB282_p0393b04║其機語詳具錄中。明日，峰復邀師入丈室，示以夾山
J33nB282_p0393b05║船子因緣，從容縷解大法、小法之分，師雅不謂然，即
J33nB282_p0393b06║夕俶裝歸天童，錄問答語呈似，翁閱竟，則抵之於地，
J33nB282_p0393b07║譙讓殊苦，師乃益喜自負。尋受翁命，輯天童寺誌，受
J33nB282_p0393b08║居士五戒，首尾十年，密室參叩，不一而足。迨翁辭眾
J33nB282_p0393b09║退院，卜築通玄峰頂，師以抱病，不獲遠隨杖履，始謝
J33nB282_p0393b10║去。臨行問翁：「諸大弟子誰可為依歸者？」翁曰：「金粟可。」
J33nB282_p0393b11║蓋是時費隱老人已主金粟矣。師受教，謹志不忘，居
J33nB282_p0393b12║亡何翁竟順世。甲申，師年四十有六，遇世難破家，又
J33nB282_p0393b13║喪母，乃一意離俗，竟詣雪竇，脫白芟染，且受具戒為
J33nB282_p0393b14║大僧。會天童虛席，師率眾馳書金粟，敦請繼席，日夕
J33nB282_p0393b15║參承座下。嗣後每主大剎，師必追隨。癸巳，費老人住
J33nB282_p0393b16║徑山，師省覲次，老人遽問：「如何是本分事？」師禮拜，老
J33nB282_p0393b17║人云：「不問汝禮拜。」曰：「四稜不蹋地。」老人云：「作麼拜？」曰：
J33nB282_p0393b18║「一任明鑒。」次日，又問：「如何是本分事？」曰：「殺人放火。」老
J33nB282_p0393b19║人云：「恁麼也明本分事那？」曰：「某甲卻是從實供招。」老
J33nB282_p0393b20║人云：「儱侗再道。」師拂袖出。次年甲午，從老人寓雲間
J33nB282_p0393b21║之超果，遂受記莂。又明年乙未，明州四眾請師出世，
J33nB282_p0393b22║住嵊縣顯淨，尋移山陰吼山。江東倡學之區，一時耆
J33nB282_p0393b23║德若予安王公亹、岸生陶公履卓，咸與師朝夕扣擊，
J33nB282_p0393b24║結支許之契已，又受古虞長慶之請。師以衰年多病，
J33nB282_p0393b25║思得一茆自適，會武林善士張、韓諸子為師買山於
J33nB282_p0393b26║雷峰之麓，得虞德園先生讀書故址。師登樓一望，千
J33nB282_p0393b27║頃澄碧，繞以連峰，脩梧密竹，蔭翳左右，心殊樂之，顧
J33nB282_p0393b28║弟子曰：「此可以留吾錫矣。」因命名留錫庵。攜一木榻，
J33nB282_p0393b29║宴坐其中，盡掃法社畦逕，學徒數輩，鷗止籜集，惟以
J33nB282_p0393b30║本分草料日相敲磕，不煩繩切而自然嚴飭。四方問
J33nB282_p0393c01║道者，軒車簦笠，旁午枳落間，師以一味率真，平等相
J33nB282_p0393c02║接，藜羹蔬食，驩然移晷，未嘗稍以菀枯為軒輊也。而
J33nB282_p0393c03║聲前句下，霑濡法味者，蓋有不可思議之利益云。自
J33nB282_p0393c04║戊戌迄丁未，師居湖上已十年，乃忽萌厭世之想，詣
J33nB282_p0393c05║禾別予及嚴𨍏轢、施約庵兩居士，歸即治梵龕以待
J33nB282_p0393c06║時至。居有頃，果感鬲疾，日進一搤米。戊申四月，疾增
J33nB282_p0393c07║劇，師少有密行，瞬存息養，無頃刻間嘗持大悲陀羅
J33nB282_p0393c08║尼，晝夜有程，超果受囑。後忽憶海上之願，絕鹹味者
J33nB282_p0393c09║三年，刺舌血書《華嚴》〈行願品〉一卷，自課益密，二時禮
J33nB282_p0393c10║佛各數百拜，十年如一日也。既病甚，贏形柴立，喘息
J33nB282_p0393c11║支綴，作詩寄友，有「煉得身形同槁木，床頭野鳥亦來
J33nB282_p0393c12║栖」之句。然策勵彌篤，謂學者曰：「行矣！勉之！我疲頓至
J33nB282_p0393c13║此，猶不敢自暇逸，宜善體此意。」五月五日，搭衣禮佛
J33nB282_p0393c14║如常時。次日質明，起坐維摩榻，召諸弟子處分常住
J33nB282_p0393c15║事訖，瞑目不語。初有何居士詢師行期，曰：「在初六日。」
J33nB282_p0393c16║於是轉相告語，緇素舊識闐擁榻前，或進紙乞師留
J33nB282_p0393c17║偈，師援筆疾書曰：「百骸終潰散，覺性只如昨。我從無
J33nB282_p0393c18║量劫，弄影深知錯。今朝撒手行，也不問極樂。炎炎五
J33nB282_p0393c19║月天，冰凍堆丘壑。一陣西風來，吹落黃金索。」書竟擲
J33nB282_p0393c20║筆，眾圍守至日下舂，咸見師雪顱毿毿然，有氣上出
J33nB282_p0393c21║如雲，良久奄然而逝。弟子如遺命藏蛻瓷龕中，膚肉
J33nB282_p0393c22║融軟如生。師天姿溫粹，不染世械。晚年體道益密，純
J33nB282_p0393c23║以天用與人處，婆婆和和，諈諉諄復，終日相對，機智
J33nB282_p0393c24║泯絕。始所語者，旋忽亡之，以故人多樂親師，一以為
J33nB282_p0393c25║嬰兒、一以為慈母。然每至忠孝大義，往往齦齶相拄，
J33nB282_p0393c26║面赬髮立，儼然肝膽烈士。至於法門統系，綱宗軌則，
J33nB282_p0393c27║尤不肯絲髮假借，彈訛斥謬，精色迸射，豪鷹鷙隼，未
J33nB282_p0393c28║嘗不為辟易也。事父母至孝，居喪盡禮，敦重友誼，始
J33nB282_p0393c29║終不渝。承事十方知識，捐麋頂踵，不生厭怠。已佩法
J33nB282_p0393c30║印，而下學工夫終不放手。或疑為絡索，師聞必呵斥
J33nB282_p0394a01║之。師法語有云：「我此拄杖子，有時全放下是提起，未
J33nB282_p0394a02║入三門，與汝一頓了也；有時全提起是放下，打教血
J33nB282_p0394a03║滴滴地，何曾動手？」蓋此數語，是師通身受用處，故雖
J33nB282_p0394a04║已絕跡無為，而不妨示有脩習。脩己如是，治人亦如
J33nB282_p0394a05║是。彼以輕狂虛見妄測至人者，正所謂蚍蜉撼大樹，
J33nB282_p0394a06║可笑不自量而已。師生於萬曆己亥十二月二十二
J33nB282_p0394a07║日，距遷化之歲，世壽七十，僧臘二十有四。有語錄、文
J33nB282_p0394a08║集若干卷。嗣法弟子四人：曰梅庵超諸、曰問石超直、
J33nB282_p0394a09║曰珂雪超璨、曰雪定超潪。印證尼一人：曰密啟超初。
J33nB282_p0394a10║居士二人：曰何卓雪超信、曰沈尚先超尚。是年十一
J33nB282_p0394a11║月二十五日，群弟子將奉師全身塔於庵南，介予為
J33nB282_p0394a12║狀，以乞銘於賢士大夫。予辱師知垂二十年，每過湖
J33nB282_p0394a13║上，必為浹旬匝月之淹，落草盤桓，昕昔靡間，顧闇劣
J33nB282_p0394a14║不足副師之望，今茲執筆以論次師之行事，能不為
J33nB282_p0394a15║之欷歔涕零也耶？謹狀。
J33nB282_p0394a16║康熙甲戌長至前十日，參學弟子檇李徐善槃談撰。
J33nB282_p0394a17║
J33nB282_p0394a18║
J33nB282_p0394a19║
J33nB282_p0394a20║
J33nB282_p0394a21║
J33nB282_p0394a22║
J33nB282_p0394a23║
J33nB282_p0394a24║
J33nB282_p0394a25║
J33nB282_p0394a26║
J33nB282_p0394a27║
J33nB282_p0394a28║
J33nB282_p0394a29║
J33nB282_p0394a30║
J33nB282_p0394b01║留錫和尚語錄跋
J33nB282_p0394b02║留錫和尚示寂于康熙戊申，越六年而始克梓其語
J33nB282_p0394b03║錄。予讀之終篇，見其一字一句都從胸襟流露，不假
J33nB282_p0394b04║藻繢，專用本色提持，沖和純粹，無慚絕峭厲之色，後
J33nB282_p0394b05║世展誦者當想見其為人也。凡為法語、偈頌、詩及雜
J33nB282_p0394b06║文共若干卷，內《八識規矩頌註》一卷，嘉禾施、王兩先
J33nB282_p0394b07║生見而嘆慕，送楞嚴經坊，以餘貲刻之，約費四金有
J33nB282_p0394b08║奇。其餘諸卷，則皆大弟子問公募刻也。先是壬子之
J33nB282_p0394b09║冬已成大半，有頌古數首，乃近時尊宿所作，因雜稿
J33nB282_p0394b10║為侍師所錄，未免帝虎之訛。後問公從敝楮中得師
J33nB282_p0394b11║親筆，題署了然，始悟前刊之失，急為鑱去，訂正重刊，
J33nB282_p0394b12║遂與原本小異。恐覽者訝其參錯，特為拈出，不嫌為
J33nB282_p0394b13║編摹者志過云。癸丑長至前五日，檇李參學弟子徐
J33nB282_p0394b14║善記。