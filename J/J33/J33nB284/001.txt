J33nB284_p0423a01║益州嵩山野竹禪師後錄序
J33nB284_p0423a02║世祖朝今天童山曉皙公禪師說法長安之隆安，
J33nB284_p0423a03║皇帝萬機之暇，常以步輦幸其寺，至則握手上殿，就坐
J33nB284_p0423a04║論道，幾如賓朋，維時扈從之臣以為榮，曉公則澹如
J33nB284_p0423a05║也。夫世之人得富翁一諾即起色十倍，況
J33nB284_p0423a06║人主寵沃如寮友，其衷不動有如曉公者乎？若非蕭然
J33nB284_p0423a07║名利之外、萬慮都盡，亦何能臻此哉？余時掌院事，無
J33nB284_p0423a08║事必過從，過則曉公必埽一室坐余其右。燒香瀹茗，
J33nB284_p0423a09║發五嶽之高論；揚袂掀眉，倒千江之雄辨。於是乎法
J33nB284_p0423a10║門細大、古今得失歷歷可見。乃今知馬師以還東山
J33nB284_p0423a11║父子，而後至臥龍、仰山及金陵翼善、海舟慈公，凡八
J33nB284_p0423a12║世，皆鍾岷秀，吐詞為經，真大有為宗工宿衲。故上而
J33nB284_p0423a13║朝廷、內而當軸、外而群宰，輻輳問道，莫不虛而往實而
J33nB284_p0423a14║歸，至或策駿爭鑣，而惟恐其不獲一聞緒論者。總之，
J33nB284_p0423a15║得盡性真理，超然遠詣，確乎不拔，絕不可馴，至乎塵
J33nB284_p0423a16║網者也。張子謂：「儒門澹泊，收拾不住，皆歸釋氏。」至此
J33nB284_p0423a17║益信。一日，曉公惠《益州嵩山野竹慧公禪師語錄》一
J33nB284_p0423a18║部，凡十四卷。讀之，言詞峭俊，多發為名理；詩頌清新，
J33nB284_p0423a19║盡黜去瑕垢。或置之恕中、南堂間，不能辨誰恕、誰南；
J33nB284_p0423a20║或置之昭覺、玅喜間，亦不能辨孰覺、孰喜？其果得天
J33nB284_p0423a21║童悟、報恩賢之家法；長松璧公之血骨，為輓近世一
J33nB284_p0423a22║翹楚也邪？且見桑梓巴渝與曉公同邑，又曉公猶子。
J33nB284_p0423a23║前謂皆鍾岷秀，吐詞為經，大有為之宗工宿衲，儒門
J33nB284_p0423a24║收拾不住，今又見於此也。無何曉公抗疏南還，余作
J33nB284_p0423a25║詩送別，十年來不得再晤，一吐所欲，使人遠想故人，
J33nB284_p0423a26║夢寐不置，兼想見竹師亦如想見曉公者久矣！今秋，
J33nB284_p0423a27║竹師門人集《後錄》又八卷，不辭萬里，走力就正曉公
J33nB284_p0423a28║於天童，而曉公聞余念己亦念竹師，乃馳一函為介，
J33nB284_p0423a29║并以《後錄》寄余，且曰：「思欲見其人而不得，孰若讀其
J33nB284_p0423a30║人之集如見其人焉！倘不吝一言弁於其人之集之
J33nB284_p0423b01║首，使其人亦一見公之言而讀之如見公焉！此非所
J33nB284_p0423b02║謂兩思而兩得見，絕非旦莫之遇而有離合悲歡之
J33nB284_p0423b03║間也哉！」余讀竟，喜曰：「較《前錄》則潤而色、老而蒼，益知
J33nB284_p0423b04║竹師所詣，近日知解宗師斷斷不可及也。」余因是曉
J33nB284_p0423b05║公之言，歷序與曉公往還之久，暨得竹師前後集讀
J33nB284_p0423b06║之之意，乃筆以弁竹師後集。若作序竹師大意，則吾
J33nB284_p0423b07║豈敢？
J33nB284_p0423b08║康熙十一年壬子孟冬，
J33nB284_p0423b09║光祿大夫、禮部尚書加一級、侍
J33nB284_p0423b10║經筵、庚戌會試正主考、前兵刑二部尚書、都察院兩掌
J33nB284_p0423b11║院事、左都御史、乙未甲辰庚戌充文武
J33nB284_p0423b12║殿試讀卷官、戶刑二部左右侍郎、翰林院提督四驛館、
J33nB284_p0423b13║太常寺少卿、吏禮兵科都右給事中，同甲戌進士出
J33nB284_p0423b14║身，淮南龔鼎孳撰。
J33nB284_p0423b15║
J33nB284_p0423b16║
J33nB284_p0423b17║
J33nB284_p0423b18║
J33nB284_p0423b19║
J33nB284_p0423b20║
J33nB284_p0423b21║
J33nB284_p0423b22║
J33nB284_p0423b23║
J33nB284_p0423b24║
J33nB284_p0423b25║
J33nB284_p0423b26║
J33nB284_p0423b27║
J33nB284_p0423b28║
J33nB284_p0423b29║
J33nB284_p0423b30║
J33nB284_p0423c01║序
J33nB284_p0423c02║余家在梓之遂寧，涪江一水由梓趨渝，至溫則東矣。
J33nB284_p0423c03║若泛溫溯梓，或云阻長；自梓達溫，輕舟順流，頃刻可
J33nB284_p0423c04║至，即五百里之山川、雲樹、室廬，相去猶莽蒼也。顧余
J33nB284_p0423c05║幼在江寧，長居　帝里，親朋耆舊久闊星霜、風景故
J33nB284_p0423c06║園徒瞻明月，而其閒或有高賢蘊璞、潛德幽光，在所
J33nB284_p0423c07║疏缺者復何限乎？一日，偶過垣中渝州雙山劉子案
J33nB284_p0423c08║頭，見有《嵩山野竹禪師語錄》，詢之，方知嵩山為益之
J33nB284_p0423c09║名藍；而野竹禪師為吾長壽之名產，實蘇之雙塔磚
J33nB284_p0423c10║鏡璧公之世適也。闡道德之深微、醒人心之本有，縹
J33nB284_p0423c11║緗數帙，等於貝文，不幾為吾鄉江山生色邪？其《語錄》
J33nB284_p0423c12║乃因人說法，靈變莫測，而錄中閒載七言、五言小詩
J33nB284_p0423c13║及絕句，細讀之，不過借彼宮商揮吾理奧，豈必如唐
J33nB284_p0423c14║人之琢工月露、雕刻形聲哉？要之，名理既到，而形聲、
J33nB284_p0423c15║月露之詞未常不在其中。昔惠琳兼內外之學、惠休
J33nB284_p0423c16║賦碧雲之篇，遠公蓮社、東安議林既具原本自標緒
J33nB284_p0423c17║餘，方之於斯，真稱伯仲矣。居山谷者，聞足音而喜；違
J33nB284_p0423c18║故鄉者，讀鄉人之集如晤故鄉之景，彷彿涪水之濱，
J33nB284_p0423c19║雲樹、室廬、山川、人物歷歷在目，差慰遠思，而況乎其
J33nB284_p0423c20║寓言玅義使人渙然以悟邪？因筆寄贈，即以為序可
J33nB284_p0423c21║也。
J33nB284_p0423c22║康熙己酉孟秋，
J33nB284_p0423c23║賜進士及第、內秘書院侍讀學士、加一級、安南正使、
J33nB284_p0423c24║賜一品服李仙根題。
J33nB284_p0423c25║
J33nB284_p0423c26║
J33nB284_p0423c27║
J33nB284_p0423c28║
J33nB284_p0423c29║
J33nB284_p0423c30║
J33nB284_p0424a01║
J33nB284_p0424a02║
J33nB284_p0424a03║
J33nB284_p0424a04║
J33nB284_p0424a05║
J33nB284_p0424a06║
J33nB284_p0424a07║
J33nB284_p0424a08║
J33nB284_p0424a09║
J33nB284_p0424a10║
J33nB284_p0424a11║序
J33nB284_p0424a12║嵩山者，昆明之精藍也；野竹禪師慧公者，渝之長壽
J33nB284_p0424a13║人也。生有異質，智趣不凡，幼即皈心紺園，未常就里
J33nB284_p0424a14║塾學。既潛心釋典，精進苦勤，始而護珠、終而捨筏，融
J33nB284_p0424a15║徹四諦、貫綜六經，謦欬希微、揮毫珠玉，豈非攬英秀
J33nB284_p0424a16║於江山、秉實學於神哲者哉？早歲歷永昌郡，紳士瞻
J33nB284_p0424a17║仰；嗣復振錫嵩山，弘開誘掖。由此觀之，宗門之中亦
J33nB284_p0424a18║具有經濟乎！先是嵩為會城名勝，歲久頹廢，前輩大
J33nB284_p0424a19║師如天童悟、浮石賢、磚鏡璧，即師之世次。然道燈雖
J33nB284_p0424a20║傳，法力未遍，師至有所感孚，所以當事群公聿來護
J33nB284_p0424a21║法。未五年，一旦改觀，飛甍藻耀、密宇幽清，璚露風甘、
J33nB284_p0424a22║金雲日麗，化城既闢，而入其中者無不生已度想。余
J33nB284_p0424a23║戊申冬以調補來滇越，壬子春，育之張公瑋，師之鄉
J33nB284_p0424a24║人，以《嵩山後錄》相示，披閱之餘，如晤師旨矣。師常言：
J33nB284_p0424a25║「箇事人人本具，說箇甚麼則無端。」而《後錄》豈師之心
J33nB284_p0424a26║哉？又言：「只因人薶沒家珍，妄自馳求，所以種種譬喻，
J33nB284_p0424a27║無數方便使人晤明心地。」則《後錄》又烏可已邪？竊自
J33nB284_p0424a28║思之，自馬石至臨濟、曹洞，支派雖分，心印是一，則師
J33nB284_p0424a29║之精警此一大事，即坐為禪、不坐亦為禪，言說講究
J33nB284_p0424a30║為禪、不言說講究亦為禪，何適而不可？余雖未識師，
J33nB284_p0424b01║因張公而得《後錄》，因《後錄》而得師，聞聲愛慕，寧在班
J33nB284_p0424b02║荊傾盍閒乎？爰敘其事以弁後集，庶使嵩山一片席
J33nB284_p0424b03║不媿，慈蔭大千。
J33nB284_p0424b04║賜進士出身、文林郎，原知河南新安縣事，丁酉本省
J33nB284_p0424b05║同考莆田俞遜思園題。
J33nB284_p0424b06║
J33nB284_p0424b07║
J33nB284_p0424b08║
J33nB284_p0424b09║
J33nB284_p0424b10║
J33nB284_p0424b11║
J33nB284_p0424b12║
J33nB284_p0424b13║
J33nB284_p0424b14║
J33nB284_p0424b15║
J33nB284_p0424b16║
J33nB284_p0424b17║
J33nB284_p0424b18║
J33nB284_p0424b19║
J33nB284_p0424b20║
J33nB284_p0424b21║序
J33nB284_p0424b22║昔菩提達磨，親承跨水，逢羊讖記，見赤縣神州有大
J33nB284_p0424b23║乘氣象，遂踰海西來，化行震旦。而此土中人，獲聞無
J33nB284_p0424b24║生玅諦，共登上乘者，千二百年矣。其在今日，惟三吳
J33nB284_p0424b25║兩浙剎竿相望，說法如雲。不幸而生遐陬僻澨，有畢
J33nB284_p0424b26║世不聞佛法者，則有緣無緣奚翅霄壤隔矣？雖然，性
J33nB284_p0424b27║猶水也、禪猶舟也，高原大陸水性恆存，而大施般若
J33nB284_p0424b28║之航、力鼓先登之楫，必待其人後行耳！野竹大師者，
J33nB284_p0424b29║生緣巴蜀，倡道梁益，為磚鏡璧老人嫡骨種草，報恩
J33nB284_p0424b30║浮和尚真孫也。當其幼遭兵燹，骨月凋殘，便得覷破
J33nB284_p0424c01║幻緣，慨就芟染，已具大勇猛、大智慧、大解脫，與尋常
J33nB284_p0424c02║托跡沙門者實相徑庭。逮其死心參究，過谿舉首，頓
J33nB284_p0424c03║悟萬法歸一落處，所謂從緣薦得永無退失。從此聲
J33nB284_p0424c04║為毒鼓、味具鴆糞，令大地眾生略霑些子，罔不喪身
J33nB284_p0424c05║失命。試讀其《慈雲》、《嵩山》諸錄，簡確淨圓，了無賸義，若
J33nB284_p0424c06║紫帳珍珠不輕拋撒，而一往見寶，其間理事洞融、人
J33nB284_p0424c07║法雙顯，般柴運水總是玄機、顧鑒嚬呻無非玅理。師
J33nB284_p0424c08║謂：「立賓立主，絕滲漏於機先；有實有權，驅聖凡於喝
J33nB284_p0424c09║下。」斷斷非誣也。茲門人復輯其雞足山新錄一編，不
J33nB284_p0424c10║遠萬里，介吾同門嘯堂和尚問序於余。余讀之，咬嚼
J33nB284_p0424c11║不破，儼蚊子之上鐵牛；機鋒不停，恍隔窗之睹走馬。
J33nB284_p0424c12║而且病點五般、話商兩錯，真覺目前大道八字打開，
J33nB284_p0424c13║坐地長安一超直入，較之從前諸錄更見惡辣。因嘆
J33nB284_p0424c14║師為嘯公猶子、同生巴渝，咸屬悟祖法裔。今嘯公令
J33nB284_p0424c15║行吳越，師則建幢嵩嶺，豈非地靈人傑，嫩桂久久愈
J33nB284_p0424c16║昌歟？夫達磨初來五度受毒，際會未諧如愚若訥，師
J33nB284_p0424c17║於碧雞、金馬之間開法未幾，緇素景從，飆馳雷震，神
J33nB284_p0424c18║通玅用當必有大過人者，余敢不望空遙禮曰：「梁州
J33nB284_p0424c19║古佛出世也哉？」
J33nB284_p0424c20║康熙癸丑嘉平淛鄞蟄菴道人本秀錢光繡聖月氏
J33nB284_p0424c21║沐手拜題
J33nB284_p0424c22║
J33nB284_p0424c23║
J33nB284_p0424c24║
J33nB284_p0424c25║
J33nB284_p0424c26║
J33nB284_p0424c27║
J33nB284_p0424c28║
J33nB284_p0424c29║
J33nB284_p0424c30║
J33nB284_p0425a01║益州嵩山野竹禪師後錄目錄
J33nB284_p0425a02║第一卷
J33nB284_p0425a03║上堂
J33nB284_p0425a04║住雲南大理府賓川州雞足山石鐘禪寺
J33nB284_p0425a05║第二卷
J33nB284_p0425a06║上堂
J33nB284_p0425a07║住雲南大理府賓川州雞足山石鐘禪寺
J33nB284_p0425a08║第三卷
J33nB284_p0425a09║上堂
J33nB284_p0425a10║再住雲南府嵩山禪寺
J33nB284_p0425a11║第四卷
J33nB284_p0425a12║法語（附小佛事）
J33nB284_p0425a13║第五卷
J33nB284_p0425a14║書問
J33nB284_p0425a15║第六卷
J33nB284_p0425a16║歷代祖圖真贊（附諸祖贊）
J33nB284_p0425a17║第七卷
J33nB284_p0425a18║雜偈
J33nB284_p0425a19║第八卷
J33nB284_p0425a20║雜偈（附補遺）目錄終
J33nB284_p0425a21║
J33nB284_p0425a22║
J33nB284_p0425a23║
J33nB284_p0425a24║
J33nB284_p0425a25║
J33nB284_p0425a26║
J33nB284_p0425a27║
J33nB284_p0425a28║
J33nB284_p0425a29║
J33nB284_p0425a30║
J33nB284_p0425b01║益州嵩山野竹禪師後錄卷一
J33nB284_p0425b02║住雞足大覺寺嗣法門人洪希編
J33nB284_p0425b03║住雲南大理府賓川州雞足山石鐘禪寺上堂
J33nB284_p0425b04║康熙十年秋，師在嵩山受諸郡護法、諸山耆舊請，十
J33nB284_p0425b05║一月十五日到院，眾護法率諸山耆舊請開堂。上堂，
J33nB284_p0425b06║拈請帖云：「見麼？只者符子可以動天地、可以感鬼神，
J33nB284_p0425b07║言言玄要、字字珠璣，倘或未信，知事宣過。」指法座云：
J33nB284_p0425b08║「瓢笠隨雲到石鐘，一條竹杖活如龍，纔堪華首煙深
J33nB284_p0425b09║處，又上摩霄天柱峰……」喝一喝，遂陞，告香云：「此瓣香，揭
J33nB284_p0425b10║開八尺、捏聚尺八，供養本山祖師迦葉尊者。此瓣香，
J33nB284_p0425b11║河山並秀、日月同明，可以行四時、可以育萬物，端為
J33nB284_p0425b12║祝延
J33nB284_p0425b13║今上皇帝聖躬萬歲、
J33nB284_p0425b14║闔國公孤藩統千秋，再及文武官僚、縉紳護法、請主
J33nB284_p0425b15║印文、諸山勤舊。此瓣香，十一回梁州毒燄彌天，畢缽
J33nB284_p0425b16║窟前何妨再申。供養前住江南蘇州府雙塔壽寧磚
J33nB284_p0425b17║鏡老和尚。」昇首座問：「遠峰瀑布拖飛練，近壑松杉送
J33nB284_p0425b18║梵音，如何是石鐘境？」師云：「問得自然親。」進云：「石女到
J33nB284_p0425b19║來難措足，木人聞見也愁眉，如何是石鐘人？」師云：「六
J33nB284_p0425b20║根非不具。」進云：「恁麼則六詔重開化日，五湖又扇慈
J33nB284_p0425b21║風。」師云：「大家在者裏。」希西堂問：「昔日天龍一指只接
J33nB284_p0425b22║俱胝，今朝和尚一棒接得何人？」師云：「一箇也無。」進云：
J33nB284_p0425b23║「某甲承當去也，莫怪粗糙。」師云：「迦葉師兄笑未休。」智
J33nB284_p0425b24║後堂問：「迦葉未入此山早有石鐘，因甚但聞其名不
J33nB284_p0425b25║聞其聲？」師云：「九重疊翠裏，深藏不斷雲。」進云：「不因吾
J33nB284_p0425b26║師指，此音誰得聞？」師云：「剛纔匝地又普天。」智便喝，師
J33nB284_p0425b27║云：「好喝，只是不知落處。」怡宇問：「華首山前寶華座，請
J33nB284_p0425b28║師垂示大家聞。」師云：「好音在耳人皆仰。」宇豎起拳云：
J33nB284_p0425b29║「青帝將傳新歲令，不妨舉手候陽春。」師云：「符到奉行。」
J33nB284_p0425b30║大旭問：「從上相承即不問，當陽一句作麼生？」師云：「石
J33nB284_p0425c01║鐘寺裏陞堂。」進云：「初祖道場新雨露，庭前柏子拂清
J33nB284_p0425c02║風。」師云：「卻有與麼事耶！」石幢問：「如何是諸佛出身處？」
J33nB284_p0425c03║師云：「山僧昨夜向松閒走一回。」秋水問：「石鐘幽韻含
J33nB284_p0425c04║千古，玉振金聲事若何？」師云：「一句不妨重指示，千年
J33nB284_p0425c05║松下長茯苓。」進云：「自此頭陀常在定，剎竿倒處又重
J33nB284_p0425c06║新。」師云：「惱亂春風卒未休。」乃云：「遠勞諸郡削牘，加之
J33nB284_p0425c07║諸山交章，約山僧到山，不容解包息喘，即令登此座
J33nB284_p0425c08║子，要山僧舉揚從上宗乘，以為開示當人極則，一段
J33nB284_p0425c09║受用大事。山僧籌之無法可說，只得將此共見共聞
J33nB284_p0425c10║的不妨舉似諸公，聊作拋磚引玉去也。大眾！師子林
J33nB284_p0425c11║豈不四時蒼翠？四觀峰豈不八面玲瓏？河子孔豈不
J33nB284_p0425c12║川流不息？沙址村豈不各開門戶？猢猻梯豈不勘辨
J33nB284_p0425c13║往來？太子洞豈不說妙談玄？袈裟石豈不日炙風吹？
J33nB284_p0425c14║缽盂山豈不常貯甘露？更有鴉鳴鵲噪、日往月來，豈
J33nB284_p0425c15║不事事見成？無奈總作境會，真可憐生！雖然，萬古碧
J33nB284_p0425c16║潭空界月，再三撈摝始應知。」
J33nB284_p0425c17║張護法上迦葉初祖旛，上堂。拈起旛云：「只者花簇錦
J33nB284_p0425c18║攢，的是我國勳張公與李夫人、男祖保，於迦葉佛時
J33nB284_p0425c19║般若地上種植靈苗，自迦葉至釋迦老子時始得節
J33nB284_p0425c20║錯根盤、枝繁葉茂，滋成五色寶絲縷，更假巧手結成
J33nB284_p0425c21║天鬘陀羅雲，持以奉上畢缽羅窟飲光尊者，不獨徼
J33nB284_p0425c22║福福至、益壽壽延，亦且與飲光老子行同虛空界、住
J33nB284_p0425c23║同虛空界去也。畢竟以何為驗？挂向天柱峰，飛揚龍
J33nB284_p0425c24║鳳影。」
J33nB284_p0425c25║上釋迦文佛旛，上堂。「龍驤龍形、鳳翥鳳影，寶雲交錯、
J33nB284_p0425c26║花雨含潤。只此不思議，寶火雲、寶珠雲、寶鬘雲、寶絲
J33nB284_p0425c27║雲，一以先奉迦葉尊者，一以今奉釋迦文佛。大眾！你
J33nB284_p0425c28║看者寶旛，飛揚時常豎窮橫遍，安住時常出微妙音。
J33nB284_p0425c29║由是觀之，一切莊嚴海、一切功德海、一切智慧海，實
J33nB284_p0425c30║從我張公、李夫人、男祖保自心流出。山僧與麼看則
J33nB284_p0426a01║有分。何也？不是渠儂多意氣，他家曾蹋上頭關。」
J33nB284_p0426a02║請兩序，上堂。「獨掌不浪鳴，兩掌鳴聒聒，所以同聲相
J33nB284_p0426a03║應、同氣相求的，如楊岐事慈明、演祖得昭覺；他如昺
J33nB284_p0426a04║鐵面、通烏頭、賢真牧、才莊主，其餘折花添瓶、打碓曳
J33nB284_p0426a05║磨，第一座也有人、第二座也有人、第三座也有人，石
J33nB284_p0426a06║鐘也不裝香供養，也無言說議論。何故聻？銅頭鐵額
J33nB284_p0426a07║漢，盡在我山中。」
J33nB284_p0426a08║上堂。「自入山來已半月，匆匆人事未曾歇，忽然聽得
J33nB284_p0426a09║鼓聲催，兔角龜毛齊惡發。築碎破沙盆；擊爛乾矢橛，
J33nB284_p0426a10║是甚潑天門戶？石頭路滑，任伊佛來祖來，也只叫苦
J33nB284_p0426a11║叫屈。咄！」
J33nB284_p0426a12║開爐上堂。僧問：「如何是奪人不奪境？」師云：「葉鏡湖含
J33nB284_p0426a13║月。」「如何是奪境不奪人？」師云：「蒼山雪作雲。」「如何是人
J33nB284_p0426a14║境兩俱奪？」師云：「上關花滿地。」「如何是人境俱不奪？」師
J33nB284_p0426a15║云：「下關不謝梅。」「向上一句再請垂慈。」師云：「五九盡日
J33nB284_p0426a16║又逢春。」問：「選佛場中頂天立地者落何階級？」師云：「落
J33nB284_p0426a17║七。」問：「教乘即不問，西來意若何？」師云：「大理弓魚皆有
J33nB284_p0426a18║子。」問：「昨日石鐘寺，今朝應宗堂，中間不動句，吾師為
J33nB284_p0426a19║舉揚。」師云：「莫棒打石人頭。」進云：「詩書不習，還得及第
J33nB284_p0426a20║也無？」師云：「釣魚船上謝三郎。」問：「世尊拈花、迦葉微笑
J33nB284_p0426a21║意旨。」師云：「適纔還記得。」進云：「為甚麼聻？」師云：「不獨觸
J33nB284_p0426a22║風化。」問：「如何是臨濟一隻眼？」師云：「終不得信。」進云：「怎
J33nB284_p0426a23║奈照天照地何？」師云：「一任夷嶽盈壑。」問：「法昌昔日開
J33nB284_p0426a24║爐，行腳僧無一箇，豈不寂莫？」師云：「何不問今日的？」進
J33nB284_p0426a25║云：「石鐘今日開爐，衲子千有餘箇，又作麼生？」師云：「只
J33nB284_p0426a26║須薦取古人的。」問：「釋迦過去、彌勒未來，即今的聻？」師
J33nB284_p0426a27║云：「人天眾前，終不寐語。」乃拈杖云：「見麼？此是二千年
J33nB284_p0426a28║來迦葉師兄未曾動著的新石鐘，一時著向大爐韝
J33nB284_p0426a29║中，用火煆之、用水淬之，不覺翻成一塊頑鐵，擊又擊
J33nB284_p0426a30║不碎、鋸又鋸不開，正無法可設，忽然河子孔蝦蟆𨁝
J33nB284_p0426b01║跳起來上告天帝，天帝云：『不干我事。』下告土主祠道
J33nB284_p0426b02║士，道士云：『不干我事。』猢猻梯有箇猢猻約住云：『老蟆，
J33nB284_p0426b03║你只恁的奔走上下，阿誰德汝？且座上長老自有處
J33nB284_p0426b04║分。』」師連卓杖云：「快活快活！將謂無殺著，原來也有者
J33nB284_p0426b05║箇老猻。」便下座。
J33nB284_p0426b06║上堂。僧問：「法不孤起，仗境方生。只如二十里松行欲
J33nB284_p0426b07║盡，青山涌出梵王宮。此是境，如何是法？」師云：「此是境，
J33nB284_p0426b08║如何是法？」問：「大悲千隻眼，那箇是正眼？」師隨聲便打。
J33nB284_p0426b09║進云：「離卻打聻？」師連打。問：「昔日兩堂下喝，賓主歷然；
J33nB284_p0426b10║如今兩堂未喝，賓主在甚處？」師云：「兩眼對兩眼。」問：「某
J33nB284_p0426b11║甲乍入佛法，不知誰是沙彌主？」師云：「汝者一拜，切不
J33nB284_p0426b12║可忘卻。」問：「一子出家，九族生天，為甚目連母在地獄？」
J33nB284_p0426b13║師云：「他家別有通人愛。」問：「庭前柏子即不問，屋後栽
J33nB284_p0426b14║松事若何？」師云：「臨濟道的。」乃云：「若論此事，也不得道
J33nB284_p0426b15║無；也不得道有。明眼宗師，無影林中高懸日月；通方
J33nB284_p0426b16║作者，不萌枝上暗辨春秋。若是只悟自己不會目前，
J33nB284_p0426b17║此人有頭無尾；若是只會目前不悟自己，此人有末
J33nB284_p0426b18║無本；若要自己目前一一圓明，須是木上座始得。」遂
J33nB284_p0426b19║卓杖一下云：「只愁歌舞盡，化作彩雲飛。」
J33nB284_p0426b20║報國海長老歸，請上堂。僧問：「大事未明，如喪考妣時
J33nB284_p0426b21║如何？」師云：「一步不闊一步。」進云：「大事已明，如喪考妣
J33nB284_p0426b22║時如何？」師云：「一步要闊一步。」問：「雞足山中水足草足，
J33nB284_p0426b23║如何受用？」師云：「都來隨分。」進云：「恁麼則箇箇飽餐去
J33nB284_p0426b24║也。」師云：「木人也解唱巴歌。」問：「蓋天蓋地之句即不問，
J33nB284_p0426b25║如何是平實句？」師云：「勸君莫逐兔，逐兔損禾黍。」問：「如
J33nB284_p0426b26║何是山中境？」師云：「竹疏煙補密，梅瘦雪添肥。」進云：「如
J33nB284_p0426b27║何是境中人？」師云：「頭上無蓬塵，足下有芒鞋。」進云：「石
J33nB284_p0426b28║鐘一段真消息，及第堂前快殺人。」師云：「錦上鋪花又
J33nB284_p0426b29║一層。」問：「十方同聚會，箇箇學無為。如何是無為？」師云：
J33nB284_p0426b30║「誰肯拆籬補壁？」問：「石鐘結冬，何處過歲？」師云：「一緉草
J33nB284_p0426c01║鞋未有底。」德周勤舊問：「石鐘未扣時如何？」師云：「兩耳
J33nB284_p0426c02║聽不出。」進云：「已扣時如何？」師云：「兩耳識不出。」進云：「謝
J33nB284_p0426c03║和尚答話。」師云：「汝老矣！幸而得聞。」師舉：「僧問雲峰悅
J33nB284_p0426c04║和尚：『山顛巖崖還有佛法也無？』悅云：『有。』僧云：『如何是
J33nB284_p0426c05║山顛巖崖佛法？』悅云：『猢猻倒上樹。』」師云：「道則特殺，只
J33nB284_p0426c06║是使者僧不能心誠悅服；若是問石鐘：『山顛巖崖還
J33nB284_p0426c07║有佛法也無？』向道：『有。』『如何是山顛巖崖佛法？』向道：『山
J33nB284_p0426c08║光悅鳥性，潭影空人心。』」
J33nB284_p0426c09║衛府祖護請上堂。僧問：「祖師門下本無一物，因甚浮
J33nB284_p0426c10║山有九帶？」師云：「為他舌頭長。」「如何是佛正法眼藏帶？」
J33nB284_p0426c11║師云：「虛空吞萬象，萬象總不知。」「如何是佛法藏帶？」師
J33nB284_p0426c12║云：「瀑布落潺湲，松風拂蘿月。」「如何是理貫帶？」師云：「日
J33nB284_p0426c13║出海門東，搏桑最先照。」「如何是事貫帶？」師云：「夜來何
J33nB284_p0426c14║處火，燒出古人墳。」「如何是理事縱橫帶？」師云：「落花春
J33nB284_p0426c15║不管，流得到人間。」「如何是屈曲垂帶？」師云：「手持千里
J33nB284_p0426c16║鈔，林下道人孤。」「如何是妙協兼帶？」師云：「鵓鳩樹上啼，
J33nB284_p0426c17║意在麻畬裏。」「如何是金鍼雙鎖帶？」師云：「深林人不知，
J33nB284_p0426c18║明月來相照。」「如何是平懷常實帶？」師云：「玉鞭雲外指，
J33nB284_p0426c19║春色在江南。」「更有一帶，請師速道！」師便打。問：「一切聲
J33nB284_p0426c20║是佛聲不？」師云：「莫貴耳賤目。」進云：「與麼則火爐說法，
J33nB284_p0426c21║諸佛立地聽去也。」師云：「火爐說甚麼法？」進云：「㗭唎㗭
J33nB284_p0426c22║唎！」師作聽勢，乃云：「磨褌擦褲來得兩月日矣！者箇為
J33nB284_p0426c23║甚有會有不會？石鐘寺裏安禪、畢缽羅窟打坐，為甚
J33nB284_p0426c24║有見有不見？還知麼？甜瓜徹蒂甜，苦瓠連根苦。」
J33nB284_p0426c25║上堂。僧問：「離四句、絕百非，請師直指西來意。」師云：「未
J33nB284_p0426c26║陞座時致將一問來。」進云：「和尚恁麼猶較馬師百步。」
J33nB284_p0426c27║師云：「誰肯跛驢趁隊？」問：「牟尼珠，人不識，如來藏裏親
J33nB284_p0426c28║收得，敢問：如何是藏？」師云：「與汝往來者不是。」僧禮拜，
J33nB284_p0426c29║師云：「把將珠來。」僧喝，師云：「莫呈土彈子。」問：「昨日風、今
J33nB284_p0426c30║日風，不從別處起時如何？」師云：「石鐘寺前不得更問
J33nB284_p0427a01║著別人。」進云：「潑天白雨澍，扶犁水過膝。」師云：「頭上漫
J33nB284_p0427a02║漫又作麼生？」進云：「一段風流事，佳人獨自知。」師云：「少
J33nB284_p0427a03║賣弄。」師舉：「臨濟逢佛殺佛、逢祖殺祖、逢羅漢殺羅漢、
J33nB284_p0427a04║逢父母殺父母、逢眷屬殺眷屬始得解脫。」師云：「者老
J33nB284_p0427a05║漢果然有大人相，真是一員作家，只是未有落處，所
J33nB284_p0427a06║以只是箇白拈賊。為甚如此聻？贓物現在。」以拄杖一
J33nB284_p0427a07║時打散。
J33nB284_p0427a08║月可上座請上堂。僧問：「離婁能見秋毫，如何不辨正
J33nB284_p0427a09║色？」師云：「為伊見得秋毫。」進云：「師曠能聞蟻鬥，如何不
J33nB284_p0427a10║別絃絲？」師云：「為伊聞得蟻鬥。」進云：「和尚還辨還別不？」
J33nB284_p0427a11║師云：「山僧亦不辨亦不別。」進云：「乞師一頌何如？」師示
J33nB284_p0427a12║〈頌〉云：「離婁能見秋毫，師曠能聞蟻鬥，一椎擊破見聞，
J33nB284_p0427a13║論甚麼箇屁皺？」僧禮拜。問：「即心即佛時如何？」師云：「船
J33nB284_p0427a14║子下揚州。」進云：「非心非佛時如何？」師云：「天曉爭解纜。」
J33nB284_p0427a15║進云：「不是心、不是佛、不是物時如何？」師云：「坐卻舌頭
J33nB284_p0427a16║著。」進云：「與麼則泥牛吼處天關轉，木馬嘶時地軸搖。」
J33nB284_p0427a17║師云：「切忌人前走屁。」乃云：「十二月初一，林下貴所適，
J33nB284_p0427a18║松閒立斯須，望見蒼山雪。連絡十九峰，𢿥弄湖光日，
J33nB284_p0427a19║徐行蹋斷流水聲，縱觀寫出飛禽跡。大眾！月上座自
J33nB284_p0427a20║粵東來也不問他。青草愁雲，雪積將軍之樹；黃沙苦
J33nB284_p0427a21║霧，冰堅太史之河。只如鎮海明珠作何色相？還能識
J33nB284_p0427a22║得者麼？」便下座。
J33nB284_p0427a23║上堂。僧問：「付金襴外，別傳何物？」師豎杖云：「為眾竭力。」
J33nB284_p0427a24║進云：「某甲掩耳去也。」師云：「木上座笑汝在。」問：「如何是
J33nB284_p0427a25║四觀境？」師云：「煙霞生背面。」問：「寺前一片石，有時坐、有
J33nB284_p0427a26║時臥時如何？」師云：「渠未常不茹。」進云：「不坐不臥時如
J33nB284_p0427a27║何？」師云：「獨立望何極？」問：「天下老和尚還有不為人說
J33nB284_p0427a28║的法麼？」師云：「有。」進云：「如何是不為人說的法？」師云：「桼
J33nB284_p0427a29║桶！」問：「世尊不說的，和尚還說不？」師云：「山僧不說，別有
J33nB284_p0427a30║人說。」進云：「迦葉不聞的，和尚還聞不？」師云：「山僧不聞，
J33nB284_p0427b01║別有人聞。」進云：「春色縱然全不露，東風早已上溪梅。」
J33nB284_p0427b02║師云：「聽事不真，徒勞傳信。」僧喝，師打三棒，乃云：「般若
J33nB284_p0427b03║巖終日浩浩商量，合談何事？你諸人若是總見總聞，
J33nB284_p0427b04║我也知你卒難湊泊；若是未見未聞，我也知你大相
J33nB284_p0427b05║孤負。事不得已，吾今為汝保任此事，終不虛也。」擊香
J33nB284_p0427b06║几云：「見麼？聞麼？者一片田地分付來多時也，亦似華
J33nB284_p0427b07║首門放光處，不論貧之與富、貴之與賤、僧之與俗、男
J33nB284_p0427b08║之與女，各有一面圓光，自然光光相攝不隔纖毫，只
J33nB284_p0427b09║是你諸人不曾理會，所以見如不見、聞如不聞。若是
J33nB284_p0427b10║但辦肯心，必不相賺。」復擊香几云：「得坐披襟，向後自
J33nB284_p0427b11║看始得。」
J33nB284_p0427b12║妙宜上座請上堂。僧問：「望州亭、烏石嶺相見即不問，
J33nB284_p0427b13║僧堂前相見事如何？」師云：「勘過了，打！」進云：「若論主，學
J33nB284_p0427b14║人無位次；若論賓，和尚無位次。是一邊語？兩邊語？」師
J33nB284_p0427b15║云：「一邊不是、兩邊尤非。」進云：「祗如賓主相見，合談何
J33nB284_p0427b16║事？」師云：「不談別事。」進云：「原來有人。」師便打。問：「如何是
J33nB284_p0427b17║真佛？」師云：「如水洗水。」進云：「如何是真法？」師云：「如空合
J33nB284_p0427b18║空。」進云：「如何是真道？」師云：「如鏡照鏡。」僧喝，師云：「只饒
J33nB284_p0427b19║一喝威音外，猶較山僧半月程。」乃云：「若是克證無生、
J33nB284_p0427b20║頓超方便者，須是胸藏六合、指動大千，方能打鎖敲
J33nB284_p0427b21║枷、去黏解縛；若是提獎嬰兒、撫憐赤子，從苗辨地、因
J33nB284_p0427b22║語知人者，堪作麼生？不如大家歸寮，且待來日看。」
J33nB284_p0427b23║上堂。僧問：「世尊三昧因甚迦葉不知？」師云：「汝何不問
J33nB284_p0427b24║諸方？」進云：「勘破了也。」師云：「世尊三昧聻？」僧便喝，師云：
J33nB284_p0427b25║「喝任汝喝，如何是世尊三昧？」僧舞坐具便行，師顧侍
J33nB284_p0427b26║者，乃云：「始從芳草去，又逐落花回，衲僧家到此，十箇
J33nB284_p0427b27║有五雙，花添錦上、采喝盤中。若是石鐘則不然，八花
J33nB284_p0427b28║毬子上，不必繡紅旗。」
J33nB284_p0427b29║大覺寺心宇、文郁大賢供眾，請上堂。僧問：「達磨對武
J33nB284_p0427b30║帝云：『不識。』由此不契。乞別一轉語，得合帝意去。」師云：
J33nB284_p0427c01║「千虛不如一實。」僧禮拜，師云：「汝猶未活在。」問：「大地平
J33nB284_p0427c02║沉時，和尚向甚處立腳？」師云：「闍黎頭一轉，問得是！」問：
J33nB284_p0427c03║「如何是衲僧本分事？」師云：「殺人放火。」乃云：「赤肉團鍼
J33nB284_p0427c04║劄不入，乾矢橛水洗不清，賣弄蘿蔔頭，滅卻正法眼。
J33nB284_p0427c05║白羖狸奴也解唱也解和，蝦蟆蚯螾也解唱也解和，
J33nB284_p0427c06║誰能提祖印於無影林中，懸慧燈於不萌枝上？者裏
J33nB284_p0427c07║若是殺人不眨眼的作家戰將，便請卸甲倒戈；若是
J33nB284_p0427c08║兜三搭四的，我則目視青霄、長歌綠水去也。」卓杖一
J33nB284_p0427c09║下，復舉：「大覺參臨濟，濟舉拂子，覺敷坐具，濟擲下拂
J33nB284_p0427c10║子，覺收具參堂。」師顧視左右云：「還知二老人麼？分明
J33nB284_p0427c11║頌出：『春暖風和草木香，兩人鼻孔不曾藏，如今無奈
J33nB284_p0427c12║噇糟者，開眼堂堂入醉鄉。』」
J33nB284_p0427c13║尼廣韋請上堂。僧問：「如何是雞山頂上一株松？」師云：
J33nB284_p0427c14║「枝牚六合、葉蔭十方。」進云：「恁麼則接漢蛟姿存變化，
J33nB284_p0427c15║衝霄野鶴可為巢。」師云：「險似昨日。」問：「如何是半提？」師
J33nB284_p0427c16║云：「提獎嬰兒、撫憐赤子。」進云：「雪裏分粉易，墨中辨煤
J33nB284_p0427c17║難。」師云：「意在射鵰，翻為彈雀。」問：「『若能推者即是汝心，
J33nB284_p0427c18║則是認賊為子。』修山主云：『若能推者不是汝心，則是
J33nB284_p0427c19║認賊為子。』意旨？」師云：「石鐘有棒不打汝。」進云：「家賊易
J33nB284_p0427c20║剿、白拈難瞞。」師云：「總跳者裏不出。」乃云：「平常應變，妙
J33nB284_p0427c21║喜室中不犯鋒鋩；直截酬機，灌溪句下聲和響順。臺
J33nB284_p0427c22║山大會齋，可起叢林；浴室揭榜意，堪勒泉石。到者裏，
J33nB284_p0427c23║自然入林不動草、入水不動波。若也畏刀避劍、倚草
J33nB284_p0427c24║附木，不堪持論。還諦信得及麼？海嶽雲山都拋棄，贏
J33nB284_p0427c25║得莊周蝶夢長。」
J33nB284_p0427c26║上堂。「風入松號、泉落石響，一歷耳根，百劫快暢。若恁
J33nB284_p0427c27║麼會，正是隨聲逐響；不恁麼會，又成逐物迷源。畢竟
J33nB284_p0427c28║如何？囌嚕囌嚕！」
J33nB284_p0427c29║傳衣寺虛中、太安、道林三上座請上堂。僧問：「鷲嶺拈
J33nB284_p0427c30║花即不問，雞足傳衣事如何？」師云：「弄巧成拙。」問：「如何
J33nB284_p0428a01║是缽羅娘切腳？」師云：「二十棒寄與演祖，二十棒自喫。」
J33nB284_p0428a02║問：「如何是法身？」師云：「雨洗淡紅桃萼漱。」進云：「如何是
J33nB284_p0428a03║法眼？」師云：「袈裟角下藏不得。」進云：「恁麼則清風高九
J33nB284_p0428a04║萬，一舉過須彌。」師云：「誰是窣堵那吒掌上擎？」驀拈拄
J33nB284_p0428a05║杖擊香几云：「擊開沒盡藏，放出無位人，蹋殺三賢、不
J33nB284_p0428a06║賸十地，其餘六凡九地是甚薺粉？卻在應宗堂前揚
J33nB284_p0428a07║聲大叫：『快活快活！』忽被石鐘長老拄杖驀面一摑，翻
J33nB284_p0428a08║成一塊頑鐵，及乎問他：『世尊傳金襴之外別傳箇甚
J33nB284_p0428a09║麼？』他卻不知。」復擊香几一下，便下座。
J33nB284_p0428a10║佛成道日，南指、省谷二上座請上堂。僧問：「應時及節
J33nB284_p0428a11║分明句，請師為眾廣敷揚。」師云：「猿抱子歸青嶂裏。」進
J33nB284_p0428a12║云：「自從一睹明星後，無端鈍置到今時。」師云：「百鳥銜
J33nB284_p0428a13║花竟不來。」問：「如何是戒？」師云：「珊瑚枝上月。」進云：「如何
J33nB284_p0428a14║是定？」師云：「荷葉盛玉露。」進云：「如何是慧？」師云：「一呼知
J33nB284_p0428a15║四事。」乃云：「居城郭時，看擔來負去者日無休息，更有
J33nB284_p0428a16║誇經紀、較重輕，瞞天說價、就地還錢，雖則一一天真
J33nB284_p0428a17║各有所適，一往看來實可憐憫。及入山來，聞松聲、澗
J33nB284_p0428a18║響者亦日無休息，更有起秀麗、含赤丹，麋鹿為伍、鳥
J33nB284_p0428a19║雀作朋，雖則了了無猜，共相馴伏，一往看來亦未是
J33nB284_p0428a20║妙。還知本分受用處麼？聽取一頌：『十年領眾住昆明，
J33nB284_p0428a21║官長往來苦送迎，此日石鐘洞壑裏，等閒贏得住山
J33nB284_p0428a22║名。』」
J33nB284_p0428a23║華首歸，上堂。「山僧有一樁事，不得不舉似大眾。適纔
J33nB284_p0428a24║大眾同著山僧到迦葉殿喫高居士齋，轉向華首門，
J33nB284_p0428a25║眺南雄清秀、西洱汪洋，北勝與劍閣相暉、東山並麗
J33nB284_p0428a26║水聯絡，山山蟠鬱、岫岫回嵐。百川溢金沙，大壑飛霞
J33nB284_p0428a27║聯碧落；千峰回玉浪，天柱摩蒼透銀河。牧者唱、樵者
J33nB284_p0428a28║歌，聲隨巖谷；雨以時、雲以時，景逐溪光。既與諸人眼
J33nB284_p0428a29║同見、耳同聞，為甚背地裏卻道：『也有到處、也有不到
J33nB284_p0428a30║處？』大眾！不見道：『未達境惟心，起種種分別；達境惟心
J33nB284_p0428b01║矣！分別即不生。』」喝一喝，下座。
J33nB284_p0428b02║上堂。僧問：「袈裟之下還有失落人身的也無？」師云：「怎
J33nB284_p0428b03║怪得山僧？」師舉：「趙州到臨濟，濟問：『如何是祖師西來
J33nB284_p0428b04║意？』州云：『正值老僧洗腳。』濟近前作聽勢，州云：『要會便
J33nB284_p0428b05║會，更啗啄作麼？』濟便歸方丈，州云：『三十年行腳，今日
J33nB284_p0428b06║為人錯下註腳。』」師云：「二大老恁麼，要且無祖師西來
J33nB284_p0428b07║意。若人揀點得出，到方丈通箇消息。」
J33nB284_p0428b08║上堂，僧問：「和尚登雞足、入華首，曾親見迦葉也未？」師
J33nB284_p0428b09║云：「者鈍漢甚處回避得來？」進云：「祗如相見時如何？」師
J33nB284_p0428b10║云：「放他一頓。」進云：「恁麼則石門不久閉也。」師云：「門裏
J33nB284_p0428b11║道將一句來。」僧喝，師云：「此是門外的。」進云：「門裏的，請
J33nB284_p0428b12║師速道！」師云：「兩口一無舌。」問：「如何是即心即佛？」師云：
J33nB284_p0428b13║「頭上角未生。」進云：「如何是非心非佛？」師云：「腳下毛先
J33nB284_p0428b14║出。」問：「如何是如來禪？」師云：「如是我聞。」進云：「如何是祖
J33nB284_p0428b15║師禪？」師云：「禮拜了，向汝道！」問：「如何是佛？」師云：「三腳蝦
J33nB284_p0428b16║蟆跳上天。」乃云：「山僧與諸人赴牟尼菴，齋了登缽盂
J33nB284_p0428b17║峰，見盤松下三三兩兩，論及山形水勢、神怪靈奇，云：
J33nB284_p0428b18║『塔盤山、曇華箐，虎踞龍蟠；石厂洞、聽松亭，鸞翱鳳翥；
J33nB284_p0428b19║傳衣寺、接待寺，七縱八橫；辭佛臺、火雷坪，上九下七。』
J33nB284_p0428b20║正辨論閒，被石鐘長老撫背一下，云：『唯！不見道：「纔有
J33nB284_p0428b21║是非，紛然失心。」你者一隊漢只恁麼論說機境，有甚
J33nB284_p0428b22║用處？』一隊漢聞山僧與麼道，即便開悟而去。如今恁
J33nB284_p0428b23║的舉來，也是幾度金沙波浪急，一番流洗一番新。」
J33nB284_p0428b24║龍華寺萬行上座請上堂。僧問：「世尊拈華，迦葉得傳
J33nB284_p0428b25║心印，如何是他得處？」師云：「珠拾泥裏。」進云：「曹溪風旛，
J33nB284_p0428b26║印宗得請出世，如何是他出處？」師云：「采喝盤中。」乃云：
J33nB284_p0428b27║「寬廓非外，蝸牛角上鞦韆；寂寥非內，蟭螟眼裏鬧市。
J33nB284_p0428b28║若是內不放出、外不放入，上無攀仰、下絕己躬，淨臝
J33nB284_p0428b29║臝、絕承當，赤灑灑、沒回互，我也明窗下安排。」復舉：「龍
J33nB284_p0428b30║華照布衲問溥上座：『那一片向甚處去也？』溥云：『莫妄
J33nB284_p0428c01║想。』照云：『失卻一片也。』妙喜云：『自倒自起。』」師云：「布衲無
J33nB284_p0428c02║端放尿，先自失卻一片；妙喜因人成事，後卻拾得一
J33nB284_p0428c03║片。且如目前無法，者一片又作麼生論量？」良久云：「月
J33nB284_p0428c04║落後相見。」
J33nB284_p0428c05║上堂。舉：「睦州道：『未得箇入處，須得箇入處；既得箇入
J33nB284_p0428c06║處，不得孤負老僧。』」師以杖畫云：「陳年葛藤，不如一筆
J33nB284_p0428c07║勾下。」又舉：「初三、十一，中九、下七，盞子撲落地，楪子成
J33nB284_p0428c08║七片。」復以杖畫云：「陳年葛藤，不如一筆勾下。大眾！前
J33nB284_p0428c09║一畫且止，後一畫作麼生？」又以杖畫云：「者一畫也有
J33nB284_p0428c10║權、也有實、也有照、也有用，諸人如何會？山僧終不把
J33nB284_p0428c11║古人言句牢籠學者、塗污俊傑，須是自信自悟，一一
J33nB284_p0428c12║從胸襟流出，方可盍天盍地。委悉麼？」便下座。
J33nB284_p0428c13║上堂。僧問：「如何是誕生王子？」師云：「六國不承顏。」「如何
J33nB284_p0428c14║是朝生王子？」師云：「蒼生得噓植。」「如何是末生王子？」師
J33nB284_p0428c15║云：「承明輸論策。」「如何是化生王子？」師云：「邊塞絕煙塵。」
J33nB284_p0428c16║「如何是內生王子？」師云：「萬邦仰聖聰。」乃以拄杖畫一
J33nB284_p0428c17║畫云：「住山翁，樂無窮，奇奇怪怪玲瓏石，丫丫叉叉古
J33nB284_p0428c18║樹松，不假安禪已純毒，龍談實相論真空。」復畫一畫，
J33nB284_p0428c19║云：「古木無人徑，深山何處鐘？」
J33nB284_p0428c20║華嚴寺玄印上座請上堂。僧問：「如何是入門句？」師云：
J33nB284_p0428c21║「且開裝鏡當軒立。」「如何是門裏句？」師云：「垂簾晏坐卻
J33nB284_p0428c22║忘疲。」「如何是當門句？」師云：「樓頭畫眉自分曉。」「如何是
J33nB284_p0428c23║出門句？」師云：「蹋斷青山不計程。」「如何是門外句？」師云：
J33nB284_p0428c24║「林下何曾見一人？」問：「二僧同去捲簾，為甚一得一失？」
J33nB284_p0428c25║師云：「拳頭巴掌論疏親。」乃云：「福城東際事，東際水和
J33nB284_p0428c26║煙，要見摩頂處，隔在海南邊。石鐘與麼，不惟善財趨
J33nB284_p0428c27║向不及，直使老大德雲縮手腳有分，其餘主天神、主
J33nB284_p0428c28║地神、主山神、主海神、主林神、主樹神，又敢動著一絲
J33nB284_p0428c29║毫耶？獨有文殊猶較些子，以目瞚普賢，普賢撫掌呵
J33nB284_p0428c30║呵大笑。無厭足王見得，卻借石鐘拄杖出氣，云：『無相
J33nB284_p0429a01║如來入此殿，是故此中最吉祥。』二大士搖手云：『你賣
J33nB284_p0429a02║甚麼措大？』」拋下拄杖云：「一齊穿卻鼻孔。」
J33nB284_p0429a03║南安烏龍寺慧實上座請上堂。僧問：「明頭來，明頭打；
J33nB284_p0429a04║暗頭來，暗頭打時如何？」師云：「只恐不是玉。」進云：「四方
J33nB284_p0429a05║八面來，旋風打；虛空來，連架打時如何？」師云：「是玉也
J33nB284_p0429a06║大奇。」進云：「有意氣時添意氣，不風流處轉風流。」師云：
J33nB284_p0429a07║「泥裏不得著土塊。」問：「如何是山裏禪？」師云：「林深多虎
J33nB284_p0429a08║跡，巖嶮挂龍姿。」「如何是城裏禪？」師云：「往來朱紫貴，問
J33nB284_p0429a09║答各耆年。」「如何是村裏禪？」師云：「鋤雲猶未了，木耙又
J33nB284_p0429a10║上肩。」乃云：「南安烏龍寺，相去隔鄉里，夜來到此間，相
J33nB284_p0429a11║逢各彈指。擬議則千差，笑領則一矣！既不離箇裏、不
J33nB284_p0429a12║即箇裏，又說甚麼此是吾宗旨？」
J33nB284_p0429a13║上堂。僧問：「若立一塵，家國興盛。如何是一塵？」師云：「生
J33nB284_p0429a14║也。」進云：「一塵既承指，十處一時收。」師云：「未必得恁麼
J33nB284_p0429a15║快。」問：「學人一向無消息，請師指示。」師云：「何不早問？」問：
J33nB284_p0429a16║「選佛場即不問，如何是石鐘真境？」師云：「風來耳畔，日
J33nB284_p0429a17║照高臺。」進云：「莫落聲色也無？」師云：「伶利衲僧向後自
J33nB284_p0429a18║看。」乃云：「嘉平廿二，大好取譬，百卉蟠牙、寒梅唾蔕。無
J33nB284_p0429a19║情尚自若斯，衲僧得不伶利？未舉已前，胡不瞥地？既
J33nB284_p0429a20║舉而後渣也無，漉甚麼屎屁？」
J33nB284_p0429a21║上堂。僧問：「『乾坤之內、宇宙之間，中有一寶，祕在形山。』
J33nB284_p0429a22║是甚麼寶？」師云：「兩手托不起。」進云：「和尚莫瞞人好。」師
J33nB284_p0429a23║云：「闍黎不得無過。」問：「如何是學人著力句？」師云：「切不
J33nB284_p0429a24║可付在來日。」進云：「如何是轉身句？」師云：「飯食經行繞
J33nB284_p0429a25║數遭。」進云：「如何是親切句？」師云：「伸腳還在縮腳裏。」乃
J33nB284_p0429a26║云：「不向佛求、不向法求、不向僧求，三文大光錢買箇
J33nB284_p0429a27║腰支柔；面不洗、髻不油，知他是凡是聖，終日在樓頭，
J33nB284_p0429a28║手中把箇破木杓，更嫌何處不風流？」
J33nB284_p0429a29║法心上座請上堂。僧問：「德山侍龍潭，潭然紙燭遞與
J33nB284_p0429a30║山，山擬接時如何？」師云：「要接有甚麼難？」進云：「恁麼則
J33nB284_p0429b01║電光中垂手，石火裏遇人去也。」師云：「未然紙燭道將
J33nB284_p0429b02║來。」進云：「三更日正紅。」師云：「他夢猶可事，汝夢更愁人。」
J33nB284_p0429b03║問：「大顛擯首座過在何處？」師便打云：「向後自看。」進云：
J33nB284_p0429b04║「大冶精金，應無變色。」師云：「早是變了。」師舉：「慈明示眾
J33nB284_p0429b05║云：『一切賢聖皆以無為法而有差別，前是案山、後是
J33nB284_p0429b06║主山，且道無為法在甚麼處？』良久云：『向下文長，付在
J33nB284_p0429b07║來日。』應菴云：『天童也著一隻眼，一切賢聖皆以無為
J33nB284_p0429b08║法而有差別，西瞿耶尼、東弗於逮、南贍部洲、北鬱單
J33nB284_p0429b09║越，到處去來，不如在此。』」師云：「石鐘雖是他腳下子孫，
J33nB284_p0429b10║終不借婆裙子拜婆年。何也？不見道：『待兔守株，終非
J33nB284_p0429b11║神智。』」遂舉拂子云：「一切賢聖皆以無為法而有差別，
J33nB284_p0429b12║洱水回瀾、蒼山積雪、天柱崔嵬、羅川曲折，其餘一山
J33nB284_p0429b13║一水、一宮一闕，爇甚麼沉檀？著甚麼矢橛？煮普耳茶
J33nB284_p0429b14║喫了，正好瞌睡。」
J33nB284_p0429b15║印文上座請上堂。僧問：「隔牆見角便知是牛，此人如
J33nB284_p0429b16║何？」師云：「筠袁虔吉，頭上插筆。」乃云：「曹溪浪上魚躍鳶
J33nB284_p0429b17║飛、熊耳山前猿啼鳥笑，爭如者裏師旋象馭、虎驟龍
J33nB284_p0429b18║驤？洵可樂也。無奈雲門又道箇：『臘月二十五，甜瓜徹
J33nB284_p0429b19║蔕甜，苦瓠連根苦。金剛𥅄眼睛，鐵蛇鑽入土。三腳驢、
J33nB284_p0429b20║瞌睡虎、祕魔叉、馬師斧、雪峰毬、禾山鼓，既是同肝共
J33nB284_p0429b21║腑，又何必頻拈白棒打青天，更將鐵鋸三臺舞？』」
J33nB284_p0429b22║南指、法輪、良因三上座請上堂。僧問：「寒暑裏還有佛
J33nB284_p0429b23║法也無？」師云：「無。」進云：「為甚麼無？」師云：「寒即寒、熱即熱。」
J33nB284_p0429b24║進云：「寒暑中和尚如何回避？」師云：「冰簟鋪暖閣。」乃云：
J33nB284_p0429b25║「東山水上行，白浪滔滔；西河火裏坐，紅光燄燄。惟一
J33nB284_p0429b26║堅密身，一切塵中見。擊石火、閃蛇電，倒騎鐵牛入覺
J33nB284_p0429b27║場，無端拂著空王面。」
J33nB284_p0429b28║悉檀寺院主仙陀請上堂。僧問：「古澗寒泉時如何？」師
J33nB284_p0429b29║云：「浸殺的不是。」進云：「飲者如何？」師云：「噎殺的不是。」進
J33nB284_p0429b30║云：「某甲放身去也。」師云：「甚麼年間得出？」僧乃喝，師打
J33nB284_p0429c01║七棒，乃云：「收足蒲團一月，循循如法安居，仙陀卻有
J33nB284_p0429c02║妙智，釣起山頭白魚。且如秦地不收、漢地不管底，如
J33nB284_p0429c03║何安頓得他下？千峰披蓑側立，五老引水澆蔬。」
J33nB284_p0429c04║上堂。舉：「僧問香林：『如何是衲衣下事？』林云：『臘月火燒
J33nB284_p0429c05║山。』」師云：「恁麼會，刺瞎眼睛；不恁麼會，築著腳跟。正恁
J33nB284_p0429c06║麼時如何？」驀豎杖云：「將謂春歸無覓處，不知轉入此
J33nB284_p0429c07║中來。」