J33nB284_p0430a01║益州嵩山野竹禪師後錄卷二
J33nB284_p0430a02║住雞足石鐘寺嗣法門人廣智編
J33nB284_p0430a03║大悲閣清宇上座請上堂僧問如何是一同一質師
J33nB284_p0430a04║云萬象掌中擎如何是二同大事師云百川須倒流
J33nB284_p0430a05║如何是三總同參師云甕裏不走鱉如何是四同真
J33nB284_p0430a06║智師云看人度筏頭如何是五同遍普師云風入松
J33nB284_p0430a07║濤吼如何是六同具足師云霜凝夜壑寒如何是七
J33nB284_p0430a08║同得失師云水上捺胡蘆如何是八同生殺師云手
J33nB284_p0430a09║舉八稜棒如何是九同音吼師云狗走抖搜口如何
J33nB284_p0430a10║是十同得入師云東院洗缽盂與甚麼人同得入師
J33nB284_p0430a11║云鐵額比不齊與誰同音吼師云村裏高一伯作麼
J33nB284_p0430a12║生同生殺師云雲門攛鱉鼻甚麼物同得失師云片
J33nB284_p0430a13║雪點紅爐阿那箇同具足師云空生只晏坐甚麼物
J33nB284_p0430a14║同遍普師云耆婆喜彈琴何人同真智師云虛空裏
J33nB284_p0430a15║赤腳孰與總同參師云且緩緩卜度那箇同大事師
J33nB284_p0430a16║云爛泥裏著刺何物同一質師云叫渠過江來僧喝
J33nB284_p0430a17║師便打乃云一法有鍼鋒眼裏翻觔斗一法無汪洋
J33nB284_p0430a18║水上捺胡蘆鍼眼魚吞卻嘉州大象蠛蠓蟲倒跨陝
J33nB284_p0430a19║府鐵牛千眼大悲覷他不見八臂那吒曳不回頭驀
J33nB284_p0430a20║直老黃梅聲聲叫歸來不歸來二十四番華信催。
J33nB284_p0430a21║上堂僧問如何是超佛越祖之談師云泥鰍羞鱔問
J33nB284_p0430a22║有佛處不得住時如何師云擎拳鼓掌進云無佛處
J33nB284_p0430a23║急走過時如何師云磕額撞頭進云室內無靈床渾
J33nB284_p0430a24║家不著孝師云倘遇曹山向汝道孝滿又如何進云
J33nB284_p0430a25║父子不相識師云冷灰裏有粒豆爆問無孔笛誰人
J33nB284_p0430a26║吹得師云不是主空神進云沒絃琴誰人彈得師云
J33nB284_p0430a27║不是揭諦神進云誰知好手待知音師云祗有闍黎
J33nB284_p0430a28║不甘乃云靈鷲峰煙霞生背面迦葉殿星日繞檐楹
J33nB284_p0430a29║攀仰不及的徒勞目視雲霄舉步直入的自然皮骨
J33nB284_p0430a30║俱換得到者裏方知頭頭要玅法法玲瓏純鋼打成
J33nB284_p0430b01║生鐵鑄就隨處作主遇緣即宗且道如何是宗聻千
J33nB284_p0430b02║峰勢到嶽邊止萬派聲歸海上消便下座。
J33nB284_p0430b03║眾戒子請上堂僧問山巔巖崖還有佛法也無師云
J33nB284_p0430b04║有如何是山巔巖崖佛法師云千尋瀑布萬壑寒松
J33nB284_p0430b05║進云未到盡驚山險峻曾來方識路高低師云夜來
J33nB284_p0430b06║何處火燒出古人墳問一人說得行不得一人行得
J33nB284_p0430b07║說不得一人說不得行不得一人說得行得四人中
J33nB284_p0430b08║那箇是當家人師云快去一坑薶卻進云有箇不甘
J33nB284_p0430b09║的出來又作麼生師云正要與伊相見乃云結制一
J33nB284_p0430b10║月日陞堂復入室雖無是無非也有得有失拈卻一
J33nB284_p0430b11║走卻七萬機頓赴不撓其神眾難齊作不抱其怵以
J33nB284_p0430b12║杖卓一卓云會則大家弄神駒不會依然赤骨律。
J33nB284_p0430b13║上堂舉京兆蜆子和尚自印心洞山後居無定止不
J33nB284_p0430b14║蓄道具不循律儀在閩川常日沿江岸採掇蝦蜆以
J33nB284_p0430b15║充腹夜宿白馬廟紙錢中時華嚴靜禪師欲決真假
J33nB284_p0430b16║先潛紙錢中深夜蜆歸來靜把住問如何是祖師西
J33nB284_p0430b17║來意蜆遽答云神前酒臺盤靜托開云不枉與我同
J33nB284_p0430b18║根生圓悟云諸人若未委悉待山僧下箇注腳神前
J33nB284_p0430b19║酒臺盤鐵彈大如拳一擊便擊碎不值半分錢師云
J33nB284_p0430b20║圓悟老人雖則能驚群動眾未免費精殫神石鐘看
J33nB284_p0430b21║來則不然神前酒臺盤孤月似彈丸萬里清光滿千
J33nB284_p0430b22║峰玉一團玉一團羞將短髮還吹帽笑倩傍人為正
J33nB284_p0430b23║冠。
J33nB284_p0430b24║念佛堂近微上座請上堂僧問大乘般若即不問念
J33nB284_p0430b25║佛堂中事若何師云豐干騎虎來蹋著棲霞石乃云
J33nB284_p0430b26║森森喬木岌岌巖巒似珊瑚牚月如瑪瑙堆盤黃猿
J33nB284_p0430b27║曝日以自若玄鳥棲巢以忘寒仙雲靈奧曲徑幽蘭
J33nB284_p0430b28║大眾者事且置不問只如顯最上乘發微玅旨塵說
J33nB284_p0430b29║剎說熾然說又作麼生吾家自有真常在豈羨一花
J33nB284_p0430b30║五葉丹。
J33nB284_p0430c01║上堂僧問一物不將來時如何師云三文與汝買草
J33nB284_p0430c02║鞋行腳去乃云一箇兩箇嘉州晏坐開州水臥更有
J33nB284_p0430c03║一箇待汝諸人拈卻炙脂帽子脫卻鶻臭布衫石鐘
J33nB284_p0430c04║始向諸人說破。
J33nB284_p0430c05║臘月廿九松波上座請上堂不能發明此事正如佳
J33nB284_p0430c06║節時不論遠近千里百里少長貴賤入山燒香相似
J33nB284_p0430c07║得一念燒香之勤雖許多山山水水嶮嶮巇巇不生
J33nB284_p0430c08║疲厭盍緣此念之切故耳及到絕頂燒香竟回觀山
J33nB284_p0430c09║重重水疊疊雲冉冉路迢迢身疲氣竭從前勇猛冰
J33nB284_p0430c10║消瓦解矣總之未曾發久遠之志所以有此敗興參
J33nB284_p0430c11║禪人若是皮下有血的直下返照虛妄之心猛然便
J33nB284_p0430c12║休去歇去豈不自快若只作啞羊相似與燒香之志
J33nB284_p0430c13║何異石鐘與麼汝諸人還甘麼以杖畫一畫云依舊
J33nB284_p0430c14║南山起雲北山下雨。
J33nB284_p0430c15║除日淡空上座請上堂僧問除歲日客事紛紜當此
J33nB284_p0430c16║時主一迷客得其便主不迷客作麼生師云者裏無
J33nB284_p0430c17║奴兒婢子事乃云他日閒散今日紛紜瀑水拖藍松
J33nB284_p0430c18║杉垂青沖澹而靜寥泬而清見而非見聞而不聞文
J33nB284_p0430c19║殊普賢無處藏身石鐘拄杖隨例處分卓一下云切
J33nB284_p0430c20║忌躲根復舉世尊云一人發真歸源十方虛空悉皆
J33nB284_p0430c21║消殞演祖道一人發真歸源十方虛空築著磕著圓
J33nB284_p0430c22║悟道一人發真歸源十方虛空錦上鋪花石鐘不然
J33nB284_p0430c23║一人發真歸源十方虛空齊聲喝彩伶利衲僧出來
J33nB284_p0430c24║道恁麼要塞三老子口未得在石鐘也許具一隻眼
J33nB284_p0430c25║元日殷宗端請上堂僧問四十九年未曾道著一字
J33nB284_p0430c26║今日應宗堂中有箇元字腳請師開示師云五祖道
J33nB284_p0430c27║的問天地與我同根萬物與我一體是伊還知昨日
J33nB284_p0430c28║是臘盡今日是新正也未師作聽勢進云春隨斗柄
J33nB284_p0430c29║轉人與物華新師云巢知風穴知雨乃云天高無極
J33nB284_p0430c30║四時行焉而不德地厚無垠萬物育焉而不仁仰一
J33nB284_p0431a01║人之有慶咸萬國以來賓巢知風穴知雨五湖四海
J33nB284_p0431a02║王化裏。
J33nB284_p0431a03║宗間上座請上堂烹佛祖的爐鞴難容蠛蠓棲泊驅
J33nB284_p0431a04║凡聖的作略豈放狡兔尋窟饒他奴呼彌勒婢視釋
J33nB284_p0431a05║迦的不敢正眼覷著何也是甚鼕鼕。
J33nB284_p0431a06║姚宗仁請上堂僧問未出方丈有一問在和尚處和
J33nB284_p0431a07║尚何不答他師云未到雞山答了也進云是何語話
J33nB284_p0431a08║師云撼動蒼山十九峰乃云山巔巖崖佛法有參差
J33nB284_p0431a09║松竹含煙縷山巔巖崖佛法無十箇五雙自塗糊也
J33nB284_p0431a10║不有也不無蟭螟吞卻玉蟬蜍。
J33nB284_p0431a11║羅宗道陳宗澍王宗鏡請上堂生機一路鬼神莫測
J33nB284_p0431a12║當陽一句祖佛難窺貼萬象於眉間運群機於掌上
J33nB284_p0431a13║玉轉珠回星飛電激向上一路千聖不傳且道誰人
J33nB284_p0431a14║能委悉此事良久云福田莊高一伯喫村酒歌白雪
J33nB284_p0431a15║震動十九峰六十九人盡饒舌喝一喝。
J33nB284_p0431a16║上堂僧問如何是無陰陽地師云一筆畫不成如何
J33nB284_p0431a17║是無根樹師云雙眼描不出如何是叫不響谷師云
J33nB284_p0431a18║兩耳聽不來進云三無承師指大事作麼生師云九
J33nB284_p0431a19║九八十一乃云會則目前包裹不會目前包裹畢竟
J33nB284_p0431a20║如何駕鐵船海上飛磨盤空中德山臨濟帶水拖泥
J33nB284_p0431a21║佛果玅喜灰頭土面石鐘聻動容揚古路不墮悄然
J33nB284_p0431a22║機。
J33nB284_p0431a23║上堂一句截流山頭白浪一言該眾井底蓬塵山花
J33nB284_p0431a24║笑日岸柳含煙大地春回十方通暢不隔纖毫的作
J33nB284_p0431a25║麼委悉春色無高下花枝有短長。
J33nB284_p0431a26║宗朗宗玅二上座請上堂和氣盈衢韶華溢目是處
J33nB284_p0431a27║樓閣門隨緣慶華屋煮淡流煨黃獨釋迦彌勒奴普
J33nB284_p0431a28║賢文殊僕堪笑無邊身手裏把箇漏笊籬卻把虛空
J33nB284_p0431a29║漉撞著舜若神高聲叫共相祝
J33nB284_p0431a30║天子萬年藩統百福。
J33nB284_p0431b01║上堂條風動處體用雙彰瑞草萌時理事全備所以
J33nB284_p0431b02║一塵一法界一剎一彌盧此皆玅相圓明真如廓爾
J33nB284_p0431b03║祗如大地平沉虛空粉碎時如何迦葉笑阿難哭善
J33nB284_p0431b04║應何曾有輕觸。
J33nB284_p0431b05║寂光寺深修上座請上堂僧問考鐘鐘鳴伐鼓鼓響
J33nB284_p0431b06║漏渫家風即不問祗如破沙盆滿盛乾矢橛供養還
J33nB284_p0431b07║納受也未師云快般將來進云西來大意又作麼生
J33nB284_p0431b08║師云爛煮高河菜濃煎普耳茶乃云古佛家風無開
J33nB284_p0431b09║無合衲僧作略有殺有活劍挂眉閒符懸肘後捋虎
J33nB284_p0431b10║鬚探驪珠竿頭絲線從君弄不犯清波意自殊。
J33nB284_p0431b11║上堂息陰軒團團蘿月河子孔滾滾江波更看般若
J33nB284_p0431b12║臺邊柳拖錦繡回首木香坪上桃笑春風若是真正
J33nB284_p0431b13║道流著著有出身之路終不落他境物裏作活所以
J33nB284_p0431b14║寧參活句不參死句還委悉麼早知鬼便是人做半
J33nB284_p0431b15║夜三更也可行。
J33nB284_p0431b16║興雲寺院主載谷請上堂僧問如何是萬人行不到
J33nB284_p0431b17║處師云山巔巖崖更那邊進云如何是萬人覷不到
J33nB284_p0431b18║處師云虛空背上寫大字進云恁麼則石鐘寺裏相
J33nB284_p0431b19║逢卻在雞足峰頂握手師云合談何事進云天曉不
J33nB284_p0431b20║露師云落在兒孫邊乃云春王上九杯滿緣酒大郎
J33nB284_p0431b21║提壺三兒擊缶春暖五嶽春醉萬有望見福城香風
J33nB284_p0431b22║拂柳善財接足曼殊伸手駭得金毛身藏北斗撞著
J33nB284_p0431b23║石鐘相救相救不相救饒你更參四十年畢竟未及
J33nB284_p0431b24║雪竇。
J33nB284_p0431b25║淨光上座請上堂心不是佛花開世界起智不是道
J33nB284_p0431b26║鶯囀上林枝盍色騎聲的鋪花錦上離見絕聞的孤
J33nB284_p0431b27║峰獨宿萬機不到權實雙泯一句全收主賓互用且
J33nB284_p0431b28║道得甚麼人證明露柱𥅄眼睛燈籠笑破口。
J33nB284_p0431b29║上堂僧問如何是真佛師云普如何是真法師云怕
J33nB284_p0431b30║如何是真道師云直乃云祖佛行不到處行取一步
J33nB284_p0431c01║三家村五里舖祖佛說不到處說取一句融四歲能
J33nB284_p0431c02║讓梨大眾如今行說俱到不但孤峰頂上嘯月眠雲
J33nB284_p0431c03║鬧熱場中冰絲玉管正好水邊林下聚落城隍便與
J33nB284_p0431c04║麼去還知麼白鷺下田千點雪黃鸝上樹一枝花。
J33nB284_p0431c05║密化允目二上座請上堂到得者裏行也好呼則應
J33nB284_p0431c06║舞則跳住也好窮廝煎餓廝炒我愛趙州老壁上挂
J33nB284_p0431c07║胡蘆我愛善財老信手拈來草其餘說甚麼更有不
J33nB284_p0431c08║眠人莫道君行早。
J33nB284_p0431c09║闊修上座請就法界菴上堂夜來天柱峰與拄杖子
J33nB284_p0431c10║論議道觀仁者善能濟時扶危遇剛即柔所以名譒
J33nB284_p0431c11║宇內為甚萬里南來到雞足山也只尋常拄杖子道
J33nB284_p0431c12║觀仁者善能隨衣入定以待慈氏所以德重寰中為
J33nB284_p0431c13║甚驀直巨靈信手撮來也只如粟粒大正論不已被
J33nB284_p0431c14║侍僧驚覺點火相照只見火爐火箸通身汗下床角
J33nB284_p0431c15║頭轉出拂子高聲叫云賊賊長老聽得喚來責云你
J33nB284_p0431c16║者一隊笨漢將謂無人勘你賊賊各與二十而去如
J33nB284_p0431c17║今闊修上座約石鐘齋要石鐘陞座只得將此一段
J33nB284_p0431c18║因緣聊為舉似只是不可作法界量邊事何也善財
J33nB284_p0431c19║參遍處黑豆未生牙。
J33nB284_p0431c20║九蓮寺宗修上座請上堂透玄玅關脫有無縛全佛
J33nB284_p0431c21║即心全心即佛赤肉團上有一行字白玉盤中無兩
J33nB284_p0431c22║粒粟散花天女無路來障蔽魔王空相憶。
J33nB284_p0431c23║上堂沒意智自然智石蘊玉以山暉水含珠而川媚
J33nB284_p0431c24║通身是遍身是一塵飛而翳天一芥墜而覆地豎拂
J33nB284_p0431c25║敲床貼榜書字照孔著楔遇傷挑刺鐵樹上綻花正
J33nB284_p0431c26║是上元十四。
J33nB284_p0431c27║元霄龍華寺三達上座請上堂十五日已前風自南
J33nB284_p0431c28║來鴈自北至十五日已後白雲澆松青山潑黛正當
J33nB284_p0431c29║十五日一事全無虛空粉碎討甚元霄燈挂向鏡湖
J33nB284_p0431c30║內昆侖𥅄眼睛波斯閒瞌睡惟有東村李大妻折得
J33nB284_p0432a01║梅花三兩佩。
J33nB284_p0432a02║解制護法並謝諸山上堂結則總作圓覺伽藍解則
J33nB284_p0432a03║翻為平等性智不解不結時如何全無閒歇起身云
J33nB284_p0432a04║雞足天下宗山石鐘哀牢古寺剎竿相望鼓鐘相締
J33nB284_p0432a05║此梁益名藍真黔[番*支]宗社提衡者必學識俱優據位
J33nB284_p0432a06║者豈道德偏廢福慧僧臘既淺幻垢未去敢望倪床
J33nB284_p0432a07║作人師位承本郡護法削牘諸山耆宿雅意不得已
J33nB284_p0432a08║俛一期今幸周隆敢忘慈力伏願護法祿位並隆耆
J33nB284_p0432a09║宿德壽共躋在筵諸德同明此事復坐舉僧辭歸宗
J33nB284_p0432a10║宗云甚處去僧云諸方學五味禪去宗云我者裏只
J33nB284_p0432a11║有一味禪僧云如何是一味禪宗便打僧云莫打某
J33nB284_p0432a12║甲會也宗云道來道來僧纔開口宗又打黃檗聞云
J33nB284_p0432a13║馬祖下出八十四員善知識各箇屙轆轆地只有歸
J33nB284_p0432a14║宗較些子師云歸宗汗馬功高無人銘勒黃檗既成
J33nB284_p0432a15║褫他怎奈挂一漏萬石鐘雖後生必也為歸宗作主
J33nB284_p0432a16║驀豎拄杖云從前汗馬無人識只要重論盍代功。
J33nB284_p0432a17║到拈花寺德解上座請上堂昨年曾寓雨花亭百接
J33nB284_p0432a18║橋邊草色青今日重來山更暖誰知春在蓼花汀若
J33nB284_p0432a19║是玅德家風普賢境界不須一花一世界一葉一如
J33nB284_p0432a20║來何也衲僧門下總是展演之談曲為今時不見道
J33nB284_p0432a21║春到上林芳草緣鶯啼二月杏花天。
J33nB284_p0432a22║到和甸宗雲鄧總戎請上堂喬甸望和甸水闊山遙
J33nB284_p0432a23║新村連檢村門聯戶接大波嶺滾滾珠回小雲南綿
J33nB284_p0432a24║綿練鎖鶯啼春嶂築坑滿坑牧唱丹丘積壑盈壑鋤
J33nB284_p0432a25║雲攫霧墾土耕煙嘯月吟風游山翫水是你衲僧家
J33nB284_p0432a26║還會麼山月如銀牽老興閒行不覺過峰西。
J33nB284_p0432a27║上堂二月二十九春風樹樹吼夭桃翻赤艷靈雲笑
J33nB284_p0432a28║破口玄沙賊復來大溈許為友拍一拍云須彌顛倒
J33nB284_p0432a29║顛撞破昆侖首。
J33nB284_p0432a30║佛誕上堂黃面老子纔出母胎便鼓粥飯氣雲門無
J33nB284_p0432b01║大人相便要一棒打殺石鐘則不然九皋頻唳鶴千
J33nB284_p0432b02║里控烏騅。
J33nB284_p0432b03║使鼎長老江南省福海老和尚歸上堂去年二月驚
J33nB284_p0432b04║蟄自昆明一萬里到廣陵省老和尚今年四月麥秋
J33nB284_p0432b05║自邗上一萬里回中慶返石鐘命梁益道韻攜去江
J33nB284_p0432b06║淮明月持歸你道父子祖孫鼻孔畢竟如何今朝十
J33nB284_p0432b07║五日孤月一輪圓。
J33nB284_p0432b08║張祖保設伊蒲宗訥披剃上堂石頭鏟草一場特地
J33nB284_p0432b09║馬祖安名一場特地展陷虎機弄險巖句須知有千
J33nB284_p0432b10║聖不傳的向上一路子若論千聖不傳的向上一路
J33nB284_p0432b11║子法堂前經樓後各草深一丈也無人舉著在者裏
J33nB284_p0432b12║不是得少為足的明得何故聻不見道百尺竿頭坐
J33nB284_p0432b13║的人雖然得入未為真百尺竿頭須進步十方世界
J33nB284_p0432b14║現全身委悉麼以杖卓一卓云殷勤為解丁香結放
J33nB284_p0432b15║出枝頭自在春。
J33nB284_p0432b16║上堂資始資生各正性命瀟瀟梅雨諸根普潤石鐘
J33nB284_p0432b17║拄杖隨緣任性有時靠牆有時行令而今把在手中
J33nB284_p0432b18║天恭敬龍恭敬鬼恭敬人恭敬惟有大力魔王不是
J33nB284_p0432b19║不聖待一切眾生成佛無有世界眾生乃可發菩提
J33nB284_p0432b20║心以杖豎起大眾一時走散。
J33nB284_p0432b21║上堂舉白雲古人留下一言半句未透時如撞著鐵
J33nB284_p0432b22║壁相似忽然一日撞透方知自己便是鐵壁且道作
J33nB284_p0432b23║麼生透自云鐵壁鐵壁應菴老人以拄杖卓一卓云
J33nB284_p0432b24║鐵壁鐵壁急急如律令敕師云應菴老人雖入得白
J33nB284_p0432b25║雲室然不過只念得兩行咒若論鐵壁夢也未夢見
J33nB284_p0432b26║在不肖遠孫將他鼻孔扭轉令天下皮下有血的衲
J33nB284_p0432b27║僧冰消瓦解以杖卓一下云鐵壁鐵壁一指便穿解
J33nB284_p0432b28║下肩頭扁擔脫卻屎尿布衫復卓杖云七九六十三
J33nB284_p0432b29║薦又新楊公請上堂秋風瑟瑟秋光晃晃秋水澄澄
J33nB284_p0432b30║秋山朗朗雖品物之大同感悲哀之小怏山僧與麼
J33nB284_p0432c01║又新楊公以為傷也以為賞也倘不然更有一說蟭
J33nB284_p0432c02║螟眼中蝸牛角上利出名入道稀德曠日馭鵬霄雲
J33nB284_p0432c03║昧罔兩迷之者似石沉淵悟之者如珠在掌鏡水臨
J33nB284_p0432c04║軒清鐘應響寂兮喧兮何悲何仰寥兮廓兮非來非
J33nB284_p0432c05║往又新楊公以為傷也以為賞也不然山僧更與下
J33nB284_p0432c06║箇註腳遂擲下拄杖。
J33nB284_p0432c07║包章京送法被至上堂萬松參差千峰聯絡天開霞
J33nB284_p0432c08║彩泉流水樂至人居之俗塵圓脫示一機萬機齊赴
J33nB284_p0432c09║行一令百令相諾今有長者來登樓閣興大津梁實
J33nB284_p0432c10║為檀越施此法被揄揚佛法有命山僧陞此寶座使
J33nB284_p0432c11║開示佛祖行說不到的一著以激揚人天未生時的
J33nB284_p0432c12║面目若論佛祖行說不到的一著我弼翁張公同李
J33nB284_p0432c13║夫人作此佛事已為諸人開示了也若論激揚人天
J33nB284_p0432c14║未生時的面目山僧陞此座子已為諸人激揚了也
J33nB284_p0432c15║更要箇甚麼拈拄杖卓一下云有意氣時添意氣不
J33nB284_p0432c16║風流處也風流。
J33nB284_p0432c17║饒玅永剃度上堂秋霖滴破虛空潦倒漁翁瞌睡萬
J33nB284_p0432c18║有怒號刁刁此時都來不會既不會剃度者又且如
J33nB284_p0432c19║何彈指云摩竭勝莊嚴娑婆訶。
J33nB284_p0432c20║左昇雲請小參珊瑚掌月體露金風寒露沾條香生
J33nB284_p0432c21║寶閣所以道古今無變異時節不相饒既古今無變
J33nB284_p0432c22║異時節不相饒說甚麼生滅滅已寂滅為樂此事惟
J33nB284_p0432c23║我登先居士全體擔荷得何故不許伶利衲僧會只
J33nB284_p0432c24║許通方作者知。
J33nB284_p0432c25║桑玉峰追嚴請小參九月廿二橙橘滿市豐山葉落
J33nB284_p0432c26║蕭丘菊麗一支兩支出類拔萃三片四片旋煙舞翠
J33nB284_p0432c27║動若行雲止猶谷神伶利衲僧何用視聽咄莫張公
J33nB284_p0432c28║喫酒李公醉桑樹著箭柳樹漿看來不是尋常事別
J33nB284_p0432c29║有好音在上方。
J33nB284_p0432c30║江川令張耕煙護法請上堂昇首座問江令重來聞
J33nB284_p0433a01║法旨嵩陽向上事如何師云雙陸盤中信手擿進云
J33nB284_p0433a02║春工既許百花開一片香風吹不斷師云莫對鷓鴣
J33nB284_p0433a03║唱竹枝進云老和尚面皮厚多少師云山僧罪過智
J33nB284_p0433a04║西堂問住著佛處草深一丈走過佛處即頭角生去
J33nB284_p0433a05║此二途向上消息如何舉唱師云鷂子過新羅進云
J33nB284_p0433a06║非但某甲威音尤後師云自知較一半希後堂問闡
J33nB284_p0433a07║揚大法須是同人直指西來還他作者向上還有事
J33nB284_p0433a08║也無師云八花毬子暗中拋進云踞地金毛難措足
J33nB284_p0433a09║遼天俊鷂失行蹤師云五更清早起進云木人慣用
J33nB284_p0433a10║龜毛線石女難穿䕞𦿆鍼師云腳下過也進云謝師
J33nB284_p0433a11║答話師云口裏空喃喃乃云權開震旦國此日嵩山
J33nB284_p0433a12║辨勝毘耶離過去金粟入其宮有門拶人足臥其室
J33nB284_p0433a13║借飯飽人腹各展雪刃霜刀屠祖僇佛烏庸武略文
J33nB284_p0433a14║衡範真利俗且道是誰乃我張公老伯噫嘻公雖神
J33nB284_p0433a15║宰實惟父行既從祖室中來安不激揚慧提持向上
J33nB284_p0433a16║為南人結般若緣耶所以設伊蒲飯僧命慧登座舉
J33nB284_p0433a17║揚先祖未了的公案以達殊庥慧上座未免借花獻
J33nB284_p0433a18║佛去也驀拈拂子豎起云見麼此是四世祖悟和尚
J33nB284_p0433a19║用不了的付與先師翁先師翁受之久矣靈巖老師
J33nB284_p0433a20║又從師翁處得來如今落在慧上座手裏了也雖則
J33nB284_p0433a21║萬般做造由人到底別有巧玅不見道知與師齊減
J33nB284_p0433a22║師半德畢竟如何揮拂子云只須著眼看仙人莫看
J33nB284_p0433a23║仙人手中扇復舉賢師翁常垂語云報恩住在水鄉
J33nB284_p0433a24║四面無路還有不假舟楫到得者裏麼師拈云此老
J33nB284_p0433a25║人曲直非江川老伯慧上座終不拈出何也須知遠
J33nB284_p0433a26║煙浪卻有好商量。
J33nB284_p0433a27║師五秩衛府祖護昆玉請上堂僧問世尊降生指天
J33nB284_p0433a28║指地和尚降生有何祥瑞師云前堂七百後堂半千
J33nB284_p0433a29║進云恁麼則一點水墨兩處成龍去也師云只得讚
J33nB284_p0433a30║之仰之問三千世界塵難喻萬億須彌高莫齊彈指
J33nB284_p0433b01║聲中圓八萬剎那際內滿三祇猶是者邊事只如父
J33nB284_p0433b02║母未生前一句請師指示師云山僧不知進云恁麼
J33nB284_p0433b03║則推出來時大家看也師云水底摝魚蹤問今日初
J33nB284_p0433b04║生是者邊事如何是那邊事師云海鹹河淡進云恁
J33nB284_p0433b05║麼則是法住法位世間相常住也師云風吹石臼念
J33nB284_p0433b06║摩訶問如何是冷湫湫句師云何不向熱鬧處問將
J33nB284_p0433b07║來進云如何是古廟香爐句師云汝還見也未進云
J33nB284_p0433b08║如何是一條白練句師云誰不要此話大行進云細
J33nB284_p0433b09║雨溼衣看不見野花落地聽無聲師云金剛腦後三
J33nB284_p0433b10║斤鐵問此日佳辰登寶座請師一句震雷音師云海
J33nB284_p0433b11║勢欲浮雙塔去山形如擁五華來進云恁麼則一音
J33nB284_p0433b12║遍沙界四眾無不聞師云摩天鸛鶴窺明鏡呷浪魚
J33nB284_p0433b13║龍引渡杯乃云桃花三月浪金鱗奮鬣過一雨滋山
J33nB284_p0433b14║嶽無物不該羅衲僧門下猶未是在只如古者道五
J33nB284_p0433b15║十知非五十學易是世間學邪出世間學邪更有說
J33nB284_p0433b16║空談有明宗顯理不知藍田含潤丹穴蜚英總之一
J33nB284_p0433b17║法所印豎杖云文彩彰也還見麼連城價重雖多事
J33nB284_p0433b18║錦上添花又一重。
J33nB284_p0433b19║上堂諸佛出身處熏風自南來佛果老子用此伎倆
J33nB284_p0433b20║累他大慧打失鼻孔及至出世便將薰風南來的使
J33nB284_p0433b21║用道箇芭蕉蕉芭有葉無丫忽然一陣狂風起大似
J33nB284_p0433b22║東京城相國寺北角頭王和尚的破袈裟大眾還會
J33nB284_p0433b23║麼為他閒事長無明是甚好手喝一喝。
J33nB284_p0433b24║上堂舉百癡和尚示眾世尊初生龍得水時添意氣
J33nB284_p0433b25║雲門打殺虎逢山勢長威獰師云世尊初生知恩者
J33nB284_p0433b26║少雲門打殺負恩者多復高聲叫云快活快活時釗
J33nB284_p0433b27║侍者問快活甚麼師云阿耶阿耶莫要催逼。
J33nB284_p0433b28║上堂有收有放風吹不響鈴兒草能殺能活雨打無
J33nB284_p0433b29║聲鼓子花說甚麼荷葉團團似鏡菱角尖尖似錐猛
J33nB284_p0433b30║虎不顧几上肉鐵蛇咬住鐵研鎚喝一喝。
J33nB284_p0433c01║挂諸祖像何振邦振國振朝昆玉請上堂猛虎以肉
J33nB284_p0433c02║為命因甚不食其子生非異類靈蛇以珠為貴因甚
J33nB284_p0433c03║自傷其體樹大引風衲僧以悟為玅因甚問著啞口
J33nB284_p0433c04║其力未充知識以法為尚因甚請益開口不得其道
J33nB284_p0433c05║未合者四轉語一轉如天普盍一轉似地普擎一轉
J33nB284_p0433c06║豎窮三際一轉橫遍十方若木若竹總束為德山棒
J33nB284_p0433c07║棒亦棒不著若霆若雷總合為臨濟喝喝亦喝不著
J33nB284_p0433c08║其餘五家說話是甚麼碗躂丘喝一喝云我何公昆
J33nB284_p0433c09║玉供養六十九世并諸祖真儀用資先靈冥福且如
J33nB284_p0433c10║何指示八萬四千非鳳毛六十九人入虎穴。
J33nB284_p0433c11║上堂小盡二十九狗走抖擻口大盡三十日烏龜穿
J33nB284_p0433c12║破壁來朝是閏七月初一敢問諸禪德無位真人還
J33nB284_p0433c13║知閏七月初一也未知不知且置你道無位真人是
J33nB284_p0433c14║甚麼燒酒下燒鵝。
J33nB284_p0433c15║釗侍者掩關上堂文殊道不見一法在門外古德又
J33nB284_p0433c16║道盡大地是箇解脫門把手牽不入又道甚處不是
J33nB284_p0433c17║石霜又道盡大地是箇杲上座者幾箇老古錐欺胡
J33nB284_p0433c18║瞞漢不是好手石鐘不妨也向虛空裏鑿洞也道盡
J33nB284_p0433c19║大地是箇關畢竟誰是關中主遂召釗闍黎釗應諾
J33nB284_p0433c20║師云關。
J33nB284_p0433c21║上堂粼粼飛雪霜廣莫吹衣裳白酒打三盞何處得
J33nB284_p0433c22║寒涼喝一喝。
J33nB284_p0433c23║振邦昆弟薦親請上堂金剛種明並日月無漏智廓
J33nB284_p0433c24║若太虛塵塵露遮那之玅體色色放無礙之淨光所
J33nB284_p0433c25║以盡法界身本無出沒大悲願力示現受生看他獻
J33nB284_p0433c26║珠龍女迴向龐婆雖稱奇特猶較他母解氏先靈七
J33nB284_p0433c27║步八步因甚得與麼田地不離當處常湛然一聲鷓
J33nB284_p0433c28║鴣深花裏。
J33nB284_p0433c29║上堂放得開誰辨端倪捏得聚方稱好手拈起金剛
J33nB284_p0433c30║圈擊碎琉璃碗恁麼也得三腳蝦蟆吞卻月不恁麼
J33nB284_p0434a01║也得八臂那吒撲帝鐘驀豎拄杖云向道莫歸山下
J33nB284_p0434a02║路來朝更獻楚王看。
J33nB284_p0434a03║臘八江寧尼松明率吳孺人請上堂幾點明星挂上
J33nB284_p0434a04║蒼清暉昨夜冷池塘誰知三千年前事又向梁州問
J33nB284_p0434a05║故鄉復示頌云一缽湖湘路八千渾身泥水百城煙
J33nB284_p0434a06║如今識得蒼山雪別是當年鐵磨禪。
J33nB284_p0434a07║上堂玅淨明心水綠山青本無出沒豈有晦明孤峰
J33nB284_p0434a08║潑黛千江淺清此是衲僧家尋常見處又道見拄杖
J33nB284_p0434a09║子但見拄杖子且者是拄杖子作麼生見驀豎起云
J33nB284_p0434a10║者孟八郎漢又恁麼去。
J33nB284_p0434a11║祖眼吳公初度請上堂全機大用離見聞以頓超獨
J33nB284_p0434a12║步大方何舒卷而可執所以華筵觸目則碧桃臘梅
J33nB284_p0434a13║並綻賓館悅耳則鸞簫鳳管齊鳴萬壑霞飛千峰鋪
J33nB284_p0434a14║秀岡陵可方歲月海屋足增壽圖百福自嚴長庚永
J33nB284_p0434a15║照且道林下道人又以何事為壽萬緣叢中紅一點
J33nB284_p0434a16║動人春色不須多。
J33nB284_p0434a17║除日上堂乾屎橛東擲西拋蘿蔔頭橫咬豎嚼七斤
J33nB284_p0434a18║衫半縷絲隨重隨輕一莖草百尺竿可長可短此是
J33nB284_p0434a19║除日已前事且道除日已後如何聻也不燒錢也不
J33nB284_p0434a20║烹宰閒名已落天涯外亦任春風來日來。
J33nB284_p0434a21║元日上堂東皇大帝敕勾芒使者看五嶽四瀆中誰
J33nB284_p0434a22║能轉得無上大法輪者朕要供養使者對曰臣非不
J33nB284_p0434a23║奉旨但五嶽四瀆中擔板禪和最多耽著五陰魔煩
J33nB284_p0434a24║惱魔是伊自救不了焉能轉無上大法輪耶帝曰一
J33nB284_p0434a25║念回光即同本得豈五嶽四瀆中便無可應明詔者
J33nB284_p0434a26║待朕自去及到上方見上則垂衣而治下則擊壤而
J33nB284_p0434a27║歌中開元運外樂時康帝顧使者曰此一人有慶兆
J33nB284_p0434a28║民賴之真堯之時舜之時又烏庸彼能轉大法輪者
J33nB284_p0434a29║為大眾還知麼河山已沐無私化但願皇圖萬萬年。
J33nB284_p0434a30║上堂新年頭不自由著錦繡築皮裘東往西往南洲
J33nB284_p0434b01║北洲清狂嬉戲惺眼醉眸更有婆婆娑娑瑣瑣絮絮
J33nB284_p0434b02║黃葉滿長安馬蹄何處避此皆顯最上乘明第一義
J33nB284_p0434b03║只是諸人不識所以李王同妃嬪入寺法眼問僧隔
J33nB284_p0434b04║壁聞釵釧聲即名破戒眼前朱紫駢雜汝作麼生僧
J33nB284_p0434b05║云好箇入路師遂喝云法眼當時若下得者一喝兒
J33nB284_p0434b06║孫未必掃地。
J33nB284_p0434b07║上堂舉女子出定因緣頌云出得也是你出不得也
J33nB284_p0434b08║是你既不是你又何須疑你。