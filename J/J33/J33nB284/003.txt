J33nB284_p0434c01║益州嵩山野竹禪師後錄卷三
J33nB284_p0434c02║住雞足應宗堂嗣法門人廣睿編
J33nB284_p0434c03║再住雲南府嵩山禪院語錄
J33nB284_p0434c04║上堂。「小春朔日，楓林揭赤，乍暖乍寒、載霜載雪。一枕
J33nB284_p0434c05║嵒阿的喜殺龍山，一杖雲月的相伴寒拾。饒你吸盡
J33nB284_p0434c06║西江、打倒東壁，萬機不到處，料無人委悉。阿呵呵！笑
J33nB284_p0434c07║他雲居二十年，只道得箇何必？咄！」
J33nB284_p0434c08║有尼領婆子，請上堂。「偷趙州筍，一掌稱奇；接灌谿老，
J33nB284_p0434c09║盍覆一機。更有散家財、鬻漉籬，拈梳插髻，拋下油餈。
J33nB284_p0434c10║出城月上女，變身毘耶離，靈山入正定、五臺示路岐。
J33nB284_p0434c11║只者一隊，如何打發？」良久云：「千江有水千江月，萬里
J33nB284_p0434c12║無雲萬里天。」
J33nB284_p0434c13║上堂。「石移雲自動，霜鋪樹更蒼，好箇真消息，寄語謝
J33nB284_p0434c14║三郎。心持半偈，月在上方，金生麗水、玉出昆岡。是你
J33nB284_p0434c15║衲僧門下屎尿臭氣，夢也夢不見在。今日嵩山與麼，
J33nB284_p0434c16║不覺三門前排坊𨁝跳上三十三天，驚起帝釋天王
J33nB284_p0434c17║瞋怒不已，被賴重一摑云：『莫作瞋，是則名為報佛恩。』」
J33nB284_p0434c18║天童悟祖忌，上堂。舉：「祖誕日上堂，云：『人道老僧今日
J33nB284_p0434c19║生，我道老僧今日死，雖然生死不同途，步步蹋著自
J33nB284_p0434c20║家底。』如今不肖福慧要問老和尚：『既是步步蹋著自
J33nB284_p0434c21║家底，因甚桐棺山猶自喫跌來？』」
J33nB284_p0434c22║上堂。舉：「臨濟：『有一人論劫在途中不離家舍，有一人
J33nB284_p0434c23║論劫離家舍不在途中，阿那箇合受人天供養？』徑山
J33nB284_p0434c24║杲云：『賊身已露。』」師云：「徑山老人大似不打自招。何故？
J33nB284_p0434c25║無上醍醐不可翻成毒藥。嵩山恁麼，有箇伶利衲僧
J33nB284_p0434c26║出來道：『和尚恁麼亦似騎賊馬、趁賊隊。』嵩山許伊具
J33nB284_p0434c27║一隻眼。為甚麼聻？但得頭、莫愁尾。」
J33nB284_p0434c28║師誕日立僧，上堂。「文殊初生，見十吉祥異相；善財初
J33nB284_p0434c29║生，涌出萬寶藏；須菩提初生，室見空相；世尊初生，指
J33nB284_p0434c30║天指地云：『天上天下，唯吾獨尊。』者一隊漢，若約納僧
J33nB284_p0435a01║門下，總沒交涉。如今遠近緇素、少長儼臨，與吾祝慶，
J33nB284_p0435a02║還是有交涉？還是沒交涉？若有交涉，則是世諦流布；
J33nB284_p0435a03║若沒交涉，則是孤負來意。作麼生消釋此段文義？」驀
J33nB284_p0435a04║豎拄杖云：「苟或遲疑，問取堂中首座昇去。」
J33nB284_p0435a05║上堂。「不取一法，路遙知馬力；不捨一法，日久見人心。
J33nB284_p0435a06║眼見者，鳥鳴嚶嚶；耳聞者，伐木丁丁。色不是色、聲不
J33nB284_p0435a07║是聲，談空說有，聖號凡名，該萬有而絕對，倚眾象而
J33nB284_p0435a08║即真，不隔纖毫，豈薶諸塵？既如此論量，且道凡聖共
J33nB284_p0435a09║涉一句又作麼生？塞北千人帳，江南萬斛舟。」
J33nB284_p0435a10║上堂。「十月二十九，朔風括地吼，平鋪子夜霜，高懸午
J33nB284_p0435a11║時斗。卷簾長慶白月輝，抴磨歸宗赤腳走。雲門搤腕，
J33nB284_p0435a12║打地張口。」卓杖一下云：「總向者裏薦得，臥官街、喫官
J33nB284_p0435a13║酒，不妨瀟瀟灑灑，趁花隨柳。脫或遲疑……」拋下杖云：「下
J33nB284_p0435a14║坡不走，礙腳礙手。」
J33nB284_p0435a15║張護法佛源居士送藏經諸祖像入山，兼元首座歸，
J33nB284_p0435a16║上堂。「大藏、小藏，佛說、魔說，演出、演入，轉關回軸、塞壑
J33nB284_p0435a17║填溝，截甚字腳？道箇缽羅孃底，阿那箇是頭？此是道
J33nB284_p0435a18║子畫底，從胸襟流出，津梁三有、梯航四生，作殊勝因、
J33nB284_p0435a19║顯奇特事，還他真子擔荷，所以闢乾坤於方外，揚慧
J33nB284_p0435a20║日於域中者。有大檀越不辭萬里之崎嶇，崛起難能
J33nB284_p0435a21║之模範。經出塵裏、像分徼外，樹赤幟於梁城，駕慈舟
J33nB284_p0435a22║於昆水，萬古不磨，八方永泰，豈是一期應便，偶爾成
J33nB284_p0435a23║文者耶？大眾！還知大清國裏有此一段殊勝事麼？覿
J33nB284_p0435a24║面揭開千聖眼，同聲相和韻綢繆，脫體渾融人世外，
J33nB284_p0435a25║不擦脂粉也風流。」
J33nB284_p0435a26║張護法佛源居士請上堂。「赤肉團上，隋珠轉、荊玉回；
J33nB284_p0435a27║百草坡前，安南來、塞北去。無陰陽地可種可收，大般
J33nB284_p0435a28║若園有津有濟。此我大檀越發跡關東，見將軍身威
J33nB284_p0435a29║震徼外。況身居國戚，不干榮辱之懷；孝足尊堂，能事
J33nB284_p0435a30║老萊之服？十分光采、百行齊修，布金沙於嵩山，揚佛
J33nB284_p0435b01║日於醉祖，可謂世、出世無不莊嚴者。拄杖忽然忍俊
J33nB284_p0435b02║不禁，把樹義坊一摑，驚起雲津橋鄧七、鄭八；碧雞坊
J33nB284_p0435b03║黎鬍、李麻，共議如此廣大佛事：『你道非非想天，幾人
J33nB284_p0435b04║坐、幾人臥？』太華山聞得，約住云：『住住住！聽分付！不見
J33nB284_p0435b05║道：「突出難辯，達者先知，粗言及細語，皆歸第一義。此
J33nB284_p0435b06║可以縣斷，不可以揣摸，以求實也。」』諸君聞之，禮謝而
J33nB284_p0435b07║退。大眾！於斯薦得，莫打八百、朝打三千，一任一任；稍
J33nB284_p0435b08║涉遲疑，依舊一把柳絲收不得，和煙搭在玉闌干。」
J33nB284_p0435b09║劉道婆轉藏經，請上堂。「舉：真際因一婆子令人送錢
J33nB284_p0435b10║請轉藏經，際收施利了，卻下禪床轉一匝，乃曰：『傳語
J33nB284_p0435b11║婆，轉藏經已竟。』其人回，舉似婆，婆曰：『比來請轉全藏，
J33nB284_p0435b12║如何袛為轉半藏？』」師云：「真際雖福從天至，不覺貪他
J33nB284_p0435b13║粒米；婆子展玅密全機，不知陣腳先動。二俱未是作
J33nB284_p0435b14║家。嵩山今日要斷不平之事，一齊喚來，各與一碗茶
J33nB284_p0435b15║喫了，然後各與二十竹篦。何故聻？一則賞功、一則罰
J33nB284_p0435b16║罪，鴛鴦繡出從君看，放下金鍼通不會。」
J33nB284_p0435b17║七月初二千秋，降香啟祝，請上堂。「華開一國，果結千
J33nB284_p0435b18║齡；河清九灣，宗朝萬里。此皆從前親提寶劍、自挽彫
J33nB284_p0435b19║弓，掃蕩八荒、肅靖六合，運郢匠之斤、煉女媧之石，然
J33nB284_p0435b20║後毘贊皇猷、洗開佛日，梁益安堵、中外歡呼，節遇良
J33nB284_p0435b21║辰，降香嵩寺。但福慧識淺學疏，難措頌言，只有借花
J33nB284_p0435b22║獻佛，聊為塞責……」遂拈拄杖連卓云：「添南山之算，傾北
J33nB284_p0435b23║海之觴。上大人、丘乙己，化三千，可知禮也。」
J33nB284_p0435b24║上堂。「佛源張公勤王之暇，便向嵩山作諸饒益。即日
J33nB284_p0435b25║太夫人陳氏覺慈籌添瓊室、鶴降瑤池，麻姑持器、果
J33nB284_p0435b26║老捧卮、老萊起舞、仲氏吹箎，詞歌眉壽，棗獻安期；更
J33nB284_p0435b27║有衡山高僧、廬山道士也隨列陳詞。」以杖卓一下云：
J33nB284_p0435b28║「以此壽陳母、以此培福基，與須彌同壽、與法界並禧。」
J33nB284_p0435b29║上堂。「七月秋，何處熱？軟似綿、硬似鐵，恁麼會，便親切。
J33nB284_p0435b30║浮山九帶、汾陽三訣，亂世戈矛、叢林妖孽，不是抑他
J33nB284_p0435c01║先聖，恐人北其轅、南其轍。」震聲喝云：「八萬四千非鳳
J33nB284_p0435c02║毛，三十三人入虎穴。」
J33nB284_p0435c03║張府祖保初度、宗幢薙髮，上堂。「杲日麗天，瑞氣連綿，
J33nB284_p0435c04║海光清潔，山色鮮妍。砧聲清午夢，桂氣叫寒蟬。披緇
J33nB284_p0435c05║者喜逢佛域，增算者張設華筵。丫角童傳霞觴以衍
J33nB284_p0435c06║慶，曹家女拂玉柱而調絃。山僧拄杖聻？」連卓杖云：「儂
J33nB284_p0435c07║只與麼，又誰管你兩重公案？」
J33nB284_p0435c08║劉世鼎薦嚴，請上堂。「黃葉清秋，白榆尚柔，隨緣認性，
J33nB284_p0435c09║法法全周。走隻雞漬醴之奠，來白馬縞服之儔。峴山
J33nB284_p0435c10║碣難禁路傍之淚，邙山骨易邁塚間之秋。如此俊傑，
J33nB284_p0435c11║問是阿疇？是我將軍劉公偁，胸羅數萬、氣吞百流。舊
J33nB284_p0435c12║度博南，洗清孟緬，隨征大方，將定黔州。孤軍深入，偶
J33nB284_p0435c13║失一籌，由是死王事，其為臣也何羞？公之生也不殺，
J33nB284_p0435c14║名標青史；殞也勇敢，血貫丹丘。
J33nB284_p0435c15║天王數降旌誥，　親藩撫棺奠酬。今者扶櫬北歸，道
J33nB284_p0435c16║阻且修，遺昇平之澤，安泉石之幽，葉落歸根。來時無
J33nB284_p0435c17║口即不無，且野草閒花滿地又作麼生？長安一片月，
J33nB284_p0435c18║萬古照中州。」
J33nB284_p0435c19║上堂。舉：「應菴老人：『蜻蛉許是好蜻蛉，飛來飛去不曾
J33nB284_p0435c20║停，被我捉來摘卻兩邊翼，恰似一枚大鐵釘。』」師以杖
J33nB284_p0435c21║劃〡云：「會麼？會則各歸寮舍，未會拄杖饒舌去也。」遂
J33nB284_p0435c22║云：「蜻蛉許是好蜻蛉，飛來飛去惱殺人。俊去猛虎，兩
J33nB284_p0435c23║邊插羽翼；拙來螻蛄，滿口嚼鐵釘。」復以杖劃〡云：「還
J33nB284_p0435c24║會麼？亦似假大婆手中的繡花鍼。」
J33nB284_p0435c25║上堂。舉：「睦州示眾云：『諸人未得箇入處，須得箇入處；
J33nB284_p0435c26║既得箇入處，不得忘卻老僧。』木菴云：『諸人未得箇入
J33nB284_p0435c27║處，須得箇入處；既得箇入處，祇須揚下入處始得。』」師
J33nB284_p0435c28║云：「二老人一箇荷葉團團似鏡，一箇菱角尖尖似錐。
J33nB284_p0435c29║嵩山要問：『諸人未得箇入處，須得箇入處；既得箇入
J33nB284_p0435c30║處，速道將來！』」
J33nB284_p0436a01║上堂。舉：「法眼示眾：『識得凳子，周匝有餘。』雲門云：『識得
J33nB284_p0436a02║凳子，天地懸殊。』崇壽云：『識得凳子，四稜著地。』」師云：「識
J33nB284_p0436a03║得凳子，快買草鞋行腳。復頌云：清涼老師氣象雄，黃
J33nB284_p0436a04║面淅子眼更空；崇壽隨例餐䭔子，嵩山也得三文買
J33nB284_p0436a05║草蟲。吽！吽！」
J33nB284_p0436a06║上堂。「十五日已前，羚羊挂角杳無蹤；十五日已後，風
J33nB284_p0436a07║吹大地沙攃空；正當十五日，羚羊無角、大地無風，衲
J33nB284_p0436a08║被蒙頭，受用無窮，嵩山無法與諸公。」
J33nB284_p0436a09║楞菴老人誕，上堂。「楞菴侯老師，生平得瀟灑。釋迦彌
J33nB284_p0436a10║勒是他奴，更道背後無尾巴，寄語諸方休亂擬，此話
J33nB284_p0436a11║已行遍天下。不肖當時得親聞，仔細思量難酬者，仲
J33nB284_p0436a12║冬十九嶽降辰，特表斯緣共相謝。共相謝，信是鼻頭
J33nB284_p0436a13║下頭大。」復舉：「老人住長松時，問僧：『釋迦彌勒是他奴，
J33nB284_p0436a14║且道他是誰？』僧無對。老人自代云：『背後無尾巴。』僧云：
J33nB284_p0436a15║『意旨如何？』老人云：『眉毛下，黑桼桼。』」師云：「恐諸人不曾
J33nB284_p0436a16║看慣異等畜生便生怪怕，嵩山為伊改換面孔去也。
J33nB284_p0436a17║『釋迦彌勒是他奴，且道他是誰？』赤土塗金鳳，火尾錦
J33nB284_p0436a18║繡眉。『意旨如何？』夜來人不識，卻喚作黃鸝。有箇伶利
J33nB284_p0436a19║底道：『莫是長松牽犁、嵩山抴耙麼？』咄！是你屎尿氣也
J33nB284_p0436a20║未夢在。」
J33nB284_p0436a21║上堂。舉：「調達謗佛，生身陷入地獄。佛令阿難傳旨：『汝
J33nB284_p0436a22║在地獄中安否？』達云：『我雖在地獄，如三禪天樂。』佛又
J33nB284_p0436a23║令阿難問：『汝還求出否？』達云：『我待世尊來便出。』阿難
J33nB284_p0436a24║云：『世尊是三界大師，豈有入地獄分？』達云：『佛既無入
J33nB284_p0436a25║地獄分，我豈有出地獄分？』翠巖真云：『親言出親口。』」師
J33nB284_p0436a26║云：「翠巖大似炙瘡瘢上更著艾丸，似非好手，山僧見
J33nB284_p0436a27║處，祗要諸人共知。若論扶持正法眼藏，還他調達、世
J33nB284_p0436a28║尊、阿難別處安排。山僧恁麼道，還扶持得正法眼藏
J33nB284_p0436a29║也無？明眼衲僧試斷看！」
J33nB284_p0436a30║誕日，上堂。「溶溶桃浪吼真如，滾滾麥波注性海，塵剎
J33nB284_p0436b01║熾然轉普門，法法頭頭觀自在。不獨老親資冥福，乘
J33nB284_p0436b02║此善利入佛隊。」
J33nB284_p0436b03║刱法堂，鳩工，上堂。舉：「僧問靈樹：『如何是和尚家風？』樹
J33nB284_p0436b04║云：『千年田、八百主。』僧云：『如何是千年田、八百主？』樹云：
J33nB284_p0436b05║『郎當屋舍沒人修。』玅喜云：『愁人莫向愁人說。』」師云：「靈
J33nB284_p0436b06║樹雖貧像富，只跳得一步兩步；玅喜似富欺貧，無過
J33nB284_p0436b07║拈三作兩。嵩山不怕諸方揀責，全仗有力檀越。若是
J33nB284_p0436b08║家風，逢人不得錯舉。」
J33nB284_p0436b09║作務，上堂。「擔磚拾礫是生涯，土面灰頭作者家，更有
J33nB284_p0436b10║一人呈伎倆，卻來背後漉魚蝦。還識此人麼？」擲下拄
J33nB284_p0436b11║杖云：「是伊措大。」
J33nB284_p0436b12║佛成道，法堂起工，張星瑞請上堂。「齊肩奮力小廝兒，
J33nB284_p0436b13║三唱轟然也大奇，此日公輸分曲直，棟梁又見架今
J33nB284_p0436b14║時。所以僧問投子：『一切聲是佛聲不？』子云：『是。』僧云：『和
J33nB284_p0436b15║尚莫𡱰沸碗鳴聲。』子便打。又問：『粗言及細語皆歸第
J33nB284_p0436b16║一義是不？』子云：『是。』僧云：『喚和尚作一頭驢，得麼？』子便
J33nB284_p0436b17║打。玅喜云：『賊賊！敗也。』復云：『那箇是草賊？那箇是正賊？』」
J33nB284_p0436b18║師云：「據此卻有好處，祗是諸人不知。無奈玅喜慣過
J33nB284_p0436b19║梯與賊，嵩山事不獲已，也要騎賊馬、趁賊追，到十字
J33nB284_p0436b20║街頭鑿箇坑子，無論好處、不好處，草賊、正賊，過梯、不
J33nB284_p0436b21║過梯，總與一坑薶卻，引得三市街鄭鬍子咬指作聲
J33nB284_p0436b22║云：『好手好手！近日雲南城裏且喜少賊。』」曳杖便下座。
J33nB284_p0436b23║上堂。舉：「照布衲一夕問溥上座：『那一片向甚麼處去
J33nB284_p0436b24║也？』溥云：『莫妄想。』照云：『失卻一片也。』玅喜云：『自起自倒。』」
J33nB284_p0436b25║師云：「玅喜大似背地𥅄眼、熱灶放火。大小布衲被那
J33nB284_p0436b26║一片動著，玅喜雖拔劍相救，終不能得。若是溥上座，
J33nB284_p0436b27║打一頓出院。嵩山恁麼判斷，結角羅紋在甚麼處？」復
J33nB284_p0436b28║云：「低聲低聲！」
J33nB284_p0436b29║除夕，上堂。「年年除夕上堂，今年尤難躲閃，好箇嵩山
J33nB284_p0436b30║祖庭，佛法未曾打算。衲僧家有遼天拄杖、刮翳金篦，
J33nB284_p0436c01║施換斗移星底密用，行轉關回軸底樞機。」驀召眾云：
J33nB284_p0436c02║「明旦祝延
J33nB284_p0436c03║聖壽、慶賀新禧，且道是甚麼密用？是甚麼樞機？傍觀
J33nB284_p0436c04║正看，將謂有多少奇特？原來是順世法底阿師。」
J33nB284_p0436c05║元日，何振國請上堂。僧問：「元正啟祚，萬物咸新。咸新
J33nB284_p0436c06║一句作麼道？」師云：「南城爆竹，北塔巴歌。」進云：「恁麼則
J33nB284_p0436c07║五湖四海王化裏。」師云：「碧玉階前舞羅裳。」問：「唯此一
J33nB284_p0436c08║乘法，云何而說三？」師云：「今日是元旦。」進云：「恁麼則春
J33nB284_p0436c09║色無高下，花枝有短長。」師云：「闍黎道得自分明。」乃舉
J33nB284_p0436c10║手云：「伏惟伏惟！」復舉云：「伏惟伏惟！」驀顧左右云：「前兩
J33nB284_p0436c11║箇伏惟即且置，後兩箇伏惟聻？有能薦得，皇恩、親恩
J33nB284_p0436c12║一時報盡；設或遲疑，打入有無隊裏、落在新舊窠中，
J33nB284_p0436c13║勞他泥豬獺狗，更去打雨敲風。斗柄指寅該有象，羲
J33nB284_p0436c14║爻畫泰樂無窮。」
J33nB284_p0436c15║上堂。舉：「雲門問僧：『明己底人還見有己麼？』僧云：『不見
J33nB284_p0436c16║有己，始得明己。』又問：『長連床上學得底是第幾機？』僧
J33nB284_p0436c17║云：『第二機。』門云：『作麼生是第一機？』僧云：『緊峭草鞋。』」師
J33nB284_p0436c18║云：「雲門憐兒，不覺其醜；者僧家富，卻生其驕。玅喜常
J33nB284_p0436c19║謂：『騎賊馬、趕賊隊，借婆帔子拜婆年。』雖善錦上鋪花，
J33nB284_p0436c20║著些光彩。嵩山即不然，魚游春水、鶯囀花枝，來日看
J33nB284_p0436c21║取！」
J33nB284_p0436c22║小參。「大哉竹杖，朔二離院，良駒遠廄，黔驢系斷。紫金
J33nB284_p0436c23║光聚，有目不見，嵩山和尚，別有方便。」以杖畫一畫云：
J33nB284_p0436c24║「見見之時，見非是見。」便下座。
J33nB284_p0436c25║上元，上堂。「填基砌石嵩阿，畫棟雕梁若何？不比尋常
J33nB284_p0436c26║茅店，燈王親馭銀河。山僧與麼，拄杖子道：『老和尚須
J33nB284_p0436c27║善應時納祐，莫墮在世法圈裏。』師應聲云：『弗也。』拄杖
J33nB284_p0436c28║子又道：『試道來看！』」師驀拈杖召眾云：「星隨平野照，燈
J33nB284_p0436c29║列大街傍，金吾不禁夜，處處足笙篁。不勞冷淡重相
J33nB284_p0436c30║贈，繡佛前頭禮定光。」
J33nB284_p0437a01║上堂。「磨磚打地啟家門，經紀綱維賴後昆，昨夜星橋
J33nB284_p0437a02║鐵樹火，星星燦爛遍乾坤。」
J33nB284_p0437a03║架木，上堂。「春山淅淅風如箭，綠柳夭桃呈舊面，潦倒
J33nB284_p0437a04║多知般爾公，閻浮樹下華王殿。」以杖指木云：「鋸者鋸、
J33nB284_p0437a05║削者削，莫教明朝與後日。」
J33nB284_p0437a06║樹柱，上堂。僧問：「法堂新搆，四眾雲臻，祖令當機，如何
J33nB284_p0437a07║酬唱？」師云：「烜赫輸先德。」進云：「七十世來成禍事，而今
J33nB284_p0437a08║殃及在兒孫。」師云：「流通賴祖圖。」進云：「任麼則春風卒
J33nB284_p0437a09║未休。」師云：「腦後猶欠一椎。」問：「今日豎柱，佛法、世法如
J33nB284_p0437a10║何？」師云：「橫三豎四。」進云：「可謂長短適宜、曲直得當去
J33nB284_p0437a11║也。」師云：「分付般爾門下俗士。」問：「列祖安身處即不問，
J33nB284_p0437a12║如何是牚天拄地事？」師云：「東邊的得恁麼長，西邊的
J33nB284_p0437a13║得恁麼短。」士云：「恁麼則昔時靈鷲，今日嵩山也。」師卓
J33nB284_p0437a14║杖一下，士禮拜，師微笑，乃云：「斬新日月，作者家風；特
J33nB284_p0437a15║地乾坤，智者要玅。緣我護法不惜玉帛金珠，成殊勝
J33nB284_p0437a16║因、作希有想，為津為筏、利己利人，只得階陛嶙峋，全
J33nB284_p0437a17║彰祖印；寮舍盤錯，顯露真宗。飾枅栵栭之侖奐；雕桴
J33nB284_p0437a18║棟栩之煒煌，飛甍▆▆爛然，左成右平壯矣！雨虹跨
J33nB284_p0437a19║海、雲雀來儀，給孤▆▆功業既昭，般爾氏之藝益巧，
J33nB284_p0437a20║以此功德用祝
J33nB284_p0437a21║國祚彌隆、　藩鎮滋茂，在筵勳貴、外護檀那，不忘靈
J33nB284_p0437a22║山記，共駕昆水航。大眾！入理深譚即不問，恩大難酬
J33nB284_p0437a23║事若何？真俗煥然彰法印，河山依舊畫圖中。」
J33nB284_p0437a24║上堂。「百歲村婆只在牆，全無一事可思量，分明好箇
J33nB284_p0437a25║安身法，切忌遺言到諸方。嵩山恁麼，早是龜毛寸寸
J33nB284_p0437a26║長。」復云：「食物相呼鄉語別，滇南蠶豆名燒鵝，從今說
J33nB284_p0437a27║破休疑怪，木人也解唱巴歌。」
J33nB284_p0437a28║張星瑞為李母太夫人祈壽，上堂。「丹花競秀，信爾桃
J33nB284_p0437a29║實三千；海福駢臻，率然觴稱八百。鳳鳴六六、鶴舞雙
J33nB284_p0437a30║雙，九如再呼、六鰲并轡。金馬歌陽春之詞，碧雞吟白
J33nB284_p0437b01║雪之曲。」驀豎杖云：「嵩山拄杖，不覺成首壽詩。卓杖云：
J33nB284_p0437b02║『行摩竭令、展少室規，介爾壽、介爾禧，佛祖位中只是
J33nB284_p0437b03║伊。』」
J33nB284_p0437b04║上堂。「綠柳垂條芳草芊，黃鶯啼處杏華天。松梢月、薜
J33nB284_p0437b05║蘿灣，夢到華胥意悄然。此四句內，有一句抑揚佛祖，
J33nB284_p0437b06║鼓弄三玄，覷得破，不直半錢。」
J33nB284_p0437b07║師誕，上堂。「一住嵩山十六，不覺年到知非，赤條條底
J33nB284_p0437b08║誰會？白的的底何為？無手行拳、無舌解語，坐卻一、走
J33nB284_p0437b09║卻七，看古人難為辭。竿木隨身，逢場即戲，既是納僧
J33nB284_p0437b10║本分，尋常又道不知。邀朋散步昆池上，笑指華峰與
J33nB284_p0437b11║天齊。」
J33nB284_p0437b12║上堂。舉：「楊岐云：『楊岐乍住屋壁疏，滿床盡攃雪珍珠，
J33nB284_p0437b13║縮卻項，暗嗟吁，翻憶古人樹下居。』」師云：「嵩山別有箇
J33nB284_p0437b14║見處：『嵩山輪奐齊南極，棟宇窗欞閒雕桼，自昂頭，任
J33nB284_p0437b15║所佚，鐵額銅頭從此出。』」
J33nB284_p0437b16║上堂。「落雙鵰、透九重，還他好手；破三關、拈八棒，不費
J33nB284_p0437b17║些力。所以龍泉太阿出自良匠，慧刀智劍須是其人。
J33nB284_p0437b18║如今我牧野不易、顯宗不同，諸子其力既充，又作麼
J33nB284_p0437b19║生分付？瞎驢隊隊繼前蹤，滅卻瞿曇正法眼。」
J33nB284_p0437b20║眾內府為宗巨廖公資冥，請上堂。昇首座問：「佛法大
J33nB284_p0437b21║義即不問，廖公歸家事如何？」師云：「山前麥浪滾滾。」進
J33nB284_p0437b22║云：「恁麼則九天雲靜鶴飛高。」師云：「再下一轉語。」進云：
J33nB284_p0437b23║「兩頭齊坐斷，一物鎮常靈。」師云：「認著還不是。」座便拜。
J33nB284_p0437b24║洪堂主問：「如何是理法界？」師云：「道者合如是。」「如何是
J33nB284_p0437b25║事法界？」師云：「問得自然親。」「如何是理事法界？」師云：「莫
J33nB284_p0437b26║棒打石人頭。」「如何是事事法界？」師云：「袈裟裏酒肉。」「百
J33nB284_p0437b27║億須彌春色靄，一輪杲日正中天。」師云：「是處見善財。」
J33nB284_p0437b28║乃云：「山前麥浪滾滾，園中榴火爍爍，返舌無聲無啼，
J33nB284_p0437b29║法堂有禮有樂。」以杖卓一下云：「大眾！山僧與麼，不覺
J33nB284_p0437b30║地藏菩薩欬嗽一聲，驚起閻羅天子高叫：『快涽快涽！
J33nB284_p0437c01║自從登極已來，罕聞此音。』左右阿旁亦各同聲唱言：
J33nB284_p0437c02║『伏惟大王顯斯玅音，庶南閻浮提情與無情，長似今
J33nB284_p0437c03║日，得聞則箇。』阿呵呵！大似無事醉眠明月峽；起來撲
J33nB284_p0437c04║碎玉蟬蜍。」
J33nB284_p0437c05║上堂。「客歲秋冬頭，祖堂興工作，今來四月初，弄得沒
J33nB284_p0437c06║殺閣。家裏事情，一向拋卻，幸有些兒好處，時時與人
J33nB284_p0437c07║斟酌。百尺竿頭，攃手徘徊，生機一路，了無思度。拄杖
J33nB284_p0437c08║子則不然。」乃旋風打云：「要與諸人同入鑊湯鼎濩。」拋
J33nB284_p0437c09║下拄杖云：「大似八十歲老婆輸卻腳。」
J33nB284_p0437c10║佛誕並法堂甃脊，上堂。拈拄杖云：「拄杖子適纔舉足，
J33nB284_p0437c11║上至有頂、下至無閒，盡佛國土，一蹋粉碎，釋迦老子
J33nB284_p0437c12║只得無處藏身，卻向嵩山法堂脊上鴟吻眉毛隙裏
J33nB284_p0437c13║藏身，被拄杖捉得，汝諸人要與釋迦老子相見麼？」復
J33nB284_p0437c14║拈拄杖云：「在者裏。大眾！若也見得，不但得道得果，亦
J33nB284_p0437c15║且做得無事道人；設或遲疑，翻腔異調去也。古者道：
J33nB284_p0437c16║『諸有智者要以譬喻而得開解。』正如山僧刱法堂，興
J33nB284_p0437c17║土木於仲冬；甃鴟吻於孟夏，涉寒暑、勞筋力，一上神
J33nB284_p0437c18║通非同小可。砌生公之石、磨讓祖之磚、鋸石頭之木、
J33nB284_p0437c19║泥大溈之壁、苫梁武之瓦、繪黃梅之廊、建黃檗宗旨、
J33nB284_p0437c20║唱百丈門風，然後始得十方同聚會，箇箇學無為，此
J33nB284_p0437c21║是選佛場，心空及第歸。大眾！如何是心空及第的道
J33nB284_p0437c22║理？未解語前先作賦，一朝直取狀元郎。」
J33nB284_p0437c23║自恣，挂六十九代諸祖像，何寧宇昆季請上堂。「六十
J33nB284_p0437c24║九箇老古錐，在無陰昜地上閒，不過將根無根樹子
J33nB284_p0437c25║植向無為國叫不應山前，不覺日居月諸，枝繁葉茂、
J33nB284_p0437c26║節錯根盤，情與無情莫不盍蔭，將謂功能莫與並者，
J33nB284_p0437c27║殊不知總被吳道子一毫頭上信手圖來，如今安置
J33nB284_p0437c28║此堂，一毫不敢動著。六十九箇老古錐性命既在不
J33nB284_p0437c29║肖慧手裏，且道如何發落？一佛陀、二達磨、三元和，其
J33nB284_p0437c30║餘是甚麼？只緣何寧宇昆季設盂蘭會廣資冥福，更
J33nB284_p0438a01║要舉揚箇事以答殊庥。且道報答殊庥一句又作麼
J33nB284_p0438a02║生？山河天眼裏，世界法身中。」
J33nB284_p0438a03║上堂。「若道有生，空裏釘橛；若道無生，眼裏著屑。生與
J33nB284_p0438a04║無生，應如是說。宗巨廖公聞山僧與麼，便向虛空裏
J33nB284_p0438a05║大瞠兩眼看諸人去也。」遂喝一喝云：「喝散白雲千萬
J33nB284_p0438a06║里，一輪杲日挂長空。」
J33nB284_p0438a07║上堂。舉：「僧問古德：『深山巖崖還有佛法也無？』德云：『有。』
J33nB284_p0438a08║僧云：『如何是深山巖崖佛法？』德云：『猢猻倒上樹。』有者
J33nB284_p0438a09║道：『石頭大的大、小的小。』嵩山即不然。或問：『深山巖崖
J33nB284_p0438a10║還有佛法也無？』向道：『有。』『如何是深山巖崖佛法？』『青蘿
J33nB284_p0438a11║夤緣，直上寒松之頂；白雲淡泞，出沒太虛之中。』」
J33nB284_p0438a12║上堂。舉：「道吾和尚示眾：『古人道：認著依前還不是，實
J33nB284_p0438a13║難會，土宿頷下髭鬚多；波斯眼深鼻孔大，甚奇怪，倏
J33nB284_p0438a14║然透過新羅界。』」師云：「真金終不和沙賣，大蹋鴻門是
J33nB284_p0438a15║樊噲。休耿介，日照碧雲峰，石女下階拜。」
J33nB284_p0438a16║上堂。舉：「古德：『五蘊山頭一段空，同門出入不相逢，無
J33nB284_p0438a17║量劫來賃屋住，到頭不識主人公。』」師云：「道則特煞，不
J33nB284_p0438a18║經揀點。五蘊山，空合空，教誰出入教誰逢？休道劫來
J33nB284_p0438a19║賃屋住，而今捉敗主人公。」
J33nB284_p0438a20║上堂。舉：「山翁和尚上堂：『虛空裏還有釘得橛者麼？』一
J33nB284_p0438a21║僧纔出禮拜，翁打云：『且釘者一橛著。』便下座。」師云：「山
J33nB284_p0438a22║翁老人可謂至矣盡矣！嵩山不然。待伊纔出，驀與一
J33nB284_p0438a23║棒云：『此一轉語央及闍黎流通。』大眾！還知棒頭落處
J33nB284_p0438a24║麼？」便下座。
J33nB284_p0438a25║上堂。「六昜方消，漠漠水田白鷺；一陰初息，陰陰夏木
J33nB284_p0438a26║黃鸝。插翅蚤，冷灰裏撲跳；斷觜蚊，鐵牛邊挨排。熏風
J33nB284_p0438a27║鼓匝地之和，梅雨銷普天之酷。佛子住此地，即是佛
J33nB284_p0438a28║受用。且如何是受用一句？文殊擔水纔執爨，普賢掃
J33nB284_p0438a29║地便折花。」
J33nB284_p0438a30║上堂。「毘藍七步示周行，開眼堂堂落鑊湯，莫怪傍人
J33nB284_p0438b01║著把火，從前做就空自傷。大眾！相救相救。」眾罔措。師
J33nB284_p0438b02║云：「帶累拄杖入地獄去也。」擿下拄杖，大笑下座。
J33nB284_p0438b03║午日，上堂。「石榴肉自丹，菖蒲柔寸節，時節不相饒，心
J33nB284_p0438b04║事冷如鐵。三閭召魂，魂沈湘水；百梟和羹，羹賜北闕。
J33nB284_p0438b05║解角粽以消閒，飲雄黃而自適。」驀拈拂子云：「汨羅江
J33nB284_p0438b06║岸草如煙，千古水春雲夢澤。」
J33nB284_p0438b07║上堂。舉：「教中道：『凡夫實謂之有，二乘析謂之無，緣覺
J33nB284_p0438b08║謂之幻有，菩薩當體即空。』恕中和尚云：『虎咬大蟲，蛇
J33nB284_p0438b09║吞鱉鼻。』弘覺和尚云：『萬般假造由人，到底無過是麵。』」
J33nB284_p0438b10║師云：「二老人與麼教乘猶較些子；若約納僧門下，須
J33nB284_p0438b11║是別有始得。何也？打麵還他州土麥，唱歌須是帝鄉
J33nB284_p0438b12║人。」
J33nB284_p0438b13║上堂。舉：「演祖示眾：『本末須歸宗，尊卑用其語，利劍擿
J33nB284_p0438b14║虛空，大棒打老鼠。』山僧亦有四句：不要五家宗，掃除
J33nB284_p0438b15║諸方語，賴重負大蟲，蟭螟吞老鼠。」
J33nB284_p0438b16║文德明檀越遷化眾像，請上堂。「長劍倚天，凜凜銀漢；
J33nB284_p0438b17║師王踞地，蒼蒼川原。又誰管你？神頭鬼面，羞慚本分
J33nB284_p0438b18║衲僧；烏嘴驢唇，笑殺通方作者。總馮烈苣，一國晏然，
J33nB284_p0438b19║從此坐定封疆，翛然虛凝宇宙。恁麼尊貴且如何奉
J33nB284_p0438b20║重？銀漢光生金殿曉，玉爐瑞涌寶雲天。」
J33nB284_p0438b21║中秋，上堂。「秋雨連天、秋風落葉、秋光夜寒、秋杵聲徹。
J33nB284_p0438b22║拄杖子道：『老和尚得與麼，我亦有箇見處：秋水汪洋、
J33nB284_p0438b23║秋山一枕、秋雲滿握、秋波萬頃。』遇此良夜，月移金井，
J33nB284_p0438b24║相體裁衣、脅下打領。酌東院茶、煎雲門餅、唱演祖歌、
J33nB284_p0438b25║翫夾山境。正恁麼時，豈不酩酊稱快哉？」遂擿下拄杖，
J33nB284_p0438b26║呵呵大笑云：「可憐詠好句，楓落吳江冷。」
J33nB284_p0438b27║韓永先薦室人羅氏，請對靈小參。「白楊競疫、黃菊競
J33nB284_p0438b28║妍，明堂插瓦、昆海採蓮，物各所宜，實非偶然。有時恁
J33nB284_p0438b29║麼，石頭瓦礫善說般若；有時不恁麼，金珠玉帛翻為
J33nB284_p0438b30║泥土。龍女八歲證果，城東不欲見佛，恁麼中不恁麼，
J33nB284_p0438c01║不恁麼中卻恁麼。大眾！百草頭上祖師意即不問，汝
J33nB284_p0438c02║諸人且道：羅氏孺人即今在甚麼處？」驀揮拂子云：「脫
J33nB284_p0438c03║體名相外，寥廓月明中。」
J33nB284_p0438c04║上堂。「傷風已數日，痰喘實難遣，攢簇不得底，脫之莫
J33nB284_p0438c05║能逭。既攢簇不得、脫之莫能，即使德山棒、臨濟喝總
J33nB284_p0438c06║用不得。何故聻？白雲道的。」
J33nB284_p0438c07║董古維初度，上堂。「山河大地、日月星辰，雖有異見、絕
J33nB284_p0438c08║無異名。五嶽三山聳峙，四溟七澤流深。其間則有七
J33nB284_p0438c09║賢、四皓、三老、五更，同氣相求、同聲相應，拍拍玉振、句
J33nB284_p0438c10║句金聲，歌紫芝、詠長庚，舞盤錯、列班荊。」拈拄杖召眾
J33nB284_p0438c11║云：「者些子為甚麼聻？為我古維董君增壽算、益遐齡，
J33nB284_p0438c12║看取蓮花淨，方知不流心。」
J33nB284_p0438c13║謝兩序，上堂。「十年坐斷嵩山，一句走殺雲水，冷地驚
J33nB284_p0438c14║起碧雞，何曾不是此理？雖然，添石缽，來自有力檀越；
J33nB284_p0438c15║明宗旨，出乎及第禪和。有般的較米秤柴、添鹽和酢，
J33nB284_p0438c16║互為賓主，遞相激揚。如今既是全暗全明、雙收雙放，
J33nB284_p0438c17║作家勘辨，足可觀光，畢竟從甚麼處得來？釣竿斫盡
J33nB284_p0438c18║重裁竹，不計工程得便休。」
J33nB284_p0438c19║師誕，眾請上堂。「節到清明時節，少長奔走墓田，不知
J33nB284_p0438c20║劍去久矣！猶說青草塘邊，此一可笑。有物先天地，無
J33nB284_p0438c21║形本寂寥，能為萬象主，不逐四時凋。既不逐四時凋，
J33nB284_p0438c22║為甚又道：『髮白面皺，將死不久？』此二可笑。當日釋迦
J33nB284_p0438c23║老子生下來，自謂：『天上天下，唯我獨尊。』也好箇伎倆，
J33nB284_p0438c24║為甚雲門『一棒打殺與狗子喫，貴圖天下太平？』此三
J33nB284_p0438c25║可笑。四眾與我慶祝，望我說法，年來雖有一張口，只
J33nB284_p0438c26║堪挂壁，此四可笑。更有一笑，付在來日與你說破。」
J33nB284_p0438c27║上堂。「今年十分佳節，山林城市各別，城中朱紫繽紛，
J33nB284_p0438c28║林下松風凜冽。一往看來，只得一橛更一橛。明朝歲
J33nB284_p0438c29║旦，有煩兩序清眾詣大雄寶殿，祝延聖壽、莊嚴萬德。」
J33nB284_p0438c30║舉：「兜率堅長老住嵩山上堂：『十載嵩山下鐵鞭，諸方
J33nB284_p0439a01║憎惡得人嫌，而今且向千峰裏，一枕石頭隔水南。也
J33nB284_p0439a02║不管私債官錢，也不管說玅談玄。諸禪諸禪！莫只蒼
J33nB284_p0439a03║蠅舌上打鞦韆。』」