J33nB284_p0444c01║益州嵩山野竹禪師後錄卷五
J33nB284_p0444c02║潭州門人宗廣編
J33nB284_p0444c03║書問
J33nB284_p0444c04║復江川令張公耕煙居士
J33nB284_p0444c05║梁城近年來，往往得江川人到省會，稱道江川公之
J33nB284_p0444c06║清政和平，前此未聞有如此良父母也，而且頌聲盈
J33nB284_p0444c07║衢，中外不絕，不識江川公何修得此美譽如此之隆
J33nB284_p0444c08║也？雖未識面，常竊慕久矣！月日，有呂某者，來自吳門，
J33nB284_p0444c09║得一書，乃平江江村和尚所寄。啟讀之，方知江川公
J33nB284_p0444c10║從先師翁法窟中來，真一代揚李也。江村有字寄公
J33nB284_p0444c11║署，已托之從聞禪師，不意從聞往臨安，所以不及齎
J33nB284_p0444c12║投，非敢疏慢，自取罪戾也。又接旦平居士一書，轉增
J33nB284_p0444c13║慚媿。今又讀所示並佳什，字字公美、言言天覺，可書
J33nB284_p0444c14║座右以砭鄙吝，真良劑也。慧往來梁益間，十四年於
J33nB284_p0444c15║茲矣！絕無一人可語者。一旦獲聞所未聞，豈非頭上
J33nB284_p0444c16║公所賜邪？嵩山荒剎得公之來，泉石生光自此始也。
J33nB284_p0444c17║此又非我先師翁冥庇，何能臻此？慧常揣之，俱乘願
J33nB284_p0444c18║力而來，不然，誰肯忘位貌下交於山野之夫也？所以
J33nB284_p0444c19║江川黎元獲福、南徼草木感化，德冠六詔、仁及百蠻，
J33nB284_p0444c20║使森羅頓然起色者此也。慧雖識淺學疏，非悅老之
J33nB284_p0444c21║明敏，然何懼不能答一百問頭也？儗即晉謁，奈土木
J33nB284_p0444c22║之工未竣，聊肅荒函，代訊起居，稍得餘閒，方謀接色。
J33nB284_p0444c23║笑臨楮不勝神溯。
J33nB284_p0444c24║復雞山石鐘慧融主人
J33nB284_p0444c25║自到昆海，便有曳杖雞足，彈指出定裏頭陀，把手論
J33nB284_p0444c26║拈花意旨，實非怯螳臂而不能當金根之車輪也。不
J33nB284_p0444c27║意諸方削牘，同人交章，爭先下邀，直使報命之不暇，
J33nB284_p0444c28║故十四五年來，蘊一座祖山在胸中，至今尚未了此
J33nB284_p0444c29║一案也。忽忽！子規在樹、石鼠出穴，時當春去夏來，得
J33nB284_p0444c30║接瑤章，金玉作聲、珍貝交錯。自念下里庸才、巴渝陋
J33nB284_p0445a01║質，多慚過譽，感激猶深。奈何法社初成難以應命，特
J33nB284_p0445a02║修寸楮，用復高雅，外具俚語，別申鄙意。俟秋月當天，
J33nB284_p0445a03║促織驚婦，或策杖而來，對點蒼山接談笑，向華首門
J33nB284_p0445a04║候頭陀，然後次第與諸耆舊作十日談，公以為何如？
J33nB284_p0445a05║率復不次。
J33nB284_p0445a06║復平江法華澧伯和尚
J33nB284_p0445a07║環天下而叢席者，自古稱江淛為禪藪，辨才智囊代
J33nB284_p0445a08║不乏人，況吾祖父發跡之地邪？所以能剖佛祖行說
J33nB284_p0445a09║不到處，實惟有此英哲。至於今日為能深窮此學，使
J33nB284_p0445a10║衲子有所矜式者，又在我天童老祖與我先師翁五
J33nB284_p0445a11║十年苦心也。暨二老人唱滅，又得吾江村法伯和尚，
J33nB284_p0445a12║復振起江左，不墜先人宗社，此實吾門幸甚。聞吾師
J33nB284_p0445a13║自廣陵復轉雙塔，再與和尚往復笑聚，想拍拍是令，
J33nB284_p0445a14║而二毒鼓聲邊，聞而死者又不知幾人也。慧獨處寡
J33nB284_p0445a15║聞之地，加之僰蠻為伍、侏儒接話，故此言論鄙拙，實
J33nB284_p0445a16║媿古人，奈何及門者竊錄，妄付梓氏，敢當不枝詞蔓
J33nB284_p0445a17║說，以嘉惠後學之譽，亦可以并駕當今獅馭也邪？皆
J33nB284_p0445a18║和尚過美神駿以光下乘耳！慧自揣才學俱劣，且遠
J33nB284_p0445a19║在炎方，慮唐突法門，罪在不宥，倘和尚常頒清誨，則
J33nB284_p0445a20║慧受賜多矣！屢欲自滇黔達楚，由楚入吳越，買舟過
J33nB284_p0445a21║臨安、登徑山，拜埽後再向四明，上太白密祖塔頭燒
J33nB284_p0445a22║香上供，然後晉謁和尚，縱觀法席，一洗茅塞。其如歷
J33nB284_p0445a23║年多土木之勤，應接之繁，所以不能完此公幹，是慧
J33nB284_p0445a24║終不了之局也。江川公雖未謀面，然神交久矣！今得
J33nB284_p0445a25║親接談笑，皆和尚遙為噓植，使慧有可語者，又皆和
J33nB284_p0445a26║尚所賜也。梁益法運，其所異同，與江淛細大矛盾，其
J33nB284_p0445a27║間皆不能去寸，而主法者更難於蜀道百倍。一陰應
J33nB284_p0445a28║候、萬物資成，望吳雲而迢遞、對榴火以裁緘，媿乏一
J33nB284_p0445a29║芹，伏惟原宥。不備。
J33nB284_p0445a30║復鶴慶眾居士
J33nB284_p0445b01║八月朔，同二三子談笑鵠齋窗下，忽典客報鶴慶書
J33nB284_p0445b02║來。啟函捧閱，見眾居士慮我會省水患。兩月兩泛，雖
J33nB284_p0445b03║無鱉民之苦、泣珠之恨，而昜候之虐人，未免啼饑號
J33nB284_p0445b04║寒，尪然載道矣。嵩山一坐具地，賴祖宗之靈，殿閣無
J33nB284_p0445b05║恙、僧眾稍安，獨是垝垣數處，勞人遮塞而已。多煩眾
J33nB284_p0445b06║居士深慮遠懷，實見師弟之誼，非多生夙植不能臻
J33nB284_p0445b07║此，感佩之私又非筆舌可盡也。秋冬之交，登雞足後，
J33nB284_p0445b08║握手鶴慶可在指日間也。水歸大海，波濤雖靜；雲到
J33nB284_p0445b09║蒼梧，氣象未必閒也。可與至者道，公等以為何如？
J33nB284_p0445b10║與劉太史（諱茝，自號火居和尚）
J33nB284_p0445b11║石壁揖別，涉螳川、登煉象，不勝崎嶇勞人也。渴想清
J33nB284_p0445b12║誨，無翼能飛，時對老松古澗、怪石奇峰，何啻在昆明
J33nB284_p0445b13║與火居和尚之夜話；坐樹義坊之談《楞嚴》邪？及抵威
J33nB284_p0445b14║楚，小坐垂柳之下，微諷所賜佳什，又覺神清氣爽不
J33nB284_p0445b15║止百倍也。太守馮公，不以居方面之尊，下交山野之
J33nB284_p0445b16║夫，可謂今之濟川，則知外護吾宗，佛日永賴矣！塗中
J33nB284_p0445b17║裁寄不莊，其嵩山常住，恃在匡扶為感。
J33nB284_p0445b18║寄省中眾護法檀越
J33nB284_p0445b19║十月七日，自省城早發，沿路見山山水水及煙村茅
J33nB284_p0445b20║店、遠壑頹峰，儼若把握清談，真不異梁城時也。瞬息
J33nB284_p0445b21║冬至矣！朔日大雪，僕夫勞頓心甚不悅，及到雞足自
J33nB284_p0445b22║亦疲倦也。初六日，上山頂燒香竟，即欲旋杖歸昆明，
J33nB284_p0445b23║奈何諸郡護法與諸山知山僧意，胥來勉留，因此不
J33nB284_p0445b24║能脫灑矣！思念不置，裁此專候眾護法，想福祉清和
J33nB284_p0445b25║與新禧駢集，又非山野管城饒舌能悉佳況矣！嵩山
J33nB284_p0445b26║常住，伏惟弘護，使往來衲子得飽柴水，不獨黃面老
J33nB284_p0445b27║人稱讚，亦使山野夢寐無驚矣！至於令法久住，又皆
J33nB284_p0445b28║護法多生願力、歷劫聞熏，所以有此一段真誠不昧，
J33nB284_p0445b29║可謂現將軍身、宰官身、長者身、居士身得度者，即現
J33nB284_p0445b30║此身而為說法，而為外護，實均不負靈山之囑也。山
J33nB284_p0445c01║野庸鄙，得隨處抑揚宗旨，或得一箇半箇報佛祖莫
J33nB284_p0445c02║大之恩，則山野慶幸、眾護法慶幸。
J33nB284_p0445c03║寄楚雄參戎李檀越
J33nB284_p0445c04║鹿城握手、旅舍談心，差勝昆明，十分快暢。此路逢劍
J33nB284_p0445c05║客呈劍之時、琴遇知音好彈之候，何殊毘邪離談不
J33nB284_p0445c06║二之日也？兼之掌上香廚、室中機辨，知門下單刀直
J33nB284_p0445c07║入，真破萬人敵，一血性漢也，非乘願力不能及此。且
J33nB284_p0445c08║令魔子、妖狐聞者膽碎，頓顯授受之人得行此道，豈
J33nB284_p0445c09║同傳遞源流、寄一信拂，便竊道器者同日而語也？前
J33nB284_p0445c10║到雞山，雪不十尺不已，過三四日始晴，眺望諸勝，真
J33nB284_p0445c11║如觀掌上。事訖將旋，緣山中禪德胥留結冬，未獲載
J33nB284_p0445c12║行李東歸耳！鴻便肅此草函，恭候台祉。不備。
J33nB284_p0445c13║寄賓川衛使君
J33nB284_p0445c14║客寓報國，承枉顧直，使桑門生色兼飽之以德，山野
J33nB284_p0445c15║敢不銘五內邪？山中勤舊，無不合十稱於左右。前登
J33nB284_p0445c16║絕頂兩日，便回石鐘，竟欲再謁，苦為諸剎勉留，本月
J33nB284_p0445c17║二十五日已結禪期矣！山野不揣材櫟識庸，大辱風
J33nB284_p0445c18║化，徒恃高明作外護，不識得保全始終不也。倘不忘
J33nB284_p0445c19║付屬之心，使慧日長明，俾迦葉老人與蒼山、洱水並
J33nB284_p0445c20║耀，則山野慶幸、諸剎慶幸，亦千古一遇也。春暖風和，
J33nB284_p0445c21║萬花吐蕊，時旋杖侯門，復聆清訓指日可待也。臨池
J33nB284_p0445c22║不勝神馳。
J33nB284_p0445c23║寄何護法
J33nB284_p0445c24║挂笠賓川，得枉駕報國，極為希有之遇，兼助信施飽
J33nB284_p0445c25║我雲水，稱謝何既？轉眄閒，三昜既泰，萬卉甲坼矣！冰
J33nB284_p0445c26║雪皎而梅芳、花雨潤而節至，惟居士壽域同昜和並
J33nB284_p0445c27║增、道祉齊物色共暉。雖藉毛穎多多和和，拂劫石、數
J33nB284_p0445c28║芥城亦不能較量萬一也，山野寧不羨哉？不能躬祝
J33nB284_p0445c29║者，盍緣諸山勉留石鐘，不獲如意，薄具鄙聯，用表寸
J33nB284_p0445c30║心，侍在汪度，或不擿地。
J33nB284_p0446a01║答洱海眾護法
J33nB284_p0446a02║到山日，雪幾丈矣！暨晴明，遊覽諸剎，雲樓紺殿儼然
J33nB284_p0446a03║別一世界。然一生看不足之境況，五七日可能盡哉？
J33nB284_p0446a04║不過粗得其概耳！待結制石鐘後，與諸禪坐論山巖
J33nB284_p0446a05║怪石、雪嶂松灣與古今興廢，並洗閱碑碣，始知石鐘
J33nB284_p0446a06║乃天寶、開元閒尉遲公至葉榆之所建也。有僧賓昜
J33nB284_p0446a07║來，將眾護法書展讀之，荷蒙遠慰，使山野汗甲彌增
J33nB284_p0446a08║矣！前過貴鎮，深飫天廚，每欲修候，以初到此山，人事
J33nB284_p0446a09║未閒，所以缺典，實非疏慢也。且山林道阻，苦於郵便，
J33nB284_p0446a10║僧返貴地，聊肅荒函。恭惟新禧與百卉競妍、道祉同
J33nB284_p0446a11║三昜爭耀，是慶是賀！
J33nB284_p0446a12║寄彭護法
J33nB284_p0446a13║省會別來，雲山野店、坐賈行商、朝雨暮雪、鴉樹猿藤，
J33nB284_p0446a14║無不目睹耳聞。及到山中，與沿途不異，豈不雲月同
J33nB284_p0446a15║然也？聞檀越駕來賓川，幾欲躬候，緣石鐘結制，未能
J33nB284_p0446a16║別眾出山，徒抱此心耳！便鴻裁候台禧，待新春時，花
J33nB284_p0446a17║放高枝、昜回暖谷，山野必策杖金牛，而百夫長肯將
J33nB284_p0446a18║公署前十尺地使山野一吐別況不？
J33nB284_p0446a19║寄宗人府經歷而足許居士
J33nB284_p0446a20║初晤雲昜，即如舊識，別來使人懷想無已。古人謂渭
J33nB284_p0446a21║樹江雲之思，此真境也。其後護法鶯遷來昆明，抑揚
J33nB284_p0446a22║祖道、藩塹宗猷，山野粗安，無魔外之撓，此皆護法多
J33nB284_p0446a23║生願力從果位中來，不然，何以能如是也？客獵威楚，
J33nB284_p0446a24║擬謁燕居，適駕往金齒，無緣會面，抱歉良深。到雞足，
J33nB284_p0446a25║遊大覺，睹滿壁滄洲並佳什，俾人神清氣爽，忻賞不
J33nB284_p0446a26║已。援豪奉和，錄寄左右，不審郢削何如？時聞護法升
J33nB284_p0446a27║轉宗人還京都，山野不勝慶快。想倚青雲、捧白日，躋
J33nB284_p0446a28║蒼生於春臺自此始矣！山野不獲道左奉餞，遙肅素
J33nB284_p0446a29║函、土物六種，伏惟筦納。不備。
J33nB284_p0446a30║答衛府祖護阿哥
J33nB284_p0446b01║自昆明來，沿途無他喜，獨是喬松古木，山秀水明，怡
J33nB284_p0446b02║然滿目。既已忘勞，不十五六日，即至賓川矣！承州牧
J33nB284_p0446b03║款渥甚隆，皆阿哥遠庇也。及到山中儗即修候，奈閒
J33nB284_p0446b04║關修阻且長，實非疏慢，自取過咎也。忽辱佳章，注意
J33nB284_p0446b05║山野，不勝舞蹈。水邊林下，全章祖道，使無文印，遇性
J33nB284_p0446b06║慥漢，兩手付之，實外護之功，阿哥真法門之金湯也。
J33nB284_p0446b07║寄會城眾護法
J33nB284_p0446b08║條風遍野、瑞草將舒，梅雪爭奇、昜和溢目。眾護法履
J33nB284_p0446b09║羲軒盛世、樂聖代笙歌，萬方頌昇平之大有、百郡嬉
J33nB284_p0446b10║華屋之長春，山野亦遙祝新禧、遠瞻佳兆，天人俱泰、
J33nB284_p0446b11║燈月齊輝。奈何主席石鐘不能解脫，既無由縮地，豈
J33nB284_p0446b12║獲躬親？惟藉管兄托楮君寄候，俟旋昆池，又得把握
J33nB284_p0446b13║為快。
J33nB284_p0446b14║寄祁鎮臺
J33nB284_p0446b15║山青水綠是普賢、文殊，石怪峰奇是目連、鶖子，居士
J33nB284_p0446b16║蹋毘盧頂𩕳，寧不知是邪？所以逢場作戲，遇理即融，
J33nB284_p0446b17║舒雪嶺之相好，演金沙之長舌。吐玄機、臨宦海，豈非
J33nB284_p0446b18║風行草偃、水到渠成者也？昜回百谷、春控千條，道祉、
J33nB284_p0446b19║福祉雙彰，世諦、真諦齊顯，此又居士多處添些子矣！
J33nB284_p0446b20║山野擬登轅門一候新禧，奈何期會未竟，不能自由。
J33nB284_p0446b21║偶得鴻便問訊起居，俟杖旋當謀面作三日談。不備。
J33nB284_p0446b22║寄洱海眾護法
J33nB284_p0446b23║洱城聆清誨，得十日歡，思方外樂，於此為盛矣！別來
J33nB284_p0446b24║山中雨雪漫漫，人事匆匆不及修候，且聞大師指麗
J33nB284_p0446b25║水矣！轉眄閒，不覺斗柄旋寅、昜和應律、萬物甲坼、五
J33nB284_p0446b26║花送溫，眾護法，福共春增、道齊羲泰，山野亦瞻雪山
J33nB284_p0446b27║秀靄、對若水潺湲，借光為遊戲之樂也。無由通候，懷
J33nB284_p0446b28║想益深，忽得普上座之便，特肅寸言，伏惟慧照，幸甚。
J33nB284_p0446b29║答劉粹吾並眾居士
J33nB284_p0446b30║一瞬數月，真如過隙白駒。回思客歲，還似昨日，寒暑
J33nB284_p0446c01║窘人，有如是也。新正又五日矣！遠承華翰，眷注實深，
J33nB284_p0446c02║非相知不及此耳！到山來，寂寞冰雪中，雖道人本分，
J33nB284_p0446c03║然回首昆明則又霄壤矣！諸山胥留勤勤懇懇，既開
J33nB284_p0446c04║爐結冬，是不能速返，俟期竟，自合歸來。將遊覽細大
J33nB284_p0446c05║境致細說與二公，使不遊而當臥遊也。昜回律轉、節
J33nB284_p0446c06║泰時康，惟眾公道況新禧與物華並秀，山野自不多
J33nB284_p0446c07║贅。嵩山常住，乞百為鎮定，尚容面謝，不既。
J33nB284_p0446c08║答饒玉章居士
J33nB284_p0446c09║山中無曆，寒盡不知，那復如此地？尋聲逐臭者，往來
J33nB284_p0446c10║萬千，真山林城市，絕不減一絲豪也。承注念山野，赫
J33nB284_p0446c11║蹄遠錫，非玉公故人不及此也。萬物回春、千燈徹夜，
J33nB284_p0446c12║道況清和、新禧衍泰，不待山野托毛楮兩公一問嘉
J33nB284_p0446c13║致也。命覓杜鵑，山野訪之山中，近來諸剎荒蕪，此物
J33nB284_p0446c14║絕種，即花草之娛亦非昔所有也。率復不備。
J33nB284_p0446c15║與鶴慶眾居士
J33nB284_p0446c16║雪山、蒼山并峙，天柱、石寶爭長，一一領略得，可謂會
J33nB284_p0446c17║盡無情說法矣！論義的論義、機鋒的機鋒，眾居士以
J33nB284_p0446c18║為何如？承注念之勤，信施遠及，直作雲水伊蒲，開闢
J33nB284_p0446c19║人天茅塞，所以山野陞座，發揮宗猷，實為南服希有
J33nB284_p0446c20║事也。山野雖遠在山林，而人事尚亦紛雜，不及常時
J33nB284_p0446c21║裁寄，想亦可推諒也。率復不莊。
J33nB284_p0446c22║與嵩山諸子
J33nB284_p0446c23║自離嵩山，陸路中穿林入箐，崎嶇不能言狀，真謂庲
J33nB284_p0446c24║降賈子，左擔七里矣！苦輿夫之力，心甚不安，況鳥雀
J33nB284_p0446c25║幻怪、瘴煙撲人，望荒甸牧郊、依水樹雲窩，或登巖關
J33nB284_p0446c26║度雪嶺、或望聚落入旅館，此與賈客射利者何異？雖
J33nB284_p0446c27║欲求三里亭、五里寺，安可得哉？此唐宋諸老行道不
J33nB284_p0446c28║至之地也，今時頗多。總之，今之妄稱授受之系以污
J33nB284_p0446c29║祖佛之堂者比比皆是，亦難細言也，古謂啞芊僧，封
J33nB284_p0446c30║狐野干之屬；又謂鳥鼠僧，鼠竊狗偷之徒。嗟嗟！法久
J33nB284_p0447a01║生弊，教壞人家男女，信心居士聞此魔風，不退息者
J33nB284_p0447a02║幾希？即使釋迦再生、達麼重至，亦難挽回是輩矣！所
J33nB284_p0447a03║以老僧抵楚雄、宿苴橋，問升菴舊蹟，故老亦不能言
J33nB284_p0447a04║矣！公去未遠，即乃若斯，矧先佛去世，真風難挽，故爾
J33nB284_p0447a05║古剎新院窅無模範，令人感傷不已。爾等確守規矩，
J33nB284_p0447a06║是真報佛恩，不然，無益可卜。
J33nB284_p0447a07║復洱海衛總戎
J33nB284_p0447a08║自晤對梁益來，一紀餘矣！弘護祖道，眷注雲水，惟護
J33nB284_p0447a09║法枉顧之勤、藩塹之固，前不讓邪舍、後不遜楊李，直
J33nB284_p0447a10║使風旛無恙，真千古一遇也。護法以貴客榮陞元戎，
J33nB284_p0447a11║梁州鎖鑰、南方干城，不以山野無似之夫，羽翰頻來，
J33nB284_p0447a12║俾雲嶺荒院生色侈矣！既翹首行旌，曷勝縣切！
J33nB284_p0447a13║與蒼舌知客（遠弟姓楊，名國泰）
J33nB284_p0447a14║十餘年，雖專人省師頗勤，終未能釋我懷抱，而鬱結
J33nB284_p0447a15║五內非一日也。前二月花朝，已束裝躬往，藩下護法
J33nB284_p0447a16║不肯放行，故又弗如所願也。議專某某皆遯去，使我
J33nB284_p0447a17║慚赧，亦難再議人也。遠監院在傍，見我昏悶，遂舉爾
J33nB284_p0447a18║蒼舌老成諳練，誠可以行矣！然遠以為萬里閒關，何
J33nB284_p0447a19║以為助？乃用胞弟佐往，是以星夜走人，上楚雄說其
J33nB284_p0447a20║弟，馳郵而至會省，則爾蒼舌已先馳也。今星驅尾其
J33nB284_p0447a21║後，可以無憂，況此人滇之崇佛而尚義者，爾蒼舌自
J33nB284_p0447a22║合無虞矣！
J33nB284_p0447a23║與報國雲夢願孫
J33nB284_p0447a24║師資道合，行解相應，驅霹靂、走閃電，已不可枚舉矣！
J33nB284_p0447a25║寧非父子一堂，紀綱千古哉？所以能發先人未兆之
J33nB284_p0447a26║機、規後學已墜之弊，惟在住持之人振宗豎綱耳！昨
J33nB284_p0447a27║省來書，並秉拂法語，知爾為報國主人，益重吾憂。何
J33nB284_p0447a28║也？學道難、守道難，而行道猶難。如領眾有常，暗室無
J33nB284_p0447a29║媿，然後握金剛王，是聖揮聖、是凡揮凡，宗說亦剷、真
J33nB284_p0447a30║俗亦剷，可謂鎔瓶盆釵釧作一金、攪酥酪醍醐為一
J33nB284_p0447b01║味，豈不光大吾宗，梢慰斫額邪？
J33nB284_p0447b02║上蘇州三際寺磚老和尚
J33nB284_p0447b03║久違侍奉，哀慕日深。非敢以間關修阻裹足不前，奈
J33nB284_p0447b04║嵩山院子，無一能代守者，遂致隔別，不能一見面，真
J33nB284_p0447b05║良苦也。去年修啟與香金又未上達，轉增寸結。比時
J33nB284_p0447b06║必欲南來，不料雞山敦請要慧主法，石鐘再四不能
J33nB284_p0447b07║已，只得勉應，而趨庭之日是又不能如心矣！今春拜
J33nB284_p0447b08║讀教訓，知吾師養子之緣尚不絕於慧也。二月至省
J33nB284_p0447b09║會，張護法歸，又得瑤函。不惟不切責疏慢之過，返又
J33nB284_p0447b10║獎譽如此，慧何修得吾師愛念不少替，真和熊舐犢
J33nB284_p0447b11║之恩終身難忘也。滇中光景不似從前，雖住此一席，
J33nB284_p0447b12║實難高枕，想吾師自是深知，不待入告，自然推亮也。
J33nB284_p0447b13║又
J33nB284_p0447b14║八月二十六日，王府差官帶家啟及銀物，想已到矣！
J33nB284_p0447b15║不知吾師近體安逸何如？慧不得走萬里奉覲，總之，
J33nB284_p0447b16║院子所羇，不得一時擺脫故也。滇中法道，慧頗不有
J33nB284_p0447b17║玷，然非慧自陳其好，難逃往來人口也。大端來夏必
J33nB284_p0447b18║著人來梓雞足之稿，並再住嵩山餘稿。此非慧意，實
J33nB284_p0447b19║出佛源張護法美事。想吾師念慧愚惷，自是印可，倘
J33nB284_p0447b20║能與前所梓者不背，乞吾師斥付梓人，若得工完，帶
J33nB284_p0447b21║數十本與滇人結般若緣，不識吾師以為何如？敢候
J33nB284_p0447b22║進止。
J33nB284_p0447b23║又
J33nB284_p0447b24║今年二月朔，慧謝事嵩山，以兜率壑長老主院事，即
J33nB284_p0447b25║日裹束衣囊欲歸省覲，藩下眾居士相留且堅，即欲
J33nB284_p0447b26║逃來，而嵩山新主人未必即擔得下，深夜籌之，行止
J33nB284_p0447b27║良難；加之江川張護法亦來阻留，故江川公有書報
J33nB284_p0447b28║吾師，實欲達慧之心事也。但久違函丈，罪過日深，知
J33nB284_p0447b29║吾師深念慧愚，想亦原之矣！沅江王護法浪聞遷蜀，
J33nB284_p0447b30║不知果否？若有機會，必請吾師回川，慧始放心也。近
J33nB284_p0447c01║日人情太澆浮，益不似前日也，且杖拂盈衢，惡態不
J33nB284_p0447c02║堪言，良可痛也。當此之時，只宜煙霞洞裏、風雨林中
J33nB284_p0447c03║煮沙鐺過日，一切不較為愈也。餘不備陳。
J33nB284_p0447c04║與文遠監院
J33nB284_p0447c05║自到雞山，勞苦甚矣！且又人事匆冗，無一時可靜。回
J33nB284_p0447c06║思嵩山如在異域，即欲問歸期，尚不能說起。山中雨
J33nB284_p0447c07║雪彌旬，寒威不能少遏，幸榾拙火猶堪朝莫耳！汝在
J33nB284_p0447c08║嵩山看守，凡事宜小心。內外大眾有不如意事，汝宜
J33nB284_p0447c09║調和使之平妥，不可尚性情，性情一尚便有許多不
J33nB284_p0447c10║如法事，此山僧深以為憂。大都來歲或得謝事，即議
J33nB284_p0447c11║行李便是歸期。檀越如有問山僧，可將此意達之座
J33nB284_p0447c12║元與序上諸人，皆不及有字來，由不得半晌之閒故
J33nB284_p0447c13║也，即將此字共目可也。餘不多囑。
J33nB284_p0447c14║與兜率不磷堅長老
J33nB284_p0447c15║山中雨雪連旬不斷，苦人甚矣！即沿途勞苦亦難備
J33nB284_p0447c16║敘，想吾徒自是高枕兜率，不勞山僧遠慮也。此時法
J33nB284_p0447c17║運方轉，豈意偷名竊位之夫，往往壞事，使大信檀越
J33nB284_p0447c18║見此不能無疑，所以山僧憂之非一日也，即吾徒亦
J33nB284_p0447c19║備常聞山僧之緒論久矣！大端邪不勝正，此輩自當
J33nB284_p0447c20║息滅。昨已見數處早成敗類，是吾法門尚有幸耳！兜
J33nB284_p0447c21║率既有錢穀可安大眾，是吾徒行道之幸事，不可以
J33nB284_p0447c22║為勞苦。俟歸嵩山時，又得與吾徒說家常閒事，餘不
J33nB284_p0447c23║多囑。
J33nB284_p0447c24║與銅仁端居、嵩石兩和尚
J33nB284_p0447c25║聞兩法兄在銅仁大震法化，使長松法燈永照滇、黔
J33nB284_p0447c26║矣！但弟兄十餘年不一面，未免渴塵生幾十斛也。近
J33nB284_p0447c27║日老和尚在吳，不知常有信息往來否？弟不能一到
J33nB284_p0447c28║江南奉覲顏色，弟惟罪是恐有日矣！如兩法兄遣人
J33nB284_p0447c29║問候，當代弟一字，以達弟意為感。前端兄錫教，弟已
J33nB284_p0447c30║如命奉上，不識到否？如鴻，便乞付數字，使弟知兩法
J33nB284_p0448a01║兄近狀，臨池不勝神溯。
J33nB284_p0448a02║復梅熟和尚
J33nB284_p0448a03║兄書遠至，如對面談，真快暢矣！聞在江南又與老和
J33nB284_p0448a04║尚住四五年，想一支佛法西還，不使長松門庭冷落
J33nB284_p0448a05║於夜郎鄉也。前得本原兄及海月兄相繼而逝，弟駭
J33nB284_p0448a06║然痛。黔南法運，皆賴諸兄一肩擔荷，今如此，恐從此
J33nB284_p0448a07║寥寥耳！法兄既歸，可還舊觀矣！弟遣人往蘇，候老人
J33nB284_p0448a08║安，便遣詣座下。俟遲，當另致賀，使兄弟閒不致涼薄
J33nB284_p0448a09║耳！大端長松必要法兄主持方得無恙。今聞梅隱諸
J33nB284_p0448a10║兄皆不欲住持，倘皆推諉不肯一肩擔當，其任不在
J33nB284_p0448a11║法兄，其誰為之？宜思之可也。臨書不盡欲言。
J33nB284_p0448a12║與平越圓覺誠明符姪禪師
J33nB284_p0448a13║有人來報吾海月和尚示寂於平越之圓覺菴，使余
J33nB284_p0448a14║吞聲痛恨不已。黔州法道皆賴爾師與爾父行輩流
J33nB284_p0448a15║通，今聞爾師如此，豈不長松腳下已自無振起於平
J33nB284_p0448a16║越矣？余以遠在昆明，不能來奠及慰吾姪一暢吾梗
J33nB284_p0448a17║塞，奈嵩山無人代守，是以屢舉屢止耳！然吾姪天資
J33nB284_p0448a18║既高，加以誠實，當一切時力行，只履踐到古人田地，
J33nB284_p0448a19║方慰爾師於寂光土中，亦是吾姪大孝也。近來法門
J33nB284_p0448a20║雖盛，總之濫觴甚矣！想吾姪自是高明，必不負爾師
J33nB284_p0448a21║所囑。倘有便人，乞寄一音為感。
J33nB284_p0448a22║記
J33nB284_p0448a23║遊雞山記
J33nB284_p0448a24║十年十月二十八日，至賓川，使君衛公館余城東上
J33nB284_p0448a25║帝閣。從近雲樓望孟獲砦，雖巖石錯落、雲樹蓊鬱，而
J33nB284_p0448a26║前古策畫雄風尚存。暨尋諸葛武侯祠，已在垝垣殘
J33nB284_p0448a27║瓦、古柏荒臺中矣！惟若水金沙可掬，蠻煙漁火相照
J33nB284_p0448a28║而已。顧橙橘則帶霜而黃，俯血草則連暮而惛。晚嵐
J33nB284_p0448a29║靄靄，若動若止；雪山峨峨，似斷似續。回首望前峰，則
J33nB284_p0448a30║日已在崦嵫下矣！就宿報國寺中，明日早發，自金牛
J33nB284_p0448b01║過練洞，夾道松筠，而蘿薜亦可人意，逮度百節橋、入
J33nB284_p0448b02║拈花寺，則又鼓鐘送晚矣！輿馬亦自倦也。主人張燈，
J33nB284_p0448b03║暖湯濯足，飲食畢，忽六花庭墜、一鶴夢沈，石壁蕭蕭、
J33nB284_p0448b04║佛火耿耿，微諷自古關山隔，從來客夜長，乃與主人
J33nB284_p0448b05║分寢矣！既見曙色遙映雪光，起促侍僧辭主人，蹋雪
J33nB284_p0448b06║就道則又凄然林木，不可言狀矣！至河子孔、如洗心
J33nB284_p0448b07║橋而寒不可忍，望沙址村近和尚莊，十指如椎，呵亦
J33nB284_p0448b08║不曲。是日，諸院耆艾候余道左，略敘主賓於土主祠，
J33nB284_p0448b09║初展寒溫禮也。已而輿馬復進，人亦叢雜，雖寒色亦
J33nB284_p0448b10║可少逭，不覺已過大士閣矣！石鐘坡望瀑布，若玉龍
J33nB284_p0448b11║下自銀河，塵心俱盡，杳杳然入扳松之境也。上缽盂
J33nB284_p0448b12║山，隱隱濃濃，望巉巖則雲鶴爭飛、松韻齊落，而谿回
J33nB284_p0448b13║峰簇間，石鐘已在眉睫矣！入三門、登佛殿，古制巍峨，
J33nB284_p0448b14║使人弗敢仰視，真佛華世界也。都人士與戒德禪流
J33nB284_p0448b15║禮接遜讓，色色可人。既坐，啜湯果，縱談疇昔愛慕之
J33nB284_p0448b16║懷，今日始得一遂所欲，洵足樂也。然後主人拂榻，知
J33nB284_p0448b17║余倦欲睡也。雖少就寢，奈何玉墜銀鋪，峰巒不可識，
J33nB284_p0448b18║而林木亦自無顏，惟樓殿羅列，儼然在一銀色世界
J33nB284_p0448b19║中也，是夜微有不快。閱初三日早起，望樓殿有旭色
J33nB284_p0448b20║來映紗窗，少閒，大晴矣！乃喚輿夫、約宿衲，命侍僧整
J33nB284_p0448b21║理道具、藜杖茶鐺翛然就道，則喜入眉宇也。而參錯
J33nB284_p0448b22║銀樹、黯淡藤葩尚自冷人眸子。回巒深處，梵宇連甍，
J33nB284_p0448b23║有金玉書，皆名人墨蹟。他如茅屋幽僻、苔砌曲折，梅
J33nB284_p0448b24║竹滿塢、雪毫在定，未暇悉數而記也。日在禺中，始到
J33nB284_p0448b25║迦葉殿，登階舍采畢，出眺遠近峰壑，若吐若吞，真令
J33nB284_p0448b26║人一時領略不及也。西行半里，即楊輔、玄天兩洞，四
J33nB284_p0448b27║壁皆有名人墨蹟，袈裟石亦有題賦。俯瞰胡猻梯而
J33nB284_p0448b28║手攀足蹋者，自遠視之若畫軸然，此最佳景也。憩小
J33nB284_p0448b29║壘石上，喫茶數杯，方及絕頂。頂上有小石城，雖女堞
J33nB284_p0448b30║零落，而金殿無恙，至此始得遠眺名勝。東南則雪山、
J33nB284_p0448c01║羅川、金沙、若水，西北則點蒼、洱海、玉關、金齒，西南則
J33nB284_p0448c02║九頂、賓昜、諸葛營，皆歷歷可數。其餘近則若峰之聳、
J33nB284_p0448c03║石之墜，種種靈奇幻怪，一時難盡筆端；遠則如玉柱
J33nB284_p0448c04║插天、銀山入地，西望瑤池與峨眉。東望匡廬與嶽麓，
J33nB284_p0448c05║絕肖一幅輿圖，轉描轉奇也。入文殊洞、慶喜室，古碑
J33nB284_p0448c06║雖存，而字畫苔食過半，是以廚荒僧殘僅得其概。到
J33nB284_p0448c07║放光處，觀舍身巖，石𭗌壁削，不敢俯視，從此去太子
J33nB284_p0448c08║洞、曹溪水、虎跳澗不遠矣！攀蘿直上，華首門在，是即
J33nB284_p0448c09║畢缽羅窟也。縣巖萬仞、飛壁千尋，扣石作聲與磬無
J33nB284_p0448c10║異，匊泉洗目而翳可除。靈禽依人，主人延坐，如在閬
J33nB284_p0448c11║風顛矣！時也雪風聒耳，暮日沈澗，急別主人，歸到迦
J33nB284_p0448c12║葉殿已黃昏也。是夜宿看雪樓，星月繞檐、松風入榻，
J33nB284_p0448c13║覺古佛世界入我奚囊也。明日遂歸石鐘。至初六日，
J33nB284_p0448c14║啟明既沒，庭旭方升。飯食竟，步自羅漢壁，巖縣天際、
J33nB284_p0448c15║泉落峰閒，百尺枯樹，倒挂女蘿；一塢蒼藤，猶凝殘雪，
J33nB284_p0448c16║曲徑既幽，澗松亦古。入碧雲寺、過幻空菴，皆有姜公
J33nB284_p0448c17║思睿遺跡。階砌雖荒，而寂歷之狀，猶使人道心生也，
J33nB284_p0448c18║敢云歎息而去邪？出外遠顧，林杉幽密，梵宮深杳，則
J33nB284_p0448c19║又不復知天大也。去念佛堂，而犬吠雪籬、鐘傳冰壑，
J33nB284_p0448c20║一縱目閒又別是一世界也。主人近微，出接庭外，須
J33nB284_p0448c21║髮雖白，風儀可觀，賦詩一章，以志獅子林有念佛法
J33nB284_p0448c22║席耳！是日風色稍暖，乃促筍輿晉謁諸剎，由悉檀寺、
J33nB284_p0448c23║寂光寺，轉傳衣寺、華嚴、大覺等寺。或品題泉味，坐數
J33nB284_p0448c24║花須；或題詠亭榭，揮毫石壁；或與老僧相視而笑，汲
J33nB284_p0448c25║澗而烹，真樂亦無窮也。問之耆宿，則靜室百有七十，
J33nB284_p0448c26║今所存者纔十一耳！八大名藍，唯大覺與石鐘可稱
J33nB284_p0448c27║首焉！至若山中龍象，或凌雲高志、或懷度世英姿，與
J33nB284_p0448c28║夫山形水勢、人傑地靈，又自有大儒君子，載之典籍
J33nB284_p0448c29║舊矣，奚庸再贅？今所筆者不過大略，以俟他日回昆
J33nB284_p0448c30║明，有知己者問山靈雅致，即舉以似之，以當坐遊云耳！