J33nB284_p0449a01║益州嵩山野竹禪師後錄卷六
J33nB284_p0449a02║楚雄門人宗煓編
J33nB284_p0449a03║歷代祖圖真贊
J33nB284_p0449a04║始祖釋迦牟尼佛
J33nB284_p0449a05║王宮非不貴，愛彼雪嶺月，可惜爛冬瓜，雜此乾矢橛。
J33nB284_p0449a06║曹山說不如，濟北何曾別？洞水既逆流，一翳著不得。
J33nB284_p0449a07║遙指殿裏的，笑殺稱麻伯，引起嶺南翁，一棒要打殺。
J33nB284_p0449a08║打得殺，八萬四千非鳳毛，三十三人入虎穴。
J33nB284_p0449a09║第一世摩訶迦葉尊者
J33nB284_p0449a10║黃金可鍛，不知寶色完全；素琴作舞，何曾響在耳邊？
J33nB284_p0449a11║多子塔上，無端分座；拈華座下，忽爾破顏。及至親問
J33nB284_p0449a12║金襴外，卻道門前倒剎竿。
J33nB284_p0449a13║第二世阿難陀尊者
J33nB284_p0449a14║持缽真七佛儀式，見鞭實千金駿才，後來一呼便應，
J33nB284_p0449a15║方笑空打野榸。畢缽羅窟鴻業，十方世界華開。𣩦伽
J33nB284_p0449a16║水闊，二王悲哀，中流迅急，眾僊天來。莫云終古秋江
J33nB284_p0449a17║月，不逐漁人下釣臺。
J33nB284_p0449a18║第三世商那和修尊者
J33nB284_p0449a19║如來縣記，巳張錦𠭘，六年出胎，實符斯讖。自然服受
J33nB284_p0449a20║氏、九枝草作姓。優茶林，脩鱗歸命；龍奮迅，鞠多得定。
J33nB284_p0449a21║三歸施地建梵宮，百億河山入海印。
J33nB284_p0449a22║第四世優婆鞠多尊者
J33nB284_p0449a23║我年十七，師心非白，從此得之，五天取則。波旬既伏，
J33nB284_p0449a24║三屍乃格，籌室可盈、聖論難測。香眾無我我，法印歸
J33nB284_p0449a25║有德，往復十八變虛空，籌焚設利營卵塔。
J33nB284_p0449a26║第五世提多迦尊者
J33nB284_p0449a27║山頂泉涌，金日出屋，入道之相，無幽不燭。出家非為
J33nB284_p0449a28║身心，兩語何其敏速？遇同學當示無漏，八千人一時
J33nB284_p0449a29║攝伏。跏趺本座歸去來，十八神變是何物？
J33nB284_p0449a30║第六世彌遮迦尊者
J33nB284_p0449b01║雖記梵天，支離六劫，窄路相逢，兩兩饒舌。舍彼邪徑，
J33nB284_p0449b02║悟此明月，金色雲生，知有聖哲。頓使置器側立時，家
J33nB284_p0449b03║邦從此得安貼。
J33nB284_p0449b04║第七世婆須蜜尊者
J33nB284_p0449b05║我獻寶座，佛即記我，釋迦法中，華開七朵。執酒器兮
J33nB284_p0449b06║師宜識；呈本姓兮頗羅墮，智者來兮論義；甘露灑兮
J33nB284_p0449b07║得果。示等虛空道大光，腳下兒孫有幾箇？
J33nB284_p0449b08║第八世佛陀難提尊者
J33nB284_p0449b09║頂有肉髻，辨捷無礙，神其無方，大功不宰。道兮萬世
J33nB284_p0449b10║師，德兮盈江海。白光騰兮遙識至人，口無言兮真是
J33nB284_p0449b11║鼎鼐。得來明月掌中觀，塵剎清暉無不在。
J33nB284_p0449b12║第九世伏馱密多尊者
J33nB284_p0449b13║父母非親、諸佛非道，不履不言，至人大寶。行七步，雲
J33nB284_p0449b14║月同，發希聲，非潦草。有來瞻禮，骨相非常，七涌舍利，
J33nB284_p0449b15║光燭瑩皜。平生家業盡與伊，萬世傳之功浩浩。
J33nB284_p0449b16║第十世脅尊者
J33nB284_p0449b17║夢協白象，光瑩明珠，兆生聖人，百世之模。脅不至席，
J33nB284_p0449b18║大道乃符，功既偉矣，德亦可孚。馮君莫話封侯事，一
J33nB284_p0449b19║將功成萬骨枯。
J33nB284_p0449b20║第十一世富那夜舍尊者
J33nB284_p0449b21║瞿曇種姓，真體純粹，一聞至言，心明聖智。木義踞義
J33nB284_p0449b22║兮，五百澤被；得果得記兮，真嗣乃遂。跨鐵騎，絕位次，
J33nB284_p0449b23║迥迥孤光一道明，巖巖旁礡黃金地。
J33nB284_p0449b24║第十二世馬鳴大士
J33nB284_p0449b25║王身不惜以衣贏者，是有縣記六百歲也。作無作兮
J33nB284_p0449b26║功勝，德不德兮呼馬。有魔來，風雨下，既攝伏，淚盈把，
J33nB284_p0449b27║示性海，邪道舍。結舌之辭似縣河，箭鋒相柱如缾瀉。
J33nB284_p0449b28║第十三世迦毗摩羅尊者
J33nB284_p0449b29║未入虎穴，先示魔宮，震動山岳，終乃小蟲。聽法兮禮
J33nB284_p0449b30║背，懺悔兮名通。性海自今波浪闊，一條紅線繫飛龍。
J33nB284_p0449c01║第十四世龍樹尊者
J33nB284_p0449c02║大樹蔭覆，聖師能來，心雖自語，其聲若雷。白月開霧，
J33nB284_p0449c03║照此巖臺。誦四韋陀兮雄辨，善知眾藝兮恢諧；筆智
J33nB284_p0449c04║度兮眾流既匯，現佛性兮福業可摧。功存萬世流甘
J33nB284_p0449c05║露，從此天人結聖胎。
J33nB284_p0449c06║第十五世迦那提婆尊者
J33nB284_p0449c07║昔躍龍門，缽水清灝，一鍼投入，解路全埽。辨體相無
J33nB284_p0449c08║相兮法眼圓明，受聖記無記兮月輪光皓。赤旛之下
J33nB284_p0449c09║盡歸降，銀碗盛雪日方杲。
J33nB284_p0449c10║第十六世羅睺羅多尊者
J33nB284_p0449c11║解極無我，辨誰前後？是聖是凡，齊入祖彀。金水一味
J33nB284_p0449c12║兮浮浮佛影，溯流直上兮兩兩相遘，杓柄從今把與
J33nB284_p0449c13║人，築著來時師子吼。
J33nB284_p0449c14║第十七世僧伽難提尊者
J33nB284_p0449c15║莊嚴世適，心存霞舉，天光下垂，路何脩阻？在井出井
J33nB284_p0449c16║兮腹笥便便，彼義此義兮微言楚楚。繼祖位兮石窟，
J33nB284_p0449c17║我心鳴兮才諝。可憐去國萬古霜，利多師風吹幾許？
J33nB284_p0449c18║第十八世伽邪舍多尊者
J33nB284_p0449c19║紫雲如盍，冰鑒何埃？童顏百歲，決了無猜。風鈴鳴兮
J33nB284_p0449c20║不住，我意寂兮心開；有異氣兮將入，是佛子兮歸來。
J33nB284_p0449c21║大家共奏無生曲，明明鐵鋸舞三臺。
J33nB284_p0449c22║第十九世鳩摩羅多尊者
J33nB284_p0449c23║應斯嘉運，餘有千年，荅無者誰？開門相延。得法眼兮
J33nB284_p0449c24║敏捷，化愚俗兮纏綿；禍福相倚兮縈結，靈寂不關兮
J33nB284_p0449c25║翛然。斜抱雲和深夜月，清音流得到錦川。
J33nB284_p0449c26║第二十世闍夜多尊者
J33nB284_p0449c27║感發宿緣，智慧淵沖，得法眼淨，萬彙皆空。至羅閱兮
J33nB284_p0449c28║揚頓教，抑辨慧兮小大雄；發無漏智兮遍行，已絕熱
J33nB284_p0449c29║惱兮溫風。安知千百年來事，如今原委到震東。
J33nB284_p0449c30║第二十一世婆修盤頭尊者
J33nB284_p0450a01║清淨無欲，一食不臥，禮光度師，長年打坐。久植德兮
J33nB284_p0450a02║感毗婆以結壇，將得果兮聞夜多以無作。那提有道
J33nB284_p0450a03║繼祖鐙，千斤擔子許擔荷。
J33nB284_p0450a04║第二十二世摩拏羅尊者
J33nB284_p0450a05║生來尊貴，神力自多，惡象為害，撲之如蛾。無礙兮全
J33nB284_p0450a06║非今古，化鶴兮太絕網羅。隨流認性無憂喜，一任春
J33nB284_p0450a07║楊拂細波。
J33nB284_p0450a08║第二十三世鶴勒那尊者
J33nB284_p0450a09║禱佛金幢，持環來只，誕雨天華，香風四起。去淫祀兮
J33nB284_p0450a10║義正可馮，誦般若兮鶴眾爰止；示無作兮心開，見虹
J33nB284_p0450a11║貫兮嬰爾。慈風遠扇釋焦枯，慧日高縣終不已。
J33nB284_p0450a12║第二十四世師子尊者
J33nB284_p0450a13║說無作功，始醒大夢，雖示虹讖，其心不動。遊罽賓兮
J33nB284_p0450a14║慧辨小乘，可還珠兮手開疾貢。翩翩別去向南天，萬
J33nB284_p0450a15║里雲中看威鳳。
J33nB284_p0450a16║第二十五世婆舍斯多尊者
J33nB284_p0450a17║神劍協夢，明珠在手，正說知見，推門落臼。抵中印兮
J33nB284_p0450a18║默論可破，隱南天兮任重敢苟；哀哲人之難兮心傷，
J33nB284_p0450a19║繼先聖之譜兮陽九。一縷絲重過千斤，始得今朝師
J33nB284_p0450a20║子吼。
J33nB284_p0450a21║第二十六世不如蜜多尊者
J33nB284_p0450a22║智慧天至，德性實良，當為佛事，聖道斯張。王宮受具
J33nB284_p0450a23║兮地震，法眼圓淨兮道光。海印從今歸勢至，真乘代
J33nB284_p0450a24║代繼流芳。
J33nB284_p0450a25║第二十七世般若多羅尊者
J33nB284_p0450a26║厥來閭里，瓔珞名章，與汝同姓，弓矢斯張。憶往事兮
J33nB284_p0450a27║經聲在耳，開來許兮示我周行。一棚錦繡付王子，聖
J33nB284_p0450a28║諦南來辨蕭梁。
J33nB284_p0450a29║第二十八世菩提達摩尊者
J33nB284_p0450a30║珠光可辨，慧性天從，同學信邪，化歸道統。航海西來
J33nB284_p0450b01║梁王引領，蘆葦北度香山繼踵；一華開兮翻異見稠
J33nB284_p0450b02║林，五葉茂兮化神州愚惷。歸去來兮歸去來，慈風浩
J33nB284_p0450b03║浩送春雷。
J33nB284_p0450b04║第二十九世慧可大師
J33nB284_p0450b05║聲飛伊洛，發為名言，孔老不足，嵩少日暾。立雪不獲
J33nB284_p0450b06║兮斷臂，將心來安兮消魂；皮髓分兮三拜，風恙除兮
J33nB284_p0450b07║道存。誰知鴻業歸華夏，心血枯兮是幾番？
J33nB284_p0450b08║第三十世僧粲大師
J33nB284_p0450b09║姓字不留，法藏可傳，風恙何起？如其心然。內外兮猶
J33nB284_p0450b10║帶瓦礫，脫灑兮焉滯蹄筌；誰縛兮一言可脫，衣授兮
J33nB284_p0450b11║道脈永年。請看皖伯峰頭月，一片清煇白帝邊。
J33nB284_p0450b12║第三十一世道信大師
J33nB284_p0450b13║蘄春發祥，聞道齠齔，縛脫雙離，高提海印。脅不至席
J33nB284_p0450b14║兮可師，骨相稱奇兮韞瑾；天書三降兮不起，法眼五
J33nB284_p0450b15║傳兮得髓。波瀾從此滄冥深，辟歷一聲天下震。
J33nB284_p0450b16║第三十二世弘忍大師
J33nB284_p0450b17║松栽雲嶂，眉豪如霜，脫有聞道，焉及遐荒？撩起便行
J33nB284_p0450b18║兮水遇童女，冀一投宿兮諾惟父行。隨乞活命，非異
J33nB284_p0450b19║非常，七相不逮，可蒼可黃。長廊采壁才書偈，衣缽南
J33nB284_p0450b20║歸日月長。
J33nB284_p0450b21║第三十三世慧能大師
J33nB284_p0450b22║經聞客誦、偈倩人書，贏得一缽，久未寧居。偶論風幡，
J33nB284_p0450b23║危言侃侃，得歸南華，宗社渠渠。階級不立兮蘭蕙，一
J33nB284_p0450b24║物不中兮璠璵。昌昌兩桂香寰宇，漫道冰枯便不如。
J33nB284_p0450b25║第三十四世南岳褱讓和尚
J33nB284_p0450b26║安康瑞應，白氣皇皇，縣記在躬，駿奔什邡。磨磚可起
J33nB284_p0450b27║禪坐，天澤能潤道光。名震天下、月淨湖湘，每向祝融
J33nB284_p0450b28║峰頂望，滔滔白浪涌衡陽。
J33nB284_p0450b29║第三十五世馬祖道一和尚
J33nB284_p0450b30║一室燕坐，徒自苦辛，車兮牛兮，乃得天真。年來不少
J33nB284_p0450c01║鹽醬，心事何必重陳？牛行虎視、象蹋師呻，舌過鼻，足
J33nB284_p0450c02║雙輪。南岳嶺頭松自碧，祝融萬古峙嶙峋。
J33nB284_p0450c03║第三十六世百丈褱海和尚
J33nB284_p0450c04║鼻痛耳聾，為定宗旨，挂拂豎拂，無風浪起。撥野狐如
J33nB284_p0450c05║空合空，接斷際似水投水。作為繩墨，以柬臧否，四海
J33nB284_p0450c06║汪洋，龍象仰止。師王奮迅獸群空，百世雄飛自在是。
J33nB284_p0450c07║第三十七世黃檗希運和尚
J33nB284_p0450c08║鐵額隆起，晃晃明珠；大雄山下，親捋虎須。表歸宗而
J33nB284_p0450c09║抑嬾融，批龍顏而召大夫。不道無師，狂禪懼己，訶噇
J33nB284_p0450c10║糟漢，叢席無虞。蒿支拂打白拈賊，浪浪滹沱接海隅。
J33nB284_p0450c11║第三十八世臨濟義玄和尚
J33nB284_p0450c12║蒿支三頓、鐵拳兩揮，看風顛漢，弄陷虎機。綱宗七事，
J33nB284_p0450c13║智決重圍，活薶火葬於栽松之日，辨魔柬異於燕京
J33nB284_p0450c14║之畿。赤肉團，絕是非，滅卻瞎驢正法眼，四方八面看
J33nB284_p0450c15║全威。
J33nB284_p0450c16║第三十九世興化存獎和尚
J33nB284_p0450c17║毒中先師、冤伸老覺。酬君王之寶價，辨文德之玉璞。
J33nB284_p0450c18║珠攃紫羅帳，庭翔丹山鷟。勘同參，眼卓朔，趁克賓，誰
J33nB284_p0450c19║顛撲？雲居多載未消疑，一喝猶能撼五岳。
J33nB284_p0450c20║第四十世南院慧顆和尚
J33nB284_p0450c21║岳降河北、道化汝南。張大臨濟，赤肉團邊不合落草；
J33nB284_p0450c22║繼武興化，紫羅帳裏何用高談？作家不啐啄，達者誰
J33nB284_p0450c23║再三？截來兔角千鈞重，且道如今誰荷擔？
J33nB284_p0450c24║第四十一世風穴延沼和尚
J33nB284_p0450c25║讖憂似續，理辨離微，箭穿楊葉、鵰落秋暉。一切方埽
J33nB284_p0450c26║卻，狀似鐵牛機。立不立、非不非，當年孤峻誰人並？惟
J33nB284_p0450c27║有郢陽春色肥。
J33nB284_p0450c28║第四十二世首山省念和尚
J33nB284_p0450c29║放下平穩，動容自豪，新婦騎驢，拙郎調高。龍袖拂開，
J33nB284_p0450c30║全收草賊；象王回顧，可釣巨鰲。寂子來時呈面目，誰
J33nB284_p0451a01║云近日乏題糕？
J33nB284_p0451a02║第四十三世汾陽善昭和尚
J33nB284_p0451a03║身命放下，敏捷有幾，濟道大成，光華煒煒。根性或殊，
J33nB284_p0451a04║不遺葑菲。金錫光搖，六人奉重；雪曲玉振，十智詞偉。
J33nB284_p0451a05║一粒粳米而喫者無喜無嗔，半陌紙錢而送出閒神
J33nB284_p0451a06║野鬼。稽首真師起太原，至今河岳浮春暐。
J33nB284_p0451a07║第四十四世石霜楚圜和尚
J33nB284_p0451a08║崖柴長笑、龍象蹴行，河洛價重、湖湘掩荊。服唐明之
J33nB284_p0451a09║辨，詫神鼎之驚。芝泉為之伯仲，楊李而作弟兄，貶諸
J33nB284_p0451a10║方之邪謬，汗書記之聲名。足下兒孫分兩路，滹沱月
J33nB284_p0451a11║色倍常明。
J33nB284_p0451a12║第四十五世楊岐方會和尚
J33nB284_p0451a13║兒孫遍地，監寺休限，魔佛盈衢，努力擇揀。斃殺死蛇
J33nB284_p0451a14║頭，揭開正法眼。三腳驢慣蹋人，四料揀暗修棧，栗棘
J33nB284_p0451a15║金圈攃下來，衲僧近日誰擔板？
J33nB284_p0451a16║第四十六世白雲守端和尚
J33nB284_p0451a17║誦茶陵偈、看笑裏刀，一籌不及，多嘴徒勞。當其聲駭
J33nB284_p0451a18║廬阜，後世可則；自餘色斥功甫，今日尤豪。接得東山
J33nB284_p0451a19║揮白汗，摩尼珠上動金豪。
J33nB284_p0451a20║第四十七世五祖法演和尚
J33nB284_p0451a21║不拜屎字，便辭錦里，會盡古今，一則難擬。謁彼遠公，
J33nB284_p0451a22║探吾宗旨，中書堂何所以？下載清風而已矣！扶宗忤
J33nB284_p0451a23║逆雷，為人推落水，褰衣旋磨唱巴歌，琉璃禪子何為
J33nB284_p0451a24║耳？
J33nB284_p0451a25║第四十八世昭覺克勤和尚
J33nB284_p0451a26║一場熱病，稍間即歸；一聲雞唱，不覺神飛。血濺梵天，
J33nB284_p0451a27║總之死中得活；眉間挂劍，原來竭世樞機。碧巖集翻
J33nB284_p0451a28║為落草；小艷詩終備玄微，天子非常賜顏色，至今錦
J33nB284_p0451a29║里雨華肥。
J33nB284_p0451a30║第四十九世虎丘紹隆和尚
J33nB284_p0451b01║想酢生液，終非涼腑，去而之他，飽餐法乳。露胸於湛
J33nB284_p0451b02║堂之前；南蠻呼死心之祖。開聖和州，誠行誠伍；章教
J33nB284_p0451b03║平江，循規循矩。布慈雲、澍甘雨，是謂東山之嫡骨孫，
J33nB284_p0451b04║圓悟之瞌睡虎。
J33nB284_p0451b05║第五十世天童曇華和尚
J33nB284_p0451b06║大洪染指，未暢身心，既炙昭覺，章教可尋。法語來玅
J33nB284_p0451b07║喜之偈，正宗歸太白之岑。駕鐵船浮山頭白浪，剔慧
J33nB284_p0451b08║鐙朗室裏青陰。佛魔埽、朝野欽，萬里風生太古音。
J33nB284_p0451b09║第五十一世天童咸傑和尚
J33nB284_p0451b10║匡廬迢遙，來入鄭舍，明果菴頭，萬事放下。破沙盆，玲
J33nB284_p0451b11║玲瓏瓏；末後句，蕭蕭灑灑。三十年，看迷時悟時的；二
J33nB284_p0451b12║千歲，笑縣羊賣狗者。龍顏屢顧，耎語少假，骨薶中峰，
J33nB284_p0451b13║光搖四野。雕戈可罷狼煙平，萬里真風如可把。
J33nB284_p0451b14║第五十二世臥龍祖先和尚
J33nB284_p0451b15║緣老拳下，初動干戈，一公室中，漢語何多？方丈裏有
J33nB284_p0451b16║客，可謂奔流度刃；頂門上擢瞎，可謂明逾玉珂。摩尼
J33nB284_p0451b17║隨色，春日溫和，赤手提來三尺劍，銛鋒誰道更須磨？
J33nB284_p0451b18║第五十三世徑山師範和尚
J33nB284_p0451b19║成都老堯，首放舌光，佛照索劍，拓出青霜。肚饑要飯
J33nB284_p0451b20║喫，此語何琅琅？胡猻不用捉，如水自湯湯。神人偉衣
J33nB284_p0451b21║冠，把茆奉師旁，椹衣頒大內，法鼓震朝堂。萬年正續
J33nB284_p0451b22║薶金骨，圓照塔頭正流芳。
J33nB284_p0451b23║第五十四世仰山祖欽和尚
J33nB284_p0451b24║鐵橛易摧，天目少假，向上之談，固疾難瀉。百鍊鑪中
J33nB284_p0451b25║出來，直是新鮮；一株柏上開眸，淚盈如把。龍興初試
J33nB284_p0451b26║刀，大仰固宗社，千椎鐘發送凌霄，一莖草苫琉璃瓦。
J33nB284_p0451b27║第五十五世高峰原玅和尚
J33nB284_p0451b28║密印故家，淨慈危坐，狗舐油鐺，無字咬破。忽然推落
J33nB284_p0451b29║枕子，遠客還故鄉；不覺畫出貓兒，階蟲何敢過？佛來
J33nB284_p0451b30║祖來，劈面便唾，鏡水湖山任往還，眉豪觸碎須彌座。
J33nB284_p0451c01║第五十六世中峰明本和尚
J33nB284_p0451c02║開公復來，錢塘水綠，梵唄未忘，忽閱鐙錄。生以不生，
J33nB284_p0451c03║心心致疑；流復泉流，怳然別曲。但度竹篦子，此言何
J33nB284_p0451c04║太毒？風行草偃、師蹋象蹴，二虎之下不容蹄，兩刃之
J33nB284_p0451c05║間不容足。大元帝奉為國師，十四葉而許慧續。
J33nB284_p0451c06║第五十七世千嵒元長和尚
J33nB284_p0451c07║誕膺蕭山，鞠於嫂氏，脫白父行，母敢或否？習學靈芝，
J33nB284_p0451c08║念佛是課，不作醯雞，鵲聲得旨。鼠食貓飯兮失卻缽
J33nB284_p0451c09║盂，披襟待旦兮質師無詭，眉毛留得挂珊瑚，道風凜
J33nB284_p0451c10║凜何終始？
J33nB284_p0451c11║第五十八世萬峰時蔚和尚
J33nB284_p0451c12║光射樂清，儒釋並暉，見僧轍喜，昇公是歸。虎跑三不
J33nB284_p0451c13║是，達蓬半年非。止巖無見許，住山兮陷𠭘；伏龍圓相
J33nB284_p0451c14║復，叉手兮破圍。鄧蔚山頭秋夜月，年年常向太湖飛。
J33nB284_p0451c15║第五十九世寶藏普持和尚
J33nB284_p0451c16║窟中師子，威肅萬里，繼席聖恩，天人之軌。喝起滹沱，
J33nB284_p0451c17║匝匝之波；卷舒光福，堂堂之旨。爺口親宣，鐙焰發蕊，
J33nB284_p0451c18║一十一傳至嵩山，洪波浩浩巴江裏。
J33nB284_p0451c19║第六十世東明慧旵和尚
J33nB284_p0451c20║丹陽故家，問道雲間，染指松公，法印未安。果林老子，
J33nB284_p0451c21║鍼芥相歡，及見持祖，大海波瀾。心智不是兮兩絕，朝
J33nB284_p0451c22║昏發憤兮忘餐，一拳打破天機渫，手握靈蛇佛魔寒。
J33nB284_p0451c23║第六十一世海舟永慈和尚
J33nB284_p0451c24║成都余氏，師所寄焉！大隨故家，獨照月捐。菴於岷嶺，
J33nB284_p0451c25║一坐八年，見太初兮發藥，謁無際兮深研。出峽參學，
J33nB284_p0451c26║幾盡霜雪於諸老；重登古道，三掌面門於關前。寄金
J33nB284_p0451c27║縷與法眼偈，續正傳以振東山，翼善寺中雙塔在，金
J33nB284_p0451c28║陵從此月初圓。
J33nB284_p0451c29║第六十二世寶峰智瑄和尚
J33nB284_p0451c30║吳江生范氏，梓業亦何巧？一朝建壽藏，斧斤斫膚撓。
J33nB284_p0452a01║索醯聞責詞，謝過求鏟草，執爨常負棘兮起疑，燎眉
J33nB284_p0452a02║以豁然兮得道。殺活拈來總現成，天下叢林鬧浩浩。
J33nB284_p0452a03║第六十三世天奇本瑞和尚
J33nB284_p0452a04║行商潁州，偶猒世相，徒步荊門，當仁不讓。能公舌頭
J33nB284_p0452a05║有毒，保寧誰字返障？婆子喚豬兮哪哪，全老作偈兮
J33nB284_p0452a06║上上。一朝識得東山機，三尺莫邪勘龍象。
J33nB284_p0452a07║第六十四世無聞明聰和尚
J33nB284_p0452a08║病僧告宿，掌上明珠，來歸宗社，精進學途。深究惟識，
J33nB284_p0452a09║此理何如？了物非物兮忘念，於心無心兮智符。華山
J33nB284_p0452a10║高突太行聳，報爾叢林休塗糊。
J33nB284_p0452a11║第六十五世月心德寶和尚
J33nB284_p0452a12║不重武弁，緇衣是宜，頭目可舍，智道焉知？隨禮能公，
J33nB284_p0452a13║得事僧儀，走關嶺兮得體，訪大覺兮繁詞。一朝掩口
J33nB284_p0452a14║兮止止，兩地歸宗兮隨隨，幾番紅了幾番黑，拾得梨
J33nB284_p0452a15║華第一枝。
J33nB284_p0452a16║第六十六世龍池正傳和尚
J33nB284_p0452a17║父母未生，聞之愈傷，鐙華熚暴，毛孔舒光。始知古人，
J33nB284_p0452a18║示有多方。北走燕京兮求為印可，直通所得兮萬象
J33nB284_p0452a19║回翔。臨行一笠都盍覆，魔子爭教亂度量？
J33nB284_p0452a20║第六十七世天童圜悟和尚
J33nB284_p0452a21║蹋倒銅棺頂，捉得玉麒麟，一段傷心事，將舉似何人？
J33nB284_p0452a22║首倡金粟，走殺衲僧；攜歸太白，一洗煙塵。如今四海
J33nB284_p0452a23║清如鏡，萬紫千紅總是春。
J33nB284_p0452a24║第六十八世浮石通賢和尚
J33nB284_p0452a25║當湖如鏡，生此至人，有出世志、無金紫心。禮雲棲而
J33nB284_p0452a26║納戒，走雲門以問津。逢金粟兮示南熏之旨，極真切
J33nB284_p0452a27║兮得西來之春。接得長松克家子，衣缽繩繩付子孫。
J33nB284_p0452a28║第六十九世山暉完璧和尚
J33nB284_p0452a29║夢彼明月，侯氏掌珠，剃染寶峰，身放當湖。知師資有
J33nB284_p0452a30║據，真法印合符，道重荊楚，室中之子。惟慧既拙，名冠
J33nB284_p0452b01║吳越，江左之席，惟師中孚。繼川勤之獨步，大演祖之
J33nB284_p0452b02║規模，不識當年趙相國，重來亂世胡為乎？
J33nB284_p0452b03║憍陳如尊者
J33nB284_p0452b04║鹿苑得解，雞園悟音，十方國土，誰淺誰深？寂寂僧堂
J33nB284_p0452b05║燕坐，明明百草橫身；玉樓月上如雪，金磬晴敲絕塵。
J33nB284_p0452b06║總之血盡啼無盡，誰是人間八百春？
J33nB284_p0452b07║千歲寶掌和尚
J33nB284_p0452b08║降神中印，威烈建卯，生來握拳，七歲展又。歌動百神
J33nB284_p0452b09║泣，世住千齡少，魏晉來華夏，建業尋僧肇。洗缽青猿
J33nB284_p0452b10║下，奉書白犬佋，臨行囑慧雲，不拒浮長老。鐵骨環黃
J33nB284_p0452b11║金，秦望薶清灝，有唐顯慶年，吾師歸去了。
J33nB284_p0452b12║寶誌公和尚
J33nB284_p0452b13║皖山之上，石頭之下，翦刀鐵鏡，隨身蕭灑。十二面觀
J33nB284_p0452b14║音，僧繇莫能寫，拈香與擇火，此語何為者？京都鄴都
J33nB284_p0452b15║境上看，一燭梁園寒照野。
J33nB284_p0452b16║天台智者大師
J33nB284_p0452b17║金地召手，石頭點首，靜夜思量，信為益友。是真精進，
J33nB284_p0452b18║此意誰有？獲旋陀羅兮錯綜，開皇降書兮德厚。夢協
J33nB284_p0452b19║良宵，國清實偶，法身無為語自真，莫教五湖笑破口。
J33nB284_p0452b20║寒山大師
J33nB284_p0452b21║貌古形枯，象行師視，費卻國清鹽醬，撈得鍋底查滓。
J33nB284_p0452b22║叫蒼蒼兮大乘，指賊賊兮遂祕，春來秋去天台山，若
J33nB284_p0452b23║問吾師祇者是！
J33nB284_p0452b24║拾得大師
J33nB284_p0452b25║放下苕帚，幾聲冷笑，叉手卓立，一色難肖。那事如何？
J33nB284_p0452b26║相頭買帽，杖批伽藍，寺主夢告。豐干饒舌，閭丘又到，
J33nB284_p0452b27║好好年年，霜月常皎皎。
J33nB284_p0452b28║明州布袋和尚
J33nB284_p0452b29║終日笑面，底事如何？一箇布袋就地拖。街頭等箇人，
J33nB284_p0452b30║鐵鷂過新羅。不惜為君解，依然自懡㦬。天上天下無
J33nB284_p0452c01║位次，嵩山寺裏靜打坐。
J33nB284_p0452c02║佛圖澄禪師
J33nB284_p0452c03║遠自西國來，石趙畏如神，腋下師有竅，夜望如鐙明。
J33nB284_p0452c04║禍福既不爽，遊戲走宸庭，如今面目儼然在，莫看眉
J33nB284_p0452c05║豪帶雪深。
J33nB284_p0452c06║東林惠遠禪師
J33nB284_p0452c07║遙憶香鑪峰，華雨潤幾重，長揖雁門雪、深栽白社松。
J33nB284_p0452c08║水春六時之蓮葉，聲傳半夜之疏鐘。開東方淨土之
J33nB284_p0452c09║始祖，樹西國銀臺之神工，靈運有才不得入，淵明無
J33nB284_p0452c10║意卻相從。
J33nB284_p0452c11║永嘉真覺禪師
J33nB284_p0452c12║一宿曹谿返太速，南方不是安身處，回來那怕語聲
J33nB284_p0452c13║高，伎死禪和休亂卜。
J33nB284_p0452c14║南山宣律大師
J33nB284_p0452c15║集毗尼藏，敘賓主詞。張南山之法網，修西國之真規。
J33nB284_p0452c16║心淨則白月高也，道重則緇衣何之？四方招提同日
J33nB284_p0452c17║月，三千衲子作威儀。
J33nB284_p0452c18║圭峰宗密禪師
J33nB284_p0452c19║理極玄奧，事通本始，如來法藏，非師則己。禪源諸詮，
J33nB284_p0452c20║圓頓得旨。豈比夫空守癡禪之默，并執乎尋文狂慧
J33nB284_p0452c21║之否？朗然一月縣中天，四海蕩平無魔子。
J33nB284_p0452c22║唐一行禪師
J33nB284_p0452c23║鉅鹿美人，誰癡誰黠？有老成風，得普寂拔。徵士盧鴻，
J33nB284_p0452c24║怪其穎脫，陰陽讖書，尤得深察。中官稽首、玄宗降轄，
J33nB284_p0452c25║社稷終吉，新豐奏札。聲鐘告寂、山谷壘砎，師今何歸？
J33nB284_p0452c26║二九十八。
J33nB284_p0452c27║康居尊者
J33nB284_p0452c28║至人風度，來灑甘露，杜順仰師、則天欽慕。號金師子，
J33nB284_p0452c29║皇情眷注。梵侶所馮、朝貴相聚，華巖法界，惟師蜜布。
J33nB284_p0452c30║更有一般清趣在，舉著令人生怕怖。
J33nB284_p0453a01║國一欽禪師
J33nB284_p0453a02║逢徑則止，臨安高岡，威儀挺特，道感君王。龍王施地，
J33nB284_p0453a03║魔梵歸降，馬師馳書，一點何妨？清風來何極？萬古露
J33nB284_p0453a04║堂堂。
J33nB284_p0453a05║青原思禪師
J33nB284_p0453a06║聖論不為己露，囊錐落何階級？誰痛誰悲？青原山黯
J33nB284_p0453a07║黯澹澹，曹谿路參參差差。與鈯斧子，鈍置者廝，猶帶
J33nB284_p0453a08║瓦礫，疑殺阿誰？盧陵米價傳千古，只是時人總不知。
J33nB284_p0453a09║三藏玄奘法師
J33nB284_p0453a10║天中劇談，良駒出廄，揚鑣帝城，道重中冓。誓往天竺，
J33nB284_p0453a11║詣闕直首，既至燉煌，淹留高昌。郵驛諸國，登踄渺茫，
J33nB284_p0453a12║雪山千仞，鐵門遐荒。𣩦伽委命，化賊感商，五天咸服，
J33nB284_p0453a13║六合清涼。法藏來洛，盛業皇皇，溫敕幾降，車駕翱翔。
J33nB284_p0453a14║四生仰賴，九有蒙光，為法忘軀鴻業在，恩波洋溢滿
J33nB284_p0453a15║大唐。
J33nB284_p0453a16║南泉普願禪師
J33nB284_p0453a17║池昜秋色，萬古充塞。指牡丹兮大夫莫測，道平常兮
J33nB284_p0453a18║東院點肋；豎起鎌刀兮草賊，斬卻貓兒兮濺血。隨分
J33nB284_p0453a19║納些些，橫身臥荊棘，十八便解作活計，狸奴白羖識
J33nB284_p0453a20║不得。
J33nB284_p0453a21║趙州從諗禪師
J33nB284_p0453a22║孟冬嚴寒，言端語端，廓然蕩豁，會者猶難。悔悔竊乘
J33nB284_p0453a23║偷騎，止止暗騙明謾。對大王無力下榻，勘婆子有毒
J33nB284_p0453a24║誰餐？稽首燕然真古佛，衲僧千古仰波瀾。
J33nB284_p0453a25║巖頭奯禪師
J33nB284_p0453a26║跨門便喝，箭鋒新筈，抬捺商量，將鹽止渴。密啟其意
J33nB284_p0453a27║兮就中毒深，尋常不同兮長天一鶚。手裏蘭橈，全彰
J33nB284_p0453a28║縱奪。莫莫！是謂之彌天之惡。
J33nB284_p0453a29║雪峰存禪師
J33nB284_p0453a30║證道鰲山，肉癩皮頑，有時如桶底脫，有時似春色闌。
J33nB284_p0453b01║望州亭、烏石嶺不錯；僧堂前、末後句何關？大地撮來
J33nB284_p0453b02║如粟粒，珊瑚枕上淚痕斑。
J33nB284_p0453b03║雪竇顯禪師
J33nB284_p0453b04║智門既得，四明浪㳁，道大德備，終古不息。細細扣諸
J33nB284_p0453b05║方，玄機孰可測？莫待曉風吹，桃華生紅色。賊賊！清風
J33nB284_p0453b06║淅淅萬億國。
J33nB284_p0453b07║溈山祐禪師
J33nB284_p0453b08║肋上書字，古古怪怪；放身倒臥，歷歷明明。密室商量，
J33nB284_p0453b09║疑殺後生，楚水荊山，月皎風清。自從拾得火柴後，淨
J33nB284_p0453b10║缾踢倒誰敢輕？
J33nB284_p0453b11║仰山寂禪師
J33nB284_p0453b12║是誰在井？可發深省，自性宗通，師承須秉。得地得名、
J33nB284_p0453b13║奪人奪境，劍刃動寒光，插鍬秋星耿。小釋迦打四藤
J33nB284_p0453b14║條，記風穴年深月遠，九十七箇應自知，天邊月色寒
J33nB284_p0453b15║照影。
J33nB284_p0453b16║洞山介禪師
J33nB284_p0453b17║無眼耳鼻舌，打刀須是賓州鐵；待有伴即來，填井還
J33nB284_p0453b18║他擔來雪。無情不思議，過水便喫跌，橫抽寶劍接人
J33nB284_p0453b19║天，五位君臣天下則。
J33nB284_p0453b20║曹山寂禪師
J33nB284_p0453b21║好箇三種墮，端的四禁語。覷井覷驢，何彼何此；咬住
J33nB284_p0453b22║咬破，誰生誰死？好顛酒，孝滿已，若問而今是阿誰？石
J33nB284_p0453b23║頭土塊與瓦子。
J33nB284_p0453b24║雲門偃禪師
J33nB284_p0453b25║推門拶卻腳，何曾失便宜？黃面淛子，鈍置多時。一字
J33nB284_p0453b26║關如繫辭，棒釋迦似小兒，胡餅有汁、屎橛無疑。對一
J33nB284_p0453b27║說、倒一說，靈樹之碑字無畫。
J33nB284_p0453b28║法眼益禪師
J33nB284_p0453b29║在長慶兮得休且休，過地藏兮看樓打樓；最親切兮
J33nB284_p0453b30║石頭指頭，折子方兮鐵矛兜矛。指凳子、頌唯心，聲優
J33nB284_p0453c01║理優；答慧超、感李王，橋流水流。如今冷落清涼寺，阿
J33nB284_p0453c02║誰牚過度人舟？
J33nB284_p0453c03║大慧杲禪師
J33nB284_p0453c04║參湛堂禪，發杜撰機。訪無盡於荊南，筆尖上得銘詞；
J33nB284_p0453c05║見川勤於天寧，熏風裏入無為。斥默照、握竹篦，大根
J33nB284_p0453c06║大器萬世師。
J33nB284_p0453c07║永明壽禪師
J33nB284_p0453c08║總角之歲，冠不茹葷，七行俱下，持此蓮經。群羊跪聽，
J33nB284_p0453c09║般若緣深，文穆憫師，許以為僧。入定，鳥如尺鷃；巢衣，
J33nB284_p0453c10║襵之不驚，門前湖水，日照明生。宗鏡千門通一路，如
J33nB284_p0453c11║何更去外頭尋？
J33nB284_p0453c12║達觀紫柏大師
J33nB284_p0453c13║處澆漓世，扇象季風，開人天徑，降毒海龍。宏法雖離
J33nB284_p0453c14║難，如處三禪宮，草木都來感師德，年年杲日縣太空。
J33nB284_p0453c15║憨山清大師
J33nB284_p0453c16║叢林師表，賢首嘉胤，講論之餘，即入禪定。惟道是責，
J33nB284_p0453c17║誰管逆順？注述汗牛衝棟，名高帝王加敬。砥柱狂瀾，
J33nB284_p0453c18║總謂之光吞海印。
J33nB284_p0453c19║蓮池宏大師
J33nB284_p0453c20║栽烈火紅蓮，挂苦海風蓬，經綸法藏於指掌，著作文
J33nB284_p0453c21║章於大同。主淨業以望重，持木叉而高風，十聲佛號
J33nB284_p0453c22║歸安養，七筆勾銷事事融。
J33nB284_p0453c23║雪嶠信禪師
J33nB284_p0453c24║古雲門三字，了得主人公，無隔宿語、有刺人鋒。塗毒
J33nB284_p0453c25║鼓器盡英雄，喫桮茶脫去從容。天王欲詔何由得？卯
J33nB284_p0453c26║塔春雲鎖碧空。
J33nB284_p0453c27║破山明禪師
J33nB284_p0453c28║雲門牢籠不住，惡聲四海遠布，眉橫秋月，胸藏武庫。
J33nB284_p0453c29║扣金粟兮灑甘雨，臥高梁兮捉白兔，剔錦江不夜之
J33nB284_p0453c30║鐙，栽大地無根之樹。裁荊棘之刺芒，蕩狼煙之狂霧。
J33nB284_p0454a01║烏乎！惟師之德，與日月而彌固。
J33nB284_p0454a02║天童悟老人
J33nB284_p0454a03║濟北鎖鑰，楊岐木鐸，師表萬世，人天開鑿。萬里南來，
J33nB284_p0454a04║道樹天末，醉祖堂中展挂時，天龍八部皆依泊。（嵩山監院
J33nB284_p0454a05║請）
J33nB284_p0454a06║髮白千莖，眼空十方，坐斷五湖、把定三江。玄要旨訣，
J33nB284_p0454a07║烏用鋪張？不肖孫慧，紹繼末光，清暉皓皓，在此南堂。
J33nB284_p0454a08║（雞山大眾請）
J33nB284_p0454a09║浮石老人
J33nB284_p0454a10║吳江古寺繞湖波，倒駕鐵航髮已皤，獨許長松一片
J33nB284_p0454a11║月，萬年光照九霄多。（堅長老請）
J33nB284_p0454a12║有驚人句，無隔宿語，一味骨硬，誰肯遜理？起臨濟宗，
J33nB284_p0454a13║得太白髓，被山暉老人掜住咽喉，依然落在他手掌
J33nB284_p0454a14║裏。如今挖窖深薶，始得天龍歡喜。（文遠侍者請）
J33nB284_p0454a15║橫抽寶劍、跡遯草賊，洗清乾坤、光暉日月。價重江淮，
J33nB284_p0454a16║令行吳越。萬里雲南，為航為筏，畢缽窟前，放過一著。
J33nB284_p0454a17║（雞山大眾請）
J33nB284_p0454a18║山暉老人
J33nB284_p0454a19║老師在黔南，小子侍於左，不聞有一字，相逢只懡㦬。
J33nB284_p0454a20║今日在吳越，為人重打鎖，高沙信息通，一紙遙示我。
J33nB284_p0454a21║堅長老！可會麼？是吾之師、汝之祖，只要汝識得則箇。
J33nB284_p0454a22║（堅長老請）
J33nB284_p0454a23║者箇老阿師，黔南不得住，一身向吳江，省覲盡生怖。
J33nB284_p0454a24║雙塔閑明月，楊州題柳樹，福海集人天，不肖未親附。
J33nB284_p0454a25║今日書此贊，家私盡露布。（嵩山監院請）
J33nB284_p0454a26║老和尚，入異類，非三頭，肖六臂。釋迦彌勒是他奴，人
J33nB284_p0454a27║天眾前無所諱，力斥德山、口訶臨濟。謂是天童之真
J33nB284_p0454a28║孫，實乃報恩之嫡裔。你道是何人？直年候太歲。（不易長老
J33nB284_p0454a29║請）
J33nB284_p0454a30║袖裏著金椎、掌上輪北斗，無剎不見身，問爾知得不？
J33nB284_p0454b01║道振五湖、德被萬有，燕額虎須、驢腳佛手。海印三昧，
J33nB284_p0454b02║天長地久，汝焚兜樓，故我稽首。（雞山大眾請）
J33nB284_p0454b03║印文禪師
J33nB284_p0454b04║眉豪如雪，臘高德重，久遯山林，嬾隨海眾。有規有則、
J33nB284_p0454b05║非靜非動；即佛即心、是幻是夢。印水復印泥，以上皆
J33nB284_p0454b06║實供，末後一段光，倩誰相鼓弄？非余強措詞，贊此丹
J33nB284_p0454b07║山鳳。
J33nB284_p0454b08║石鐘耆宿普足，字德周，八十三，徒廣（叡智）請贊
J33nB284_p0454b09║雞山開士，維此德周，髫年剃染，二十南遊。走遍吳越，
J33nB284_p0454b10║築著指頭，理媿無言，默契有由。詩高齊己、學越貫休，
J33nB284_p0454b11║四十年石鐘住持，八十歲雞足寡儔。鶴慶名儒，高氏
J33nB284_p0454b12║之遠裔；迦葉的派，祖山之前修。