J33nB284_p0454c01║益州嵩山野竹禪師後錄卷七
J33nB284_p0454c02║梁州門人宗釗編
J33nB284_p0454c03║雜偈
J33nB284_p0454c04║示徹元張居士
J33nB284_p0454c05║道無兩塗事非一向孰聖孰凡何順何障月印幽潭
J33nB284_p0454c06║雲生東山可明可暗把火自看
J33nB284_p0454c07║示徹龐黃道婆
J33nB284_p0454c08║知是插釵何貴掩門拋餈起舞芝茁蘭蓀佛理祖禪
J33nB284_p0454c09║不別是說照世一珠惟此明月
J33nB284_p0454c10║示徹淵劉居士
J33nB284_p0454c11║聽此瓦礫理事無礙秋江月明誰成誰壞得大乘宗
J33nB284_p0454c12║是非一如酒樓肉案道在屠沽
J33nB284_p0454c13║示徹海梅居士
J33nB284_p0454c14║示汝五性有斯玅旨鳥語松聲充塞其耳得是返聞
J33nB284_p0454c15║同歸一心一心之要非淺非深
J33nB284_p0454c16║示宗冰李居士
J33nB284_p0454c17║少室無禪毘邪無說打鎖敲枷解粘去縛道曰強名
J33nB284_p0454c18║修證亦非大塊若粒何處著錐
J33nB284_p0454c19║示徹海劉居士
J33nB284_p0454c20║欲透樊籠請益禪學垂足示之煙水漠漠蹋上晴峰
J33nB284_p0454c21║其見邈然勤而行之汝勿忽焉
J33nB284_p0454c22║示徹雪廖居士
J33nB284_p0454c23║春草池塘[竺-二+埤]田農畝啾啾莎雞轉面芻狗松間夢鶴
J33nB284_p0454c24║野外雲津同是秋月皎皎無塵
J33nB284_p0454c25║示宗旨楊居士
J33nB284_p0454c26║苟無取舍非道而何智者通局癡子守柯以此論心
J33nB284_p0454c27║不失其旨煩惱真如不二而已
J33nB284_p0454c28║示徹達王居士
J33nB284_p0454c29║心在尋常其理甚顯井蛇齧鼠此喻莫緩論心論性
J33nB284_p0454c30║胡尾胡頭得是真精可以隨流
J33nB284_p0455a01║示徹義黃居士
J33nB284_p0455a02║涉塵沙劫耀空之電絕理事機驅暑之扇嗟爾春禽
J33nB284_p0455a03║關關竹閒我觀佛理非有兩端
J33nB284_p0455a04║示徹旨王居士
J33nB284_p0455a05║知我彈指乃得厥旨透祖師關覆掌而已危險之訶
J33nB284_p0455a06║發自鳥窠不立賓主智是仙陀
J33nB284_p0455a07║示徹玄李居士
J33nB284_p0455a08║一心不生萬法無咎我觀智人本非先後坐無畏床
J33nB284_p0455a09║鼓此宮商擿下拂子是賊是贓
J33nB284_p0455a10║示徹教李居士
J33nB284_p0455a11║佛無虛語教有明言治生產業入理之原是法非法
J33nB284_p0455a12║一一奚守如彼太虛為誰點首
J33nB284_p0455a13║示虛碧李居士
J33nB284_p0455a14║戀此桑田沙黏壁畫可易可難終歸一壞手舉須彌
J33nB284_p0455a15║輕若鴻毛眾生及佛在此一豪
J33nB284_p0455a16║示宗真李善人
J33nB284_p0455a17║以指示人指端有旨轉為指物障翳先起看彼煇光
J33nB284_p0455a18║莫過俞龐更有一人鄭十三孃
J33nB284_p0455a19║口占
J33nB284_p0455a20║蒙七與多扆青帘縣酒家道傍何帝碣大半入泥沙
J33nB284_p0455a21║寄雞足良因禪人
J33nB284_p0455a22║葉鏡湖中月葡萄江上山無花果自熟此意好生看
J33nB284_p0455a23║示葉榆道邕行者
J33nB284_p0455a24║玉案千峰裏松花可食無羅浮秋有月纖纖上白榆
J33nB284_p0455a25║辛亥春見好事者作僧史信意喜怒略無公心
J33nB284_p0455a26║不覺浩歎因覽升菴公集載西遊雜述云虎穴
J33nB284_p0455a27║猶能入猿梯亦可臨把關貓子面開店主人心
J33nB284_p0455a28║濡墨乃感和二首
J33nB284_p0455a29║佛魔相出入坦路不登臨可歎如來後翻為取舍心
J33nB284_p0455a30║又
J33nB284_p0455b01║喜怒馮出入顛倒亦登臨弘法真有意當秉祖佛心
J33nB284_p0455b02║碧雲寺
J33nB284_p0455b03║山深多白雲地僻無人過日上三竿竹階除麋鹿多
J33nB284_p0455b04║賦得白鷺鷥
J33nB284_p0455b05║自是瑤池物別群南徼中三步一顧影何時歸板桐
J33nB284_p0455b06║九月桃花勝放
J33nB284_p0455b07║殷勤在二月不聞拂秋霜自是今年別溪頭兩度芳
J33nB284_p0455b08║青平
J33nB284_p0455b09║入望青平噪早鴉斷橋流水野人家駐看遠墅晴嵐
J33nB284_p0455b10║裏幾樹茶花亂曉霞
J33nB284_p0455b11║祿脿
J33nB284_p0455b12║水繞西南鄯闡居育王遺跡久荒墟龍山有店曾留
J33nB284_p0455b13║宿暮汲螳川煮野蔬
J33nB284_p0455b14║雲封草舖舊曾遊此日重來野樹幽故老不知何處
J33nB284_p0455b15║去空遺瓦灶冷煙浮
J33nB284_p0455b16║白邑村
J33nB284_p0455b17║水曲山彎白邑村臺荒樹古暮煙昏停車一問桃花
J33nB284_p0455b18║店痛殺絲蘿挂石門
J33nB284_p0455b19║鴉關
J33nB284_p0455b20║負去擔來萬仞山雲中一鶴自東還南方十月無霜
J33nB284_p0455b21║雪不待雞啼早過關
J33nB284_p0455b22║獅口
J33nB284_p0455b23║萬谷虯松一色斑山重水也水重山獅村人盡荒基
J33nB284_p0455b24║在留得殘碑臥草閒
J33nB284_p0455b25║楊老
J33nB284_p0455b26║重看楊老石何奇遠樹環煙接水湄望斷荒村浮暮
J33nB284_p0455b27║色山山紅葉帶霜枝
J33nB284_p0455b28║懷古
J33nB284_p0455b29║星宿河邊楊子詩墨花猶作舊時疑誰知此日碑橫
J33nB284_p0455b30║草字食苔花更可思
J33nB284_p0455c01║淨蓮菴
J33nB284_p0455c02║秋終又過淨蓮菴茶煮流泉在石龕隔嶺漁樵喧去
J33nB284_p0455c03║路雙雙野鶴下煙嵐
J33nB284_p0455c04║響水
J33nB284_p0455c05║徼外雄關響水西山巖如筍插蠻谿烏啼蘭谷秋天
J33nB284_p0455c06║晚野店重來寄杖藜
J33nB284_p0455c07║碧山茶花
J33nB284_p0455c08║賧地山茶映雪開清芬款款過溪來如何此種藏深
J33nB284_p0455c09║壑不到名園鬥碧梅
J33nB284_p0455c10║雙門
J33nB284_p0455c11║平明拄杖上雙門西望晴川八九村犬吠遙聞霞谷
J33nB284_p0455c12║裏林春雲子落松根
J33nB284_p0455c13║趙普關
J33nB284_p0455c14║日午停驂趙普關猶愁嶺下鐵衣還當年不取封侯
J33nB284_p0455c15║印未必南征過此山
J33nB284_p0455c16║早發廣通
J33nB284_p0455c17║雞啼荒落瘴煙明又促征夫未曉行林外紛紛黃葉
J33nB284_p0455c18║落秋山黯澹一峰晴
J33nB284_p0455c19║望鹿城
J33nB284_p0455c20║日夕泉流石澗旁漁蓑數點近波光迢迢野逕通城
J33nB284_p0455c21║郭戶戶炊煙曳練長
J33nB284_p0455c22║石人
J33nB284_p0455c23║借問何年來此地風塵未息爾曾知南宮不過休相
J33nB284_p0455c24║望莫厭緇衣頻寄詞
J33nB284_p0455c25║仙人骨
J33nB284_p0455c26║雲峰堆裏深藏骨能使清名遍五湖一任人間有此
J33nB284_p0455c27║病不教扁鵲又糢糊
J33nB284_p0455c28║石鼓城
J33nB284_p0455c29║一到城邊秣馬堆草橋流水自北回淵淵清越無人
J33nB284_p0455c30║在自古名成骨已灰
J33nB284_p0456a01║白雲寺
J33nB284_p0456a02║白雲山寺逼青霄一上峰頭破寂寥野鶴無心天地
J33nB284_p0456a03║外秋風十里動松濤
J33nB284_p0456a04║沙橋
J33nB284_p0456a05║野草荒煙古碣斑我來松下寺僧還共枕沙橋悲夜
J33nB284_p0456a06║月明朝又去小孤山
J33nB284_p0456a07║煉象
J33nB284_p0456a08║不到象崖已十秋山光猶接舊時眸枯腸搜盡無佳
J33nB284_p0456a09║句幾負煙中碧水流
J33nB284_p0456a10║武英關
J33nB284_p0456a11║曳杖秋來到武關愁雲漠漠繞空山上林殺氣連峰
J33nB284_p0456a12║起獨有緇衣似等閒
J33nB284_p0456a13║緣蘿泉
J33nB284_p0456a14║獨在梁州住十年重過弄棟煮甘泉一杯誦罷揚雄
J33nB284_p0456a15║賦笑入江城落日邊
J33nB284_p0456a16║望蒼山
J33nB284_p0456a17║姚雲分處看杉松一葉西垂一葉東莫使連天一樣
J33nB284_p0456a18║碧依然雪月又相同
J33nB284_p0456a19║小雲南
J33nB284_p0456a20║雲染胭脂埧水要一棚清趣也堪描山名波浪橋名
J33nB284_p0456a21║五木狗而今夜不哮
J33nB284_p0456a22║弔楊聞谷居士
J33nB284_p0456a23║自釀老春西洱水閒攜獨醉點蒼雲如今漸化邙山
J33nB284_p0456a24║骨不識梁州誰憶君
J33nB284_p0456a25║郭居士
J33nB284_p0456a26║年來愛住尖頭屋數盡池花三兩曲若是黃頭碧眼
J33nB284_p0456a27║胡愁腸慢寫寄金粟
J33nB284_p0456a28║贈道者
J33nB284_p0456a29║一色霜風透骨寒疏燈在壁冷誰看林間不是修山
J33nB284_p0456a30║主肯向藜床話夜闌
J33nB284_p0456b01║望九頂
J33nB284_p0456b02║不盡谿山遶碧岑嵐煙望去邏茨深岧嶢樓閣層雲
J33nB284_p0456b03║外似聽疏鐘送曉音
J33nB284_p0456b04║晚過賓陽張州牧別業
J33nB284_p0456b05║湖山倒影日西斜對坐波光論井蛇借問古人誰得
J33nB284_p0456b06║似輞川風度屬君家
J33nB284_p0456b07║金牛山經煉洞贈白雲居主僧
J33nB284_p0456b08║負杖金牛薄暮天青霞蹋碎草鞋前遙看煉洞千峰
J33nB284_p0456b09║裏百里松陰落鴈邊
J33nB284_p0456b10║拈華寺贈德解
J33nB284_p0456b11║破雪遙過百接橋擔瓢不負白雲招山房說盡平生
J33nB284_p0456b12║事坐對殘紅又一朝
J33nB284_p0456b13║十載昆明老杜多釣竿擿盡冷漁簑今朝得到拈華
J33nB284_p0456b14║寺煮雪分題詠綠蘿
J33nB284_p0456b15║夜雪
J33nB284_p0456b16║邊雪飄飄下夜郎山窗茶罷恨偏長茆房不斷三更
J33nB284_p0456b17║火杳杳鐘聲到客床
J33nB284_p0456b18║蘆花澗望靈峰
J33nB284_p0456b19║雪積蘆花未見消更無客過洗心橋靈峰惟有啼猿
J33nB284_p0456b20║在常叫三聲下碧霄
J33nB284_p0456b21║雞山八景
J33nB284_p0456b22║天柱佛光
J33nB284_p0456b23║萬尺峰邊絡綵霞休云石穴隱靈蛇名山自是真人
J33nB284_p0456b24║地瑞氣終歸佛子家
J33nB284_p0456b25║華首晴雷
J33nB284_p0456b26║重登畢缽聽晴雷每見羅川晝晦開百尺飛濤天際
J33nB284_p0456b27║落寒聲不盡隔黃梅
J33nB284_p0456b28║蒼山積雪
J33nB284_p0456b29║望去蒼蒼積水隈華銀半是白崔嵬應知塵俗終難
J33nB284_p0456b30║到獨許幽人蹋碧苔
J33nB284_p0456c01║洱海回嵐
J33nB284_p0456c02║葉榆一水繞羅峰雨霽還看翠色重莫道晴霞看不
J33nB284_p0456c03║足又隨夕照過芙容
J33nB284_p0456c04║塔院秋月
J33nB284_p0456c05║名標尊勝此雲峰勢逼南天雪嶺雄夜靜回眸霜雪
J33nB284_p0456c06║裏清光凝是水晶宮
J33nB284_p0456c07║萬壑松濤
J33nB284_p0456c08║山風翦翦瘴煙晴碧樹重重午夜清若是書成休寄
J33nB284_p0456c09║鶴恐伊唳作斷腸聲
J33nB284_p0456c10║瀑布穿雲
J33nB284_p0456c11║練拖一幅下天河日照雲邊雪更多寄語匡廬休獨
J33nB284_p0456c12║步青蓮曾此下絲蘿
J33nB284_p0456c13║重崖返照
J33nB284_p0456c14║木葉遙遙帶夕暉胭脂紅起映巖扉尋常倚杖雲邊
J33nB284_p0456c15║立亦有松聲落翠微
J33nB284_p0456c16║華首門
J33nB284_p0456c17║苔封石戶幾時開彈指也曾出定來可愛蒼巖臨萬
J33nB284_p0456c18║壑一聲啼鳥下崔嵬
J33nB284_p0456c19║示非緣肖善人
J33nB284_p0456c20║梁城三月雨初晴處處蹋青過柳營可笑遊人渾不
J33nB284_p0456c21║省依然桮酒醉沙汀
J33nB284_p0456c22║示宗理鄭善人
J33nB284_p0456c23║時節催人可懼哉桃花又向圃中開婆婆若解靈雲
J33nB284_p0456c24║意歸去何妨樂茗桮
J33nB284_p0456c25║許使君見過不遇即原韻答之（附原詩公諱虯）
J33nB284_p0456c26║麻衣帶曉青山去不鎖柴扉廠白雲薄莫歸來詩字
J33nB284_p0456c27║在文光冷冷射微曛
J33nB284_p0456c28║水空山淨連紅葉磬冷鐘鳴斷白雲野竹老人何
J33nB284_p0456c29║處去別峰相見隔斜曛。
J33nB284_p0456c30║寄松語
J33nB284_p0457a01║寄語山林道者流生柴品字煮清流有時忽地翻茶
J33nB284_p0457a02║銚始笑從前苦話頭
J33nB284_p0457a03║壽玉章饒居士
J33nB284_p0457a04║庭中柏子霜前色洞口桃花劫外香此日管弦人盡
J33nB284_p0457a05║樂三千珠履醉霞觴
J33nB284_p0457a06║代天童化主巨唯兄化米
J33nB284_p0457a07║昨日天童書信過雲廚要米飽禪和嵩山無力輸千
J33nB284_p0457a08║石敢告檀那意若何
J33nB284_p0457a09║己酉冬觀王出獵王宗語居士索書
J33nB284_p0457a10║鼓角樓頭未曉催吾王牙帳在崔嵬千旂共喜隨雲
J33nB284_p0457a11║轉萬騎同歡帶獵回
J33nB284_p0457a12║過關嶺
J33nB284_p0457a13║山頭款款白雲飛一片氤氳上衲衣本自無心隨去
J33nB284_p0457a14║住如何也伴老僧歸
J33nB284_p0457a15║冬日示守真宋居士
J33nB284_p0457a16║心隨萬境境誰真心境無依是道人莫守無為行有
J33nB284_p0457a17║路時時始得與心親
J33nB284_p0457a18║示三學
J33nB284_p0457a19║萬指叢中看不足只須直下絕三學忽焉打破囫圇
J33nB284_p0457a20║的始信溪深長柄杓
J33nB284_p0457a21║示宗語王居士
J33nB284_p0457a22║萬竅怒號誰為口百非坐斷亦莫守塊然無證亦無
J33nB284_p0457a23║違法法頭頭信我有
J33nB284_p0457a24║寄張邑侯耕煙老居士（諱方起）
J33nB284_p0457a25║夾道多開七里香苑中也勝百花王他人爭看公休
J33nB284_p0457a26║晚又恐朱明到草堂
J33nB284_p0457a27║贈密化
J33nB284_p0457a28║雪霽林東好采樵寒猿曝日向山腰閒居野趣惟君
J33nB284_p0457a29║得弄盡松筠月下簫
J33nB284_p0457a30║贈嵐波
J33nB284_p0457b01║看盡山松與谷蘭歸來無事倚闌干有時月下清機
J33nB284_p0457b02║發卻把無弦曲調彈
J33nB284_p0457b03║答獅子林怡宇
J33nB284_p0457b04║深慚老去住昆明十載難逃世上名猶恨生平無定
J33nB284_p0457b05║力又移竹杖過江城
J33nB284_p0457b06║贈大智菴覺仁
J33nB284_p0457b07║覺空空處可無塵若論到頭未是真只是家私都罄
J33nB284_p0457b08║盡惟餘明月可堪鄰
J33nB284_p0457b09║偶成
J33nB284_p0457b10║散步長廊月自來孤光一片遠林開天花未必霜花
J33nB284_p0457b11║落寒色清人滿綠苔
J33nB284_p0457b12║乘閒拂紙寫詩篇寫盡溪山不計年寄語故人今夜
J33nB284_p0457b13║裏韻成仍寄白雲邊
J33nB284_p0457b14║寄酬雞山石鐘嵐波
J33nB284_p0457b15║勞君六月苦行役白紙書情寄葉榆把出有時須自
J33nB284_p0457b16║看其閒一字也曾無
J33nB284_p0457b17║贈本寂副寺
J33nB284_p0457b18║當年寶壽賣生薑贏得芳名萬古揚此日石鐘本副
J33nB284_p0457b19║寺眉毛罅裏更成霜
J33nB284_p0457b20║贈嵐波首座
J33nB284_p0457b21║道者名傳世已久石鐘得意亦非偶袈裟石外白雲
J33nB284_p0457b22║消遙見嵐波西洱後
J33nB284_p0457b23║贈松波堂主
J33nB284_p0457b24║山南晴去聽松波散入高天韻自和自是清音人不
J33nB284_p0457b25║識馮他狼藉遍煙蘿
J33nB284_p0457b26║贈蒼波首座
J33nB284_p0457b27║金山初日照蒼波綠樹輕陰舞翠多始信昜春真有
J33nB284_p0457b28║腳千回煖氣高嵯峨
J33nB284_p0457b29║贈良因監院
J33nB284_p0457b30║良公有意輔叢林海會芳名又見今獨有石鐘翻舊
J33nB284_p0457c01║案無勞撾鼓逼同心
J33nB284_p0457c02║春日同友登大士閣似一心
J33nB284_p0457c03║自到山城雪未休如今始見日初浮春光從此開河
J33nB284_p0457c04║嶽茗碗茶花得自由
J33nB284_p0457c05║答寂光寺深修
J33nB284_p0457c06║拍板逢場便唱來諸人只要眼雙開眉閒若有些兒
J33nB284_p0457c07║礙依舊從前被他薶
J33nB284_p0457c08║答御凡
J33nB284_p0457c09║寄語山林書一行松蘿深處得疏狂欲知樹倒藤枯
J33nB284_p0457c10║句只問前村李二郎
J33nB284_p0457c11║題白雲居天池（即高捷曾先生隱處）
J33nB284_p0457c12║亂山深處白雲居古木蕭森綠滿除庭下有池清如
J33nB284_p0457c13║鏡跏趺盤石數遊魚
J33nB284_p0457c14║寄松波主人
J33nB284_p0457c15║見說雞山道意隆故將心事寄清風月來峰上如相
J33nB284_p0457c16║望秋老方能過嬾融
J33nB284_p0457c17║答雞山大眾
J33nB284_p0457c18║薄福年來袛自迂何當祖席讖相符諸公不厭巴人
J33nB284_p0457c19║曲可待西來弄鷓鴣
J33nB284_p0457c20║送大旭
J33nB284_p0457c21║金地遙招欲起余碧雞三宿便回車他年不負祖庭
J33nB284_p0457c22║約從此無勞再寄書
J33nB284_p0457c23║示宗本葛善人
J33nB284_p0457c24║蒼山積雪覆千嶂黑水吹波繞萬松祖意西來都漏
J33nB284_p0457c25║渫如何別有好家風
J33nB284_p0457c26║示童子
J33nB284_p0457c27║明敏都來夙有由讓梨揖酒爾還優嵩山更授靈童
J33nB284_p0457c28║意一句明明六不收
J33nB284_p0457c29║示雲蹤雷居士
J33nB284_p0457c30║看看桃花暖氣和龍門巨浪蹴天河乘時好躍隳三
J33nB284_p0458a01║級莫待春雷燒尾過
J33nB284_p0458a02║示趙善人
J33nB284_p0458a03║三翻四覆上嵩山欲透油餈上上關若是蹋翻階下
J33nB284_p0458a04║石回頭月在白雲閒
J33nB284_p0458a05║示知幻善人
J33nB284_p0458a06║晴天遠望春蒼蒼鳥逐飛煙下夕昜識得東兮即是
J33nB284_p0458a07║北不須別處論行藏
J33nB284_p0458a08║訊圓通貫一禪師病
J33nB284_p0458a09║螺峰春色漏天東又向千巖看病翁曾憶圓通生藥
J33nB284_p0458a10║舖貓頭合劑效如風
J33nB284_p0458a11║春日答楚雄許別駕
J33nB284_p0458a12║正是林間報歲除梅花已放到山墟曉來又得昜春
J33nB284_p0458a13║信署裏定知景物書
J33nB284_p0458a14║示宗鏡刁居士（即本甸土舍）
J33nB284_p0458a15║者樂長官亦好道嵩山老衲也通方拳頭豎起無他
J33nB284_p0458a16║事不是愁人也斷腸
J33nB284_p0458a17║贈存之張居士
J33nB284_p0458a18║覺照寺前張道者時時在定倚窗櫺總來得到毘邪
J33nB284_p0458a19║默何用高談了義經
J33nB284_p0458a20║寄蒼舌道者
J33nB284_p0458a21║九年少室甘磨折一日逍遙入萬松月皎星稀鶴夢
J33nB284_p0458a22║冷不知身在白雲峰
J33nB284_p0458a23║送蒼舌知客吳門代省
J33nB284_p0458a24║裝束衣囊去夜郎身輕萬里到平江閒時若上生公
J33nB284_p0458a25║石海湧峰頭月照窗
J33nB284_p0458a26║哀牢南下望長沙買棹隨流趁曉霞若到閭闔城上
J33nB284_p0458a27║日趨庭方喜飽胡麻
J33nB284_p0458a28║贈宗鏡羅太極居士
J33nB284_p0458a29║十載雲南竟不違喝來棒去絕離微從今付箇青州
J33nB284_p0458a30║襖省佚軒前春自肥
J33nB284_p0458b01║寄雲夢法孫
J33nB284_p0458b02║昆水東流草木春從𨹁北接夜郎雲山山水水如何
J33nB284_p0458b03║取大抵先須絕見聞
J33nB284_p0458b04║尋玄鑑遺蹟示釗侍者
J33nB284_p0458b05║鴨池城下海波流玄鑑遺蹤可在不四百年來彈指
J33nB284_p0458b06║頃高風此日孰堪儔
J33nB284_p0458b07║贈昌侍者
J33nB284_p0458b08║嵩寺老人白髮垂長松家法有程期歸來不負平生
J33nB284_p0458b09║志折腳鐺兒要汝支
J33nB284_p0458b10║送戴綸之還句容
J33nB284_p0458b11║走遍梁山始買舠歸帆北發正秋高洞庭行過五千
J33nB284_p0458b12║里得到金陵可解弢
J33nB284_p0458b13║中秋對月分韻得花字
J33nB284_p0458b14║秋色平分望海涯時聞林外雨催花夜深桮茗情難
J33nB284_p0458b15║盡又到閒房笑績麻
J33nB284_p0458b16║與蹇文山居士
J33nB284_p0458b17║要論諸方五味禪不如歸去且高眠一方明月如秋
J33nB284_p0458b18║水文山文山可了然
J33nB284_p0458b19║贈江陵鱗長馮居士
J33nB284_p0458b20║鶴下龍洲碧草竿漁歌虎渡綠楊煙江陵境物君猶
J33nB284_p0458b21║記者事如何未悄然
J33nB284_p0458b22║辛亥六月大水紀事
J33nB284_p0458b23║蹴天風浪駭飛鴉捲盡田廬作海涯即有舟航無路
J33nB284_p0458b24║去銀河誰肯借仙楂
J33nB284_p0458b25║贈宗孝閻居士
J33nB284_p0458b26║孝關東人藩下擺牙喇也割股救母母終不
J33nB284_p0458b27║痊當母喪時又然身燈六十八盞供佛以資
J33nB284_p0458b28║冥福故表而出之。
J33nB284_p0458b29║我聞古老孝無遠刻木鑿冰近日稀昨日梁城聞細
J33nB284_p0458b30║柳始知戲彩屬征衣
J33nB284_p0458c01║薦董護法鐘翁（翁宦遊終於平陽）
J33nB284_p0458c02║白髮垂垂六十霜黃堂幾度動柔腸如今蹋著來時
J33nB284_p0458c03║路回首西川日月長
J33nB284_p0458c04║弔沈總戎（諱應時）
J33nB284_p0458c05║平生俠氣慣沙場履雪眠霜誰得失夜來撒手得回
J33nB284_p0458c06║光滾滾紅輪偏界赤
J33nB284_p0458c07║薦胡門姚氏
J33nB284_p0458c08║昨夜回光息萬端馮他性海起波瀾陶然信步東風
J33nB284_p0458c09║裏翠竹黃花一任看
J33nB284_p0458c10║中秋謾興
J33nB284_p0458c11║敲石烹泉獨酌時清虛一色冷山墀寒砧搗碎谿頭
J33nB284_p0458c12║月處處霜花結桂枝
J33nB284_p0458c13║把盞問月
J33nB284_p0458c14║華茶烹熟酌玻璃此夜開懷一問之前日雨中何處
J33nB284_p0458c15║去倪裳不見舞東維
J33nB284_p0458c16║喬松棲鶴
J33nB284_p0458c17║澗上牚雲不問年雪衣舊好冷巢邊春秋雖邁情何
J33nB284_p0458c18║極一任陰晴得自眠
J33nB284_p0458c19║思親
J33nB284_p0458c20║萬里悲風起暮秋一身多病臥梁州深慚興化當時
J33nB284_p0458c21║事此日徒懷蕭寺頭
J33nB284_p0458c22║苦雨
J33nB284_p0458c23║寒蟬幾樹冷凄清不見峰頭半刻明借問銀蟬何日
J33nB284_p0458c24║至為人一埽海天晴
J33nB284_p0458c25║蟬鳴樹底
J33nB284_p0458c26║景物催人雪滿頭又聽葉下報高秋誰知故國多年
J33nB284_p0458c27║恨不在成都錦水流
J33nB284_p0458c28║疏竹吟風
J33nB284_p0458c29║疏疏綠葉覆龍孫一樣吟風在故園何用梅花開笛
J33nB284_p0458c30║裏江城聽得便消魂
J33nB284_p0459a01║聽上方梵唄
J33nB284_p0459a02║宮商向曉落原野又見隨風來上下借問同人知不
J33nB284_p0459a03║知青天白日何為者
J33nB284_p0459a04║池成月自來
J33nB284_p0459a05║鑿出盈盈十尺水波沈細看月初生誰知此夜寒鉤
J33nB284_p0459a06║淨印破池心一片明
J33nB284_p0459a07║雁行
J33nB284_p0459a08║字寫秋空一兩行飛飛南下到衡陽如能肯帶平安
J33nB284_p0459a09║信為余問訊白雲岡
J33nB284_p0459a10║玉梅
J33nB284_p0459a11║糝盡一谿傲雪骨奇香不為熱腸開祗應寄訊羅浮
J33nB284_p0459a12║月仙胎已放碧巖隈
J33nB284_p0459a13║壁上梅花
J33nB284_p0459a14║數點紅霞映壁來清香一為主人開莫言已奪天工
J33nB284_p0459a15║巧信是廣陵折得來
J33nB284_p0459a16║看菊
J33nB284_p0459a17║無人送酒到僧寮白石籬邊一醉陶看罷夕易新月
J33nB284_p0459a18║出乘驢又上石谿橋
J33nB284_p0459a19║步月
J33nB284_p0459a20║微雲望去澹晴空閒步松庭韻不窮遙憶故人俱在
J33nB284_p0459a21║北未知何日到谿東
J33nB284_p0459a22║嵩山晚眺
J33nB284_p0459a23║杖藜晚步到春山十里煙花杳靄閒自是芒鞋行不
J33nB284_p0459a24║足歸來已見月珊珊
J33nB284_p0459a25║聽琴
J33nB284_p0459a26║玉几冰絃指上挑高秋夜靜落松濤更勞彈罷關山
J33nB284_p0459a27║曲倦倚窗前月正高
J33nB284_p0459a28║洞庭秋月
J33nB284_p0459a29║倚樓一望楚山孤素練清暉冷碧蘆夜半魚罾歸北
J33nB284_p0459a30║浦湖波寂寂冷秋菰
J33nB284_p0459b01║昆明八景
J33nB284_p0459b02║昆池夜月
J33nB284_p0459b03║霜鴻欲下夕易低送盡樵歌上柳堤若泛清波須載
J33nB284_p0459b04║酒孤光一片在城西
J33nB284_p0459b05║商山樵唱
J33nB284_p0459b06║風清款款響晴坡竹樹參差隔薜蘿只待夕易催去
J33nB284_p0459b07║後煙霞十里鎖巖阿
J33nB284_p0459b08║金馬朝暉
J33nB284_p0459b09║華峰一帶是漣洏汗血當年躍此池留得朝暉看不
J33nB284_p0459b10║盡至今猶說子淵碑
J33nB284_p0459b11║碧雞秋色
J33nB284_p0459b12║雨洗煙巒聳郭西飄飄黃葉落漁谿此時共看疏林
J33nB284_p0459b13║晚一色秋光映柳堤
J33nB284_p0459b14║雲津夜市
J33nB284_p0459b15║茆舍津頭夜火遙年年北客醉春宵燒鵝卻是南中
J33nB284_p0459b16║物說與北人好駐鑣
J33nB284_p0459b17║官渡漁燈
J33nB284_p0459b18║江城郭外木郎村曲曲蘆彎爭渡喧雞鷘看人情已
J33nB284_p0459b19║熟尋常相逐釣舟翻
J33nB284_p0459b20║螺峰疊翠
J33nB284_p0459b21║小小幽岑看益奇誰攜春酒醉相知我來石上頻相
J33nB284_p0459b22║望楊子曾經舊有詩
J33nB284_p0459b23║龍池躍金
J33nB284_p0459b24║浪浪如銀滾石門春來每見錦鱗翻也知爾是乘潮
J33nB284_p0459b25║物何不天飛苦自冤
J33nB284_p0459b26║洞庭山月
J33nB284_p0459b27║秋高正有湖心月萬頃寒光映碧梧縹緲峰前人未
J33nB284_p0459b28║臥不知誰在醉姑蘇
J33nB284_p0459b29║望華山
J33nB284_p0459b30║飯罷池邊步野郊一望雲中白鶴巢借問東風何大
J33nB284_p0459c01║緩猶存殘雪在松梢
J33nB284_p0459c02║禮千佛名經示眾
J33nB284_p0459c03║昔問長沙何處去報云詩在黃鶴樓分明底事人難
J33nB284_p0459c04║識錯認光明在指頭