J33nB284_p0460a01║益州嵩山野竹禪師後錄卷八
J33nB284_p0460a02║廬陵門人宗昌編
J33nB284_p0460a03║雜偈
J33nB284_p0460a04║贈千翁王總戎
J33nB284_p0460a05║都護邊城重，牙旂在戰壘，鐵衣塞上雄，九重嘗賜璽。
J33nB284_p0460a06║西南既已肅，養馬青山裏，簫鼓與民樂，英風生萬里。
J33nB284_p0460a07║己酉秋送王公北上
J33nB284_p0460a08║清名南徼外，治化齊龔黃，碑石新磨礎，民歌草木香。
J33nB284_p0460a09║行裝真有日，借寇竟無方，誰道百蠻蠢？也知循吏良。
J33nB284_p0460a10║昔升菴公謫滇，而滇之煙瘴險惡，公履之自若
J33nB284_p0460a11║也。余至滇，觀其景物，絕不相謬。壬寅，主法嵩山，
J33nB284_p0460a12║問公遺跡，有僧乳峰者言公儀表類余，余笑曰：
J33nB284_p0460a13║「公誠大儒，才學俱高，余一陋質，何言類邪？」又言：
J33nB284_p0460a14║「高嶢有祠亦可證也。」待訪之，不果。己酉，方伯李
J33nB284_p0460a15║公去官浙，惠公《內外全集》，展閱至〈續坡翁〉「浮雲
J33nB284_p0460a16║妒佳月」，奇怪！世傳坡乃戒公後身，今又言余似
J33nB284_p0460a17║楊，豈升沉之言絕不虛邪？遂感而賦之
J33nB284_p0460a18║羊鹿駕險道，螳螂當岐路，惡蝎駭蜂蠆，汃棚軋長輸。
J33nB284_p0460a19║下門能負山，[卄/秭]苵儕杕杜，長門司馬風，偃嶽肇公注。
J33nB284_p0460a20║浮雲妒佳月，忽然省世誤。
J33nB284_p0460a21║示化一、堅冰二知客兼示夢周
J33nB284_p0460a22║送往迎來事，照顧離弦箭，好箇走盤珠，莫作空裏電。
J33nB284_p0460a23║言談宜及時，母受景風扇，入門看賓主，登堂著方便。
J33nB284_p0460a24║一朝大夢破，無限奇珍見。
J33nB284_p0460a25║奉和耕翁居士嵩山夜話（是夕，翁作碑跋）
J33nB284_p0460a26║翦蠟情未已，攜壺向東閣，紗窗映晴星，香泉流夜壑。
J33nB284_p0460a27║微雲澹澹來，白月正寥廓，寒色起青嶂，水光搖碧落。
J33nB284_p0460a28║高峰露欲肥，喬木夢老鶴，更深鐙火殘，風霑蘆華薄。
J33nB284_p0460a29║搓手寫新詩，此時興已綽，一揮敵萬夫，再埽妒佳魄。
J33nB284_p0460a30║回首夜如何？搏桑紅日爍。
J33nB284_p0460b01║過楞伽石贈輝然靜主
J33nB284_p0460b02║偶然獨上楞伽石，百丈枯藤飛鳥跡，遠望高天不見
J33nB284_p0460b03║煙，到門列坐逃禪客。巉巖迥絕羅三川，岌[石*(遻-(這-言))]孤危虛
J33nB284_p0460b04║四壁，澗曲凄凄白水縣，雲飄自是紅塵隔。
J33nB284_p0460b05║勉玉林、體賢二居士
J33nB284_p0460b06║立身宜看古之白，句巧須看古之甫，平生真率人皆
J33nB284_p0460b07║欽，草堂夔州如故土。幾許清韻又相同，兩公高名人
J33nB284_p0460b08║所取，此道坦平皆可行，從來自是李與杜。
J33nB284_p0460b09║和李玉林、杜體賢二公贈從聞大師原韻
J33nB284_p0460b10║結得茆房聚名賢，燒豬沽酒仍相牽，三生石上歌不
J33nB284_p0460b11║足，又向前谿蹋春煙。此是無為真自聖，亦又隨緣別
J33nB284_p0460b12║一天，高吟豈作尋常事？搔首裴回同輞川。
J33nB284_p0460b13║送象翁耿路南
J33nB284_p0460b14║路南使君臺上霜，風清畫棟龔與黃，又看瑞雉羊城
J33nB284_p0460b15║日，東過蒼梧去夜郎。萬里相攜惟一鶴，百錢挂處是
J33nB284_p0460b16║行裝，若到南越飽薏苡，可將一斗寄上方。
J33nB284_p0460b17║贈二嶽昆仲北歸
J33nB284_p0460b18║春夜東山設筵席，酒酣作賦紀行役，北歸獨有詩畫
J33nB284_p0460b19║船，暫還隴畝林下奕。今夜且盡桮中酒，明日楚關復
J33nB284_p0460b20║何有？翱翔秦川夢裏山，若到咸陽先種柳。
J33nB284_p0460b21║悼祁總戎（諱三昇）
J33nB284_p0460b22║訓練之餘喜逃禪，羽扇幅巾得自然，已似瀾滄滄波
J33nB284_p0460b23║月，更勝楊李口中次。肅清南服韋皋績，埽蕩妖氛諸
J33nB284_p0460b24║葛蠲，綠柳凄風來洞壑，紅桃血語響春鵑。蕭森若木
J33nB284_p0460b25║夜殭立，寒瑟邊月徒空縣，江上雲峰懷玉斧，邊城鐵
J33nB284_p0460b26║柱誰為樹？異牟賓服沙磧寒，梁益祇今無將主。
J33nB284_p0460b27║次護法毅淑楊公見贈原韻
J33nB284_p0460b28║梁園春色來十里，多有名賢論至理，心清虛無蜨夢
J33nB284_p0460b29║閒，神遊秋水南冥裏。高人獨處號牧雲，口誦清淨久
J33nB284_p0460b30║超群，自是英豪能如此，不是尋常洗垢氛。丹房早晚
J33nB284_p0460c01║服大藥，無事隨雲騎一鶴，紫府僊宮任遨遊，蓮社詩
J33nB284_p0460c02║壇亦有約。
J33nB284_p0460c03║龔北泉、劉粹吾轉藏經十二藏，歌以贈之
J33nB284_p0460c04║夏夜月生殿閣上，經聲落處華雨颺，檻外流鶯來啾
J33nB284_p0460c05║啾，窺簾乳燕兩相向。雲南有客神清奇，蕭灑風流難
J33nB284_p0460c06║測量，不逐浮名惟道親，邀人閣中翻龍藏。如來字字
J33nB284_p0460c07║無他詞，一畫一畫真實相，玉軸有時用不著，金經一
J33nB284_p0460c08║取返魔障。偶然作此詩一篇，逸興宛轉歌喉亮，此情
J33nB284_p0460c09║寄語兩徵君，聞之能無消惆悵。
J33nB284_p0460c10║廣通
J33nB284_p0460c11║疲馬入荒城，登樓喜晚晴，霜飄望子洞，風急武侯營。
J33nB284_p0460c12║倦夜宜先臥，防邊欲早更，來朝前路遠，數聽曉鐘聲。
J33nB284_p0460c13║宿鹿城柬馮太守（諱甦）
J33nB284_p0460c14║寄宿苴橋北，鐘傳野寺東，垂楊太史樹；遺廟武侯宮。
J33nB284_p0460c15║月皎谿光白，人寒市火紅，欲瞑興未盡，還聽響山鐘。
J33nB284_p0460c16║至日壽何檀越
J33nB284_p0460c17║昜回蘭谷暖，佳氣結山墀，瑞雪堪圖畫，流霞可奉卮。
J33nB284_p0460c18║霜黃園橘淨，影赤縣弧垂，此日山林叟，題篇贈紫芝。
J33nB284_p0460c19║賓川報國寺
J33nB284_p0460c20║行行入古寺，亭上樹新碑，篆額丹砂在，題名翰墨垂。
J33nB284_p0460c21║鳥飛遊子意，詩紀去公祠，勝概如能寫，長思杜拾遺。
J33nB284_p0460c22║示木邦土舍衎合
J33nB284_p0460c23║木邦荒服外，兩耀豈不同？黃金呼為衎，水樁亦稱虹。
J33nB284_p0460c24║字畫半丘蚓，象乘險必通，來問西來意，一掌理可窮。
J33nB284_p0460c25║九日
J33nB284_p0460c26║秋老梁山碧，攜壺今欲趨，隄楊疏尚翠；園橘冷還腴。
J33nB284_p0460c27║洗琖松風勁，倚雲洞壑殊，華峰開夕照，處處醉茱萸。
J33nB284_p0460c28║喜雪可維那、月可後堂二子呈偈，遂贈
J33nB284_p0460c29║泉石居來久，煙霞秋亦深，登堂談四相；翦燭論三心。
J33nB284_p0460c30║缾瀉淨因辨，河縣覺範襟，素秋當白日，入定在嵩岑。
J33nB284_p0461a01║和張青崖兄遊古庭值雨，過歸化茶房小坐原
J33nB284_p0461a02║韻
J33nB284_p0461a03║未至遭風雨，古庭時尚秋，香消苔畫壁，殿冷日鳴鳩。
J33nB284_p0461a04║小坐烹茶室，歸看放釣舟，疏林正落葉，野徑轉深幽。
J33nB284_p0461a05║次從聞兄遊古庭原韻
J33nB284_p0461a06║無事尋山好，孤卬訪舊遊，谿光生野興，雲色含清幽。
J33nB284_p0461a07║雁陣湖山冷，蟬吟草木秋，霅谿今有韻，新句在樓頭。
J33nB284_p0461a08║中秋贈蒼波、嵐波還雞足
J33nB284_p0461a09║結束腰包久，歸心落日邊，金川翔去鶴，劍嶺拂晴煙。
J33nB284_p0461a10║半壁丹楓外，孤雲碧岫前，頭陀蘚石上，歸去任高瞑。
J33nB284_p0461a11║過胡公怡齋
J33nB284_p0461a12║太華開曉霧，北去到怡齋，入戶聞琴瑟，登庭步玉階。
J33nB284_p0461a13║香馞茶華盛，瑞雀石蘭喈，滿苑生秋色，清言可暢懷。
J33nB284_p0461a14║送張旦平居士還里
J33nB284_p0461a15║張子思歸日，昆明正晚秋，霜鴻辭北陸，雪騎別西樓。
J33nB284_p0461a16║明日夜郎遠，歸帆涂路脩，烏傷終必到，書信寄來不？
J33nB284_p0461a17║昆明道中
J33nB284_p0461a18║筍輿未曉發嵩阿，殘月依稀在女蘿，赤甲村煙連曙
J33nB284_p0461a19║角，白眉谿樹入晴坡。幾家茆店雞聲雜，百尺板橋野
J33nB284_p0461a20║色多，溼盡鶉衣華頂露，回看昆水冷漁蓑。
J33nB284_p0461a21║宿安寧州
J33nB284_p0461a22║十年兩次過安寧，一衲天涯歎野萍，古蹟荒來迷賈
J33nB284_p0461a23║島，溫池望去得鳧汀。虎丘遠水流明月，蕭寺疏鐘落
J33nB284_p0461a24║曉星，旅客牢騷爭去路，孤城回首霧冥冥。
J33nB284_p0461a25║祿豐
J33nB284_p0461a26║一杖隨雲過祿豐，城橋有寺鎖龍宮，煙嵐北去丹崖
J33nB284_p0461a27║遠；晚翠東來碧岫通。諸葛遺蹤荒草裏，韋皋墨蹟劫
J33nB284_p0461a28║灰中，愁看義塚碑橫野，一水寒流送夕風。
J33nB284_p0461a29║旅舍用壁韻
J33nB284_p0461a30║杖底風生得自由，行經鳥道雨初收，穿林野蔭愁山
J33nB284_p0461b01║路，過澗晴開見石樓。塞外郵亭遺舊蹟，山前客舍俛
J33nB284_p0461b02║清流，我來倚杖青天上，遙望點蒼雪滿頭。
J33nB284_p0461b03║早發金蟬寺
J33nB284_p0461b04║月落金蟬別楚雄，關山盡入曉煙中，樓然戍火燒谿
J33nB284_p0461b05║雨，閣動疏鐘繞樹風。二水同流搖地軸，三星并落收
J33nB284_p0461b06║漁筒，何人作賦懷仙子？墨跡猶傳在寺東。
J33nB284_p0461b07║沙橋古寺同從聞大師題壁
J33nB284_p0461b08║把手煙村舊寺遊，烹茶又向白雲樓，佛龕石墮香貍
J33nB284_p0461b09║穴，僧榻雲封竹鼠留。斷碣深埋豐草裏，雕梁半卸垝
J33nB284_p0461b10║垣頭，如今寂莫無煙火，獨有秋風白杜洲。
J33nB284_p0461b11║再過龍華寺
J33nB284_p0461b12║龍華今日又重過，為欲尋幽向綠蘿，近夜鐘聲迎莫
J33nB284_p0461b13║雪，臨谿華氣逐樵歌。參差碧樹環煙澹，向背青峰映
J33nB284_p0461b14║月多，寫境無過人境外，不須惆悵對明河。
J33nB284_p0461b15║洱水贈祁鎮臺
J33nB284_p0461b16║松杉萬樹列蒼巒，洱水迢遙下雪灘，三寸交梨霜夜
J33nB284_p0461b17║赤，一拳火棗雪時丹。牙旗令肅將軍帳，鳳詔泥封玉
J33nB284_p0461b18║帝翰，不棄梁城當日事，何妨煮茗對嚴寒？
J33nB284_p0461b19║洱海城
J33nB284_p0461b20║西來信宿入邊城，此夜嚴寒雪未晴，石倚丹崖雙鳳
J33nB284_p0461b21║舞，雲封碧岫一鳩鳴。寒光遠映松千嶂，野色從容月
J33nB284_p0461b22║半汀，磬接感通秣馬地，遍遊南徼臥龍營。
J33nB284_p0461b23║賓居道中寄督府衛公
J33nB284_p0461b24║浮梁曳練冷谿濱，古木搖煙蕩野蘋，雪色如銀隨遠
J33nB284_p0461b25║近，笳聲帶冷動嶙峋。黃柑樹樹三冬熟，碧瓦粼粼四
J33nB284_p0461b26║野新，昨日肩輿來若水，孤城又得聽經綸。
J33nB284_p0461b27║晚遊賓陽小西湖贈衛使君
J33nB284_p0461b28║孤峰獨立字飛來，小坐西湖晚興催，好事幽人同感
J33nB284_p0461b29║賦，無情野客共銜桮。接天塔樣如天竺，覆地華陰看
J33nB284_p0461b30║雪梅，更欲湖山都拾去，回頭早媿子瞻才。
J33nB284_p0461c01║贈石鐘松波
J33nB284_p0461c02║已著聲名洱水東，蒲團靜對畫圖中，青山自重荷衣
J33nB284_p0461c03║客，白社還欽惠遠風。松頂泉聲飛玉液，雲間秀色度
J33nB284_p0461c04║霜鴻，我來共話平生事，笑看棲烏雪嶺東。
J33nB284_p0461c05║雪霽贈石鐘印文禪師
J33nB284_p0461c06║條條赤石字芙容，百尺高寒樹石鐘，霧霽寒猿方出
J33nB284_p0461c07║嘯，晴開牧豎遠相從。茶瓜延坐嵩陽客，亭榭低佪水
J33nB284_p0461c08║檻松，無事與公談此夕，野梩且架送殘冬。
J33nB284_p0461c09║雪霽登天柱峰有感
J33nB284_p0461c10║捫蘿雪霽上高岑，一柱摩蒼差可尋，華首晴開當曉
J33nB284_p0461c11║日，袈裟石淨論傳心。天高無際真寥廓，地僻長寒送
J33nB284_p0461c12║夕陰，自媿攜瓢來聖蹟，振衣千仞望西林。
J33nB284_p0461c13║宿迦葉殿
J33nB284_p0461c14║雪頂寒深繞薜蘿，今朝一上晚晴多，雲拖石壁生新
J33nB284_p0461c15║霽，霧鎖飛巖可避戈。夜聽霜鐘天上落，松移山月榻
J33nB284_p0461c16║邊過，此時已與風塵遠，何必愁來問覬歌？
J33nB284_p0461c17║念佛堂贈近微
J33nB284_p0461c18║白髮堂開雪嶺阿，朝朝飯罷入禪那，磬鳴鴉鳥生臺
J33nB284_p0461c19║立，日上寒猿野樹多。水汲靈湫分玉液，廚炊雲子割
J33nB284_p0461c20║秋禾，閒來把琖僧囪上，坐看松濤落鳥窠。
J33nB284_p0461c21║荅蒼波
J33nB284_p0461c22║得到青山興轉賒，高人相踵論拈華，東林散步看纖
J33nB284_p0461c23║月，北院分題詠曉霞。勝事偏能馮野鶴，間情獨是在
J33nB284_p0461c24║僧家，朝朝共坐千崖裏，庭際猶宜詠雪華。
J33nB284_p0461c25║荅文郁
J33nB284_p0461c26║見說名山第一居，清池歲歲長芙渠，斷崖不見孫思
J33nB284_p0461c27║邈；絕壑還逢支遯廬。石刻既傳韓柳賦，僧房尚挂宋
J33nB284_p0461c28║元書，嶺頭不斷啼猿狖，客恨難教得自如。
J33nB284_p0461c29║登近雲樓有懷
J33nB284_p0461c30║雪晴一上近雲樓，西望平原已盡秋，橋鎖金沙黃石
J33nB284_p0462a01║磧，山開玉壘赤松丘。千巢野鶴棲琪樹，十里寒梅綻
J33nB284_p0462a02║玉溝，粉壁題詩名姓在，獨教雨淚付東流。
J33nB284_p0462a03║己酉秋巨唯禪師見贈弘覺老人並遠菴和尚
J33nB284_p0462a04║語錄，詩以致謝
J33nB284_p0462a05║海岳迢遙落葉天，移來慧照看雙縣，煇光浩浩高蒼
J33nB284_p0462a06║月，甘雨微微太白禪。直使狼狐迷影跡，還教虎兕失
J33nB284_p0462a07║巖泉，梁州從此開津濟，一片和風散楚滇。
J33nB284_p0462a08║荅大賢
J33nB284_p0462a09║閒攜竹杖上崔嵬，懷抱忻逢此日開，雪霽金沙流若
J33nB284_p0462a10║水，山連鍊洞到層臺。長松萬尺盤根大，野鶴千巢古
J33nB284_p0462a11║寺隈，此地雲深宜放浪，何妨密密杖藜來？
J33nB284_p0462a12║大覺寺觀姜御史遺跡
J33nB284_p0462a13║驄馬西來隱翠峰，題詩滿壁在長松，刈茆谿上逢禪
J33nB284_p0462a14║客，養鶴庭前去毒龍。月煮沙鐺新瀑水，飯炊雲子隔
J33nB284_p0462a15║宵舂，如今鐵骨歸何地？倚石沈吟念昔容。
J33nB284_p0462a16║早過華嚴寺望羅漢壁
J33nB284_p0462a17║日照山門古徑松，清晨扶竹覺躘蹱，坐觀削壁連深
J33nB284_p0462a18║壑，俛聽高樓遞梵鐘。谿色陰晴寒氣迫，瀑聲斷續練
J33nB284_p0462a19║光重，青苔蹋遍尋歸路，又向僧僚展笑容。
J33nB284_p0462a20║題傅衣寺松贈虛中
J33nB284_p0462a21║古徑婆娑綠影斜，風來日日埽苔華，枝橫澗水千年
J33nB284_p0462a22║浪，葉蔭名山百步沙。青靄時看僧入定，蒼芒猶見鶴
J33nB284_p0462a23║穿霞，虛聲何用留江漢？不及頭陀一笑奢。
J33nB284_p0462a24║復片雲居
J33nB284_p0462a25║寒盡空山檻可憑，隴梅又見映崚嶒，山中緇服存詩
J33nB284_p0462a26║道，雲外高人念祖鐙。落日漁樵辭洞壑，方春猿鳥近
J33nB284_p0462a27║禪僧，如何祖印傳今昔，未見芳名繼老能？
J33nB284_p0462a28║贈大悲閣清宇
J33nB284_p0462a29║刈草依山築隱居，丹霞作壁石為除，賓川已謝徵僧
J33nB284_p0462a30║召，古寺還辭侍御書。漫步輕陰松月滿，閒吟薄莫水
J33nB284_p0462b01║雲虛，才名不落天人耳，時傍谿南擷野蔬。
J33nB284_p0462b02║贈石鐘德周
J33nB284_p0462b03║一錫南來到石鐘，情同瘦鶴日棲松，閒縫壞衲依暘
J33nB284_p0462b04║谷，笑倚清軒看翠峰。不說苦空心自適，時焚柏子客
J33nB284_p0462b05║相從，年逾真際休行腳，只傍谿山學老農。
J33nB284_p0462b06║同印文看梅
J33nB284_p0462b07║日暖相攜步草萊，臨谿小鳥向人哀，每逢雲外流香
J33nB284_p0462b08║遠，卻看山邊細蕊開。散盡輕陰仙露潤，今知貴種月
J33nB284_p0462b09║宮來，為貪幽韻情何切？不怕夕陽在綠苔。
J33nB284_p0462b10║暇日
J33nB284_p0462b11║居山已謂得翛然，誰料身心返被煎？圃上土雞常啄
J33nB284_p0462b12║菜，谿邊水鳥汙新泉。風吹雲壑崖花折，鹿過山坡草
J33nB284_p0462b13║色捐，更有一般全沒趣，逢人只見是非牽。
J33nB284_p0462b14║晚望赤石崖
J33nB284_p0462b15║奇峰丹壁巧難圖，十里松杉逼鏡湖，薄莫晴霞籠遠
J33nB284_p0462b16║岫，扶疏倒影下荒蕪。深林不覺鐘聲暗，水淺還期月
J33nB284_p0462b17║色孤，此外紅塵飛不到，徐行始得自瞿瞿。
J33nB284_p0462b18║同密化晚登缽盂峰荅繼聖禪者
J33nB284_p0462b19║行來石谷采幽蘭，過盡煙霞露未乾，倚杖盂峰啼鳥
J33nB284_p0462b20║遍，依巖流水瀑華寒。雲開斷壑山千傾，月照深沙水
J33nB284_p0462b21║一灘，回首不堪霜夜坐，渾身寒色覺衣單。
J33nB284_p0462b22║慧建菴同毅淑楊公子固居士賦得梅字
J33nB284_p0462b23║曉行清趣遠山開，又到名園看早梅，蕊綴晴霞春正
J33nB284_p0462b24║好，香連曉雪玉方回。雕闌憑去閒敲韻，苦茗烹來且
J33nB284_p0462b25║洗桮，賦罷瑤篇俱上馬，明朝有約又重來。
J33nB284_p0462b26║又和毅淑楊公看梅原韻（諱彥浣）
J33nB284_p0462b27║南天未雪已多梅，不似江城笛裏來，韻就新篇茶正
J33nB284_p0462b28║熟，香飄細蕊雁初回。當年蠟屐遊難到，此日柴門鎖
J33nB284_p0462b29║更開，不是撚須成五字，文光早已奪高魁。
J33nB284_p0462b30║次怡齋看梅原韻
J33nB284_p0462c01║鍊就鐵衣喜種梅，梁城東上草堂開，白沙隄擁連雲
J33nB284_p0462c02║綻，青草橋通帶雪來。幽徑風微香細細，晴窗日暖粉
J33nB284_p0462c03║皚皚，誰知貴種人間少？卻向名園日幾回？
J33nB284_p0462c04║薜蘿居值玉林居士寫畫索句
J33nB284_p0462c05║煙霞深處結茆堂，庭柏森森傲早霜？好鳥窺人情自
J33nB284_p0462c06║得，閒僧著論理俱長。正逢裁紙圖山水，卻聽歸禽下
J33nB284_p0462c07║夕昜，此境何妨看到夜？明朝更欲到雲岡。
J33nB284_p0462c08║荅參智禪者
J33nB284_p0462c09║檀山青靄葉榆邊，萬樹寒猿叫曉煙，濟上一宗歸錦
J33nB284_p0462c10║里，黔中半缽老南禪。鐙明丈室談心夜，道接長松近
J33nB284_p0462c11║楚天，自古英才梁益勝，名聲總不別林泉。
J33nB284_p0462c12║荅智足禪者
J33nB284_p0462c13║自理綸竿坐釣臺，金鱗未躍白波開，長歌幾曲思船
J33nB284_p0462c14║子，清韻一聯屬辨才。釣上生擒看自俊，橈邊活捉信
J33nB284_p0462c15║凡胎，也知華首多燒尾，故向波頭日幾回。
J33nB284_p0462c16║和劉太史五月賞菊原韻
J33nB284_p0462c17║公招此月看幽香，節候天中玉艷芳，暑裏傍階五十
J33nB284_p0462c18║朵，經秋笑日兩三行。逸群不問梟羹賜，送酒還思陶
J33nB284_p0462c19║令長，賞罷夕昜低在樹，又攜竹杖去茆堂。
J33nB284_p0462c20║又和九月賞梅華原韻
J33nB284_p0462c21║祗說天香九月開，何知雪骨小春來？從今石徑堪為
J33nB284_p0462c22║友，不向昜臺定作魁。憶昔高峰曾落帽，相將蹋月又
J33nB284_p0462c23║銜桮，此間自是無塵俗，卻把荷衣細翦裁。
J33nB284_p0462c24║又和六月賞海棠
J33nB284_p0462c25║洗琖梁園對海棠，濃香露溼近秋光，湯休此日耽佳
J33nB284_p0462c26║句，蘇子當時詠曉莊。最好全看金帶美，含嬌不借玉
J33nB284_p0462c27║盤良，長知太史詩偏達，吟作明河一片霜。
J33nB284_p0462c28║又和池心石山
J33nB284_p0462c29║煙消始見立香瀾，載酒來過不猒看，袍笏拜時終姓
J33nB284_p0462c30║米，絲綸釣處定名磻。秋深待月常貪韻，夜冷添衣宜
J33nB284_p0463a01║壯觀，多少遊人詞賦罷，不須更論鵔鸃冠。
J33nB284_p0463a02║送張旦平還浙中
J33nB284_p0463a03║離亭酒罷又從東，折柳長橋興未終，山路有程隨瘴
J33nB284_p0463a04║日，扁舟無恙挂秋風。霜楓遙憶吳江勝，蘆荻相看秀
J33nB284_p0463a05║水同，話及汪倫情更切，天涯分手笑談中。
J33nB284_p0463a06║中秋後一日同文季公嵩山對月
J33nB284_p0463a07║天香幾樹野人家，此夜烹茶望太華，莫道金波前日
J33nB284_p0463a08║別，須知玉浪此宵奢。凄清最是秋梧葉，嫵媚無非上
J33nB284_p0463a09║苑華，見說峨嵋峰頂外，看來別是一天涯。
J33nB284_p0463a10║讀石門程昆明詩集
J33nB284_p0463a11║一代文章近在滇，風流神宰益堪傳，才高漢使鳴金
J33nB284_p0463a12║馬，力勝唐人詠玉篇。不放夔州稱獨步，還輕供奉拂
J33nB284_p0463a13║雙箋，煙華已滿奚囊日，更鈔南華秋水篇。
J33nB284_p0463a14║和而足許公登雞足偶成原韻（諱學夔）
J33nB284_p0463a15║探奇得得入雲來，粉壁留題鬼亦哀，石上素琴松入
J33nB284_p0463a16║韻，華間秋月影沈桮。蕭條籬徑迎春柳，斷續谿煙破
J33nB284_p0463a17║雪梅，媿我無才用事拙，揮豪依舊病魔催。
J33nB284_p0463a18║又和過聖峰寺擬登絕頂不果原韻
J33nB284_p0463a19║乘興翻然上苑遊，迢遙野望眾峰幽，崖飛欲墮蒼雲
J33nB284_p0463a20║石，水落還驚白雪流。得意長多方外士，怡情不乏掌
J33nB284_p0463a21║中甌，從來此地標題甚，寫遍青山百尺樓。
J33nB284_p0463a22║又和宿大覺寺原韻（公時赴宗人府經歷）
J33nB284_p0463a23║看盡雲山是幾年，尋幽長在白華邊，參差松竹如稽
J33nB284_p0463a24║嶺，起伏巖廊似輞川。倚柱敲詩秋夜月，卷簾對菊午
J33nB284_p0463a25║時煙，公車北上京華日，折柳橋頭廠盛筵。
J33nB284_p0463a26║春王小坐傳衣寺茶華下
J33nB284_p0463a27║山茶一樹散春期，靜對庭香雪老時，獨有清芬如上
J33nB284_p0463a28║苑，絕無嬌氣似辛夷。巖蜂莫逐華須嫩，草蜨長隨粉
J33nB284_p0463a29║瓣窺，不為興酣人便去，判教夕照在東籬。
J33nB284_p0463a30║送三山陳刺史還里
J33nB284_p0463b01║北上公車數十程，明朝天末即孤征，夜郎山色愁中
J33nB284_p0463b02║過，渝水煙光靜裏明。白兔亭邊青嶂月，黃牛峽上紫
J33nB284_p0463b03║猿聲，不知別後遭何日？相對山房欲二更。
J33nB284_p0463b04║補遺
J33nB284_p0463b05║登高
J33nB284_p0463b06║倚杖千峰側，裴回岳色孤，霜催杞菊老，風妒石苔臞。
J33nB284_p0463b07║白水流深淺，青霞看有無，回頭尋去路，落日倒荒蕪。
J33nB284_p0463b08║溫泉
J33nB284_p0463b09║此泉流不歇，濯濯蒼丘月，月色深淺來，上下照玉闕。
J33nB284_p0463b10║沉屙滌何良？滑潤如香馞，洩洩日三潮，靈物宅幽窟。
J33nB284_p0463b11║贈小壺橋戎臺夏公
J33nB284_p0463b12║軍威百蠻靜，昆海駐雕鞍，弦動邊庭月，弓懸老將壇。
J33nB284_p0463b13║勤王心耀日，題柱篆飛鸞，肅殺才方歇，休言歸挂冠。
J33nB284_p0463b14║臘八日雪
J33nB284_p0463b15║邊地寒膠合，橫窗映玉林，天花散石砌，山谷凍珍禽。
J33nB284_p0463b16║碎翦鵝毛淺，屑飛洞壑深，漫言梅信早，邀爻過幽岑。
J33nB284_p0463b17║雜詩
J33nB284_p0463b18║昆明池似鏡，微白月初來，官渡漁鐙遠，晉陽客夢催。
J33nB284_p0463b19║蕭森孤樹肅，寂莫片帆回，借問梁城寺，柴門可暫開。
J33nB284_p0463b20║贈別思園余明府
J33nB284_p0463b21║握手嵩陽日，論交如弟昆，風流高北海，著作邁南軒。
J33nB284_p0463b22║己固歸心切，徒勞借寇喧，五華分別處，去住兩難言。
J33nB284_p0463b23║九日，過衛府新刱梵剎，贈尼性空
J33nB284_p0463b24║村村黃葉飛，況復直重九，我行南國西，梵剎砌瓊玖。
J33nB284_p0463b25║金純亦界道，高閣背北斗，能仁趺青蓮，大士遙垂手。
J33nB284_p0463b26║已勝獨孤園，末山道頗厚，將軍每參隨，侍從皆蘭友。
J33nB284_p0463b27║咳唾西來意，屈信鐵磨肘，此是上上機，爾今斷疑否？
J33nB284_p0463b28║宿金閣寺示得實劉居士
J33nB284_p0463b29║偶來金閣宿，茶花樹樹紅，泉響龍窟近，林深月影同。
J33nB284_p0463b30║愁時傾竹葉，夢後憶蠶叢，回首雞聲碎，清鐘杳靄中。
J33nB284_p0463c01║壽弼臺張戎府
J33nB284_p0463c02║五岳高峨、百川浚流，福兮壽兮，可以匹儔。公之功宜
J33nB284_p0463c03║勒鐘鼎，公之德陰佐王侯。是故合十，祝公之壽與福，
J33nB284_p0463c04║於萬斯秋。
J33nB284_p0463c05║壽玄初劉居士
J33nB284_p0463c06║須彌不足喻，河岳豈堪倫？壽等虛空界，此事不須論。
J33nB284_p0463c07║嵩山更有一般祝，大道之人何秋春？
J33nB284_p0463c08║己酉菊月，有居士吳井東鉏地得雲板一，以送
J33nB284_p0463c09║余。余洒滌之，見上有小偈，并署大元至正八年
J33nB284_p0463c10║萬福山報國禪寺僧某鑄。詢之故舊，言今白塔
J33nB284_p0463c11║街即報國山門，坐東面西，洪武初移建別地，今
J33nB284_p0463c12║歸化即報國所移殿閣耳！遂作偈以識其事。偈
J33nB284_p0463c13║曰：
J33nB284_p0463c14║大元招提物，遺未四百年，雖藏糞壤中，終須無棄捐。
J33nB284_p0463c15║感爾一朝出，使余淚泫然，浮生豈一夢？世事如轉圜。
J33nB284_p0463c16║白首看人忙，日日苦相煎，若云各有適，不知總幻緣。
J33nB284_p0463c17║譬如報國寺，今移歸化間，誰是長年者？無乃寄嵩山。
J33nB284_p0463c18║禱雨
J33nB284_p0463c19║炎方草木死為薪，見說今年是旱辰，罪己回天宜此
J33nB284_p0463c20║月，開倉賑粟可蘇民。隨車即有仁王澤，起稼還歸岳
J33nB284_p0463c21║廟神，感德元元泥首切，家家齊際太平春。
J33nB284_p0463c22║禳霖
J33nB284_p0463c23║獨是秋來雨色重，梁城日夜水淙淙，芳園未論海棠
J33nB284_p0463c24║苦，田舍偏傷禾稼凶。當事蘇民情更切，名藩憂國意
J33nB284_p0463c25║還濃，西郊禱後陰霾舉，一色青空挂日容。
J33nB284_p0463c26║次月下看梨花原韻
J33nB284_p0463c27║春色溶溶上苑花，植根應得近官家，餘情幸不霑塵
J33nB284_p0463c28║俗，高潔偏能淨晚霞。映石只愁香冷落，臨風學舞影
J33nB284_p0463c29║橫斜，月明素練如何辨？一片清芬鬥麗華。
J33nB284_p0463c30║夜泛昆池
J33nB284_p0464a01║閒來小艇泛滄浪，夜泊芳洲杜若香，漁火近人三百
J33nB284_p0464a02║尺，楓楸隔渚十千章。停橈靜聽魴魚出，洗琖遙看蝙
J33nB284_p0464a03║蝙翔，情切祇今秋水月，興闌猶在衲衣旁。
J33nB284_p0464a04║再泛
J33nB284_p0464a05║明河泛泛迎秋月，華嶺飛飛出岫雲，望去蒼池開素
J33nB284_p0464a06║練，行來白荻動清氛。競龍渡口鐙如晝，畫鷁船間醉
J33nB284_p0464a07║正醺，愛此佳遊不易得，洞簫多在鏡中聞。
J33nB284_p0464a08║贈擎天胡公
J33nB284_p0464a09║每望清華一色秋，飄飄桂氣上書樓，窗紗彩畫雲霞
J33nB284_p0464a10║活，詞賦新奇李杜儔。愛客偏能忘勢分，談兵不必貴
J33nB284_p0464a11║封侯，梁園孔雀屏開日，早見乘風作上遊。
J33nB284_p0464a12║再過金閣寺，示晏然朱居士
J33nB284_p0464a13║再過龍宮動法雷，天花霑處淨氛埃，劈巢飛白新黏
J33nB284_p0464a14║壁，裁紙臨池作賦才。宗說通融忘理事，生緣盡淨好
J33nB284_p0464a15║裴回，信知金粟前身是，只任狂歌酒一桮。
J33nB284_p0464a16║寄銅仁東山端居和尚
J33nB284_p0464a17║草堂東山陽，崔嵬摩高蒼，下瞰銅巖水，春流浪花香。
J33nB284_p0464a18║歲歲結珍果，同根夜郎鄉，正有南歸雁，無書祇自傷。
J33nB284_p0464a19║教人眠不得，徒斷幾回腸。
J33nB284_p0464a20║示蒼雨書記
J33nB284_p0464a21║六合春蒼翠，三川響怒濤，此時天正好，尋幽興益豪。
J33nB284_p0464a22║出雲峰如削，墜壁石似刀，歸來嵩寺裏，孤琴為爾操。
J33nB284_p0464a23║贈育之張公北上
J33nB284_p0464a24║公車今北上，明日下夜郎，馬首關河遠，征塗草木香。
J33nB284_p0464a25║春深荊國渡，酒醉楚人航，若到燕然日，題詩寄故鄉。
J33nB284_p0464a26║壽高太夫人劉覺證
J33nB284_p0464a27║庭下芝蘭秀，冠蓋舊聲名，伯仲英雄并，提兵各專城。
J33nB284_p0464a28║黃鶴今來下，玄冠映高旌，林下如何祝？上壽過錢彭。
J33nB284_p0464a29║朗燿禪師塔銘
J33nB284_p0464a30║知幻即離，始悟本末，早剃須髮，惟勤以學。負笈南北，
J33nB284_p0464b01║融師磨琢，瀝膽傾肝，大夢斯覺。聲輪宣明，雷震雞足，
J33nB284_p0464b02║黑白相從，囊錐始出。象教嚴設，可侔身毒，法幢既摧，
J33nB284_p0464b03║叢席澹泊。瓜瓞聯芳，有人繼續，我寫銘詩，刻此貞石。
J33nB284_p0464b04║雷宗遠為百歲婆祖夢乞偈刻石
J33nB284_p0464b05║攃手便歸去，此事復如何？一事無貪著，勞生脫愛河。
J33nB284_p0464b06║秋風吹霜出，月色滿藤蘿，滄海常變幻，焉似百歲婆？
J33nB284_p0464b07║一朝辭親爻，努力到坡陀，故余作長句，刻之在雲窩。
J33nB284_p0464b08║宗派偈
J33nB284_p0464b09║福宗妙果、慧海心佛，法洪祖道、德溥鐙傳。廣承真印，
J33nB284_p0464b10║化永維緣，濬源普潤，芳顯覺天。（板存嘉興楞嚴寺經坊）