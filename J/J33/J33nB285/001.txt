J33nB285_p0465a01║路南兜率不磷堅禪師語錄序
J33nB285_p0465a02║今天下有偽禪，如澄公藥汞入鍛則流；有真禪，如雲
J33nB285_p0465a03║門九轉點鐵成金之類是也。有死禪，如修行因果止
J33nB285_p0465a04║爭落昧；有活禪，如同時卷簾迥分得失之類是也。有
J33nB285_p0465a05║知解禪，如千問千荅祇欠㘞地一聲；有向上禪，如白
J33nB285_p0465a06║汗通身始明下載清風之類是也。至於隔江招手，高
J33nB285_p0465a07║亭橫趨而去；攜鉏入園，良遂當下便悟。智人一言，快
J33nB285_p0465a08║馬一鞭，那堪長期短期、結冬結夏，作諸鈍漢舉止乎？
J33nB285_p0465a09║雖然，盧能不逢五祖，終作嶺南獦獠；丹霞不見石頭，
J33nB285_p0465a10║詎肯棄官選佛？法門中無限差殊，正見師未易遭遇。
J33nB285_p0465a11║昔人所以亡軀為法，首重師資，勿憚三登九到耳！不
J33nB285_p0465a12║磷大師者，奮跡蘄陽，化行南詔，為濟宗磚鏡、璧公真
J33nB285_p0465a13║孫、野竹慧公嫡子。父楊岐而祖石霜，才明教而學覺
J33nB285_p0465a14║範，道里雖遙，耳熟道風久矣！茲者繼席嵩山，全提正
J33nB285_p0465a15║令，其門人以近錄一編，乞弁於余。一再讀之，見其頭
J33nB285_p0465a16║頭上明、物物上顯。甘蔗苦李，總揚般若玄機；啼葉笑
J33nB285_p0465a17║花，默契真如玅諦。如嶧陽之桐，百尺無枝、亭亭直上；
J33nB285_p0465a18║如太華之山，雲斂秋空、林寒澗肅。又如漢昆陽之戰，
J33nB285_p0465a19║虎豹股栗、屋瓦震動。俾海內英靈衲子，見者聞者莫
J33nB285_p0465a20║不耳聾，喝下舌結棒頭。可謂師子窟中，果無異獸；素
J33nB285_p0465a21║絲之染，不媿青藍。豈特學道，貴在知歸；益信擇法，先
J33nB285_p0465a22║須具眼耳？將見六詔兩蜀之間，人空五蘊、戶習三空，
J33nB285_p0465a23║用益光大。我先悟祖，蓋世勳猷，化行佛法不到之境；
J33nB285_p0465a24║且一療從來偽禪、死禪、知解禪諸病。我知腳下馬駒，
J33nB285_p0465a25║重符舊讖竹大師，可操左券俟矣！
J33nB285_p0465a26║康熙癸丑除夕前三日，淛鄞蟄菴野叟錢光繡聖月
J33nB285_p0465a27║氏盥手拜撰。
J33nB285_p0465a28║
J33nB285_p0465a29║
J33nB285_p0465a30║
J33nB285_p0465b01║
J33nB285_p0465b02║
J33nB285_p0465b03║
J33nB285_p0465b04║
J33nB285_p0465b05║
J33nB285_p0465b06║
J33nB285_p0465b07║
J33nB285_p0465b08║
J33nB285_p0465b09║
J33nB285_p0465b10║
J33nB285_p0465b11║兜率不磷堅禪師語錄目錄
J33nB285_p0465b12║上卷
J33nB285_p0465b13║上堂
J33nB285_p0465b14║住澂江府路南州兜率禪寺
J33nB285_p0465b15║住雲南府嵩山禪寺
J33nB285_p0465b16║中卷
J33nB285_p0465b17║小參
J33nB285_p0465b18║晚參
J33nB285_p0465b19║示眾
J33nB285_p0465b20║法語
J33nB285_p0465b21║機緣
J33nB285_p0465b22║真贊
J33nB285_p0465b23║下卷
J33nB285_p0465b24║頌古
J33nB285_p0465b25║拈古
J33nB285_p0465b26║雜偈
J33nB285_p0465b27║佛事
J33nB285_p0465b28║
J33nB285_p0465b29║
J33nB285_p0465b30║
J33nB285_p0465c01║兜率不磷堅禪師語錄卷上
J33nB285_p0465c02║參學小師玅聖玅德等記錄
J33nB285_p0465c03║上堂
J33nB285_p0465c04║康熙六年，受澂江府路南州陳刺史、吳別駕及僧俗
J33nB285_p0465c05║等請，住彌勒兜率禪院。開堂。上堂。指法座，云：「只者華
J33nB285_p0465c06║王寶座是我祖佛躋攀的所在，盡十方界若仰、若覆、
J33nB285_p0465c07║若倒、若立、若蓮華、若半月等總在者裏，且道新兜率
J33nB285_p0465c08║畢竟如何？」遂高聲喝云：「散盡白雲山岳淨，堂堂不借
J33nB285_p0465c09║須彌鐙。」便陞。拈香祝
J33nB285_p0465c10║聖畢，次拈香云：「此瓣香奉為
J33nB285_p0465c11║闔國藩鎮公孤並諸勳貴，伏願位安磐石、祿齊海山，
J33nB285_p0465c12║永為濟世之雄藩、常作清時之柱礎。此瓣香奉為本
J33nB285_p0465c13║州刺史陳公、別駕吳公、在筵紳士、三宗四眾等，伏願
J33nB285_p0465c14║道心堅固、種智昌隆，祿位高增、壽基永固。此瓣香佛
J33nB285_p0465c15║眼覷不見、聖智豈能知？撞著箇辣手的，卻被他一椎
J33nB285_p0465c16║粉碎，不免供養我現住雲南府嵩山寺野竹慧禪師
J33nB285_p0465c17║大和尚。」斂衣敷座云：「愚拙之夫，只堪高隱巖石，與漁
J33nB285_p0465c18║樵為伍，無奈天人聿來推出。既是業緣無避處，何妨
J33nB285_p0465c19║拍板出人前？如今莫有拍拍相隨者麼？」僧問：「靈山意
J33nB285_p0465c20║旨即不問，航海西來事若何？」師云：「叮鼕打叮鼕。」進云：
J33nB285_p0465c21║「如何是兜率人？」師云：「垢面髼頭一箇僧。」進云：「恁麼則
J33nB285_p0465c22║戴角披毛去也。」師便打。問：「如何是佛？」師云：「泥豬。」進云：
J33nB285_p0465c23║「恁麼則不可思議去也。」師云：「日月星辰，山川草木。」問：
J33nB285_p0465c24║「世尊拈華，迦葉微笑，是何意旨？」師云：「你也不妨伶俐。」
J33nB285_p0465c25║問：「不行心處路，還有戒也無？」師云：「有。」「如何是戒？」師云：
J33nB285_p0465c26║「鐘聲披起鬱多羅。」乃云：「若論者一路子，可以融萬象
J33nB285_p0465c27║於目前，大樹大皮裹也好；可以會千差於物表，小樹
J33nB285_p0465c28║小皮纏也好。總之，不離一句才宣，十方普應。提無文
J33nB285_p0465c29║印，闡向上宗；堪報不報之恩，陰助無為之化。所以，我
J33nB285_p0465c30║本空陳公與室人施僧伽衣，助揚新長老舉揚此道。
J33nB285_p0466a01║且如此道作麼生舉？」豎拂子，云：「是甚麼？」復舉：「三聖道：
J33nB285_p0466a02║『我逢人則出，出則不為人。』興化道：『我逢人則不出，出
J33nB285_p0466a03║則便為人。』」師云：「二老宿，一人劍刃上橫身，一人鍼鋒
J33nB285_p0466a04║頭側足，扶宗樹教、截鐵斬釘則不無，若是的的為人
J33nB285_p0466a05║處未在。何也？堅上座如今事不獲已，你道為人的是？
J33nB285_p0466a06║不為人的是？千峰勢到岳邊，萬派聲歸海上，放下三
J33nB285_p0466a07║略六韜，管甚築壇拜將？」
J33nB285_p0466a08║嵩山專使送法衣至，上堂。拈起衣，云：「古人事不獲已，
J33nB285_p0466a09║著敝垢衣。堅上座無端也混在者箇隊裏，更不如何
J33nB285_p0466a10║若何。總是從前做就的，只得甘心領受。你若猶涉機
J33nB285_p0466a11║關，未免初學怪笑。女等既坐立儼然、見聞不昧，莫有
J33nB285_p0466a12║共相正盟底麼？雖是嵩山父子物，不妨也要大家知。」
J33nB285_p0466a13║上堂。僧問：「達磨為甚卻面壁？」師云：「為女不薦。」進云：「薦
J33nB285_p0466a14║得時如何？」師云：「還我本道公驗來。」問：「黃梅衣缽，誰是
J33nB285_p0466a15║得者？」師云：「豈不見能者得之？」問：「如何是臨濟下事？」師
J33nB285_p0466a16║云：「朝打三千，莫打八百。」進云：「可謂嵩山師子吼也。」師
J33nB285_p0466a17║云：「萬里不留片雲。」問：「如何是兜率大人相？」師以杖橫
J33nB285_p0466a18║肩，云：「我見鐙明佛，本光瑞如此。」問：「如何是殺人刀？」師
J33nB285_p0466a19║云：「教女立地恁麼。」進云：「如何是活人劍？」師云：「放女命，
J33nB285_p0466a20║通女氣。」乃云：「活人劍，離相離名；殺人刀，絕塵絕跡。拈
J33nB285_p0466a21║起，則乾坤陡變；放下，則大地增輝。到者裏，只須知有
J33nB285_p0466a22║照用同時、人境俱奪，向上一竅、格外提持的始得。若
J33nB285_p0466a23║論向上一竅、格外提持的，佛魔俱遣，凡聖兩忘，方有
J33nB285_p0466a24║入路。今日兜率老漢不惜眉毛，旁通一線去也。」以杖
J33nB285_p0466a25║擊禪床，云：「棒頭有眼明如日，要識真金火裏看。」
J33nB285_p0466a26║普請，上堂。「霜風淅淅骨毛寒，三陣梆聲要出山；謾道
J33nB285_p0466a27║為僧偷箇嬾，為僧那得日清閒？大眾！般柴運水即不
J33nB285_p0466a28║無，腳跟下事作麼生？」顧侍僧，云：「把將草鞋來。」
J33nB285_p0466a29║嵩山老和尚誕，用監院請上堂。「明歷歷，祖師心似鐵，
J33nB285_p0466a30║黑如水，明露堂堂無覆藏。擊石火、閃電光，是甚奇特，
J33nB285_p0466b01║使人難量。豈不聞未離兜率，已降皇宮？既然我嵩山
J33nB285_p0466b02║老師岳降之辰，監院脩齋、長老陞堂，又如何指示？」以
J33nB285_p0466b03║杖卓一卓，喝一喝，云：「西方老胡，厥名文康。」
J33nB285_p0466b04║上堂。僧問：「覿面相呈意如何？」師云：「兩眼對兩眼。」乃云：
J33nB285_p0466b05║「正令當行，十方坐斷；覿面無私，當昜顯現。兩眼對兩
J33nB285_p0466b06║眼，都盧無繫絆。」豎拂子，喚大眾云：「是什麼？」眾舉首，師
J33nB285_p0466b07║云：「討什麼碗？」便下座。
J33nB285_p0466b08║師誕，湯瑞之、陳玉川請上堂。「杜宇聲聲催上林，報云
J33nB285_p0466b09║此日已春深，行腳高人如薦取，不教辜負夜來心。逢
J33nB285_p0466b10║盛世，樂昇平，五湖煙景有誰爭？所以道：穴鼻牛，山田
J33nB285_p0466b11║耕了，直上高峰；長脛鶴，喬松不棲，橫飛天外。到得者
J33nB285_p0466b12║裏，可稱無依道人。雖然，者事且置，今日是堅上座母
J33nB285_p0466b13║難，諸檀在座，四眾儼臨，若何酬荅此意？」震威喝云：「將
J33nB285_p0466b14║此深心奉塵剎，是則名為報重恩。」下座。
J33nB285_p0466b15║上堂。「好好好，鐙籠懷胎；是是是，露柱生兒。此語有兩
J33nB285_p0466b16║負門，若人檢點得出，一生參學事畢。」
J33nB285_p0466b17║佛誕日，上堂。僧問：「第一義即不問，向上宗乘事若何？」
J33nB285_p0466b18║師云：「裂破。」進云：「即今陞座又作麼生？」師便打。進云：「棒
J33nB285_p0466b19║頭有眼，不得草草打人。」師復打，云：「眼在甚麼處？」問：「門
J33nB285_p0466b20║庭施設即不問，門內一句事如何？」師云：「六室不通風。」
J33nB285_p0466b21║僧佇思，師云：「晴乾不肯去，直待雨淋頭。」便打。乃云：「乍
J33nB285_p0466b22║寒乍熱之日，若濃若澹之霞，瑞彩既然密布，依舊亂
J33nB285_p0466b23║墜天華。雖然，緇也素也，總要應箇時節。大眾！且道是
J33nB285_p0466b24║甚時節？年年四月八，叢林浴悉達，將謂是報恩，惡水
J33nB285_p0466b25║活澆殺。眾中莫有知此恩者麼？」便下座。
J33nB285_p0466b26║普請，上堂。「莫道山僧日日忙，春催也要趁時光。幽堂
J33nB285_p0466b27║洗缽方纔畢，普請田中去插秧。翻憶當年地藏老，種
J33nB285_p0466b28║田博飯本家常。田中事，意何良？」卓杖一下，云：「拄杖卓
J33nB285_p0466b29║頻鶴膝短，芒鞋蹋久蝦須長。」
J33nB285_p0466b30║上堂。「猛暑蒸人骨，逼得白汗出。縱有熏風來，難解些
J33nB285_p0466c01║子酷。所以三界無安，猶如火宅；薪火熾然，無暫停晷。
J33nB285_p0466c02║女諸人畢竟向甚麼處回避？若回避得，鑊湯裏橫身，
J33nB285_p0466c03║寒冰中側足；縱橫三界，獨步大方，不是分外事。其或
J33nB285_p0466c04║未然，有寒暑兮促君壽，有鬼神兮妒君福。」
J33nB285_p0466c05║上堂。僧問：「十五日以前事如何？」師云：「有佛處不得住。」
J33nB285_p0466c06║進云：「十五日以後事如何？」師云：「無佛處急走過。」進云：
J33nB285_p0466c07║「正當十五日如何？」師打，云：「白棒驀頭楔。」乃云：「十五日
J33nB285_p0466c08║以前有佛處不得住，十五日以後無佛處急走過。正
J33nB285_p0466c09║當十五日，龍得水時添意氣，虎逢山勢長威獰；雲在
J33nB285_p0466c10║嶺頭閒不徹，水流澗下太忙生。」
J33nB285_p0466c11║上堂。「有句無句，四稜著地。如藤倚樹，翻來覆去。樹倒
J33nB285_p0466c12║藤枯，是處逢渠。句歸何處？了無回互。三千里外賣布
J33nB285_p0466c13║單，笑殺旁觀二十五。有閒家具，無本可據。」拈拄杖召
J33nB285_p0466c14║眾云：「相隨來也，急著眼覷。」
J33nB285_p0466c15║陳學二居士六秩，請上堂。「雲騰致雨，露結為霜。田中
J33nB285_p0466c16║稻熟，籬畔華黃。明明露真機，明明絕覆藏。放行則黠
J33nB285_p0466c17║兒落節，把住則瓦礫增光。只饒到者裏，通身是眼見
J33nB285_p0466c18║不及，通身是口詮不及。所以道：若謂壽山福海，盡是
J33nB285_p0466c19║止啼黃葉，鶴算龜年，都緣敲空作響，又說甚的空芥
J33nB285_p0466c20║城而不磨，消劫石而永固？」驀呈拄杖，云：「會麼？此公賴
J33nB285_p0466c21║有不遷在，直與威音坐一龕。」
J33nB285_p0466c22║開爐，別駕吳裕生請上堂。「今年兜率聚群英，鐵額銅
J33nB285_p0466c23║頭任縱橫。孰箇玲瓏孰箇拙？大家把手玉階行。有恁
J33nB285_p0466c24║麼人麼？」僧問：「選佛場開即不問，鍛聖鍊凡事若何？」師
J33nB285_p0466c25║云：「一不做，二不休。」俗士問：「世尊說法百萬人天，和尚
J33nB285_p0466c26║說法百萬人天，意旨如何？」師云：「金色老人鴻業盛，如
J33nB285_p0466c27║今狼藉在兒孫。」進云：「相救！相救！」師云：「終不究竟生人
J33nB285_p0466c28║我。」進云：「如何得明見得此蔽？」師打云：「者裏甚麼所在，
J33nB285_p0466c29║說與麼話？」乃云：「現成鑪韝，惡辣鉗鎚；不假添煤，佛祖
J33nB285_p0466c30║焦爛。宗社既如此利害，又烏用說心說性、談玅談玄？
J33nB285_p0467a01║大眾！惜取眉毛好。何也？從今打箇驢年結，直到頭來
J33nB285_p0467a02║解即休。」
J33nB285_p0467a03║趙驐居士請上堂。「當昜有路，可通內外；直下無私，了
J33nB285_p0467a04║無隔礙。坐斷報化頭，打開憨布袋，放出無毛鐵鷂兒，
J33nB285_p0467a05║摶風九萬真自在。是甚麼有如是丰彩，得與麼慶快？
J33nB285_p0467a06║豈不見廣額屠兒日殺千羊，放下屠刀云：『世尊！我是
J33nB285_p0467a07║千佛中一數。』世尊云：『如是！如是！女是千佛中一數。』所
J33nB285_p0467a08║以道：殺人不眨眼的，立便成佛；立便成佛的，殺人不
J33nB285_p0467a09║眨眼。踐到者裏，方知自貴。」
J33nB285_p0467a10║東明老宿請上堂。「當昜開正眼，升沈何拘？渠儂得自
J33nB285_p0467a11║由，出沒自在。有時目視雲霄也好，有時壁立萬仞也
J33nB285_p0467a12║好，有時把斷要津也好。若識得者三箇好字，直教諸
J33nB285_p0467a13║佛有口也須挂壁。祖師有機難施，德山棒也棒他不
J33nB285_p0467a14║著，臨濟喝也喝他不得。淨贏贏，絕承當；赤灑灑，無回
J33nB285_p0467a15║互。若非同道者，何能提綱挈宗？既是恁麼人，須明恁
J33nB285_p0467a16║麼事。還委悉麼？」復舉：「傅大士：『須彌芥子父，芥子須彌
J33nB285_p0467a17║爺，山水坦然平，敲冰來煮茶。』」師云：「曾聞大士彌勒化
J33nB285_p0467a18║身，等閒露箇消息，不妨慶快。然而美則美矣，要且祇
J33nB285_p0467a19║見錐頭利，未見鑿頭方。兜率向矢上加尖，成箇小頌：
J33nB285_p0467a20║『芥子須彌主，須彌芥子奴，手握三尺劍，誰敢捋虎須？』」
J33nB285_p0467a21║至日，上堂。「一昜來復，大地鋪霜，金生麗水，玉出昆岡。
J33nB285_p0467a22║好箇俊俏機關，說甚麼長一線、一線長？」
J33nB285_p0467a23║湯遊府有功居士請上堂。僧問：「父母未生時如何？」師
J33nB285_p0467a24║云：「棉包特石。」進云：「父母已生後又作麼生？」師云：「鐵裹
J33nB285_p0467a25║泥團。」僧云：「謝和尚荅話。」師云：「即今事又作麼生？」僧無
J33nB285_p0467a26║語，師云：「技死漢不打，更待何時？」便打。問：「如何是佛法
J33nB285_p0467a27║大意？」師云：「門前大好山。」進云：「如來禪、祖師意，是同？是
J33nB285_p0467a28║別？」師云：「築碎鼻孔，笑破人口。」乃云：「如來禪，三箇兩箇
J33nB285_p0467a29║口喃喃；祖師意，信手拈來還不是。少林隻履，曹谿打
J33nB285_p0467a30║碓……」卓杖一下，云：「一一皆從者裏流將去。所以，一語全
J33nB285_p0467b01║規矩，一句貫古今。淨贏贏，脫情塵；赤灑灑，無蓋覆，萬
J33nB285_p0467b02║機不能逃影，千聖齊立下風。雖然如是，猶是半提，未
J33nB285_p0467b03║是全提時節。大眾！正恁麼時，如何是全提的句？」喝一
J33nB285_p0467b04║喝，云：「不許夜行剛把火，直須當道與人看。」
J33nB285_p0467b05║通皎陳居士請上堂。僧問：「如何是先照後用？」師云：「王
J33nB285_p0467b06║令既行。」「如何是先用後照？」師云：「諸侯避道。」「如何是照
J33nB285_p0467b07║用同時？」師云：「安南報捷，塞北凱旋。」「如何是照用不同
J33nB285_p0467b08║時？」師云：「白雲西飛，綠水東注。」副寺問：「如何是佛法大
J33nB285_p0467b09║意？」師云：「量米較鹽。」乃云：「父母未生前，水泠泠、乾爆爆；
J33nB285_p0467b10║癩馬繫枯樁，大蟲戴紙帽。若作佛法觀，到即不點；不
J33nB285_p0467b11║作佛法觀，點即不到。畢竟如何？信是渠儂得自由，纔
J33nB285_p0467b12║然磕著便𨁝跳。」
J33nB285_p0467b13║上堂。「釋迦慳，兜率富，兩手打開無盡庫。攃向諸人仔
J33nB285_p0467b14║細看，不是尋常破麻布。靄慈雲，灑甘露，達者何須更
J33nB285_p0467b15║回顧？」
J33nB285_p0467b16║元旦，古城眾弟子請上堂。舉：「僧問鏡清：『新年頭還有
J33nB285_p0467b17║佛法也無？』清云：『有。』僧云：『如何是新年頭佛法？』清云：『元
J33nB285_p0467b18║正啟祚，萬物咸新。』僧云：『謝和尚荅話。』清云：『鏡清今日
J33nB285_p0467b19║失利。』又僧問明教：『新年頭還有佛法也無？』教云：『無。』僧
J33nB285_p0467b20║云：『日日是好日，年年是好年，云何卻道無？』教云：『張公
J33nB285_p0467b21║喫酒李公醉。』僧云：『老老大大，龍頭蛇尾。』教云：『明教今
J33nB285_p0467b22║日失利。』」師云：「荅有也不失為宗師，荅無也不失為宗
J33nB285_p0467b23║師。爭奈二俱失利，畢竟淆訛在甚麼處？莫有識緇素、
J33nB285_p0467b24║辨端倪者麼？不然，兜率與蛇添足去也，者裏無人證
J33nB285_p0467b25║盟。」
J33nB285_p0467b26║立春日，嵩山諸師請上堂。僧問：「第一義諦即不問，腳
J33nB285_p0467b27║跟下事是如何？」師云：「頭上安頭。」進云：「學人得履踐去
J33nB285_p0467b28║也。」師云：「履踐即不無，腳跟下事畢竟作麼生？」僧無語，
J33nB285_p0467b29║師便打。問：「維摩設香積之羞，世尊納受；嵩山諸師辦
J33nB285_p0467b30║兜率之供，作何利益？」師云：「祇為同風。」乃云：「邊日晴，黃
J33nB285_p0467c01║鶯鳴，萬卉回春，地底發萌。傲雪寒梅方笑日，經霜古
J33nB285_p0467c02║柏已搖溫，同氣相求，同聲相應。既是同條生、同條死，
J33nB285_p0467c03║即今一句作麼生道？豁開戶牖相逆，大家共賞太平。」
J33nB285_p0467c04║普請，上堂。「種田博飯，飽柴飽水，若也恁麼，猶較些子。
J33nB285_p0467c05║若是龍天恭敬，不以為喜，別有好商量。休道祇如此
J33nB285_p0467c06║的，自是你自辜，不干我事。人般柴？柴般人？即且止。畢
J33nB285_p0467c07║竟事作麼生？」連摑口云：「咭嘹舌頭三千里。」
J33nB285_p0467c08║東山眾居士請上堂。僧問：「如何是奪人不奪境？」師云：
J33nB285_p0467c09║「嫩綠在枝條。」「如何是奪境不奪人？」師云：「正坐中軍帳。」
J33nB285_p0467c10║「如何是人境兩俱奪？」師云：「斷碑橫古路。」「如何是人境
J33nB285_p0467c11║俱不奪？」師云：「奪得錦標歸。」僧纔出便喝，云：「是金剛寶
J33nB285_p0467c12║劍？是踞地師子？」師打，云：「我無暇勘你，叫庫下奴子勘
J33nB285_p0467c13║你。」乃云：「坐斷千差，融會萬有。主必行之令，展不犯之
J33nB285_p0467c14║手。鞭起楊岐驢，放出子湖狗。鐵船水上浮，磨盤空裏
J33nB285_p0467c15║走。趙州唯喫茶，曹山好顛酒；普化趯飯床，雲巖豎苕
J33nB285_p0467c16║帚；臨濟七事隨身，雲門一字北斗。者些老古錐，各自
J33nB285_p0467c17║揚家醜；爭似老兜率，喫飯打溼口，倦來寺門前，閒吟
J33nB285_p0467c18║河隄柳。」
J33nB285_p0467c19║上堂。舉：「玄沙和尚到莆田縣，眾以百戲迎之。次日，玄
J33nB285_p0467c20║沙遂問小塘長老：『昨日許多喧鬧向甚麼處去？』塘提
J33nB285_p0467c21║起袈裟角示之，沙云：『料掉沒交涉。』真如拈云：『大溈即
J33nB285_p0467c22║不然，或有問：「昨日許多喧鬧向甚麼處去？」遂鳴指一
J33nB285_p0467c23║下。或有箇衲僧出云：「料掉沒交涉。」大溈肯伊。何故？大
J33nB285_p0467c24║丈夫漢捋虎須也是本分，且道利害在甚麼處？』」師云：
J33nB285_p0467c25║「小塘提起袈裟也好箇本頭，為甚猶道沒交涉？真如
J33nB285_p0467c26║欲與小塘出氣，爭奈古佛過去久矣！一往看來，扶宗
J33nB285_p0467c27║立教即不無，若是向上事，猶涉機關在。即今或有箇
J33nB285_p0467c28║問兜率：『昨日許多喧鬧向甚麼處去？』只對他道：『八月
J33nB285_p0467c29║十七。』他若道：『料掉沒交涉。』不但你，我也道：『料掉沒交
J33nB285_p0467c30║涉。』」
J33nB285_p0468a01║三教寺院主普濟，請上堂。「兜率宮一塵不到，玅高頂
J33nB285_p0468a02║迥絕無依，即心即佛也是，非心非佛也是，不是心、不
J33nB285_p0468a03║是佛、不是物也是。所以，水潦被馬祖一蹋起來，呵呵
J33nB285_p0468a04║大笑，云：『百千法門、無量玅義，只向一豪頭上識得根
J33nB285_p0468a05║源去。』」驀拈拄杖，云：「還委悉麼？聽取一偈：道人全無活
J33nB285_p0468a06║計，渴飲饑餐倦睡，祇有七尺烏藤，馮他陳年靠壁。」
J33nB285_p0468a07║宜良城趙、胡、楊、宋眾居士請上堂。僧問：「滅卻化城時
J33nB285_p0468a08║如何？」師云：「猶少二百。」進云：「到了是何珍寶？」師云：「兜率
J33nB285_p0468a09║不識。」問：「宗乘一唱，三藏絕詮；祖令當行，十方坐斷。罷
J33nB285_p0468a10║卻干戈，如何通信？」師云：「女問我荅。」進云：「單刀直入時
J33nB285_p0468a11║又作麼生？」師云：「返卻八步九步。」問：「學人打和尚得麼？」
J33nB285_p0468a12║師云：「一任，一任。」僧擬議，師劈脊便打。問：「靈山指月，曹
J33nB285_p0468a13║谿話月，意旨如何？」師云：「遞相鈍置。」乃云：「靈山指月可
J33nB285_p0468a14║傷，曹谿話月未當；兜率一斧斫下，一任諸人度量。以
J33nB285_p0468a15║佛祖為標準者，與佛祖為師；以人天為梯杭者，與人
J33nB285_p0468a16║天作眼。如斯，則千聖出來無摸索處，萬靈來聚無棲
J33nB285_p0468a17║泊處。既是上絕攀仰，下絕己躬，正當恁麼時如何？」良
J33nB285_p0468a18║久，喝云：「周、吳、鄭、王。」
J33nB285_p0468a19║上堂。「仰面尋地，低頭覓天。遠之遠矣！笑殺旁觀。且道
J33nB285_p0468a20║誰是旁觀？黑李四，胡張三。」
J33nB285_p0468a21║元宵，上堂。僧問：「杲日當空時如何？」師云：「百二尺潭深
J33nB285_p0468a22║見底。」進云：「澄清絕點時又作麼生？」師便打。問：「如何是
J33nB285_p0468a23║元宵佳景？」師云：「火樹結銀華。」問：「涅槃心，差別智，意旨
J33nB285_p0468a24║如何？」師云：「南斗七，北斗八。」乃云：「兀兀不動須彌王，金
J33nB285_p0468a25║剛賴重話短長；火樹銀華看不足，六街歌舞弄笙簧。
J33nB285_p0468a26║歌有道，樂無疆，一回舉出一回光。」
J33nB285_p0468a27║上堂。「道遠乎哉？觸事而真。聖遠乎哉？體之則神。水中
J33nB285_p0468a28║鹹味，色裏膠清。決定是有，不見其形。」拈拄杖，云：「穿過
J33nB285_p0468a29║祖佛鼻孔。」卓拄杖，云：「點開諸聖眼睛。」以拄杖畫○此，
J33nB285_p0468a30║云：「還會麼？智者見之謂之智，仁者見之謂之仁。」拋下
J33nB285_p0468b01║拄杖，云：「依舊可憐生。」
J33nB285_p0468b02║上堂。「一不成，二不是。老聃不會玄，仲尼不識字。口似
J33nB285_p0468b03║縣河，依然鈍置。放出無位真人，顯揚衲僧巴鼻。且如
J33nB285_p0468b04║何是衲僧巴鼻？布鼓縣雷門，草蛙當鼓吹。」
J33nB285_p0468b05║謝莊主、監收、副寺，上堂。「百丈教諸人開石田，驅耕夫
J33nB285_p0468b06║之牛；臨濟致普化踢飯床，奪饑人之食。楊岐逼慈明
J33nB285_p0468b07║小參，猛虎口內橫身；趙州教嚴陽放下，餓鷹爪下取
J33nB285_p0468b08║肉。兜率總不恁麼，且喜粥足飯足，內外相應、上下和
J33nB285_p0468b09║睦，來英俊以輔名藍、聚賢良而正風俗，欲益無所益、
J33nB285_p0468b10║欲為無所為，直得峭巍巍、孤迥迥，大家同唱南鄉子，
J33nB285_p0468b11║共舞三臺勝諸方。」
J33nB285_p0468b12║金爾安秀才請上堂。僧問：「馬祖陞堂，百丈卷席，意旨
J33nB285_p0468b13║如何？」師云：「奴見婢殷勤。」進云：「恁麼則有意氣時意氣，
J33nB285_p0468b14║不風流處風流也。」師云：「你是念詩篇的行家。」問：「如何
J33nB285_p0468b15║是北斗藏身句？」師云：「誰不骨毛寒？」進云：「古人道：『藏身
J33nB285_p0468b16║處沒蹤跡，沒蹤跡處莫藏身。』意旨如何？」師云：「腳跟下
J33nB285_p0468b17║三十，一下也較不得。」進云：「直得上無片瓦，下無卓錐
J33nB285_p0468b18║去也。」師便打。問：「萬卉迎春，百華競秀即不問，如何是
J33nB285_p0468b19║諸佛出身處？」師云：「風暖鳥聲碎，日高華影重。」乃云：「春
J33nB285_p0468b20║風吹竹戶，春色醉華神；春山含野趣，春水漾白蘋。所
J33nB285_p0468b21║以教中道：『是法住法位，世間相常住。』」以拄杖向空畫
J33nB285_p0468b22║○此云：「是世間法邪？是常住相邪？若喚作世間法，入
J33nB285_p0468b23║地獄如箭射；若喚作常住相，入地獄如箭射。且道喚
J33nB285_p0468b24║作甚麼？」良久，云：「冷灶著把火的有幾人？」
J33nB285_p0468b25║上堂。「喫飯止饑，穿衣禦寒；口渴思飲，見醯齒酸。者裏
J33nB285_p0468b26║如能薦得，端然不隔豪端？」乃拋下拄杖，云：「看。」
J33nB285_p0468b27║韓兆元文學請上堂。舉：「老子湛兮似或存，吾不知其
J33nB285_p0468b28║誰之子？象帝之先。高峰妙拈云：『者老漢錯下註腳。湛
J33nB285_p0468b29║兮似或存，吾不知其誰之子？毗邪城裏老維摩。』」師云：
J33nB285_p0468b30║「高峰雖則步步蹋，實未免得人一瓻，還人一釜。簡點
J33nB285_p0468c01║將來，好與三十棒。若是老子，且閣起著。」
J33nB285_p0468c02║解制，上堂。僧問：「和尚未出方丈，學人未到座前，還有
J33nB285_p0468c03║為人句也無？」師云：「有。」進云：「若何是為人句？」師云：「鐘聲
J33nB285_p0468c04║披七條，豈不是雲門語？」僧擬議，師便打。問：「金烏速，玉
J33nB285_p0468c05║兔急，意旨如何？」師云：「噁。」乃云：「金烏速，玉兔急，才過正
J33nB285_p0468c06║月十五，又是二月初一。睡不足，饑有餘，如今解下斷
J33nB285_p0468c07║貫索頭，放出者群瞎驢。巴東、湖南、江浙、衡廬一往看
J33nB285_p0468c08║來，寸步不移。」喝一喝，云：「切忌忘卻缽盂。」
J33nB285_p0468c09║浴佛日，眾請上堂。「一聲㘞地稱尊，九龍吐浴甘霖；叢
J33nB285_p0468c10║林以為規則，年年惡水相傾。惡水傾，太無情，過頭一
J33nB285_p0468c11║杓無疏親。」師以手作擎杓勢，云：「會麼？若作尋常見，依
J33nB285_p0468c12║舊可憐生。」便下座。
J33nB285_p0468c13║上堂。「秋風浩浩，秋色沈沈；秋蟬在樹，秋雁來賓。露遮
J33nB285_p0468c14║那本體，演圓通玅音；諸人不薦，真可憐生。不見道：道
J33nB285_p0468c15║本無體，因體立名；道本無名，因名得號。者裏喚作即
J33nB285_p0468c16║心即佛，得麼？喚作非心非佛，得麼？喚作不是心、不是
J33nB285_p0468c17║佛、不是物，得麼？」驀呈拄杖，云：「覿面相呈，更無餘事。」珍
J33nB285_p0468c18║重！
J33nB285_p0468c19║二僧祝髮，請上堂。「雪山冷坐六年，不覺寒灰發焰；少
J33nB285_p0468c20║室端居九載，不覺枯木生華。若是蒙光達本的，到者
J33nB285_p0468c21║裏自然推門落臼。雖然，只如者兩人鏟草，如何指示？
J33nB285_p0468c22║二株丹桂香秋月，一點水墨兩成龍。」
J33nB285_p0468c23║元旦，上堂。拈拄杖召眾云：「會麼？歌有道，樂無憂，逢盛
J33nB285_p0468c24║世，壯徽猷；一不立，六不收，印群機，截眾流。」呵呵大笑，
J33nB285_p0468c25║下座。
J33nB285_p0468c26║超倫祝髮，上堂。拈刀子示眾云：「若是金剛寶劍，佛魔
J33nB285_p0468c27║乞命；若是三尺鉛刀，截水無用。且道畢竟如何？藥山
J33nB285_p0468c28║昔日鏟草，天然直下歸根。要知就中端的，且看與伊
J33nB285_p0468c29║鏟卻。」
J33nB285_p0468c30║鑄佛成，上堂。「鎔金鑄像，在良冶施巧手；陶凡成聖，必
J33nB285_p0469a01║展本分鉗鎚。掌握中可以開物成務，頂𩕳上可以鑒
J33nB285_p0469a02║地暉天。倘能如此，方可權衡佛祖、揭示人天。赤肉團
J33nB285_p0469a03║壁立萬仞，白玉齒常光現前。截斷理事、打破玄關，直
J33nB285_p0469a04║得上無攀仰、下絕己躬，頭頭無礙、法法圓融。大眾！攝
J33nB285_p0469a05║末就本一句合作麼生？從前汗馬無人識，祇要重論
J33nB285_p0469a06║蓋代功。」復舉：「陸亙大夫問南泉云：『弟子家中有一片
J33nB285_p0469a07║石，或時坐、或時臥，如今擬鐫作佛，得不？』泉云：『得。』陸云：
J33nB285_p0469a08║『莫不得不？』泉云：『不得。』」師云：「雖則奔流度刃、拍板相隨，
J33nB285_p0469a09║簡點將來猶未平貼在。今日路南諸公鑄佛，也不問
J33nB285_p0469a10║得與不得；一火鑄成，可謂出他頭地。然得不得，一箇
J33nB285_p0469a11║是正賊、一箇是草賊，試簡點看？」
J33nB285_p0469a12║師誕日，眾請上堂。僧問：「世尊降誕，天雨四華；地搖六
J33nB285_p0469a13║震，九龍吐水，七步稱尊。今日和尚母難之期，有何祥
J33nB285_p0469a14║瑞？」師云：「千山齊點首。」進云：「意旨如何？」師云：「海水不揚
J33nB285_p0469a15║波。」進云：「恁麼則知恩有地，荅報無涯去也。」師云：「不可
J33nB285_p0469a16║只瞞山僧。」乃云：「流光四十三，十載住滇南；一肩破衲
J33nB285_p0469a17║老，兩袖春風寒。有時驅祖令，有時示癡頑；要知家庭
J33nB285_p0469a18║事，門前倒剎竿。正恁麼時，不昧當機，如何舉唱？一塵
J33nB285_p0469a19║如不動，赤火長優曇。」
J33nB285_p0469a20║超潔李婆子六秩，供法衣，請上堂。「挂上行衣，登曲彔
J33nB285_p0469a21║木，號令人天，權衡祖佛，從上風規，萬世楷模。大眾！正
J33nB285_p0469a22║令當行，十方坐斷，把住則三界無跡，放行則九界同
J33nB285_p0469a23║歸。且止！今日是我超潔六秩供此法衣，請山僧舉揚
J33nB285_p0469a24║箇事。」以杖擊香几，云：「會麼？一擊忘所知，更不假脩持。」
J33nB285_p0469a25║華嚴會，請上堂。「九九八十一，原從者裏出；南詢五十
J33nB285_p0469a26║三，煙水在海南。德雲不在玅高峰，善財空自福城東，
J33nB285_p0469a27║驀拶相逢意如何？彈指門開笑呵呵。咄！」
J33nB285_p0469a28║病起，上堂。「山僧臥病二十日，何曾與人絕消息？特地
J33nB285_p0469a29║撾鼓又陞堂，拄杖光生黑似桼。說甚日面月面，坐一
J33nB285_p0469a30║走七？要知此症，問取摩詰。」
J33nB285_p0469b01║結制，上堂。「九旬禁足，三月安居。豁開戶牖，當軒者誰？
J33nB285_p0469b02║三世諸佛由茲圓成，一切人天因此發現。到者裏，千
J33nB285_p0469b03║聖萬聖出來移易一絲豪不得，釋迦、彌勒、德山、臨濟
J33nB285_p0469b04║移易一絲豪不得。」驀豎杖，云：「三尺龍泉光照膽，四方
J33nB285_p0469b05║八面起清風。」
J33nB285_p0469b06║寶洪寺省夢上座請上堂。僧問：「天龍恭敬，不以為喜。
J33nB285_p0469b07║省夢供眾，作何利益？」師驀豎拄杖，乃云：「蘇州有，常州
J33nB285_p0469b08║有，信手拈來濟貧苦。雲從龍，風從虎，閃電之機無不
J33nB285_p0469b09║睹。普化趯飯床，南泉打破釜；雲門老古錐，臘月二十
J33nB285_p0469b10║五。」
J33nB285_p0469b11║上堂。「兜率一喝，佛祖罔措，伶俐衲僧正好擔荷。」良久，
J33nB285_p0469b12║云：「莫錯！莫錯！」復喝一喝。
J33nB285_p0469b13║上堂。「兜率一機，仍高仍低。橫穿碧落，豎透須彌。若也
J33nB285_p0469b14║不會，玄沙道的。」
J33nB285_p0469b15║端午，上堂。「五五二十五重昜，九九八十一端午。露柱
J33nB285_p0469b16║與鐙籠，笑吾顛倒舉。顛倒舉，貓兒也解捕老鼠，撞著
J33nB285_p0469b17║桃符神，倒跨艾葉虎。」
J33nB285_p0469b18║上堂。師拈拂子云：「拈起則三乘膽顫，放下則十地魂
J33nB285_p0469b19║驚，不拈不放時合作麼生？」良久，云：「曹谿波浪如相似，
J33nB285_p0469b20║無限平人被陸沈。」
J33nB285_p0469b21║吳別駕為孩提雙喜，請上堂。「高提祖印，截群機於未
J33nB285_p0469b22║兆之先；橫按吹毛，展家風於不虞之日。所以佛祖恆
J33nB285_p0469b23║將此事，祇令一切人，洞明正知正見。顯其機、發其用、
J33nB285_p0469b24║歸其根、獲其本，然後恁麼也得、不恁麼也得、恁麼不
J33nB285_p0469b25║恁麼總得。到者裏不懺罪而罪消、不集福而福集，改
J33nB285_p0469b26║禾莖為粟柄、易夭壽作彭年，不是分外事。還會麼？奕
J33nB285_p0469b27║葉流芳垂萬古，雙喜清明繼祖傳。」復舉：「相國裴公一
J33nB285_p0469b28║日入太安寺，見壁上畫，問寺主：『是甚麼畫？』寺主云：『高
J33nB285_p0469b29║僧真儀。』公云：『真儀可觀，高僧何在？』寺主無對。公云：『此
J33nB285_p0469b30║間有禪者不？』寺主云：『近有一僧投寺執役，頗似禪者。』
J33nB285_p0469c01║公遂請相見，云：『休適有一問，諸禪德吝辭，今請上人
J33nB285_p0469c02║代一語。』檗云：『請相公問。』公舉前話，檗朗聲云：『裴休！』公
J33nB285_p0469c03║應諾。檗云：『在甚麼處？』公當下知旨。」師曰：「裴公似驥窺
J33nB285_p0469c04║鞭，追風而去；黃檗如蟲禦木，偶爾成文。正眼看來，各
J33nB285_p0469c05║責二十拄杖。且道是甚麼意？你也須疑三十年。」
J33nB285_p0469c06║上堂。「日日陰霾起，翛然鼓黑風。雲光常不斷，沽酒醉
J33nB285_p0469c07║村翁。」
J33nB285_p0469c08║解制，通皎陳居士請上堂。「今朝七月十五日，一百禪
J33nB285_p0469c09║期今已畢；收卻絲綸罷釣竿，摩訶般若波羅蜜。」
J33nB285_p0469c10║上堂。「鐵赤河，巴盤江，祖意不昧；遮日山，劄龍峰，佛旨
J33nB285_p0469c11║儼然。於斯薦得，猶較些子。不見道：明明百草頭，明明
J33nB285_p0469c12║祖師意。」驀拈拄杖云：「拄杖橫肩不顧人，直入千峰萬
J33nB285_p0469c13║峰去。」
J33nB285_p0469c14║元旦，上堂。「元正啟祚，化母露綿綿不盡之工；晷運推
J33nB285_p0469c15║移，昜和轉密密無窮之用。萬彙回春，群葩吐秀。雝熙
J33nB285_p0469c16║來泰，景物如新。皇圖鞏固山河壯，帝道遐昌日月明。」
J33nB285_p0469c17║師誕，用監院率眾請上堂。「道人履踐絕行藏，那有閒
J33nB285_p0469c18║情論壽量？四眾殷勤請說法。」驀以杖卓一下，云：「莫教
J33nB285_p0469c19║錯認露鋒鋩。」
J33nB285_p0469c20║四月八日，眾居士請上堂。「久默斯要，鏤冰無琢玉之
J33nB285_p0469c21║談；不務速說，結草乖道人之意。若論此事，迥無依倚、
J33nB285_p0469c22║杳絕端倪，即使九龍吐水、七步稱奇，總成敗闕。若是
J33nB285_p0469c23║具超方眼，明格外宗，的向文采未彰已前勘破，始稱
J33nB285_p0469c24║好手。所以雲門道：『我當時若見，一棒打殺與狗子喫
J33nB285_p0469c25║卻，貴圖天下太平。』女等諸人要見雲門麼？」以杖橫肩，
J33nB285_p0469c26║云：「龍袖拂開全體現，象王行處絕狐蹤。」
J33nB285_p0469c27║上堂。「鷲嶺風規，少林模範，堂堂祖佛往來，歷歷主賓
J33nB285_p0469c28║互換。其用也，納須彌於芥中；其照也，擲大千於方外。
J33nB285_p0469c29║所以有時鬧市橫身，和光混俗；有時把斷要津，不通
J33nB285_p0469c30║凡聖。何也？要識他家全意氣，了無一法可相關。」
J33nB285_p0470a01║元旦，陞座。「掌中安六合，袖裏著金鎚；其餘三玄要，是
J33nB285_p0470a02║甚殺活機？大眾！融大千於一塵，會古今於一念的，作
J33nB285_p0470a03║麼生委付？獨有新年頭，不是冤家不聚頭。」
J33nB285_p0470a04║浴佛，眾居士請上堂。僧問：「未離兜率時意旨？」師云：「家
J33nB285_p0470a05║國晏然。」進云：「降皇宮後又作麼生？」師云：「大地擾攘。」問：
J33nB285_p0470a06║「未登法座時如何？」師云：「天高群象正。」進云：「登座後又
J33nB285_p0470a07║作麼生？」師云：「海闊百川朝。」問：「如何是第一玄？」師云：「八
J33nB285_p0470a08║棒對十三。」「如何是第二玄？」師云：「薦得也徒然。」「如何是
J33nB285_p0470a09║第三玄？」師云：「舉在瞎驢前。」「如何是第一要？」師云：「道著
J33nB285_p0470a10║猶不玅。」「如何是第二要？」師云：「有口不解道。」「如何是第
J33nB285_p0470a11║三要？」師云：「本來絕朕兆。」乃云：「過去諸如來，斯門已成
J33nB285_p0470a12║就；現在諸菩薩，今各入圓明；未來脩學人，當依如是
J33nB285_p0470a13║法。」召眾，云：「三世諸佛總被山僧按過了也，即今雲門
J33nB285_p0470a14║大士來也，急著眼覷。」便下座。
J33nB285_p0470a15║至日，上堂。「群陰剝盡，一昜來復。葭管飛灰，昜回暖谷。
J33nB285_p0470a16║瓊宮添一線之工，寶閣書五雲之色。君子道長，小人
J33nB285_p0470a17║道伏。四海咸寧，萬邦拱服。林下道人作麼生報荅？」起
J33nB285_p0470a18║身合掌云：「祝帝道以遐昌，願皇圖而鞏固。」
J33nB285_p0470a19║春日，上堂。「春日晴，絕纖塵，好鳥枝頭轉，聲聲報知音。
J33nB285_p0470a20║若將耳聽終難會，眼裏聞聲始得親。」
J33nB285_p0470a21║康熙十二年，竹老和尚命師住嵩山禪寺，眾謢法請
J33nB285_p0470a22║上堂。指法座，云：「孤迥迥，峭巍巍，不假借坐鐙王，自是
J33nB285_p0470a23║嵩山本有。」以杖指云：「畢竟如何？欲窮千里目，更上一
J33nB285_p0470a24║層樓。」遂登座。拈香云：「此一瓣香，根盤鷲嶺，葉覆支那；
J33nB285_p0470a25║巍巍乎垂拱萬邦，蕩蕩乎光吞群象。爇向寶爐，端為
J33nB285_p0470a26║祝延
J33nB285_p0470a27║今上皇帝聖躬萬歲，伏願化日與佛日齊明，金輪共法
J33nB285_p0470a28║輪永固。此一瓣香，秉寰中日月，握閫外威權；為金為
J33nB285_p0470a29║湯，乃柱乃礎。爇向爐中，奉為
J33nB285_p0470a30║闔國藩鎮公孤，再及文武尊官、各衙勳貴、榗紳文學、
J33nB285_p0470b01║現前四眾等，伏願增崇祿位，堅固扞城，以禮以文，為
J33nB285_p0470b02║國股肱，作藩作牧，為民保障。此一瓣香，描亦不成，畫
J33nB285_p0470b03║亦不就，三世諸佛覓之無蹤，歷代祖師看則有分。始
J33nB285_p0470b04║自慈雲得來，卻向嵩山拈出。此是第二回供養，即此
J33nB285_p0470b05║堂上野竹大和尚，用酬法乳。紅滿枝，綠滿枝，英英紅
J33nB285_p0470b06║綠渫真機；天得一，地得一，寥寥天地望何極？陷虎機，
J33nB285_p0470b07║拔山力，頻頻向君道不必；箇事從來本現成，亦須一
J33nB285_p0470b08║一重分析。不見道：太昜溢目，不挂片雲。清清之水，遊
J33nB285_p0470b09║魚自迷。不肖宗堅承方丈慈旨，護法勸獎。然而自揣
J33nB285_p0470b10║幼未入塾，目不識丁，德行淺薄，機語遲鈍，惟恐蚊負，
J33nB285_p0470b11║有玷宗社。今日既到者裏，只得望空啟告。節目生枝，
J33nB285_p0470b12║將佛祖說不盡的、方丈用不盡的，與眾兄弟聊通一
J33nB285_p0470b13║線。」遂以杖卓一卓云：「眼前有境道不得，崔顥題詩在
J33nB285_p0470b14║上頭。」
J33nB285_p0470b15║彌勒寺監院請上堂。「二月春暖華香，千紅萬紫芬芳；
J33nB285_p0470b16║少林面壁消息，何曾不是此光？沒遮闌，絕覆藏，諸禪
J33nB285_p0470b17║若也知端的，眼聲耳色自悠揚。還會麼？數聲幽鳥啼
J33nB285_p0470b18║青嶂，一曲宮商韻更長。」
J33nB285_p0470b19║上堂。「即心即佛，虎咬大蟲。非心非佛，蛇吞鱉鼻。不是
J33nB285_p0470b20║心，不是佛，不是物，者裏卻不會。何也？家無白澤之圖，
J33nB285_p0470b21║必無如是妖怪。」
J33nB285_p0470b22║上堂。「今朝三月初四，陞堂又呈本據；自是家富兒嬌，
J33nB285_p0470b23║從來國清才貴。要知木本水原麼？」驀豎拄杖，云：「恩大
J33nB285_p0470b24║難酬。」
J33nB285_p0470b25║省佚老人誕，衛府祖護請上堂。「鉏雲钁霧，無甚閒情；
J33nB285_p0470b26║墾土耕煙，渾忘華甲。又說甚以不可說不可說無邊
J33nB285_p0470b27║香水海為壽海，不可說不可說無量須彌山作壽山，
J33nB285_p0470b28║不可說不可說無盡阿僧祇如一念頃。不是神通玅
J33nB285_p0470b29║用，亦非法爾如然。是我本師老人岳降之期，藩下諸
J33nB285_p0470b30║勳貴臨筵奉祝。堅上座也只得借華獻佛，道箇法眼
J33nB285_p0470c01║圓明常照燭，乾坤函蓋覆雙丸。」
J33nB285_p0470c02║上堂。「日往月還，事事艱難。廬陵米價高，趙州茶碗殘。
J33nB285_p0470c03║諸禪流，剔起眉毛仔細看。且道看箇甚麼？華峰疊疊，
J33nB285_p0470c04║昆水潺潺。」