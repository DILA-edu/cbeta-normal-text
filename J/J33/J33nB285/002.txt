J33nB285_p0471a01║兜率不磷堅禪師語錄卷中
J33nB285_p0471a02║參學小師玅聖玅德等記錄
J33nB285_p0471a03║小參
J33nB285_p0471a04║佛成道日，小參。「一即一切，瞿曇老子雙眼瞥；一切即
J33nB285_p0471a05║一，獨坐雪山三歎息。隨行蹋斷流水聲，縱觀寫出飛
J33nB285_p0471a06║禽跡。十方世界坦然平，腳跟下事浮逼逼。大眾！既是
J33nB285_p0471a07║坦然平，為甚腳下猶帶浮逼逼？眾中莫有具透關眼
J33nB285_p0471a08║者麼？」良久，喝云：「新發意菩薩，亦復不能知。」
J33nB285_p0471a09║小參。「萬法是心光，諸緣惟性曉。本無迷悟人，只要今
J33nB285_p0471a10║時了。即今坐立儼然，見聞不昧。且道：『如何是今時了
J33nB285_p0471a11║的法？』不見道：『今時無一法，綿密有誰知？』者裏若是蹋
J33nB285_p0471a12║著本地風光，明見本來面目的，自然不隨聲色所惑；
J33nB285_p0471a13║不被聖凡所縛；不為情塵所牽；不逐語默所轉。是以
J33nB285_p0471a14║瞿曇老子道：『一切眾生皆有如來智慧德相，皆因妄
J33nB285_p0471a15║想執著不能證得。』」豎拂子，云：「正恁麼時如何委悉？大
J33nB285_p0471a16║道無向背，舉出大家看。」
J33nB285_p0471a17║小參。「青州梨、鄭州棗，萬物無過出處好。一時把來說
J33nB285_p0471a18║向人，拄杖拂子都笑倒。」喝一喝，云：「春色今年來更早。」
J33nB285_p0471a19║小參。「耳聞不如眼見，眼辨不如手親。鶯啼紫陌，燕語
J33nB285_p0471a20║梁城。風來水面，月到天心。說甚真實相，亦非最上乘。
J33nB285_p0471a21║所以道：『一機透，千機萬機透；一處明，千處萬處明。』既
J33nB285_p0471a22║彰己用，不假他人。快薦取，莫沉吟，十分秋色在西林。」
J33nB285_p0471a23║小參。僧問：「如何是西來大意？」師豎起拄杖，云：「會麼？」僧
J33nB285_p0471a24║擬議，師便打，乃云：「今朝三月初，絕無一些事。忽聽堂
J33nB285_p0471a25║前鼓，猛然驚瞌睡。及乎曳杖來，問我西來意？白棒打
J33nB285_p0471a26║頭皮，脫體通不會。如今你諸人簇簇上來、簇簇下去，
J33nB285_p0471a27║更求何事？殊不知自己腳跟下一段光明煇天鑒地。
J33nB285_p0471a28║無始劫來本自圓成，何曾欠少？」以拂子擊香几，云：「委
J33nB285_p0471a29║悉麼？不起纖豪修學心，無相光中常顯現。」
J33nB285_p0471a30║小參。師驀豎拄杖，云：「惟此一事實，餘二則非真。若能
J33nB285_p0471b01║明見得，必無錯謬。各宜退去，更莫回顧。」時眾不散，師
J33nB285_p0471b02║云：「祇者是，奈何諸人不識？」復云：「晴乾不肯去，直待雨
J33nB285_p0471b03║淋頭。」一時趁散。
J33nB285_p0471b04║小參。「今朝六月廿五，家家門前簫鼓。盡唱梁益山歌，
J33nB285_p0471b05║笑倒燕趙秦楚。好箇火把時節，只作尋常歌舞。有者
J33nB285_p0471b06║點照田園，有者共賞酒脯。引得林下道人隨例也去
J33nB285_p0471b07║辛苦。」驀呈拄杖，云：「還會麼？只者箇火把子，自從曠劫
J33nB285_p0471b08║以至今夜；光明赫奕，鑒地輝天。諸佛聖人、蜎飛蠕動，
J33nB285_p0471b09║無不承此恩力、仗此威光，本自圓明，曾無欠少。」復呈
J33nB285_p0471b10║拄杖，云：「人人本有光明在，看時不見暗昏昏。」
J33nB285_p0471b11║小參。僧問：「露柱與鐙籠相交即不問，腳跟下事是如
J33nB285_p0471b12║何？」師云：「鍼劄不入。」僧佇思，師便打，乃云：「薄福住兜率，
J33nB285_p0471b13║無甚的格則；七尺拄杖子，接待雲水客。一棒一條痕，
J33nB285_p0471b14║一掌一握血。若作佛法商量，依舊天地縣隔；不作佛
J33nB285_p0471b15║法商量，亦是天地縣隔。如是衲僧分上，且道作麼生
J33nB285_p0471b16║委悉？」以拄杖擊禪床，云：「賊！賊！二十年來宋一伯。」
J33nB285_p0471b17║小參。「知幻即離，合水和泥；不作方便，徒勞打算。離幻
J33nB285_p0471b18║即覺，錢串井索；本無漸次，泥裏有刺。兜率恁麼忽地
J33nB285_p0471b19║忿怒，那吒輕輕道箇百雜碎。殿裏伽藍、門外金剛呵
J33nB285_p0471b20║呵大笑，云：『吾又奚貴？』」
J33nB285_p0471b21║小參。「大地無法，萬象森羅。一理含融，古今日月。所以
J33nB285_p0471b22║道，動若行雲，止猶谷神。不拘格式，不墮常情。」以拂子
J33nB285_p0471b23║擊香几，云：「噁。」
J33nB285_p0471b24║小參。「露柱鐙籠偶相爭，金剛土地競頭奔。兩兩三三
J33nB285_p0471b25║忙不住，倒騎佛殿出三門。此四句內有一句有權實、
J33nB285_p0471b26║有照用、有殺活、有縱奪。你若還不信，歸到寮裏揀點
J33nB285_p0471b27║去。」
J33nB285_p0471b28║陳華齡、劉漢傑請小參。僧問：「如何是日面月面？」師云：
J33nB285_p0471b29║「吾常於此切。」進云：「前三三，後三三，意旨如何？」師云：「吾
J33nB285_p0471b30║常於此切。」問：「如何是佛？」師云：「爛草薦。」進云：「如何是正
J33nB285_p0471c01║法眼藏？」師云：「破木杓。」乃云：「日面月面，吾常於此切；前
J33nB285_p0471c02║三後三，吾常於此切。目前無異路，說甚麼東海鯉振
J33nB285_p0471c03║鬣，南山鱉鼻方出穴。」驀召大眾云：「要知恁麼人，反覆
J33nB285_p0471c04║無一舌。」
J33nB285_p0471c05║小參。「法無二相，理涉多途；行棒行喝，為楷為模。北門
J33nB285_p0471c06║鎖鑰，東壁葫蘆；擎叉秘魔，薶碑子湖。禾山打鼓，石鞏
J33nB285_p0471c07║張弧，你道兜率聻？」呵呵大笑云：「蘇盧蘇盧。」
J33nB285_p0471c08║小參。僧問：「一龍截住千江時如何？」師云：「點滴不施。」僧
J33nB285_p0471c09║禮拜，師云：「直饒出頭來，也要三年。」問：「靜時如何？」師云：
J33nB285_p0471c10║「波騰浪涌。」進云：「動時如何？」師云：「絕塵絕跡。」進云：「不靜
J33nB285_p0471c11║不動時如何？」師云：「情知你業識茫茫在。」乃云：「控佛祖
J33nB285_p0471c12║大機，豁人天正眼。覿面無私，當陽展演。只貴知音，堪
J33nB285_p0471c13║能履踐。理逐事融，事從理遣。若能如是，自然物物上
J33nB285_p0471c14║彰，頭頭上顯。大眾！正當恁麼時，照用同時，人境相稱
J33nB285_p0471c15║一句合作麼生？自從舞罷三臺後，更無一事過鄰家。」
J33nB285_p0471c16║除夜，小參。「一枚爆竹，催出臘梅；數聲清韻，喚轉陽回。
J33nB285_p0471c17║歲盡年窮，否去泰來。冬行春令，鐵樹華開。有者椒華
J33nB285_p0471c18║成頌，有者醉舞三臺；有者烹牛賞玩，有者夜撥死灰。
J33nB285_p0471c19║你道打破玄關，截斷玅理，東西不辨，南北不分的到
J33nB285_p0471c20║來如何分付？」以杖連畫，云：「之乎也者矣焉哉，勸君且
J33nB285_p0471c21║盡掌中桮。」
J33nB285_p0471c22║小參。「山與麼青，水與麼綠，松與麼直，棘與麼曲，僧是
J33nB285_p0471c23║僧，俗是俗，如此見得，依然中毒。何也？只須居塵不染
J33nB285_p0471c24║塵，在欲渾無欲。」
J33nB285_p0471c25║小參。「愛之欲其生，惡之欲其死，愛惡兩重關。」以拂子
J33nB285_p0471c26║擊香几一下，云：「當甚麼屎屁？」
J33nB285_p0471c27║小參。「月下木人跌折腰，雲中石女摸著鼻。因沙掩室
J33nB285_p0471c28║學靈龜，毘邪杜口徒得利。泥神罵金剛多嘴，伽藍笑
J33nB285_p0471c29║土地。曬背烏龜嚼生菜，黠鼠翻香積。快鷹俊鷂任縱
J33nB285_p0471c30║橫，擎頭戴角恣遊戲。馬駒蹋殺天下人，南泉隨群行
J33nB285_p0472a01║異類。衲被蒙頭得自由，此時山僧都不會。」
J33nB285_p0472a02║解制，小參。僧問：「達磨未傳心地印，釋迦未解髻中珠。
J33nB285_p0472a03║有人若問西來意，還有西來意也無？」師云：「遍地書大
J33nB285_p0472a04║字。」進云：「未審如何體取？」師云：「石女簪華背面坐。」問：「大
J33nB285_p0472a05║地平沉，虛空粉碎，和尚在甚麼處安身立命？」師云：「父
J33nB285_p0472a06║母所生口，終不為汝說。」乃云：「兜率今朝解制，別無什
J33nB285_p0472a07║麼指示。都盧一口檳榔，管甚南田北地？莫云苦辣酸
J33nB285_p0472a08║甜，渫盡諸人屎屁。若是別有商量，果然被他帶累。不
J33nB285_p0472a09║如大家消消搖搖，折得梨華一佩兩佩。」
J33nB285_p0472a10║小參。「德山小參不荅話，賣弄小孩兒。趙州小參要荅
J33nB285_p0472a11║話，不是行家作。兜率者裏一概不然。」以拄杖一時趁
J33nB285_p0472a12║散。
J33nB285_p0472a13║結夏，小參。「結夏安居，叢林常規。吞雲吐霧，不來何時？
J33nB285_p0472a14║古道坦然，真風不墜。所以道：以大圓覺為我伽藍，身
J33nB285_p0472a15║心安居平等性智。汝等諸人還識平等性智麼？祖佛
J33nB285_p0472a16║淵源祇者是，白雲盡處見青山。」
J33nB285_p0472a17║小參。「古德道：『結夏三日了也，寒山子作麼生？』又有道：
J33nB285_p0472a18║『結夏三日了也，水羖牛作麼生？』又有道：『結夏三日了
J33nB285_p0472a19║也，露柱鐙籠作麼生？』」師云：「結夏三日了也，廚庫三門
J33nB285_p0472a20║作麼生？若會得者四轉語，便知得腳跟下事。青寥寥、
J33nB285_p0472a21║白的的，騰騰任運、任運騰騰，一毛端上現寶王剎，坐
J33nB285_p0472a22║微塵裏轉大法輪；若也未會，且向長連床上橫三豎
J33nB285_p0472a23║四，究取根源去。」
J33nB285_p0472a24║小參。「上古學道，入一叢林、出一保社，只為生死不明、
J33nB285_p0472a25║己事不辦；求明眼宗匠決破情關、劈開識鎖，豈圖口
J33nB285_p0472a26║體自費精神？如今參學之士三三成群、兩兩結伴，或
J33nB285_p0472a27║遊講席、或處禪堂，圖資談柄，快活終日，致使叢林講
J33nB285_p0472a28║論公案滅裂聖道、汙穢先宗，互相違背，可甚言哉？然
J33nB285_p0472a29║亦難救矣！兄弟家既來同兜率住著，必痛念生死事
J33nB285_p0472a30║大。以道德為先，所有資身一任外緣，不可碌碌營為，
J33nB285_p0472b01║空器天日。將此大事急急修持、早早辦就；莫待臨危，
J33nB285_p0472b02║悔之無及。豈不聞：緇田無一簣之功，地獄陷百刑之
J33nB285_p0472b03║苦？誠哉是言，良不虛也！各宜慎之。」
J33nB285_p0472b04║解制，小參。僧問：「兜率今朝解制，心空及第者有幾人？」
J33nB285_p0472b05║師云：「六六三十六。」進云：「恁麼則弘贊去也。」師云：「賴有
J33nB285_p0472b06║闍黎共舉揚。」僧佇思，師打云：「只道通商，原來短販。」問：
J33nB285_p0472b07║「終日參禪，只圖見性，未審性在何處？」師云：「此問何來？」
J33nB285_p0472b08║僧云：「人人有箇影子，為甚麼蹋不著？」師云：「腳跟下好
J33nB285_p0472b09║與三十棒。」僧便喝，師打云：「枉勞人事。」乃云：「觸事而知，
J33nB285_p0472b10║鍼眼魚吞卻嘉州大象；不緣而照，夜明簾隔卻陝府
J33nB285_p0472b11║鐵牛。三千里外逢人不得錯舉。何也？千峰頂上挂鐙
J33nB285_p0472b12║毬，十字階前休認影。」
J33nB285_p0472b13║小參。「窮玄究玅，未是極則之談；說性談心，亦非衲僧
J33nB285_p0472b14║本領。祇於入息不居陰界，出息不涉眾緣。去此二途，
J33nB285_p0472b15║如何道得透脫句？」良久，云：「如王寶劍隨王意，揮斥縱
J33nB285_p0472b16║橫得自由。」
J33nB285_p0472b17║小參。「昨日三，今朝四，問去荅來非本據，祇須直下便
J33nB285_p0472b18║承當，才有商量落二義。堪嗟窮子不識珍，衣裏明珠
J33nB285_p0472b19║自拋棄。莫拋棄，急薦取，箇事從來無向背。所以道：盡
J33nB285_p0472b20║大地是般若光，光未發時，無佛無眾生。消息本自圓
J33nB285_p0472b21║成，非假外得。若要眼目定動，已是傷鋒犯手。汝等諸
J33nB285_p0472b22║人還知落處也無？超然只透威音外，更無一法可商
J33nB285_p0472b23║量。」
J33nB285_p0472b24║晚參
J33nB285_p0472b25║晚參。「法不孤起，仗境方生；道不虛行，遇緣則應。大眾！
J33nB285_p0472b26║且道如何是應的道理？」良久，云：「掬水月在手，弄華香
J33nB285_p0472b27║滿衣。」
J33nB285_p0472b28║晚參。「疏竹吟風，高松鳴鶴；通身大用，全體作略。肘後
J33nB285_p0472b29║符縣，頂門眼豁；伶俐上士，各宜醒覺。」揮拂子，云：「會麼？
J33nB285_p0472b30║普天匝地是遮那妙體，不用如之若何，便請直下承
J33nB285_p0472c01║當，更不周由者也。正當恁麼時，如何委悉？不須別處
J33nB285_p0472c02║覓，本光露堂堂。」乃拋下拂子。
J33nB285_p0472c03║晚參。「三九四九，凍斃豬狗。林下道人，榾柮儘有。相逢
J33nB285_p0472c04║不拈出，舉意便知有。大眾！且道知有箇甚麼？」
J33nB285_p0472c05║晚參。僧問：「如何是第一玄？」師云：「霜月滿潭寒。」「如何是
J33nB285_p0472c06║第二玄？」師云：「來朝是新年。」「如何是第三玄？」師云：「惡賴
J33nB285_p0472c07║太無端。」「如何是第一要？」師云：「一棒絕朕兆。」「如何是第
J33nB285_p0472c08║二要？」師云：「看來未是玅。」「如何是第三要？」師云：「唧唧草
J33nB285_p0472c09║蟲叫。」進云：「玄要已蒙師指示，即今大事作麼生？」師云：
J33nB285_p0472c10║「玉轉珠回不識姓。」問：「今朝七，明朝八，和尚箇巴鼻請
J33nB285_p0472c11║拈出。」師云：「我不識字。」僧云：「某甲更不會。」師云：「一二三
J33nB285_p0472c12║四五六七。」乃云：「一二三四五六七，雪峰輥出人不識。
J33nB285_p0472c13║光芒永夜挂長空，石女房中閒吹笛。不清不濁絕宮
J33nB285_p0472c14║商，大地河山皆悚慄。自此家風遍剎塵，千枝萬派轉
J33nB285_p0472c15║綿密。兒孫隊隊印前蹤，一瓣兜羅便拈出。若是克家
J33nB285_p0472c16║兒，只消道不必㘞。以上供通並是詣實。」
J33nB285_p0472c17║晚參。「拈起則水渫不通，放下則鍼劄不入。不拈不放
J33nB285_p0472c18║時如何？赤手贏他千聖外，更無一物落人前。」
J33nB285_p0472c19║晚參。舉：「臨濟大師道：『逢佛殺佛，逢祖殺祖，逢羅漢殺
J33nB285_p0472c20║羅漢，逢父母殺父母，逢親眷殺親眷，始得解脫。』」師云：
J33nB285_p0472c21║「者老漢生平慣弄白拈手段，如今性命落在兜率手
J33nB285_p0472c22║裏。既是一切殺盡，還我金剛寶劍來。」
J33nB285_p0472c23║晚參。「上元正月半，無甚別賞玩。打的禾山鼓，唱的菩
J33nB285_p0472c24║薩曼。龍潭矢口吹滅的，德嶠性命猶未斷。」以拄杖卓
J33nB285_p0472c25║一卓，云：「火樹放銀華，明河光燦爛。」
J33nB285_p0472c26║晚參，僧問：「擬伸一問時如何？」師云：「截卻舌頭也。」進云：
J33nB285_p0472c27║「不問又作麼生？」師云：「穿過髑髏。」問：「水中撈月時如何？」
J33nB285_p0472c28║師云：「也知你無下手處。」問：「如何是迥脫根塵句？」師云：
J33nB285_p0472c29║「千聖不攜。」進云：「恁麼則心空去也。」師云：「料掉沒交涉。」
J33nB285_p0472c30║僧擬議，師便打。問：「如何是過去事？」師云：「今日八，昨日
J33nB285_p0473a01║七。」進云：「如何是未來事？」師云：「昨日七，今日八。」僧禮拜，
J33nB285_p0473a02║師劈脊打，云：「即今聻？」乃云：「今日八，昨日七，快鷹俊鷂
J33nB285_p0473a03║趁不及；昨日七，今日八，跛鱉盲龜俱打殺。所以道：具
J33nB285_p0473a04║足凡夫法，凡夫不知；具足聖人法，聖人不會。聖人若
J33nB285_p0473a05║會，即同凡夫；凡夫若知，即同聖人。到此，只得釋迦拱
J33nB285_p0473a06║手、彌勒愁眉，文殊、普賢不敢正眼覷著，德山、臨濟直
J33nB285_p0473a07║得目瞪口呿。你道正當恁麼時，畢竟如何親近？亙古
J33nB285_p0473a08║亙今無向背，何須更重師字碑？」
J33nB285_p0473a09║晚參。僧問：「如何是柱天柱地的事？」師云：「長長看不見。」
J33nB285_p0473a10║問：「兜率宮中師子吼，四天聞著事如何？」師云：「汝試𨁝
J33nB285_p0473a11║跳看。」僧擬進語，師便打。問：「如何是萬象之中獨露身？」
J33nB285_p0473a12║師云：「海神知貴不知價。」乃云：「十方同聚會，柴米二事
J33nB285_p0473a13║空。惟有者布袋，八面貯清風。千山雲擁岳，萬壑水朝
J33nB285_p0473a14║宗。東西全意氣，何似路南中？撾塗毒，撞金鐘，閒上高
J33nB285_p0473a15║峰歌一曲，山河大地響丁東。」喝一喝。
J33nB285_p0473a16║晚參。「道本無言，佛馮何立？不可以智知，不可以識識。
J33nB285_p0473a17║眾中莫有具擇法眼者麼？出來試道道看。」眾無對。師
J33nB285_p0473a18║云：「萬象光中長獨步，千峰頂上露全機。」
J33nB285_p0473a19║晚參。「臘月二十有四，無甚長言短句。為僧一味清閒，
J33nB285_p0473a20║正日憨憨打睡。珍重！兩堂雲水，識取衲僧巴鼻，文殊
J33nB285_p0473a21║堂裏萬菩薩，維摩室中云不二。大眾！祇如目前無闍
J33nB285_p0473a22║黎，此間無老僧，又作麼生通信？」良久，云：「一鏃破三關，
J33nB285_p0473a23║何處知向背？」
J33nB285_p0473a24║除夜，晚參。「倒拈麈尾，橫按吹毛；纖塵不立，論甚絲豪？
J33nB285_p0473a25║不見道：富實即易，貧窮大難。兜率者裏也不宰東院
J33nB285_p0473a26║狗、烹北禪牛、煮金牛飯、盪曹山酒。唯是一味清貧，與
J33nB285_p0473a27║眾兄弟以消歲月，共度殘喘。若論說理事、談玄玅，只
J33nB285_p0473a28║須閣卻著。何也？相逢別有一般趣，不用龍泉當面擿。」
J33nB285_p0473a29║晚參。「看看二月終，桃華滿澗紅；放出金剛圈，收回栗
J33nB285_p0473a30║棘蓬。祖翁田已熟，兜率家道隆；問汝雲水客，誰是主
J33nB285_p0473b01║人公？」拈拄杖卓一下，云：「從來不是閒把出，只要高流
J33nB285_p0473b02║識家風。」
J33nB285_p0473b03║晚參。「江月照，松風吹，永夜清宵何所為？白日傳心淨，
J33nB285_p0473b04║青蓮喻法微；日用事無別，珍重兩行眉。」
J33nB285_p0473b05║晚參。「上是天，下是地，東西南北歸本位。中心樹子屬
J33nB285_p0473b06║阿誰？此時山僧都不會。」
J33nB285_p0473b07║晚參。「撾鼓陞堂，無甚舉揚。副寺設茶，典座上湯。頭首
J33nB285_p0473b08║諸人，伏惟上饗。大眾且道，是何滋味？一種鹽與酢，滋
J33nB285_p0473b09║味勝諸方。」
J33nB285_p0473b10║晚參。「山僧幾載住煙蘿，佛法人事盡消磨；曳杖堂前
J33nB285_p0473b11║行一轉，依然鷂子過新羅。有智若聞，則能敬信；無智
J33nB285_p0473b12║疑惑，則為永失。久立，珍重！」
J33nB285_p0473b13║中秋，晚參。「天上月圓，輪影珊珊；人間月半，清光湛湛。
J33nB285_p0473b14║萬象同煇，森羅等煥；正好直下承當，不然墮坑落塹。
J33nB285_p0473b15║還委悉麼？無人知此意，令我憶南泉。」便歸方丈。
J33nB285_p0473b16║示眾
J33nB285_p0473b17║除夜，示眾。「林下一味清貧，不與諸方鬥勝；更笑北禪
J33nB285_p0473b18║宰牛，惡聲洗之不淨。阿呵呵！更有一般的道：昔年窮，
J33nB285_p0473b19║未是窮；今年窮，始是窮。昔年窮，猶有卓錐之地；今年
J33nB285_p0473b20║窮，錐也無。若是兜率者裏，總不似他如此。何也？真實
J33nB285_p0473b21║衲僧前不得寐語。」
J33nB285_p0473b22║元日，示眾。「元正起祚，萬物咸新。椒柏之觴、爆竹之聲，
J33nB285_p0473b23║一一與諸人發上上機、演第一義。」拈拄杖，云：「惟有兜
J33nB285_p0473b24║率拄杖不隨物轉，硬赳赳地道箇：『兜率和尚莫隨人
J33nB285_p0473b25║起倒好。』」師云：「諾，來日與你商量。」
J33nB285_p0473b26║示眾。「言前一句，諸佛不知；當陽一機，列祖罔措。若是
J33nB285_p0473b27║兜率門下，又且不然。」拈拂子，云：「撞頭磕額乾坤窄，任
J33nB285_p0473b28║運騰騰作者知。」
J33nB285_p0473b29║夏末，示眾。舉：「洞山『秋初夏末，兄弟東去西去，只須向
J33nB285_p0473b30║萬里無寸草處去。』石霜云：『出門便是草。』」師云：「此二老
J33nB285_p0473c01║宿同行不同步，各展家聲，若論向上事未在。大眾！今
J33nB285_p0473c02║朝正是夏末秋初，兜率者裏不同諸方。何也？也不東
J33nB285_p0473c03║去西去，行住坐臥、饑餐渴飲總在者裏。然雖如此，攃
J33nB285_p0473c04║手到家人不識，更無一物獻尊堂。」
J33nB285_p0473c05║鑄鐘成，示眾。拈鐘椎，云：「見麼？」復擊，云：「聞麼？若見得親、
J33nB285_p0473c06║聞得透，大地山河、六類四生、蜎飛蠕動、情與無情，都
J33nB285_p0473c07║被山僧一椎粉碎了也，更有甚麼？」良久，云：「急急如律
J33nB285_p0473c08║令敕。」
J33nB285_p0473c09║示眾。「酷暑實難禁，渾身白汗淋；惟有烏藤別，不被寒
J33nB285_p0473c10║暑侵。者箇上座因甚有與麼丰采、得恁麼自在？眾中
J33nB285_p0473c11║莫有緇素得出的麼？若緇素得出，向方丈裏通箇消
J33nB285_p0473c12║息。」
J33nB285_p0473c13║示眾。「放去乾坤大，收來日月長；會得異中異，大地絕
J33nB285_p0473c14║豪芒。眾中莫有道得的麼？」時有僧問：「如何是異中異？」
J33nB285_p0473c15║師和聲便打，復云：「棒如雨點，喝似雷奔；道無方所，明
J33nB285_p0473c16║之在人。法離見聞，斷之在智；遇境逢緣，不遷不變。語
J33nB285_p0473c17║默動靜，無得無失；但自施為，皆成玅用。所以道：處處
J33nB285_p0473c18║真，處處真，塵塵盡是本來人。真實說時聲不見，正體
J33nB285_p0473c19║堂堂沒卻身。既是正體堂堂，因甚沒卻身？」揮拂子云：
J33nB285_p0473c20║「伏惟珍重！」
J33nB285_p0473c21║浴佛，示眾。「昔日毘嵐園內，今朝兜率堂前；撥轉雲門
J33nB285_p0473c22║關捩，別是臨濟德山。大眾！者事且置，應時及節一句
J33nB285_p0473c23║又作麼生？」遂作澆水勢，云：「明明一杓惡水，澆殺黃面
J33nB285_p0473c24║瞿曇。」
J33nB285_p0473c25║五日，示眾。「處處競龍舟，方方人擊鼓；問是何時節？報
J33nB285_p0473c26║云是端午。角黍襯人牙，華茶勝蒲酒；兜率無別陳，拄
J33nB285_p0473c27║杖劈脊摟。若作佛法商量，矢上加尖；不作佛法商量，
J33nB285_p0473c28║泥上添土。更有一語為君通，天中原是五月五。」
J33nB285_p0473c29║重九，示眾。「我儂住兜率，無法為人說。今朝九月九，正
J33nB285_p0473c30║是好時節。遍地菊華黃，香風襲衣褶。大道坦然平，虛
J33nB285_p0474a01║空何通塞？分身千百億，彌勒真彌勒。切忌覓幽玄，頭
J33nB285_p0474a02║頭渾漏渫。設有問：『如何是轉身一路？』水流澗下太忙
J33nB285_p0474a03║生，雲在嶺頭閒不徹。」
J33nB285_p0474a04║示眾。「學道之士如兩陣相敵一般，一則要智力堅固、
J33nB285_p0474a05║一則要器械精銳。所以道：與五陰魔、煩惱魔、死魔共
J33nB285_p0474a06║戰。若不如此勇銳，則被他劫盡法財、盜去智寶，一往
J33nB285_p0474a07║觀來總是曲為中下。若是慣戰作家，便乃單刀直入，
J33nB285_p0474a08║更不如何若何。尋常向兄弟道：活潑潑，脫情塵；孤迥
J33nB285_p0474a09║迥，無盍覆。百千法門、無量玅義一時了去，自然天下
J33nB285_p0474a10║人不奈伊何。有如是威風，豈不快哉？還委悉麼？雖然
J33nB285_p0474a11║舊閣閒田地，一度贏來方始休。」
J33nB285_p0474a12║示眾。「秋風清，秋月明，千林葉落，萬戶砧聲。沙洲雁唱，
J33nB285_p0474a13║樹底蟬鳴；五湖浪盡，四海晏清。林下道人，饑餐渴飲；
J33nB285_p0474a14║逢原俱得玅，萬法本閒情。」
J33nB285_p0474a15║法語
J33nB285_p0474a16║示不用監院
J33nB285_p0474a17║用監院自五福同參嵩山老人以來，道業不廢，精進
J33nB285_p0474a18║此道有日矣！及山僧住此法席，用來作弼，故山僧常
J33nB285_p0474a19║美學道真實，且有大安老子之風。山僧以院事兩手
J33nB285_p0474a20║相付，用忻然不拒。凡料理錢穀之暇，每來索法言，山
J33nB285_p0474a21║僧遂揮豪大書曰：「善學柳下惠，終不師其跡。」用闍黎
J33nB285_p0474a22║以為何如？
J33nB285_p0474a23║示環璞
J33nB285_p0474a24║參究箇事，要透生死根原，必得親切。先須棄卻偷心，
J33nB285_p0474a25║不墮情塵，不涉意想。二六時中，急急自照；動靜閒忙，
J33nB285_p0474a26║不可疏怠。所以趙州四十年不雜用心，香林二十年
J33nB285_p0474a27║打成一片，方有少分相應。然後築著磕著，無非本地
J33nB285_p0474a28║風光；遇境逢緣，自是現成受用。璞禪人還知落處也
J33nB285_p0474a29║無？待你喫過二十痛棒，纔與你說破。
J33nB285_p0474a30║示純空
J33nB285_p0474b01║大凡學道之士，雖要腳蹋實地，一切時中無有虛棄
J33nB285_p0474b02║的工夫；綿密不漏，純一無雜。所以永嘉道：「行亦禪，坐
J33nB285_p0474b03║亦禪，語默動靜體安然。縱有風刀常坦坦，假饒毒藥
J33nB285_p0474b04║也閒閒。」純空大德，還識永嘉大士麼？切忌忘卻。
J33nB285_p0474b05║示佛髻羅居士
J33nB285_p0474b06║祖師門下，無禪可說，無道可傳；只拈箇金剛圈、栗棘
J33nB285_p0474b07║蓬，一任吞跳。喚作向上一路，千聖不傳，亦喚作末後
J33nB285_p0474b08║一句，始到牢關。若能直下承當，有甚難哉？佛髻居士
J33nB285_p0474b09║其勉之。
J33nB285_p0474b10║示勤書記
J33nB285_p0474b11║若論此事，無啟口處，無運力處。欲究其旨，向者文不
J33nB285_p0474b12║加點處、語默不到處；朝三莫四，識取本來面目。念念
J33nB285_p0474b13║不忘，心心相續，何憂大事不辦？何憂生死不明？若涉
J33nB285_p0474b14║脣吻，便落生死窠窟，如此豈肯將元字腳障人悟門
J33nB285_p0474b15║也邪？克勤書記，者便是屏卻咽喉脣吻的一路子，你
J33nB285_p0474b16║如何通氣？道道看。
J33nB285_p0474b17║示聖侍者
J33nB285_p0474b18║道人家如盤走珠，如珠走盤；纔涉思惟，即名鈍置。進
J33nB285_p0474b19║退閒忙，稍有間斷，亦即名八風所轉，情塵所侵矣！安
J33nB285_p0474b20║謂不與萬法為侶，諸塵作對？到淨臝臝、赤灑灑，無可
J33nB285_p0474b21║把，一段受用總是一片好惡是非之心，亦何名道人
J33nB285_p0474b22║者也？聖侍者若向者裏一眼覷破，方知吾不汝欺。
J33nB285_p0474b23║示本空陳居士
J33nB285_p0474b24║為道高士勿論在家出家，只要放得下、把得定、識得
J33nB285_p0474b25║透、覷得破，一切處不為萬物所拘、萬緣所縛。所以龐
J33nB285_p0474b26║公問馬大師：「不與萬法為侶者是甚麼人？」祖云：「待汝
J33nB285_p0474b27║一口吸盡西江水即向汝道。」龐公於此豁然，末後道：
J33nB285_p0474b28║「但願空諸所有，慎勿實諸所無。」者就是在家學道的
J33nB285_p0474b29║樣子。本空居士若向者裏會得，方知古今不二，吾奚
J33nB285_p0474b30║言哉？
J33nB285_p0474c01║示超潔本淨李善人
J33nB285_p0474c02║大道至虛，無欠無餘；本無形像，豈有男女？只緣情生
J33nB285_p0474c03║智隔，想變體殊，錯過本來面目。不能向一念未生前、
J33nB285_p0474c04║營家置業上、呼奴使婢處、拈鍼刺繡時、莊香撥火裏、
J33nB285_p0474c05║情忘意絕處，看是甚麼。倘能依而行之，向者一切處
J33nB285_p0474c06║看來看去；猛然打翻油餈，始知原來未曾間斷。而清
J33nB285_p0474c07║淨無為、玅玄真性，本不與諸塵作對、本不與萬法為
J33nB285_p0474c08║侶。到得者裏，豈不是脫灑生平，得大解脫一著子邪？
J33nB285_p0474c09║示雄副寺
J33nB285_p0474c10║從上佛祖玄言玅句，以為接引入理之門，殊不知一
J33nB285_p0474c11║一被他障卻了也。直須向一念未生時，量鹽較茶處，
J33nB285_p0474c12║以本分事一印印定，自然頭頭上顯，物物上彰。出沒
J33nB285_p0474c13║縱橫，卷舒自在。佛法世法，總成一片。做到者裏，方有
J33nB285_p0474c14║少分相應。倘稍涉取舍思惟，便落陰界。所以道：「豪釐
J33nB285_p0474c15║繫念，三途業因，瞥爾情生，萬劫羈鎖。」有何益哉？
J33nB285_p0474c16║示佛美殷居士
J33nB285_p0474c17║在家長者修出家行，如火內生蓮；此出塵烈士，實非
J33nB285_p0474c18║虛言也。然猶直須一念萬年，萬年一念；佛法世法一
J33nB285_p0474c19║椎打就，逆境順境絕無兩般。更於一切時靜鬧閒忙，
J33nB285_p0474c20║蕩然如太虛空；原無豪髮隔礙，方稱靜者。所以古人
J33nB285_p0474c21║有言：「應物現形，如水中月。」到此可謂本地風光，無盡
J33nB285_p0474c22║受用也。倘若有一纖豪取舍，仍前落他見聞。所以古
J33nB285_p0474c23║人又有言：「才有是非，紛然失心。」若是依前坐得斷、把
J33nB285_p0474c24║得定、作得主、覷得破，有甚生死縛？有甚祖佛拘？無過
J33nB285_p0474c25║一閒道人耳。雖然，還識火中生蓮也未？
J33nB285_p0474c26║示豁山
J33nB285_p0474c27║衲僧家守心城，奉戒律；勤參學，慕道德；羨仁義，乃上
J33nB285_p0474c28║古之雄風，今時之龜鑑。此是皮下有血，不消一劄，自
J33nB285_p0474c29║知落處的。不然，且於二六時中，時時返照，切切提撕，
J33nB285_p0474c30║綿綿密密，自然頭頭合道，那怕八風五欲搖撼我也。
J33nB285_p0475a01║雖然，只如山是山，水是水，汝又向甚麼處躲根？速道！
J33nB285_p0475a02║速道！
J33nB285_p0475a03║示非一
J33nB285_p0475a04║從門入者，不是家珍；一一從胸襟中流出，方可盍天
J33nB285_p0475a05║盍地。你看古人吐露些子風規，盡是本地風光現成
J33nB285_p0475a06║受用，豈是因循懈怠的所能為也？如是不▆道之難
J33nB285_p0475a07║見，徒自掠虛耳。若能猛利信重，但辦肯心，必不相賺。
J33nB285_p0475a08║示會深
J33nB285_p0475a09║會萬物為自己，將自己歸萬物，也好箇消息，也好箇
J33nB285_p0475a10║入路。但此事十分成現，十分顯露，若是一舉便知落
J33nB285_p0475a11║處，自然識得居聖不增，在凡不減。輝騰今古，壁立萬
J33nB285_p0475a12║仞，亦可謂一眼覷破，立地成佛的，有甚不是？
J33nB285_p0475a13║示惠幢
J33nB285_p0475a14║兜率門下，無禪可參、無道可學、無生死可了、無涅槃
J33nB285_p0475a15║可樂。總無一法與人，何有一事繫縛？但日用尋常、穿
J33nB285_p0475a16║衣喫飯、嘯月吟風，以過眼前日子。豈暇與人▆上加
J33nB285_p0475a17║尖？惠幢禪人，汝還知兜率落處麼？一枕布袋頭，十分
J33nB285_p0475a18║得自由。
J33nB285_p0475a19║示擇木
J33nB285_p0475a20║良禽相木而棲，賢臣擇主而事。此雖諺俗之語，然亦
J33nB285_p0475a21║有深意也。衲僧家生平行腳，亦須要具擇法眼。若無
J33nB285_p0475a22║此眼，豈能識緇素、辨端倪？只如道我宗無語句，亦無
J33nB285_p0475a23║一法與人，如此又豈有玄言玅句以障人悟門也邪？
J33nB285_p0475a24║者裏只須揀擇始得，不然，且向一念未生前、日用尋
J33nB285_p0475a25║常處、開單展缽處、折旋俛仰處、擔來負去處，著些子
J33nB285_p0475a26║精彩。倘能一切處，果能識得現成受用，方信玅明真
J33nB285_p0475a27║性，曠劫已來，元自具足，曾無欠少。雖然如是，待汝桶
J33nB285_p0475a28║底子脫，始知得石頭點頭也。
J33nB285_p0475a29║示禪人
J33nB285_p0475a30║學道無別意，勇猛志為先。志確道易成，心堅石也穿。
J33nB285_p0475b01║若能如是去，可破生死關。此誠實言也，豈小補哉？比
J33nB285_p0475b02║來參學之流，多有舍本逐末，尋言擷句，以資談柄。殊
J33nB285_p0475b03║不知總被者些子障卻妙明真性，不得自由自在也。
J33nB285_p0475b04║此皆學道之人，不識其真，認著箇識神。所以無量劫
J33nB285_p0475b05║來，以生死本喚作本來人，良有以也。雲門道：「舉不顧，
J33nB285_p0475b06║即差互；擬思量，何劫悟？」大端此事十分親切，十分現
J33nB285_p0475b07║成。若向者裏一眼覷破，從前所說俱成賸語。到者裏
J33nB285_p0475b08║屏卻咽喉脣吻，如何通信？
J33nB285_p0475b09║示禪人
J33nB285_p0475b10║參究箇事，別無公幹，只在日用間，拈匙展缽，揭幔開
J33nB285_p0475b11║單，迎來送去，折旋俛仰。坐臥經行，穿衣喫飯；物物頭
J33nB285_p0475b12║頭，諸般成現。於斯一一薦得，自然十方坐斷。亦可謂
J33nB285_p0475b13║一念萬年，萬年一念。但辦肯心，必不相賺。
J33nB285_p0475b14║機緣
J33nB285_p0475b15║僧問：「大死的人卻活時如何？」師云：「轉得頭來是幾時？」
J33nB285_p0475b16║進云：「如何管待？」師打云：「莫背後捋髭須。」
J33nB285_p0475b17║僧問：「如何是父母未生前？」師云：「匙挑不上。」僧云：「如何
J33nB285_p0475b18║是父母已生後？」師云：「倚牆傍壁。」
J33nB285_p0475b19║僧問：「如何是和尚家風？」師云：「千眼大悲檠缽杖，八臂
J33nB285_p0475b20║那吒聽指揮。」僧云：「客來將甚麼管待？」師云：「缽頭自有
J33nB285_p0475b21║家常飯，亦任時流盡飽餐。」
J33nB285_p0475b22║僧問：「天不能盍、地不能載時如何？」師云：「曾問幾人來？」
J33nB285_p0475b23║僧佇思，師打云：「一棒棒不醒，猶自累山僧。」
J33nB285_p0475b24║僧問：「如何是衲僧巴鼻？」師云：「瓦礫相然諾，石頭解笑
J33nB285_p0475b25║人。」
J33nB285_p0475b26║僧問：「大通智勝佛，十劫坐道場，因甚不成佛？」師云：「鈍
J33nB285_p0475b27║置老翁。」
J33nB285_p0475b28║僧問：「如何是青州布衫重七斤意旨？」師打云：「重多少？」
J33nB285_p0475b29║僧問：「如何是即心即佛？」師云：「金勒馬嘶芳草地。」「如何
J33nB285_p0475b30║是非心非佛？」師云：「玉樓人醉杏華天。」僧禮拜，師便打。
J33nB285_p0475c01║僧問：「如何是第一玄？」師云：「玉井長開十丈蓮。」「如何是
J33nB285_p0475c02║第二玄？」師云：「脫殼烏龜火裏眠。」「如何是第三玄？」師云：
J33nB285_p0475c03║「泥牛吞卻海中天。」「如何是第一要？」師云：「松風吹，江月
J33nB285_p0475c04║照。」「如何是第二要？」師云：「金馬嘶，碧雞叫。」「如何是第三
J33nB285_p0475c05║要？」師云：「明歷歷，光皎皎。」
J33nB285_p0475c06║僧問：「如何是日用事？」師云：「缽盂兩度溼。」
J33nB285_p0475c07║僧問：「如何是建大法幢的事？」師云：「芥子裏走馬。」
J33nB285_p0475c08║僧問：「如何是十方同聚會？」師云：「彈指金殿上，千山走
J33nB285_p0475c09║衲僧。」「如何是不揀擇的？」師云：「精金如赤火，誰敢論疏
J33nB285_p0475c10║親？」「如何是諸佛出身處？」師云：「池塘生春草，悠然見南
J33nB285_p0475c11║山。」
J33nB285_p0475c12║僧問：「如何是萬象之中獨露身？」師云：「明如日，黑似桼。
J33nB285_p0475c13║見麼？」
J33nB285_p0475c14║僧問：「如何是和尚家風？」師云：「七尺烏藤常在手，逢人
J33nB285_p0475c15║祇要破頭顱。」僧云：「客來將甚管待？」師便打。僧云：「莫打
J33nB285_p0475c16║某甲。」師復打，云：「技死漢！不打更待何時？」
J33nB285_p0475c17║僧問：「如何是兜率境？」師云：「一水繞門千月映，片雲鋪
J33nB285_p0475c18║座百華新。」「如何是境中人？」師云：「牙如劍樹，口似血盆，
J33nB285_p0475c19║只道得一半。」
J33nB285_p0475c20║僧問：「和尚未見嵩山時如何？」師云：「綿綿密密。」僧云：「見
J33nB285_p0475c21║後時如何？」師云：「密密綿綿。」僧云：「恁麼則嵩少聯芳超
J33nB285_p0475c22║世外，家風千古壯徽猷。」師打，云：「不勞贊歎。」
J33nB285_p0475c23║師在五福領維那，一日，老人在方丈看書，師向前問
J33nB285_p0475c24║訊，云：「不審。」老人便掩著書云：「見麼？」師云：「見。」老人云：「向
J33nB285_p0475c25║甚麼處見？」師拍手云：「[口*邪]。」老人大笑。復問：「設使有人問
J33nB285_p0475c26║子：『如何是佛？』作麼生抵對？」師云：「待有問，即召云：『闍黎！』
J33nB285_p0475c27║倘擬議，即打一頓。」老人休去。
J33nB285_p0475c28║師在嵩山入室，山問：「臨濟在黃檗處得力？在大愚處
J33nB285_p0475c29║得力？」師云：「落得一場笑具。」山云：「未在，更道。」師舞坐具
J33nB285_p0475c30║便出。
J33nB285_p0476a01║韓若愚貢元問：「生公說法，頑石點頭，是不？」師云：「汝在
J33nB285_p0476a02║甚麼處得者消息來？」韓無對。師云：「者掠虛漢。」
J33nB285_p0476a03║楊貢元問：「三藐三菩提心，上文頗知，如何是心？」師云：
J33nB285_p0476a04║「不可忘卻問頭。」
J33nB285_p0476a05║俗士問：「如何是道場？」師云：「龍象蹴蹋。」
J33nB285_p0476a06║僧問：「師唱誰家曲，宗風嗣阿誰？」師云：「千尺長松雲作
J33nB285_p0476a07║盍，一方明月印嵩山。」
J33nB285_p0476a08║僧問：「如何是平展之機？」師云：「橫三豎四。」
J33nB285_p0476a09║僧問：「陰昜交謝，寒暑迭遷，意旨如何？」師云：「王郎衫袖
J33nB285_p0476a10║闊，鄭老帽檐高。」進云：「臘月三十日將甚麼抵對？」師云：
J33nB285_p0476a11║「此問最親切。」僧擬議，師便打。
J33nB285_p0476a12║僧問：「如何是格外說話？」師云：「手把豬頭，口誦淨戒。」僧
J33nB285_p0476a13║云：「如何是當陽一句？」師云：「門前峰色寒。」
J33nB285_p0476a14║僧問：「如何是賓中賓？」師云：「千里行腳。」「如何是賓中主？」
J33nB285_p0476a15║師云：「不得無過。」「如何是主中賓？」師云：「倚傍佛祖。」「如何
J33nB285_p0476a16║是主中主？」師云：「出鑪金彈子。」
J33nB285_p0476a17║僧問：「如何是百丈清規？」師云：「衲僧取則。」「如何是嵩山
J33nB285_p0476a18║師子？」師云：「不斷嚬呻。」「如何是兜率家風？」師云：「一粥一
J33nB285_p0476a19║飯。」
J33nB285_p0476a20║僧問：「如何是藏身處沒蹤跡？沒蹤跡處莫藏身。」師打
J33nB285_p0476a21║云：「為甚麼分身兩處看？」
J33nB285_p0476a22║僧問：「如何是向上關捩子？」師云：「一一當面擿。」
J33nB285_p0476a23║僧問：「露柱與鐙籠交參是第幾機？」師云：「風前看端的。」
J33nB285_p0476a24║進云：「意旨如何？」師云：「腦後欠一椎。」
J33nB285_p0476a25║僧問：「當日黃梅囑南能意旨。」師云：「銅頭鐵額漢，聞著
J33nB285_p0476a26║盡消魂。」
J33nB285_p0476a27║僧問：「人天共集，凡聖交參，和尚如何分付？」師和聲便
J33nB285_p0476a28║打。
J33nB285_p0476a29║僧問：「五馬不嘶，一牛飲水時如何？」師云：「塞斷咽喉，坐
J33nB285_p0476a30║卻舌頭。」
J33nB285_p0476b01║僧問：「如何是無相道場？」師云：「汝合自知。」
J33nB285_p0476b02║居士問：「鐵下紅鑪時如何？」師云：「和骨頭俱換。」
J33nB285_p0476b03║僧問：「生不知來處，死不知去處，請師直指。」師云：「向不
J33nB285_p0476b04║知處薦取。」進云：「薦取後又如何？」師云：「渠無生死。」
J33nB285_p0476b05║僧問：「如何是衲僧止息處？」師云：「山高水長。」又問：「如何
J33nB285_p0476b06║是賓？」師云：「白日趁柳巷。」「如何是主？」師云：「威風清四海。」
J33nB285_p0476b07║「如何是照？」師云：「山河長在月明中。」「如何是用？」師云：「手
J33nB285_p0476b08║把赤輪安天下。」
J33nB285_p0476b09║僧參。師問：「你甚處來？」進云：「江西來。」師云：「還將得馬師
J33nB285_p0476b10║鹽醬來麼？」僧茫然，師打云：「汝不從江西來。」
J33nB285_p0476b11║僧參。師問：「甚處來？」進云：「南都來。」師云：「風景如何？」僧云：
J33nB285_p0476b12║「與和尚者裏不別。」師云：「者是甚麼所在，道箇不別？」僧
J33nB285_p0476b13║擬進語，師便打。
J33nB285_p0476b14║僧問：「如何是惟道獨尊？」師云：「我為法王，於法自在。」
J33nB285_p0476b15║僧問：「龍吟霧起，虎嘯風生時如何？」師云：「黃鶴樓前吹
J33nB285_p0476b16║玉笛。」
J33nB285_p0476b17║僧問：「如何是布薩羯磨意旨？」師云：「山僧終不向二乘
J33nB285_p0476b18║人說法。」
J33nB285_p0476b19║僧問：「如何是第一義？」師云：「落二落三了也。」僧佇思，師
J33nB285_p0476b20║便打。
J33nB285_p0476b21║僧問：「萬丈深潭如何得出？」師呼：「闍黎。」僧應諾，師云：「出
J33nB285_p0476b22║也，出也。」
J33nB285_p0476b23║僧問：「一物不將來時如何？」師云：「三箇孩兒抱華鼓。」進
J33nB285_p0476b24║云：「如何體取？」師打云：「莫來攔我毬門路。」
J33nB285_p0476b25║真讚
J33nB285_p0476b26║釋迦牟尼佛像
J33nB285_p0476b27║稽首婆伽婆，滿月兩足尊。或說有為法，或剖無為真。
J33nB285_p0476b28║人天三百會，拈華一笑春。半條紅線索，殃禍繫兒孫。
J33nB285_p0476b29║故我燒黃速，瞻禮釋迦文。
J33nB285_p0476b30║彌勒佛像
J33nB285_p0476c01║稽首阿逸多，搘頤倚白蓮。或坐閻浮樹，或居兜率天。
J33nB285_p0476c02║逢人便大笑，先索一文錢。解開破布袋，此錢無半邊。
J33nB285_p0476c03║天人同遊戲，酒肆益風顛。所以人不識，著在兜率山。
J33nB285_p0476c04║阿彌陀佛
J33nB285_p0476c05║稽首安養尊，能住無量壽。此土與西方，何曾有窠臼。
J33nB285_p0476c06║曠大劫中來，常作師子吼。提攜此群生，常常舒寶手。
J33nB285_p0476c07║水鳥眾樹林，親承得攝受。我故歸命禮，放光射我肘。
J33nB285_p0476c08║文殊大士
J33nB285_p0476c09║稽首大智士，如來法王子。堂堂七佛師，端的無彼此。
J33nB285_p0476c10║涅槃會上偪釋尊，再轉法輪；毘邪室裏拶維摩，無處
J33nB285_p0476c11║啟齒。如今渾身無處藏，卻要道子半副紙。
J33nB285_p0476c12║普賢大士
J33nB285_p0476c13║稽首大願王，不可思議士。萬行自莊嚴，一乘微玅旨。
J33nB285_p0476c14║德重擔勞兮，心聞十方。道出常情兮，如月映水。偶見
J33nB285_p0476c15║虛空中，還乘白象子。
J33nB285_p0476c16║觀音大士
J33nB285_p0476c17║稽首大士，慈心廣大，家普陀山，字觀自在。普門現多
J33nB285_p0476c18║身，楞嚴一根最。所以遊諸剎，吾師真無畏。拯接迷流，
J33nB285_p0476c19║心無向背。是以焚兜樓，供我眾三昧。
J33nB285_p0476c20║達磨大士
J33nB285_p0476c21║稽首嵩少祖，圓明照四隅。一葦橫江度，九年露規模。
J33nB285_p0476c22║神光既得髓，一華常自敷。平生隻履在，馮教人畫圖。
J33nB285_p0476c23║兒孫無別供，香茗烹一壺。
J33nB285_p0476c24║山暉璧老人
J33nB285_p0476c25║稽首師翁，川巴老子。吳越荊梁，惡聲遍矣！揮金剛王，
J33nB285_p0476c26║獨埽宗旨。作天人師，滅裂規矩。讚也全不喜，毀也又
J33nB285_p0476c27║何恥？荷濟北綱宗，實報恩的嗣。好箇生鐵，鑄就脊梁。
J33nB285_p0476c28║被不肖孫，一捏捏出髓。阿翁！阿翁！我識得你。
J33nB285_p0476c29║嵩山慧老人
J33nB285_p0476c30║稽首阿師，嵩山慈父；九住名藍，氣吞海宇。毒手為人，
J33nB285_p0477a01║滴滴法乳；揮金剛王，切斷今古。小子當年，悄地親睹。
J33nB285_p0477a02║咦！拈他拂子踞他床，卻被時人喚作郎。
J33nB285_p0477a03║手裏乾坤，要間寶劍。剔雞足三千年不夜之鐙，續滹
J33nB285_p0477a04║沱三十世冰稜之燄。坐昆明，斥狂禪，而埽文翰；刱少
J33nB285_p0477a05║室，肅紀綱，以定鐵案。弄福海之神珠，賣天童之破綻。
J33nB285_p0477a06║王侯際會，闊論高談；僧俗歸依，傾心瀝膽。是何人斯？
J33nB285_p0477a07║原來是嵩山和尚省佚老漢。
J33nB285_p0477a08║自讚
J33nB285_p0477a09║咄！者村夫也無奇特，眼裏空四海，胸中沒點墨。拈條
J33nB285_p0477a10║白棒子，直以為法則。呵佛罵祖兮莫知，敲風打雨兮
J33nB285_p0477a11║罔測。有時蕭灑市廛，有時笑傲林側。撞著敏手丹青，
J33nB285_p0477a12║塗抹許多顏色。要知真實為人，卒難搆他語默。若問
J33nB285_p0477a13║此是阿誰？兜率不磷老賊。