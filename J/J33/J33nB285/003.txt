J33nB285_p0477b01║兜率不磷堅禪師語錄卷下
J33nB285_p0477b02║參學小師玅聖玅德等記錄
J33nB285_p0477b03║頌古
J33nB285_p0477b04║永嘉大師見六祖
J33nB285_p0477b05║腰包頂笠到曹谿，捋下帽檐白日低。振錫三聲窮伎
J33nB285_p0477b06║倆，俛留一宿不須提。
J33nB285_p0477b07║百丈野狐
J33nB285_p0477b08║當年一句太郎當，五百生前受此殃。石女偷身天外
J33nB285_p0477b09║去，獃郎猶自守空房。
J33nB285_p0477b10║三頓棒
J33nB285_p0477b11║密室全施殺活機，蒿枝三頓陷重圍。猛然徹骨無多
J33nB285_p0477b12║子，舉起拳頭肋上揮。
J33nB285_p0477b13║無位真人
J33nB285_p0477b14║無位真人看面門，纔然指著便消魂。長笑一聲山水
J33nB285_p0477b15║綠，更無一物可酬恩。
J33nB285_p0477b16║賓主句
J33nB285_p0477b17║兩堂同喝震如雷，此是宗門格外才。賓主歷然不錯
J33nB285_p0477b18║錯，冬風吹起律筒灰。
J33nB285_p0477b19║照用
J33nB285_p0477b20║有時把手不同行，各自人前說姓名。若問就中端的
J33nB285_p0477b21║旨，滹沱河上聽鐘聲。
J33nB285_p0477b22║香嚴上樹話
J33nB285_p0477b23║香嚴好箇截流機，只是時人會者稀。若肯當頭便一
J33nB285_p0477b24║擊，不到如今論是非。
J33nB285_p0477b25║南泉斬貓
J33nB285_p0477b26║堪笑南泉老不休，貓兒未舉早輸籌。兩堂箇箇真龍
J33nB285_p0477b27║象，末後無端累趙州。
J33nB285_p0477b28║僧問趙州：「如何是趙州？」州云：「東門、南門、西門、北
J33nB285_p0477b29║門。」
J33nB285_p0477b30║全體問來全體酬，多少行人在路頭。大道闊，白雲悠，
J33nB285_p0477c01║南北東西輸一籌。
J33nB285_p0477c02║俱胝和尚
J33nB285_p0477c03║一夜東風解客愁，十分春色到峰頭。忽逢知己菴前
J33nB285_p0477c04║過，笑裏無端豎指頭。
J33nB285_p0477c05║趙州勘婆
J33nB285_p0477c06║年老心孤太煞，自攜杖去臺山。一條大道坦直，如今
J33nB285_p0477c07║返作嚴關。
J33nB285_p0477c08║南泉、歸宗、麻谷同去參禮南陽國師。
J33nB285_p0477c09║三人瓢笠各挈，無端自呈醜拙。南泉、麻谷、歸宗，鼻孔
J33nB285_p0477c10║教誰扭折。
J33nB285_p0477c11║四料揀
J33nB285_p0477c12║奪人不奪境，夜半歸來寒照影。百尺樓臺動曉星，子
J33nB285_p0477c13║規啼處香風滿。
J33nB285_p0477c14║奪境不奪人，沒鐙驢子騎三更。如今百卉辭春色，唯
J33nB285_p0477c15║有黃鸝樹上鳴。
J33nB285_p0477c16║人境兩俱奪，拈起烏藤劈面搏。伶俐衲僧擬進言，未
J33nB285_p0477c17║免重澆第二杓。
J33nB285_p0477c18║人境兩俱奪，海晏河清光灼灼。風流才子躍龍門，萬
J33nB285_p0477c19║里謳歌常自若。
J33nB285_p0477c20║靈雲見桃華
J33nB285_p0477c21║夭桃一夜笑江潰，艷色燒天有十分。莫道無人堪戀
J33nB285_p0477c22║賞，曉來豁眼是靈雲。
J33nB285_p0477c23║巖頭一日到德山，跨門便問：「是凡是聖？」山便喝，
J33nB285_p0477c24║頭禮拜。
J33nB285_p0477c25║是凡是聖兩無欺，一喝驚天動地時。回首珊瑚撐夜
J33nB285_p0477c26║月，清光一片在瓊枝。
J33nB285_p0477c27║北斗藏身
J33nB285_p0477c28║驀拶相逢善哮吼，憐兒不覺揚家醜。蟭螟昨夜舞三
J33nB285_p0477c29║臺，驚起雲門藏北斗。
J33nB285_p0477c30║雲門屎橛
J33nB285_p0478a01║人平不語，水平不流。雲門屎橛，塞斷咽喉。若遇搜林
J33nB285_p0478a02║巨犬子，萬般腥臭一時收。
J33nB285_p0478a03║十智同真
J33nB285_p0478a04║一同一質，晴空杲日。耀古輝今，莫怪不識。
J33nB285_p0478a05║二同大事，饑餐倦睡。把斷乾坤，本無漸次。
J33nB285_p0478a06║三總同參，大憨小憨。芒鞋缽袋，挂向東菴。
J33nB285_p0478a07║四同真智，關張劉備。我則不然，光吞萬類。
J33nB285_p0478a08║五同遍普，雙瞳目瞽。祕魔檠叉，禾山打鼓。
J33nB285_p0478a09║六同具足，山青水綠。常在其中，無拘無束。
J33nB285_p0478a10║七同得失，何必不必。曠大劫來，圓明如日。
J33nB285_p0478a11║八同生殺，石頭路滑。袖裏金椎，一時俱攃。
J33nB285_p0478a12║九同音吼，下坡快走。蹋翻覆盆，通身是口。
J33nB285_p0478a13║十同得入，承誰恩力。野老負薪，村婦供織。
J33nB285_p0478a14║德山托缽
J33nB285_p0478a15║陷虎機，也甚奇，得便宜處落便宜，將謂人前陳巧玅，
J33nB285_p0478a16║低頭依舊失雙眉。巖頭老，何所施？暗寫愁腸付與誰？
J33nB285_p0478a17║付與誰？三年依舊鐵輪隨。
J33nB285_p0478a18║麻三斤
J33nB285_p0478a19║如何是佛麻三斤。此語可能蕩最氛。衲僧若也知端
J33nB285_p0478a20║的，人前切忌且論文。
J33nB285_p0478a21║破山明和尚因僧問：「終日喫飯，未曾咬著一粒
J33nB285_p0478a22║時如何？」山云：「一箇斑鳩九隻鳥。」
J33nB285_p0478a23║一番雨過一番好，山色青青野色新。鵓鳩枝上啼不
J33nB285_p0478a24║已，由來一粒未粘脣。
J33nB285_p0478a25║報恩浮石賢和尚，常以馬祖一喝，百丈三日耳
J33nB285_p0478a26║聾，勘眾三十年，未有契機者。一日，舉問福海璧
J33nB285_p0478a27║老人，老人曰：「不是苦心人不知。」
J33nB285_p0478a28║三十年來著一機，箭鋒相拄破重圍。剛然奪得還歸
J33nB285_p0478a29║趙，春色如今分外肥。
J33nB285_p0478a30║長松璧和尚因僧問：「如何是萬法歸一？一歸何
J33nB285_p0478b01║處？」松云：「疊翠峰。」
J33nB285_p0478b02║萬法從來不自功，沿流不息是蠶叢。臨岐無甚聊相
J33nB285_p0478b03║贈，笑指嵯峨插翠中。
J33nB285_p0478b04║長松因僧問：「如何是西來意？」松云：「門前五箇石。」
J33nB285_p0478b05║英風烈烈弄全機，俊骨三更跨鐵圍。卻向錦江江上
J33nB285_p0478b06║望，夜深汀岸火光肥。
J33nB285_p0478b07║嵩山慧和尚因僧問：「水盡山窮時如何？」山云：「者
J33nB285_p0478b08║是拄杖子。」僧禮拜，山便打。
J33nB285_p0478b09║水盡山窮立問端，當頭一棒骨毛寒。者僧若也親會
J33nB285_p0478b10║得，月上高峰玉一團。
J33nB285_p0478b11║嵩山因僧問：「如何是正法眼藏？」山云：「六月裏炭
J33nB285_p0478b12║團。」
J33nB285_p0478b13║放下似綿團，提起如特石。嵩山正法眼，當機覿面疾。
J33nB285_p0478b14║鐵額銅頭也消魂，英靈上士難委悉。快委悉，老胡血
J33nB285_p0478b15║脈從此出。
J33nB285_p0478b16║嵩山因僧問：「如何是單傳之旨？」山云：「一箇髼鬆
J33nB285_p0478b17║兩箇丫。」
J33nB285_p0478b18║嵩山關戾有來由，全體將來為汝酬。衲子如無青白
J33nB285_p0478b19║眼，依然春色隔南州。
J33nB285_p0478b20║嵩山常呼僧名，僧應諾，山云：「汝名甚麼？」或呼僧，
J33nB285_p0478b21║僧至，山云：「我不曾叫汝。」或呼僧，僧擬議，山云：「可
J33nB285_p0478b22║憐生！」復云：「嵩山有的旨，但呼汝名字；汝不恁麼
J33nB285_p0478b23║來，我便恁麼去。」
J33nB285_p0478b24║為爾全提第一機，相呼相喚莫相違，等閒識得真消
J33nB285_p0478b25║息，好向峰頭痛罵伊。
J33nB285_p0478b26║無根樹
J33nB285_p0478b27║本植威音空劫外，清清從不染泥塵。高枝垂密來初
J33nB285_p0478b28║月，細葉扶疏映比鄰。曉日乍開山迥迥，晚風纔動響
J33nB285_p0478b29║頻頻。誰知蔭覆連河岳，不假栽培曠古春。
J33nB285_p0478b30║無孔笛
J33nB285_p0478c01║陽春一曲別宮商，格調從來意自長。石女把將天外
J33nB285_p0478c02║去，木人攜得谷中藏。聲聲徹夜彌江海，字字連雲接
J33nB285_p0478c03║宋唐。更有知音弄月下，全非漁父歎滄浪。
J33nB285_p0478c04║無孔錘
J33nB285_p0478c05║日炙風吹是幾年，凝然不壞本來堅。五金未假紅爐
J33nB285_p0478c06║鑄，一色何消赤火煎。擊破乾坤明的旨，敲開混沌顯
J33nB285_p0478c07║單傳。有時擿向支那國，霧朗雲輝豈變遷？
J33nB285_p0478c08║無縫塔
J33nB285_p0478c09║雲中級級自參差，眼裏團團上祖規。星日繞檐元未
J33nB285_p0478c10║動，煙霞生背可能移。幾番識盡乾坤眼，百世吟來雪
J33nB285_p0478c11║曲詩。直是逢源誰借借，年年相共不相知。
J33nB285_p0478c12║無底籃
J33nB285_p0478c13║攜來平野擿芳春，不覺遭逢露本真。幾度林中盛皓
J33nB285_p0478c14║月，數回宇內漉金鱗。頻頻看去原無巧，著著將來自
J33nB285_p0478c15║有神。終日人前少賣弄，孤標非與世同倫。
J33nB285_p0478c16║無須鎖
J33nB285_p0478c17║黃金鑄就絕神工，從此玄關不露風。幾度大悲摸不
J33nB285_p0478c18║著，九天慧眼看無功。威音難與分先後，樓至何才辨
J33nB285_p0478c19║始終。自是佛魔俱鎖斷，回頭月映錦官東。
J33nB285_p0478c20║無底船
J33nB285_p0478c21║芳草青來古岸平，長江碧去峽峰清，孤帆不挂春風
J33nB285_p0478c22║順，兩櫓誰搖夾浪行？不犯清波魚藻靜，馮流愛海雪
J33nB285_p0478c23║華明。煙深莫謂無棲處，更向他方界裏牚。
J33nB285_p0478c24║無弦琴
J33nB285_p0478c25║不用神工巧合成，陽關三疊自堪任。山前秀色高寒
J33nB285_p0478c26║盡，澗底流泉藻韻清。繞指梅華香自落，回風鶴操響
J33nB285_p0478c27║初沈。等閒不是平沙趣，乾達婆王無路尋。
J33nB285_p0478c28║無底缽
J33nB285_p0478c29║當場用處沒疏親，庾嶺全提驗主賓。擎去降龍非假
J33nB285_p0478c30║手，持來應供未粘脣。殘羹餿飯空生擲，野鶴閒雲斷
J33nB285_p0479a01║際倫。多子塔前空著柄，滿中盛得劫前春。
J33nB285_p0479a02║無星秤
J33nB285_p0479a03║要識錙銖就裏奇，一條黑桼挂須彌。定盤星看蝸牛
J33nB285_p0479a04║眼，秤柄身裁鐵樹枝。衡石全提分理事，銅鉤三寸絕
J33nB285_p0479a05║施為。而今且著閻浮界，魔佛看來也蹙眉。
J33nB285_p0479a06║山中四威儀
J33nB285_p0479a07║行行行，不計程。築著指，喫一驚。
J33nB285_p0479a08║住住住，拾野趣。剛掉臂，虛空露。
J33nB285_p0479a09║坐坐坐，哂馬簸。古到今，成滯貨。
J33nB285_p0479a10║臥臥臥，鼾齁箇。問若何？驀面唾。
J33nB285_p0479a11║拈古
J33nB285_p0479a12║舉：「世尊一日陞座，文殊白椎云：『諦觀法王法，法王法
J33nB285_p0479a13║如是。』世尊便下座。」
J33nB285_p0479a14║拈曰：「大小世尊被文殊一椎，只得虛空粉碎即
J33nB285_p0479a15║且止，你道他百萬人天為甚懡㦬而退？大眾！還
J33nB285_p0479a16║知麼？」復云：「劄。」
J33nB285_p0479a17║舉：「阿難尊者問迦葉：『世尊傳金襴之外，別傳箇甚麼？』
J33nB285_p0479a18║迦葉召阿難，阿難應諾，迦葉云：『倒卻門前剎竿著。』」
J33nB285_p0479a19║拈曰：「阿難因行不免掉臂，誰知被箇剎竿子絆
J33nB285_p0479a20║著？你道如今還有脫身處也無？脫身猶可易，出
J33nB285_p0479a21║格道應難。」
J33nB285_p0479a22║舉：「世尊因文殊至諸佛集處，值諸佛各還本處，唯有
J33nB285_p0479a23║一女子近佛坐，入於三昧。文殊白佛：『云何此女得近
J33nB285_p0479a24║佛坐，而我不得？』佛告文殊：『汝但覺此女，令從三昧起，
J33nB285_p0479a25║自問之。』文殊繞女三匝，鳴指一下，乃托至梵天，盡其
J33nB285_p0479a26║神力而不能出。世尊云：『假使百千文殊亦出，此女定
J33nB285_p0479a27║不得。下方過四十二恆河沙國土，有罔明菩薩，能出
J33nB285_p0479a28║此女定。』須臾，罔明從地湧出作禮。世尊敕罔明出，罔
J33nB285_p0479a29║明卻過女前，鳴指一下，女子於是從定而出。」
J33nB285_p0479a30║拈曰：「二大士恁麼，為甚有出得？有出不得，畢竟
J33nB285_p0479b01║淆訛在甚麼處？風靜始知蟬在樹，鐙殘方見月
J33nB285_p0479b02║臨窗。」
J33nB285_p0479b03║舉：「僧問趙州：『萬法歸一，一歸何處？』州云：『我在青州作
J33nB285_p0479b04║領布衫，重七斤。』」
J33nB285_p0479b05║拈曰：「大小趙州被者僧問著，只得和囊底掀出，
J33nB285_p0479b06║看來不是好手。若是堅上座即不然，待伊開口
J33nB285_p0479b07║即便棒出，一不失為宗師，二免者僧泣岐。」
J33nB285_p0479b08║舉：「南泉云：『王老師賣身去也，還有買者麼？』時有僧出
J33nB285_p0479b09║某甲買，泉云：『不作貴，不作賤，你作麼生買？』僧無語。」
J33nB285_p0479b10║拈曰：「不作貴，不作賤且致，只如者僧無語，是好
J33nB285_p0479b11║心？不是好心？你若分析得，宋老師被你看破。」
J33nB285_p0479b12║舉：「睦州示眾云：『大事未明，如喪考妣；大事已明，如喪
J33nB285_p0479b13║考妣。』」
J33nB285_p0479b14║拈曰：「大事未明且置不問，大事已明因甚麼還
J33nB285_p0479b15║要如喪考妣？前頭猶易可，末後更愁人。」
J33nB285_p0479b16║舉：「鹽官會下有一主事僧，忽見鬼使來追，僧告云：『某
J33nB285_p0479b17║甲身充主事，未假修行，乞容七日，得否？』使云：『待為白
J33nB285_p0479b18║王。若許，七日後來；不然，須臾便至。』言訖不見。至七日
J33nB285_p0479b19║後，復來覓其僧，了不可得。」
J33nB285_p0479b20║拈曰：「鬼使不但七日後來尋不見，即七日前來
J33nB285_p0479b21║亦尋不見。雖然，乞容的又是誰邪？還知落處麼？
J33nB285_p0479b22║請看石上藤蘿月，已映洲前蘆荻華。」
J33nB285_p0479b23║舉：「僧問趙州：『至道無難，唯嫌揀擇。如何是不揀擇？』州
J33nB285_p0479b24║云：『天上天下，惟我獨尊。』僧云：『此猶是揀擇。』州云：『田庫
J33nB285_p0479b25║奴！甚麼處是揀擇？』」
J33nB285_p0479b26║拈曰：「趙州只有步步登高，且無從空放下。當時
J33nB285_p0479b27║見問，何不劈脊便打？且免者僧向揀擇處垛根。」
J33nB285_p0479b28║舉：「石臼參馬大師，祖云：『甚處來？』臼云：『烏臼來。』祖云：『近
J33nB285_p0479b29║日有何言句？』臼云：『幾人於此茫然？』祖云：『茫然且致，悄
J33nB285_p0479b30║然一句作麼生？』臼乃上前三步，祖云：『我有七棒寄打
J33nB285_p0479c01║烏臼，你還甘否？』臼云：『和尚先喫，某甲後甘。』」
J33nB285_p0479c02║拈曰：「馬祖信腳而行，石臼善為道路。簡點將來，
J33nB285_p0479c03║猶涉機關在，正好各與三十拄杖。何也？者裏不
J33nB285_p0479c04║得放過。」
J33nB285_p0479c05║舉：「鹽官一日喚侍者：『將犀牛扇子來。』者云：『破也。』官云：
J33nB285_p0479c06║『扇子既破，還我犀牛兒來。』者無對。」
J33nB285_p0479c07║拈曰：「說甚麼鹽官著死急，殊不知國清才子貴，
J33nB285_p0479c08║家富小兒嬌。」
J33nB285_p0479c09║舉：「昔有婆子供養一菴主，經二十年，常令二八女子
J33nB285_p0479c10║送供給侍。一日，令女子抱定曰：『正恁麼時如何？』主曰：
J33nB285_p0479c11║『枯木倚寒巖，三冬無暖氣。』女子舉似婆，婆曰：『我二十
J33nB285_p0479c12║年祇供養箇俗漢。』遂遣出，燒卻菴。」
J33nB285_p0479c13║拈曰：「不但二十年到不得者裏，直饒再二十年
J33nB285_p0479c14║亦枉然。雖然，明鋒容易躲，暗箭最難防。」
J33nB285_p0479c15║舉：「曹山因僧問：『世間甚麼最貴？』山云：『死貓兒最貴。』曰：
J33nB285_p0479c16║『為甚麼死貓兒卻貴？』山云：『無人著價。』」
J33nB285_p0479c17║拈曰：「試玉雖經火，求珠不離泥。雖是曹山用處，
J33nB285_p0479c18║亦是曹山拙處。雖然，且道畢竟如何著價？向前
J33nB285_p0479c19║來，共你說一上。」
J33nB285_p0479c20║舉：「琅琊因長水法師問：『《楞嚴經》云：「清淨本然。」云何忽
J33nB285_p0479c21║生山河大地？』琊厲聲云：『清淨本然，云何忽生山河大
J33nB285_p0479c22║地？』」
J33nB285_p0479c23║拈曰：「騎賊馬追賊，不是回機轉位的克家子。若
J33nB285_p0479c24║是克家子，猶未得在。且作麼生是克家事？華光
J33nB285_p0479c25║浮古殿，竹影埽空庭。」
J33nB285_p0479c26║雜偈
J33nB285_p0479c27║贈友人
J33nB285_p0479c28║一夜嵩山話舊時，幾年梁益結禪期。蒲團每坐三更
J33nB285_p0479c29║月，毛穎長敲卒歲詩。列聖叢中開正眼，不萌枝上豁
J33nB285_p0479c30║雙眉。無心應物平生事，高志拏雲只在斯。
J33nB285_p0480a01║敘舊
J33nB285_p0480a02║買得青山萬事寬，白雲陰裏共君歡。參差竹樹含春
J33nB285_p0480a03║色，向背松杉映雪寒。倦到庭前常步月，鐙明室內可
J33nB285_p0480a04║焚檀。年來未暇精書研，嬾寫閒情對碧巒。
J33nB285_p0480a05║寄雲巖三草溥弟
J33nB285_p0480a06║一從分手出嵩山，君臥雲巖我獨閒。竹杖穿雲煙岫
J33nB285_p0480a07║外，麻衣放浪石谿間。南方悵望晴天異，北郭低吟倦
J33nB285_p0480a08║鳥還。同握昆明莫邪劍，有時六詔蕩癡頑。
J33nB285_p0480a09║復嵩松昇弟用原韻
J33nB285_p0480a10║曹源一滴潤梁州，杖撥荒雲得自由。霞散長空天作
J33nB285_p0480a11║鏡，水沈細浪月為鉤。拈華席上生機活，卷席筵中姓
J33nB285_p0480a12║字優。自是玄風吹四野，冰輪無類照嵩丘。
J33nB285_p0480a13║聞龍苂上兄自江淛請藏畫列祖像百二十軸
J33nB285_p0480a14║還嵩山，喜而誌之
J33nB285_p0480a15║楚雨吳風過四秋，手持勝事到嵩丘。詩瓢萬里關山
J33nB285_p0480a16║遠，鐵杖百城煙水脩。玉軸才開暉寶相，雲緗半展得
J33nB285_p0480a17║徽猷。松門法乳從今始，自是功高第一籌。
J33nB285_p0480a18║次若震楊秀才原韻
J33nB285_p0480a19║秀拔群儒世上英，文章自是出天真。詞華已吐珠璣
J33nB285_p0480a20║潤，筆氣光騰錦繡春。江上烹豬逢內翰，山中奪笏遇
J33nB285_p0480a21║宗臣。傳鐙細看前朝事，此事何人得意新。
J33nB285_p0480a22║偶成
J33nB285_p0480a23║瓢囊高挂碧峰頭，放浪林泉訪舊遊。不遇知音談歲
J33nB285_p0480a24║月，少逢漁父泛輕舟。半夜茶煙浮屋外，中時鶴影落
J33nB285_p0480a25║谿頭。道者家風宜若是，佛冤祖債一時休。
J33nB285_p0480a26║遣興
J33nB285_p0480a27║芒鞋獨自到山顛，正是冬來雪盡天。白鶴引雛青澗
J33nB285_p0480a28║上，玄猿領子碧崖邊。林華競發才人料，地籟時鳴野
J33nB285_p0480a29║老絃。此日登臨清晝永，嬾披垢服入西廛。
J33nB285_p0480a30║遊碁盤山
J33nB285_p0480b01║谿映青莎響杜鵑，樵漁也自摘芳妍。重遊不為江山
J33nB285_p0480b02║古，散步長妨歲自捐。奕局未終柯已爛，滄冥又淺鶴
J33nB285_p0480b03║方還。由來此地煙霞勝，贏得今朝一覺眠。
J33nB285_p0480b04║贈格目上座
J33nB285_p0480b05║衲子家風無別陳，縱橫理事契全真。三餐粥飯年來
J33nB285_p0480b06║慣，一架蒲團劫外春。任運翻騰閒歲月，隨緣瀟灑舊
J33nB285_p0480b07║時人。機關此日消磨盡，信手拈來待遠賓。
J33nB285_p0480b08║贈監院不用上座
J33nB285_p0480b09║破甕酸虀每日開，平常一味待方來。維持不媿楊岐
J33nB285_p0480b10║老，能事還堪自寶才。功在叢林名已重，惠孚保社智
J33nB285_p0480b11║猶恢。道人本色應如是，共轉機輪在此回。
J33nB285_p0480b12║輓慈雲空一上座
J33nB285_p0480b13║脫盡鶻衣八斗塵，分明此日識前因。化緣已畢身須
J33nB285_p0480b14║退，法語常留道益真。月到天心光朗朗，雲消勝地潤
J33nB285_p0480b15║津津。老禪措手歸何處，紅蓼依然對白蘋。
J33nB285_p0480b16║避暑
J33nB285_p0480b17║山中無客至，赤日隔高臺。徑曲苔痕溼，林風香氣來。
J33nB285_p0480b18║烹茶青草谷，倚杖白雲隈。飯罷乘幽興，尋芳日幾回。
J33nB285_p0480b19║和近山鼎弟贈有孚張使君原韻
J33nB285_p0480b20║邂逅留佳句，清音動所思。真乘言外得，風度意中窺。
J33nB285_p0480b21║探墨含珠潤，尋幽采藥奇。消搖塵世外，勝事幾人知。
J33nB285_p0480b22║秋夜同鼎弟翫月
J33nB285_p0480b23║素練凝虛碧，盈盈冷太清。無雲生絳漢，有水潤朱楹。
J33nB285_p0480b24║共坐三生石，同看一澗明。古人拂袖去，別是故園情。
J33nB285_p0480b25║壽路南別駕裕生吳公
J33nB285_p0480b26║如何同記莂？來現宰官身。蝗去封疆靜，民歌路甸新。
J33nB285_p0480b27║西南常戴德，草木亦沾仁。紫氣浮公署，稱觴喜眾賓。
J33nB285_p0480b28║荅馬秀才
J33nB285_p0480b29║山舍逢高士，相攜過小菴。逃禪華共賞，樂道苦同甘。
J33nB285_p0480b30║峰影倒僧座，谿聲上佛龕。明朝何處去？倚杖看晴嵐。
J33nB285_p0480c01║贈天來吳秀才北上
J33nB285_p0480c02║信手攀丹桂，已逢第一枝。玉堂通鳳闕，金馬躍龍墀。
J33nB285_p0480c03║身處青雲遠，心存白髮垂。上方如有賜，付雁不須遲。
J33nB285_p0480c04║荅若愚韓貢元
J33nB285_p0480c05║聚首芳塵外，清談莫猒多。讀書開聖智，種竹翦煩柯。
J33nB285_p0480c06║既與道原近，應知欲可呵。逢緣如得玅，日用不蹉跎。
J33nB285_p0480c07║壽通皎陳居士
J33nB285_p0480c08║雖然今日誕，須記未生時。岳降中峰翠，歌催四座卮。
J33nB285_p0480c09║南辰功注算，高士韻稱奇。若問無為意，賢哉道自怡。
J33nB285_p0480c10║復汪秀才用原韻
J33nB285_p0480c11║真性豈無定，本光不汙塵。九還尋玅訣，三疊樂天真。
J33nB285_p0480c12║不覺從前誤，難知此後辛。黃龍亦有術，只在本來人。
J33nB285_p0480c13║擬寒山詩五首
J33nB285_p0480c14║日用事何如？施為先克己。克己坦然平，可以識行止。
J33nB285_p0480c15║不到忘機處，孤蹤何所以？山青雲自閒，水綠多清泚。
J33nB285_p0480c16║大事向誰說？道人當自裁。此身既如幻，安能常在哉！
J33nB285_p0480c17║祇有者些子，不被八風摧。劫初只至今，曾不染塵埃。
J33nB285_p0480c18║道人行處是，天地不能留。明月在寒山，清風亦可儔。
J33nB285_p0480c19║巖臺容我嬾，朝野任我遊。從前諸三昧，收歸拄杖頭。
J33nB285_p0480c20║歎彼世間人，忙忙無日休。心猿急似箭，意馬豈停留？
J33nB285_p0480c21║不顧宅中寶，癡狂向外求。臨危將不去，空手赴荒丘。
J33nB285_p0480c22║深悲學道流，幾箇識廉恥。專要使偷心，相將論彼此。
J33nB285_p0480c23║緇田無簣功，業海有餘矣！臨末梢頭時，將何敵生死？
J33nB285_p0480c24║贈羨瞿輝弟住武定府福田寺
J33nB285_p0480c25║來日霜蹄去武陽，龍泉一劍動星光。太平罔兩屏蹤
J33nB285_p0480c26║跡，遙聽雄風蕩八荒。
J33nB285_p0480c27║送不同溥弟還蜀
J33nB285_p0480c28║檞笠飄然萬里程，此行蹋碎錦江春。峨眉山上一方
J33nB285_p0480c29║月，莫道不從昆海濱。
J33nB285_p0480c30║次韻題罌粟
J33nB285_p0481a01║一片雲霞映日開，天然秀氣避風埃。評題自是仙原
J33nB285_p0481a02║種，故向青山結玉胎。
J33nB285_p0481a03║送化一知客
J33nB285_p0481a04║衲子家風無別陳，十分機括看當人。塵中主，化外賓，
J33nB285_p0481a05║識得來時絕偽真。
J33nB285_p0481a06║苦雨
J33nB285_p0481a07║村村何事雨凄清？十日秋風斷客行。借問明朝晴也
J33nB285_p0481a08║未？杖藜且踏亂峰青。
J33nB285_p0481a09║蟬鳴樹底
J33nB285_p0481a10║清音不斷柳枝頭，滿院高風催早秋。自是客人翻不
J33nB285_p0481a11║樂，一聲雨淚向東流。
J33nB285_p0481a12║茶次，口占奉和嵩山老人原韻
J33nB285_p0481a13║嵩山春色幽仍遠，詩畫一篇向此展。座中盡是江南
J33nB285_p0481a14║人，撫臆銜桮開笑臉。
J33nB285_p0481a15║賦得疏竹吟風
J33nB285_p0481a16║青青澗上映南軒，十畝傲霜小竹園。借問王猷何處
J33nB285_p0481a17║去？月明靜夜冷啼猿。
J33nB285_p0481a18║賦得把盞問月
J33nB285_p0481a19║滿座秋風引客思，湘簾影動菊華枝。不知仙子來何
J33nB285_p0481a20║處？靜對茶爐寫舊詩。
J33nB285_p0481a21║喬松棲鶴
J33nB285_p0481a22║虯姿十丈倚巖邊，傲盡煙霞不計年。每對南樓烹茗
J33nB285_p0481a23║後，遙瞻薄莫鶴翩躚。
J33nB285_p0481a24║聽上方梵唄得寫字
J33nB285_p0481a25║半卷殘經才放下，一聲歸鶴動林野。池邊倚杖望雲
J33nB285_p0481a26║谿，無限閒情惟自寫。
J33nB285_p0481a27║池成月自來
J33nB285_p0481a28║鑿來不是勝昆明，但要清光月夜生。未到上方烹雪
J33nB285_p0481a29║賞，如何識得野人情。
J33nB285_p0481a30║雁行
J33nB285_p0481b01║一聲清韻落秋霜，帶得風雲過遠岡。不是回峰休錯
J33nB285_p0481b02║認，明河無暈任翱翔。
J33nB285_p0481b03║梅
J33nB285_p0481b04║江城昨夜笛聲催，一片清香傍柳開。多謝故人憐瘦
J33nB285_p0481b05║骨，年年五月寄書來。
J33nB285_p0481b06║壁上梅
J33nB285_p0481b07║滿壁何人塗素胎，冰姿猶自在巖臺。莫教渫盡枝頭
J33nB285_p0481b08║意，還向江城笛裏來。
J33nB285_p0481b09║邀友看菊
J33nB285_p0481b10║相逢不必話漁樵，且向東籬看小嬌。秋片烹來清晝
J33nB285_p0481b11║永，許多情緒坐中消。
J33nB285_p0481b12║步月
J33nB285_p0481b13║清暉如水映霜空，萬里河山皓魄中。此夜不堪頻悵
J33nB285_p0481b14║望，邊城最是猒秋風。
J33nB285_p0481b15║夜泊昆池
J33nB285_p0481b16║春波百里映遙天，此夜輕風送小船。過盡蘆華纖月
J33nB285_p0481b17║冷，回頭兩岸淨蒼煙。
J33nB285_p0481b18║和張使君有孚西來隻履之作
J33nB285_p0481b19║何曾隻履又西還，請看洛中少室山。自是老胡將不
J33nB285_p0481b20║去，至今千載鎖松關。
J33nB285_p0481b21║奉和本師韻題滇南八景
J33nB285_p0481b22║昆池夜月
J33nB285_p0481b23║秋光一片映漁磯，桂子香飄午夜肥。疊翠雙峰時倒
J33nB285_p0481b24║影，欲牚小艇載將歸。
J33nB285_p0481b25║商山樵唱
J33nB285_p0481b26║數聲亭午隔崖阿，雲樹參差接女蘿。幾欲相尋王子
J33nB285_p0481b27║跡，煙深無處覓殘柯。
J33nB285_p0481b28║金馬朝輝
J33nB285_p0481b29║遙遙東郭望朝暉，金馬坊前春最宜。可笑王褒千古
J33nB285_p0481b30║後，遊人猶說數行碑。
J33nB285_p0481c01║碧雞秋色
J33nB285_p0481c02║層巒高聳翠雲西，著地凌空孰與齊？唱徹一聲驚宇
J33nB285_p0481c03║宙，猶來音韻別天倪。
J33nB285_p0481c04║雲津夜市
J33nB285_p0481c05║津連市口樹連橋，水漾波光艇漾潮。來往輪蹄駢集
J33nB285_p0481c06║地，於中蕭灑屬漁樵。
J33nB285_p0481c07║螺峰疊翠
J33nB285_p0481c08║怪石層層看最奇，盤空累地合如期。天然突兀誰今
J33nB285_p0481c09║古，卻似尋常小塔兒。
J33nB285_p0481c10║官渡漁鐙
J33nB285_p0481c11║郭南簇簇謝家村，煙鎖垂楊練鎖墩。蚱蜢橫波歌款
J33nB285_p0481c12║乃，釣來金鯉出青蘋。
J33nB285_p0481c13║龍池躍金
J33nB285_p0481c14║隱隱金波碎碧灘，潛鱗骨蛻幾千番。為霖豈是無功
J33nB285_p0481c15║用？會看風雷破浪還。
J33nB285_p0481c16║示惺監收
J33nB285_p0481c17║萬語千言教惺一，惺來一句絕商量。目前卻把空生
J33nB285_p0481c18║旨，嘯月吟風任舉揚。
J33nB285_p0481c19║示克己香鐙
J33nB285_p0481c20║汝道工夫總不真，拈香撥火也相親。有時觸著娘生
J33nB285_p0481c21║手，一簇青煙笑殺人。
J33nB285_p0481c22║示見一副寺
J33nB285_p0481c23║見猶不及見還難，一片月華落九天。見一闍黎如鈍
J33nB285_p0481c24║置，依然光彩鎖風煙。
J33nB285_p0481c25║示天一
J33nB285_p0481c26║春色融和草木青，了無一法可關情。波澂月淨分明
J33nB285_p0481c27║事，無那時人時自盲。
J33nB285_p0481c28║示樹本
J33nB285_p0481c29║學道先須務樹本，一生取足復何求？蹋翻天地無家
J33nB285_p0481c30║國，始是男兒得自由。
J33nB285_p0482a01║示玅德小師
J33nB285_p0482a02║青春志道正當時，此事分明在不欺。打徹上頭關捩
J33nB285_p0482a03║子，頂門一竅是靈機。
J33nB285_p0482a04║示持一
J33nB285_p0482a05║學道直須力荷持，莫將語默涉端倪。直須學到無學
J33nB285_p0482a06║處，得到無學任所為。
J33nB285_p0482a07║示金振
J33nB285_p0482a08║籬菊粼粼正散金，清香透鼻莫沈吟。此時徹得心頭
J33nB285_p0482a09║事，傲雪凌霜任古今。
J33nB285_p0482a10║示省夢知殿
J33nB285_p0482a11║省得夢來眼豁開，眼開方不被塵埃。如今庭外藤蘿
J33nB285_p0482a12║月，夜夜青光映碧苔。
J33nB285_p0482a13║示智覺
J33nB285_p0482a14║柳陌華阡選佛宮，禪心道韻自和融。闍黎若解其中
J33nB285_p0482a15║趣，智覺分明在己躬。
J33nB285_p0482a16║示懷無知客
J33nB285_p0482a17║樂道忘懷一物無，閒雲野鶴任江湖。客來有問如何
J33nB285_p0482a18║待？請聽菴前叫鷓鴣。
J33nB285_p0482a19║示容波
J33nB285_p0482a20║教汝先須鏟妄心，妄心鏟盡道方親。胸中若有些兒
J33nB285_p0482a21║事，依舊狂波卷白蘋。
J33nB285_p0482a22║示等齊
J33nB285_p0482a23║為道須知勿自欺，朝昏一念緊提撕。忽然扭折孃生
J33nB285_p0482a24║鼻，始笑當年百丈師。
J33nB285_p0482a25║送夢周
J33nB285_p0482a26║夜郎東去是吳山，莫直移舟到楚關。要契兩回得力
J33nB285_p0482a27║處，休辭萬里路途艱。
J33nB285_p0482a28║示宗樹
J33nB285_p0482a29║大道分明絕覆藏，中心樹子露堂堂。有時疏影橫天
J33nB285_p0482a30║外，放出枝頭自在香。
J33nB285_p0482b01║示非一
J33nB285_p0482b02║非公不看脩茶經，信手擎來可醉人。若是方來親識
J33nB285_p0482b03║得，回頭始信劫前春。
J33nB285_p0482b04║示應無
J33nB285_p0482b05║應無所住意何如？試問老禪識也無？若是憤然親看
J33nB285_p0482b06║破，晴光當午日輪孤。
J33nB285_p0482b07║示會深
J33nB285_p0482b08║深深深處是根原，但要無明一踢翻。回首孤輪天際
J33nB285_p0482b09║淨，更無別語論風旛。
J33nB285_p0482b10║示方璞
J33nB285_p0482b11║慕道高流如琢璞，工夫不急終頑石。閒忙若也勤磋
J33nB285_p0482b12║磨，價重當年荊嶺璧。
J33nB285_p0482b13║示若拙
J33nB285_p0482b14║大智似愚巧若拙，莊生昔日曾饒舌。爾曹日用在己
J33nB285_p0482b15║躬，箇事從來元不別。
J33nB285_p0482b16║示飯頭
J33nB285_p0482b17║脫粟飯賴汝炊熟，飽食兩堂雲水僧。磕著覆盆與箸
J33nB285_p0482b18║子，笊籬木杓也翻騰。
J33nB285_p0482b19║勉聖侍者
J33nB285_p0482b20║無人我，方超聖，此語分明是捷徑。我問道流知不知？
J33nB285_p0482b21║若知此意方相稱。
J33nB285_p0482b22║示海山園頭
J33nB285_p0482b23║要識金藏在海山，朝朝從事钁頭邊。等閒钁出如何
J33nB285_p0482b24║道？東瓜儱侗瓠子灣。
J33nB285_p0482b25║聞鐘有感
J33nB285_p0482b26║忽爾堂前打飯鐘，飄然築著住山翁。百千三昧非他
J33nB285_p0482b27║意，盡在鯨鯢一擊中。
J33nB285_p0482b28║自勉
J33nB285_p0482b29║瞬息光陰駒過隙，因緣時節莫強求。看他世事如朝
J33nB285_p0482b30║露，只可閒忙得自由。
J33nB285_p0482c01║遣興
J33nB285_p0482c02║一條竹杖一瓜瓢，直入千峰不待招。但使此身無繫
J33nB285_p0482c03║絆，清風明月任消搖。
J33nB285_p0482c04║偶占示諸禪人
J33nB285_p0482c05║道者生涯在蕨肥，輕裘與世早相違。竹床石枕通宵
J33nB285_p0482c06║臥，那管人間是與非。
J33nB285_p0482c07║道者心空可住山，了無一事可相關。從來一種平懷
J33nB285_p0482c08║意，坐對青松看鶴還。
J33nB285_p0482c09║山齋晏坐罷琴書，四面軒窗樂有餘。不是山僧偏愛
J33nB285_p0482c10║嬾，都緣無事可煩渠。
J33nB285_p0482c11║白雲深處好安居，笑月吟風頗自如。昨夜東君開竹
J33nB285_p0482c12║戶，滿天瑞氣起清虛。
J33nB285_p0482c13║示破妄
J33nB285_p0482c14║要越吾家上上宗，弄活死蛇是毒龍。他時奪得無文
J33nB285_p0482c15║印，祖佛應須失卻蹤。
J33nB285_p0482c16║示豁山
J33nB285_p0482c17║此事如登太華山，峰頭不到也如閒。若能拌死行將
J33nB285_p0482c18║去，始信秦雄百二關。
J33nB285_p0482c19║示眾
J33nB285_p0482c20║箇裏工夫莫教遲，此生辦就是便宜。若還日夜恆精
J33nB285_p0482c21║進，便是超凡入聖時。
J33nB285_p0482c22║山居
J33nB285_p0482c23║深山別是一家風，前種山茶後種松。飯罷攜鉏來嶺
J33nB285_p0482c24║上，晴霞散去露諸峰。
J33nB285_p0482c25║茆屋三間架碧峰，秋高水月心降龍。禪餘趺坐巖松
J33nB285_p0482c26║下，閒看青猿每過從。
J33nB285_p0482c27║示純空
J33nB285_p0482c28║萬緣蕩盡自空，者事何人知委？識得臨濟痛棒，方知
J33nB285_p0482c29║也無多子。
J33nB285_p0482c30║壽用監寺
J33nB285_p0483a01║問余紫氣何多？黃鶴也來淨筵。一粒蟠桃已熟，贈與
J33nB285_p0483a02║監寺老禪。
J33nB285_p0483a03║示擇木
J33nB285_p0483a04║楚水滇山不別，腳跟下事何為？草鞋蹋著鄉關，一任
J33nB285_p0483a05║擇木栖遲。
J33nB285_p0483a06║示舒光
J33nB285_p0483a07║鼻孔遼天也未？腳根點地須知。光舒是何三昧？觸目
J33nB285_p0483a08║無非玅機。
J33nB285_p0483a09║示圓成號豁然
J33nB285_p0483a10║若問生涯無別，尋常喫飯穿衣。豁然摸著鼻孔，始信
J33nB285_p0483a11║百丈玄機。
J33nB285_p0483a12║示聖壁號皎然
J33nB285_p0483a13║凡情聖解不二，煩惱菩提何殊？本是無瑕聖壁，皎然
J33nB285_p0483a14║廓落太虛。
J33nB285_p0483a15║示隆印號怡然
J33nB285_p0483a16║印泥印水印空，八面四方玲瓏。要識生機一路，怡然
J33nB285_p0483a17║體露金風。
J33nB285_p0483a18║示隆明號洞然
J33nB285_p0483a19║雲間木馬嘶風，海底泥牛吼月。若問的的大意，薦取
J33nB285_p0483a20║洞然明白。
J33nB285_p0483a21║示寂玄號融然
J33nB285_p0483a22║一句單提成現，無玄無玅無為。至簡至易至略，亙古
J33nB285_p0483a23║亙今無虧。
J33nB285_p0483a24║示尼寂念號端然
J33nB285_p0483a25║末山言不露頂，翠竹黃華滿坡。要識祖師的意，端然
J33nB285_p0483a26║看取青蘿。
J33nB285_p0483a27║示茶頭
J33nB285_p0483a28║海眼松濤滾沸，雀舌烹來時新。往來多少禪客，須要
J33nB285_p0483a29║殷勤自陳。
J33nB285_p0483a30║示灼英
J33nB285_p0483b01║若問西來大意，何玄何玅？何論生涯？如是會得，千聖
J33nB285_p0483b02║都來一門。
J33nB285_p0483b03║示灼華
J33nB285_p0483b04║燕語鶯啼紫陌，灼華燦爛珠英。分明好箇消息，何必
J33nB285_p0483b05║羨他靈雲。
J33nB285_p0483b06║示灼響
J33nB285_p0483b07║喝下如不會得，依舊敲空追響。可憐三日耳聾，喚作
J33nB285_p0483b08║尋常伎倆。
J33nB285_p0483b09║示灼聞
J33nB285_p0483b10║塵說剎說熾說，自聞返聞不聞。要知此事端的，八兩
J33nB285_p0483b11║原來半斤。
J33nB285_p0483b12║示灼美
J33nB285_p0483b13║頑石深藏美玉，琢磨須假良工。些兒若有瑕纇，白璧
J33nB285_p0483b14║依然不中。
J33nB285_p0483b15║示靈水
J33nB285_p0483b16║湛湛一靈水，清波何處無？不假大禹力，汪洋下五湖。
J33nB285_p0483b17║示克禮
J33nB285_p0483b18║克己與復禮，事因丁寧起。仲尼方伸問，曾子荅云唯。
J33nB285_p0483b19║壽沅江府萬壽寺鼎弟
J33nB285_p0483b20║麈尾揮萬壽，剎竿樹沅城。權衡佛魔畏，棒喝聖凡驚。
J33nB285_p0483b21║用大乾坤闊，機深宇宙宏。利生垂普濟，導物化群蒙。
J33nB285_p0483b22║小佛事
J33nB285_p0483b23║挂板。師拈椎云：「祖佛標榜，衲僧命脈，若能直下委悉，
J33nB285_p0483b24║又何必截鐵斬釘的以為好手？雖爾，正令當行一句
J33nB285_p0483b25║又作麼生？」遂擊云：「一聲辟歷山岳震，江湖龍象盡消
J33nB285_p0483b26║魂。」
J33nB285_p0483b27║遍雲起龕。師至龕前，以指敲龕云：「若向者裏識得來
J33nB285_p0483b28║處，則知無所來亦無所去。其或未然，更聽下箇註腳。
J33nB285_p0483b29║遍雲。遍雲。出沒縱橫。滅亦不滅，生亦不生，靈光獨耀，
J33nB285_p0483b30║迥脫塵根。全無罣礙，自性天真。正恁麼時，歸根一句
J33nB285_p0483c01║又作麼生？不重蓮華國，端坐得無心。」
J33nB285_p0483c02║下火。云：「此是平常真三昧，盈前畗後無回避；煉就金
J33nB285_p0483c03║剛不壞身，超然直入不思議。」攛下火苣，云：「急著眼覷。
J33nB285_p0483c04║咄！」
J33nB285_p0483c05║超印下火。「去即印住，住即印破；不去不住，全馮者箇。」
J33nB285_p0483c06║舉起火苣，云：「會麼？助汝棚頭一丙丁，玲瓏印子消千
J33nB285_p0483c07║顆。」
J33nB285_p0483c08║朗梅下火。「朗梅田頭脫塵，即得七衣寬廠。縱無絕後
J33nB285_p0483c09║再甦，也見性天開朗。既爾擦手歸去，莫使根苗又長。
J33nB285_p0483c10║雖然如是，更有末後一句，不免當頭為汝註破。」以火
J33nB285_p0483c11║苣舉起，云：「火裏蝦蟆吞卻月，神光直透青霄上。」遂攛
J33nB285_p0483c12║下火苣。
J33nB285_p0483c13║念恆山主下火。「咨爾念恆，消消停停。其來也任運，其
J33nB285_p0483c14║去也騰騰。所以道：體竭形消而不滅，金流朴散而常
J33nB285_p0483c15║存。正恁麼時，還知落處麼？坐斷青山無去路，烈焰光
J33nB285_p0483c16║中攃手行。」
J33nB285_p0483c17║
J33nB285_p0483c18║
J33nB285_p0483c19║
J33nB285_p0483c20║（板存嘉興楞嚴寺經坊）