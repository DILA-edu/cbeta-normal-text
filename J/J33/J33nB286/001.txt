J33nB286_p0485a01║攖寧大師語錄敘
J33nB286_p0485a02║【圖】
J33nB286_p0485a03║
J33nB286_p0485a04║
J33nB286_p0485a05║
J33nB286_p0485a06║
J33nB286_p0485a07║
J33nB286_p0485a08║
J33nB286_p0485a09║
J33nB286_p0485a10║
J33nB286_p0485a11║
J33nB286_p0485a12║
J33nB286_p0485a13║
J33nB286_p0485a14║
J33nB286_p0485a15║
J33nB286_p0485b01║【圖】
J33nB286_p0485b02║
J33nB286_p0485b03║
J33nB286_p0485b04║
J33nB286_p0485b05║
J33nB286_p0485b06║
J33nB286_p0485b07║
J33nB286_p0485b08║
J33nB286_p0485b09║
J33nB286_p0485b10║
J33nB286_p0485b11║
J33nB286_p0485b12║
J33nB286_p0485b13║
J33nB286_p0485b14║
J33nB286_p0485b15║
J33nB286_p0485c01║【圖】
J33nB286_p0485c02║
J33nB286_p0485c03║
J33nB286_p0485c04║
J33nB286_p0485c05║
J33nB286_p0485c06║
J33nB286_p0485c07║
J33nB286_p0485c08║
J33nB286_p0485c09║
J33nB286_p0485c10║
J33nB286_p0485c11║
J33nB286_p0485c12║
J33nB286_p0485c13║
J33nB286_p0485c14║
J33nB286_p0485c15║
J33nB286_p0486a01║【圖】
J33nB286_p0486a02║
J33nB286_p0486a03║
J33nB286_p0486a04║
J33nB286_p0486a05║
J33nB286_p0486a06║
J33nB286_p0486a07║
J33nB286_p0486a08║
J33nB286_p0486a09║
J33nB286_p0486a10║
J33nB286_p0486a11║
J33nB286_p0486a12║
J33nB286_p0486a13║
J33nB286_p0486a14║
J33nB286_p0486a15║
J33nB286_p0486b01║【圖】
J33nB286_p0486b02║
J33nB286_p0486b03║
J33nB286_p0486b04║
J33nB286_p0486b05║
J33nB286_p0486b06║
J33nB286_p0486b07║
J33nB286_p0486b08║
J33nB286_p0486b09║
J33nB286_p0486b10║
J33nB286_p0486b11║
J33nB286_p0486b12║
J33nB286_p0486b13║
J33nB286_p0486b14║
J33nB286_p0486b15║
J33nB286_p0486c01║
J33nB286_p0486c02║
J33nB286_p0486c03║
J33nB286_p0486c04║
J33nB286_p0486c05║
J33nB286_p0486c06║
J33nB286_p0486c07║喻指和尚荅三峰曹洞十六問序
J33nB286_p0486c08║明道貴契乎真虛，履踐宜切乎真實，故
J33nB286_p0486c09║法言有三，設問有四。法言者，始寔而終
J33nB286_p0486c10║虛，道之至也；始虛而終實，行之至也；非
J33nB286_p0486c11║寔而非虛，化之至也。是以至人其心若
J33nB286_p0486c12║鏡、其心若水，包括六虛，體備群表，言而
J33nB286_p0486c13║世為天下法、行而世為天下則，雖終日
J33nB286_p0486c14║言而未嘗言也、終日行而未嘗行也，至
J33nB286_p0486c15║人無已而無所不已也。發問者，苦臨岐
J33nB286_p0486c16║而預扣，辨真偽以明宗，搜玄奧於未始，
J33nB286_p0486c17║畏濁亂而迷流，睹万里之神光，急欲知
J33nB286_p0486c18║其所止，聞一言而冰泮灼然，水乳相投，
J33nB286_p0487a01║飢不擇食，飽即便休，行不論程，到家事
J33nB286_p0487a02║息學者，全是問始忘言，技空乃盡，舍此
J33nB286_p0487a03║別立門墻，翻新豎異，朱紫之亂，害莫甚
J33nB286_p0487a04║焉。斯道也，非深徹乎元始，終垂白而未
J33nB286_p0487a05║明，智者超然，愚者自昧。適扣
J33nB286_p0487a06║喻指和尚參請之餘，師以荅三峰、扣雲
J33nB286_p0487a07║門、博山、曹洞十六問示之。其問也，海內
J33nB286_p0487a08║寐然無聞幾十年矣。喻指續荅万言，豁
J33nB286_p0487a09║人之所未豁。余讀之，悲喜交集，不意垂
J33nB286_p0487a10║老得聞極則事。和尚以士薦嗜斯道，合
J33nB286_p0487a11║為弁言。余退而辭曰：「三峰問實中之虛，
J33nB286_p0487a12║和尚答虛中之寔，如麟經載筆，尚不能
J33nB286_p0487a13║贊一辭，況格外音響乎？」師云：「此三峰一
J33nB286_p0487a14║字誅心，不可云權中之實，惟公委之。」余
J33nB286_p0487a15║閱之者再，退而啟曰：「聞命矣。」今聊指三
J33nB286_p0487a16║峰一言，以明其發問之始。五宗原敘并
J33nB286_p0487a17║結中，以曹洞到浮山而率賓歸王，法眼
J33nB286_p0487a18║雖入教而難逃至化，唯此一事實，餘二
J33nB286_p0487b01║則非真。臨濟兒孫既專大任，敢負前宗？
J33nB286_p0487b02║每讀至此，余更愕然。豈投子之荷洞上，
J33nB286_p0487b03║何其不昧任耶？豈法眼之引教乘，而絕
J33nB286_p0487b04║不明其宗耶？滅他宗為臣妾，任濟上獨
J33nB286_p0487b05║薦王耶？當此二桂交陰，急欲伐其左，以
J33nB286_p0487b06║右自豎耶？噫！是何心哉？春秋之世，三尺
J33nB286_p0487b07║童子恥言五伯，況證無我之道，一何其
J33nB286_p0487b08║陋耶？返而思之，恐非法門盛典，斯哲人
J33nB286_p0487b09║之病已。夫寥寥諸方，絕不與之對偶，獨
J33nB286_p0487b10║得喻指是答，誠揭千古隱疑，絕萬世異
J33nB286_p0487b11║議，學者斷斷焉。能荷其任者，竟篇靡不
J33nB286_p0487b12║汗服。茫然負我者，一字不是為與。三峰
J33nB286_p0487b13║以洞山未睹影而傳寶鏡，總入室而伏
J33nB286_p0487b14║繩床，好箇鈯斧子不當斷削。古人至此，
J33nB286_p0487b15║誠自負而負人，以無我之中疊起人我，
J33nB286_p0487b16║恐非真我也。率賓而欲一當其住，不忘
J33nB286_p0487b17║過歇。余泛旁贊云：「賓則始終賓，主則始
J33nB286_p0487b18║終主。」因其好之也一，故頓起空王之玄
J33nB286_p0487c01║吼，破影響之鳴條，大匠運斤不無其舉，
J33nB286_p0487c02║使郢人之堊漫谷、繩翼者隨風撲落，庶
J33nB286_p0487c03║不再嘵嘵白日挑燈，汲汲而自失照矣。
J33nB286_p0487c04║幸天之未喪斯文也，丕歟！法道干城猶
J33nB286_p0487c05║當勁敵一面。
J33nB286_p0487c06║檇李參學門人姚上士拜撰
J33nB286_p0487c07║于穆溪之天與堂
J33nB286_p0487c08║
J33nB286_p0487c09║
J33nB286_p0487c10║
J33nB286_p0487c11║蘭亭學人劉肇茲書
J33nB286_p0487c12║
J33nB286_p0487c13║敘
J33nB286_p0487c14║夫法運有隆替，王化有春秋，非獨今日為然也。當宋
J33nB286_p0487c15║興以來，海內宗匠，亭亭雲湧，傑出前人，祖印雖為一
J33nB286_p0487c16║新，未免雕文喪德。時有徑山杲師，振起先猷，一掃諸
J33nB286_p0487c17║方，盡除餘蔓，不僅他宗可斥，即其本師玄義亦不容
J33nB286_p0487c18║露布，況能並躅於東鄰乎？然而每輸誠于天童覺老
J33nB286_p0487c19║人者，抑天何耶？當陰萬時，祖道凌夷，雖二三主者砥
J33nB286_p0487c20║柱其間，慣使沒意智一著，其于玄位旨趣，不欲提撕，
J33nB286_p0487c21║誠恐流入曲學，礙正知見，五家宗眼，晦不復明。如三
J33nB286_p0487c22║峰藏老，力持玄要，轉叩君臣[刀/(妍-女)]，逆排太白為橛頭禪，
J33nB286_p0488a01║如師子兒反搏父肉，其能遺象王而不顧乎？然而偏
J33nB286_p0488a02║折節於雲門澄老人者，抑又何耶？嗟夫！藏老去世未
J33nB286_p0488a03║遙，浚生晚學尚能見聞其志行。至於杲師，每夜參時，
J33nB286_p0488a04║呵摘諸方，音首座不禁含忍，起而數之，杲師為之禮
J33nB286_p0488a05║謝。浚于衡陽得旨，返杖淛中，諦交天童，仰契長蘆，杲
J33nB286_p0488a06║師之意，蓋可知矣。前乎此者，雖赴一參之請，快一時
J33nB286_p0488a07║之舌，晚年自省，未必無失言之悔也。余忝主弁山以
J33nB286_p0488a08║來，每慨近時學者，不識自宗，唯務儱侗，賓主君臣之
J33nB286_p0488a09║旨幾于掃地。時養痾麻溪，亟欲提撕，適吾姪攖寧禪
J33nB286_p0488a10║師讀荅三峰啟雲門師翁十六問以質余，細閱一過，
J33nB286_p0488a11║且喜丁斯秋晚，詳悉斯道也而有斯人也，吾宗不致
J33nB286_p0488a12║寂寥矣。第三峰設難，喻指覆辭，兩造之竟，不過提掇
J33nB286_p0488a13║綱宗，庶幾開俾來學，原非偏逞臆見而然，把卷者別
J33nB286_p0488a14║開心眼，庶有發明。且其首以雲岩先傳寶鏡，而復以
J33nB286_p0488a15║過水得悟為洞山之漏逗，再援大慧片言以欺壓之。
J33nB286_p0488a16║夫不知洞山辭雲岩時非無悟也，於過水時更有玅
J33nB286_p0488a17║證也。猶夫大慧于圓悟處非無悟也，于閱經時更有
J33nB286_p0488a18║妙證也。不得謂大慧于產難因緣尚未明了，天寧遽
J33nB286_p0488a19║爾妄授耶？又不可謂大慧只會得勤老機緣，尚未徹
J33nB286_p0488a20║準師用處耶？他如南匾額獲三昧於獄中、洪遷客入
J33nB286_p0488a21║無生于海外，皆在得法以後之再證，未可枚舉，豈止
J33nB286_p0488a22║洞山為然哉？今人中道自畫，一知半解，得少為之。撞
J33nB286_p0488a23║著顢頇長老，一印印定，便有一種權魔入其心腹。自
J33nB286_p0488a24║謂證悟無遺者，滔滔若與敗種，又安敢以偃鼠之腹
J33nB286_p0488a25║妄測江河耶？果能悟洞山之所悟，則知兩家鼓舞酬
J33nB286_p0488a26║唱如紅爐片雪，閱者自宜審諸。
J33nB286_p0488a27║席林玄素體道人書于麻溪之明慶寺
J33nB286_p0488a28║
J33nB286_p0488a29║
J33nB286_p0488a30║
J33nB286_p0488b01║攖寧禪師語錄序
J33nB286_p0488b02║佛氏出離生死，誘人超劫，大指與儒本同。顧其作用
J33nB286_p0488b03║既別，流傳浸訛，傍佛門戶，僧非真僧，猶假儒衣書，士
J33nB286_p0488b04║非真士也。孝不喜譚佛法，獨喜讀曹溪《壇經》，喜其自
J33nB286_p0488b05║為佛而不障佛魔，挽諸迷眾，歸之吾道，所以云救也。
J33nB286_p0488b06║故嘗謂韓昌黎之排佛、盧曹溪之說法，其道一也。故
J33nB286_p0488b07║謂曹溪儒者也，其對仕流疑問，直教以孝義修行，迺
J33nB286_p0488b08║真其志也。若猶是遺棄倫物，是則昌黎之所闢者耳，
J33nB286_p0488b09║故嘗謂護佛法莫昌黎若也。攖寧大師受法於曹洞
J33nB286_p0488b10║宗源印，繼以正法眼，直指全提，所有法錄，并答三峰
J33nB286_p0488b11║曹洞十六問，契理契機，佛祖慈航，聖學至教，悉抉統
J33nB286_p0488b12║貫。世間、出世，皆有証入之門；上智、下愚，盡受平等之
J33nB286_p0488b13║法。嗚呼盡矣！邇來緇流習沿，師承大壞。楊子之鄰人
J33nB286_p0488b14║亡羊，既率其黨，又請楊子之豎追之。楊子曰：「亡一羊，
J33nB286_p0488b15║何追者之眾？」鄰人曰：「岐路之中，又有岐焉。」人有濱河
J33nB286_p0488b16║而處者，習於水，勇於泅，操舟鬻渡，利供百口。裹糧就
J33nB286_p0488b17║學者成徒，而溺死者半。本學泅，不學溺，利害判絕若
J33nB286_p0488b18║此。嗟乎！大道以多岐亡羊，學者以多方喪生。大方明
J33nB286_p0488b19║眼，須深知師旨，毋徒為心都子所歎哉！
J33nB286_p0488b20║賜進士第河南道御史於越學人劉明孝拜題
J33nB286_p0488b21║夫百尺之枝，忽施纖蔓；大圓之鑑，瞥滓鄰塵。苟不辭
J33nB286_p0488b22║而闢之，俾葛藤斬盡，浮翳全融，深恐兆妄滋惑，復增
J33nB286_p0488b23║一則未了公案，亦後死者之責也。然非慧同鶖子，語
J33nB286_p0488b24║若懸河，智過於師，正不許輕下註腳。何以故？南華云：
J33nB286_p0488b25║「彼亦一是非，此亦一是非。與其譽堯而非桀焉，不如
J33nB286_p0488b26║兩忘而化於道。」雖然，衛道則烏容不辯？辯道之言，不
J33nB286_p0488b27║厭其多，非貴于多，貴於徹也。言徹，則多言消歸少言，
J33nB286_p0488b28║少言消歸無言矣。三峰藏老無事尋事，向吾　湛祖
J33nB286_p0488b29║啟問十六，自賣破綻。祖答姑置，以俟來看，不答之答，
J33nB286_p0488b30║業已雷震虛空。日炎碧漢，初不藉後代兒孫補綴狐
J33nB286_p0488c01║裘，淬磨歐冶。峰迺詹詹間間，遂謂諸方無可激揚，傳
J33nB286_p0488c02║諸後五百年。沒眼禪和，揣籥摸象，以為真有不易答
J33nB286_p0488c03║者，豈不笑殺井蛙，誤殺醯雞耶？吾姪攖寧和尚忍俊
J33nB286_p0488c04║不住，析疑剖惑，直窮到底，無復剩義。重開湛祖之口，
J33nB286_p0488c05║可使吐舌覆面；重提藏老之耳，堪令三日耳聾。或疑
J33nB286_p0488c06║抨駁先哲，支離義諦，非掃除文字與無諍三昧之旨。
J33nB286_p0488c07║不知置之不答，將啟答於無窮。有此一答，可掃後來
J33nB286_p0488c08║欲答之端倪，併掃前輩垂問之影跡。喻指固忠臣祖
J33nB286_p0488c09║禰，非操戈藏老也。不特喻指未嘗有答，即謂三峰未
J33nB286_p0488c10║嘗有問也可。弁山睦堂淨瑩題
J33nB286_p0488c11║攖寧靜禪師語錄目錄
J33nB286_p0488c12║第一卷
J33nB286_p0488c13║蕺山戒珠寺上堂（十篇）小參（三篇）
J33nB286_p0488c14║吳江喻指菴上堂（五篇）茶話（四篇）
J33nB286_p0488c15║第二卷
J33nB286_p0488c16║黎川羅漢寺上堂（十三篇）
J33nB286_p0488c17║第三卷
J33nB286_p0488c18║眠牛山結制小參（七篇）示眾（十六篇）
J33nB286_p0488c19║第四卷
J33nB286_p0488c20║拈古（三十四則）頌古（五十五首）
J33nB286_p0488c21║機緣（十七則）
J33nB286_p0488c22║第五卷
J33nB286_p0488c23║法語（二十二篇）佛事（八則）
J33nB286_p0488c24║贊（十二首）
J33nB286_p0488c25║和中峰國師樂隱詞（十六首）偈（十二首）
J33nB286_p0488c26║碑記（一則）
J33nB286_p0488c27║第六卷
J33nB286_p0488c28║續荅三峰曹洞十六問（并著頌）
J33nB286_p0488c29║
J33nB286_p0488c30║目錄（終）
J33nB286_p0489a01║攖寧靜禪師住蕺山戒珠寺結制語錄卷第一
J33nB286_p0489a02║門人德亮　編
J33nB286_p0489a03║書記德峨　錄
J33nB286_p0489a04║順治庚寅歲，師於蘇州府吳江縣羅漢寺，受紹興府
J33nB286_p0489a05║山會護法縉紳羅夢章、鄭望裕、邢淇瞻、李泰若、徐岱
J33nB286_p0489a06║淵、唐敏一、吳期生、吳崆峒、陶岸生、魯季栗、童在公、劉
J33nB286_p0489a07║嵢嶁、劉永侯、劉靜甫、劉伯繩諸大居士，同文學裘、孫、
J33nB286_p0489a08║劉諸檀越，并法侶妙德、聖意等，請拄戒珠寺。九月二
J33nB286_p0489a09║十五日入院。法語。
J33nB286_p0489a10║山門。「巍然突露，頓絕遮攔。古今卓立，迥別尋常。龍象
J33nB286_p0489a11║蹴踏作麼商量？」喝一喝，云：「入得此門須奉重，不勞門
J33nB286_p0489a12║外覓餘光。」
J33nB286_p0489a13║王右軍像。師指像云：「灑灕麗於枯藤，奪崖透石；鼓雲
J33nB286_p0489a14║雷於掌上，驟雨旋風。猶未是此翁妙用，且道：斯意如
J33nB286_p0489a15║何？昔年捨宅為僧寺，萬古輝煌作棟樑。」
J33nB286_p0489a16║韋馱殿。「我主正，汝摧邪，兩兩行來步不移，今日相看
J33nB286_p0489a17║擔荷此，從教祖道徹玄微。」
J33nB286_p0489a18║大殿。「三千七百年已前，此老不與麼；三千七百年以
J33nB286_p0489a19║後，此老卻與麼。與麼不與麼，放過一著，且看新長老
J33nB286_p0489a20║作何去就？」展坐具，云：「源遠流長。」遂作禮。
J33nB286_p0489a21║伽藍殿。「昔受靈山付囑，從來毫不放人，邪正分於當
J33nB286_p0489a22║下，那肯綽約疏親？」插香，云：「今日煆凡煉聖，仗君保護
J33nB286_p0489a23║弘深。」
J33nB286_p0489a24║祖師室。「西天四七，總是婆婆和和；東土二三，兩口何
J33nB286_p0489a25║無一舌？怎奈祖禰不了，到處被伊殃及。」插香，云：「觸斷
J33nB286_p0489a26║兩頭機，三更湧紅日。」
J33nB286_p0489a27║方丈。「正法眼藏，一錘擊碎。涅槃妙心，是甚壒𡒁？」按住
J33nB286_p0489a28║杖，云：「拶透石人骨髓，剔出金剛眼睛。任汝三頭六臂，
J33nB286_p0489a29║到來無地容身。」
J33nB286_p0489a30║是日，應林闍黎設供，眾請上堂。
J33nB286_p0489b01║師至座前，憲副羅夢章捧疏，師接得，拈起，云：「此是羅
J33nB286_p0489b02║居士同諸檀護不忘靈山付囑，要與當人徹頭徹尾。
J33nB286_p0489b03║既然文彩已彰，何必重添眉目？」顧左右，云：「事因叮囑
J33nB286_p0489b04║起。」度疏，維那宣畢，師指座，云：「人人可踏，個個堪承，更
J33nB286_p0489b05║欲山僧扭捏作麼？不是符到奉行，看取一場熱亂。」陞
J33nB286_p0489b06║座，拈香，云：「此一瓣香，根盤大地，法遍塵沙，芬芳那畔
J33nB286_p0489b07║已前，結秀不萌枝上，驀地拈來，供養
J33nB286_p0489b08║始祖釋迦文佛，普願無盡含識聞茲契悟，永斷疑根。
J33nB286_p0489b09║此一瓣香，天然尊貴，不假功勛，奉祝
J33nB286_p0489b10║九五之至尊，伏願德以時化，國以時寧。此一瓣香，經
J33nB286_p0489b11║天緯地，左右司衡，奉為　本省府鎮道臺、府邑各衙
J33nB286_p0489b12║文武尊官，願祈共輔皇綱，庇恩萬姓。此一瓣香，宿承
J33nB286_p0489b13║願力，擁護法壇，奉為本山　護法大宰官羅、王、鄭、邢、
J33nB286_p0489b14║吳、陶、魯、劉等大居士，共徹劫外風光，永作皇畿柱石。
J33nB286_p0489b15║此一瓣香，弁峰砍額，蕺嶺揚眉，供養本山中開法運
J33nB286_p0489b16║龍華瑞白師翁，惟祈燈燈無盡，道利人天。」復從懷中
J33nB286_p0489b17║拈出香，云：「此一瓣香，不住正偏，寧居玄要？昔日紫霞
J33nB286_p0489b18║納敗，今朝蕺嶺款陳，第二番拈出，供養傳菩提達磨
J33nB286_p0489b19║正宗第四十三世
J33nB286_p0489b20║天台先師嘯雲老和尚，用酬法乳之恩。」維那白椎，云：
J33nB286_p0489b21║「法筵龍象眾，當觀第一義。」師豎拂，云：「越古超今分外
J33nB286_p0489b22║奇，個中消息絕思惟。當臺寶鏡無私蔽，果自男兒不
J33nB286_p0489b23║自欺。山僧出吳門，登越地，船來陸來，敲冰踏凍，霜花
J33nB286_p0489b24║含夜月，徹骨且風流，越地吳山，隨方任運。所以道：是
J33nB286_p0489b25║法住法位，世間相常住。與麼擔荷，何必開眼受瞞？諸
J33nB286_p0489b26║公聞如是舉唱，便作平常是道麼？且喜沒交涉。應知
J33nB286_p0489b27║打麵還他州土麥，唱歌須是帝鄉人。殆今參玄之士
J33nB286_p0489b28║不務本實，惟以裝載禪道佛法為事，一見師家平實
J33nB286_p0489b29║為人，便生大我慢。若稍立參機，如蠅聚唾。較量將來，
J33nB286_p0489b30║有甚底止？豈不聞：石頭大師云：『執事元是迷，契理亦
J33nB286_p0489c01║非悟。門門一切境，回互不回互。回而更相涉，不爾依
J33nB286_p0489c02║位住。』諸昆仲！此是我洞上法幢所由立也，五位正偏、
J33nB286_p0489c03║三種滲漏不出此也。上士聞之，識病識藥；中下聞之，
J33nB286_p0489c04║笑而不顧，通身入水，不知鼻酸。須知死中應發活、活
J33nB286_p0489c05║中應令死，然後通身遍身羅籠不肯住，呼喚不回頭。
J33nB286_p0489c06║參學分中少許話會，勿則門外支離，沿途荊棘。山僧
J33nB286_p0489c07║事不獲已，蓋緣先師殃累當時，今日不顧拖泥帶水，
J33nB286_p0489c08║向人天眾前熱亂一番，貴在全身領荷，知重識輕。于
J33nB286_p0489c09║中還有共扶玄化者麼？」顧左右，良久，擊拂，云：「高山流
J33nB286_p0489c10║水齊爭調，嬴得白雲出岫忙。」問：「明暗雙機，學人不易。
J33nB286_p0489c11║如何是渠今正是我？」師云：「蠱毒之鄉水莫嘗。」「如何是
J33nB286_p0489c12║我今不是渠？」師云：「死貓頭子幾人換？」進云：「秪如洞山
J33nB286_p0489c13║睹影與高峰墮枕相去幾何？」師便棒云：「驢唇馬嘴漢，
J33nB286_p0489c14║莫謗他好。」進云：「秪如和尚高陞此座，法利人天，祖父
J33nB286_p0489c15║孫源，一門超出。秦望山還解點首否？」師云：「急急如律
J33nB286_p0489c16║令。」又僧問：「雲門鼓笛，弁嶽巴歌，請師別出腔調。」師搖
J33nB286_p0489c17║拂云：「若遇知音，不勞賞鑑。」進云：「露柱子𨁝跳，擊碎寶
J33nB286_p0489c18║華王座。和尚還許學人再參否？」師云：「東壁掛葫蘆。」僧
J33nB286_p0489c19║作禮起，遶身一匝而出，師喝云：「好個猢猻圈。」參頭結
J33nB286_p0489c20║椎，云：「諦觀法王法，法王法如是。」
J33nB286_p0489c21║當晚小參。「有一語，全規矩，擬思量，帶伴侶。新長老口
J33nB286_p0489c22║如匾擔，不解談玄說妙，亦無規矩可全，亦無伴侶可
J33nB286_p0489c23║帶。」又云：「『一生參學事無成，慇勤抱得旃檀樹。』此二句，
J33nB286_p0489c24║今人錯會其意，更兼覺範老漢錯下註腳。總之，字經
J33nB286_p0489c25║三寫，烏焉成馬。何似蘆花深處客，夜深不坐釣漁磯？
J33nB286_p0489c26║諸公以入院之初，更要蕺山立新條令，絕斷龍門宿
J33nB286_p0489c27║客，看來也是醉後添盃。喜得堂中班簇簇地，盡是飽
J33nB286_p0489c28║參耆宿，念我法門，同相贊化，幸然之甚。適纔出方丈
J33nB286_p0489c29║時，摸索得一句新鮮佛法，欲將來供養大眾，恰遇竹
J33nB286_p0489c30║簾一墜，半句都沒了。」搔首顧左右，云：「還是如何？不然，
J33nB286_p0490a01║問取露柱子去。」傍有一僧纔出，師推住，云：「堂中有人
J33nB286_p0490a02║在。」僧擬對，師一掌，便歸方丈。
J33nB286_p0490a03║結制日，傅文宇、胡清之、陳德生居士等設供，請
J33nB286_p0490a04║上堂。
J33nB286_p0490a05║師舉拂，云：「造入蒼龍窟宅，為探玄珠；截歸香象行蹤，
J33nB286_p0490a06║貴除金鎖。須明掣電之機，始可深經爐韝。若依說黃
J33nB286_p0490a07║道白處轉得身時，依然布袋裡老鴉。有力之士將大
J33nB286_p0490a08║千國土橫拈倒豎，劈空擲得粉碎，法我情忘，了無纖
J33nB286_p0490a09║毫過患，方越安隱幢、踐無憂界。知與麼事，何必九旬
J33nB286_p0490a10║禁足，活受羅籠？勿則傾心將四大交付龍天，把從前
J33nB286_p0490a11║伎倆去盡，奮大意氣，徹底掀翻，不負參學一生，不空
J33nB286_p0490a12║師友策勵，等閒線斷，一切齊休。又溈山道：『有句無句，
J33nB286_p0490a13║如藤倚樹。樹倒藤枯，句歸何處？』蓋千古為衲僧徹骨
J33nB286_p0490a14║底句。後大慧於此脫卻貼肉汗衫，若非圓悟舉，幾錯
J33nB286_p0490a15║一生。看他先德不盡不住，今人豈忍因循放過？蕺山
J33nB286_p0490a16║不惜唇皮，更為一頌，請按下雲頭，定其銖兩。『有句無
J33nB286_p0490a17║句』，石虎當途踞。『如藤倚樹』，嚼碎金剛杵。『樹倒藤枯』，肘
J33nB286_p0490a18║後鐵輪孤。『句歸何處』，鞭起崑崙柱。」連卓柱杖，云：「相隨
J33nB286_p0490a19║來也好，不堪立地是甚尿溺氣？」參頭問：「昔年弁嶽開
J33nB286_p0490a20║爐，今日天台續燄。還是人傑？還是地靈？」師云：「我不識
J33nB286_p0490a21║彼。」進云：「子承父業家常事，祖令孫行意若何？」師云：「須
J33nB286_p0490a22║知萬代金輪子。」進禮云：「一曲無絲韻，萬籟和聲齊。」師
J33nB286_p0490a23║云：「未堪奉重。」吉先邢居士問：「百丈師翁於此開堂，有
J33nB286_p0490a24║云：『秦望山頭雲靄靄，鑑湖波底月團團。』今請和尚斬
J33nB286_p0490a25║新條令。」師云：「照顧腦門。」進云：「不惟紫霞峰頂笑傲煙
J33nB286_p0490a26║霞，直令蕺嶺堂中輝增佛日。」師云：「好事不如無。」進云：
J33nB286_p0490a27║「如何是父子功齊一句？」師云：「古殿苔封後，調羹知有
J33nB286_p0490a28║人。」士作禮云：「莫道相逢不出手，寒煙繡壁又添新。」師
J33nB286_p0490a29║直視云：「高不成，低不就。」
J33nB286_p0490a30║上堂。
J33nB286_p0490b01║「若論個事，適纔被上首一槌擊碎了也，致使山河鼓
J33nB286_p0490b02║掌，大地聞聲，何假山僧口漉漉地以為極則？事正與
J33nB286_p0490b03║麼地，請休去好。若停囚長智，轉見不堪。總之，旋嵐倒
J33nB286_p0490b04║嶽，不出功勛；定國安邦，猶存道合。應知有異類中事，
J33nB286_p0490b05║始離滲漏。」拈拂畫[○@牛]相，復作[○@(仁-二)]相，云：「葺葺芳草外，展
J33nB286_p0490b06║足奮西河。」復振威一喝，下座。
J33nB286_p0490b07║上堂。
J33nB286_p0490b08║「杲日迥當陽，森羅俱透徹，法法目前機，直下難存跡。
J33nB286_p0490b09║諸上座！道無諂曲，唯一真實，外不放出、內不放入，冷
J33nB286_p0490b10║地看來，是甚屎撅？有個關頭為伊點出，若領會得，參
J33nB286_p0490b11║學事畢。且道：是那一關？昨日三更時，無孔鐵錘被蟭
J33nB286_p0490b12║螟蟲蛀得七穿八穴，無孔鐵錘奮怒撞入睹史天宮，
J33nB286_p0490b13║沖破了彌勒內院，失卻布袋子。且道：在甚麼處？還覓
J33nB286_p0490b14║得也未？」豎拂，云：「總在這裡。」復拍案，云：「我嘗於此切，空
J33nB286_p0490b15║生問彌勒，彌勒哭蒼天，布袋笑不歇。有甚奇？有甚奇？
J33nB286_p0490b16║九九秪是八十一。分付諸人，不煩久立。」僧問：「白雲纔
J33nB286_p0490b17║出岫，彈指鳳鳳歸。如何是臥龍風景？」師云：「山頭鼓白
J33nB286_p0490b18║浪。」進云：「山門與佛殿未立時，和尚那裡度生？」師云：「北
J33nB286_p0490b19║斗裡橫身。」「如何是戒珠的的意？」師云：「千年石吃萬年
J33nB286_p0490b20║松。」「如何是方丈的的意？」師云：「入室不登堂，登堂不入
J33nB286_p0490b21║室。」進云：「與麼則躍出一輪滿，山河悉坦平。」師云：「也是
J33nB286_p0490b22║平地喫跌。」
J33nB286_p0490b23║馬豁如、陳無礙二居士率眾設供，請上堂。
J33nB286_p0490b24║「乘風千里，全憑電影攀鞍；足下通玄，須識目前無法。
J33nB286_p0490b25║飄空玉露，橫施枯木生花；寶閣珠簾，直透冰壺水月。
J33nB286_p0490b26║塵塵爾，剎剎爾，展獅子之全威；隱隱時，密密時，挾異
J33nB286_p0490b27║類之獨步。了知達道人，不貴通玄路，較之從門入者，
J33nB286_p0490b28║不是家珍。奈何土壙人稀，相逢者少？山僧倒握肘後
J33nB286_p0490b29║靈符，安忍坐沉英傑？昔我弁山師翁以一喝分五位，
J33nB286_p0490b30║發明洞上真宗，蕺山繼茲祖室，少為續貂，以一拂列
J33nB286_p0490c01║五位。」即拈拂擊案，云：「正與麼時，驀然一擊，此正中偏
J33nB286_p0490c02║也；一擊之後，正眼難窺，此偏中正也；正當一擊，迥出
J33nB286_p0490c03║無句中有句，超越玄路，此正中來也。拂擊齊呈，功全
J33nB286_p0490c04║祖父，此兼中至也；拂擊俱消，生佛不有，此兼中到也。
J33nB286_p0490c05║諸昆仲！全提祖令則且置，還知越格超方事麼？」復一
J33nB286_p0490c06║拂，云：「無毛鐵鷂摶空去，燄裡靈苗結子多。」應林闍黎
J33nB286_p0490c07║問：「五位君臣即不問，如何是賓中主？」師云：「簷前雨滴
J33nB286_p0490c08║聲飄室。」「如何是主中賓？」師云：「正令全提建化門。」「如何
J33nB286_p0490c09║是賓中賓？」師云：「六街人簇簇，遙指玉門孤。」「如何是主
J33nB286_p0490c10║中主？」師云：「垂衣含妙旨，密步踢雙明。」進云：「賓主已蒙
J33nB286_p0490c11║師指示，向上還有事也無？」師云：「天空海際低。」進云：「過
J33nB286_p0490c12║在甚麼處？」師云：「到即不點。」進云：「大似紅爐飛片雪。」師
J33nB286_p0490c13║云：「點即不到。」便踴身下座。
J33nB286_p0490c14║信解禪人同魯居士設供，請上堂。
J33nB286_p0490c15║「馬蹄殘跡，鎖歸雪夜蘆花；畫角聲孤，吹出清霜玉露。
J33nB286_p0490c16║老船子拋鉤撒網，末遇神龍；任公子七牛作犗，不逢
J33nB286_p0490c17║蝦蟹。須得與麼人，堪承與麼事。昔雲巖和尚示洞山
J33nB286_p0490c18║老祖云：『价闍黎承當個事，大須審細。』山因過水睹影，
J33nB286_p0490c19║徹見雲巖骨髓，頓翻舊日所蘊，以後建立家聲，高提
J33nB286_p0490c20║密印，剪異見邪途，破野狐窟宅。千古之下，相承者希。
J33nB286_p0490c21║如寶鏡三昧云：『重離六爻，偏正回互。』莫是爻分體用，
J33nB286_p0490c22║卦配君臣麼？若如是，牛頭伏羲早為劃斷，又何待祖
J33nB286_p0490c23║師西來、洞山舉唱？若不如是，爭奈親承寶鏡，公驗宛
J33nB286_p0490c24║然？不見道：『錯然則吉，不可犯忤。』當明中有暗，非賓中
J33nB286_p0490c25║主；當暗中有明，非主中賓。明暗不相乖非妙協，亦如
J33nB286_p0490c26║前後步非通途，亦不是啐啄之機，亦不是劫前之旨。
J33nB286_p0490c27║蕺山一齊按下，洞山面目何處立地？諸仁當向此處
J33nB286_p0490c28║分疏得下，始越古人門閫，縱奪自如。勿，則劍去久矣，
J33nB286_p0490c29║方乃刻舟。」卓柱杖，云：「咸陽宮闕圖神鼎，一定河山有
J33nB286_p0490c30║沛公郎。」下座。
J33nB286_p0491a01║直指和尚同吉先邢居士請上堂。
J33nB286_p0491a02║師陞座，直指和尚白椎畢。師云：「靈木豁鴻濛，霜花越
J33nB286_p0491a03║樣紅。夜深漁火燒焦桐，冰稜結起響叮咚，吹破巫山
J33nB286_p0491a04║十二峰，躍出猩猩耳又聾。猩猩無語過橋東，撞著前
J33nB286_p0491a05║村王老翁，老翁捫虱頗從容，扶過斷橋流水中，忽相
J33nB286_p0491a06║應，一交跌殺岑大蟲。正欲相救，忽有木上座無端惡
J33nB286_p0491a07║發，不容下手，轟轟撞碎了太虛空，直饒女媧氏煉石
J33nB286_p0491a08║補天作用，秪得袖手傍觀。冷地走出布袋和尚，高聲
J33nB286_p0491a09║喝住，云：『止！止！我有個布袋子為虛空塞卻。』向前一擲，
J33nB286_p0491a10║豈期袋角頭裂出個獨角水牯牛，口似血盆、牙如劍
J33nB286_p0491a11║戟，將大千國土靈苗異種嚼得淨盡無餘。此時佛祖
J33nB286_p0491a12║相聚，攢眉蹙額，無計可施。山僧正在丈室齁齁熟睡，
J33nB286_p0491a13║卻值同枝法兄直指和尚過訪，邀逼蕺山普救，這著
J33nB286_p0491a14║公案秪得（持條）斷貫索，拈起絕魂符出來判斷一回。」乃
J33nB286_p0491a15║顧左一喝，云：「天不缺東南。」顧右一喝，云：「地不陷西北。」
J33nB286_p0491a16║復正身一喝，云：「杲日麗天，依然海晏河清，任汝鬼面
J33nB286_p0491a17║神頭，總被吾兄一槌擊碎，正好解交，更添個惡辣。吉
J33nB286_p0491a18║先公獨步梅山，首尾俱絕，閒閒自適，悶時打三盞，何
J33nB286_p0491a19║處得愁來？囊褁不住，把個曹山顛酒傾出，普同供養。
J33nB286_p0491a20║諸仁者！且道：嘗是？不嘗是？嘗則被他喪身失命，不嘗
J33nB286_p0491a21║則辜負來機，還決斷得麼？如或未然，蕺山不免官路
J33nB286_p0491a22║當人情去也。嘗者是，靈衣不掛語無路，打鼓調絃和
J33nB286_p0491a23║未齊，太平曲奏官街臥；不嘗是，嚴陵薄視王侯志，前
J33nB286_p0491a24║村沽得一天醉，高臥漫誇金紫賜。秪如竭盡今時，何
J33nB286_p0491a25║處與主賓相見？」卓拄杖，云：「雙枝傑出萬峰冷，夜半行
J33nB286_p0491a26║人過雪山。」吉先居士問：「閉門自適，獨步超方，針芥相
J33nB286_p0491a27║投，未審承誰恩力？」師云：「問取露柱。」進云：「恁麼則兩袖
J33nB286_p0491a28║雲煙翻翠嶺，一聯奎璧煥獅樓。」師云：「少加贊歎。」爾銘
J33nB286_p0491a29║問：「萬象之中獨露身，唯人自肯乃方親。未審蕺山堂
J33nB286_p0491a30║中幾人點首？」師云：「從無此滯貨。」進云：「恁麼則衲子翻
J33nB286_p0491b01║身，獅兒回踽去也。」師云：「木毬子不放你在。」進云：「秪如
J33nB286_p0491b02║台嶺往還事又作麼生？」師云：「桃源飛古岫，白雪壓神
J33nB286_p0491b03║鵝。」士作禮，云：「祖孫弘法，父子同風。」師云：「同曲不同調。」
J33nB286_p0491b04║上堂。
J33nB286_p0491b05║「連朝風雨不歇，知寺眉毛廝結。天龍不善調停，缽盂
J33nB286_p0491b06║連聲叫屈。直得禾山不能打鼓、雪峰無力拋毬，唯有
J33nB286_p0491b07║蕺山越格，煙封戶絕游優，也不要諸人在長連床睜
J33nB286_p0491b08║眉努目、也不要你向寒灰裡吐焰添籌，唯要你和心
J33nB286_p0491b09║嘔卻。若道有，放下倒掛三千劫；若道無，提起立地三
J33nB286_p0491b10║千劫。不見：香嚴老漢示眾云：『如人上樹，口含一枝，手
J33nB286_p0491b11║不攀枝、足不踏枝。有人問汝西來大意，答他則喪身
J33nB286_p0491b12║失命，不答則辜負來機，諸公作麼抵對？』如或未善回
J33nB286_p0491b13║機，且看蕺山把斷香嚴唇吻，為他點綴一上。」倚拄杖，
J33nB286_p0491b14║云：「透網金鱗絕眾流，魚龍蝦蟹不同儔。香嚴未舉應
J33nB286_p0491b15║先喪，賊智徒教困玉樓。」即攛下拄杖，和身撲地，云：「救
J33nB286_p0491b16║取個，救取個。」維那在傍一喝，師起身連掌，云：「大好不
J33nB286_p0491b17║唧溜。」遂趨歸方丈。
J33nB286_p0491b18║長至日，兩序請小參。
J33nB286_p0491b19║「恰然好個寂靜，大眾續卻正命，露柱子忽地產下個
J33nB286_p0491b20║白髮嬰兒，俏波波舞向堂中拱聽，致令庭前古柏頓
J33nB286_p0491b21║吐未發之機，永夜寒灰噴出管中密定。唯我衲僧家
J33nB286_p0491b22║總不隨時令，一任小人道消、君子道長，撮將來擲向
J33nB286_p0491b23║火爐頭燒卻，不為急性。」顧左右，云：「于中有不逐時令
J33nB286_p0491b24║者麼？」時有僧從傍一喝，師云：「好一喝，未有主在。」僧問：
J33nB286_p0491b25║「皮膚脫落盡，唯有諸真實。正當斯時，請師選佛。」師云：
J33nB286_p0491b26║「我這裡不選佛。」進云：「恁麼辜負學人。」師云：「金屑雖貴，
J33nB286_p0491b27║落眼成翳。」進云：「如是則人天海會沾恩去，花雨繽紛
J33nB286_p0491b28║繚亂垂。」師指簾外，云：「好大雪。」師復云：「若道不著時令，
J33nB286_p0491b29║也是徐六擔板漢。蕺山有個漁父詞，不妨應個時節。」
J33nB286_p0491b30║乃舞拂，云：「拍手呵呵，兩岸蘆花並雪過，老漁翁側立
J33nB286_p0491c01║披簑，要釣個錦鱗歸去，那管你一線添多？低聲問你
J33nB286_p0491c02║意如何？只教你坐斷了古今一色，再不可做逐塊韓
J33nB286_p0491c03║盧。好大哥！好大哥！你是何人？便與麼向伊道：『我本是
J33nB286_p0491c04║越州城裡劉慶老賺來此，倒掛袈裟，善相扶跨洪波，
J33nB286_p0491c05║撐得一隻無底船兒相送汝，直教你掀翻海嶽趁蟭
J33nB286_p0491c06║螟，吸盡了四海五湖。』」便下座。
J33nB286_p0491c07║師誕日，兩序率眾請上堂。
J33nB286_p0491c08║師豎拂，云：「古今天地，古今日月，先天不生，後天不滅，
J33nB286_p0491c09║玄中又玄，眾妙難測，擬欲相呈，口門甚窄。所謂寶閣
J33nB286_p0491c10║垂簾，那許密移一步？瓊枝深鎖，寧容借色明功？若是
J33nB286_p0491c11║有力大人，不避龍巢虎穴。今日蕺山本生父母忒不
J33nB286_p0491c12║著便，脫下個癡骨董，彼時未擅決斷，以後闖入輪王
J33nB286_p0491c13║之室，冒雨沖風，遍參個事，拶得性發，把缽盂跌做破
J33nB286_p0491c14║沙盆、袈裟扯似憨布袋，被業風一陣吹向十字街頭，
J33nB286_p0491c15║忽地來開個雜貨舖子，篋中沒半文，要誇敵國富。慣
J33nB286_p0491c16║賣死貓頭，有時拈頭作尾、有時喚尾作頭，有時首尾
J33nB286_p0491c17║俱換、有時首尾俱不換，叢中或遇個傍不甘的，一聲
J33nB286_p0491c18║喝住，道：『這廝如是攤街賣弄，大好屋裡販揚州。』即時
J33nB286_p0491c19║扭下法座，熟捶一頓，非為分外。饒伊恁麼來，總是隨
J33nB286_p0491c20║人腳跟，便令那叱太子析骨還父、析肉還母，然後本
J33nB286_p0491c21║身現大神通而為父母說法。要且費盡周遮，明眼人
J33nB286_p0491c22║前更增一笑。不若蕺山拈出一種沒絃琴，令迦葉不
J33nB286_p0491c23║能起舞、乾闥婆王失音，可教聾者能聽、啞者能聲，把
J33nB286_p0491c24║本生父母提起也得、推倒也得，報無可報、酬無可酬。」
J33nB286_p0491c25║復以拂向空連劃，云：「裂碎乾三連，續起坤六斷，填卻
J33nB286_p0491c26║離中虛，隔斷坎中滿，裂破孃生面皮，切忌鳴聲熱碗。」
J33nB286_p0491c27║遂下座。
J33nB286_p0491c28║臘八，解制，上堂。
J33nB286_p0491c29║「踞虎頭，收虎尾，第一句下明斯旨。重樓緝宇，鎖不住
J33nB286_p0491c30║午夜寒風。劍刃冰稜，誰敢立一塵法界？老蒼梧不棲
J33nB286_p0492a01║丹鳳，明月窟寧舞青鸞。憶我始祖當時平地絆倒，秪
J33nB286_p0492a02║宜自討其便，反至遍蔓葛藤，牽連今日。幸爾蕺山海
J33nB286_p0492a03║眾不坐他家床榻，口吞佛祖，氣宇如王。放一線道，則
J33nB286_p0492a04║草鞋似虎、拄杖如龍；收一線道，則水雲密布、萬法潛
J33nB286_p0492a05║蹤。一任他摶風九萬里，猶霑羽翼；去以六月息，尚塞
J33nB286_p0492a06║程塗。不妨撒手便行，那管船去？陸去？是則固是，諸公
J33nB286_p0492a07║或過望海、渡錢塘、登保叔窣堵，攢攢簇簇排闥不入
J33nB286_p0492a08║時，忽鬧市裡迸出個跛足阿師，把住道：『明頭來，暗頭
J33nB286_p0492a09║來，汝等又將何處分？』或有個漢云：『莫亂道。誰云清早
J33nB286_p0492a10║起？更有早行人。一捺便走，這裡猶不許汝在。』若撞著
J33nB286_p0492a11║蕺山更不與麼，待他問時，但一掌云：『不許夜行，投明
J33nB286_p0492a12║須到。』設遇普化覿面來，要且退身有分。即如放行解
J33nB286_p0492a13║制一句作麼指陳？」卓拄杖，云：「掣斷玄關金鎖去，毘盧
J33nB286_p0492a14║寶印劈空開。」
J33nB286_p0492a15║癸巳年四月八日，吳江黃溪鎮眾信特建喻指
J33nB286_p0492a16║庵，迎師掩關。進庵日，請上堂。
J33nB286_p0492a17║師陞座，拈香祝聖畢。瑞雲問：「昔日世尊出世，普為群
J33nB286_p0492a18║生；今日和尚掩關，指喻後學。一個雲興吐霧、一個把
J33nB286_p0492a19║住要津，除此二途，請師舉示。」師打，云：「腦後見腮，莫與
J33nB286_p0492a20║住來。」進一喝，云：「泥牛一度雲中舞，石女攜笙海底吹。」
J33nB286_p0492a21║師云：「空劫已前如何拍調？」進云：「觸破千層浪，沖開潭
J33nB286_p0492a22║底天。」師云：「未經返躑，在天與問。」豎指，云：「這個是喻，如
J33nB286_p0492a23║何是指？」師云：「漫向腳跟下尋討。」士復豎指，云：「這個是
J33nB286_p0492a24║指，如何是喻？」師云：「碧眼胡僧目射人。」士復豎指，云：「這
J33nB286_p0492a25║個不是喻、不是指，如何是喻指大意？」師云：「舌頭無骨。」
J33nB286_p0492a26║進云：「和風灑幽石，甘雨滴疏林。」師云：「好句不成曲。」問：
J33nB286_p0492a27║「今日世尊現瑞，喻指呈祥。洞上玄宗，請師的示。」師云：
J33nB286_p0492a28║「審細將來。」進云：「官不容針，私通車馬。如何是正中偏？」
J33nB286_p0492a29║師云：「鐵女透波心。」進云：「但有言說，都無實義。如何是
J33nB286_p0492a30║偏中正？」師云：「眉毛碎古鏡。」進云：「一人有慶，兆民樂業。
J33nB286_p0492b01║如何是正中來？」師云：「露柱早懷胎。」進云：「王登寶殿，野
J33nB286_p0492b02║老謳歌。如何是兼中至？」師云：「夜深挑蜀錦，不犯始為
J33nB286_p0492b03║奇。」士良久，進云：「如何是兼中到？」師云：「亞目總難窺。」進
J33nB286_p0492b04║云：「還鄉盡是兒孫事，祖父從來不出門。如何是不出
J33nB286_p0492b05║門的祖父？」師展兩手。進云：「祖父既不出門，兒孫如何
J33nB286_p0492b06║親近？」師云：「奉重方知。」師乃云：「慧日高懸，豁千生之塵
J33nB286_p0492b07║夢；玄珠突露，徹萬丈之洪波。古今不易，道出平常。祖
J33nB286_p0492b08║父田園，阿誰無分？所謂心同虛空界，示等虛空法，證
J33nB286_p0492b09║得虛空時，無是無非法。此著上祖釋迦降跡，皇宮示
J33nB286_p0492b10║現，奇奇特特，變怪捏神。末後拈花，更添狼籍，又撞出
J33nB286_p0492b11║金色頭陀，一笑風前，傾身酬價，祖燈遠繼，法遍河沙，
J33nB286_p0492b12║無量法門，消歸言外。幸諸公信得真切，故乃翻三千
J33nB286_p0492b13║年公案，捨難捨之緣。袛園給孤，古今同調；竹園精舍，
J33nB286_p0492b14║點首功齊。須知拈一莖草能為建立，即可證大解脫
J33nB286_p0492b15║力、大三昧力、不退轉力、無修證力。山僧十載垂鉤，沿
J33nB286_p0492b16║門撒網，驀遇幾個瞻風撥草漢，劈胸一撞，秪得將錯
J33nB286_p0492b17║就錯，放下絲綸，直教塵封戶外，別立生涯去也。」以拂
J33nB286_p0492b18║打圓相，云：「憨憨懶唱閒庭曲，把斷玄關絕主賓。還有
J33nB286_p0492b19║識得主中主麼？請著眼看。」即下座，掩關。
J33nB286_p0492b20║師自封關法語。
J33nB286_p0492b21║「把住要津，不通凡聖，令行摩竭，千聖絕聞。垂簾室內
J33nB286_p0492b22║不知，秪要外緣奉重。」度封帖，云：「高峰千古案，立地話
J33nB286_p0492b23║重新。」遂封。
J33nB286_p0492b24║丙申佛誕日，喻指眾信迎師出關，請上堂。
J33nB286_p0492b25║師陞座。學人問：「當年把斷關津，象王隱跡；今朝頓啟
J33nB286_p0492b26║金鎖，獅子嚬呻。把斷放行即且置，正當恁麼時，一句
J33nB286_p0492b27║請師舉唱。」師云：「入室不通耗，覿面墮莖眉。」進云：「野老
J33nB286_p0492b28║謳歌，漁翁擲釣，為復威音那畔之神通？為復今事門
J33nB286_p0492b29║頭之妙用？」師云：「不犯清波時，汝試道看。」進云：「今日覷
J33nB286_p0492b30║破和尚。」師便棒。進云：「一句迥超千聖外，萬靈何處謝
J33nB286_p0492c01║無私？」師又打。進一喝，師連打，云：「猶是階下漢。」士連喝，
J33nB286_p0492c02║歸位，師云：「大似敗將拖矛。」僧問：「豁開戶牖，寶月流輝；
J33nB286_p0492c03║逼塞虛空，眾星拱北。作麼生普蔭群生句？」師云：「有水
J33nB286_p0492c04║皆含月，無山不帶雲。」進云：「塵塵剎剎，玉轉珠回。個裏
J33nB286_p0492c05║無私，如何著眼？」師云：「君臣道合猶成昧，賓主相逢尚
J33nB286_p0492c06║失宗。」進云：「一句絕遮攔，千機齊烜赫。」師云：「看取腳下。」
J33nB286_p0492c07║學人問：「三年掩室，摩竭令行。適承和尚舉示玄關，請
J33nB286_p0492c08║通個關中消息。」師云：「到來無你下口處。」進云：「恁麼則
J33nB286_p0492c09║但見花開落，不知春去來。」師云：「不屬陰陽造化生，作
J33nB286_p0492c10║麼生道？」士便喝，師云：「羞也不識。」進云：「秪如不合伴的
J33nB286_p0492c11║人來，關中主如何相見？」師云：「放汝三十棒。」進云：「和尚
J33nB286_p0492c12║也須照顧眉毛。」師云：「未識觸諱在。」師乃云：「獨照雙泯，
J33nB286_p0492c13║過尾窗櫺猶墮格；入廛垂手，玄關直透尚迷津。不若
J33nB286_p0492c14║隨分納些些，免至畫蛇添足。是以，入毘耶之室，白醭
J33nB286_p0492c15║口生；行摩竭之風，談玄無舌。惟以坐看陰陽消長，閒
J33nB286_p0492c16║聽花放鳥鳴，任性不羈，陸沉自適。然素志如斯，但事
J33nB286_p0492c17║無一向，千日期圓，聊伸款案，特借山河大地為演無
J33nB286_p0492c18║量妙義。還見無情說法麼？」豎拂，云：「新篁解籜，節奏桑
J33nB286_p0492c19║林之舞；梅拖嫩綠，渾忘鼎鼐之勳。草木揮玄，水雲共
J33nB286_p0492c20║唱，得游刃有餘地，頓消斧鑿之痕。以此報檀度之恩，
J33nB286_p0492c21║無恩不報；酬佛祖之德，無德不酬。慶快千生，法流萬
J33nB286_p0492c22║古。雖與麼道，然未透者亦不得等閒放過，錯卻勝因。
J33nB286_p0492c23║豈不聞：裴休丞相云：『鬼神沉幽愁之苦，鳥獸懷狘猶
J33nB286_p0492c24║之悲。修羅方嗔，天人正樂，可以整心慮、證菩提，唯人
J33nB286_p0492c25║道能為耳。人道不為，吾末如之何也？』已矣！諸菩薩箇
J33nB286_p0492c26║箇頂天立地，猛烈丈夫何得被八風五欲活埋萬劫
J33nB286_p0492c27║千生？改頭換面時何有今日？果肯將智慧劍一刀斬
J33nB286_p0492c28║斷生死魔軍、五陰怨賊，坐致太平，寧不深幸哉？秪如
J33nB286_p0492c29║應節酬恩作麼生道？」卓拄杖，云：「碧玉盤中烹石筍，驪
J33nB286_p0492c30║珠腹內產雲芝，爛煮虛空千日醉，佛祖無門覷得渠。」
J33nB286_p0493a01║下座。
J33nB286_p0493a02║黎川菴主印源參常等設供，請上堂。
J33nB286_p0493a03║師陞座。僧問：「一花現瑞，多子承恩。一句周隆，十方慶
J33nB286_p0493a04║讚。未審和尚如何通信？」師云：「持書不到家。」進云：「學人
J33nB286_p0493a05║頂戴有分。」師云：「腳跟下放汝三十棒。」僧以手呈具，云：
J33nB286_p0493a06║「大眾看看！龍門無宿客，香海縱金鰲。」師打，云：「猶遭點
J33nB286_p0493a07║額痕。」進云：「明眼宗師，天然有在。」師云：「切忌詐明頭。」師
J33nB286_p0493a08║乃云：「以斯道覺斯民，斷碑橫古路，白月現，黑月隱，崑
J33nB286_p0493a09║崙草裡眠，南閻浮提打鼓，西瞿耶尼聞聲，東弗于逮
J33nB286_p0493a10║扣機，北越單那擊節，非非想天逆擊一棒，金剛際下
J33nB286_p0493a11║撲地翻身，其中百億須彌、百億日月、百億世界納向
J33nB286_p0493a12║一毫孔中，十方諸佛演大法義，挑豁愚肓。諸仁者！秪
J33nB286_p0493a13║如一毫孔又納向甚麼處？咄！切忌道著，直饒密步移
J33nB286_p0493a14║來，腳跟下紅線未斷在。南泉大師云：『三世諸佛不知
J33nB286_p0493a15║有，狸奴白牯卻知有。』此事直須解向異類中行，始可
J33nB286_p0493a16║紹隆玄化，勿則盡是流俗閨閤中物，開口便成過患，
J33nB286_p0493a17║非惟不能與人點病，自土也消他不得，彼此何益哉？
J33nB286_p0493a18║于中有知南泉行履處麼？」振綱居士撲地一旋而去，
J33nB286_p0493a19║師喝，云：「這畜生猶是亂跳。」卓拄杖，云：「盤空鐵磨旋頭
J33nB286_p0493a20║角，芳草叢叢吼石欄。大眾！不煩久立，珍重。」
J33nB286_p0493a21║師至石湖，金僊老和尚請上堂。
J33nB286_p0493a22║師陞座，拈香，云：「此一瓣香，有倫有序，唯德唯尊，奉為
J33nB286_p0493a23║金僊堂上法叔老和尚，惟冀法韻振三千，祖風垂萬
J33nB286_p0493a24║億。」斂衣就座。師拈拂，云：「萬頃湖光，遠駕長空之玉練；
J33nB286_p0493a25║千枝翠色，橫推數點之青螺。高大門庭，水雲異色，格
J33nB286_p0493a26║高調古，綿密家風。靜上座自遠趨風，懷香叩室，頃承
J33nB286_p0493a27║玄化，千載一時，不意我老法叔寵渥太隆，惡辣猶甚，
J33nB286_p0493a28║勿顧外揚家醜，命陞此座。若今獅子林中，何敢揚眉
J33nB286_p0493a29║播舌？但蒙方命，聊塞一時。」復舉拂，召眾云：「此是我金
J33nB286_p0493a30║僊老人一生受用不盡底句子，特借靜上座手中拈
J33nB286_p0493b01║出，為諸公賞鑒。由來錦上添花，諒諸公久已得侍法
J33nB286_p0493b02║要，豈敢再下註腳？但老人平日驗人，道個『把定咽喉
J33nB286_p0493b03║唇吻，除卻千態萬狀，不得有語、不得無語，道將一句
J33nB286_p0493b04║來。』此正驗今時之法弊、救萬世之弘規，若能向這裡
J33nB286_p0493b05║擺脫得來，覿面親見老人赤心片片。今不肖續有一
J33nB286_p0493b06║偈，並為傍敲：把住咽喉唇吻，萬仞懸崖卓立，果是獅
J33nB286_p0493b07║子之兒，當下便能返躑。若在某分中，拈有三句為供
J33nB286_p0493b08║養老人。」顧左右云：「且道：是那三句？第一句，五道不通
J33nB286_p0493b09║耗，何處立三玄？第二句，眉鋒掛利刃，裂破率陀天。第
J33nB286_p0493b10║三句，手持火把子，潦倒夜明前。聽其緇素得出，猶是
J33nB286_p0493b11║門庭邊事，須知尊貴一路事別。且道：如何是尊貴的
J33nB286_p0493b12║的旨？若要深登堂奧，共相參請金僊老和尚去。」即下
J33nB286_p0493b13║座。
J33nB286_p0493b14║吳江文學量如吳居士，為薦亡嗣文學不浮，請
J33nB286_p0493b15║師對靈小參。
J33nB286_p0493b16║「枕斷邯鄲，破吾生之有寄；花飄棘苑，沉來去以無涯。
J33nB286_p0493b17║擬將氣吐虹霓，誰為水雲路隔？」師撫几云：「不浮公！汝
J33nB286_p0493b18║髫年學冠，德預耆英，堪羨孝悌恭身，頗奈文福未並，
J33nB286_p0493b19║壽傾四六之中，轉盻流光三祀，空辜堂上椿萱，忍割
J33nB286_p0493b20║友恭愛弟，杳隔幽沉，痛情可愍。世既如斯，但能知死
J33nB286_p0493b21║生不借，何妨出沒自如？到此說聖也不是、說凡也不
J33nB286_p0493b22║是，生也不是、死也不是，此是公一貫之道、吾一諦之
J33nB286_p0493b23║理。不聞：先聖云：『諸行無常，是生滅法。』莊周夢蝶，渠不
J33nB286_p0493b24║是我；蝶夢莊周，我不是渠。為公拈出一線，頓教全體
J33nB286_p0493b25║如如。」復擊案，云：「寂滅場中超性海，毘盧界內迥無私。」
J33nB286_p0493b26║戒珠結制茶話。
J33nB286_p0493b27║僧問：「十方同聚會，個個學無為。請問和尚：今夕數千
J33nB286_p0493b28║指圍繞，如何得普令成佛去？」師云：「家家有路透長安。」
J33nB286_p0493b29║進云：「如何得獨步龍門去？」師舉茶甌，云：「淺斟滿酌，不
J33nB286_p0493b30║許濕口。」僧貯立，師以杖擉退。師乃云：「虛空含萬象，大
J33nB286_p0493c01║海任魚龍。會得目前法，何須探別宗？諸公既負笈遠
J33nB286_p0493c02║參，十方雲集，腳跟下事固是不缺分毫，若不親履踐
J33nB286_p0493c03║一回，如人說食，終不能飽。英俊者肯將個事自己顢
J33nB286_p0493c04║頇，良馬見鞭影而行，若待人鞭策得來，決是個無血
J33nB286_p0493c05║性的漢。但參玄之士亦必須經一番鎚煉，方脫得野
J33nB286_p0493c06║狐氣味，勿然盡為門頭戶底事學兩句口頭滑禪、弄
J33nB286_p0493c07║幾節峭利機鋒，於自己分上大好沒意思，非唯虛喪
J33nB286_p0493c08║光陰、空辜檀信，在袈裟之下作地獄因，更為可愍。山
J33nB286_p0493c09║僧不是說老婆禪，但今時末運，目不奈看，惡習遍熾。
J33nB286_p0493c10║蕺山既據此位，平日痛心之談盡情告報，祈把所參
J33nB286_p0493c11║所學的都拋向他方世界之外，雄糾糾立起新鮮意
J33nB286_p0493c12║氣，提句無味語卓立面前，直下如銀山鐵壁相似，通
J33nB286_p0493c13║身排闥不入，無一絲毫走作，撲盲坐斷，自然和底脫
J33nB286_p0493c14║落，信不我欺。若做模打樣來參五味禪，萬劫千生亦
J33nB286_p0493c15║無了日。各當照顧。住！住！歸堂時切莫撞翻板棰爐柱。
J33nB286_p0493c16║珍重！」
J33nB286_p0493c17║師於天台送護國先和尚入塔，回山，示眾。
J33nB286_p0493c18║師豎拂，云：「國師塔樣，耽原未善圖描。造塔疏山，反惹
J33nB286_p0493c19║羅山活葬。揀點來俱不作家。何似我先師嘯老人，任
J33nB286_p0493c20║將活計付兒孫，那管湘南併潭北？順時而化，不假安
J33nB286_p0493c21║排。有偈無偈，是甚尿氣？雖則傑出諸方，更添個蕺山
J33nB286_p0493c22║不肖子，未解奉重，將阿爺活埋向千巖萬壑之中，令
J33nB286_p0493c23║教水雲絕聽。眾兄弟！又道：『不順非孝，不奉非輔。』山僧
J33nB286_p0493c24║既作洞下兒孫，何乃不知忌諱？眾中可知過患麼？」乃
J33nB286_p0493c25║聳身，云：「秋江清淺時，白露和煙島。良哉觀世音，全身
J33nB286_p0493c26║入荒草。」復頓足，云：「貓。」
J33nB286_p0493c27║元章居士為師慶誕，請茶話。
J33nB286_p0493c28║「混然至理非言說，徹底須知絕意求。若識趙州滋味
J33nB286_p0493c29║辣，何須影裡覓生繇？」舉如意，云：「此是萬法之源，千靈
J33nB286_p0493c30║之母。若人透得一機，任汝橫吞豎嚼。但要解吞應解
J33nB286_p0494a01║吐，若吞得吐不得，未免被菱角如針刺卻口、毛栗如
J33nB286_p0494a02║彈塞卻喉。果能裂出神龍之首，則佛祖不能安汝名、
J33nB286_p0494a03║天魔不能窺汝蹟。勿則浪沉往返，杳喪光陰。昔歐陽
J33nB286_p0494a04║文忘公官洛中，一日游嵩山，卻去僕吏，放意而往。至
J33nB286_p0494a05║山寺，修竹滿軒，霜清烏啼。文忠休於殿陛，旁有老僧
J33nB286_p0494a06║閱經自若，與語不甚顧答。公異之，問曰：『道人住山久
J33nB286_p0494a07║如？』對曰：『甚久也。』又問：『誦何經？』對曰：『《法華》。』公曰：『古之高
J33nB286_p0494a08║僧，臨生死之際，類皆談笑脫去，何道致之耶？』對曰：『定
J33nB286_p0494a09║慧力耳。』又問：『今乃寂寥無有，何哉？』老僧笑曰：『古之人
J33nB286_p0494a10║念念在定慧，臨終安得亂？今之人念念在散亂，臨終
J33nB286_p0494a11║安得定？』文忠大喜，不知膝之屈地。」師云：「你看學道者，
J33nB286_p0494a12║不是徒然泛泛，未能決其志，終日在人我山中打迸、
J33nB286_p0494a13║是非場裡橫身，他時如何抵敵？蓋疑信相半，因而隨
J33nB286_p0494a14║情逐物，臨窮方悔，噬臍何及？特此告報。須知出母胎，
J33nB286_p0494a15║從少至老，盡未來際，未曾離卻這個光明。果能一腳
J33nB286_p0494a16║踏穿桶底，何處有死生之所流轉？但不是說了便休，
J33nB286_p0494a17║今且乘風快便，莫令失卻時日。蕺山恁地熱亂，還識
J33nB286_p0494a18║好惡否？」擊如意，云：「不離當處常湛然，覓即知君不可
J33nB286_p0494a19║見。」
J33nB286_p0494a20║解制，知浴設茶請示眾。
J33nB286_p0494a21║「露柱當天豁雙眼，未為奇特；蟭螟怒發吞大象，理亦
J33nB286_p0494a22║宜然。果是伶俐衲僧，便可一捺便倒。若隨人緇素得
J33nB286_p0494a23║來，總是倚草附木漢。過在紅線未斷，撥著好似浪裏
J33nB286_p0494a24║拋毬，徒費草鞋錢，堪作何用？上智之士一聞釋然，中
J33nB286_p0494a25║下之流疑而愈滯。蕺山與麼道，自好慚惶煞人。」復舉：
J33nB286_p0494a26║「昔有一官人入寺至禪堂，寺主隨行，官人問曰：『諸位
J33nB286_p0494a27║在此作麼生？』對曰：『欲圖作佛。』官人笑云：『金屑雖貴，落
J33nB286_p0494a28║眼成翳。』主無語。」師乃云：「好笑寺主恁不唧溜，被俗漢
J33nB286_p0494a29║一問，直得口如扁擔。若遇蕺山，但向他道：『在此換居
J33nB286_p0494a30║士眼睛。』非唯令俗漢屏卻咽喉，亦見此中凜然難犯。
J33nB286_p0494b01║諸仁者應知：有佛處不得住，無佛處急走過。轉得快，
J33nB286_p0494b02║便不負蕺山和身一拶；如或未然，明年更有新條在，
J33nB286_p0494b03║惱亂春風卒未休。」
J33nB286_p0494b04║修萬佛懺圓期，上堂。
J33nB286_p0494b05║師陞座。學人問：「古鏡未磨時，光臨萬象。磨後為甚麼
J33nB286_p0494b06║不鑑？」師云：「我卻不識你。」進云：「恁麼則是處是彌勒，無
J33nB286_p0494b07║門無善財。」師云：「猶借玉階行。」進云：「如是則學人別道
J33nB286_p0494b08║去也。」以手點空三下，便作禮，師云：「料掉沒交涉。」師乃
J33nB286_p0494b09║云：「香花雲，寶幢雲，乾闥婆王美樂音，出生無盡諸功
J33nB286_p0494b10║德，裂破三賢十地門。雲從龍，風從虎，磁石吸針潮長
J33nB286_p0494b11║醋，情與無情共一真，萬象森羅鏡裏布。如是知，如是
J33nB286_p0494b12║住，不見一法為伴侶，智者能知罪性空，坦然不怖于
J33nB286_p0494b13║生死。大眾！且道：喚甚麼作罪性？喚甚麼作涅槃？若向
J33nB286_p0494b14║兩途冰泮得來，則了即業障本來空。如循罪福之階，
J33nB286_p0494b15║未超向上一著。所云『未了應須償宿債』，莫謂與麼，便
J33nB286_p0494b16║乃看作一切如幻之解，總不落莽蕩之殃，必將沉撥
J33nB286_p0494b17║無因果，力能脫體一回，千佛萬佛、列聖諸賢悉是空
J33nB286_p0494b18║拳誑小兒，所謂但以假名字引導于眾生。如或分疏
J33nB286_p0494b19║不下，再為汝等下個註腳。不見：南泉大師因陸亙大
J33nB286_p0494b20║夫問云：『弟子家中有片石，或曾坐、或曾臥，欲鐫作佛，
J33nB286_p0494b21║得麼？』泉云：『得。』『莫不得麼？』泉云：『不得。』」師云：「據南泉老漢
J33nB286_p0494b22║雖有先行之勢，且無絕後之關，直被個俗子將一片
J33nB286_p0494b23║石全身壓倒，直至如今無展舒處。若喻指門下即不
J33nB286_p0494b24║然，待他問：『作佛，得麼？』但云：『言不該典，非君子之所談。』
J33nB286_p0494b25║『莫不得麼？』一喝，云：『門臨千尺井，過者必攢眉。』于斯撿
J33nB286_p0494b26║點得下，一期佛事以週；如或未然，跋涉不少。」卓拄杖，
J33nB286_p0494b27║云：「會麼？雖然春色沒高下，無奈花枝有短長。」即下座。
J33nB286_p0494b28║師至弁山祝　元潔老和尚壽，眾請上堂。
J33nB286_p0494b29║師云：「日麗中天，揭破虛空流活眼；風生八表，撥開萬
J33nB286_p0494b30║象始明宗。事存函蓋合回途，全祖父功勛；理應箭鋒
J33nB286_p0494c01║柱展手，合君臣大用。具斯三昧，始得運斤成風，絕無
J33nB286_p0494c02║觸犯，固知曹洞門庭承當不易，作用光大，渾似純金，
J33nB286_p0494c03║砂汞銀鉛一時銷盡。不肖遠叩祖山，恭遇法叔降跡
J33nB286_p0494c04║之期，為祝華封，渴瞻嘉瑞，不意恩寵太過，特命兩序
J33nB286_p0494c05║諸兄邀登此座。若論禪道佛法，未入門來早已填溝
J33nB286_p0494c06║塞壑了也，況兼祖庭之上獅王騰踏、龍象縱橫，又何
J33nB286_p0494c07║敢布鼓雷門，自遭話墮？若論慶讚一事，欲以大千界
J33nB286_p0494c08║而為壽，吾叔早已坐斷十方；欲以須彌盧而為壽，早
J33nB286_p0494c09║已碎如微塵；欲以四大海而為壽，早已一口吸盡；欲
J33nB286_p0494c10║以玄玅義而為壽，又不許立一元字腳。在第一義諦
J33nB286_p0494c11║不容展舒，于倫序分中安可簡略？是以還有個商量
J33nB286_p0494c12║處，官不容針，蹔通車馬。」乃豎拂，云：「我知虛空不可量，
J33nB286_p0494c13║壽命不可量；世界不可量，壽命不可量；眾生不可量，
J33nB286_p0494c14║壽命不可量；佛法不可量，壽命不可量。還有個最親
J33nB286_p0494c15║切、最要緊，不可量中一事，諸公能知消息麼？如或未
J33nB286_p0494c16║知，今日勿敢越俎，作速參取老人去。何故聻？待得叔
J33nB286_p0494c17║孫成禮樂，始知不共汝同盤。」書記問：「閫外將軍多汗
J33nB286_p0494c18║馬，就祖還家事若何？」師云：「不宰功勳。」進云：「人居大國
J33nB286_p0494c19║方為貴，水到源頭始見清。」師云：「明眼自知。」進云：「如何
J33nB286_p0494c20║是慶誕一句？」師云：「人天仰企，四海雲奔。」進云：「香稻啄
J33nB286_p0494c21║餘鸚鵡粒，碧梧棲老鳳凰枝。」師云：「猶未是公著腳處。」
J33nB286_p0494c22║進云：「在和尚分中又作麼生？」師云：「不借借。」記作禮歸
J33nB286_p0494c23║位，師下座。
J33nB286_p0494c24║嘉禾李又恂居士，為亡室盛氏，請師對靈。
J33nB286_p0494c25║「菱花鏡破，俄沉合浦神珠；閨閤香消，頓失鸞凰良配。
J33nB286_p0494c26║柳生於肘，不知造物暗中移；蝶夢為周，未識我渠猶
J33nB286_p0494c27║問影。智者觀斯，聚散等浮雲，去來如傳舍；愚人自昧，
J33nB286_p0494c28║情關固結，汩沒愛河。將此大光明藏翻為腐草螢星，
J33nB286_p0494c29║豈不痛哉？」驀豎拳，高聲召云：「盛氏善人！汝會麼？握則
J33nB286_p0494c30║成拳，開則成掌，一事兩名，一身兩用。又如一人左手
J33nB286_p0495a01║拈香，心知必生善果；右手持戟，回看定起殺機。亦一
J33nB286_p0495a02║心兩業，明暗兩分。到這裏打箇返觀，未拈香執戟時，
J33nB286_p0495a03║善、惡二境何處生？已拈香執戟後，善、惡二緣何處受？
J33nB286_p0495a04║既無作者，亦無受者，此即是如來秘密藏金剛心，不
J33nB286_p0495a05║妨以螢星腐草復作大光明藏，始知本來成現，凡情
J33nB286_p0495a06║聖見所作俱息。」以如意畫此[○@(仁-二)]相，云：「當途截斷荊棘
J33nB286_p0495a07║林，鐵壁銀山俱踢倒。」下座。
J33nB286_p0495a08║雲門顯聖寺結制，示眾。
J33nB286_p0495a09║知藏問：「一派曹溪水，萬古遶雲門。且道：曹溪與耶溪
J33nB286_p0495a10║是同？是別？」師云：「細柳營中非正令，神堯何必論功高？」
J33nB286_p0495a11║進云：「滴水作江河，還是師的用處麼？」師云：「若知帝力，
J33nB286_p0495a12║不見堯天。」藏禮拜，云：「恁麼則雲門峰頂滔天浪，海底
J33nB286_p0495a13║揚塵見作家。」師云：「久知闍黎有此機要。」迺云：「奇特甚
J33nB286_p0495a14║奇特，露柱生兩翼，飛過須彌峰，穿卻諸人鼻。夜半迥
J33nB286_p0495a15║紅輪，天明布黑月，正眼不能窺，萬機俱泯絕。天上無
J33nB286_p0495a16║彌勒，地下無彌勒，仔細拈來看，是甚乾屎橛？咄！咄！咄！
J33nB286_p0495a17║若向口角覓雌黃，錯過三生六十劫。是以，參學之士
J33nB286_p0495a18║最初行腳要決擇法眼，貴有師承，一入爐韝，從頂至
J33nB286_p0495a19║足，去皮、去毛，敲骨、敲髓，撲得一點氣息也無，轉過身
J33nB286_p0495a20║來向無人處深蓄厚養，為人拈一機一境，腳尖頭也
J33nB286_p0495a21║踢出箇佛來。近今諸方為人，亦拈出一機一境，相對
J33nB286_p0495a22║學人如紙裹麻纏相似，遇箇透網金鱗又無捉摸處，
J33nB286_p0495a23║大似葉公畫龍，一見真龍，退身無地。嗟乎！蓋為不經
J33nB286_p0495a24║真師煆煉，自救且不暇，何能徹底為人？故喻指目不
J33nB286_p0495a25║奈看，收綸罷釣，數十年來釋口不談箇事。唯我雲門
J33nB286_p0495a26║法叔同心同眼，獎古勵今，真人不世。今繼住祖山，命
J33nB286_p0495a27║為傍分正化，屈曲隨宜。眾兄弟！若識些子定動，則不
J33nB286_p0495a28║辜一期方便。秪如古人道：『天上無彌勒，地下無彌勒。
J33nB286_p0495a29║未審誰與安名？』為甚洞山遇此一問，直得火爐震動？
J33nB286_p0495a30║爾等還知答處否？現前有問著，喻指便與驀口一摑，
J33nB286_p0495b01║云：『分明記取。』」復拈拄杖，云：「看！看！勿則葛坡久已化龍
J33nB286_p0495b02║去，徒使蹤尋費長房。不煩久立，珍重。」
J33nB286_p0495b03║師誕日，兩序請陞座。
J33nB286_p0495b04║參頭問：「仁主好生，貞臣執法，賢聖繼世，法律無私。昔
J33nB286_p0495b05║日世尊初生，即今與和尚還有同異否？」師云：「夏寒冬
J33nB286_p0495b06║熱。」進云：「後遇雲門一棒又如何？」師云：「總是賊過後張
J33nB286_p0495b07║弓。」參作禮，云：「恁麼則寶樹風鳴無量壽，金繩霞映妙
J33nB286_p0495b08║高峰。」師云：「不煩伸贊。」僧問：「雲門風月，萬古如新。當斯
J33nB286_p0495b09║誕日，如何應現？」師云：「爐峰向後，耶水居東。」進云：「誕日
J33nB286_p0495b10║已蒙親指示，半千衲子貴何從？」師豎拂，云：「穿過那邊看。」
J33nB286_p0495b11║進云：「親得全提後，皆成獅子兒。」師云：「恐汝不是同流。」
J33nB286_p0495b12║僧作禮，云：「恁麼則寶鏡堂中提正令，雙懸日月照乾
J33nB286_p0495b13║坤。」師云：「腦後識取。」迺云：「冰河發燄，相看猶是涉廉纖；
J33nB286_p0495b14║石筍抽條，拈出早知成話墮。輪扁得手，要在忘功；承
J33nB286_p0495b15║蜩意鉤，貴乎不犯。當暗中有明，佛殿卻跨山門；當明
J33nB286_p0495b16║中有暗，山門騎佛殿。得此機用，在天而天、在人而人，
J33nB286_p0495b17║一毫頭上現寶王剎、一微塵內轉大法輪，如是君親
J33nB286_p0495b18║恩、師長恩、眾生恩，一時報畢。故居學地，須知先聖垂
J33nB286_p0495b19║慈，一機、一境、一語、一脈，必要裂破汝面門、乾盡汝識
J33nB286_p0495b20║浪。如黃龍禪師每以三句驗人：一云：『我手何似佛手？』
J33nB286_p0495b21║二云：『我腳何似驢腳？』三云：『人人有箇生緣。』上座！生緣
J33nB286_p0495b22║在甚麼處？生平罕有契其機者，目之黃龍三關，古今
J33nB286_p0495b23║拈頌者更多，錯解者不少。今日承此恩力，特將此三
J33nB286_p0495b24║句頌出，為諸人應箇時節。『我手何似佛手？』圖窮忽現
J33nB286_p0495b25║匕首，祖龍一見魂驚，易水光衝牛斗。『我腳何似驢腳？』
J33nB286_p0495b26║虎兕忽遭出柙，黔驢吞卻大蟲，潘閬幾乎笑煞。『人人
J33nB286_p0495b27║有箇生緣。』寒窗鐵硯磨穿，直待名登金榜，露柱卻好
J33nB286_p0495b28║同年。若人揀點得出，三千七百齊捐。捐後又如何？」展
J33nB286_p0495b29║兩手，云：「㘞。」即下座。
J33nB286_p0495b30║為秀水凝蘭盛居士對靈。
J33nB286_p0495c01║「持櫆未達榮枯眼，旅館空遺在日思。露宿草菴門外
J33nB286_p0495c02║冷，霜天夜月隱歸期。凝蘭盛公生平風流慷慨之懷，
J33nB286_p0495c03║末後得撒手便行之快。秖空不是玉，是玉也大奇。在
J33nB286_p0495c04║含靈不減分毫，在諸佛難增點畫。如是知、如是住，貴
J33nB286_p0495c05║在回機。天上耶？人間耶？不妨獨步。業歟？福歟？聖歟？凡
J33nB286_p0495c06║歟？」卓拄杖，一喝，云：「分明記取。」
J33nB286_p0495c07║解制，陞座。
J33nB286_p0495c08║僧問：「衝開碧浪即不問，放出神鼇事若何？」師云：「腳下
J33nB286_p0495c09║波生。」進云：「覓火和煙得，為甚玅高峰七日不相見？」師
J33nB286_p0495c10║云：「到即不點。」僧作禮，云：「今日親見和尚。」師云：「要你知
J33nB286_p0495c11║休。」迺云：「揭起虛空蓋一層，收來放去任縱橫。草鞋似
J33nB286_p0495c12║虎威獰甚，拄杖如龍活潑生。踏倒玄關須轉步，驀行
J33nB286_p0495c13║鳥道貴抽身。諸方若遇談玄者，切莫遭他鬼眼睛。眾
J33nB286_p0495c14║兄弟！一期既畢，銀山鐵壁撞得破否？猛虎金鈴汝解
J33nB286_p0495c15║得否？驪龍玄珠汝摘得否？若得相應，不妨東去西去，
J33nB286_p0495c16║盡大地總是汝毘盧真境。稍涉廉纖，正好按下雲頭，
J33nB286_p0495c17║向冷湫湫地去，思箇思不得的、覓箇覓不得的。思不
J33nB286_p0495c18║得的作麼思？鐵網拋空，神龍透海。覓不得的作麼覓？
J33nB286_p0495c19║夜半篩鑼，賊身忽露。恁麼舉揚，還解交得麼？」遂擊拂，
J33nB286_p0495c20║云：「能知減灶添兵處，終不和身困馬陵。」下座。
J33nB286_p0495c21║
J33nB286_p0495c22║
J33nB286_p0495c23║
J33nB286_p0495c24║
J33nB286_p0495c25║
J33nB286_p0495c26║
J33nB286_p0495c27║
J33nB286_p0495c28║
J33nB286_p0495c29║
J33nB286_p0495c30║