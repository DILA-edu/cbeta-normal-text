J33nB286_p0505b01║攖寧靜禪師語錄卷之四
J33nB286_p0505b02║書記寂惺　編
J33nB286_p0505b03║侍者超級　錄
J33nB286_p0505b04║拈古頌古
J33nB286_p0505b05║西域東土三十四祖機緣（并序）
J33nB286_p0505b06║古今尊宿，五宗機語，拈提熟爛久矣。近代學人，
J33nB286_p0505b07║填耳塞目，固不虛其請益。然某憶行腳時，每訊
J33nB286_p0505b08║同學，溯菩提初祖而上，往往有不知其名者。況
J33nB286_p0505b09║於機語，雖聯燈廣載，未免闕聞於所見。且今師
J33nB286_p0505b10║家拈頌之外，或各系宗脈以貫授受，至六祖已
J33nB286_p0505b11║上未有所聞。某是以不敢私其臆見，肆其提掇，
J33nB286_p0505b12║特述諸祖參請得法處，為之露布。雖魚目不敢
J33nB286_p0505b13║混於驪珠，遞識宗祖大綱，俾吾儕學佛者，頗得
J33nB286_p0505b14║榮其心志也已。
J33nB286_p0505b15║始祖釋迦牟尼佛
J33nB286_p0505b16║舉：「世尊雪山六載，至二月七夕入正三昧，八日明
J33nB286_p0505b17║星出時，廓然大悟，成等正覺。乃歎云：『奇哉！一切眾
J33nB286_p0505b18║生皆具如來智慧德相，但以妄想執著，不能證得。』」
J33nB286_p0505b19║師拈云：「老瞿曇一場熱鬧，大似九夏嚴霜，困頓
J33nB286_p0505b20║窮山，眨眼眉毛，亂墜寥廓真風，萬機絕唱。後來
J33nB286_p0505b21║眼底無人，屈將大地眾生命根團起捏倒，千古
J33nB286_p0505b22║之下誰敢越他門閫？住！住！若是驅雷掣電手，爭
J33nB286_p0505b23║肯全身受活埋？」頌曰：
J33nB286_p0505b24║仰彌高，鑽彌堅，捏目生花更可憐，四十九年叨
J33nB286_p0505b25║呾盡，剎竿頭上打鞦韆。撩風一撥，井底窺天。誰
J33nB286_p0505b26║家屋內無星火？鑽木搜煙甚不便。
J33nB286_p0505b27║一祖摩訶迦葉尊者
J33nB286_p0505b28║師初投佛出家，佛言：「善來比丘，鬚髮自除。」佛於眾
J33nB286_p0505b29║中稱嘆第一。世尊一日在靈山會上拈花示眾，是
J33nB286_p0505b30║時百萬人天悉皆罔措，唯師破顏微笑。世尊云：「吾
J33nB286_p0505c01║有正法眼藏、涅槃妙心、實相無相微妙法門，不立
J33nB286_p0505c02║文字，教外別傳，付囑於汝，母令斷絕。」
J33nB286_p0505c03║師拈云：「世尊卓卓巍巍，不合攤奢賣富；尊者崚
J33nB286_p0505c04║崚嶒嶒，何故和身便倒？把百萬人天口耳俱塞，
J33nB286_p0505c05║暗裡風雷，大似一腔好鼓笛。奈何一字入公門，
J33nB286_p0505c06║九牛拔不出。」頌曰：
J33nB286_p0505c07║撲碎珊瑚月一團，魚龍活困萬波寒。不驚電火
J33nB286_p0505c08║晚來急，猶聽風雷掌上看。弄窮伎倆，父子顢頇。
J33nB286_p0505c09║把將活計從空撒，博得蘆花釣幾竿。
J33nB286_p0505c10║二祖阿難尊者
J33nB286_p0505c11║師問迦葉尊者云：「師兄！世尊傳金縷袈裟之外，別
J33nB286_p0505c12║傳個甚麼？」尊者答曰：「倒卻門前剎竿著。」師即領旨，
J33nB286_p0505c13║者以法眼付之。
J33nB286_p0505c14║師拈云：「可笑尊者，同門出入，不應官路當人情。
J33nB286_p0505c15║累渠全身入荒草，雨炙風吹，難伸其怨。個師辯
J33nB286_p0505c16║若懸河，如水傳器，因甚腳跟尚不點地？呵呵！貪
J33nB286_p0505c17║多嚼不碎，匾擔兩頭脫。」頌曰：
J33nB286_p0505c18║同行勿同步，同處勿同室。屋裡販揚州，啞子鬥
J33nB286_p0505c19║蟋蟀。咥咥咥，渾身似口也難言，遍體排牙說不
J33nB286_p0505c20║出。
J33nB286_p0505c21║三祖商那和修尊者
J33nB286_p0505c22║師同五百羅漢從空而降，因阿難尊者受雪山仙
J33nB286_p0505c23║人請轉法輪，即變殑伽河悉為金地，說諸大法，復
J33nB286_p0505c24║念先所度脫弟子應當來集。須臾師至，阿難知師
J33nB286_p0505c25║法器而告之曰：「如來以正法眼付迦葉，迦葉入定
J33nB286_p0505c26║而付於我，我今將滅復付於汝，汝受我教。」
J33nB286_p0505c27║師拈云：「尊者自經敗闕，秪宜倒捲旗鎗，更要誇
J33nB286_p0505c28║張聲勢，撩空將飛天羅漢撲下地來，跌得肋斷
J33nB286_p0505c29║骨折，苦屈煞人。個師忒甚郎當樣，被他粘住眉
J33nB286_p0505c30║毛，直至如今開眼不得。」頌曰：
J33nB286_p0506a01║水落石出，鳥鳴花開。蓬壺仙子，失卻瑤臺。杖頭
J33nB286_p0506a02║點鐵神丹手，驀地相逢一土坏。
J33nB286_p0506a03║四祖優波鞠多尊者
J33nB286_p0506a04║師十七時，投商那和修尊者出家，以為給侍。者問
J33nB286_p0506a05║師曰：「汝年幾耶？」師云：「我年十七。」者曰：「汝身十七？性
J33nB286_p0506a06║十七耶？」師云：「師髮已白，謂髮白耶？心白耶？」者曰：「我
J33nB286_p0506a07║但髮白，非心白耳。」師云：「我身十七，非性十七。」者知
J33nB286_p0506a08║是法器，閱三載，遂為剃度秉具，以法眼付之。
J33nB286_p0506a09║師拈云：「尊者老老大大，口不關風；黃頭小兒扭
J33nB286_p0506a10║扭捏捏，牙如劍戟。雖則獅子窟中無異獸，揀點
J33nB286_p0506a11║將來也是赤土塗牛奶。」頌曰：
J33nB286_p0506a12║無力倚杖藜，舉止甚倉卒。總有僊陀婆，淨瓶喚
J33nB286_p0506a13║木突。不諳索鹽索馬，那知是蛇是蝎？暮雨洗開
J33nB286_p0506a14║百結花，兒郎一夜頭俱白。
J33nB286_p0506a15║五祖提多迦尊者
J33nB286_p0506a16║師投優波鞠多尊者求出家，者問曰：「汝身出家？心
J33nB286_p0506a17║出家？」師曰：「我來出家，非為身心。」者曰：「不為身心，復
J33nB286_p0506a18║誰出家？」師答云：「夫出家者，無我我故；無我我故，即
J33nB286_p0506a19║心不生滅；心不生滅，即是常道。諸佛亦常，心無形
J33nB286_p0506a20║相，其體亦然。」者曰：「汝當大悟，心自通達。宜依佛法
J33nB286_p0506a21║僧，紹隆聖種。」
J33nB286_p0506a22║師拈云：「個師口闊四方，有根有蒂，未免通身墮
J33nB286_p0506a23║在淤泥。尊者繼祖有在，何故杓卜聽虛聲？且緩
J33nB286_p0506a24║緩，說得道理，好來皈佛法僧。」頌曰：
J33nB286_p0506a25║相將匣內吼青蛇，纔出門時眼便花。東壁葫蘆
J33nB286_p0506a26║開大口，西乾杖履印泥沙。入肩無路，去有生涯。
J33nB286_p0506a27║堂堂徹底恁驕奢，漁燈透向蒼龍窟，怒叱蜻蜓
J33nB286_p0506a28║打夜叉。
J33nB286_p0506a29║六祖彌遮迦尊者
J33nB286_p0506a30║師昔為大仙，聞提多迦尊者至，率眾瞻禮。啟者曰：
J33nB286_p0506b01║「昔與師同生梵天，我遇阿私陀仙，授我仙法。師逢
J33nB286_p0506b02║十力弟子，修習禪那。自此報分殊途，已經六劫。」者
J33nB286_p0506b03║曰：「支離累劫，誠哉不虛。今可捨邪歸正，以入佛乘。」
J33nB286_p0506b04║師云：「昔阿私陀仙人，授我記云：『汝卻後六劫，當遇
J33nB286_p0506b05║同學，獲無漏果。』今也相遇，非夙緣耶？師慈悲令我
J33nB286_p0506b06║解脫。」者即度脫出家，命諸聖授具。其餘仙眾始生
J33nB286_p0506b07║我慢者，示大神通，於是俱發菩提心，一時出家。者
J33nB286_p0506b08║知時至，即以付之。
J33nB286_p0506b09║師拈云：「一向三三五五，今朝五五三三。幸然打
J33nB286_p0506b10║破精魂皮袋，未免還有些爐灶氣。可不道符到
J33nB286_p0506b11║奉行？」頌曰：
J33nB286_p0506b12║洞裡壺天越樣幽，幾番風雨促更籌。瞥然倚杖
J33nB286_p0506b13║化龍去，吞盡須彌百億洲。
J33nB286_p0506b14║七祖婆須蜜尊者
J33nB286_p0506b15║師未度時，在城闤闠間，手持酒器，遇彌遮迦尊者，
J33nB286_p0506b16║逆而問曰：「師何方來？欲往何所？」者曰：「從自心來，欲
J33nB286_p0506b17║往無處。」師曰：「識我手中物否？」者曰：「此是觸器而負
J33nB286_p0506b18║淨者。」師曰：「師識我否？」者曰：「我即不識，識即非我。」復
J33nB286_p0506b19║謂之曰：「汝試自稱名氏，我當後示本因。」師說偈曰：
J33nB286_p0506b20║「我從無量劫，至於生此國，本姓頗羅陀，名字婆須
J33nB286_p0506b21║蜜。」者曰：「我師提多迦說：『世尊昔遊北印度，語阿難
J33nB286_p0506b22║言：「此國吾滅後三百年，當有聖人，姓頗羅墮，名婆
J33nB286_p0506b23║須蜜，出為禪祖，當第七世。」』斯如來記汝應出家。」師
J33nB286_p0506b24║置器出家，者後付以正法眼藏。
J33nB286_p0506b25║師拈云：「尊者雖則為法求人，不合逆來順受。阿
J33nB286_p0506b26║師自負醉裡春風，何故胡餅裡討汁？雖然，事無
J33nB286_p0506b27║一向。」頌曰：
J33nB286_p0506b28║萬家煙火萬家愁，醉裡春光得幾酬。滿地落花
J33nB286_p0506b29║香散後，回途已見萬峰浮。
J33nB286_p0506b30║八祖佛陀難提尊者
J33nB286_p0506c01║師啟婆須密尊者，乃自稱名：「我名佛陀難提，今與
J33nB286_p0506c02║師論義。」祖曰：「仁者論即不義，義即不論。若擬論義，
J33nB286_p0506c03║終非義論。」師知義勝，心即欽服，即投出家，後付法
J33nB286_p0506c04║眼。
J33nB286_p0506c05║師拈云：「個師特地撥草瞻風，幾遭點額。尊者死
J33nB286_p0506c06║蛇活弄，熱眼模糊，把條貫索，橫穿卻個師鼻孔。
J33nB286_p0506c07║咦！一回扶起一回跌，爛截虛空解不開。」頌曰：
J33nB286_p0506c08║未展旗鎗，望風便倒。宛轉阿師，喫場懊惱。堂堂
J33nB286_p0506c09║肘後靈符，不合沿途尋討。直今煙霧彌天，屎橛
J33nB286_p0506c10║喚作輪寶。
J33nB286_p0506c11║九祖伏馱密多尊者
J33nB286_p0506c12║佛陀難提尊者行化至師國，見舍上有白光上騰，
J33nB286_p0506c13║謂其徒曰：「此家有聖人，口無言說，真大乘器；不行
J33nB286_p0506c14║四衢，知觸穢耳。」長者出致禮問：「何所須？」者曰：「我求
J33nB286_p0506c15║侍者。」長者曰：「我有一子名伏馱密多，年已五十，口
J33nB286_p0506c16║未曾言，足未曾履。」者曰：「如汝所說，真吾弟子。」伏馱
J33nB286_p0506c17║聞之，遽起禮拜，而說偈曰：「父母非我親，誰是最親
J33nB286_p0506c18║者？諸佛非我道，誰是最道者？」者以偈答曰：「汝言與
J33nB286_p0506c19║心親，父母非我比。汝行與道合，諸佛心即是。外求
J33nB286_p0506c20║有相佛，與汝不相似。欲識汝本心，非合亦非離。」師
J33nB286_p0506c21║聞偈已，便行七步。者曰：「此子昔曾值佛，慈願廣大，
J33nB286_p0506c22║慮父母愛情難捨，故不言不履耳。」長者遂捨，令出
J33nB286_p0506c23║家，者尋授具戒付法。
J33nB286_p0506c24║師拈云：「尊者攢攢簇簇，高大門庭，不合撩風便
J33nB286_p0506c25║撥，致使他父子一門聲響俱絕。個師腳跟尚未
J33nB286_p0506c26║點地，便欲橫遍十方，固是母啐子啄，到底未經
J33nB286_p0506c27║脫殼。」頌曰：
J33nB286_p0506c28║夕陽無語困霜風，坐逼寒巖信未通。一遇郢人
J33nB286_p0506c29║尋未已，隔籬黃葉自忽忽。晚峰潑面，古澗敲空。
J33nB286_p0506c30║半枝梅老前溪月，不借圖山海岱功。
J33nB286_p0507a01║十祖脅尊者
J33nB286_p0507a02║師處胎六十載而生，長者送令尊者處出家者，與
J33nB286_p0507a03║師受具，羯磨之際，祥光燭座，感舍利三七粒，自此
J33nB286_p0507a04║精進忘疲，未嘗睡眠，脅不至席，遂號脅尊者。未幾，
J33nB286_p0507a05║尊者以法眼付之。
J33nB286_p0507a06║師拈云：「個師奇奇怪怪，久處母腹變作白髮嬰
J33nB286_p0507a07║兒，纔出頭來，點點綴綴，轉盻天明不覺曉。尊者
J33nB286_p0507a08║雖善截長補短，未免萬里崖州，固知家無滯貨
J33nB286_p0507a09║不富。」頌曰：
J33nB286_p0507a10║枯木生芽，不知雷震。揭出衣珠，童顏雪鬢。皮骨
J33nB286_p0507a11║稜層，五天奮迅。萬古真風，千機一瞬。
J33nB286_p0507a12║十一祖富那夜奢尊者
J33nB286_p0507a13║脅尊者至華氏國，憩一樹下，右手指地而告眾曰：
J33nB286_p0507a14║「此地變金色，當有聖人入會。」言訖即變金色。時師
J33nB286_p0507a15║合掌前立，者問曰：「汝從何來？」師曰：「我心非往。」者曰：
J33nB286_p0507a16║「汝何處住？」師曰：「我心非止。」者曰：「汝不定耶？」師曰：「諸
J33nB286_p0507a17║佛亦然。」者曰：「汝非諸佛。」師曰：「諸佛亦非。」師後受者
J33nB286_p0507a18║法眼。
J33nB286_p0507a19║師拈云：「尊者老大忒郎當樣，不合隨地指東話
J33nB286_p0507a20║西，個師來處自也不知，更為強生節目，總說得
J33nB286_p0507a21║十成，要且無祖師意。」
J33nB286_p0507a22║頌曰：
J33nB286_p0507a23║放之則彌六合，我心非石；卷之則退藏於密，我
J33nB286_p0507a24║心非席。陸地行舟，晴天霹靂。南海波斯人楚鄉，
J33nB286_p0507a25║到今猶恨長途客。
J33nB286_p0507a26║十二祖馬鳴大士尊者
J33nB286_p0507a27║富那夜奢尊者至波羅國，師趨其會。者謂眾曰：「汝
J33nB286_p0507a28║等識此來者否？即佛記聖人馬鳴，當紹吾法化。」於
J33nB286_p0507a29║是師致禮問曰：「我欲識佛，何者即是？」者曰：「汝欲識
J33nB286_p0507a30║佛，不識者是。」師曰：「佛既不識，焉知是乎？」者曰：「既不
J33nB286_p0507b01║識佛，焉知不是？」師曰：「此是鋸義者。」曰：「彼是木義者。」
J33nB286_p0507b02║問：「鋸義者何？」師曰：「與師平出。」師卻問：「木義者何？」者
J33nB286_p0507b03║曰：「汝被我解。」師豁然省悟。
J33nB286_p0507b04║師拈云：「好一塊陳年爛枯樁，不因尊者快便，直
J33nB286_p0507b05║至如今還鋸解不開。雖然，也是藕斷絲難斷。」頌
J33nB286_p0507b06║曰：
J33nB286_p0507b07║萬里風雲不隔程，綠楊煙鎖快流鶯。禁園夜落
J33nB286_p0507b08║殘紅盡，尚有春痕沒兩楹。
J33nB286_p0507b09║十三祖迦毗摩羅尊者
J33nB286_p0507b10║師初為外道時，潛至馬鳴尊者座下，變一蟭螟。尊
J33nB286_p0507b11║者以手取之，示眾，曰：「斯乃魔之所變，盜聽吾法耳。」
J33nB286_p0507b12║放之令去，不能變動。者曰：「汝但皈依三寶，即得神
J33nB286_p0507b13║通。」師遂復本形，作禮懺悔。者問曰：「汝名誰耶？眷屬
J33nB286_p0507b14║多少？」師曰：「我名迦毘摩羅，有三千眷屬。」者曰：「盡汝
J33nB286_p0507b15║神力，變化若何？」師曰：「我化巨海，極為小事。」者曰：「汝
J33nB286_p0507b16║化性海得否？」師曰：「何為性海？吾未嘗知。」者即說性
J33nB286_p0507b17║海曰：「山河大地，皆依建立。三昧六通，由茲發現。」師
J33nB286_p0507b18║聞言悟入。
J33nB286_p0507b19║師拈云：「這個外道雖是奇特，當時欠了一籌，若
J33nB286_p0507b20║把尊者置在蟭螟眼裡做了一隊，非唯尊者通
J33nB286_p0507b21║身無路，亦不令刺腦入膠盆，尊者固擒得一員
J33nB286_p0507b22║上將，到底做了外道父母。」頌曰：
J33nB286_p0507b23║草莽生涯，頗甚古怪。不賓自王，那分疆界？臥榻
J33nB286_p0507b24║應無齁睡人，始知正化頒鱗魪。向時巨海橫身，
J33nB286_p0507b25║今始虛空窄隘。
J33nB286_p0507b26║十四祖龍樹尊者
J33nB286_p0507b27║師昔為樹王，蔭覆五百大龍，常為龍眾說法，故名
J33nB286_p0507b28║龍樹。迦毘摩羅尊者至彼，師出迎曰：「深山孤寂，龍
J33nB286_p0507b29║蟒所居，大德至尊，何枉神足？」者曰：「吾非至尊，來訪
J33nB286_p0507b30║賢者。」師默念云：「此師得決定性明道眼否？是大聖
J33nB286_p0507c01║繼真乘否？」者曰：「汝雖心語，我以意知。但辦出家，何
J33nB286_p0507c02║慮吾之不聖？」師聞已悔謝，者即與度脫。
J33nB286_p0507c03║師拈云：「語是謗，默是誑，阿師更要冷地攀弓，反
J33nB286_p0507c04║被尊者一箭射透皮骨，不敢聲張。總然脫得鱗
J33nB286_p0507c05║甲，較量將來，猶有頭角在。」頌曰：
J33nB286_p0507c06║沉沉巖穴瑣參寥，交錯枝柯悶野樵。寒月不教
J33nB286_p0507c07║靈木因，碧梧誰許宿蟭蟟？來機不赴，轉眼生苗。
J33nB286_p0507c08║千峰勢到嶽邊止，萬派聲歸海上消。
J33nB286_p0507c09║十五祖迦那提婆尊者
J33nB286_p0507c10║時龍樹尊者為眾說法，復於座上現自在身，如滿
J33nB286_p0507c11║月輪相。一切眾惟聞法音，不睹尊者相。師在座中
J33nB286_p0507c12║謂眾曰：「識此相否？」眾曰：「目所未睹，安能辨識？」師曰：
J33nB286_p0507c13║「此是尊者現佛性體相，以示我等。何以知之？蓋以
J33nB286_p0507c14║無相三昧，形如滿月。佛性之義，廓然虛明。」言訖，輪
J33nB286_p0507c15║相即隱。者復居本座，而說偈言：「身現圓月相，以表
J33nB286_p0507c16║諸佛體。說法無其形，用辨非聲色。」師與一眾聞偈，
J33nB286_p0507c17║頓悟無生。
J33nB286_p0507c18║師拈云：「雲從龍，風從虎，聖人作而萬物睹。尊者
J33nB286_p0507c19║雖則善說法，要不合把個猢猻圈來換人眉目，
J33nB286_p0507c20║卻被個多口阿師喝破，至令收拾不疊。咦！無限
J33nB286_p0507c21║清光關不住，累他星火自來忙。」頌曰：
J33nB286_p0507c22║其大無外，其小無內。蝦蟹魚龍，成群作隊。三千
J33nB286_p0507c23║七百跛鱉擎頭，九十六個夜叉搗碓。忽經一陣
J33nB286_p0507c24║暴雨旋風，吹破王老師袈裟七零八碎。
J33nB286_p0507c25║十六祖羅睺羅多尊者
J33nB286_p0507c26║師居家時，園樹生耳如菌，唯長者與師取而食之，
J33nB286_p0507c27║取已隨長，盡而復生，餘皆不得見。迦那提婆尊者，
J33nB286_p0507c28║知其宿因，遂至其家。長者乃問其故，者曰：「汝家曾
J33nB286_p0507c29║昔供養一比丘，然此比丘道眼未明，虛霑信施，故
J33nB286_p0507c30║報為木菌。往汝與子精勤供養，得以享之。」又問：「長
J33nB286_p0508a01║者年多少？」曰：「七十有九。」者乃說偈曰：「入道不通理，
J33nB286_p0508a02║復身還信施。汝年八十一，此樹不生耳。」長者聞偈
J33nB286_p0508a03║已，彌加歎服曰：「弟子衰老，不能事師，願捨次子，隨
J33nB286_p0508a04║師出家。」者曰：「昔如來記此子當第二百年為大教
J33nB286_p0508a05║主，今子相遇，蓋符宿因。」即與剃度，後付法眼。
J33nB286_p0508a06║師拈云：「蠱毒之鄉，水也莫嘗一滴。奈何！奈何！這
J33nB286_p0508a07║比丘善吞不善吐，命根落在俗人手裡，不因尊
J33nB286_p0508a08║者和根一拔，到今猶是個枯樹樁子。呵呵！手執
J33nB286_p0508a09║夜明符，幾個知天曉？」頌曰：
J33nB286_p0508a10║綠苔深繡蒼梧老，枝幹扶蘇結子多。澗水潺湲
J33nB286_p0508a11║深不寐，爭如靜夜薩菩訶？
J33nB286_p0508a12║十七祖僧伽難提尊者
J33nB286_p0508a13║師系室羅筏城寶莊嚴王子也。生而能言，嘗讚佛
J33nB286_p0508a14║事。七歲即厭世樂，欲出家，父王不許，遂終日不食，
J33nB286_p0508a15║乃許其在家出家，積十九載，未嘗退倦。每自念言：
J33nB286_p0508a16║「自居王宮，胡為出家？」一夕，天光下燭，見一路坦平，
J33nB286_p0508a17║不覺徐行，約十里許，至大巖前，有五窟焉，乃禪寂
J33nB286_p0508a18║於中。羅睺羅多尊者行化至彼，見師安坐入定，者
J33nB286_p0508a19║與眾伺之，經三七日，師方從定起。者問曰：「汝身定
J33nB286_p0508a20║耶？心定耶？」師曰：「身心俱定。」者曰：「身心俱定，何有出
J33nB286_p0508a21║入？」師曰：「雖有出入，不失定相。如金在井，金體常寂。」
J33nB286_p0508a22║者曰：「若金在井、若金出井，金無動靜，何物出入？」師
J33nB286_p0508a23║曰：「言金動靜，何物出入？言金出入，金非動靜。」者曰：
J33nB286_p0508a24║「若金在井，出者何金？若金出井，在者何物？」師曰：「金
J33nB286_p0508a25║若出井，在者非金。金若在井，出者非物。」者曰：「此義
J33nB286_p0508a26║不然。」師曰：「彼義非著。」者曰：「此義當墮。」師曰：「彼義不
J33nB286_p0508a27║成。」者曰：「彼義不成，我義成矣。」師曰：「我義雖成，法非
J33nB286_p0508a28║我故。」者曰：「我義已成，我無我故。」師曰：「我無我故，復
J33nB286_p0508a29║成何義？」者曰：「我無我故，故成汝義。」師曰：「仁者師誰
J33nB286_p0508a30║得是無我？」者曰：「我師迦那提婆證是無我。」師以偈
J33nB286_p0508b01║贊曰：「稽首提婆師，而出於仁者。仁者無我故，我欲
J33nB286_p0508b02║師仁者。」者以偈答曰：「我已無我故，汝須見我我。汝
J33nB286_p0508b03║若師我故，知我非我我。」師心意豁然，即求度脫。
J33nB286_p0508b04║師拈云：「尊者雖則為辨源頭，到底無翻江攪海
J33nB286_p0508b05║手眼，轉向百尺寒潭中，將一條陳年爛索拽來
J33nB286_p0508b06║扯去。若待其出定時，何不道：『汝恰會在鬼窟裡
J33nB286_p0508b07║作活計。』劈頭一按，免費許多鹽醬。這師固是返
J33nB286_p0508b08║躑得來，到底墮在白雲巖下，無人救得。」頌曰：
J33nB286_p0508b09║一貯深潭冷劫初，白雲巖下誤逢渠。回途石馬
J33nB286_p0508b10║嘶聲晚，嶺外寒梅共雪舒。無我我故，我無我餘。
J33nB286_p0508b11║真風渡峽和山碎，留得千竿永夜梳。
J33nB286_p0508b12║十八祖伽耶舍多尊者
J33nB286_p0508b13║師姓鬱頭藍，父天蓋，母方聖。嘗夢大神持鑑，因而
J33nB286_p0508b14║有娠，凡七日而誕。肌體瑩如琉璃，未嘗沐浴，自然
J33nB286_p0508b15║香潔。幼好閒靜，語非常童。持圓鑑出，遇難提尊者，
J33nB286_p0508b16║者問：「汝幾歲耶？」曰：「百歲。」者曰：「汝年尚幼，何言百歲？」
J33nB286_p0508b17║師曰：「我不會理，正百歲耳。」者曰：「汝善機耳。」師曰：「佛
J33nB286_p0508b18║言：『若人生百歲，不善諸佛機，不如生一日，而得決
J33nB286_p0508b19║了之。』」者曰：「汝手中者，當何所表？」師曰：「諸佛大圓鑑，
J33nB286_p0508b20║內外無瑕翳。兩人同得見，心眼皆相似。」師父母聞
J33nB286_p0508b21║茲語，即令出家者攜至本處，受具戒訖，即名伽耶
J33nB286_p0508b22║舍多。他時聞風鈴聲，者問曰：「鈴鳴耶？風鳴耶？」師曰：
J33nB286_p0508b23║「非風鈴鳴，我心鳴耳。」者曰：「心復誰乎？」師曰：「俱寂靜
J33nB286_p0508b24║故。」者曰：「善哉！善哉！繼吾道者，非子而誰？」
J33nB286_p0508b25║師拈云：「這個兒郎不知將誰家胡餅盜來塞人
J33nB286_p0508b26║耳目，尊者不解見賊拿贓，反被誣人之罪。若待
J33nB286_p0508b27║他拈出時，試問道：『古鏡不磨時如何？』且看作何
J33nB286_p0508b28║去就。」頌曰：
J33nB286_p0508b29║眉稜層層，舌鋒鍔鍔。鬼臉神頭，好場絡索。古鏡
J33nB286_p0508b30║未磨兮冷氣侵人，鐸聲低唱兮固非有作。莫將
J33nB286_p0508c01║他物自誇張，還了渠儂請高閣。
J33nB286_p0508c02║十九祖鳩摩羅多尊者
J33nB286_p0508c03║師誕於大月氏國，婆羅門子也。昔為自在天人，見
J33nB286_p0508c04║菩薩瓔珞，忽起愛心，墮往忉利。聞憍尸迦說般若
J33nB286_p0508c05║法，故升梵天。以根利故，善說法要，諸天尊為導。師
J33nB286_p0508c06║繼祖時至，即降生月氏。遇伽耶舍多尊者至，即問：
J33nB286_p0508c07║「是何徒眾？」者曰：「是佛弟子。」師聞佛號，心神竦然，即
J33nB286_p0508c08║待閉戶。者良久扣其門，師曰：「此舍無人。」者曰：「答無
J33nB286_p0508c09║者誰？」師聞語，知是異人，遽開門延接。者曰：「昔世尊
J33nB286_p0508c10║記曰：『吾滅後一千年，有大士出現於月氏，紹隆玄
J33nB286_p0508c11║化。』今汝值吾，應斯嘉運。」
J33nB286_p0508c12║師拈云：「尊者狹路相逢，阿師沒處躲避，堪笑頸
J33nB286_p0508c13║上瓔珞未除，又被他一個東瓜印子印住。當時
J33nB286_p0508c14║若問云：『答無者誰？』何不道：『我卻不識。』庶免引賊
J33nB286_p0508c15║入戶。」頌曰：
J33nB286_p0508c16║閉門著賊，開門受屈。瓔珞香雲，變做瓦礫。赤眼
J33nB286_p0508c17║撞見火柴頭，露柱汪汪淚成血。咄！入室無人，祁
J33nB286_p0508c18║毛禹狄。
J33nB286_p0508c19║二十祖闍夜多尊者
J33nB286_p0508c20║鳩摩羅多尊者至中天國。師謁者問曰：「我家父母
J33nB286_p0508c21║素信三寶，而常縈疾瘵，凡所營作皆不如意。而我
J33nB286_p0508c22║鄰家，久為旃陀羅行，而身常勇健，所作和合。彼何
J33nB286_p0508c23║幸而我何辜？」者曰：「何足疑乎？且善惡之報，有三時
J33nB286_p0508c24║焉。凡人但見仁夭暴壽，逆吉義凶，便謂之因果虛
J33nB286_p0508c25║罪福，殊不知影響相隨，毫釐不爽，縱經百千萬劫
J33nB286_p0508c26║亦不磨滅。」師聞誨示，頓釋所疑。者曰：「汝雖已信三
J33nB286_p0508c27║業，而未明業從惑生，惑因識有，識依不覺，不覺依
J33nB286_p0508c28║心。心本清淨，無生滅、無造作，無報應、無勝負，寂寂
J33nB286_p0508c29║然、靈靈然。汝若入此法門，可與諸佛同矣。一切善、
J33nB286_p0508c30║惡，有為、無為，皆如夢幻。」師承言領旨，即發宿慧，懇
J33nB286_p0509a01║求出家者為剃度，即以法眼付之。
J33nB286_p0509a02║師拈云：「尊者與他說到三生六十劫，猶是夢裡
J33nB286_p0509a03║說夢。何不向他道：『如從地倒，還從地起。』非惟令
J33nB286_p0509a04║阿師當處脫卻臭布衫，免至渠紙褁麻纏。」頌曰：
J33nB286_p0509a05║旅館蕭蕭絕四鄰，受恩深處便為親。從前知己
J33nB286_p0509a06║卻成怨，何是當年徹骨貧？自烹自飲，自主自賓。
J33nB286_p0509a07║冰壺月夜水如銀，若把虛空都嚼碎，一回相見
J33nB286_p0509a08║一回真。
J33nB286_p0509a09║二十一祖婆修盤頭尊者
J33nB286_p0509a10║師初學道時，常一食不臥，六時禮佛，清淨無欲，為
J33nB286_p0509a11║眾所歸。尊者至羅閱城，闡揚頓教，將欲度師，先問
J33nB286_p0509a12║彼眾曰：「此遍行頭陀，能修梵行，可得佛道乎？」眾曰：
J33nB286_p0509a13║「我師精進，何故不可？」者曰：「汝師與道遠矣，設苦行
J33nB286_p0509a14║歷於塵劫，皆虛妄之本也。」眾曰：「尊者蘊何德行，而
J33nB286_p0509a15║譏我師？」者曰：「我不求道，亦不顛倒；我不禮佛，亦不
J33nB286_p0509a16║輕慢；我不長坐，亦不懈怠；我不一食，亦不雜食；我
J33nB286_p0509a17║不知足，亦不貪欲。心無所希，名之曰道。」時師聞已，
J33nB286_p0509a18║發無漏智，歡喜讚歎，後即紹隆玄化。
J33nB286_p0509a19║師拈云：「尊者善為籌畫，將個師一隊小經紀并
J33nB286_p0509a20║吞得沒半點殘羹剩汁，至今乾爆爆地。雖然，大
J33nB286_p0509a21║唐國裡不知為甚還有許多尋香討臭鬼？」
J33nB286_p0509a22║頌曰：
J33nB286_p0509a23║貧恨一身多，富嫌千口少。門戶甚寥然，霜風吹
J33nB286_p0509a24║月皎。蘆花夾岸賺人行，漏鼓催殘天未曉。
J33nB286_p0509a25║二十二祖摩拏羅尊者
J33nB286_p0509a26║師系那提國常自在王次子也。婆修盤頭尊者行
J33nB286_p0509a27║化至彼國，王問尊者曰：「羅閱城土風與此何異？」者
J33nB286_p0509a28║曰：「彼曾三佛出世，今王國有二師化導。」王曰：「二師
J33nB286_p0509a29║者誰？」者曰：「佛記第二五百年有二神力大士出家
J33nB286_p0509a30║繼聖，一即王之次子摩拏羅，吾雖德薄，亦當其一。」
J33nB286_p0509b01║初，那提國有惡象為害，師生而象息，是三十年矣，
J33nB286_p0509b02║人尚不知其所以息。王同者語，忽使者報有象巨
J33nB286_p0509b03║萬逼城，王憂之，者曰：「拏羅出，患解矣。」王試命師出，
J33nB286_p0509b04║師遂出城南，向象撫腹大喝，城為震動，群象顛什，
J33nB286_p0509b05║頃皆馳散。至是，人始知三十年之安，以師力也。王
J33nB286_p0509b06║大敬信，命師依尊者出家，即受具，付法眼。
J33nB286_p0509b07║師拈云：「個師好一喝，擬作踞地獅子，大好未夢
J33nB286_p0509b08║見在。不見道：千鈞之弩不為鼷鼠而發。當時若
J33nB286_p0509b09║能喝得虛空粉碎，且看那提國人盡向何處安
J33nB286_p0509b10║身立命？」頌曰：
J33nB286_p0509b11║擬將踞地破機先，閃爍之中別一天。內紹固無
J33nB286_p0509b12║勛力至，封疆早已墮司權。帝幢散彩，寶月初圓。
J33nB286_p0509b13║玉鉤纔掛箭離絃，得有藕絲牽大象，謾褫祖襧
J33nB286_p0509b14║陷蹄筌。
J33nB286_p0509b15║二十三祖鶴勒那尊者
J33nB286_p0509b16║師月支國人，父千勝，母金光，以求子禱於七佛金
J33nB286_p0509b17║幢，夢須彌頂有神童持金環云：「我來。」及誕而天雨
J33nB286_p0509b18║花，國王以其有神，徵乳於宮中，宮嬪育之，即分身
J33nB286_p0509b19║各為其子，有千許。王曰：「我無儲嗣，將育爾為太子，
J33nB286_p0509b20║今者千身，孰為正子哉？」言已，一子放光，忽皆不見，
J33nB286_p0509b21║而見於其父母家，王莫能如何。七歲，睹民間淫祠，
J33nB286_p0509b22║惡其宰殺，入廟叱之，廟貌遂隳，鄉黨稱為聖子。至
J33nB286_p0509b23║年二十三出家，棲一林間，九白誦大般若，感鶴眾
J33nB286_p0509b24║相隨。摩拏羅尊者行化至西印土，彼國王問道感
J33nB286_p0509b25║悟，傳位太子，出七日而證四果。者念師付法時至，
J33nB286_p0509b26║欲至月支國，其王曰：「師應蹟十方，動念當至，寧勞
J33nB286_p0509b27║往耶？」者曰：「然。」於是焚香遙語師曰：「汝教導鶴眾，道
J33nB286_p0509b28║果將證，宜自知之。」師為彼國王寶印說修多羅偈，
J33nB286_p0509b29║忽睹異香成穗，王曰：「是何祥也？」曰：「西印度摩拏羅
J33nB286_p0509b30║尊者將至，此信香也。」王與師俱嚮作禮，者亦以手
J33nB286_p0509c01║東向三點於地答之。者即辭王，與其具通眾凌虛
J33nB286_p0509c02║趣師國。師與寶印王迎者至宮供養。異日，問者曰：
J33nB286_p0509c03║「我有何緣而感鶴眾相隨？」者曰：「汝第四劫中嘗為
J33nB286_p0509c04║比丘，當赴會龍宮，汝諸弟子咸欲隨從。汝觀五百
J33nB286_p0509c05║眾中，無有一人堪任妙供。時諸弟子曰：『師嘗說法，
J33nB286_p0509c06║於食等者於法亦等。今既不然，何聖之有？』汝即令
J33nB286_p0509c07║赴會，坐是濫食，報為羽族。師弟夙緣，故今相隨。」師
J33nB286_p0509c08║告曰：「以何方便令彼解脫？」者曰：「吾有無上法寶，汝
J33nB286_p0509c09║當聽受，化未來際。」乃說偈曰：「心隨萬境轉，轉處實
J33nB286_p0509c10║能幽。隨流認得性，無喜亦無憂。」鶴眾聞偈，飛鳴而
J33nB286_p0509c11║去。
J33nB286_p0509c12║師拈云：「阿師纔離襁褓，便解眼光爍破四天下，
J33nB286_p0509c13║直得泥神、灶神塞卻咽喉，無地藏竄。何令毛羽
J33nB286_p0509c14║尚未脫盡？至使尊者說撩天價，把住繩頭。呵呵！
J33nB286_p0509c15║堪笑貪他一粒米，等閒自損半年糧，不意三千
J33nB286_p0509c16║年後遭人揀點。」頌曰：
J33nB286_p0509c17║洞庭秋月，山市晴嵐。平沙落雁，遠浦歸帆。萬里
J33nB286_p0509c18║天邊飛一鶴，別峰無地立玄談。
J33nB286_p0509c19║二十四祖師子比丘尊者
J33nB286_p0509c20║師昔事婆羅門，後其師死，乃皈依鶴勒那尊者。初
J33nB286_p0509c21║問曰：「我欲求道，當用何心？」者曰：「汝若求道，無所用
J33nB286_p0509c22║心。」師曰：「既無用心，爭作佛事？」者曰：「汝若有用，即非
J33nB286_p0509c23║功德。汝若無作，即是佛事。經云：『我所作功德，而無
J33nB286_p0509c24║我所故。』」師聞是語，即頓入佛慧。時者忽指東北問
J33nB286_p0509c25║云：「是何氣象？」師曰：「我見氣如白虹，貫乎天地，復有
J33nB286_p0509c26║黑氣五道，橫亙其中。」者曰：「其兆云何？」師曰：「莫可知
J33nB286_p0509c27║矣。」者曰：「我滅後五十年，北天竺國當有難起，嬰在
J33nB286_p0509c28║汝身。吾將滅已，今以法眼付囑於汝，善自護持。」師
J33nB286_p0509c29║受法已，復乞示，未曉將罹何難，者密示之。後師行
J33nB286_p0509c30║化至罽賓國，付法嗣已，獨留本國，以償宿業。國中
J33nB286_p0510a01║有外道二人，學諸幻法，欲共謀亂，詭為釋子，潛入
J33nB286_p0510a02║王宮。其王彌羅啒遂毀釋教，秉劍至師前曰：「師得
J33nB286_p0510a03║蘊空否？」師曰：「已得蘊空。」王曰：「離生死否？」師曰：「已離
J33nB286_p0510a04║生死。」王曰：「既離生死，可施我頭。」師曰：「身非我有，何
J33nB286_p0510a05║吝於頭？」王即揮刃斷師首，白乳湧高數尺。王之右
J33nB286_p0510a06║臂，旋亦墮地，七日而終。
J33nB286_p0510a07║師拈云：「個師無所用心，被尊者一椎擊碎髑髏。
J33nB286_p0510a08║心識死盡後，恰又遇個作者君王劈頭一拶。阿
J33nB286_p0510a09║師雖善其體，未善其用。若待王問：『既離生死，可
J33nB286_p0510a10║施我頭得否？』何不道：『盡大地是個鐵撅，大檀越
J33nB286_p0510a11║擬向何處下手？』任教國主具三頭六臂，秪好倒
J33nB286_p0510a12║退三千里，也免一場懡㦬。嗟吁！千古之下猶是
J33nB286_p0510a13║夜光按劍。」頌曰：
J33nB286_p0510a14║一道神光印考槃，倚天長劍逼人寒。鋒鋩未展
J33nB286_p0510a15║機如電，語脈纔施案已殘。堂堂千古師僧眼，嬴
J33nB286_p0510a16║得分身兩處看。
J33nB286_p0510a17║二十五祖婆舍斯多尊者
J33nB286_p0510a18║師子尊者行化至罽賓國，名聞遐邇。值長者送師
J33nB286_p0510a19║至者前，問曰：「此子名斯多，當生便拳左手，年二十
J33nB286_p0510a20║矣，終未能舒，願尊者示其宿因。」者睹之，即以手接
J33nB286_p0510a21║曰：「可還我珠。」師遽開手奉珠，眾皆驚異。者曰：「吾前
J33nB286_p0510a22║報為僧，有童子名婆舍。吾嘗赴西海齋，受嚫珠付
J33nB286_p0510a23║之。今還吾珠，理固然矣。」長者遂令師出家者會諸
J33nB286_p0510a24║聖，與授具，即謂之曰：「吾師密有懸記，罹難非久，如
J33nB286_p0510a25║來正法眼藏今當付汝，汝應保護，普潤來際。」
J33nB286_p0510a26║師拈云：「尊者自負神光燦爛，豈料個師未出母
J33nB286_p0510a27║胎，早握玄珠？既知自己舊物，何故被人奪卻？返
J33nB286_p0510a28║弄到頭白齒豁，猶是空拳誑小兒。看看！即今遍
J33nB286_p0510a29║界唱導之師，總未脫他門戶在。」頌曰：
J33nB286_p0510a30║海潮聲裡依稀，沙界堆頭流注。既非頷下神珠，
J33nB286_p0510b01║何故兩手分付？撥波求水事應難，寥寥萬古真
J33nB286_p0510b02║奇遇。全身擔負得來，應知利害去處。咄！如虎之
J33nB286_p0510b03║缺，如馬之馵。
J33nB286_p0510b04║二十六祖不如密多尊者
J33nB286_p0510b05║師系南印國王第二子也。婆舍斯多尊者化至師
J33nB286_p0510b06║國，師之長兄國王德勝欲屈尊者，曰：「師子尊者已
J33nB286_p0510b07║罹王難，何緣付法？」者即以所付僧伽黎示王德勝。
J33nB286_p0510b08║勝命焚之，衣出五色光，薪盡如故，勝乃追悔致禮。
J33nB286_p0510b09║初，勝欲抑尊者，師往諫，因囚之。至是立出師，師遂
J33nB286_p0510b10║求出家。者問曰：「汝欲出家，當為何事？」師曰：「我若出
J33nB286_p0510b11║家，當為佛事。」者曰：「王子智慧天然，必諸聖降蹟。」即
J33nB286_p0510b12║度出家，侍尊者六載，受具羯磨之際，大地震動。後
J33nB286_p0510b13║以法眼付師，師復問：「衣可傳乎？」者曰：「此衣為難，故
J33nB286_p0510b14║假以證明。汝身無難，化被十方，何假傳衣？」
J33nB286_p0510b15║師拈云：「此師方纔囹圄裡躲閃得過，又要向項
J33nB286_p0510b16║上戴千二百觔鐵枷拖拖拽拽。若非尊者直截
J33nB286_p0510b17║痛快袈裟角，至今還被他蓋覆。」
J33nB286_p0510b18║頌曰：
J33nB286_p0510b19║寞寞珠簾鎖繡帷，上林香浸雨花時。焦桐聲裡
J33nB286_p0510b20║語聲切，流水高山韻蹙眉。蜂鬚掠掠，蝶翅追追，
J33nB286_p0510b21║未央宮闕日初移，當臺指顧神功手，揭盡群機
J33nB286_p0510b22║無卓錐。
J33nB286_p0510b23║二十七祖般若多羅尊者
J33nB286_p0510b24║師幼失父母，不知名氏，或自言瓔珞，人遂名瓔珞
J33nB286_p0510b25║童子。丐行閭里，有問：「汝行何急？」師曰：「汝行何緩？」問：
J33nB286_p0510b26║「何姓？」師即曰：「與汝同姓。」人莫測之。其國王與不如
J33nB286_p0510b27║蜜多尊者同車而出，師稽首於前者曰：「汝憶往事
J33nB286_p0510b28║否？」師曰：「我念往劫中與師同居，師演摩訶般若，我
J33nB286_p0510b29║演甚深修多羅，今日之事蓋契昔因者。」顧王曰：「此
J33nB286_p0510b30║大勢至菩薩也。」繼後出二人，一人化南印度，一人
J33nB286_p0510c01║緣在震旦九年卻返此方，即以昔因故名為般若
J33nB286_p0510c02║多羅，即以法眼付之。
J33nB286_p0510c03║師拈云：「原來秪是舊時人，不改舊時行履處。這
J33nB286_p0510c04║個師僧宛有大人之作。何故？隨人舌根轉動。閭
J33nB286_p0510c05║巷離披，若問何姓，即云：『與爹媽同姓。』免累傍人
J33nB286_p0510c06║尋枝摘葉，誤卻三生六十劫。」頌曰：
J33nB286_p0510c07║鸞輿玉珮扶仙子，瓦罐筐籃挾道來。突出龍睛
J33nB286_p0510c08║穿俊鷂，亂雲堆裡漫狐猜。
J33nB286_p0510c09║二十八祖菩提達磨尊者（系東震旦始祖）
J33nB286_p0510c10║師系南印度國王第三子也。因般若多羅尊者化
J33nB286_p0510c11║至師國，時王至重供養，又施無價寶珠者，欲試其
J33nB286_p0510c12║所得，乃以所施珠問三王子曰：「此珠圓明，有能及
J33nB286_p0510c13║否？」二王子皆曰：「此珠七寶中尊，固無踰也。」唯師曰：
J33nB286_p0510c14║「此是世寶，未足為上；於諸寶中，法寶為上。此是世
J33nB286_p0510c15║光，未足為上；於諸光中，智光為上。此是世明，未足
J33nB286_p0510c16║為上；於諸明中，心明為上。此珠光明不能自炤，要
J33nB286_p0510c17║假智光明辨於此。既明辨此，即知是珠；既知是珠，
J33nB286_p0510c18║即明其寶。若明其寶，寶不自寶；若辨其珠，珠不自
J33nB286_p0510c19║珠。珠不自珠者，要假智珠而辨世珠；寶不自寶者，
J33nB286_p0510c20║要假智寶以明法寶。然則師有其道，其寶即現；眾
J33nB286_p0510c21║生有道，心寶亦然者。」歎其辯慧者，知是法器，以時
J33nB286_p0510c22║未至，默而混之。及父王厭世，眾甚號慟，師獨於柩
J33nB286_p0510c23║前入定，經七日而出，遂依者出家，者以法眼付之。
J33nB286_p0510c24║後師在本國化度已久，囑弟子般若蜜多羅住天
J33nB286_p0510c25║竺國傳法，而躬至震旦，乃辭祖塔，別學侶，且謂王
J33nB286_p0510c26║曰：「勤修白業，吾去一九即回。」師汎重溟，三周寒暑，
J33nB286_p0510c27║達於東土南海，實梁普通七年庚子歲九月二十
J33nB286_p0510c28║一日也。
J33nB286_p0510c29║師拈云：「個師敲風打雨、擊浪擎山，雖是眼光爍
J33nB286_p0510c30║破四天下，何事突向黑山下見神見鬼，轉得頭
J33nB286_p0511a01║來奔入東震旦撞墻撞壁，以鷲嶺心燈撤向無
J33nB286_p0511a02║臂人前蔓衍千古，把些獅子野狐斷根絕命？試
J33nB286_p0511a03║問：大唐國裡宗匠還有不入渠門戶者麼？有，有。
J33nB286_p0511a04║若肯如是，焉得如是？」頌曰：
J33nB286_p0511a05║西乾脫卻屩跟，東震暗穿匙鑰。斷橋古路無人，
J33nB286_p0511a06║足底一葦綽約。阿阿口齒不關，密密唇鎗舌鍔。
J33nB286_p0511a07║擬將毒氣薰天，何爾反遭跌錯？冷落真風雪夜
J33nB286_p0511a08║梅，半枝斜影填丘壑。
J33nB286_p0511a09║二十九祖慧可大師
J33nB286_p0511a10║師，武牢人也。母一夕有異光炤室，遂懷妊而生，名
J33nB286_p0511a11║之曰光。幼博極載籍，壯依寶靜禪師出家，語師曰：
J33nB286_p0511a12║「汝相吉祥而神。」令南參菩提達磨尊者。者常端坐
J33nB286_p0511a13║面壁，莫聞誨勵。師自惟曰：「昔人求道，敲骨取髓、刺
J33nB286_p0511a14║血濟饑、布髮掩泥、投崖飼虎。古聖若此，我又何人？」
J33nB286_p0511a15║值大雪，師夜侍立。遲明，積雪過膝，立愈恭。者顧而
J33nB286_p0511a16║憫之，問曰：「汝久立雪中，當求何事？」光悲淚曰：「惟願
J33nB286_p0511a17║和尚慈悲，開甘露門，廣度群品。」者曰：「諸佛無上妙
J33nB286_p0511a18║道，曠劫精勤，難行能行，非忍而忍。豈以小德、小智，
J33nB286_p0511a19║輕心、慢心，欲冀真乘，徒勞勤苦？」光聞者誨勵，潛取
J33nB286_p0511a20║利刀，自斷左臂，置於者前。者知是法器，乃曰：「諸佛
J33nB286_p0511a21║最初求道，為法忘形。汝今斷臂吾前，求亦可在。」者
J33nB286_p0511a22║遂與易名曰慧可。師乃曰：「諸佛法印，可得聞乎？」者
J33nB286_p0511a23║曰：「諸佛法印，匪從人得。」師曰：「我心未寧，乞師與安。」
J33nB286_p0511a24║者曰：「將心來，與汝安。」師良久曰：「覓心了不可得。」者
J33nB286_p0511a25║曰：「我與汝安心竟。」師大悟玄旨。者乃告師曰：「昔如
J33nB286_p0511a26║來以正法眼付迦葉大士，展轉囑累，而至於我。我
J33nB286_p0511a27║今付汝，汝當護持。并授袈裟，以為法信，各有所表，
J33nB286_p0511a28║宜可知矣。」師曰：「請師指陳。」者曰：「內傳法印，以契證
J33nB286_p0511a29║心；外付袈裟，以定宗旨。後代澆薄，疑慮競生，云吾
J33nB286_p0511a30║西天之人，言汝此方之子，憑何得法？以何證之？汝
J33nB286_p0511b01║今受之衣法，卻後難生，但出此衣，并吾法偈，用以
J33nB286_p0511b02║表明其他無礙。」
J33nB286_p0511b03║師拈云：「寒巖活葬，束筏度時，笑傲煙雲，可謂神
J33nB286_p0511b04║超物表。何故？被頭腦惑亂，便向洪波浩渺裡探
J33nB286_p0511b05║躍龍門，反落漁人之手，總透得網來，早已𦢊腮
J33nB286_p0511b06║點額，累無限黿鼉鱉蚌，日夜奔忙，海山鼎沸，直
J33nB286_p0511b07║令水底揚塵、山頭鼓浪，雖是捨己從人，法燈有
J33nB286_p0511b08║在，據不肖兒孫判斷，則功之首、罪之魁也。且道：
J33nB286_p0511b09║過在甚麼處？試甄別看。」頌曰：
J33nB286_p0511b10║得休休處且休休，何事閒中討個愁？石罅幾穿
J33nB286_p0511b11║峰頂月，斧痕難與郢人酬。繩繩祖印涔蹄跡，皎
J33nB286_p0511b12║皎靈源劍刻舟。還望禹門無宿客，恐教魚鱉暗
J33nB286_p0511b13║擎頭。
J33nB286_p0511b14║三十祖僧燦大師
J33nB286_p0511b15║師，不知其何許人也。初以處士謁慧可尊者，不言
J33nB286_p0511b16║名氏，聿來設禮，而問者曰：「弟子身纏風恙，請和尚
J33nB286_p0511b17║懺罪。」者曰：「將罪來，與汝懺。」師良久曰：「覓罪不可得。」
J33nB286_p0511b18║者曰：「與汝懺罪竟，宜依佛法僧住。」師曰：「今見和尚，
J33nB286_p0511b19║已知是僧。未審何名佛、法？」者曰：「是心是佛，是心是
J33nB286_p0511b20║法，法佛無二，僧寶亦然。」師曰：「今日始知罪性不在
J33nB286_p0511b21║內，不在外、不在中間，如其心然，佛、法無二也。」者深
J33nB286_p0511b22║器之，即為師剃度，云：「是吾僧寶也，宜名僧燦。」後以
J33nB286_p0511b23║法眼付之。
J33nB286_p0511b24║師拈云：「千里龍駒固非駑鈍，豈料一撅銹釘磨
J33nB286_p0511b25║作倚天長劍？呵呵！雖則祖印高提，到底是個沒
J33nB286_p0511b26║地頭漢。」頌曰：
J33nB286_p0511b27║無言自說，有口難分。草菴露宿，動骨傷筋。片帆
J33nB286_p0511b28║去急空天際，回首家山一夢雲。鴛鴦枕上相思
J33nB286_p0511b29║淚，半是思君半恨君。
J33nB286_p0511b30║三十一祖道信大師
J33nB286_p0511c01║師蘄陽人，姓司馬氏。初謁僧燦尊者出家，年始十
J33nB286_p0511c02║四，作禮問曰：「願和尚慈悲，乞與解脫法門。」者曰：「誰
J33nB286_p0511c03║縛汝？」師云：「無人縛。」者曰：「何更求解脫乎？」師於言下
J33nB286_p0511c04║大悟，服勞九載。後於吉州秉戒，侍奉尤謹。者屢試
J33nB286_p0511c05║以玄微，知其緣熟，以法眼付之。
J33nB286_p0511c06║師拈云：「個師童稚之年，未審何處覓得一條龜
J33nB286_p0511c07║毛索子，反把尊者鼻孔橫穿，到來搜揀腳跟。噫！
J33nB286_p0511c08║好個解脫法門，不知賺卻多少金獅香象弄泥
J33nB286_p0511c09║團，無有了日。」頌曰：
J33nB286_p0511c10║金勒馬嘶芳草地，玉樓人醉杏花天。紛紛粉蝶
J33nB286_p0511c11║過墻去，寂寂黃鶯繫柳煙。耕雲浸綠，嘯月高眠。
J33nB286_p0511c12║幾惜春風奏管絃，一自故園消息盡，湘南潭北
J33nB286_p0511c13║語煎煎。
J33nB286_p0511c14║三十二祖弘忍大師
J33nB286_p0511c15║師黃梅入也。先為破頭山中栽松道者，嘗請於道
J33nB286_p0511c16║信尊者曰：「法道可得聞乎？」者曰：「汝已老，脫有聞，其
J33nB286_p0511c17║能廣化邪？儻若再來，吾尚可遲汝。」乃去，行水邊，見
J33nB286_p0511c18║一女子浣衣，揖曰：「寄宿得否？」女曰：「我有父兄，可往
J33nB286_p0511c19║求之。」曰：「諾，我即敢行。」女首肯之，遂回策而去。女，周
J33nB286_p0511c20║氏季子也，歸徹孕，父母大惡，逐之。女無所歸，日傭
J33nB286_p0511c21║紡里中，夕止於眾館之下。已而誕師，以為不祥，因
J33nB286_p0511c22║拋濁港中。明日見之，沂流而上，氣體鮮明，大驚，遂
J33nB286_p0511c23║舉之成童，隨母乞食，里人呼之為無姓兒。因道信
J33nB286_p0511c24║尊者往黃梅，路逢師，骨相奇秀，異乎常童。者問曰：
J33nB286_p0511c25║「子何姓？」師曰：「姓即有，不是常姓。」者曰：「是何姓？」師曰：
J33nB286_p0511c26║「是佛性。」者曰：「汝無姓耶？」師曰：「性空故無。」者默識其
J33nB286_p0511c27║法器，即俾侍者至其母所，乞捨出家。母以宿緣故，
J33nB286_p0511c28║殊無難色，遂捨為弟子，以至付法傳衣。
J33nB286_p0511c29║師拈云：「這翁當日钁頭邊不解，和根砍卻，至使
J33nB286_p0511c30║嘴臉俱換，入市穿街，姓無、姓有，被個沒面目漢
J33nB286_p0512a01║勒向孤峰頂上，聽松風鶴唳，看花落鳥啼，獨踞
J33nB286_p0512a02║胡床，呵佛罵祖。呵呵！不為甚奇貨？若較今時覓
J33nB286_p0512a03║他幾個，誠難如是。出胎、入胎，死生游戲，始謂之
J33nB286_p0512a04║度生、謂之印心。莫等閒小覷，不是說幾句奇特
J33nB286_p0512a05║佛法，便為祖印親傳。咦！相識滿天下，知心有幾
J33nB286_p0512a06║人？」頌曰：
J33nB286_p0512a07║層巒矗矗擁虯松，高閣驚聞午夜鐘。曲澗水流
J33nB286_p0512a08║千派玉，清關風落半枝笻。三生石上揮今古，一
J33nB286_p0512a09║念機回絕異同。嬴得嶺南消息至，斑斑點點盡
J33nB286_p0512a10║迷蹤。
J33nB286_p0512a11║三十三祖慧能大師
J33nB286_p0512a12║師新州新興人，姓盧氏。初以至孝事母，家貧，鬻薪
J33nB286_p0512a13║為資。因聞客商誦經，至「應無所住而生其心」有感
J33nB286_p0512a14║悟，詢客，乃知弘忍尊者傳佛心印，遂備資辭母，以
J33nB286_p0512a15║處士往黃梅參尊者。者問曰：「汝自何來？」師云：「嶺南。」
J33nB286_p0512a16║者曰：「欲須何事？」師云：「唯求作佛。」者曰：「嶺南人無佛
J33nB286_p0512a17║性，若為得佛？」師云：「人即有南北，佛性豈然？」者知異
J33nB286_p0512a18║人，乃訶曰：「著槽廠去。」師禮足而退，便入碓坊，服勞
J33nB286_p0512a19║於杵臼之間，晝夜不息。經八月，者知付授時至，命
J33nB286_p0512a20║各隨意述一偈，以驗所得。時神秀上座於廊壁書
J33nB286_p0512a21║一偈，師聞之曰：「美則美矣，了則未了。」師被同學所
J33nB286_p0512a22║訶，是夜，師密書一偈和之。者見之曰：「此是誰作？亦
J33nB286_p0512a23║未見性。」眾聞，遂不為之顧。逮夜，者潛至師所，問曰：
J33nB286_p0512a24║「米白也未？」師云：「白也，未有篩。」者於碓以杖三擊之，
J33nB286_p0512a25║師三鼓入室，者續其源脈，以法眼付之曰：「且當遠
J33nB286_p0512a26║隱，俟時而化。所謂授法之人，命如懸絲。」後以印宗
J33nB286_p0512a27║講主處辨風幡話，一眾瞻禮。印宗會諸名德剃髮，
J33nB286_p0512a28║就智光律師授滿分戒，開東山法門，宛如宿契。衣
J33nB286_p0512a29║止不傳，法周沙界，得法甚眾，唯青原、南嶽居首焉。
J33nB286_p0512a30║師拈云：「曹源一滴，聲震五天，不料老獦獠一擔
J33nB286_p0512b01║荊棘刺卻大千，龍象眉目徹天炤地，都把屎撅
J33nB286_p0512b02║喚作旃檀，以至一人傳虛、萬人傳實。當時黃梅
J33nB286_p0512b03║尊者猶不是出格師匠，若云：『菩提本無樹。』何不
J33nB286_p0512b04║道：『根生也。』且把這師根株截卻，免令遞代兒孫
J33nB286_p0512b05║枝枝葉葉開眼說夢。」頌曰：
J33nB286_p0512b06║石碓頭邊失卻嘴，天明嶺上失卻衣。糠篩米篩
J33nB286_p0512b07║千萬孔，無物無樹何依稀？一任指月并話月，聽
J33nB286_p0512b08║渠狐威并虎威。沙印馬蹄爭汗苦，太平何處困
J33nB286_p0512b09║重圍？
J33nB286_p0512b10║正偏五位頌
J33nB286_p0512b11║正中偏，鐵馬聲嘶飲碧川，古澗沉沉寒炤影，孤峰頂
J33nB286_p0512b12║上月初圓。
J33nB286_p0512b13║偏中正，手握銅符持號令，天顏咫尺不違顏，執玉萬
J33nB286_p0512b14║邦欽帝命。
J33nB286_p0512b15║正中來，石筍驚抽臘月雷，刺破虛空半隻眼，須彌俛
J33nB286_p0512b16║首語聲哀。
J33nB286_p0512b17║兼中至，挾扣機梭穿錦翅，無絲巧樣自裁成，密密綿
J33nB286_p0512b18║綿舒玉臂。
J33nB286_p0512b19║兼中到，佛祖無門窺素皂，木人夜半罷穿靴，石女天
J33nB286_p0512b20║明不戴帽。
J33nB286_p0512b21║四料揀
J33nB286_p0512b22║奪人不奪境，眨眼隔山河，萬里風雲逸，一身離恨多。
J33nB286_p0512b23║長途頻落魄，鄉國慨吟哦，彈鋏歸無路，封九事以訛。
J33nB286_p0512b24║奪境不奪人，觸目未全真，靈峰埋雪樹，曲水冷沙堙。
J33nB286_p0512b25║一釣寒江寂，披簑香餌頻，長空天際渺，弄艇不迷津。
J33nB286_p0512b26║人境兩俱奪，青天遭棒喝，電影失追風，機前墮毫沫。
J33nB286_p0512b27║鶖子目迷沉，毘耶口囊括，八臂絕神威，虛空求解脫。
J33nB286_p0512b28║人境俱不奪，披襟自超越，稚竹解新衣，老梅施勁骨。
J33nB286_p0512b29║野老醉當途，流鶯聲未歇，兀坐幾忘機，舒拳笑薇蕨。
J33nB286_p0512b30║女子出定
J33nB286_p0512c01║雲鬢斜梳冷玉蟾，苔封寂寂浸低檐，不萌枝上花潛
J33nB286_p0512c02║發，鐵笛聲中韻不拈。莎陰刺綠石夢生嫌，一著回機
J33nB286_p0512c03║墜繡簾，彈指固然超格外，腳跟早已受沾黏。
J33nB286_p0512c04║德山托缽
J33nB286_p0512c05║驀地空中搭架，傍觀忒恁矯詐。增添智絕孫吳，滅虢
J33nB286_p0512c06║假途始霸。平白坑陷來機，暗裡書符鬼怕。阿呀呀！缽
J33nB286_p0512c07║盂腹內飽齁齁，脹殺東街王叫化。
J33nB286_p0512c08║百丈再參
J33nB286_p0512c09║膽略雄誇輕問鼎，黃閣深沉斯未肯，固知內紹本非
J33nB286_p0512c10║功，墮幘嗟吁夢方醒。
J33nB286_p0512c11║洞山睹影
J33nB286_p0512c12║白雲巖下已舒眉，腦後猶然欠一槌，舉足截流形影
J33nB286_p0512c13║碎，到今無地插針錐。
J33nB286_p0512c14║婆子燒菴
J33nB286_p0512c15║賺我來，賺我來，枯木崖前被火災，骨髓皮毛燒令盡，
J33nB286_p0512c16║免教腦後起轟雷。恁麼去，恁麼去，鐵鑄秤鎚遭解鋸，
J33nB286_p0512c17║牸牛腳下草漫漫，反要勒人討住處。莫叨呾，莫叨呾，
J33nB286_p0512c18║文殊堂裡萬菩薩，有智主人兩不關，一任流金飛旱
J33nB286_p0512c19║魃。
J33nB286_p0512c20║南泉斬貓
J33nB286_p0512c21║警蹕鸞輿蔽六韜，當頭無路擁旌旄。始先雲夢抽機
J33nB286_p0512c22║疾，何至腥紅沁寶刀？青虹掩掩，露草嘈嘈。萬頃波光
J33nB286_p0512c23║鬥月篙，揀點夜歸長嘯客，殘鐘隱擊碎神鼇。
J33nB286_p0512c24║疏山造塔
J33nB286_p0512c25║一文兩文并三文，土地家堂共灶君，活葬羅山半隻
J33nB286_p0512c26║眼，始終絕卻轉難聞。門庭蕭索老邁多懂，底事難明
J33nB286_p0512c27║跡愈紛，推得阿爺門裡坐，把將祖業任耕耘。
J33nB286_p0512c28║黃龍三關
J33nB286_p0512c29║我手何似佛手？倒疊子午卯酉，開眼若待指南，豐蔀
J33nB286_p0512c30║日中見斗。
J33nB286_p0513a01║我腳何似驢腳？博沙浪裡跳躍，驚碎玉碾宸苔，遍界
J33nB286_p0513a02║無處摸索。
J33nB286_p0513a03║人人有個生緣，一月上弦下弦，赤白黃道黑道，東西
J33nB286_p0513a04║南北青天。
J33nB286_p0513a05║藏身處，沒蹤跡。沒蹤跡，莫藏身。
J33nB286_p0513a06║（仲璉汪居士參，師偶拈及，隨頌以荅之。）
J33nB286_p0513a07║兔角杖穿潭底月，龜毛繩縛樹頭風，若非啞子能圓
J33nB286_p0513a08║夢，死水幾乎困活龍。
J33nB286_p0513a09║經題[米-木+八]字
J33nB286_p0513a10║碓嘴暗張牙，托出撩天價，堪笑老瞿曇，不借真不借。
J33nB286_p0513a11║問荅機緣
J33nB286_p0513a12║師參兩尊宿機緣。
J33nB286_p0513a13║師初參天童密老和尚時，問云：「學人日疑個事，直得
J33nB286_p0513a14║虛空逼塞，未審如何下手？」童打云：「且道：老僧在甚麼
J33nB286_p0513a15║處？」師云：「學人日用中為甚不明自己？」童云：「汝說甚麼？」
J33nB286_p0513a16║師高聲進云：「為甚學人不明自己？」童連打云：「還識日
J33nB286_p0513a17║用事無別麼？」師將再問，被童撲面一掌，師於茲有省，
J33nB286_p0513a18║作禮起，一喝便出，童攜杖直打出方丈，罵聲不絕。適
J33nB286_p0513a19║知客曹源師進方丈云：「你這禪師為甚觸犯老和尚？」
J33nB286_p0513a20║師即與一推，云：「被公帶累。」
J33nB286_p0513a21║師一日參次，童云：「你這小郎是那裡人？」師云：「宜興人。」
J33nB286_p0513a22║侍者玄玄師云：「他山陰人，當面誑語。」童豎拳云：「且道：
J33nB286_p0513a23║這個是那裡人？」師云：「與某甲同鄉。」童不顧，師便出。
J33nB286_p0513a24║師辭天童出山，適童舉偈示傍僧云：「堪惜今時學道
J33nB286_p0513a25║流，千千萬萬認門頭。恰似入京朝帝闕，秪到潼關即
J33nB286_p0513a26║便休。」師作禮起身云：「老和尚為甚過桐棺也便休？」傍
J33nB286_p0513a27║僧云：「一是潼關，一是桐棺。」師云：「恰是公錯。」童叱云：「你
J33nB286_p0513a28║這兩個傳言送語漢，總該出院。」將拈棒，師云：「老和尚
J33nB286_p0513a29║大似開門放賊。」便趨出。
J33nB286_p0513a30║師欲上崆峒參瑞老人，道過東山，適爾密老和尚下
J33nB286_p0513b01║嶺看田水，與師邂逅中途，山云：「你這僧為甚犯我苗
J33nB286_p0513b02║稼？」師云：「還某甲祖券來。」山云：「你到會說禪。」師云：「和尚
J33nB286_p0513b03║臨風受敵。」山呵呵大笑，云：「這片蒲團好做遮箭牌。」師
J33nB286_p0513b04║即放下，云：「請和尚箭。」山攔胸一𡎺，師便作禮。山云：「汝
J33nB286_p0513b05║且上山喫了飯再走。」隨令侍僧引入寺，囑客寮云：「和
J33nB286_p0513b06║尚命留這僧度夏去。」
J33nB286_p0513b07║師隨後具威儀入方丈，人事畢，問云：「從上宗乘即不
J33nB286_p0513b08║問，如何是和尚覿面相呈句？」山云：「今日山僧背痛。」師
J33nB286_p0513b09║云：「不涉程途的人來，又如何接引？」山云：「還要敲兩敲。」
J33nB286_p0513b10║師云：「和尚綿密家風，如何得金針暗度？」山云：「我不做
J33nB286_p0513b11║裁縫。」師云：「刀尺現在。」山云：「你且到東眺西眺看看。」師
J33nB286_p0513b12║作禮，云：「入門便知。」山云：「不信道。」
J33nB286_p0513b13║山一日問師云：「你在天童幾年？作些甚麼？」師頓足云：
J33nB286_p0513b14║「不敢辜負他。」山云：「你這個橛頭到底不脫氣味，須在
J33nB286_p0513b15║這裡多喫幾年飯纔好出口。」師云：「某甲過在甚麼處？」
J33nB286_p0513b16║山云：「出語猶帶功勛，未脫滲漏。」師云：「昔日雲門老和
J33nB286_p0513b17║尚因僧問：『如何是異類中事？』」山云：「輕打我，輕打我。」「某
J33nB286_p0513b18║甲揀點，秪是用處不換機。」山云：「我道你未在。」師直得
J33nB286_p0513b19║汗流挾背，佇立更餘，山喚侍者剔琉璃燈，者失手撲
J33nB286_p0513b20║滅，山罵云：「火聻？」侍者遽荅云：「有，在這裡。」師驀然大悟
J33nB286_p0513b21║其旨，乃云：「雲門古佛，國慶真師。」山隨後又出問云：「適
J33nB286_p0513b22║舉異類中事，你試轉一語看。」師云：「夜半賊篩鑼。」山云：
J33nB286_p0513b23║「何不道：天曉賊篩鑼。」師珍重禮謝。
J33nB286_p0513b24║師隨侍山上雪竇次，遊千丈崖，山踞石指云：「幾人能
J33nB286_p0513b25║知得這個消息？」傍僧云：「和尚一個。」師云：「和尚決不如
J33nB286_p0513b26║是。」山云：「若不如是，焉得如是？」
J33nB286_p0513b27║師因僧參，問云：「上座那裡發足？」僧云：「黃檗。」師云：「黃檗
J33nB286_p0513b28║和尚安否？」僧云：「黃檗久沒人主持方丈。」師云：「上座不
J33nB286_p0513b29║從黃檗來。」僧云：「和尚原來是拈佛法。」師云：「我向你道
J33nB286_p0513b30║甚麼？」僧無語。
J33nB286_p0513c01║僧參，問：「和尚幾時離天台？」師云：「我不曾去。」僧云：「和尚
J33nB286_p0513c02║受法天台，何得相弄？」師云：「我不曾住。」僧云：「和尚忒煞
J33nB286_p0513c03║慈悲。」師合掌云：「山僧罪過。」
J33nB286_p0513c04║師天台回，道過棠溪，孝廉吳佩芝居士迎師至宅，齋
J33nB286_p0513c05║畢作禮。問云：「弟子平時閱《楞嚴》有云：『一人發真歸元，
J33nB286_p0513c06║十方世界悉皆消殞。』且道：此時何處安立？」師云：「無鬚
J33nB286_p0513c07║鎖子兩頭搖。」士云：「弟子愈加增疑。」師云：「渠無國土，何
J33nB286_p0513c08║處逢渠？」士欣然作禮而退。
J33nB286_p0513c09║師於羅漢寺開戒，適有一僧碎缽進方丈求懺悔，師
J33nB286_p0513c10║云：「你沒了缽盂，將甚麼喫飯？」僧悚慄無語，師笑云：「平
J33nB286_p0513c11║時口在那裡去了？」僧云：「弟子三衣一缽，為求大戒。」師
J33nB286_p0513c12║云：「要且不是大戒。」僧作禮，師以杖擉出。
J33nB286_p0513c13║師住蕺山，開期，越中縉紳謁師方丈，茶次，師云：「今日
J33nB286_p0513c14║一會，何異靈山？」吏部邢淇澹居士云：「愚老護持三代
J33nB286_p0513c15║法席，亦一奇遇。」師云：「老居士擔子忒重了。」士搖首云：
J33nB286_p0513c16║「一些著力不得。」師云：「難得居士到得這個地位。」士云：
J33nB286_p0513c17║「列位先生！你看宗師家用處如走盤珠。難得！難得！」師
J33nB286_p0513c18║云：「老居士點綴不少。」
J33nB286_p0513c19║師在丈室，應林、體圓、天柱三人侍立次，師橫按拄杖
J33nB286_p0513c20║云：「你等不得有語、不得無語，轉得一機，方許出去。」應
J33nB286_p0513c21║林便趨出方丈，師指云：「你看此子大似漏網之魚。」圓
J33nB286_p0513c22║云：「和尚開門放賊。」師云：「子又作麼生？」圓云：「到即不點。」
J33nB286_p0513c23║柱云：「和尚巡人犯夜。」師又問天柱云：「秪如露柱懷胎，
J33nB286_p0513c24║畢竟是男？是女？」柱從傍捏師膝一下而去。
J33nB286_p0513c25║兩序具威儀，進方丈，懇師升堂說行腳。師聞之，即翹
J33nB286_p0513c26║左足。維那云：「不是，請和尚說這個。」師又翹右足。一眾
J33nB286_p0513c27║久侍不去，師拍案云：「驢腳、馬腳尚不會，要說甚麼行
J33nB286_p0513c28║腳？」便以杖一時趕散。
J33nB286_p0513c29║師至振綱居士齋中茶次，舉高峰末後四句問云：「和
J33nB286_p0513c30║尚此四句，不知是一義？兩義？」瑞雲居士云：「這裡說甚
J33nB286_p0514a01║麼一義？兩義？」師云：「二俱有過，一個白日挑燈，一個黑
J33nB286_p0514a02║夜穿皂。」綱云：「和尚意又如何？」師云：「古廟紙錢灰。」
J33nB286_p0514a03║師至南潯大慈菴，太尹百陶金居士參。問云：「弟子桑
J33nB286_p0514a04║榆暮景，一生被子曰誤了大事，啟大和尚慈悲指教。」
J33nB286_p0514a05║師云：「老居士！一身如幻，生死亦如幻，畢竟那個是幻
J33nB286_p0514a06║中不幻者？」士云：「弟子亦知一切如夢如幻，但生死只
J33nB286_p0514a07║是生死。」師云：「居士秪識其理，未得其體，看作兩橛，故
J33nB286_p0514a08║受用不著。」士云：「弟子愚鈍，秪是念佛求往生，到是指
J33nB286_p0514a09║望。」師云：「山僧用處，居士尚不領會，況彌陀說法乎？總
J33nB286_p0514a10║饒生彼，亦須自悟。」士驚問云：「一生未聞此語，原來往
J33nB286_p0514a11║生還要自悟。」師笑云：「不見教中道：『將以如來惠我三
J33nB286_p0514a12║昧。』要知身心本不相代，西方豈外於是？」士再三點首
J33nB286_p0514a13║云：「不差，不差。今翻到要立定腳跟參取去罷。」師舉：「龐
J33nB286_p0514a14║居士問馬祖云：『不與萬法為侶者是甚麼人？』祖云：『待
J33nB286_p0514a15║汝一口吸盡西江水即向汝道。』居士試道看。」士云：「且
J33nB286_p0514a16║領教，但有入處，必當叩印。」遂辭謝而去。
J33nB286_p0514a17║師因侍者度扇，師問云：「還是風從扇出？還是扇逐風
J33nB286_p0514a18║生？」侍者擬議，師打云：「汝終日不知用個甚麼？」
J33nB286_p0514a19║
J33nB286_p0514a20║攖寧靜禪師語錄卷第四（終）