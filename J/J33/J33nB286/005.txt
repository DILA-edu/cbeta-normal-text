J33nB286_p0514b01║攖寧靜禪師語錄卷之五
J33nB286_p0514b02║侍者德頂記錄
J33nB286_p0514b03║示甬東如幻衡山主
J33nB286_p0514b04║古之住山者，個事了辦，表裏無疑，故束一芭茆，獨坐
J33nB286_p0514b05║窮峰，目視雲漢，作天地一閒人。雖承其事，亦出乎萬
J33nB286_p0514b06║不得已，恐慧命孤絕，非因名世也。既荷之後，恐不勝
J33nB286_p0514b07║任，尚直入千峰之上，深埋頭角，篤志力行。如勿應世
J33nB286_p0514b08║則已，一朝應世，響震十方，師範天下，傳諸不朽。本乎
J33nB286_p0514b09║見真行實，故山可使移，聲名不可使沒，唯一真而矣。
J33nB286_p0514b10║近代浮淺不堪，綱紀大壞，以禪道為裨販短徑，學者
J33nB286_p0514b11║于道未經染指，便乃鼻孔高至梵天。蓋最初既偽于
J33nB286_p0514b12║心，向後復偽于人，沿習惡見，如膠投漆，日往月諸，恬
J33nB286_p0514b13║不知怪。上則高名，中則循利，下則靡所不及，一朝失
J33nB286_p0514b14║志，變異疊出。本乎見虛行偽，至是無不被偽所敗，宜
J33nB286_p0514b15║矣。智者非惟不忍見此，亦且不忍言此。子既有志法
J33nB286_p0514b16║門，當磨勵身心，到其所不到、行其所不行，莫向門庭
J33nB286_p0514b17║上討取冷熱，唯于行解處脫略。今時梅子熟時，酸盡
J33nB286_p0514b18║諸人齒頰；钁頭𡎺處，斷卻衲子命根。不負前賢，豈慚
J33nB286_p0514b19║當世？如是則住山一事了辦無餘，更復何言？
J33nB286_p0514b20║示映石峨禪人
J33nB286_p0514b21║操道之士，一味平懷，二六時中，若太虛空，無一毫髮
J33nB286_p0514b22║粘縛，亦不裝裝點點，無事生事，亦不掘地討天，空裡
J33nB286_p0514b23║擔枷，但一念萬年去、乾爆爆地去，自然頭頭進步，不
J33nB286_p0514b24║費纖毫氣力。若強生枝節，胸次壅塞，非唯現前打疊
J33nB286_p0514b25║不開，臘月三十日到來，必至腳忙手亂，萬劫無出頭
J33nB286_p0514b26║分，切宜慎之。
J33nB286_p0514b27║示文學在甫大姪（諱肇茲）
J33nB286_p0514b28║此事參至結角羅紋處，不宜坐守枯樁，如萬丈懸崖
J33nB286_p0514b29║撒手相似，危亡不顧，拼其心力，直下劃斷，智識俱盡，
J33nB286_p0514b30║自然心體寥廓，豈容擬議中而能得耶？秪如香嚴上
J33nB286_p0514c01║樹一著，足不踏枝、手不攀枝，開口則喪汝身命，向轉
J33nB286_p0514c02║身不得時定睛一看，畢竟如何解交？直待大死一回，
J33nB286_p0514c03║拶得露柱攢眉、虛空叫屈，和底一脫，便是到家消息，
J33nB286_p0514c04║親見香嚴立地處也。努力參取，莫負莫負。
J33nB286_p0514c05║示沈正參居士淨土關鍵
J33nB286_p0514c06║吾佛運廣慈智，度諸萬類，雖化門不等，唯淨土一階
J33nB286_p0514c07║獨為普遍，攝受三根。末世眾生行解未全，言過其實，
J33nB286_p0514c08║參一機一句，未得四稜蹋地，邈視先賢，指淨土為鄙
J33nB286_p0514c09║隘。噫！去古既遠，人心更薄。學道之士痼疾惡風，師者
J33nB286_p0514c10║半、學者半，見地遑遑，揀點身心，到不如三家村裡俗
J33nB286_p0514c11║漢，豈法之過歟？貴在平日操之深深、用之勤勤，則禪
J33nB286_p0514c12║宗與淨土無二、無別，何必分途列轍為是非耶？吾土
J33nB286_p0514c13║蓮宗從匡廬遠公之後，相繼其化，線線幾絕，幸雲棲
J33nB286_p0514c14║老人從冷灰一爆，向惡狠狠風波海裏摝盡魚龍。末
J33nB286_p0514c15║法眾生不知先賢往蹟，如傅大士感七佛隨行，永明
J33nB286_p0514c16║壽流梵聲帝闕，明教嵩頂戴持誦，晝夜不徹。彼大尊
J33nB286_p0514c17║宿尚爾若斯，況近代人物不能較其萬一，敢睥睨淨
J33nB286_p0514c18║域，肆口不羈，寧知禪即淨土、淨土即禪乎？此舉世所
J33nB286_p0514c19║共知者，余安敢復贅一言？但時有不等耳。如云末世
J33nB286_p0514c20║眾生心不懈怠，堅忍力行，即現世菩薩。幸今正參居
J33nB286_p0514c21║士篤志力辦，自利利人，弘願深銘，劫石猶可移而志
J33nB286_p0514c22║不可奪，將十方國土眾生推入八寶池中，無一蠛蠓
J33nB286_p0514c23║可遺者，此正參大願也。諸大宗匠翰墨贊述出廣長
J33nB286_p0514c24║舌，余不敢為之續貂，唯稍敘前案以相贊助。今詢正
J33nB286_p0514c25║參云：「若中忽突一人把住道：『我不入這寶社。』正參又
J33nB286_p0514c26║將何處分喻？」指代云：「蝦跳不出斗。」一并書之卷末。呵
J33nB286_p0514c27║呵！
J33nB286_p0514c28║悟心說示仲言趙居士
J33nB286_p0514c29║大道只在目前，要且目前難睹，欲識大道真體，不離
J33nB286_p0514c30║聲色言語。故雲門大師云：「乾坤之內，宇宙之間，中有
J33nB286_p0515a01║一寶，秘在形山。」雲門如握利刃，向群生千萬劫中昏
J33nB286_p0515a02║夢顛倒，直下一刀兩段。無奈眾生迷沉既久，把個妄
J33nB286_p0515a03║知妄識活活認定，甘將一顆明珠埋向糞掃堆頭，急
J33nB286_p0515a04║令渠收拾歸家，拈來炤天徹地，奈何本有之性聞而
J33nB286_p0515a05║不顧耶？又於心外覓佛，何異飯籮裏坐餓殺人？不見
J33nB286_p0515a06║祖師道：「森羅及萬象，一法之所印。」心外無法，滿目青
J33nB286_p0515a07║山，但能徹底掀翻，決定飯是米做。較余悟心之說，總
J33nB286_p0515a08║屬剩語矣。
J33nB286_p0515a09║明因果說示兗州不空禪人
J33nB286_p0515a10║作有義事，是惺悟心；作無義事，是散亂心。惺悟不繇
J33nB286_p0515a11║情，臨終能轉業；散亂總繇情，臨終被業牽。是以因若
J33nB286_p0515a12║影、果若形，形隨影轉，影逐形生，善因、惡因，毫釐不爽。
J33nB286_p0515a13║有智者觀福業如幻、罪性如幻、法法如幻，學者肯於
J33nB286_p0515a14║洪波浩渺處探得源頭，則始知三界惟心、萬法唯識，
J33nB286_p0515a15║不隨邪業、不昧正因，因明果徹，因真果實，亦不撥無
J33nB286_p0515a16║因果，莽蕩招殃。故諸賢聖於真智中興無緣慈、破眾
J33nB286_p0515a17║生惑，不捨一法，成就四無量心、六波羅蜜，轉不退轉。
J33nB286_p0515a18║若千源萬派，總攝令歸于性海，不取一法、不捨一法，
J33nB286_p0515a19║取捨情忘，登大覺位，總不出汝最初一念之真，而受
J33nB286_p0515a20║果報亦如是也。切今小智之流，以報緣為幻，縱心邪
J33nB286_p0515a21║念，平地墮生死險道，長劫無出期分，皆不信因真果
J33nB286_p0515a22║實，坐招罪愆。應知法法不即、不離，如是住、如是信解，
J33nB286_p0515a23║返照其本，則百福莊嚴，人間天上遍微塵國土而作
J33nB286_p0515a24║佛事，亦不離當人全體玅用，得以無我我故行諸佛
J33nB286_p0515a25║智，則果因轉處即不屬情量，彈指能入普賢三昧，於
J33nB286_p0515a26║始終絕其過患矣。宜力行之。
J33nB286_p0515a27║寄示剖初臨終語（法名德任，侍師有年。諸弟子輩，惟士事師最謹。士因病篤，
J33nB286_p0515a28║特至辭師而去。師因愍其終始不忽，隨寄示之。）
J33nB286_p0515a29║法道離離，而吾徒愈老愈堅。惜今已經不起之疾，幸
J33nB286_p0515a30║晚年得聞斯法，不為虛度矣。但今放身命時，須觀此
J33nB286_p0515b01║身從頭至足皆不屬我，而我此性亦不屬生死流轉、
J33nB286_p0515b02║不隨情愛所拘、不屬修證、不屬古今，全體自在，一切
J33nB286_p0515b03║如幻。回頭直下一覷，返看是個甚麼，無有一法敢當
J33nB286_p0515b04║于前。赤灑灑，活潑潑，十方坐斷，一念無為，即此是涅
J33nB286_p0515b05║槃心、如來藏，更莫別尋頭腦。十法界中總屬識情變
J33nB286_p0515b06║現，離卻心意識，則全體金剛三昧王，遠離怖畏，謂之
J33nB286_p0515b07║安隱幢。保任保任，切須著眼。
J33nB286_p0515b08║示唯讓張居士（法名德悟）
J33nB286_p0515b09║大覺世尊，昔捨輪王寶位，十八出家，三十成道，說種
J33nB286_p0515b10║種法門，欲令大地群生咸知本有，入佛知見，以了生
J33nB286_p0515b11║脫死為第一法。然吾眾生，罪根深重，貪愛纏結，不能
J33nB286_p0515b12║當下消釋障蔽，自心聞而驚駭，因設三乘權學階級
J33nB286_p0515b13║十波羅蜜門，先以戒施為基、以慈忍為戶、以智慧為
J33nB286_p0515b14║主令、以精進為引導，廣大其心，普度其行，任其險難，
J33nB286_p0515b15║終不退步，直至成佛而後已，此之謂大乘菩薩發心
J33nB286_p0515b16║也。第一先要信知即心自佛，本來具足，勿假他求，若
J33nB286_p0515b17║肯參從，定為實證。故六祖云：「清淨法身佛，汝之性也；
J33nB286_p0515b18║圓滿報身佛，汝之智也；千百億化身佛，汝之行也。一
J33nB286_p0515b19║身具三寶，一體具三身，總在汝自性中流出；天堂地
J33nB286_p0515b20║獄，九有四生，總不出汝自心變現。」《方廣經》云：「應觀法
J33nB286_p0515b21║界性，一切惟心造。」又云：「三界唯心，萬法唯識。」袛如四
J33nB286_p0515b22║大分張，一口氣不來時，畢竟此心歸向何處？若不知
J33nB286_p0515b23║這著源頭，則三塗異類，改頭換面，業識忙忙，無本可
J33nB286_p0515b24║據，豈不寒心？故教公參句：「萬法歸一，一歸何處？」不可
J33nB286_p0515b25║須臾離此話頭，迎賓待客、穿衣吃飯，一切處、一切時，
J33nB286_p0515b26║緊緊靠住，看這一畢竟歸于何所，直得念念爾、心心
J33nB286_p0515b27║爾，無一絲走作。忽然用力不及時，一朝話頭撲落，原
J33nB286_p0515b28║來秪是自家底，勿待他處尋討。然後將一切法看來，
J33nB286_p0515b29║悉是黃葉止兒啼。信知不在色見上尋求、音聲上卜
J33nB286_p0515b30║度，離人我相、離是非相，謂之離四句、絕百非。日用中
J33nB286_p0515c01║顯露自性金剛三昧，水流花開、鴉鳴鵲噪，盡是深談
J33nB286_p0515c02║般若，祖意、教意，悉在其中，無有一法異同，方始悟先
J33nB286_p0515c03║天本不生、後天本不滅，亙古亙今，法性迥露，超生死
J33nB286_p0515c04║關，渡苦海岸。因居士垂暮之年，信篤皈投，不免叨呾
J33nB286_p0515c05║如此。然遵而行之，管取坐證，但辦肯心，必不相賺。勉
J33nB286_p0515c06║旃。
J33nB286_p0515c07║示文學大持金居士（諱之銘）
J33nB286_p0515c08║吾人欲透萬劫生死關鍵，貴於屏卻所習知見，從空
J33nB286_p0515c09║放下，直得無一點膠柱，向言前領略，始解枯木生花，
J33nB286_p0515c10║更須透過差別知見，方謂之了事人。故大慧杲和尚
J33nB286_p0515c11║平常教人參竹篦子，喚他則觸、不喚他則背，不得有
J33nB286_p0515c12║語、不得無語，道將一句來。若擬議思量，即被他當頭
J33nB286_p0515c13║按住，覿面千山。應知此事如人立在萬仞懸崖相似，
J33nB286_p0515c14║拼得身心一擲，驀然翻轉面皮，信知眉毛只在眼上。
J33nB286_p0515c15║持翁信得親切，遠來參請，特為示此最要一著，從茲
J33nB286_p0515c16║但向吞吐不得處、生佛未名時倒換眉目，直待石人
J33nB286_p0515c17║汗流，則開眼不被人瞞，洞見古人心髓矣。時日不易，
J33nB286_p0515c18║祈自勗勵焉。
J33nB286_p0515c19║寄示大鑑玹書記
J33nB286_p0515c20║子晚年慕進宗乘，一聞便力行參究，不為無根莖耳。
J33nB286_p0515c21║但參處支離，病沉解路，是以久而不見其徹，滿地葛
J33nB286_p0515c22║藤絆住，回頭轉腦處不知利害，更欲待時而悟，豈不
J33nB286_p0515c23║謬之猶甚？如近代宗師家，雖愈出愈奇，大有古人作
J33nB286_p0515c24║略，而學人反經掣肘，病在參究不真、師家易肯也。又
J33nB286_p0515c25║以用處周遮，難於決斷。余昔參方時，每每聞師家示
J33nB286_p0515c26║人大疑大悟、不疑不悟之語激勵後學，雖悟必由此，
J33nB286_p0515c27║但亦宜著便，若不隨問便按倒，未免累人大小疑處
J33nB286_p0515c28║錯腳。如平日學人一罅去不得時，便是生死根本，直
J33nB286_p0515c29║下與他椎碎，令其就窠打脫。若再不能領略，秪教他
J33nB286_p0515c30║去不得所，看是甚麼，此便是銀山鐵壁處、水盡山窮
J33nB286_p0516a01║處、和身放倒處、轉關撥捩處，時刻挨排，偷心死盡，直
J33nB286_p0516a02║下便休，豈有終身役役而不見其成功乎？今以示子，
J33nB286_p0516a03║但向一切去不得處著些精彩，直與一踏到底，立地
J33nB286_p0516a04║罷參，豈不快暢？若弄做婆子禪，何日有出頭分？勉之。
J33nB286_p0516a05║示亮上座
J33nB286_p0516a06║子今既任斯法，固宜篤志力行，應處窮巖深谷，頓絕
J33nB286_p0516a07║塵緣，不宜踏習輕狂裨販之輩，一言一行必循古法，
J33nB286_p0516a08║切忌貶叱大方、輕視後學，亦莫好奇新句子，誇誕一
J33nB286_p0516a09║時，貴於平日操之之深密，向後行之之真實也。如龍
J33nB286_p0516a10║山一偈、蜆子一機，遵仰萬世，豈在盈卷充笥為法式
J33nB286_p0516a11║乎？且古人綱要當細究之，雖系建立一時，蓋為千古
J33nB286_p0516a12║法弊，若用之正大，則上下俱受益深矣。唯道德可以
J33nB286_p0516a13║服人，山林之士日用聽其自然，一味平澹襟懷，直操
J33nB286_p0516a14║古人不到之地，庶不負佛祖之重任也已。深囑。
J33nB286_p0516a15║示敏一居士居家修省十法
J33nB286_p0516a16║（師念近代塵中之士，皈向三寶者甚廣，恐其偏信，近於理，忽於事，因示簡易切要，以便其
J33nB286_p0516a17║學，以謹其行。雖為一人說，而與眾兼之之意，蓋有深沐焉。）
J33nB286_p0516a18║一、觀身如幻泡
J33nB286_p0516a19║觀此四大，和合而成，百年修短，倏忽異世。當一切處，
J33nB286_p0516a20║割截貪愛，應念此身，為眾苦之本。智者視之，驚歎業
J33nB286_p0516a21║聚，終不隨其妄緣，作諸罪垢。又念不假是身，聖因難
J33nB286_p0516a22║就，要當急切究竟，生死遷流，把目前恩愛盡情拋卻。
J33nB286_p0516a23║總以住世如旅館驛亭，若夢、若影，則道念必有趨進
J33nB286_p0516a24║時也。故云息心是道場，破情是智域。若受其倒惑，則
J33nB286_p0516a25║萬劫迷沉，遞無出期矣。噫！可不慎歟？
J33nB286_p0516a26║二、勤行須正見
J33nB286_p0516a27║得聞是法，雖宜旦暮勤求，但不可希樂人天小果，厭
J33nB286_p0516a28║喧欣寂。故經云：「不為自求，願與大地群生齊成正覺。」
J33nB286_p0516a29║此係菩薩發心也。或云：「我本業力凡夫，已尚沉沒，不
J33nB286_p0516a30║得解脫，何能度人耶？」每至懷疑未下，吾故宜曉之。若
J33nB286_p0516b01║人有萬里之程，必起於初步；將成萬仞之山，必始於
J33nB286_p0516b02║一簣。凡夫發心，初因若廣其願力，久必培蓄深厚，而
J33nB286_p0516b03║證斯法，是有不可思議者。且凡聖雖殊途，而其性不
J33nB286_p0516b04║異，要在其人力行何如耳。儒云：「有為者亦若是。」從茲
J33nB286_p0516b05║以往，直至成佛。眾生若盡，吾願乃盡。聽其順逆，愈久
J33nB286_p0516b06║愈堅，進修吾道，決無退轉。正行正見，勤而行之，永無
J33nB286_p0516b07║舛謬。
J33nB286_p0516b08║三、皈依三寶力
J33nB286_p0516b09║三寶弘名，吾人於六趣中最難遇者，一聞其法，能消
J33nB286_p0516b10║八萬劫生死罪垢、能越長夜苦海、能趨無上菩提，總
J33nB286_p0516b11║經塵劫，讚莫能窮。蓋吾佛以難行能行、難忍能忍，天
J33nB286_p0516b12║上人間歷諸苦趣，為求大法故、為度眾生故，乃至捨
J33nB286_p0516b13║全身而求半偈，并於捨國城、妻子、象馬、珍寶，至身為
J33nB286_p0516b14║床座，作驅役使，忘形、忘世，力求佛道，而乃得成大覺
J33nB286_p0516b15║世尊，十號具足，為天人師，作群生主。吾人業海汪洋，
J33nB286_p0516b16║沉埋既久，是以正法難值，佛寶難逢，若芥子投針、蓮
J33nB286_p0516b17║生火內，今得皈依，寧不生慶幸歟？法寶者，從如來金
J33nB286_p0516b18║口敕宣教乘，列三藏法，非此不能超生死、別邪正，若
J33nB286_p0516b19║杲日麗天破諸昏暗、若甘雨降注普潤群根，得逢一
J33nB286_p0516b20║言半句，可證本有圓明，是以受持參究，利益無涯。大
J33nB286_p0516b21║藏靈文，慧命所寄，聞之者寧不惕勵奉重歟？僧寶者，
J33nB286_p0516b22║十力弟子因僧得以續佛慧燈、因僧得以弘揚正法、
J33nB286_p0516b23║因僧得以普利人天。是以沙門悟其本源，與佛無殊，
J33nB286_p0516b24║作世福田，破諸魔外，人間得以參求，引導迷津，住不
J33nB286_p0516b25║退地，遇之者焉可得而輕忽歟？乃至人間天上、四生
J33nB286_p0516b26║九有，莫不仗是三寶恩力以濟其厄難，故篤信皈投，
J33nB286_p0516b27║探其法味，受益始深。如一體三寶佛者，汝能覺悟自
J33nB286_p0516b28║性，則佛寶不離汝身；汝能深透疑網，則法寶不離汝
J33nB286_p0516b29║智；汝能會歸萬法，則僧寶不離汝行。日用頭頭，本自
J33nB286_p0516b30║具足，不假外求，此即自心之三寶也。擴而言之，不出
J33nB286_p0516c01║乎此。惜世之愚昧者，障蔽塵勞，驕慢橫肆，視三寶如
J33nB286_p0516c02║蠛蠓，聞而不之敬信。一生報盡，萬劫何從？因表而出
J33nB286_p0516c03║之，以為深世趨進之階。得依斯法者，安可忽諸？
J33nB286_p0516c04║四、具戒不殺
J33nB286_p0516c05║經云：「五戒不持，人天路絕。」曰：不殺、不盜、不邪淫、不妄
J33nB286_p0516c06║語、不飲酒食肉。此五者，即與五常名出而異同，賢人
J33nB286_p0516c07║君子早已受之之矣。目為佛戒難持，豈非朝三而暮
J33nB286_p0516c08║四乎？若欲希人天報緣，非五戒十善則人天無路，況
J33nB286_p0516c09║欲求妙道而勿謹持？且天地之道，德莫大乎好生，過
J33nB286_p0516c10║莫大乎縱殺。唐相國裴休云：「凡血氣之屬必有知，有
J33nB286_p0516c11║知必同體。雖業報不等，其性本同。」我等幸居人天之
J33nB286_p0516c12║中，而貪餐口腹，恣意妄殺，下箸千命，或賞時日、或慶
J33nB286_p0516c13║家祐、或抱疾獻禱，種種嗜好，此皆自不覺其大患。居
J33nB286_p0516c14║家最要一門，無如戒殺。行一切善，莫越放生，祈福祈
J33nB286_p0516c15║壽，莫外乎此。兼於慎言節行，禮樂衛身，生生無夭折
J33nB286_p0516c16║之悲，世世無顛覆之難。既秉戒法，當盡形受持，勿生
J33nB286_p0516c17║異念，至死不移。總孝子順孫，或逢疾難，亦莫惑巫師
J33nB286_p0516c18║星卜、醫家邪說，毀其戒品。且吾人壽命有定限，安可
J33nB286_p0516c19║烹殺肉命而救延之？若是，則茹葷之輩，壽必齊老彭；
J33nB286_p0516c20║齋戒之流，夭必共殤子矣。智士決不然其說。仁慈君
J33nB286_p0516c21║子，乃至蜎飛蠕動尚且護惜，況鱗甲羽毛乎？以下四
J33nB286_p0516c22║戒法，一宜如實行之。欲登聖果，先息業因。審能如是，
J33nB286_p0516c23║何慮道之不證也？祈五濁生民普宜覺察，幸甚。
J33nB286_p0516c24║五、持誦不怠
J33nB286_p0516c25║平居持誦，必精必專，晨昏當有規則。如閱經時，深其
J33nB286_p0516c26║味，不必定其卷數。日朝起時，焚香整衣，頂禮十方常
J33nB286_p0516c27║住三寶，深祈冥薰加被室中，莫令聚談賓客混入經
J33nB286_p0516c28║筵，徐徐朗誦，不急不緩。誦畢，復發弘誓願，回向九有
J33nB286_p0516c29║四生，均霑法樂。如念佛時，不可同於村童灶婦隨口
J33nB286_p0516c30║遊念，必須一心觀行。經云：「執持我名，若至七日，一心
J33nB286_p0517a01║不亂，即得往生。生彼國已，見佛聞法，悟無生忍。」持誦
J33nB286_p0517a02║功行豈淺淺哉？必宜禪淨兼修，心淨即佛土淨，心外
J33nB286_p0517a03║無別法。正當念時，看我此念畢竟是誰？若今是我，何
J33nB286_p0517a04║有昏迷？若今非我，何人主宰？畢須將此一句念念追
J33nB286_p0517a05║究，佛之與念打成一片，行住坐臥無暫時捨，忽朝㘞
J33nB286_p0517a06║地一聲，悟取本來是佛，了知西方秪在目前、彌陀不
J33nB286_p0517a07║離當處，方謂之真持實究。但功到必圓，辦取一番久
J33nB286_p0517a08║久不退之志，自然心華發現。參持一理，宜相互融，毋
J33nB286_p0517a09║忽諸。
J33nB286_p0517a10║六、禪觀力參
J33nB286_p0517a11║禪那二字，西竺梵語，此土即云思惟，以正念思惟，究
J33nB286_p0517a12║竟其法。祖師云：「以思無思之妙，返思靈焰之無窮，思
J33nB286_p0517a13║盡還源，即如如佛，謂之最上乘禪、謂之心地法門。」達
J33nB286_p0517a14║磨大師來此土，傳是心印，直指人心，立地成佛。昔大
J33nB286_p0517a15║梅和尚初參馬祖云：「如何是佛？」祖云：「即心是佛。」大梅
J33nB286_p0517a16║言下領旨，一住大梅三十載，草衣木食，形影不出，學
J33nB286_p0517a17║人慕之，往參其道，後開法嗣馬祖，此即一句頓悟的
J33nB286_p0517a18║樣子。如龐蘊居士參馬祖，悟後有男不婚、有女不嫁，
J33nB286_p0517a19║一門其證，此居士中赤螵也。個事若大鵬金翅鳥王
J33nB286_p0517a20║劈海，直取龍吞手段，方名好手。是以一言之下，便當
J33nB286_p0517a21║休去歇去。今之發心入道者，最初無決定志、無廣大
J33nB286_p0517a22║心，若後將何如也？不得已開第二門，教汝參一句話
J33nB286_p0517a23║頭，東咬西嚼，久久目明。又惜今之士，苦其道之高遠，
J33nB286_p0517a24║一生安可了決？乃至望崖退者，何啻萬千？信知此事，
J33nB286_p0517a25║須大根器人方可提攜。如教中云：「禪定譬於水之澄
J33nB286_p0517a26║湛，始可鑑炤萬物。」一受風波鼓扇，本體尚迷，況能鑑
J33nB286_p0517a27║物乎？吾人無始妄想，惡因結聚，如風鼓濤，欲其返悟
J33nB286_p0517a28║自性，如負石登山，故必假禪觀參一句子無義味語，
J33nB286_p0517a29║日久功深，心志用竭，行到水盡山窮，則方能觸發其
J33nB286_p0517a30║源。故儒云：「用力之久，一旦豁然貫通。」斯言盡之矣。欲
J33nB286_p0517b01║成佛道，除此別無可進者，當無惑焉。
J33nB286_p0517b02║七，植福資道
J33nB286_p0517b03║祖師云：「實際理地不受一塵，今事門頭不捨一法。」欲
J33nB286_p0517b04║求大道，必假福行為基址，百福莊嚴，福足慧足，故佛
J33nB286_p0517b05║號之曰兩足尊。學道之士捨難捨之緣，屏其世樂，始
J33nB286_p0517b06║有進趣。《般若經》云：「如我昔為歌利王割截身體，我於
J33nB286_p0517b07║爾時無我相、無人相、無眾生相、無壽者相。」方其時也，
J33nB286_p0517b08║內不見可愛之身心、外不見可欣之利欲，全身放倒，
J33nB286_p0517b09║唯道是從，此事法也。又于斯中表金剛旨，忘我、忘人，
J33nB286_p0517b10║全體不立，斯理法也。為法忘形，視身尚爾，身外烏足
J33nB286_p0517b11║道哉？乃至種種惠施，濟諸苦難，滿彼所願，操之蒂固
J33nB286_p0517b12║根深，方得悟無生忍。若根器卑劣者，遇之未能信，信
J33nB286_p0517b13║之未能行，行之未能到，故曰水之積也不厚，則其負
J33nB286_p0517b14║大舟也無力。斯言備矣。從古聖賢必從檀度為始，先
J33nB286_p0517b15║令汝去其慳貪所重者，則根塵器界無往而不解脫
J33nB286_p0517b16║矣。道之所行，宜廣其福。
J33nB286_p0517b17║八，割愛如讎
J33nB286_p0517b18║《涅槃經》云：「無明郎主，恩愛魔王，從生至生，遭其戕害。」
J33nB286_p0517b19║故吾人愛網纏結，昧卻本真，一受其毒，沉淪不已。是
J33nB286_p0517b20║以修省，欲離火宅，惟此愛根，甚難割截，乃至頭白齒
J33nB286_p0517b21║豁，死門在即，尚爾念念不休，作馬牛之自甘、為奴隸
J33nB286_p0517b22║之所願。總大智人，十有九昧，況無慧者？經云：「有愛則
J33nB286_p0517b23║生，愛盡則滅。」如夫妻子女，人倫之大綱，為之世紀，何
J33nB286_p0517b24║以謂怨仇，恐喻之不亦甚乎？曰：非也。以人倫道中，則
J33nB286_p0517b25║君君臣臣、父子夫婦。以修道者，固當別論。如忠孝之
J33nB286_p0517b26║士殉身救父、衛國匡君立名萬世，人道備矣。若出世
J33nB286_p0517b27║之學，辭親割愛，捨己從人，以度諸有，法道全矣。是以
J33nB286_p0517b28║出世之學，故能弘通大乘，超脫塵鎖，不同世議。要之，
J33nB286_p0517b29║趣進妙道，未見情愛封固而得有證者。念吾生從朝
J33nB286_p0517b30║至暮、從少至老、從生至死、從貴至賤、從貧至富，役使
J33nB286_p0517c01║身心，無暫時捨。至睡熟時，夢中尚遭其顛倒，過在誰
J33nB286_p0517c02║歟？眼見日喪而日不知、日迷而日不覺，深入骨髓，總
J33nB286_p0517c03║經塵劫，牢不可拔，謂之肉刺、謂之軟繩。我佛目不奈
J33nB286_p0517c04║看，因於世諦，示現王宮，捨身救度。若是標式，尚爾執
J33nB286_p0517c05║迷，是觀愛之為害甚大，乃至入四生異類，改頭換面，
J33nB286_p0517c06║逐影隨形，患難不捨，迷倒無已。故云：「割愛如讎，必於
J33nB286_p0517c07║正念。」返觀生死，臨頭最親，不可少代，則恩愛必冰釋
J33nB286_p0517c08║矣。噫！可不畏歟？
J33nB286_p0517c09║九、時日不怠
J33nB286_p0517c10║人世光陰，如白駒過隙，死生猶有旦暮也。一失其所
J33nB286_p0517c11║受，則萬劫淪喪，讀之可不寒心？是以莫把光陰等閑
J33nB286_p0517c12║虛棄。少壯者，時日不再，更不可忽；老衰者，桑榆暮景，
J33nB286_p0517c13║轉眼難留，尤為急切。總之，有一息在，當究一息，除死
J33nB286_p0517c14║方休。般若參功，他世決不負矣。惜乎舉世之流，終身
J33nB286_p0517c15║役役而不見其成功爾。然疲敝而不知所為，使與接
J33nB286_p0517c16║為搆，日與心鬥，惡緣遍熾，白首徒歸，總不出於聲色
J33nB286_p0517c17║貨利而作業因，往而不返，埋沉黑暗，寧不痛哉？適有
J33nB286_p0517c18║上根智士，留心性命之道十有九錯，或墮空著有、或
J33nB286_p0517c19║尋文局相、或入邪異見，誤用其心神，未蒙其益，反遭
J33nB286_p0517c20║其毒。蓋不得遇真正師匠，提掇要門，揀別邪正，往往
J33nB286_p0517c21║陷害，其過非細。若用功夫，不必論時日之遲速以為
J33nB286_p0517c22║利鈍。古之上士，或十年五載而後悟者、或有不假年
J33nB286_p0517c23║月敏捷如矢者、或一生剋苦而無成者，蓋其根基不
J33nB286_p0517c24║同，利鈍非一，果能決志力行，遠近必到。先德云：「佛法
J33nB286_p0517c25║無多子，久長難得人。」每當自念有識神以來，身所受
J33nB286_p0517c26║身，積骨如山，所飲母乳，如四海水，異類循環，靡不歷
J33nB286_p0517c27║盡。幸今得聞斯法，可脫生死，安不努力勤修，甘於放
J33nB286_p0517c28║過？今之所忽，後之所迷，恐終不能遇於此日也。無論
J33nB286_p0517c29║少壯衰朽，固當勉力行之，般若種子從此發芽，祈繩
J33nB286_p0517c30║繩不懈，道可圖焉。
J33nB286_p0518a01║十、道宜專一
J33nB286_p0518a02║道若專一，則操進必正而無雜亂，是能貫通真際。如
J33nB286_p0518a03║《法華》云：「惟此一事實，餘二則非真，終不以小乘，引導
J33nB286_p0518a04║於眾生。」佛說種種法，為明一切心，若悟一切心，焉用
J33nB286_p0518a05║一切法？禪家令參一句子，秪要打脫鼻孔、徹其底蘊，
J33nB286_p0518a06║應知此著為我抽生死根、拔無明楔，一朝撥轉，煩惱
J33nB286_p0518a07║即菩提、眾生即諸佛，唯在離心意識參、絕凡聖路學，
J33nB286_p0518a08║無理會、無方便，唯存篤志疑究，不被餘見所惑，蕩盡
J33nB286_p0518a09║倚依，忽地翻身，不一、不二，名不得、狀不得，故云：「千峰
J33nB286_p0518a10║勢倒嶽邊止，萬派聲歸海上消。」然百姓日用斯道不
J33nB286_p0518a11║自知者，如魚之在水而不知水、人之在性而不知性。
J33nB286_p0518a12║魚若知水，則為神龍，一滴便可興雲吐霧、灌注大千；
J33nB286_p0518a13║人若知性，則為至聖，便可度生死、超天地。允執厥中，
J33nB286_p0518a14║要明喜怒哀樂之未發即一也、天命之謂性即一也，
J33nB286_p0518a15║凡有血氣莫不尊親，故曰：配天即一也、道可道非常
J33nB286_p0518a16║道即一也、無我無人即一也。總之，聖教單明道體，除
J33nB286_p0518a17║此盡為魔說。然吾斯論悉是言句上支離，畢竟如何
J33nB286_p0518a18║是一？居士能敏於一，把將山河大地納向微塵中，佛
J33nB286_p0518a19║祖無下口處，道一亦是空拳誑小兒，則山僧退身有
J33nB286_p0518a20║分。如是始不負今日一會儼若靈山，話柄葛藤一併
J33nB286_p0518a21║按下。幸甚，幸甚。
J33nB286_p0518a22║示重南金居士（諱液）
J33nB286_p0518a23║古德云：「大道秪在目前，要且目前難睹，欲識大道真
J33nB286_p0518a24║體，不離聲色言語。」此處悟徹者甚多，錯會者不少。如
J33nB286_p0518a25║石火電光，迅馬疾風，作速攀鞍，入手尚且遲了八刻，
J33nB286_p0518a26║若欲琢方削圓，則何時得有進趣？是以令公參一句
J33nB286_p0518a27║無意味語，如庭前柏樹子，為甚喚作祖師西來意？提
J33nB286_p0518a28║起時，如足履懸崖，放身命相似，直下無依倚顧盻，向
J33nB286_p0518a29║未舉已前一腳踏穿，心智路絕，驀地打徹，始知全身
J33nB286_p0518a30║總在裏許，飯籮邊終不餓煞，開眼處豈教墮塹？若此
J33nB286_p0518b01║道個西來意，早已鈍置了也，何處更討千七百則陳
J33nB286_p0518b02║年葛藤東扯西拽？但向居士道：「若有佛法，商量亦錯；
J33nB286_p0518b03║若無佛法，商量亦錯。」畢竟如何即是？咄！錯！錯！錯！切忌
J33nB286_p0518b04║河邊睹影。
J33nB286_p0518b05║偶閱《寶王論》兼示禪徒
J33nB286_p0518b06║易曰：「天行健，君子以自強不息。」至哉言乎！學道之士，
J33nB286_p0518b07║若不堅忍身心，磨勵形質，而欲坐證斯道者，吾未之
J33nB286_p0518b08║見也。且古之聖賢降世，雖曰本具天聰，及其操進時，
J33nB286_p0518b09║靡不披歷險阻，勞其筋骨，餓其體膚，名利不干懷，聲
J33nB286_p0518b10║色不為動，志若泰山之不可移，念同金石之不可易，
J33nB286_p0518b11║愈久愈堅，是以功成。一旦得弘百世之教綱、成千古
J33nB286_p0518b12║之模範，非同近之驕怠縱情者，便欲所期，不亦謬乎？
J33nB286_p0518b13║且往往小慧之流，足不越戶，意跨江湖，情量未超，擬
J33nB286_p0518b14║吞佛祖，因而十學九虛，白首無成，適有所似，如槍榆
J33nB286_p0518b15║之決起，擬將怒飛九萬里者，何有於事？蓋其昔因不
J33nB286_p0518b16║正大，而後之進取不過如是耳。然吾人所居學地，每
J33nB286_p0518b17║事必先居於礙，若不居礙，則生死險道何由出離？故
J33nB286_p0518b18║如來於障難中得菩提道，若歲寒見松柏之獨持，以
J33nB286_p0518b19║其能履霜雪，故不為之披靡摧滅。勉若輩力行之，庶
J33nB286_p0518b20║幾報佛祖深恩於萬一也。勉旃！
J33nB286_p0518b21║佛事
J33nB286_p0518b22║為蕺山天柱維那封關
J33nB286_p0518b23║「蕺山帶水拖泥，露柱子證明有口，不道弁峰裂出布
J33nB286_p0518b24║袋角，山門頭佛法一覷便休。既是全身擔荷，何必別
J33nB286_p0518b25║翻腔調？不見道：保任此事，終不虛也。」遂封。
J33nB286_p0518b26║庚寅仲冬七日，奉護國先和尚位入先覺堂
J33nB286_p0518b27║師捧牌座云：「毒鼓高撾數十秋，啀喍辣手剔生繇，橫
J33nB286_p0518b28║封台嶺驚寒拾，夜半金烏六不收。恭惟先師嘯老和
J33nB286_p0518b29║尚，握弁嶽祖符，主天台法社，唱導四剎，傳法七人，向
J33nB286_p0518b30║時拈頭作尾，將個骨董傾入九龍佛窟，不肖今日平
J33nB286_p0518c01║空捺倒，推阿爺向密室內納甲藏鋒。」即安座云：「祖父
J33nB286_p0518c02║券書，一并按下。」
J33nB286_p0518c03║護國老和尚忌日拈香
J33nB286_p0518c04║「凄凄風雨連朝瑣，柳吐煙絲穿太古，萬山愁斷碧空
J33nB286_p0518c05║浮，碎破溪聲未遑補。」指真云：「這老漢平生辣手，慣拈
J33nB286_p0518c06║兔角打蛟龍，午夜歸來，卻把龜毛鞭石虎。今日末後
J33nB286_p0518c07║拈提，莫便秪這是否？錯！錯！」插香，云：「把將底事更重拈，
J33nB286_p0518c08║冤有頭兮債有主。」
J33nB286_p0518c09║清辨大師計至，設供
J33nB286_p0518c10║「鴻雁斜飛，嘹亂一聲驚落葉。秋江清淺，數灣野水貯
J33nB286_p0518c11║流雲。交參無路透清波，砟額長年不出戶。冀我法叔
J33nB286_p0518c12║立身孤逕，常嗤法印之續貂，末後森嚴，不顧獅絃於
J33nB286_p0518c13║絕響。臨行雪曲，和者成希。祖父全收，許誰突眼？」召眾，
J33nB286_p0518c14║云：「要知大師末後句，問取庭前露柱子。」
J33nB286_p0518c15║離愚大師訃至，設供
J33nB286_p0518c16║「嶺外寒梅，不到春城先墜萼；扁舟漁火，未拋香餌已
J33nB286_p0518c17║收綸。袖手持書不到家，展足斷碑橫古路。恭惟法叔
J33nB286_p0518c18║印佩華林，源承石傘，掃魔外之餘蹤，指人天之露宿，
J33nB286_p0518c19║正宜敲唱雙行，何爾全身歸父？還鄉曲調，句可驚人。
J33nB286_p0518c20║功位不施，密移一步。大眾！秪如古殿苔封，萬機絕唱
J33nB286_p0518c21║時，何處與大師相見？」舉香，云：「朵朵瓊花開鐵樹，回途
J33nB286_p0518c22║不借夜明簾。」
J33nB286_p0518c23║掃大地山受業師翁古岑和尚塔
J33nB286_p0518c24║「束芭茆，孤峰頂上不見海內一人；煮砂鐺，大地巖阿
J33nB286_p0518c25║要與高峰同調。天華未肯承當，博山安能下釣？昔日
J33nB286_p0518c26║如是雄風凜然難犯，今被不肖兒孫團起捏倒，拶得
J33nB286_p0518c27║沒處藏身。雖然，也要承先儀表。」乃展具，云：「千枝翠色
J33nB286_p0518c28║函鐘秀，萬派溪光供遠峰。」
J33nB286_p0518c29║為武林遍周耆宿封龕
J33nB286_p0518c30║「濛濛煙雨，瑣鐵壁以無聲；寂寂垂揚，穿金針而暗度。
J33nB286_p0519a01║虛空突露，萬象橫身，驀面相呈，有口不道。遍周老宿，
J33nB286_p0519a02║樂與不輕之拍和，兼依普化於當途。今日關頭，一齊
J33nB286_p0519a03║按下。」遂封云：「路絕雲封敲石韻，密移一步任縱橫。」
J33nB286_p0519a04║為桂輪禪人下火
J33nB286_p0519a05║秉火炬，云：「撩空潑面來，撒手懸崖去。脫卻殼漏子，千
J33nB286_p0519a06║聖無覓處。」擲炬，云：「斲斷桂輪影，如是、不如是，觸背俱
J33nB286_p0519a07║非，如大火聚。」
J33nB286_p0519a08║贊偈雜著
J33nB286_p0519a09║始祖釋迦文佛贊
J33nB286_p0519a10║受印燃燈，全身活賣。降跡皇宮，平空捏怪。指四維盤
J33nB286_p0519a11║曲根株，睹明星漆桶不快。稽首無上薩婆訶，試問虛
J33nB286_p0519a12║空壞不壞？笑伊塵剎分身事不休，大都欠了百萬人
J33nB286_p0519a13║天命根債。
J33nB286_p0519a14║水月觀音大士像贊
J33nB286_p0519a15║水月慈容，千波透徹。現自在身，斷生死惑。於一念頃，
J33nB286_p0519a16║成勝十力。洛伽山是定非定，大千界無出不出。百億
J33nB286_p0519a17║須彌百億海，百億法身無間隔。如是之謂大身、小身，
J33nB286_p0519a18║遍身、化身，聞聲證此無礙光，普為人天作饒益。
J33nB286_p0519a19║題十八羅漢渡海圖（瑞雲居士請）
J33nB286_p0519a20║破寂滅法，固未是擔板阿師；具三昧力，還疑汝捉風
J33nB286_p0519a21║捕影。性若月輪，而透千波萬波之獨炤；用同寶鏡，於
J33nB286_p0519a22║現有作無作之功勛。受人天供，為苦海津。鬼臉神頭
J33nB286_p0519a23║乾打哄，一槌腦後始相應。
J33nB286_p0519a24║震旦初祖菩提達磨
J33nB286_p0519a25║默然一渡海山愁，冷冷風雲事未酬。百萬人天俱失
J33nB286_p0519a26║足，大千龍象贅瘡疣。擎頭帶角，不盡不休。五葉一花
J33nB286_p0519a27║成痼疾，這般面目惹人羞。
J33nB286_p0519a28║雲門湛老和尚
J33nB286_p0519a29║無說而說，口同鐵橛；宗通教通，頹綱斧鉞。滿世界知
J33nB286_p0519a30║古佛之再來，暨賢愚謂真人之復出，到處便成道場，
J33nB286_p0519b01║從之雲屯霧集。整曹洞千百餘載門庭，起少室四三
J33nB286_p0519b02║淵源寶筏。呵佛罵祖，決盡衲子偷心；打雨敲風，脫卻
J33nB286_p0519b03║人天巴鼻。咦！看來秪是個村儂，仰望其風甚不及。
J33nB286_p0519b04║護國嘯老和尚
J33nB286_p0519b05║凜凜真風，嚴霜六月。密密鉗錘，紅爐片雪。四坐梵剎，
J33nB286_p0519b06║雷轟電掣。觸著喪機，聞著腦裂。玄要驅除，明暗頓絕。
J33nB286_p0519b07║三十年中聲價孤，全身不露誰明的？誰明的？室內承
J33nB286_p0519b08║褫六七人，都來秪識半邊鼻。
J33nB286_p0519b09║自題夢宅圖
J33nB286_p0519b10║貌若枯巖，心同頑石，努嘴突睛，秪好向壁。作事起倒
J33nB286_p0519b11║最多，參玄沒路可入，道個曹洞兒孫，早以虛空釘橛。
J33nB286_p0519b12║呵呵！不若推向窮山窮水，束芭茆活埋個樣行藏，免
J33nB286_p0519b13║得逢人說黃說白，捏烏藤挑起沿途荊棘。
J33nB286_p0519b14║梵光闍黎像
J33nB286_p0519b15║萬行嚴身，戒光全體。一念無私，松風知己。半架枯禪
J33nB286_p0519b16║你是誰，梵音唱徹絕事理。
J33nB286_p0519b17║含章禪士行樂
J33nB286_p0519b18║翠竹刪刪，迥真常之妙理；青山鬱鬱，發海印於毫端。
J33nB286_p0519b19║兀坐蒲團，印文已布。僧伽半搭，戒體知圓。分明眉目，
J33nB286_p0519b20║不墮其間。咦！苔斑點點萬年石，古澗潺潺流水閒。
J33nB286_p0519b21║大鑑玹書記行樂
J33nB286_p0519b22║棄儒冠，易僧服，大錯不錯。參有句，參無句，沿門賣卜。
J33nB286_p0519b23║高峰惺睡句子，蚊子咬鐵牛；曹山四禁關頭，玉兔生
J33nB286_p0519b24║麟角。眉毛不同，鼻孔彷彿。玹書記！鑑炤不共功，銀籠
J33nB286_p0519b25║飛老鶴。雪月蘆花，謾跨雙足。
J33nB286_p0519b26║鎮府樊圓證居士行樂（法名德密）
J33nB286_p0519b27║秉正不私，心平口直，武偉雄聲，韜略有則。觀富貴若
J33nB286_p0519b28║浮漚，叩禪關如舍宅。唯此為真，終不受惑。咦！本來個
J33nB286_p0519b29║事甚分明，密諦應知在格物。
J33nB286_p0519b30║瑞雲史居士行樂
J33nB286_p0519c01║這個烈漢，頗甚奇特，不逐危險，慣吞栗棘。登弁山室
J33nB286_p0519c02║裡，掘地討天；展臨濟句中，平空遭屈。是僧耶？現居士
J33nB286_p0519c03║身。是俗耶？袈裟半截。解補龐公破笊籬，撈得西江第
J33nB286_p0519c04║幾月？雖然不坐他床榻，其奈一虛成百實。喻指雪上
J33nB286_p0519c05║加霜，瑞雲眼中著屑。咄！
J33nB286_p0519c06║和中峰國師樂隱辭（十六首）
J33nB286_p0519c07║松竹煙籠，密顯心宗。通玄路，達者堪逢。兩頭截斷，不
J33nB286_p0519c08║墮頑空。看有金針，有玉線，有神鋒。
J33nB286_p0519c09║躡履窮峰，眾竅喁風。蓋芭茅、樂在其中。冷消世味，幻
J33nB286_p0519c10║視塵蹤。喜雲如幕，石如虎，柏如龍。
J33nB286_p0519c11║瀟灑無羈，木石同棲。寓閒情，花鳥忘機。青山排闥，蘿
J33nB286_p0519c12║月穿扉。卻絕支離，絕己是，絕他非。
J33nB286_p0519c13║抱甕翻齏，糲飯相宜。蓬垢面，表裏無疑。推雲覓徑，呼
J33nB286_p0519c14║谷傳嬉。看魚能游，兔能走，鳥能飛。
J33nB286_p0519c15║峭壁層奢，樵斧丁譁。待寒暄，撩補袈裟。瀑充機軏，日
J33nB286_p0519c16║擁輪車。我不知毀，不知贊，不知誇。
J33nB286_p0519c17║藤刺交加，緣雨新芽。響春雷，苔蘚生花。洞雲山岫，巖
J33nB286_p0519c18║月還家。唯自為賓，自作主，自烹茶。
J33nB286_p0519c19║種粟供餐，稊稗應刪。植靈苗，綠水長關。生涯钁底，遁
J33nB286_p0519c20║世林間。我寸時功，刻時用，得時閒。
J33nB286_p0519c21║覷破非艱，實踐猶難。負舂翁，道振塵寰。兒孫遍地，折
J33nB286_p0519c22║節沖關。時有雲門，有臨濟，有曹山。
J33nB286_p0519c23║翠襲山樓，花藻簾鉤。觀麋鹿，逐隊藏幽。蝸文篆壁，石
J33nB286_p0519c24║乳傾甌。喜竹搜風，香溢戶，露垂秋。
J33nB286_p0519c25║透篾聯笆，問圃栽花。聽翻空，鶴和聲斜。山屏裂錦，水
J33nB286_p0519c26║鏡增華。閑採春芹，採春蕨，採春茶。
J33nB286_p0519c27║悟後方休，識蘊齊勾。髻中珠，奚假他求。一真不立，萬
J33nB286_p0519c28║法非儔。我得和光，得混俗，得優游。
J33nB286_p0519c29║匣吼青蛇，寶印重加。碎珊瑚，掛月奚奢。機隨根性，用
J33nB286_p0519c30║本無涯。或目滄溟，目霄漢，目雲霞。
J33nB286_p0520a01║頓絕商量，體用渾忘。示玄關，獨踞胡床。烹凡煉聖，倒
J33nB286_p0520a02║腹傾腸。值有天風，有松月，有爐香。
J33nB286_p0520a03║道出平常，懶散非狂。枕松根，午夢偏長。怡情丘壑，隱
J33nB286_p0520a04║跡山房。得樹生陰，風生腋，石生涼。
J33nB286_p0520a05║徹底研窮，此理皆同。貴拈提，本分家風。烏玄鵠白，柳
J33nB286_p0520a06║翠花紅。看綠荷蕖，赤芍藥，碧芙蓉。
J33nB286_p0520a07║巖室蒼翁。給侍山童。絕塵緣，志逸身慵。形超物外，意
J33nB286_p0520a08║可虛中。鄰一溪雲，一溪石，一溪松。
J33nB286_p0520a09║太尹金百陶老居士致書問云：「非特睡時難醒，
J33nB286_p0520a10║即惺時亦爾。」師以偈荅之
J33nB286_p0520a11║開眼非惺，合眼非睡。萬里神光，本無偶配。金鎖玄關，
J33nB286_p0520a12║一捏粉碎。纔涉思惟，便墮圈繢。不假功勛理事圓，方
J33nB286_p0520a13║知有作非尊貴。
J33nB286_p0520a14║寄贈佛川和尚憨石法兄
J33nB286_p0520a15║祖印高提碎杌檮，七牛作犗釣金鰲，漫天網子從空
J33nB286_p0520a16║撒，知有新豐聲價高。
J33nB286_p0520a17║贈祝霞幕和尚克歸法兄六秩（埜山退隱於茲）
J33nB286_p0520a18║排峰石老雲閒弄，誰憶春秋甲子肥？倚杖快情松澗
J33nB286_p0520a19║雨，隱深不羨釣漁磯。
J33nB286_p0520a20║示禪人
J33nB286_p0520a21║這邊那邊總不居，魔宮佛殿俱撲碎。應憶吾人行說
J33nB286_p0520a22║難，深履其源莫向背。色裡膠青水裡鹽，向上一關超
J33nB286_p0520a23║暗昧。
J33nB286_p0520a24║贈湛虛大師（嗣夾山伴和尚）
J33nB286_p0520a25║弁峰室底流芳遠，資福堂前結秀多。寶印摶空君佩
J33nB286_p0520a26║久，無絲機杼擲雙梭。
J33nB286_p0520a27║贈靈巖記室檗菴大師
J33nB286_p0520a28║磨衲半肩消珮玉，頂門有眼不慚師，直沖玄要爐錘
J33nB286_p0520a29║盡，千古黃龍道在斯。
J33nB286_p0520a30║示副院齊之弟
J33nB286_p0520b01║石筍忽抽條，露柱被雷震，證得玄中玄，當機能奮迅。
J33nB286_p0520b02║本是同根生，剎竿為誰瞬？辣倒寶壽薑，祖風源有胤。
J33nB286_p0520b03║示香濟禪人書《法華經》
J33nB286_p0520b04║巍巍大乘旨，用處不存跡。雖說有三乘，總是化城驛。
J33nB286_p0520b05║空拳誑小兒，上根能返躑。若一涉言詮，龍門遭點額。
J33nB286_p0520b06║總之智慧門，難解復難入。藥王焚身時，身見且不立。
J33nB286_p0520b07║佛法不現前，大通碎囊革，剝皮以為紙，唯此一事實。
J33nB286_p0520b08║刺血以為墨，曹源傾一滴。不悟大乘法，棄珠尋瓦礫。
J33nB286_p0520b09║諸佛體中權，今古不曾隔。我勉濟上人，臨書莫著畫。
J33nB286_p0520b10║一朝徹髻珠，毫端起霹靂。
J33nB286_p0520b11║示亞目侍者
J33nB286_p0520b12║鹽官索扇問犀牛，今古同聲接上流，返躑貴知綿密
J33nB286_p0520b13║用，履深唯在芥針投。身心惕勵承先訓，志念純真操
J33nB286_p0520b14║不浮，珍重兒曹須努力，直教奮勇紹箕裘。
J33nB286_p0520b15║示趙傑菴居士（法名德偉）
J33nB286_p0520b16║丈夫有志必先為，莫待臨行失卻期，果是獅兒真種
J33nB286_p0520b17║草，何須覿面下針錐？
J33nB286_p0520b18║題磨
J33nB286_p0520b19║無縫罅中呈露布，裏許暗合兩頭機，輕輕撥轉通回
J33nB286_p0520b20║互，密地行來步不移。
J33nB286_p0520b21║題聞普上人血書《法華經》
J33nB286_p0520b22║大哉空王旨，能闢生死路，絕我疑網城，破我愚癡庫。
J33nB286_p0520b23║甘雨潤焦枯，雷音解禁錮，誠如火中蓮，難植復難遇。
J33nB286_p0520b24║得有普上人，身心渾不顧，刺血頓忘疲，唯知依藥樹。
J33nB286_p0520b25║為求無上道，究竟堅固住，點滴驚鬼神，舒卷悲日暮。
J33nB286_p0520b26║透此無量光，心珠常獨露，筆底若通玄，大千俱受度。
J33nB286_p0520b27║建喻指庵碑記
J33nB286_p0520b28║像法南來，佛道始繼，先於教乘，開闢茲土。而繼吾學
J33nB286_p0520b29║佛之徒，若知其玄旨者，則稍有進趣焉。蕭梁之世，達
J33nB286_p0520b30║磨來是震旦，傳佛心宗，以致五燈分化，悟者如稻麻
J33nB286_p0520c01║竹葦，潛修密證，遍滿界內，正法之盛，於是淵源不絕。
J33nB286_p0520c02║其間抱道之士，或居梵剎、或住山林、或聚落、或庵宇，
J33nB286_p0520c03║或順行逆化，應被十方，摩肩接踵，力救吾人沉沒苦
J33nB286_p0520c04║海。蓋其悲願弘深，俾見聞者得以超生死之域，深受
J33nB286_p0520c05║其益者，無盡盡焉。然庵居隱所，雖不能悉處有道之
J33nB286_p0520c06║士，而三寶弘名，亦日貫於眉目矣。余解院東歸，道抵
J33nB286_p0520c07║黃溪，適遇昔於羅漢寺之參請者振綱姚君，即天與
J33nB286_p0520c08║也。斯翁酷嗜宗乘，里中莫己知者，與余深接，因詢所
J33nB286_p0520c09║止，曰：「師將歸天台耶？將設化四方耶？但兵燹之後，住
J33nB286_p0520c10║山人亦多患難，不若隨地安居，作芭茆計，未審若是
J33nB286_p0520c11║可否？」余欣然允從，復云：「但宜擇地而居可也。」士日：「諾。」
J33nB286_p0520c12║嗣後雲山史翁，皆前皈依者，并瑞雲史君，亦洞下一
J33nB286_p0520c13║龐蘊之屬，相從表裡，集同十友，擇定其所，去黃溪里
J33nB286_p0520c14║許，地名南港，居鄰純朴，眾議僉同，靡不欣輔。乃平基
J33nB286_p0520c15║刱菴，不日而功告成，約費千金有餘，兼施田畝，永作
J33nB286_p0520c16║齋廚之供，俾後繼者不乏所須。間有月上人迎毘盧
J33nB286_p0520c17║香像供奉於中，儼若符契，其事亦非偶然者。余即於
J33nB286_p0520c18║癸巳四月佛誕日居之，額曰喻指。深幸諸君道業倍
J33nB286_p0520c19║增，佛事益廣，余就中隱關三載，作杜門計息以自勵。
J33nB286_p0520c20║而邑中士大夫與余遊者，吳、金、沈、史諸君子，詢參個
J33nB286_p0520c21║事，亹亹不竭，莫不以斯為最勝舉也。噫！若是觀之，豈
J33nB286_p0520c22║非法界唯心者乎？昔諸公一念之善，願等金剛，久久
J33nB286_p0520c23║無能摧滅者，其因其果亦若是矣。雖刱業大小有殊，
J33nB286_p0520c24║而篤信本來一轍，願現在諸賢暨後來檀度永作金
J33nB286_p0520c25║湯，深護聖教，母使流俗來儀混同庸處，務行廣大佛
J33nB286_p0520c26║事，以為多生福澤線，遠於千百世之下終不磨滅。誠
J33nB286_p0520c27║如是，即靈山一會儼然未散也。是為記。
J33nB286_p0520c28║助刻姓氏（弟子張德悟　金之銘　比丘尼惺巳
J33nB286_p0520c29║　　　　黃溪弟子智化　德愍　德綸　德繼　德胤　德皎
J33nB286_p0520c30║　　　　　智利　德任　德越　王氏　蔣氏　馬氏
J33nB286_p0520c31║　　　　　　惟祈早證無漏因，同圓種智者。）
J33nB286_p0520c32║攖寧靜禪師語錄卷第五（終）