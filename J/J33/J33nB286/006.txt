J33nB286_p0521a01║攖寧靜禪師語錄卷之六
J33nB286_p0521a02║學人（金之銘大持姚上士與）父仝較
J33nB286_p0521a03║侍者　（超級　德卓）　記錄
J33nB286_p0521a04║續荅三峰藏和尚啟雲門
J33nB286_p0521a05║湛老人曹洞十六問并著頌
J33nB286_p0521a06║敘緣起（附三峰頌語）
J33nB286_p0521a07║歲在丙子暮春，某次參天童悟老人，時依山中結
J33nB286_p0521a08║夏，值同參友蜀之瞿公笈中撿得《三峰藏和尚法
J33nB286_p0521a09║錄》，內有啟我雲門澄祖翁曹洞十六問，展讀無何，
J33nB286_p0521a10║殊覺可異，詢諸同學，絕無定見。久之，撫膺嘆曰：「吾
J33nB286_p0521a11║固知三峰懷先後隱疑，扣末代宗閫，欲睹去聖遺
J33nB286_p0521a12║風，事非驟然而舉，雖言中不無有響，而直下亦難
J33nB286_p0521a13║剖其所發，是以默於衷心，擬私其荅，若驚巨海之
J33nB286_p0521a14║無涯，猶苦渝言于逆指，退而思之，未敢措于一辭。」
J33nB286_p0521a15║後去天童，歷游雲門、東山、雙徑、石梁，經幾寒暑，遍
J33nB286_p0521a16║扣諸方，惟護國蘊和尚僻處窮巖，聞其大得洞上
J33nB286_p0521a17║奧旨，因而走參所未盡者，一朝入室，水乳相投，頓
J33nB286_p0521a18║絕向往之疑，敢不深心仰止？于是并偕皋亭具宗
J33nB286_p0521a19║謨兄其續其法，時壬午仲春也。行腳歸來，繼先十
J33nB286_p0521a20║有八載，每欲揭明是問，然恐僭越當代，至犯吾宗
J33nB286_p0521a21║尊執，以某強作前茅，故隱隱胸次。迨今四方導師
J33nB286_p0521a22║前後出世法錄，遇必珍讀，未有齒其玄論，得釋所
J33nB286_p0521a23║向。近因退止松陵，杜門臥疾，偶二三子參請之暇，
J33nB286_p0521a24║論及是事，欲請垂一言，以決疑似。予聞之，頓然而
J33nB286_p0521a25║起曰：「此誠素志也。」較雲門、博山交光互彩，垂荅已
J33nB286_p0521a26║周，固不當更墮駢拇之誚。因讀三峰，復自敘其扣
J33nB286_p0521a27║問始末，并著頌內侮慢不經，祗得隨彼發縱，貫矢
J33nB286_p0521a28║射隱。首撿峰敘云：「啟雲門澄和尚。」門荅云：「姑置以
J33nB286_p0521a29║俟來看。」啟博山來，公亦曰：「姑俟面面陳耳。」峰乃謂：
J33nB286_p0521a30║「顧盻諸方，無可激揚此事者，想亦不易荅耳。」由是
J33nB286_p0521b01║慨然自為著頌（云云），兼是敘也。三峰一何黯忽聾
J33nB286_p0521b02║聵？平生錯過雷音電舌之機，深昧雲駛月運之際，
J33nB286_p0521b03║舉步迷蹤，顧盼何預？如雲門之「姑置以俟來看」，峰
J33nB286_p0521b04║速當向南頂謝，而猶未領其旨，復馳求於博山，山
J33nB286_p0521b05║亦云：「姑俟面面陳耳。」二老誠謂玅唱非千舌，峰堅
J33nB286_p0521b06║持以為不易答者，斯則辜負良多。豈不聞：馬祖因
J33nB286_p0521b07║僧問：「離四句，絕百非，請師直指西來意。」祖曰：「今日
J33nB286_p0521b08║無心情，汝去問智藏。」藏以手摩頭云：「今日頭疼，汝
J33nB286_p0521b09║去問海兄。」海云：「我到這裏卻不會。」僧乃舉似馬祖，
J33nB286_p0521b10║祖云：「藏頭白，海頭黑。」如上一案全提正令，今古盛
J33nB286_p0521b11║稱，于二尊宿所示相去幾何？峰亦可置馬祖一門
J33nB286_p0521b12║於不易荅否？在三峰分中料不甘矣！故法之所在，
J33nB286_p0521b13║隱顯全該，橫坐斷於朕兆未形之始；行之所至，生
J33nB286_p0521b14║滅掠盡，直消融於逆順真俗之微。得入是室者，必
J33nB286_p0521b15║光大其心，嚴正其旨，甚欲向東塗西抹處討箇分
J33nB286_p0521b16║曉，未免迷繪失真，亡羊泣岐，轉行轉遠、愈指愈昏，
J33nB286_p0521b17║果是絕流香象，幾肯作忍俊韓盧？的明第一義天，
J33nB286_p0521b18║決不待縱橫文彩。峰今絕不虛己自炤，以謂無有
J33nB286_p0521b19║激揚此事，詹詹角立參商，乃至倒疊危機、高豎我
J33nB286_p0521b20║見，且句中逞不遜之勇，貶削紛然，妄以信陵竊符
J33nB286_p0521b21║私奔、魏曹篡漢等語立陷洞山，先傳後悟，將吾宗
J33nB286_p0521b22║祖世承法系忍心塗污、譏刺橫流，於無巴鼻處捏
J33nB286_p0521b23║個巴鼻，而欲為人眼目、為人導師，寧不為愧？恐千
J33nB286_p0521b24║百世之下頭正尾正者，未必有然其說耳，故列彼
J33nB286_p0521b25║著頌，布告大方，明辯以決其非，不作儱侗異議，庶
J33nB286_p0521b26║明三峰心跡於九原也矣！
J33nB286_p0521b27║三峰和尚問云：「雲嵒傳寶鏡三昧三種滲漏與洞山
J33nB286_p0521b28║者，還是過水睹影前事？是睹影後事？若是睹影後事，
J33nB286_p0521b29║為何不見重參？若是睹影前事，為甚未悟而先傳堂
J33nB286_p0521b30║奧？」峰著云：「目前未必機銖兩，睡中先付定盤星。」
J33nB286_p0521c01║又云：「子細，不得一向。」頌曰：
J33nB286_p0521c02║崚崚石室暫相逢，良久淆訛囑付重。眼誤自
J33nB286_p0521c03║開當細見，世間幾個是真龍？
J33nB286_p0521c04║師著云：「琉璃古殿炤明月，忍俊韓盧空上階。」
J33nB286_p0521c05║又云：「大覺非同睡裏光。」頌曰：
J33nB286_p0521c06║綿密家風豈易逢？始終絕越句非重。不知尾後吞蹄
J33nB286_p0521c07║角，那得神針點活龍？
J33nB286_p0521c08║師荅云：「三峰首陳斯問，雖影射後先疑似之有間，
J33nB286_p0521c09║於始末悟脫了義之未詳。是以桂史傳訛，幾嫌受
J33nB286_p0521c10║命；杯蛇誤影，暗毒旋生。立慨當途之士，嫌昔於幾
J33nB286_p0521c11║希矣！且雲嵒示寶鏡三昧三種滲漏與洞山者，乃
J33nB286_p0521c12║烹煉佛祖之法藥，為剪除異見之神鋒。洞山苟不
J33nB286_p0521c13║因其道，焉能脫悟後之餘知？雲嵒若不辯其苗，奚
J33nB286_p0521c14║以別克家之真子？所謂是法非思量分別之所能
J33nB286_p0521c15║解，唯佛與佛乃能究盡。豈同庸流淺識，妄指太虛
J33nB286_p0521c16║而欲齊管見，不亦霄壤乎？故未窺豹變，難測雷機；
J33nB286_p0521c17║不跨禹門，終遭點額。是道也，挑剔升堂，悟跡掃盡，
J33nB286_p0521c18║知有餘波。非初機藥石，豈驛卒銅符？固知曹洞家
J33nB286_p0521c19║風成褫不易，未有舉足不更上層樓，而能目窮千
J33nB286_p0521c20║里也。若法果可傳習，事必類于講肆。噫！將誰欺？欺
J33nB286_p0521c21║人乎？欺己乎？古今知識睹參玄之客，腳纔跨戶，望
J33nB286_p0521c22║影便知。故風穴識仰山之再來、浮山知大陽之有
J33nB286_p0521c23║繼，安有親承槌拂，肇起宗風之祖，妄駁其先傳後
J33nB286_p0521c24║悟之法式乎？較洞山始謁南泉，值馬祖諱，晨修齋
J33nB286_p0521c25║次，泉垂問眾曰：『來日設馬師齋，未審馬師還來否？』
J33nB286_p0521c26║眾皆無對。山乃出對云：『待有伴即來。』泉聞已，讚曰：
J33nB286_p0521c27║『此子雖後生，甚堪雕琢。』山曰：『和尚莫壓良為賤。』泉
J33nB286_p0521c28║於時心先識之之矣，所謂虎生三日，便有食牛之
J33nB286_p0521c29║氣。次參溈山，機緣未契。辭行，啟溈山云：『還有與師
J33nB286_p0521c30║同時慕道者否？』溈云：『此去石室相連，有雲嵒道人，
J33nB286_p0522a01║若能撥草瞻風，必為子之所重。』遂至雲嵒，于無情
J33nB286_p0522a02║說法處了達其本。至辭雲嵒，猶沉悟跡，故臨行尚
J33nB286_p0522a03║有末後之重拈，審細承當之再礦。值因過水，始釋
J33nB286_p0522a04║前疑，乃述所偈，以明始末俱盡。若大慧去天寧，於
J33nB286_p0522a05║虎丘而冰泮，往跡也。後乃展其玄化，法震海宇，指
J33nB286_p0522a06║真說法，直舉當陽語示曹山，尊承世系，非以先傳
J33nB286_p0522a07║寶鏡，後悟心宗，而可昧其昔之所得，不令其後之
J33nB286_p0522a08║示續也。若云更令重參，不識所須何事；若云先傳
J33nB286_p0522a09║後悟，不知始悟何宗。以此正大機語，謂之先傳後
J33nB286_p0522a10║悟者，大慧不應于天寧先受圓悟所付，分座驗人，
J33nB286_p0522a11║後復至虎丘打脫舊蘊矣。不見其錄中云：『閱《華嚴》
J33nB286_p0522a12║至「菩薩登第七地，證無生法忍」，洞曉向日請益湛
J33nB286_p0522a13║堂殃崛持缽救產因緣，驀地打失布袋。當斯時也，
J33nB286_p0522a14║礙膺之物撲然而散。』與洞山涉疑過水，頓脫悟後
J33nB286_p0522a15║之影，異曲同調，亦可謂之先傳後悟。得麼？此若以
J33nB286_p0522a16║洞山之悟與大慧不同，大慧供招現在。若大慧與
J33nB286_p0522a17║洞山悟跡不別，何爾獨具此疑？是以失探其源，沿
J33nB286_p0522a18║流不止一言，欲決脫盡，乃師洞山於先。既得其本
J33nB286_p0522a19║矣，豈不識睡中之主乎？峰今何更著為？目前未必
J33nB286_p0522a20║機銖兩，睡中先付定盤星。將欲指勺水而評滄海，
J33nB286_p0522a21║一何狹劣之甚？今以識睡中主為極則，殊不知徹
J33nB286_p0522a22║底後更有事在。看其頌首句，以『崚崚石室暫相逢』，
J33nB286_p0522a23║當頭便存譏訕，因溈山指洞山，石室往參，一見雲
J33nB286_p0522a24║嵒，即時契悟，遂辭去（云云）。今以謂石室暫相逢，則
J33nB286_p0522a25║永嘉謁曹溪、夾山扣船子，豈不暫之更蹔耶？秪恐
J33nB286_p0522a26║相逢不相識，迢然舉處貴知休。又云：『良久淆訛囑
J33nB286_p0522a27║付重。』峰絕不究洞山因雲嵒所荅秪這是，山便呈
J33nB286_p0522a28║出個等現的見處于良久之地，嵒復驗其不盡功
J33nB286_p0522a29║勛，故更與一截。山時尚未敢和身放倒，向後直窮
J33nB286_p0522a30║至古人到不到地，偶於過水脫盡，重開不墮區宇，
J33nB286_p0522b01║立證無心之良久，還更淆訛個甚麼不傳之旨？又
J33nB286_p0522b02║重囑付個甚麼？不見佛果頌曰：『水中影子因身有，
J33nB286_p0522b03║若實無身影亦無。百尺竿頭纔進步，一毫端上現
J33nB286_p0522b04║毘盧。』前以指洞山孤滯于良久之無心，後指出頓
J33nB286_p0522b05║現無心之良久，明其先知有因而不知有，後不知
J33nB286_p0522b06║有因而知有，凡情聖見共相回互。豈如峰之頌茫
J33nB286_p0522b07║茫忽忽，認影迷頭？嗟哉！休將閒學解，埋沒祖師心。」
J33nB286_p0522b08║又謂：「眼誤自開當細見。洞山前之所證、後之所盡，
J33nB286_p0522b09║何處誤卻正眼而云當細見耶？」結云：「世間幾個是
J33nB286_p0522b10║真龍？若至人一徹其始，如乾元之體，不住其功而
J33nB286_p0522b11║能用九，故曰用九見群龍無首，所作與時偕行，莫
J33nB286_p0522b12║測其際，名不得、狀不得，又擬向何處見龍德耶？既
J33nB286_p0522b13║統承佛祖大任，必能超天地、化萬物，興雲吐霧，擊
J33nB286_p0522b14║碎虛空，反疑乎是真龍、非真龍，而不為之一辯決
J33nB286_p0522b15║耶？且發言害理以外其義，故云詖辭知其所蔽、邪
J33nB286_p0522b16║辭知其所離，將欲百世莫之能違，而合行其說者，
J33nB286_p0522b17║不亦謬之更謬耶？試看先德內不欺己、外不欺人，
J33nB286_p0522b18║絲毫未盡必力為之，非同末世之言過其行，以聖
J33nB286_p0522b19║自居，詆毀前哲，甚欲突如來如，必至其行次。且予
J33nB286_p0522b20║誠知大言不辯，恐更起于疑人之疑，以不釋其所
J33nB286_p0522b21║疑也，是以并大慧一節首而出之。」
J33nB286_p0522b22║峰問：「若是堂奧果可先傳，又說甚麼自悟？」
J33nB286_p0522b23║峰著云：「若不水中見，幾乎苦一生。」頌曰：
J33nB286_p0522b24║不因度水絕來甦，定落然香受祖圖。師法既
J33nB286_p0522b25║傳成紙墨，奮龍行雨在驪珠。
J33nB286_p0522b26║師著云：「休看楚璧作碔砆。」
J33nB286_p0522b27║又云：「寶鏡不從言路得，劈開心眼是真師。」
J33nB286_p0522b28║頌曰：
J33nB286_p0522b29║眼裏聞聲困早甦，謾思索馬按韓圖。相承一滴非言
J33nB286_p0522b30║說，濁智終難辯髻珠。
J33nB286_p0522c01║師荅云：「此問首荅，悉以備之，事必准明其跡，不宜
J33nB286_p0522c02║再為聲指。惜三峰未始本其所出，力欲捲空捲地，
J33nB286_p0522c03║迷障人眼，故其頌云：『不因度水絕來甦，定落然香
J33nB286_p0522c04║受祖圖』之句。始隨蹤于大慧行腳中，述其所參洞
J33nB286_p0522c05║下尊宿，有『臂香授受，不妄付人』之語，而為實據。然
J33nB286_p0522c06║大慧初年行腳，見地浮沉，雖稍有解會，於己分中
J33nB286_p0522c07║毫沒交涉，應不敢妄自承當，時猶週遮途路之悲，
J33nB286_p0522c08║未能窮理盡性，宜其不勝任也。歷觀洞宗，從始相
J33nB286_p0522c09║承祖印，《傳燈》備載，未有見其如是之授受、未有聞
J33nB286_p0522c10║其如是之法式。三峰總不辯大慧最初之見，反至
J33nB286_p0522c11║承虛接響，潛興鬥巧，不復循理，蕩激風波於言下，
J33nB286_p0522c12║欲喪至人之實，吾自知其力不堪矣。於人使可易
J33nB286_p0522c13║以詐，在天使難架以偽，將不危且惑乎？未睹門庭
J33nB286_p0522c14║施設之權變，寧知堂奧鎔盡之規模？且時之與人，
J33nB286_p0522c15║興衰不一，各宗主化，未得繩繩芳躅以繼其道，湮
J33nB286_p0522c16║沒時往往遇之，鼎盛時得有幾幾？或斯道寂寥，師
J33nB286_p0522c17║家得一敏捷者，未必不獎勵以進，用意琢磨，所謂
J33nB286_p0522c18║以天下與人易，為天下得人難。且爐鞴之下多鈍
J33nB286_p0522c19║鐵，良醫之門足病人，但未見先有所付，而後令彼
J33nB286_p0522c20║自悟也。大慧己之不頓脫者，是誰之過歟？今何得
J33nB286_p0522c21║執一時之偶議，廢蓋代之家聲，相為攻擊，至暴肆
J33nB286_p0522c22║求疵，以欺掩先聖之實證乎？如洞山囑示曹山寶
J33nB286_p0522c23║鏡三昧云：『末法時代，人多乾慧，恐屬流布，喪滅吾
J33nB286_p0522c24║宗。』指原始要終之大節，還可陷雲嵒先傳堂奧得
J33nB286_p0522c25║麼？既不可陷，三峰一生之眼見耳聞，沒向何處去
J33nB286_p0522c26║也？欲將寸澤之鯢，而鄙鯤於大舉，多見其不知量
J33nB286_p0522c27║矣。洞山之悟于初，非三昧耶？後脫於見，非寶鏡耶？
J33nB286_p0522c28║古云：『但得本，何愁末？』洞山之先悟，豈非本耶？後示
J33nB286_p0522c29║曹山，豈非末耶？三峰自謂濟上傑人，何至反生迷
J33nB286_p0522c30║暗？請天下後世明達者，公驗其邪說之非、欺滅之
J33nB286_p0523a01║狀，可行乎？不可行乎？為臧耶？為否耶？夫歷代宗匠，
J33nB286_p0523a02║徹悟不假于人，紹隆自當承旨，展化必以師資為
J33nB286_p0523a03║血脈，貫其所統，昭示來機，豈有內繼皇嗣，外膺大
J33nB286_p0523a04║寶，反泥乎父作子述之丕承，而臣下不為之折節，
J33nB286_p0523a05║國法不為之遵行耶？若今之玄要，必待臨濟再出，
J33nB286_p0523a06║面囑其旨，而後敢行，不亦迂闊之甚？況雲嵒父也，
J33nB286_p0523a07║洞山子也，葉奕親承其道，反欲枉加疑似，吾恐斯
J33nB286_p0523a08║問大有失于所學，固不宜向此處為跌宕、為層巒、
J33nB286_p0523a09║為左右舌、為螳螂臂，雖蜃樓海市見日便消，簧鼓
J33nB286_p0523a10║虛聲罪將奚釋？大言著為，若不水中見，幾乎苦一
J33nB286_p0523a11║生。試問：三峰此處是見耶？脫耶？入耶？出耶？依住耶？
J33nB286_p0523a12║滅盡耶？向這裏不覓個洞山消息，真乃苦卻千生
J33nB286_p0523a13║萬劫，斯謂羅紋結角交加處，鶻眼龍睛失卻真。」又
J33nB286_p0523a14║云：「師法既傳成紙墨，奮龍行雨在驪珠。古德云：『祖
J33nB286_p0523a15║師心印狀似銕牛之機，去即印住，住即印破。』正與
J33nB286_p0523a16║麼時，豈三峰死被知見之所印住，而不一為之破
J33nB286_p0523a17║乎？如五家門庭各具大機大用，相繼其道者，豈皆
J33nB286_p0523a18║習紙墨之傳乎？豈洞山未明本分而行雲嵒之道，
J33nB286_p0523a19║假此驪珠乎？恐近代異流搜奇變怪，掩戶傳宗，以
J33nB286_p0523a20║己方人者，或有此耳。殊不知，法乃人之用，珠乃龍
J33nB286_p0523a21║之用。豈有昧己之正受三昧，而反死抱前人之筌
J33nB286_p0523a22║蹄乎？但恐人非真人，龍非真龍也。將欲布鼓雷門，
J33nB286_p0523a23║誠恐自先碎首，彼此既為佛祖兒孫，當為任重，不
J33nB286_p0523a24║應輕佻至是。所言公，斯非公言也；所言私，悟非私
J33nB286_p0523a25║法也。吾是以不可得而知其所發矣。堂奧中事，切
J33nB286_p0523a26║莫掠虛，若悟其源，自當神會。」
J33nB286_p0523a27║峰問：「若是法屬閒家具，而可以先傳、可以後傳者，又
J33nB286_p0523a28║何必重於師承法乳？」
J33nB286_p0523a29║峰著云：「幸存一滴活嬰孩。」頌曰：
J33nB286_p0523a30║分符貴在合符同，苟不憑符何適從？只恐竊
J33nB286_p0523b01║符私奔者，定然三尺不相容。
J33nB286_p0523b02║師著云：「代王禪位不須憑。」頌曰：
J33nB286_p0523b03║真王不與假王同，躡足封齊何所從？待得漢文西向
J33nB286_p0523b04║後，公私言路豈能容？
J33nB286_p0523b05║師荅云：「按此一問，峰擬欲曖昧其源，傳亂天下，使
J33nB286_p0523b06║後世疑之，快其私意，遽然自得，獨尊一家之統。悲
J33nB286_p0523b07║哉！三峰何苦亟亟蓄心乃爾？不知心要目為何物
J33nB286_p0523b08║耶？顧從上先德師資法印如火傳薪，蓋知洞山參
J33nB286_p0523b09║請徹旨，所繼慧命非荒唐遙指、影射虛承，料不同
J33nB286_p0523b10║晉代劉淵妄依漢統。據何所見，直譏洞山以法屬
J33nB286_p0523b11║為閒家具，而不重于師承法乳耶？倒引魏信陵竊
J33nB286_p0523b12║符私奔，力將誤入人罪以相欺蔽耶？且洞山之刱
J33nB286_p0523b13║始也，德配靈峰，功超少室，作用嚴正，宛似純金，萬
J33nB286_p0523b14║世之下誰不尊之、仰之、戴之、佩之？今欲疊亂其師
J33nB286_p0523b15║承之分、所貫之道，三峰何所見而敢暗行貶剝至
J33nB286_p0523b16║是耶？犯何條款，頌為三尺不相容耶？無根害理，過
J33nB286_p0523b17║難屈指。攷《景德傳燈錄》：『洞山悟無情說法，遂述偈
J33nB286_p0523b18║云：「也大奇，也大奇，無情說法不思議。若將耳聽終
J33nB286_p0523b19║難會，眼裏聞聲方始知。」』余讀至此，遽云：『則早存一
J33nB286_p0523b20║滴活嬰孩矣。』山後辭雲嵒，嵒曰：『什麼處去？』山曰：『雖
J33nB286_p0523b21║離和尚，未卜所止。』曰：『莫湖南去？』山曰：『無。』曰：『莫歸鄉
J33nB286_p0523b22║去？』山曰：『無。』曰：『早晚卻來？』山曰：『待和尚有住處即來。』
J33nB286_p0523b23║曰：『自此一去，難得相見。』山曰：『難得不相見。』山又問
J33nB286_p0523b24║曰：『和尚百年後忽有人問：「還邈得師真不？」如何秪
J33nB286_p0523b25║對？』嵒曰：『但向伊道：「秪這個是。」』山良久，嵒云：『承當個
J33nB286_p0523b26║事，大須審細。』山猶涉疑，後因過水睹影，大悟前旨，
J33nB286_p0523b27║因有偈（云云）。又《五燈》、《指月》等錄載：『雲嵒良久，曰：「秪
J33nB286_p0523b28║這是。」山沉吟。』又有載山作禮者，紛紛不一，較《傳燈》
J33nB286_p0523b29║載山良久處，正呈所見之謂言下投機處也。如按
J33nB286_p0523b30║別錄，則問荅全不一氣。據洞山之良久，乃其始悟
J33nB286_p0523c01║時大題大目，未可輕易。惜乎今古尊宿等閒看過，
J33nB286_p0523c02║毫不著重審訂其實，任聽截長續短，以恣邪說。且
J33nB286_p0523c03║如雲嵒因山一問，便爾當場分付，山雖欲力任，但
J33nB286_p0523c04║不能直下無垠，是以嵒之再舉，至山之再礦，消法
J33nB286_p0523c05║執之微芒，斷末後之根蒂。今作雲嵒良久，雖於示
J33nB286_p0523c06║處可用，然在知有相參，絕無意味，故以《傳燈》為實
J33nB286_p0523c07║據，斷不可擬定雲嵒之良久而非洞山也。況嵒又
J33nB286_p0523c08║未見山一語，何以便言『承當個事，大須審細』？山前
J33nB286_p0523c09║又沉吟，後又涉疑，若果如是，則昔日所得處面目
J33nB286_p0523c10║何在？故山之良久不當改作沉吟，每思後人所載
J33nB286_p0523c11║鳥焉之誤，其過不淺淺也。且《景德傳燈》系大宋道
J33nB286_p0523c12║原禪師編次，賜入龍藏，師系法眼下二世孫，當真
J33nB286_p0523c13║宗時，道欽四海明賢與之核實，驀修筆定，頒賜流
J33nB286_p0523c14║行，敢以洞宗之始祖機緣而不為之一詳細乎？但
J33nB286_p0523c15║年世積遠，學者寡識，不能推詳本真，翻然異論，事
J33nB286_p0523c16║不師古，擅為批削，余是以遵上古而明之，山嶽可
J33nB286_p0523c17║使之移、江海可使之竭，唯斯正眼斷不可更也。今
J33nB286_p0523c18║三峰總不較前人舊案，錯疑後有波瀾，妄議雲嵒
J33nB286_p0523c19║良久，淆訛囑付，重以法屬為閒家具之非。試問：洞
J33nB286_p0523c20║山辭雲嵒時，非比香嚴之去溈山，而先未有所悟
J33nB286_p0523c21║者，但猶沉悟影，纖疑隱隱，直窮至不坐最初句、不
J33nB286_p0523c22║墮末後句，體盡無依，香飄果熟，然後出世拈香，豈
J33nB286_p0523c23║非光明正大赫奕之師承法乳乎？蓋昔亦有不重
J33nB286_p0523c24║師承法乳之恩者，如開聖覺初參長蘆無所得，次
J33nB286_p0523c25║依五祖演發明，後見長蘆法席鼎盛，遂往嗣之。拈
J33nB286_p0523c26║香時，不原所得，忽胸前如擣，發癰成疽，竟以疾卒。
J33nB286_p0523c27║此非欺滅師承萬代之龜鑑乎？如是法印，還敢作
J33nB286_p0523c28║閒家具耶？不耶？但近代師承與古大異，昔之參請
J33nB286_p0523c29║者，若於一言半句中稍有得力處，未敢自忽，人天
J33nB286_p0523c30║眾前必為酬報。今之相承法乳者，或背、或向，或與、
J33nB286_p0524a01║或取，或好高自大，埋沒所參，或未經囑付，妄為繼
J33nB286_p0524a02║統，彼此捏虛，終身杜撰，惟觀門庭熱鬧，生滅為心，
J33nB286_p0524a03║倒換新奇，朝秦暮楚，不知師承法乳可如是之重
J33nB286_p0524a04║耶？輕耶？吾固曰：『三峰當痛惜子今時，不應錯疑于
J33nB286_p0524a05║先哲也。』末代惡風甚熾，習沿大壞，恬不知怪，寄深
J33nB286_p0524a06║主盟斯道者，若單絲繫于九鼎，更混亂於無可繫
J33nB286_p0524a07║之日，寧不一為寒心毛豎乎？懇力為荷之慎之，毋
J33nB286_p0524a08║欺毋忽。」
J33nB286_p0524a09║峰問：「若人人可以傳得，為甚繩床腳下聽去，便道倒
J33nB286_p0524a10║屙無及？」峰著云：「魏禪應知愧舜韶。」頌曰：
J33nB286_p0524a11║春秋一字但誅心，詭御從他傲得禽。握法不
J33nB286_p0524a12║嚴成自負，室中千古貴惟欽。
J33nB286_p0524a13║師著云：「佛祖典型賴有此耳，勿則野狐涎直流。
J33nB286_p0524a14║今日審如是言，震懼震懼。」頌曰：
J33nB286_p0524a15║神鋒凜烈斬機心，未許談禪劇七禽。雜毒信知難入
J33nB286_p0524a16║耳，雙雙嫩桂固宜欽。
J33nB286_p0524a17║師荅云：「誠哉是言！切於學人，偷心未死之大害。急
J33nB286_p0524a18║於道者，明真辯偽之大防。若非真正種草，久之悉
J33nB286_p0524a19║作假雞聲韻矣！無實證者，觸處鐵山當面，敢不自
J33nB286_p0524a20║為覺察乎？寥寥末季頹綱，歷歷誰為聲援？正所謂
J33nB286_p0524a21║繩床腳下聽去，招感禍殃不淺，況云可以先傳、可
J33nB286_p0524a22║以後悟耶？如古斲輪之小技者，父尚不得而傳諸
J33nB286_p0524a23║子，況大道乎？果得之於心，必應之於手，則我王庫
J33nB286_p0524a24║內無如是刀，峰何至積疑不已而更矇瞍？豈能善
J33nB286_p0524a25║之為視乎？善之為作乎？徒使言高而目遠、跡廣而
J33nB286_p0524a26║心雄，既亂空華之障，復傾眾響之沉。無奈洞山眼
J33nB286_p0524a27║裏聞聲不須耳授，峰必禁錮其說，何異柳生于肘
J33nB286_p0524a28║而盲然不知物化？誠如峰論，當令雲嵒向常寂光
J33nB286_p0524a29║中再將起之、囑之，或能銷鎔其倒見乎？惜哉！不識
J33nB286_p0524a30║洞山之始，應昧其終，故死執定，睹影前之未悟、睹
J33nB286_p0524b01║影後之方知，滅其神化之忘功、誑侮孤輪之獨照。
J33nB286_p0524b02║欲盈所志，須將洞山過水前之實證實據者欺沒
J33nB286_p0524b03║得盡，庶幾得行其詐，勿則皎然事蹟恐愈掩而愈
J33nB286_p0524b04║明，徒將魑魅之蹤妄搏獅王之步，將欲戕古以自
J33nB286_p0524b05║勝，豈其然乎？試問：唯欽之道、掣電之機，未審可使
J33nB286_p0524b06║深相傳習而為悟耶？五家之宗，立法之始，未能入
J33nB286_p0524b07║其室者，可令統行于萬世耶？若謂遞代綱宗，師師
J33nB286_p0524b08║可據，何至洞山直證雲嵒之道、親荷雲嵒之法？骨
J33nB286_p0524b09║尚未冷，反不容於統承大旨，深毀其先傳堂奧耶？
J33nB286_p0524b10║繩床下聽耶？并著以魏曹篡漢，不及舜之受禪，汙
J33nB286_p0524b11║篡逆之訛言、亂傳燈之疑始。峰之所謂，正乃一字
J33nB286_p0524b12║誅心，自狀其過，速當痛為切戒，毋至欺陷百端。頌
J33nB286_p0524b13║中又以王良詭御獲禽而比托，大似醉夫說夢，亂
J33nB286_p0524b14║指西東，將沒洞山為嬖奚之儔歟？閱此不覺可怪
J33nB286_p0524b15║可疑、可悲可笑。夫尊古敬賢，其德乃大，峰反聾昧
J33nB286_p0524b16║於見聞，頑嚚於心口，棄德崇偽，昧公泄私，千古之
J33nB286_p0524b17║下，未見有登祖席者，橫肆舌劍唇鎗，作此惡聲，全
J33nB286_p0524b18║無忌憚，法門豎異，害莫大焉。請觀濟上之青天霹
J33nB286_p0524b19║靂，旱地波濤，洞下之觸背俱非，如大火聚，一扣其
J33nB286_p0524b20║法，似忤逆聞，雷若由基，神箭滅盡。學人偷心搜盡
J33nB286_p0524b21║野狐窟宅，寶鏡高懸，藏竄無地，敢云握法不嚴成
J33nB286_p0524b22║自負耶？豈有斯道同世俗之幻術，沿習於秘授耶？
J33nB286_p0524b23║欲假鉤繩而釣古，待膠漆而固今，於其正也，反為
J33nB286_p0524b24║削之。斯峰未返天倪之上，故傾積毀之風，徒以自
J33nB286_p0524b25║高而身殉者，不亦莽蕩乎？每思楊墨之見，雖謂偏
J33nB286_p0524b26║執，然亦不言可傳之實法，豈先聖以心印心之道，
J33nB286_p0524b27║反相搏擊，使混常流耶？峰既於濟上久專大任，不
J33nB286_p0524b28║當存心生滅之場，啍啍欺世，罪將何辭？故曰：『欲得
J33nB286_p0524b29║不招無間業，莫謗如來正法輪。』仰祈明眼作家，畏
J33nB286_p0524b30║慎惕勵，直示後學，庶使法道綿綿，弘揚萬億，以垂
J33nB286_p0524c01║不朽。幸甚！」
J33nB286_p0524c02║峰問：「五位君臣既是闡揚不少，為甚又說個五位王
J33nB286_p0524c03║子？畢竟是兩義耶？是一義耶？若是一義，石霜、九峰料
J33nB286_p0524c04║不多事；若道兩義，請判意旨如何。」
J33nB286_p0524c05║峰著云：「寒泉品後煮茶香。」頌曰：
J33nB286_p0524c06║既分貴賤辨疏親，密闡玄宗不厭頻。面面好
J33nB286_p0524c07║山披洞府，脫然蛻去邈仙真。
J33nB286_p0524c08║師著云：「升壇推轂原非細，大賞難論蓋主功。」
J33nB286_p0524c09║頌曰：
J33nB286_p0524c10║傍分正化絕疏親，借位明功挾路頻。不賞元勳知奉
J33nB286_p0524c11║重，砉然玅指響天真。
J33nB286_p0524c12║師荅云：「提綱挈領，固非言象所明；透網離巢，拈弄
J33nB286_p0524c13║何妨活潑？必欲傍搜註腳，恐教玷辱先宗。緇素若
J33nB286_p0524c14║不分明，必至囫圇吞嚥。一義兩義，不別根株；王子
J33nB286_p0524c15║正偏，大有同異。寄語參玄上士，應知格外玄機。正
J33nB286_p0524c16║中偏，宸宮開曉唱；偏中正，鳴珮仰堯天；正中來，石
J33nB286_p0524c17║女下粧臺；兼中至，剖符知定鼎；兼中到，臣主豈能
J33nB286_p0524c18║明？透此一位，以徹主中之主，以別誕生之父，雖曲
J33nB286_p0524c19║盡其法，無以少加。但皇王根本，勳位之不同；主主
J33nB286_p0524c20║依正，攝盡之難別。故石霜慮彷彿於金枝，九峰懼
J33nB286_p0524c21║尊崇於久御，直使功勛不借，隱顯大開。如吾宗要
J33nB286_p0524c22║訣云：『古鏡臺前，子轉身而就父；兒孫得力，貴乎室
J33nB286_p0524c23║內不知。夜明簾外，臣退位以朝君。不令而行，玅在
J33nB286_p0524c24║借功明位。』王子五位者，誕生、內生，本出之無殊；在
J33nB286_p0524c25║朝末，化生之有異。如位尊九五，宇宙一人，貴無倫
J33nB286_p0524c26║匹。天王之下降一級者，有內紹、有外紹，本不同其
J33nB286_p0524c27║位，故各司其化。內紹者，位立儲君，根本同出，雖天
J33nB286_p0524c28║然尊貴，但欽承帝父，秪奉一人，謂之主中主。外視
J33nB286_p0524c29║臣僚，巍然獨立，隨處稱尊，即根本智也。雖分兩位，
J33nB286_p0524c30║實是一君，根本不清，豈知轉位必活？遭其錯亂，那
J33nB286_p0525a01║明悟後再參，以得大機、以顯大用，故曰內紹。誕生
J33nB286_p0525a02║之設，有是來矣。外紹者，公侯伯子男，以功勳而至，
J33nB286_p0525a03║雖不同內紹，亦秪奉一人，各秉其權，輔贊化育，謂
J33nB286_p0525a04║之萬行等莊嚴，亦不犯功勳，必須一念回機，始得
J33nB286_p0525a05║全身奉重。如閫外威權，惟聽將軍令，不聞天子詔，
J33nB286_p0525a06║在外各嚴其職，在內共戴其君。若矜不賞之勳，肆
J33nB286_p0525a07║跋扈之亂，一經悖逆，非惟自失本真，亦且不能他
J33nB286_p0525a08║受用也，謂之理事俱背。如華嚴六義，有成相、壞相、
J33nB286_p0525a09║別相、同相、總相、異相。異中原有同、同中原有異，所
J33nB286_p0525a10║云『是法住法位，世間相常住』，脫斷、常，邊、邪二見，絕
J33nB286_p0525a11║能所去住之關，故不可以有心知、不可以無心會。
J33nB286_p0525a12║揀明六相，和合作舍，各不觸犯，極則處正眼難窺，
J33nB286_p0525a13║垂手時大千任運，君臣賓主內外互融，海闊淵深
J33nB286_p0525a14║古今無間，豈可參差上下，混配其宗？了知出沒洪
J33nB286_p0525a15║波上，須假弄潮人。如著云：『寒泉品後煮茶香，諦當
J33nB286_p0525a16║甚諦當。』若知一味，百味具足。似乳中酪、酪中酥、酥
J33nB286_p0525a17║中醍醐，若離乳體，則無以成。雖等則有別，於體本
J33nB286_p0525a18║仝，無奈鬥搆輩，每纍瓦結繩，遊心竄句，絕不知全
J33nB286_p0525a19║鼎大臠之味，終身役役，曾未染指。計為自得者，誠
J33nB286_p0525a20║謂得人之得，而不自得其得者也。或於法要中，假
J33nB286_p0525a21║令渾成相似，緇素又不甄別，大似盲人摸象，誠如
J33nB286_p0525a22║峰云『脫然蛻去邈仙真』矣。抱鉛爐作丹鼎，甚是可
J33nB286_p0525a23║憐生。欲得不乖大旨，登其絕頂，請再究始終之大、
J33nB286_p0525a24║向奉之深，於修證原有階梯，在運斤絕無朕跡，方
J33nB286_p0525a25║曰裏頭人，不擔屋裏事。學者知此，則思過半矣。其
J33nB286_p0525a26║外者，折衝萬里，裂土分茅，但久駐封疆，則不忘於
J33nB286_p0525a27║帝力，猶妨野老之歡。故曰修證即不無，染污即不
J33nB286_p0525a28║得，弘法之源，蓋本於茲。恐不盡其所問，更布葛藤
J33nB286_p0525a29║一上，稍明大略，欲透法身向上關捩，無越此耳。還
J33nB286_p0525a30║委悉麼？雲中木馬嘶聲切，焰裏靈苗結子多。參玄
J33nB286_p0525b01║之士切莫草次放過，不負良工苦心。勉之，勉之。」
J33nB286_p0525b02║峰問五位君臣：「曹山言：『正位即空界，本來無物；偏位
J33nB286_p0525b03║即色界，有萬象形。正中偏者，背理就事；偏中正者，捨
J33nB286_p0525b04║事入理。兼帶者，冥應萬緣，不墮諸有，非染、非淨，非正、
J33nB286_p0525b05║非偏，故曰虛玄大道，無著真宗。』從上先德，推此一位，
J33nB286_p0525b06║最玅最玄。」問：「空界、色界，說理、說事，既是曹山語，為甚
J33nB286_p0525b07║大慧道：『說理說事，教有明文，教外單傳直指之道。』果
J33nB286_p0525b08║如是否？若果如是，討甚好曹山耶？且道：曹山意旨如
J33nB286_p0525b09║何？」峰著拍案一下云：「是偏耶？正耶？是空界耶？色
J33nB286_p0525b10║界耶？是理耶？是事耶？會得者，冥應萬緣，不墮
J33nB286_p0525b11║諸有，非染、非淨，非正、非偏，惟此一位。不會者，
J33nB286_p0525b12║一任分君臣、辨五位，錯認兼中到為兼帶，可
J33nB286_p0525b13║惜許也。」頌曰：
J33nB286_p0525b14║東來西去共浮沉，輥出囫圇格外音。若向末
J33nB286_p0525b15║稍烏炭認，又成單板費沉吟。
J33nB286_p0525b16║師著云：「當堂不正坐，那赴兩頭機？」頌曰：
J33nB286_p0525b17║橫穿向背絕浮沉，啐啄之機異鷇音。尊貴位中知不
J33nB286_p0525b18║住，豈珍枯木有龍吟？
J33nB286_p0525b19║師荅云：「先德激揚個事，展化多方，或建立、或掃蕩，
J33nB286_p0525b20║或隨立隨掃、隨與隨奪，總要當人脫卻貼肉汗衫，
J33nB286_p0525b21║非教人守株待兔，隱顯言中為標的也。故曰：『法無
J33nB286_p0525b22║定止，去病為良。解撥金針，瞳神立轉。』乃至明耶？暗
J33nB286_p0525b23║耶？色耶？空耶？拈來悉作倚天長劍，直使石女血流
J33nB286_p0525b24║毛卓，豎虛空骨，碎眼迷光。若必泥其言路，則背水
J33nB286_p0525b25║之陣必敗、曳柴之勢宜亡，要在殺活臨機，用非死
J33nB286_p0525b26║執。是以曹山之建立，出無中之有；大慧之掃蕩，去
J33nB286_p0525b27║有中之無。透過者，關鎖齊開；迷沉者，町畦自劃。又
J33nB286_p0525b28║何必凝滯師家言路，探指顧蹤繇者哉？且五宗法
J33nB286_p0525b29║要，瞿曇老漢早已露布于三千年之前，幸有後代
J33nB286_p0525b30║兒孫作略宏遠，傑出前人，能超佛祖之見，故具佛
J33nB286_p0525c01║祖之用。如涅槃𠁼字，三法不共；嬰兒之行，五相鉤
J33nB286_p0525c02║連。滿字、半字，同、別、總、異。雖熾然應萬，而無有窮。於
J33nB286_p0525c03║五葉一花，豈分根派？綿密也、箭鋒也、顧鑑也、六義
J33nB286_p0525c04║也、暗機也，高撾毒鼓，截斷來去，羈縻縱奪自如，推
J33nB286_p0525c05║倒死生墻壁。幸有三峰力專斯道，探出秦宮之炤
J33nB286_p0525c06║膽，究明刮瞖之金鎞，直衝雪月蘆花外，自可披衣
J33nB286_p0525c07║向後看。如頌云：『東來西去共浮沉，果能化堅礙之
J33nB286_p0525c08║疑。』絕遷轉之患，則雲來雲去，出沒無心，十方剎海
J33nB286_p0525c09║一毫頭現，豈逐浮沉定見，耽取舍於其間哉？次云：
J33nB286_p0525c10║『輥出囫圇格外音』，斯謂一句合頭語，萬劫繫驢橛，
J33nB286_p0525c11║將欲搜玄抉秘，徒增影響之知，反落塵毛之劣。秪
J33nB286_p0525c12║如道：『聚不成團，捏不成碎。』擬向何處輥出囫圇耶？
J33nB286_p0525c13║結中云：『若向末稍烏炭認，又成單板費沉吟。』透得
J33nB286_p0525c14║至微之奧，於大功不住、逢御飯不餐，破微笑之風、
J33nB286_p0525c15║肆拏雲之手，撥著如獅子音吼遍吼、如法樂音等
J33nB286_p0525c16║遍吼，何至反費沉吟耶？所云：『若將耳聽終難會，眼
J33nB286_p0525c17║裏聞聲方始知。』試看洞山頌云：『兼中到，不落有無
J33nB286_p0525c18║誰敢和？人人盡欲出常流，折合終歸炭裏坐。』峰將
J33nB286_p0525c19║此頌錯擬其意，言總能透得五位，亦不過在黑漆
J33nB286_p0525c20║漆地履踐，認定洞山之末稍竟墮死水，全不為貴。
J33nB286_p0525c21║呵呵！不亦淺見浮沉，將比量而作現量較？洞山首
J33nB286_p0525c22║句云：『不落有無』，謂格高調古，和者誠難，學人不識
J33nB286_p0525c23║玄旨，相將競出常流，但不知一有所異，便成滲漏，
J33nB286_p0525c24║何得云到？是以密移一步，竭玅化以無方；垂手交
J33nB286_p0525c25║參，齊古今於一念。直透二邊，生佛不名之要道；通
J33nB286_p0525c26║結回互，兼到終始之提綱。所謂混然無內外，和融
J33nB286_p0525c27║上下平，故名臣主相忘於古殿，豈云認定烏炭費
J33nB286_p0525c28║推敲耶？如洞山問龍山云：『和尚見個甚麼道理，便
J33nB286_p0525c29║住此山？』龍云：『我見兩個泥牛鬥入海，直至如今無
J33nB286_p0525c30║消息。』看看！請開頂門之正眼，始堪空裏弄空華；速
J33nB286_p0526a01║透悟後之覺場，稍許夢中來說夢。則不誤指脫影
J33nB286_p0526a02║為見影，絕處為坐認。非以三玄而不同五位，死定
J33nB286_p0526a03║在棒頭上，方絕人氣也。非以教有明文，而曹山說
J33nB286_p0526a04║理說事，不同祖意也。但願空諸所有，慎勿實諸所
J33nB286_p0526a05║無，如是不妨有理、有事，有主、有賓，有玄、有要，有正、
J33nB286_p0526a06║有偏，立證無身有事之大用，不貴勳勞所至之藩
J33nB286_p0526a07║封，頓伏千妖百怪，掠盡十地三賢，消多知多解之
J33nB286_p0526a08║壅塞禪，點無作無功之正命食，得弘其化，豈不偉
J33nB286_p0526a09║歟？遞後之操進者，毋使不明綱宗，左右失顧，識些
J33nB286_p0526a10║子利害，再令冰河發焰、鐘鼓重新，是知此問不弱。」
J33nB286_p0526a11║峰問：「既單取五位為從上所推，則今之悟者全在裏
J33nB286_p0526a12║許安身立命，為甚出語多是正中偏、偏中正？」
J33nB286_p0526a13║峰著云：「直須恁麼會始得。」頌曰：
J33nB286_p0526a14║從來雙足走西東，起坐分明不住功。脫履上
J33nB286_p0526a15║床沉睡後，一輪圓月掛高穹。
J33nB286_p0526a16║師著云：「星河垂玉漏，北斗面南看。」頌曰：
J33nB286_p0526a17║夜半金烏出海東，坐深鰲背懶施功。橫穿古道抽身
J33nB286_p0526a18║疾，不借冰輪炤碧穹。
J33nB286_p0526a19║師荅云：「偉哉！斯第一義，不規而圓，不矩而方，一中
J33nB286_p0526a20║繩墨，則傷之、觸之、忌之、諱之，無病不發矣。故忘言
J33nB286_p0526a21║則得意，忘法則情枯，拔盡瑞草靈苗於劫外，倒拈
J33nB286_p0526a22║龜毛兔角於今時。故先聖立旨云：『雪覆萬年松頂，
J33nB286_p0526a23║夜半正明；雲遮一帶峰巒，天曉不露。』是以垂手處，
J33nB286_p0526a24║正中有偏，暗不住暗；偏中有正，明不住明。卸卻通
J33nB286_p0526a25║身甲冑，立見太平；勿令久住長安，風光八面。巴歌
J33nB286_p0526a26║絕唱，雷驚枯木之花；玉線橫穿，拽斷泥牛之鼻。挾
J33nB286_p0526a27║路頻頻，機通回互，無位次中明位次，有雙關處絕
J33nB286_p0526a28║雙關。該而全其萬化，不羨大千之富；返而一以難
J33nB286_p0526a29║收，奚輸徹底之貧？一朝撲碎玉屏風，方信晶簾終
J33nB286_p0526a30║不貴。若投子因僧問：『大死的人卻活時如何？』荅云：
J33nB286_p0526b01║『不許夜行，投明須到。』此即直下裂斷兩頭，雙控俱
J33nB286_p0526b02║虛的句，稍具眉目，則知雪樹梅花開午夜，月巢老
J33nB286_p0526b03║鶴早騰空，亦且那邊不坐萬年床矣。古今師匠承
J33nB286_p0526b04║嗣其宗者，若庖丁之解牛，非斲輪之糟粕，與諸佛
J33nB286_p0526b05║祖同一自在、同一玅用，言滿天下無口過、行滿天
J33nB286_p0526b06║下無怨惡，若但知其所用而不知其所不用，大似
J33nB286_p0526b07║王子寶刀指空說夢，非兼帶而終沉莽鹵、識觸犯
J33nB286_p0526b08║而始徹精微，若不悟銕鷂凌空，奚以測鵬飛萬里？
J33nB286_p0526b09║如頌：『脫屣上床沉睡後，一輪圓月掛高穹。』據斯所
J33nB286_p0526b10║證，猶存毫沫之知、尚涉瑕生之累，向這裏一刀揮
J33nB286_p0526b11║得斷，返聞涓滴非聲、冰壺無影，是名大解脫門、大
J33nB286_p0526b12║總持門。如云：『起坐分明不住功。』果爾從緣不借，則
J33nB286_p0526b13║知一念遍塵剎，不勞雙足走西東矣。還見玅協弘
J33nB286_p0526b14║通的的意麼？直待石人毛卓豎，始知明暗一齊蠲。」
J33nB286_p0526b15║峰問：「大慧言：『四大解散時，心識已昏，如何回互？既回
J33nB286_p0526b16║互不得，定闖入驢胎馬腹去也。』且道：此時作何諦當？」
J33nB286_p0526b17║峰著云：「甕中不走折腳鱉。」頌曰：
J33nB286_p0526b18║地閉天凝凍轉加，梅因寒徹迸些花。若於白
J33nB286_p0526b19║處看消息，大是尋春截樹丫。
J33nB286_p0526b20║師著云：「不借借中方始貴，脫然來去未為奇。」
J33nB286_p0526b21║又云：「回互的旨，果如是乎？休將驢鞍橋認阿爺
J33nB286_p0526b22║下頷。」頌曰：
J33nB286_p0526b23║湛守靈知病轉加，香煙脫去眼生花。直須踏破澄潭
J33nB286_p0526b24║底，不喚珊瑚作樹丫。
J33nB286_p0526b25║師荅云：「吸乾滄海，玄珠豈墜蒼龍窟？衝開霄漢，桂
J33nB286_p0526b26║輪不貯古寒潭。萬邦靜而王化忘，四海晏而狼煙
J33nB286_p0526b27║息。拔無根草，斷筋骨於有住之鄉；弄死貓頭，碎髑
J33nB286_p0526b28║髏于識盡之際。秉大公不世之法，絕窺窬紊亂之
J33nB286_p0526b29║私。若不辯其輕重之關，必混亂於玉石之誤。故師
J33nB286_p0526b30║家出語，揭古示今，大須審細。雖抑揚不一，但為佛
J33nB286_p0526c01║祖權衡、人天標格，不可陽施陰奪、顯己滅人。謂之
J33nB286_p0526c02║道者家風、謂之禪宗命令，較大慧指『心識已昏，如
J33nB286_p0526c03║何回互』一問，雖偶拈示，於昔時實有沉埋於大意。
J33nB286_p0526c04║且濟宗如大慧之福慧圓滿、行解具足者，誠不多
J33nB286_p0526c05║得。弘揚斯道，海內傾心，九重顧問，非唯本宗之門
J33nB286_p0526c06║庭死拈活弄，而四宗之關鍵無不披靡。安有將回
J33nB286_p0526c07║互大綱，作生死岸頭事，以勘學人乎？如是，則坐脫
J33nB286_p0526c08║立亡之應可貴、沉空守寂之必宜珍，於大法何有
J33nB286_p0526c09║哉？設為是問，蓋權宜所發，針拶初機之輩，或有是
J33nB286_p0526c10║事，勿則大相懸隔矣。雖曹洞亦有回互中直截者、
J33nB286_p0526c11║或臨濟亦有直截中回互者，然于旨趣大不可溷。
J33nB286_p0526c12║一失顧其建立之本，必至困守靈知，隨波落炤，可
J33nB286_p0526c13║不細參乎？且回者，徹過威音那畔之根源；互者，攝
J33nB286_p0526c14║盡今事門頭之玅用。先後不居、依正互攝，始起于
J33nB286_p0526c15║石頭參同契云：『門門一切境，回互不回互，回而更
J33nB286_p0526c16║相涉，不爾依位住。』痛拶偏枯，舉之密密、示之拳拳。
J33nB286_p0526c17║次傳而有雲嵒寶鏡，再傳而有洞山五位，相繼得
J33nB286_p0526c18║有曹山三墮，闡揚大化，建立門庭。當曹山時，頓絕
J33nB286_p0526c19║紙衣依倚之功勛，後有九峰未肯首座全身之脫
J33nB286_p0526c20║化，剪除根塵器界之依光，截卻有證有修之巴鼻，
J33nB286_p0526c21║不貴坐脫立亡，秪為見處墮偏枯，任爾舍利通身，
J33nB286_p0526c22║勿若臨機能轉步。審如是法，豈可以荊棘園同列
J33nB286_p0526c23║栴檀之座，宸極殿相看草莽之塗？蠱毒反作醍醐、
J33nB286_p0526c24║草賊目為真主，通宗通塗既不辨，挾帶挾路豈能
J33nB286_p0526c25║知？若以去來不昏為回互之極，則紙衣應徹底多
J33nB286_p0526c26║時，又何待曹山向末後施不借借之鉗鎚，始得斷
J33nB286_p0526c27║依依之根本？到此地具得半隻眼，誠謂吾宗下刃
J33nB286_p0526c28║更利，發藥甚毒，絕蓋代之功，非廉纖之病。到來懶
J33nB286_p0526c29║去攀雲樹，回首誰誇鳳閣風？透盡紅塵堆裏生涯，
J33nB286_p0526c30║方知大熾焰中吐舌。故曰：縱饒枯木生花去，返炤
J33nB286_p0527a01║荒郊不值錢。豈云梅因寒徹迸些花，而于功位上
J33nB286_p0527a02║強作主乎？既不識跡混塵埃，而敢明其挾帶乎？古
J33nB286_p0527a03║德云：『黑白未分前已過，又豈肯向白處看消息，而
J33nB286_p0527a04║待尋春截樹丫乎？』首句以地閉天凝凍轉加，不過
J33nB286_p0527a05║學人進修階級，總使寒威徹骨，不能攀虯龍而驅
J33nB286_p0527a06║虎豹，穿嵒壑而入煙波，秪可望隔籬之觢，何嘗睹
J33nB286_p0527a07║露地之牛？將欲透金針而穿劫外以窺其奧者，吾
J33nB286_p0527a08║未之見也。又著以甕中不走折腳鱉，可惜三峰一
J33nB286_p0527a09║生行腳，全身困在甕中，若不打破甕時，直挨至彌
J33nB286_p0527a10║勒下生，還無起日。絕不聞：『莫守寒嵒異草青，坐斷
J33nB286_p0527a11║白雲終不玅。』故將大慧一語看為實法，誠如所見，
J33nB286_p0527a12║當作回護字用，不當作回互旨看矣。若易乾坤之
J33nB286_p0527a13║互卦，無互中而有互，舍一而進，疊以成之，絕內絕
J33nB286_p0527a14║外，神化莫測，餘互亦然。是之言互者，用如轉環。古
J33nB286_p0527a15║人立法味此，若毫忽之差，則不應律呂矣。針拶不
J33nB286_p0527a16║入，水灑不濕，猶是打瓦鑽龜漢。若不向露柱揚聲
J33nB286_p0527a17║處討個分曉，正好坐參三十年，或失腳迸斷紅線，
J33nB286_p0527a18║方知石頭路滑，宜深心密證，不宜坐守枯樁。吾固
J33nB286_p0527a19║云：『大慧斯問，倒弄顛拈，或未可測。』遞後之俊傑欲
J33nB286_p0527a20║追求斯道者，得向大海裏翻個轉身，則不指涔蹄
J33nB286_p0527a21║勺水為巨浪，久久或堪仝入此保社。」
J33nB286_p0527a22║峰問：「景欣言：『見解人多，行解人萬中無一個。』若識不
J33nB286_p0527a23║盡，敢道輪迴去在？且道：識盡底人，畢竟是見解？是行
J33nB286_p0527a24║解？即今日應萬事，在那裏安身立命？」
J33nB286_p0527a25║峰著云：「腳底知前路。」頌曰：
J33nB286_p0527a26║髑髏乾盡生青草，不借流螢一線光。敲到第
J33nB286_p0527a27║三雙眼直，不知入地上天堂。
J33nB286_p0527a28║師著云：「斷碑橫古路，霜月豁虛懷。」頌曰：
J33nB286_p0527a29║敲風打雨渾閒事，轉覺難同絕頂光。迸出海門秋後
J33nB286_p0527a30║影，尚餘殘炤落虛堂。
J33nB286_p0527b01║師荅云：「交光互彩，彼彼同明，識盡無依，見行俱徹。
J33nB286_p0527b02║景欣斯語，病學人之理事未圓，過在行說不到，非
J33nB286_p0527b03║萬中無一二也。所云見到者，握土成金，觸處圓滿，
J33nB286_p0527b04║理無礙也；超諸見量，離諸有作，事無礙也；不取一
J33nB286_p0527b05║法，不舍一法，理事無礙也；體用渾忘，理事不立，事
J33nB286_p0527b06║事無礙也。若猶存見諦，是名食不消，如黑夜見物，
J33nB286_p0527b07║開口則墮理障，所作則墮事障，安得行解相應乎？
J33nB286_p0527b08║現前既是黑漫漫地識情流注，何必待眼光落地
J33nB286_p0527b09║之輪迴乎？若不得其真，似葉公迷筆下之龍；能忘
J33nB286_p0527b10║情於見，如李廣穿烏菟之石。果得真見，則見且不
J33nB286_p0527b11║立，況一切作用而不圓滿乎？自能坐致太平，高蹈
J33nB286_p0527b12║毘盧，我為法王，於法自在。復欲問其識盡底人，畢
J33nB286_p0527b13║竟是見解乎？行解乎？日應萬事，在那裏安身立命
J33nB286_p0527b14║乎？呵呵！目前山是山、水是水，人謂之嬰兒，吾亦與
J33nB286_p0527b15║之為嬰兒；人謂之町畦，吾亦與之為町畦。吾亦不
J33nB286_p0527b16║知有見解、有行解，亦不知識盡、識不盡，在天而天、
J33nB286_p0527b17║在人而人。故曰：『四海之濱，莫非王土；率土之賓，莫
J33nB286_p0527b18║非王臣。』既盡髑髏之識，必豁正眼於頂門，能誅不
J33nB286_p0527b19║戴之臣，荒服悉歸於闕下。山河眉目裏，又何須問
J33nB286_p0527b20║取腳跟？萬法一微塵，決不假螢光半線峰。沒卻景
J33nB286_p0527b21║欣活路，自遭眯眼重圍，故著個腳底知前路，余不
J33nB286_p0527b22║妨為汝添個註腳。」乃云：「終是黑漫漫。其頌中道：『髑
J33nB286_p0527b23║髏乾盡生青草。』余一喝云：『猶有氣息在。』次云：『不借
J33nB286_p0527b24║流螢一線光。』余云：『秪恐全身在裏許。』又云：『敲到第
J33nB286_p0527b25║三雙眼直。』余云：『亦非至寶。』結云：『不知入地上天堂。』
J33nB286_p0527b26║余云：『終是亂走。』據此一頌，本無大過，何至逐句破
J33nB286_p0527b27║消？非搆言路之風濤，為剪執迷之所向，不得不為
J33nB286_p0527b28║一按劍也。如前二句，以洞宗髑髏無識眼初明，今
J33nB286_p0527b29║頌為乾盡生青草，宛若腐螢一線之光，終不能全
J33nB286_p0527b30║彰見行，勿須寶也。唯言所重全在知玄而復知要，
J33nB286_p0527c01║一一敲去，敲到第三句，則雙眼始直，髮尖上迸將
J33nB286_p0527c02║出來，天堂、地獄獨步超方，以他宗之淺劣難同，吾
J33nB286_p0527c03║法之優深可貴，宛如博奕、渾似鬥雞，既不忘見執
J33nB286_p0527c04║之波，奚以消權實之用？總於出生入死，如花開、花
J33nB286_p0527c05║落，遇順處逆，似流水浮漚，斯雖履實地而不辜，但
J33nB286_p0527c06║猶倚功勛於力馭，況欲向法鏡內數白論黃？每誇
J33nB286_p0527c07║驚人之業，恐遭明眼之譏，急令鑽得透、敲得直，要
J33nB286_p0527c08║且未具見解之圓滿、行解之相應，殊不知煖不在
J33nB286_p0527c09║火、涼不在風、明不在日、暗不在魄。會得，毘盧不墮
J33nB286_p0527c10║凡夫；不會，普賢失其境界。是故螢火可熱須彌、滴
J33nB286_p0527c11║水可浸巨嶽，不起于座而遍塵剎、不假一法而徹
J33nB286_p0527c12║蠛蠓，大千捏聚，萬類全該，豈可列瓶盤之有異、目
J33nB286_p0527c13║釵釧以無同？既不沒升沉之見，必當和萬竅之音
J33nB286_p0527c14║峰，果不存秦楚之別，則刮盡景欣，熱腸一片，究空
J33nB286_p0527c15║無住住，裂破不聞聞。末法所賴，在斯一舉，讀者事
J33nB286_p0527c16║當審諸。」
J33nB286_p0527c17║峰問：「子歸就父，又道：『推爺向裏頭。』且道：推者是阿誰？
J33nB286_p0527c18║既是推爺向裏，誰是同時不識之祖？」
J33nB286_p0527c19║峰著云：「秤錘落井又泥深。」頌曰：
J33nB286_p0527c20║翻轉青銅鏡背看，硃砂斑厚壙泥乾。光生不
J33nB286_p0527c21║用揩磨舊，漢製從來體自圓。
J33nB286_p0527c22║師著云：「丫角崑崙齊伏道，謾教帝釋放天關。」
J33nB286_p0527c23║又云：「禹蹟功雖異，難明大舜神。」頌曰：
J33nB286_p0527c24║無事無身未易看，始終機盡見情乾。夢回石女來新
J33nB286_p0527c25║炤，不借菱花點缺圓。
J33nB286_p0527c26║師荅云：「法燈朗照，方知見底浮沉；正令當行，須假
J33nB286_p0527c27║重瞳再鑑。封簾掩密室之風，絕侶脫交參之路。是
J33nB286_p0527c28║以靈苗瑞草，野父愁耘；玉鎖金匙，智人不顧。非因
J33nB286_p0527c29║木蛇夜吼，寧知腦後神光？未逢達者之儀，怎得瞎
J33nB286_p0527c30║驢滅卻？說明說暗，固是空拳誑小兒；論要論玄，應
J33nB286_p0528a01║識假途滅虢計。若得全超不借，則能推祖父於裏
J33nB286_p0528a02║頭，一朝掩鼓息旗，事可罷登於廊廟。推者，乃轉位
J33nB286_p0528a03║也，滅根本心也。根本心滅，則超過現量，不問帝鄉
J33nB286_p0528a04║之遠近，誰驚暮夜之非常？是以古德云：『賓主睦時
J33nB286_p0528a05║全是妄，君臣合處正中邪。』禁殿無人，誰拂清風于
J33nB286_p0528a06║白畫？碧梧去鳳，任教明月落重臺。法執盡而見地
J33nB286_p0528a07║圓，根本脫而理事徹，直窺髻裏玄珠，可別輪王至
J33nB286_p0528a08║寶。如《金光明經》云：『如來言三種身：依諸伏道，起事
J33nB286_p0528a09║心盡；依法斷道，依根本心盡；依最勝道，根本心盡。
J33nB286_p0528a10║起事心滅故，得現化身；依根本心滅故，得顯應身；
J33nB286_p0528a11║根本心滅故，得至法身。』既云教外別傳，何使提挈
J33nB286_p0528a12║綱宗？假令別有規模，未免斬頭覓活。若果如是，未
J33nB286_p0528a13║夢見在；若不如是，未夢見在。急須蕩盡聖凡情見，
J33nB286_p0528a14║方能不滯尊貴階梯。如峰著為『秤錘落井又泥深』，
J33nB286_p0528a15║斯謂藥石除而反墮膏肓之疾，鉤餌脫而復遭羅
J33nB286_p0528a16║網之悲，滯十成之死句、困相似之疑城，見處既帶
J33nB286_p0528a17║瓦礫，發言難印宗乘。欲識同時不識之祖父，舉步
J33nB286_p0528a18║亂雲迷四野，攜笻無路透孤峰。如頌云：『翻轉青銅
J33nB286_p0528a19║鏡背看。』不聞古德云：『向道莫去，歸來背父。』又何許
J33nB286_p0528a20║鏡背看也？次云：『硃砂斑厚壙泥乾』，好個摩空句子，
J33nB286_p0528a21║不當落在點劃場中。所云：『易分雪裏粉，難辨墨中
J33nB286_p0528a22║煤。』當悟綿綿化母之機，寂寂真風一段。峰既將穿
J33nB286_p0528a23║密室，何陷顧貯之泥塗，更沒文彩于琢削，豈能絕
J33nB286_p0528a24║眾響而豁天真之提唱乎？宜知語帶玄而無路，舌
J33nB286_p0528a25║頭談而不談。又云：『光生不用揩磨舊』，秪如古鏡未
J33nB286_p0528a26║磨時，是個甚麼消息？末云：『漢製從來體自圓』，不見
J33nB286_p0528a27║寒山道：『無物堪比倫。』峰又用製作麼？無有譬喻能
J33nB286_p0528a28║喻此法，總製得圓，早已缺陷了也。將欲古之又古、
J33nB286_p0528a29║深之又深，竭力摸寫，逼真得盡，不知弄巧成拙，揀
J33nB286_p0528a30║點將來，料掉沒交涉。住！住！既道向亦不是、背亦不
J33nB286_p0528b01║是，畢竟如何即是？」一喝，云：「鐵牛撞倒帝釋宮，百億
J33nB286_p0528b02║須彌汗如雨。」
J33nB286_p0528b03║峰問：「曹山立三種墮，註者言：『師凡言墮，謂混不得、類
J33nB286_p0528b04║不齊。』又明安不受食，是尊貴墮。須知那邊了，卻來這
J33nB286_p0528b05║邊行履，不虛此位，即墮尊貴矣。且道：曹山三墮意，畢
J33nB286_p0528b06║竟是那一種？」
J33nB286_p0528b07║峰著云：「從來不借雙關路，鉤鎖中間直下拋。」
J33nB286_p0528b08║頌曰：
J33nB286_p0528b09║這邊那邊都不得，合水和泥總不知。牛斷鼻
J33nB286_p0528b10║繩湖草綠，牧童濃睡月低垂。
J33nB286_p0528b11║師著云：「落日海潮夜，秋光腦後看。」頌曰：
J33nB286_p0528b12║天水勿違明舊德，群龍無首殫餘知。挾類混然成錯
J33nB286_p0528b13║吉，門庭三五不須垂。
J33nB286_p0528b14║師荅云：「閒花野草，橫鋪古錦化春工；山色溪光，密
J33nB286_p0528b15║布真風超象外。全身入荒草，徐行足跡混塵埃。脅
J33nB286_p0528b16║右書半行，獨許狸奴知個事，分明頭角宛轉巴歌。
J33nB286_p0528b17║故曹山有三墮之神樞，大珠剖絕向之正受。其法
J33nB286_p0528b18║也，如鼎繫足，不煩輕重于其間；似月穿波，忘所合
J33nB286_p0528b19║流于徹底。明安復為布置，一以折三、以三冥一，亦
J33nB286_p0528b20║不另擬隨類墮之等，則尊貴墮之差殊。故云：『此三
J33nB286_p0528b21║墮須明轉位。』是以先聖立法，竭盡無餘，摶沙全琢
J33nB286_p0528b22║玉之功，函蓋有藏鋒之勢。且曹山始云：『直須回互。』
J33nB286_p0528b23║末云：『將為墮。』且不是同也。若使回而不涉，必貯金
J33nB286_p0528b24║城，久止亢陽，終遭旱魃。一踏到底者，透石穿雲；三
J33nB286_p0528b25║搭不回底，迷蹤失步。敲出鳳皇骨髓，蒼梧空月露
J33nB286_p0528b26║之形；倒拔獅子之筋，鸞膠絕絲桐之響。等閒嘯月
J33nB286_p0528b27║高岑上，要使清風刮地來。墮之之意大矣哉！興無
J33nB286_p0528b28║緣慈于大覺之場，作不請友於含生之類，故教中
J33nB286_p0528b29║有諸佛退位度生之義。佛非有位也，但居尊貴一
J33nB286_p0528b30║路，則無度生分。若不令回機，眾生無出頭分。故曰：
J33nB286_p0528c01║『轉位就功，解珍著敝垢之衣；轉功就位，治水歸神
J33nB286_p0528c02║禹之化。』本非物格，東方入定西方出；亦非格物，南
J33nB286_p0528c03║方人定北方起。男子身中入定時，女子身中不留
J33nB286_p0528c04║意。故佛不住佛之尊貴，長鯨一吸海水盡；菩薩不
J33nB286_p0528c05║住菩薩之功勛，森森露出珊瑚枝。向果海中倒駕
J33nB286_p0528c06║慈航，一音演唱，令其隨類得解，返觀生佛平等，了
J33nB286_p0528c07║知無佛可成、無生可度、無行可修，煩惱涅槃究竟
J33nB286_p0528c08║永盡。如云：『大通智勝佛，十劫坐道場，佛法不現前，
J33nB286_p0528c09║不得成佛道。』果若有佛可成、有法可現，豈得鎔盡
J33nB286_p0528c10║規模于大冶，消除法見于當途者哉？是以一徹不
J33nB286_p0528c11║受食之義，真俗融通，了然無一剩法矣。如云：『這邊
J33nB286_p0528c12║那邊都不得，合水和泥總不知。』斯堪識異類之權，
J33nB286_p0528c13║超言象之表。控神駿于四海，尾絕纖塵；駕金車於
J33nB286_p0528c14║白社，步潛芳草。出豁古人大意，直分隨墮玄津，言
J33nB286_p0528c15║深法玅，理到事圓。如末云：『牛斷鼻繩湖草綠，牧童
J33nB286_p0528c16║濃睡月低垂。』是意本出宏智四借頌中發源。然宏
J33nB286_p0528c17║智雖云：『識盡甘辛百草頭，鼻無繩索自優游。』但其
J33nB286_p0528c18║結個『不知有去成知有，始信南泉喚作牛。』以借借
J33nB286_p0528c19║不借，借出曹山墮旨，始終一貫。今云『牧童濃睡月
J33nB286_p0528c20║低垂』，人法隱隱尚存，不過露地安眠。牛雖純逸未
J33nB286_p0528c21║忘拘，牧固貼然猶有待，此正是功行邊事，豈能證
J33nB286_p0528c22║入不知有去成知有耶？於此不盡，安能回途得玅，
J33nB286_p0528c23║而堪合水和泥耶？故云恐未徹其底。所云：『脫盡唯
J33nB286_p0528c24║珍之至見，能通萬類之齊聲。』戴角披毛，隨類自在，
J33nB286_p0528c25║方得塵塵混入，剎剎圓融，作人天依住，為大地指
J33nB286_p0528c26║南，如明州布袋、普化木鐸，真俗不違，始終超越。奈
J33nB286_p0528c27║何今之學者，雖得一線之麤知，未徹雙輪于足下，
J33nB286_p0528c28║將使搗巢穴而碎須彌，去御樓而行草野，以決槍
J33nB286_p0528c29║榆之勢，思同海運之興，寧有是事哉？誠謂門裏出
J33nB286_p0528c30║身易，身裏出門難，冷地回頭一覷，總似錦獄安身，
J33nB286_p0529a01║猶帶幾重枷鎖，而欲自他俱利，誠為從井救人，豈
J33nB286_p0529a02║不自相欺陷乎？是以羽毛不備，難透九霄，藥病未
J33nB286_p0529a03║除，所行窒礙，直須空洞無物，表裏精微，培風摩背，
J33nB286_p0529a04║不為天閼，有攫霧拏雲之勢，翻江攪海之能，然後
J33nB286_p0529a05║可活醃透網金鱗，重煆悟後骨髓。於是無位可居，
J33nB286_p0529a06║瀟灑任溪山之異；無法可示，錯然制大用之機。不
J33nB286_p0529a07║寶空王之殿，誰珍有治之風？故寂音頌尊貴之旨
J33nB286_p0529a08║云：『生在帝王家，那復有尊貴？自應著珍御，顧見何
J33nB286_p0529a09║驚異？』闡揚既盡，靈鑑休違，神化無窮，如指諸掌，目
J33nB286_p0529a10║其入草求人，老胡再起，何以加焉？得明三世諸佛
J33nB286_p0529a11║不知有，狸奴白牯卻知有，至此則金不重礦矣。」
J33nB286_p0529a12║峰問：「曹洞回互當頭，臨濟臨機不讓師。法眼家問：『如
J33nB286_p0529a13║何是曹源一滴水？』荅：『是曹源一滴水。』且三家落處在
J33nB286_p0529a14║甚麼所在？」
J33nB286_p0529a15║峰著云：「東西四不得擊，擊鼓當中。」頌曰：
J33nB286_p0529a16║雙控俱虛直下針，主賓推讓正全擒。劈頭一
J33nB286_p0529a17║撞雲消散，個個歸宗不用尋。
J33nB286_p0529a18║師著云：「斷岸翻身心法盡，笑看走馬落帆風。」
J33nB286_p0529a19║頌曰：
J33nB286_p0529a20║負勝輕遭腦後針，明修暗度魄先擒。功成籌畫歸三
J33nB286_p0529a21║傑，帝業天然不費尋。
J33nB286_p0529a22║師荅云：「法律者，國之柄；綱宗者，道之樞。國無律而
J33nB286_p0529a23║禮義衰，道不宗而異見起，是以過則匡之，失則革
J33nB286_p0529a24║之，長則去之，短則續之，誅偷心于言下，絕知見於
J33nB286_p0529a25║胸中，救百世之弊，豁後進之盲。奈何法既久而岐
J33nB286_p0529a26║更多，道力微而奸愈出，悲王疊起，目不奈看，狂子
J33nB286_p0529a27║交馳，頑嚚塞路，空懸慧命，所繼誠難。學者陷牛跡
J33nB286_p0529a28║之知，主者失綱維之大，互相訛亂，影射失真。嗟噓
J33nB286_p0529a29║哉！是以仲尼不觀於禘祭，季札獨樂於韶音，慨古
J33nB286_p0529a30║之法不可追，痛今之世何所視？三峰斯舉，深愍顛
J33nB286_p0529b01║危隱微之間，將使回狂瀾於既倒，昭著其所不易
J33nB286_p0529b02║耳。惜今時據匡床、拈麈尾者，一味印泥印水，說玅
J33nB286_p0529b03║說玄，絕不忌觸諱之妨，又奚知衝關之要？學人言
J33nB286_p0529b04║語，似鸚鵡傳聲。隨地生苗，若青蘿夤緣。渺茫祖父
J33nB286_p0529b05║家風，失顧全身負墮，當此祖庭秋晚之際，邪法橫
J33nB286_p0529b06║生之時，賴有重拈於末季，欲令破長夜之悲，睹前
J33nB286_p0529b07║聖之範，稍為鼓舞。庶幾昏昧者一朝休歇，頓息狂
J33nB286_p0529b08║心，應知立法非易、承當非易、行道非易、判斷非易，
J33nB286_p0529b09║不令忽於正法。既得升堂，必宜入室。夫五家門庭
J33nB286_p0529b10║者，通關要道，曲為今時撥開見執機輪，拔斷死生
J33nB286_p0529b11║惡刺，師師大用，耀古輝今，打雨敲風，佛魔無地，後
J33nB286_p0529b12║世無敢少加於毫忽者，因而尊之、寶之，一時推重，
J33nB286_p0529b13║五宗之源肇於茲矣。所要者，貴于當人識病、識藥，
J33nB286_p0529b14║知重、知輕，兼識藥中之忌，勿則顢頇佛性，儱侗真
J33nB286_p0529b15║如，窮劫悟無有日。嘆今淺識之輩，誤揣其蹤，或擬
J33nB286_p0529b16║臨濟之法，直截痛快，一見生擒；擬曹洞之法，廉纖
J33nB286_p0529b17║轉折，枯木死灰。或美曹洞之綿密準繩，呵臨濟之
J33nB286_p0529b18║橛頭鹵莽，并不審其玄要主賓，正偏回互，蓬塞胸
J33nB286_p0529b19║次，亂統麻纏。其他宗者，湮沒無聞，秪堪口掛壁上，
J33nB286_p0529b20║安敢偽指虛張？亦知其無所從而譏誕矣。予試問
J33nB286_p0529b21║云：如砒藥鴆毒，示之于人，人必知為害己者，授以
J33nB286_p0529b22║良醫，反致於起死回生；若示之參苓朮附，人固知
J33nB286_p0529b23║為益己者，授以庸醫，反速于戕生致死。其性也，本
J33nB286_p0529b24║無向背，顧其用之之何如耳？若主持是法者，道眼
J33nB286_p0529b25║明白，參玄扣慕者，篤信無疑，一跨其門，偷心立死，
J33nB286_p0529b26║久之得以續其法而弘其化，豈關宗有差別，法有
J33nB286_p0529b27║淺深耶？亦在其人之擔荷何如耳。若半青半黃者，
J33nB286_p0529b28║道眼糢糊，兼於學佛者，掠虛打哄，聚頭嘈雜，妄判
J33nB286_p0529b29║古今，謬改金根，誤讀盎碗，非法有優劣也，亦在其
J33nB286_p0529b30║人之臧否何如耳。一在師資緣契、二貴作用光大，
J33nB286_p0529c01║如握寶珠，隨方應現。明眼者，識珠之體；盲聾者，昧
J33nB286_p0529c02║珠之用。若然，聽其當頭回互也得、臨機不讓也得、
J33nB286_p0529c03║隨聲破跡也得，乃至晴空揮霹靂，持書不到家，月
J33nB286_p0529c04║落潭無影，拄杖子𨁝跳，得遇烈烈英人，徹底從頭
J33nB286_p0529c05║透過。有時恁麼也得，虎嘯龍吟，富嫌千口少；有時
J33nB286_p0529c06║不恁麼也得，草枯水冷，貧恨一身多；有時恁麼不
J33nB286_p0529c07║恁麼總不得，鞭斷虛空筋骨，撲碎金剛腦門。一棒
J33nB286_p0529c08║一條痕，一掌一握血，貶釋迦于鐵圍山內，不令口
J33nB286_p0529c09║邊水漉漉地，推達磨向糞掃堆頭，休教黑豆換人
J33nB286_p0529c10║眼睛，一花既散于十方，五葉必光於塵剎，莫分優
J33nB286_p0529c11║劣，唯貴行深，知法道不易，方堪保任此事，邁古超
J33nB286_p0529c12║今，令法久住，始不作佛法中罪人，虛喪其實也。如
J33nB286_p0529c13║云：『東西四不得擊，擊鼓當中。』峰何事一光分左右，
J33nB286_p0529c14║同室列西東？宛如中外相持，大似途分界限，四既
J33nB286_p0529c15║不得，中亦不得矣。如昔普化云：『明頭來，明頭打；暗
J33nB286_p0529c16║頭來，暗頭打；虛空來，連架打。』峰至此將欲擊向何
J33nB286_p0529c17║所？四方得麼？中央得麼？果能衝開巨浪，便可握手
J33nB286_p0529c18║相參，勿則困死方隅，埋沒千生腳底，敢向何處存
J33nB286_p0529c19║軌則耶？如云：『雙控既拋象外，金針是可橫穿。』這邊
J33nB286_p0529c20║那邊更不容其住足矣。次云：『主賓推讓正全擒。』吾
J33nB286_p0529c21║宗謂君臣合處正中邪，豈非直下之正全擒耶？濟
J33nB286_p0529c22║宗謂未容擬議主賓分，到這裏，主賓亦且無暇推
J33nB286_p0529c23║讓矣。得透千重鎖甲，能握肘後靈符，必不滯山澤
J33nB286_p0529c24║之幽閒，迷江海之浩蕩，顯舊家風，布新作略，展處
J33nB286_p0529c25║肅肅秋風多帶殺，卷時昏昏古渡絕人還，縱橫唯
J33nB286_p0529c26║心之旨，發而無不中節矣。還識三家落處麼？」震威
J33nB286_p0529c27║一喝，云：「青天驅鬼魅，夜半碎桃符。」
J33nB286_p0529c28║峰問：「洞山問龍山老人：『如何是主中主？』荅云：『常年不
J33nB286_p0529c29║出戶。』又別載云：『如何是賓中主？』荅云：『常年不出戶。』且
J33nB286_p0529c30║道：是訛誤耶？是各有道理耶？」
J33nB286_p0530a01║峰著云：「升堂難入室，坐室不升堂。」頌曰：
J33nB286_p0530a02║醉深獨貴和衣睡，未飽應憐放箸人。拂子掛
J33nB286_p0530a03║來何足問？君臣溷失有家珍。
J33nB286_p0530a04║師著云：「玉鉤雙控冷，庭際闃無聲。」頌曰：
J33nB286_p0530a05║冷冷白露蒼苔溼，寂寂重幃遠御人。萬里秋聲消漏
J33nB286_p0530a06║永，未央高臥冷衣珍。
J33nB286_p0530a07║師荅云：「多處不得增，少處不得減，有主何妨頻話
J33nB286_p0530a08║會？少處減些子，多處增些子，歸來門外草青青。口
J33nB286_p0530a09║生白醭，火焰裏凍倒蒼鷹；戶長青苔，月明下喘死
J33nB286_p0530a10║玉兔。擊水無聲，應知意不在言；敲空有響，誰識來
J33nB286_p0530a11║機立赴？是法固無定所，玅應要在當機。所謂說法
J33nB286_p0530a12║不隨時，總是非時說。如鳥飛空而折翼，似箭射的
J33nB286_p0530a13║而斷絃。聊通半線，要使破惑除疑；稍展鋒鋩，必使
J33nB286_p0530a14║聞風喪膽。故師資酬唱，識觸犯不昧雙睛；賓主纔
J33nB286_p0530a15║分，落思惟便成鈍置。更欲深登祖奧，非比截流之
J33nB286_p0530a16║機，而有迴瀾之別。橫徑纔登，喪亡立地；輪車能轉，
J33nB286_p0530a17║一任指南；主客未清，必當負墮。是知龍山此語，總
J33nB286_p0530a18║不辯其訛誤，亦顯知其傳之之謬也。較明安立吾
J33nB286_p0530a19║宗四賓主云：『以正中偏，乃垂慈接物，即主中賓第
J33nB286_p0530a20║一句奪人也；以偏中正，有炤有用，即賓中主第二
J33nB286_p0530a21║句奪境也；正中來，乃奇特受用，即主中主第三句
J33nB286_p0530a22║人境俱奪也；兼中至，乃非有非無，即賓中賓第四
J33nB286_p0530a23║句人境俱不奪也；兼中到，出格自在，離四句，絕百
J33nB286_p0530a24║非，玅盡本無之玅也。』故丹霞序云：『黑白未分，難為
J33nB286_p0530a25║彼此；玄黃之後，方位自他。』了知先聖立法，目擊道
J33nB286_p0530a26║存。果龍山實有是荅？假令別有道理，吾必自知其
J33nB286_p0530a27║冠履倒置。所謂毫忽之差，則不應律呂矣。斯必傳
J33nB286_p0530a28║刊之謬，非龍山有此荅耳。如洞山首問：『如何是主
J33nB286_p0530a29║中主？』龍云：『常年不出戶。』即直下舉向上機，徹頭示
J33nB286_p0530a30║末後句，不睹堯眉八彩，那知舜目重瞳？次問：『如何
J33nB286_p0530b01║是主中賓？』荅云：『青天覆白雲。』應知垂簾任補袞之
J33nB286_p0530b02║能，靜鞭聽燮理之佐，控萬邦而執帛，駕六御以追
J33nB286_p0530b03║風。問：『賓主相去幾何？』荅云：『長江水上波。』為他拈卻，
J33nB286_p0530b04║依稀驚散，落霞與孤鶩齊飛；直令揭開，當面獨許，
J33nB286_p0530b05║秋水共長天一色。問：『賓主相見，有何言說？』荅云：『清
J33nB286_p0530b06║風拂白月。』回看東君無聽運之勞，黃鶴有盤空之
J33nB286_p0530b07║勢，得閒題取一篇，不必復循崔灝。甄別龍山荅句，
J33nB286_p0530b08║光華似鎮海明珠，徹見魚龍窟宅，是以洞山不知
J33nB286_p0530b09║膝之屈地矣。隆望既重于當時，正眼必超於終始，
J33nB286_p0530b10║此固明易可分，勿煩其贅啟。後之大匠力能排闥，
J33nB286_p0530b11║直入其室，雪曲陽春，不妨高和，珠迴玉轉，任運從
J33nB286_p0530b12║心。峰之所云：『升堂難入室，坐室不升堂。』是為意句
J33nB286_p0530b13║俱到，非惟徹己之深，可豁後來之鑑。其頌以拂子
J33nB286_p0530b14║掛來，何足問此？直引百丈，若不再參，終未識主中
J33nB286_p0530b15║之主。古德所謂：『客情步步隨人轉，有大威光不能
J33nB286_p0530b16║現。』甚得敷演之玅。末云：『君臣溷失有家珍。』峰將徹
J33nB286_p0530b17║主中之主，然個中略經點綴，則反失其真，悉是刺
J33nB286_p0530b18║腦入膠盆，未到獨步超方之絕頂，幾欲觀方于眉
J33nB286_p0530b19║睫者，恐無是事矣。故曰：『觀方不至彼，至彼不觀方。』
J33nB286_p0530b20║既云至矣、到矣，君臣道合矣、臣主相忘矣，則兒孫
J33nB286_p0530b21║戴不賞之功，祖父殫密室之令。此外更欲搜索箇
J33nB286_p0530b22║家珍出來，何異卵生毛、馬生角？徒將九轉靈丹博
J33nB286_p0530b23║作砂汞中物，力思追蹤覺範，瞥興大用，炫耀今時，
J33nB286_p0530b24║反成鈍置。是以頌意不宜逞奇，一逞奇特，非惟滅
J33nB286_p0530b25║真喪智，亦且空勞無益。如覺範聰敏過人，擬將洞
J33nB286_p0530b26║山宗趣改腔越調，以兼中至易、偏中至絕，不揣雲
J33nB286_p0530b27║巖立旨，依根分布。從石頭發源，闡揚正偏回互綱
J33nB286_p0530b28║領，所謂明中有暗，暗中有明。故寶鏡三昧有如離
J33nB286_p0530b29║六爻之喻，因其卦體內暗外明、內柔外剛，錯綜奇
J33nB286_p0530b30║耦，文彩昭著。起則初爻、二爻為一疊，依體立用；次
J33nB286_p0530c01║則三爻、四爻為二疊，體用齊彰；再則五爻、六爻為
J33nB286_p0530c02║三疊，體用俱隱。若𠁼字三法縱別，不成天然而玅，
J33nB286_p0530c03║是之疊而為三。又云變者，以初陽二陰一位為正
J33nB286_p0530c04║中偏，以二陰三陽二位為偏中正，以三陽四陽三
J33nB286_p0530c05║位為正中來，以四陽五陰四位為兼中至，以五陰
J33nB286_p0530c06║六陽五位為兼中到。外卦陰居陽位、陽居陰位，兼
J33nB286_p0530c07║帶忽來，敲唱雙舉，若嬰兒五相，此變盡成五，縱橫
J33nB286_p0530c08║不離本位。寂音竟於互卦分爻，用巽、兌、大過、中孚、
J33nB286_p0530c09║重離配成五位，內外錯安，正偏倒置。斯出一時臆
J33nB286_p0530c10║見，不諳吾宗血脈，遞相沿習，自謂千古定案，不可
J33nB286_p0530c11║增改其毫忽在。覺範名稱尊宿，尚乃失辯于宗閫，
J33nB286_p0530c12║況後代傳載者乎？是以續錄于斯，昭其宗旨正訛
J33nB286_p0530c13║不易之論。」
J33nB286_p0530c14║（復附近者，有以二株嫩桂，合翠交陰，上符馬祖，實由龍山，以洞山請益龍山賓主話，為五湖入海，同
J33nB286_p0530c15║一濕性云云。蓋石頭、馬祖淵脈，雖本乎大鑑一源，然洞山繼雲嵒之道，必當確定宗派。如以龍山符
J33nB286_p0530c16║馬祖而攝歸洞山，則置藥山、石頭于何地？既云五湖入海，同一濕性，何不合流至曹溪，而溯歸少室？
J33nB286_p0530c17║斯謂五派同源，法門公議。今欲獨分注于馬祖下，則競流也，非合流也。請觀相向，以孰為是？且洞山
J33nB286_p0530c18║乃述行腳請益諸方始末，若此為符，則從上諸家尊宿，誰不歷之、參之？要使其盤根錯節，貫之、續之，
J33nB286_p0530c19║則一往而無抵止矣。脈脈相承，久而尚為抹殺，況參請者乎？如《雪峰錄》有云：「吾從先德山、石頭，以承
J33nB286_p0530c20║傳此秘密法門」一段，豈不昭著祖系？今世力欲鉗結其口，掩昧其實，將石頭下雲門、法眼二宗，硬欲
J33nB286_p0530c21║插入馬祖派內，合臨濟、溈仰，以印馬駒四足，崇其偽碑，爭馳未息。況更突一洞山參請之機緣，筆為
J33nB286_p0530c22║上符馬祖，列于庭下，毋乃太高己門戶，而越分他宗？將起撤鄰燈，而歸光一室，得無門墻桃李乎？因
J33nB286_p0530c23║并錄此，以俟明鑒。）
J33nB286_p0530c24║峰問：「臨濟秘密只貴賓主，曹洞亦有賓主。且道：同別
J33nB286_p0530c25║在甚麼處？」
J33nB286_p0530c26║峰著云：「莫踐履，混飛騰。」頌曰：
J33nB286_p0530c27║主主應須體用分，杖頭末句父歸根。相參了
J33nB286_p0530c28║得方珍重，利處應知鈍已存。
J33nB286_p0530c29║師著云：「倒拈無鏃箭，射落一雙雕。」頌曰：
J33nB286_p0530c30║玄偏不附正何分？踢倒重關始絕根。贏得太平樂業
J33nB286_p0531a01║後，薰天灼地了無存。
J33nB286_p0531a02║師荅云：「孫子減灶添兵，滅狂雄之膽；孔明減兵添
J33nB286_p0531a03║灶，避敵國之鋒。鳳蟄龍驤，奮發天然儀表；秉符執
J33nB286_p0531a04║節，維持閫外威名。電火破潛形異怪，雷聲震竄跡
J33nB286_p0531a05║妖狐，交參未許揚眉，入戶豈容湊泊？故大用不假
J33nB286_p0531a06║安排，要使塵中辨主；打疊重關一路，須知化外來
J33nB286_p0531a07║賓。或互同聲吼、或調別宮商，赤身挨白刃，那堪顧
J33nB286_p0531a08║險思危？合眼跳黃河，須是銅肝銕膽。主賓雖殺活
J33nB286_p0531a09║不同，明暗合全提無三，故不執正偏之賓主外于
J33nB286_p0531a10║四，料揀難於互用也。如臨濟賓主，師家學人交鋒
J33nB286_p0531a11║處固與洞宗稍別，但臨濟兩堂首座同時下喝，濟
J33nB286_p0531a12║云：『賓主歷然。』又云：『一喝分賓主，炤用一時行。』此與
J33nB286_p0531a13║洞宗賓中主、主中賓，扣擊當陽不移寸步，雖前輩
J33nB286_p0531a14║罕言及此，蓋知斯旨未有不同聲相應者。又洞山
J33nB286_p0531a15║因示僧云：『客中辯主尚未分，如何辯得主中主？』僧
J33nB286_p0531a16║便問：『如何是主中主？』山云：『闍黎自道取。』僧云：『某甲
J33nB286_p0531a17║道即是客中主。如何是主中主？』山良久，云：『恁麼道
J33nB286_p0531a18║即易，相續也大難。』斯即洞山推出直下主賓，打破
J33nB286_p0531a19║劫前古鏡，死水裏鞭起陝府鐵牛，藕絲孔拽出嘉
J33nB286_p0531a20║州大象，半提開萬丈冷門庭，雙控驀全收一句子。
J33nB286_p0531a21║故濟宗通二偏兼帶，曹洞合縱奪主賓。門庭施設，
J33nB286_p0531a22║各有條分，關鎖齊開，誰拘出入？如洞宗之賓中賓，
J33nB286_p0531a23║此雙明不類，非有、非無，人、境俱不奪，即第四句兼
J33nB286_p0531a24║中至之大意，本非濟上同一互用。峰必以履踐、飛
J33nB286_p0531a25║騰列為兩途，恐無此法。履踐，宗師家本也；飛騰，宗
J33nB286_p0531a26║師家用也。雖進止不同，其履踐本一，證是道者，誰
J33nB286_p0531a27║能出不由戶？如操愈密，其道愈光，不因黑漆漆地
J33nB286_p0531a28║履踐，焉得祖道光揚？將欲舍卑而崇高，難脫行遠
J33nB286_p0531a29║必自邇。峰專執景欣一語而泯滅洞上者，豈不發
J33nB286_p0531a30║千古一笑？且進階之漸者，始云見跡入草，制奔烈
J33nB286_p0531b01║狂牛，次曰忘炤別峰，脫象王回顧，藥病盡去，迷悟
J33nB286_p0531b02║冰消。然又不可不履踐，故曰：『見道方修道，不見復
J33nB286_p0531b03║何修？』又云：『理雖頓悟，事以漸除。』若一知而不保任，
J33nB286_p0531b04║久久失初，恐醍醐翻成毒藥。又如車二輪、如鳥二
J33nB286_p0531b05║翼，若單飛騰而棄履踐，謂之有用無體；單履踐而
J33nB286_p0531b06║失飛騰，謂之有身無智。故體用渾然，本無二理。今
J33nB286_p0531b07║棄根本而附枝葉，吾不知法之與人為何？見解之
J33nB286_p0531b08║與行解為何？是知斷不可判為兩途矣。較主中主
J33nB286_p0531b09║者，即正中來，此根本同出。今頌以主主應須體用
J33nB286_p0531b10║分，則宛同賓中主非主中主矣。就于濟宗之主，兩
J33nB286_p0531b11║合參之，亦未見有體用之可分，宜將句中應須兩
J33nB286_p0531b12║字易作難同，或可頌之。如石門著云：『萬里絕同侶，
J33nB286_p0531b13║斯竭盡三際。』可謂濟上之直截者。若于洞宗所荅，
J33nB286_p0531b14║猶未盡善，況云主主可分體用耶？如云杖頭末句、
J33nB286_p0531b15║父歸根之句，斯盡美矣，但不可死列定在棒上之
J33nB286_p0531b16║命根，分為角見，而細之又細、外之又外，扭捏相參，
J33nB286_p0531b17║則在處吹毛，斷不喚作鈍根阿師也。慨今道愈凌
J33nB286_p0531b18║遲，真偽雜亂，踞斯位者，不思一視同仁，每議臨濟
J33nB286_p0531b19║以棒喝為本分、曹洞以語句為本分。又云：『語句你
J33nB286_p0531b20║家的，棒喝我家的，不可互相混用（云云）。』試問：當時
J33nB286_p0531b21║祖券，未審從何派定？一有棒喝相關，便謂之私竊
J33nB286_p0531b22║者，則淨因一喝，不當分五教矣。秪如濟宗言句，可
J33nB286_p0531b23║使克棟，則不當竊洞上矣。天地之道，體大用大，如
J33nB286_p0531b24║月印千江，必注意執為定法，何得響應十方耶？非
J33nB286_p0531b25║惟臨機掣肘，亦且亂統難支。又以朝入東門，便謂
J33nB286_p0531b26║東家之子；暮入西宅，便謂西家之兒。互相攻擊，失
J33nB286_p0531b27║辨根苗，共陷于不智之域，磨唇礪齒，何所事焉？深
J33nB286_p0531b28║有三峰述其大端，拈以問吾宗之同異，余因茲不
J33nB286_p0531b29║避擊撞，敢為布其要略也如此。」
J33nB286_p0531b30║峰問曹山四禁：「莫行心處路，不掛本來衣，何須正恁
J33nB286_p0531c01║麼，切忌未生時。且道：禁之外又作麼生？」
J33nB286_p0531c02║峰著云：「切忌從他覓。」頌曰：
J33nB286_p0531c03║誰人影子不隨身？吹滅青燈始見真。昨日看
J33nB286_p0531c04║山攜個杖，幾迴行過石麒麟。
J33nB286_p0531c05║師著云：「我今不是渠。」頌曰：
J33nB286_p0531c06║撲碎珊瑚倒卻身，樓頭見月總非真。根株不向當途
J33nB286_p0531c07║截，走馬徒教索翠麟。
J33nB286_p0531c08║師荅云：「滔滔湖海，寂寂祖庭，說道廣似牛毛，見道
J33nB286_p0531c09║罕如兔角。未堪話會，何地施權？不得已，先聖向塵
J33nB286_p0531c10║勞內打開布袋，入水和泥，令行處嚴防密護，露布
J33nB286_p0531c11║困已伏之兵戈；相逢時斗轉星移，彈鋏驚歸途之
J33nB286_p0531c12║客思。謾云：『撒手歸來無一事，到頭末後有千差。』故
J33nB286_p0531c13║曹山禁已賞之勛階，拔過窗之牛尾，果得深經大
J33nB286_p0531c14║冶，去寒灰枯木之沉痾，脫湛寂澄清之冷焰。疾破
J33nB286_p0531c15║渠原是我，翻身直下一刀；推開我不是渠，回首鳳
J33nB286_p0531c16║沖霄漢。除卻本來照，瞿曇不受印於然燈；掀翻腦
J33nB286_p0531c17║後關，善財可罷昇於樓閣。此曹山深經洞山之爐
J33nB286_p0531c18║鞴，故能顯祖父之門風。不料去聖時遙，人心不古，
J33nB286_p0531c19║尊慢立生，倒見競出，紊亂其父子，妄言曹山為徵
J33nB286_p0531c20║洞山睹影處所發，又陷其能救師認影之病。故有
J33nB286_p0531c21║說云：『曹山立三墮以明尊貴，設四禁以辟邪途，捐
J33nB286_p0531c22║不賞之功，絕未然之禍。渠無國土，何處逢渠？本是
J33nB286_p0531c23║無瘡，勿傷之也。後世不曰洞曹而曰曹洞，其在此
J33nB286_p0531c24║乎（云云）？』讀此使人心駭神驚，一亂其師承之分、二
J33nB286_p0531c25║滅其繼法之始。千古之下，未有子加父上，臣令君
J33nB286_p0531c26║前。設有是聞，必為悖逆之賊，世、出世法豈容若是
J33nB286_p0531c27║倒行耶？雖云智過于師，方堪傳授，苟不如是，何堪
J33nB286_p0531c28║紹隆玄化？然於名分，亦可謂之子父乎？今稱曰曹
J33nB286_p0531c29║洞者，曹山仰尊六祖，脈自曹溪而分布，凡所住處，
J33nB286_p0531c30║尊曹溪以表之，為洞山統承六祖之道，是石頭、青
J33nB286_p0532a01║原而溯其上，重于尊祖敬宗之大節。近代毫不辯
J33nB286_p0532a02║其實蹟，枉藉聲名蓋覆洞山之上，不亦忍心害理
J33nB286_p0532a03║乎？況洞山過水睹影處，惟曰大悟前旨，蓋脫前無
J33nB286_p0532a04║情說法之悟處不忘，今日一見即脫之矣，豈有睹
J33nB286_p0532a05║影而復墮影耶？復至雜聲塞耳，以洞山情之所結，
J33nB286_p0532a06║因見不忘，情見相私，語沉窠臼，片瑕千累，眾病一
J33nB286_p0532a07║源，而力為推之陷之。噫！非彼之過也。所謂我眼本
J33nB286_p0532a08║正，因師故邪。信哉言乎！且洞山偈云：『渠今正是我』，
J33nB286_p0532a09║此述前得根本智之迷中悟。『我今不是渠』，此正脫
J33nB286_p0532a10║根本智之悟中迷。故曰：『不居正位，那守大功？』峰全
J33nB286_p0532a11║不蹈浩浩之通衢，反沒昏昏于四野，心源已昧，圓
J33nB286_p0532a12║鑑難明，惡其示人以難窮劣，反圖以勝，將使埋兵
J33nB286_p0532a13║掉鬥，傾固欲亂，以危根本，向不清于所舉機用，敢
J33nB286_p0532a14║誇誕于今時，捏洞山犯四禁之知，謗曹山嚴救師
J33nB286_p0532a15║之病，一刀斬斷，不墮廉纖。甚矣乎！峰何爾迷忽至
J33nB286_p0532a16║此？又妄以高峰睹五祖真讚，打破拖死屍之疑，而
J33nB286_p0532a17║合拈云：『大似洞山過水睹影，幾乎廉纖出五位，幸
J33nB286_p0532a18║于枕子落地處了卻，不失為濟上傑人耳（云云）。』今判
J33nB286_p0532a19║睹影為未悟，五位為廉纖，將欲負螢光而超日月，
J33nB286_p0532a20║困折先聖之道，不亦罔人歟？又謬解『渠今正是我，
J33nB286_p0532a21║我今不是渠』句，以影子之渠為我之本來人，而我
J33nB286_p0532a22║者個穿衣喫飯底，都是羅家佛之說，以洞山大徹
J33nB286_p0532a23║句為隨身影子，同于外道之我，故囈言直翻五位
J33nB286_p0532a24║廉纖之影子，突出大法之吹毛，捏塑千般，變幻疊
J33nB286_p0532a25║出，豈不罔之又罔歟？毋怪峰之臨末稍頭荅個身
J33nB286_p0532a26║後事云：『床頭老鼠偷殘藥，壁上孤燈炤舊衣』之句。
J33nB286_p0532a27║噫！苦屈殺人，誠謂情之所結，因見不忘，相傳底蘊，
J33nB286_p0532a28║所見如斯，宛有來去之可依、心境之可別，欲稱寂
J33nB286_p0532a29║音再來，恐名實未相當耳。況曹山四禁，秪發揮得
J33nB286_p0532a30║洞山前一句，恐人在法身邊認取，故云：『枯木崖前
J33nB286_p0532b01║錯路多，行人到此轉淆訛。體盡最初與末後，不教
J33nB286_p0532b02║兩眼自糢糊。』速宜撥轉機軸，尚要去任運之所倚，
J33nB286_p0532b03║脫玄玅之法塵，打抹精神，從頭細撿，一一必須從
J33nB286_p0532b04║自己胸中流出，稍有借路，便為束縛。是知鸞輿不
J33nB286_p0532b05║共閒車輾，鼎沸乾坤瞬息平。豈如峰不揣古人用
J33nB286_p0532b06║處之隱顯，弘法之精嚴，自逞尖新，令人不可參取
J33nB286_p0532b07║本來面目。若一參之，即是羅家底佛、墮洞山之影、
J33nB286_p0532b08║曹山禁內事也，因而著為切忌從他覓。驗此則洞
J33nB286_p0532b09║山前之知有，峰尚未能聞矣，況于洞山後之不知
J33nB286_p0532b10║有，而峰可得聞乎？所見宜其言之，所存固其宜之，
J33nB286_p0532b11║因而妄判洞山未裂棒上之命根，乃頌個『誰人影
J33nB286_p0532b12║子不隨身』，擬將洞山從太虛空按入水底，秪恐徒
J33nB286_p0532b13║施巧力，自招汩沒，果能變盡白雲，雙輪獨運，則峰
J33nB286_p0532b14║倒舌之罪，余當代領，但恐其力未充耳。次云：『吹滅
J33nB286_p0532b15║青燈始見真』，可惜許不知費卻多少鹽醬。如有燈
J33nB286_p0532b16║時見明，吹滅時必當見暗，該而言之，未超乎明暗
J33nB286_p0532b17║圈繢，急不迥脫，則吹滅時亦且未是真矣。如石頭
J33nB286_p0532b18║《參同契》云：『當明中有暗，勿以暗相遇；當暗中有明，
J33nB286_p0532b19║勿以明相視。』明暗各相對，比如前後步。較此又何
J33nB286_p0532b20║待吹滅時見、不吹滅時即不見耶？豈不自成鈍置？
J33nB286_p0532b21║欲假眼光定動之麤知，塞卻沒縫罅中之伏道，千
J33nB286_p0532b22║雕萬琢，計湊程途，昔賢非今時之操，道在人而豈
J33nB286_p0532b23║在法乎？故曰：『仁者見之謂之仁，智者見之謂之智。』
J33nB286_p0532b24║如峰倒見，固其分耳。末二句云：『昨日看山攜個杖，
J33nB286_p0532b25║幾回行過石麒麟。』雖則顯個人境互融的手眼，殊
J33nB286_p0532b26║不知幾落臨場之困矣。危乎！古鏡臺前閒影草，纔
J33nB286_p0532b27║一顧立喪深坑。快哉！大火聚中帶雪花，拈得來不
J33nB286_p0532b28║妨賞鑑。所謂：『未經大海休誇水，除卻須彌不是山。』
J33nB286_p0532b29║當待三峰再於向上打個關節，直使從空放下，不
J33nB286_p0532b30║令步步登高，一朝迸出頭角，眼爍爍，氣雄雄，搣斷
J33nB286_p0532c01║古佛眉鋒，撞倒崑崙柱腳，心行如破闇之珠，機智
J33nB286_p0532c02║似準平之水，更不將生滅為心中毒、眼中塵，然後
J33nB286_p0532c03║整整肅肅，坦坦夷夷，出一言半句，徵古別今，為法
J33nB286_p0532c04║道干城，作人天依止，掠盡魑魅交馳，標分真贗雜
J33nB286_p0532c05║沓，虛己應世，自他俱利，方曰法門盛舉，勿則何補
J33nB286_p0532c06║于事？非余重言亹亹，橫衝直撞，如狂醉之夫，祈彼
J33nB286_p0532c07║存心朗朗，掃除積弊，似中天之日，陰霾立霽，復睹
J33nB286_p0532c08║徽猷，不至幽沉法運，令葫蘆提于千古之下。」
J33nB286_p0532c09║峰問：「三種滲漏中語，滲漏有機昧、終始，明安等語，究
J33nB286_p0532c10║竟未在。且道：如何是機始？」
J33nB286_p0532c11║峰著云：「笑殺當今一橛禪。」「如何是機終？」
J33nB286_p0532c12║著云：「未夢見在。」頌曰：
J33nB286_p0532c13║前牽後扯浦州麻，只道奔騰總是他。不會牢
J33nB286_p0532c14║關最後事，得來水影是蝦蟆。
J33nB286_p0532c15║「如何是機始？」
J33nB286_p0532c16║師著云：「木人夜半穿靴去。」又云：「犯則禍生。」
J33nB286_p0532c17║「如何是機終？」師著云：「石女天明戴帽歸。」
J33nB286_p0532c18║又云：「一齊按下。」頌曰：
J33nB286_p0532c19║始終機昧見如麻，疑帚疑箕摸殺他。未跨銀河穿月
J33nB286_p0532c20║窟，到來聲韻總蝦蟆。
J33nB286_p0532c21║師荅云：「推不向前，坤應合作三連；抑不落後，乾可
J33nB286_p0532c22║剖分六斷。打破甕，跛鱉飛騰；潰卻圍，降旗立豎。這
J33nB286_p0532c23║邊、那邊總不居，魔宮、佛殿都裂碎。『如何是機始句？』
J33nB286_p0532c24║『階前冷冷霜花，折角泥牛穿古道。』謾為斫額。『如何
J33nB286_p0532c25║是機終句？』『窗外遲遲月影，萬年童子扣松扉。』休得
J33nB286_p0532c26║躲跟。談笑壓風雷之勢，偕行搏虎豹之雄。欲探吾
J33nB286_p0532c27║宗要道，勢如鉤鎖連環，正偏合響，首尾全提。未經
J33nB286_p0532c28║絕頂，罔指輪王髻裏珠；不入九重，謾度儲君身佩
J33nB286_p0532c29║劍。撿點得來，眉毛已墮；收拾得去，乳食未消。打麵
J33nB286_p0532c30║還他州上麥，唱歌須是帝鄉人。故云：『婆婆和和，有
J33nB286_p0533a01║句無句，終不得物，語未正故。』卷舒莫測，井底蝦蟆
J33nB286_p0533a02║吞卻月；縱橫無犯，三更不借夜明簾。明得極則處，
J33nB286_p0533a03║方可怡情物外，笑傲煙霞。略知古人鼻孔大小，拈
J33nB286_p0533a04║幾節家常茶飯，穿一串陳爛葛藤，倒展旗鎗，明修
J33nB286_p0533a05║暗度，不妨快暢，勿則盡成謗法之過。如昔宏覺和
J33nB286_p0533a06║尚荅僧問：『如何是沙門所重底事？』覺云：『心識不到
J33nB286_p0533a07║處。』此誠純金不礦，雜毒全消。如語者、實語者，真師、
J33nB286_p0533a08║真道、真法，而寂音尚以宏覺荅處謂落十成死語，
J33nB286_p0533a09║固非洞宗所宜荅者。試看古人作略，好手手中呈
J33nB286_p0533a10║好手，愈出愈奇、愈精愈密，總使震若雷霆而不為
J33nB286_p0533a11║怒、嚴如霜雪而不為殘、伏屍萬里而不為刑、雍肅
J33nB286_p0533a12║上下而不為睦。學者別得輕重，碎身塵劫，未足以
J33nB286_p0533a13║報欽知。正法不私，道統萬古。若徒知有己而不知
J33nB286_p0533a14║有人，立言不根其本，至狂放如旋風敗葉，競流似
J33nB286_p0533a15║河決崖崩，自謂悟深法富，高出前人，歷劫爭衡，日
J33nB286_p0533a16║接眉目而不自屈者，得非魔外之儔歟？如峰著頌，
J33nB286_p0533a17║機終機始等語，既失前賢之案，復傾矯世之風，全
J33nB286_p0533a18║不思問在荅處、荅在問處，兩既失炤，始末誰圓？擬
J33nB286_p0533a19║欲烈雄才於祖道，假董筆以流芳，勢有拔山，力無
J33nB286_p0533a20║捉兔。是以法之難且險者，高則困于智、中則困于
J33nB286_p0533a21║名、下則困於利，抵掌播一隅之見，紛然棄已操之
J33nB286_p0533a22║功，終日提撕，徒增黑業。且三峰一生主張大法，每
J33nB286_p0533a23║在吞鯨之志，惟嫌一橛之麤，深心細密，力整頹綱。
J33nB286_p0533a24║斯舉既失炤于前，所用誠難達于後，未審時之所
J33nB286_p0533a25║行何道？所踐何事？徒使圓而幾向方矣。如云：『前牽
J33nB286_p0533a26║後扯浦州麻，只道奔騰總是他。』試看龍門躍尾，若
J33nB286_p0533a27║左旋右轉，必遭點額而還；提唱宗乘，如東穿西鑿，
J33nB286_p0533a28║則被藕絲絆倒。峰何以自迷當局，失辨來機？不知
J33nB286_p0533a29║牽扯個甚麼？奔騰個甚麼？大似罔兩以影問影。又
J33nB286_p0533a30║云：『不會牢關最後句，得來水影是蝦蟆。』慶幸三峰
J33nB286_p0533b01║徹最初句也、會末後關也，當使破玄黃而不悖、攖
J33nB286_p0533b02║萬法而不撓。既知其所知，則知其所不知矣，反不
J33nB286_p0533b03║脫身外之影，復追求影外之身，轉至全身受陷，沒
J33nB286_p0533b04║向千尺寒潭之底，沉醉清磯落照之中。不識家家
J33nB286_p0533b05║有路，那知處處長安？將欲鼓波濤而淤塞洞山之
J33nB286_p0533b06║破影，走文勢而束縛高閣之清風，使天下後世盡
J33nB286_p0533b07║尊其一家之統，以謂前無古人、後無作者，無奈目
J33nB286_p0533b08║空霄漢者終不隨其波而揚其塵，遞相亂清音于
J33nB286_p0533b09║別操也。夫究其法，最要一路，先除我我，次空見見，
J33nB286_p0533b10║我見不除，總智如鶖子亦將負墮，所云直心是道
J33nB286_p0533b11║場，無虛假故。三峰自問而自不知者，因其懸情高
J33nB286_p0533b12║下，反為籠住鷹揚，歷觀過去來今，舉古未聞有此。
J33nB286_p0533b13║不見：泐潭頌語滲漏云：『木人嶺上輕開口，石女溪
J33nB286_p0533b14║邊暗點頭。』斯謂鼓掌於風輪際下，揚聲在絕頂峰
J33nB286_p0533b15║頭，橫穿萬象，直鎖塵毛，撒手懸崖脫兩頭之玉鎖，
J33nB286_p0533b16║沒遮攔處突大冶之金丸，非久歷其道者莫能曉
J33nB286_p0533b17║之，頓絕語中滲漏之患，不昧終始者也。復云：『堪笑
J33nB286_p0533b18║當年李太白，夜來還宿釣漁舟。』斯云煙波渺忽，徒
J33nB286_p0533b19║追漁父之蹤；玉闕深沉，誰識進退之要？不潛牛斗
J33nB286_p0533b20║之光，難釋御樓之顧，蘆花雪月釣寒江，幾處渾然
J33nB286_p0533b21║迷大澤，是明其猶昧始終者也。先德頌式，光芒絕
J33nB286_p0533b22║勝，何似三峰不思豁其所指，反被一陣黑風迷雲
J33nB286_p0533b23║塞霧，視金闕為乾闥婆城，聽九韶類風馬牛韻？會
J33nB286_p0533b24║牢關、不會牢關，全不問取腳跟；見水影、脫水影，千
J33nB286_p0533b25║虛難逃一實。既無照膽之光，誰解撥塵之見？葛藤
J33nB286_p0533b26║窠裏牽扯不休，青草池邊喧聲未息。在峰如果會
J33nB286_p0533b27║得牢關最後事，則古今天地、古今日月、先聖後聖，
J33nB286_p0533b28║其揆一也。于中自當磊磊落落，直下絕其獨尊之
J33nB286_p0533b29║蔽，何妨喚佛祖作癩狗泥豬？撞倒天關、翻迴地軸，
J33nB286_p0533b30║悉作雷音震吼，風聲、雨聲，草影、虫影，撥萬象、不撥
J33nB286_p0533c01║萬象，把將神劍一揮，細知古人脫巴鼻處、絕廉纖
J33nB286_p0533c02║處，光前絕後。如旃檀樹寸寸皆香，徹底風流；似珊
J33nB286_p0533c03║瑚株枝枝撐月，腳尖頭踢出佛來。誠不虛誑，方可
J33nB286_p0533c04║為物作則，用拔諸苦。如執定所向，自是他非，到底
J33nB286_p0533c05║終在黑山鬼窟中，自沉自屈，落始落終，茫茫一去，
J33nB286_p0533c06║不知其際，將欲何為哉？是以道貴乎知止，一至其
J33nB286_p0533c07║無可止之地，頓越始終。如易之艮卦，以其終萬物
J33nB286_p0533c08║而始萬物，故曰：『艮其背，不獲其身』，越始也；『行其庭，
J33nB286_p0533c09║不見其人』，超終也。復頓絕取舍兩頭之餘波。又云：
J33nB286_p0533c10║『兼山艮，君子以思不出其位』，若兼帶旨也。悟此則
J33nB286_p0533c11║無法不彰、無關不破。是故提綱立法之主，掃除空
J33nB286_p0533c12║有，不貴多知，見盡理圓，平懷不異，無心應世，竭智
J33nB286_p0533c13║愚于入流，忘所行超物表，演一音於隨類知歸，道
J33nB286_p0533c14║可公諸天下，機用豈別前人？秪知步步向前，不解
J33nB286_p0533c15║心心退後，直犯不起之疾，難於藥石之攻，所見如
J33nB286_p0533c16║斯而已。本不循中行大道，故陷乎曳尾幽蹤，未辨
J33nB286_p0533c17║偏正倒邪，奚知禍生肘腋？毋怪凌行婆昔日指浮
J33nB286_p0533c18║杯之病耳。蓋因心私則物礙，法空則見圓，是以讀
J33nB286_p0533c19║其書則知其人。或三峰一時岐路，何至承其道者
J33nB286_p0533c20║甚欲深父之蠱，廣載流行，至使罪通上古，隱然而
J33nB286_p0533c21║不為念者，其心果安乎？且言者乃君子之樞機、是
J33nB286_p0533c22║非之定案，統天之道，代天之行，傳諸信史，臧否立
J33nB286_p0533c23║見。如春秋經世之典，不議則已，一議立破奸邪之
J33nB286_p0533c24║膽，頓絕暗昧之頑。是以可筆則筆、可削則削，總于
J33nB286_p0533c25║聖人再起而莫敢與之抗衡者，唯其公而矣。況峰
J33nB286_p0533c26║進于道者，反以私昧正，堂堂祖令、赫赫典型，法道
J33nB286_p0533c27║雷震於天下，誰能為汝蔽之乎？洞山所謂濁智流
J33nB286_p0533c28║轉，則語滲漏。今斯頌逐處窠臼，全身勝負，要使言
J33nB286_p0533c29║言見諦、句句朝宗，至耶？否耶？吾亦勿知之矣。急須
J33nB286_p0533c30║舉步出靈峰，漫向寒嵒空斫額，畢竟如何得不昧
J33nB286_p0534a01║始終句？」乃畫【圖】二相。云：「木雞啼夜半，玉女斂神
J33nB286_p0534a02║鋒。透得玄中旨，方明自性宗。」
J33nB286_p0534a03║總結云：「重言者，心不敏；好辯者，神不全。固欲攖彼
J33nB286_p0534a04║逆鱗，必蹈不測之險。奮身而不顧者，余有所思也。
J33nB286_p0534a05║于中由辯之不早辯者，非一朝一夕之故，其所由
J33nB286_p0534a06║來者漸矣。三峰斯言之漸，不得無辯。如其立問著
J33nB286_p0534a07║洞山，以『目前未必機銖兩，睡中先付定盤星』，斯謂
J33nB286_p0534a08║之拈古可乎？以『春秋一字便誅心，詭御猶來傲得
J33nB286_p0534a09║禽』，斯謂之頌古可乎？以『只恐竊符私奔者，定然三
J33nB286_p0534a10║尺不相容』，斯謂之代古可乎？以『始終頌為不會牢
J33nB286_p0534a11║關最後句，得來水影是蝦蟆』，斯謂之徵古可乎？或
J33nB286_p0534a12║云：『何以將此答頌逐句破消，恐非法式？』余曰：『此隨
J33nB286_p0534a13║三峰顛倒，以緇為素者也。』讀其問之之異、頌之之
J33nB286_p0534a14║非，是法式耶？非法式耶？乃謔註耳喪心，將千百年
J33nB286_p0534a15║來祖禰鏤刻窮奇，星分斗布，宛如精衛填海，更不
J33nB286_p0534a16║知愈沒而愈深、愈鏤而愈固，機設萬端，事無一就，
J33nB286_p0534a17║若存心光大，決不自相矛盾矣。請思臨濟之始、曹
J33nB286_p0534a18║洞之先，昭穆之序，是少室耶？非少室耶？根源既不
J33nB286_p0534a19║列于空桑，祖脈豈可別於中外？三峰亦一代偉人
J33nB286_p0534a20║也，濟宗得之而稍振，真俗融通，薰灼當世，聲名為
J33nB286_p0534a21║之羅盡。假令龍山、懶殘再生於今日，恐未有其人
J33nB286_p0534a22║躡屩擔簦，尋流而扣慕者矣。生今之世，遠古之道，
J33nB286_p0534a23║深慨遊學之士唯隨影響于熱鬧場中，本無心汲
J33nB286_p0534a24║汲於生死，驅令向冷灰中一覷，則反走且不暇，欲
J33nB286_p0534a25║使入龍巢、探虎穴而擊扣者，斷斷無是事焉。惜乎
J33nB286_p0534a26║末法之衰淺如此。近之得道真流，既高升祖席，大
J33nB286_p0534a27║闡宗風，應存厚道，完固天元，不當翦伐一空，宜敬
J33nB286_p0534a28║以直內，義以方外，而德始不孤。綿亙流遠，稍分左
J33nB286_p0534a29║右之袒，偏向方隅，不循大體，一經盤根錯節，斤斤
J33nB286_p0534a30║然將有造物而奪其魄者，可不懼？故嘗聞大慧聲
J33nB286_p0534b01║占諸方，道布海外，然其作用亦少植元氣，此美玉
J33nB286_p0534b02║之微瑕，未幾傳而頓絕。不意一木訥瞌睡之虎，獨
J33nB286_p0534b03║當濟上之門風，流通正法眼，虎丘其人也歟！慨今
J33nB286_p0534b04║之世，罕聞是說，此亦深為厚德之至言，非泛泛而
J33nB286_p0534b05║不經者。念某學行未充，宜其身後而後之，不宜聲
J33nB286_p0534b06║先而先之，冒此不可逭之罪狀，無位而越言、無聲
J33nB286_p0534b07║而荅響，宛似負山之蚊，本不知量。但彼立意詆毀
J33nB286_p0534b08║太甚，欲削其跡而廣其言，將使疾行，大張旗鼓，兼
J33nB286_p0534b09║之寥寥數十載，莫敢誰何？細驗其案，難乎其以是
J33nB286_p0534b10║為非、以虛為實，設疑玩世，變幻虛聲，傳訛既久，恐
J33nB286_p0534b11║因其私而挾樹之，因其鳴而隨和之，更不塞其濁
J33nB286_p0534b12║流，將有泛濫而不可制于後者，故不忌犯彼之鋒
J33nB286_p0534b13║鋩，直使斷其籠絡。且塵勞之士，有蹈白刃而不驚，
J33nB286_p0534b14║履危機而坦易，如昔之藺相如也。衛主入秦，視身
J33nB286_p0534b15║如芥，當此虎視天下之強雄，毫不為畏勒，三擊缶
J33nB286_p0534b16║而顧書冊，歸全璧而立破陰謀，使其不愚弄於趙
J33nB286_p0534b17║者，亦不至愚弄於天下矣。況擔荷佛祖大任，苟患
J33nB286_p0534b18║得失之心，慮冷熱之勢，素餐尸位，屈蠖偷安，可使
J33nB286_p0534b19║之然乎？余雖法門所不齒者，然耿耿餘心，秪知仰
J33nB286_p0534b20║體祖宗之法，推戴從上之源，悍勞忍苦，未嘗少間，
J33nB286_p0534b21║恨不令三峰再世而為面質也。奈何窮途日暮，世
J33nB286_p0534b22║衰道微，悠悠蒼天，誠何心哉？食人之祿，忠人之事，
J33nB286_p0534b23║沉沉祖道，繼何人哉？思之不可得，當質諸鴻濛至
J33nB286_p0534b24║人，懇施無諍三昧之光，立消隱伏，弘通正脈，深何
J33nB286_p0534b25║幸焉？更荷海內宗匠，勿較某之狂悖，不至因人廢
J33nB286_p0534b26║言，使和融向往，明鑑後來，毋教畫地而趨，以傷吾
J33nB286_p0534b27║行，化其有用之用、全其無用之用，如天普蓋、似地
J33nB286_p0534b28║普擎，不亦大乎？再睹雙雙玉桂，久廕群生，兩兩宗
J33nB286_p0534b29║風，遠注法味，了知真師真道，可續而不可授、可得
J33nB286_p0534b30║而不可見，若白澤圖、秦宮鏡，不至繩繩慧命，滅沒
J33nB286_p0534c01║波旬，豁其聾瞽，應知一回拈出一回新，莫作是非
J33nB286_p0534c02║來解會。讀者必強目為堅白之鳴，不能聞聲于象
J33nB286_p0534c03║外，密契乎天倪，一任心之所役，目之所眊，萬竅之
J33nB286_p0534c04║怒嚎，調調之刁刁，作聲沒響，鼓扇後先，余悉付參
J33nB286_p0534c05║寥子，置於混沌之地。果欲有言耶？以俟乎聖人再
J33nB286_p0534c06║起，著然存而不論。果欲無言耶？以返乎無聲之域，
J33nB286_p0534c07║泮然議而不辯。權衡在手，輕重自知，眼透頂門，不
J33nB286_p0534c08║迷終始。」台山智靜述于炤膽堂
J33nB286_p0534c09║
J33nB286_p0534c10║攖寧靜禪師語錄卷（終）