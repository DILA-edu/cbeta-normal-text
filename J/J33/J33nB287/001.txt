J33nB287_p0535a01║自閒覺禪師語錄
J33nB287_p0535a02║　目錄
J33nB287_p0535a03║序文
J33nB287_p0535a04║卷之一
J33nB287_p0535a05║住蘇州黃溪羅漢禪寺語錄
J33nB287_p0535a06║住蘇州崇川慈濟禪寺語錄
J33nB287_p0535a07║住明州奉川法海禪寺語錄
J33nB287_p0535a08║卷之二
J33nB287_p0535a09║住明州奉川岳林禪寺語錄
J33nB287_p0535a10║住嘉興龍淵景德禪寺語錄
J33nB287_p0535a11║卷之三
J33nB287_p0535a12║住常州荊溪芙蓉禪寺語錄
J33nB287_p0535a13║卷之四
J33nB287_p0535a14║示眾
J33nB287_p0535a15║小參
J33nB287_p0535a16║晚參
J33nB287_p0535a17║法語
J33nB287_p0535a18║問答
J33nB287_p0535a19║室中勘辨
J33nB287_p0535a20║卷之五
J33nB287_p0535a21║拈頌
J33nB287_p0535a22║聯芳偈
J33nB287_p0535a23║行實
J33nB287_p0535a24║卷之六
J33nB287_p0535a25║書問
J33nB287_p0535a26║佛祖讚
J33nB287_p0535a27║自讚
J33nB287_p0535a28║佛事
J33nB287_p0535a29║卷之七
J33nB287_p0535a30║詩偈
J33nB287_p0535b01║卷之八
J33nB287_p0535b02║雜著
J33nB287_p0535b03║行狀
J33nB287_p0535b04║
J33nB287_p0535b05║
J33nB287_p0535b06║
J33nB287_p0535b07║
J33nB287_p0535b08║
J33nB287_p0535b09║
J33nB287_p0535b10║
J33nB287_p0535b11║
J33nB287_p0535b12║
J33nB287_p0535b13║
J33nB287_p0535b14║
J33nB287_p0535b15║
J33nB287_p0535b16║
J33nB287_p0535b17║
J33nB287_p0535b18║
J33nB287_p0535b19║
J33nB287_p0535b20║
J33nB287_p0535b21║
J33nB287_p0535b22║
J33nB287_p0535b23║
J33nB287_p0535b24║
J33nB287_p0535b25║
J33nB287_p0535b26║
J33nB287_p0535b27║
J33nB287_p0535b28║
J33nB287_p0535b29║
J33nB287_p0535b30║
J33nB287_p0535c01║自閒覺禪師語錄卷第一
J33nB287_p0535c02║住荊溪芙蓉寺嗣法門人
J33nB287_p0535c03║　住古堯乾明寺嗣法門人洪暹　編
J33nB287_p0535c04║住蘇州黃溪羅漢禪寺
J33nB287_p0535c05║據室。拈拄杖云：「此是烹佛煆祖之處、羅龍網鳳之場，
J33nB287_p0535c06║山僧今朝踞此，任是銅頭鐵額到來，也須倒退三千
J33nB287_p0535c07║里。且道新長老有甚長處？」卓一卓，喝一喝。
J33nB287_p0535c08║上元上堂。纔有僧出，師約住云：「住住！山僧今日無暇
J33nB287_p0535c09║答話，有一要緊事，雖然家媿，也要外揚。」驀拈拄杖云：
J33nB287_p0535c10║「者木上座隨吾數年，守規正己，毫無失節，昨夜慶賞
J33nB287_p0535c11║龍燈，無端與金剛二士鉤肩搭背，從江南看至江北，
J33nB287_p0535c12║三鼓方回。昔文殊起佛見、法見，尚貶鐵圍山，此木上
J33nB287_p0535c13║座與金剛二士犯律中不往觀聽戒，合貶甚麼？」攛拄
J33nB287_p0535c14║杖喚直歲云：「與我一齊趕出三門。」便下座。
J33nB287_p0535c15║上堂。「一人端居丈室，渾身墮在荒艸裏；一人十字街
J33nB287_p0535c16║頭，步步踏著毘盧頂。那箇合受人天供養？」良久云：「今
J33nB287_p0535c17║日大有人不隨普請。」
J33nB287_p0535c18║立兩序，上堂。「選佛場開，誠主法之正事；全提正令，須
J33nB287_p0535c19║龍象以交參。苟非真正道流，曷能臻極遠大？更冀同
J33nB287_p0535c20║心同德，扶掖叢林，滴水冰生，始終一致。到者裏，和光
J33nB287_p0535c21║同塵則不無，且如何是丕贊宗猷句？」遂起身，顧左右
J33nB287_p0535c22║云：「但願東風齊著力，一時吹入我門來。」
J33nB287_p0535c23║祈晴上堂。問：「久雨不晴，雲門道劄，和尚分上又作麼
J33nB287_p0535c24║生？」師云：「掣開金殿鎖，迸出一輪紅。」進云：「恁麼則照天
J33nB287_p0535c25║照地去也。」師云：「雖非汝境界，亦可應時宜。」進云：「看者
J33nB287_p0535c26║老漢，賊身已露。」師云：「慣得其便。」乃云：「昨夜薰風甚猛
J33nB287_p0535c27║烈，崑崙須彌都吹折，天門海門一齊崩，風伯雨師從
J33nB287_p0535c28║此歇。歇歇！」豎拂子云：「於今撥轉上頭關，五色雲扶杲
J33nB287_p0535c29║日出。」
J33nB287_p0535c30║上堂。「佛法至要，迥出常情，治世語言，俱為剩說，秪貴
J33nB287_p0536a01║當人豁開正眼，發明從上端倪，智鑒洞明，突出衲僧
J33nB287_p0536a02║巴鼻。一切處為祥為瑞，佛祖潛覷無門；應用時為雨
J33nB287_p0536a03║為霖，人天莫測其量。然後，將一條斷貫索，到處穿人
J33nB287_p0536a04║鼻孔，不為分外，所以『吾本來此土，傳法救迷情；一花
J33nB287_p0536a05║開五葉，結果自然成。』」拈拄杖云：「祖師來也。四十年來
J33nB287_p0536a06║太放癡，頑心全未改毫釐，秪知鬧處鑽頭入，不解人
J33nB287_p0536a07║前別是非。雲去雲來常作伴，月圓月缺總相宜，而今
J33nB287_p0536a08║赤手憑誰委？到處逢人驀面欺。」擲拄杖，下座。
J33nB287_p0536a09║結夏，上堂。僧問：「結卻布袋頭，不容絲毫走作；拈出金
J33nB287_p0536a10║剛劍，從教殺盡安若。秪如佛未出世、祖未西來，還有
J33nB287_p0536a11║者般消息也無？」師云：「蠱毒之家水莫嘗。」進云：「老老大
J33nB287_p0536a12║大話頭也不識。」師云：「山僧失利。」僧喝，師云：「知即得。」乃
J33nB287_p0536a13║云：「羅漢今朝結制，不學諸方舊例，何須把住牢關，究
J33nB287_p0536a14║取西來大意？眼前綠水松風，一任禪和遊戲，既無圓
J33nB287_p0536a15║覺伽藍，說甚平等性智？直須隨處自由，管取參學事
J33nB287_p0536a16║畢；其或意想紛飛，敢保驢年未會。果如良馬窺鞭，何
J33nB287_p0536a17║處不逢慈氏？既然，因甚又成特地？不入驚人浪，難逢
J33nB287_p0536a18║稱意魚。」
J33nB287_p0536a19║上堂。「結制來三日了也，諸人本分事作麼生？所以道：
J33nB287_p0536a20║『十方同聚會，箇箇學無為，此是選佛場，心空及第歸。』
J33nB287_p0536a21║選佛場已入，如何得心空及第？十方既聚會，且無為
J33nB287_p0536a22║作麼生學？眾中或有眼開心悟底，試通消息看；其或
J33nB287_p0536a23║未然，木上座與汝指箇端的。」舉拄杖云：「還見麼？」卓一
J33nB287_p0536a24║卓云：「還聞麼？既見既聞，因甚問著十箇有五雙不知
J33nB287_p0536a25║落處？」復卓一卓云：「莫謂黃溪流水浚，前頭更有浪滔
J33nB287_p0536a26║天。」
J33nB287_p0536a27║端午，上堂。僧問：「蒲劍磨風快，憑師用得便，忽遇其中
J33nB287_p0536a28║人來，用即是？不用即是？」師云：「一任顛倒。」進云：「識法者
J33nB287_p0536a29║懼、欺敵者亡。」師云：「自領出去。」進云：「寰中天子、塞外將
J33nB287_p0536a30║軍。」師打云：「點。」乃云：「今朝正值端午，處處龍舟鬥舞，棹
J33nB287_p0536b01║頭觸著神龍，應以如膏之雨。直令匝地普天，盡是豐
J33nB287_p0536b02║年熟土，更除爇惱焦枯、蚊蟲百舌之苦。爾我林下道
J33nB287_p0536b03║人，隨例鳴鐘擊鼓，既然一眾雍肅，且非耳聞目睹，須
J33nB287_p0536b04║是出格道流，始堪互換賓主。賓主互換且止，應時及
J33nB287_p0536b05║節一句作麼生道？角黍褁青葉、苦茗烹瀑花。」
J33nB287_p0536b06║上堂。僧問：「如何是羅漢境？」師云：「庭空梧樹碧。」進云：「如
J33nB287_p0536b07║何是境中人？」師云：「獨坐豈無鄰？」進云：「人境已蒙師指
J33nB287_p0536b08║示，向上一句事如何？」師云：「殿閻巍峨勢插天。」僧禮拜，
J33nB287_p0536b09║師云：「壁上掛風車。」乃舉：「演祖云：『平生百了千當底正
J33nB287_p0536b10║好喫棒，且道過在甚麼處，打你百了千當？』」師云：「五祖
J33nB287_p0536b11║恁麼道，大似平地欺人。羅漢今日直截道破：『平生百
J33nB287_p0536b12║了千當底正好明窗下安排。』何故？相識滿天下，知心
J33nB287_p0536b13║有幾人？」
J33nB287_p0536b14║上堂。「即心是佛也不是；非心非佛也不是；不是心、不
J33nB287_p0536b15║是佛、不是物也不是。且如何則是？即心即佛、非心非
J33nB287_p0536b16║佛、不是心、不是佛、不是物。」驀拈拄杖云：「德山見僧入
J33nB287_p0536b17║門便棒，臨濟見僧入門便喝，睦州見僧現成公案，放
J33nB287_p0536b18║汝三十棒。羅漢恁麼道，為人眼在甚麼處？」卓一卓云：
J33nB287_p0536b19║「逢人切莫錯舉。」
J33nB287_p0536b20║舉鷲首座，立僧上堂。舉：「乾峰云：『舉一不得舉二，放過
J33nB287_p0536b21║一著、落在第二。』」師云：「大小乾峰只見一邊，若是羅漢
J33nB287_p0536b22║則不然！」乃豎拂云：「山僧舉二了也，且一又如何舉？還
J33nB287_p0536b23║委悉麼？」擲下云：「問取堂中第一座。」
J33nB287_p0536b24║上堂。「腳跟下事，不可更指東畫西；時節因緣，亦須要
J33nB287_p0536b25║應病與藥。你有十尺，量你一丈；你有八兩，稱你半觔。
J33nB287_p0536b26║大盡三十日、小盡二十九，直饒道箇見月休觀指，歸
J33nB287_p0536b27║家罷問程。山僧更問你索月在。何故？免見依他門戶
J33nB287_p0536b28║傍他牆，剛被時人喚作郎。」喝一喝云：「黃河三千年一
J33nB287_p0536b29║度清，達磨大師無當門齒。」
J33nB287_p0536b30║上堂。舉：「芭蕉云：『你有拄杖子，我與你拄杖子；你無拄
J33nB287_p0536c01║杖子，我奪卻你拄杖子。』」師喝一喝云：「孟八郎漢且過
J33nB287_p0536c02║一邊。」拈拄杖云：「羅漢則不然，有亦不與，無亦不奪。何
J33nB287_p0536c03║故？君子愛財，取之有道。」擲拄杖，下座。
J33nB287_p0536c04║解夏，上堂。「羅漢今朝解夏，贏得一場話霸，任是戴角
J33nB287_p0536c05║擎頭……」卓拄杖云：「從教一齊放下。唯有露柱燈籠，冷地
J33nB287_p0536c06║呵呵大笑。且道笑箇甚麼？」擲下云：「國清才子貴，家富
J33nB287_p0536c07║小兒嬌。」
J33nB287_p0536c08║上堂。「今朝八月初一，那事全無消息，眼前黃葉舞空
J33nB287_p0536c09║庭，夜夜寒蛩聲唧唧。問諸人，瞥不瞥？若也瞥，眼裏不
J33nB287_p0536c10║必重添屑；若未瞥，一鴈初歸四海秋，萬里長空一條
J33nB287_p0536c11║鐵。」
J33nB287_p0536c12║開爐，上堂。「解夏猶未多時，今日又是結制，題目雖見
J33nB287_p0536c13║改新，舖面依然如舊。珍重諸道流，舉措莫妄動，佛殿
J33nB287_p0536c14║對山門、僧堂對廚庫。一一把斷要津，說甚向上一路？
J33nB287_p0536c15║會則途中受用，不會則世諦流布，但息馳求心，便明
J33nB287_p0536c16║殺活用。」召眾云：「要會殺活用麼？」卓拄杖，喝一喝，下座。
J33nB287_p0536c17║上堂。「見之不取，思之千里，拄杖子化為龍，吞卻山河
J33nB287_p0536c18║大地了也。是汝諸人向甚處著眼？」卓拄杖，下座。
J33nB287_p0536c19║臘八，上堂。「欲識佛性義，當觀時節因緣，時節若至，其
J33nB287_p0536c20║理自彰。作麼生說箇自彰底理？莫是釋迦老子雪山
J33nB287_p0536c21║冷坐六年，夜睹明星麼？莫不是諸人每夜不睹明星
J33nB287_p0536c22║麼？」遂撫掌大笑云：「萬古碧潭空界月，再三撈摝始應
J33nB287_p0536c23║知。」
J33nB287_p0536c24║元旦，上堂。「晨雞初唱、更鼓停槌，家家懸東海桃符，處
J33nB287_p0536c25║處鬥讙譁爆竹。尋芳公子、翫賞佳人，頭頭顯露法王，
J33nB287_p0536c26║物物全彰正眼。所謂處處真，處處真，塵塵盡是本來
J33nB287_p0536c27║人，真實說時聲不現，正體堂堂沒卻身。作麼生是堂
J33nB287_p0536c28║堂正體？」良久云：「一把柳絲收不得，和煙搭在玉欄干。」
J33nB287_p0536c29║受請，陞座。「缽囊高掛一年餘，力把牢關驗假雞，何事
J33nB287_p0536c30║更通函谷信？崇川飛檄到黃溪。使符既至，豈能固辭？
J33nB287_p0537a01║時節因緣，難為回避。且崇川海國慈濟道場，雖非法
J33nB287_p0537a02║窟名藍，不可無人建立。兼之鎮臺邑侯赤心堅護，檀
J33nB287_p0537a03║越紳衿存注殷勤，牆塹既爾堅牢，則山僧有何不可？
J33nB287_p0537a04║且符到奉行一句如何展演？無限風流收拾去，又隨
J33nB287_p0537a05║明月過滄洲。」
J33nB287_p0537a06║解制，赴崇川，上堂。「十月十五結制，有柴無米；正月初
J33nB287_p0537a07║九解制，有米無柴。贏得一眾手忙腳亂，有時橫咬鐵
J33nB287_p0537a08║酸餡；有時踏凍拾松枝。不是神通妙用，亦非法爾如
J33nB287_p0537a09║然，昨夜好音天外降，今朝打脫兩重關。且獨脫一句
J33nB287_p0537a10║如何舉揚？冰河發焰魚行快，梅蕊含春徹蒂香。」
J33nB287_p0537a11║住崇川慈濟禪寺
J33nB287_p0537a12║方丈。「據此室者，不容擬議，賓主攸分，未是從上家風，
J33nB287_p0537a13║更饒敲骨取髓、痛下針錐，亦落今時功幹。畢竟如何？
J33nB287_p0537a14║寸刃未施魔膽碎，望風早已豎降旗。」
J33nB287_p0537a15║入院，上堂。「扁舟乘興過崇川，惡浪洶濤潑海天，不訝
J33nB287_p0537a16║毒龍驚作怪，持竿欲釣錦鱗還。」以拂子作釣勢云：「還
J33nB287_p0537a17║有離釣三寸道得的麼？」問：「寰中天子、塞外將軍，祖令
J33nB287_p0537a18║當機，請師酬唱。」師云：「好音到耳人皆聳。」進云：「龍象蹴
J33nB287_p0537a19║踏，非驢所堪。」師云：「六耳不同謀。」進云：「兩扇竹窗虛夜
J33nB287_p0537a20║月，一枝梅蕊占春風。」師云：「只恐不是玉。」僧喝，師云：「是
J33nB287_p0537a21║玉也大奇。」問：「高提祖印，獨據寰中，覿面相呈，如何指
J33nB287_p0537a22║示？」師云：「烏龜吞大象。」進云：「人人霑恩、箇箇獲益。」師云：
J33nB287_p0537a23║「切忌詐明頭。」進云：「和尚莫瞞人好。」師云：「夜半放烏雞。」
J33nB287_p0537a24║乃云：「宗乘一唱，三藏絕詮；至理一言，轉凡成聖。若論
J33nB287_p0537a25║山僧見處卻不如是！蓋為今辰請主，大護法台旆光
J33nB287_p0537a26║臨，諸檀護高車擁簇，既而推托無由，直得牽枝引蔓。
J33nB287_p0537a27║須知昨日在羅漢高高山頂立，今日涉崇川深深海
J33nB287_p0537a28║底行，破沙盆子重拈出，黑漆剎竿倒豎起，一任泥豬
J33nB287_p0537a29║癩狗同門出入，祥麟瑞鳳返擲飛騰，人人常光現前，
J33nB287_p0537a30║箇箇壁立萬仞。且斬新條令一句作麼生道？三尺龍
J33nB287_p0537b01║泉光照膽；萬人叢裏奪高標。」復舉：「朱行軍入南際寺
J33nB287_p0537b02║設齋，自執手爐行香云：『直下是！直下是！』傍僧云：『直下
J33nB287_p0537b03║是箇甚麼？』行軍便喝，僧云：『行軍是佛法中人，惡發作
J33nB287_p0537b04║麼？』行軍云：『喚作惡發即不得。』僧喝，行軍云：『鉤在不疑
J33nB287_p0537b05║之地。』」師云：「行軍拈出，閫外威權，若非者僧，難為酬對。
J33nB287_p0537b06║秪如山僧今日與諸尊官及眾檀越雖無如是問答，
J33nB287_p0537b07║要且不在兩人之下。何故？相逢不必頻頻舉，自有清
J33nB287_p0537b08║風動天地。」卓拄杖，下座。
J33nB287_p0537b09║上堂。「月生一，波斯撞破銀山壁；月生二，蝸牛兩角分
J33nB287_p0537b10║天地；月生三，石虎穿雲入鬧藍。鐵蛇鑽入金剛眼，崑
J33nB287_p0537b11║崙騎象鷺鷥牽。若作佛法會，對面隔千山；不作佛法
J33nB287_p0537b12║會，跛鱉盲龜一串穿。」復舉：「僧問趙州：『萬法歸一，一歸
J33nB287_p0537b13║何處？』州云：『我在青州做領布衫，重七觔。』」師云：「大小趙
J33nB287_p0537b14║州有年無德，慣將烏豆換人眼睛。今日或有人問慈
J33nB287_p0537b15║濟：『萬法歸一，一歸何處？』直向他道：『風落雪枝光洗面，
J33nB287_p0537b16║春來冰骨盡開眉。』」
J33nB287_p0537b17║元宵結制，上堂。僧問：「轉新春、行新令，今日瀛州開祖
J33nB287_p0537b18║印。祖印即不問，如何是第一玄？」師云：「足方頭頂圓。」「如
J33nB287_p0537b19║何是第二玄？」師云：「口裏舌頭尖。」「如何是第三玄？」師云：
J33nB287_p0537b20║「開口落言詮。」「如何是第一要？」師云：「進前三步俊悄悄。」
J33nB287_p0537b21║「如何是第二要？」師云：「退後腦門光晃耀。」「如何是第三
J33nB287_p0537b22║要？」師云：「再向前來與汝道。」僧擬議，師打云：「仰山道底。」
J33nB287_p0537b23║乃云：「元宵節賞正今朝，戶戶燈光瑞氣饒，何似道人
J33nB287_p0537b24║家活計，柴頭品字地爐燒？」顧左右云：「還有攢柴弄火
J33nB287_p0537b25║者麼？試出手看……」良久云：「既然一眾縮手，山僧出手去
J33nB287_p0537b26║也。」拈拄杖云：「千聖不知何處去？倚天長劍逼人寒。」
J33nB287_p0537b27║上堂。「禪不須參、道不須悟，直下了然，超佛超祖。直饒
J33nB287_p0537b28║恁麼，猶是黃葉止啼，屈順時宜之說。山僧此間也無
J33nB287_p0537b29║禪、也無道、也無佛、也無祖，但只饑來喫飯、困來打眠。
J33nB287_p0537b30║雖然如是，切忌作無事會去。既不作無事會，又且如
J33nB287_p0537c01║何？寧可截舌，不可犯諱。」
J33nB287_p0537c02║上堂。問：「一切聲是佛聲，畫梁紫燕語喃喃，未審是佛
J33nB287_p0537c03║聲麼？」師云：「海天無處分高下。」進云：「一切色是佛色，綠
J33nB287_p0537c04║水池邊柳絮飛，還是佛色麼？」師云：「淺艸池塘一樣青。」
J33nB287_p0537c05║進云：「當臺一鑒明如日，萬古晴空絕是非。」師云：「一翳
J33nB287_p0537c06║在眼，空花亂墜。」乃以拂子打圓相云：「還委悉麼？若以
J33nB287_p0537c07║色見我、以音聲求我，是人行邪道，不能見如來。既不
J33nB287_p0537c08║以色見，又不以聲求……」復豎拂云：「喚者箇作甚麼？若喚
J33nB287_p0537c09║作拂子，未出常情；不喚作拂子，向外取則。畢竟如何？」
J33nB287_p0537c10║擲下云：「當臺一鑒明如日，萬古情空絕是非。」
J33nB287_p0537c11║上堂。拈拄杖云：「夫參學人遇此[由-曰+○]，第一須是[由-曰+○]。若得
J33nB287_p0537c12║[由-曰+○]，恁麼便乃[由-曰+○]；其或[由-曰+○]未然，惜取[由-曰+○]。」
J33nB287_p0537c13║上堂。「桃花紅、李花白，五陵公子遊芳陌，靈雲公案又
J33nB287_p0537c14║重新，人人眼裏重添屑。布袋老子笑呵呵，寒山拾得
J33nB287_p0537c15║忙不徹，十字街頭石敢當，聲聲歸去歇！歸去歇！莫待
J33nB287_p0537c16║蓼花紅似血。」
J33nB287_p0537c17║上堂。「盲龜鑽入銀宮裏，跛鱉挨開玉闋時，那吒背上
J33nB287_p0537c18║生三角，蝦蟆一夜產明珠。佰得底掉頭不顧，會不得
J33nB287_p0537c19║底觸途成滯。山僧恁麼道，合喫三十棒，何故？點石化
J33nB287_p0537c20║為金玉易；勸人除卻是非難。」
J33nB287_p0537c21║上堂。問：「棋逢敵手難藏曲，畢竟如何辯輸贏？」師云：「山
J33nB287_p0537c22║僧打退鼓。」進云：「出群須是英靈漢，敵勝還他獅子兒。」
J33nB287_p0537c23║師云：「未必心頭似口頭。」進云：「老老大大作者箇見解。」
J33nB287_p0537c24║師噓一噓。乃云：「十五日以前，金雞啄破琉璃殼；十五
J33nB287_p0537c25║日以後，玉兔挨開碧海門；正當十五日，人人口裏舌
J33nB287_p0537c26║頭尖。」豎拂云：「不落前後句又作麼生？烏龜觸折須彌
J33nB287_p0537c27║柱，驚殺門前石敢當。」復舉：「雲門示眾云：『十五日已前
J33nB287_p0537c28║即不問，十五日已後道將一句夾。』眾無語，門自代云：
J33nB287_p0537c29║『日日是好日。』」師云：「雲門不妨大開寶藏，七珍八寶
J33nB287_p0537c30║一時挐。慈濟更資一路，要諸人共知。」以拂子擊禪
J33nB287_p0538a01║床云：「何須矢上更加尖？」下座。
J33nB287_p0538a02║解制，上堂。「薰風入戶、麥浪生香，行腳高流，東去西去。
J33nB287_p0538a03║一任緊峭艸鞋，隨方瀟灑，路逢道伴交肩過，一生參
J33nB287_p0538a04║學事畢。」召眾云：「作麼生是道伴？」喝一喝，拍膝，下座。
J33nB287_p0538a05║除夕，上堂。問：「年窮歲盡，和尚將甚麼與人分歲？」師云：
J33nB287_p0538a06║「泥豬癩狗。」云：「未審與北禪烹露地白牛是同是別？」師
J33nB287_p0538a07║云：「一任十度。」云：「秪如維那夜深索納皮角，還是明北
J33nB287_p0538a08║禪意？還是出自己手？」師云：「兩重公案。」云：「北禪擲下帽
J33nB287_p0538a09║子，維那拾得便行，豈不是作家相見？」師云：「錯認定盤
J33nB287_p0538a10║星。」云：「北禪擒住云：『賊賊！』維那云：『天寒且還和尚！』畢竟
J33nB287_p0538a11║話圓也未？」師云：「重疊關山路。」云：「北禪謂法昌云：『者公
J33nB287_p0538a12║案作麼生？』昌云：『潭州紙貴，一狀領過。』且道法昌具甚
J33nB287_p0538a13║麼眼？」師云：「腦後見腮。」云：「可謂蚌鷸相持，俱落漁人之
J33nB287_p0538a14║手。」師云：「舌上播金錢。」云：「一任者回黃葉落，大家圍火
J33nB287_p0538a15║掩柴扉。」師云：「放汝三十棒。」乃云：「北禪烹露地，白牛分
J33nB287_p0538a16║歲；本師煮透海，烏雞過年；山僧熨斗煎茶，調度各別。」
J33nB287_p0538a17║以拂子打圓相云：「白牛露地漫拈出，透海烏雞也尋
J33nB287_p0538a18║常。」豎拂子云：「何似現成家活計？拈來覿面卻相當。」擲
J33nB287_p0538a19║拂子，下座。
J33nB287_p0538a20║師過堡城，上堂。「一出一入，善惡並作，選佛選官，各據
J33nB287_p0538a21║一著。昨日官長在此，棒下血淋淋；今朝山僧到來，金
J33nB287_p0538a22║爐香裊裊。就中一一有天機，試問諸人了不了？若道
J33nB287_p0538a23║昨日底是，海神知貴不知價；若道今日底是，琉璃殿
J33nB287_p0538a24║上無知識。非謂別有生涯，秪要諸人同歸寶所。且不
J33nB287_p0538a25║涉化城一句又作麼生？」豎拂云：「一毫頭上生機露，麥
J33nB287_p0538a26║浪堆中奮玉龍。」
J33nB287_p0538a27║天童首座寮，秉拂上堂。僧問：「太白峰前雙池水，玲瓏
J33nB287_p0538a28║巖畔古龍潭。如何是出潭龍？」師云：「驚殺闍黎。」進云：「透
J33nB287_p0538a29║出龍門荊棘外，雨布雲騰覆大千。」師云：「黃犬渡河。」乃
J33nB287_p0538a30║云：「太白峰高、清關橋闊。樓閣叢中獅子窟，迥異塵寰；
J33nB287_p0538b01║玲瓏巖畔法王家，頓超物表。處處彰佛祖機，塵塵展
J33nB287_p0538b02║衲僧眼。如或本分未明，不免依稀彷彿，況復深藏猛
J33nB287_p0538b03║虎、慣隱獰龍，箇箇悄巍巍，人人赤灑灑？若果踏著祖
J33nB287_p0538b04║父田園，便能委悉中心樹子。」豎拂云：「萬派悉歸海，千
J33nB287_p0538b05║山盡仰宗。」
J33nB287_p0538b06║住明州奉川法海禪寺
J33nB287_p0538b07║據室。「橫拈寶劍，剪除諸見稠林；直截提持，獨驗當人
J33nB287_p0538b08║正眼。直饒轉身有路，啐啄同時，山僧猶未肯伊在。何
J33nB287_p0538b09║故？」卓柱杖云：「假雞聲韻難瞞我，未肯糊塗放過關。」
J33nB287_p0538b10║進院，上堂。「福泉法海，素稱禪剎，氣奪諸方、名標海國，
J33nB287_p0538b11║橫該曹溪之源，直傳太白之旨。有意氣時添意氣，山
J33nB287_p0538b12║藏於澤；不風流處也風流，壑藏於舟。舊社斬新、韻翻
J33nB287_p0538b13║古調，直得玉屏峰頂野老謳歌，柏香巖前清風匝地，
J33nB287_p0538b14║任是手擎日月、背負須彌底人到來，只消山僧道箇
J33nB287_p0538b15║不必，管教從空放下，瓦解冰消。且道祖印重光一句
J33nB287_p0538b16║又作麼生？天教生在千峰上，不待雲擎也出頭。」復舉：
J33nB287_p0538b17║「三聖上堂云：『我逢人即出，出則不為人。』」師云：「面赤不
J33nB287_p0538b18║如語直。興化云：『我則不然，逢人即不出，出則便為人。』」
J33nB287_p0538b19║師云：「語直不如面赤。」驀拈拄杖云：「且道新法海逢人
J33nB287_p0538b20║便出，還有為人處也無？」卓一卓云：「儂家不管興亡事，
J33nB287_p0538b21║一任和雲占洞庭。」下座。
J33nB287_p0538b22║立兩序，上堂。「建法幢、立宗旨，須假徹骨弟兄；驗當機、
J33nB287_p0538b23║別邪正，自有黑漆拄杖。苟非智鑑瑩徹、氣格超卓，曷
J33nB287_p0538b24║能慧日芳臻、德音遐暢？所謂獨掌不浪鳴，兩手鳴摑
J33nB287_p0538b25║摑。同聲相應、同氣相求，高下得宜、中外和合。且不負
J33nB287_p0538b26║初心一句又作麼生？」驀拈拄杖云：「妙舞也須誇遍拍，
J33nB287_p0538b27║三台元是大家催。」
J33nB287_p0538b28║大雪，上堂。問：「雲掩中秋月、雨打上元燈，只如元宵未
J33nB287_p0538b29║至，因甚雪滿山川？」師云：「易篩鱗甲填滄海，難翦鵝毛
J33nB287_p0538b30║覆玉屏。」進云：「一片白雲橫谷口，幾多歸鳥自迷巢？」師
J33nB287_p0538c01║云：「換卻闍黎眼睛。」進云：「老老大大作者箇見解。」師云：
J33nB287_p0538c02║「一釣便上。」乃云：「元旦纔過數日，六花昨夜繽紛，嶺外
J33nB287_p0538c03║青松銀花滿樹，巖前石虎玉結渾身。鳥雀南飛有影，
J33nB287_p0538c04║黃猿入洞無門。謾道一片、二片、千萬片；須知山新、林
J33nB287_p0538c05║新、遍界新。且道大家慶賞一句又作麼生？」良久云：「三
J33nB287_p0538c06║才有象含春意，萬物無私動化機。」
J33nB287_p0538c07║請化主，上堂。「獅子窟中本無異獸，旃檀林裏寧有伊
J33nB287_p0538c08║蘭？欲驗當家種艸，事難方見丈夫心，相期戴角擎頭，
J33nB287_p0538c09║人生大國，方知貴祖宗下事，七縱八橫，步步登高、頭
J33nB287_p0538c10║頭合轍。所以，兜率悅為大愚芝乞炭，萬世流芳；舜老
J33nB287_p0538c11║夫與洞山聰募緣，古今牓樣。秪貴當人不起二念，管
J33nB287_p0538c12║教海集山堆；其或躊躕，白雲萬里。且道如何是隨緣
J33nB287_p0538c13║不變底句？」良久云：「百念禪和留古寺，三十街坊滿浙
J33nB287_p0538c14║東。」
J33nB287_p0538c15║謝雨，上堂。問：「前朝火雲蒸野，金石皆焦；昨夜雷雨灑
J33nB287_p0538c16║空，槁枯咸潤。且道承誰恩力？」師云：「親言出親口。」進云：
J33nB287_p0538c17║「柏香巖底龍睡穩，玉屏山下水滔滔。」師云：「好箇消息。」
J33nB287_p0538c18║乃舉：「劉禹端公上雲居謝雨，問弘覺云：『雨從何來？』覺
J33nB287_p0538c19║云：『從端公問處來。』公禮三拜，歡喜而退。行數步，覺召
J33nB287_p0538c20║端公，公應諾，覺云：『雨從何來？』公無語，歸家三日而死。」
J33nB287_p0538c21║師云：「端公歸家而死，可謂知恩有地，惜乎覺老秪解
J33nB287_p0538c22║殺賊，不解活賊，以致千古之下遭人簡點。今日或有
J33nB287_p0538c23║問法海：『雨從何來？』直向他道：『一片雲從東角起，亂把
J33nB287_p0538c24║珍珠撒玉屏。』」
J33nB287_p0538c25║密老和尚十週，上堂。「劈破三玄旨，掀翻五位宗，手擎
J33nB287_p0538c26║日月，背負須彌。活烹佛祖於破沙盆裏，生按牛頭於
J33nB287_p0538c27║白棒頭邊，起死回生，圓融行布。山僧恁麼舉揚，大似
J33nB287_p0538c28║捧土培泰山、掬水沃東海，何益之有？雖然，未足觀光，
J33nB287_p0538c29║究竟難忘寸刃。且道還源返本一句又作麼生？」起身
J33nB287_p0538c30║云：「三年兩度燒黃熟，七夕初秋泣斷腸。」
J33nB287_p0539a01║中秋，上堂。「長空一片月，大地一輪秋，徹體涼生也，桂
J33nB287_p0539a02║花香滿樓。觸著娘生鼻孔，頭頭顯露真宗，山谷山行
J33nB287_p0539a03║暗通消息，于顒月下始悟蛙聲。不必馬師父子，何須
J33nB287_p0539a04║供養修行？一等共行山下路，到頭各自看風煙。且道
J33nB287_p0539a05║覿面相呈一句又作麼生？」以拂子打圓相云：「此夜一
J33nB287_p0539a06║輪滿，清光何處無？」
J33nB287_p0539a07║陞座。問：「住法海曲唱彌高，去嶽林嘉聲愈振。轉功就
J33nB287_p0539a08║位即不問，屈曲垂慈事若何？」師云：「當堂宣疏語，白棒
J33nB287_p0539a09║打青天。」進云：「彈指圓成八萬門，一超直入如來地。」師
J33nB287_p0539a10║云：「樊噲踏鴻門。」進云：「是處是慈氏、無門無善財。」師云：
J33nB287_p0539a11║「到者方知。」乃云：「錫卓香巖未幾，樵歌日日貫耳，松根
J33nB287_p0539a12║枕石高眠，那堪少室分髓？志期折腳鐺煨，不意使符
J33nB287_p0539a13║到此，四眾稽留紛紛，究竟難決行止。此處用祖道場，
J33nB287_p0539a14║彼亦布袋舊址，諾也於理不公，卻之有負來啟。躊躇
J33nB287_p0539a15║再四再三，冷地自驚自喜，大地總是吾廬，何必分此
J33nB287_p0539a16║分彼？玉屏雲鎖千峰、金沙雁沉寒水，有時縱步那邊、
J33nB287_p0539a17║有時放歌者裏。來去本無朕跡，切恐諸人未委，因而
J33nB287_p0539a18║陞座舉揚，明日遂行無擬。正恁麼時，應時及節一句
J33nB287_p0539a19║作麼生道？赤雲窩畔雲乘足，長汀江上把竿時。」
J33nB287_p0539a20║上堂。「智鑑圓明、心光湛寂，本體如如，不墮諸數。鬧市
J33nB287_p0539a21║紅塵，縱橫獨步，者邊那邊，了無回互。不學維摩默然，
J33nB287_p0539a22║豈同毘耶口杜？居士從心年，請吾陞此座，明明百艸
J33nB287_p0539a23║頭，明明祖師意。」豎拂子云：「者是百艸頭耶？祖師意耶？」
J33nB287_p0539a24║擲下云：「須知雲外千峰秀，別有靈松帶雨寒。」
J33nB287_p0539a25║
J33nB287_p0539a26║
J33nB287_p0539a27║
J33nB287_p0539a28║
J33nB287_p0539a29║
J33nB287_p0539a30║自閒覺禪師語錄卷第一（終）