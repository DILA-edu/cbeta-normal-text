J33nB287_p0539b01║自閒覺禪師語錄卷第二
J33nB287_p0539b02║住荊溪芙蓉寺嗣法門人
J33nB287_p0539b03║　住古堯乾明寺嗣法門人洪暹　編
J33nB287_p0539b04║住明州奉川嶽林禪寺語錄
J33nB287_p0539b05║上堂。問：「江山千里目，舉意便知有。秪如未舉意前，請
J33nB287_p0539b06║師端的。」師云：「袖裏金槌當面擲。」「如何是奪人不奪境？」
J33nB287_p0539b07║師云：「七擒孟獲。」「如何是奪境不奪人？」師云：「九伐中原。」
J33nB287_p0539b08║「如何是人境兩俱奪？」師云：「高登建章殿，八表盡歸降。」
J33nB287_p0539b09║「如何是人境俱不奪？」師云：「漁歌滿清浦，樵語出幽林。」
J33nB287_p0539b10║進云：「但見皇風成一片，不知何處有封疆？」師云：「水聲
J33nB287_p0539b11║常在耳，山色不離門。」進云：「料揀已蒙指示，未審彌勒
J33nB287_p0539b12║彈指樓閣門開、善財見百千萬億文殊，且道那箇是
J33nB287_p0539b13║真底？」師云：「大家在這裏。」問：「牛頭未見四祖時，百鳥啣
J33nB287_p0539b14║花獻，意旨如何？」師云：「山堆嶽積。」進云：「見後如何？」師云：
J33nB287_p0539b15║「地久天長。」進云：「金風吹玉管，那箇是知音？」師云：「料掉
J33nB287_p0539b16║沒交涉。」問：「彌勒古剎，和尚重興，號令人天即且止，彌
J33nB287_p0539b17║勒家風事若何？」師云：「雲開山勢聳，風靜日華新。」進云：
J33nB287_p0539b18║「千峰勢到嶽邊止，萬派聲歸海上消。」師云：「誰不景仰？」
J33nB287_p0539b19║乃云：「古殿洞明，溪光散彩，崇樓聳翠，嶽色增輝，打開
J33nB287_p0539b20║本有家風，撥轉從前意氣，是處是慈氏，無門無善財。
J33nB287_p0539b21║同門出入，一天風月朗，獨自逍遙，高枕缽盂眠。橫拖
J33nB287_p0539b22║布袋，在市盈市、在村滿村。狸奴白牯同唱無生之曲，
J33nB287_p0539b23║蝦蟆蚯蚓共轉根本之輪。水到渠成、山堆嶽積則且
J33nB287_p0539b24║止，報國裕民一句又作麼生道？四明山月朗，三佛地
J33nB287_p0539b25║風清。」復舉：「開山第一世布袋和尚偈曰：『彌勒真彌勒，
J33nB287_p0539b26║分身千百億，時時示時人，時人自不識。』」師云：「者老漢
J33nB287_p0539b27║最初弄盡神通，末後一場敗闕。然雖如是，汝等還知
J33nB287_p0539b28║落處麼？」驀拈拂子云：「布袋和尚來也急著眼覷。」下座。
J33nB287_p0539b29║冬至，夏邑侯范總戎入山，請上堂。「冬節月初頭，石人
J33nB287_p0539b30║跨銕牛，倒騎橋上過，橋流水不流。寒冰結於萬壑，微
J33nB287_p0539c01║陽起於群陰，剝盡霜風，敲回明月。且承諸護法高車
J33nB287_p0539c02║遠顧，泉石增輝，一言相契於崇寧閣中，萬機截斷於
J33nB287_p0539c03║吹毛劍上，人我兩忘，始終一致。且道儒禪同歸一句
J33nB287_p0539c04║又作麼生？」顧左右云：「相逢自有知音知，何必清風動
J33nB287_p0539c05║天地？」
J33nB287_p0539c06║臘八，上堂。良久，召眾云：「諸仁者！秪這箇，若道是睹明
J33nB287_p0539c07║星而證入底，未免埋沒悉達太子；若道非睹明星而
J33nB287_p0539c08║證入底，亦未免孤負釋迦文佛。且畢竟如何？咄咄咄！
J33nB287_p0539c09║力囗希禪子，牙姜眉垂，千年桃核裏，黑狗爛銀啼。」喝
J33nB287_p0539c10║一喝，下座。
J33nB287_p0539c11║元旦，上堂。「一年三百六十日，今朝為始，萬象森羅，無
J33nB287_p0539c12║分彼此。言無展事、語不投機，承言者喪、滯句者迷。山
J33nB287_p0539c13║僧今日開方便門，示真實相。」驀拈拄杖云：「方便門開
J33nB287_p0539c14║也。」卓一卓云：「真實相示也。」復卓杖一卓，喝一喝。復舉：
J33nB287_p0539c15║「僧問鏡清：『新年頭還有佛法也無？』清云：『有。』僧云：『如何
J33nB287_p0539c16║是新年頭佛法？』清云：『元正啟祚，萬物咸新。』僧云：『謝師
J33nB287_p0539c17║荅話。』清云：『鏡清今日失利。』又僧問明教：『新年頭還有
J33nB287_p0539c18║佛法也無？』教云：『無。』僧云：『年年是好年、日日是好日，因
J33nB287_p0539c19║甚卻無？』教云：『張公喫酒李公醉。』僧云：『老老大大，龍頭
J33nB287_p0539c20║蛇尾。』教云：『明教今日失利。』」師云：「二大老與麼荅話，可
J33nB287_p0539c21║謂明修棧道、暗度陳倉，于應化門中即得，若作臨濟
J33nB287_p0539c22║兒孫猶未可在。且道臨濟門下有什長處？」以杖卓一
J33nB287_p0539c23║卓云：「使八極頂目者不自爭衡，見斯人兮駕馭昂櫱。」
J33nB287_p0539c24║復卓一卓，下座。
J33nB287_p0539c25║上元，上堂。問：「雲生玉鼎、日照金沙，選佛場開，請師直
J33nB287_p0539c26║指。」師云：「龍生金鳳子，衝破碧琉璃。」進云：「入眼滄桑千
J33nB287_p0539c27║劫曠，放懷天地一身孤。」師云：「莫將三寸燭，擬比太陽
J33nB287_p0539c28║輝。」進云：「恬澹無人見，年年常自青。」師云：「看腳下。」進云：
J33nB287_p0539c29║「日月拄杖頭，乾坤布袋裏。」師云：「且緩緩。」乃云：「普天之
J33nB287_p0539c30║下，莫非王土；率土之賓，莫非王臣。凡有血氣者，莫不
J33nB287_p0540a01║同知；凡有知者，莫不同體。今日無論貴賤、男女、僧俗、
J33nB287_p0540a02║長幼，盡教他向山僧拂子頭上灑灑落落去。何故？不
J33nB287_p0540a03║見雲門道：『聞聲悟道、見色明心。』」舉拂子云：「見麼？」擊禪
J33nB287_p0540a04║床云：「聞麼？」作此[○@│]云：「於此見煙知火，不妨聲色堆頭
J33nB287_p0540a05║全彰意氣，笙歌叢裏盡是生涯。其或取舍情存，山僧
J33nB287_p0540a06║未免直截剖判。」遂擲拂云：「切忌貪觀天上月，到頭失
J33nB287_p0540a07║卻室中燈。」
J33nB287_p0540a08║上堂。「石人舞街頭，海底泥牛吼，鐵鷂勢摩空，烏龜騎
J33nB287_p0540a09║鱉走。猴愁摟搜頭，狗走抖擻口，南山鱉鼻蛇，咬殺子
J33nB287_p0540a10║湖狗。大唐國裏無禪師，福城東際有老叟，半是思君
J33nB287_p0540a11║半恨君，大丈夫兒誰不有？」顧左右云：「生拔驪龍角，醉
J33nB287_p0540a12║飲曹山酒。」
J33nB287_p0540a13║上堂。舉：「傅大士云：『夜夜抱佛眠，朝朝還共起，起坐鎮
J33nB287_p0540a14║相隨，語默同俱止。分毫不相離，如身影相似，欲識佛
J33nB287_p0540a15║去處，秪者語聲是！』玄沙云：『大小傅大士，只認得箇昭
J33nB287_p0540a16║昭靈靈。』洞山云：『且道衲僧家，日裏還曾睡麼？』保寧頌
J33nB287_p0540a17║云：『要眠時即眠、要起時即起，水洗面皮光、啜茶打溼
J33nB287_p0540a18║嘴。大海紅塵生，平地波濤起，呵呵阿呵呵，囉哩哩囉
J33nB287_p0540a19║哩！』」師云：「者四員尊宿，一人有體無用；一人有用無體；
J33nB287_p0540a20║一人體用俱無；一人體用俱有。若人檢點得出，許你
J33nB287_p0540a21║具衲僧眼；其或玉石未分，岳林亦有一頌：『丁丁當當、
J33nB287_p0540a22║鏗鏗鏘鏘，明明歷歷、巍巍堂堂。來來去去、安安詳詳，
J33nB287_p0540a23║分明舉似，切忌承當。』」喝一喝。
J33nB287_p0540a24║上堂。舉：「僧問大龍：『色身敗壞，如何是堅固法身？』龍云：
J33nB287_p0540a25║『山花開似錦；澗水湛如藍。』徑山杲云：『若以此兩句明
J33nB287_p0540a26║堅固法身，生身入地獄。』」師云：「且道大慧恁麼道，是醍
J33nB287_p0540a27║醐句？是毒藥句？腦後見腮，莫與往來。」
J33nB287_p0540a28║上堂。舉：「南泉和尚問一座主：『講得甚麼經？』主云：『《彌勒
J33nB287_p0540a29║下生經》。』泉云：『彌勒幾時下生？』主云：『現在天宮，未來。』泉
J33nB287_p0540a30║云：『天上無彌勒、地下無彌勒。』」師云：「天上無彌勒、地下
J33nB287_p0540b01║無彌勒，即今牙齒敲磕，牽筋動骨底又是阿誰？若道
J33nB287_p0540b02║現在天宮，拋卻甜桃樹，沿山摘醋梨。更問：『彌勒幾時
J33nB287_p0540b03║下生？』向他道：『金沙灘上呵呵笑，崇閣樓中高枕眠。』」
J33nB287_p0540b04║住嘉興龍淵三塔禪寺語錄
J33nB287_p0540b05║陞座。問：「未陞座以前喚作岳林長老，陞座以後喚作
J33nB287_p0540b06║龍淵住持。龍淵岳林即不問，四眾臨筵事若何？」師云：
J33nB287_p0540b07║「一彩兩賽。」進云：「恁麼則處處綠楊堪繫馬，家家有路
J33nB287_p0540b08║透長安。」師云：「須知遠煙浪，別有好商量。」僧喝，師云：「好
J33nB287_p0540b09║喝。」僧禮拜，師云：「貓兒喫斷麻。」乃云：「雲間三泖，古篆分
J33nB287_p0540b10║明；秀水鴛湖，印文不露。煙雨樓前千頃浪，九峰頂上
J33nB287_p0540b11║萬家春，處處綠楊堪繫馬，家家有路透長安。」驀拈拄
J33nB287_p0540b12║杖云：「須知者木上座兩頭坐斷、中道不安，孤孤迥迥、
J33nB287_p0540b13║峭峭巍巍，天上人間，優游自適，無端被幾個無面目
J33nB287_p0540b14║漢把住去路，不容走作，只得按下雲頭聽其所止。應
J33nB287_p0540b15║物現形即且止，轉功就位時如何？」以杖架肩云：「絲綸
J33nB287_p0540b16║收拾竿頭上，且向龍淵釣錦鱗。」下座。
J33nB287_p0540b17║據室。橫按杖云：「大凡坐者曲彔床子，須具三種要門，
J33nB287_p0540b18║始能與人解黏去縛：一、要殺佛殺祖，不留朕跡。二、要
J33nB287_p0540b19║破和合僧，縱橫無礙。三、要聲色堆頭，行住坐臥。」驀豎
J33nB287_p0540b20║拄杖云：「山僧今日親行此令，還有共相建立底麼？」卓
J33nB287_p0540b21║一卓云：「六隻骰子滿盤紅，大都只要看頭彩。」
J33nB287_p0540b22║上堂。問：「砥柱中流即不問，如何是龍淵境？」師云：「二八
J33nB287_p0540b23║捧九。」進云：「如何是境中人？」師云：「三頭六臂。」進云：「人境
J33nB287_p0540b24║已蒙師指示，向上一句事如何？」師云：「清光射碧天。」問：
J33nB287_p0540b25║「龍淵潭裏錦鱗多，未審有幾個吞餌？」師云：「待你擺脫
J33nB287_p0540b26║金鉤來向你道。」進云：「老老大大作者個見解。」師云：「切
J33nB287_p0540b27║忌再遭點額。」問：「金風體露即不問，葉落歸根事若何？」
J33nB287_p0540b28║師云：「珊瑚枝枝撐著月。」進云：「謝師指示。」師云：「接竹點
J33nB287_p0540b29║天。」乃云：「龍淵古剎，景德禪林，閣聳青霄，殿含春色。三
J33nB287_p0540b30║塔風高雲影靜，坐斷十方；鴛湖水碧月華新，迥超今
J33nB287_p0540c01║古。迎眸玉浪千堆，入戶水天一色。學繡塔全主全賓，
J33nB287_p0540c02║西麗橋度驢度馬。幾片錦帆歸古越，一條直路透長
J33nB287_p0540c03║安。各適其適、各安其安，景物交加，全機展演。且到家
J33nB287_p0540c04║一句作麼生道？金鞭玉馬閒終日，明月清風足一生。」
J33nB287_p0540c05║復舉：「南泉因僧問：『師歸丈室，未審將何法示人？』泉云：
J33nB287_p0540c06║『昨夜三更失卻牛，天明起來失卻火。』」師云：「南泉雖則
J33nB287_p0540c07║十方無壁、四面無門，卻將三百六十骨節、八萬四千
J33nB287_p0540c08║毛竅一時撒出面前，惜乎者僧如蚊子上銕牛，無處
J33nB287_p0540c09║入作。今日龍淵則不然，或有人問：『師歸丈室，未審將
J33nB287_p0540c10║何法示人？』直向他道：『法幢今已豎龍淵，渴飲饑餐事
J33nB287_p0540c11║事便，果是吾門真種草，不妨共賞戴堯天。』」下座。
J33nB287_p0540c12║請維那、知藏、知事，上堂。拈拂子云：「綱維保社，澤被人
J33nB287_p0540c13║天，秪憑者一著子打開寶藏、運出家珍，何須別尋蹊
J33nB287_p0540c14║徑？門頭戶底，巨細關心，賓主相逢，歷然應現。頭頭展
J33nB287_p0540c15║上古家風，在在示當人妙用。共掇破沙盆，流通正法
J33nB287_p0540c16║眼，不須入水見長人。看看！一著高一著。且道超三邁
J33nB287_p0540c17║五一句又作麼生？」揮拂云：「打麵還他州土麥，唱歌須
J33nB287_p0540c18║是帝鄉人。」
J33nB287_p0540c19║爾思禪德薦孫心傳，請上堂。問：「喚作如如，早是變了
J33nB287_p0540c20║也。即今變也，如何是不動尊？」師云：「風吹石臼念摩訶。」
J33nB287_p0540c21║進云：「相識滿天下，知心能幾人？」師云：「茅山土地。」進云：
J33nB287_p0540c22║「末後一句又作麼生？」師震威一喝，乃云：「霜風撲面寒、
J33nB287_p0540c23║霜葉砌龍淵、霜竹堅清節、霜松傲晚煙、霜鐘發清韻、
J33nB287_p0540c24║霜月照山川。」舉拂子云：「若于此會得，則無心可了、無
J33nB287_p0540c25║法可傳，師恩祖德，無後無先。心光寂靜，良馬窺鞭，生
J33nB287_p0540c26║既脫略，死亦瀟然。歸元無二、量等三千，放身命處，如
J33nB287_p0540c27║箭離弦。且道一超直入一句如何指陳？梅腮香馥郁，
J33nB287_p0540c28║蓮漏果生春。」
J33nB287_p0540c29║冬至，請上堂。問：「德山入門便棒，臨濟入門便喝，未審
J33nB287_p0540c30║龍淵入門將何接待？」師云：「料你不是個喫棒漢。」僧無
J33nB287_p0541a01║語，師云：「布袋裏老鴉。」乃云：「冰河發焰，煖回寒谷；石筍
J33nB287_p0541a02║抽條、梅腮破玉。萬物資始，一陽來復。贏得住山人嘴
J33nB287_p0541a03║邊生白醭，且喜旭日新添一線長，光陰切忌浪輕忽。
J33nB287_p0541a04║休輕忽！六六原來三十六，轉功就位即且止，一九與
J33nB287_p0541a05║二九相去多少？石磬聲聲驚鐵馬，凍雲片片入鴛湖。」
J33nB287_p0541a06║梵受、靜聞等請上堂。「霜輪當午炤，心印自如如，一了
J33nB287_p0541a07║一切了，何用意躊躕？所以道：『心隨萬境轉，轉處實能
J33nB287_p0541a08║幽，隨流認得性，無喜亦無憂。』」驀拈拄杖云：「者木上座
J33nB287_p0541a09║一向隨流入流，恒居三界，出入眾緣，且道性在甚麼
J33nB287_p0541a10║處？莫是庭前柏樹子，雲門乾矢橛？莫是青青翠竹，鬱
J33nB287_p0541a11║鬱黃花麼？莫是惟此一事實，餘二則非真麼？莫是吾
J33nB287_p0541a12║無隱乎爾麼？莫是惟精惟一、允執厥中麼？莫是藏山
J33nB287_p0541a13║於澤、藏舟於壑麼？莫是百性日用而不知麼？」遂攛拄
J33nB287_p0541a14║杖云：「分明月在梅花上，看到梅花早已遲。」
J33nB287_p0541a15║歲朝，上堂。「鐘鳴鼓響，鵲噪鴉鳴，入理深談，太煞親切。
J33nB287_p0541a16║若論元正啟祚，萬物咸新，不必山僧重下註腳。何故？
J33nB287_p0541a17║狼煙盡作祥雲蓋，兵氣銷為日月光。」
J33nB287_p0541a18║越州師則薙染，請上堂。「草鏟堂前，只貴臨機互換；鬧
J33nB287_p0541a19║市等人，須假出格英靈。鞭影未動，已涉千途；曲木纔
J33nB287_p0541a20║窺，高飛雲漢。羅籠不住，呼喚不回，變大地作黃金，攪
J33nB287_p0541a21║長河為酥酪。高高處，聲和響順；低低處，形直影端。不
J33nB287_p0541a22║涉見聞緣，迥超凡聖路。且道高超物表時如何？三衣
J33nB287_p0541a23║纔挂體，萬象莫能該。」
J33nB287_p0541a24║定遠大將軍世子遣官二員請上堂。拈香：「此瓣香，叫
J33nB287_p0541a25║不應，山長就無陰陽地拈來，爇向爐中，上祝
J33nB287_p0541a26║當今聖主萬福駢臻，合國采僚文經武緯，惟願山海
J33nB287_p0541a27║靜而野老謳歌，天下平而干戈寢息。」次拈云：「此瓣香
J33nB287_p0541a28║為祥為瑞、為翰為屏，爇向爐中，奉為
J33nB287_p0541a29║大弘護、大金湯、大將軍、王殿下，惟願祿位崇高，千秋
J33nB287_p0541a30║永鎮；權衡在手，萬古徽猷。」乃敷座。融書記問：「探得驪
J33nB287_p0541b01║龍頷下珠，輝天鑑地；奪來猛虎口中食，動眾驚群。秪
J33nB287_p0541b02║如王膳已施，阿誰有分？」師云：「開心碗子盛將來，無底
J33nB287_p0541b03║缽盂合將去。」進云：「漫言聲色文章裏，出格還須讓作
J33nB287_p0541b04║家。」師云：「好音到耳人皆聳。」進云：「誰知別有通霄路，大
J33nB287_p0541b05║海何曾止浪流？」師云：「太平本是將軍定。」進云：「大眾何
J33nB287_p0541b06║不秪對？」師云：「不勞重舉。」乃云：「改換門庭，直入華屋，大
J33nB287_p0541b07║座當軒，始成一局（時新改堂門）。幸值王師南下，遠近無不
J33nB287_p0541b08║擁簇，唯我林下道人，安坐依然如故。不期駕過龍淵，
J33nB287_p0541b09║荷蒙遣使下顧，信知無上大寶，亦非自求多福。自慚
J33nB287_p0541b10║涼德人，奚敢當厚祿？陞座感斯遇，良會寧非夙？願各
J33nB287_p0541b11║悟無生，共證金仙覺。金仙覺、人天目，龍舟截斷五湖
J33nB287_p0541b12║煙，鸞鳳原來是鸑鷟。」復舉：「趙州和尚因燕、趙二王來，
J33nB287_p0541b13║州端坐不起，燕王問云：『人王尊耶？法王尊耶？』州云：『若
J33nB287_p0541b14║在人王，人王中尊；若在法王，法王中尊。』二王歡服而
J33nB287_p0541b15║去。」師云：「趙州端坐不起，可謂赤心片片；二王歡服而
J33nB287_p0541b16║去，亦乃今古絕倫。今日龍淵則不然，或有人問：『趙州
J33nB287_p0541b17║端坐不起，龍淵因甚開門迎接？』只向它道：『順是菩提。』」
J33nB287_p0541b18║下座。
J33nB287_p0541b19║師誕，兩序請上堂。問：「指天指地，迷向背於八極；撒土
J33nB287_p0541b20║拋沙，驗當機於現前。既是傍若無人，因甚末後拈花？」
J33nB287_p0541b21║師云：「只知開口笑，不覺舌頭長。」進云：「龍袖拂開全體
J33nB287_p0541b22║現，象王行處又如何？」師震威一喝，乃云：「山僧昨因虔
J33nB287_p0541b23║禱秋霖，隨眾持經轉咒，精神疲極，偶爾打睡，夢升率
J33nB287_p0541b24║陀天宮，與彌勒大士堆堆坐地，話舊談新。適三界天
J33nB287_p0541b25║主統領一切天眾及主空神、主風神、主山神、主河神、
J33nB287_p0541b26║主海神左右圍繞。時叨利天主向前拜云：『今值彌勒
J33nB287_p0541b27║大士誕日，又幸和尚象駕光臨，惟不吝慈悲轉大法
J33nB287_p0541b28║輪，令我得入。』山僧欣然云：『生而無生，鏡裏之形；滅而
J33nB287_p0541b29║不滅，水中之月。若道大士今日生，不見道：「彌勒真彌
J33nB287_p0541b30║勒，分身千百億。」不必釘樁搖櫓；若道大士不是今日
J33nB287_p0541c01║生，時時示時人，時人自不識，因甚當面顢頇？』聲未絕，
J33nB287_p0541c02║大士合掌云：『善哉！和尚善說法要。』山僧喝云：『老老大
J33nB287_p0541c03║大作者個見解，腳跟下好與三十拄杖。』於是一切天
J33nB287_p0541c04║眾及一切神眾各各作禮，一時而退。山僧醒覺起來，
J33nB287_p0541c05║卻原是鐘鼓交參。即見大眾擁擁簇簇請山僧陞座，
J33nB287_p0541c06║倉卒打點不及，又不能孤負來機，今日只得和盤托
J33nB287_p0541c07║出去也。」遂豎拂子云：「彩雲影裏神仙現，手把紅羅扇
J33nB287_p0541c08║遮面，直須著眼看仙人，莫看仙人手中扇。」擲拂下座。
J33nB287_p0541c09║南澗箬和尚訃音至，上堂。「萬木深秋葉落黃，西風打
J33nB287_p0541c10║雨月無光，雲開霽色霜輪皎，遍界明明不覆藏。鐵輪
J33nB287_p0541c11║轉處，五座道場，祖印高提，風規廿載。重開竹林法窟，
J33nB287_p0541c12║呵佛罵祖；再豎磬室剎竿，起死回生。纔遭塗毒，斷送
J33nB287_p0541c13║命根；觸著棒頭，通身手眼。全體恁麼來、全體恁麼去
J33nB287_p0541c14║即且止，如如不動時如何？坐對西湖千頃浪，眉橫山
J33nB287_p0541c15║岳結青霜。」
J33nB287_p0541c16║進比丘戒兼祈嗣，請上堂。問：「摩竭三翻，個個頂門開
J33nB287_p0541c17║正眼；戒圓三聚，人人頭上散天花。凡聖交參即不問，
J33nB287_p0541c18║霜風拂面意如何？」師云：「庭前古柏榦凌嶒。」進云：「恁麼
J33nB287_p0541c19║則個個徹骨徹髓去也。」師云：「知音者少。」進云：「龍袖拂
J33nB287_p0541c20║開全體現，象王行處絕狐蹤。」師便喝，迺云：「風搖景寂，
J33nB287_p0541c21║雲鎖千峰，臘盡春回，森羅應現。梅含腮而放萼，戒月
J33nB287_p0541c22║圓明；松積翠以摩霄，熊羆協兆。聲和響順、形直影端，
J33nB287_p0541c23║璋瓦分明，子歸就父。何須多生頭角，別立生涯？一隻
J33nB287_p0541c24║祥麟，起家萬世。只如血脈相承一句作麼生道？」豎拂
J33nB287_p0541c25║云：「雲藏無縫襖，花發不崩枝。」
J33nB287_p0541c26║除夕，上堂。「爆竹聲中一歲除，春風送暖入屠蘇，千門
J33nB287_p0541c27║萬戶曈曈日，總把新桃換舊符。」驀拈拄杖云：「唯有者
J33nB287_p0541c28║個口吞佛祖、眼蓋乾坤，歷歷孤明，全超格則，任他東
J33nB287_p0541c29║弗于逮、南閻浮提、西瞿耶尼、北鬱單越，與他當頭一
J33nB287_p0541c30║一按定，不敢絲毫移易走作，直得持國天王、增長天
J33nB287_p0542a01║王、廣目天王、多聞天王、大梵天王忍俊不禁，手舞足
J33nB287_p0542a02║蹈，向十字街頭揚聲大叫云：『悔不慎初，應當護末。』」卓
J33nB287_p0542a03║拄杖，下座。
J33nB287_p0542a04║歲朝，上堂。問：「春風八律，柳眼舒金，祝延聖壽，請師敷
J33nB287_p0542a05║揚。」師云：「鑼聲雜鼓聲。」進云：「恁麼則天長地久，日月齊
J33nB287_p0542a06║明。」師云：「上座腳跟在甚麼處？」僧喝，師云：「好喝。」僧禮拜，
J33nB287_p0542a07║師云：「賣私鹽漢。」乃拈拄杖云：「歲朝把筆，事事迪吉，萬
J33nB287_p0542a08║象森羅……」劃一劃云：「各得其一。秪如瓦缶煮清泉，陽春
J33nB287_p0542a09║和玉律。海晏河清，諸緣順適即且止。元正啟祚，萬物
J33nB287_p0542a10║咸新一句如何指示？南國一枝花正開，吹徹少林無
J33nB287_p0542a11║孔笛。」
J33nB287_p0542a12║乍城慈雲尼請上堂。問：「釋迦昨日降生，和尚今朝陞
J33nB287_p0542a13║座，既然際會風雲自合，聲和響順，不傷物義，請師道
J33nB287_p0542a14║看！」師云：「鐵牛愛喫無根草。」進云：「恁麼則海闊從魚躍，
J33nB287_p0542a15║天空任鳥飛。」師云：「汝試飛飛看！」僧喝，師云：「好喝。」僧禮
J33nB287_p0542a16║拜，師云：「不消一拶。」乃云：「乍城風月別是一天，大海不
J33nB287_p0542a17║揚波，清聲常在耳，何似龍淵江上煙雨萬家，麥浪堆
J33nB287_p0542a18║中黃花滿目？苟能直下承當，這邊那畔不行而至，說
J33nB287_p0542a19║甚高高山頂立，深深海底行？」驀以拂子打圓相云：「山
J33nB287_p0542a20║僧今日變大地作黃金，攪長河為酥酪，使海水揚波、
J33nB287_p0542a21║黃花滿目，一一消歸自己。還委悉麼？婆子臺山親指
J33nB287_p0542a22║路，獻珠龍女坐蓮花。」
J33nB287_p0542a23║端午，上堂。以拂子打圓相云：「此箇角黍大如斗，喫著
J33nB287_p0542a24║通身都是口，艾虎桃符過一邊……」喝一喝云：「平地一聲
J33nB287_p0542a25║獅子吼。」
J33nB287_p0542a26║放生，請上堂。「心佛眾生，三無差別，本體如如，常自寂
J33nB287_p0542a27║滅。威音那畔不立一塵，今世門頭不拾一法。所以道：
J33nB287_p0542a28║『凡有血氣者必同知，凡有知者必同體。』如是則鱗甲
J33nB287_p0542a29║羽毛同登覺地，麤身細智悉稟威光。轉凡成聖即不
J33nB287_p0542a30║無，乘時展演一句作麼生道？竹影掃階塵不動，月穿
J33nB287_p0542b01║潭底水無痕。」
J33nB287_p0542b02║孝子彥彪薦親，請陞座。舉拂子云：「大圓覺海，無去無
J33nB287_p0542b03║來無向背；心光獨耀，絕凡絕聖絕羅籠。超聲色於鬧
J33nB287_p0542b04║市堆頭，透情塵於見聞邊際。剜心割股，發明本地風
J33nB287_p0542b05║光；換水燒香，盡是當人面目。一塵不立、四相皆空。本
J33nB287_p0542b06║體如如，常光寂寂，七賢聖女髑髏敲；醒悟無生，手捧
J33nB287_p0542b07║寶珠，八歲龍女頓成佛。任是男形女相，無非遊戲神
J33nB287_p0542b08║通；生滅去來，頓入無生三昧。且作麼生道個返本還
J33nB287_p0542b09║源句？」以拂子擊香几云：「撲破鏡臺全體現，高超物表
J33nB287_p0542b10║妙嚴身。」
J33nB287_p0542b11║師誕，請上堂。問：「蟾宮昨夜傳消息，今日蟠桃特獻來，
J33nB287_p0542b12║未審和尚如何相接？」師舉拂子云：「見麼？」進云：「龍淵浪
J33nB287_p0542b13║打錦鱗起，敢乞吾師下一鉤。」師云：「一鉤便上。」進云：「某
J33nB287_p0542b14║甲禮拜去也。」師云：「一任𨁝跳。」乃云：「白雲出岫，坐對鴛
J33nB287_p0542b15║湖千頃月；丹桂飄香，行吟三塔數重雲。翠煙舞棹底
J33nB287_p0542b16║菱歌，碧嶂和秋江野曲。崖前石虎、潭底蒼龍，聲聲喚
J33nB287_p0542b17║醒鐵牛機，處處重彰華藏海。坐斷千岐即不問，汝諸
J33nB287_p0542b18║人如何是獨脫自繇邊事？金風拂拂可甦神，黃葉枝
J33nB287_p0542b19║頭露本真，意地了無諸所見，一番提起一番新。」
J33nB287_p0542b20║自閒覺禪師語錄卷第二（終）