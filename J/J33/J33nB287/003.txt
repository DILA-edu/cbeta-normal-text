J33nB287_p0542c01║自閒覺禪師語錄卷第三
J33nB287_p0542c02║住荊溪芙蓉寺嗣法門人
J33nB287_p0542c03║　住古堯乾明寺嗣法門人洪暹　編
J33nB287_p0542c04║住常州荊溪芙蓉禪寺
J33nB287_p0542c05║受請，
J33nB287_p0542c06║陞座。雪書記問：「高高銅嶺，使符來似嚴霜；闊闊鴛湖，
J33nB287_p0542c07║把斷要津同鐵限。住則匪易、卻之固難，不傷物義，請
J33nB287_p0542c08║師道看！」師云：「一對鴛鴦分鶴浦，數行白鷺入深雲。」進
J33nB287_p0542c09║云：「有水皆含秋月去，無山不帶巧雲回。」師云：「一般清
J33nB287_p0542c10║意味，料得少人知。」記顧左右云：「新舊檀那何不向者
J33nB287_p0542c11║裏著一隻眼？」師云：「原款分明。」進云：「恁麼則楖栗橫肩
J33nB287_p0542c12║不顧人，直入千峰萬峰去也。」師云：「伶俐衲僧。」問：「一曲
J33nB287_p0542c13║鴛湖興未窮，攜笻踏月過銅峰，秋鴻有意傳書信，綠
J33nB287_p0542c14║水青山迥不同。錦上添花即且止，直上芙蓉意若何？」
J33nB287_p0542c15║師云：「千峰勢到嶽邊，萬派聲歸海上。」進云：「恁麼則祖
J33nB287_p0542c16║花開滿地，荊水起波瀾。」師云：「不勞重舉。」乃云：「冷店久
J33nB287_p0542c17║開孔道，翔麟逸鳳齊來，多是獰牙利爪，且無馬嘴驢
J33nB287_p0542c18║腮。有時全賓全主，全提正令，豎抹橫該；有時全主全
J33nB287_p0542c19║賓，綱維祖道，不假安排。所喜赤心檀護併諸道舊良
J33nB287_p0542c20║哉，固宜運籌帷幄，重恢將墜宗猷，何期天外佳音至，
J33nB287_p0542c21║招我歸山副此懷？直得收綸掣釣，大家同上高臺。乘
J33nB287_p0542c22║時展演則且止，符到奉行如何舉示？」以拄杖橫肩云：
J33nB287_p0542c23║「大鵬欲展摩霄翅，那顧崩騰六合雲？」
J33nB287_p0542c24║入院，上堂。拈香云：「此瓣香，描畫不就，父子難傳，爇向
J33nB287_p0542c25║爐中，上祝乾坤之內、宇宙之間，一人端拱無為，萬物
J33nB287_p0542c26║各得其所。」次拈香云：「此瓣香，在聖不增、處凡不減，爇
J33nB287_p0542c27║向爐中，奉為文經武緯、直諒多聞，暨今晨請主、隱顯
J33nB287_p0542c28║護法、紳衿居士、諸山耆宿、現前大眾，惟願智仁勇匡
J33nB287_p0542c29║扶聖化，戒定慧丕讚宗猷。」再拈香云：「此瓣香，大沒來
J33nB287_p0542c30║繇，極有根據，十年受盡鉗鎚，一旦親蒙印可。此第六
J33nB287_p0543a01║回拈出，爇在爐中，供養前住通玄、後住天童，傳臨濟
J33nB287_p0543a02║正宗第三十一世先師林野奇老和尚，一任有鼻孔
J33nB287_p0543a03║者，從教炙地薰天。」敷座，白椎竟，師云：「銕輪未轉，徹地
J33nB287_p0543a04║轟天，略露風規，白雲萬里。還有寒毛卓豎者麼？出眾
J33nB287_p0543a05║相見。」問：「芙蓉一向無人應，今日方知有主人，主人既
J33nB287_p0543a06║至，請師作用。」師震威一喝，進云：「可謂正脈氣通欣此
J33nB287_p0543a07║日，大悲松啟昔愁眉。」師云：「一彩兩賽。」進云：「銀蟾出海，
J33nB287_p0543a08║誰不瞻光？」師云：「茅山土地。」問：「祖印高提，十方坐斷，入
J33nB287_p0543a09║門一句，請師直指。」師云：「水深魚聚。」進云：「格外提持，萬
J33nB287_p0543a10║人瞻仰，如何是芙蓉境？」師云：「入門一路大悲松。」進云：
J33nB287_p0543a11║「當頭一句，截銕斬釘，如何是境中人？」師云：「獨坐孤峰
J33nB287_p0543a12║遶萬峰。」進云：「人境已蒙師指示，向上一句又如何？」師
J33nB287_p0543a13║云：「拄杖長七尺。」乃云：「銅峰疊翠，十里松陰，雲渡橋邊，
J33nB287_p0543a14║龍吟虎嘯。來來亭畔，鳳翥麟翔，不問船來陸來，那管
J33nB287_p0543a15║獅兒象兒？踏著祖翁田地，遂能丕振宗猷，始可起毓
J33nB287_p0543a16║祖千年之舊案；大龐公三到之遺蹤，不須法堂探水、
J33nB287_p0543a17║室內安盆，自然象鼻峰從茲通氣，大悲松得以揚眉，
J33nB287_p0543a18║情與無情煥然等現，堪報不報之恩，共助無為之化。
J33nB287_p0543a19║雖然，騰今耀古即不無，作麼生道箇玉轉珠回底句？
J33nB287_p0543a20║會麼？一輪明月來峰頂，照徹支那百億洲。」復舉：「龐居
J33nB287_p0543a21║士云：『十方同聚會』，金不博金；『箇箇學無為』，不從人得；
J33nB287_p0543a22║『此是選佛場』，看腳下；『心空及第歸』，白雲萬里。」驀豎拄
J33nB287_p0543a23║杖云：「龐居士在山僧拄杖頭上口喃喃道：『者廝兒切
J33nB287_p0543a24║忌畫蛇添足。』」擲拄杖云：「識甚好惡？」下座。
J33nB287_p0543a25║復位岳融領諸山，請上堂。「弘揚法化，銕蒺藜未許安
J33nB287_p0543a26║閒；重建法幢，具眼者大家出手。起數年，鼓寂鐘沉之
J33nB287_p0543a27║鄉；振今時，電掣雷轟之令。直得天花散彩、瓦礫生光、
J33nB287_p0543a28║銅峰起舞、冷灶生煙。非假神通，全承渠力，不負初心，
J33nB287_p0543a29║冀垂朗鑒。」下座。
J33nB287_p0543a30║到船子，請上堂。問：「同源一會，不無上古風規；分座儼
J33nB287_p0543b01║然，重整今時宗範。直入千峰即不問，腳踏雲間事若
J33nB287_p0543b02║何？」師云：「霜風撲面寒。」進云：「芙蓉江上月，萬古照乾坤。」
J33nB287_p0543b03║師云：「裂破腦門。」僧喝，師云：「著忙作麼？」進云：「也須勘過。」
J33nB287_p0543b04║師云：「石人撫掌。」乃云：「罷釣龍淵逐野情，橫肩楖栗入
J33nB287_p0543b05║深雲，此回為訪西林老，又出雲來到水濆。諸公還委
J33nB287_p0543b06║悉麼？華亭孤月，千載遺風，門外剎竿，斬新條令。呈橈
J33nB287_p0543b07║舞棹家聲異，釣盡江波得錦鱗。山僧雖然唱拍相隨，
J33nB287_p0543b08║要且鼻孔各自出氣。今日到此，主賓互敬一句作麼
J33nB287_p0543b09║生道？知心不在千盃酒，一盞清茶也醉人。」擊拂子，下
J33nB287_p0543b10║座。
J33nB287_p0543b11║元旦，上堂。「白雲堆裏機先露，萬仞巖前撒手閒，但得
J33nB287_p0543b12║孤光恒不昧，管教一鏃破三關。聲色堆頭和盤托出，
J33nB287_p0543b13║笙歌叢裏覿體全彰。不昧見聞緣，迴超凡聖路，覺海
J33nB287_p0543b14║澄清，諸緣寢寂。冀諸兩序大眾，各各起居多福。」
J33nB287_p0543b15║顧居士七旬，請上堂。「年近古稀心意快，時逢燈節壽
J33nB287_p0543b16║難量，劫前一段真消息，覿體明明不覆藏。靈苗聳秀、
J33nB287_p0543b17║岳色增光，鳥啼春樹，匝地生香。爆竹聲聲呈面目，梅
J33nB287_p0543b18║花朵朵衍群芳。舉揚法藏、偈演金剛，喜同人而引意，
J33nB287_p0543b19║獻佳頌以瓊漿。說甚華封三祝？管教雲鶴呈祥。一念
J33nB287_p0543b20║萬年即且止，壽山高聳事如何？春色無遐邇，花枝任
J33nB287_p0543b21║短長。」
J33nB287_p0543b22║上堂。「今朝正值仲春朔，血染桃花新吐萼，萬山深處
J33nB287_p0543b23║白雲多，寄興嵩山破灶墮。破灶墮，須斟酌，雨後青山
J33nB287_p0543b24║如黛潑。」
J33nB287_p0543b25║佛誕，上堂。僧問：「未離兜率，已降皇宮；未出母胎，度人
J33nB287_p0543b26║已畢。因甚又有六道四生？」師云：「猢猻倒上樹。」乃舉：「僧
J33nB287_p0543b27║問九峰禪師：『承聞和尚有言：「諸聖間出，秪是箇傳語
J33nB287_p0543b28║人。」是否？』峰云：『是。』進云：『世尊初生，一手指天、一手指地，
J33nB287_p0543b29║為甚麼喚作傳語人？』峰云：『秖為一手指天、一手指地，
J33nB287_p0543b30║喚作傳語人。』」師云：「者僧問固孤危，九峰荅亦險峻，簡
J33nB287_p0543c01║點將來，二俱不了。且如何是他不了處？一片白雲橫
J33nB287_p0543c02║谷口，幾多歸鳥自迷巢。」
J33nB287_p0543c03║越州陶太史入山，兼五旬，請上堂。雪西堂問：「當年三
J33nB287_p0543c04║到龐居士，今日重來陶翰林，今古不殊銅嶺月，願將
J33nB287_p0543c05║一句祝遐齡。」師云：「蟬聲吟竹戶，鳥語度松關。」進云：「千
J33nB287_p0543c06║峰添瑞色，古寺起嘉聲。」師云：「日輪當午赫。」進云：「恁麼
J33nB287_p0543c07║則從今佳話傳千古，夾道松陰笑點頭。」師云：「掬水月
J33nB287_p0543c08║在手，弄花香滿衣。」迺云：「孤峰迥立，標劫外靈根；性海
J33nB287_p0543c09║圓融，溢碧天朗潤。光吞萬有、氣壓群機，獨步芙蓉、翻
J33nB287_p0543c10║身銅嶺，直使寶華王座恭祝知命之年，玉鼎焚香共
J33nB287_p0543c11║展懸弧之令。」遂豎拂子云：「大眾會麼？慧花一朵燦天
J33nB287_p0543c12║開，別有風光壓眾才，挺秀久經寒暑操，清香遠遠透
J33nB287_p0543c13║雲臺。」復以拂擊禪床，下座。
J33nB287_p0543c14║開爐，上堂。「結則普天匝地一時結，萬里長空一條銕，
J33nB287_p0543c15║禪堂寮舍榜新規，爐韝初開紅似血。」以拄杖劃一劃
J33nB287_p0543c16║云：「上至諸佛聖人、下至蠢動含識，從教盡在此中，不
J33nB287_p0543c17║容絲毫走作，豈假顢頇脫空？頑銅鈍銕，當下銷鎔；意
J33nB287_p0543c18║想紛飛，立時安帖。」復以拄杖劃一劃云：「全提正令，天
J33nB287_p0543c19║下芙蓉。」喝一喝，下座。
J33nB287_p0543c20║師誕，上堂。「寶鑑當臺，妍醜俱照；劫前消息，秋光明露。
J33nB287_p0543c21║桂子月中落，天香雲外飄，直得天台、南嶽齊喝彩云：
J33nB287_p0543c22║『若人欲識佛境界，當淨其意如虛空。』於時，銅棺山聞
J33nB287_p0543c23║此，踊躍歡喜，左手把天台、右手把南嶽，一齊邀至金
J33nB287_p0543c24║色紫磨宮中，各坐其獅子之座，語兩山云：『我等愛幸，
J33nB287_p0543c25║自威音王那畔住斯已來，只見嶺梅開又落，是時都
J33nB287_p0543c26║不記春秋，毫無奇特因緣、殊勝佛事。且喜天童老和
J33nB287_p0543c27║尚按臨于此，情與無情喚然等現，我等始得心空及
J33nB287_p0543c28║第。』聲未絕，拄杖子忍俊不禁，踴身向前云：『你這幾個
J33nB287_p0543c29║無面目漢，在此浩浩商量箇甚麼？』於時三山一齊起
J33nB287_p0543c30║身，合掌鞠躬向拄杖子云：『輕輕躡足龍門過，惹得天
J33nB287_p0544a01║香匝地來。』」驀以拄杖卓兩卓，下座。
J33nB287_p0544a02║龍池萬老和尚訃音至，上堂。舉訃音云：「高踞禹門峰
J33nB287_p0544a03║頂一十五載，喝醒石頭虎子五十餘員，其間鳳翥鱗
J33nB287_p0544a04║騰不知其幾。今者化緣已畢，葉落歸根，大定無方、圓
J33nB287_p0544a05║機普應，直得山林空生悲寂，人天有失依歸，三頭六
J33nB287_p0544a06║臂難挽去世之心，紺宇重樓處處隨身宮殿。」顧左右
J33nB287_p0544a07║云：「且道者老子即今面目何在？」良久云：「一條界破青
J33nB287_p0544a08║山色，今古常如白練飛。」
J33nB287_p0544a09║冬至，上堂。「銕樹花開，石女慣拋金彈；寒巖抽筍，泥牛
J33nB287_p0544a10║愛喫霜根。堯天朗潤於孤明，舜日齊霑於慧海，塵塵
J33nB287_p0544a11║剎剎普現珠璣，戶戶門門光添一線，直得君子道長、
J33nB287_p0544a12║小人道消，白鼠與銀臺，群陰重剝換。林間衲子高枕
J33nB287_p0544a13║無虞，方外閒人十方坐斷。且道無陰陽地上又成得
J33nB287_p0544a14║個甚麼邊事？」豎拂云：「手執夜明符，幾箇知天曉？」
J33nB287_p0544a15║汾陽憨予長老遣專使請上堂。遜西堂問：「高擎寶鑑，
J33nB287_p0544a16║照萬象以歸源；密運金刀，剪諸見而返本。濟祖綱宗，
J33nB287_p0544a17║請師提唱。」師云：「倒退三千里。」進云：「月到天心、風來水
J33nB287_p0544a18║面，如何是先照後用？」師云：「一句合頭語，萬劫繫驢橛。」
J33nB287_p0544a19║進云：「群陰剝盡，一陽來復，如何是先用後照？」師云：「頭
J33nB287_p0544a20║破七分。」進云：「水到渠成、風行艸偃，如何是照用同時？」
J33nB287_p0544a21║師云：「金剛腦後三斤鐵。」進云：「日射雲衢、風平海嶠，如
J33nB287_p0544a22║何是照用不同時？」師云：「舌頭無骨。」進云：「若然，則萬靈
J33nB287_p0544a23║景仰無門也。」師云：「石人撫掌。」乃云：「隔牆見角，已知是
J33nB287_p0544a24║牛；隔山見煙，早知是火。設使無煙無角，且道是牛耶？
J33nB287_p0544a25║是火耶？畫蛇不必重添足，矢上何勞更著尖？」復云：「憶
J33nB287_p0544a26║昔山僧把釣龍淵拄杖頭，撥著一箇透網金鱗，無端
J33nB287_p0544a27║搖頭擺尾，向三千里外吐霧興雲，直得見者聞者畏
J33nB287_p0544a28║愛兼抱。」顧左右云：「山僧恁麼舉，三十年後未免遭人
J33nB287_p0544a29║簡點。作麼生是遭人簡點處？」擲拂子云：「西河獅子尾
J33nB287_p0544a30║吒沙。」
J33nB287_p0544b01║臘八，周基伯請上堂。「昨日普請挑鹽，今朝陞座說法，
J33nB287_p0544b02║未出方丈已前，個個七通八達。燈籠笑得嘴歪，露柱
J33nB287_p0544b03║驀地錐劄，三界二十五有，森羅萬象禁押。人與非人
J33nB287_p0544b04║聚首，龍象互相蹴踏，大心居士進山，時節何期正恰？
J33nB287_p0544b05║阿難迦葉合掌，文殊普賢心豁，十八高人默然，大家
J33nB287_p0544b06║慶賞臘八。無端釋迦老子，雙睛一時打瞎，賺他凡聖
J33nB287_p0544b07║交參，處處諠諠雜雜。山僧隨例起倒，杖頭麈尾潑撒，
J33nB287_p0544b08║一眾眼眼相視，末後如何合煞？呵呵呵！雨聲滑，霜風
J33nB287_p0544b09║遍界是刀鎗，化作祥雲從地發。」
J33nB287_p0544b10║元宵，上堂。「普賢願海，片片銀花布地；圓通面目，家家
J33nB287_p0544b11║室內生光。根源只在毛端，智鑑迥超物表。機先悟旨，
J33nB287_p0544b12║象外明宗，不立見聞，迥超凡聖。既是一塵含法界，遍
J33nB287_p0544b13║界絕遮攔，因甚香嚴擊竹以明心，佛眼撥火而悟道？
J33nB287_p0544b14║水向石邊流出冷，風從花裏過來香。」
J33nB287_p0544b15║資聖破顏和尚訃至，上堂。「要做溈山水牯，必假頭角
J33nB287_p0544b16║完全，隨處水草現成；解得虎項金鈴，須是眼親手快，
J33nB287_p0544b17║始不傷鋒犯手。從古至今，眼親手快，頭角完全者鮮
J33nB287_p0544b18║有其人，如我資聖和尚慣架空中樓閣、善捺水面葫
J33nB287_p0544b19║蘆，正好揮起家之刃、豎已墜之幢，何期撒手長行、掉
J33nB287_p0544b20║頭不顧？固是逞俊一時，未免鼻孔繩索被山僧牽扯
J33nB287_p0544b21║一上。」顧左右云：「還有為渠出氣者麼？」豎拂云：「打麵還
J33nB287_p0544b22║他州土麥，唱歌須是帝鄉人。」
J33nB287_p0544b23║解制，上堂。「九旬禁足功圓滿，三月安居驗蠟人，試問
J33nB287_p0544b24║蠟人真面目？請續後句。」眾答不恰，復拈拂子云：「倘能
J33nB287_p0544b25║面目現在、韻腳完全，不惟分半院與伊，直將手中拂
J33nB287_p0544b26║子當面分付；其或未然，瓶盂仍挂禪床角，好向窗前
J33nB287_p0544b27║惜寸陰。」
J33nB287_p0544b28║結制，請上堂。問：「衲僧巴鼻無奇特，只貴當陽一句親。
J33nB287_p0544b29║百千法門、無量妙義，未審那一句親？」師豎起拂子。進
J33nB287_p0544b30║云：「一毛飛不過，遍地是刀鎗。」師云：「霜風寒徹骨。」進云：
J33nB287_p0544c01║「而今而後，滴水滴凍去也。」師打兩棒。乃云：「機先悟旨，
J33nB287_p0544c02║踏著稱錘硬似鐵；象外明宗，燈籠露柱唱玄機。有時
J33nB287_p0544c03║照用同時，一掌一握血；有時照用不同時，一棒一條
J33nB287_p0544c04║痕。舉了便會底，猶是點即不到；說得行不得，那堪露
J33nB287_p0544c05║布人前？到者裏，須是出群獅子、格外英靈，始能金剛
J33nB287_p0544c06║圈、栗棘蓬全身擔荷；殺人刀、活人劍不犯鋒鋩。又何
J33nB287_p0544c07║必通紅爐韝、惡辣鉗錘？山僧恁麼告報，早是矢上加
J33nB287_p0544c08║尖、空中釘橛了也。正恁麼時，還有不假一椎者麼？」便
J33nB287_p0544c09║下座。
J33nB287_p0544c10║清芝韋居士請上堂。問：「適纔記得一轉語，及至出來
J33nB287_p0544c11║復忘卻也。」師云：「山僧亦忘卻了。」僧便喝，師打云：「因甚
J33nB287_p0544c12║又記得？」進云：「人天眾前何不尊重？」師云：「下坡不走，快
J33nB287_p0544c13║便難逢。」又打。乃云：「即心即佛，鐵蛇橫古路；非心非佛，
J33nB287_p0544c14║鈍烏逆風飛。有功者賞、無功者罰。你有十尺，量你一
J33nB287_p0544c15║丈；你有八兩，稱你半斤。從來緇素分明，決不將長作
J33nB287_p0544c16║短。這裏承當得去，打三打七何異撮摩虛空？說性說
J33nB287_p0544c17║心固是煮沙成飯，吾今為汝保任此事，終不虛也。」遂
J33nB287_p0544c18║顧左右云：「車不橫推，理無屈斷。」
J33nB287_p0544c19║上堂。拈拄杖云：「昨宵忽地起狂風，吹折門前一株松，
J33nB287_p0544c20║直至天明峰頂望，不知何處有形蹤？」豎起拄杖，召眾
J33nB287_p0544c21║云：「看看是甚麼？」眾纔舉首，師便歸方丈。
J33nB287_p0544c22║上堂。「一喝分賓主，照用一時行。」喝一喝云：「且道是賓
J33nB287_p0544c23║是主？者裏緇素得出，一踏鴻門兩扇開；其或未然，前
J33nB287_p0544c24║頭大有事在。」
J33nB287_p0544c25║元朝，上堂。問：「昨日寒梅催舊蠟，今朝爆竹接新年即
J33nB287_p0544c26║且止，不涉新舊一句請師指示。」師云：「千山盡是去年
J33nB287_p0544c27║雪。」進云：「恁麼則東風消白玉，枯木長萌芽。」師云：「莫向
J33nB287_p0544c28║者裏躲跟。」僧喝，師云：「不信道。」問：「元正啟祚，萬物咸新，
J33nB287_p0544c29║如何是新年祝聖句？」師云：「春到梅花五葉芳。」進云：「可
J33nB287_p0544c30║謂一人有慶常安樂，萬國咸寧賀太平。」師云：「闍黎分
J33nB287_p0545a01║上又作麼生？」僧喝，師云：「亂喝。」乃云：「雪積山阿，不必烹
J33nB287_p0545a02║牛除歲；梅抽寒谷，何須爆竹迎春？榾柮火烈燄騰天，
J33nB287_p0545a03║雙澗水一派長流。正恁麼時，條令斬新則且止，祝延
J33nB287_p0545a04║聖壽時如何？」驀豎拂子云：「大哉乾元，萬物資始。」
J33nB287_p0545a05║解制，開先書記請上堂。問：「銅官峰頂浪滔天，毓祖家
J33nB287_p0545a06║聲百世傳，逸鳳翔麟從此得，不知少室有何宣？」師云：
J33nB287_p0545a07║「天高群象正、海闊百川朝。」進云：「已見宗風彌宇宙，此
J33nB287_p0545a08║間消息幾人知？」師云：「驚群須是英靈漢，敵勝還他獅
J33nB287_p0545a09║子兒。」進云：「若非高踏毘盧頂，誰信男兒是丈夫？」師云：
J33nB287_p0545a10║「翻腳著芒鞋。」乃云：「露柱燈籠，眉毛撕結，黧奴白牯，漆
J33nB287_p0545a11║桶相揩，個個見義勇為，著著當仁不讓，贏得木上座
J33nB287_p0545a12║運籌帷幄、策舉無遺，何必更呈格外之機，弗用提持
J33nB287_p0545a13║摩訶衍法，自能脫略古今，見聞不昧，足稱出群獅子、
J33nB287_p0545a14║越格英靈，始可左之右之；不然，鼻孔仍在山僧手裏。
J33nB287_p0545a15║且正恁麼時，放行一句如何道？」以拂子左右拂云：「勿
J33nB287_p0545a16║謂銅官山勢嶮，前頭更有最高峰。」
J33nB287_p0545a17║師五旬，合邑檀護請上堂。僧問：「年臻天命，時屬中秋，
J33nB287_p0545a18║四眾殷勤，請師垂示。」師云：「金風吹桂子，玉露滴芙蓉。」
J33nB287_p0545a19║進云：「秪如五十未至時，又將何法示人？」師云：「且領前
J33nB287_p0545a20║話。」進云：「惟將一句無私語，仰祝遐齡貫古今。」師云：「重
J33nB287_p0545a21║說偈言。」乃云：「天命茲來五十秋，拖犁拽耙住山丘，何
J33nB287_p0545a22║暇更說西來意？獨指西山水牯牛。諸仁者！還識溈山
J33nB287_p0545a23║牛麼？」良久云：「此席十年灰冷，三載漸成寶坊，苟非諸
J33nB287_p0545a24║山道舊、遐邇檀那道誼殷勤，曷能臻此？時值金風入
J33nB287_p0545a25║戶、桂魄生香，各秉初心，光臨泉石，兼以揮金辦供，仍
J33nB287_p0545a26║今陞座，為祝馬齒之年。」驀拈拄杖云：「山僧只得借木
J33nB287_p0545a27║上座威光，於第二義門展些子神通，應個時節。」卓一
J33nB287_p0545a28║卓云：「山明水秀，全彰古佛之心；月白風清，共睹羲皇
J33nB287_p0545a29║之世。毓祖家聲墜而仍振，龐公舊跡萎而復芳，知有
J33nB287_p0545a30║上士標致斯增，初學禪流固宜著忖。如能因指見月，
J33nB287_p0545b01║㘞地一聲，始知道原來只是舊時人，但改舊時行履
J33nB287_p0545b02║處，以此祝吾壽可謂至矣！是則固是，只如遺桃報壁
J33nB287_p0545b03║一句又作麼生？」呈拄杖云：「愷悌君子，伏惟台鑒。」便下
J33nB287_p0545b04║座。
J33nB287_p0545b05║結冬，知浴請上堂。拈拄杖云：「此事猶韞玉於荊山，未
J33nB287_p0545b06║經良匠剖而彫琢，雖有極美之資，與石胡異？即如衲
J33nB287_p0545b07║僧遊逸叢林十年二十年，不從辣手爐韝多方煆煉，
J33nB287_p0545b08║縱負眼空佛祖、氣蓋乾坤之志，與夫未琢之玉曾無
J33nB287_p0545b09║二致，欲求其精彩奪目、標表人天，驢年未在。山僧今
J33nB287_p0545b10║日不惜手腳，極力相為去也。」連卓拄杖云：「會麼？是玉
J33nB287_p0545b11║須經爐裏煆，非珠徒向水中求。」
J33nB287_p0545b12║請船子謐和尚上堂，引座。「同葉同條、同根同蒂。同氣
J33nB287_p0545b13║相求，難兄難弟；同聲相應，如由如賜。二桂流芳，哲人
J33nB287_p0545b14║所記，惟有洙涇出一頭地。垂顧銅峰，林泉臻翠，三到
J33nB287_p0545b15║亭如如鞠躬聲聲道：『願聞先師末後句！』仰煩頭首大
J33nB287_p0545b16║眾，宜各傾心懷香，恭詣座下，肅聆開示。」
J33nB287_p0545b17║五旬請就顯親寺，上堂。「法菩提場，心光湛寂；普光明
J33nB287_p0545b18║殿，性海圓融。一切處履佛階梯，一切處作殊勝事。百
J33nB287_p0545b19║城煙水，腳頭踢出文殊；樓閣門開，眼裏親逢彌勒。方
J33nB287_p0545b20║知人人衣內有明珠，個個頂門具正眼。以此祝壽，何
J33nB287_p0545b21║用華封？以此隆心，功臻願海。俾夫見者聞者，共證阿
J33nB287_p0545b22║字法門。只如阿字法門作麼生證？」以拂子作○相云：
J33nB287_p0545b23║「在座英賢，幸希朗鑑。」
J33nB287_p0545b24║元旦，上堂。「玉曆初頒，陣陣堯風彌宇宙；金輪再轉，團
J33nB287_p0545b25║團舜日滿乾坤。直使銅峰頂上虎嘯龍吟，三到亭前
J33nB287_p0545b26║麟翔鳳集。林下道人無別奇特，昨夜歲事已除，於火
J33nB287_p0545b27║爐頭吟得一首山偈，舉似大眾。」良久云：「爆竹聲中唱
J33nB287_p0545b28║哩囉，山家活計也無多。青嶂外，白雲窠，橫吹鐵笛出
J33nB287_p0545b29║山坡，雲渡橋頭雙澗水，來來亭畔虎頻過。鈯斧子，伐
J33nB287_p0545b30║松柯，銅官峰頂翠煙蘿，珍重尋聲逐色者，莫將歲月
J33nB287_p0545c01║自蹉跎。」擊拂子，下座。
J33nB287_p0545c02║解制，知浴領眾請上堂。問：「把斷要津即不問，放行一
J33nB287_p0545c03║線事如何？」師云：「贈君腳下一程風。」進云：「恁麼則踢開
J33nB287_p0545c04║金鎖玄關，一任紅塵鬧市。」師云：「未必心頭似口頭。」進
J33nB287_p0545c05║云：「途中家舍無拘束，踏爛春光意氣濃。」師云：「不可強
J33nB287_p0545c06║作主宰。」乃云：「十八孩兒鬥百草，不分勝負；假雞聲韻
J33nB287_p0545c07║十分真，難過此關。直饒透得關頭，不涉負勝，老僧將
J33nB287_p0545c08║手向伊面前橫一橫，依舊目瞪口啞，似者般底棒折
J33nB287_p0545c09║未肯放伊在；設有三搭不回、匙挑不上者，將一束紙
J33nB287_p0545c10║錢送過他方世界。何故？自有一雙無相手，不曾容易
J33nB287_p0545c11║接閒人。」卓拄杖，下座。
J33nB287_p0545c12║元旦，上堂。問：「萬物維新即不問，元旦啟祚時如何？」師
J33nB287_p0545c13║云：「處處和風偏野，人人喜氣盈眸。」進云：「未審無位真
J33nB287_p0545c14║人還增氣色也無？」師云：「笤帚柄聊與三十。」進云：「靈山
J33nB287_p0545c15║受記，未至如是。」師云：「三門書大吉。」乃云：「四載除年燒
J33nB287_p0545c16║爆竹，昨宵爆竹雪風摧，無端吹上銅峰頂，散作人問
J33nB287_p0545c17║臘底梅。不假雨露，豈用栽培？孤榦芬芳，圓機穎脫。眼
J33nB287_p0545c18║眼相對，原是舊時人；耳耳相聞，盡是新年曲。轉凡成
J33nB287_p0545c19║聖，教有明文；見色明心，當人自有至鑒。若論簡曆頒
J33nB287_p0545c20║春，衲僧家一筆句下；和光混俗，英靈漢革故鼎新。山
J33nB287_p0545c21║僧雖是錦上鋪花，諸人也須騎聲蓋色。且道春王化
J33nB287_p0545c22║育一句如何指陳？」豎拂子云：「人間嘉運從斯起，幾樹
J33nB287_p0545c23║梅花雪裏開。」
J33nB287_p0545c24║福嚴費老和尚訃至，上堂。「主張濟宗，秉吹毛劍；綱維
J33nB287_p0545c25║正脈，奮獅子威。以怒罵為機用，將辣手當慈悲，觸其
J33nB287_p0545c26║棒者頂門眼開，被其機者腳踏實地，惟我法伯老和
J33nB287_p0545c27║尚一人而已。正賴弘範五宗，提持後學，何期一旦法
J33nB287_p0545c28║幢摧、法眼滅、法舟傾、法海竭，乾坤失色，日月無光？嗚
J33nB287_p0545c29║呼哀哉！哲人逝矣！憑誰取則？」乃起身云：「仰煩大眾同
J33nB287_p0545c30║到座前焚香展拜。」
J33nB287_p0546a01║結冬，米山、一愚二知浴領眾請上堂。「活火爐頭，烹煆
J33nB287_p0546a02║頑銅鈍鐵；獰拳惡掌，獨勘俊鶻英才。三年不飛，飛沖
J33nB287_p0546a03║天；三年不鳴，鳴驚人。大功不宰，大智若愚，水銀撲落
J33nB287_p0546a04║地，大小盡皆圓。諸人冷地一聲㘞，看破從前親面目，
J33nB287_p0546a05║庶不負老僧扶病上堂、知浴檀那殷勤伸請。努力今
J33nB287_p0546a06║生須了卻，莫教累劫受餘殃。眾中還有性燥漢麼？」以
J33nB287_p0546a07║拂子打圓相云：「下坡不走，快便難逢。」
J33nB287_p0546a08║
J33nB287_p0546a09║
J33nB287_p0546a10║自閒覺禪師語錄卷第三（終）