J33nB287_p0546b01║自閒覺禪師語錄卷第四
J33nB287_p0546b02║住荊溪芙蓉寺嗣法門人
J33nB287_p0546b03║　住古堯乾明寺嗣法門人洪暹　編
J33nB287_p0546b04║示眾
J33nB287_p0546b05║示眾。「第一句薦得，堪與佛祖為師；第二句薦得，堪與
J33nB287_p0546b06║人天為師；第三句薦得，自救不了。且道者三句中還
J33nB287_p0546b07║是向那一句薦得？若向第一句薦得，白雲萬里；若向
J33nB287_p0546b08║第二句薦得，接竹點天；若向第三句薦得，隔靴抓癢。」
J33nB287_p0546b09║喝一喝云：「且道是第幾句？文殊匣裏青蛇吼，驚起毘
J33nB287_p0546b10║盧出故園。」
J33nB287_p0546b11║示眾。「道無南北，寧分彼此？說是說非，未達其理。所以
J33nB287_p0546b12║道：『我為法王，於法自在。』且喚甚麼作法？林木池沼宣
J33nB287_p0546b13║演妙音，水月松風發明祖意。若向者裏著倒，何必南
J33nB287_p0546b14║天台、北五臺，橫擔拄杖、緊峭草鞋？其或耳隨聲嚮、眼
J33nB287_p0546b15║逐青黃，且向長連床上打個噴嚏。」
J33nB287_p0546b16║示眾。「佛未出世、祖未西來，人人鼻孔遼天；神光斷臂、
J33nB287_p0546b17║南嶽磨磚，個個頂門卓豎。超三邁五底，冰稜走馬，劍
J33nB287_p0546b18║刃橫身；拋家失業底，葛藤滿地，荊棘渾身。直饒坐斷
J33nB287_p0546b19║兩頭，猶是依草附木漢，直須向情未起處、念未生時
J33nB287_p0546b20║驀地錐劄，始有相應分。豈不見，首山和尚雖在風穴
J33nB287_p0546b21║會中，日持法華為己任，一聞提唱，遂爾知歸，解道：『動
J33nB287_p0546b22║容揚古路，不墮悄然機。』」師拈拄杖云：「還有不墮悄然
J33nB287_p0546b23║機者麼？」遂一齊打散，歸方丈。
J33nB287_p0546b24║清明示眾。舉：「僧問葉縣省：『獅子吼時無異路，文殊仗
J33nB287_p0546b25║劍意如何？』省云：『一送荒郊裏，千峰永不回。』進云：『恁麼
J33nB287_p0546b26║則大眾齊合掌，一時念彌陀。』省云：『不因寒食節，餘日
J33nB287_p0546b27║定難來。』」師云：「起死回生，輸他葉縣，若論衲僧巴鼻，未
J33nB287_p0546b28║夢見在。今日或有人問龍淵：『獅子吼時無異路，文殊
J33nB287_p0546b29║仗劍意如何？』直向他道：『血濺梵天。』更云：『恁麼則大眾
J33nB287_p0546b30║齊合掌，一時念彌陀。』『人面不知何處去？桃花依舊笑
J33nB287_p0546c01║春風。』且道與古人是同是別？更聽一頌：『死中得活活
J33nB287_p0546c02║中死，全主全賓絕依倚，臥龍直下解翻身，昂藏頭角
J33nB287_p0546c03║撐寰宇。』」
J33nB287_p0546c04║示眾。舉：「高峰和尚云：『海底泥牛啣月走，巖前石虎抱
J33nB287_p0546c05║兒眠，鐵蛇鑽入金剛眼，崑崙騎象鷺絲牽。此四句內
J33nB287_p0546c06║有一句能殺、能活、能縱、能奪，若人簡點得出，許你參
J33nB287_p0546c07║學事畢。』」師云：「山僧亦有一偈，雖無過人處，要且不在
J33nB287_p0546c08║高峰之下：『饑餐黃米飯、渴飲龍淵水，手中黑漆杖，嚇
J33nB287_p0546c09║殺閒神鬼。此四句內有一句能殺、能活、能縱、能奪，若
J33nB287_p0546c10║人簡點得出，正好喫棒。』何故？不見道：『龍淵門下。』」
J33nB287_p0546c11║示眾。舉：「雪峰玅湛禪師云：『一切法無差，雲門糊餅趙
J33nB287_p0546c12║州茶，黃鶴樓中吹玉笛，江城五月落梅花。慚愧太原
J33nB287_p0546c13║孚上座，五更聞鼓角，天曉弄琵琶。』徑山語風大師云：
J33nB287_p0546c14║『一切法無差，鵓鴣對老鴉，生臺爭飯喫，打得亂如麻。
J33nB287_p0546c15║有約不來過夜半，閑敲碁子落燈花，慚愧西湖保叔
J33nB287_p0546c16║塔，六橋煙雨夕陽斜。』」師云：「龍淵又且不然：『一切法無
J33nB287_p0546c17║差，電光石火迅雷撾，天垂六幕千峰外，何處清風不
J33nB287_p0546c18║我家？善財參遍處，黑荳未生芽，慚愧西余端獅子，慣
J33nB287_p0546c19║向人前弄爪牙。』」
J33nB287_p0546c20║示眾。「踢倒淨瓶，贏得大溈山子；普請刈茆，帶累三百
J33nB287_p0546c21║祖師。人人鼻孔撩天，個個腳跟點地。朗月當空，正好
J33nB287_p0546c22║別峰相見；流芳五葉，未免賊入空房。無面目漢，腳瘦
J33nB287_p0546c23║草鞋寬，雪點紅爐，鷂子過新羅。兩頭坐斷、中道不安。
J33nB287_p0546c24║賓中主、主中賓，言端語端，猶未是諸人衣缽下事。何
J33nB287_p0546c25║故？曙色未分人盡望，及乎天曉也尋常。」
J33nB287_p0546c26║示眾。「佛不見身知是佛，若實有知別無佛，智者能知
J33nB287_p0546c27║罪性空，坦然不怖於生死。罪性既空，喚甚麼作生死？
J33nB287_p0546c28║者裏轉得身、吐得氣，一雙孤雁撲地高飛。其或未然……」
J33nB287_p0546c29║驀拈拄杖云：「你有拄杖子，我與你拄杖子；你無拄杖
J33nB287_p0546c30║子，我奪卻你底拄杖子。你有拄杖子，我與你拄杖子，
J33nB287_p0547a01║增一些不得；你無拄杖子，我奪卻你底拄杖子，減一
J33nB287_p0547a02║些不得。增不得、減不得即且止，喚甚麼作拄杖子？」卓
J33nB287_p0547a03║一卓云：「撐天拄地憑收放，殺活縱橫得自由。」
J33nB287_p0547a04║示眾。舉：「古德云：『我有一隻箭，曾經九磨煉，射時遍十
J33nB287_p0547a05║方，落處無人見。』風穴和尚云：『我有一隻箭，未嘗經磨
J33nB287_p0547a06║煉，射不遍十方，要且無人見。』」師云：「二大老雖善潛蹤
J33nB287_p0547a07║遯跡，未免徐六擔板。龍淵即不然：『我有一隻箭，何須
J33nB287_p0547a08║經磨煉？早已遍十方，鋒鋩許誰見？』」
J33nB287_p0547a09║病目示眾。舉：「如意尊者常好打睡，世尊呵云：『咄咄何
J33nB287_p0547a10║為睡？螺螄蚌蛤類，一睡一千年，不聞佛名字。』如意七
J33nB287_p0547a11║晝夜目不交睫，兩眼失明，世尊授他金剛照明三昧，
J33nB287_p0547a12║乃觀三千大千世界，如掌中菴摩羅果。」師云：「如意將
J33nB287_p0547a13║一雙金彈換得兩隻泥丸，殊不知被者老子熱謾，到
J33nB287_p0547a14║處大驚小怪。山僧病目二七餘日，晝夜打睡，固無金
J33nB287_p0547a15║剛照明三昧可得，昨夜三更憨憨熟睡，起來打箇噴
J33nB287_p0547a16║嚏，兩眼如常，要且三千大千世界毫不增減。」遂召眾
J33nB287_p0547a17║云：「且道山僧見處是？如意見處是？還有緇素得出底
J33nB287_p0547a18║麼？」良久云：「福城紙貴，一狀領過。」
J33nB287_p0547a19║小參
J33nB287_p0547a20║結冬小參。「諸方結制，事事豐饒；羅漢開爐，件件不足。
J33nB287_p0547a21║雖然，卻也有箇好處。豈不見風穴和尚道：『若立一塵，
J33nB287_p0547a22║家國興盛，野老顰蹙；不立一塵，家國喪亡，野老安帖。』
J33nB287_p0547a23║於此薦得，可謂富不有餘、貧無不足。今此一眾且非
J33nB287_p0547a24║晚進初機，俱是久參宿學，人人抱風雲之志，箇箇蘊
J33nB287_p0547a25║特達之懷，可以繼祖追宗，亦可挽今復古。山僧恁麼
J33nB287_p0547a26║告報，早是抱贓叫屈，取辱宗乘。更有一事不敢道破，
J33nB287_p0547a27║且道是甚麼事？」良久云：「黃溪紙貴，一狀領過。」
J33nB287_p0547a28║對靈小參。「生為死之本、死為生之基，生死本同輪，如
J33nB287_p0547a29║環轉不息。」驀拈拄杖云：「生死且止，且道顓封居士令
J33nB287_p0547a30║先君即今在甚麼處？」復舉起云：「看看！即今在山僧拄
J33nB287_p0547b01║杖頭上現最勝身、說最勝法，顯示諸人了也。還見麼？」
J33nB287_p0547b02║擲下云：「人面不知何處去？青山依舊白雲中。」
J33nB287_p0547b03║小參結夏。「今朝七日已過，腳跟下事又如何？倘得摸
J33nB287_p0547b04║著孃生鼻，好向人前唱哩囉。所以參學之士打頭須
J33nB287_p0547b05║遇本色人；若不遇本色人，秪成箇掠虛漢。諸仁者！要
J33nB287_p0547b06║識掠虛漢麼？便是未得謂得、未證謂證，粧點胸襟，妄
J33nB287_p0547b07║執己見，不知好惡，不近上流，更逞我山到處取勝，此
J33nB287_p0547b08║輩名為真可憐愍者是也。若是本色人，參須實參、悟
J33nB287_p0547b09║須實悟，始可口吞佛祖、眼蓋乾坤，過橋拆橋、得路塞
J33nB287_p0547b10║路。尋常拈機示境，如太阿鋒能傷眾物，而太阿不被
J33nB287_p0547b11║物觸。不見洞山初參雲門，門云：『近離甚處？』山云：『查渡。』
J33nB287_p0547b12║門云：『夏在甚處？』山云：『湖南報慈。』門云：『幾時離彼？』山云：
J33nB287_p0547b13║『八月二十五。』門云：『放汝三頓棒。』山不肯。黎明，上方丈
J33nB287_p0547b14║云：『昨蒙和尚賜棒，不知有過無過？』門云：『飯袋子，江西
J33nB287_p0547b15║湖南便與麼去。』山於言下大悟。雲門可謂善秉太阿
J33nB287_p0547b16║之鋒，洞山瞥爾悟去，未免平地喫交。若知洞山平地
J33nB287_p0547b17║喫交處，便知雲門為人處；若知雲門為人處，便與三
J33nB287_p0547b18║世諸佛把手共行、歷代祖師同一鼻孔。其或涇渭不
J33nB287_p0547b19║分，更聽一頌：『上門上戶別無求，只為心頭事未休，及
J33nB287_p0547b20║至雲門三頓棒，始知葉落海天秋。』」
J33nB287_p0547b21║除夜小參。「年盡月窮、日周時畢，未審諸人參學事畢
J33nB287_p0547b22║也未畢？未畢且置，喚甚麼作參學事？莫是入一叢林、
J33nB287_p0547b23║出一保社，向禪床上老禿口邊覓些涎唾為參學事
J33nB287_p0547b24║麼？莫是者邊經冬、那邊過夏，學得機鋒轉語快便為
J33nB287_p0547b25║參學事麼？莫是遊山翫水、嘯月吟風，推敲尖新詩句、
J33nB287_p0547b26║點綴四六文章為參學事麼？莫是結箇茆庵、住箇巖
J33nB287_p0547b27║穴，守繫驢橛如魂不散底死人為參學事麼？若恁麼
J33nB287_p0547b28║參學，別離鄉井、割愛辭親有何所益？山僧乍住此間，
J33nB287_p0547b29║承諸道流同心合德，共守寂寞，真可謂出塵上士、豪
J33nB287_p0547b30║傑丈夫，但在己躬下事，應須猛著精彩，徹底掀翻，千
J33nB287_p0547c01║了百當，始不枉參學一回。即今臘月三十日也，是汝
J33nB287_p0547c02║諸人如何合殺？爆竹聲高知臘去；梅花枝上見春來。」
J33nB287_p0547c03║小參。「一為無量，無量為一，此箇門中，無固無必。既不
J33nB287_p0547c04║容默照邪禪，烏用吟詩作偈？緊緊抱住話頭，念念欲
J33nB287_p0547c05║明祖意。一期荳爆冷灰，始證第一義諦；二時板響過
J33nB287_p0547c06║堂，盡是神通遊戲。缽盂跳上三十三天，觸犯帝釋瞌
J33nB287_p0547c07║睡，震動三界二十五有，處處離宮失位。勞他杖頭麈
J33nB287_p0547c08║尾，百計千方調治，雖得各歸寶所，未免遞相鈍置。」驀
J33nB287_p0547c09║豎拂子召眾云：「還有不被鈍置者麼？」遂喝一喝，擲下
J33nB287_p0547c10║拂子。
J33nB287_p0547c11║小參。「頂門一著貴在力參，所以學道如鑽火，逢煙切
J33nB287_p0547c12║莫休，直待金星現，歸家始到頭。果若恁麼一回，則昨
J33nB287_p0547c13║夜非非想天幾人退位？今朝寧城府堂上排衙，一點
J33nB287_p0547c14║也瞞他不得。設使記問無根，獵人涎唾，冷地被人拶
J33nB287_p0547c15║著，未免胡說亂說。秪如此間一坐具地，乃布袋和尚
J33nB287_p0547c16║遺蹤，樓臺殿閣、廚庫三門、竹木田園各成局段，界置
J33nB287_p0547c17║甚是分明，因甚人人到此排身不入？還會麼？打麵還
J33nB287_p0547c18║他州土麥，唱歌須是帝鄉人。」
J33nB287_p0547c19║林老和尚小祥拈香。「者位尊慈，毒心太甚，一生氣壓
J33nB287_p0547c20║諸方，並無一人可意。愛從痛處鍼錐，慣向冷地著楔，
J33nB287_p0547c21║任是俏鶻俊鷹，俱被一網收拾。將謂獨脫自由，又誰
J33nB287_p0547c22║知今日被不肖之子牽扯一上？且道知恩報恩一句
J33nB287_p0547c23║如何舉揚？香爇一爐、茶斟三奠。」
J33nB287_p0547c24║小參。「法不孤起，仗境方生；道不虛行，遇緣即應。且作
J33nB287_p0547c25║麼生說個應底道理？若有心應，不可以智知、不可以
J33nB287_p0547c26║識識；若無心應，善能分別諸法相，於第一義而不動。
J33nB287_p0547c27║者裏透得一機、撥得一竅，便可高揖釋迦、不拜彌勒；
J33nB287_p0547c28║其或縛情纏識，山僧卻有箇現成句子，非惟截斷天
J33nB287_p0547c29║下人舌頭，且要諸人向後各有生涯。且道是甚麼句？
J33nB287_p0547c30║久立眾慈，伏惟珍重。」
J33nB287_p0548a01║大士成道日，小參。「年來無事不精神，坐愛長汀把要
J33nB287_p0548a02║津，戴角擎頭須按過，橫拈豎抹一枝藤，洞明向上因
J33nB287_p0548a03║緣，處處縱橫自在。虛堂靜生，無非本地風光；鬧市橫
J33nB287_p0548a04║身，盡是當人面目。到者裏，何須峨眉老子三度華亭，
J33nB287_p0548a05║達磨大師九年面壁？尋聲救苦，當面顢頇；蛤蜊現身，
J33nB287_p0548a06║小家伎倆。須知師姑原是女人做，嫂嫂畢竟大哥妻。
J33nB287_p0548a07║正當恁麼時，且獨脫一句作麼生道？」豎拂子云：「手執
J33nB287_p0548a08║夜明符，幾個知天曉？」
J33nB287_p0548a09║乾侍者薦嚴，請小參。「木有本、水有源，劬勞萬德、養育
J33nB287_p0548a10║千恩。心耿耿以懷風木，念拳拳而報雙親，推乾就濕，
J33nB287_p0548a11║乳哺辛勤，粉骨碎身，難酬罔極。此則乾子報親之誠
J33nB287_p0548a12║也。又因先妹昔年英烈，節行無雙，雖然視死如歸，究
J33nB287_p0548a13║竟難忘手足。茲者節屆中元，效目連救母之方，請山
J33nB287_p0548a14║僧舉揚斯旨。不見道：『一塵飛而翳天，一芥墮而覆地，
J33nB287_p0548a15║塵塵盡是當人面，剎剎無非自己身。』到者裏，不惟雙
J33nB287_p0548a16║親手足盡入玄門，直饒多生父母、歷劫親緣、遠近亡
J33nB287_p0548a17║靈俱超極樂。且道不涉功勳一句又作麼生？」豎拂云：
J33nB287_p0548a18║「百年三萬六千朝，返覆元來是者漢。」
J33nB287_p0548a19║除夕小參。「病骨難堪話祖機，終朝伏枕懶如泥，諸公
J33nB287_p0548a20║何必循常例？但顧娘生鐵面皮。且此一眾盡是他鄉
J33nB287_p0548a21║之子，父母不供甘旨；六親固以棄離。如不以本分直
J33nB287_p0548a22║截提持，則今夕擺茶筵交歡知識，明日遊山水羈絆
J33nB287_p0548a23║情緣，有乖道體，恥它上流。」驀拈拄杖云：「龍淵不是閒
J33nB287_p0548a24║相識，白棒臨頭悔是遲。」
J33nB287_p0548a25║晚參
J33nB287_p0548a26║晚參。「此事譬如人之出外數年，心思歸家，即收拾行
J33nB287_p0548a27║囊將歸，忽遇里人為云：『汝家中桑田已變滄海，人境
J33nB287_p0548a28║盡已遷更。』其人胸中甚是疑忽不安，即緊峭草鞋，五
J33nB287_p0548a29║里一村、十里一舖。轉彎抹角漸漸將近，抬頭一望，不
J33nB287_p0548a30║覺到家，父母、妻子團圞一笑，頓釋前疑。衲僧家得到
J33nB287_p0548b01║這箇田地，回觀向來境況，依舊青山水綠，毫無異昔，
J33nB287_p0548b02║則腳跟到處再不被人惑亂矣！忽有個漢出來，將山
J33nB287_p0548b03║僧震威一喝云：『和尚休要說夢。』山僧但與劈頭一棒
J33nB287_p0548b04║云：『不入虎穴，焉得虎子？』」
J33nB287_p0548b05║晚參。舉：「古人道：『他人住處我不住，他人行處我不行，
J33nB287_p0548b06║不是與人難共住，大都緇素要分明。』古人恁麼道，失
J33nB287_p0548b07║卻一隻眼。羅漢即不然，『住則與人同住，行則與人同
J33nB287_p0548b08║行，既同住，又同行……』」拈拄杖云：「何處不分明？秪如同生
J33nB287_p0548b09║同死一句又作麼生道？」擲下云：「打刀須是邠州鐵。」
J33nB287_p0548b10║晚參。舉：「五祖豎拳云：『若喚作拳頭，一似不曾行腳；若
J33nB287_p0548b11║不喚作拳頭，對面相瞞。除此之外，也少一拳不得。』」師
J33nB287_p0548b12║云：「五祖道即太煞道，要且只是泥裏洗土塊；羅漢則
J33nB287_p0548b13║不然，今晚也出一隻手，是汝諸人只是不得隨語生
J33nB287_p0548b14║解。」遂豎拳云：「這箇但喚作拳頭。瞎漢。參堂去！」
J33nB287_p0548b15║燈節晚參。「東風初解凍，柳眼乍舒眉，冷地燈花爆，清
J33nB287_p0548b16║光徹四維。處處搥鑼打鼓，家家社舞村歌，不用聞聲
J33nB287_p0548b17║悟道，何須見色明心？紅塵鬧市，眼蓋乾坤、坐斷情塵，
J33nB287_p0548b18║意想天上天下唯吾獨尊。獨尊則不無，因甚觀世音
J33nB287_p0548b19║菩薩將錢買餬餅，放下手卻是饅頭？慣從五鳳樓前
J33nB287_p0548b20║過，手握金鞭賀太平。」
J33nB287_p0548b21║晚參。舉：「趙州云：『此事如明珠在掌，胡來胡現、漢來漢
J33nB287_p0548b22║現。老僧拈一莖艸作丈六金身用，將丈六金身作一
J33nB287_p0548b23║莖艸用。何故？煩惱即佛、佛即煩惱。』」師云：「趙州老漢脫
J33nB287_p0548b24║空不少，岳林即不然。」驀拈拄杖云：「山僧拈拄杖只作
J33nB287_p0548b25║拄杖用，更說甚麼丈六金身一莖艸，煩惱即佛、佛即
J33nB287_p0548b26║煩惱？」遂卓一卓云：「參退喫茶去。」
J33nB287_p0548b27║晚參。舉：「僧參翠巖，值巖不在，遂看主事，事云：『參見和
J33nB287_p0548b28║尚也未？』僧云：『未。』事指狗子云：『上人要見和尚！但禮拜
J33nB287_p0548b29║者狗子。』僧無語。巖歸，聞云：『作麼生免得與麼無語？』大
J33nB287_p0548b30║慧和尚云：『我若作者僧，但禮狗子一拜。』」師云：「大小大
J33nB287_p0548c01║慧只具一隻眼，岳林若作者僧，但禮主事一拜。」
J33nB287_p0548c02║中夏晚參。「面赤不如語直，語直不如面赤，薰風自南
J33nB287_p0548c03║來，殿閣生微涼，因甚山門前，金剛頭上汗出？道得也
J33nB287_p0548c04║是徐六擔板，道不得也是徐六擔板。」驀拈拄杖云：「你
J33nB287_p0548c05║這一隊徐六擔板。」眾競喝，師擲下云：「了！」
J33nB287_p0548c06║法語
J33nB287_p0548c07║貽漢關首座
J33nB287_p0548c08║憶昔老僧初居禹航廣化，子從天童來，一見已知其
J33nB287_p0548c09║為克家真子矣！彼時雖未明露秋光，早已暗藏春色，
J33nB287_p0548c10║吾眼不錯也。不意先師移錫棲真，老僧充第二座，子
J33nB287_p0548c11║二番來，雖未經獰拳辣掌，其再參之緣不異百丈侍
J33nB287_p0548c12║馬祖，故缽袋子益知可託，吾眼不錯也。迨老僧開法
J33nB287_p0548c13║羅漢，門風初闢，子從磬山來，三入吾室，因而拳踢相
J33nB287_p0548c14║應，轉身有路，遂煩堂司，信知將來必起吾宗，恰值老
J33nB287_p0548c15║僧四句上堂，親付衣拂，知吾眼之不錯也。時老僧赴
J33nB287_p0548c16║崇川慈濟，舉子為第一座，激揚個事，標表人天機用，
J33nB287_p0548c17║不在古德之下。後因先師主天童，命吾同往，從此西
J33nB287_p0548c18║秦東魯。客秋，子遣專使到芙蓉發書，並讀白雲開堂
J33nB287_p0548c19║之語，知子為吾燒香，始知老僧驗人之眼若是之不
J33nB287_p0548c20║錯也。今夏杖過淳溪，子卸白雲院事，退守曇華，冷眼
J33nB287_p0548c21║別吾，十年機用另有一番生色。昔慈明含恥忍垢，放
J33nB287_p0548c22║浪荊楚，與子曇華舍中炙燈掃地、換水添香，可稱一
J33nB287_p0548c23║彩兩賽，遂述從前相見因緣，隨書先師所付手卷之
J33nB287_p0548c24║後，將來可作人天眼目。但老僧有一喫緊事，未免當
J33nB287_p0548c25║面道破。漢首座！漢首座！一不做、二不休。
J33nB287_p0548c26║示釋鑑吼副寺
J33nB287_p0548c27║世尊拈花、迦葉微笑，乃云：「吾有正法眼藏、涅槃妙心，
J33nB287_p0548c28║付囑與汝，傳化將來，毋令斷絕。」自後一人傳虛、萬人
J33nB287_p0548c29║傳實，以至西天四七、唐土二三，個個口吞佛祖，人人
J33nB287_p0548c30║眼蓋乾坤。初祖達磨應纖而來，冷坐少林九年面壁；
J33nB287_p0549a01║神光大師立雪齊腰，猶是輕心求無上道，及至斷臂
J33nB287_p0549a02║安心，始能當下知歸。看他古德如斯憤發，掉其源頭，
J33nB287_p0549a03║到手撩起便行，一言一行自是出人頭地，非泛泛者
J33nB287_p0549a04║可同日而語也。吼副寺孤蹤獨立，纖面端莊，冬夏麻
J33nB287_p0549a05║衣，逆順自適。始於岳林曾充此職，獰拳辣掌互換針
J33nB287_p0549a06║鋒，彼時缽袋子雖未覿面分付，信知將來介立一方，
J33nB287_p0549a07║利己利人之心刻刻在念。今既荷百二十斤擔子，固
J33nB287_p0549a08║時時在肩，更宜水邊林下晦跡韜光，萬仞峰頭呵佛
J33nB287_p0549a09║罵祖，庶不負從前行腳割愛辭親，他日龍天推出大
J33nB287_p0549a10║座，當軒咳嗽掉臂，無非祖師西來意也。山僧更有一
J33nB287_p0549a11║轉語，切不可丟在無事甲裏。還委悉麼？佛法無多子，
J33nB287_p0549a12║久長難得人。
J33nB287_p0549a13║問答
J33nB287_p0549a14║僧問：「四十九年後則不問，四十九年前事如何？」師云：
J33nB287_p0549a15║「雪山夜夜寒。」僧擬議，師云：「還記得話頭麼？」進云：「不因
J33nB287_p0549a16║師舉，幾乎忘卻。」師打云：「且莫詐明頭。」
J33nB287_p0549a17║僧問：「兩頭不著，畢竟在甚麼處？」師打云：「這裏容你不
J33nB287_p0549a18║得。」僧喝，師云：「聖僧笑你。」
J33nB287_p0549a19║僧問：「前塗未去，如何是到家消息？」師打云：「莫妄想。」僧
J33nB287_p0549a20║喝，師云：「客作漢，亂喝作麼？」
J33nB287_p0549a21║僧問：「胸中放不下，且道如何得消殞去？」師伸手云：「將
J33nB287_p0549a22║你放不下的與我看。」僧罔措，師便掌。
J33nB287_p0549a23║僧問：「如何是覿面事？」師云：「鼻孔大頭垂。」
J33nB287_p0549a24║僧問：「未離兜率，已降皇宮；未出母胎，度人已畢。此意
J33nB287_p0549a25║如何？」師云：「不是苦心人不知。」進云：「為復神通妙用，法
J33nB287_p0549a26║爾如然？」師云：「天上天下，唯我獨尊。」僧云：「金雞啄破璃
J33nB287_p0549a27║琉殼，玉兔挨開碧海門。」師云：「非公境界。」僧云：「秪如彌
J33nB287_p0549a28║勒真彌勒，分身千百億，時時示時人，時人自不識，且
J33nB287_p0549a29║道彌勒在甚麼處？」師湧身云：「道甚麼？」僧云：「可謂頭頭
J33nB287_p0549a30║垂示處，仔細好生觀。」師云：「閒言語。」
J33nB287_p0549b01║僧問：「大開爐韝即不問，轉凡成聖事如何？」師云：「紅爐
J33nB287_p0549b02║爆出鐵烏龜。」僧擬議，師便掌。
J33nB287_p0549b03║師泥壁次，僧問：「和尚自泥壁。」師云：「我若不泥，誰為我
J33nB287_p0549b04║泥？」進云：「某甲則不然。」師云：「你見歸宗泥壁底話麼？」進
J33nB287_p0549b05║云：「見。」師云：「猶欠伶俐在。」
J33nB287_p0549b06║九一居士問：「德山托缽意旨如何？」師云：「秦時𨍏轢鑽
J33nB287_p0549b07║頭尖。」士云：「巖頭密啟其意又作麼生？」師云：「古今榜樣。」
J33nB287_p0549b08║士云：「因甚只得三年活？」師云：「鐵壁銀山又一重。」士云：
J33nB287_p0549b09║「今日捉敗者老賊。」師云：「那裏是你捉敗處？」士無語，師
J33nB287_p0549b10║便打。
J33nB287_p0549b11║僧問：「人從橋上過，橋流水不流，意旨如何？」師云：「一任
J33nB287_p0549b12║𨁝跳。」進云：「畢竟如何？」師云：「賺殺闍黎。」
J33nB287_p0549b13║問：「盡大地是沙門一隻眼，意旨如何？」師豎拳云：「者個
J33nB287_p0549b14║喚作拳頭。」進云：「畢竟如何？」師展手云：「五個指頭四個
J33nB287_p0549b15║了。」進云：「學人不會。」師連掌云：「怎怪得山僧？」
J33nB287_p0549b16║普請次，偶見一蜈蚣，眾訝之，師云：「道得即不踏殺，道
J33nB287_p0549b17║不得即踏殺。」眾無語，師便踏殺。一僧云：「阿彌陀佛！」師
J33nB287_p0549b18║復踏云：「猶有者個在。」僧擬議，師連踏云：「與你一個勦
J33nB287_p0549b19║絕。」
J33nB287_p0549b20║僧參，師云：「甚處來？」僧云：「江西。」師拈竹篦云：「江西還有
J33nB287_p0549b21║者個麼？」僧云：「和尚莫惑亂人好。」師高聲云：「者瞎漢話
J33nB287_p0549b22║頭也不識。」僧茫然，師打云：「脫空妄語漢。」
J33nB287_p0549b23║師問一僧：「黃葉飄飄，高駕何來？」僧云：「五臺。」師云：「上座
J33nB287_p0549b24║腰包時，文殊向你道甚麼？」僧擬議，師云：「你不從五臺
J33nB287_p0549b25║來？」僧云：「不敢欺瞞和尚。」師云：「文殊向你道甚麼？」僧進
J33nB287_p0549b26║前問訊，師云：「文殊來也。」僧罔措，師打云：「念汝遠來。」
J33nB287_p0549b27║僧問：「不是心、不是佛、不是物，是個甚麼？」師搊住云：「不
J33nB287_p0549b28║是心、不是佛、不是物，速道速道！」僧罔措，師掌云：「者念
J33nB287_p0549b29║言語漢。」
J33nB287_p0549b30║僧參，師問：「那裏來？」僧云：「龍池。」師云：「還見龍麼？」僧無語，
J33nB287_p0549c01║師打云：「當面錯過獅峰吼。」別云：「闍黎來時不易。」
J33nB287_p0549c02║僧乞進堂，師云：「高掛缽囊且止，且道聖僧年多少？道
J33nB287_p0549c03║得恰好，許你進堂。」僧云：「禮拜和尚。」師云：「未在，更道！」僧
J33nB287_p0549c04║罔措，師云：「聖僧腳跟尚摸不著，進堂作甚麼？」僧仍罔
J33nB287_p0549c05║措，師云：「且向別處安排。」
J33nB287_p0549c06║問：「文殊與維摩對譚何事？」師云：「六耳不同謀。」
J33nB287_p0549c07║室中勘辨
J33nB287_p0549c08║師問鷲侍者：「牛過窗櫺，因甚尾巴過不得？」者云：「無毛
J33nB287_p0549c09║鷂子撲天飛。」師云：「恁麼道又怎得？」者云：「且喜老漢領
J33nB287_p0549c10║話。」師頷之。又問：「一喝不作一喝用，你作甚麼用？」者擬
J33nB287_p0549c11║議，師便掌，者大笑而出。
J33nB287_p0549c12║師問喻維那：「正法眼、破砂盆，意旨如何？」那云：「爺有娘
J33nB287_p0549c13║有，不如自有。」師云：「幸我沒有。」那拍膝而出，師然之。
J33nB287_p0549c14║師問天目書記：「一九與二九，相見不出手。尋常將甚
J33nB287_p0549c15║麼拈椎豎拂？」記豎拳，師云：「著忙做甚麼？」進云：「得出手
J33nB287_p0549c16║時須出手。」師云：「是何言語？」進云：「話頭也不識。」師云：「山
J33nB287_p0549c17║僧住持事繁。」記便喝，師便休。
J33nB287_p0549c18║師問端維那：「向在那裏？」那云：「金粟。」師云：「金雞解啣一
J33nB287_p0549c19║粒粟，供養十方羅漢僧，你還將得粟來麼？」進云：「道甚
J33nB287_p0549c20║麼？」師云：「耳聾作麼？」進云：「話頭也不識。」師云：「自領出去。」
J33nB287_p0549c21║那擬議，師便打。
J33nB287_p0549c22║師問默侍者：「人人有箇生緣，你底生緣在甚麼處？」者
J33nB287_p0549c23║云：「黃連出在蜀中。」師云：「意旨如何？」者云：「地頭貨也不
J33nB287_p0549c24║識。」師掌云：「且道賞你？罰你？」進云：「從來不受人塗汙。」師
J33nB287_p0549c25║云：「不識好惡。」者便禮拜。
J33nB287_p0549c26║師問起剛侍者：「父母未生前道一句看。」者云：「拆東籬、
J33nB287_p0549c27║補西壁。」師豎拳，云：「者箇將甚麼補？」進云：「好與和尚一
J33nB287_p0549c28║掌。」師引頸，進云：「敗將不斬。」師云：「是你敗？是我敗？」進云：
J33nB287_p0549c29║「再犯不容。」師便打。
J33nB287_p0549c30║師問遜菴書記：「魚行水濁、鳥飛毛落，亮座主一入西
J33nB287_p0550a01║山，因甚杳無消息？」記云：「嘗憶江南三月裏，鷓鴣啼處
J33nB287_p0550a02║百花香。」師頷之。一日，又問云：「心不是佛、智不是道，意
J33nB287_p0550a03║旨如何？」記云：「適纔禮拜和尚了也。」師云：「莫向者裏躲
J33nB287_p0550a04║根。」進云：「和尚作躲根會那？」師云：「你作甚麼會？」記便喝，
J33nB287_p0550a05║師休去。又一日，問云：「既是赤體條條，將甚麼重振家
J33nB287_p0550a06║風？」記豎拳，師云：「正要你出隻手。」記禮拜。
J33nB287_p0550a07║師一日室中舉南泉、欽山、歸宗見虎話問雪厂書記
J33nB287_p0550a08║云：「你道畢竟那箇是？」記云：「小出大遇。」師云：「未在，更道！」
J33nB287_p0550a09║記便打侍者一掌，師呵呵大笑，記拂袖便出。
J33nB287_p0550a10║釋鑑副寺參，師問云：「發足何來？」鑑云：「龍池。」師云：「龍池
J33nB287_p0550a11║風範何似此間？」鑑提起坐具云：「某甲坐具只得與麼
J33nB287_p0550a12║長。」師云：「也來這裏亂做。」鑑云：「和尚幸是大人。」師休去。
J33nB287_p0550a13║一日，眾參次，師云：「埋兵調戰則不問，便請單鎗直入。」
J33nB287_p0550a14║眾退，師復顧鑑云：「埋兵調戰則不問，便請單鎗直入，
J33nB287_p0550a15║你又作麼生？」鑑以坐具驀頭便摵，師云：「者黃面浙子
J33nB287_p0550a16║又來這裏亂做。」鑑便禮拜。又一日，侍次，師舉：「僧問一
J33nB287_p0550a17║尊宿：『拈太白峰塞卻師口時如何？』宿無語。」師問鑑云：
J33nB287_p0550a18║「拈太白峰塞卻獅子口時如何？」鑑云：「有煩和尚道用。」
J33nB287_p0550a19║師頷之。
J33nB287_p0550a20║師問靜維那：「欲行千里，一步為初。如何是最初一步？」
J33nB287_p0550a21║那云：「看腳下。」師云：「放汝三十棒。」那云：「也不消得。」師便
J33nB287_p0550a22║打。又一日到禪堂，拈起竹篦云：「維那！你向這裏道一
J33nB287_p0550a23║句看。」那云：「頭上安頭。」師云：「馬祖多少鹽醬被汝打翻
J33nB287_p0550a24║了也。」那云：「草賊大敗。」師便歸方丈。獅峰吼著云：「將錯
J33nB287_p0550a25║就錯。」
J33nB287_p0550a26║師問源知藏：「你那裏來？」藏云：「新莊來。」師云：「近日聞你
J33nB287_p0550a27║被賊偷了。」藏云：「賊已捉住也。」師云：「在甚麼處？」藏與傍
J33nB287_p0550a28║僧一掌云：「放過即不可。」師云：「這宜興蠻子。」藏拂袖便
J33nB287_p0550a29║出。又一日，問：「弘揚臨濟宗須是過量人始得。如何是
J33nB287_p0550a30║過量人？」藏云：「眼親手辨。」師云：「驅耕奪食時如何？」藏云：
J33nB287_p0550b01║「不犯鋒鋩。」師然之。
J33nB287_p0550b02║師問破峰：「知客儘力道不得的句如何道？」峰云：「合取
J33nB287_p0550b03║狗口。」師云：「學來的？」峰云：「某甲終不敢自謾。」師云：「何不
J33nB287_p0550b04║更道？」峰云：「蒼天蒼天！」一日，又問云：「一口氣不來，向甚
J33nB287_p0550b05║麼處安身立命？」峰云：「大鐵圍山、小鐵圍山。」師云：「四山
J33nB287_p0550b06║相逼時如何？」峰便喝。師云：「你喝大鐵圍山、小鐵圍山？」
J33nB287_p0550b07║峰復喝，師打之。峰一日在磨房內牽麵次，師在磨房
J33nB287_p0550b08║前過，峰喝牛一聲，師聞之，問云：「喝牛、喝馬？」峰云：「只要
J33nB287_p0550b09║和尚知音。」師云：「老僧在你腳底又作麼生？」峰打牛云：
J33nB287_p0550b10║「這畜生連累我。」師大笑而去。獅峰吼著云：「先師何不
J33nB287_p0550b11║與本分艸料？」
J33nB287_p0550b12║岷岳知客再參次，師問：「錢塘江難渡，上座如何得到
J33nB287_p0550b13║這裏？」岳云：「竹密不妨流水過，山高豈礙白雲飛？」師便
J33nB287_p0550b14║打。又入室次，師問：「家裏人說家裏話，如何是家裏話？」
J33nB287_p0550b15║岳云：「某甲不是客作漢。」師喜之。
J33nB287_p0550b16║圍爐次，因火爆燒衣，師問一愚知客：「適來火爆，為何
J33nB287_p0550b17║燒卻你衣？」愚云：「夜夢不祥。」師便掌，愚云：「應破大吉。」師
J33nB287_p0550b18║連掌打出。獅峰吼云：「這僧失處，天下人固是不知，惜
J33nB287_p0550b19║乎先師令行一半。雖然，養子之緣。」
J33nB287_p0550b20║師因文耀副寺呈〈牧牛頌〉，師把住云：「頌即且止，牛在
J33nB287_p0550b21║甚麼處？」耀便禮拜，師驀頭一踏，耀起身作舞而出，師
J33nB287_p0550b22║云：「又恁麼去也。」獅峰吼著云：「何不喚回，痛與一頓？」
J33nB287_p0550b23║師一日喚翠峰侍者，者應諾，師云：「與我取鏡子來。」峰
J33nB287_p0550b24║以手作圓相跪呈，師掌云：「聽事不真，喚鐘作甕。」峰起
J33nB287_p0550b25║身云：「賺殺天下人。」師呵呵！獅峰吼別云：「將謂我孤負
J33nB287_p0550b26║汝。」
J33nB287_p0550b27║師拈木如意問履侍者：「喚作甚麼？」者云：「柏樹根。」師云：
J33nB287_p0550b28║「頭上安頭。」者云：「和尚喚作甚麼？」師云：「柏樹根。」者云：「頭
J33nB287_p0550b29║上安頭。」師云：「驢前馬後漢。」獅峰代云：「當時但禮三拜。」
J33nB287_p0550b30║師因忠侍者呈頌次，師云：「這是明窗淨几邊事，文彩
J33nB287_p0550c01║未彰已前道一句看！」進云：「舌頭不出口。」師云：「猶是文
J33nB287_p0550c02║彩已彰的事。」進云：「和尚莫瞞人好。」師云：「這瞎漢作恁
J33nB287_p0550c03║麼語話……」者擬議，師云：「鈍置殺人。」
J33nB287_p0550c04║師問師則侍者：「一喝不作一喝用，你作什麼用？」者云：
J33nB287_p0550c05║「寧可截舌，不犯國諱。」師便喝，者掩耳而出，師頷之。
J33nB287_p0550c06║師因數僧辭，師問：「諸上座往那裏去？」一僧云：「普陀。」師
J33nB287_p0550c07║云：「近日大士不在普陀。」進云：「在那裏？」師云：「在上座鼻
J33nB287_p0550c08║孔裏。」進云：「錯！」師云：「拋卻甜桃樹，沿山摘醋梨。」僧茫然，
J33nB287_p0550c09║師云：「鈍置煞人。」
J33nB287_p0550c10║二僧參，師問：「二上座從甚處來？」一僧云：「龍門來。」師云：
J33nB287_p0550c11║「幾時到彼？」進云：「五月。」師云：「禹門三汲浪，有幾多具頭
J33nB287_p0550c12║角者？」僧罔措，師云：「後面個師僧秪對看。」僧亦茫然，師
J33nB287_p0550c13║云：「同坑無異土。」
J33nB287_p0550c14║師問沈居士：「『大家團圞頭，共說無生話。』如何是無生
J33nB287_p0550c15║話？」士云：「有口難言。」師云：「為甚有口難言？」士無語。師捋
J33nB287_p0550c16║士鬚云：「莫被這些礙卻。」
J33nB287_p0550c17║師經行，撫一僧背，僧回首，師伸手云：「乞我一文錢。」僧
J33nB287_p0550c18║喝，師云：「我要一文錢，亂喝作麼？」僧禮拜，師云：「者個也
J33nB287_p0550c19║當不得。」進云：「作麼當得？」師便掌。又撫一僧背，僧回首，
J33nB287_p0550c20║師云：「是甚麼？」進云：「正要和尚疑著。」師云：「疑個甚麼？」僧
J33nB287_p0550c21║喝，師便掌。又撫一僧背，僧回首，師云：「是甚麼？」僧亦云：
J33nB287_p0550c22║「是甚麼？」師亦掌。
J33nB287_p0550c23║師問侍者：「萬法歸一即不問，如何是一歸何處？」者云：
J33nB287_p0550c24║「野菜連根煮。」師云：「者是山家底事，畢竟一歸何處？」進
J33nB287_p0550c25║云：「春來滿院香。」師云：「學語之流。」
J33nB287_p0550c26║師問僧：「從甚麼處來？」僧云：「靈隱。」師云：「聞飛來峰近日
J33nB287_p0550c27║又飛去，是否？」僧茫然，師便打。獅峰吼云：「這僧既親從
J33nB287_p0550c28║靈隱來，因甚不委其中事？且道過在甚麼處？」
J33nB287_p0550c29║師問來之居士：「你在家做甚麼？」士云：「訓蒙。」九一居士
J33nB287_p0550c30║云：「張居士久留心底。」師云：「孔子道：『吾道一以貫之。』如
J33nB287_p0551a01║何是一？」士無語，師指九一居士云：「你替他下涅盤堂
J33nB287_p0551a02║始得。」士罔措，師微笑。
J33nB287_p0551a03║二僧參，師云：「那裏來？」一僧云：「普陀。」師云：「曾見觀音大
J33nB287_p0551a04║士麼？」僧云：「見！」師云：「是何面目？」僧云：「與和尚一般。」師拈
J33nB287_p0551a05║拄杖云：「者個聻？」僧無語，師云：「脫空妄語漢！」獅峰吼代
J33nB287_p0551a06║僧云：「再道恐不及。」
J33nB287_p0551a07║僧參，師問：「那裏來？」僧云：「廣潤。」師云：「廣潤與此間風景
J33nB287_p0551a08║如何？」進云：「不別。」師云：「又到者裏作麼？」進云：「借路經過。」
J33nB287_p0551a09║師便打。進云：「某甲通身是病，乞師一接。」師復打。
J33nB287_p0551a10║自閒覺禪師語錄卷第四（終）