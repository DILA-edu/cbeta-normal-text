J33nB287_p0551b01║自閒覺禪師語錄卷第五
J33nB287_p0551b02║住荊溪芙蓉寺嗣法門人
J33nB287_p0551b03║　住古堯乾明寺嗣法門人洪暹　編
J33nB287_p0551b04║拈古頌古
J33nB287_p0551b05║舉：「世尊因自恣日，文殊三處過夏，迦葉欲白椎擯出。
J33nB287_p0551b06║纔拈推，乃見百千萬億文殊，迦葉盡其神力，椎不能
J33nB287_p0551b07║舉。世尊遂問迦葉：『汝擬擯那箇文殊？』迦葉無對。」
J33nB287_p0551b08║拈云：「文殊三處移場過夏，固是不遵律儀；迦葉擬
J33nB287_p0551b09║欲白椎擯出，不妨法令森嚴。惜乎舉而不行，累他
J33nB287_p0551b10║世尊大師入泥入水。芙蓉若作迦葉，待云：『汝欲擯
J33nB287_p0551b11║那箇文殊？』但擲下椎云：『罪不重科。』雖然，秪如百千
J33nB287_p0551b12║萬億文殊，畢竟那箇是真底？」
J33nB287_p0551b13║頌曰：「三處移場太放癡，白椎擯出令無私，當時若
J33nB287_p0551b14║據今時令，百萬文殊只一椎。」
J33nB287_p0551b15║舉：「趙州到臨濟，洗腳次，濟便問：『如何是祖師西來意？』
J33nB287_p0551b16║州曰：『恰值山僧洗腳。』濟近前作聽勢，州曰：『會則便會，
J33nB287_p0551b17║啗啄作麼？』濟便歸方丈。州曰：『三十年行腳，今日錯為
J33nB287_p0551b18║人下註腳。』」
J33nB287_p0551b19║拈云：「這兩箇漢大似普州人，羅漢若見，便與一坑
J33nB287_p0551b20║埋卻。何故？鷸蚌相持，俱落漁人之手。」
J33nB287_p0551b21║頌曰：「尖頭屋遇鬼頭風，一陣西來一陣東，開得眼
J33nB287_p0551b22║來天大曉，殘花零落滿溪紅。」
J33nB287_p0551b23║舉：「興化上堂云：『若是作家戰將，便請單刀直入，更莫
J33nB287_p0551b24║如何若何！』有旻德長老出禮拜，起便喝，化亦喝；德又
J33nB287_p0551b25║喝，化亦喝。德禮拜歸眾，化云：『適來若是別人，三十棒
J33nB287_p0551b26║一棒也較不得。何故？為他旻德會一喝不作一喝用。』」
J33nB287_p0551b27║拈云：「旻德按劍上來，興化亞鎗相待，然雖韜略俱
J33nB287_p0551b28║全，不免如何若何。秪如興化道：『適來若是別人，三
J33nB287_p0551b29║十棒一棒也較不得。為他旻德會一喝不作一喝。』
J33nB287_p0551b30║又作麼生？」良久云：「鐵蛇橫古路，一馬生三寅。」
J33nB287_p0551c01║頌曰：「八陣圖圓勿擬猜，衝雲攫霧應時來，功標不
J33nB287_p0551c02║獨凌霄閣，別有威名壑眾才。」
J33nB287_p0551c03║舉：「百丈一日問黃檗：『甚處去來？』檗云：『大雄山下採菌
J33nB287_p0551c04║子來。』丈云：『還見大蟲麼？』檗便作虎聲，丈拈斧作斫勢，
J33nB287_p0551c05║檗即打丈一掌，丈吟吟而笑，便歸。上堂曰：『大雄山下
J33nB287_p0551c06║有一大蟲，汝等諸人也須好看，百丈老漢今日親遭
J33nB287_p0551c07║一口。』」
J33nB287_p0551c08║拈云：「猛虎口中奪食、飢鷹爪下分兔則且止，汝等
J33nB287_p0551c09║還見百丈老漢麼？」驀拈拄杖，一時打散。
J33nB287_p0551c10║頌曰：「驀然撞著南山虎，磕落雙牙和血吞，歸去不
J33nB287_p0551c11║堪明示眾，雙眉愁斷雨昏昏。」
J33nB287_p0551c12║舉：「百丈再參因緣，謂黃檗曰：『佛法不是小事，我當時
J33nB287_p0551c13║被馬大師一喝，直得三日耳聾。』黃檗不覺吐舌。」
J33nB287_p0551c14║拈云：「一盲引眾盲。」
J33nB287_p0551c15║頌曰：「利刃有蜜不須舐，蠱毒之家水莫嘗，黃檗只
J33nB287_p0551c16║因貪一滴，兒孫遺害禍非常。」
J33nB287_p0551c17║舉：「金峰因僧侍次，謂曰：『舉一則因緣，汝第一不得亂
J33nB287_p0551c18║會。』曰：『請和尚舉。』峰豎拂子，僧作聽勢，峰云：『知道闍黎
J33nB287_p0551c19║亂會。』僧以目視東西，峰云：『雪上更加霜。』」
J33nB287_p0551c20║拈云：「金峰面赤不如語直，這僧語直不如面赤，每
J33nB287_p0551c21║人合喫三十拄杖。羅漢亦有一則因緣，只是不合
J33nB287_p0551c22║舉似，遂低聲云：『逢人但恁麼舉。』」
J33nB287_p0551c23║頌曰：「逢人豈是閒開口？一句明明絕正偏，賺煞這
J33nB287_p0551c24║僧乘快便，依然錯會老婆禪。」
J33nB287_p0551c25║舉：「北闌因湖塘長老問：『師兄曾描得先師真麼？』闌便
J33nB287_p0551c26║擘胸示之，塘便禮拜，闌止云：『莫錯！莫錯！』塘曰：『某甲不
J33nB287_p0551c27║禮師兄。』闌曰：『你禮先師麼？』塘曰：『是。』闌曰：『何曾錯？』」
J33nB287_p0551c28║拈云：「北闌描得師真，逢人即便拈出；湖塘雖解瞻
J33nB287_p0551c29║禮，究竟覿面不識。顧左右云：『若人檢點得出，許你
J33nB287_p0551c30║具衲僧眼。』」
J33nB287_p0552a01║頌曰：「師真描得十分全，纔遇同參展向前，彼此只
J33nB287_p0552a02║因忘顧鑒，豈知此話未能圓？」
J33nB287_p0552a03║舉：「趙州到一菴主處，問：『有麼？有麼？』主豎起拳頭，州曰：
J33nB287_p0552a04║『水淺不是泊船處。』便行。又到一菴主處，問：『有麼？有麼？』
J33nB287_p0552a05║主亦豎拳頭，州曰：『能縱能奪、能殺能活。』便禮拜。」
J33nB287_p0552a06║拈云：「前菴主也豎拳，後菴主也豎拳，因甚趙州肯
J33nB287_p0552a07║一不肯一？試道看！」良久云：「貓！」
J33nB287_p0552a08║頌曰：「無鬚鎖子兩頭搖，覿面輕酬價不高，無限落
J33nB287_p0552a09║花流水去，賺他明月爛梅梢。」
J33nB287_p0552a10║舉：「臨濟在黃檗鉏地次，見黃檗來，拄钁而立。檗曰：『這
J33nB287_p0552a11║漢困那？』濟曰：『钁也未舉，困箇甚麼？』檗便打，濟接住棒，
J33nB287_p0552a12║一送送倒。檗呼維那：『扶起我來。』維那扶起曰：『和尚爭
J33nB287_p0552a13║容得這風顛漢無禮？』檗纔起，便打維那。濟钁地曰：『諸
J33nB287_p0552a14║方火葬，我這裏活埋。』」
J33nB287_p0552a15║拈云：「看他父子狹路相逢，各各轉身有路，大似龍
J33nB287_p0552a16║象蹴踏，非驢所堪。秪如維那喫掌又作麼生？下坡
J33nB287_p0552a17║不走，快便難逢。」
J33nB287_p0552a18║頌曰：「百戰場中舞纛旗，將軍令下疾如飛，狼煙起
J33nB287_p0552a19║處三軍震，海嶽昏時人盡迷。」
J33nB287_p0552a20║舉：「乾峰因僧問：『十方婆伽梵、一路涅槃門，未審路頭
J33nB287_p0552a21║在甚麼處？』峰以拄杖劃一劃。後僧舉似雲門，門拈起
J33nB287_p0552a22║扇子云：『扇子𨁝跳上三十三天，築著帝釋鼻孔，東海
J33nB287_p0552a23║鯉魚打一棒，雨似傾盆。』」
J33nB287_p0552a24║拈云：「字經三寫，烏焉成馬，雲門乾峰，可知禮也。」
J33nB287_p0552a25║頌曰：「柏盲只解依人覓，不解乾峰錯指呈，不得雲
J33nB287_p0552a26║門親註破，依然只認定盤星。」
J33nB287_p0552a27║「昔有一婆供養一庵主，經二十餘年，嘗令一二八女
J33nB287_p0552a28║子送飯給侍。一日，令女子抱定云：『正當與麼時如何？』
J33nB287_p0552a29║庵主云：『枯木倚寒巖，三春無暖氣。』女歸，舉似婆，婆云：
J33nB287_p0552a30║『我二十年只供養得個俗漢。』遂趁出，放火燒卻庵。」
J33nB287_p0552b01║拈云：「老婆滿園春色，收拾固難；者僧擔板死灰，坐
J33nB287_p0552b02║斷不易。然則檢點將來，合各與二十拄杖，更有二
J33nB287_p0552b03║十棒且聽別裁。秪如道：『正恁麼來時如何聻？』夜半
J33nB287_p0552b04║碧桃貪結子，令人錯恨五更風。」
J33nB287_p0552b05║頌曰：「閨閣深深恨莫窮，春情一片少人通，可憐密
J33nB287_p0552b06║密相思處，盡在停針不語中。」
J33nB287_p0552b07║「韓文公參大顛，問師：『春秋多少？』師提起數珠曰：『會麼？』
J33nB287_p0552b08║公曰：『不會。』師曰：『晝夜一百八。』公不悟，遂回。次日再來，
J33nB287_p0552b09║至門首見首座，舉前話問：『意旨如何？』座扣齒三下。及
J33nB287_p0552b10║見師，理前話，師亦扣齒三下，公曰：『原來佛法無兩般。』
J33nB287_p0552b11║師曰：『是何道理？』公曰：『適來問首座亦如是！』師乃召首
J33nB287_p0552b12║座：『是汝如是對否？』座曰：『是。』師即打趁出院。」
J33nB287_p0552b13║拈云：「諸方有般瞎漢，只管道：『大顛權柄在手，首座
J33nB287_p0552b14║有理難伸。』恁麼說話，驢年未瞥在。莫道撞著露柱
J33nB287_p0552b15║瞎漢，縱饒牙如劍樹、口似血盆底到來，芙蓉門下
J33nB287_p0552b16║直須喫棒了出院。」
J33nB287_p0552b17║頌曰：「掌握兵機定四維，邊疆忽報幾重圍，將軍幸
J33nB287_p0552b18║有安邦策，只見鋒前展戰旗。」
J33nB287_p0552b19║「洛浦久為臨濟侍者，一日辭濟，濟云：『何處去？』浦云：『南
J33nB287_p0552b20║方去。』濟以拄杖劃一劃云：『過得者裏便去。』浦便喝，濟
J33nB287_p0552b21║便打，浦裝俶便去。濟上堂云：『臨濟門下有箇赤梢鯉
J33nB287_p0552b22║魚，搖頭擺尾向南方去也，不知向誰家虀甕裏淹殺。』
J33nB287_p0552b23║浦遊歷罷，直往夾山卓菴，經年不訪夾山，山修書令
J33nB287_p0552b24║僧馳往，浦接得便坐卻，再展手索，僧無對，浦便打云：
J33nB287_p0552b25║『歸去舉似和尚。』僧回舉似山，山云：『這僧若開書，三日
J33nB287_p0552b26║內必來；若不開書，斯人救不得也。』浦果三日後至，見
J33nB287_p0552b27║山不禮拜，乃當面叉手而立，山云：『雞棲鳳巢，非其同
J33nB287_p0552b28║類。出去！』浦云：『自遠趨風，請師一接。』山云：『目前無闍黎，
J33nB287_p0552b29║此間無老僧。』浦便喝，山云：『住住！且莫艸艸匆匆，雲月
J33nB287_p0552b30║是同、溪山各異，截斷天下人舌頭即不無，闍黎爭教
J33nB287_p0552c01║無舌人解語？』師佇思，山便打，因茲服膺。」
J33nB287_p0552c02║拈云：「洛浦將得臨濟金彈子換得夾山泥彈子，只
J33nB287_p0552c03║是好笑。且道笑箇甚麼？不見道：『悔不慎初。』」
J33nB287_p0552c04║頌曰：「拋卻甜桃咬醋梨，幾番徹困為提撕，碧巖露
J33nB287_p0552c05║袒鋒前日，正是滹沱喫棒時。」
J33nB287_p0552c06║一畝之地，三蛇九鼠。
J33nB287_p0552c07║諸毒共聚惡又園，四海聲傳喪膽魂，莫怪老僧全意
J33nB287_p0552c08║氣，拈來活煮破沙盆。
J33nB287_p0552c09║虎項下金鈴，阿誰解得？
J33nB287_p0552c10║據坐當軒氣勢雄，沙場戰將早降風，須知不假纖毫
J33nB287_p0552c11║力，日日騎歸兜率宮。
J33nB287_p0552c12║魚以水為命，因甚死在水裏？
J33nB287_p0552c13║躍浪金鱗頗俊哉，禹門三汲鼓風雷，全身只在重淵
J33nB287_p0552c14║裏，賺煞嚴陵坐釣臺。
J33nB287_p0552c15║聯芳偈
J33nB287_p0552c16║慈朗超鷲
J33nB287_p0552c17║惡龍頭上重生角，殃及大唐禍不輕，此去南禪提正
J33nB287_p0552c18║令，生機活路任橫行。
J33nB287_p0552c19║漢關超喻
J33nB287_p0552c20║吒沙毒種產吒沙，鶻眼龍睛嘴老鴉，一派曹源流到
J33nB287_p0552c21║汝，大唐遍地是曇華。
J33nB287_p0552c22║天目超智
J33nB287_p0552c23║虎生便有食牛氣，青出於藍色更高，子在吾門今古
J33nB287_p0552c24║上，英風曾不減毫毛。
J33nB287_p0552c25║起綱超宗
J33nB287_p0552c26║頂門卓豎摩醯眼，三會三登邁雪峰，德合乾坤弘祖
J33nB287_p0552c27║道，超宗異目起綱宗。
J33nB287_p0552c28║荊門湛𤨄
J33nB287_p0552c29║西江吸盡珠光出，法界因緣不等閒，此去好將吾道
J33nB287_p0552c30║振，管教一鏃破三關。
J33nB287_p0553a01║佛音祖默
J33nB287_p0553a02║西河獅子尾吒沙，慣向人前弄爪牙，選佛場中哮吼
J33nB287_p0553a03║去，江南江北起吾家。
J33nB287_p0553a04║庚山弘秀
J33nB287_p0553a05║崇閣樓中子共居，三呼三應話無虛，臨機一句超方
J33nB287_p0553a06║外，萬派聲歸海上除。
J33nB287_p0553a07║遜菴等玉
J33nB287_p0553a08║白拂拈來付俊英，全機坐斷聖凡情，摩醯手眼揮寰
J33nB287_p0553a09║宇，正令提持振祖聲。
J33nB287_p0553a10║一融師用
J33nB287_p0553a11║一喝當陽振祖機，爍迦羅眼不能窺，吹起少林無孔
J33nB287_p0553a12║笛，六十九人把手歸。
J33nB287_p0553a13║雪厂岳慧
J33nB287_p0553a14║文彩全彰少室春，山河面目一時新，逢人伸出擎雲
J33nB287_p0553a15║手，香餌鉤頭釣錦鱗。
J33nB287_p0553a16║憨予洪暹
J33nB287_p0553a17║龍淵浪裏錦鱗多，其奈憨憨睡虎何？一日爪牙輕露
J33nB287_p0553a18║出，從教平地起風波。
J33nB287_p0553a19║南崖普聞
J33nB287_p0553a20║保社入來機契合，罰錢出院絕商量，江南江北聲光
J33nB287_p0553a21║遠，更解將身北斗藏。
J33nB287_p0553a22║釋鑑超吼
J33nB287_p0553a23║相見何須顧鑑咦？眉分八字絕端倪，手中黑漆烏藤
J33nB287_p0553a24║杖，會合風雲好指迷。
J33nB287_p0553a25║南魯德穎
J33nB287_p0553a26║南山鱉鼻蛇，咬殺玄沙虎，纔入龍淵易鱗甲，猙獰兩
J33nB287_p0553a27║角撐寰宇。
J33nB287_p0553a28║瑞初超祥
J33nB287_p0553a29║曇花瑞現劫初因，大抵根▆▆得深，雖有香風透塵
J33nB287_p0553a30║世，固宜培植護精神。
J33nB287_p0553b01║開先超卓
J33nB287_p0553b02║睡虎憨憨未露牙，足為吾室一當家，卒然哮吼驚群
J33nB287_p0553b03║獸，太白新開一葉花。
J33nB287_p0553b04║雪田道玉
J33nB287_p0553b05║一條拄杖成龍去，堪向乾坤為雨霖，好手手中呈好
J33nB287_p0553b06║手；紅心心裏中紅心。
J33nB287_p0553b07║岸生陶太史
J33nB287_p0553b08║拈花漏洩劫前機，今古令人莫可窺，獨有越州陶太
J33nB287_p0553b09║史，山鳴谷應諾真歸。
J33nB287_p0553b10║米山超靜
J33nB287_p0553b11║透盡雲門一字關，芙蓉門下許誰還？室中推出杜田
J33nB287_p0553b12║子，一任禪和問米山。
J33nB287_p0553b13║弘濟超源
J33nB287_p0553b14║昨夜三更著賊偷，眼親手辨一場羞，信知不犯鋒鋩
J33nB287_p0553b15║去，奪食驅耕得自由。
J33nB287_p0553b16║師則超相
J33nB287_p0553b17║鴛湖脫白入芙蓉，親受鉗鎚氣已通，自是布毛機契
J33nB287_p0553b18║合，鐵蛇慣引鬥獰龍。
J33nB287_p0553b19║雪松
J33nB287_p0553b20║心印印來已六載，今朝始得汝親提，印文變化看時
J33nB287_p0553b21║節，會合風雲事事宜。
J33nB287_p0553b22║行實
J33nB287_p0553b23║師住慈濟。一晚，兩序同大眾入方丈，乞師述行實。師
J33nB287_p0553b24║云：「衲僧家去住，如雁過長空、月穿潭底，物跡尚如是，
J33nB287_p0553b25║況山僧乎？豈不見璨大師不留姓氏，亮坐主直入西
J33nB287_p0553b26║山？秖要諸子行到水窮山盡，始知佛祖自受用處，更
J33nB287_p0553b27║要山僧鈍置諸子作麼？」眾堅請，師復云：「諸子念既殷
J33nB287_p0553b28║勤，但山僧行腳之事大段忘卻，唯舉梗概以塞來意。
J33nB287_p0553b29║吾乃蜀之重慶合州人也，父余姓，字覺安，母荀氏，家
J33nB287_p0553b30║世清貧，淳朴自守。先父中年無子，祖母每自心憂，常
J33nB287_p0553c01║禱於家堂。先是，祖母預得一夢，堂前爐中有金寶若
J33nB287_p0553c02║碗大向祖母曰：『我今夜到你家來，要你提挈我。』祖母
J33nB287_p0553c03║喜諾，覺而先母分娩矣。方至歲半，先母去世，其推乾
J33nB287_p0553c04║就溼、乳哺辛勤，深得祖母之恩。甫八歲，隨先父禮本
J33nB287_p0553c05║邑馬當山太空老師出家，每誦佛經，宛如夙習。常問
J33nB287_p0553c06║先父曰：『人人盡言參學，未審參學甚事？』先父曰：『參學
J33nB287_p0553c07║者，聽經、做法師，代佛揚化是也。』我云：『待我長大，你領
J33nB287_p0553c08║我去參學，也做箇法師。』先父聞而喜之，遂送入鄉校，
J33nB287_p0553c09║雖在館數年，終是參學念切。至年十五，罄身逃出，又
J33nB287_p0553c10║被寺僧挽回。未幾，先父順世，時年十九矣。茶毘斂骨
J33nB287_p0553c11║後，遊華嚴山，休夏冷竹坪，甚蒙南宗老宿晨夕激發，
J33nB287_p0553c12║尋歷講肆，至《楞嚴》二十五開士各呈圓通處，遂傚孫
J33nB287_p0553c13║陀羅難陀觀鼻端白。久之，殊無入處，常靜夜禮觀音
J33nB287_p0553c14║聖號，雖不洞明經中奧旨，而文字語言亦曾麤以研
J33nB287_p0553c15║窮，唯慮生無益於世、死無聞於後，欲走江南廣其聞
J33nB287_p0553c16║見，遂茹淡三月，刺血書〈行願品〉一卷，以酬父母養育
J33nB287_p0553c17║之恩。書訖，即腰包禮峨嵋，至富順縣，值月明法師講
J33nB287_p0553c18║《楞嚴經》，逗留月餘，遇一禪客曾參博山，與之偕行至
J33nB287_p0553c19║杭州，是年二十六歲，乃老和尚七旬也。遠近奔走，未
J33nB287_p0553c20║免腳跟欠穩，及參老和尚於天童，一見便問：『一人發
J33nB287_p0553c21║真歸源，十方世界悉皆消殞，和尚在此，因甚太白峰
J33nB287_p0553c22║高、缽盂峰矮？』老和尚便打，我云：『某甲禮拜和尚去也。』
J33nB287_p0553c23║老和尚連打兩棒，雖當時不領此旨，胸中頓覺輕快，
J33nB287_p0553c24║遂求進堂。一晚，問老和尚：『某參萬法歸一，不知一歸
J33nB287_p0553c25║何處？』老和尚以扇子搖一搖云：『會麼？』我云：『某愚鈍，再
J33nB287_p0553c26║求和尚委曲開示。』老和尚云：『諸方有說破底禪，你自
J33nB287_p0553c27║參取去！』我遂禮拜，被老和尚臂脊一踏，不覺通身汗
J33nB287_p0553c28║下。次晚，又上方丈問：『昨被和尚一踏，至今如在萬仞
J33nB287_p0553c29║巖前，還許學人棲泊也無？』老和尚便掌，我懡㦬而退，
J33nB287_p0553c30║愈加疑悶。彼時天童務作極重，不是打破腳手，便是
J33nB287_p0554a01║傷寒重病，去去來來，不知幾幾。因發三不出天童之
J33nB287_p0554a02║誓：一、不悟道；二、病死；三、累死，嗣後在堂兩年，不曾告
J33nB287_p0554a03║假。後因鄉人全一師職什物寮，本師居閒住寮，全一
J33nB287_p0554a04║師見我獨行獨往肯做工夫，要我同共其事，正欲親
J33nB287_p0554a05║近本師，遂移單進寮，屢承全一師激發。一日問本師：
J33nB287_p0554a06║『某參禪不得力，過在甚麼處？』本師云：『莫妄想。』我云：『畢
J33nB287_p0554a07║竟如何？』本師云：『鋤頭柄長、斧頭柄短。』轉增迷悶。日間
J33nB287_p0554a08║在寮、夜間進堂，公事之餘即趺坐體究，或昏倦極時
J33nB287_p0554a09║惟自鞭逼，亦常以鍼刺股。一夜進堂排遣，驀撞著露
J33nB287_p0554a10║柱有省，忽成一偈：『心佛眾生，三無差別，撞破乾坤，露
J33nB287_p0554a11║柱饒舌。』便歸寮放身打睡。黎明上方丈，云：『某昨夜隨
J33nB287_p0554a12║眾經行，忽得心佛眾生三無差別，特來呈似。』和尚曰：
J33nB287_p0554a13║『如何是你心？』我便喝，云：『如何是佛？』我云：『請和尚尊重，
J33nB287_p0554a14║待某禮拜。』老和尚便坐，我拜起便行，老和尚云：『昨日
J33nB287_p0554a15║有人恁麼地，老僧打出去也。』我竟歸寮。時全一師云：
J33nB287_p0554a16║『你今日因甚不喫粥？』我云：『喫過了也。』本師云：『好事大
J33nB287_p0554a17║家知。』我云：『待我去打茶來。』是年二十八矣！後與老和
J33nB287_p0554a18║尚凡有扣激輒當機不讓。俄因事出山，至天台，掛錫
J33nB287_p0554a19║華頂峰將半年，聞和尚將至大溈，復回天童。老和尚
J33nB287_p0554a20║見我便問：『你向在那裏？』我云：『天台。』老和尚云：『你見智
J33nB287_p0554a21║者大師麼？』我向前禮拜云：『恭惟和尚起居多福。』後因
J33nB287_p0554a22║本師出山，隨至武林，適本師受禹杭廣化請，即過溫
J33nB287_p0554a23║州禮永嘉大師塔，秋，復回廣化。本師一日舉國師三
J33nB287_p0554a24║喚侍者話問我，隨云：『頻呼小玉元無事，秪要檀郎認
J33nB287_p0554a25║得聲。』本師頷之。一日，又舉興化打維那公案令我下
J33nB287_p0554a26║語，我云：『為人須為徹，殺人須見血。』次日，撾鼓上堂，云：
J33nB287_p0554a27║『吾居此以來，將易三寒暑，蓄得數虎兒，小半可解乳。
J33nB287_p0554a28║且放兩隻行，須用藏深塢，直待力勝充，方踞路猛阻。
J33nB287_p0554a29║擒縱殺活在臨時，隱顯奔騰任意施。』遂喚二隱兄與
J33nB287_p0554a30║吾向前，各付衣拂，是年三十有五矣。解制回廣化，閉
J33nB287_p0554b01║關未幾，本師遺偈勉云：『年來法道甚澆漓，珍重吾徒
J33nB287_p0554b02║善護持，直待風雲雷電合，始堪為我直提撕。』由是火
J33nB287_p0554b03║種刀耕。年許，本師移錫嘉禾東塔，我往省覲，補西堂。
J33nB287_p0554b04║本師一日堂中舉箸云：『喚作箸子則觸；不喚作箸子
J33nB287_p0554b05║則背。』我云：『請和尚喫粥。』本師云：『喫粥且止，畢竟喚作
J33nB287_p0554b06║甚麼？』我云：『再犯不容。』本師云：『老僧失利。』我云：『也只得
J33nB287_p0554b07║恁麼。』本師休去。將解制，黃渡道俗請主羅漢，因主人
J33nB287_p0554b08║之誠，遂應之，由是瓣香拈出，供養本師，以酬十年深
J33nB287_p0554b09║錐痛劄之恩。爾來之事，諸子盡知，不欲繁舉，若論者
J33nB287_p0554b10║一落索，山僧自納敗闕，亦因諸子不得已露布一上，
J33nB287_p0554b11║惟諸子箇箇青出於藍，是山僧之望也。秪如山僧自
J33nB287_p0554b12║二十四歲出蜀，至今四十一歲，中間受盡千辛萬苦，
J33nB287_p0554b13║無非為此事不明故耳！且道如何是此事？」起身云：「把
J33nB287_p0554b14║手牽君行不得，惟人自肯乃方親。」眾禮拜而退。
J33nB287_p0554b15║
J33nB287_p0554b16║
J33nB287_p0554b17║
J33nB287_p0554b18║
J33nB287_p0554b19║
J33nB287_p0554b20║自閒覺禪師語錄卷第五（終）