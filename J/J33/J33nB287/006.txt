J33nB287_p0554c01║自閒覺禪師語錄卷第六
J33nB287_p0554c02║住荊溪芙蓉寺嗣法門人
J33nB287_p0554c03║　住古堯乾明寺嗣法門人洪暹　編
J33nB287_p0554c04║書問
J33nB287_p0554c05║復埽庵譚司成
J33nB287_p0554c06║昔世尊以佛法付囑宰官居士作吾門內外護者恐
J33nB287_p0554c07║其波旬熾盛正法凋零所以歷代王臣勇心墻塹盡
J33nB287_p0554c08║力護持與我方外衲子同一鼻孔共一肝腸逆順隨
J33nB287_p0554c09║緣縱橫無礙正所謂打鼓弄琵琶還他一會家者語
J33nB287_p0554c10║不虛也矧時逢末世正法垂秋所喜大護法願力弘
J33nB287_p0554c11║深誓同劫石處處秉吹毛劍令其野干潛蹤魔宮自
J33nB287_p0554c12║折直使佛日與堯天並朗國運與法運斯臻承諭龍
J33nB287_p0554c13║淵院事但山野德微才淺恐負所舉正值火雲之際
J33nB287_p0554c14║敢煩配林居士清白禪師棹過雲間深知為法為藂
J33nB287_p0554c15║林一片熱腸孜孜切切誼不敢卻因而翻然惟冀不
J33nB287_p0554c16║忘靈山記莂終始一如則自利利他之心已在地上
J33nB287_p0554c17║菩薩未盟之先也臨楮不勝翹企。
J33nB287_p0554c18║又
J33nB287_p0554c19║法道垂秋狐蹤遍地皆因師資混濫主法不嚴所以
J33nB287_p0554c20║處處被人指目古人深山窮谷折腳鐺煨遇著個中
J33nB287_p0554c21║人漸成叢席或激或揚無非本分一著龍淵乃禾中
J33nB287_p0554c22║大剎誠非山野承荷已與配林清白細細披陳既而
J33nB287_p0554c23║迴避無門猶望大護法洗清佛日斬斷葛藤使四來
J33nB287_p0554c24║禪子高掛缽囊庶不負此回聚首且大護法久為吾
J33nB287_p0554c25║宗內外護似不必山野多囑。
J33nB287_p0554c26║上徑山費老和尚
J33nB287_p0554c27║秋初雲間拜別猊座竟抵禾城八月念六始入龍淵
J33nB287_p0554c28║但十年戎馬之場只乘蕭蕭墻壁且喜檀護欣崇諸
J33nB287_p0554c29║山樂助此種機會皆賴和尚光庇入院來每承埽翁
J33nB287_p0554c30║葵老不時賜顧𨍏轢配林時刻談心然而究竟二宗
J33nB287_p0555a01║根原祖裔固為己事唯不審和尚起居為介耳覺己
J33nB287_p0555a02║將從上祖綱及法門弊細盡底披陳禾中護法切囑
J33nB287_p0555a03║配林居士委曲調停至於嚴統實出和尚苦心佛祖
J33nB287_p0555a04║龍天自然有眼且徑山巍峨丈室一旦飄然在和尚
J33nB287_p0555a05║孤雲埜鶴何天不飛未免法堂冷落衲子無依惟不
J33nB287_p0555a06║吝慈悲再振凌霄峰頂又是重開諸祖面門矣覺本
J33nB287_p0555a07║擬走候無奈初居破院諸務交逼特遣禪人代達臨
J33nB287_p0555a08║楮無任瞻依。
J33nB287_p0555a09║與曾城汪進士
J33nB287_p0555a10║曩者先師開法東塔棲真極承弘護貧衲始得把臂
J33nB287_p0555a11║然鴛湖甬水月印波心總是一般風味曾與門下眉
J33nB287_p0555a12║毛廝結無異福城聚首時耳客春先師示寂天童本
J33nB287_p0555a13║擬躬候無奈寧城諸君子召住岳林誼不能卻因而
J33nB287_p0555a14║葛藤羈絆不果其行矧貴浙祖席固多但天童世譜
J33nB287_p0555a15║為最凡在吾門內外護者著作中留一題目作將來
J33nB287_p0555a16║眼不識門下有此興否。
J33nB287_p0555a17║與岸生陶太史
J33nB287_p0555a18║荷香滿院石磴深林野鶴孤雲不時歌詠固我道人
J33nB287_p0555a19║活計皆賴大護法覆庇始與白鹿峰為伍且無和尚
J33nB287_p0555a20║不時呼行者高懸竹榻淨掃松階翹望門下入山抵
J33nB287_p0555a21║掌雖無流觴曲水則斷雲絕壑足可發目前佳趣又
J33nB287_p0555a22║何待靜聞丹桂月聽蛙聲昨執事者自明州來深知
J33nB287_p0555a23║護法為岳林牆塹真法門骨肉無任馳情。
J33nB287_p0555a24║復大梅法幢和尚啟
J33nB287_p0555a25║法垂秋晚道賴人興九鼎一絲千岐坐斷恭惟法翁
J33nB287_p0555a26║和上夙乘願力赤手啟沃於青宮奮奪錦標玉磬聲
J33nB287_p0555a27║傳於金殿古今遐仰百世潛思信知密印宗猷鬚髮
J33nB287_p0555a28║墮地頭陀寺古血濺梵天既腥風播寰宇之區機緣
J33nB287_p0555a29║契乳峰之旨直得千丈崖前獰龍退步萬人叢裏奪
J33nB287_p0555a30║取珠回恢戈甲於梅峰豎剎竿於琴案千秋佳話一
J33nB287_p0555b01║日重新弟覺無奈缽懸三塔江隔錢塘未獲把手峰
J33nB287_p0555b02║頭交肩月下茲幸禾中甬上時復鍼來線去黃花翠
J33nB287_p0555b03║竹秋高風味一般碎玉零金珍藏什襲。
J33nB287_p0555b04║與掃庵譚司成二
J33nB287_p0555b05║別來屈指將百日矣想手中管城子精神如舊山野
J33nB287_p0555b06║固宜走侯愧初居芙蓉百務交逼前有數行通候想
J33nB287_p0555b07║曾道覽但龍淵路當孔道衲子家鄉兵丁不時上下
J33nB287_p0555b08║所托亦須其人非尋常粥飯院子老護法備知其情
J33nB287_p0555b09║不必山野叮囑耳芙蓉拋荒久積葦長石田且喜吳
J33nB287_p0555b10║令公與諸護法赤心弘衛不惟舊欠捐免即新徵計
J33nB287_p0555b11║畝完糧另有一翻起色銅官山雲渡橋春深花烏咸
J33nB287_p0555b12║集不知肯撥棹否。
J33nB287_p0555b13║春初有數行寄候入夏來未知起居何似想著作堂
J33nB287_p0555b14║墨花爛熳愧山埜未獲分香光三昧也聞浪和尚已
J33nB287_p0555b15║卸龍淵又承老護法隆重法門請我二兄主其院事
J33nB287_p0555b16║令人不勝之喜不惟雲水有其家鄉即鐘樓必生耳
J33nB287_p0555b17║矣芙蓉少有就緒不知有此興否不莊。
J33nB287_p0555b18║與南芝吳邑侯（諱一鯤）
J33nB287_p0555b19║半榻松風一天秋月時在钁頭邊與方來衲子火種
J33nB287_p0555b20║刀耕折腳鐺內濫煮清泉不敢云開闢祖庭不過為
J33nB287_p0555b21║大護法及眾檀護相招山埜一種熱腸耳但芙蓉十
J33nB287_p0555b22║年無鐘鼓之聲香火窅絕雖今略有就緒皆賴大護
J33nB287_p0555b23║法光庇稍得安身計也現年之課先施其半承格外
J33nB287_p0555b24║垂青合山頌祝此功當與銅峰並茂諸所惟留神不
J33nB287_p0555b25║既。
J33nB287_p0555b26║與靜山楊殿元
J33nB287_p0555b27║客夏同岸生居士得霑清供承以本分事孜孜在念
J33nB287_p0555b28║真肉身菩薩示現耳竊思從上大儒未有不與方外
J33nB287_p0555b29║衲子作不請友如張無盡早受記莂而又發明於兜
J33nB287_p0555b30║率黃魯直屢有契證固始徹悟於晦堂第因緣各有
J33nB287_p0555c01║時宜誠非造作但在事專念切憤發必行又何必打
J33nB287_p0555c02║三打七管教冷灰荳爆也不知老維摩肯作如是觀
J33nB287_p0555c03║耶不備。
J33nB287_p0555c04║與岸生陶太史
J33nB287_p0555c05║客夏自老居士出山後日有生色山野細思叢林之
J33nB287_p0555c06║興自有時節鳥窠得白樂天而聲光丕振大慧有張
J33nB287_p0555c07║無盡則法席崇舒芙蓉雖龐公三到灰冷十年諸方
J33nB287_p0555c08║聞而倒退山埜一雙白手承此千斤擔子苟非老居
J33nB287_p0555c09║士互相唱和共建法幢烏能如是之興起也今冬結
J33nB287_p0555c10║制說戒兩期佛事雖不能與諸方相角但瓦礫之場
J33nB287_p0555c11║內外雍肅漸復舊觀耳宜邑諸護法不勝懸切山中
J33nB287_p0555c12║兩序亦不時念及不審老居士亦不忘山中人否明
J33nB287_p0555c13║春撥冗入山又是二到因緣也不既。
J33nB287_p0555c14║與蒼郊徐兵部（諱家麟）
J33nB287_p0555c15║頃者禾城一別屈指三易寒暑信知光陰易過人命
J33nB287_p0555c16║逝速但世間之事儼如水上狂瀾何時得息子云朝
J33nB287_p0555c17║聞道夕死可矣此孔老真切之言抑老護法之所熟
J33nB287_p0555c18║習似非山埜挑水河頭賣耳芙蓉雖十年無鐘鼓之
J33nB287_p0555c19║聲猶有龐公舊跡三到亭勢插雲霄海內名公鮮有
J33nB287_p0555c20║不留題於此者昔遠公東林結高賢蓮社只十八人
J33nB287_p0555c21║亦海內巨儒至今處處稱社者皆始於此也天童雪
J33nB287_p0555c22║竇可稱海內名藍雲棲瓶窯亦蓮社龜鑑且喜老護
J33nB287_p0555c23║法高居林下固當作一主盟使蓮社重開宗猷益振
J33nB287_p0555c24║凡在本分留心者自當近悅遠來直與張無盡白樂
J33nB287_p0555c25║天輩同一鼻孔也不審老護法以為何如不贅。
J33nB287_p0555c26║與伯咸孫禮部（諱榮旭）
J33nB287_p0555c27║春光入戶秋月臨流另有一番生色萍水相逢知心
J33nB287_p0555c28║久別更增五內之結懷昔掛錫岳林承多方弘護夢
J33nB287_p0555c29║入四明未常不與老護法把手入兜率宮耳聞活佛
J33nB287_p0555c30║道場竟成烏有將來必有乘願者互相興起但時與
J33nB287_p0556a01║世異較上古人心亦天淵矣惟老護法直與龐居士
J33nB287_p0556a02║蘇東坡輩作一頭底不審尊意以為然否不悉。
J33nB287_p0556a03║與趾祥史司李（諱夏隆）
J33nB287_p0556a04║客秋得覲眉宇宛如夙契極擬屈駕龍淵談心半餉
J33nB287_p0556a05║偶事出意外不果此願至今猶若有負山僧閱傳燈
J33nB287_p0556a06║知芙蓉乃太毓禪師道場目前承老護法相招正恰
J33nB287_p0556a07║夙願彼即符到奉行不意禾中紳衿孜孜切切欲山
J33nB287_p0556a08║僧始終其事但滄桑易變日月蹉跎四大衰殘終歸
J33nB287_p0556a09║磨滅自愧涼德誓必埋身銅官山頂目下龍淵結冬
J33nB287_p0556a10║以了眾志歲底芒鞋竹杖圖卓三到亭中與老護法
J33nB287_p0556a11║再暢生平不負此回奇偶諸惟留神不盡。
J33nB287_p0556a12║與及超史殿元（諱大成）
J33nB287_p0556a13║曩者先師主席天童皆賴大護法弘護使一坐具地
J33nB287_p0556a14║不至寂寥不意先師去世詣當法曇兄守塔意外風
J33nB287_p0556a15║波無端遺累幸老護法赤心片片先師靈塔遂得拮
J33nB287_p0556a16║据竣局山野纔卸岳林業債難逃又被嘉禾紳衿揪
J33nB287_p0556a17║頭不放因而肩荷龍淵丙申夏承令弟六居士光顧
J33nB287_p0556a18║始傾積懷行旌甚促未及通函是年秋陽羨緇素請
J33nB287_p0556a19║主芙蓉古剎乃唐太毓禪師道場龐公三到遺蹤猶
J33nB287_p0556a20║在但時丁未劫正法凋零幸老護法乘願再來不惟
J33nB287_p0556a21║天童不致冷落即他宗亦得振起也。
J33nB287_p0556a22║讚
J33nB287_p0556a23║觀音大士
J33nB287_p0556a24║踞盤陀石然照世燈聞聲救苦廣度群懵滿口名言
J33nB287_p0556a25║雖不吐座前波浪湧千層
J33nB287_p0556a26║初祖
J33nB287_p0556a27║梁王殿上云不識少室峰前冷面壁莫教錯過老胡
J33nB287_p0556a28║機一段清光射虛譽
J33nB287_p0556a29║者老臊鬍胸襟有甚奇特航海東來擬作震旦軌則
J33nB287_p0556a30║纔到梁王殿上未免一場敗缺末後分皮分髓依然
J33nB287_p0556b01║七花八裂咦宋雲別後無相識震旦空留履一隻
J33nB287_p0556b02║不近人情唯者漢廓然無聖對梁王直得渡江乘一
J33nB287_p0556b03║葦波心點點露神光
J33nB287_p0556b04║普賢大士
J33nB287_p0556b05║淨瓶甘露水花香趺坐眈眈白象王秪為度生悲願
J33nB287_p0556b06║重不知鬚髮幾多長
J33nB287_p0556b07║天童密老和尚
J33nB287_p0556b08║裂裂挈挈吒吒沙沙起臨濟中興之道豎天童已墜
J33nB287_p0556b09║之幢掉棒打翻白月佛祖膽碎心慌自此威名華夏
J33nB287_p0556b10║震惡聲赫赫播諸方
J33nB287_p0556b11║者僧口惡心慈殺人全不見血有時白日青天有時
J33nB287_p0556b12║山崩地裂任是佛祖到來管取忘鋒結舌誰云臨濟
J33nB287_p0556b13║中興說甚再來黃檗咄銅棺消息少人知不肖兒孫
J33nB287_p0556b14║重著楔
J33nB287_p0556b15║自贊
J33nB287_p0556b16║慈朗鷲首座請
J33nB287_p0556b17║罵人罵得徹骨打人打得徹髓不避諸方撿責一味
J33nB287_p0556b18║打罵到底最初有個普州人也是這般面觜
J33nB287_p0556b19║天目智首座請
J33nB287_p0556b20║橫吹無孔笛倒提氈拍板一向膽大心麤慣會殺佛
J33nB287_p0556b21║殺祖者等川藞苴描畫他怎底雲間好個雪獅兒牙
J33nB287_p0556b22║爪渾身任哮吼
J33nB287_p0556b23║法海宗首座請
J33nB287_p0556b24║眼如盲口如啞問禪道劈頭打知心獨有宗首座起
J33nB287_p0556b25║家不亞天童下
J33nB287_p0556b26║法界𤨄首座請
J33nB287_p0556b27║愛說脫空話懶打葛藤禪手中白拂子抄先著著先
J33nB287_p0556b28║任是銅頭鐵額漢到茲孰敢近伊前只有荊門𤨄首
J33nB287_p0556b29║座時與月明簾下打鞦韆
J33nB287_p0556b30║獅峰吼長老請
J33nB287_p0556c01║騎賊馬奪賊鎗是個漢伎倆殺佛祖滅正法乃阿師
J33nB287_p0556c02║行履道他續佛慧命渾無些子慈悲道他起死回生
J33nB287_p0556c03║固有全機大用吼長老吼長老若遇這等種草切忌
J33nB287_p0556c04║輕輕放過
J33nB287_p0556c05║一融用西堂請
J33nB287_p0556c06║性急似箭膽大如斗驅耕奪食白拂在手祖佛從教
J33nB287_p0556c07║盡皺眉胸中憎愛了無有
J33nB287_p0556c08║憨予暹長老請
J33nB287_p0556c09║準大心無毒未必心頭似口頭殺人不用刀觸著命
J33nB287_p0556c10║根從此斷嫌佛不肯做長汀江上等人鬧處慣入頭
J33nB287_p0556c11║龍淵窟中把釣這等沒規繩的村僧憨予長老描他
J33nB287_p0556c12║怎底佳作人可知禮
J33nB287_p0556c13║南魯穎維那請
J33nB287_p0556c14║個漢面皮如橘終日忙忙碌碌有時麤似泰山有時
J33nB287_p0556c15║細如毫末微細處佛祖難知麤糙時鬼神莫測若問
J33nB287_p0556c16║這廝有甚伎倆南維那直將龍淵室中喫過吾底獰
J33nB287_p0556c17║拳辣掌好與驀面拈出
J33nB287_p0556c18║遜菴玉西堂請
J33nB287_p0556c19║畫像畫身寫身寫真描真描人體人體神神人真身
J33nB287_p0556c20║不立主賓任爾持去遍界生春
J33nB287_p0556c21║雪厂慧西堂請
J33nB287_p0556c22║轟霹靂機寧容湊泊燦電光眼且過一邊至於河陽
J33nB287_p0556c23║新婦子木塔老婆禪固是匙挑不上者老禿既恁麼
J33nB287_p0556c24║擔板甬上雪西堂如何契合不見道獅子窟中獅子
J33nB287_p0556c25║栴檀林內栴檀
J33nB287_p0556c26║佛音默西堂請
J33nB287_p0556c27║鬧處好入頭贏得一雙白手靜裏喜退步慣開兩片
J33nB287_p0556c28║皮無論凡來聖來白棒覿體提持就中不能委悉問
J33nB287_p0556c29║取佛音廝兒
J33nB287_p0556c30║岸帆際侍者請
J33nB287_p0557a01║兔角杖橫拈倒用未護其短龜毛拂倒用橫拈寧露
J33nB287_p0557a02║其長冷眼笑人人自笑賊心防賊賊難防岸侍者岸
J33nB287_p0557a03║侍者寧剜與麼肉莫成與麼瘡咄
J33nB287_p0557a04║斐侍者請
J33nB287_p0557a05║看你骨底骨董逢人驀面便欺手中一條拄杖慣自
J33nB287_p0557a06║入水入泥珍重曙裴侍者莫學這等行為必須懸之
J33nB287_p0557a07║高閣燒些黃熟香旃檀香沉水香熏黑他底面皮
J33nB287_p0557a08║禪人請
J33nB287_p0557a09║者川藞苴分座天童倔強無比胸中無甚奇特要與
J33nB287_p0557a10║岳林布袋古佛聯芳首尾硬將白拂當作任公竿要
J33nB287_p0557a11║釣錦鱗於龍淵潭裏似者般無佛性底阿師欲做臨
J33nB287_p0557a12║濟兒孫太煞無恥
J33nB287_p0557a13║日林孫請
J33nB287_p0557a14║一雙白手撐門戶兩眼寥寥爍太虛珍重吾孫休學
J33nB287_p0557a15║樣自家規格好鋪舒
J33nB287_p0557a16║題阿羅漢
J33nB287_p0557a17║堪笑渠儂太煞呆不知立地等誰來到頭只得空雙
J33nB287_p0557a18║手信有當年斷舌才（枯木立禪）
J33nB287_p0557a19║不將三昧起頹宗鐵缽高擎制毒龍引手白雲天際
J33nB287_p0557a20║外收來放去自從容（降龍展缽）
J33nB287_p0557a21║平懷一種固難親直指分明向上因漏洩劫前消息
J33nB287_p0557a22║子不知誰是個中人（默坐豎指）
J33nB287_p0557a23║題岳融禪道影
J33nB287_p0557a24║參透天童密祖禪卻回陽羨日高眠清名雖不留僧
J33nB287_p0557a25║史尚有臨機一著先
J33nB287_p0557a26║慧愚禪師道影
J33nB287_p0557a27║慧花未放根蒂先抽蜀水大智若愚聲光遍滿吳山
J33nB287_p0557a28║起琳宮於百草頭邊標卵塔無陰陽地上藏身處不
J33nB287_p0557a29║留朕跡無面目大地全彰尚有一種真奇特不將名
J33nB287_p0557a30║姓繼聯芳
J33nB287_p0557b01║湛六禪師道影
J33nB287_p0557b02║生緣西蜀泛三峽而遍歷荊湘垂手婁東據衣珠而
J33nB287_p0557b03║光吞吳月慧燈不昧智鑒常明一室跏趺千岐坐斷
J33nB287_p0557b04║年來自得真消息慧壽菴中高枕眠
J33nB287_p0557b05║佛事
J33nB287_p0557b06║苕溪掛鐘板諸方舊例今古嘗儀智鑑洞明十虛朗
J33nB287_p0557b07║耀不令而令不嚴而嚴以此表帥人天以此光揚祖
J33nB287_p0557b08║室當陽拈出覿面無私且應時及節一句作麼生道
J33nB287_p0557b09║擊鐘板云一朝權在手看取令行時。
J33nB287_p0557b10║法海掛鐘板太音希聲大巧若拙蓋色騎聲佛祖罔
J33nB287_p0557b11║測今朝懸向堂中管教內外安帖且道功成名遂一
J33nB287_p0557b12║句又作麼生懸板云一句截流萬機寢削。
J33nB287_p0557b13║岳林掛鐘板敲空作嚮擊木無聲返本還源金聲玉
J33nB287_p0557b14║振聊將舊令新彰要使內外合准且道隨時展演一
J33nB287_p0557b15║句又作麼生擊一擊云每日三時驚睡虎洪音圓徹
J33nB287_p0557b16║透雲端。
J33nB287_p0557b17║芙蓉掛鐘板舉椎云見不超色聞不越聲未免徐六
J33nB287_p0557b18║擔板直須坐斷兩頭始絕疏親號令人天起家萬世
J33nB287_p0557b19║饒他三頭六臂盡從這裏起死回生且道以何為驗
J33nB287_p0557b20║遂擊鐘板一下。
J33nB287_p0557b21║為月庚知客火月庚今始現光明處處周若能明此
J33nB287_p0557b22║意攛炬云不用外邊求。
J33nB287_p0557b23║為與南上座火東家作驢西家作馬堂堂大丈夫何
J33nB287_p0557b24║處不瀟灑所以道處處真處處真塵塵盡是本來人
J33nB287_p0557b25║遂擲炬云試看火滅灰飛盡更與何處著眼睛喝一
J33nB287_p0557b26║喝。
J33nB287_p0557b27║為鑑明典座火半生贊助叢林調和衲子慧命今朝
J33nB287_p0557b28║風火相催兩手拋下杓柄然雖腳底無私恐汝未能
J33nB287_p0557b29║諦信攛炬云山僧助汝一把火管取處處無餘剩。
J33nB287_p0557b30║為偶松上座火者上座一向捨己從人今日全身放
J33nB287_p0557c01║下但恐未能脫灑更與指個端的攛火云烈燄光中
J33nB287_p0557c02║休擬議天涯何處不風流。
J33nB287_p0557c03║為靜航上座入塔捧骨云航上座莫遲疑從前行腳
J33nB287_p0557c04║事今日了無餘吾今為汝作證據直須受用自家底
J33nB287_p0557c05║且歸根一句作麼生置骨云水流原在海月落不離
J33nB287_p0557c06║天。
J33nB287_p0557c07║為一化禪人火大死之人得大活觸處全機活潑潑
J33nB287_p0557c08║大活之人須大死絕後再甦能有幾所以道百尺竿
J33nB287_p0557c09║頭坐底人雖然得入未為真吾今更與分明指攃手
J33nB287_p0557c10║從教烈焰行（化死去五日再活復死）。
J33nB287_p0557c11║為普照上座火師以火炬打圓相云雲散長空一輪
J33nB287_p0557c12║普照絕後光前高歌獨調昔日玲瓏巖畔今朝烈焰
J33nB287_p0557c13║光中試看從前真面目烏睛一對火通紅。
J33nB287_p0557c14║為妙明禪人火妙明上座始絕疏親塵勞業海如湯
J33nB287_p0557c15║消冰更有臨行一句春回大地皆新恐汝未能諦當
J33nB287_p0557c16║山僧助汝丙丁遂攛下炬。
J33nB287_p0557c17║為魯新田頭入塔耕般若田植菩提種贊助叢林赤
J33nB287_p0557c18║心荷眾今朝果滿功圓親證寂然不動牧歌聞埜嶂
J33nB287_p0557c19║樵笛聽松風吾今為送深深處青山綠水杳何從。
J33nB287_p0557c20║為實機禪人火實際理地不受一塵生死海中卻少
J33nB287_p0557c21║者些子不得且道者些子如何委悉機前非的旨火
J33nB287_p0557c22║裏是真歸。
J33nB287_p0557c23║為去瘴米頭火瘴去心緣靜圓明豈外求放下司春
J33nB287_p0557c24║石志願已圓周半生勤行苦行今朝撒手優游殷勤
J33nB287_p0557c25║送汝一把火萬里天涯一步收。
J33nB287_p0557c26║為南魯穎維那火將謂你送我誰知我送你坐斷兩
J33nB287_p0557c27║頭關萬壑松濤起推倒涅盤山全機應無對以火炬
J33nB287_p0557c28║打圓相云罰錢出院絕商量傳燈幸有兒孫繼。
J33nB287_p0557c29║為也堂岳書記南魯穎維那入塔左手托骨云者是
J33nB287_p0557c30║明州岳右手托骨云此是福州穎岳從甬上來穎過仙
J33nB287_p0558a01║霞嶺親喫龍淵拳親到芙蓉頂先後撒手行同入空
J33nB287_p0558a02║王定珍重二闍黎此處甚安隱便送入。
J33nB287_p0558a03║為道牧田頭火以行為願以道為牧道行未成風火
J33nB287_p0558a04║相促放下從前諸妄想一身來去無拘束遂攛下火
J33nB287_p0558a05║炬。
J33nB287_p0558a06║
J33nB287_p0558a07║
J33nB287_p0558a08║
J33nB287_p0558a09║
J33nB287_p0558a10║自閒覺禪師語錄卷第六（終）