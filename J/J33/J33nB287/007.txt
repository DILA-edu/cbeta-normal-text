J33nB287_p0558b01║自閒覺禪師語錄卷第七
J33nB287_p0558b02║住荊溪芙蓉寺嗣法門人
J33nB287_p0558b03║　住古堯乾明寺嗣法門人洪暹　編
J33nB287_p0558b04║詩偈
J33nB287_p0558b05║贈心葦徐侍御隱居（諱之垣）
J33nB287_p0558b06║昨別未幾許，霜風送好音，寧知摩詰老？蹤跡入梅林。
J33nB287_p0558b07║竹戶藤為幔，芸窗薜作衾，山回情更遠，水繞意偏深。
J33nB287_p0558b08║散坐溪頭石，閒看雲外岑，沙鐺聲接筧，樵子語連禽。
J33nB287_p0558b09║自得幽居興，渾忘故國吟，塵居塵不染，俗處俗無心。
J33nB287_p0558b10║結足誰為伴？生平一素琴。
J33nB287_p0558b11║送荊門書記還天台
J33nB287_p0558b12║憶彼石梁橋，昔予曾獨步，別來十餘年，隱隱雲生足。
J33nB287_p0558b13║飛瀑灑天花，奔濤傾玉露，萬顆窮子珠，一曲洗心路。
J33nB287_p0558b14║白鹿與黃猴，聲聲啼古樹，往事謾追尋，金烏趁玉兔。
J33nB287_p0558b15║子去秋山青，秋花香正好，秋夜月明時，秋光浸新藻。
J33nB287_p0558b16║靜坐冷添衣，閒行休外討，事訖即歸來，莫待霜枯草。
J33nB287_p0558b17║投機一句親，針缽為君保。
J33nB287_p0558b18║贈法幢和尚次韻
J33nB287_p0558b19║了卻儒宗接濟宗，漏聲聽盡聽參鐘，夢回密印親承
J33nB287_p0558b20║囑，定起頭陀夙願逢。機契翰林松有韻，水流白塔寺
J33nB287_p0558b21║潛龍，聞君剎剎分身現，何日幢移太白峰？
J33nB287_p0558b22║送二隱和尚黃巖掩關
J33nB287_p0558b23║憶昔庚山歎聚起，盤桓唱和洵知己，自後分襟賦別
J33nB287_p0558b24║離，相逢又在天台裏。而今方幸作同門，飛錫復向嵩
J33nB287_p0558b25║巖止，關閉休將一步收，關開還覓真獅子。
J33nB287_p0558b26║贈無礙和尚次曹太史韻
J33nB287_p0558b27║海鄉默坐聽洪波，最喜同條杖子過，八載道交心似
J33nB287_p0558b28║月，一期談笑辨猶河。禪思柳絮機偏契，道氣茶香意
J33nB287_p0558b29║更和，漫謂冰壺無剩影，豐干元是古彌陀。
J33nB287_p0558b30║寄贈破顏和尚主席超果
J33nB287_p0558c01║鹽官把釣錦鱗多，況入明州獅子窩，分座半千龍象
J33nB287_p0558c02║繞，接機一句雪霜和。燈聯太白承微笑，韻壓玲瓏賦
J33nB287_p0558c03║浩歌，誰謂別峰仍見奪？法幢遙企影婆娑。
J33nB287_p0558c04║獻吉居士迎林老和尚主栖真次韻
J33nB287_p0558c05║法社初開海眾臨，芳規振起舊叢林，庭前古柏參天
J33nB287_p0558c06║遠，檻外清池映月深。夜靜鐘聲驚四野，晨朝法鼓震
J33nB287_p0558c07║千岑，此回自喜多生慶，何必重投水缽針？
J33nB287_p0558c08║同諸子登玉屏峰次天目書記韻
J33nB287_p0558c09║萬里峰頭霽色開，塞鴻秋老向南來，登高乘興呼諸
J33nB287_p0558c10║子，望遠分題試眾才。黃葉飄飄飛谷口，白雲片片出
J33nB287_p0558c11║山隈，玉屏應為閒身設，障斷風塵待我回。
J33nB287_p0558c12║甲午八月廿六日入龍淵方丈次埽菴譚司成
J33nB287_p0558c13║韻
J33nB287_p0558c14║萬里晴空雁影來，攜笻赴召法筵開，塔峰鳥雀聲添
J33nB287_p0558c15║韻，潭底蛟龍氣作雷。柱石兩宗千古業，流通一貫五
J33nB287_p0558c16║車才，相逢會許針投缽，共賞秋光茗一盃。
J33nB287_p0558c17║念祖高文學招松山看梅得東字
J33nB287_p0558c18║衝寒杖笠造城東，入眼梅花白更紅，鐵幹自能欺臘
J33nB287_p0558c19║雪，冰心偏愛引春風。騷人睹色分清韻，野老聞香寫
J33nB287_p0558c20║客衷，興到共留遊賞句，不將綺語奪天工。
J33nB287_p0558c21║山居
J33nB287_p0558c22║尋遍千峰與萬峰，而今方可寄行蹤，山中怪石知酬
J33nB287_p0558c23║和，嶺上閒雲識澹濃。有缽不尋村落飯，無心懶接俗
J33nB287_p0558c24║人封，遙思舊日知休客，為我多栽傍水蓉。
J33nB287_p0558c25║苕溪半似雁山圖，碧沼常看浴鷺鳧，樹挂藤枝情最
J33nB287_p0558c26║密，門垂柳線弱堪扶。虯松風舞無窮韻，古澗泉濆不
J33nB287_p0558c27║盡珠，春至百花開爛熳，謾誇劉阮入仙都。
J33nB287_p0558c28║次天士賀文學韻
J33nB287_p0558c29║城居瀟灑勝山林，別有清機邁古今，入室不論蘇子
J33nB287_p0558c30║帶，出瓶何用陸公禽？放懷逸韻庭前月，賣傲風高枕
J33nB287_p0559a01║畔琴，肯向世途抽腳早，相期雲壑證初心。
J33nB287_p0559a02║岸生陶太史入山次韻
J33nB287_p0559a03║擬和歸詞半未成，松陰恰喜接淵明，遠來慰我山中
J33nB287_p0559a04║寂，相見知君世外情。夢醒不煩花更指，蓮開猶有社
J33nB287_p0559a05║堪盟，從今識得溪邊月，三到應思龐老名。
J33nB287_p0559a06║示芥舍禪人回天台省母
J33nB287_p0559a07║赤城遙望不勝愁，負笈離親八載遊，一撮乾坤憑足
J33nB287_p0559a08║遍，兩九日月仗肩收。風霜歷盡懷甘乳，山海行多慕
J33nB287_p0559a09║首丘，此去莫將晨夕誤，思深不在彩衣酬。
J33nB287_p0559a10║次王侍御桃花洞口韻
J33nB287_p0559a11║四顧山峰杳，層巖勢接天，未尋樵子徑，先接洞中煙。
J33nB287_p0559a12║柯爛君王在，桃開阮子仙，不須基局破，早已落機前。
J33nB287_p0559a13║別上乘大師
J33nB287_p0559a14║南北雖多識，關心只一人，塵居雙眼豁；念寂萬緣真。
J33nB287_p0559a15║別路花開盡，連床燭換頻，相違在今夕，分影意猶親。
J33nB287_p0559a16║寄懷右文王內翰
J33nB287_p0559a17║銅峰月初上，萬里絕煙塵，北望清光遠，南來紫氣頻。
J33nB287_p0559a18║蕉園書舊賦，梅圃踏新春，分袂兩寒暑，機酬契遠神。
J33nB287_p0559a19║贈𨍏轢嚴居士
J33nB287_p0559a20║訪君湖口上，縱奪一枝笻，放去摩霄鶻，收來出海龍。
J33nB287_p0559a21║門庭逼秋月，道骨凜寒松，任是龐公舌，難當劈箭鋒。
J33nB287_p0559a22║中秋禮虎丘隆祖塔
J33nB287_p0559a23║古道松楸滿，蟬聲噪夕陽，泉流思遠脈，花兩挹微香。
J33nB287_p0559a24║一片清輝迥，千秋嫡胤長，依回意無限，遲步下山塘。
J33nB287_p0559a25║過榮園偶成
J33nB287_p0559a26║春深林樹綠，石瘦掛珠藤，花徑牽蘿入，溪橋策杖昇。
J33nB287_p0559a27║弄歌池上鳥，偶語竹間朋，觸目生機發，臨行再去登。
J33nB287_p0559a28║山居
J33nB287_p0559a29║絕頂雲深處，香巖傍竹廬，敗荷連衲補，霜芋帶泥鋤。
J33nB287_p0559a30║一道泉流碧，半簾月上初，柴門雲自掩，禪寂自如如。
J33nB287_p0559b01║絕頂雲深處，歸源別有宗，當門一池水，夾路兩行松。
J33nB287_p0559b02║饑束三條篾，閒拖一短笻，陞堂驗端的，行者打參鐘。
J33nB287_p0559b03║題雪竇瀑布
J33nB287_p0559b04║千尺飛泉下碧宵，巖前時見雪花飄，勢到不平情愈
J33nB287_p0559b05║激，欲歸滄海怒長號。
J33nB287_p0559b06║訪上乘大師不遇
J33nB287_p0559b07║茅菴遯跡徑峰西，攜得新思過小溪，不意白雲方出
J33nB287_p0559b08║岫，空留燕子戀春泥。
J33nB287_p0559b09║歸山吟
J33nB287_p0559b10║客囊空束杖橫肩，行盡江南江北天，瓢笠已盟泉石
J33nB287_p0559b11║計，柴頭品字是吾緣。
J33nB287_p0559b12║別蒼郊徐戶部
J33nB287_p0559b13║數載談心道味濃，花前竹底步從容，此行未卜懸瓢
J33nB287_p0559b14║處，待得鴻來托信封。
J33nB287_p0559b15║贈崇川和甫王司理
J33nB287_p0559b16║和風吹醒醉梅花，高節多聞隱士家，為愛白雲辭七
J33nB287_p0559b17║品，海天長嘯樂煙霞。
J33nB287_p0559b18║過杜芳洲訪二九戴文學
J33nB287_p0559b19║山徑行來景漸幽，七池分月襯花流，鳥啼處處留春
J33nB287_p0559b20║韻，一帶溪光映玉樓。
J33nB287_p0559b21║香爐峰
J33nB287_p0559b22║不經陶鑄本天然，想見洪濛萬象先，香爇不須勞帝
J33nB287_p0559b23║釋，一層雲過一層煙。
J33nB287_p0559b24║來月池
J33nB287_p0559b25║流泉豈為邀明月？不道泉流月自來，有意何如無意
J33nB287_p0559b26║遠；無情偏為有情開。
J33nB287_p0559b27║羅漢嶺
J33nB287_p0559b28║五百阿師無定力，卻隨流水出天台，花街柳巷邏齋
J33nB287_p0559b29║罷，又逐閒雲過嶺來。
J33nB287_p0559b30║題絡緯
J33nB287_p0559c01║山居何處紡新絲？葉底蟲吟似有詞，織盡秋光無可
J33nB287_p0559c02║贈，幽窗添得幾篇詩。
J33nB287_p0559c03║拂子
J33nB287_p0559c04║千條萬縷細如絲，總結全歸在一枝，即此用兮離此
J33nB287_p0559c05║用，為人覿面力提持。
J33nB287_p0559c06║暮春聞笛
J33nB287_p0559c07║玉笛聲高和晚鐘，梅花韻落送春風，胸懷縱有無窮
J33nB287_p0559c08║事，散入前溪煙浪中。
J33nB287_p0559c09║示病者
J33nB287_p0559c10║健時苟不肯參禪，病到通身苦現前，試看此中誰是
J33nB287_p0559c11║我？從他熱惱一時捐。
J33nB287_p0559c12║參禪偈
J33nB287_p0559c13║參禪須是信為基，賢聖階梯立可期，祖意西來親薦
J33nB287_p0559c14║得，庭前古柏又抽枝。
J33nB287_p0559c15║參禪須是悟為根，摘葉尋枝佛祖冤，但得腳跟紅線
J33nB287_p0559c16║斷，阿誰與你論風幡？
J33nB287_p0559c17║參禪須是行門全，執爨肩薪事事先，負米石頭當記
J33nB287_p0559c18║取，應須努力學高賢。
J33nB287_p0559c19║打米
J33nB287_p0559c20║腳腳分明試本心，一毫力欠碓頭輕，因思墜石黃梅
J33nB287_p0559c21║事，千古真堪作典型。
J33nB287_p0559c22║遊鑑湖
J33nB287_p0559c23║鑑湖一派水流長，浪打龍山去勢狂，我欲結茅湖口
J33nB287_p0559c24║上，不知把釣在何鄉？
J33nB287_p0559c25║遊臥龍山值雪
J33nB287_p0559c26║盡道龍山隱臥龍，臥龍端不在山中，半天鱗甲參差
J33nB287_p0559c27║下，莫訝山僧瓦缽空。
J33nB287_p0559c28║示顓封陸居士
J33nB287_p0559c29║幾回相見氣和同，萬里雲山一夢中，且喜團圞忘顧
J33nB287_p0559c30║鑑，黃鸝依舊叫春風。
J33nB287_p0560a01║山居
J33nB287_p0560a02║住山無別好因緣，柴水開門不費錢，贏得嘴邊生白
J33nB287_p0560a03║醭，閒身只共野雲眠。
J33nB287_p0560a04║掃龍池幻祖塔
J33nB287_p0560a05║孤巍卓出萬雲峰，石磴空盤夾道松；血脈流通聲振
J33nB287_p0560a06║遠，覺花一朵獻芙蓉。
J33nB287_p0560a07║示敏生潘居士
J33nB287_p0560a08║湖頭又見柳拖金，道話殷勤意轉深，肯向六窗虛寂
J33nB287_p0560a09║靜，何妨城市與山林？
J33nB287_p0560a10║贈瑞瞻曹文學
J33nB287_p0560a11║九峰峰下泖湖邊，中有維摩喜坐禪，把住關頭忘顧
J33nB287_p0560a12║鑑，腳頭步步是青天。
J33nB287_p0560a13║示金聲張居士
J33nB287_p0560a14║十字街頭作戲場，四時儘有好風光，廬陵米做曹山
J33nB287_p0560a15║酒，個裏明明不覆藏。
J33nB287_p0560a16║別亮工羅居士
J33nB287_p0560a17║柏子飄香促使符，片帆明日到鴛湖，臨岐無法堪留
J33nB287_p0560a18║贈，衣裏人人有寶珠。
J33nB287_p0560a19║別五紽張居士
J33nB287_p0560a20║相逢客舍意如何？方外交情感荷多，無奈閒身閒不
J33nB287_p0560a21║得，芒鞋仍欲入煙蘿。
J33nB287_p0560a22║遊吼山
J33nB287_p0560a23║扁舟送我到山房，竹榻雲床暑氣涼，趺坐不知花雨
J33nB287_p0560a24║下，一聲幽鳥叫新篁。
J33nB287_p0560a25║送仲連沈主政授經淮上次埽菴韻
J33nB287_p0560a26║春城煙柳伴桃花，送客湖頭日未斜，枝上好音聽不
J33nB287_p0560a27║盡，一江新浪款君家。
J33nB287_p0560a28║贈了凡禪德
J33nB287_p0560a29║白雲片片峰頭落，綠竹竿竿遶屋斜，時有埜人來借
J33nB287_p0560a30║榻，煮茶分韻看梅花。
J33nB287_p0560b01║次漢關首座並蘭韻二首
J33nB287_p0560b02║和風解凍又含胎，隱隱幽芳不用排，最羨春魁兄與
J33nB287_p0560b03║弟，迎香鬥艷一時開。
J33nB287_p0560b04║昔日清涼有此瑞，山翁入眼又生疑，曇花今日重狼
J33nB287_p0560b05║籍，凜凜天機喪所知。
J33nB287_p0560b06║過靈山懷杯渡禪師
J33nB287_p0560b07║桑麻埋沒古招提，斷碣難尋宋代辭，我欲卓笻扶故
J33nB287_p0560b08║址，恐驚鷗鳥動狐疑。
J33nB287_p0560b09║登投子懷古
J33nB287_p0560b10║昔年獅窟今狐窟，九上三登已寂寥，荒草堆頭無斷
J33nB287_p0560b11║碣，門前空有趙州橋。
J33nB287_p0560b12║贈燦侯耿居士
J33nB287_p0560b13║柳線絲絲拂小樓，輕煙時復滿汀洲，燦君須用深留
J33nB287_p0560b14║意，陶令曾稱五柳侯。
J33nB287_p0560b15║登浮山懷古
J33nB287_p0560b16║萬古撐霄勢若雲，碁盤黑白未曾分，機先一著誰能
J33nB287_p0560b17║委？九帶堂中碧蘚紋。
J33nB287_p0560b18║送公茂夏侯回楚
J33nB287_p0560b19║片帆高挂楚江風，故國梅花正吐紅，昔日交知重話
J33nB287_p0560b20║會，莫忘陽羨住山翁。
J33nB287_p0560b21║贈若鏡法師
J33nB287_p0560b22║講得天花亂下來，廣長舌相吼如雷，化城無限痴男
J33nB287_p0560b23║子，驚入文殊寶鏡臺。
J33nB287_p0560b24║留別當湖善友
J33nB287_p0560b25║江南掛缽處，太白與天台，攜杖歸山去，清風滿袖來。
J33nB287_p0560b26║坐洗松池
J33nB287_p0560b27║空山池水碧，永日洗松風，靜聽無言說，巖花開正濃。
J33nB287_p0560b28║規繩
J33nB287_p0560b29║背眾侵常住，偷安小化緣，是非爭勝負，立擯出堂前。
J33nB287_p0560b30║端陽次埽菴為定遠大將軍世子統師道經檇
J33nB287_p0560c01║李修供龍淵二十過韻六首
J33nB287_p0560c02║胸中別無活計，笑看雲住雲行，何處薰風掃盡？龍舟
J33nB287_p0560c03║繫斷波聲。
J33nB287_p0560c04║邪法總歸正法，喜逢護衛王臣，蒲劍斬除魔窟，入室
J33nB287_p0560c05║唯許同人。
J33nB287_p0560c06║事事要須自肯，眼前草木皆兵，會得腳跟線斷，管教
J33nB287_p0560c07║神氣和清。
J33nB287_p0560c08║喜有竹松作伴，更容麋鹿為鄰，一笑藤蒲定起，不知
J33nB287_p0560c09║誰主誰賓？
J33nB287_p0560c10║截斷渡頭蹤跡，風吹江上狂波，賺殺紛紜豪傑，無端
J33nB287_p0560c11║誤入煙蘿。
J33nB287_p0560c12║石室無人問，▆▆▆鼓角驚聞，一曲梅花調古，來看
J33nB287_p0560c13║出岫新雲。
J33nB287_p0560c14║
J33nB287_p0560c15║
J33nB287_p0560c16║
J33nB287_p0560c17║
J33nB287_p0560c18║
J33nB287_p0560c19║
J33nB287_p0560c20║自閒覺禪師語錄卷第七（終）