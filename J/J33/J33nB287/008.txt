J33nB287_p0561a01║自閒覺禪師語錄卷第八
J33nB287_p0561a02║住荊溪芙蓉寺嗣法門人
J33nB287_p0561a03║　住古堯乾明寺嗣法門人洪暹　編
J33nB287_p0561a04║述古德遺事漁父詞十首
J33nB287_p0561a05║布袋和尚
J33nB287_p0561a06║萬山空翠月明前，布袋橫拖別一天，七珍八寶舊因
J33nB287_p0561a07║緣，高枕眠，逢人乞我一文錢。長汀江上趁風煙，兜率
J33nB287_p0561a08║宮中不肯還，十八孩兒鬧市廛，千畝田，話頭歷劫口
J33nB287_p0561a09║碑傳。
J33nB287_p0561a10║馬祖
J33nB287_p0561a11║藤蒲鎮日堆堆坐，多口阿師重說破，南岳山前影婆
J33nB287_p0561a12║娑，莫造作，出脫諸方鈍置貨。沒弦琴韻尋常課，日面
J33nB287_p0561a13║月面遭折挫，舌頭過鼻萬機墮，好一個，雙輪腳下清
J33nB287_p0561a14║風播。
J33nB287_p0561a15║百丈
J33nB287_p0561a16║野鴨飛空鼻頭痛，無端殃禍驚叢眾，哭兮笑兮把人
J33nB287_p0561a17║弄，乾打鬨，出群須是丹山鳳。耳聾挂拂法中棟，家私
J33nB287_p0561a18║不用醬三甕，一日不作忍飢凍，狐破夢，大雄山下千
J33nB287_p0561a19║機洞。
J33nB287_p0561a20║溈山
J33nB287_p0561a21║一腳淨瓶驀踢倒，翻身直上雲山島，七年橡栗無煩
J33nB287_p0561a22║惱，向誰討？蛇虎隊隊護荒草。赤心剖對龍天禱，依舊
J33nB287_p0561a23║松龕自灑掃，寂子機投展懷抱，話清藻，羅漢開田日
J33nB287_p0561a24║杲杲。
J33nB287_p0561a25║南泉
J33nB287_p0561a26║一槌擊碎虛空鼓，翫月風標獨步武，南陽道上氣如
J33nB287_p0561a27║虎，浴水牯，出瓶何用千鈞弩？三心不是分賓主，牡丹
J33nB287_p0561a28║花指大夫睹，片石鐫佛不用斧，賣身普，家私蕩盡播
J33nB287_p0561a29║寰宇。
J33nB287_p0561a30║平田
J33nB287_p0561b01║台山路口少人行，兩袖清風動地生，年深自是懶逢
J33nB287_p0561b02║迎，沒弟兄，室中嫂嫂接機橫。嶺頭問路俊俏英，五歲
J33nB287_p0561b03║牛兒尚未耕，電光石火振家聲，迷人精，千古萬古播
J33nB287_p0561b04║高名。
J33nB287_p0561b05║雪峰
J33nB287_p0561b06║九上三登不唧溜，瞻星翫月空相守，淘沙去米機難
J33nB287_p0561b07║驟，宗乘句，風吹水面紋生皺。鰲山成道無前後，南山
J33nB287_p0561b08║鱉鼻吞宇宙，撒手歸來日如晝，仍依舊，象骨峰前木
J33nB287_p0561b09║馬吼。
J33nB287_p0561b10║東山
J33nB287_p0561b11║木雞出峽露玄機，下載清風動四維，神通妙用奮全
J33nB287_p0561b12║威，絕依稀，摩霄俊鶻撲天飛。砥柱東山恢祖徽，門庭
J33nB287_p0561b13║座鎮高巍巍，不將魚目當珠璣，三佛皈，覿面拈香願
J33nB287_p0561b14║不違。
J33nB287_p0561b15║楊岐
J33nB287_p0561b16║三十年來氣骨雄，空拳赤手佐慈翁，每將此事扣己
J33nB287_p0561b17║躬，道未充，辭雲片片嶺頭籠。官不容針振祖風，百千
J33nB287_p0561b18║三昧一時通，金剛栗棘自磨礱，萬機融，扶桑湧出日
J33nB287_p0561b19║輪紅。
J33nB287_p0561b20║天童
J33nB287_p0561b21║柴堆突露摩醯眼，千妖百怪一齊剪，禹門三級風前
J33nB287_p0561b22║卷，祖圖選，太白提持摩訶衍。匡床高踞分瑚璉，坐斷
J33nB287_p0561b23║靈羊尋跡大，白棒當頭為人闡，透關鍵，嘉聲傑出叢
J33nB287_p0561b24║林典。
J33nB287_p0561b25║闢路
J33nB287_p0561b26║驀直去，莫轉身，昔日臺山指路親，芙蓉這裏身難轉，
J33nB287_p0561b27║古路苔深滑煞人。青嶂翠屏蹲石虎，蒼松斷壑老龍
J33nB287_p0561b28║鱗，巖前樹古猿來抱，山後花開鳥自陳。雙澗潺潺新
J33nB287_p0561b29║瀑長，密雲靄靄潛虹迍，曾無菜葉招人跡，寧許桃花
J33nB287_p0561b30║引問津？去去實不去，紫湖狗子當門踞；來來實不來，
J33nB287_p0561c01║清風兩袖起雲雷。翻身鷂子空中打，名姓從今稱活
J33nB287_p0561c02║埋。
J33nB287_p0561c03║開田
J33nB287_p0561c04║開了田，說大義，堪笑溈山太狼藉，芙蓉翻轉一荒畬，
J33nB287_p0561c05║曾未與人云此事。高處高平水不流，插鍬展手驚天
J33nB287_p0561c06║地，秋高農實驗禪和，奪取稻鐮顯大器。種田博飯住
J33nB287_p0561c07║山翁，戴月披星償夙志，道用時時示時人，時人不識
J33nB287_p0561c08║親垂示。高高山頂立，虎吼松門有寒拾；深深海底行，
J33nB287_p0561c09║逢人拈出破砂盆，不是與人難共聚，大都緇素要分
J33nB287_p0561c10║明。
J33nB287_p0561c11║種松
J33nB287_p0561c12║種青松，作標榜，臨濟小廝心志廣，钁頭築地逞風流，
J33nB287_p0561c13║規格高垂萬人仰。太白曾恃念里關，乳峰標入翰林
J33nB287_p0561c14║黨，世稱三友名大夫，遊戲神通化作蟒。毓祖攜鋤咒
J33nB287_p0561c15║大悲，兩行勢迥碧蒼蒼，前大悲兮後大悲，參天壁立
J33nB287_p0561c16║高百丈。日日是好日，萬法拈來總歸一；時時是好時，
J33nB287_p0561c17║雨打風吹韻逸奇，渾身養就蒼龍角，拼與山僧作故
J33nB287_p0561c18║知。
J33nB287_p0561c19║
J33nB287_p0561c20║自閒覺禪師語錄卷第八（終）
J33nB287_p0561c21║行狀
J33nB287_p0561c22║師姓余，母荀氏，蜀之重慶合州人也。生萬曆庚戌八
J33nB287_p0561c23║月初七日吉時。八歲，隨父禮本邑馬當山太空為受
J33nB287_p0561c24║業師。乙亥，出蜀，首謁先天童省法；次參先通玄林老
J33nB287_p0561c25║和尚，大徹玄旨，遂得法為嫡嗣焉！是年，結茆台之華
J33nB287_p0561c26║頂，次禹之廣化、戊子開法羅漢、己丑遷慈濟、庚寅遷
J33nB287_p0561c27║法海、辛卯遷嶽林、甲午遷龍淵、丙申遷芙蓉。辛丑三
J33nB287_p0561c28║月示微疾，至十二月二十五日索浴，二十七日午，囑
J33nB287_p0561c29║蔣憲文居士護持院事，復作書謝城中諸檀護，併授
J33nB287_p0561c30║雪松都監，法亦有所囑，靡不盡舉。至酉時，書遺囑誡
J33nB287_p0562a01║眾，所訓詞嚴意切，仍誡門弟子當忘軀弘道以報佛
J33nB287_p0562a02║恩。畢，乃疾書偈云：「天上天下、腳頭腳底，撩起便行，將
J33nB287_p0562a03║頭作尾。阿呵呵！風流不在著衣多，一曲歸家唱哩邏。」
J33nB287_p0562a04║擲筆云：「俗氣也不除。」竟爾告終。嗣法門人三十三人，
J33nB287_p0562a05║壽五十三，臘三十四夏，奉全身塔於寺之東首屏風
J33nB287_p0562a06║山。
J33nB287_p0562a07║康熙元年歲在壬寅正月
J33nB287_p0562a08║獅峰嗣法門人超吼謹狀
J33nB287_p0562a09║
J33nB287_p0562a10║
J33nB287_p0562a11║先師和尚嗣法於先通玄，江南兩浙凡六坐道場，
J33nB287_p0562a12║所至惟以钁頭鈯斧煆煉學者，大有百丈之風，為
J33nB287_p0562a13║一時當路士大夫深所宗重。至于上堂入室，多是
J33nB287_p0562a14║覿面全提，不事文彩，一味嚴冷朴實，雖佛祖亦有
J33nB287_p0562a15║所畏懼。其於禪暇拈提之外，或詩或偈，隨所見而
J33nB287_p0562a16║成，無非發明本分著子，渾不類今之鏤玉雕金者
J33nB287_p0562a17║也。玉昔始於古勾章道上遇之，心甚異焉！兼讀其
J33nB287_p0562a18║《錄》，始知言行相符，當世一人而已矣！由是拳拳服
J33nB287_p0562a19║膺，迨至芙蓉，前後十餘年，初無二節。故玉與喻兄
J33nB287_p0562a20║數輩，備悉
J33nB287_p0562a21║先師行道苦節，實有補於名教，遂力翻舊錄以惠後
J33nB287_p0562a22║世學者，知立言立行之大端，足為宗門厥典耳！
J33nB287_p0562a23║康熙歲次壬子蒲月住壽安嗣法門人等玉識