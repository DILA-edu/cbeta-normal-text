J33nB288_p0563a01║憨予禪師語錄序
J33nB288_p0563a02║白日青天響霹靂，聾瞽耳目何歸？懸巖窈壑走山魈，
J33nB288_p0563a03║樵蘇逢迎自慣。汾河踞坐，既難別昔獅今獅；眉睫放
J33nB288_p0563a04║光，竟覷破西土東土。問花香風送，滿堂鼻孔誰蠢誰
J33nB288_p0563a05║靈？看舊舖新開，托缽兒孫幾肖幾逆？樓臺聳翠，殿閣
J33nB288_p0563a06║祥煙，果然人天滿目，大地黃金，長河酥酪，允矣手拂
J33nB288_p0563a07║轉輪。按莫耶，斬癡頑，趙州草鞋奚用？借爐炭，煉凡聖，
J33nB288_p0563a08║雲門木棒枉勞。鐵鷂飛空，水牯出袋，渾身手眼，似虎
J33nB288_p0563a09║如龍，望千萬峰橫擔不去；案山歡悅，露柱懷胎，雖終
J33nB288_p0563a10║日諠譁，籠燈照塔，將二六時錯過難逢。南北東西，腳
J33nB288_p0563a11║跟下七通八達；秋冬春夏，身經處一瞬千朝。達磨不
J33nB288_p0563a12║來，二祖不往，唱前三後三，祇同稱月道餅；法眼若抹，
J33nB288_p0563a13║瞎驢若掀，到朝打暮打，會駴癩狗泥豬。雪梅消息共
J33nB288_p0563a14║寒參，那管蝦跳龜走？爆竹歲時隨世諦，豈詢電捲雲
J33nB288_p0563a15║騰？惟憨予和尚卓錫汾陽，鍵椎獅窟，唱提直切，揭日
J33nB288_p0563a16║月燈於中天；印證洞玄，醒過見來於俄晷。共仰法筵
J33nB288_p0563a17║龍象，遠奔魔徑犴狐。同志錄厥宣揚，末簡附諸頌古。
J33nB288_p0563a18║撲爰嘉結制，有益宗風，檃括來編，用副索弁。哂鳧鶴
J33nB288_p0563a19║之斷續，類瑟竽之異同云爾。時
J33nB288_p0563a20║順治己亥仲秋望日，太子太保、兵部尚書、武英殿大
J33nB288_p0563a21║學士、西蜀胡世安謹題。
J33nB288_p0563a22║
J33nB288_p0563a23║
J33nB288_p0563a24║
J33nB288_p0563a25║
J33nB288_p0563a26║
J33nB288_p0563a27║
J33nB288_p0563a28║
J33nB288_p0563a29║
J33nB288_p0563a30║
J33nB288_p0563b01║
J33nB288_p0563b02║
J33nB288_p0563b03║
J33nB288_p0563b04║
J33nB288_p0563b05║
J33nB288_p0563b06║
J33nB288_p0563b07║
J33nB288_p0563b08║
J33nB288_p0563b09║
J33nB288_p0563b10║
J33nB288_p0563b11║憨予禪師語錄序
J33nB288_p0563b12║佛法不離權實，後世故分教宗。世尊談經三百餘會，
J33nB288_p0563b13║說法四十九年，其言具在，無不可曉，即舉拳示珠，拈
J33nB288_p0563b14║花微笑，教外垂機，匪為常也。嗣是祖祖相承，比鋸投
J33nB288_p0563b15║鍼，提持向上，少室西來，指心是佛，壇經闡道，平實示
J33nB288_p0563b16║人，皆為和盤托出。五宗未列，示迺弘多，揚眉拍口，封
J33nB288_p0563b17║紙張弓，種種神用，覿面舉揚。仍後雷喝迭震，驚回四
J33nB288_p0563b18║眾耳聾；雨棒橫施，謾誇三禪電掃。此關彼注，匹馬單
J33nB288_p0563b19║鎗；問白荅黃，埋兵掉鬥。或號通宗，而沙盆扶起；或稱
J33nB288_p0563b20║正眼，而古鏡當臺。公案如林，徹透七通八達；語錄若
J33nB288_p0563b21║海，豁開四滿三平。直指言中有響，單傳句裏藏鋒。雖
J33nB288_p0563b22║然如是，各闡宗風，爭唱祖曲。慣翻筋斗，何妨遇景呈
J33nB288_p0563b23║機？解弄猢猻，一任逢場作戲。但行衲僧本分事，須擬
J33nB288_p0563b24║龍象互施為。憨予大師得法于龍淵，飛錫于汾土，三
J33nB288_p0563b25║玄重震，四喝弘恢，廣衍圓音，無不明契。審根發藥，提
J33nB288_p0563b26║撕總是機緣；倒把橫拈，咀嚼俱乃大意。誠然象外機
J33nB288_p0563b27║先，可謂眼筋舌骨。有客難余曰：「文殊意墮于維摩，言
J33nB288_p0563b28║不如默；曹溪辯窮于玄覺，意豈無生？子何故敲空作
J33nB288_p0563b29║響，掉豐干之舌為？」余曰：「不然。師乃說而無說，余亦將
J33nB288_p0563b30║機就機者也。」
J33nB288_p0563c01║順治庚子歲寎月，汾陽羼菴居士朱之俊題于西山
J33nB288_p0563c02║之開笑軒。
J33nB288_p0563c03║
J33nB288_p0563c04║
J33nB288_p0563c05║
J33nB288_p0563c06║
J33nB288_p0563c07║
J33nB288_p0563c08║
J33nB288_p0563c09║
J33nB288_p0563c10║
J33nB288_p0563c11║
J33nB288_p0563c12║
J33nB288_p0563c13║
J33nB288_p0563c14║
J33nB288_p0563c15║
J33nB288_p0563c16║
J33nB288_p0563c17║
J33nB288_p0563c18║
J33nB288_p0563c19║
J33nB288_p0563c20║
J33nB288_p0563c21║憨予暹禪師語錄
J33nB288_p0563c22║　目錄
J33nB288_p0563c23║序
J33nB288_p0563c24║卷之一
J33nB288_p0563c25║住平陽府古堯霍山廣勝禪寺語錄
J33nB288_p0563c26║住汾陽獅子禪院語錄
J33nB288_p0563c27║住汾陽太子禪院語錄
J33nB288_p0563c28║住汾陽靈巖禪寺語錄
J33nB288_p0563c29║卷之二
J33nB288_p0563c30║住平陽府臨汾縣乾明禪寺
J33nB288_p0564a01║住平陽府大悲山普濟禪院語錄
J33nB288_p0564a02║卷之三
J33nB288_p0564a03║小參
J33nB288_p0564a04║示眾
J33nB288_p0564a05║晚參
J33nB288_p0564a06║開示
J33nB288_p0564a07║卷之四
J33nB288_p0564a08║機緣
J33nB288_p0564a09║拈頌
J33nB288_p0564a10║卷之五
J33nB288_p0564a11║聯芳偈
J33nB288_p0564a12║像讚
J33nB288_p0564a13║詩偈
J33nB288_p0564a14║卷之六
J33nB288_p0564a15║行實
J33nB288_p0564a16║佛事
J33nB288_p0564a17║雜著
J33nB288_p0564a18║
J33nB288_p0564a19║
J33nB288_p0564a20║目錄（終）
J33nB288_p0564a21║
J33nB288_p0564a22║
J33nB288_p0564a23║
J33nB288_p0564a24║
J33nB288_p0564a25║
J33nB288_p0564a26║
J33nB288_p0564a27║
J33nB288_p0564a28║
J33nB288_p0564a29║
J33nB288_p0564a30║
J33nB288_p0564b01║憨予暹禪師語錄卷第一
J33nB288_p0564b02║
J33nB288_p0564b03║嗣法門人　法雲　廣學　等編
J33nB288_p0564b04║住山西古堯霍山廣勝禪寺
J33nB288_p0564b05║順治丁酉孟春既望，就本寺受洪洞縣大苑馬炳奎、
J33nB288_p0564b06║宋護法及本寺耆宿請，主院事。
J33nB288_p0564b07║上堂。「吹毛利刃露堂堂，覿體分明遍界彰，風送百花
J33nB288_p0564b08║香滿院，塵塵總是法中王。」以拂子打○相，云：「還會麼？
J33nB288_p0564b09║若也於斯會得，三世諸佛舉首無門，歷代祖師退身
J33nB288_p0564b10║有分，更說甚麼菩提涅槃、真如解脫？」擊禪床，云：「一時
J33nB288_p0564b11║百雜碎了也。山僧恁麼告報，大似尖上加尖，潑油救
J33nB288_p0564b12║火。若論個事，好不資一毫、醜不資一毫，於此於彼初
J33nB288_p0564b13║無間然，自他不隔毫端，始終不離當念。未舉先知，一
J33nB288_p0564b14║踏鴻門兩扇開；其或未然，啼得血流無用處，不如緘
J33nB288_p0564b15║口過殘春。」拈拄杖，下座。
J33nB288_p0564b16║結制，上堂。問：「上無攀仰，下絕己躬，正恁麼時如何？」師
J33nB288_p0564b17║震威一喝。進云：「朔風吹鐵面，當體骨毛寒。」師揚眉示
J33nB288_p0564b18║之。進云：「一種沒絃琴，惟師彈得妙。」師云：「罕逢穿耳客。」
J33nB288_p0564b19║乃云：「天寒人寒，大家在者裏滴水滴凍，一點不曾瞞。
J33nB288_p0564b20║正恁麼時，還假結制開爐得麼？若向者裏委悉得去，
J33nB288_p0564b21║說甚十方世界為我伽藍，盡未來際作一期限，直得
J33nB288_p0564b22║天不能蓋、地不能載，淨顆顆、赤灑灑，全無巴鼻，迥絕
J33nB288_p0564b23║安排；其或未然，莫怪山僧壓良為賤。」以拄杖一齊按
J33nB288_p0564b24║下。眾舉首，師云：「鐵蛇橫古路，一馬生三寅。參！」
J33nB288_p0564b25║師誕，眾請上堂。問：「寶塔光騰呈瑞彩，無生面目已全
J33nB288_p0564b26║彰，師今上堂為眾如何指示？」師云：「千差齊坐斷，萬法
J33nB288_p0564b27║總無為。」進云：「雖然官不容針，還許私通車馬也無？」師
J33nB288_p0564b28║云：「下坡不走，快便難逢。」僧禮拜，乃云：「月桂香飄，祖師
J33nB288_p0564b29║鼻孔獨露；秋光彩散，古佛面目宛然。是處是慈氏，無
J33nB288_p0564b30║門無善財，然燈古佛是日誕，山僧母難遇今朝。若道
J33nB288_p0564c01║今朝是生日，虛空鐵馬躍天階；今朝若謂不是生日，
J33nB288_p0564c02║海底泥牛啣月走。生與不生即且止，古佛與露柱交
J33nB288_p0564c03║參阿誰證據？」驀拈拄杖，云：「出頭天外看，誰是我般人？」
J33nB288_p0564c04║卓拄杖，下座。
J33nB288_p0564c05║燈節結蓮社，請上堂。驀拈拄杖打○相，云：「還見麼？然
J33nB288_p0564c06║燈如來向山僧拄杖頭上放大寶光，光中化佛，各各
J33nB288_p0564c07║演說無量陀羅尼門，攝受人天，共入唯心淨土。現前
J33nB288_p0564c08║一會，人人覿面彌陀，個個親蒙受記。且道還有共相
J33nB288_p0564c09║證據者麼？有，則出來露個消息；如無，山僧不免向第
J33nB288_p0564c10║二義開方便門，令汝諸人七通八達去也。」拈拄杖，卓
J33nB288_p0564c11║一卓，便下座。
J33nB288_p0564c12║上堂。「大道寥廓，人天杳絕端倪；至理沖融，凡聖了忘
J33nB288_p0564c13║彼此。一切處全彰，無法不周遍；塵剎獨露，施為普應。
J33nB288_p0564c14║伶俐衲僧向者裏一直坐斷，便能隨處作主，遇緣即
J33nB288_p0564c15║宗，應物現形，隨機展演。秪如趙州道：『木佛不度火，金
J33nB288_p0564c16║佛不度爐，泥佛不度水。』總不問汝諸人。且道：畢竟如
J33nB288_p0564c17║何是真佛聻？」良久，云：「切忌頭上安頭。」下座。
J33nB288_p0564c18║元旦，上堂。問：「昨朝舊歲，今朝新年，不涉新舊一句，請
J33nB288_p0564c19║師直指。」師云：「木雞啼子夜，芻犬吠天明。」進云：「一天新
J33nB288_p0564c20║雨露，萬物戴陽春。」師云：「和光合彩。」乃云：「元正啟祚，萬
J33nB288_p0564c21║象咸新，頭頭顯露法王，物物齊彰至化。所以道：『天得
J33nB288_p0564c22║一以清，地得一以寧，君王得一坐致太平，臣宰得一
J33nB288_p0564c23║掌握權衡，士農得一歌鼓而耕。』且道：衲僧得一合作
J33nB288_p0564c24║麼生？」乃起身鞠躬，云：「古佛殿前咸稽首，萬年仰祝
J33nB288_p0564c25║聖明君。」
J33nB288_p0564c26║圓藏，上堂。「佛日騰輝，匝地普天光晃耀；法雲靉靆，微
J33nB288_p0564c27║塵剎土總清涼。頭頭顯不夜之珠，物物彰威音之旨。」
J33nB288_p0564c28║驀拈拄杖，召眾，云：「還會麼？三世諸佛向拄杖頭上放
J33nB288_p0564c29║大寶光，洞徹三千大千世界，一切情與無情於中隨
J33nB288_p0564c30║機演化，教設多方，大小偏圓總歸法藏。然則于衲僧
J33nB288_p0565a01║分上猶未得在，且道不涉頓漸一句又作麼生？」復卓
J33nB288_p0565a02║拄杖，下座。
J33nB288_p0565a03║解制兼退院，上堂。僧問：「今朝解制即不問，自恣一句
J33nB288_p0565a04║意如何？」師云：「一點水墨，到處成龍。」進云：「處處綠楊堪
J33nB288_p0565a05║繫馬，家家有路透長安。」師云：「腳跟下作麼生？」僧豎一
J33nB288_p0565a06║指，師云：「羅公照鏡。」乃云：「結卻布袋九旬終，今日解開
J33nB288_p0565a07║八面通，個個通身俱手眼，拿雲攫霧把清風。諸禪客，
J33nB288_p0565a08║好奇逢，白雲飛散露晴空，腳底芒鞋獰似虎，肩頭拄
J33nB288_p0565a09║杖活如龍。今日暫辭霍山去，且隨雲水話從容，野鶴
J33nB288_p0565a10║孤雲為伴侶，生涯盡在缽盂中。敢問大眾：缽盂中事
J33nB288_p0565a11║即且止，解制一句作麼生？」以杖架肩，云：「楖栗橫肩不
J33nB288_p0565a12║顧人，直入千峰萬峰去。」下座。
J33nB288_p0565a13║住山西汾州府汾陽縣獅子禪院
J33nB288_p0565a14║據室。云：「獅子窟中獅子，栴檀林裏栴檀。」顧左右，云：「且
J33nB288_p0565a15║道者是甚麼所在？」喝一喝，云：「龍象蹴踏，非驢所堪。」
J33nB288_p0565a16║上堂。拈香祝聖畢，次拈香云：「此一瓣香，栽培有素，陶
J33nB288_p0565a17║汰無方，龍淵隊裏一旦得來，獅子院中二回拈出，供
J33nB288_p0565a18║養見住嘉興府三塔龍淵堂上傳臨濟正宗三十二
J33nB288_p0565a19║世自閒覺老和尚，用酬法乳之恩。」斂衣就座。上首白
J33nB288_p0565a20║椎見。師云：「第一義且置，獅子院中獅子兒試出來騰
J33nB288_p0565a21║踏看。」問：「鐵牛之機則且止，獅子出窟時如何？」師云：「驚
J33nB288_p0565a22║天動地。」進云：「獅子遊行時又作麼生？」師云：「海震山搖。」
J33nB288_p0565a23║進云：「獅子瞌睡時如何？」師云：「百獸潛蹤。」僧禮拜，師乃
J33nB288_p0565a24║云：「昨夜金風急，今朝杲日輝，霜花開遍野，萬象悉舒
J33nB288_p0565a25║眉。綿山增瑞彩，汾水涌朝歸，西河獅子吼，大地露全
J33nB288_p0565a26║威。」驀喝一喝，云：「還有不顧性命者麼？」乃顧左右，云：「出
J33nB288_p0565a27║群須是英靈漢，敵勝還他獅子兒。」復喝一喝。舉：「昭祖
J33nB288_p0565a28║無業禪師示眾云：『汾陽有西河獅子當門踞坐，若有
J33nB288_p0565a29║來者即便咬殺，有何方便進得汾陽門、見得汾陽人？
J33nB288_p0565a30║若見汾陽人，堪與佛祖為師。』」師云：「昭祖恁麼道，未免
J33nB288_p0565b01║惡口小家。今日新汾陽卻又不然，汾陽獅子河西也
J33nB288_p0565b02║不當門踞坐，來者亦不咬殺，但秪哮吼一聲，管教聞
J33nB288_p0565b03║者盡皆喪命。雖然如是，且道：今日獅子與昔日獅子
J33nB288_p0565b04║是同？是別？」喝一喝，下座。
J33nB288_p0565b05║開爐，上堂。「虛空為爐，須彌作炭，是聖是凡？一爐烹煆，
J33nB288_p0565b06║火星迸散四部洲，烈燄飛騰三大劫，銅頭鐵額盡銷
J33nB288_p0565b07║鎔，馬面驢頭俱粉碎。是汝諸人到者裏作麼生轉身
J33nB288_p0565b08║吐氣？若轉得身、吐得氣，如龍得水、似虎靠山，人人作
J33nB288_p0565b09║略通方，個個眼親手辨。苟或未然……」擸下拄杖，云：「急須
J33nB288_p0565b10║顧眉毛。」
J33nB288_p0565b11║上堂。「佛法二字不在別處，秪在諸人眉毛睫上，無時
J33nB288_p0565b12║不輝天鑑地、耀古騰今。若是伶俐漢，直下信得及，一
J33nB288_p0565b13║肩領荷將去，自然二六時中孤迥迥、峭巍巍，通身慶
J33nB288_p0565b14║快、徹體風流，佛祖管他不著、寒暑遷他不得。正恁麼
J33nB288_p0565b15║時，還有恁麼人麼？」良久，云：「碗脫丘。」
J33nB288_p0565b16║除夕，上堂。問：「松柏長青即且止，年窮一句事如何？」師
J33nB288_p0565b17║云：「汾州寒至極，虧殺有煤燒。」乃云：「看看一年又到頭，
J33nB288_p0565b18║諸人腳跟下事還搆得也未？如搆未得，直須向者裏
J33nB288_p0565b19║猛著精彩錐劄將去，忽然爆落燈花，豈不一場好笑？
J33nB288_p0565b20║所以道：窮則變，變則通。有時拈頭作尾也得、有時拈
J33nB288_p0565b21║尾作頭也得，任運卷舒，隨時瀟灑；若也未然……」卓拄杖，
J33nB288_p0565b22║云：「來年更有新條在，惱亂春風卒未休。」
J33nB288_p0565b23║菊潭胡太師送供，請上堂。問：「千里同風不二門，維摩
J33nB288_p0565b24║一默古今聞，個中消息請師露，大地同霑格外春。」師
J33nB288_p0565b25║云：「天上有星皆拱北，人間無水不朝東。」進云：「一句迥
J33nB288_p0565b26║超千聖外，松蘿不與月輪齊。」師云：「好音到耳人皆聳，
J33nB288_p0565b27║一句無私耀古今。」乃云：「門庭不二，千里同風，格外玄
J33nB288_p0565b28║機，知音罕遇。到者裏須是過量人，方能共揚第一義。
J33nB288_p0565b29║所以，大人具大見，大智得大用，舉一機而千機頓赴，
J33nB288_p0565b30║提一目而萬目齊彰，佛法、世法了無向背，人間、天上
J33nB288_p0565c01║一念普周。今日乃胡太師運不思議威神，移上方香
J33nB288_p0565c02║積，遠布汾陽飯，學般若禪流，光揚祖席，讚化玄風。且
J33nB288_p0565c03║道因齋慶讚一句作麼生道？全憑補袞調羹手，撥轉
J33nB288_p0565c04║如來正法輪。」復舉：「陸亙大夫問南泉云：『肇法師也奇
J33nB288_p0565c05║怪，解道天地與我同根，萬物與我一體。』泉指庭前牡
J33nB288_p0565c06║丹花召大夫云：『時人見此一株花如夢相似。』」師云：「一
J33nB288_p0565c07║人言中有響，一人句裏藏鋒，雖則兩兩作家，要且公
J33nB288_p0565c08║案未圓。今日若有問汾陽：『天地與我同根，萬物與我
J33nB288_p0565c09║一體。』但向道：『一翳在眼，空花亂墜。』且道與古人是同？
J33nB288_p0565c10║是別？」良久，舉拂，云：「知音自有知音知，何必清風動天
J33nB288_p0565c11║地？」
J33nB288_p0565c12║解制，上堂。問：「西來大意即不問，今朝解制意如何？」師
J33nB288_p0565c13║云：「南山起雲，北山下雨。」進云：「恁麼則撒手逍遙去也。」
J33nB288_p0565c14║師云：「一任𨁝跳。」乃云：「九旬結制罷今日，放出獅兒意
J33nB288_p0565c15║氣豪，捉敗東風春爛熳，吒沙威武善能哮。人人頂門
J33nB288_p0565c16║具眼，個個腳下通津，覷破佛祖玄關，踏斷曹溪正路，
J33nB288_p0565c17║把住則大地失彩，放行則日月重輝。即今還是把住
J33nB288_p0565c18║耶？放行耶？」拈拄杖，云：「龍得水時增意氣，虎逢山勢長
J33nB288_p0565c19║威獰。」卓一卓，下座。
J33nB288_p0565c20║上堂。問：「如何是獅子境？」師云：「四面青山常聳翠。」進云：
J33nB288_p0565c21║「如何境中人？」師云：「端然氣宇獨為尊。」僧禮拜，乃云：「住
J33nB288_p0565c22║持事繁忙，無法可商量，動容揚古路，萬慮悉皆忘。拄
J33nB288_p0565c23║杖子傍觀不覺失笑，云：『汾陽終日口吧吧，說佛說法、
J33nB288_p0565c24║談妙談玄，到者裏何得言窮伎盡、取笑傍觀？』山僧向
J33nB288_p0565c25║道：『相識滿天下，知心有幾人？』」驀擲拄杖，云：「大眾分明
J33nB288_p0565c26║記取，他日莫受人瞞。」隱副寺拈起拄杖，云：「和尚拄杖
J33nB288_p0565c27║因甚在某甲手中？」師云：「也要殃及上座。」進云：「拈來用
J33nB288_p0565c28║出人天仰，不動干戈見太平。」師云：「眾眼難瞞。」
J33nB288_p0565c29║元宵，解制，上堂。「若論第一義諦，明明迥絕，承當歷歷，
J33nB288_p0565c30║當陽不諱，光輝溢目，烜赫人天，各各圓明朗耀，如帝
J33nB288_p0566a01║網之珠，重重交互，毫無間隔。若能一念回光，直下頓
J33nB288_p0566a02║開心地。所以，一句通，千句萬句一時通；一機透，千機
J33nB288_p0566a03║萬機一時透。自然頭頭上了，物物上圓，視聽分明，了
J33nB288_p0566a04║無欠剩，始可橫擔楖栗，獨步大方。然則山僧恁麼告
J33nB288_p0566a05║報，猶是撒土撒沙，塗污諸人了也。且道臨行一句如
J33nB288_p0566a06║何分付？自是不歸歸便得，五湖煙景有誰爭？」卓拄杖，
J33nB288_p0566a07║下座。
J33nB288_p0566a08║千葉寶蓮彌陀大佛開光上堂。問：「寶蓮千葉湧金輪，
J33nB288_p0566a09║示現端嚴玅相身，向上宗乘即不問，請師一句利群
J33nB288_p0566a10║盲。」師云：「有水皆含月，無山不帶雲。」進云：「恁麼則剎剎
J33nB288_p0566a11║盡成清淨國，塵塵全露法王身。」師云：「風行草偃。」僧禮
J33nB288_p0566a12║拜，師噓一噓，乃云：「化育之本，物我同途；生佛之源，聖
J33nB288_p0566a13║凡不二。靈然獨耀，透聲色無遺；體用全彰，應剎塵不
J33nB288_p0566a14║露。所以道：『佛真法身，由若虛空；應物現形，如水中月。』
J33nB288_p0566a15║即今人天普集，且如何說個應現的道理？」驀豎拄杖，
J33nB288_p0566a16║云：「大眾還知麼？無量壽如來向山僧拄杖頭上現最
J33nB288_p0566a17║勝身，坐寶蓮花，放大寶光，照徹塵沙國土，直得山河
J33nB288_p0566a18║大地盡作琴聲，水鳥樹林咸宣妙法。眾中還有共相
J33nB288_p0566a19║證據者麼？」便下座。
J33nB288_p0566a20║住山西汾州府太子禪院
J33nB288_p0566a21║據室。「汾陽祖席，海內皆名。不肖兒孫到者裏如何施
J33nB288_p0566a22║設？」喝一喝，云：「正令無回互，人天喪膽魂。」便據座。
J33nB288_p0566a23║上堂。拈香祝聖畢，又拈云：「天無私蓋，地無私載，直向
J33nB288_p0566a24║威音那畔信手拈來，供養開山傳臨濟正宗第六世
J33nB288_p0566a25║上善下昭遠祖大和尚，伏願燈分三界，道震大千。」末
J33nB288_p0566a26║拈云：「此瓣香毒氣深入，惡習難忘，次第三回拈出，供
J33nB288_p0566a27║養芙蓉堂上傳汾陽第二十五世自閒老和尚，用酬
J33nB288_p0566a28║法乳。」遂攝衣就座，揮拂子云：「舊舖新開，和盤托出，還
J33nB288_p0566a29║有知音者麼？出眾相見看。」問：「八百餘年傳正令，汾陽
J33nB288_p0566a30║祖席又重新，人天共仰法王座，唯聽師宣最上乘。」師
J33nB288_p0566b01║云：「東風昨夜遙稽首，西河今日上臺山。」進云：「世尊拈
J33nB288_p0566b02║花，迦葉微笑，意旨如何？」師云：「剎竿頭上仰蓮心。」進云：
J33nB288_p0566b03║「秪如未拈花微笑時，還有者個消息也無？」師云：「月落
J33nB288_p0566b04║三更穿市過。」乃云：「千年舊舖又重開，上祖家風正令
J33nB288_p0566b05║揮，不肖兒孫重著楔，西河獅子吼如雷。直得須彌岌
J33nB288_p0566b06║峇，海水沸騰，奔馳龍象，野干心驚。」驀豎拄杖，云：「大眾
J33nB288_p0566b07║還見麼？昭祖在山僧拄杖頭上口喃喃地道：『汾陽有
J33nB288_p0566b08║三決，衲僧難辨別。更擬問如何，拄杖驀頭楔。』」遂擲下
J33nB288_p0566b09║杖，云：「還家盡是兒孫輩，祖父從來不出門。」復舉：「僧問
J33nB288_p0566b10║　祖云：『如何是接初機句？』祖曰：『汝是行腳僧。』『如何是
J33nB288_p0566b11║辯衲僧句？』祖曰：『西方日出卯。』『如何是正令行底句？』祖
J33nB288_p0566b12║曰：『千里特來呈舊面。』『如何是定乾坤底句？』祖曰：『北俱
J33nB288_p0566b13║盧洲長粳米，食者無嗔亦無喜。』又曰：『將此四轉語驗
J33nB288_p0566b14║天下衲僧，纔見汝出來驗得了也。』」師云：「昭祖恁麼勘
J33nB288_p0566b15║驗，大似空中揣骨，龜臂刮毛，用盡自己心，笑破他人
J33nB288_p0566b16║口。山僧如此批判，個中還有傍不肯者麼？」良久，云：「分
J33nB288_p0566b17║明記取，一任舉似諸方。」下座。
J33nB288_p0566b18║結制，上堂。一僧出，舉起坐具云：「個中關捩子，分明舉
J33nB288_p0566b19║似師。」師云：「只恐不是玉。」進云：「泥牛鬥入海，幾個是知
J33nB288_p0566b20║音？」師云：「易開終始口，難保歲寒心。」僧喝，師便打。乃云：
J33nB288_p0566b21║「今朝十月十五，諸方舊例皆普，處處結制開爐，直下
J33nB288_p0566b22║烹佛煆祖，龍象意氣奔騰，衲僧足蹈手舞。且道為甚
J33nB288_p0566b23║如斯？」卓拄杖，云：「一回煆煉一回新，徹體風光耀今古。」
J33nB288_p0566b24║良久，云：「照顧面門。」
J33nB288_p0566b25║芙蓉老和尚令隱素、徹空二禪人送法衣至，上堂。問：
J33nB288_p0566b26║「西來大意即且置，祖祖相傳事如何？」師云：「千江有水
J33nB288_p0566b27║千江月。」進云：「燈燈續焰輝三界，祖祖相傳印大千。」師
J33nB288_p0566b28║云：「萬里無雲萬里天。」進云：「恁麼一派曹源千古秀，汾
J33nB288_p0566b29║陽祖道又重新。」師云：「正要闍黎共讚揚。」進云：「昔日大
J33nB288_p0566b30║庾嶺頭提不起，汾陽今日又如何？」師云：「自從踏斷曹
J33nB288_p0566c01║溪路，物物拈來總是珍。」僧問：「如何是金剛不壞身？」師
J33nB288_p0566c02║云：「山青水綠。」進云：「凡所有相皆是虛妄，且道法衣向
J33nB288_p0566c03║何處著？」師云：「切忌鑽龜打瓦。」乃云：「剎竿倒卻全分付，
J33nB288_p0566c04║少室峰前沒覆藏，夜半黃梅無忌諱，大庾嶺上絕商
J33nB288_p0566c05║量。絕商量，遍界明明萬古揚，今朝落在汾陽手，大千
J33nB288_p0566c06║包裹更郎當，管取佛祖不能出頭，凡聖那容走作？既
J33nB288_p0566c07║然如是，且道遞代相傳一句又作麼生？高提祖印輝
J33nB288_p0566c08║三界，利物應機大地彰。」卓拄杖，下座。
J33nB288_p0566c09║解制，世亮劉文學請上堂。問：「把斷要津，不通凡聖，居
J33nB288_p0566c10║士雪裏營齋，路頭從何得入？」師云：「看腳下。」進云：「恁麼
J33nB288_p0566c11║處處綠楊堪繫馬，家家有路透長安。」師云：「箭穿紅日
J33nB288_p0566c12║影。」乃云：「結制、解制，諸方舊例，九旬把住牢關，勘驗聖
J33nB288_p0566c13║凡禁忌，不容走作絲毫，煆煉衲僧巴鼻，勦絕異想偷
J33nB288_p0566c14║心，直須腳跟點地。不期大心居士入山勸請第一義
J33nB288_p0566c15║諦，且喜人人鼻孔撩天，各各風雲意氣。雖然，鼻孔索
J33nB288_p0566c16║頭仍落在山僧手裏，放行也由山僧、把住也由山僧。
J33nB288_p0566c17║正恁麼時，把住為人好？放行為人好？」拈拄杖，卓一卓，
J33nB288_p0566c18║云：「一朝權在手，看取令行時。」
J33nB288_p0566c19║上堂。舉：「不門云：『十五日以前諸佛生，你不得離我者
J33nB288_p0566c20║裏；若離我者裏，我有鉤子鉤你。十五日以後諸佛滅，
J33nB288_p0566c21║你不得住我者裏；你若住我者裏，我有錐子錐你。正
J33nB288_p0566c22║當十五日，用錐即是？用鉤即是？』」師云：「古人恁麼道，大
J33nB288_p0566c23║似壓良為賤。汾陽者裏卻又不然，十五日以前諸佛
J33nB288_p0566c24║也不生，一任你缽囊高挂、坐斷無為，我且無錐錐你；
J33nB288_p0566c25║十五日以後諸佛亦不滅，一任你拄杖橫肩、乾坤獨
J33nB288_p0566c26║步，我且無鉤鉤你。正當十五日，前後際斷，各各痛與
J33nB288_p0566c27║三十棒。何故？不見道：重賞之下，必有勇夫。」驀拈拄杖，
J33nB288_p0566c28║卓一卓，下座。
J33nB288_p0566c29║上堂。僧出眾禮拜，捲蓆歸位，師云：「大眾分明記取，三
J33nB288_p0566c30║十年後自有明眼人證據在。」便下座。
J33nB288_p0567a01║上堂。驀拈拂子打○相，云：「大眾會麼？龍華教主向山
J33nB288_p0567a02║僧拂子頭上轉大法輪去也。於斯會得，更說甚麼？當
J33nB288_p0567a03║來三會授記，即能變大地作黃金、攪長河為酥酪。所
J33nB288_p0567a04║謂十世古今，始終不離于當念；微塵剎海，自他不隔
J33nB288_p0567a05║於毫端。然雖如是，於衲僧分上猶未夢見在。且道衲
J33nB288_p0567a06║僧分上又作麼生？」喝一喝，下座。
J33nB288_p0567a07║住靈巖禪寺語錄
J33nB288_p0567a08║結制，上堂。問：「閃電光中捉白兔，誰是得者？」師云：「得。」進
J33nB288_p0567a09║云：「看箭。」師云：「中也。」僧無語，師云：「拖者死屍出去。」僧喝，
J33nB288_p0567a10║師便打。問：「如何是佛？」師云：「眼橫鼻直。」進云：「如何是彌
J33nB288_p0567a11║勒道場？」師云：「蟭螟眼裏乾坤大。」乃云：「還丹一粒，點鐵
J33nB288_p0567a12║成金；至理一言，轉凡成聖。今日雲巖寺裏結制，將天
J33nB288_p0567a13║地為爐、須彌作炭。」拈拄杖，云：「只將這個為鉗鎚，直教
J33nB288_p0567a14║盡十方世界都盧赤骨律地去。且問諸禪德：於中作
J33nB288_p0567a15║麼生轉身吐氣？」遂便卓拄杖，云：「絕後再甦，欺君不得。」
J33nB288_p0567a16║復卓一卓，下座。
J33nB288_p0567a17║上堂。驀拈拄杖，顧視左右，云：「是法住法位，世間相常
J33nB288_p0567a18║住。」豎起拄杖，云：「者個是拄杖子，阿那個是法？」復卓一
J33nB288_p0567a19║卓，云：「這個是法，阿那個是拄杖子？諸人試定當看。」良
J33nB288_p0567a20║久，云：「知音不必重重舉，達者家風格外新。」
J33nB288_p0567a21║結制，上堂。乃云：「韶光散彩，萬象騰輝，事理雙彰，聖凡
J33nB288_p0567a22║一致。弘開爐韝，陶鑄差珍異寶；運大鉗鎚，煆煉鐵骨
J33nB288_p0567a23║英材。一為無量，無量為一，大中現小，小中現大。若有
J33nB288_p0567a24║個漆桶腳下五色線斷，直向毘盧頂上橫行、釋迦眼
J33nB288_p0567a25║裏直踏，高超物表，獨步大方，此未是了事凡夫。且不
J33nB288_p0567a26║涉功勳一句作麼生道？三尺龍泉光照膽，萬人叢裏
J33nB288_p0567a27║奪高標。」
J33nB288_p0567a28║龍華會，薦悼，上堂。云：「霜天杲日麗長空，大地山河一
J33nB288_p0567a29║色同，物物毘盧華藏界，塵塵彌勒舊家風。人天交接
J33nB288_p0567a30║真如境，凡聖圓融般若宗，拈起吹毛揮宇宙，十方世
J33nB288_p0567b01║界現全容。」驀拈拄杖打○相，云：「諸善知識！向者裏領
J33nB288_p0567b02║會得去，自然光光互照、剎剎圓融，男子身中入正定、
J33nB288_p0567b03║女子身中從定起，女子身中入正定、男子身中從定
J33nB288_p0567b04║起，西方入定東方起、東方入定西方起，中入邊起、邊
J33nB288_p0567b05║入中起，拈須彌入芥子、將芥子入須彌，法法如是，非
J33nB288_p0567b06║假強為。」良久，云：「歸堂喫茶去。」
J33nB288_p0567b07║祈睛，上堂。驀拈拄杖，云：「拄杖子吞卻山河大地，娑竭
J33nB288_p0567b08║老龍王不覺不知，冷地起來打箇噴嚏，直得風以時、
J33nB288_p0567b09║雨以時，枯槁皆潤，萬物滋茂。」卓一卓，云：「拄杖子還攝
J33nB288_p0567b10║神力，依舊青天白日。正恁麼時，民豐物阜一句作麼
J33nB288_p0567b11║生道？龍歸大海波濤靜，鳳到蒼梧氣象閒。」
J33nB288_p0567b12║上堂。僧問：「忙中閒不徹，閒處極有餘，去此二途如何
J33nB288_p0567b13║趣向？」師云：「腳下薦取。」僧喝，師便打，乃云：「達磨不來東
J33nB288_p0567b14║土，佛法本自現成；二祖不往西天，聖凡了無彼此。一
J33nB288_p0567b15║法若有，毘盧墮在凡夫；萬法若無，普賢失其境界。直
J33nB288_p0567b16║下坐斷兩頭，管教高超物外；苟或鈍滯二邊，未免韓
J33nB288_p0567b17║盧逐塊。且道必定意作麼生？下坡不走，快便難逢。」
J33nB288_p0567b18║
J33nB288_p0567b19║
J33nB288_p0567b20║憨予暹禪師語錄卷第一（終）