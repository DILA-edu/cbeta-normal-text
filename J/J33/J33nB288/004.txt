J33nB288_p0574c01║憨予暹禪師語錄卷第四
J33nB288_p0574c02║
J33nB288_p0574c03║嗣法門人　法雲　廣學　仝編
J33nB288_p0574c04║機緣
J33nB288_p0574c05║鶚力長老參，云：「有一問，請和尚決疑可否？」師云：「未入
J33nB288_p0574c06║門早與三十棒了也。」進云：「意旨如何？」師云：「不識痛癢
J33nB288_p0574c07║漢。」僧喝，師便打，僧擬議，師云：「將謂南方舶主。」僧繞師
J33nB288_p0574c08║一匝，師云：「降將不斬。」僧拂袖而出，師云：「草賊大敗。」
J33nB288_p0574c09║僧參，師問：「發足何方？」僧云：「南方。」師舉拂子云：「南方有
J33nB288_p0574c10║者箇麼？」僧云：「和尚曾到過。」師云：「向在那裏住？」僧云：「天
J33nB288_p0574c11║童。」師云：「昨夜小白嶺走到太白峰，鼻孔裏七佛塔呵
J33nB288_p0574c12║呵大笑，且道笑箇甚麼？」僧無語，師便打。
J33nB288_p0574c13║大苑馬二酉宋居士問：「西來大意即且止，如何是本
J33nB288_p0574c14║來面目？」師云：「問從何來？」士擬議，師云：「瞻之在前，忽焉
J33nB288_p0574c15║在後。」士云：「多年閱藏，未遇宗乘。」師舉茶，云：「會麼？」士無
J33nB288_p0574c16║語，師云：「一大藏教總在裏許。」
J33nB288_p0574c17║寰座主問：「即今天童和尚在甚麼處？」師震威一喝。主
J33nB288_p0574c18║云：「窠臼語。」師云：「韓盧逐塊。」
J33nB288_p0574c19║西天羅漢參，問云：「如何是佛法大意？」師豎一指，漢亦
J33nB288_p0574c20║豎一指，師於桌上書卍字，漢向前抹卻，師打○相，漢
J33nB288_p0574c21║無語，師云：「將謂西天來，梵字也不識。」
J33nB288_p0574c22║禹錫劉都憲問：「宗門多用棒喝，是何意旨？」師云：「殺人
J33nB288_p0574c23║刀，活人劍。」憲無語。師云：「盡大地人喪身失命。」
J33nB288_p0574c24║大惺法孫參，問：「和尚安樂行否？」師云：「覓甚麼碗？」僧喝，
J33nB288_p0574c25║師便打。進云：「獅子返擲去也。」師云：「不涉程途一句試
J33nB288_p0574c26║道看。」進云：「獅子吼時山嶽震，象王行處絕孤蹤。」師震
J33nB288_p0574c27║威一喝。
J33nB288_p0574c28║調元宋刺史問：「禪關玄要，云何悟入？」師喚宋居士，史
J33nB288_p0574c29║應諾，師云：「向者裏入。」
J33nB288_p0574c30║可仁趙邑侯問：「禪門與觀門是一是二？」師云：「仰之彌
J33nB288_p0575a01║高，鑽之彌堅。」侯無語。師云：「吾無隱乎爾。」
J33nB288_p0575a02║僧參，師問：「大德何來？」僧云：「南方。」師云：「消息何如？」僧云：
J33nB288_p0575a03║「好。」師拈拂子云：「者箇聻？」僧云：「不會。」師云：「山僧罪過。」
J33nB288_p0575a04║廣明丘秀才禮拜，師問云：「終日禮拜，還識禮拜底麼？」
J33nB288_p0575a05║進云：「自己有眼，不受人瞞。」師云：「那箇是你眼？」才一喝，
J33nB288_p0575a06║師云：「正好喫棒。」
J33nB288_p0575a07║師坐次，乘侍者侍立，師顧地上草，者即拾起，師云：「者
J33nB288_p0575a08║莖草能殺人？能活人？」者云：「此草為丈六金身。」師云：「丈
J33nB288_p0575a09║六金身作一莖草，你又作麼生？」者無語，師云：「者漢死
J33nB288_p0575a10║在一莖草下，如何得活？」者云：「請和尚代一轉語。」師云：
J33nB288_p0575a11║「禮拜著。」者即禮拜，師云：「活也，活也。」
J33nB288_p0575a12║朱太史問：「禪門機鋒意旨如何？」師云：「西河獅子，學士
J33nB288_p0575a13║當知。」史擬語，師云：「汾陽異目，天下咸宗。」史云：「玄機道
J33nB288_p0575a14║理甚為難入。」師云：「休作道理會。」史無語，師云：「元來，元
J33nB288_p0575a15║來。」便歸方丈。
J33nB288_p0575a16║太史異日又問：「世尊初生，一手指天，一手指地，周行
J33nB288_p0575a17║七步，目顧四方，云：『天上天下，唯我獨尊。』意旨如何？」師
J33nB288_p0575a18║云：「特地老婆心。」史云：「雲門大士一棒打殺又如何？」師
J33nB288_p0575a19║云：「赤心片片。」史云：「瑯琊云：『將此身心奉塵剎，是則名
J33nB288_p0575a20║為報佛恩。』又作麼生？」師云：「腦後著楔。」
J33nB288_p0575a21║僧問：「一人在孤峰頂上，無出身之路；一人在十字街
J33nB288_p0575a22║頭，亦無向背。且道那箇在前？那箇在後？」師云：「看腳下。」
J33nB288_p0575a23║僧喝，師便打。
J33nB288_p0575a24║問：「善財拈一莖草度與文殊為藥，目前香爐桌子還
J33nB288_p0575a25║當得麼？」師擊香几，僧禮拜，師云：「能殺人？能活人？」
J33nB288_p0575a26║問：「文殊是七佛之師，為甚麼出不得女子定？」師云：「今
J33nB288_p0575a27║夜不答話。」進云：「竹密不妨流水過。」師云：「夜半放烏雞。」
J33nB288_p0575a28║問：「有句無句，大似頭上安頭；樹倒藤枯，又是斬頭覓
J33nB288_p0575a29║活。和尚還甘麼？」師云：「今日不與闍黎相見。」進云：「金風
J33nB288_p0575a30║吹玉管，幾個是知音？」師便打。
J33nB288_p0575b01║問：「逢佛殺佛，逢祖殺祖，直如虛空，如何下手？」師和聲
J33nB288_p0575b02║便打。進云：「有意氣時添意氣，不風流處也風流。」師復
J33nB288_p0575b03║打。
J33nB288_p0575b04║問：「頭頭是佛，步步是心時如何？」師云：「好事不如無。」進
J33nB288_p0575b05║云：「流入毗盧華藏界，個中何處不超輪？」師舉香板云：
J33nB288_p0575b06║「者個作麼生？」僧喝，師便打。
J33nB288_p0575b07║問：「不是心，不是佛，不是物，是個甚麼？」師云：「脫殼烏龜
J33nB288_p0575b08║飛上天。」
J33nB288_p0575b09║寰知藏問：「十方同聚會，箇箇學無為，此是選佛場，心
J33nB288_p0575b10║空及第歸。如何是及第歸？」師云：「大眾在者裏。」進云：「恁
J33nB288_p0575b11║麼則隨流認得性，無喜亦無憂。」師云：「末後一句意作
J33nB288_p0575b12║麼生？」進云：「有意氣時添意氣，不風流處也風流。」師云：
J33nB288_p0575b13║「看腳下。」
J33nB288_p0575b14║恭順候調御吳居士問：「箇事明明無向背，卻於動靜
J33nB288_p0575b15║有淆訛，未審過在甚麼處？」師云：「明明知底是甚麼？」候
J33nB288_p0575b16║云：「本來面目。」師云：「試舉看。」候擬議，師震威一喝，候無
J33nB288_p0575b17║語，師云：「會麼？」候云：「兩眼對兩眼。」師云：「東壁挂葫蘆。」候
J33nB288_p0575b18║云：「蒙此一喝，無限疑團當下冰消瓦解。」師云：「見箇甚
J33nB288_p0575b19║麼便恁麼道？」候云：「明月當空無片雲，光輝朗耀滿乾
J33nB288_p0575b20║坤，慧風埽蕩何凡聖，一喝從今永太平。」師遂示一偈
J33nB288_p0575b21║云：「一喝揮空絕點雲，紅輪杲杲爍乾坤，維摩機契開
J33nB288_p0575b22║心印，任運騰騰樂太平。」
J33nB288_p0575b23║師問慧侍者云：「飯錢作麼生打算？」者云：「算過了也。」師
J33nB288_p0575b24║云：「何不舉似？」者云：「早已舉似，秖是和尚不肯。」師云：「作
J33nB288_p0575b25║麼舉似？」者喝，師便打。
J33nB288_p0575b26║佛宗侍者呈末後句頌，師批云：「未在。」者問：「如何是末
J33nB288_p0575b27║後句？」師周顧示之。者云：「也是腦後著楔。」師云：「兔子喫
J33nB288_p0575b28║牛奶。」者喝，師便打。
J33nB288_p0575b29║僧參，師問云：「霜雪遍界，禪客何來？」僧云：「不審。」師云：「箭
J33nB288_p0575b30║穿髑髏。」僧云：「須是和尚始得。」師云：「拖出死屍去。」
J33nB288_p0575c01║京師靈應法兄專使至，師問云：「春光燦爛，禪客何來？」
J33nB288_p0575c02║僧擬議，師云：「雲門道底。」僧云：「本師和尚恭候萬安。」僧
J33nB288_p0575c03║即呈書，師接向爐煙熏云：「蘇嚕蘇嚕吽吽吒。」僧無語，
J33nB288_p0575c04║師云：「分明記取，舉似和尚。」
J33nB288_p0575c05║雲壽大曉法侄參，師問：「人天法眼宛然在，太白宗風
J33nB288_p0575c06║嗣阿誰？」云：「分明舉似。」師云：「七棒對十三。」云：「特來禮拜
J33nB288_p0575c07║尊慈。」師云：「作家禪客。」進云：「尊過和尚不得。」師云：「切忌
J33nB288_p0575c08║詐明頭。」曉從東過西，師示如意；曉從西過東，師放下。
J33nB288_p0575c09║如意曉向前秪候，師打一如意曉即禮拜，師云：「作家，
J33nB288_p0575c10║作家。」
J33nB288_p0575c11║悟圓禪人參，師問：「何方來？」悟云：「五臺。」師云：「文殊道甚
J33nB288_p0575c12║麼？」悟云：「某甲特來禮拜和尚。」師云：「何方人？」進云：「紹興。」
J33nB288_p0575c13║師云：「念你遠來，放汝三十棒。」
J33nB288_p0575c14║圓辭師歸南，師云：「吾有一則語汝，能帶去否？」悟禮拜
J33nB288_p0575c15║云：「不敢辜負和尚。」師云：「作麼生承當？」悟即喝，師云：「三
J33nB288_p0575c16║十年後始知乾明特地。」
J33nB288_p0575c17║勘辨機緣
J33nB288_p0575c18║師問顯真監院：「向上一句作麼生道？」院云：「眨起眉毛
J33nB288_p0575c19║上九霄。」師云：「腳跟在甚麼處？」院喝，師便打。
J33nB288_p0575c20║師問柔庫頭：「本分句且置，庫房中事作麼生？」進云：「收
J33nB288_p0575c21║放自由。」師云：「金剛圈、栗棘蓬作麼生吞跳？」僧喝，師便
J33nB288_p0575c22║打。進云：「和尚莫瞞盰人。」師云：「兔子望月。」進云：「隨處風
J33nB288_p0575c23║流。」師云：「看腳下。」不久微病，坐脫而去。院中未送亡僧，
J33nB288_p0575c24║他村檀越報知：「柔庫頭在彼收下齋米，令我送還。」一
J33nB288_p0575c25║眾皆異之。師云：「此禪人數年喫吾獅子院中飯，今日
J33nB288_p0575c26║作恁麼去就去也。」
J33nB288_p0575c27║師問本如監院：「本來面目作麼生會？」院禮拜歸位，師
J33nB288_p0575c28║云：「大覺打興化又作麼生？」院從東過西，師云：「依俙似
J33nB288_p0575c29║曲。」院從西過東，師云：「彷彿楊州。」院拂袖便出，師云：「草
J33nB288_p0575c30║賊大敗。」
J33nB288_p0576a01║師因禪客到，三日不參見，乃集眾勘驗云：「賓中主則
J33nB288_p0576a02║且止，主中賓意作麼生？速道！速道！」僧無語，師即痛棒。
J33nB288_p0576a03║僧云：「棒有眼麼？」師云：「一任舉似諸方。」又打。
J33nB288_p0576a04║明輪書記再參，師問云：「德山入門便棒，臨濟入門便
J33nB288_p0576a05║喝，且道為人在甚麼處？」輪一喝，師便打。輪執拄杖作
J33nB288_p0576a06║忤逆會，師又打。輪云：「請和尚將宗旨為講看。」師又打，
J33nB288_p0576a07║云：「速道！速道！」輪無語，師直打出。
J33nB288_p0576a08║師落堂，問相書記云：「昨日掀倒法床，喝散大眾，你見
J33nB288_p0576a09║箇甚麼，便恁麼亂做？」記云：「還要某甲脅下還拳在。」師
J33nB288_p0576a10║云：「知恩一句又作麼生？」記云：「粉骨碎身未足酬。」師云：
J33nB288_p0576a11║「女子出定作麼生道？」記云：「顢和尚一點不得。」師打云：
J33nB288_p0576a12║「還知者棒落處麼？」記云：「太狼藉生。」師云：「三十年後知
J33nB288_p0576a13║恩有在，末後一句速道！速道！」記云：「入耳便能生百恨，
J33nB288_p0576a14║斷腸何必再三聲？」師云：「今日許汝喫棒有分。」
J33nB288_p0576a15║入室機緣
J33nB288_p0576a16║師問隱侍者：「國師三喚句，汝作麼生會？」者云：「老漢顛
J33nB288_p0576a17║倒不少。」師云：「那裏是國師顛倒處？」者以手掩師口，師
J33nB288_p0576a18║便休。
J33nB288_p0576a19║師問隱副寺云：「若見諸相非相，即見如來。目前喚甚
J33nB288_p0576a20║麼作如來？」進云：「歷歷分明。」師云：「分明底舉似看。」寺翹
J33nB288_p0576a21║一足，師云：「赤土搽牛奶。」寺撫掌，師云：「山僧罪過。」
J33nB288_p0576a22║師問然副寺：「庭前柏樹子作麼生會？」寺云：「眉毛眼上
J33nB288_p0576a23║橫。」師云：「鼻孔撩天又作麼生？」寺彈指，師云：「波斯喫胡
J33nB288_p0576a24║椒。」寺喝，師便打。
J33nB288_p0576a25║師問世亮劉秀才云：「萬法歸一且止，青州布衫你作
J33nB288_p0576a26║麼會？」才向前叉手而立，師云：「腳跟下又如何？」才繞師
J33nB288_p0576a27║一匝，師云：「喫茶去。」
J33nB288_p0576a28║師問鼎悅眾云：「新年佛法作麼商量？」進云：「雲散天邊
J33nB288_p0576a29║月。」師云：「蝦蟆吐明珠。」進云：「海底火燒天。」師云：「腳跟下
J33nB288_p0576a30║作麼生？」僧喝，師便打。
J33nB288_p0576b01║師問然西堂：「離四句，絕百非，意作麼生？」堂喝，師云：「藏
J33nB288_p0576b02║頭白，海頭黑聻？」進云：「全體大用。」師云：「赤土搽牛奶。」堂
J33nB288_p0576b03║又喝，師便打。
J33nB288_p0576b04║師問德維那：「庭前柏樹子意作麼生？」進云：「一擊忘所
J33nB288_p0576b05║知。」師云：「胡人失氈帳。」進云：「十方世界現全身。」師云：「箭
J33nB288_p0576b06║穿紅日影。」那喝，師便打。
J33nB288_p0576b07║師門蘊副寺：「不是心，不是佛，不是物，你作麼生會？」進
J33nB288_p0576b08║云：「踞地獅子。」師云：「何不露爪牙？」進云：「普天匝地。」師云：
J33nB288_p0576b09║「放汝三十棒。」
J33nB288_p0576b10║師問道源侍者云：「本分句速道，速道。」者云：「泥牛海底
J33nB288_p0576b11║行。」師云：「庭前柏樹子聻？」者喝，師便打。
J33nB288_p0576b12║師問本淨知客：「萬法歸一，汝作麼生會？」進云：「目前無
J33nB288_p0576b13║一法，鐵樹遍開花。」師云：「驢前馬後漢。」僧撫掌，師便打。
J33nB288_p0576b14║師問一知藏云：「正法眼藏，汝作麼生會？」藏云：「剎剎塵
J33nB288_p0576b15║塵無向背，十方世界現全身。」師云：「保福道底。」進云：「把
J33nB288_p0576b16║柄在手。」師便打。
J33nB288_p0576b17║師問智悅眾：「西來大意，汝作麼生會？」進云：「長江水倒
J33nB288_p0576b18║流。」師云：「腳跟下又如何？」僧喝，師便打。
J33nB288_p0576b19║師問源侍者：「和盤掇出，你作麼生領會？」進云：「覿面無
J33nB288_p0576b20║回互。」師云：「意作麼生？」者喝，師便打。
J33nB288_p0576b21║師問了塵侍者云：「青州布衫作麼生會？」者無語，師云：
J33nB288_p0576b22║「虛生浪死漢。」者漸慮參究不眠，次日請益，云：「如何是
J33nB288_p0576b23║萬法歸一？」師云：「昨日向道，今朝不會。」者無語，師便掌。
J33nB288_p0576b24║者通宵簷下立參，忽聞風有省，及旦入室，問云：「午夜
J33nB288_p0576b25║月輪則且止，通身是口時如何？」師云：「親切道將來。」進
J33nB288_p0576b26║云：「東方迸出日輪紅，大地山河一口吞。」師云：「汝向甚
J33nB288_p0576b27║麼處安身立命？」進云：「大地分明無寸土，誰知天外更
J33nB288_p0576b28║重天？」師云：「青州布衫意作麼生？」者便打師一拳，師云：
J33nB288_p0576b29║「山僧過在甚麼處？」進云：「老漢猶嫌少在。」師云：「本來面
J33nB288_p0576b30║目親切，作一偈看。」進云：「離卻家鄉數十秋，幾多辛苦
J33nB288_p0576c01║外馳求？今朝識得娘生面，徹體無依始自由。」師云：「脫
J33nB288_p0576c02║體無依又作麼生？」進云：「淨土人心箇箇有，風規極樂
J33nB288_p0576c03║是誰無？從今頓破威音旨，突出虛空不二圖。」師云：「知
J33nB288_p0576c04║恩報恩一句又作麼生？」者又打師一拳，師云：「者漢今
J33nB288_p0576c05║日也解捋虎鬚。雖然如是，切須珍重始得。」乃示偈云：
J33nB288_p0576c06║「見處分明得處親，開言句合祖師心，知恩便解粗拳
J33nB288_p0576c07║用，臨濟宗風的子孫。」
J33nB288_p0576c08║師問相書記：「殺人刀，活人劍，速道！速道！」記云：「何必好
J33nB288_p0576c09║肉剜瘡？」師打云：「須知痛癢。」記云：「老漢今日猶要喫棒
J33nB288_p0576c10║在。」師便掌，復示一偈云：「殺人刀，活人劍，直下分明須
J33nB288_p0576c11║自看。切忌斬頭猶覓活，白拈手段看方便。」
J33nB288_p0576c12║相書記入室，師問云：「作夜鐵牛生兒，還知麼？」記云：「誰
J33nB288_p0576c13║敢問著？」師云：「現問次。」進云：「須是和尚始得。」師云：「破沙
J33nB288_p0576c14║盆作麼生扶？」進云：「閒家具。」師云：「扶不起。」記禮拜，師云：
J33nB288_p0576c15║「末後句聻？」進云：「不消和尚再勘。」師云：「知恩者少。」
J33nB288_p0576c16║師問敬參頭云：「見色明心，聞聲悟道，即今目前見聞
J33nB288_p0576c17║不昧，你作麼生道？」頭云：「山河草木揚真諦，風月樓臺
J33nB288_p0576c18║演妙音。」師云：「腳跟下作麼生？」頭擬議，師云：「可惜一聯
J33nB288_p0576c19║詩。」
J33nB288_p0576c20║師問妙空尼云：「普賢萬行所莊嚴，且道作麼生是萬
J33nB288_p0576c21║行？」空便禮拜，師云：「本來面目聻？」空即舉起香瓶，師云：
J33nB288_p0576c22║「看腳下。」
J33nB288_p0576c23║越西堂入室，師問云：「口挂壁上作麼生道？」堂禮拜歸
J33nB288_p0576c24║位，師云：「腦後著楔。」堂云：「歷歷分明。」師云：「涅槃心易曉，
J33nB288_p0576c25║差別智難明。」堂便問：「如何是差別智？」師喚侍者：「傾去
J33nB288_p0576c26║淨盆水著。」侍者禮拜而立，師云：「切忌鑽龜打瓦。」
J33nB288_p0576c27║圓侍者與師奉餅，師云：「是雲門餅？乾明餅？」者云：「無二
J33nB288_p0576c28║無別。」師云：「汝曾到雲門麼？」者云：「請和尚尊重。」師云：「須
J33nB288_p0576c29║是地頭人。」者禮拜，師云：「分明記取，舉似作家。」
J33nB288_p0576c30║拈頌
J33nB288_p0577a01║舉：「雪峰在德山作飯頭，一日飯遲，德山擎缽下
J33nB288_p0577a02║法堂。峰曬飯巾次，見德山，乃曰：『鐘未鳴，鼓未響，
J33nB288_p0577a03║拓缽向甚麼處去？』德山便歸方丈。峰舉似巖頭，
J33nB288_p0577a04║頭曰：『大小德山未會末後句在。』」
J33nB288_p0577a05║師拈云：「德山老漢神出鬼沒，看來也是弄巧成拙；雪
J33nB288_p0577a06║峰平地上喫交，更向傍人納敗；巖頭承虛接響，亦是
J33nB288_p0577a07║鞏縣茶瓶。檢點將來，各與三十痛棒一齊赶出。且道
J33nB288_p0577a08║為甚如此？世事不將公道斷，人心難與月輪齊。」
J33nB288_p0577a09║頌曰：「漫天網子羅龍鳳，但得金鱗即便休。休便休，更
J33nB288_p0577a10║有旁人解出頭。末後一句翻江海，攪亂蒼龍鬥不收。」
J33nB288_p0577a11║舉：「馬祖與西堂、百丈、南泉翫月次，祖曰：『正恁麼
J33nB288_p0577a12║時如何？』堂曰：『正好供養。』丈曰：『正好脩行。』泉拂袖
J33nB288_p0577a13║便行。祖曰：『經入藏，禪歸海，惟有普願獨超物外。』」
J33nB288_p0577a14║師拈云：「馬祖父子雖是曲調相扶，未免自揚家醜，檢
J33nB288_p0577a15║點將來，猶欠悟在。且道畢竟意作麼生？」喝一喝，云：「天
J33nB288_p0577a16║共白雲曉，水和明月流。」
J33nB288_p0577a17║頌曰：「問處分明答處親，大家敗露可憐生。古今話杷
J33nB288_p0577a18║難藏隱，天上人間播惡名。」
J33nB288_p0577a19║舉：「僧問趙州：『如何是佛？』州云：『殿裏底。』曰：『殿裏底
J33nB288_p0577a20║豈不是泥龕塑像？』州曰：『是。』曰：『如何是佛？』州云：『殿
J33nB288_p0577a21║裏。』」
J33nB288_p0577a22║師拈云：「趙州口似懸河，舌如利劍，被者僧一問，直得
J33nB288_p0577a23║眼橫鼻直。暹上座則不然，待問，劈脊便棒，管教者僧
J33nB288_p0577a24║當下知歸，亦可作人天標格。然雖如是，具眼者試辯
J33nB288_p0577a25║看。」
J33nB288_p0577a26║頌曰：「趙州古佛殿裏底，金屑落眼卻成瞖。怎似碧天
J33nB288_p0577a27║明皎潔，銀河斗柄不曾移。」
J33nB288_p0577a28║世尊初降，一手指天，一手指地，周行七步，目顧
J33nB288_p0577a29║四方曰：「天上天下，唯吾獨尊。」
J33nB288_p0577a30║頌曰：「纔生下地撒顛狂，便把家私徹底揚。天上人間
J33nB288_p0577b01║殃禍事，至今贏得惡名張。」
J33nB288_p0577b02║世尊在靈山會上拈花示眾，是時眾皆默然，唯
J33nB288_p0577b03║迦葉尊者破顏微笑。世尊曰：「吾有正法眼藏，付
J33nB288_p0577b04║囑摩訶迦葉。」
J33nB288_p0577b05║頌曰：「平地波濤萬丈高，靈山一會總徒勞。陀頭須善
J33nB288_p0577b06║觀風浪，未免隨鉤上釣篙。」
J33nB288_p0577b07║世尊因文殊至諸佛集處，值諸佛各還本處，唯
J33nB288_p0577b08║有一女人，近於佛坐而入三昧。文殊乃白佛：「云
J33nB288_p0577b09║何此人得近佛，而我不得？」佛告文殊：「汝但覺此
J33nB288_p0577b10║女，令從三昧起，汝自問之。」文殊遶女人三匝，鳴
J33nB288_p0577b11║指一下，乃托至梵天，盡其神力而不能出。世尊
J33nB288_p0577b12║曰：「假使百千文殊，亦出此女人定不得。下方過
J33nB288_p0577b13║四十二恒河沙國土，有罔明菩薩，能出此女人
J33nB288_p0577b14║定。」須臾，罔明大士從地湧出，作禮世尊。世尊敕
J33nB288_p0577b15║罔明出，罔明卻至女子前，鳴指一下，女子於是
J33nB288_p0577b16║從定而出。
J33nB288_p0577b17║頌曰：「出定入定，是非莫論。者夥白拈，總皆出禁。」
J33nB288_p0577b18║百丈每上堂，有一老人隨眾聽法。一日眾退，唯
J33nB288_p0577b19║老人不去。丈問：「汝是何人？」老人曰：「某非人也，於
J33nB288_p0577b20║過去迦葉佛時曾住此山，因學人問：『大修行人
J33nB288_p0577b21║還落因果也無？』某對云：『不落因果。』遂五百生墮
J33nB288_p0577b22║野狐身。今請和尚代一轉語，貴脫野狐身。」丈曰：
J33nB288_p0577b23║「汝問。」老人云：「大修行人還落因果也無？」丈曰：「不
J33nB288_p0577b24║昧因果。」老人於言下大悟，作禮曰：「某已脫狐身，
J33nB288_p0577b25║住在山後，敢乞依亡僧津送。」
J33nB288_p0577b26║頌曰：「有因有果分明事，不落不昧轉淆訛。一句頓超
J33nB288_p0577b27║空劫外，全身跳入野狐窩。」
J33nB288_p0577b28║黃龍三關。
J33nB288_p0577b29║頌曰：「我手佛手，迥超諸有，氣宇如王，移星換斗。」
J33nB288_p0577b30║頌曰：「我腳驢腳，何處不著，遍滿三千，縱擒殺活。」
J33nB288_p0577c01║頌曰：「人人生緣，觸處自然，庚生何劫，威音那邊。」
J33nB288_p0577c02║利蹤禪師曰：「子湖有一隻狗，上取人頭，中取人
J33nB288_p0577c03║心，下取人足，擬議即喪身失命。」
J33nB288_p0577c04║頌曰：「子湖狗子潑天叫，凡聖都來斷絕蹤。可怪畜生
J33nB288_p0577c05║無面目，橫吞佛祖展家風。」
J33nB288_p0577c06║臨濟三頓棒。
J33nB288_p0577c07║頌曰：「電捲雷轟覿面機，俊鷹快鷂莫能窺。驪龍項下
J33nB288_p0577c08║珠先奪，奮起摩霄逸翮威。」
J33nB288_p0577c09║興化獎禪師初為臨濟侍者，後在三聖會裏，嘗
J33nB288_p0577c10║曰：「我向南方行腳一遭，拄杖頭不曾撥著一箇
J33nB288_p0577c11║會佛法底人。」聖曰：「汝具箇什麼眼便恁麼道？」師
J33nB288_p0577c12║便喝，聖曰：「須是汝始得。」後到大覺為院主，一日
J33nB288_p0577c13║覺曰：「聞汝道向南方行腳一遭，拄杖頭不曾撥
J33nB288_p0577c14║著一箇會佛法底人，汝憑箇什麼道理與麼道？」
J33nB288_p0577c15║師喝，覺便打；師又喝，覺又打。來日從法堂過，覺
J33nB288_p0577c16║召：「院主！我直下疑汝昨日者兩喝。」師復喝，覺又
J33nB288_p0577c17║打；師再喝，覺復打。師曰：「某甲於三聖師兄處學
J33nB288_p0577c18║得箇賓主句，總被師兄折倒了也，願與某甲箇
J33nB288_p0577c19║安樂法門。」覺曰：「者瞎漢來者裏納敗闕，脫下衲
J33nB288_p0577c20║衣痛與一頓。」師於言下薦得臨濟先師於黃檗
J33nB288_p0577c21║處喫痛棒底道理。
J33nB288_p0577c22║頌曰：「勘遍江南猶未瞥，主賓句下始知音。杖頭拶出
J33nB288_p0577c23║人天眼，千古兒孫續祖燈。」
J33nB288_p0577c24║南院顒禪師上堂云：「赤肉團上，壁立千仞。」時有
J33nB288_p0577c25║僧問：「赤肉團上，壁立千仞，豈不是和尚道？」師曰：
J33nB288_p0577c26║「是。」僧便掀倒禪床。師曰：「汝看者瞎驢亂做。」僧擬
J33nB288_p0577c27║議，師便打。
J33nB288_p0577c28║頌曰：「寰中正令如雷震，戰將英雄氣勢舒。劍刃橫身
J33nB288_p0577c29║呈妙舞，瞎驢無奈沒程途。」
J33nB288_p0577c30║風穴沼禪師參南院，院問：「南方一棒作麼商量？」
J33nB288_p0578a01║師曰：「作奇特商量。」師卻問：「和尚此間一棒作麼
J33nB288_p0578a02║商量？」院拈拄杖曰：「棒下無生忍，臨機不見師。」師
J33nB288_p0578a03║於言下大徹玄旨。
J33nB288_p0578a04║頌曰：「棒頭眼豁如千日，南北商量絕覆藏。當下無生
J33nB288_p0578a05║全體露，鐵牛心印大千彰。」
J33nB288_p0578a06║石霜圓禪師謁汾陽，經二十年，未許入室，每見
J33nB288_p0578a07║必詬罵。一日訴曰：「自至法席，不蒙指示，歲月飄
J33nB288_p0578a08║忽，己事未明，有失出家之利。」語未卒，汾叱曰：「是
J33nB288_p0578a09║惡知識，敢裨敗我！」舉杖逐之。師擬申救，汾掩其
J33nB288_p0578a10║口，乃大悟曰：「是知臨濟道出常情。」
J33nB288_p0578a11║頌曰：「獅子窟中經百煉，徹知濟道出常情。拈來斷貫
J33nB288_p0578a12║龜毛索，穿卻人天正眼睛。」
J33nB288_p0578a13║圓悟勤禪師為五祖侍者，一日，部使詣祖問道，
J33nB288_p0578a14║祖曰：「提刑年少，曾讀小艷詩否？有兩句頗相近：
J33nB288_p0578a15║頻呼小玉元無事，只要檀郎認得聲。」部使應：「諾，
J33nB288_p0578a16║諾。」祖曰：「且仔細。」師侍次，問曰：「提刑會否？」祖曰：「他
J33nB288_p0578a17║秪認得聲。」師曰：「秪要檀郎認得聲。他既認得聲，
J33nB288_p0578a18║為甚卻不是？」祖曰：「如何是祖師西來意？庭前柏
J33nB288_p0578a19║樹子。」師有省。
J33nB288_p0578a20║頌曰：「密室耳觀兼眼聽，檀郎聲色滿空清。於其一段
J33nB288_p0578a21║風光別，爍破人天大夜昏。」
J33nB288_p0578a22║麻谷見良遂座主來參，便將鋤頭去鋤艸。遂往
J33nB288_p0578a23║見，谷殊不顧，便歸方丈，閉卻門，遂去。次日復來，
J33nB288_p0578a24║谷又閉卻門，遂乃敲門，谷問：「阿誰？」遂日：「良遂。」纔
J33nB288_p0578a25║稱名，忽有省，乃曰：「和尚莫謾良遂，良遂若不來
J33nB288_p0578a26║禮拜和尚，洎被經論賺過一生。」谷便開門相見。
J33nB288_p0578a27║及歸，乃謂聽眾曰：「諸人知處，良遂總知；良遂知
J33nB288_p0578a28║處，諸人不知。」
J33nB288_p0578a29║頌曰：「不因大國逢良賈，幾為蠅頭利一生。寶藏只今
J33nB288_p0578a30║親揭露，富周天下有餘盈。」
J33nB288_p0578b01║溈山睡次，仰山問訊，溈乃回面向壁。仰曰：「和尚
J33nB288_p0578b02║何得如此？」溈起曰：「我適來得一夢，汝試為我原
J33nB288_p0578b03║看。」仰取一盆水與溈洗面。少頃，香嚴亦來問訊。
J33nB288_p0578b04║溈曰：「我適來得一夢，寂子為我原了，汝更為我
J33nB288_p0578b05║原看。」嚴乃點茶一碗。溈曰：「二子見解，過於鶖子。」
J33nB288_p0578b06║頌曰：「迭奏塤篪待曉堂，還他家有好兒郎。遏雲度玉
J33nB288_p0578b07║渾閑事，惹亂天邊鸞鳳翔。」
J33nB288_p0578b08║黃檗行腳時寓大安寺，因相國裴休入寺，指壁
J33nB288_p0578b09║間畫像問僧：「何像？」僧對曰：「高僧真儀。」休曰：「真儀
J33nB288_p0578b10║可觀，高僧何在？」僧無對。休問：「此間有禪僧否？」僧
J33nB288_p0578b11║曰：「近一僧投寺執役，頗似禪者。」休令請相見，乃
J33nB288_p0578b12║理前問曰：「真儀可觀，高僧何在？」檗朗聲喚曰：「裴
J33nB288_p0578b13║休！」休應諾。檗曰：「在甚麼處？」休有省。
J33nB288_p0578b14║頌曰：「花椒舖上天靈蓋，村店那來人見愛。一遇耆婆
J33nB288_p0578b15║顧盻過，價高從此世無賽。」
J33nB288_p0578b16║幻有傳禪師聞燈花爆聲有省，直造北方參笑
J33nB288_p0578b17║巖求證，巖曰：「汝將從前得力處一一說來。」師具
J33nB288_p0578b18║實答，巖驀趯出鞋曰：「向者裏道一句看。」遂把師
J33nB288_p0578b19║話端一齊打斷。師通夕不寐，明晨佇立簷下，巖
J33nB288_p0578b20║見喚師，師回顧，巖翹一足作脩羅障日月勢，師
J33nB288_p0578b21║當下豁然。
J33nB288_p0578b22║頌曰：
J33nB288_p0578b23║「潑天門戶窺龍象，鐵額銅頭漫喫驚，突出摩醯三隻
J33nB288_p0578b24║眼，乾坤燦爛一時新。」
J33nB288_p0578b25║密雲悟禪師挑柴過一山灣，見堆柴突露面前，
J33nB288_p0578b26║有省，遂依幻有和尚脫白請益。幻曰：「汝若到者
J33nB288_p0578b27║田地，便放身倒臥。」嗣後惟加罵詈，師慚悶交感。
J33nB288_p0578b28║一日城歸，過銅棺山頂，忽覺情與無情煥然等
J33nB288_p0578b29║現，正所謂大地平沉底境界。
J33nB288_p0578b30║頌曰：「意氣轟轟貫古今，乾坤騰踏絕疏親。濟江棒喝
J33nB288_p0578c01║重慨後，佛祖冤家第一人。」
J33nB288_p0578c02║林野奇禪師掩關當湖，嘗參密和尚，偈云：「一念
J33nB288_p0578c03║未生前，試看底模樣。」忽一日，失足遭跌，有省，即
J33nB288_p0578c04║成偈曰：「一念未生前，六戶絕消息。瞥耳揚雙眉，
J33nB288_p0578c05║大似眼無力。」即破關走姑蘇，見密於清涼庵中，
J33nB288_p0578c06║便問：「學人絕跡而來，特為親近和尚。」曰：「莫妄想。」
J33nB288_p0578c07║師曰：「未審還有堂頭也無？」密曰：「看腳下。」師曰：「不
J33nB288_p0578c08║因漁父引，爭得見波濤？」密曰：「莫錯會好。」師便禮
J33nB288_p0578c09║拜。復於育王補堂主，值宜興鄭居士設茶，密舉
J33nB288_p0578c10║洞山泰首座因緣，索眾下語，皆不恰，師曰：「食到
J33nB288_p0578c11║口邊，被人奪卻。」密允擺茶。是年，天童解制上堂，
J33nB288_p0578c12║世尊初生話，密曰：「汝等諸人向老僧擬討甚麼
J33nB288_p0578c13║碗？」拽拄杖下座，一時打散。師自此全身放下，單
J33nB288_p0578c14║提棒喝之旨。
J33nB288_p0578c15║頌曰：「風規雨浙浪紋新，劍閣通玄家計陳。捉敗玲瓏
J33nB288_p0578c16║千丈月，箇中誰是出頭人。」
J33nB288_p0578c17║荊溪芙蓉自閒覺禪師久參天童悟，師問云：「一
J33nB288_p0578c18║人發真歸源，十方世界悉皆消殞，和尚在此，因
J33nB288_p0578c19║甚太白峰巍然猶在？」悟便打，師禮拜，悟又打。次
J33nB288_p0578c20║日又問：「萬法歸一，必定一歸何處？」悟以扇▆一
J33nB288_p0578c21║搖，師禮拜，悟便踏，師通身汗下。自此廢寢忘餐，
J33nB288_p0578c22║不分晝夜，卻問西堂林和尚云：「某甲不會，過在
J33nB288_p0578c23║甚麼處？」堂云：「莫妄想。」師云：「畢竟如何？」堂云：「鋤頭
J33nB288_p0578c24║柄長，斧子柄短。」轉增迷悶。因經行，驀撞露柱，忽
J33nB288_p0578c25║然省悟，呈偈云：「心佛眾生，三無差別，撞破乾坤，
J33nB288_p0578c26║露柱饒舌。」次後林和尚開法往參，林問云：「國師
J33nB288_p0578c27║三喚侍者，汝作麼生會？」師曰：「頻呼小玉元無事，
J33nB288_p0578c28║秪要檀郎認得聲。」林然之。
J33nB288_p0578c29║頌曰：「天童棒下通身汗，卻聽西堂話短長。三喚句回
J33nB288_p0578c30║聲色外，燈傳千古續芬芳。」