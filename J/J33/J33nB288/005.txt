J33nB288_p0579a01║憨予暹禪師語錄卷第五
J33nB288_p0579a02║
J33nB288_p0579a03║嗣法門人　法雲　廣學　仝編
J33nB288_p0579a04║聯芳偈
J33nB288_p0579a05║忻然維那
J33nB288_p0579a06║汾陽放出小獅兒，牙爪猙獰意氣殊，他日等閒輕露
J33nB288_p0579a07║出，一聲哮吼震寰區。
J33nB288_p0579a08║隱素副寺
J33nB288_p0579a09║江南江北復汾陽，鐵骨稜稜肖石霜，坐斷瞎驢正法
J33nB288_p0579a10║眼，西河異目播諸方。
J33nB288_p0579a11║本覺知客
J33nB288_p0579a12║大溈山喫棒痕多，轉入汾陽獅子窩，養就爪牙莫輕
J33nB288_p0579a13║露，待時騰踏震山河。
J33nB288_p0579a14║徹空知客
J33nB288_p0579a15║本色道人堅守操，從教千聖不能移，等閒未肯輕拋
J33nB288_p0579a16║露，露出人天眼便迷。
J33nB288_p0579a17║德一維那
J33nB288_p0579a18║枯樹花開劫外春，靈根遠植自威音，精勤母惜深培
J33nB288_p0579a19║養，果熟香飄自有辰。
J33nB288_p0579a20║蘊璞副寺
J33nB288_p0579a21║一番煆煉一番新，不變紅爐始見真，爍破人天生鐵
J33nB288_p0579a22║面，從教佛祖亦難親。
J33nB288_p0579a23║鼎新知客
J33nB288_p0579a24║參得乾明本分禪，生機一路始超然，娘生鼻孔全無
J33nB288_p0579a25║用，濟北家風格外傳。
J33nB288_p0579a26║雲輝後堂
J33nB288_p0579a27║一番相見一番親，辣掌獰拳不讓仁，拈得威音前一
J33nB288_p0579a28║著，翻時為雨覆為雲。
J33nB288_p0579a29║越塵副寺
J33nB288_p0579a30║法戰當場獨許君，機前一句主賓分，楊岐三腳驢堪
J33nB288_p0579b01║肖，弄出人天喪膽魂。
J33nB288_p0579b02║一如知藏
J33nB288_p0579b03║大冶紅爐爍面門，銅頭鐵額盡消魂，鍊成一柄金剛
J33nB288_p0579b04║劍，豎抹橫揮海岳昏。
J33nB288_p0579b05║相空副寺
J33nB288_p0579b06║聲前一句露全提，返擲還他獅子兒，掀倒法幢麤手
J33nB288_p0579b07║腳，將來為我好維持。
J33nB288_p0579b08║悟圓侍者
J33nB288_p0579b09║雲門糊餅趙州茶，覿面拈來驗作家，不負大悲機契
J33nB288_p0579b10║合，從教寰海布曇花。
J33nB288_p0579b11║本淨監院
J33nB288_p0579b12║靈根本具不須栽，遇澤萌芽頓發來，異日必當成大
J33nB288_p0579b13║樹，大悲山上起雲雷。
J33nB288_p0579b14║本清監院
J33nB288_p0579b15║因地本無法，無法因地生，果熟香飄日，縱橫任汝行。
J33nB288_p0579b16║西琳菴主
J33nB288_p0579b17║機契孤峰錐劄句，通身活潑絕依俙，大悲拄杖親分
J33nB288_p0579b18║付，待聚風雲好指迷。
J33nB288_p0579b19║勝光監院
J33nB288_p0579b20║廣勝參隨十五年，今朝始慶得安然，大悲院裏親分
J33nB288_p0579b21║付，珍重闍黎莫妄傳。
J33nB288_p0579b22║立菴維那
J33nB288_p0579b23║返擲驚群獅子兒，爪牙迅捷利如錐，藏身且向深林
J33nB288_p0579b24║裏，騰踏風雲自有時。
J33nB288_p0579b25║月菴知客
J33nB288_p0579b26║坐斷堯都第一峰，目前誰得可相同？臨機別有超方
J33nB288_p0579b27║眼，殺活縱橫疾似風。
J33nB288_p0579b28║與二酉宋大苑馬
J33nB288_p0579b29║龜毛白拂當陽舉，三世明明鼻孔同，分付維摩休擬
J33nB288_p0579b30║議，狸奴白牯展家風。
J33nB288_p0579c01║鑑初劉居士
J33nB288_p0579c02║不忘獅子機前句，奮迅參窮佛祖關，龐老風光今復
J33nB288_p0579c03║見，臨機未許妄追攀。
J33nB288_p0579c04║我成張居士
J33nB288_p0579c05║當年請益娘生話，枯木花開劫外春，鬧市叢中全體
J33nB288_p0579c06║露，拈來物物總非塵。
J33nB288_p0579c07║妙空尼
J33nB288_p0579c08║十年為法忘身究，機契娘生徹淨瓶，堪囑木山妙總
J33nB288_p0579c09║句，將來任運指群靈。
J33nB288_p0579c10║達磨初祖像讚
J33nB288_p0579c11║婆心片片往東來，不遇其人可嘆哉。少室峰前家計
J33nB288_p0579c12║泄，一花五葉至今開。
J33nB288_p0579c13║西來這老禿，口甜心甚毒。其意大不然，惑亂人成佛。
J33nB288_p0579c14║者樣臭騷胡，描他作甚麼？　咄。
J33nB288_p0579c15║者個老胡心不歇，西來東土惑人心。肝腸一片難描
J33nB288_p0579c16║畫，半是思君半恨君。
J33nB288_p0579c17║愁眉蹙額氣昂藏，話不投機便渡江。熊耳山前尤敗
J33nB288_p0579c18║露，兒孫殃及遍芬芳。
J33nB288_p0579c19║自贊雲輝後堂請
J33nB288_p0579c20║手持白拂，指東畫西。一條拄杖，殺活無疑。魔佛到來，
J33nB288_p0579c21║未免皺眉。喝一喝云：知音只有後堂雲闍黎！
J33nB288_p0579c22║本如監院請
J33nB288_p0579c23║真本無形，假名妄立，真妄皆除，青天白日。有時風恬
J33nB288_p0579c24║浪靜，有時雷轟電掣，行臨濟之正令，展天童之棒喝。
J33nB288_p0579c25║江南直造堯都，廣勝紅爐初熱，次闡西河踞地，復開
J33nB288_p0579c26║乾明規則。一味實頭到底，聖凡諸病剿絕，只這村僧
J33nB288_p0579c27║模樣，為渠一並拈出。咄！
J33nB288_p0579c28║寶峰維那請
J33nB288_p0579c29║這漢無面目，聖凡情勦絕，慣會喝佛罵祖，善能敲風
J33nB288_p0579c30║棒月，常將斷貫龜毛繩，穿卻撩天鼻孔客。唯有朴厚
J33nB288_p0580a01║峰維那，數載親遭熟棒喝，爾今描畫須識渠，知恩香
J33nB288_p0580a02║爇庭前柏，薰他面孔黑如漆，遺與千年後兒孫，知是
J33nB288_p0580a03║大悲白拈賊。
J33nB288_p0580a04║了一法孫請
J33nB288_p0580a05║吾真本無形，四大若空塵。吾孫既描畫，空裏卻生紋。
J33nB288_p0580a06║切須自了徹，一物亦不存。始見祖禰不了，方知殃及
J33nB288_p0580a07║兒孫。
J33nB288_p0580a08║月菴知客請
J33nB288_p0580a09║這尊和尚，心空眼曠。慣結佛祖冤，好起人天謗。海底
J33nB288_p0580a10║蓬塵生，陸地波萬丈。如此無賴村僧，如何月菴知客，
J33nB288_p0580a11║卻能六載親依榜樣。
J33nB288_p0580a12║勝光監院請
J33nB288_p0580a13║者箇憨叟和尚，生緣巴子國中，法受龍淵岸上，三晉
J33nB288_p0580a14║六建法幢。勝光監院數鉗椎，棒下知恩須的當，收向
J33nB288_p0580a15║文殊閣角中，千古兒孫作榜樣。
J33nB288_p0580a16║本淨監院請
J33nB288_p0580a17║監院寫吾真，乞題卻是假。真假俱不著，端的作麼耶？
J33nB288_p0580a18║鼻孔撩天絕覆藏，本淨摩娑伴邊雅。
J33nB288_p0580a19║一如西堂請
J33nB288_p0580a20║者箇阿師，性情古怪，聖凡兩忘，佛祖冤害。棒頭殺活
J33nB288_p0580a21║最難親，唯一西堂識痛快，知恩不負惡鉗鎚，人天眼
J33nB288_p0580a22║目須堪載。
J33nB288_p0580a23║相空副寺請
J33nB288_p0580a24║是相何狀，秋空寥曠。不是相空，孰能近傍。桂輪孤朗
J33nB288_p0580a25║碧天高，祖印重光無有上。
J33nB288_p0580a26║祖燈侍者請
J33nB288_p0580a27║者箇老漢情性無拘，有時暴怒如疾雷、有時慈炤似
J33nB288_p0580a28║秋月，致令熱喝冷棒、惡罵麤拳，未免婆心特地。還會
J33nB288_p0580a29║麼？徹底家私傾漏泄，祖燈豁達始知恩。
J33nB288_p0580a30║徹空副寺請
J33nB288_p0580b01║這等村僧，無狀可憑。異凡異聖，非古非今。人天不著，
J33nB288_p0580b02║地獄何存。參遍海內，攪亂叢林。名善知識，惡燥無情。
J33nB288_p0580b03║喝佛罵祖，以當知恩。徹空副寺，深受錐針。而今描畫
J33nB288_p0580b04║成何事，莫把沉檀沒鼻薰。
J33nB288_p0580b05║立庵侍者請
J33nB288_p0580b06║如是村僧，無可諭說，慈悲一無，暴怒千斛。世法佛法，
J33nB288_p0580b07║都盧屏卻，但噇村飯，任意輕忽。打人唯恐不痛，罵人
J33nB288_p0580b08║只恐不毒，不是立菴侍者，十載如何湊泊？咦！水入水
J33nB288_p0580b09║兮冤報冤，殃及兒孫無有歇。
J33nB288_p0580b10║越塵維那請
J33nB288_p0580b11║這個阿師人難識，渠古頭怪腦，異世名模，非聖非凡，
J33nB288_p0580b12║非佛非祖，有時性燥如阿脩羅王，有時慈悲若菩薩
J33nB288_p0580b13║無比，動靜了然莫測，施為渾無倚依，但有的骨越維
J33nB288_p0580b14║那，相共清風明月裏。
J33nB288_p0580b15║雲輝後堂小影
J33nB288_p0580b16║這漢尋行精梵行，諸緣不著只脩持，一衣一缽無餘
J33nB288_p0580b17║事，或坐或行佛共依。七九相逢向上旬，耋年端的布
J33nB288_p0580b18║車時，闍黎末後須珍重，鐵樹花開劫外基。
J33nB288_p0580b19║靈巖洪川主人像讚（諱澄浩）
J33nB288_p0580b20║澄清絕點，浩瀚洪深，川流百納，德洽叢林。眾稱曰：佛
J33nB288_p0580b21║性秉天真，瞻之仰之，無不欽尊。且是誰歟？靈巖主人。
J33nB288_p0580b22║德玄禪人像讚
J33nB288_p0580b23║形本無形，相非有像。虛空寥廓，乾坤浩蕩。咄！水在長
J33nB288_p0580b24║江月在天，白雲來往青山上。
J33nB288_p0580b25║太一禪人像讚
J33nB288_p0580b26║非凡非聖，非俗非僧。相本無相，形本無形。既然如是，
J33nB288_p0580b27║唯此可真。留與兒孫堪供養，它年久任播佳名。
J33nB288_p0580b28║詩偈
J33nB288_p0580b29║過太行有感
J33nB288_p0580b30║太行山勢險，策杖上雲霄，極目天齊遠，回頭日並高。
J33nB288_p0580c01║寒猿啼古木，幽鳥擇新巢，轉憶恩深處，關河豈憚勞。
J33nB288_p0580c02║再遊霍山廣勝寺值雪賦感
J33nB288_p0580c03║白石磷磷一徑幽，孤笻乘興復來遊，青山不厭雲開
J33nB288_p0580c04║合，綠水何妨月去留？此日風光猶可羨，昔年景象孰
J33nB288_p0580c05║堪酬？六花片片盈空舞，印破芒鞋過別州。
J33nB288_p0580c06║山中久雨
J33nB288_p0580c07║山舍連旬雨，彌封一徑苔，柴門無客到，竹榻有雲來。
J33nB288_p0580c08║鳥語千峰翠，風鳴萬壑哀，禦寒先整衲，撩亂取荷裁。
J33nB288_p0580c09║次菊潭胡閣下韻
J33nB288_p0580c10║鳳闕承金御，龍樓接玉音，惠風噓庶物，德澤沛泉林。
J33nB288_p0580c11║絃頌歌樵牧，仁慈及獸禽，股肱欣有道，良政合天心。
J33nB288_p0580c12║贈盛京弘福一融和尚
J33nB288_p0580c13║大法遙聞帝里弘，曉鐘長夜醒迷聾，龍淵一派源流
J33nB288_p0580c14║遠，蜀嶺家聲根本同。麈尾拂開三要印，杖頭截斷五
J33nB288_p0580c15║宗風，人天正眼明如日，法雨雰霏萬類蒙。
J33nB288_p0580c16║示隱素副寺之江南二首
J33nB288_p0580c17║奮志真參悟處深，超群端的羨英靈，翻身直作獅兒
J33nB288_p0580c18║吼，莫學他山野干鳴。
J33nB288_p0580c19║辛勤侍我太行過，為法勞形古不多，三喚室中明有
J33nB288_p0580c20║據，知恩莫負老頭陀。
J33nB288_p0580c21║示徹空知客
J33nB288_p0580c22║忘身為法不辭勞，此去江南路轉遙，捉敗清風歸報
J33nB288_p0580c23║我，起家定許是英豪。
J33nB288_p0580c24║禮首山念祖塔
J33nB288_p0580c25║巍巍卓豎首山巔，萬仞嵩峰列案前，汝水東來流漢
J33nB288_p0580c26║月，牛山西出掛中天。燈分沙界明無盡，道播乾坤豈
J33nB288_p0580c27║有邊？不肖遠孫親禮覲，深慚無物表心焉。
J33nB288_p0580c28║次江右震宇楊刺史
J33nB288_p0580c29║萬里秋空鴈影寒，孤光一段劫前看，兩門柱石多生
J33nB288_p0580c30║願，百世宗壇四海歡。不二堂中逄未晚，無雙月下見
J33nB288_p0581a01║非難，相將補袞調羹手，願作靈山正法垣。
J33nB288_p0581a02║寧寰座主舍利塔下開講法華以偈贈之
J33nB288_p0581a03║雷音遠震辨如鋒，舌吐蓮花法喻弘，開括五時玄義
J33nB288_p0581a04║旨，會歸百界妙心宗。靈山一會何會隔，沙界三根普
J33nB288_p0581a05║潤同，多寶凌空從地湧，證明法化贊流通。
J33nB288_p0581a06║寄酬四明雲峰雪厂和尚
J33nB288_p0581a07║相違彈指幾更春，每憶弘慈豁素塵，縹渺雲蹤徒可
J33nB288_p0581a08║羨，嬋娟月色望來頻。象王未睹回身步，獅子遙聞踞
J33nB288_p0581a09║地嚬，無柰業風吹到此，雙眉時結苦思仁。
J33nB288_p0581a10║懷滄起朱太史
J33nB288_p0581a11║姑射峰頭雲散彩，一輪明月照汾陽，恒懷妙論朱夫
J33nB288_p0581a12║子，異日西河共舉揚。
J33nB288_p0581a13║示廣道田居士
J33nB288_p0581a14║誠心參叩已多年，力竭情窮一句玄，針缽機投明掌
J33nB288_p0581a15║下，白花新綻火中蓮。
J33nB288_p0581a16║示廣寧馬居士
J33nB288_p0581a17║滾滾波濤息不難，死生一著好生看，臨機薦得棒頭
J33nB288_p0581a18║旨，說甚油麻樹上攤。
J33nB288_p0581a19║示耐心禪人
J33nB288_p0581a20║忍耐世間為第一，安心隨處得便宜，個中識得安心
J33nB288_p0581a21║法，春去秋來總不移。
J33nB288_p0581a22║訪雲石張孝廉
J33nB288_p0581a23║策杖行來日欲曛，山家無可贈于君，幽然此道吾無
J33nB288_p0581a24║隱，檻外清波泛白雲。
J33nB288_p0581a25║雪梅
J33nB288_p0581a26║傲骨冰肌類莫同，暗香浮動雪花中，群芳未放君先
J33nB288_p0581a27║放，肯逐江南桃李紅。
J33nB288_p0581a28║示明吾劉居士
J33nB288_p0581a29║明明向道吾無隱，智者如何轉更疑？若有一毫頭不
J33nB288_p0581a30║露，老僧情願入泥犁。
J33nB288_p0581b01║壽維綱申居士
J33nB288_p0581b02║遙望南山騰瑞彩，瑤池仙客集君家，懸弧卻值生申
J33nB288_p0581b03║日，壽苑常開不謝花。
J33nB288_p0581b04║示法華禪德
J33nB288_p0581b05║開權顯實示當家，舌底常開優缽花，衣裏有珠如薦
J33nB288_p0581b06║得，不須門外覓三車。
J33nB288_p0581b07║示實行禪人
J33nB288_p0581b08║真實功能全行証，當陽一句莫遲疑，電光影裏翻身
J33nB288_p0581b09║轉，始到心空及第時。
J33nB288_p0581b10║示離言禪人
J33nB288_p0581b11║離卻語言識自心，漫于紙上苦追尋，微塵剖出大千
J33nB288_p0581b12║卷，剎剎塵塵說不停。
J33nB288_p0581b13║示成吾徐居士禮五臺
J33nB288_p0581b14║君來話別禮清涼，山自高兮水自長，遇著文殊休放
J33nB288_p0581b15║過，乾明歸要五名香。
J33nB288_p0581b16║寄懷長安，爾璽于邑侯
J33nB288_p0581b17║每憶堯都邂逅時，連床風雨話雞啼，長安一片清宵
J33nB288_p0581b18║月，無限清光到竹扉。
J33nB288_p0581b19║示見真禪師
J33nB288_p0581b20║廣勝初參見，乾明見若何？若能真見見，方識果無多。
J33nB288_p0581b21║苟不如斯會，空將歲月磨，玄關如透脫，免被淨明呵。
J33nB288_p0581b22║示佛乘侍者
J33nB288_p0581b23║傾心為法捨塵緣，一念精參徹道源，直下悟來無可
J33nB288_p0581b24║得，超然高出佛乘先。
J33nB288_p0581b25║雨霽登高
J33nB288_p0581b26║雨過青山翠欲流，登高逸興樂優悠，峰頭縱目青天
J33nB288_p0581b27║外，不覺閒身步斗牛。
J33nB288_p0581b28║辭院歸山
J33nB288_p0581b29║院辭村落隱山林，緇素盈衢遠送程，一片白雲如款
J33nB288_p0581b30║曲，幾多幽鳥似逢迎。非因厭鬧妄求靜，為欲舒懷恰
J33nB288_p0581c01║野情，去住了忘于彼此，盈眸聲色總天真。
J33nB288_p0581c02║偕眾入姑射
J33nB288_p0581c03║拽杖披雲入翠峨，參隨龍象踏煙蘿，高低瑞色浮青
J33nB288_p0581c04║巘，遐邇祥雲結綺羅。太白分燈輝濟北，汾陽獅子吼
J33nB288_p0581c05║西河，法幢仙窟從今豎，正脈流通萬億多。
J33nB288_p0581c06║次元夫王文學翫月韻
J33nB288_p0581c07║山河遍現總心光，視聽分明不覆藏，一段孤光如可
J33nB288_p0581c08║掬，吾無隱爾體全彰。
J33nB288_p0581c09║龍文王貢士入山修供
J33nB288_p0581c10║結茅虔禮大悲王，普為群靈禱吉祥，不是靈山當記
J33nB288_p0581c11║莂，遠臨泉石共敷揚。紛飛花雨盈山谷，繚繞香雲結
J33nB288_p0581c12║道場，儒佛宗風原不二，維摩一默體全彰。
J33nB288_p0581c13║除夕示眾
J33nB288_p0581c14║轉眼年華一歲除，蹉跎不覺五旬餘，應緣無力心如
J33nB288_p0581c15║水，養道常思草結廬。恒愧住持功行薄，每慚荷眾福
J33nB288_p0581c16║緣疏，安平退隱隨時過，珍重諸禪為法居。
J33nB288_p0581c17║示大醒法孫歸弼河陽覺長老
J33nB288_p0581c18║法門種草貴真誠，心不吾欺佛祖昆，珍重輔揚正法
J33nB288_p0581c19║眼，兒孫他日滿乾坤。
J33nB288_p0581c20║贈道源座主弼化
J33nB288_p0581c21║道德淵源三際同，法門標表羨高風，輔揚妙化人天
J33nB288_p0581c22║仰，指出昏衢正眼通。
J33nB288_p0581c23║早粥示眾
J33nB288_p0581c24║白粥黃虀山舍便，漫嗟淡薄坐空筵，箸頭碗底青天
J33nB288_p0581c25║現，粒米檀心非等閒。
J33nB288_p0581c26║示福宇知客歸空王山
J33nB288_p0581c27║參罷乾明復故山，清風明月杖頭擔，到家相見空王
J33nB288_p0581c28║老，莫把拳頭肋下還。
J33nB288_p0581c29║示佛然侍者
J33nB288_p0581c30║巾瓶侍我十年餘，擇火焚香日不虛，吹起布毛舊公
J33nB288_p0582a01║案，莫教容易放過渠。
J33nB288_p0582a02║示佛如侍者
J33nB288_p0582a03║古人學道豈尋常，繼晷焚膏刻不忘，即佛即心心即
J33nB288_p0582a04║佛，如如不動體全彰。
J33nB288_p0582a05║齋榜引
J33nB288_p0582a06║清泉爛煮接方來，賢聖同堂笑滿腮，幸有維摩伸隻
J33nB288_p0582a07║手，缽盂開口歎奇哉。
J33nB288_p0582a08║執事榜引
J33nB288_p0582a09║法幢須藉大家扶，四海同歸在此居，一等風雲看變
J33nB288_p0582a10║化，百千三昧顯無餘。