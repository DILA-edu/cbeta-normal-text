J33nB288_p0582b01║憨予暹禪師語錄卷第六
J33nB288_p0582b02║
J33nB288_p0582b03║嗣法門人　法雲　廣學　仝編
J33nB288_p0582b04║行實
J33nB288_p0582b05║師在汾陽獅子禪院，忽一晚，性明監院、忻然維那、隱
J33nB288_p0582b06║素副寺、本覺知客，領眾懷香入室，請師述行由。師云：
J33nB288_p0582b07║「四大非有，五蘊本空，有何行跡可狀哉？」進云：「後學規
J33nB288_p0582b08║模，乞垂遺訓。」師云：「從上古人如亮座主、隱山和尚，蹤
J33nB288_p0582b09║跡弗留，豈更行於紙墨乎？但貴諸人真參實悟，徹見
J33nB288_p0582b10║父母未生已前本來面目，非但山僧行狀，從上佛祖
J33nB288_p0582b11║根源直向諸人腳跟下一時看透，豈不快乎？」眾堅請
J33nB288_p0582b12║不已，師乃徐曰：「往年經歷，雁影雲蹤，遺忘多矣，聊舉
J33nB288_p0582b13║梗概，以塞眾請。吾蜀之順慶西充王氏也，父某，母楊
J33nB288_p0582b14║氏。余童年時，先父常對余曰：『我中年缺嗣，求禱於佛，
J33nB288_p0582b15║願得二子，一以祀先，一以侍佛。』後果如禱。一夕，先母
J33nB288_p0582b16║夢蒲衲僧投宿而娠，生之日，有三老比丘至家，語先
J33nB288_p0582b17║父曰：『聞君已生貴子，正值日光東昇，可名洪暹。』先父
J33nB288_p0582b18║遂因茲命名。及八歲，父即送本縣圭峰禪院禮壽庵
J33nB288_p0582b19║業師出家，師授諸經，讀至『自皈依佛，當願眾生體解
J33nB288_p0582b20║大道，發無上心』處，自云：『既然如此，讀之何為？』但好跏
J33nB288_p0582b21║趺兀坐，不務習學，時人呼為憨和尚。自思：『生死事大，
J33nB288_p0582b22║若不參訪知識，決明大事，謬為釋子，何益於世乎？』十
J33nB288_p0582b23║六歲，辭師行腳，再三不允。次年，師忽示寂，遂盡法門。
J33nB288_p0582b24║孝畢，急欲辭行，以果前願。又以先母染恙，不忍遠離，
J33nB288_p0582b25║因自克責。痛念道業無成，慈恩何報。即懇禱三寶，頂
J33nB288_p0582b26║禮《法華》尊經一部。願乞慈闈，身康病愈，同發菩提。乃
J33nB288_p0582b27║過一年，先母辭世。罄其衣資，嚴設道場。安厝事竟，方
J33nB288_p0582b28║禮峨嵋。至潼川，遇草庵五臺和尚，開示云：『切須參究，
J33nB288_p0582b29║決成法器。若不然，禍身未久而知。』遂即參歸，仍往覓
J33nB288_p0582b30║覲草庵，是處竟無蹤跡。次參含璞和尚，授以不是心，
J33nB288_p0582c01║不是佛，不是物話。參至數月，瘡病纏身。自愧宿業障
J33nB288_p0582c02║重，般若緣淺。晝夜猛志精參，少有得意忘身之快。猶
J33nB288_p0582c03║強隨眾出坡，又因失跌傷手。調治半年，不能全愈。先
J33nB288_p0582c04║父聞之，走人接回，醫治一月乃愈。仍辭先父，往彼參
J33nB288_p0582c05║究。不及半載，又與能師弟歸接先父，同詣含和尚處，
J33nB288_p0582c06║落髮受具。未及一載示寂，乃依茶毘，入塔峨山。是時
J33nB288_p0582c07║兵戈饑饉，叢林眾散。結甲同志數人，入於深山，共相
J33nB288_p0582c08║參究。惟採山蔬度日，晝夜精勤。工夫至於定中，不覺
J33nB288_p0582c09║有山河大地、人我物色。惟疑情未破，話頭不明。卻向
J33nB288_p0582c10║經教文字中，未見未聞之意，了了分明。及看《華嚴經》，
J33nB288_p0582c11║菩薩受用處，宛然無異。但于淆訛公案，又卻去不得。
J33nB288_p0582c12║晝夜慚慮，忽憶古人云：『已見未透，不遇明師，終成癡
J33nB288_p0582c13║狂邪解。』今經三載，不近知識，虛棄時光，徒受辛苦。即
J33nB288_p0582c14║于乙酉年，奮志同能師弟出山行腳，又值大兵平蜀。
J33nB288_p0582c15║其時荒難，升米二金，人多互相食噉，結友數人同行，
J33nB288_p0582c16║遂出劍關，入秦涉晉。又以冠氛梗路，同侶憚進，乃嘆
J33nB288_p0582c17║曰：『寧死，豈可退菩提道心耶？必欲至善知識所決明
J33nB288_p0582c18║大事，死無恨矣。』己丑夏，行至太原，途受困熱，苦患痢
J33nB288_p0582c19║疾，於道場溝晝夜百次。憶得古人於病發悟，我輩根
J33nB288_p0582c20║行不及，但奮死不忘參，雖身無力而心志精明，蒙主
J33nB288_p0582c21║人檀越道誼殷殷調治，冬季方愈。次年春，正清明交
J33nB288_p0582c22║鋒之際，冒兵直行覲禮五臺，又至盛京愍忠寺上普
J33nB288_p0582c23║下潤和尚處圓具，彼中專究毘尼，無有能決此大事
J33nB288_p0582c24║者。又因病目水瀉，即告辭南詢。至東魯，猶值兵難、水
J33nB288_p0582c25║難齊發，拚身奮志，直抵江南。首參夾山箬庵和尚處，
J33nB288_p0582c26║入堂打七，病目雙盲，自愧業重福輕，死不出堂必完
J33nB288_p0582c27║一七，及至七完，雙目全愈。我問云：『此是選佛場，心空
J33nB288_p0582c28║及第歸。如何是及第歸？』山云：『大眾在這裏。』我云：『恁麼
J33nB288_p0582c29║處處綠楊堪繫馬，家家有路透長安。』山云：『那裏是你
J33nB288_p0582c30║透長安處？』我便拂袖歸位。時因水難，絕糧散眾，往參
J33nB288_p0583a01║天童林祖。值祖已示寂，方請牧雲和尚主法，正值饑
J33nB288_p0583a02║饉，斗米五錢，大眾一千五百，其淡薄難可言諭。久而
J33nB288_p0583a03║又患脾瀉，但慶為法者多互相策進，不以苦病為障，
J33nB288_p0583a04║依住三年，自得工夫親切，病皆退矣。我問：『向上一著
J33nB288_p0583a05║則不問，非即非離意若何？』童云：『不打這葛藤。』我云：『馬
J33nB288_p0583a06║祖道：「即心即佛。」黃檗道：「非心非佛。」又作麼生？』童云：『東
J33nB288_p0583a07║西十萬，南北八千。』我云：『昔日馬祖，今朝天童。』童打一
J33nB288_p0583a08║拂云：『穿卻汝鼻孔。』我云：『龍得水時添意氣，虎逢山色
J33nB288_p0583a09║長威獰。』次因小天童弘智禪師塔院頹朽年深，夢感
J33nB288_p0583a10║張鎮臺重脩工完，啟請開光，尚命眾以夢感、開光作
J33nB288_p0583a11║法語，我呈云：『歷代老古錐，傳法震寰宇，遺跡整頹綱，
J33nB288_p0583a12║感夢於檀護。東谷菴然炳煥新，祖師覿面無回互，敢
J33nB288_p0583a13║問檀護還識祖師麼？』驀拈筆點云：『祖師法眼如千日，
J33nB288_p0583a14║為君指出大家看。』和尚點看，即命堂中領眾。一日，示
J33nB288_p0583a15║臘雪二見題，令眾作偈，我呈偈云：『一番結瑞一番寒，
J33nB288_p0583a16║天地凝然不二看，凍破虛空文不露，當陽惟放一毫
J33nB288_p0583a17║端。』童點頷之。因和尚出山，我往參雪竇奇和尚，問云：
J33nB288_p0583a18║『向上玄關則且置，末後一著請師通。』竇云：『汝從溈山
J33nB288_p0583a19║來麼？』我云：『天童、雪竇何異溈山？』竇云：『喫茶去。』我云：『不
J33nB288_p0583a20║勞醉後添盃。』拂袖便出。過江，參報恩琳和尚，恩問云：
J33nB288_p0583a21║『大千沙界海中漚，一切聖賢如電拂，且道那箇是你
J33nB288_p0583a22║本來面目？』我云：『萬里一條鐵。』恩云：『急走過。』我即珍重
J33nB288_p0583a23║歸位。又參靈隱具和尚，值上堂，我問云：『鐘未鳴，鼓未
J33nB288_p0583a24║響，早已葛藤露布了也，更陞此座堪作甚麼？』具云：『特
J33nB288_p0583a25║為闍黎。』我云：『何必畫蛇添足？』具云：『更問作麼？』我云：『也
J33nB288_p0583a26║要對眾證盟。』雖然，隨處機緣荅問，自覺疑情未破，見
J33nB288_p0583a27║地不親，奮發自誓，絕睡杜言。若不明此大事，決定罷
J33nB288_p0583a28║參，深藏巖谷，免玷僧倫。至第三日中夜，正疑德山未
J33nB288_p0583a29║後句，經行簷下，並不覺有身心，唯秪一個疑團，忽聞飛
J33nB288_p0583a30║來峰作樂聲，釋然頓脫胸中疑慮，始知天地同根、萬
J33nB288_p0583b01║物一體，從前所疑佛祖公案一一了然。即有見道偈
J33nB288_p0583b02║曰：『也大奇，也大奇，管樂聲吹向上機，撲碎虛空無向
J33nB288_p0583b03║背，倒騎鐵馬趁須彌。（二）大千沙界若浮萍，祖佛猶來
J33nB288_p0583b04║卻是塵，識破這些關捩子，一毛頭上定乾坤。（三）不疑
J33nB288_p0583b05║佛，不疑祖，大蟲元來是老虎，橫空寶劍露鋒鋩，魔佛
J33nB288_p0583b06║皆揮絕狐種。』其年正三十五歲，不由自愧自喜，思古
J33nB288_p0583b07║人一聞千悟，我輩鈍根喫許多艱辛苦，不乘其夙志，
J33nB288_p0583b08║安能得到今日耶？始知佛法本自現成，頭頭虛明自
J33nB288_p0583b09║照，從前未明公案一時頌出。及旦，呈方丈，從頭看過，
J33nB288_p0583b10║云：『據子知見，悟處分明，從今正宜深畜厚養，母妄出
J33nB288_p0583b11║頭。』我即禮拜而出。不意雪厂兄同過嘉禾參禮本師，
J33nB288_p0583b12║師問云：『聞汝于飛來峰撲碎鼻孔，是否？』我云：『和尚那
J33nB288_p0583b13║裏得這消息？』本師云：『現今贓物捉敗。』我即珍重而出，
J33nB288_p0583b14║即命掌副寺。一日，本師落堂，垂問云：『一喝不作一喝
J33nB288_p0583b15║用，諸人作麼生會？』我荅云：『覓甚麼碗？』師頷之。又因本
J33nB288_p0583b16║師誕日上堂，我問云：『威音那畔事，朕跡不留；兜率降
J33nB288_p0583b17║王宮，自揚家醜。今日和尚誕辰，未審如何指示？』師云：
J33nB288_p0583b18║『桂子月中落，天香雲外飄。』我云：『信步踏翻毘盧頂，管
J33nB288_p0583b19║教千聖落下風。』師云：『上座腳跟在甚麼處？』我便喝，師
J33nB288_p0583b20║云：『好喝。』我云：『莫怪渠儂多意氣，他家曾踏上頭關。』師
J33nB288_p0583b21║云：『重說偈言。』我云：『老老大大作恁麼語話。』師云：『又恁
J33nB288_p0583b22║麼去也。』我即珍重歸位。至秋，告辭執任，欲圖適意山
J33nB288_p0583b23║林，本師再三不允，我乞改任，遂命知藏。一日，侍立次，
J33nB288_p0583b24║師舉：『天童密祖垂問唯一師云：「興化道：『紫羅帳裏撒
J33nB288_p0583b25║珍珠。』你作麼生會？」』唯一師下語不契，『汝向這裏道一
J33nB288_p0583b26║句看。』我云：『滿盤托出。』本師頷笑，歸方丈。自後機緣偈
J33nB288_p0583b27║頌總載錄中，無更繁敘。至丙申元旦，上堂畢，示拂二
J33nB288_p0583b28║柄，命雪厂兄與我出位受付，自愧德微行淺，識智不
J33nB288_p0583b29║聰，豈敢承此大任？固辭不受。本師云：『汝各將去，他日
J33nB288_p0583b30║自然風雲聚會，為吾流通正法眼藏。』囑之再三，不敢
J33nB288_p0583c01║違師慈命，遵付作禮而退。至二月初，忽命北來訪諸
J33nB288_p0583c02║祖庭，即時渡江涉晉，經歷堯都，遇古羊二酉、宋大苑
J33nB288_p0583c03║馬，機緣相扣，遂請住霍山廣勝寺。次受汾陽滄起朱
J33nB288_p0583c04║太史請，住太子禪院，乃遣隱素、徹空二禪人復命芙
J33nB288_p0583c05║蓉。余因本師有命守志汾陽，聽其緣分，雖與眾兄弟
J33nB288_p0583c06║共聚相參，實非吾之本意，暫遵師命，聽其前緣。今為
J33nB288_p0583c07║諸人懇之再四，多少落索，一時狼藉了也。如上所說，
J33nB288_p0583c08║自山僧十八歲出方參學，至三十五歲頓脫疑團，釋
J33nB288_p0583c09║慮心歇，從前歷盡關山，受盡辛苦，單為明此一段大
J33nB288_p0583c10║事因緣。且問大眾：還知大事因緣麼？」良久，云：「百尺竿
J33nB288_p0583c11║頭重進步，十方世界現全身。珍重！勉旃！」監院領眾作
J33nB288_p0583c12║禮而退。
J33nB288_p0583c13║佛事
J33nB288_p0583c14║天童林祖忌。拈香，云：「通玄峰頂起萬丈洪波，太白巖
J33nB288_p0583c15║前會五湖龍象，不遠劍閣路三千，特特南詢趨甬上，
J33nB288_p0583c16║誰知未到清關先已藏身北斗？雖然，爭奈鼻孔今日
J33nB288_p0583c17║依然落在頑孫手裏？」驀顧左右，云：「還有知其落處者
J33nB288_p0583c18║麼？」良久，云：「隱隱常懷舊日嫌，相見猶如不相識。」
J33nB288_p0583c19║為法華禪德舉火。云：「水綠山青，玅法流通於三際；風
J33nB288_p0583c20║和日暖，青蓮香噴於人天。不從鷲嶺親聞，焉得汾河
J33nB288_p0583c21║普濟？惟此法華禪德忘形荷法，克己為人，始自汾河
J33nB288_p0583c22║岸上一旦相逢，既而乾明室中九年佐贊，今朝撒手
J33nB288_p0583c23║獨翛然，大地都盧無處著。雖然，山僧更助汝一道三
J33nB288_p0583c24║昧去也。」便燒。
J33nB288_p0583c25║為淡薄住持起龕
J33nB288_p0583c26║卓拄杖，云：「今朝踏斷路頭寬，脫體無依任往還，覿面
J33nB288_p0583c27║與君通一線，泥牛已過萬重山。」
J33nB288_p0583c28║舉火
J33nB288_p0583c29║以火炬打○相，云：「淡闍黎！還會麼？般若如大火聚，四
J33nB288_p0583c30║邊不可湊泊。若過得者，重關子方許青霄獨步、鬧市
J33nB288_p0584a01║橫身；其或未會……」擸下火炬，云：「驀面來也。」
J33nB288_p0584a02║入塔
J33nB288_p0584a03║「生本無生，滅亦非滅，七十餘年，化緣事畢。得旨歸根，
J33nB288_p0584a04║退藏於密，雲斂長空，一輪秋月。」以拄杖指骨襯云：「且
J33nB288_p0584a05║道者個又向甚處安著？」乃下骨云：「大地渾然無縫隙，
J33nB288_p0584a06║安身何處不稱尊？」
J33nB288_p0584a07║為淵白西堂舉火
J33nB288_p0584a08║「淵源磬室，演化西秦，顛拈倒弄，換斗移星，駕鐵馬於
J33nB288_p0584a09║霄漢，騎泥牛於河汾，十年疑石霜之句，今朝決斷於
J33nB288_p0584a10║乾明，透出通身無影像，豁開眼界露全真。然雖如是，
J33nB288_p0584a11║且道葉落歸根一句合作麼生？」擲炬，云：「縱觀寫出飛
J33nB288_p0584a12║禽跡，徐行踏斷流水聲。」
J33nB288_p0584a13║為道安上座舉火云
J33nB288_p0584a14║「大道只在目前，何須別尋蹊徑？若會大道真體，自然
J33nB288_p0584a15║隨處安靜。如是則生也安、死也安，秪如不生不死又
J33nB288_p0584a16║作麼生？」乃擸下火炬，云：「臘月蓮華火裏看。」
J33nB288_p0584a17║為雲谷沙彌火（名常清）
J33nB288_p0584a18║「常光三昧，清淨本然，體遍十方，了無去住。」以火打○
J33nB288_p0584a19║相，云：「會麼？隨處風流無背向，腳頭腳底總西方。苟或
J33nB288_p0584a20║未然，山僧重為指出。」擲炬，云：「一片白雲消散外，孤輪
J33nB288_p0584a21║皎潔印千江。」
J33nB288_p0584a22║為天鵝火
J33nB288_p0584a23║「心佛眾生原不二，覺迷幻妄有形差，杖頭撥出通天
J33nB288_p0584a24║竅，任運風流沒一些。」舉炬，云：「會麼？直下明明無背向，
J33nB288_p0584a25║鳳雛越格是生涯。」
J33nB288_p0584a26║
J33nB288_p0584a27║
J33nB288_p0584a28║
J33nB288_p0584a29║
J33nB288_p0584a30║
J33nB288_p0584b01║雜著
J33nB288_p0584b02║進退之鑑
J33nB288_p0584b03║夫上古住持進退，則鑑宜時當。然寄四大浮囊於三
J33nB288_p0584b04║界海中，若太倉之粒粟，其驟進勇退，雖千萬里，何利
J33nB288_p0584b05║害云乎哉？良由人情好惡不等，進亦是非，退亦是非，
J33nB288_p0584b06║人不能遠鑑至理，動為是非所惑，一進一退，惟任妄
J33nB288_p0584b07║情，卒無所主。惟聖賢則不然，其進必以道，則思所以
J33nB288_p0584b08║濟人；其退必以道，則思所以補過。其餘進退之頃，雖
J33nB288_p0584b09║百折挫，而浩然無憂，較之卒無所主者，何如哉？其或
J33nB288_p0584b10║于榮冒寵，孳孳為一己之謀者，進則與業會，退則為
J33nB288_p0584b11║情轉，是非之跡，動輒紛然，因果之招，凜然莫隱。道人
J33nB288_p0584b12║於進退，寧容無擇焉？原夫聖人洞窺理底，存實於中，
J33nB288_p0584b13║惟恐斯須或忘之也。是故于無量劫，專求至道，乃破
J33nB288_p0584b14║生死魔，而返靈源之實也。逮今時遷物變，為道人疏，
J33nB288_p0584b15║淪溺情海，勿求出心，究竟為冤，彼此何益？嗚呼！大聖
J33nB288_p0584b16║尚慈憫，設千萬接引之方，亦且未拔眾生之苦，我何
J33nB288_p0584b17║人哉，豈可不退隱乎？