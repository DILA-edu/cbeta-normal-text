J33nB294_p0721a01║雲溪語錄序
J33nB294_p0721a02║自天台智者弘放生之因，至永明壽彌盛。余官錢塘
J33nB294_p0721a03║睹子瞻遺事，愾然思念，遂于西溪河渚置放生池一
J33nB294_p0721a04║區，建雲溪精舍，延俍亭和尚主之，振揚曹洞宗旨。俍
J33nB294_p0721a05║和尚本起名儒，住華塢，匿而不出，強之然後可。先是，
J33nB294_p0721a06║余夢眾羅漢僧與余共坐，其最長者身金色，頂現圓
J33nB294_p0721a07║光。及拜俍和尚，宛如夢中所識。歲甲辰，浴佛之會，余
J33nB294_p0721a08║在古法華寺與眾言之，眾稱善，固知靈山一別儼然
J33nB294_p0721a09║未遠也。已而余去錢塘，遊京師，歷閩、粵，數年之間，俍
J33nB294_p0721a10║和尚鼓鐘式化，人天景從。由雲溪過資聖，得語錄若
J33nB294_p0721a11║干卷、外集若干卷，又閱經十二種，《洞宗綱要》、《人天眼
J33nB294_p0721a12║目》、參智證傳各若干卷，並皆出自胸臆，發攄道妙。噫！
J33nB294_p0721a13║異矣。昔弁山阡與大川濟同時，其後為雲溪逸。俍和
J33nB294_p0721a14║尚先稱逸亭，比復以雲溪顯，豈同揆者耶？又雲溪才
J33nB294_p0721a15║說法好云蘇嚕，叢林有才蘇嚕之目。雲溪瑛近出晚
J33nB294_p0721a16║年，雲溪恭最為先導。古稱雲溪者眾矣，今日者，絕後
J33nB294_p0721a17║光前，超佛越祖，感余于夢，詎偶然哉？俍和尚嗣法新
J33nB294_p0721a18║豐，當洞山三十四世。余受學金陵劉公，當洞山三十
J33nB294_p0721a19║五世。淵源會合有繇也。是為序。
J33nB294_p0721a20║康熙己酉佛成道日，關西慕天顏敬題。
J33nB294_p0721a21║俍亭大師語錄序
J33nB294_p0721a22║德山云：「我宗無語句，亦無一法與人。」審此千七百，則
J33nB294_p0721a23║何物也？蓋先德之有言，因學者之咨扣，言既多矣，不
J33nB294_p0721a24║無雞聲冒響之徒，如是遂立綱宗種種，以揀乾慧一
J33nB294_p0721a25║流人。不謂此道一行，返成狡狐窟宅，聰明鑽隙之士，
J33nB294_p0721a26║往往麻蛇引蔓，人鬼相欺。安知向上宗乘，貴在一期
J33nB294_p0721a27║徹證，作家相見，一挨一拶，愈出愈奇，東擲西拋，無非
J33nB294_p0721a28║栗棘蓬、金剛圈也。癸卯秋八月，走古杭，禮愚庵老和
J33nB294_p0721a29║尚足，晤俍亭法兄，語未終日，情多神契。將別，兄示我
J33nB294_p0721a30║語錄一帙，展讀數過，如倚天長劍，鋒鍔騰光，直斬從
J33nB294_p0721b01║上葛藤，不落時人窠臼。至其焚巢摟穴，敵在機先，奪
J33nB294_p0721b02║鼓攙旗，用神言外，非臥雪吞氈，久經行陣，功深汗馬
J33nB294_p0721b03║者，能具此手眼哉？此刻一出，當令倚墻靠壁叱吒之
J33nB294_p0721b04║流，藏影無地，彼塗粉抹脂，嫋嫋無鹽一類，又安敢效
J33nB294_p0721b05║嚬西子耶？
J33nB294_p0721b06║棲霞法弟竺菴大成題
J33nB294_p0721b07║
J33nB294_p0721b08║
J33nB294_p0721b09║
J33nB294_p0721b10║
J33nB294_p0721b11║雲溪語錄序
J33nB294_p0721b12║余昔從愚庵老人問第一義，則輾然色喜，今俄頃間
J33nB294_p0721b13║已二十餘年矣。顧自以西來大意，湖南、江西發攄已
J33nB294_p0721b14║極，五家宗派各述旨歸，至開寶、太平而後，奇言妙句，
J33nB294_p0721b15║亹亹疊興，雖理趣紛殊，而去古逾遠，神明其道，蓋戛
J33nB294_p0721b16║戛乎難之。俍亭和尚稟受超越，悟繇于心，得愚庵之
J33nB294_p0721b17║正傳，溯黃梅之家法，折衝盡變，靡不合宜，進退縱橫，
J33nB294_p0721b18║一往如意。吾知長蘆以下，式起門庭，新豐以來，謂為
J33nB294_p0721b19║真子，非俍師誰屬耶？余賦性質直，不喜搖唇弄舌，瞇
J33nB294_p0721b20║昧古人，然意有所疑，未敢遽以為是。每相從問對，瓶
J33nB294_p0721b21║瀉雲興，不可方物，以為靈山儼然，其在此乎？挂缽雲
J33nB294_p0721b22║溪，著述盈尺，語錄凡十八卷，弟子就學者從而集之，
J33nB294_p0721b23║屬余序。余思夫丹霞在近，而笊籬殊愧于襄陽；南泉
J33nB294_p0721b24║逼人，而牡丹長夢于陸亙。對此依依，益深向往耳。燈
J33nB294_p0721b25║巖先生自西江來，見雲溪，與語大悅，退謂人曰：「江南
J33nB294_p0721b26║知識，所在成林，要以雲溪為稱首。」今語錄出，見者益
J33nB294_p0721b27║信，非吾輩阿私獨徇所好也。
J33nB294_p0721b28║
J33nB294_p0721b29║康熙丙午冬日　　法弟子王益朋拜題
J33nB294_p0721b30║
J33nB294_p0721c01║雲溪語錄序
J33nB294_p0721c02║我宗無語句，黃面瞿曇在木菩提樹下，居其劣不居
J33nB294_p0721c03║其勝，終恐輸卻雲門胡餅。至三七思惟，往到子所，亦
J33nB294_p0721c04║猶風后軍師，明排八陣，暗展機篝，彌綸沙界，得未曾
J33nB294_p0721c05║有。這著子實不在言句上。雲門云：「今時人離卻言句
J33nB294_p0721c06║則不可。」達磨西來，落落不合于時。韓淮陰作背水陣，
J33nB294_p0721c07║明知新軍不為我用，置之死地，方有活路。轉換旗幟，
J33nB294_p0721c08║趙軍大衄。六傳而開五宗，天下英俊無有不為漢用
J33nB294_p0721c09║者矣。言句離，即何物麼魔，敢向此中置喙？俍亭挺子，
J33nB294_p0721c10║始列縫掖，遍參知識，閱禪典，得入孫武兵法，略知奇
J33nB294_p0721c11║正。既從余遊，脫去俗服。天然子英邁出群，聖僧不敢
J33nB294_p0721c12║正坐。居數年，住河渚雲溪把茅之下，比南陽臥龍，略
J33nB294_p0721c13║定圖式。殘僧數輩，巍然高座，正如法昌遇一力撾鼓，
J33nB294_p0721c14║驕他廣眾。有小參、普說、問荅機緣，并書疏雜述，隨說
J33nB294_p0721c15║隨錄，釐為上下卷。老僧善病數年，命侍者朗誦榻前，
J33nB294_p0721c16║不覺霍然稱快。陳琳草檄，枚乘七發，起人錮疾者，此
J33nB294_p0721c17║也。從來屬文易，辭章環錯難；詞章易，立意迥絕難；立
J33nB294_p0721c18║意易，意外意難；意外意易，句外句難。雲溪為其難者，
J33nB294_p0721c19║能出人一頭地。老僧為汝句逗分明，則易易耳。俍亭
J33nB294_p0721c20║其字，俗號逸亭，字世臣，姓徐氏，今出世。初住雲溪，記
J33nB294_p0721c21║取記取。
J33nB294_p0721c22║
J33nB294_p0721c23║愚庵盂老人題
J33nB294_p0721c24║
J33nB294_p0721c25║
J33nB294_p0721c26║
J33nB294_p0721c27║
J33nB294_p0721c28║
J33nB294_p0721c29║
J33nB294_p0721c30║
J33nB294_p0722a01║雲溪俍亭挺禪師語錄卷一之一
J33nB294_p0722a02║
J33nB294_p0722a03║侍者智淙、智沇編錄
J33nB294_p0722a04║上堂。「元正啟祚，品彙咸新，斗轉春回，百事大吉，泰，小
J33nB294_p0722a05║往大來，吉，亨。天地始交，萬物並育，梅花開嶺外之春，
J33nB294_p0722a06║雪屋現林中之色。寒巖異草，從教寶燄重重；古木深
J33nB294_p0722a07║雲，曾見奇花簇簇。庭前鸑鷟共舞文琅，室內麒麟交
J33nB294_p0722a08║參玉象。鶴鳴慕護法要山僧建立曹洞宗猷，今日開
J33nB294_p0722a09║章第一。且畢竟如何是逢時及節一句聻？村歌社舞
J33nB294_p0722a10║太平春，新年人享太平福。」
J33nB294_p0722a11║上堂。「『石傘峰前玉一溪，逢源那更動舟迷？落花無限
J33nB294_p0722a12║春山暮，得路還家聽鳥啼。』此先愚庵老人在雲門入
J33nB294_p0722a13║室時證道偈也。看他得的人自由自在，正所謂五陵
J33nB294_p0722a14║公子遊花，不比貧兒落魄。當初先老人在真寂時，問
J33nB294_p0722a15║一答百、問十答千，十分快便。有僧問：『高峰四句，那一
J33nB294_p0722a16║句能殺能活、能縱能奪？』老人云：『是第五句。』僧便問第
J33nB294_p0722a17║五句，老人云：『小鬼挨磨，金剛解鋸，逼射光鋩，勃不可
J33nB294_p0722a18║遏。卻早不肯自許，畢竟泛鏡水、上塗山，討得四稜蹋
J33nB294_p0722a19║地，末後一著始到牢關，腦後一椎欺君不得。』古人之
J33nB294_p0722a20║言不為妄也，後學初機大好一個龜鑑。」
J33nB294_p0722a21║上堂。「不見一色，始是半提。一色若消，方名尊貴。昨日
J33nB294_p0722a22║底許多瑤階玉宇，珠樹瓊花，貝闕千尋，銀山百疊，一
J33nB294_p0722a23║時間那裏去也？莫不是一色消了麼？雖則純清絕點，
J33nB294_p0722a24║將知雪屋人迷。轉一位來，別是許多世界。看看柳搖
J33nB294_p0722a25║金色，梅吐琪葩，蒲目苦叢，爭如不艷？夜來金鳳子，飛
J33nB294_p0722a26║起石烏龜，大好眼前消息。」
J33nB294_p0722a27║上堂。「摘楊花，摘楊花，斷拂老人別行一令，改作新荔
J33nB294_p0722a28║枝去也。雲溪這裏楊花飄落，雖有幾個蜜浸荔枝，是
J33nB294_p0722a29║陳年古董，今日人天眾前不免應個時節。」以拂子指
J33nB294_p0722a30║庭下云：「玫瑰花，玫瑰花。」
J33nB294_p0722b01║上堂。「古渡迷迷，春草萋萋，亂雲纔捲五峰齊，隨路入
J33nB294_p0722b02║松溪。錦鱗濯濯，青鳥飛飛，庭前柏樹幾時移？梅影透
J33nB294_p0722b03║疏籬。急認取，莫遲疑，有讀書人來報也。」以拂子指云：
J33nB294_p0722b04║「楊自西，楊自西。」
J33nB294_p0722b05║上堂。「百花落盡啼無盡，又向亂峰深處啼。呀！呀！啼得
J33nB294_p0722b06║血流了也，有什麼用處？雲溪今日失利。」
J33nB294_p0722b07║送不疑知客還衡陽，小參。「南嶽石頭，荊州天皇，楚王
J33nB294_p0722b08║城畔，汝水東流，這裏偏饒佛法。不疑信子從牡丹花
J33nB294_p0722b09║下識得根苗，在寶鏡堂前親從指授，逢渠睹影，直到
J33nB294_p0722b10║玄關。巖頭、德山事窮的要，馬祖病、藥山病、曹山病，奇
J33nB294_p0722b11║奇怪怪，非世可醫。綿州附子桂州薑，不免就路還家，
J33nB294_p0722b12║同他善財採藥。今日適當世尊降誕，因齋慶讚，為伊
J33nB294_p0722b13║勸行，指天指地，惟我獨尊，黃面瞿曇一狀領過了也。
J33nB294_p0722b14║從來臨濟慣侮黃蘗，有其父必生其子，老漢未會，末
J33nB294_p0722b15║後凍儂猶有鄉情，非關智過于師，也只播揚家醜。若
J33nB294_p0722b16║是我洞山門下，子順父、臣奉君，個裏獨彰尊貴，唱出
J33nB294_p0722b17║還鄉曲調，果然枯木生花。畢竟還鄉曲調如何唱聻？
J33nB294_p0722b18║黃鶴樓前鸚鵡洲，此去漢陽不遠。」
J33nB294_p0722b19║小參。「寧逢惡賓，莫逢故人，冤家路窄，撞著王寉。山居
J33nB294_p0722b20║士驀頭驀腦問個：『如何是須彌山頂浪滔天？』老僧被
J33nB294_p0722b21║他一問，啞子喫黃連，幾乎開口不得。賴他居士是個
J33nB294_p0722b22║十分聰明人，將兩句道理話兒領會去了。然雖如此，
J33nB294_p0722b23║芥內須彌，須彌內芥，洪波浩森，白浪滔天，切莫一切
J33nB294_p0722b24║作道理領會好。僧問雲蓋：『如何是須彌山頂浪滔天？』
J33nB294_p0722b25║蓋云：『文殊正作鬧。』是何道理？大眾還知麼？顛倒顛，顛
J33nB294_p0722b26║倒顛，須彌無頂浪滔天，旱地遍紅蓮。驅大象，藕絲牽，
J33nB294_p0722b27║夜半騎魚過市廛，柱杖兩頭穿。還自笑，絕堪憐，波斯
J33nB294_p0722b28║持密咒，舌上覆金錢。」
J33nB294_p0722b29║上堂。「門內綠陰深處，門外遠峰無數。看野樹橫雲，木
J33nB294_p0722b30║田飛鶩，孤筑一夜上天台。拾得重來，寒山幾度？釋迦
J33nB294_p0722c01║貧，迦葉富，一摠由他。說甚麼鄂渚呈橈，韶陽抽顧？笑
J33nB294_p0722c02║伊家邯鄲學唐步。」
J33nB294_p0722c03║上堂。「今日不著。」便下座。
J33nB294_p0722c04║上堂。「魚遊水濁，舟行岸移。過得雲溪這一關，嶄然頭
J33nB294_p0722c05║角露也。小唐長老，魚龍抵角，許多熱鬧。今日那裏去
J33nB294_p0722c06║來？千金池上，雲噴浪捲。蛟龍繞船，乘空飛去。只可惜
J33nB294_p0722c07║燒尾之蟲，依舊困魚止深。還知道死水不藏龍麼？來！
J33nB294_p0722c08║來！」以拄杖作舞棹勢。
J33nB294_p0722c09║上堂。「閒閒晝長人靜，大好枕書眠。胸無一事，囊無一
J33nB294_p0722c10║錢，空懸寶鏡，高掛夜明。簾深柳外藕花邊，罷釣歸來
J33nB294_p0722c11║不繫船。看業風陣陣，吹散了閑神野鬼。一力撾鼓，并
J33nB294_p0722c12║瞞他十八高賢。」
J33nB294_p0722c13║上堂。「古人道：『商嶺東西路不分，兩間茆屋一溪雲。師
J33nB294_p0722c14║言耳瞶知師意，人是人非不欲聞。』阮嗣宗口不臧否
J33nB294_p0722c15║人物，所謂不見不聞無窮也。不聞聞，聞不聞，莫是絕
J33nB294_p0722c16║氣息一句麼？馬祖一喝，百丈耳聾，又作麼生？大冶精
J33nB294_p0722c17║金，應無變色，十分道盡了也。大機大用，描繪百端，怎
J33nB294_p0722c18║出得雪竇腔子？」
J33nB294_p0722c19║小參。「三途地獄，百千諸佛從茲往來，仔細看將起來，
J33nB294_p0722c20║真個好笑。設夜叉幾部，列牛頭兩行，他閻羅大王也
J33nB294_p0722c21║只業在其中，得已不已。如今事到頭來，這地獄也須
J33nB294_p0722c22║空盡了。雲溪拄杖口中念念有詞，倏把他十八鬲子
J33nB294_p0722c23║都變作三十三天，十類眾生盡往塵沙佛土放光現
J33nB294_p0722c24║瑞，何況千金池上魚龍、蝦蟹、蟞蚌、龜螺無不向空裏
J33nB294_p0722c25║翻身，一時變換。去，去，去，蘭盆會中地搖六震了也。且
J33nB294_p0722c26║道具何等神通，有如此奇特聻？前村蔣公大王切忌
J33nB294_p0722c27║道破。」
J33nB294_p0722c28║上堂。「和尚病，有不病者麼？有不病者來看和尚麼？老
J33nB294_p0722c29║僧看他有分。老老大大錯下名言。若論那不病者，直
J33nB294_p0722c30║饒佛眼覷之不及，說甚看他有分來。設有問：『雲溪病，
J33nB294_p0723a01║有不病者麼？』荅他道：『無。』『恁麼則和尚全身病也。』荅他
J33nB294_p0723a02║道：『老僧病入膏肓，只覓他起處不得。』一病十五日不
J33nB294_p0723a03║起，口巴巴的說甚佛法。古人說渠說我，分明話作兩
J33nB294_p0723a04║頭。雲溪老漢零零丁丁，只這個有病的若存若亡，這
J33nB294_p0723a05║邊那邊安放不下。何況他不病者，又去好肉穵瘡。他
J33nB294_p0723a06║看我卻沒鼻頭，我看他全無眼孔。如今將渠將我打
J33nB294_p0723a07║作一塊、束做一團，都送在針鋒眼裏，病與不病且自
J33nB294_p0723a08║由他。逢人切忌錯舉。」
J33nB294_p0723a09║小參。「十方同聚會，個個學無為，此是選佛場，心空及
J33nB294_p0723a10║第歸。」驀舉拳，云：「我手何似佛手？開拳不落地，應物善
J33nB294_p0723a11║知時。此事如弄丸相似，拏三道五輪手揮空，須是其
J33nB294_p0723a12║人始解機先一著。若待如何若何思量擬議，早落節
J33nB294_p0723a13║了也。也有權、也有實，也有照、也有用，奪人、奪境，俱奪、
J33nB294_p0723a14║俱不奪，八十公公入場屋，真誠不是小兒戲。業就巍
J33nB294_p0723a15║科，這裏不當容易。然雖如此，一般擎拳指掌，就中西
J33nB294_p0723a16║園甚奇特，俱胝一指頭禪，只為承當不的確。如何是
J33nB294_p0723a17║俱胝不的確處聻？參。」（居士丹次，有以狀元拳行茶者，因舉遠公圍棋說法事，請師小
J33nB294_p0723a18║參。）
J33nB294_p0723a19║上堂。「尋常道個唱和句也不容易，諸方鹵莽禪和，只
J33nB294_p0723a20║曉得個掀翻法座、推倒禪床，以為是當機不讓，那知
J33nB294_p0723a21║雙明雙暗、能強能弱、放去收來，卻自有許多宛轉機
J33nB294_p0723a22║絲之妙聻？呵呵呵！青原一宗，料想無人識得。高山流
J33nB294_p0723a23║水千年調，白雪陽春萬古心，不是巖頭、雪峰，誰與共
J33nB294_p0723a24║賡此曲？蘆江淙子、渟泉沇子擔荷吾宗，努力！努力！」
J33nB294_p0723a25║晚參。「下載清風月滿船，遊魚透網樂長川，不貪吞餌
J33nB294_p0723a26║從今去，秋水蘆花自在眠。王鶴山居士入山放生，趁
J33nB294_p0723a27║此一時要老僧說些佛法。早間疾風暴雨，將許多魚
J33nB294_p0723a28║龍蝦蟹送在一邊，佛法一時收拾過了，到晚來悠悠
J33nB294_p0723a29║洋洋，水寒夜靜，明月滿船，卻又無從說起，抑不得已
J33nB294_p0723a30║舉一節現成公案搪塞了他。昔深、明二上座過淮河，
J33nB294_p0723b01║見鯉魚躍出，深云：『俊哉！好似個衲僧。』明云：『何似當初
J33nB294_p0723b02║不入網來？』深云：『明兄！明兄！尚欠悟在。』明行三十里乃
J33nB294_p0723b03║省。鶴山居士看語錄、做工夫，整整忙了四五年，這些
J33nB294_p0723b04║去處曾得了當麼？明公鈍漢，被他一網打來三十里，
J33nB294_p0723b05║轉尾回頭一摠不得快便。鶴山居士若能舉起，便知
J33nB294_p0723b06║裂開羅網特地翻身，好與古人覿面去也。金鉤脫卻，
J33nB294_p0723b07║當處逍遙，說甚麼悟與不悟？」
J33nB294_p0723b08║上堂。適鴻雁一群飛過，師云：「過去了也。」便下座。
J33nB294_p0723b09║接寶壽、白巖兩和尚書，知荊州有偽造天王寺，集眾
J33nB294_p0723b10║小參。「達磨不來東土，諸祖不往西天，痴人自生分別，
J33nB294_p0723b11║佛法沒有兩般。天皇道悟本出石頭，收得一個賣餅
J33nB294_p0723b12║兒童，家居近寺，因此傳持佛法。後來周金剛親到龍
J33nB294_p0723b13║潭，殃及兒孫，留下雲門、法眼兩宗，祗明得個回互法
J33nB294_p0723b14║門，到底石頭路滑，幾般瞎漢硬將他龍潭崇信割去
J33nB294_p0723b15║青原，扯入南嶽。須知江西、湖南摠只一宗，在彼在此
J33nB294_p0723b16║何勞分別？雪峰老漢嘗云：『自從先德山、石頭以來，傳
J33nB294_p0723b17║此秘密本自分明，又特舉門門一切境，回互不回互
J33nB294_p0723b18║為言，是何意旨？』當時洞山、德山每每節拍相應，巖頭
J33nB294_p0723b19║見德山，跨門便喝，山便打，頭禮拜，洞山云：『不是奯公，
J33nB294_p0723b20║大難承當。』巖頭云：『我當時一手抬、一手搦。』雪峰三登
J33nB294_p0723b21║投子、九上洞山，淘沙淘米、枯木糝花，約莫有幾分成
J33nB294_p0723b22║就了？洞山云：『據子因緣，合在德山。』指他到德山去。欽
J33nB294_p0723b23║山、文邃、巖頭、雪峰生死同條，或嗣洞山、或嗣德山，並
J33nB294_p0723b24║祖湖南，旨歸是一，從上來血脈井然，明眼人前舉起
J33nB294_p0723b25║自薦。今人趁口說德山棒、臨濟喝，瞎驢趕大隊，遠之
J33nB294_p0723b26║遠矣。三家村裏土地公公，莫認驢鞍橋作阿爺下頷。」
J33nB294_p0723b27║為栖霞竺菴和尚設供，上堂。「鷓鴣聲裏送離憂，零亂
J33nB294_p0723b28║桃花泣未休，可是五天歸去疾，新豐寥落使人愁。我
J33nB294_p0723b29║竺庵法兄和尚，湖濱一別，于今五年，勝萬斛于西江，
J33nB294_p0723b30║飛九重之聖箭。左青原、右南嶽，從大好山下開二甘
J33nB294_p0723c01║露門；前采石、後栖霞，在浪杖人前標正法眼藏。覺銕
J33nB294_p0723c02║嘴呼為同伴，逢人怒罵不休；勤巴子應屬前身，室中
J33nB294_p0723c03║歡喜不徹。碧巖青嶂是處留題，木女石人到來著價。
J33nB294_p0723c04║猶憶五年前，鳳凰山頂刻羽調宮，瑪瑙坡旁吟風弄
J33nB294_p0723c05║月，末後句為君舉揚，破沙盆大家扶起。皇天降割，祖
J33nB294_p0723c06║道凌夷，歸雙履于七個蒲團，走千山于一條楖栗。金
J33nB294_p0723c07║棺自舉，豈甘落在他人？一色全消，個裏不留朕跡。火
J33nB294_p0723c08║中銕鷂撲地高飛，燄裏寒冰當陽顯出，這是我法兄
J33nB294_p0723c09║和尚一生受用不盡的，卻也不為分外。只可惜崦嵫
J33nB294_p0723c10║匿景，震旦晦冥，崑崙倒流，蔥嶺荒忽。今日雲溪末席
J33nB294_p0723c11║酌水獻花，要為我法兄傳下個最後消息，但依依楊
J33nB294_p0723c12║柳，玉欄干上遍界藏真；灼灼桃花，金絡索邊相逢覿
J33nB294_p0723c13║面。即如長慶道：『萬象之中獨露身。』莫便是這個麼？呀！
J33nB294_p0723c14║呀！過去了也。大眾！且向長慶門前作禮三拜。」
J33nB294_p0723c15║為明經沈寶先居士對靈小參。「秋虫日以悲，秋草不
J33nB294_p0723c16║常好，惆悵林原，凋落梧桐。早正兩岸荷花，樹林水鳥，
J33nB294_p0723c17║說甚神州三島？蘭桂飄香，芙蓉未老，看夜半鳥啼，日
J33nB294_p0723c18║輪杲杲。寶先居士向定光童子深探淵源，就闕里真
J33nB294_p0723c19║人別開生面，今年閏夏聚首祗園，問釅茶三四碗于
J33nB294_p0723c20║佛日夾山，敘交遊八九人于子瞻山谷，未幾分袂，遽
J33nB294_p0723c21║遠毘耶。掉頭不顧，知現影之無常；撩起便行，但抽身
J33nB294_p0723c22║之太早。兩公子特請山僧到來，欲借那九歌九辨，招
J33nB294_p0723c23║屈原天上之魂；更假此一詠一彈，留叔夜雲中之駕。
J33nB294_p0723c24║昭昭朗朗，遍界難藏；巍巍堂堂，呼之欲出。見麼？見麼？」
J33nB294_p0723c25║以拂子拂一拂，云：「寶先居士向山僧拂子頭上放光
J33nB294_p0723c26║動地去也，大眾急須認取。」
J33nB294_p0723c27║上堂。「荷葉團團團似鏡，菱角尖尖尖似錐，風吹柳絮
J33nB294_p0723c28║毛毬走，雨打梨花蛺蝶飛。此四句中，有一句奪人不
J33nB294_p0723c29║奪境，有一句奪境不奪人，有一句人境兩俱奪，有一
J33nB294_p0723c30║句人境兩不奪。若人會得，直可捉敗克符，掀翻普化；
J33nB294_p0724a01║若也不會，未免向他主賓照用轉了也。大眾！滿池荷
J33nB294_p0724a02║葉即且置，洲上采菱且道是人聻？是境聻？」
J33nB294_p0724a03║上堂。「橙黃橘綠，秋色宛然，又是一番時候了也。昔閩
J33nB294_p0724a04║王封柑、橘各一枚，遣使東問雪峰云：『既是一般顏色，
J33nB294_p0724a05║為甚麼名字不同？』峰將柑、橘依舊封回。閩王復遣問
J33nB294_p0724a06║玄沙，沙遂將一張紙蓋卻。閩王作家君王，特伸一問。
J33nB294_p0724a07║雪峰老漢借婆衫子拜婆年，已是十分抵對了也。閩
J33nB294_p0724a08║王再三撈摝，玄沙錦縫重重，好一場曲調。諸仁者！玄
J33nB294_p0724a09║沙荔枝、閩王柑橘滋味一般，你們曾細細嘗著麼？莫
J33nB294_p0724a10║但是念詩章、貪景色，雙柑斗酒聽黃鸝，學他名士風
J33nB294_p0724a11║流，閻羅王未許你在。」
J33nB294_p0724a12║晚參。揮手，云：「洞山喫果子，這果子上的佛法從古流
J33nB294_p0724a13║傳。我如今再舉一節：昔溈山與仰山磐陀石上坐次，
J33nB294_p0724a14║有鳥啣紅柿子墮前，仰云：『當是和尚道德所感。』溈云：
J33nB294_p0724a15║『汝亦不得無分。』乃剖食之。一個紅柿子無端現前，他
J33nB294_p0724a16║溈仰父子借來送茶，你奉我一盞、我奉你一杯，大家
J33nB294_p0724a17║十分酩酊。後來，臨濟打黃蘗、▆打臨濟，一段宗風改
J33nB294_p0724a18║頭換面，你道有多少奇特聻？參禪上客囫圇吞個棗
J33nB294_p0724a19║子卻使不得。」
J33nB294_p0724a20║上堂。「溪水泠泠溪上秋，巖桂香飄香滿樓，採芙蓉兮
J33nB294_p0724a21║木木，搴杜若兮芳洲。黃山谷本是俗漢，被他晦堂老
J33nB294_p0724a22║翁將一陣業風把些木樨香氣送在面前，當作無隱
J33nB294_p0724a23║之旨，後來若不被人點破，幾乎錯斷送了一生。這也
J33nB294_p0724a24║罷了，且道人煙橘柚、秋色梧桐、石上藤蘿、洲前蘆荻，
J33nB294_p0724a25║與他木樨香氣還有差別也無？這裏無隱之旨且作
J33nB294_p0724a26║麼生會？人人盡是悲秋客，宋玉情多也大難。」擊拂子
J33nB294_p0724a27║一下，云：「須是顥亭居士始得。」
J33nB294_p0724a28║上堂。「昨夜雨盆傾，打倒葡萄棚。知事普請大眾拄的
J33nB294_p0724a29║拄，撐的撐，撐撐拄拄到天明，依舊可憐生。老僧二十
J33nB294_p0724a30║年前被此一則語換卻眼睛，整整看了五夏，于途中
J33nB294_p0724b01║踏著一個蚌殼，忽然坐斷玉泉，打翻杜順。大眾！還知
J33nB294_p0724b02║麼？聲聞說四諦法，緣覺十二因緣法，菩薩說六度萬
J33nB294_p0724b03║行法，摠是可憐生。降王宮，修苦行，睹明星，四十九年
J33nB294_p0724b04║說法，末後拈花，一場敗闕，摠是可憐生。西天四七，東
J33nB294_p0724b05║土二三，摠是可憐生。左青原，右南嶽，斷送舌頭；前江
J33nB294_p0724b06║西，後湖南，掀翻鼻孔，摠是可憐生。說什麼君臣正偏、
J33nB294_p0724b07║功勳王子、四賓主、四料揀、三玄三要、九十六圓相、一
J33nB294_p0724b08║句三句六相義，摠是可憐生。可憐生！可憐生！過去莊
J33nB294_p0724b09║嚴劫、現在賢劫、未來星宿劫，百千諸佛許大法身，盡
J33nB294_p0724b10║向他玉泉皓長老布絲孔裏立地翻身去也。可憐生！
J33nB294_p0724b11║可憐生！葡萄滿架，引蔓牽藤，逢人不覺絆倒。」
J33nB294_p0724b12║小參。「廬山面目任東西，五老浮河事更奇，但有高賢
J33nB294_p0724b13║傳古昔，漫勞蓮漏話支離。雲溪道謝東林，人慚慧遠，
J33nB294_p0724b14║稜稜病骨惟知魚鳥相親，落落吾徒但許水雲作伴，
J33nB294_p0724b15║其奈夙緣未了，勝友來尋，連朝施愚山、吳樸齋繾綣
J33nB294_p0724b16║同遊，明日葉嘿菴、諸永齡聯翩入社，木樨叢裏依然
J33nB294_p0724b17║無隱乎爾之文，牡丹庭前薦得萬物一體之旨，何必
J33nB294_p0724b18║客兒高會鑿出蓮池，無煩許詢相逢自誇高座，蕭疏
J33nB294_p0724b19║一徑不種梧桐，嘹嚦三秋祗餘蘋末，禪耶？淨耶？一摠
J33nB294_p0724b20║村之不論不議而已。只有一件，今夜水晶宮畔風動
J33nB294_p0724b21║蓮開，白玉臺前香飄花落，南泉玩月次恁般恁般，諸
J33nB294_p0724b22║公莫向這裏討個消息麼？清光何處無？且請十八高
J33nB294_p0724b23║賢各各下個註腳。」
J33nB294_p0724b24║為深谷和尚設供，上堂。「祖道于今嘆寂寥，耶溪風雨
J33nB294_p0724b25║轉蕭蕭，最嫌隻履西歸急，夜駕泥牛渡板橋。顯聖堂
J33nB294_p0724b26║上深谷法兄和尚，行解圓成，人天簇擁，雙林影現，去
J33nB294_p0724b27║而未遙，俱胝指頭，用之不盡。孫承祖業，遂雲門寺裏
J33nB294_p0724b28║花雨繽紛；子繼父風，看石傘巖前洪波浩淼。今日銀
J33nB294_p0724b29║籠迥脫，鶴不停椃，靈木迢遙，鳳無依倚。翻身那畔，直
J33nB294_p0724b30║入蓮花萬峰；撒手當陽，不坐石霜一色。還知他臨行
J33nB294_p0724c01║親切一句十分道了麼？廋嶺梅花帶雪飛，臘月冰河
J33nB294_p0724c02║發寒燄。」乃合掌，云：「勺水不恭。下座去，薄陳微供。」
J33nB294_p0724c03║上堂。舉：「報恩雲溪成禪師上堂云：『秋雨乍寒，汝等諸
J33nB294_p0724c04║人青州布衫成就也未？』良久，喝曰：『雲溪今日冷處著
J33nB294_p0724c05║一把火。』我即不然，秋雨且晴，汝等諸人青州布衫脫
J33nB294_p0724c06║下也未？」良久，喝曰：「雲溪今日不妨少處減些子。且道
J33nB294_p0724c07║古雲溪是？今雲溪是？具眼者辯看。」
J33nB294_p0724c08║上堂。「菊花紅蓼正芬芳，一句明明為舉揚，攜手木童
J33nB294_p0724c09║歸去晚，月船親到水雲鄉。天童覺祖趁口提持，不傷
J33nB294_p0724c10║物義。大眾看看，恁麼時、恁麼處、恁麼來、恁麼去，親到
J33nB294_p0724c11║雲溪，不得當面錯過。即今還有傍分借路內紹到家
J33nB294_p0724c12║者麼？有則近前與你圓成曲調。月色練鋪水曲，蘆花
J33nB294_p0724c13║夜映門頭，分明只是個人，宛轉歸來舊處。諦審諦觀，
J33nB294_p0724c14║老僧不敢瞞你。」
J33nB294_p0724c15║上堂。「雞冠花矮隔林叢，黃菊東籬綻曉風，最是一年
J33nB294_p0724c16║秋意足，少年人老蓼灘紅。僧問法眼：『如何是色？』眼豎
J33nB294_p0724c17║起拂子，或云：『雞冠花。』或云：『貼肉汗衫。』一般置問，為何
J33nB294_p0724c18║荅處不同？且道雞冠花與豎拂、拈椎是何差別？貼肉
J33nB294_p0724c19║汗衫為甚麼再脫不下？摠耶？別耶？同耶？異耶？成耶？壞
J33nB294_p0724c20║耶？且作麼生收取？若向這裏辯得，要窺他法眼一宗
J33nB294_p0724c21║正不難也。今朝十月初一，嚴霜漸落，朔風早寒，弄得
J33nB294_p0724c22║滿園秋色東倒西歪，吹去萎花更雨新。者或者是其
J33nB294_p0724c23║時麼？分付玄冥，別行正令。」
J33nB294_p0724c24║上堂。「夜眠侵早起，又有不眠人。我早候白，伊更候黑。
J33nB294_p0724c25║十月初五日達磨祖師誕辰，雲溪長老硬著頭皮，先
J33nB294_p0724c26║他一日出世。妙吉祥海月觀音前兩日應現，五百尊
J33nB294_p0724c27║羅漢後半月化生。還有那西王母逐隊而來，溪谷大
J33nB294_p0724c28║神同時下降，攪作一塊，溷作一堂，道冠儒履釋袈裟
J33nB294_p0724c29║卻也難為分辨。且喜雲溪長老隨流放曠，野岸為家，
J33nB294_p0724c30║生緣與魚鳥相親，到處任馬牛呼我。今日是他生日，
J33nB294_p0725a01║可可的沈震行、韡侯兩居士率引善類入山放生，鶴
J33nB294_p0725a02║飛鷗渡，鳥語虫鳴，滿前都是生意。古人道：『情與無情，
J33nB294_p0725a03║皆同一體。』燈籠露柱下，兜率降王宮。臨末稍頭，變作
J33nB294_p0725a04║一個金鯽鯉魚，凌空而去。須信得遊梁入魏，面壁九
J33nB294_p0725a05║年，折葦西渡，踰蔥嶺，踏流沙，一摠不是達磨鬍子。你
J33nB294_p0725a06║諸人曾廝認廝認麼？今日現前許多飛者、走者、動者、
J33nB294_p0725a07║植者、升者、沉者、靈者、蠢者，一齊在雲溪眉睫上打個
J33nB294_p0725a08║筋斗，直走向三十三天，高聲唱贊云：『善哉！善哉！功德
J33nB294_p0725a09║無邊，祝颺難及。』弟子輩捱捱擠擠簇擁上前，要覓雲
J33nB294_p0725a10║溪長老為他慶生。長老卻帶水拖泥，直輥到赤虷青
J33nB294_p0725a11║螺隊裏，隨類現形，低低發響，道：『以我為鼠肝耶？以我
J33nB294_p0725a12║為蟲臂那？』三世諸佛彼此輪流，大家同在這裏。」
J33nB294_p0725a13║上堂。「蕭蕭蘆荻任遨遊，偶駕孤篷泛小舟。密雨彌風
J33nB294_p0725a14║都不管，一心只在釣魚鉤。雲溪任運蹉跎，隨緣度日。
J33nB294_p0725a15║三文錢買個黑澇波，摸些魚螺蝦蜆，生意十分冷淡。
J33nB294_p0725a16║卻被個戴烏紗巾的俗漢隔江覷破，驀頭罵來道：『不
J33nB294_p0725a17║謂雲溪不足，千古惡口傷人，恰恰慶生一句。』然雖如
J33nB294_p0725a18║此，黃牛盆盎，橘殼依然；白馬香爐，酒臺不遠。賓主相
J33nB294_p0725a19║逢，一場聒絮。周太常論道，楊翰林譚禪。玉泉道場，關
J33nB294_p0725a20║將軍打供；瓦官寺裏，何次道重來。入戶青山白雲，且
J33nB294_p0725a21║喜春秋不涉。分付著魚螺蝦蜆，將來放在一邊。有客
J33nB294_p0725a22║來到，請坐喫茶去。」
J33nB294_p0725a23║上堂。僧問：「橫揮寶劍，斬諸見之稠林；暗度金針，繡沖
J33nB294_p0725a24║霄之彩鳳。去此二途，未審和尚作麼為人？」師云：「花開
J33nB294_p0725a25║劫外春。」僧呈坐具，云：「者個且置，夜半正明，天曉不露，
J33nB294_p0725a26║又作麼生？」師云：「寒蘆兩岸，孤鴈一群。」僧禮拜，師乃云：
J33nB294_p0725a27║「冬至一陽生，花開劫外春，慣炊無米飯，耑理沒絃琴。
J33nB294_p0725a28║不見道：玄酒味淡，太音希聲，雷在地中復，先王以至
J33nB294_p0725a29║日閉關，內不放出，外不放入，商旅不行，出門便是草，
J33nB294_p0725a30║真饒不出門也是草漫漫地。后不省方，金殿巍巍鎖
J33nB294_p0725b01║至尊，切忌離宮失位。大眾！看看一泓晴碧，兩岸寒蘆，
J33nB294_p0725b02║天地之心宛然逼露了，直待他銅儀步晷，葭管飛灰，
J33nB294_p0725b03║堪作什麼？」
J33nB294_p0725b04║上堂。「雪色迷離，宮庭路杳；霜威肅穆，禁苑人寒。不萌
J33nB294_p0725b05║枝上，飛翻玉鳳千翎；無影林中，穿過泥龍獨角。到這
J33nB294_p0725b06║裏，說個春深雉尾，切怪今時；夜永螭頭，空疑劫外。何
J33nB294_p0725b07║況櫻桃宴罷，始號題名；梧桐影殘，別誇拂袖。惶恍煞
J33nB294_p0725b08║了也。會麼？金殿重重苔蘚生，鴛鷺不勞刷毛羽。無事
J33nB294_p0725b09║退罷。」
J33nB294_p0725b10║上堂。「休休，無事且優遊，雲迷野渡溪橋滑。風颯颯，冷
J33nB294_p0725b11║颼颼。」
J33nB294_p0725b12║上堂。「一瞖在眼，空花亂墜。證龜成鱉，喚鐘作甕。黃面
J33nB294_p0725b13║老子著甚來由？被他一天星斗換卻雙眸，大驚小怪，
J33nB294_p0725b14║道：『奇哉！眾生皆有如來智慧德相，但以妄想執著而
J33nB294_p0725b15║不證得。』好世尊！錯了也。一切眾生本來成現，擬心作
J33nB294_p0725b16║佛，大好羞慚。說甚麼智慧德相？早是執著，早是妄想。
J33nB294_p0725b17║不見道：『三世諸佛不知有，黧奴白牯卻知有麼？』當初
J33nB294_p0725b18║指天指地全弄虛頭，如今說出恁般悟由，原來是個
J33nB294_p0725b19║不唧溜漢。且睹個什麼星聻？彗星、孛星、長星、太白星、
J33nB294_p0725b20║天狗星、欃槍星、飛廉星、惡來星、蚩尤星、實沈星、破軍
J33nB294_p0725b21║星、熒惑星，悟什麼道？見什麼性？明什麼心？災星、難星、
J33nB294_p0725b22║妖星、惡星。切忌！切忌！」
J33nB294_p0725b23║上堂。「鳳騰霄漢，鶴出銀籠，撒手無依，通身不滯。今日
J33nB294_p0725b24║正當解制時候，眾中已有奇特受用者，木人拍手，石
J33nB294_p0725b25║女呵呵，虛空為汝稱嘆了也。室內一句漫勞重舉，老
J33nB294_p0725b26║僧不敢留滯，汝等大踏步出去罷。」
J33nB294_p0725b27║上堂。「大廋嶺頭一鋪功德成就久矣，只欠點眼。祗如
J33nB294_p0725b28║雲門道：『人人盡有光明在，牆壁、瓦礫、廚庫、山門。』盡大
J33nB294_p0725b29║地是沙門一隻眼，何勞點出？不見道：好手手中呈好
J33nB294_p0725b30║手麼？」以拂子東點一下，云：「左眼八兩。」以拂子西點一
J33nB294_p0725c01║下，云：「右眼半觔。」以拂子中央點一下，云：「個便是頂門
J33nB294_p0725c02║正眼。饒你摩醯首羅豎亞一目，總不過是天眼所該。
J33nB294_p0725c03║爭如我世尊眉橫鼻直，覿面分明，三十二相、八十種
J33nB294_p0725c04║好，向雲溪拂子頭上五眼齊彰、三身并現。大眾看看，
J33nB294_p0725c05║青蓮廣目一道寶光普天匝地去也。瞿曇，瞿曇，今日
J33nB294_p0725c06║與你重開生面。」
J33nB294_p0725c07║上堂。「歸去來，歸去來，認取娘生鼻孔。」
J33nB294_p0725c08║上堂。「挂獘由來顯妙傳，陋巷不騎金色馬，戴角披毛，
J33nB294_p0725c09║莫不是內生王子麼？」良久，云：「周行七步，目顧四方，也
J33nB294_p0725c10║只止啼黃葉。」
J33nB294_p0725c11║上堂。「但得雪消去，自然春到來。然雖如此，門前殘雪
J33nB294_p0725c12║日輪消，屋內紅塵遣誰掃？不見道，莫有過得此色者
J33nB294_p0725c13║麼？要且不名尊貴。」
J33nB294_p0725c14║上堂。「好雪片片，不落別處。握雪團便打，雖則快便難
J33nB294_p0725c15║逄，要且不是青原門下。若是雲溪當日，便款款向他
J33nB294_p0725c16║道：『一色人迷，可惜白雲坐斷。』待他如何若何？只拍手
J33nB294_p0725c17║一下，云：『天寒人寒，歸堂遲了八刻。』」
J33nB294_p0725c18║上堂。「丹霞燒木佛，畏寒而已，豈有他哉？院主鬚眉墮
J33nB294_p0725c19║落，事有偶然，不足疑矣！今夜六花飛處，榾柮重添，分
J33nB294_p0725c20║付庫司炤管眉毛要緊。」
J33nB294_p0725c21║上堂。僧問：「禮讚三千諸佛有何功德？」師云：「一枝梅破
J33nB294_p0725c22║臘。」僧云：「怎見得是功德？」師云：「諸佛放光明。」僧禮拜，云：
J33nB294_p0725c23║「如來證明。」師乃云：「元正啟祚，品彙維彰，雲物呈祥，山
J33nB294_p0725c24║川吐瑞。還見十方三世一切諸佛放大光明，照徹你
J33nB294_p0725c25║諸人鼻孔麼？秀才問長沙：『百千諸佛但聞其名，未審
J33nB294_p0725c26║居何國土？』沙云：『黃鶴樓崔顥題詩後。秀才得閒，也須
J33nB294_p0725c27║題取一篇。』平仄平平平仄平，平平仄仄仄平平。江城
J33nB294_p0725c28║玉笛，是處梅花。這裏何等卻好？新年舉筆，明明歷歷。」
J33nB294_p0725c29║上堂。「君向臣，元首明。臣奉君，股肱成。君臣道合，一德
J33nB294_p0725c30║一心。朱紫貴，本來人，金殿巍巍聳至尊。」
J33nB294_p0726a01║上堂。「梅花香裏問春晴，學士閒從鉤艇行，無限白雲
J33nB294_p0726a02║看不盡，隔溪啼鳥兩三聲。鳶飛魚躍，大好一段機緣；
J33nB294_p0726a03║山峙水流，切莫當面錯過。且庵和尚，上虞人，前身、後
J33nB294_p0726a04║身莫可端倪，世、出世間不妨奇特。入山持繡斧，打開
J33nB294_p0726a05║無量法門；把手上鳥臺，放出許多生命。今日到來，喚
J33nB294_p0726a06║渠做學士即得？喚渠做桑門即得？」乃豎起拂子，云：「道！
J33nB294_p0726a07║道！」顥亭居士出，云：「和尚道了也。」師彈指一下。
J33nB294_p0726a08║上堂。「山中何所有？嶺上多白雲，只可自怡悅，可堪持
J33nB294_p0726a09║贈君？雲溪一棹孤風、半庭殘雪，向無人煙處撒泥撒
J33nB294_p0726a10║沙，于絕覆載中自由自在，孑處河濱、長年土窟，無端
J33nB294_p0726a11║被懷璞法侄逼迫下山，走到十字街頭做些買賣，碧
J33nB294_p0726a12║川青嶂雖不礙于往來，荷葉松花恐有間于衣食，畢
J33nB294_p0726a13║竟去即是、住即是聻？問取雲中白鳥看。」
J33nB294_p0726a14║
J33nB294_p0726a15║
J33nB294_p0726a16║
J33nB294_p0726a17║
J33nB294_p0726a18║
J33nB294_p0726a19║
J33nB294_p0726a20║俍亭禪師語錄卷一之一（終）
J33nB294_p0726b01║雲溪俍亭挺禪師語錄卷之一
J33nB294_p0726b02║侍者智淙編
J33nB294_p0726b03║小參。「新豐一曲和應多，湖畔瀾翻鏡水波，冷澹目前
J33nB294_p0726b04║千古意，空疑白雪是巴歌。瑪瑙坡前布種，桃源徑裏
J33nB294_p0726b05║開花，擊石鼓而皋亭作響，直透威音；駕巨艦而耶溪
J33nB294_p0726b06║倒流，掀開洞水。針針相續，步步要歸，夜明簾外未許
J33nB294_p0726b07║朝君，寶鏡堂中且來就父。還知他處士梅花移植在
J33nB294_p0726b08║西谿那畔麼？兩岸谿寒水清淺，一枝雲影任橫斜。」以
J33nB294_p0726b09║瓣香爇爐內，云：「獨許愚庵老人得知此意。」
J33nB294_p0726b10║誕日，小參。「隔溪雲樹野人家，漁父扁舟天一涯，無限
J33nB294_p0726b11║風光收不盡，半灣煙水宿蘆花。好笑者癡呆漢子投
J33nB294_p0726b12║入胞胎，鹵鹵莽莽過了半生，你還認得自己麼？若祗
J33nB294_p0726b13║向溪光澹宕、山色參差追求面目，錯過你黧奴白牯
J33nB294_p0726b14║隨順生涯；若更向紅塵堆裏、鬧市頭邊尋覓形骸，辜
J33nB294_p0726b15║負他翠竹黃花些兒活計。眉橫一丈、額闊三分，空手
J33nB294_p0726b16║搖船、步行騎馬，聖不是聖、凡不是凡，魔不成魔、佛不
J33nB294_p0726b17║成佛，似這般沒緊要的阿師豈不好笑？今日眾弟子
J33nB294_p0726b18║為他慶生，生生的要說些佛法。若論佛法，適來鐘聲、
J33nB294_p0726b19║磬聲盡情的為諸人說過了，也還有些說不盡的，又
J33nB294_p0726b20║被那撐船的小廝兒載向千金池那畔又那畔去了，
J33nB294_p0726b21║如何說起？抑不得已，有幾句現成偈子不免註釋一
J33nB294_p0726b22║上：『有物先天地』，東壁葫蘆；『無形本寂寥』，𡎺著磕著。『能
J33nB294_p0726b23║為萬象主』，戴角披毛；『不逐四時彫』，一擊粉碎。」卓拄杖，
J33nB294_p0726b24║云：「大眾！曾記得五十年前與拄杖子在甚處相見來？
J33nB294_p0726b25║現前認取好。」
J33nB294_p0726b26║小參。「橘柚霜寒，芙蓉秋老，雁落長空小，丹楓幾點嚫。
J33nB294_p0726b27║流霞前面，碧山圍遶，更沿溪一帶白雲迷，黃菊東籬
J33nB294_p0726b28║蚤百歲，饒他底事成潦倒。胡餅饅頭，且共諸君一飽，
J33nB294_p0726b29║覿面相逢莫草草。」下座。
J33nB294_p0726b30║小參。「昨日雨，今日晴，牡丹花下日午正三更，君行東
J33nB294_p0726c01║魯我西秦，放行捏聚總一微塵，禾山羊角鼓，普化馬
J33nB294_p0726c02║蹄鈴，杜鶻親切句分明，悉利悉利，部臨部臨。」
J33nB294_p0726c03║小參。「道人行徑，雲水生涯，都忘甲乙丙丁，說甚子午
J33nB294_p0726c04║卯酉？無端被二三知己揭露當陽，把個本命元辰走
J33nB294_p0726c05║漏消息，老老大大一副娘生鼻孔，特地與諸人相見
J33nB294_p0726c06║了也。若道已相見過，大眾熱瞞雲溪；若道未相見來，
J33nB294_p0726c07║雲溪熱瞞大眾。且道：父母未生前畢竟如何是本來
J33nB294_p0726c08║面目聻？前日曾有人問我，向他道：『靈壁峰前一片雲。』
J33nB294_p0726c09║又有人問，向他道：『雙眼橫空，鼻頭向下。』又有人問，向
J33nB294_p0726c10║他道：『月下吼泥牛。』若人會得，莫教辜負平生；苟或未
J33nB294_p0726c11║然，依舊從頭問起。」
J33nB294_p0726c12║小參。「面南朝北斗，法身滿地走。肘生柳，柳生肘，我卻
J33nB294_p0726c13║五十年，你卻四十九，大家同出一隻手。明朝十月四
J33nB294_p0726c14║日，雲溪長老五十歲、慎菴戴居士四十九歲，他居士
J33nB294_p0726c15║特特入山為我設供。也奇怪，也奇怪。若道是老僧生
J33nB294_p0726c16║日，又是他居士誕辰；若道是居士誕辰，又是老僧生
J33nB294_p0726c17║日。一條紅線兩人牽，彼此不得無分向。這裏會得，移
J33nB294_p0726c18║山門向佛殿裏也不為多，把燈籠在露柱邊也不為
J33nB294_p0726c19║少。懷州牛喫禾，益州馬腹脹，法爾如然，非為分外。
J33nB294_p0726c20║記得兩年前，居士問我：『魯祖見人來便面壁，意旨如
J33nB294_p0726c21║何？』我向他道：『年來閒卻釣魚竿。』居士又問：達『摩面壁
J33nB294_p0726c22║九年又是何謂？』向他道：『從來阮嗣宗，慣留青白眼。』居
J33nB294_p0726c23║士又問：『這裏還涉功勳也無？』向他道：『莫謗古人好。』今
J33nB294_p0726c24║日因齋慶讚，舊話重提，也要大家與居士一齊相見。
J33nB294_p0726c25║只因他居士是與長老同一鼻孔出氣的，喚長老作
J33nB294_p0726c26║居士，不妨隨處承當；喚居士作老僧，一任旁人識取。
J33nB294_p0726c27║畢竟是一個？是兩個聻？」擲拂子，下座。
J33nB294_p0726c28║小參。「無學菴中老，平生百不能，忖思多幸處，到老得
J33nB294_p0726c29║為僧。僧問明安：『偏正君臣是明何事？』安云：『父母未生
J33nB294_p0726c30║前事。』僧云：『如何體會？』安云：『夜半正明，天曉不露。』後僧
J33nB294_p0727a01║至石門聰處舉前話，聰云：『不道太陽不是，祗是口門
J33nB294_p0727a02║窄，滿口說不盡。』僧云：『如何是父母未生前事？』聰云：『糞
J33nB294_p0727a03║墼子。』『如何是夜半正明，天曉不露？』聰云：『牡丹叢下睡
J33nB294_p0727a04║貓兒。』偏正君臣被他兩個老漢盡情吐露了也。雲溪
J33nB294_p0727a05║則不然，如何是父母未生前事？今年、今月、今日、今時。
J33nB294_p0727a06║如何是夜半正明，天曉不露？白月落長汀，玄雲披遠
J33nB294_p0727a07║岫。還當得個正偏句子麼？這話且止，還有一問：丫角
J33nB294_p0727a08║女子白頭孫，他是幾時生日？道取一句來。」
J33nB294_p0727a09║小參。「荷花蓮葉報君知，出水何如未出時？江北江南
J33nB294_p0727a10║問王老，一狐疑了一狐疑。僧問智門：『蓮花未出水時
J33nB294_p0727a11║何如？』門云：『荷花。』『出水後何如？』門云：『蓮葉。』又僧問淨眾：
J33nB294_p0727a12║『蓮花未出水時何如？』眾云：『菡萏滿地流。』『出水後何如？』
J33nB294_p0727a13║眾云：『葉落不知秋。』古人一般問答，就中還有差別也
J33nB294_p0727a14║無？藥山兒孫、雲門家法、從上宗猷，莫當容易。會麼？會
J33nB294_p0727a15║麼？花藥欄，一株松，庭前柏樹，夢裏牡丹，黃花翠竹，青
J33nB294_p0727a16║嶂碧巖，常憶江南三月裏，重陽九月菊花新，一把柳
J33nB294_p0727a17║絲收不住，馬蹄何處避殘紅？總不如一句無風荷葉
J33nB294_p0727a18║動也。會得，則春遊、夏賞、秋飲、冬歌；不會，則江北、江南
J33nB294_p0727a19║難免鑽龜打瓦。」
J33nB294_p0727a20║晚參。「說時嘿，嘿時說，溈山、仰山有口無舌，四十九年
J33nB294_p0727a21║風聒聒。老曹溪徒話月，古韶陽得一橛，棒如雨點，喝
J33nB294_p0727a22║似雷奔，總沒交涉。好笑孔仲尼，不荅南宮適。」擊香臺
J33nB294_p0727a23║一下，云：「德山晚參不荅話，趙州晚參荅話。雲溪今日
J33nB294_p0727a24║晚參，荅話即是？不荅話即是？放行把住都有來由，大
J33nB294_p0727a25║須仔細。如今不惜口業，胡亂把古人註解一上。德山
J33nB294_p0727a26║示眾云：『今夜不荅話，問話者三十棒』，雷聲雨點。有僧
J33nB294_p0727a27║出，便禮拜。不是這僧，大難承當。山便打，令行也。僧云：
J33nB294_p0727a28║『某甲話也未問』，也少不得這一拶。山云：『你是甚麼人』，
J33nB294_p0727a29║別施一著。僧云：『新羅人』，指東話西去也。山云：『未跨船
J33nB294_p0727a30║舷，好與三十棒』，蒼天！蒼天！趙州示眾云：『今夜荅話，有
J33nB294_p0727b01║解問者試出來』，漫天張網。有僧便出，拚命三郎。州云：
J33nB294_p0727b02║『比來拋磚引玉，引得個墼子』，不妨減人聲價。後來雪
J33nB294_p0727b03║竇拈云：『德山有當斷不斷，不招其亂的劍』，這也罷了。
J33nB294_p0727b04║又云：『新羅僧不免撞露柱漢』，莫有為這僧雪屈者麼？
J33nB294_p0727b05║又覺鐵嘴云：『遣將不如激將，還明得趙州意也無？』雪
J33nB294_p0727b06║竇亦云：『從前汗馬無人識，祗要重論蓋代功。』蓋代功
J33nB294_p0727b07║且置，如何是汗馬無人識聻？進前退後，三十棒自領
J33nB294_p0727b08║出去，他時異日莫辜負老僧。」
J33nB294_p0727b09║小參。「纍纍櫻桃盡，垂垂荳子香，行船採桑葉，只為養
J33nB294_p0727b10║蠶忙。此事正如看蠶相似，須是下得種子纔有發生，
J33nB294_p0727b11║分銖分量著意看承，漫漫餧他，切忌違時失候，頭眠、
J33nB294_p0727b12║二眠、三眠幾番透脫、幾番剝換，直至大眠時候絕後
J33nB294_p0727b13║再甦、死中得活，方乃絲頭吐出，綿綿密密，個裏藏身，
J33nB294_p0727b14║全沒些兒滲漏，末後別開一竅，展翅飛空，眉毛只在
J33nB294_p0727b15║眼上。還知採桑有個不採桑的時節麼？得力須忘飽，
J33nB294_p0727b16║休糧更不饑，幾時上山？努力，努力。」
J33nB294_p0727b17║小參。「金輪避位，不面堯顏；玉殿苔生，全彰尊貴。到這
J33nB294_p0727b18║裏，直得無家可坐、無世可興，也是臣子之常，不為分
J33nB294_p0727b19║外。然雖如此，新羅國與波斯鬥額，祗堪換手哭蒼天；
J33nB294_p0727b20║藕絲孔共帝釋爭權，切忌迷頭徒認影。露柱前，古佛
J33nB294_p0727b21║相交；日用裏，四臣難昧。金殿無人空侍立，冥王頭戴
J33nB294_p0727b22║寶華冠。畢竟怎生奉重聻？」乃望空合掌。
J33nB294_p0727b23║小參。「山靜似太古，日長如小年，饑時吃飯睠來眠，看
J33nB294_p0727b24║飛鳧泛泛，舞燕翩翩。休錯認，最堪憐，無端遊戲，青梅
J33nB294_p0727b25║一嚼，惹得滴牙酸。」
J33nB294_p0727b26║小參。「看看五月五，船上蛟龍舞。保福敲鑼，禾山打鼓。
J33nB294_p0727b27║門掛艾人兒，牽著玄沙虎。趙州無，雲門普，渡口相逢
J33nB294_p0727b28║莫莽鹵。續命絲絲五色迷，蒼天蒼天更增冤苦。當時
J33nB294_p0727b29║忠國師勘大耳三藏，第一度在西川看競渡，第二度
J33nB294_p0727b30║在天津橋上看弄猢猻，第三度忽然不見。你道國師
J33nB294_p0727c01║曾看競渡也無？他外國人卻被國師熱瞞。有般道：國
J33nB294_p0727c02║師在三藏鼻孔上。有般道：國師在三藏眼睛上。恁般
J33nB294_p0727c03║說話還的當麼？五月五日天中節，赤口白舌盡消滅。
J33nB294_p0727c04║五月五日午時書，赤口白舌盡消除。」
J33nB294_p0727c05║晚參。「二月二十九，特地揚家醜。春雨桃花，東風楊柳，
J33nB294_p0727c06║寒山拾得笑呵呵。長竹筒，短苕帚，是非只為多開口。
J33nB294_p0727c07║狗子勝貓兒，貓兒勝狗。這幾日大雨盆傾多，應是東
J33nB294_p0727c08║海龍王惡發，雲門拄杖子作怪，弄得波洄濴遶，流水
J33nB294_p0727c09║參天。覿面是一個雲溪，無路可尋，無門可入。若是他
J33nB294_p0727c10║作家舟子，隨流得妙，順水撐篙，直恁地與主人相見。
J33nB294_p0727c11║苟非其人，手忙腳亂，不諳水勢，不辯波瀾，把纜放船，
J33nB294_p0727c12║作麼生得到這裏？即如巖頭當日在鄂渚撐個渡船，
J33nB294_p0727c13║小可的做些活計，無端撞著一個婆子，平白地將個
J33nB294_p0727c14║親生孩子丟在水中圖賴他。巖頭是個放憨長老，卻
J33nB294_p0727c15║無些子慈悲心。你是淹死自己孩子，七個八個一總
J33nB294_p0727c16║不干他事。如今看將起來，豈不一場好笑？巖頭做買
J33nB294_p0727c17║賣不著冤家，撞著對頭這老媼，使心用心屈屈的斷
J33nB294_p0727c18║送了一個兒子。這也罷了，且要問你：婆生七子，六個
J33nB294_p0727c19║不遇知音，只這六個更向誰人索命？恁般說話，會得
J33nB294_p0727c20║的，舉起便知；若不會的，大水茫茫，切忌同他淹殺。」
J33nB294_p0727c21║晚參。僧問：「黑白未分時如何？」師云：「竹影千波月。」「分後
J33nB294_p0727c22║如何？」師云：「雲藏萬壑舟。」又問：「石霜王子可得聞否？」師
J33nB294_p0727c23║云：「問將來。」「如何是朝生王子？」師云：「黃閣簾垂。」「如何是
J33nB294_p0727c24║末生王子？」師云：「鹽梅道合。」「如何是誕生王子？」師云：「青
J33nB294_p0727c25║宮位重。」「如何是化生王子？」師云：「細柳功高。」「如何是內
J33nB294_p0727c26║生王子？」師云：「即今尚在兜率。」「向上還有事也無？」師云：
J33nB294_p0727c27║「有。」「如何是向上事？」師云：「禮拜了向汝道。」僧禮拜，師拂
J33nB294_p0727c28║一拂，云：「住，住，十字街頭石敢當。適來叉手向前，口喃
J33nB294_p0727c29║喃的參尋向上，求個決擇，且要諸人共知。他道：『北高
J33nB294_p0727c30║峰觸碎了蜻蜓鼻孔，水牯牛踏翻了蟭螟眼睛，蜘蛛
J33nB294_p0728a01║網打著個黑漆銕崑崙，蚯蚓頭吐出個水晶金彈子。』
J33nB294_p0728a02║幾句沒理會說話，不妨有明、有暗，有正、有偏，和他雲
J33nB294_p0728a03║門三句、臨濟三玄一齊收拾在裏許。且道：是那一句
J33nB294_p0728a04║聻？這裏見得，要會他石霜王子也不難；苟或未然，石
J33nB294_p0728a05║敢當面前笑你。」
J33nB294_p0728a06║小參。「一葉落，天下秋；一塵起，大地收。嘉州大象、陝府
J33nB294_p0728a07║鐵牛，三個獅子輥繡毬，臨崖滸眼特地一場愁。休休
J33nB294_p0728a08║休，黃鶴樓前鸚鵡洲，有意氣時添意氣，不風流處也
J33nB294_p0728a09║風流。」擲拂，云：「羞。」
J33nB294_p0728a10║中元，小參。「救母生天，神通第一，臺山路上討個點心，
J33nB294_p0728a11║俞道婆傾翻油餈，浮杯和尚沒處雪屈，木菩提樹下
J33nB294_p0728a12║驀走到忉利天宮。且道摩耶夫人仗誰恩力，大須彌
J33nB294_p0728a13║山、小須彌山𨁝跳入八寒八熱十八鬲子地獄、阿鼻
J33nB294_p0728a14║地獄，從東過西、從西過東，象寶、馬寶、女寶、如意寶、將
J33nB294_p0728a15║軍寶，輥到餓鬼頭邊，向有財鬼、無財鬼、臭毛鬼等唱
J33nB294_p0728a16║一聲摩訶般若波羅蜜。觀世音菩薩將錢來買糊餅，
J33nB294_p0728a17║盂蘭盆大齋，放下手卻是饅頭，要吃的儘吃。阿修羅
J33nB294_p0728a18║與帝釋天大戰，著他目連看堂，從針咽裏放出一星
J33nB294_p0728a19║子火來，燒得金牛兒叫苦、石獅子汗流，帶累他無位
J33nB294_p0728a20║真人五百生不聞漿水之名。快活，快活！閻羅大王來
J33nB294_p0728a21║也，統領一班獄卒，夜又喝散了中元地官、東皇太乙，
J33nB294_p0728a22║唵崒嵂，強中強，吉中吉。」
J33nB294_p0728a23║晚參。「一九二九，相喚不出手。雞鳴丑，茫到日入酉。帶
J33nB294_p0728a24║角披毛，曹山顛酒。連凍打焦磚，面南朝北斗。佛法無，
J33nB294_p0728a25║佛法有，天寒人寒，狗走抖擻口。」以拂子招大眾云：「來
J33nB294_p0728a26║來，真獅子兒，善獅子吼。」
J33nB294_p0728a27║晚參。「好笑真好笑，顛倒真顛倒。五百尊羅漢偶然向
J33nB294_p0728a28║天台路上閒行，惹動寒山拾得，和那老趙州爭個青
J33nB294_p0728a29║黃白皂。且喜巖頭免至鄂渚，石霜未去瀏陽。昨日文
J33nB294_p0728a30║殊、普賢赶向水牯牛隊中，生生的喚做遊食僧道，多
J33nB294_p0728b01║虧了大顛首座救取得韓退之，只可惜聰明崔浩。阿
J33nB294_p0728b02║呵呵，絕巧妙。忽有個漢大踏步上前掀倒禪床，也不
J33nB294_p0728b03║怪你性躁。」
J33nB294_p0728b04║小參。「補特伽山路，相逢第一關，趙州應不遠，至者等
J33nB294_p0728b05║閒看。到觀音橋，出觀音關，入觀音院，大悲千手眼，莫
J33nB294_p0728b06║問他通身遍身，三十二應門，到這裏𡎺著磕著，船來
J33nB294_p0728b07║陸來，隨行逐隊漢，祗聽得昨日往徑山度馬度驢，舉
J33nB294_p0728b08║足下步時，須辨得出門便是草，最苦吳兒碧眼要津
J33nB294_p0728b09║把住，不容你急處撐篙，那知過量大人宿止草菴，別
J33nB294_p0728b10║自有出身一格，抬頭著眼，秦亭山恰在面前，要打從
J33nB294_p0728b11║雲溪去的，且向這裏問個信兒，指與他一條直路。住
J33nB294_p0728b12║住住，諸人清晨起來，吃了粥，洗了缽盂，曾見他東壁
J33nB294_p0728b13║葫蘆和那庭前柏樹子，拍手呵呵，向文遠侍者討果
J33nB294_p0728b14║子喫麼？歸堂喫茶。」
J33nB294_p0728b15║小參。「新年頭，佛法有，銕牛無腳團團走；新年頭，佛法
J33nB294_p0728b16║無，石女聲聲唱鷓鴣。歲次丙午，月德在寅，日加于午，
J33nB294_p0728b17║百事大吉。山門外，枯木開花；佛殿裏，燈籠作舞。文殊
J33nB294_p0728b18║菩薩在粥鍋裏出現，金毛獅子滿空飛；普賢大士向
J33nB294_p0728b19║蒲葉上相逢，大象藕絲牽過海。許多奇特，這也不為
J33nB294_p0728b20║分外。還見他金鯽赤稍魚，向過橋南岸搖頭擺尾，直
J33nB294_p0728b21║走上三十三天，撞著阿逸多，口喃喃地道了幾句，仍
J33nB294_p0728b22║到雲溪方丈仝拄杖子化為龍麼？喜神在正南方，速
J33nB294_p0728b23║禮三拜。」
J33nB294_p0728b24║小參。「火樹銀花合，劫外陽春；星橋鐵鎖開，玄關掣盡。
J33nB294_p0728b25║暗塵隨馬去，切忌夜行；明月逐人來，投明準到。十五
J33nB294_p0728b26║日以前即不問，正當上元十五日，村歌社舞，家家打
J33nB294_p0728b27║鼓鼕鼕，魚龍百戲，到處許多熱鬧。道人眼裏還有恁
J33nB294_p0728b28║般事也無？十字街頭多少佛法，金獅踞地，玉兔懷胎，
J33nB294_p0728b29║枯木龍吟，獼猴帶鏡。更有一樁奇特的事，雪峰老漢
J33nB294_p0728b30║在鰲山成道，撞著燈明如來，借他三萬二千獅子之
J33nB294_p0728c01║座，向城門口八字打開，搬出一栲栳古董。田單破樂
J33nB294_p0728c02║毅，燒了個陝府銕牛；漢祖滅秦皇，斬了個南山鱉鼻；
J33nB294_p0728c03║紀信乘九龍之輦，項羽騎千里之騅；霍子孟一座假
J33nB294_p0728c04║銀城，呂洞賓三尺青蛇劍；節度使打破蔡州，李將軍
J33nB294_p0728c05║射翻白額；丁公灑淚，雍齒封侯；韓信臨朝，子牙把釣。
J33nB294_p0728c06║如斯之類不一而足，哄動他鬍張三、黑李四、東村王
J33nB294_p0728c07║大姐、船上謝三郎，捱捱擠擠、簇簇擁擁，看個不徹。還
J33nB294_p0728c08║委悉麼？但看棚頭弄傀儡，抽牽全籍裏頭人。吹滅紙
J33nB294_p0728c09║燈，這些鎗刀人馬一齊都不動了。」
J33nB294_p0728c10║小參。「三千古渡，十里寒溪，梅花初放竹梢低，遠樹正
J33nB294_p0728c11║迷離。雲漠漠，水瀰瀰，人在小橋西，聽簷前雨歇，門外
J33nB294_p0728c12║鴉啼。道人家閒居無事，爭奈耳畔啾啾，法門多故？泥
J33nB294_p0728c13║金剛努目，木羅漢攢眉，這也不在話下。昨夜三更，寂
J33nB294_p0728c14║音尊者和那古塔主爭個三玄三要，牽藤引蔓，說不
J33nB294_p0728c15║清頭，直鬧到老僧方丈裏來，要老僧決斷決斷。老僧
J33nB294_p0728c16║一棒打去，兩下掀翻，各各奉身而退，著甚來由？整整
J33nB294_p0728c17║為他忙了半餉。」舉拂子，云：「大眾！要會三要三玄麼？覿
J33nB294_p0728c18║面梅花開嶺上，個中一句最分明。」
J33nB294_p0728c19║晚參。僧問：「如何是奪人不奪境？」師云：「寒月落梅花。」進
J33nB294_p0728c20║云：「如何是奪境不奪人？」師云：「杖藜扶我過橋去。」進云：
J33nB294_p0728c21║「如何是人境俱奪？」師云：「這裏沒你話會分。」進云：「如何
J33nB294_p0728c22║是人境俱不奪？」師云：「禮拜著。」進云：「禮拜了又作麼生？」
J33nB294_p0728c23║師云：「問取前村土地水深多少？」乃云：「春眠不覺曉，處
J33nB294_p0728c24║處聞啼鳥，夜來風雨聲，花落知多少？知多少？從來孝
J33nB294_p0728c25║子諱爺名，曾參不忍食羊棗。」
J33nB294_p0728c26║小參。「內不放出，外不放入，黑裏摸白，曲中藏直，蟭螟
J33nB294_p0728c27║眼裏大鵬翻身，枯木上開花如織。且道誰是其人？看
J33nB294_p0728c28║取堂中禪客。」
J33nB294_p0728c29║小參。僧問：「承聞和尚有云：『內不放出，外不放入，一念
J33nB294_p0728c30║萬年去。』未審向甚麼處去？」師以拄杖指云：「向這裏去。」
J33nB294_p0729a01║僧打一圓相云：「祗如向這裏去，與和尚是同是別？」師
J33nB294_p0729a02║打一下云：「是同是別？」僧禮拜云：「恁麼則佛祖位中留
J33nB294_p0729a03║不住去也。」師云：「且緩緩。」僧問：「天龍一指頭禪，受用不
J33nB294_p0729a04║盡。如何是受用不盡處？」師云：「作者方知。」進云：「為甚麼
J33nB294_p0729a05║一切人視聽言動，和尚總云不是？」師云：「爭怪得老僧？」
J33nB294_p0729a06║進云：「恁麼早是好肉上剜瘡也。」師云：「偏你不肯麼？」一
J33nB294_p0729a07║僧出，禮拜起，珍重轉身，師云：「恁麼去恰好。」僧云：「大眾
J33nB294_p0729a08║証明。」師云：「一釣便上。」僧問：「和盤托出，盡底掀翻，請問
J33nB294_p0729a09║和尚還有向上事麼？」師云：「有。」進云：「如何是向上事？」師
J33nB294_p0729a10║以拄杖壓僧首云：「木上座道了也。」乃云：「今朝剛剛滿
J33nB294_p0729a11║七，且喜大事了畢，滿前春雨桃花，流出曹溪一滴。高
J33nB294_p0729a12║掛缽囊，橫擔楖栗，果然是大丈夫兒，切忌向沙裏尋
J33nB294_p0729a13║油、刀頭上舐蜜。我老人家倒行逆施，一期來語言衝
J33nB294_p0729a14║擊，莫怪莫怪，拄杖子無意無必。」
J33nB294_p0729a15║小參。「春城無處不飛花，靈雲見的；寒食東風御柳斜，
J33nB294_p0729a16║玄沙不肯。日暮漢宮傳蠟燭，寂寞恨更長。輕煙散入
J33nB294_p0729a17║五侯家，歡娛嫌夜短。且道靈雲見處有多少差池？遭
J33nB294_p0729a18║他謝三郎十分檢點。今日落紅滿地，燕語鶯啼，他兩
J33nB294_p0729a19║個老漢在桃花樹下相罵不休。眾中可有個善解紛
J33nB294_p0729a20║的向前去勸散了罷？」乃以左手屈指數云：「冬至寒食
J33nB294_p0729a21║一百六。」以右手屈指數云：「五龍一蛇，邈哉介推。」
J33nB294_p0729a22║小參。「正中偏，呢喃燕子語梁間；偏中正，翩翩黃鳥傳
J33nB294_p0729a23║春信；正中來，鷓鴣啼處百花開；兼中至，鸚𪃿飛上珊
J33nB294_p0729a24║瑚樹；兼中到，杜鵑歸去西溪道。」以拂子擊案一下，云：
J33nB294_p0729a25║「大眾還委悉麼？公冶長能明鳥語。」
J33nB294_p0729a26║小參。「未離兜率，饒伊較勝爭強；纔到伽毘，早已和泥
J33nB294_p0729a27║合水。雲門一棒，八兩償他半斤；雪竇掀翻，一牛還人
J33nB294_p0729a28║一馬。釋迦老子大驚小怪，倚著個神龍澍水、玉象翻
J33nB294_p0729a29║空，高足闊步走向人前開張大口，當時面皮一片片
J33nB294_p0729a30║跌將下來。還有個摩耶老奶奶，是他一模子脫出，也
J33nB294_p0729b01║曾在華嚴會中向善財童子說了許多大話，臨末梢
J33nB294_p0729b02║頭連那耶輸夫人、羅侯羅被他大帽子一罩一齊罩
J33nB294_p0729b03║了，也惟有白淨飯王略有些兒手段，不怕甕中走卻
J33nB294_p0729b04║鱉。好好一家兒，父母妻子仝證個尊貴法門，這也不
J33nB294_p0729b05║為分外。今乃四月八日，正是世尊降生之日，兩個俗
J33nB294_p0729b06║人要我說些佛法，若是佛法，四十九年嘮嘮叨叨說
J33nB294_p0729b07║個不歇，倒不如纔出母胎，一手指天、一手指地，直截
J33nB294_p0729b08║了當了也。據雲溪看將起來，當時但週行七步、目顧
J33nB294_p0729b09║四方，恁地休去，正好令人疑著。不合又道『個天上天
J33nB294_p0729b10║下，惟我獨尊。』未免遭人檢點。恁般判斷他，釋迦老子
J33nB294_p0729b11║還甘也無？若也據令而行，雪竇、雲門一齊打赶。」
J33nB294_p0729b12║晚參。「六六三十六，直中還有曲，又好笑，又好哭，山頭
J33nB294_p0729b13║頂打魚，海中間捉鹿，長法身截之太多，短法身續之
J33nB294_p0729b14║不足，趙州筍變了多福一林竹。古人道：『筍畢竟成竹。』
J33nB294_p0729b15║如今作篾使得麼？時節若至，其理自彰，說道理儘好。
J33nB294_p0729b16║且如這裏是監院房，那裏是典座房，又作麼生？此事
J33nB294_p0729b17║如剝筍相似，剝了一層又一層，轉剝轉有，直得和根
J33nB294_p0729b18║脫落，截斷兩頭，淨裸裸不帶絲毫，纔好受些鹽醬。然
J33nB294_p0729b19║雖如此，中間卻有個火候，若生生的咬嚼便不堪也。
J33nB294_p0729b20║住，住，住！山下竹筋鞭且置不論，畢竟如何是胡地冬
J33nB294_p0729b21║生聻？待石筍抽條，更向諸人註破。」
J33nB294_p0729b22║晚參。「月明星稀，烏鵲南飛，遶樹三匝，無枝可棲。昨日
J33nB294_p0729b23║王鶴山居士問老僧道：『古人遶座三匝是何道理？』老
J33nB294_p0729b24║僧云：『討棒吃聻。』居士又問：『從東過西、從西過東又是
J33nB294_p0729b25║什麼意思？』老僧云：『邯鄲學唐步。』昔漸源到石霜，持一
J33nB294_p0729b26║個鍬子從東過西、從西過東，霜云：『作恁麼？』源云：『覓先
J33nB294_p0729b27║師靈骨。』霜云：『洪波浩淼，白浪滔天，覓甚先師靈骨？』源
J33nB294_p0729b28║持鍬子而去。當日道：『吾有個生也不道、死也不道的
J33nB294_p0729b29║句子。石霜、漸源播揚家醜，將一具黃金鎖子骨撒向
J33nB294_p0729b30║人前，我當時若見，便奪他鍬子掘個深坑，將渠兩人
J33nB294_p0729c01║一同埋卻，多少是好？』這也罷了，畢竟古人遶座三匝
J33nB294_p0729c02║意在於何？曹孟德橫塑賦詩早是十分道破了也，幾
J33nB294_p0729c03║多長老不如一個俗人。」拂一拂，下座。
J33nB294_p0729c04║小參。「荷花開，蓼花開，水滿池塘香滿臺，戎葵遶徑，五
J33nB294_p0729c05║色落莓苔，千年桃實，仙子檠來，不比那道旁苦李鑽
J33nB294_p0729c06║核重栽。雲溪這裏，滿園花果無非是金玉粧成，朝來
J33nB294_p0729c07║猿摘去，晚後鳳啣歸，倒也不為奇特。還有那曲灣灣
J33nB294_p0729c08║的瓠子，直儱侗的東瓜，蘿葡頭出自鎮州，茄兒串打
J33nB294_p0729c09║翻拾得，樹上攤幾粒芝麻，冷灰爆一顆荳子，這裏還
J33nB294_p0729c10║作佛法領會也無？他園頭雖則作些癡福，不可埋沒
J33nB294_p0729c11║干他，與我覓個無底藍子收拾將來，客來也好抵待。」
J33nB294_p0729c12║小參。「諸方有五味禪，我這裏只有一味禪，住山三十
J33nB294_p0729c13║年，不少鹽醬即且置，一棒打碎醬瓶，你道與斬貓是
J33nB294_p0729c14║何差別？還知彭祖百忌日麼？丁不剃頭，辛不合醬。」
J33nB294_p0729c15║小參。「卵有毛，雞三足；丁子有尾，龜長于蛇；黑狗、白狗
J33nB294_p0729c16║非犬，犬可以為羊；黃馬、驪牛三孤駒，未嘗有母。自惠
J33nB294_p0729c17║子之亡也，吾無以為質矣。此老一味是野狐涎唾，若
J33nB294_p0729c18║到雲溪門下，三十棒一棒也不饒他，將知尊貴一路
J33nB294_p0729c19║自別。」
J33nB294_p0729c20║小參。「吾心似秋月，碧潭光皎潔，無物堪比倫，教我如
J33nB294_p0729c21║何說？恁般語話，畫蛇添足，掩耳盜鈴，落得遭人檢點。
J33nB294_p0729c22║既是無物比倫，說什麼一輪皎潔？古人又道：『光非照
J33nB294_p0729c23║境，境亦非無。光境俱忘，復是何物？』又道：『光境未忘，復
J33nB294_p0729c24║是何物？』報事不真，喚鐘作甕。不見道：說似一物即不
J33nB294_p0729c25║中麼？今日正當八月十五，白月現、黑月隱，是光？是境？
J33nB294_p0729c26║忘與未忘？你諸人且作麼生會耶？南泉玩月，指點分
J33nB294_p0729c27║明，切莫向第二頭邊瞻星望斗。」以拂子擊一下，云：「閉
J33nB294_p0729c28║目中秋坐，卻恨月無光。莫謂老僧不道。」
J33nB294_p0729c29║小參。「桂子重飄，菊花初放，正九日東籬，相逢元亮，句
J33nB294_p0729c30║裏三玄，明明萬象，珍珠撒向芙蓉帳，體露金風，錯認
J33nB294_p0730a01║是隨波逐浪，白玉樓臺十二迴，水晶宮殿三千丈，鴈
J33nB294_p0730a02║過長空，征聲嘹喨，影落寒潭，波光澹蕩，船子風流，未
J33nB294_p0730a03║許時人依傍好，任運逍遙，隨緣放曠，說甚麼趙州關、
J33nB294_p0730a04║雲門棒、曹山木蛇、乾峰拄杖，一合相即非一合相，明
J33nB294_p0730a05║月蘆花沒處尋，想伊只在秋江上。」
J33nB294_p0730a06║小參。「弄泥團漢有甚了期。連幾日農務稍閑，人家大
J33nB294_p0730a07║船小船搬泥運水。古人道：『泥佛不度水。』又道：『入水見
J33nB294_p0730a08║長人。』帶水拖泥，也是事不獲已。他早晚的撐著一隻
J33nB294_p0730a09║渡船，過東過西，指望摝些魚龍蝦蟹，蚌中還有明月
J33nB294_p0730a10║蜆子，也好充飢。淤泥之地慣生蓮華，流水灘邊偏藏
J33nB294_p0730a11║至寶。指空望空，遂乃通身泥水。這些人只解運入，不
J33nB294_p0730a12║解運出。積聚這許多穢惡，有甚麼限？直待他雲裏那
J33nB294_p0730a13║一點雨，東海龍王撒向滿地珠璣。通身變換，腐臭化
J33nB294_p0730a14║為神奇，好時節到也。今日雲頭漸近，有一陣雨也未
J33nB294_p0730a15║可知。泥裏水裏祗候著。」
J33nB294_p0730a16║小參。「比下有餘，將上不足，端午烹葵，重陽看菊，鶴足
J33nB294_p0730a17║也不為長，鳧頸也不須續。支離疏，十東薪，三鍾粟，欲
J33nB294_p0730a18║往城南忘城北。墨非儒，儒非墨，李四、張三、王五、趙六，
J33nB294_p0730a19║穿靴的喫肉，赤腳的趕鹿，屈子自沈賈生賦，鵬歌不
J33nB294_p0730a20║足繼以哭。閒卻七間僧房，阿誰叫你孤峰獨宿？韓康
J33nB294_p0730a21║賣藥，司馬、李主賣卜，陳睦州賣草鞋，他古人也未能
J33nB294_p0730a22║免，俗笑諸方空碌碌。不見道：無門無毒。」
J33nB294_p0730a23║小參。「禪有三玄，儒有三玄，伏羲六十四卦是玄中玄，
J33nB294_p0730a24║子雲老不曉事又作太玄，洪覺範中孚大過只見一
J33nB294_p0730a25║邊不見一邊，文明以健，中正而應，支離穿鑿，失後忘
J33nB294_p0730a26║前。顛倒顛，顛倒顛，旋毛背上總不合播揚家醜，說甚
J33nB294_p0730a27║麼權黑顯正，借白表偏，之乎也者，夙業冤牽。陸士衡、
J33nB294_p0730a28║王輔嗣鬼門上貼卦，周濂溪、佛印長老光燒餅做鐘
J33nB294_p0730a29║子，未免廉纖。雲溪這裏只得將錯就錯，胡纏廝纏，昨
J33nB294_p0730a30║日廿九是天地否，今朝初一變了天火同人了也。同
J33nB294_p0730b01║人于野，利涉大川，大家同上釣魚船。笑笑笑，笑你文
J33nB294_p0730b02║王、周公、孔子也太無端，說向人家不值錢。」
J33nB294_p0730b03║小參。「莫行心處路，不掛本來衣，何須正恁麼？切忌未
J33nB294_p0730b04║生時。既是切忌未生時，為甚又要看未生前消息？昨
J33nB294_p0730b05║日三茅真君下降吳山頂上，產下個碧綠紫金牛，金
J33nB294_p0730b06║牛變作石馬，石馬變作白琅玕，白琅玕變作黃雲，黃
J33nB294_p0730b07║雲變作紫竹，紫竹變作老比丘，老比丘變作烏雞，烏
J33nB294_p0730b08║雞變作蜥蜴，蜥蜴變作金翅鳥王，金翅鳥王變作雲
J33nB294_p0730b09║溪手中拄杖子。住，住，住！達磨大師來也。達磨大師是
J33nB294_p0730b10║明日生辰，今日為甚麼先到？不見道：我早候白，伊更
J33nB294_p0730b11║候黑。」
J33nB294_p0730b12║小參。「我手何似佛手？我腳何似驢腳？人人各有生緣。
J33nB294_p0730b13║上座！生緣在恁麼處？此黃龍三關語也。這老漢不合
J33nB294_p0730b14║下個註腳，說個棹臂便行，莫向關吏更問可否。如人
J33nB294_p0730b15║作賊，面上刺了兩行字，三十棒先自領去了也。還有
J33nB294_p0730b16║一問：鷺鷥立雪，月下琵琶。且道：是過關語？是未過關
J33nB294_p0730b17║語？我早晨喫了白粥，到晚來又復肚飢。即如嘉州大
J33nB294_p0730b18║象、陝府鐵牛、西河師子，各各有個生緣。畢竟生緣在
J33nB294_p0730b19║甚麼處？道得，且過一邊；道不得，莫向人前漫開大口。」
J33nB294_p0730b20║小參。「陰煙丁顛新鮮，針氈冰邊，木上座慣會說法，缽
J33nB294_p0730b21║盂口終日談禪。也不消主賓玄要，也不用君臣正偏。
J33nB294_p0730b22║達磨鬍子貶向他方世界，老瞿曇閣在半邊。開口便
J33nB294_p0730b23║教鈍置，無語最忌廉纖。眼睜睜的平上去入，都忘記
J33nB294_p0730b24║了二蕭一先。切忌切忌，果然果然。空勞他一力撾鼓，
J33nB294_p0730b25║驚動了十八高賢。」
J33nB294_p0730b26║小參。「百丈耳聾，黃蘗吐舌，江西宗旨，特地留傳。雪竇
J33nB294_p0730b27║云：『大冶精金，應無變色。畢竟過在甚麼處？』一般逐塊
J33nB294_p0730b28║漢趁口說個大機之用、大用之機，將他雪竇無端貶
J33nB294_p0730b29║駁。且道：洪爐大冶是機用？不是機用聻？劍林法姪春
J33nB294_p0730b30║初在雲溪坐禪，于洞山掇退果卓下別開生面，如今
J33nB294_p0730c01║從福嚴來，特地向寒蘆白月、古岸清風更敘一番賓
J33nB294_p0730c02║主，恰遇著旱乾水淺、河港不通，釣魚船上收起絲綸，
J33nB294_p0730c03║渡口行舟絕人來往，莫是雲溪老漢物外孤高、十方
J33nB294_p0730c04║坐斷麼？古人道：『不居正位，絕卻今時；一色全消，大功
J33nB294_p0730c05║不宰。』這裏總沒有相見處。然雖如此，夜寒人靜，歸堂
J33nB294_p0730c06║送茶，向火爐喫果子，少不得也敘些賓主之情，不得
J33nB294_p0730c07║一切處盡教枯淡去也。葛藤且止，畢竟洞山一喝、馬
J33nB294_p0730c08║祖一喝，是兩樣生涯？是一般行市耶？劍林法姪於此
J33nB294_p0730c09║倘十分明得，請為他雪竇禪師拔刀相助。」
J33nB294_p0730c10║小參。「騎驢新婦上高樓，三箇獼猴驀地愁，脫殼烏龜
J33nB294_p0730c11║緣壁走，看看海底鬥泥牛。有一句主賓玄要，兼帶正
J33nB294_p0730c12║偏，一時具足。畢竟是那一句？」
J33nB294_p0730c13║小參。「拆拆單，單單拆，鬼谷子先生傳他李淳風、袁天
J33nB294_p0730c14║罡，一總是個問卦的祖宗，將些黑白點兒誑騙人家
J33nB294_p0730c15║男女。常言道：『吉凶未卜，我已先知。』休聽他古人說謊。」
J33nB294_p0730c16║小參。「孔夫子不識字，孫武子不用兵，神農不嘗藥草，
J33nB294_p0730c17║周公不制禮，蕭何不造律，李斯不作書，好端端的被
J33nB294_p0730c18║這一班人弄得七顛八倒，說甚德山、臨濟、曹洞、雲門，
J33nB294_p0730c19║一總趕出去。」
J33nB294_p0730c20║小參。「作家不啐啄，啐啄同時失，正法眼藏，向這瞎驢
J33nB294_p0730c21║邊滅卻，果然吹毛利劍用了須磨。興化是個克家之
J33nB294_p0730c22║子，借他克賓維那鼻孔出氣，罰饡飯一堂，又趁出院。
J33nB294_p0730c23║且道：克賓當日還甘也麼？若也不甘，討什麼好克賓？
J33nB294_p0730c24║若也甘，討什麼好克賓？黃蘗老婆心切，為汝徹困；馬
J33nB294_p0730c25║祖一喝，三日耳聾。從上以來，垂個樣子。然雖如此，事
J33nB294_p0730c26║無一向。汝既如是，吾亦如是。肯諾耶？不肯諾耶？急請
J33nB294_p0730c27║當人認取。」
J33nB294_p0730c28║小參。「古人道：『傳神妙手，全在阿堵中頰上三毛。』此非
J33nB294_p0730c29║擬議所及。有般漢用棒、用喝，說主、說賓，總不過是優
J33nB294_p0730c30║孟衣冠，如弄死蛇相似。豈知他咳嗽掉臂，純以神行，
J33nB294_p0731a01║轉動施為，酷難描繪，得心應手，自不偶然，差之毫釐，
J33nB294_p0731a02║謬以千里。如今還有恁般人麼？下座，問取顧虎頭一
J33nB294_p0731a03║類去。」
J33nB294_p0731a04║小參。「諸人被十二時轉，趙州能轉十二時，自受用分
J33nB294_p0731a05║中著衣喫飯、送客迎賓，拍拍是令。仁風書記自楊州
J33nB294_p0731a06║發腳，過顯聖到報恩，昔年在靈巖室中聞老僧名字，
J33nB294_p0731a07║特特入山，願留執侍。頃見他十二時歌，趁口誇張、儘
J33nB294_p0731a08║力賣弄，大似一個飽參禪客。還有一說，泗州大聖揚
J33nB294_p0731a09║州出現，昨日有人在平山草堂歌玉樹後庭花，驚起
J33nB294_p0731a10║了乾闥婆神，和那金色頭陀一同作舞，優婆離尊者
J33nB294_p0731a11║從旁插嘴說：『歌舞唱伎，切戒，切戒。』不見道：君子愛財，
J33nB294_p0731a12║取之有道麼？不知亡國恨，猶唱後庭花。王令稍嚴，切
J33nB294_p0731a13║忌饒舌。」
J33nB294_p0731a14║小參。「雪壓空山行徑，煙浮野渡人家。門外一溪流水，
J33nB294_p0731a15║菴邊幾樹梅花。雲溪數年前曾向荊棘林中覓得兩
J33nB294_p0731a16║株老樹，也無萌芽、也無枝幹，冷湫湫植向庭前太煞
J33nB294_p0731a17║寂寞，那知他死中得活、枯木生花？三年以來舒條吐
J33nB294_p0731a18║萼，不特光分九夏、玉蕊承天，抑且木秀三冬、香雲繞
J33nB294_p0731a19║地。曾記得古人說：『不是一番寒徹骨，爭得梅花噴鼻
J33nB294_p0731a20║香？』這幾日春冷煙凝、雪深霧重，亭亭古幹、鬱鬱奇葩，
J33nB294_p0731a21║別是一分精彩。有者道：『西溪十里，到處羅浮；江南一
J33nB294_p0731a22║枝，爭先庾嶺。』雲溪這裏有多少好處也向人前賣弄
J33nB294_p0731a23║聻？癡人，癡人，莫只作境會好。」
J33nB294_p0731a24║小參。「無說即說，昨夜東君輕漏泄；說即無說，杜鵑枝
J33nB294_p0731a25║上空啼血。須菩提宴坐而天帝釋雨花，維摩詰嘿然
J33nB294_p0731a26║而文殊師利饒舌。雲溪嘮嘮叨叨，今日也說、明日也
J33nB294_p0731a27║說，人天眾前造了多少口業，如今翻轉面皮、別施號
J33nB294_p0731a28║令，一句兒也不提起了。有者道：『無情說法，虛空講經，
J33nB294_p0731a29║森森翠竹盡是真如，灼灼黃花無非般若，本自具足、
J33nB294_p0731a30║本自現成。』這裏不說的是。有者道：『楞嚴悟道，楞伽印
J33nB294_p0731b01║心，青華嚴獨見一班，言法華別行一路，黃卷赤軸與
J33nB294_p0731b02║燈籠露柱廝結眉毛，禪板蒲團向孤起長行、獨開正
J33nB294_p0731b03║眼。』這裏說的更是。那知他興歌的原是木人，起舞的
J33nB294_p0731b04║莫非石女？理無一向，事逐千差。有時說，則紅塵堆裏、
J33nB294_p0731b05║百草頭邊；有時不說，則不種梧桐、夜明簾捲。雲溪今
J33nB294_p0731b06║日向毘耶城畔與大士對譚，從摩竭國中全提正令
J33nB294_p0731b07║去也。」良久，云：「會麼？且喜會中不無解人，煩勞他拄杖、
J33nB294_p0731b08║兔角、拂子、龜毛通個消息。」
J33nB294_p0731b09║宗會，小參。「華林講道，帝釋雨花，誌公解經，善慧揮尺，
J33nB294_p0731b10║一部金剛經葛藤不少。自無著天親、夢升兜率，錯認
J33nB294_p0731b11║了雞足山頭，也是開眼著賊了也，何況他長安草堂
J33nB294_p0731b12║拾人唾餘、喚鐘作甕，雲溪長老無端走入這夥伴，豈
J33nB294_p0731b13║不好笑？然雖如此，有句無句不離行市。曾記得南陽
J33nB294_p0731b14║忠國師問紫璘供奉：『金剛經首是甚麼字？』璘云：『如是
J33nB294_p0731b15║二字。』國師云：『意作麼生？』璘無對。南陽太煞倚勢欺人，
J33nB294_p0731b16║紫璘未免受他鈍置。當時若問伊是甚麼字，祗合向
J33nB294_p0731b17║道：『和尚一國之師，可惜許字也不識。』若更如何若何，
J33nB294_p0731b18║正好驀地便唾。豈不為他牟尼寶殿、白鷺池邊洩了
J33nB294_p0731b19║多少冤苦？住！住！住！開宗明義章第一。適來猶記得許
J33nB294_p0731b20║多般，如今一時忘卻了也。大眾！食時已至，隨眾人一
J33nB294_p0731b21║例喫飯、洗缽盂，歸堂。」
J33nB294_p0731b22║小參。「今朝五月初一，東海鯉魚奮翼，觸著池上蛟龍，
J33nB294_p0731b23║雨下盆傾滴滴，更兼鑼鼓聲喧，賽過青天霹靂，就中
J33nB294_p0731b24║還有希奇，空際寶華柝歷。且道是甚麼華聻？白旃檀
J33nB294_p0731b25║華、五色錦葵華、曼陀羅華、摩訶曼陀羅華、地湧金蓮
J33nB294_p0731b26║華，都來只是眼華。昔日法華會上放光在前、雨華在
J33nB294_p0731b27║後，今日雲溪這裏雨華未畢，紺琉璃架上一道寶光
J33nB294_p0731b28║直射到殑伽河畔樂音樹下，感動了東方延壽如來
J33nB294_p0731b29║和那日月燈明佛影現而前，向琉璃殿上顯作佛事。
J33nB294_p0731b30║你諸人可曾見麼？住，住，住！蛟龍叢裏天樂聞空，他瓔
J33nB294_p0731c01║珞寶珠一時成佛去也。大眾，耑申回向。」
J33nB294_p0731c02║小參。「回而更相涉，不爾依位住。如何是更相涉聻？松
J33nB294_p0731c03║是松，棘是棘，鵠是鵠，烏是烏，乾三連，坤六斷，切莫移
J33nB294_p0731c04║易他一分毫許。如何是依位住聻？將山門來佛殿裏，
J33nB294_p0731c05║移佛殿向山門前，男子身中入定時，女子身中從定
J33nB294_p0731c06║出，女子身中入定時，男子身中從定出，身上出水，身
J33nB294_p0731c07║下出火，離中虛，坎中滿，兌上缺，巽下斷，震仰盂，艮覆
J33nB294_p0731c08║碗，神通妙用，法爾如然。」以拂子畫一圓相，云：「異不異
J33nB294_p0731c09║同，同中有異，渠不是我，我正是渠，向下文長，留在來
J33nB294_p0731c10║日。」
J33nB294_p0731c11║
J33nB294_p0731c12║
J33nB294_p0731c13║
J33nB294_p0731c14║
J33nB294_p0731c15║
J33nB294_p0731c16║
J33nB294_p0731c17║
J33nB294_p0731c18║
J33nB294_p0731c19║
J33nB294_p0731c20║雲溪俍亭挺禪師語錄卷之一（終）