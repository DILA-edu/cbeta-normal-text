J33nB294_p0733c01║雲溪俍亭挺禪師語錄卷之三
J33nB294_p0733c02║侍者（智樞、智信）編
J33nB294_p0733c03║示眾。「溪山雲月處處同風，水鳥樹林時時顯道。古人
J33nB294_p0733c04║不謾語。一大藏教是謾語，千七百則公案是謾語，天
J33nB294_p0733c05║下老和尚舌頭是謾語。為甚道古人不謾語？須知古
J33nB294_p0733c06║人話頭總只應個時節有問有荅，蓋是尋常一切處
J33nB294_p0733c07║成現，轉轆轆地不費纖毫氣力，自成文彩、自有眼目，
J33nB294_p0733c08║不是尋常湊泊得的。祗如芙蓉楷與投子青遊園次，
J33nB294_p0733c09║青以拄杖付楷曰：『理合與麼。』楷曰：『與和尚提鞋挈杖
J33nB294_p0733c10║不為分外。』青曰：『有同行在。』楷曰：『那一個不受教？』青遂
J33nB294_p0733c11║休去。至晚，青謂曰：『早來說話未盡。』楷曰：『更請舉看。』青
J33nB294_p0733c12║曰：『卯生日，戌生月。』楷即點燈來。青曰：『上來下去總不
J33nB294_p0733c13║空然。』楷曰：『在左右理合如是。』青曰：『奴兒婢子誰家屋
J33nB294_p0733c14║裏無？』楷曰：『和尚尊年，缺他不可。』青日：『與麼殷勤。』楷曰：
J33nB294_p0733c15║『報恩有分。』看他兩人絲來線去，全表尊貴一門，問在
J33nB294_p0733c16║荅處、荅在問邊，總不傷鋒犯手，這便是個回互正偏
J33nB294_p0733c17║的樣子。若是臨濟門頭，一言半句火急殺人，然亦有
J33nB294_p0733c18║閑閑說來自饒旨趣的。禾山普問黃龍南：『倒卻門前
J33nB294_p0733c19║剎竿著，意旨何如？』龍曰：『上人出蜀曾到玉泉否？』普曰：
J33nB294_p0733c20║『曾到。』龍曰：『曾挂搭否？』普曰：『一夕便發。』龍曰：『智者道場，
J33nB294_p0733c21║關將軍打供，與結緣幾時何妨？』普嘿然良久，理前問，
J33nB294_p0733c22║龍遂俛首。南公幾句話頭，一片肝腸和盤托出，將他
J33nB294_p0733c23║飲光尊者些兒活計盡情漏洩了也。可惜許禾山這
J33nB294_p0733c24║漢太煞鈍置。臨濟下主賓互換各逞宗猷，丹霞、龐老
J33nB294_p0733c25║作俑在前，舉師叔到瑯琊描摸欲盡，我如今再舉一
J33nB294_p0733c26║節樣子。法昌遇與英邵武別，謂曰：『三年聚首，無事不
J33nB294_p0733c27║知，檢點將來，不無滲漏。』以拄杖劃一劃，云：『這個且置，
J33nB294_p0733c28║宗門事作麼生？』英曰：『須彌安鼻孔。』遇曰：『臨崖看滸眼，
J33nB294_p0733c29║特地一場愁。』英曰：『深沙努眼睛。』遇曰：『爭奈聖凡無異
J33nB294_p0733c30║路，方便有多門。』英曰：『鐵蛇鑽不入。』遇曰：『有甚共語處？』
J33nB294_p0734a01║英曰：『自緣根力淺，莫怨太陽春。』卻劃一劃，云：『宗門且
J33nB294_p0734a02║置，這個事作麼生？』遇擬掌，英約住曰：『這漳子莫無去
J33nB294_p0734a03║就，然也是我致得。』他兩人弄一毬子，你抑我揚、你坐
J33nB294_p0734a04║我立，何等自由自在分？風穴見鏡清、慈明見楊大年，
J33nB294_p0734a05║總只一鼻孔出氣，發明賓主宗風。古人云：『一喝分賓
J33nB294_p0734a06║主，照用一時行。主且不是賓，照且不是用。』既然主不
J33nB294_p0734a07║是賓、照不是用，為甚一喝中卻總具得？一不成、二不
J33nB294_p0734a08║就，收得儱、放得開，說分也得、說合也得。又云：『賓則始
J33nB294_p0734a09║終賓，主則始終主。』既然主還是主、賓還是賓，為甚卻
J33nB294_p0734a10║許互換？闍黎與老僧亦能迷卻天下人、亦能悟卻天
J33nB294_p0734a11║下人，這些所在須要一一分明，不可囫圇吞個棗子。
J33nB294_p0734a12║賓看主、主看賓，是臨濟一期說話；賓中主、主中賓，是
J33nB294_p0734a13║臨濟當日法門，不可扯做一例。猶之妙德尊寰宇五
J33nB294_p0734a14║則語，是曹山一時問荅，不似白衣須拜相五偈與五
J33nB294_p0734a15║位功勳相配也。去聖時遙，承虛接響，總只一味糊塗，
J33nB294_p0734a16║參學人大須仔細。」
J33nB294_p0734a17║示眾。「古人道：『只愁不作佛，不愁佛不解語。真要在此
J33nB294_p0734a18║道中覓個去就，把生死二字貼在額頭，莫虛度了日
J33nB294_p0734a19║子。』古人一言半句不為虛設，你只把他古人言句仔
J33nB294_p0734a20║細挨求，挨來挨去，挨到沒把捉處、沒尋求處，切切不
J33nB294_p0734a21║可放鬆了。正當十分去不得的時候，理絕情枯，冷灰
J33nB294_p0734a22║裏爆出一粒荳來，不覺通身慶快，那時憑你有語也
J33nB294_p0734a23║得、無語也得，尋常吐露一絲毫，自爾蓋天蓋地。如今
J33nB294_p0734a24║人口裏轉轆轆，只管向本子上記來、意根上卜取，且
J33nB294_p0734a25║喜沒交涉。還有一般孟八郎漢，不管三七廿一，硬差
J33nB294_p0734a26║排、強作主，說道我能轉物，越發沒交涉。尋常見你諸
J33nB294_p0734a27║人念詩章、求解會，咬文嚼字、胡說三千，若到雲溪門
J33nB294_p0734a28║下，一些也用不著。不是教你空心高腹，不看教、不讀
J33nB294_p0734a29║書，大踏步向前，逢人稱善知識。看他古人周金剛、言
J33nB294_p0734a30║法華、青華嚴何等樣人，未免研窮教典；又曹山、夾山
J33nB294_p0734b01║鏡清、風穴、雪竇、皎然，文彩詩歌班班可見。古人道：『既
J33nB294_p0734b02║得本，莫愁末。』雲居老祖道：『入此門中，不是等閒。』當時
J33nB294_p0734b03║二祖博通三藏、歷覽詩書，終不自家取則，端向達磨
J33nB294_p0734b04║老臊胡覓取心安，是個什麼道理？又云：『縱然講得天
J33nB294_p0734b05║花落、石點頭，尚不關自己事，擬將有限身心向無限
J33nB294_p0734b06║中用，有什麼相干？』又云：『學處不玄，盡是流俗，閨閣中
J33nB294_p0734b07║物捨不得，皆為滲漏，差之毫釐，過犯山嶽，一毫髮去
J33nB294_p0734b08║不盡，即被塵累，豈況更多？直是琉璃殿上行，撲倒也
J33nB294_p0734b09║須粉碎。』恁般說話，真切為人，可是你之乎者也，胡說
J33nB294_p0734b10║三千，讀等韻，念詩章，了得生死的麼？三藏十二分教
J33nB294_p0734b11║諸子百家，若會得時，都來是個祖師註腳，七縱八橫，
J33nB294_p0734b12║拈起即得；若不會時，只這秦時𨍏轢鑽，咬嚼不破。你
J33nB294_p0734b13║試將平日讀的、看的、記的、誦的，湊泊湊泊看，管取一
J33nB294_p0734b14║些也用不著，生時用不著，死時也用不著，聰明一世，
J33nB294_p0734b15║懵懂一時。臘月三十日到來，這些讀的、看的、記的、誦
J33nB294_p0734b16║的，可將得去麼？趁色力強健，豎起脊梁，畢竟討個下
J33nB294_p0734b17║落，果然到得不疑之地，打開自己寶藏，傾出一栲栳
J33nB294_p0734b18║來，粗言及細語，莫非真實義。且道如何是真實義聻？
J33nB294_p0734b19║啊[口*邪]！啊[口*邪]！忘記了也。」
J33nB294_p0734b20║示眾。「古人為一大事因緣出見于世，抑不得已立個
J33nB294_p0734b21║話頭，千七百則公案一了都了。達磨西來，直指人心，
J33nB294_p0734b22║開口見喉嚨，本無秘藏、本無蓋覆。青原、南嶽雖則別
J33nB294_p0734b23║露爪牙，自唐以前規模整肅，宋人務為詭異，奇言妙
J33nB294_p0734b24║句簇錦簇花，或耑用方語流行、或并作詩詞傳布，鬥
J33nB294_p0734b25║湊更番換人耳目，波羅揭諦究竟不離他元字法門，
J33nB294_p0734b26║周、吳、鄭、王未免又添些後來註腳。若也豁開正眼、驀
J33nB294_p0734b27║地掀翻，都來是個甚麼道理？庭前柏樹子、青州布衫、
J33nB294_p0734b28║鎮州蘿蔔、麻三斤、乾矢橛，你諸人終日商量、終日擬
J33nB294_p0734b29║議，盡四天下走將一遍來，如今曾得個透脫也未？如
J33nB294_p0734b30║已透脫，且莫草草承當，須將他千七百則差別法門
J33nB294_p0734c01║一一透將過來，不得一味依通解會；如未透脫，直教
J33nB294_p0734c02║豎起背脊、咬定話頭，畢竟要尋他古人落處，不得道
J33nB294_p0734c03║這是無意味語、沒可尋思，一向丟在無事甲裏。他古
J33nB294_p0734c04║人一句話頭斷人命根，你如今草草放過，自瞞瞞人，
J33nB294_p0734c05║辜負他祖師不少。且要問你：抱本修行，三藏十二部
J33nB294_p0734c06║教理宛然，豈不現成？為甚麼要參一句話頭來作祖
J33nB294_p0734c07║師門下客？如今人稱禪客，擬問擬荅、論古論今，祗辦
J33nB294_p0734c08║個架格遮攔，說明得祖師門下事，卻不知祖師門下
J33nB294_p0734c09║為明何事？毫釐有差，天地懸隔，正當不思議時，一句
J33nB294_p0734c10║話頭蓋覆將來，不受他瞞，惺惺歷歷，這便是當人親
J33nB294_p0734c11║切受用處。稱此以往，眼不被色瞞，耳不被聲瞞，鼻不
J33nB294_p0734c12║被香瞞，舌不被味瞞，身不被觸瞞，意不被法瞞，八萬
J33nB294_p0734c13║四千毛孔不被八萬四千塵勞煩惱所瞞，灑灑落落，
J33nB294_p0734c14║豈不是個了事漢子？古人于一言半句下了卻生平，
J33nB294_p0734c15║一了則千了百了一齊都了，有如許奇特，有如許證
J33nB294_p0734c16║據，實實于腳跟下得個了當，不是說了便休的。若是
J33nB294_p0734c17║說在一邊，行在一邊，又成得個什麼？有一般伶俐學
J33nB294_p0734c18║人，拈也拈得，頌也頌得，問他話他也荅得，只是未在。
J33nB294_p0734c19║我如今要覓個不會佛法的，你只百不知百不會，尋
J33nB294_p0734c20║常日用中剎那剎那念念與本分相應，莫教走作現
J33nB294_p0734c21║前，無法可得，無佛可成。古人道：『他本分事尚不取，何
J33nB294_p0734c22║況其他？』那時莫管他有佛法沒佛法，千七百則公案
J33nB294_p0734c23║舉起便會，也不用奇言妙句，也不用簇錦簇花，只老
J33nB294_p0734c24║實頭一句語言顛撲不破。似這般樣的人，便許他擔
J33nB294_p0734c25║當佛法也，放行把住著著歸宗，棒喝語言頭頭見的。
J33nB294_p0734c26║古人以悟為則，語言棒喝是悟後的三昧，不是將語
J33nB294_p0734c27║言棒喝當得悟的。但目前都莫擬議，都莫尋思，一切
J33nB294_p0734c28║處一切時動你不得，轉身吐氣，不假安排，始是現前
J33nB294_p0734c29║親切句子。一句語下要透生死，不是等閒，祖師西來
J33nB294_p0734c30║不是兒戲。」
J33nB294_p0735a01║示眾。「古人道：『只貴子見處，不重子行履。』他承當處十
J33nB294_p0735a02║分穩密，見得徹、守得定，大段放心，不怕甕中走卻鱉，
J33nB294_p0735a03║非謂置行履于分外也。古人四十年打成一片，立枯
J33nB294_p0735a04║木堂長坐不臥，除二時粥飯外無雜用心，終身牧一
J33nB294_p0735a05║頭水牯牛放亦不去，是行履不是行履？隨緣放曠，任
J33nB294_p0735a06║運逍遙，披毛戴角，是類墮；解向異類中行，不斷聲色，
J33nB294_p0735a07║是隨墮；彼師所墮，汝亦隨墮；不受食，是尊貴墮。他知
J33nB294_p0735a08║有尚不取，知那邊了卻來這邊行履，且道是甚麼時
J33nB294_p0735a09║節？甚麼受用？曹山孝滿，曹山好顛酒，莫行心處路，不
J33nB294_p0735a10║掛本來衣，何須正恁麼？切忌未生時。是一串語，無功
J33nB294_p0735a11║之功，功就之功，洞山土地三十年不見洞山；雲居歸
J33nB294_p0735a12║菴寂坐，天神遂絕，是行履不是行履？祗為他一輩弄
J33nB294_p0735a13║精魂漢，終日呆樁樁地守個死屍，不知向上為何等
J33nB294_p0735a14║事？又三家村裏末學比丘執著小法，嘗為淨名所訶，
J33nB294_p0735a15║故曰：『只貴子見處，不重子行履。』非可流連放逸，縱恣
J33nB294_p0735a16║猖狂，藉口老莊，托情嵇阮，忽繩檢為不足拘，置儀律
J33nB294_p0735a17║為無可語，天魔外道是處成形，狐狼野干磕頭撞額，
J33nB294_p0735a18║奈何奈何！理須頓悟，乘悟併銷，事非頓除，因次第盡。
J33nB294_p0735a19║有修有證，古自不誣。佛滅二千年，比丘少慚愧，見解
J33nB294_p0735a20║人多，行解人少。如今真實具正知正見的尚不多得，
J33nB294_p0735a21║何況他行解人？古人炊折腳鐺，牛糞裏煨芋，使者先
J33nB294_p0735a22║行後坐脫，天子詔之尚不起，況肯向十字街頭架大
J33nB294_p0735a23║屋養閒漢耶？有因緣沒因緣，有福報沒福報，總不干
J33nB294_p0735a24║他佛法事。豎起個硬脊梁，以佛法為己任，傳古人未
J33nB294_p0735a25║及傳之心，開當世不敢開之口，一言半句流播將來，
J33nB294_p0735a26║使萬古千秋知有今日，也不愧大丈夫漢出世一番。
J33nB294_p0735a27║塵中能作主，化外自來賓，百草頭認他祖師，鬧市裏
J33nB294_p0735a28║識取帝主，這裏還有行履處也無？不落因果，前百丈
J33nB294_p0735a29║也明不得大修行人；不昧因果，後百丈也明不得大
J33nB294_p0735a30║修行人。大修行人又且如何？問取拄杖子。」
J33nB294_p0735b01║示眾。「有一種人活了死不得，有一種人死了活不得。
J33nB294_p0735b02║雲溪這裏有一丸藥，也能殺人也能活人，只要辦個
J33nB294_p0735b03║引子。且道以何為引子？方丈後與汝說明。」
J33nB294_p0735b04║示眾。「無事生事，好休不休，看看捱到末梢頭，筆管裏
J33nB294_p0735b05║煨鰍。」乃拍掌頓足一下，云：「呸！著甚來由？」
J33nB294_p0735b06║示眾。「豹不含則不能變，雞不伏則不能鳴，蟬不啞則
J33nB294_p0735b07║不能蛻。向三條椽下、七尺單前大死一回，出來與老
J33nB294_p0735b08║僧相見。」
J33nB294_p0735b09║示眾。「辨驗綱宗，在於今日尤為喫緊。沒頭腦漢，好歹
J33nB294_p0735b10║胡喝亂喝，喚作賓主往來。及乎問他從上家風，此中
J33nB294_p0735b11║黑漫漫地。我洞宗語忌十成，機貴回互，須知是個甚
J33nB294_p0735b12║麼意思？不是叫你記些白雪烏雞，逢人便念的。如今
J33nB294_p0735b13║人問他何者是位？何者是功？未免目瞪口呆。似這般
J33nB294_p0735b14║辯魔揀異，也太遠在。」
J33nB294_p0735b15║巡香示眾。「前世不修，做了一個趕腳兒的夫頭，跟了
J33nB294_p0735b16║一隊瞎驢瞎馬，兜得一主生意，往北京去走一遭。緊
J33nB294_p0735b17║趕緊走，漫趕漫走，整整的芒了許多日子，想將起來
J33nB294_p0735b18║好不干係。就中倘有一兩頭不受羈絆的，一鞭子打
J33nB294_p0735b19║去，猛可的掙斷韁繩，一溜風走了，連他老人家厝手
J33nB294_p0735b20║不及，倒也無可奈何。如今將次到騾子巷口了，且喜
J33nB294_p0735b21║平安無事。」
J33nB294_p0735b22║示眾。「連日來見你諸人，也有自騎馬自喝節洋洋得
J33nB294_p0735b23║意的，也有空撈撈坐在死水裏的，也有咬牙切齒恨
J33nB294_p0735b24║剝剝的，也有苦苦惱惱趕不上的，還有話頭拿不定
J33nB294_p0735b25║的，還有四大調不來的，可憐可憐。參禪學道須要識
J33nB294_p0735b26║些愧恥，趁期場趕熱鬧，惶恐殺入，這裏甚麼所在？不
J33nB294_p0735b27║是你合頭一句大話、瞌睡當得死的，平日語錄上偷
J33nB294_p0735b28║得一句半句、教典上看得一行兩行，和會和會、差排
J33nB294_p0735b29║差排，說前日某和尚指點的、某道友商量的，硬了面
J33nB294_p0735b30║皮走向人前便要喫放參飯，卻早一顆米糝見裏，你
J33nB294_p0735c01║力量果然不佳，怪你不得，恨剝剝地怨著誰來？古人
J33nB294_p0735c02║大慈大悲，開方便門施作佛事，一言之下、一日之間
J33nB294_p0735c03║頓超直入，不是你懵懂癡呆成辨得的、不是你伶俐
J33nB294_p0735c04║聰明做造得的，百不知、百不會，大死一回翻身轉來
J33nB294_p0735c05║多少慶快，可容你聰明得麼？可容你懵懂得麼？懵懂
J33nB294_p0735c06║的且過一邊，聰明的人來來，我有一句要問你個落
J33nB294_p0735c07║處。」
J33nB294_p0735c08║示眾。「我當初宗會庵打七，與如如兄在茅棚下兩人
J33nB294_p0735c09║對坐，不交一言。及乎入堂去，徹夜不放參，旁僧為我
J33nB294_p0735c10║安蒲團、整被褥，我總不知他是短是長、是張是李，至
J33nB294_p0735c11║今不辨得是甚麼人。耳畔裏鐘響一聲，偶可的觸著
J33nB294_p0735c12║小時節四句說話：『一二三四五，金木水火土，燕子吹
J33nB294_p0735c13║笛兒，蝦蟆打杖鼓。』自笑一回而罷。當晚，眾人入室也
J33nB294_p0735c14║去隨喜，一班不唧溜漢個個被老人捉倒，我卻為他
J33nB294_p0735c15║一十八人每人代一轉語，一眾驚異。次早，老人喚我
J33nB294_p0735c16║近前，說：『有一語，這裏人多不便說得，可隨我到招化
J33nB294_p0735c17║寺來。』我卻隨入招化寺中，老人云：『道取一句看。』我衝
J33nB294_p0735c18║口云：『香爐八隻腳。』老人一場痛罵，罵得我頭也不敢
J33nB294_p0735c19║抬，走到家中從新做工夫起，整整被他擔閣了五年，
J33nB294_p0735c20║纔承付囑。愚庵老漢恩大難酬，我當時若作罵會，豈
J33nB294_p0735c21║有今日？我當時若不作罵會，豈有今日？大眾且道：香
J33nB294_p0735c22║爐八隻腳當時過在甚麼處？你諸人試為我代一轉
J33nB294_p0735c23║語看。」
J33nB294_p0735c24║示眾。「一句話頭，超生脫死，多生習氣、歷劫無明，當下
J33nB294_p0735c25║一刀兩段。第一要疑情切，疑情若切，則散亂不除而
J33nB294_p0735c26║自除、昏沉不遣而自遣，眼巴巴地覷看一句話頭，不
J33nB294_p0735c27║要放他轉款。平日悠悠忽忽過了日子，走進堂中，畢
J33nB294_p0735c28║竟要討一個下落，得也在此一期、失也在此一期，拚
J33nB294_p0735c29║性命與他作對。八十公公入場屋，真誠不是小兒戲，
J33nB294_p0735c30║這事不當小可。還有已過關的，自恃一知半解、得少
J33nB294_p0736a01║為足，于日用應緣往往把捉不定，趁此期場，正好向
J33nB294_p0736a02║腳跟下椎劄椎劄。古人道：『一念萬年去、冷湫湫地去、
J33nB294_p0736a03║古廟裏香爐去。』尚不許他，何況今日去之轉遠？你纔
J33nB294_p0736a04║向十字街頭打個之遶，便不相應也。畢竟受病在什
J33nB294_p0736a05║麼處所？豎起脊梁，急自辨取。」
J33nB294_p0736a06║示眾。「問一荅十，問十荅百，正是生死岸頭事。為你將
J33nB294_p0736a07║識情擬議言語差排，貼肉汗衫正脫不去。在古人轉
J33nB294_p0736a08║轆轆地全向不思議流出，不似你倚墻傍壁從他家
J33nB294_p0736a09║模子中脫來的。」
J33nB294_p0736a10║示眾。「獅子吼，野干鳴，總莫趕他行隊。孤迥迥，峭巍巍，
J33nB294_p0736a11║一堂冷淡，千古分明，恰自有一種不可磨滅處。你諸
J33nB294_p0736a12║人爭勝負，論是失，到處打團團。且問有多少利益？」
J33nB294_p0736a13║示眾。「參禪要離心意識參，不論你初參、久參，古人言
J33nB294_p0736a14║句上定有看不破的、日用應緣中定有打不過的，只
J33nB294_p0736a15║將這看不破、打不過的一提提起放在面前，不要許
J33nB294_p0736a16║他轉款，如雞抱卵、如貓捕鼠，一不做、二不休，畢竟要
J33nB294_p0736a17║與他討個倒斷，眼睛裏、耳朵裏、齋堂裏、佛殿裏，行時、
J33nB294_p0736a18║住時、坐時、臥時，只有這一件事死也不要放他，正當
J33nB294_p0736a19║打併不開的去處，切莫將現成道理來解說、囫圇句
J33nB294_p0736a20║子去搪塞。離心意識、絕去來今，將一具不伶不俐的
J33nB294_p0736a21║死尸靈好歹交付在這一點兒上，天可憐間㘞地一
J33nB294_p0736a22║聲，日子畢竟有個落處，到那時節方信老僧之言為
J33nB294_p0736a23║不欺也，千生百劫只在一剎那間。努力，努力。」
J33nB294_p0736a24║示眾。「銅墻鐵壁打不開時，切切不可放鬆了。這裏急
J33nB294_p0736a25║著精彩，拚命一回，翻身轉來，多少慶快。」
J33nB294_p0736a26║
J33nB294_p0736a27║
J33nB294_p0736a28║
J33nB294_p0736a29║
J33nB294_p0736a30║雲溪俍亭挺禪師語錄卷之三（終）