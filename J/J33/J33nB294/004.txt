J33nB294_p0736b01║雲溪俍亭挺禪師語錄卷之四
J33nB294_p0736b02║侍者智（巽橒）編
J33nB294_p0736b03║普說。「古人道：『說得一丈，不如行得一尺。』又道：『說取行
J33nB294_p0736b04║不得底，行取說不得底。』須知他古人說到行到，此事
J33nB294_p0736b05║不耑在舌頭上。一千五百人善知識，向一句語言上
J33nB294_p0736b06║辨出他是何等樣眼目，不屬有言、不屬無語，句中意、
J33nB294_p0736b07║意中句，全不是識情湊泊得底。語不離窠臼，焉能出
J33nB294_p0736b08║蓋纏？曹山設三種滲漏，情存向背，見處偏枯，機不離
J33nB294_p0736b09║位，墮在毒海，貪妙失宗，機昧終始。一肚子泥牛木馬，
J33nB294_p0736b10║白雪烏雞，奇言妙句，衝口而來，若于轉處留情，到底
J33nB294_p0736b11║言成滲漏，豈況觸犯，所失尤多。參禪學道，要斷他腳
J33nB294_p0736b12║根紅線，纔有一毫頭，便有一毫頭。古人頌云：『學道之
J33nB294_p0736b13║人不識真，只為從前認識神。』又云：『喜識盡時消息盡，
J33nB294_p0736b14║當人那辨濁中清？』要辨他清中濁即易，要辨他濁中
J33nB294_p0736b15║清即難。門裏出身易，身裏出門難。木人興歌，石女起
J33nB294_p0736b16║舞，血脈不斷，全不是識情湊泊底。知是般事便休，卻
J33nB294_p0736b17║又弄些口頭三昧。古人原不在舌頭上作活計，鐘不
J33nB294_p0736b18║撞不響，鼓不打不鳴，沒奈何少他不得。洞山云：『恁麼
J33nB294_p0736b19║道即易，相續也大難。但能相續，名主中主。』他得的人，
J33nB294_p0736b20║綿綿密密，不住這邊，不住那邊，水上按葫蘆，把捉他
J33nB294_p0736b21║頭腳不著，玉線金針，絲絲相續。這個相續，還是句中
J33nB294_p0736b22║相續，還是意中相續？古人道：『念念不間斷，心心無處
J33nB294_p0736b23║所。』意相續故句相續，句相續故意相續。所以說：『言語
J33nB294_p0736b24║不要多，多則無用處。』無舌人解語，無手人行拳，一句
J33nB294_p0736b25║話頭，直得超生脫死。為他得的人，出言吐句，蓋不尋
J33nB294_p0736b26║常，言中有響，句裏明機，這裏不當容易。臨濟一句中
J33nB294_p0736b27║具三玄，雲門一句中具三句，舉不互落顧，佇擬思量
J33nB294_p0736b28║何劫悟？一喝分賓主，照用一時行，離色離聲，絕情絕
J33nB294_p0736b29║謂。若向言前薦得，猶然滯殼迷封；直饒句下承當，未
J33nB294_p0736b30║免觸途狂見。擬心即失，用意即乖。溈仰下宗風，兩口
J33nB294_p0736c01║一無舌，還容你擬議得麼？汾陽立十八問，個中仔細，
J33nB294_p0736c02║同道方知，也是畫蛇添足，後來獵犬，全靠枯樁。尋常
J33nB294_p0736c03║分辯道：『這個是呈見解問，這個是驗主問。』更向他荅
J33nB294_p0736c04║語上一一搜尋，認定個接初機句、辯衲僧句、正令行
J33nB294_p0736c05║句、定乾坤句，穿鑿穿鑿，捏死蛇頭，將古人活句子都
J33nB294_p0736c06║弄做死句子。且問你：古人一喝，有時金剛王寶劍，有
J33nB294_p0736c07║時踞地獅子，有時探竿影草，有時一喝不作一喝用。
J33nB294_p0736c08║他這一喝，還能定乾坤也無？還能行正令也無？還能
J33nB294_p0736c09║接初機也無？還能辯衲僧也無？這裏若不知差別，未
J33nB294_p0736c10║免顢頇；這裏若只管支離，全成露布。學道不至忘情
J33nB294_p0736c11║處，饒你搖唇播舌、簇錦簇花，將他古人一落索貼在
J33nB294_p0736c12║額角頭，逢人施設一番，總敵不得生死。古人以悟為
J33nB294_p0736c13║則，語言三昧從不思議中流出。福建人打鄉譚，隨口
J33nB294_p0736c14║說來，自然合拍。鎮州蘿蔔、青州布衫，可是有什麼格
J33nB294_p0736c15║則把捉得定底麼？初參上士勸你一味老實頭，且去
J33nB294_p0736c16║咬嚼他一個顛撲不破的現成句子。咬嚼來、咬嚼去，
J33nB294_p0736c17║到那燈籠緣壁、碓嘴開花，一切老和尚舌頭自然欺
J33nB294_p0736c18║汝不得了也。切莫穿鑿，饒你穿鑿，將來且沒用處。坐
J33nB294_p0736c19║曲盝床，為人也須識些利害。這裏什麼所在？可是記
J33nB294_p0736c20║誦詩章、解說方語，當得佛法的麼？向自己胸中吐出
J33nB294_p0736c21║一言半句，真實可以殺人、可以活人。見不透、語不徹，
J33nB294_p0736c22║隔靴抓痒、畫餅充饑，有甚交涉？他悟的人如珠走盤、
J33nB294_p0736c23║如盤走珠，刀鎗隊裏、荊棘林中，獨往獨來、轉身無礙，
J33nB294_p0736c24║眼裏著得須彌山、口裏著得四大海，是說到行到的。
J33nB294_p0736c25║如今學語之流，急須識些愧恥始得。」
J33nB294_p0736c26║普說。「入此門來，勝心客氣一點也用不著。古人遇貴
J33nB294_p0736c27║即賤，逢強即弱，千變萬化，出沒縱橫，沒處摸他頭腦。
J33nB294_p0736c28║你若作是非得失商量，一總錯了也。巖頭道：『德山未
J33nB294_p0736c29║會末後句。』太原道：『老凍膿猶有鄉情。』可容你作是非
J33nB294_p0736c30║得失會麼？雪峰道：『老僧住持事繁。』又道：『趙州古佛從
J33nB294_p0737a01║此不荅話。』可容你作是非得失會麼？雲居道個不必，
J33nB294_p0737a02║興化道個何必。欽山在張四郎處，從巖頭說細大法
J33nB294_p0737a03║門，又定上座無位真人與非無位真人，可容你作是
J33nB294_p0737a04║非得失會麼？法眼捲簾，趙州勘二庵主，可容你作是
J33nB294_p0737a05║非得失會麼？興化擯克賓，保壽開堂，可容你作是非
J33nB294_p0737a06║得失會麼？如今人大似矮子觀場，也不知他古人落
J33nB294_p0737a07║處，一味爭門戶，逐高低，如鄉裏小兒相樸，多呶得一
J33nB294_p0737a08║張嘴，多打得一手拳，自以為勝。還知占便宜處失便
J33nB294_p0737a09║宜麼？老子云：『知雄守雌，知白守黑。』青原下諸尊宿，如
J33nB294_p0737a10║德山、雪峰、欽山、雲居，盡能解放解收，自由自在，獅子
J33nB294_p0737a11║踞地，不露爪牙，古人謂之陷虎之機，又謂之紅綿軟
J33nB294_p0737a12║套，不知兵法，不辯來鋒，只顧貪前，不顧失後。趙州與
J33nB294_p0737a13║文遠鬥劣，把將胡餅來，大好一場笑具。黃蘗打百丈，
J33nB294_p0737a14║臨濟打黃蘗，當仁不讓，也不為強；芙蓉楷提鞋挈杖，
J33nB294_p0737a15║轉側相隨，也不為弱。一個吹毛在手，未容眨上眉稍；
J33nB294_p0737a16║一個寶鏡當前，不免轉身退步。用處不同，激揚向上，
J33nB294_p0737a17║其歸一也。有般漢不知好惡，謂臨濟下兔起鶻落，不
J33nB294_p0737a18║容擬議思維，人境俱奪，照用同時，快便難逢，十分好
J33nB294_p0737a19║手；曹洞下機思遲鈍，直得面青面黃，正偏回互，背觸
J33nB294_p0737a20║俱非，轉盻之間，白雲萬里。似則似，是則未是，三玄五
J33nB294_p0737a21║位，何異何同？紅旗閃鑠，五逆聞雷，馳書到家，何彼何
J33nB294_p0737a22║此？昔人以正中偏為奪人，以偏中正為奪境，以正中
J33nB294_p0737a23║來為俱奪，以兼中至為俱不奪，雖不必盡為扭合，亦
J33nB294_p0737a24║何至大體差殊？青山白雲父，白雲青山兒，長年不出
J33nB294_p0737a25║戶，清風拂白月。四賓主語是同是別？洛浦本在臨濟，
J33nB294_p0737a26║會得個賓主句，濟稱之謂赤稍鯉魚，到夾山一喝，也
J33nB294_p0737a27║未為錯。及乎被他夾山說甚雲月是同，溪山是異，截
J33nB294_p0737a28║斷天下人舌頭即不無，爭教無舌人解語，卻便去不
J33nB294_p0737a29║得？未免向他藥山船子屈首一回，可中容你優劣得
J33nB294_p0737a30║麼？風穴鏡清一唱一和，言詞磊落，文采縱橫，這也難
J33nB294_p0737b01║為高下。雒浦臨終謂彥從上座言：『先師道：「目前無法，
J33nB294_p0737b02║意在目前。不是目前法，非耳目之所到。」那句是賓？那
J33nB294_p0737b03║句是主？』當時雒浦兩彩一賽，既露他船子鋒鋩，復攙
J33nB294_p0737b04║他瞎驢行市。彥從道：『不會實不會。』且道他皮裏還有
J33nB294_p0737b05║血麼？如今人遂謂：『苦哉！苦哉！一傳而絕。』殊不知雒浦
J33nB294_p0737b06║嗣法十有一人，首座彥從一總不容埋沒。疏山食後
J33nB294_p0737b07║抉之使吐，謂應他倒屙三十年，一等是個用處。矮師
J33nB294_p0737b08║叔用得奇特，今人不知，都說是非，又說受他老古錐
J33nB294_p0737b09║懸記，可曾夢見疏山也無？疏山、欽山、龍牙、雲居，一時
J33nB294_p0737b10║洞宗高弟。良禪客見欽山、雲門見疏山、羅山荅疏山
J33nB294_p0737b11║語，至今咬嚼不破。且道當時是甚麼樣人？他把將世
J33nB294_p0737b12║間是非情見、得失根苗，絕毫絕釐都不放在眼孔裏，
J33nB294_p0737b13║憑他說我會也得，說我不會也得，說我這裏有佛法
J33nB294_p0737b14║也得，說我這裏沒有佛法也得。達磨面壁，隻履空歸，
J33nB294_p0737b15║何不向他癡人前與他一頓痛棒？咬人大蟲，慣不露
J33nB294_p0737b16║齒。你若一味爭先，淮陰少年勝他韓王孫有分。」
J33nB294_p0737b17║普說。「祖意教意，不同不別。佛說四十九年，橫說豎說、
J33nB294_p0737b18║長說短說，盡情露布了也。最後拈花，別行一路，將謂
J33nB294_p0737b19║有多少奇特。今人動口說如來禪、祖師禪，將這些義
J33nB294_p0737b20║學禪和一齊抹殺，惹他惡發，也要螗臂當車，摭拾些
J33nB294_p0737b21║叢林話端，逢人呶呶，好笑好笑。當時阿難結集，迦葉
J33nB294_p0737b22║傳衣，本是一門，從無彼此。南能北秀，同出黃梅，四七
J33nB294_p0737b23║二三，大家許可。如今禪自分門，教自立戶。宗天台者，
J33nB294_p0737b24║謂賢首為眼目未開；祖臨濟者，謂雲門為師承不確。
J33nB294_p0737b25║佛沒二千年，比丘少慚愧，信有之乎？永明壽禪師著
J33nB294_p0737b26║《宗鏡錄》，禪淨教律，靡不兼該，無同異中，何苦強分同
J33nB294_p0737b27║異？諸人或參一句話頭，或念一句佛，或看一部教，或
J33nB294_p0737b28║持戒修行，日中一食，樹下一宿，也只是尋常事，在自
J33nB294_p0737b29║己分中惟恐彀不及，有甚工夫檢點別人？你只將檢
J33nB294_p0737b30║點別人的精神用在自己身上，待做得到家時，看他
J33nB294_p0737c01║禪淨教律是同是別，如今且在門外亂叫喚作麼？韶
J33nB294_p0737c02║國師本嗣法眼，憂天台之失傳，疏請新羅傳寫文義，
J33nB294_p0737c03║在他古人多少公心。杜順和尚、清涼國師未必全無
J33nB294_p0737c04║鼻孔，華嚴、法華總只佛說，管窺蠡測，尊己卑人，如夜
J33nB294_p0737c05║郎王不知漢大。又念佛法門也是先佛垂訓，廬山遠
J33nB294_p0737c06║公在達磨前幾十年，若人個個念佛，個個往生，連他
J33nB294_p0737c07║老臊胡也省東土來走一遭，免得許多狼籍。抑不得
J33nB294_p0737c08║已，一條匾擔兩頭抬，說淨說禪，大家救取。好笑這些
J33nB294_p0737c09║欠頭腦漢，念佛到沒意味處，便要參禪；參禪到沒把
J33nB294_p0737c10║捉時，又要念佛。這也罷了，卻又分青分黃，論長論短，
J33nB294_p0737c11║誑惑人家男女。我且問你：你曾認得西方麼？若認得
J33nB294_p0737c12║時，西方無許多般，不容你說頓說漸，說淨說穢，將許
J33nB294_p0737c13║多道理配合得的，豈況許多揀擇，許多憎嫌？即今先
J33nB294_p0737c14║自不清淨了，臨終安得清淨？古人道得好：『有禪有淨
J33nB294_p0737c15║土，猶如戴角虎。』且莫放倒一邊。古人千經萬論，塞壑
J33nB294_p0737c16║填溝，祖師西來，不立文字，豈是教你呆椿椿地，一竅
J33nB294_p0737c17║不通？單只播弄嘴唇，獨逞伎倆，杜撰長老，如麻似粟，
J33nB294_p0737c18║不看經論，不習威儀，自謂徑省，三家村裏兩箇筭沙
J33nB294_p0737c19║漢，記將幾句現成本頭，卻也角立門風，自說自道。既
J33nB294_p0737c20║稱比丘持戒是本分事，忽略繩趨，放蕩規矩，取玷法
J33nB294_p0737c21║門，自招罪過。有等俗士，不識大人境界，不知隨順因
J33nB294_p0737c22║緣，耑事繁文，或崇枯簡，將使西天外道不食麻麥及
J33nB294_p0737c23║投灰等，反踞如來之上，有是理乎？語言棒喝，都是祖
J33nB294_p0737c24║師用的，臨濟賓主、曹洞君臣，何分勝劣？自熙寧小人
J33nB294_p0737c25║呂惠卿、張商英輩逃入佛法，純以意見用事，中間衲
J33nB294_p0737c26║子或被曹洞放還，或被雲門捉敗，蠱惑多端，搖唇美
J33nB294_p0737c27║齒，如盲摸象，取笑作家，直至如今此風不息，為可嘆
J33nB294_p0737c28║悼。莫管他臨濟、曹洞是正傳不是正傳，但只了得生
J33nB294_p0737c29║死、斷得命根，自解作活計，語言也得、棒喝也得。當時
J33nB294_p0737c30║青原、南嶽同受師承，法眼、雲門何彼何我？若論洞山
J33nB294_p0738a01║閫奧，十個有五雙不知。即如三玄三要，臨濟綱宗，古
J33nB294_p0738a02║塔主特地區分，洪覺範無端證據，致使宗徒割裂，長
J33nB294_p0738a03║老顢頇，肋下三拳，遭人擬議，不知汾陽意旨極是分
J33nB294_p0738a04║明。且問你諸人，嘉州大象、陝府鐵牛、西河獅子，是一
J33nB294_p0738a05║個是三個？一句三玄，一玄三要，明明舉似。擬將大象
J33nB294_p0738a06║說即是鐵牛，鐵牛說即是獅子也不得；擬將獅子說
J33nB294_p0738a07║不是鐵牛，鐵牛說不是大象也不得；謂法界廣無邊，
J33nB294_p0738a08║為函蓋乾坤句；釋尊問阿難，為隨波逐浪句；直出古
J33nB294_p0738a09║皇前，為截斷眾流句即得；謂雲門一字不具三句即
J33nB294_p0738a10║不得。一句明明該萬象，重陽九月菊花新，昧者不知，
J33nB294_p0738a11║猶然逐塊，何況功勳王子種種差殊？字經三寫，烏焉
J33nB294_p0738a12║成馬，不足怪矣。如人父子相離久遠不識，滴血入骨，
J33nB294_p0738a13║安有差違？今者去祖殷遙，不知真偽，但將綱宗辨驗
J33nB294_p0738a14║於人，果能歷歷分明，累黍不失，豈得不是他家嫡骨
J33nB294_p0738a15║兒孫？問他家裏話，一些也不知，平白地走向人前，說
J33nB294_p0738a16║我是他不是。且問你面皮厚多少？如上所說，盡是近
J33nB294_p0738a17║今流弊，汝等初學切須辨取。」
J33nB294_p0738a18║寒食普說。「只許州官兒放火，不許小百姓點燈。我便
J33nB294_p0738a19║得，你便不得。自古清明寒食，待新火也。莊生有云：『火
J33nB294_p0738a20║不傳而薪傳，傳也不知其盡也。』說得何等圓妙！《歲時
J33nB294_p0738a21║記》以為弔介子推，生生的不許人家舉火。宮中傳蠟，
J33nB294_p0738a22║五侯奉鯖，官不容針，私通車馬。禪和子家，食生不化，
J33nB294_p0738a23║見人說語貴回互，莫犯當頭，便乃閉眉合眼，上前不
J33nB294_p0738a24║得。又見人說啐啄同時，當機不讓，便乃一味亂做，爭
J33nB294_p0738a25║先處強。那知佛法不是這個道理。四時改火，榆柳生
J33nB294_p0738a26║春。向道莫將來，將來用不著，野鴨子飛過去也。昨日
J33nB294_p0738a27║痛，今日又不痛也。法身無相，法眼無瑕。祗道個法身
J33nB294_p0738a28║無相，法眼無瑕便不是；不道個法身無相，法眼無瑕
J33nB294_p0738a29║又不是也。趙州庭前柏樹子，光孝覺云：『先師無此語。』
J33nB294_p0738a30║洞山展手，鳥道玄路。又說是莫行鳥道，切忌玄路。有
J33nB294_p0738b01║時教伊揚眉瞬目，有時不教伊揚眉瞬目。我這裏揚
J33nB294_p0738b02║眉瞬目卻得，你那裏揚眉瞬目卻不得也。從來轉轆
J33nB294_p0738b03║轆地，清明前一日用的。清明時便用不著了，這裏如
J33nB294_p0738b04║何話會？屈屈屈，大小是一個人家。民間寒食，禁苑飛
J33nB294_p0738b05║煙，也十分不公道。不見他西楚霸王火燒咸陽，三月
J33nB294_p0738b06║不滅，那時秦皇帝的號令也還拘管得著麼？倚勢欺
J33nB294_p0738b07║人，未免太殺了也。清明時節雨紛紛，路上行人欲斷
J33nB294_p0738b08║魂。借問酒家何處有？牧童遙指杏花村。」以拂子向前
J33nB294_p0738b09║指云：「老僧共曹山顛酒去也。杏花村只在面前，大家
J33nB294_p0738b10║拚取一醉好。」
J33nB294_p0738b11║普說。「參禪須是鐵漢，著手胸頭便判。如何若何扯長
J33nB294_p0738b12║葛藤，早是不唧溜了也。今世一種咬文嚼字之流，逐
J33nB294_p0738b13║字逐句要求解會，將他《碧巖集》、《請益錄》從頭讀了，還
J33nB294_p0738b14║有許多故事解說不出的，見了善知識要求講解。如
J33nB294_p0738b15║此參禪，如此學道，總只謂之是雜用心參禪。要敵生
J33nB294_p0738b16║死的，多知多解，生死分中濟得甚事？饒你一言一句
J33nB294_p0738b17║歷歷分明，剎那三昧中總不得個實落受用。佛法無
J33nB294_p0738b18║靈驗，不干他祖師事，是你自家障礙了。泉眼不通，是
J33nB294_p0738b19║沙障礙；道眼不通，是知解障礙。我如今勸你休息罷、
J33nB294_p0738b20║放下罷、百不知百不會罷，你肯麼？然又不是硬著肚
J33nB294_p0738b21║腸不求解會，說一切語言都無實義的，往往見幾個
J33nB294_p0738b22║顢頇漢子杜撰禪和，硬作主宰，遇著古人淆訛公案，
J33nB294_p0738b23║他也不辨來由，卻辦得個架格摭攔，走到人前，大模
J33nB294_p0738b24║大樣，胡喝亂喝，一味要討便宜，承當悟道。啐！啐！啐！悟
J33nB294_p0738b25║與不悟，是你自家本分事，于他別人怎麼？你若真實
J33nB294_p0738b26║是個悟的，一了百了也不見有許多般，為何這裏卻
J33nB294_p0738b27║穿鑿得去？那裏卻穿鑿不去？穿鑿得去處，便枝枝葉
J33nB294_p0738b28║葉扯上許多葛藤；穿鑿不去處，便沒解會，硬差排糊
J33nB294_p0738b29║塗到底。古人設立綱宗，辨魔揀異，耑為你一流人，如
J33nB294_p0738b30║軍中密號令相似，不是你拍茫茫上門討死喫的。軍
J33nB294_p0738c01║中有縱有奪，有正有奇，有暗裏拖刀，有紅綿套索，你
J33nB294_p0738c02║若一味莽撞，硬頭顱向前，早是落他圈繢了也。我如
J33nB294_p0738c03║今不惜口業，告報分明，以後切忌切忌。還有一種下
J33nB294_p0738c04║流之輩，不思生死事，大耑一要鼓是非，炒叢林，爭執
J33nB294_p0738c05║事短長，論人情厚薄，一總貢高我慢，多開口，強出頭，
J33nB294_p0738c06║拼命要撐個架子。且問你剃除鬚髮，所為何事？背腰
J33nB294_p0738c07║包檠囊缽，千里百里，所為何事？閻羅老子面前，這一
J33nB294_p0738c08║肚子勝心客氣，是用得著的麼？幾曾為你在叢林會
J33nB294_p0738c09║下，專僭便宜，那些牛頭獄卒，銅柱銕床，也讓你不成？
J33nB294_p0738c10║猛可的思想一回，真是無謂。參禪是自家本分事，只
J33nB294_p0738c11║應個名，倒在沒緊要一邊，爭長論短，豈不狂悖？這等
J33nB294_p0738c12║沒志向的人，也不必論起。還有一種假癡假呆，推聾
J33nB294_p0738c13║粧啞，說我是初參，我不會妄語，其實一肚子偷心，專
J33nB294_p0738c14║要在耳朵上，舌頭邊，探取一言半言，以為奇特，道聽
J33nB294_p0738c15║塗說，有什麼相干？還有一種承虛接響，囫圇承當，也
J33nB294_p0738c16║不審話端，也不識語脈，偶可裏聽得些零碎佛法，放
J33nB294_p0738c17║在肚皮裏，說臨濟曹洞，原來是恁般恁般的。春雨如
J33nB294_p0738c18║膏，夏禹如饅頭，周文王似餬餅，遠之遠矣。你還曾夢
J33nB294_p0738c19║見他門頭戶腦分毫許光影麼？又有一種朝秦暮楚
J33nB294_p0738c20║之輩，趕熱鬧，趁時光，一言不合，拂袖便行，到老無成，
J33nB294_p0738c21║以為是衲僧氣概，這也罷了。又有一種神頭鬼面，假
J33nB294_p0738c22║意親依，金玉其外，敗絮其中，實落不堪雕琢，恐他善
J33nB294_p0738c23║知識看破，遮遮掩掩，張打聽，李打聽，記了些無頭學
J33nB294_p0738c24║問，自謂可以欺人，要走向三家村裏去粧大老，或者
J33nB294_p0738c25║抄襲拈頌，念習詩章，將這邊的販到那邊，將那邊的
J33nB294_p0738c26║販到這邊，無非要騙一個拂子。是這等欺心漢，瞞了
J33nB294_p0738c27║別人，可瞞得自己麼？將來是沒受用的，何苦！何苦！又
J33nB294_p0738c28║有一種凡劣之人，受不得逼拶，喫不得鉗錐，好意翻
J33nB294_p0738c29║為惡意，語言棒喝，一切作是非得失商量，畏門庭如
J33nB294_p0738c30║網罟，視知識為仇讎，斷送一生，可惜！可惜！又有一種
J33nB294_p0739a01║村學究家風，蠻禪和惡習，謂公案是解說得的，問著
J33nB294_p0739a02║要解說一上，若不與他說，便道瞞他，深生嗔恨，只怨
J33nB294_p0739a03║他家枯井深，不道自己麻繩短。古人道：『當時若為我
J33nB294_p0739a04║說破，安有今日？』又道：『我不重先師佛法，只重他不為
J33nB294_p0739a05║我說破。』佛法可是講說得的麼？呸！錯了也。許多毛病，
J33nB294_p0739a06║不知起自何人，習以成風，往往不覺。世間仁義道德，
J33nB294_p0739a07║還有些師資之誼、朋友之情，惟這一夥人最沒來由，
J33nB294_p0739a08║今日出門，明日便不相認。古人三登九上，一人處也
J33nB294_p0739a09║要到，半人處也要到，出一叢林，進一叢林，這也不為
J33nB294_p0739a10║奇特。但這些沒情沒義，專要盜竊佛法的，于叢林無
J33nB294_p0739a11║益，于法門有損，大踏步走向人前，不知慚愧，為可嘆
J33nB294_p0739a12║惜耳！夜永話長，珍重！珍重！」
J33nB294_p0739a13║普說。「此事須實有頭腦，須親見一回，須明明了了。如
J33nB294_p0739a14║人說家裏事，不是倚墻傍壁，影響糢糊，瞌睡當得死
J33nB294_p0739a15║的。古人設立綱宗，是他家裏人，不勞問得。如今人根
J33nB294_p0739a16║器淺薄，見地差遲，一味探頭探腦，書本上，舌頭邊，拾
J33nB294_p0739a17║得封皮當信，使見古人說理說事，說暗說明，說君說
J33nB294_p0739a18║臣，說黑說白，說主說賓，說權說實，說照說用，說玄說
J33nB294_p0739a19║要，說總說別，說成說壞，說異說同，說顧說鑒，說一句
J33nB294_p0739a20║說三句，說向上說向下，說有相說無相，說左匝說右
J33nB294_p0739a21║匝，一總作道理商量，便理會道：我曉得了，我曉得了。
J33nB294_p0739a22║據某善知識當初指點，也只是這個意思；據某人偈
J33nB294_p0739a23║頌細細剖露，也只是這個道理。我如今如此如此，恁
J33nB294_p0739a24║般恁般，不怕甕中走卻鱉了。呸！呸！呸！你可曾夢見他
J33nB294_p0739a25║祖師意麼？眼睛上，額角邊，蓋覆將來，懵懂癡呆，一些
J33nB294_p0739a26║兒也不辨得，私下數得一擔芝麻，當官數不得一擔
J33nB294_p0739a27║東瓜，有什麼用處？佛法不是這個道理，不是你心意
J33nB294_p0739a28║識領略得的，不容你心意識湊泊得的。一等刻舟求
J33nB294_p0739a29║劍漢，步步擬議、句句刻畫，將佛法當作個死規模，趙
J33nB294_p0739a30║錢孫李、周吳鄭王，逐句逐字，從頭解去、從頭認去，越
J33nB294_p0739b01║發不是了也，直教彌勒下生，有甚麼限？又有一等專
J33nB294_p0739b02║執意見，慣逞聰明，或在法師會下，學得幾句真如佛
J33nB294_p0739b03║性，般若多羅；或在禪堂裏面，曲盝床邊，聽得說道棘
J33nB294_p0739b04║栗蓬，金剛圈，一切語言，都無實義。初間還略有些信
J33nB294_p0739b05║心，依經傍註，認定個耳聞目見、手持足行的當做自
J33nB294_p0739b06║己，已是喚奴作郎，不可藥救。到後來肆無忌憚，一總
J33nB294_p0739b07║不疑語言，將古人真語、實語都猜做權語、藥語，天不
J33nB294_p0739b08║怕、地不怕、閻羅王也不怕，橫來也一喝、豎來也一喝，
J33nB294_p0739b09║謂我能荅得話、應得機、抵敵得善知識，可憐！可憐！將
J33nB294_p0739b10║古人血淋淋地一片苦心埋沒了他卻也罷了，他時
J33nB294_p0739b11║異日你卻要墮在阿鼻地獄，不得番身。他儒書裏面
J33nB294_p0739b12║曾說個無忌憚的小人，正指此等。須知佛法不是亂
J33nB294_p0739b13║統的，個裏一絲一線井井分明，你粗心浮氣一些兒
J33nB294_p0739b14║也用不著的；佛法不是死煞的，就中轉轆轆地虎跳
J33nB294_p0739b15║龍興，纔恁麼便不恁麼。千七百則公案是個現成句
J33nB294_p0739b16║子，言言見諦、著著歸宗，如老吏斷獄，引經合律，一毫
J33nB294_p0739b17║頭也出入不得，所以喚作公案。這個是臨濟下事，這
J33nB294_p0739b18║個是曹洞下事，這個是溈仰下事，這個是雲門下事，
J33nB294_p0739b19║這個是法眼下事。綱宗未立以前，他江西、湖南鼻孔
J33nB294_p0739b20║撩天，也不似《黃檗心要》、《六祖壇經》一味的說有意路
J33nB294_p0739b21║語。及乎五家分立，施設非常，木有本、水有源，圓中規、
J33nB294_p0739b22║方中矩，從苗辯地、因語識人，一句合頭語，萬劫係驢
J33nB294_p0739b23║橛。你胸中出出入入、糢糢糊糊，不是他李靖三郎，那
J33nB294_p0739b24║曉得五花八陣、主賓相見？譬如兩刃交鋒，一往一來、
J33nB294_p0739b25║左衝右突，直得百萬軍中自有個出身之路，方不受
J33nB294_p0739b26║他當面活埋、塵勞羈鎖，如吹毛劍、如牟尼珠，入得佛、
J33nB294_p0739b27║入得魔，了無一物當前，二六時中恰恰有恁般受用。
J33nB294_p0739b28║所以，當陽施設，八面玲瓏，恁麼卻不恁麼、不恁麼卻
J33nB294_p0739b29║恁麼，如淮陰用兵，暗與古會，不是骷髏樣子，捏定死
J33nB294_p0739b30║蛇頭。說主賓、說玄要、說正偏、說明暗的，古人道：『只貴
J33nB294_p0739c01║子見地，不貴子行履。』不是不重行履，蓋見地、行履沒
J33nB294_p0739c02║有兩般，見得到、行得到、行得到、說得到。他活卓卓地
J33nB294_p0739c03║原是個八角磨盤，終日喫飯不曾嚼著一粒米；終日
J33nB294_p0739c04║著衣不曾掛著一縷絲；終日鼓兩片皮，牙齒不關風、
J33nB294_p0739c05║舌頭不在口裏。無語中有語、有語中無語，問在荅處、
J33nB294_p0739c06║荅在問邊，絲絲毫毫不差累黍，古人謂之血脈不斷。
J33nB294_p0739c07║血脈不斷，猶目機銖兩也。然目機銖兩，函蓋乾坤，不
J33nB294_p0739c08║涉眾緣，總在一句，不是語帶廉纖，謂之血脈不斷也。
J33nB294_p0739c09║懸崖撒手，他是何等家風？如萬仞峰頭恰更垂綸千
J33nB294_p0739c10║丈，應機接物不得不然，個中須有個恰好處。夾山遇
J33nB294_p0739c11║船子、雲門見雪峰，正其人也。不知偏正、不識倒斜，為
J33nB294_p0739c12║人則禍生，儱侗顢頇總沒交涉。巴人下里處處稱尊，
J33nB294_p0739c13║雪曲陽春知音絕少，個中關捩子，料得少人知，啼得
J33nB294_p0739c14║血流無用處，不如緘口過殘春。」乃噓一噓，擊拂子，下
J33nB294_p0739c15║座。
J33nB294_p0739c16║普說。「寒來徹骨，已知歲盡年窮；春到人間，須信星回
J33nB294_p0739c17║斗轉。做工夫的人，須把生死二字貼在額頭，過卻一
J33nB294_p0739c18║日，差了十二個時辰；過卻一年，少了十二個月分。趁
J33nB294_p0739c19║年力壯盛，單刀直入千七百則公案，隨手掀翻，一悟
J33nB294_p0739c20║永悟，一徹盡徹，不是郎郎當當，如水浸鵝卵石相似。
J33nB294_p0739c21║今日如此，明日也只如此；今年怎的，明年卻更怎的。
J33nB294_p0739c22║平常間且圖好看，逢人見鬼，說麻三斤、乾矢橛、南泉
J33nB294_p0739c23║斬貓、德山托缽、女子出定，我也拈得，我也頌得。及乎
J33nB294_p0739c24║問他二六時中安身立命處，依舊業識茫茫，一些也
J33nB294_p0739c25║受用不著。似這等沒頭腦人，臘月三十日到來，端的
J33nB294_p0739c26║是落湯螃蟹，管取手忙腳亂。你諸公隨我也有三年
J33nB294_p0739c27║五載的，也有一年半歲的，平日裏說宗說教，口巴巴
J33nB294_p0739c28║地，卻似一班作家，直待同你仔細盤桓，將古人差別
J33nB294_p0739c29║去處較勘將來，未免面青面黃，舌頭打肐𦞂。總因你
J33nB294_p0739c30║蒲團上未曾坐得十年二十年，不過在門頭戶腦，依
J33nB294_p0740a01║通解會，穿鑿穿鑿，鹵莽承當。謂我于此事已看到十
J33nB294_p0740a02║八九了，驢鞍橋作阿爺下頷，轉認轉遠。今日恰好除
J33nB294_p0740a03║夕，一歲已周，請諸人各各打筭一回，不得自瞞瞞人，
J33nB294_p0740a04║取性亂道。果于五家宗旨差別路頭一一透得，直至
J33nB294_p0740a05║不疑之地否？果于三乘十二分教了了分明，如觀掌
J33nB294_p0740a06║中菴摩羅果否？果于十二時中把捉得住，應用隨緣，
J33nB294_p0740a07║直下不走作否？果于腳根下事說到行到，橫來豎去，
J33nB294_p0740a08║不犯絲毫，開眼合眼，盡在這裏否？須具有恁般見地，
J33nB294_p0740a09║纔有恁般作略。不是你麤心大膽，強作主宰，逢人打
J33nB294_p0740a10║三十棒，筭得佛法的；不是你鼠竊狗偷，弄聰明，鬥智
J33nB294_p0740a11║巧，算得佛法的；不是你糢糊影響，書本上看來，一切
J33nB294_p0740a12║相似語，算得佛法的。人生好光景不多，轉眼二三十
J33nB294_p0740a13║年，便成衰老。道人聚會，共學無為，選佛場開，心空及
J33nB294_p0740a14║第。八十公公入場屋，此事不當兒戲，大家相聚喫莖
J33nB294_p0740a15║虀，也要知他滋味。」
J33nB294_p0740a16║普說。「千年桃核裏，覓甚舊時仁？這一絡索切忌提起，
J33nB294_p0740a17║提起嘮嘮叨叨說個不歇，未免播揚家醜。昨日有人
J33nB294_p0740a18║從弁山來，得攖寧法姪語錄一卷，絫絫千萬言辯剝
J33nB294_p0740a19║到底，祗因他數十年前三峰藏禪師曾將我洞宗家
J33nB294_p0740a20║裏事請益雲門先師翁并博山和尚，當時兩個老漢
J33nB294_p0740a21║直直截截一總荅他去了，只是不曾下得一個註腳，
J33nB294_p0740a22║煩他三峰禪師費心費思著了許多言語，攖寧禪師
J33nB294_p0740a23║又不合上他釣鉤相罵，饒汝接嘴攖寧，攖寧總沒來
J33nB294_p0740a24║由一肚皮好佛法說在空裏，他好心請益，只合好好
J33nB294_p0740a25║對他說，為甚惡發起來，使諸方見了作是非得失商
J33nB294_p0740a26║量，是何道理？這老宿所問一一是該問的，如今還有
J33nB294_p0740a27║許多人疑著，雲溪不惜口業為你諸人解說一上，以
J33nB294_p0740a28║息兩家之爭，省得後來牽牽纏纏疑個不了。寶鏡三
J33nB294_p0740a29║昧是洞山親口披宣說向曹山的，雖云從雲巖先師
J33nB294_p0740a30║得來，卻不曾刻定個時日云某年月日付授，若確確
J33nB294_p0740b01║實實是雲巖一五一十說的，何不列在雲巖章次，卻
J33nB294_p0740b02║列在洞山章次？古人師承有據，如雪峰云：『自從先德
J33nB294_p0740b03║山石頭以來，傳此秘密法門，不敢沒其所自始。』洞山
J33nB294_p0740b04║云：『從雲巖先師得寶鏡三昧。』蓋云此旨得自雲巖，明
J33nB294_p0740b05║師承有據也。疑他洞山未悟道先付法，好笑好笑，洞
J33nB294_p0740b06║山老漢今日被人捉敗了也。你平日口巴巴地，臨末
J33nB294_p0740b07║梢頭還要辨個愚癡齋，胡亂一上。也大奇！也大奇！無
J33nB294_p0740b08║情說法不思議。若將耳聽終難會，眼裏聞聲便得知。
J33nB294_p0740b09║全是弄鬼眼睛，一總沒有來歷，卻不道果然！果然！當
J33nB294_p0740b10║日洞山辭雲巖，問：『百年後誰邈師真？』巖云：『祇這是。』山
J33nB294_p0740b11║良久，非雲巖良久也。《傳燈》所載甚悉。後洞山出世，僧
J33nB294_p0740b12║問：『先師道：「祗這是。」意旨何如？』山云：『我當時幾錯會先
J33nB294_p0740b13║師意。』僧云：『即如先師，還知有否？』山云：『若不知有，爭解
J33nB294_p0740b14║恁麼道？若知有，爭肯恁麼道？』你諸人卜度卜度看。雲
J33nB294_p0740b15║巖果然是不知有麼？洞山果然是錯會麼？當時洞山
J33nB294_p0740b16║良久，面目宛然。祗因錯會一語，後來人以訛傳訛，都
J33nB294_p0740b17║成錯會。只這良久處，你諸人曾親見洞山麼？過水逢
J33nB294_p0740b18║渠，是古人末後一著。教中有根本智、後得智，宗門有
J33nB294_p0740b19║差別智，大慧杲大悟、小悟，高峰枕子落地始看破主
J33nB294_p0740b20║人公，雪峰鰲山始是成道。洞山蓋天蓋地，於良久處，
J33nB294_p0740b21║已是覿體承當。過水逢渠，這裏別開生面。渠不是我，
J33nB294_p0740b22║我正是渠，只渠我二字，打疊他正偏明暗、君臣理事，
J33nB294_p0740b23║從上徹下，許多回互法門，不當容易。所以寶鏡三昧
J33nB294_p0740b24║中有渠我語，洞山過水時作渠我語，曹山得法後又
J33nB294_p0740b25║作渠我語。請問諸人：渠不是我，我正是渠，是一個？是
J33nB294_p0740b26║兩個？你諸人終日說偏說正、說君說臣，還曾夢見他
J33nB294_p0740b27║家裏事麼？洞山過水時，睹個影子，猛可的觸著他心
J33nB294_p0740b28║上些些，將雲巖祗這是一線穿來，渠我根苗眼前發
J33nB294_p0740b29║露，隨口說個頌子建立綱宗，非至此時纔是桶底脫
J33nB294_p0740b30║也。且道渠我有多少希奇？洞山說了，曹山又說：『萬古
J33nB294_p0740c01║碧潭空界月，再三撈摝始應知。』分明是差別智也。曹
J33nB294_p0740c02║山說理說事不為分外，巖頭有理藏鋒、事藏鋒，法眼
J33nB294_p0740c03║有理無礙、事無礙，浮山有理事兼帶，石頭亦云：『事存
J33nB294_p0740c04║亟蓋，理應箭鋒。』說理說事不為分外。大慧云：『討甚好？』
J33nB294_p0740c05║曹山、臨濟示人嘗曰：『佛者，心清淨是；法者，心光明是；
J33nB294_p0740c06║道者，處處無礙淨光是。』說心說性討甚好？臨濟耶，有
J33nB294_p0740c07║時把住、有時放行、有時密不通風、有時口喃喃說了
J33nB294_p0740c08║一上。大慧一期抬捺也是偶然，可容你作實法會麼？
J33nB294_p0740c09║洞宗回互當頭表顯尊貴，濟宗臨機不讓慣用吹毛。
J33nB294_p0740c10║臨濟打黃蘗，好只甚好，然未免熟了手腳。古人道：『逢
J33nB294_p0740c11║強即弱，遇賤即貴。』有賓主、有互換，能縱能奪、同死同
J33nB294_p0740c12║生，不是一味爭先處，強占便宜到底的。我洞宗回互
J33nB294_p0740c13║法門，一總鐵囫圇、總沒清頭，莫怪後人疑著。石頭云：
J33nB294_p0740c14║『門門一切境，回互不回互，回而更相涉，不爾依位住。』
J33nB294_p0740c15║此回互所自始也。回自回、互自互，回互卻不回互、不
J33nB294_p0740c16║回互卻回互，說是兩個又是一個、說是一個又是兩
J33nB294_p0740c17║個，有向有奉、有暗有明，正偏兼帶全在於此。今人不
J33nB294_p0740c18║解回互為何等，動云：『語須忌諱，莫犯當頭，借黑明正，
J33nB294_p0740c19║權白表偏，問正荅偏，問偏荅正。』記了許多烏雞白雪、
J33nB294_p0740c20║泥牛木馬之譚，為是洞上極則，即何怪他家說從來
J33nB294_p0740c21║出語不過是正中偏、偏中正？大慧又說：『四大解散時，
J33nB294_p0740c22║心識已昏。如何回互耶？』諸仁者！從上祖師說明說暗、
J33nB294_p0740c23║說正說偏，創建個回互法門，耑為你四大解散時這
J33nB294_p0740c24║一著子，語言道斷，思維路絕，正不屬正，偏不屬偏，不
J33nB294_p0740c25║落有無，誰人和得？威音王未曉，彌勒豈惺惺？眼目定
J33nB294_p0740c26║動，早不是了也，可容你識心湊泊得麼？平時不用識
J33nB294_p0740c27║心，臨終時安用識心？洞山云：『今時人只認得驢前馬
J33nB294_p0740c28║後的，以為自己佛法平沉。』此其兆也。又延壽堂僧已
J33nB294_p0740c29║脫去，洞山云：『汝只解恁麼去，不解恁麼來。』紙衣道者
J33nB294_p0740c30║問曹山：『一靈真性，不假胞胎時何如？』山云：『未是玅。』者
J33nB294_p0741a01║云：『如何是妙？』山云：『不借借。』者噓一聲而去，並回互也。
J33nB294_p0741a02║洞宗專貴回互，然立亡坐脫，比比皆然。洞山坐脫，雲
J33nB294_p0741a03║居坐脫，延壽堂僧坐脫，紙衣道者坐脫，即雪軒成禪
J33nB294_p0741a04║師初入土窟，歷洪、永、仁、宣四朝，壽八十七，坐脫，闍維
J33nB294_p0741a05║舍利無筭，他可知矣。然從上來不貴坐脫，九峰虔不
J33nB294_p0741a06║肯首座，雲居不肯送褲道者，將知尊貴一路自別耳。
J33nB294_p0741a07║問者又謂：闖入驢胎馬腹中去。若果向驢胎馬腹中
J33nB294_p0741a08║走一遭，亦是不惡。溈山水牯牛，南泉水牯牛，王老師
J33nB294_p0741a09║披毛帶角向異類中行，是作麼生行履？這裏著得一
J33nB294_p0741a10║隻眼，曹山三墮也不消問得了。披毛帶角是類墮，不
J33nB294_p0741a11║斷聲色是隨墮，不受食是尊貴墮。寂音《智證傳》忘卻
J33nB294_p0741a12║披毛帶角，將不斷聲色并隨墮分而為兩，又將正命
J33nB294_p0741a13║食割做兩截，又遺了不受食一語，毋惑乎問者之紛
J33nB294_p0741a14║紛也。『既知類之不齊，混則知處』是寶鏡語，則曹山三
J33nB294_p0741a15║墮依然回互法門，不勞頻舉。道吾荅南泉云：『切忌動
J33nB294_p0741a16║著，動著則頭角生。』這邊了卻方往那邊行履，是回互？
J33nB294_p0741a17║是不回互？他尊貴且不居，若說是墮尊貴，遠之遠矣。
J33nB294_p0741a18║莫行心處路，不掛本來衣，何須正恁麼？切忌未生時。
J33nB294_p0741a19║昔年貧不是貧，今年貧纔是貧，昔年貧尚有立錐之
J33nB294_p0741a20║地，今年貧錐也無。問者不察，謂禁之外又作麼生？且
J33nB294_p0741a21║道禁之外又作麼生？香嚴『枯木龍吟，髑髏眼睛』，石霜
J33nB294_p0741a22║云：『猶帶喜在，猶帶識在。』曹山云：『血脈不斷乾不盡。』又
J33nB294_p0741a23║云：『枯木龍吟真見道，髑髏無識眼初明，喜識盡時消
J33nB294_p0741a24║息盡，當人那辨濁中清？』圓悟勤云：『一人透語滲漏，一
J33nB294_p0741a25║人透情滲漏，一人透見滲漏。』當時三種滲漏是洞山
J33nB294_p0741a26║所立，轉授曹山，非得之雲巖付授者也。分明說末法
J33nB294_p0741a27║時，乾慧人多立此揀別，教中稱乾慧地，正指你一橛
J33nB294_p0741a28║頭禪，乾巴巴地捏定死蛇頭，不得個轉身一路。莫守
J33nB294_p0741a29║寒巖異草青，坐斷白雲宗不妙，機不離位，墮在毒海。
J33nB294_p0741a30║取不得，舍不得，不可得中恁麼得。情存向背，見處偏
J33nB294_p0741b01║枯。承言須會宗，勿自立規矩。本末須歸宗，尊卑用其
J33nB294_p0741b02║語。體妙失宗，機昧終始，皆滲漏也。百丈顯大機，黃蘗
J33nB294_p0741b03║得大用。始終賓，始終主。閉門造車，出門合轍。你道有
J33nB294_p0741b04║兩個麼？又景欣道：『見解人多，行解人萬中無一。』若識
J33nB294_p0741b05║不盡，敢道輪迴去在。問者謂：且道識的人是見解？是
J33nB294_p0741b06║行解？即今日應萬事，在那裏安身立命？錯！錯！全弄精
J33nB294_p0741b07║魂了也。洞山云：『闍黎顛倒。若不顛倒，為甚喚奴作郎？』
J33nB294_p0741b08║清中濁即易辨，濁中清即難辨。若向曹山喜識盡時
J33nB294_p0741b09║消息盡一語下見得分明，這也不消再問了。疏山倒
J33nB294_p0741b10║屙，別有節目。後疏山年老成精，每食後抉之使吐，是
J33nB294_p0741b11║什麼心行？當日疏山自與香嚴偶然弄個花手。若謂
J33nB294_p0741b12║他洞山、曹山密付宗傳，矮師叔暗中竊聽恁般說話，
J33nB294_p0741b13║豈不笑殺旁觀？去聖時遙，好事者故為邪說，兼中至
J33nB294_p0741b14║一位，且改作偏中至矣，況其餘耶？大慧亦云：『曾見他
J33nB294_p0741b15║洞上老宿室中密付寂音，并疑《寶鏡三昧》為藥山所
J33nB294_p0741b16║作。』又云：『由待制朱世英得之白華嚴某一老僧處。其
J33nB294_p0741b17║先甚秘，世莫得而知也。』當時洞宗矜慎大法，非其人
J33nB294_p0741b18║不傳。雖以遠錄公之賢，親炙太陽，始知洞上宗旨。故
J33nB294_p0741b19║寶鏡三昧不輕示人，有似乎密付者。錯！錯！密在汝邊，
J33nB294_p0741b20║與他陳爛葛藤有甚干涉？今日《寶鏡三昧》家至戶曉，
J33nB294_p0741b21║且問你人人鼻孔裏還曾觸著他雲巖一些子氣息
J33nB294_p0741b22║也無？如來有密語，迦葉不覆藏，這裏又差多少？洞山
J33nB294_p0741b23║設立五位，曹山別明君臣，石霜、九峰復明王子。寶鏡
J33nB294_p0741b24║不云乎：『臣奉於君，子順於父，不順非孝，不奉非輔。』君
J33nB294_p0741b25║臣父子本前人語，而後來一一明之也。《人天眼目》多
J33nB294_p0741b26║有差訛，正中偏是君向臣，偏中正是臣奉君，正中來
J33nB294_p0741b27║以下總是君臣道合。借功明位，借位明功，轉位就功，
J33nB294_p0741b28║轉功就位，天童、長蘆言之頗盡。位是經，功是緯，五位
J33nB294_p0741b29║五功猶五經五緯也，兼中至一位。頌曰：『人人盡欲出
J33nB294_p0741b30║常流，折合還歸炭裏坐。』古人云：『切忌折合。』又云：『炭庫
J33nB294_p0741c01║裏藏身。』是忌語，非藥語。《人天眼目》謂明明炭裏藏身，
J33nB294_p0741c02║今人誤認坐在黑漆漆地，莫怪！莫怪！王子分內紹外
J33nB294_p0741c03║紹，語本分明。朝生、末生是外紹，是臣種；誕生、化生、內
J33nB294_p0741c04║生是內紹，是王種。外紹全未知有，故是臣種；內紹則
J33nB294_p0741c05║天然貴胤矣。余別有說，文長不敘。問者疑其重出，抑
J33nB294_p0741c06║知君臣五位，以臣奉君言也；王子五位，以子順父言
J33nB294_p0741c07║也。君臣者，有貴有賤；父子者，有貴無賤也。紹，繼也，言
J33nB294_p0741c08║繼體也。九峰虔云：『譬如王子能成一國之事。』又曰：『子
J33nB294_p0741c09║歸就父。』又曰：『推爺向裏頭。』又曰：『誕生王有父。』又曰：『同
J33nB294_p0741c10║時不識祖。』又曰：『子若吼時，祖父俱盡是法。』王子受灌
J33nB294_p0741c11║頂位時，一國之事盡以相屬，所謂兒孫得力，室內不
J33nB294_p0741c12║知。還鄉盡屬兒孫事，祖父從來不出門是也。寶殿無
J33nB294_p0741c13║人空侍立，不種梧桐免鳳來。玉殿苔生，樞密不得旨。
J33nB294_p0741c14║是一串語，不順非孝，不奉非輔，良然良然。臨濟示眾，
J33nB294_p0741c15║有賓看賓，主看主，賓看主，主看賓語。若立宗旨，有賓
J33nB294_p0741c16║中賓，主中主，賓中主，主中賓語。看者，是舉兩為言也。
J33nB294_p0741c17║中者，是舉一為言也。詞旨各別。洞宗無四賓主語，止
J33nB294_p0741c18║洞山見龍山有『青山覆白雲，清風拂白月，長江水上
J33nB294_p0741c19║波，長年不出戶』語。然非四賓主也。常年不出戶，荅主
J33nB294_p0741c20║中主語，張無盡誤為主中賓。萬松辨之已久，問者刻
J33nB294_p0741c21║舟求劍，怎的怎的。洞山又嘗語僧曰：『賓中主尚不辯，
J33nB294_p0741c22║況主中主乎。』《寶鏡三昧》云：『但能相續，名主中主。』故洞
J33nB294_p0741c23║山云：『然非亦曾立有四賓主也。念念不間斷，心心無
J33nB294_p0741c24║處所，謂之相續。』故曰：血脈不斷。非廉廉纖纖，謂之相
J33nB294_p0741c25║續也。正偏明暗，於法無所不該。說君臣也好，說父子
J33nB294_p0741c26║也好，說主賓也好。有時恁麼，有時不恁麼。異不異於
J33nB294_p0741c27║同，同中還有異。若說同異，臨濟四賓主，賓看賓，主看
J33nB294_p0741c28║主，賓看主，主看賓。須知不是賓中主，主中賓，主中主，
J33nB294_p0741c29║賓中賓了也。何況曹洞。古人道：『賓主睦時全是妄，君
J33nB294_p0741c30║臣合處正中邪。』是同是異？自曹溪一派分而為兩，左
J33nB294_p0742a01║青原，右南嶽，何異何同，何彼何此？雲溪不惜眉毛，一
J33nB294_p0742a02║時為諸人告報了也。從上相傳的事，且喜不曾動著。」
J33nB294_p0742a03║
J33nB294_p0742a04║
J33nB294_p0742a05║
J33nB294_p0742a06║
J33nB294_p0742a07║
J33nB294_p0742a08║
J33nB294_p0742a09║
J33nB294_p0742a10║雲溪俍亭挺禪師語錄卷之四（終）