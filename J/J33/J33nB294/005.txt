J33nB294_p0742b01║雲溪俍亭挺禪師語錄卷之五
J33nB294_p0742b02║侍者智巽編
J33nB294_p0742b03║佛事
J33nB294_p0742b04║母陳孺人大祥設供。「聚散古今，同歸一局，覿面相逢，
J33nB294_p0742b05║析骨析肉，湘之南，潭之北，真不掩偽，直不藏曲。恭惟
J33nB294_p0742b06║我母七十載合水和泥，十五年長齋繡佛，琅琅梵唄
J33nB294_p0742b07║沁我肝脾，歷歷婆心感人毛髮。及乎臨去，正念提持，
J33nB294_p0742b08║從大悲千手眼發個話端，於金剛現在心尋個歇腳，
J33nB294_p0742b09║彌陀親至，把手同行，這也不為奇特，又能以出世因
J33nB294_p0742b10║緣付囑於某，某所以衰衣墨絰換卻袈裟，得個轉身
J33nB294_p0742b11║句子，今日拈來呈似，用報生我之恩，借婆衫子拜婆
J33nB294_p0742b12║年，端的娘生舊鼻孔。然雖如此，室內兒孫畢竟向甚
J33nB294_p0742b13║處與老母相見聻？」乃高提拂子云：「陳太孺人來也。視
J33nB294_p0742b14║無形，聽無聲，人間天上獨稱尊。南無觀世音。」
J33nB294_p0742b15║為道安庵主對靈法語。「白頭孩子放紙鷂，沒手老翁
J33nB294_p0742b16║撐渡船，泥牛背負崑崙走，金毛獅子夏蟲牽，卻也不
J33nB294_p0742b17║為分外。道安庵主向涅槃城裏獨往獨來，生死岸邊
J33nB294_p0742b18║東涌西沒，你諸人還曾見麼？若也會得，龍女立地成
J33nB294_p0742b19║佛，南方無垢世界，只在萬安橋驀直轉灣；縱然不曾，
J33nB294_p0742b20║屍陀林諸姊契悟，帝釋雨花，過錢塘江西興關，直到
J33nB294_p0742b21║雞足山前，不曾休歇。當日龐婆十分捏怪，全弄虛頭，
J33nB294_p0742b22║臨行之際，變個隱身法兒，將人惑亂一上。爭似道安
J33nB294_p0742b23║庵主來得清楚，去得分明，從前與甘贄行者把手同
J33nB294_p0742b24║參，向後共末山了然分賓抗禮，今日大歇大休，始是
J33nB294_p0742b25║他放身命處。老僧到這裏借面弔喪，也則依例而行，
J33nB294_p0742b26║佛法不勞頻舉。」
J33nB294_p0742b27║為陳母江太夫人對靈法語。「一踏滄江七十年，歸來
J33nB294_p0742b28║原在閣門前。髑髏大好通消息，枯木龍吟只等閒。陳
J33nB294_p0742b29║母江太夫人現優婆夷相，受波羅提木叉。佛聲浩浩，
J33nB294_p0742b30║不難觸處知歸；梵響蒙蒙，便爾從聞得入。今日厭離
J33nB294_p0742c01║塵網，大顯神通，向赤肉團上撩起便行，地水火風一
J33nB294_p0742c02║回倒斷。太夫人！太夫人！你還知落處麼？伸手只在縮
J33nB294_p0742c03║手裏，乘雁集不為多；解鈴須是繫鈴人，雙鳧飛不為
J33nB294_p0742c04║少。威音王與樓至如來同日受生，實報莊嚴，與閻浮
J33nB294_p0742c05║提一門出入。番身俊鷂，快便難逢。恁地去，恁地來，何
J33nB294_p0742c06║等安閒！何等自在！若更瞻前慮後，轉腦回頭，便不是
J33nB294_p0742c07║了。當日德山老漢是何等樣人？一部《青龍疏鈔》須賴
J33nB294_p0742c08║他婆子焚卻。太夫人誦《金剛經》來多少年，能學他婆
J33nB294_p0742c09║子略露些兒手腳麼？處處綠楊堪係馬，家家有路透
J33nB294_p0742c10║長安。欠少個甚麼？」
J33nB294_p0742c11║大父敬川公諱日設供。「水遶玻璃樹，風吹菡萏花。室
J33nB294_p0742c12║中飛白鶴，池底布金沙。西天東土，沒有兩般；淨域禪
J33nB294_p0742c13║門，總歸一致。我祖夙植德基，崇修佛乘。不壞世間法，
J33nB294_p0742c14║於火燄得清涼；即現長者身，以資生為實相。佛聲朗
J33nB294_p0742c15║朗，行看實報莊嚴；帝網重重，坐對香光繚繞。今日是
J33nB294_p0742c16║我祖降誕之辰，生來九十八年，歿去四十二載。自娑
J33nB294_p0742c17║婆界向極樂國，無二無差；歷僧祗劫在一剎那，不一
J33nB294_p0742c18║不異。百年後，祗此為最後時；大千壞，須知有不壞者。
J33nB294_p0742c19║阿彌陀佛到咸通年間放光，達磨祖師在一生補處
J33nB294_p0742c20║賽彩。古調新翻，我祖分中一齊擔荷了也。」禮拜起云：
J33nB294_p0742c21║「山花開似錦，澗水湛如藍。恭惟尚饗。」
J33nB294_p0742c22║大母李太孺人諱日設供。「九九八十一，六六三十六，
J33nB294_p0742c23║挂角羚羊沒處尋，白雲青山，黃花翠竹。憶童子時，鐘
J33nB294_p0742c24║磬森森，與大母相從塔寺，當時化去，遂經三十六年。
J33nB294_p0742c25║今日招來，山月松風，略陳微供。還記得三十六年前
J33nB294_p0742c26║從這裏去也無？左青龍，右白虎，鸚鵡孔雀向蘆花岸
J33nB294_p0742c27║上孤鶩齊飛；南天台，北五臺，叨利燄摩在摩竭國中
J33nB294_p0742c28║長天一色。去去去，野馬虛空聚；來來來，青蓮火裏開。
J33nB294_p0742c29║不來不去一句又作麼生？金烏夜半嶺頭明，玉兔日
J33nB294_p0742c30║中江上出。」
J33nB294_p0743a01║先大人漢文公諱日設供。「啐啄同時，失從上家風；肯
J33nB294_p0743a02║諾不得，全當人鼻孔。選官選佛，何必天然？為素為緇，
J33nB294_p0743a03║任他龐老。大人半生齋素，廿載修持，向天台四教推
J33nB294_p0743a04║倒枯樁，從臨濟三玄掀翻巢窟。踞虎頭，收虎尾，句裏
J33nB294_p0743a05║明宗；喫官酒，臥官街，當處脫盡。在六通寺裏徹見他
J33nB294_p0743a06║那一通，住瑪瑙山前拾得塊紅瑪瑙。盡大地是個解
J33nB294_p0743a07║脫道場，一剎那證入法華三昧。賦就中峰百詠，尋到
J33nB294_p0743a08║梅花；正當船子一釣，踏翻明月。大人！大人！別來還相
J33nB294_p0743a09║憶麼？師子教兒迷影法，漫將哮吼恐驚人。父不出門，
J33nB294_p0743a10║子在門內。」
J33nB294_p0743a11║母陳孺人諱日設供。「子啐母啄，子覺母殼。不會則千
J33nB294_p0743a12║生萬生，會得則今日昨日。我母臨行之際，得大解脫，
J33nB294_p0743a13║作大施捨。母孺人，母孺人，這裏死，這裏生，從來不隔
J33nB294_p0743a14║絲毫許。如母憶子，如子憶母，終成兩個。母全是子，子
J33nB294_p0743a15║全是母，喚做兩個得麼？現前山河大地，明暗色空，放
J33nB294_p0743a16║曠逍遙，去來受用。」顧左右云：「見麼？見麼？嬰兒垂髮白
J33nB294_p0743a17║如絲，即今認取。」
J33nB294_p0743a18║為汪魏美居士對靈法語。「雲中白鶴，吹來姑射山頭；
J33nB294_p0743a19║天外冥鴻，飛向威音那畔。魏美，魏美！百千種藏身滅
J33nB294_p0743a20║跡，推翻他滄溟塵沙；二十年退位朝君，踏破了須彌
J33nB294_p0743a21║日月。陸修靜把手同行，東林寄托；陶淵明攢眉歸去，
J33nB294_p0743a22║漁父徜徉。看娑婆界內，般般穢濁，當處出離；見乾闥
J33nB294_p0743a23║城裏，惘惘可憐，褁足不入。介推奉母，陳蒲鞋高挂，睦
J33nB294_p0743a24║州王霸挈妻，龐道蘊共沉湘水。今日千山萬山，大休
J33nB294_p0743a25║大歇。金翅鳥展翼而去，俊鷂趕不及；追風馬絕塵而
J33nB294_p0743a26║走，千人喚不回。有者道：『問天天莫應，屈靈均黧黑面
J33nB294_p0743a27║目，三萬六千場；辨命命難窮，劉孝標伎死形容，四十
J33nB294_p0743a28║八九歲。』豈知他東湧西沒，向虛空裏轉大法輪？石火
J33nB294_p0743a29║電光，從無往來，立生死本。又有道：『空桑魚鱉，未免飄
J33nB294_p0743a30║零；劫火塵灰，終歸敗壞。』雖則辟支古佛坐斷今時，何
J33nB294_p0743b01║如遊戲神通暫來塵界？可曾夢見他魏美麼？六年橡
J33nB294_p0743b02║栗，雪山成苦行頭陀；九載寒空，少室見觀音大士。得
J33nB294_p0743b03║勝堂內，阿修羅何處安身？毘耶室中，魔波旬自然拱
J33nB294_p0743b04║手。安立世間法，還渠父子君臣；傳持向上人，扶起綱
J33nB294_p0743b05║常名教。一期生死當不苟然，三代禮樂盡在是矣。王
J33nB294_p0743b06║倪、齧缺、蒲衣、善卷、務光、宵明許多俗漢，一齊向西子
J33nB294_p0743b07║湖畔同魏美翻身；毘盧、月覺、師子、阿閦、彌陀、金剛眾
J33nB294_p0743b08║位如來，都走在寶石山前，從魏美俛首現前。大眾！向
J33nB294_p0743b09║何處見魏美來？山蒼蒼，水悠悠，蛩聲繁亂，驀動閒愁。
J33nB294_p0743b10║正江潮雲涌，瀚海空流，三潭明月一輪秋。直恁去，任
J33nB294_p0743b11║遨遊，芙蓉兩岸，蘆荻汀洲，說甚神仙十二樓，大千沙
J33nB294_p0743b12║界只在一毫頭。仔細認，簷前銕馬，湖上金牛。」
J33nB294_p0743b13║為愚庵先老和尚懸真。「祗這是，那堪錯會先師意。從
J33nB294_p0743b14║來逼界不曾藏，而今覿面難迴避。末後一句，尋常有
J33nB294_p0743b15║異。壁上掛葫蘆，打破閒家具。明月鷺鷥，重來遊戲。大
J33nB294_p0743b16║人相，左之右之，向十里梅花留一坐地。」
J33nB294_p0743b17║為愚庵先老和尚設供。「楖栗千峰不顧入，即今誰復
J33nB294_p0743b18║邈師真？莫愁末後無消息，葛嶺橫連一片雲。恭惟本
J33nB294_p0743b19║師愚庵先老和尚，洞水相逢，雲門再世。提一句子，坐
J33nB294_p0743b20║斷天下人舌頭；說五千言，掀翻從上來鼻孔。八十四
J33nB294_p0743b21║員善知識，孰敢當鋒？四十九年爛葛藤，直教卻席。明
J33nB294_p0743b22║時嘿，暗時說，從崑崙影裏拗折蒼龍；正不坐，偏不居，
J33nB294_p0743b23║向西子湖邊歌殘漁父。今日臨風一笑，斷靷千山，不
J33nB294_p0743b24║特室中左右追仰無從，抑且大地人天顧瞻不及。然
J33nB294_p0743b25║雖如此，兒孫在近，覿面依然。這尋常茶飯是老和尚
J33nB294_p0743b26║用慣的，且教繚繞山雲，西溪留一坐地。」
J33nB294_p0743b27║為師翁雲門散木老人設供。「秘魔杈，天龍指，玄沙白
J33nB294_p0743b28║紙，不若雲門一字普。石傘峰頭，曲調成千古，四十年
J33nB294_p0743b29║中歸去來，戴角大蟲老無齒。笑兒孫，成莽鹵，何事同
J33nB294_p0743b30║時不識祖？祖父從來不出門。北鬱單越搥鐘，南閻浮
J33nB294_p0743c01║提打鼓，區區寶鏡，傳自雲巖。冤有頭，債有主，靈祐水
J33nB294_p0743c02║牯牛，溪前起舞。」
J33nB294_p0743c03║臘八日為歸徐門傳淑媛對靈法語。「燕臺渺渺嘆離
J33nB294_p0743c04║魂，倩女從來識不真，今夜明星剛顯露，好憑鷲嶺現
J33nB294_p0743c05║全身。日昨接得京中一札，敬庵儀部將伊傳淑媛靈
J33nB294_p0743c06║輀送飛來峰安厝，詞旨懃懃，囑老僧為伊慈悲救取。
J33nB294_p0743c07║也奇怪，也奇怪，六如偈臨歿分明，馬郎婦金沙再見，
J33nB294_p0743c08║因緣會聚自不偶然，恰值釋迦老子夜半正明，南看
J33nB294_p0743c09║北斗，向靈鷲山頭高聲大叫道：『奇哉！一切眾生皆有
J33nB294_p0743c10║如來智慧德相，但以妄想執著而不証得。』淑媛翻身，
J33nB294_p0743c11║快便撩起，便行三千七百里，送將來一個金骨粉佳
J33nB294_p0743c12║人，竟往南方無姤世界立地成佛去也。且道以何為
J33nB294_p0743c13║驗聻？」拂一拂，云：「天香雲外飄，桂子月中落。」
J33nB294_p0743c14║為寓風化禪師封龕法語。「大鵬展翅，俊鷂不能追；良
J33nB294_p0743c15║驥騰空，飛免莫能及。寓風法姪，若耶溪上生苗，安樂
J33nB294_p0743c16║山前結果。平生得力處，同鏡清、風穴唱和詩章；末後
J33nB294_p0743c17║一場榮，向巖頭、雪峰同條生死。只可惜芳蘭早萎，嫩
J33nB294_p0743c18║桂先彫，蒼天多冤苦之聲，廣陵有失傳之歎。藏身淵
J33nB294_p0743c19║渺，朕兆難窺；絕影攀躋，光景莫度。今日伊同門兄弟
J33nB294_p0743c20║就鐵崑崙上重寫兩行墨煤，在無扃鑰中更加一條
J33nB294_p0743c21║封鎖，未能免俗，要老僧為渠證明。老僧和你有甚冤
J33nB294_p0743c22║讎？趁快便把與個捷徑法兒一路轉去罷。」
J33nB294_p0743c23║舉火。「目前空劫是如何？溪上巢歸路已多，放出火中
J33nB294_p0743c24║鐵鷂子，鳳梧搖落影婆娑。」擲火炬云：「火盡薪傳子，歸
J33nB294_p0743c25║就父去也，卻疑紅柿墮，連袂坐磐陀。」
J33nB294_p0743c26║為歸洪門孫夫人對靈法語。「顛倒顛，媳婦騎驢阿家
J33nB294_p0743c27║牽，百歲公公失卻父，首山一語帶三玄。孫夫人臨行
J33nB294_p0743c28║灑落，去就分明，現優婆夷身，得大涅槃樂。須信道：一
J33nB294_p0743c29║毫頭許，一剎那間，終始不離，自他不隔。何乃廉廉纖
J33nB294_p0743c30║纖，又墮在河北河南，說緇說素？罷罷罷，一期生死總
J33nB294_p0744a01║只偶然，畢竟向何處安身立命聻？電光石火爍難追，
J33nB294_p0744a02║金沙灘前閑擬議。」
J33nB294_p0744a03║為涵素昌老居士對靈法語。「黃金臺畔路何之？迴首
J33nB294_p0744a04║天涯有所思，一自笊籬歸去後，故園臨步欲遲遲。涵
J33nB294_p0744a05║素昌老居士博通三乘，妙達無生，從雲棲堂上傳得
J33nB294_p0744a06║蓮社根苗，向愚庵老人問取西來大意。日中一食，居
J33nB294_p0744a07║然苦行頭陀；檀那波羅，不數給孤長者。阿那律天眼
J33nB294_p0744a08║所見，直證圓通；維摩詰室中所談，莫非法要。淨毘尼
J33nB294_p0744a09║者百千指，高僧從絕域而來；全沙門者億萬人，吾道
J33nB294_p0744a10║鮮會昌之厄。與童子聚沙為戲，法法全彰；使龍女獻
J33nB294_p0744a11║上寶珠，頭頭顯露。陀羅尼舌端湧出絢爛蓮花，修多
J33nB294_p0744a12║羅耳畔莊嚴精瑩舍利，這是他涵素老居士一生踏
J33nB294_p0744a13║破五天糠秕。釋梵的多少奇特，臨行一路，直得淨裸
J33nB294_p0744a14║裸、赤灑灑，相逢把臂，萬里神光。緇耶？素耶？這裏一齊
J33nB294_p0744a15║畫斷。知麼？知麼？白雲嶽頂正嵯峨，半夜銕船飛水國。」
J33nB294_p0744a16║為呆峰法孫開關法語。「翻空銕鷂，撲地高飛；入海泥
J33nB294_p0744a17║牛，衝天作舞。盡十方世界是個道場，放曠逍遙，一任
J33nB294_p0744a18║當人受用。不見道：坐斷白雲宗不妙麼？老僧屈曲垂
J33nB294_p0744a19║慈，放你一條出路去罷。」
J33nB294_p0744a20║宗會掛鐘板法語。「敲空有響，擊木無聲。世尊不說說，
J33nB294_p0744a21║迦葉不聞聞。四十九年饒舌，還有個七佛不傳的秘
J33nB294_p0744a22║密法。重煩他金童木女仔細叮嚀，大眾切須解聽。」
J33nB294_p0744a23║寶覺庵燒藏木佛法語。「無端木佛恁矜誇，院主原來
J33nB294_p0744a24║是作家。多少眉毛飛動處，只今羞殺老丹霞。金佛不
J33nB294_p0744a25║度爐，泥佛不度水，木佛不度火。這尊古佛，從栴檀林
J33nB294_p0744a26║裏托生，向娑婆國中現影。可可的灰飛煙起，沙重金
J33nB294_p0744a27║埋。任他昔是今非，不妨東涌西沒。諸仁者！還見他無
J33nB294_p0744a28║影光中，歷歷明明許多舍利麼？攜取琉璃瓶子，好好
J33nB294_p0744a29║收藏。待善世天王出來，造八萬四千多寶塔，重新供
J33nB294_p0744a30║養。然雖如此，真佛家裏坐，又作麼生？看取露柱相交，
J33nB294_p0744b01║切忌當面錯過。」
J33nB294_p0744b02║陳天袚儀部請為龔正峰居士招魂法語。「白草迷迷
J33nB294_p0744b03║古北邙，幾年魂魄怨斜陽，歸來江上西風急，咫尺平
J33nB294_p0744b04║皋是故鄉。昔日善財南詢德雲比丘，別峰相見，偏你
J33nB294_p0744b05║恁般古怪，特特向正峰而來。正峰！正峰！還記得故鄉
J33nB294_p0744b06║田地麼？生前落拓，沒後羈棲，可憐沙土沉埋，未是髑
J33nB294_p0744b07║髏粉碎。今日天袚居士向黃金國裏特地尋求，在百
J33nB294_p0744b08║草頭邊從旁認取，隔江招手，就路還家，坐看火裏蓮
J33nB294_p0744b09║開，方知水落石出。」乃招手云：「屍陀林畔不是你安身
J33nB294_p0744b10║立命之場，助汝一道寒光，送汝歸去。」
J33nB294_p0744b11║為慧先誠禪師起龕。「生也不道，死也不道，鄹人魯人
J33nB294_p0744b12║入太廟，天寒連底打焦磚。到即不點，點即不到，山前
J33nB294_p0744b13║山後，觸目菩提，看烈焰騰騰，翩翻紙鷂。慧先禪師知
J33nB294_p0744b14║儒學佛，六十年中做個無事道人，臨末稍頭與他林
J33nB294_p0744b15║逋處士、孤山法師結一番生死交情，撒手歸來，落在
J33nB294_p0744b16║這裏。且喜華嚴香水處處圓成，平日以不思議力破
J33nB294_p0744b17║塵出經，彌勒樓閣彈指門開，依舊普賢毛孔。今日末
J33nB294_p0744b18║後一著，光前絕後，從火燄裏轉大法輪，請向瑪瑙坡
J33nB294_p0744b19║前密移一步。」
J33nB294_p0744b20║舉火。「丙丁童子往來頻，火後莖茅著意尋，臘月蓮花
J33nB294_p0744b21║開嶺上，親看燄裏結寒冰。」擲火炬，云：「惺惺惜惺惺。」
J33nB294_p0744b22║為歸徐門優婆夷舉火。「十方四面無門，個裏那容棲
J33nB294_p0744b23║泊？向烈火裏翻身，歷劫無明灰滅。」擲火炬，云：「撇。」
J33nB294_p0744b24║為果心行童舉火。「一路是涅槃門，去來從無遷變，童
J33nB294_p0744b25║子別展神通，臘月冰河發燄。」擲火炬，云：「薦。」
J33nB294_p0744b26║信官顧豹文助資