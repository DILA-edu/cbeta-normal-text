J33nB294_p0744c01║雲溪俍亭挺禪師語錄卷之六
J33nB294_p0744c02║弟子智忱編
J33nB294_p0744c03║問荅
J33nB294_p0744c04║愚庵老人除夜垂問：「廚庫山門即不問，路邊華表柱
J33nB294_p0744c05║道將一句來。」師云：「君子愛財，取之有道。」
J33nB294_p0744c06║又問：「山連碧落，月上湖心，正恁麼時如何？」師云：「丹灶
J33nB294_p0744c07║冷千年，不逢林處士。」
J33nB294_p0744c08║又問：「年窮歲盡，枯樁上事如何？」師云：「明日是初一。」
J33nB294_p0744c09║問：「如何是獅子嚬呻？」師云：「野干鳴。」「如何是獅子返擲？」
J33nB294_p0744c10║師云：「烏龜廝打。」「如何是獅子踞地？」師云：「貓兒努眼睛。」
J33nB294_p0744c11║張用霖居士問：「起滅不停時如何？」師云：「是誰起滅？」
J33nB294_p0744c12║顧且庵居士問：「大悲千手眼，那個是正法眼？」師云：「西
J33nB294_p0744c13║子湖頭一片雲。」
J33nB294_p0744c14║胡彥遠居士問：「十智同真即不問，三玄三要事如何？」
J33nB294_p0744c15║師云：「何不問十智同真？」士云：「如何是同一質？」師云：「一
J33nB294_p0744c16║粒大還丹。」「如何是同大事？」師云：「山河大地團團走。」「如
J33nB294_p0744c17║何是總同參？」師云：「佛來也打，魔來也打。」「如何是同真
J33nB294_p0744c18║智？」師云：「金博金。」「如何是同普遍？」師云：「目前無物，阿誰
J33nB294_p0744c19║欠少？」「如何是同具足？」師云：「騎賊馬趕賊，借婆衫子拜
J33nB294_p0744c20║婆年。」「如何是同得失？」師云：「全身入荒艸。」「如何是同生
J33nB294_p0744c21║殺？」師云：「不入虎穴，不得虎子。」「如何是同音吼？」師云：「雷
J33nB294_p0744c22║轟旱地。」「如何是同得入？」師云：「把手踏空行。」「與甚麼人
J33nB294_p0744c23║同得入？」師云：「漆園逢禦寇。」「與誰同音吼？」師云：「木馬撞
J33nB294_p0744c24║金牛。」「作麼生同生殺？」師云：「一棒一條痕，一掌一握血。」
J33nB294_p0744c25║「甚麼物同得失？」師云：「見怪不怪，是精識精。」「阿那個同
J33nB294_p0744c26║具足？」師云：「今日就窩打劫。」「甚麼同普遍？」師云：「兔角杖
J33nB294_p0744c27║頭，龜毛拂子。」「何人同真智？」師云：「切莫喚奴作郎。」「孰與
J33nB294_p0744c28║總同參？」師云：「南北八千，東西十萬。」「那個同大事？」師云：
J33nB294_p0744c29║「陶令攢眉。」「何物同一質？」師云：「死貓頭。」士禮謝。師云：「要
J33nB294_p0744c30║識三玄三要麼？」隨後一喝。
J33nB294_p0745a01║林靈修居士問：「自墮此身，已悔失足。」師云：「釋迦老子
J33nB294_p0745a02║早失足來。」士云：「佛有神通在。」師云：「居士欠少甚的？」士
J33nB294_p0745a03║云：「金棺雙足，還須讓彼釋迦。」師云：「大好一場塗污。」
J33nB294_p0745a04║範文白居士問：「貪嗔癡，戒定慧，同是梵行，果否？」師云：
J33nB294_p0745a05║「我不說是梵行。」士云：「如何是戒？」師云：「放火殺人。」「如何
J33nB294_p0745a06║是定？」師云：「夢醒也未。」「如何是慧？」師云：「忒煞懵懂。」
J33nB294_p0745a07║陳胤倩居士問：「如何是奪人不奪境？」師云：「禹貢青徐。」
J33nB294_p0745a08║「如何是奪境不奪人？」師云：「職方幽并。」「如何是人境俱
J33nB294_p0745a09║奪？」師云：「孟津三千。」「如何是人境俱不奪？」師云：「塗山萬
J33nB294_p0745a10║國。」
J33nB294_p0745a11║僧問：「德山器宇如王，為甚麼不會末後句？」師呵呵大
J33nB294_p0745a12║笑。僧云：「乞和尚不吝慈悲，旁通一線。」師又笑云：「密啟
J33nB294_p0745a13║其意了也。」僧佇視，師云：「何不禮拜？」僧禮拜云：「拜則儘
J33nB294_p0745a14║拜，還要求個親切句子。」師云：「當面錯過。」僧出，旁僧問
J33nB294_p0745a15║云：「作麼？作麼？」師云：「渠問雞冠花，為什麼如許紅？」
J33nB294_p0745a16║師與南山、寶壽、白巖、崇先諸師皋亭茶次，白巖忽舉
J33nB294_p0745a17║守廓侍者在華嚴座下問荅，嚴舉似風穴因緣為語，
J33nB294_p0745a18║且曰：「此話甚奇特，諸兄高鑑以為何如？」師遽曰：「守廓
J33nB294_p0745a19║侍者見德山敕點飛龍馬，跛鱉出頭來，這老漢今始
J33nB294_p0745a20║瞥地話，老兄高鑑以為何如？」白巖撫掌云：「夜眠侵早
J33nB294_p0745a21║起，又有不眠人。」師乃大笑，諸師亦笑。
J33nB294_p0745a22║師與南山、天目兩和尚茶次，偶及五位王子語，師云：
J33nB294_p0745a23║「會元洞山章次不及王子，惟石霜章次有之。然本云
J33nB294_p0745a24║霜為洞山五位王子作頌，了了分明，後人不察，竟以
J33nB294_p0745a25║王子為石霜所立，失之遠矣。」南山云：「王子雖洞山所
J33nB294_p0745a26║立，然與五位似不相配。」師云：「《人天眼目》以誕生配正
J33nB294_p0745a27║中偏，以朝生配偏中正，故不相合。往余作《洞宗剩語》，
J33nB294_p0745a28║以朝生配正中偏，以未生配偏中正，以誕生配正中
J33nB294_p0745a29║來，則本相合，非不相配也。」天目云：「往讀《洞宗剩語》，得
J33nB294_p0745a30║未曾有，乞為大眾指點一番。」師云：「朝生、末生是外紹，
J33nB294_p0745b01║是臣種，故以配正中偏、偏中正兩位，所謂隱隱猶懷
J33nB294_p0745b02║舊日嫌，休更迷頭猶認影者是也。誕生、化生、內生是
J33nB294_p0745b03║內紹，是王種，故以配正中來、兼中至、兼中到三位。讀
J33nB294_p0745b04║洞山頌及石霜頌并九峰王子語，則自分明，不必更
J33nB294_p0745b05║為詮釋也。功勳王子皆本洞山，豈洞山自言之而自
J33nB294_p0745b06║相倒置乎？後來之謬，皆原以曹山妙德尊寰宇五段
J33nB294_p0745b07║問荅誤列為五位君臣，故將誕生一位移列在前，汾
J33nB294_p0745b08║陽昭亦將正中來一位移列在前，皆非洞山本旨。洞
J33nB294_p0745b09║山權開五位，普接三根，分臣種、王種之殊，有內紹、外
J33nB294_p0745b10║紹之別，歷歷分明，不差累黍，淺深次第，非可誣也。」天
J33nB294_p0745b11║目云：「汾陽昭手眼極高，忽以正中來一位移置於首，
J33nB294_p0745b12║曩固疑之，乃今知其以誕生、王子兩相配合故也。誕
J33nB294_p0745b13║生是王種，配正中來無疑。舊本以末生配正中來，誠
J33nB294_p0745b14║為不合。如兄高鑑，可稱覿面古人矣。」師云：「五位功勳，
J33nB294_p0745b15║有向有奉。曹山章謂君視臣者，向也；其謂臣奉君者，
J33nB294_p0745b16║奉也。蓋此僧偶然來問，先問君，次問臣，次問君臣道
J33nB294_p0745b17║合，曹山一一具對。所謂君者，單指正言；所謂臣者，單
J33nB294_p0745b18║指偏言；所謂君臣道合，指正偏兼帶言。君視臣是正
J33nB294_p0745b19║中偏，臣奉君是偏中正。曹山就話荅話，當面具陳，初
J33nB294_p0745b20║未嘗與五位為配。後人不辯，以此為君臣五位語，故
J33nB294_p0745b21║一差無所不差耳。殊不知曹山五位，有子時當正位，
J33nB294_p0745b22║及白衣須拜相偈，歷歷明明，自與洞山首尾相發。臣
J33nB294_p0745b23║奉君，子順父，本《寶鏡》語，互明偏正。而曹山再言之，因
J33nB294_p0745b24║僧來問，指點人前，具見祖禰不了，不可將妙德尊寰
J33nB294_p0745b25║宇五段荅語硬配五位，錯亂古人也。」南山云：「嘗讀洞
J33nB294_p0745b26║上古轍，中間詮解功勳語，未必盡善，老兄以為何如？」
J33nB294_p0745b27║師云：「余《剩語》中頗為註釋一上。鼓山尊宿，余不敢置
J33nB294_p0745b28║辭也。」天目云：「有位有功，畢竟作何分別？」師云：「轉功就
J33nB294_p0745b29║位，轉位就功，體向用，用向體。古人再三發揮，有經有
J33nB294_p0745b30║緯，有位有功，五位五功，猶五經五緯也。今人誤看《人
J33nB294_p0745c01║天眼目》，不知轉位轉功作何等解，先宗綱要未免羨
J33nB294_p0745c02║違矣。」天目云：「王子功勳，畢竟是何旨要？」師云：「無功之
J33nB294_p0745c03║功，功就之功。親言出自親口，大功不宰，故歸根墮葉，
J33nB294_p0745c04║照盡潭空也。外紹歷階級，涉功勳；內紹不歷階級，不
J33nB294_p0745c05║涉功勳。外紹不如內紹，然人根利鈍不同，故功勳自
J33nB294_p0745c06║不可廢。王子受灌頂位，譬如王子能成一國之事，居
J33nB294_p0745c07║然紹述無疑矣。立位立功，又立王子，洞山多少苦心，
J33nB294_p0745c08║次第宛然，三根普利，揀異辨魔，不可不察也。」南山、天
J33nB294_p0745c09║目乃共稱善。
J33nB294_p0745c10║僧入，問德山三年話，師打一掌，云：「去！」
J33nB294_p0745c11║陸麗京居士問：「大悟一十八遍，小悟不記其數，大慧
J33nB294_p0745c12║果然否？」師云：「大慧錄未嘗有此，特見之楊慈湖集中。
J33nB294_p0745c13║悟門雖大小不同，亦有根本後得之別。若云大悟一
J33nB294_p0745c14║十八遍，依古以來未之嘗有，豈聞桃擊竹，一悟俟更
J33nB294_p0745c15║悟耶？」
J33nB294_p0745c16║祁文載居士問：「如何是晉鋒八博？」師云：「草木皆兵。」「如
J33nB294_p0745c17║何是對機迷？」師云：「切莫喚鐘作甕。」「如何是藤林荒？」師
J33nB294_p0745c18║云：「刺著你腦子。」「如何是中眉垂？」師云：「吽！吽！」「如何是笑
J33nB294_p0745c19║我多哂我少？」師云：「這漢不打自招。」
J33nB294_p0745c20║問：「如何是然燈前？」師云：「先行不到。」「如何是然燈後？」師
J33nB294_p0745c21║云：「末後太過。」「如何是正然燈？」師云：「撞著道伴交肩過。」
J33nB294_p0745c22║西遯居士問：「雲門一字還具三句也無？」師云：「作麼生
J33nB294_p0745c23║不具？」「如何是一字中三句？」師云：「呱。」士乃撫掌。
J33nB294_p0745c24║僧問：「牛頭未見四祖時如何？」師云：「白日依山盡。」「見後
J33nB294_p0745c25║如何？」師云：「黃河入海流。」
J33nB294_p0745c26║講《楞嚴》次，林靈修居士問：「經中道：『不歷僧祇獲法身』，
J33nB294_p0745c27║祖師門下有法身邊、法身體，法身那邊作何分別？」師
J33nB294_p0745c28║遂問居士：「如何是法身？」士云：「古今不隔。」師云：「未在。你
J33nB294_p0745c29║問我。」士云：「如何是法身？」師云：「人煙寒橘柚。」士再問：「如
J33nB294_p0745c30║何是法身體？」師云：「秋色老梧桐。」士云：「如何是法身那
J33nB294_p0746a01║邊？」師云：「且過這邊著。」士作禮。
J33nB294_p0746a02║余石鱗居士問：「威音以前有世界否？」師云：「問取威音。」
J33nB294_p0746a03║士又問：「未有世界先有威音，彼時威音何所托足？」師
J33nB294_p0746a04║云：「東村王大姐家。」
J33nB294_p0746a05║朱二為居士問：「如何是禪？」師云：「丹楓黃菊。」
J33nB294_p0746a06║陳際叔居士問：「劫灰幾時變滅？」師云：「有勞記掛。」士云：
J33nB294_p0746a07║「幾時飛起？」師云：「從居士這一問起。」
J33nB294_p0746a08║淨慧居士問：「汾陽十八問還許辯驗也無？」師云：「疑則
J33nB294_p0746a09║任舉。」士云：「如何是請益問？」師云：「山門八字開。」「如何是
J33nB294_p0746a10║呈解問？」師云：「賣寶撞著瞎波斯。」「如何是察辯問？」師云：
J33nB294_p0746a11║「前村水深多少？」「如何是投機問？」師云：「盲龜值木。」「如何
J33nB294_p0746a12║是偏僻問？」師云：「不妨捏怪。」「如何是心行問？」師云：「縱火
J33nB294_p0746a13║燒身。」「如何是探拔問？」師云：「也許你伶俐。」「如何是不會
J33nB294_p0746a14║問？」師云：「我要個不會的。」「如何是檠擔問？」師云：「放不下，
J33nB294_p0746a15║自領去。」「如何是置問？」師云：「不消一捏。」「如何是故問？」師
J33nB294_p0746a16║云：「這一句從那裏來？」「如何是借問？」師云：「共你打葛藤。」
J33nB294_p0746a17║「如何是實問？」師云：「我不瞞你。」「如何是假問？」師云：「且莫
J33nB294_p0746a18║詐明頭。」「如何是審問？」師云：「吾今不再三。」「如何是徵問？」
J33nB294_p0746a19║師云：「鈍置煞人。」「如何是明問？」師云：「切忌當頭。」「如何是
J33nB294_p0746a20║嘿問？」師云：「啞卻汝口。」
J33nB294_p0746a21║止一侍者問：「如何是雲溪一句子？」師云：「朱雲流晚照。」
J33nB294_p0746a22║進云：「其中人還受親近也無？」師云：「受。」進云：「恁麼則皎
J33nB294_p0746a23║皎蘆花月，青青橘柚風也。」師云：「白羽送輕飆。」止作禮，
J33nB294_p0746a24║師云：「且過一邊著。」
J33nB294_p0746a25║止一又問：「位豈不是明體？」師云：「是。」進云：「功豈不是明
J33nB294_p0746a26║用？」師云：「是。」進云：「即如兼中到一位作麼生轉？」師云：「轉
J33nB294_p0746a27║向功上來。」進云：「不共是功，功又作麼生轉？」師云：「轉向
J33nB294_p0746a28║位上去。」進云：「功位是分不分？」師云：「分不分。」進云：「位功
J33nB294_p0746a29║齊彰，卻成兩個了也。」師云：「一亦不立。」進云：「功位齊隱
J33nB294_p0746a30║又作麼生？」師云：「莫話墮。」
J33nB294_p0746b01║問：「如何是妙唱非干舌？」師云：「月明初夜作麼生？」進云：
J33nB294_p0746b02║「如何是死蛇驚出草？」師云：「濃粧淨洗作麼生？」進云：「如
J33nB294_p0746b03║何是解針枯骨吟？」師云：「花開劫外作麼生？」進云：「如何
J33nB294_p0746b04║是鐵鋸舞三臺？」師云：「泥牛木馬作麼生？」進云：「如何是
J33nB294_p0746b05║古今無間？」師云：「不落有無作麼生？」
J33nB294_p0746b06║僧問：「有一人徧身紅爛在荊棘林中，未審是什麼人？」
J33nB294_p0746b07║師云：「賊。」進云：「誰人近得他？」師云：「不是賊。」
J33nB294_p0746b08║柴虎臣居士問：「如何是居一切時不起妄念？」師云：「漆
J33nB294_p0746b09║桶不快。」「如何是於諸妄心亦不息滅？」師云：「漆桶不快。」
J33nB294_p0746b10║「如何是在妄想境不加了知？」師云：「漆桶不快。」「如何是
J33nB294_p0746b11║於無了知不辯真實？」師云：「漆桶不快。」
J33nB294_p0746b12║吳錦雯居士問：「世尊初生，指天指地，卻是為何？」師云：
J33nB294_p0746b13║「莫被這老漢鼓弄。」
J33nB294_p0746b14║喫飯次，居士問：「盡大地物是我自己，如何自喫自己？」
J33nB294_p0746b15║師便奪卻。
J33nB294_p0746b16║敬菴居士問：「神通妙用，運水搬柴，祗這是，還別有？」師
J33nB294_p0746b17║云：「我當時若見龐公，打折他脊骨。」士云：「何故如此？」師
J33nB294_p0746b18║云：「老老大大，阿誰教你運水搬柴？」
J33nB294_p0746b19║趙梓木居士問：「鵓鳩樹上啼，過在甚麼處？」師云：「蒼天！
J33nB294_p0746b20║蒼天！」士云：「動容揚古路，有甚長處？」師云：「龍蛇易溷，衲
J33nB294_p0746b21║子難瞞。」士云：「一予一奪，卻是為何？」師云：「偏你不肯。」
J33nB294_p0746b22║僧問：「如何一喝是金剛王寶劍？」師云：「頭落也未？」「如何
J33nB294_p0746b23║一喝是踞地獅子？」師云：「莫犯爪牙。」「如何一喝是探竿
J33nB294_p0746b24║影草？」師云：「在你肚裏穿過。」「如何一喝不作一喝用？」師
J33nB294_p0746b25║云：「你作麼生商量？」
J33nB294_p0746b26║僧問：「如何是先照後用？」師云：「共你打葛藤。」「如何是先
J33nB294_p0746b27║用後照？」師云：「老僧眉毛長多少。」「如何是照用同時？」師
J33nB294_p0746b28║云：「趁刀快。」「如何是照用不同時？」師云：「住持事煩，忘前
J33nB294_p0746b29║失後。」
J33nB294_p0746b30║王鶴山居士問五宗同異，師云：「同則儘同，異則儘異。」
J33nB294_p0746c01║士云：「畢竟如何？」師云：「不可喚眼睛作鼻孔，不可不喚
J33nB294_p0746c02║眼睛作鼻孔。」
J33nB294_p0746c03║居士問：「如何是臨濟宗？」師云：「曹操、王莽。」「如何是曹洞
J33nB294_p0746c04║宗？」師云：「蘇秦、張儀。」「如何是溈仰宗？」師云：「白起、王剪。」「如
J33nB294_p0746c05║何是雲門宗？」師云：「文成、五利。」「如何是法眼宗？」師云：「趙
J33nB294_p0746c06║禹、張湯。」
J33nB294_p0746c07║僧問：「如何是臨濟宗？」師云：「電掣雷轟。」「如何是曹洞宗？」
J33nB294_p0746c08║師云：「珠迴玉轉。」「如何是溈仰宗？」師云：「鳥篆龍文。」「如何
J33nB294_p0746c09║是雲門宗？」師云：「風起雲屯。」「如何是法眼宗？」師云：「水落
J33nB294_p0746c10║石出。」
J33nB294_p0746c11║僧問：「如何是信位？」師云：「眼中著屑。」「如何是人位？」師云：
J33nB294_p0746c12║「泥塑木雕。」
J33nB294_p0746c13║問：「隱身三昧是死法？是活法？」師云：「雖是死蛇，解弄也
J33nB294_p0746c14║活。」
J33nB294_p0746c15║僧問：「既是未容擬議主賓分，為什麼又須一喝？」師云：
J33nB294_p0746c16║「賓主歷然，你作麼生擬議？」僧云：「朱點印開，為什麼不
J33nB294_p0746c17║說三玄，只說三要？」師云：「不見道一玄具三要麼？」僧云：
J33nB294_p0746c18║「闍黎即是老僧，為什麼分賓列主？」師云：「老僧自老僧，
J33nB294_p0746c19║闍黎自闍黎。」僧云：「賓看賓，賓中賓，是同是異？」師云：「門
J33nB294_p0746c20║外閒人不比遊閒公子。」僧云：「主看主，主中主，是異是
J33nB294_p0746c21║同？」師云：「法身向上，豈徒啐啄同時？」僧云：「賓看主，賓中
J33nB294_p0746c22║主，作何指歸？」師云：「客作漢從他奔走，須不是百草頭
J33nB294_p0746c23║邊祖師。」僧云：「主看賓，主中賓，作何分別？」師云：「堂中人
J33nB294_p0746c24║恁地指揮，也不是鬧市頭邊帝主。」僧云：「三玄分意句
J33nB294_p0746c25║已懼支離，為什麼重申三訣？」師云：「換卻學人眼睛。」僧
J33nB294_p0746c26║云：「四料揀，四照用，施設儘多，為甚麼四喝邊別開四
J33nB294_p0746c27║句？」師云：「失卻師家鼻孔。」僧禮拜。
J33nB294_p0746c28║葉緯如居士問：「古人道：『不是旛動，不是風動。』畢竟是
J33nB294_p0746c29║甚麼動？」師云：「葛藤不了。」
J33nB294_p0746c30║戴慎庵居士問：「如何是賓中賓？」師云：「嶺上白雲深。」「如
J33nB294_p0747a01║何是賓中主？」師云：「日輪正當午。」「如何是主中賓？」師云：
J33nB294_p0747a02║「月落碧潭清。」「如何是主中主？」師云：「玉殿蒼苔古。」
J33nB294_p0747a03║問：「雲門見陳操尚書，問：『非非想天，幾人退位？』操無以
J33nB294_p0747a04║荅，當時合得一轉語。」師云：「腦後見腮，莫與往來。」
J33nB294_p0747a05║止一侍者問：「古人道個何必，則云不必；道個氣急殺
J33nB294_p0747a06║人，則云氣喘殺人。淆訛在甚麼處？」師云：「若不淆訛，爭
J33nB294_p0747a07║勞垂問？」進云：「狙公賦茅，此意如何？」師喝云：「這猴子不
J33nB294_p0747a08║知進退。」
J33nB294_p0747a09║問：「大通智勝為甚佛道不成？」師云：「坐道場故。」進云：「菩
J33nB294_p0747a10║提樹下為甚佛道乃成？」師云：「法現前故。」進云：「前十小
J33nB294_p0747a11║劫、後十小劫，為同？為異？」師云：「今年豈異去年？昨日不
J33nB294_p0747a12║同今日。」乃云：「《寶鏡三昧》中引十劫觀樹為言。百丈云：
J33nB294_p0747a13║『劫者，滯也。名為十成，取次承當，守住耽著。』九峰謂：『是
J33nB294_p0747a14║染污，是斷絕，過十小劫方成回互。』古人藉教明宗，不
J33nB294_p0747a15║妨指註無為即是正位。教有明文，一味老實頭，不知
J33nB294_p0747a16║忌諱，語多觸犯，便乃斷絕，便屬染污。明中暗，暗中明，
J33nB294_p0747a17║錦縫重重，機絲不斷，吹去萎花更雨新者，尋常覺海、
J33nB294_p0747a18║義海、真如、涅槃，一齊丟向垃圾頭邊，著著別有出身
J33nB294_p0747a19║之路。他家謂之通一線道，活卓卓地，收放自由，佛法
J33nB294_p0747a20║現前，不為分外。然雖如此，畢竟是有佛道可成麼？戴
J33nB294_p0747a21║角披毛渾底事，漫持此語問曹山。」
J33nB294_p0747a22║解修居士問：「《五家宗派》謂法眼、雲門並出馬祖，何也？」
J33nB294_p0747a23║師云：「丘符偽碑且不具論，即如兩家說法，多引石頭
J33nB294_p0747a24║為言。巖頭與雪峰同師所著《綱宗》有云：『語忌十成，不
J33nB294_p0747a25║欲斷絕；機忌觸犯，不欲染污。』大似參同回互之旨，夫
J33nB294_p0747a26║豈強而合哉？玄沙出雪峰下，亦云：『中興石頭之宗，未
J33nB294_p0747a27║聞馬祖也。』《僧寶傳．序》謂：『臨濟、溈仰出自南嶽曹洞，雲
J33nB294_p0747a28║門、法眼出自青原覺範。向侯延慶親口言之，豈得因
J33nB294_p0747a29║張商英死活不同，一疑更易祖牒？』吁！世多盲人，可笑
J33nB294_p0747a30║也。」
J33nB294_p0747b01║陳慎旃居士問：「如何是賓中賓？」師云：「門外草青青。」「如
J33nB294_p0747b02║何是賓中主？」師云：「塵埃見天子。」「如何是主中賓？」師云：
J33nB294_p0747b03║「玉宇覆寒雲。」「如何是主中主？」師云：「蒼煙埋石虎。」
J33nB294_p0747b04║僧問：「如何是敲唱雙行？」師云：「一曲兩曲無人識。」「如何
J33nB294_p0747b05║是金鎖玄路？」師云：「這邊那邊。」「如何是不墮凡聖？」師云：
J33nB294_p0747b06║「燈籠緣壁上天台。」「如何是即物契神？」師云：「你喚甚麼
J33nB294_p0747b07║作物？」僧禮拜，師云：「且緩緩。」
J33nB294_p0747b08║僧問：「古人道：『正中偏是奪人不奪境，即主中賓亦云
J33nB294_p0747b09║理無礙。』是否？」師云：「荷葉團團團似鏡。」「『偏中正是奪境
J33nB294_p0747b10║不奪人，即賓中主亦云事無礙。』是否？」師云：「菱角尖尖
J33nB294_p0747b11║尖似錐。」「『正中來是人境兩俱奪，即主中主亦云理事
J33nB294_p0747b12║無礙。』是否？」師云：「風吹柳絮毛毬走。」「『兼中至是人境兩
J33nB294_p0747b13║不奪，即賓中賓亦云事事無礙。』是否？」師云：「雨打梨花
J33nB294_p0747b14║蛺蝶飛。」「即如兼中到一位又作麼生？」師云：「蚊子上鐵
J33nB294_p0747b15║牛，無你下口處。」
J33nB294_p0747b16║有老宿至，偶述《智證傳》至《瑜伽師地論》云：「分別曾所
J33nB294_p0747b17║更，非曾亦分別，昔年有個理會處。」師云：「過去事已過
J33nB294_p0747b18║去了，未來不必預思量，莫作如是解耶？」宿云：「是也。」師
J33nB294_p0747b19║云：「囫圇說道理儘好，於本文順釋即不得。」宿因請消
J33nB294_p0747b20║文，師云：「教家以分別為意識。曾所更者，所謂帶質境
J33nB294_p0747b21║也；非曾者，所謂獨影境也。獨頭意識如騎虎入蟻穴，
J33nB294_p0747b22║曾所未更，然總之不離意識。《楞嚴》云分別影事。蓋無
J33nB294_p0747b23║始領納，塵質雖銷，影藏阿賴，故云：凡分別者，必曾所
J33nB294_p0747b24║更。雖所未更，亦屬分別，但得雪消去，自然春到來。分
J33nB294_p0747b25║別識亡，平等智顯，蓋現量時非比量所及也。教理云
J33nB294_p0747b26║然。」宿稱善。
J33nB294_p0747b27║寶壽和尚舉大慧格物語云：「明皇揮劍，閬州守頭落。
J33nB294_p0747b28║昔先寶壽舉問願菴兄及室內諸兄，語未契機，某當
J33nB294_p0747b29║時一言投合。」師因詰之，壽云：「明皇若見是畫像，即不
J33nB294_p0747b30║揮劍了也。」師云：「某拈此則語又且不然。」壽因詰之，師
J33nB294_p0747c01║云：「明皇是殺人刀，大慧是活人劍。今人只顧說道理，
J33nB294_p0747c02║當日大慧若唱綿州巴歌時，卻又作何等道理會耶？
J33nB294_p0747c03║饒你十二分理會，說到蔡順嚙指，周暢歸田，麒麟鬥
J33nB294_p0747c04║而日月食，鯨鯢死而彗星出，銅山西崩，洛鐘東應，總
J33nB294_p0747c05║只是個格物的道理，要會他物格也太遠。在當時，妙
J33nB294_p0747c06║喜掉轉船稍，劍起頭落，世間良馬見鞭影而馳，劍去
J33nB294_p0747c07║刻舟，不是好手。不見道：子韶格物，妙喜物格，要會一
J33nB294_p0747c08║貫，兩個五百麼？」壽撫掌
J33nB294_p0747c09║問：「隨流得妙，不失其宗。海門國裏紅輪流而不返，還
J33nB294_p0747c10║得妙也未？」師云：「日日廣陵濤。」
J33nB294_p0747c11║問：「瘞鶴銘是王羲之寫，有的道陶弘景書，真偽莫辨，
J33nB294_p0747c12║以訛傳訛何日了？」師云：「不妨疑著。」
J33nB294_p0747c13║問：「白雲影裏怪石露，故遭雷轟；流水光中古木新，阿
J33nB294_p0747c14║誰瞧得？只饒瞧得，也是弄影漢。著實處道將一句來。」
J33nB294_p0747c15║師云：「勘破了也。」
J33nB294_p0747c16║問：「瞭高臺占卻雙峰頂，可謂得地，為甚麼又東倒西
J33nB294_p0747c17║歪？只是扶豎不起。」師云：「莫眼花。」
J33nB294_p0747c18║問：「既是樵山，又無柴燒，煙火種從此熄矣。冷灰裏的
J33nB294_p0747c19║荳幾時得爆？」師云：「多謝記掛。」
J33nB294_p0747c20║問：「洞山謂：『枯木堂前，時時九夏。』若然，則露柱也須汗
J33nB294_p0747c21║出，腳磉石因甚沒點煖氣？逐日死燉燉的，還體得從
J33nB294_p0747c22║上事麼？」師云：「泥牛昨夜吼春風，你還見否？」
J33nB294_p0747c23║問：「焦公三召不出，留得清風鎮海山，良非虛語。祗如
J33nB294_p0747c24║西馬頭、蝦蟆石從不出窟，作何品題？」師云：「問取東村
J33nB294_p0747c25║王老。」
J33nB294_p0747c26║問：「海不揚波，秋水澄澄映碧，這般境界也似可觀，為
J33nB294_p0747c27║甚麼喚作生死岸頭事？」師云：「不是弄潮人，空在磯邊
J33nB294_p0747c28║坐。」
J33nB294_p0747c29║問：「篆文無口，款式不靈。博古圖中不收。焦山寺裏鼎
J33nB294_p0747c30║面上一行字，甚不清楚，如何定款？」師云：「這骨董且安
J33nB294_p0748a01║放著。」
J33nB294_p0748a02║問：「渡生船雖解逐浪隨波往來，遭人踐踏，載過無數
J33nB294_p0748a03║人，寧有幾個知得柁柄從來不著實？」師云：「今日卻遇
J33nB294_p0748a04║逆風。」
J33nB294_p0748a05║周敷文居士問：「如何是荷葉團團團似鏡？」師云：「張公
J33nB294_p0748a06║大谷梨。」「如何是菱角尖尖尖似錐？」師云：「梁侯烏椑柿。」
J33nB294_p0748a07║「如何是風吹柳絮毛毬走？」師云：「周文弱枝棗。」「如何是
J33nB294_p0748a08║雨打梨花蛺蝶飛？」師云：「房陵朱仲李。」又問：「畢竟如何？」
J33nB294_p0748a09║師云：「趙錢孫李，周吳鄭王，馮陳褚衛，蔣沈韓楊。有一
J33nB294_p0748a10║句子，能殺能活，有照有用，若人辯得，許你親見雲溪。」
J33nB294_p0748a11║澗梅居士問：「女子出定話，大慧頌云：『文殊與罔明，喪
J33nB294_p0748a12║卻窮性命。』其意云何？」師云：「天童拈云：『還知老瞿曇性
J33nB294_p0748a13║命在我手裏麼？』你作麼會？」
J33nB294_p0748a14║東山晴和尚問：「雪峰鱉鼻蛇，玄沙為甚卻云：『須是稜
J33nB294_p0748a15║兄始得。』」師云：「一夥弄蛇漢，提他怎的？」旁僧請益，師云：
J33nB294_p0748a16║「三佛侍五祖，當時還有優劣也無？法眼捲簾，趙州勘
J33nB294_p0748a17║二庵主，你尋常作麼生會？」
J33nB294_p0748a18║僧舉清涼荅復禮真妄偈請益，師云：「你作麼會？」僧云：
J33nB294_p0748a19║「本淨本不覺，由茲妄念起。是言本來清淨，只因不覺，
J33nB294_p0748a20║故妄念起耳。」師云：「錯！錯！」僧云：「奈何？」師云：「淨本不覺，不
J33nB294_p0748a21║覺本淨，真妄同原，一時俱起。《楞嚴》謂覺明為咎，正指
J33nB294_p0748a22║此耳。人知去妄存真，不知全真是妄，知見立知，即無
J33nB294_p0748a23║明本，膠膠擾擾，長此安窮？能迷的是我，所迷的是物，
J33nB294_p0748a24║心由境立，境逐心生，內獼猴、外獼猴，展轉相呼，呼個
J33nB294_p0748a25║不徹，求其相似，豈可得耶？」乃呼僧近前，拊僧背一下，
J33nB294_p0748a26║云：「上座！你要求相似麼？咄！莫妄念好。」
J33nB294_p0748a27║東山和尚譚次，偶舉：「曹山渠我偈，山云：『渠如我是佛，
J33nB294_p0748a28║我如渠即驢。』分明是三墮面目。」師云：「諸方作三無差
J33nB294_p0748a29║別解說了也。」「山云：『背上毛。』有者道：『背上無毛作麼生？』」
J33nB294_p0748a30║師云：「背上旋毛，人孰不曉？祗因人認定個借黑權正，
J33nB294_p0748b01║以白表偏，作死法解。如認定背上旋毛，便作陰陽太
J33nB294_p0748b02║極解，還許他具眼麼？當日龍馬負圖，以象示意，癡人
J33nB294_p0748b03║說夢，怎的！怎的！」
J33nB294_p0748b04║陳無逸居士問：「斬貓公案意旨如何？」師云：「當時南泉
J33nB294_p0748b05║不曾斬貓。」士舉似他僧，僧云：「此是作家人語。」士復舉
J33nB294_p0748b06║似師，師云：「居士莫被此僧瞞卻。」
J33nB294_p0748b07║楊士虞居士問溈仰宗，師云：「遠寺撞疏鐘。」問臨濟宗，
J33nB294_p0748b08║師云：「兩陣決雌雄。」問曹洞宗，師云：「言語擅雕龍。」問雲
J33nB294_p0748b09║門宗，師云：「夜半日頭紅。」問法眼宗，師云：「簾外杏花風。」
J33nB294_p0748b10║僧問：「借之為言，一色邊事耳。如何是借？」師云：「從模脫
J33nB294_p0748b11║出。」進云：「力在逢緣不借中。如何是不借？」師云：「就裏掀
J33nB294_p0748b12║翻。」進云：「若還借，借終不妙。如何是借借？」師云：「光影未
J33nB294_p0748b13║亡。」進云：「紙衣道者不借借。如何是不借借？」師云：「回途
J33nB294_p0748b14║得妙。」進云：「古人又道：『全超不借借。』如何是全超？」師云：
J33nB294_p0748b15║「這裏沒話會分。」
J33nB294_p0748b16║僧問：「臨濟云：『不用如何若何，便請單刀直入。』時有僧
J33nB294_p0748b17║禮拜起便喝，濟亦喝，僧又喝，濟又喝，僧禮拜，濟曰：『若
J33nB294_p0748b18║是別人，三十棒一棒也較不得，為伊卻解一喝不作
J33nB294_p0748b19║一喝用。』又華嚴陞座亦云：『不用如何若何，便請單刀
J33nB294_p0748b20║直入。』時守廓侍者出眾便喝，嚴亦喝，廓又喝，嚴又喝，
J33nB294_p0748b21║廓禮拜起，顧眾曰：『這老漢一場敗闕。』臨濟、華嚴是同
J33nB294_p0748b22║是異？」師云：「要見臨濟即易，要見華嚴即難，臨濟面上
J33nB294_p0748b23║刺兩行字，華嚴暗裏掘個萬丈深坑。」
J33nB294_p0748b24║僧舉莊上喫油餈話求著語，師云：「賊！賊！有正賊，有旁
J33nB294_p0748b25║賊。」
J33nB294_p0748b26║僧舉國師喚侍者語請益，師云：「我當時若作侍者，但
J33nB294_p0748b27║作禮云：『和尚珍重。』」
J33nB294_p0748b28║僧問斬貓話，師云：「趙州爭救得貓兒？」僧云：「和尚又作
J33nB294_p0748b29║麼生？」師云：「我當時若在，但哭蒼天而出。」
J33nB294_p0748b30║止一舉雪峰辭洞山話，問云：「當時雪峰何以無語？」師
J33nB294_p0748c01║云：「上座作麼生？」止云：「某甲若作雪峰，待洞山云：『既是
J33nB294_p0748c02║不識，為甚知他無面目？』便與道個灼然。」師云：「恁麼又
J33nB294_p0748c03║爭得？」止云：「和尚作麼生？」師云：「我當時作雪峰，但云：『和
J33nB294_p0748c04║尚見他有分。』」
J33nB294_p0748c05║止一舉曹山到烏石話，問云：「若言我道，即啞卻我口；
J33nB294_p0748c06║若言我不道，即禿卻我舌。曹山舉似洞山，山深肯之。
J33nB294_p0748c07║當時洞山不肯，待作麼生？」師云：「子有恁般長處。」止云：
J33nB294_p0748c08║「我當時若作烏石，待曹山再問時，便亂棒打出，管取
J33nB294_p0748c09║一場懡㦬。」師云：「若恁麼，又爭得？」
J33nB294_p0748c10║師因閱《智證傳》，問眾云：「寂音以雲門三句為解秦時
J33nB294_p0748c11║鍍鑠鑽，還明得雲門意否？」止一云：「錯會不少。」師云：「如
J33nB294_p0748c12║何是寂音錯會處？」止云：「何不向拓開處明取？」師云：「果
J33nB294_p0748c13║然，果然。」
J33nB294_p0748c14║東山晴和尚舉翠巖眉毛話未竟，適龍門懷姪至，請
J33nB294_p0748c15║問。師云：「晴兄舉翠巖眉毛話，當時雲門云：『關。』雪竇頌
J33nB294_p0748c16║云：『關字相酬，失錢遭罪。』且道雲門關字，意在于何？雪
J33nB294_p0748c17║竇失錢遭罪，在主家說，在賓家說？」諸人無對。師拍案
J33nB294_p0748c18║一下，起云：「今日東山和尚失錢遭罪。」
J33nB294_p0748c19║龍門問：「婆子燒庵話，謂諸方扶起這僧，是何眼目？」東
J33nB294_p0748c20║山云：「這僧也不得無過。」師云：「和婆子一齊打赶。」東山
J33nB294_p0748c21║云：「當時兄作這僧，畢竟別有長處。」師云：「當時但隨手
J33nB294_p0748c22║一掌。云：『勘破了也。』」
J33nB294_p0748c23║龍門問莊上喫油餈話，師云：「西遯道人卻有眼目解
J33nB294_p0748c24║說，這莊主一撥便動，諸方呆睜睜地看了幾多年。」
J33nB294_p0748c25║龍門問德山托缽話，師云：「先老人頌云：『三年活，最參
J33nB294_p0748c26║商，令人錯憶修文郎。』山僧亦曾拈得，且如三年後德
J33nB294_p0748c27║山不示寂又作麼生？蒼天！蒼天！同條生，不與我同條
J33nB294_p0748c28║死。」門云：「末後句何不舉出？」師云：「蒼天！蒼天！」時東山和
J33nB294_p0748c29║尚在座，乃大笑。龍門又云：「昔有老宿頌云：『虎為百獸
J33nB294_p0748c30║尊，誰敢觸其怒？獨饒父子情，一步一回顧。咄！末後句
J33nB294_p0749a01║不在裏許。』此頌如何？」師云：「道即太煞，且只道得一半。」
J33nB294_p0749a02║僧問：「浮山九帶應具十數，如何是那一帶？」師拈起衣
J33nB294_p0749a03║褶云：「在這裏。」僧云：「莫便是麼？」師云：「劍去久矣。」
J33nB294_p0749a04║施食次，楊自西居士問：「燄口觀門總表一心法界，是
J33nB294_p0749a05║否？」師云：「好端端一個心，為甚見神見鬼？」士云：「無心莫
J33nB294_p0749a06║便是麼？」師云：「也不得同於木石。」
J33nB294_p0749a07║沈亞斗居士問：「正偏黑白是陰陽黑白否？」師云：「別黑
J33nB294_p0749a08║白，定一尊，是秦皇語？是李斯語？」
J33nB294_p0749a09║王鶴山居士問：「如何是無住生心？」師云：「八角磨盤空
J33nB294_p0749a10║裏走。」士云：「畢竟如何？」師云：「住了也。」
J33nB294_p0749a11║僧問：「五位既有君臣，何勞又立王子？」師云：「臣奉君，子
J33nB294_p0749a12║順父，語本分明。」進云：「君臣明甚麼邊事？王子明甚麼
J33nB294_p0749a13║邊事？」師云：「一邊是建立門頭，一邊是紹述分上。」
J33nB294_p0749a14║鄒叔夏居士問：「如何是正中偏？」師云：「窮相大光錢。」「如
J33nB294_p0749a15║何是偏中正？」師云：「獼猴彰古鏡。」「如何是正中來？」師云：
J33nB294_p0749a16║「金殿破蒼苔。」「如何是兼中至？」師云：「木馬嘶風處。」「如何
J33nB294_p0749a17║是兼中到？」師云：「龜文絕朕兆。」
J33nB294_p0749a18║孫宇台居士問：「如何是向？」師云：「召問宣室。」「如何是奉？」
J33nB294_p0749a19║師云：「鵠立通明。」「如何是功？」師云：「帝力何有？」「如何是共
J33nB294_p0749a20║功？」師云：「涿鹿版泉。」「如何是功功？」師云：「玄珠赤水。」
J33nB294_p0749a21║汪魏美居士問：「如何是朝生王子？」師云：「鉤弋宮中。」「如
J33nB294_p0749a22║何是末生王子？」師云：「滹沱村裏。」「如何是誕生王子？」師
J33nB294_p0749a23║云：「建武永平。」「如何是化生王子？」師云：「納麓用圭。」「如何
J33nB294_p0749a24║是內生王子？」師云：「循蜚疏仡。」
J33nB294_p0749a25║問：「慈明室中橫刀水盆，旁置草鞋，是何意旨？」師云：「我
J33nB294_p0749a26║當時若見，便與趯倒。」進云：「冬日榜僧堂，將謂別有。」師
J33nB294_p0749a27║云：「鈍置殺人。」
J33nB294_p0749a28║侍者止一問：「忠國師云：『欽師猶被馬師惑。』是否？」師云：
J33nB294_p0749a29║「汝作麼生會？」者云：「當時南陽太煞。」師云：「賴女證明。」
J33nB294_p0749a30║心周大師問：「如何是剎竿頭上煎䭔子？」師云：「何不問
J33nB294_p0749b01║三個猢猻？」
J33nB294_p0749b02║應嗣寅居士問：「《法華經》云：『惟此一事實，餘二即非真。』
J33nB294_p0749b03║如何是此一事？」師彈指。
J33nB294_p0749b04║問：「牛頭未見四祖時如何？」師云：「露重花繁。」「見後如何？」
J33nB294_p0749b05║師云：「霜寒木落。」
J33nB294_p0749b06║關六鈐居士問：「同時一喝，如何是賓主歷然？」師云：「我
J33nB294_p0749b07║不敢欺于汝等。」
J33nB294_p0749b08║爾思大師茶次，舉洞山一人說得行得，一人說不得
J33nB294_p0749b09║行不得語為問，師云：「我有一語要問老兄：疏山造壽
J33nB294_p0749b10║塔，兄作麼生會？」思未荅，師遽起去。次早，思向師謝，師
J33nB294_p0749b11║乃笑。
J33nB294_p0749b12║嚴陶庵居士問：「三玄三要，辯者紛紛，未知孰是？」師云：
J33nB294_p0749b13║「一句三玄，一言三要，既云一句，居然可知。古塔主分
J33nB294_p0749b14║句中玄、意中玄、體中玄，浮山遠、圓悟勤皆仍其說。蓋
J33nB294_p0749b15║汾陽頌法界廣無邊，即謂之體中玄可；釋尊問阿難，
J33nB294_p0749b16║即謂之句中玄可；直出古皇前，即謂之意中玄可。然
J33nB294_p0749b17║嘉州即是陝府，陝府即是西河，大象不是銕牛，銕牛
J33nB294_p0749b18║不是獅子，是三是一，句下全該，重陽、菊花，明明標準，
J33nB294_p0749b19║未嘗截然三句也。宗門中巖頭三句、雲門三句、玄沙
J33nB294_p0749b20║三句，各有頭腦。古塔主初未嘗以三玄旨訣硬配玄
J33nB294_p0749b21║沙，覺範特地差排，也是按牛頭喫草，幻寄辯之詳矣。
J33nB294_p0749b22║最可笑者，以汾陽頌子割裂成文，謂三玄三要事難
J33nB294_p0749b23║分句是總頌，得意忘言道易親句頌意中玄，一句明
J33nB294_p0749b24║明該萬象句頌句中玄，重陽九月菊花新句頌體中
J33nB294_p0749b25║玄。他人信之，聚頭傳說，汾陽意果如是耶？又說重陽
J33nB294_p0749b26║一玄、九月一玄、菊花一玄，直堪噴飯。覺範又將石頭
J33nB294_p0749b27║《參同契》前後割裂，配體中、句中、意中，尤為錯誤。青原、
J33nB294_p0749b28║南嶽各有綱宗，不妨分合異同，彼此各見。賓看賓，主
J33nB294_p0749b29║看主，賓看主，主看賓，要且不是。賓中主，主中賓，賓中
J33nB294_p0749b30║賓，主中主三玄，要且不是。五位一句中具三玄，一玄
J33nB294_p0749c01║中具三要，一位纔彰五位分，何嘗不同鼻孔？然將五
J33nB294_p0749c02║位扭合三玄，只便不得，何況《參同》歷歷，首尾成文，明
J33nB294_p0749c03║暗正偏，自有綱要。將他言語割裂支離，不惟唐突石
J33nB294_p0749c04║頭，抑且埋沒臨濟。覺範平常最喜割裂，然卻有理路。
J33nB294_p0749c05║至于割裂《參同》，則理路亦說不去，正與割裂汾陽頌
J33nB294_p0749c06║子一例看承，徒足取笑。蓋三玄之錯，錯在割裂言句，
J33nB294_p0749c07║誤解三玄，非謂一玄、二玄、三玄便是錯也。若會他古
J33nB294_p0749c08║人旨趣，即謂是體中、句中、意中，亦無不可。若死向體
J33nB294_p0749c09║中、句中、意中下個註腳，刻舟求劍，已六差遲，何況背
J33nB294_p0749c10║理迷文，轉失轉遠。去聖時遙，顢頇穿鑿，病有兩般。要
J33nB294_p0749c11║會他臨濟三玄，須向一句下直捷會去。」
J33nB294_p0749c12║張旦公居士問：「五位君臣，古人作兼中至，《智證傳》作
J33nB294_p0749c13║偏中至，近世或仍覺範作兼作偏，未知孰是？」師云：「覺
J33nB294_p0749c14║範謂正中來始解安身，偏中至方成唱和，只此二語，
J33nB294_p0749c15║已矛盾了也。蓋五位是圓的，不是方的，是一位一位
J33nB294_p0749c16║轉進去的，不是一東一西轉出來的。正中偏時，猶有
J33nB294_p0749c17║正在，故稱昔嫌；偏中正時，猶有偏在，故罪認影。至正
J33nB294_p0749c18║中來一位，無中有路，已證理事無礙法門，他卻從正
J33nB294_p0749c19║位中自有一個出身，南泉謂解作活計是也。此處不
J33nB294_p0749c20║得說正，不得說偏，故曰兼也。正偏兼帶，義取於此。兼
J33nB294_p0749c21║中至是兼帶分中的這一邊，兼中到是兼帶分中的
J33nB294_p0749c22║那一邊，從這邊到那邊，步步轉卻。雲居謂頭頭上彰，
J33nB294_p0749c23║物物上顯，祗喚作了事人，不名尊貴。須知尊貴一路
J33nB294_p0749c24║自別，方為向上，方始到家，淺深次第，自是其然。向正
J33nB294_p0749c25║中來後，反列偏中至一位，這裏作麼生轉？曹山不云
J33nB294_p0749c26║乎？偏者，臣也，事也。子不順而非孝，臣不奉而非輔。偏
J33nB294_p0749c27║且作麼生至耶？覺範解疊三變五，穿鑿易象，將正中
J33nB294_p0749c28║來、偏中至卻放在前，正中偏、偏中正卻移在後，足顧
J33nB294_p0749c29║居上，手顧居下，有是理耶？其不足信明矣。」
J33nB294_p0749c30║問：「王子配君臣，是否？」師云：「君臣、王子，總是藥山家風。
J33nB294_p0750a01║王子有外紹、內紹，臣種、王種，則猶君臣也。當時即不
J33nB294_p0750a02║必配，配亦儘得，但不得錯亂配合，如舊刻《人天眼目》，
J33nB294_p0750a03║失他從上樞紐，惑亂後人耳。九峰耑明王子，曹山耑
J33nB294_p0750a04║明君臣，自是祖禰不了。蓋石霜、九峰，曲暢綱宗，總歸
J33nB294_p0750a05║曹洞，如巖頭末後句，總歸雪峰也。君臣、王子有異乎？
J33nB294_p0750a06║君表正也，臣表偏也，但言君臣，已具父子，此中尊貴，
J33nB294_p0750a07║不言可知。王子單明種、紹，言臣不言君，言子不言父，
J33nB294_p0750a08║順父奉君，同時妙密。君臣猶涉功勳，父子不涉功勳，
J33nB294_p0750a09║故君臣言功，王子不言功也。有君臣，又有王子，回互
J33nB294_p0750a10║之旨，卓卓全彰矣。」
J33nB294_p0750a11║問：「轉位轉功，作何分曉？」師云：「位猶經也，功猶緯也。舉
J33nB294_p0750a12║一必雙，言經有緯。步步轉，著著轉，這裏不容坐地。若
J33nB294_p0750a13║道是用，又近體邊；若道是體，又在用邊。水上按葫蘆
J33nB294_p0750a14║相似，直饒著力不得。古人云：『向去的人，玉蘊荊山；卻
J33nB294_p0750a15║來的人，紅爐片雪。』猶是途路邊事。待得通身不滯，撒
J33nB294_p0750a16║手無依，石女夜登機，密室無人掃。這是什麼時節耶？
J33nB294_p0750a17║也須親到始得。」（又云：「轉功就位，是正中來一位事；轉位就功，是兼中至一位事。莫錯！莫錯！」）
J33nB294_p0750a18║嚴顥亭居士問：「天皇出石頭，天王出馬祖，是否？」師云：
J33nB294_p0750a19║「丘、符二碑，全然影響。祗因張無盡好奇，硬將臨濟、德
J33nB294_p0750a20║山扭做一塊，殺活不同，錯認死活不同，打地打天，劈
J33nB294_p0750a21║空造出。殊不知荊州天皇雖嗣石頭，兼師馬祖，《傳燈》
J33nB294_p0750a22║所載，歷歷不誣。覺範勒歸馬祖，萬松辯之在先，所謂
J33nB294_p0750a23║無恥小人，冒名不是者也。德山塔銘，備詳世系，自青
J33nB294_p0750a24║原、石頭、天皇、龍潭，彰彰不爽，今現在武陵善德山。萬
J33nB294_p0750a25║曆乙卯歲，郡人楊鶴識之，蒼苔剝蝕間，鍾伯敬賦詩
J33nB294_p0750a26║以紀其事，可考也。且德山是天皇嫡孫，雲門是雪峰
J33nB294_p0750a27║嫡子，欽山問德山：『天皇也恁麼道，龍潭也恁麼道，未
J33nB294_p0750a28║審和尚作麼生道？』德山云：『你試舉天皇、龍潭的看。』雪
J33nB294_p0750a29║竇拈古，圓悟再評，未聞改天皇為天王也。雲門至僧
J33nB294_p0750a30║堂中，立而語曰：『石頭道：「回互不回互？」』僧問：『作麼生是
J33nB294_p0750b01║不回互？』門以手指云：『這個是板頭。』僧又問：『作麼生是
J33nB294_p0750b02║回互？』門云：『喚甚麼作板頭？』以至巖頭同死同生，羅山
J33nB294_p0750b03║謂雙明雙暗，雪竇拈古亦稱明暗雙雙，地藏、法眼並
J33nB294_p0750b04║表回互法門，歷代以來，同祖石頭等無有異。果如無
J33nB294_p0750b05║盡所擬，須將他雲門、法眼兩支宗眼一齊抹殺，德山
J33nB294_p0750b06║下一班尊宿還甘麼？烏有先生、無是公不足信矣。」
J33nB294_p0750b07║問：「洞宗自長蘆了、天童覺、自得暉以後，無大顯者。青
J33nB294_p0750b08║州萬松而下，更有何人？」師云：「續略所載，宋元來且不
J33nB294_p0750b09║具論。即如雪軒成禪師，字鷲峰，出世萊州之智藏寺，
J33nB294_p0750b10║萬指圍繞。洪武間，住持天界，賜金襴袈裟。高皇作詩
J33nB294_p0750b11║贈荅，有『不荅來詞許嘿然，西歸隻履舊單傳，鼓鐘朔
J33nB294_p0750b12║望空王殿，示座從來數歲年』之句。永樂中，詔往日本，
J33nB294_p0750b13║御製詩章送之，有語錄行世。入滅，舞鶴翔空，煙所及
J33nB294_p0750b14║處，舍利無算，載在世典可考也。承前啟後，代有其人，
J33nB294_p0750b15║廩山大覺，不為無本。」
J33nB294_p0750b16║蘭生居士問：「曹山是洞山之子，何以不稱洞曹，卻稱
J33nB294_p0750b17║曹洞？」師云：「曹山志慕曹溪，尊曹溪，故稱曹洞。今人杜
J33nB294_p0750b18║撰稱洞曹者，非也。」
J33nB294_p0750b19║僧問：「如何是法身佛？」師云：「離朱目渺。」「如何是報身佛？」
J33nB294_p0750b20║師云：「帝釋形勞。」「如何是化身佛？」師云：「莫隨他哄弄。」進
J33nB294_p0750b21║云：「恁麼則三身一身也。」師垂一足，云：「是甚麼？」
J33nB294_p0750b22║趙梓木居士問：「弟子閱《楞嚴》，至『且日照時既是日明，
J33nB294_p0750b23║十方世界同為日色，云何空中更見圓日？』順文難消，
J33nB294_p0750b24║乞師開示。」師云：「如文順釋，本自了然。譬如阿難不見
J33nB294_p0750b25║阿難，人縱目明，終不自見其面。今既十方世界同為
J33nB294_p0750b26║日色，反觀空中，何更見圓日耶？此明照不生於日，蓋
J33nB294_p0750b27║可知矣。又世界是所照，日是能照，日與世界能所宛
J33nB294_p0750b28║然，終不並將世界指名為日，此明照不必盡生於日，
J33nB294_p0750b29║益可知矣。以日輪本空，明無自性故也。時解翻作一
J33nB294_p0750b30║轉，謂只應十方世界同為日色，語亦尖新，余所不取。」
J33nB294_p0750c01║僧問：「大通智勝佛，十劫坐道場。可是坐斷白雲宗不
J33nB294_p0750c02║妙麼？」師云：「你且道大通智勝有過無過？」僧云：「無過。」師
J33nB294_p0750c03║云：「既是無過，為甚麼不成佛道？」僧無語。止一至，師問：
J33nB294_p0750c04║「為甚不成佛？」止云：「太尊貴生。」師休去。
J33nB294_p0750c05║師與白巖、南山、寶壽茶次，偶舉雲巖祗這是話，白巖
J33nB294_p0750c06║云：「有作洞山沉吟，有作洞山嘿然，大須別白。」師云：「《景
J33nB294_p0750c07║德傳燈錄》本云洞山良久，非雲巖良久也，作沉吟嘿
J33nB294_p0750c08║然者並失。」南山云：「畢竟傳訛自何而始？」師云：「傳訛自
J33nB294_p0750c09║寂音始，寂音作《智證傳》，改良久為沉吟，後來因之，莫
J33nB294_p0750c10║從考正也。」白巖云：「《會元》亦作沉吟，何也？」師云：「《會元》成
J33nB294_p0750c11║于淳祐以後，《智證傳》成于建炎以前，寂音傳訛，《會元》
J33nB294_p0750c12║未能深辨耳。」寶壽云：「此話先師曾為舉出，先師室中
J33nB294_p0750c13║嘗語余曰：『雲巖祗這是，洞山嘿然，即良久也。蓋洞山
J33nB294_p0750c14║悟無情說法，豈於祗這是一語尚沉吟未徹耶？』高峰
J33nB294_p0750c15║頌：『百年三萬六千朝，反覆原來是這漢。』當時固已十
J33nB294_p0750c16║分，至枕子落地時，方是末後一著耳。洞山過水逢渠，
J33nB294_p0750c17║亦猶枕子落地也。雲巖云：『价闍黎承當個事，大須審
J33nB294_p0750c18║細，從來肯諾不全，個裏莫教錯會。』」白巖、南山乃共稱
J33nB294_p0750c19║歎。師云：「是！是！」
J33nB294_p0750c20║僧問：「和尚近設十約，是否？」師云：「是。」僧云：「還許學人擬
J33nB294_p0750c21║問麼？」師云：「有問則對。」僧云：「諸佛出世，為一大事因緣，
J33nB294_p0750c22║和尚何以不受請？」師云：「掩室摩竭。」僧云：「宗教雙通，車
J33nB294_p0750c23║輪鳥翼，和尚何以不赴講？」師云：「經有經師。」僧云：「治世
J33nB294_p0750c24║語言，深說實相，和尚何以不談外典？」師云：「吾無隱乎
J33nB294_p0750c25║爾。」僧云：「咳嗽掉臂，無非佛事，和尚何以不為詩文？」師
J33nB294_p0750c26║云：「我王庫內無如是刀。」僧云：「財法二施，等無差別，和
J33nB294_p0750c27║尚何以不募緣？」師云：「生怕著賊。」僧云：「入廛垂手，具大
J33nB294_p0750c28║慈悲，和尚何以不入城？」師云：「翫水遊山。」僧云：「奴兒婢
J33nB294_p0750c29║子，誰家屋裏無？和尚何以不畜童行？」師云：「老僧無伴
J33nB294_p0750c30║侶。」僧云：「凡聖交參，權衡有主，和尚何以不問諸方是
J33nB294_p0751a01║非？」師云：「耳聾。」僧云：「塵塵剎剎，皆現本來，和尚何以不
J33nB294_p0751a02║言塵俗？」師云：「口啞。」僧云：「覓女人相，了不可得，和尚何
J33nB294_p0751a03║以不見女人？」師云：「卻值老僧不在。」僧禮謝。
J33nB294_p0751a04║誰菴問：「空豁豁地時如何？」師與一掌，菴不覺伏膺，云：
J33nB294_p0751a05║「古人道：青天也須喫棒。」師又與一掌。菴去半月後復
J33nB294_p0751a06║來，師云：「近日菴中作麼生？」菴云：「無物祗對和尚。」師云：
J33nB294_p0751a07║「汝會耶？」菴云：「九上洞山，事不獲已。」師云：「原來不會。」
J33nB294_p0751a08║誰菴參，師設問云：「如何是轉功就位？」誰云：「須防踏殺
J33nB294_p0751a09║天下人。」又云：「月到天心，風來水面，大好一個消息，諸
J33nB294_p0751a10║人作麼生鑒？」誰云：「處處綠楊堪繫馬，家家門閫透長
J33nB294_p0751a11║安。」又云：「明中有暗即不問，如何是暗中明？」誰云：「十畝
J33nB294_p0751a12║篩金。」又云：「賓主睦時全是妄，君臣葉處正中邪，作麼
J33nB294_p0751a13║生轉身就父？」誰云：「崑崙騎象鷺鷥牽。」又云：「一馬生三
J33nB294_p0751a14║寅，此理如何？」誰云：「非驢所堪。」又云：「土地公公向鄭十
J33nB294_p0751a15║三娘道個甚麼？切須解聽。」誰云：「聾。」又云：「通身是病，直
J33nB294_p0751a16║須痛下針錐。」誰云：「炙豬左膊上。」又云：「古人道：『我到這
J33nB294_p0751a17║裏卻不會。』還是會了不會？還是不會不會？」誰云：「向這
J33nB294_p0751a18║裏滅卻。」又云：「承當擔荷，切須轉卻。無承當擔荷如何？」
J33nB294_p0751a19║誰云：「橫挑日月。」又云：「世尊不說，迦葉不聞，三千里外，
J33nB294_p0751a20║別行一路。」誰云：「臺山婆子不識。」又云：「春到寒食四十
J33nB294_p0751a21║五，此語還諦當麼？」誰云：「面目一般。」又云：「五位王子是
J33nB294_p0751a22║明甚邊事？」誰云：「莫令太上蒙塵。」又云：「桃花風雨，是處
J33nB294_p0751a23║殘紅，作麼生避得？」誰云：「風飄萬點正愁人。」又云：「石烏
J33nB294_p0751a24║龜生子，撲地高飛，過在甚麼處？」誰云：「水牯牛解得。」又
J33nB294_p0751a25║云：「從來被汝等熱瞞。覿面相逢，也須一一勘過。」誰云：
J33nB294_p0751a26║「北斗面南看。」又云：「不得向這裏躲根。一棒一喝，還我
J33nB294_p0751a27║個親切句。」誰云：「與麼與麼。」又云：「九年面壁，當為何事？」
J33nB294_p0751a28║誰云：「瞎。」又云：「老僧持不語戒，同道者須知。」誰云：「一個
J33nB294_p0751a29║霹靂天下響。」師云：「玉石不分，金鋀未辨。」誰云：「請師荅。」
J33nB294_p0751a30║師別為語示之。別第一語云：「白雲飛片片。」別第二云：
J33nB294_p0751b01║「似則似，是則未是。」別第三云：「離朱刮目。」別第四云：「朝
J33nB294_p0751b02║來更獻楚王看。」別第五云：「大悲院裏有齋。」別第六云：
J33nB294_p0751b03║「獼猴八道場。」別第七云：「放下著。」別第八云：「水牯牛辨
J33nB294_p0751b04║得。」別第九云：「三十棒一棒也較不得。」別第十云：「氣急
J33nB294_p0751b05║殺人。」別第十一云：「紙灰飛作白蝴蝶。」別第十二云：「看
J33nB294_p0751b06║取五陵公子。」別第十三云：「壓紐者且置。臨常山襲代，
J33nB294_p0751b07║誰是其人？」別第十四云：「莫教帶累老僧。」別第十五云：
J33nB294_p0751b08║「不妨仔細。」別第十六云：「第二杓惡水便不堪也。」別第
J33nB294_p0751b09║十七云：「敗。」別第十八云：「不勞久立。」誰復謝云：「不因和
J33nB294_p0751b10║尚，爭見汾陽。」師大笑。
J33nB294_p0751b11║僧問：「阿羅漢結習已盡，為甚麼卻被火燒？」一僧云：「燒
J33nB294_p0751b12║取舍利。」一僧云：「劫灰未滿。」一僧云：「南嶽遊山。」三人同
J33nB294_p0751b13║質于師，師云：「各與二十拄杖。」因請師下語，師云：「我沒
J33nB294_p0751b14║閒工夫。」
J33nB294_p0751b15║問：「五位君臣自曹山始否？」師云：「臣奉君，子順父，《寶鏡》
J33nB294_p0751b16║先之。洞山立五位王子，分內紹、外紹。」僧問：「九峰承古
J33nB294_p0751b17║有言：『內紹則王種，外紹則臣種。』王種、臣種，君臣五位
J33nB294_p0751b18║宛然矣。固知五位君臣不自曹山始也。曹山妙德尊
J33nB294_p0751b19║寰宇五段，就話荅話，不配正偏五位。今以妙德尊寰
J33nB294_p0751b20║宇五則列為五位君臣者，未深審耳。」
J33nB294_p0751b21║問：「無盡謂德山、洞山垂手處殺活不同，是有見否？」師
J33nB294_p0751b22║云：「托缽公案，無盡一生咬嚼不破；巖頭一拶，信知句
J33nB294_p0751b23║裏藏鋒。至德山低頭歸方丈、雪峰低頭歸庵，恁般垂
J33nB294_p0751b24║手處，無盡總未見得，徒將德山棒、臨濟喝扭做一團，
J33nB294_p0751b25║自謂宗門眼正。殊不知德山、洞山同出石頭，總名回
J33nB294_p0751b26║互，不是奯公，大難承當。一個牽犁、一個拽耙，同耶？異
J33nB294_p0751b27║耶？無盡見他古人道：『洞山下則可，德山下未肯相許。』
J33nB294_p0751b28║被他古人熱瞞矣。」
J33nB294_p0751b29║周子來居士問：「如來現今成佛否？」師云：「不成佛。」士云：
J33nB294_p0751b30║「一切眾生成佛否？」師云：「成佛。」士云：「和尚作麼生？」師云：
J33nB294_p0751c01║「老僧不在裏許。」
J33nB294_p0751c02║僧問：「《人天眼目》以人境照用配五位，今人謂非明安
J33nB294_p0751c03║語，是否？」師云：「人境照用是四句，五位是五句，原不必
J33nB294_p0751c04║配。若在過量人分中，橫拈豎弄，無所不可。郢陽格外
J33nB294_p0751c05║提持，故雜錄中有此一節，特表兼中到一位，最尊最
J33nB294_p0751c06║貴，不落諸家。前四位不妨配四句耳，謂古人有定法
J33nB294_p0751c07║耶？」
J33nB294_p0751c08║吳岱觀居士問：「如何是君？」師云：「佛事門中不捨一法。」
J33nB294_p0751c09║又問：「如何是臣？」師云：「實際理地，不受一塵。」
J33nB294_p0751c10║僧問：「十方無碧落，四面亦無門，任運騰騰，為甚麼大
J33nB294_p0751c11║悲殿前一片地踏不著？」師云：「理合如是。」
J33nB294_p0751c12║問：「參學人貴圖見性，然見性後釋迦、彌勒猶是他奴，
J33nB294_p0751c13║即今為甚向奴禮拜？」師云：「還我主人公來。」
J33nB294_p0751c14║問：「現前一心，本具千法。如何是一心？」師云：「苕帚㭾。」
J33nB294_p0751c15║問：「真常獨露，遍界難藏，試道個真常看。」師云：「今日不
J33nB294_p0751c16║向你道。」
J33nB294_p0751c17║室中垂問云：「雁過長空，影沉寒水，水無留雁之意，雁
J33nB294_p0751c18║無遺影之心，是明空一邊事，是明色一邊事？」自代云：
J33nB294_p0751c19║「兩眼對兩眼。」
J33nB294_p0751c20║又問：「樹彫葉落，秋滿霜林，還有不壞者麼？且道承誰
J33nB294_p0751c21║恩力？」自代云：「土地公公。」
J33nB294_p0751c22║又問：「古人道：『東山水上行七十二峰，為甚麼苕溪不
J33nB294_p0751c23║渡？』」自代云：「正好疑著。」
J33nB294_p0751c24║室中垂問云：「佛之一字，吾不喜聞。為甚那由他劫承
J33nB294_p0751c25║事供養無空過者？」自云：「寶髻如來當面，大眾作麼生
J33nB294_p0751c26║避他？」
J33nB294_p0751c27║問：「寶蓮香比丘尼現入地獄，為甚七佛偈都說罪▆
J33nB294_p0751c28║皆空？畢竟順行的是、逆行的是？」自云：「是則龍女成佛，
J33nB294_p0751c29║非則善星墮陷。要知此事，須問曹山。」
J33nB294_p0751c30║問：「不許夜行，投明須到。有作候白候黑，有作猴白猴
J33nB294_p0752a01║黑，還是候不是，猴不是？」自云：「一總不是。」
J33nB294_p0752a02║問：「泥牛吼月，木馬嘶風，為甚石獅子終日呆樁樁，不
J33nB294_p0752a03║曾見他作舞？」自云：「燈籠緣壁上天台，撞著劉郎、阮郎，
J33nB294_p0752a04║嫌他不唧溜哩。」
J33nB294_p0752a05║問：「護生須用殺，殺盡始安居。為甚老僧婆婆和和要
J33nB294_p0752a06║做放生會？」自云：「生殺總在和尚。」又云：「性命在別人手
J33nB294_p0752a07║裏。」
J33nB294_p0752a08║問：「開化亭邊潮神惡發，攪得千金池上魚龍一夜不
J33nB294_p0752a09║安。土地公公向老僧討個護身符子，老僧與他即是，
J33nB294_p0752a10║不與他即是？」自云：「雲溪拄杖大沒主張，也不合隨他
J33nB294_p0752a11║起倒。」
J33nB294_p0752a12║問：「橋流水不流？觀音橋順流而去，直走到北海岸邊，
J33nB294_p0752a13║為甚守關人不報？」自云：「一人傳虛，千人傳實。」
J33nB294_p0752a14║問：「黃鶴樓崔顥題詩，千佛名經有個節目，休文八詠
J33nB294_p0752a15║還許作話頭領會也無？」自云：「某甲早來拈韻，卻忘了
J33nB294_p0752a16║一東二冬。」
J33nB294_p0752a17║問林處士：「梅花移植在西溪左側，冷澹異常，幾時得
J33nB294_p0752a18║黃梅果熟？」自云：「杏花村轉灣落北。」
J33nB294_p0752a19║問：「虎跑泉最是清涼，為甚善飲的人不除口齒之疾？
J33nB294_p0752a20║莫不是古澗寒泉不從口入麼？」自云：「趙州老漢若是
J33nB294_p0752a21║到來，某甲也只扣齒三下。」