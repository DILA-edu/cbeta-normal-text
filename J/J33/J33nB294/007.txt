J33nB294_p0752b01║雲溪俍亭挺禪師語錄卷之七
J33nB294_p0752b02║
J33nB294_p0752b03║弟子性廣智育編
J33nB294_p0752b04║勘辯
J33nB294_p0752b05║澗梅、止一侍立次，師驀問澗梅云：「趙州庭前柏樹子，
J33nB294_p0752b06║意旨如何？」梅云：「祖師西來意。」師云：「儱侗禪和。」次問止
J33nB294_p0752b07║一云：「覺鐵嘴云：『先師無此語。』還明趙州意否？」止云：「若
J33nB294_p0752b08║不明趙州意，爭解恁麼道？」師云：「倚墻傍壁。」
J33nB294_p0752b09║舉十方薄伽梵，一路涅槃門話，問眾云：「這僧問處是
J33nB294_p0752b10║同，乾峰、雲門荅處是異，且道二老漢還有差別也無？」
J33nB294_p0752b11║一僧云：「兩個老漢也只荅得一半。」師云：「你又作麼生？」
J33nB294_p0752b12║僧一喝，師云：「莫亂統。」
J33nB294_p0752b13║舉乾峰、雲門薄伽梵話，師云：「一個解收不解放，一個
J33nB294_p0752b14║解放不解收。」語未竟，澗梅驀問云：「和尚道得麼？」師云：
J33nB294_p0752b15║「放汝三十棒。」梅禮拜起，復云：「畢竟不收不放一句作
J33nB294_p0752b16║麼生道？」師云：「嶺上梅傳春信早，溪邊雲染夜光寒。」你
J33nB294_p0752b17║續下句。梅禮謝。
J33nB294_p0752b18║舉風穴在郢州衙內話，問侍者止一云：「當時你作盧
J33nB294_p0752b19║陂，待他道：『卻嗟蛙步輾泥沙』，便作麼生？」止云：「向道：『和
J33nB294_p0752b20║尚是甚麼心行？』」師云：「穴便打，又作麼生？」止云：「和尚慣
J33nB294_p0752b21║得其便。」師云：「穴又打，作麼生？」止云：「當時禮拜了便出。」
J33nB294_p0752b22║師云：「這有頭無尾漢。」
J33nB294_p0752b23║舉南泉與歸宗、麻谷禮忠國師話，問止一云：「不得向
J33nB294_p0752b24║圓相中坐，不得作女人拜，你當時作麼生？」止云：「當時
J33nB294_p0752b25║抹卻圓相便回。」師云：「南泉忽來把住，又作麼生？」止云：
J33nB294_p0752b26║「當時好與一掌。」師云：「太麤生！」止云：「和尚又作麼生？」師
J33nB294_p0752b27║云：「我當時但目同行云：『好意去禮國師，合伴不著。』」
J33nB294_p0752b28║有僧自靈隱至，師云：「飛來峰夜來倒卓，撞碎冷泉亭，
J33nB294_p0752b29║驚殺了金沙灘前馬郎婦，上座可曉得麼？」僧云：「怕沒
J33nB294_p0752b30║有這般事。」師打云：「瞎漢！」僧云：「也不得草草。」師云：「一任
J33nB294_p0752c01║舉似諸方。」
J33nB294_p0752c02║講師至，師云：「法師為眾竭力。」講云：「和尚何得尊己卑
J33nB294_p0752c03║人？」師云：「老僧婆婆和和，造了多少口業？」講云：「也要大
J33nB294_p0752c04║家證明。」師云：「幾乎錯喚你作法師。」講云：「不敢。」師云：「作
J33nB294_p0752c05║家那？」
J33nB294_p0752c06║居士參，纔登岸，師云：「蘆花飛兩岸，秋月滿平陂，何不
J33nB294_p0752c07║道取一句？」士云：「鷺鷥立雪非同色。」師云：「咬人矢橛不
J33nB294_p0752c08║是好狗。」士云：「卻請和尚道。」師云：「裏面坐了喫茶。」
J33nB294_p0752c09║僧自盧山來，師云：「五老峰前好個消息，上座在彼幾
J33nB294_p0752c10║時？」僧云：「水簾洞邊，經冬過夏。」師云：「東林西林，幾人夢
J33nB294_p0752c11║遊不得？還念彼中麼？」僧云：「和尚去時，某甲提鞋挈杖。」
J33nB294_p0752c12║師云：「去即要去，還有一人不肯行。」僧云：「情知和尚不
J33nB294_p0752c13║輕舉足。」師云：「你作麼測量老僧？」
J33nB294_p0752c14║僧禮拜次，師云：「見說上座受人缽袋子，是否？」僧云：「覿
J33nB294_p0752c15║面相呈。」師云：「我正要覿面的，借來看看。」僧云：「聻？」師打
J33nB294_p0752c16║一掌，云：「缽袋破了也，羞也不識。」僧無語，師云：「恁地可
J33nB294_p0752c17║憐。」
J33nB294_p0752c18║僧問：「毛吞巨象即不問，如何是芥內須彌？」師云：「薔薇
J33nB294_p0752c19║穿蛺蝶。」進云：「恁麼則龍袖拂開全體現也。」師云：「且莫
J33nB294_p0752c20║詐明頭。」僧禮拜，師喝退。
J33nB294_p0752c21║僧問：「曹溪話月，雲門指月，如何是真月？」師云：「老僧粗
J33nB294_p0752c22║識好惡。」僧云：「即如雲巖豎掃帚，意旨如何？」師云：「還要
J33nB294_p0752c23║第二杓惡水那？」僧云：「作家宗師。」師云：「不勞讚歎。」
J33nB294_p0752c24║僧問：「塗毒鼓，聾人不聞，請師別行一路。」師便打。進云：
J33nB294_p0752c25║「棒頭有眼，不得草草打人。」師連打兩棒。進云：「今日也
J33nB294_p0752c26║知令不虛行。」師云：「不是患聾，祗是患瞎。」
J33nB294_p0752c27║僧問：「語嘿涉離微，去此二途，請師速道。」師云：「泥龍踏
J33nB294_p0752c28║破洲前月，玉鳥啣將嶺上花。」僧禮拜，師云：「且去。」
J33nB294_p0752c29║居士問：「煉石補天，劫火洞然，還壞不壞？」師云：「問取封
J33nB294_p0752c30║后先生。」士云：「太極未分前，且這一著從何安立？」師云：
J33nB294_p0753a01║「畫蛇添足了也。」士云：「有語的顯個無語的，何不大家
J33nB294_p0753a02║合取？」師云：「你啞即甘，爭教他人無口？」
J33nB294_p0753a03║放生次，問僧：「放卻多少了也？」僧云：「十萬八千。」師打一
J33nB294_p0753a04║掌，云：「是你恁般躲閃。」
J33nB294_p0753a05║僧問：「離四句，絕百非，請和尚道取一句。」師云：「跛鱉出
J33nB294_p0753a06║頭來。」僧云：「情知。」師云：「猛虎不食伏肉。」僧一喝，師云：「好
J33nB294_p0753a07║喝，太多生！」僧拂袖出，師不顧。
J33nB294_p0753a08║止一問燒木佛話，師云：「當時你作院主，待作麼生？」止
J33nB294_p0753a09║云：「某甲便同伊向火去。」師云：「也合鬚眉墮落。」少頃，伊
J33nB294_p0753a10║人入，師問云：「適來侍者問燒木佛話，你當時若作院
J33nB294_p0753a11║主，待作麼生？」伊云：「再拿兩尊燒也得。」師云：「也合鬚眉
J33nB294_p0753a12║墮落。」澗梅聞舉，云：「二公被丹霞轉了也。」師云：「也合鬚
J33nB294_p0753a13║眉墮落。」
J33nB294_p0753a14║問止一侍者云：「洛浦道：『先師有言：「目前無法，意在目
J33nB294_p0753a15║前。不是目前法，非耳目之所到。」』那句是賓？那句是主？
J33nB294_p0753a16║汝作麼生會？」者云：「到即不點，點即不到。」師云：「儱侗禪
J33nB294_p0753a17║和，如麻似粟。」者云：「和尚又作麼生？」師云：「我與古人有
J33nB294_p0753a18║甚讎隙？」
J33nB294_p0753a19║澗梅問：「百丈一哭一笑，是同是別？」師云：「少賣弄。」梅隨
J33nB294_p0753a20║呈一偈云：「哭時也好，笑時也好，四面觀音，一齊放倒。」
J33nB294_p0753a21║師驀豎拳云：「這個聻？」進云：「也須放倒。」師云：「孟八郎漢。」
J33nB294_p0753a22║室中舉離四句絕百非話，伊人著語云：「自從勘破伊
J33nB294_p0753a23║人後，直至如今不見蹤。」師云：「是誰勘破？」進云：「不識。」師
J33nB294_p0753a24║云：「死漢！三十棒自領去。」
J33nB294_p0753a25║樹羅呈國師勘大耳三藏頌，師云：「囫圇吞棗子，有甚
J33nB294_p0753a26║用處？當時大耳三藏不但第三度不見國師，前兩度
J33nB294_p0753a27║早被國師瞞卻了也。」樹踴躍作禮，師云：「上座莫被國
J33nB294_p0753a28║師瞞。」
J33nB294_p0753a29║僧參，禮拜起便喝，師云：「成群逐隊野狐精。」僧又喝，師
J33nB294_p0753a30║云：「連喝兩喝待如何？」僧拂袖出，師云：「敗也，敗也。」
J33nB294_p0753b01║僧參，入門便喝，師便打，僧又喝，師云：「三喝、四喝後作
J33nB294_p0753b02║麼生？」僧無語，師又打。
J33nB294_p0753b03║入室次，師指一僧云：「道！道！」僧便喝，師云：「錯！」僧又喝，師
J33nB294_p0753b04║云：「錯！錯！」僧又喝，師云：「李靖三兄久經行陣。」僧禮拜，師
J33nB294_p0753b05║便打。
J33nB294_p0753b06║僧參，師問：「那裏來？」僧云：「臨平來。」師云：「臨平湖石鼓在
J33nB294_p0753b07║否？」僧云：「在。」師云：「容老僧擊鼓作聲麼？」僧擬議，師便打
J33nB294_p0753b08║一掌，云：「問了好打。」
J33nB294_p0753b09║僧參，師云：「那裏來？」僧云：「顯聖來。」師云：「在彼中多少時？」
J33nB294_p0753b10║僧云：「一年一度。」師打，云：「好好問，你不實說。」僧云：「也知
J33nB294_p0753b11║和尚有此一機。」師不管。
J33nB294_p0753b12║入室次，僧打一圓相托呈了後禮拜，師云：「那裏來這
J33nB294_p0753b13║虛頭？」僧退身三步依位立，師云：「還要弄一出。」僧展具
J33nB294_p0753b14║三拜出去，師云：「打須打會禪漢。」
J33nB294_p0753b15║僧到，師云：「那裏曾相見來？」僧云：「靈山一別。」師攔胸搊
J33nB294_p0753b16║住，云：「速道，速道。」僧無語。師云：「原來是個噇糟酒的。」
J33nB294_p0753b17║侍者渟泉入室次，師云：「本來面目你作麼生？」者震聲
J33nB294_p0753b18║一喝，師直打出。次早復入，師方舉棒，者有省，退呈偈
J33nB294_p0753b19║云：「本來無欠亦無餘，驀地相逢識得渠，千里歸來呈
J33nB294_p0753b20║舊面，剎竿頭上現全威。」師不許。
J33nB294_p0753b21║侍者渟泉同泛，師偶指岸邊枯柳詰之，者繞樹一匝，
J33nB294_p0753b22║刺舟而去。師作色大詬，者云：「恩大難酬。」師不顧。
J33nB294_p0753b23║翫月次，侍者渟泉請益三玄三要話，師云：「嘉州大象
J33nB294_p0753b24║作麼生？」者云：「玉兔走銀河。」師云：「陝府銕牛作麼生？」者
J33nB294_p0753b25║云：「廣寒飛桂魄。」師云：「西河師子作麼生？」者云：「今夜水
J33nB294_p0753b26║晶盤。」師作一圓相，云：「怎出不得者個圈子聻？」者展兩
J33nB294_p0753b27║手，作禮三拜，師休去。
J33nB294_p0753b28║侍者千筠入室次，師云：「你作麼生？」者云：「入地無門，上
J33nB294_p0753b29║天無路。」師云：「何不休去？歇去？」者禮拜，師云：「要見本來
J33nB294_p0753b30║面目麼？」者求示，師云：「這驢前馬後漢。」
J33nB294_p0753c01║師偶對客語黑白未分話，侍者千筠點胸作舞，師云：
J33nB294_p0753c02║「汝會耶？」者搖曳而起，師一喝。
J33nB294_p0753c03║僧橫趨而過，竟出。師召：「闍黎！」僧亦不顧，師云：「老僧今
J33nB294_p0753c04║日失利。雖然如此，爭敢作死馬醫？」至晚，僧卻具威儀
J33nB294_p0753c05║三禮，師云：「早來公案未圓，闍黎何不道取一句？」僧云：
J33nB294_p0753c06║「勘破了也。」師云：「得恁般穩密麼？」僧出，師云：「三十年後，
J33nB294_p0753c07║此話大行。」
J33nB294_p0753c08║師揮扇次，僧過，師問：「犀牛扇子作麼生？」僧云：「今日熱
J33nB294_p0753c09║似昨日。」師便打。
J33nB294_p0753c10║樹羅問：「雲月是同，為甚溪山各異？」師云：「爭怪得老僧？」
J33nB294_p0753c11║僧云：「天上有星皆拱北，人間無水不朝東。」師云：「東家
J33nB294_p0753c12║杓柄長，西家杓柄短。」僧云：「用曹溪眼作麼？」師云：「瞎。」僧
J33nB294_p0753c13║云：「和尚大似持缽不得，詐道不饑。」師云：「老僧罪過。」僧
J33nB294_p0753c14║云：「恁麼則學人禮拜去也。」師云：「還我曹溪眼來。」僧一
J33nB294_p0753c15║喝，師云：「一任𨁝跳。」僧無語，師云：「且過一邊。」
J33nB294_p0753c16║僧纔出擬問，師云：「嘴唇缺了半邊，還擬問甚麼話？」僧
J33nB294_p0753c17║一喝，師云：「收。」僧云：「會得了也。」師云：「雲門拄杖子與龐
J33nB294_p0753c18║居士笊籬鬥額，驚動了伐折羅大將，正沒解交，你作
J33nB294_p0753c19║麼生會？」僧擬議，師打，趕出。
J33nB294_p0753c20║問：「大悲千手眼，那一個是正眼？」師云：「天外孤飛白鶴
J33nB294_p0753c21║來。」僧擬對，師云：「那一個是正眼？速道！速道！」僧無語。師
J33nB294_p0753c22║云：「失卻問頭。」
J33nB294_p0753c23║僧禮拜起，云：「抱璞投師，請師一接。」師云：「寒花飛玉浪，
J33nB294_p0753c24║古樹晃珠簾，為甚麼卻被子規啼徹？」僧佇思，師云：「過
J33nB294_p0753c25║去久矣。」
J33nB294_p0753c26║僧問：「明明百草頭，明明祖師意，和尚也不得瞞人。」師
J33nB294_p0753c27║云：「口無毛，聲聱聱，凥益高，一先，二蕭，三肴，四豪。」僧云：
J33nB294_p0753c28║「也知和尚慣得其便。」師云：「爭奈老僧何？」僧禮拜，師云：
J33nB294_p0753c29║「老僧被你熱瞞。」
J33nB294_p0753c30║僧問：「如何是意在目前？」師云：「應夢大吉。」僧云：「作麼生
J33nB294_p0754a01║理會？」師云：「又道意在目前。」僧禮拜，師云：「三千里外莫
J33nB294_p0754a02║問女兒橋。」
J33nB294_p0754a03║室中問僧云：「趙州道個無字，你作麼生？」僧云：「學人不
J33nB294_p0754a04║會。」師云：「捏緊話頭。」
J33nB294_p0754a05║入室次，侍者止一纔入，師攔胸搊住云：「生從何來？死
J33nB294_p0754a06║從何去？」者擬對，師拓開云：「何不向這裏去？」者一跌起
J33nB294_p0754a07║大笑，師云：「道取一句看。」者云：「青梅落地。」師云：「且去，明
J33nB294_p0754a08║日來。」次早，者入禮拜，師云：「生死句被汝勘破了麼？」者
J33nB294_p0754a09║云：「某甲不會誑語。」師云：「大有人不肯你在。」者禮拜出。
J33nB294_p0754a10║僧入，師云：「牛過窗櫺，為甚麼尾巴過不得？」僧云：「某甲
J33nB294_p0754a11║好端端坐在堂裏。」師云：「情知你走不脫。」僧云：「和尚又
J33nB294_p0754a12║作麼生？」師揮手作趕牛勢，云：「這畜生快走。」僧擺首趨
J33nB294_p0754a13║出，云：「去也，去也。」
J33nB294_p0754a14║僧入，師云：「你早辰洗臉，摸著鼻頭麼？」僧云：「摸著。」師云：
J33nB294_p0754a15║「莫便是本來面目麼？」僧無語。師云：「鈍漢！」僧云：「某甲不
J33nB294_p0754a16║敢自瞞。」師云：「好！好！你還老寔。」
J33nB294_p0754a17║僧入，師云：「趙州在你腳底下，你畢竟信得及麼？」僧未
J33nB294_p0754a18║及對，師云：「昨夜禪堂內被我一香板打殺了也。」僧云：
J33nB294_p0754a19║「三千里外供養和尚。」師云：「還有一頌，你且聽著：趙州
J33nB294_p0754a20║無？趙州無？公子停樽唱鷓鴣。桃花二月春風好，畫船
J33nB294_p0754a21║日日泛西湖。」僧禮拜，師云：「去！」
J33nB294_p0754a22║僧入，師云：「本來面目你還曾見也無？」僧云：「見。」師指拄
J33nB294_p0754a23║杖云：「這個喚做甚麼？」僧云：「拄杖子。」師云：「原來不曾見。」
J33nB294_p0754a24║僧請示，師云：「錯過了也。」僧點首出。
J33nB294_p0754a25║僧問：「如何是啐啄同時失？」師云：「去！你不會我語。」僧擬
J33nB294_p0754a26║議，師驀面打云：「鈍漢！」僧云：「啐啄了也。」師云：「失。」
J33nB294_p0754a27║師入堂，問僧云：「工夫做到甚麼去處？」僧云：「求和尚開
J33nB294_p0754a28║示。」師云：「你話頭親切也無？」僧擬對，師云：「遠在。」
J33nB294_p0754a29║問僧云：「你在家裏種得多少菜？」僧云：「不知多少。」師云：
J33nB294_p0754a30║「還下多少瓜秧？」僧無語，師云：「囫圇東瓜。」
J33nB294_p0754b01║問僧云：「得力處何不道取一句？」僧云：「料得少人知。」師
J33nB294_p0754b02║云：「不得力。」僧禮拜，師喝退。
J33nB294_p0754b03║問僧云：「如何是本來面目？」僧云：「初參。」師云：「可悲可涕。」
J33nB294_p0754b04║問僧云：「父母未生前道取一句。」僧禮拜云：「求和尚慈
J33nB294_p0754b05║悲。」師打云：「向這一棒會取。」
J33nB294_p0754b06║入室次，僧禮拜起，師云：「你還疑麼？」僧云：「疑。」師云：「好！好！
J33nB294_p0754b07║直恁疑去，疑他三十年。」僧出，師召回云：「要見主人公
J33nB294_p0754b08║麼？」僧云：「要見。」師云：「看桃花去。」
J33nB294_p0754b09║僧問：「啐啄同時，是否？」師云：「是。」僧云：「某甲啐，請師啄。」師
J33nB294_p0754b10║厲聲云：「羞也不識。」僧退，頃復入云：「我會也，我會也。」師
J33nB294_p0754b11║更與一掌，僧作舞出。
J33nB294_p0754b12║巡香畢，一僧端坐不起，師打一下，震聲一喝，云：「不唧
J33nB294_p0754b13║溜漢！竟出。」僧拍掌，下禪床。
J33nB294_p0754b14║僧請益本來面目，師望空一指，云：「何不薦取？」又僧請
J33nB294_p0754b15║益，師云：「剔起眉毛丈二長。」又僧請益，師彈拂子一下。
J33nB294_p0754b16║僧立參次，師打僧一下，僧云：「某甲正做工夫，卻被和
J33nB294_p0754b17║尚一下。」師云：「羞也不識。似這等做工夫，驢年去在。」僧
J33nB294_p0754b18║求示，師云：「錯過了也。水潦和尚被馬祖一踏起來，呵
J33nB294_p0754b19║呵大笑，云：『百千玅義、無量法門，向一毫頭下識取。』良
J33nB294_p0754b20║馬見鞭影而馳，一棒一喝，立地彀去，尚隔津在。似你
J33nB294_p0754b21║這般驢漢，閉眉合眼，當作做工夫，有甚了期？有甚交
J33nB294_p0754b22║涉？罷！罷！你不是這等人，也莫怪你。」
J33nB294_p0754b23║僧坐香，師打一下，僧云：「某甲不曾妄想。」師連打云：「好
J33nB294_p0754b24║個不曾妄想。」僧求示，師云：「現祗對的是妄想？不是妄
J33nB294_p0754b25║想？」僧禮謝。
J33nB294_p0754b26║又一僧坐香，師打一下，僧云：「某甲不曾昏沉。」師云：「正
J33nB294_p0754b27║瞌睡裏。」
J33nB294_p0754b28║問僧云：「進堂來見個甚麼？」僧云：「萬里絕烽煙。」師云：「如
J33nB294_p0754b29║何領受？」僧云：「鐵蛇蟠古路。」師云：「這是現成句子。古人
J33nB294_p0754b30║道：『一念萬年，全未夢見。』你又作麼生？」僧退身而立。師
J33nB294_p0754c01║云：「去。」
J33nB294_p0754c02║問僧云：「本來面目你作麼生？」僧云：「卻請和尚道。」師一
J33nB294_p0754c03║喝，遂打一下，僧禮拜退。師復云：「畢竟如何是你本來
J33nB294_p0754c04║面目？」僧震聲一喝，師云：「死漢！」
J33nB294_p0754c05║師入堂，問僧云：「洞山掇退果桌是個甚麼意思？」僧云：
J33nB294_p0754c06║「洞山和尚慣得其便。」師打，云：「不是，不是。且要問你：畢
J33nB294_p0754c07║竟過在甚麼處？」僧云：「萬里無雲天有過。」師云：「越發不
J33nB294_p0754c08║是了。」僧云：「某甲從來不打妄想。」師連棒打退。
J33nB294_p0754c09║問僧云：「我有一句子分付你，你還信麼？」僧云：「不信。」師
J33nB294_p0754c10║打云：「為何不信？」僧云：「和尚說話，齒不關風。」師打云：「這
J33nB294_p0754c11║薄福漢！」僧云：「打即任打，信即不信。」師又打。
J33nB294_p0754c12║問僧云：「臨濟四喝，你昨日向我一喝，是那一喝？」僧禮
J33nB294_p0754c13║拜，師云：「這野狐精。」
J33nB294_p0754c14║問僧云：「趙州在你腳底下，你還信得及麼？」僧無語。師
J33nB294_p0754c15║云：「你昨日頓一足，喝一喝，是個甚麼意思？去，你未有
J33nB294_p0754c16║棒喫在。」
J33nB294_p0754c17║又問僧云：「前日見你五位頌子像有來由，及乎問你
J33nB294_p0754c18║堂奧中事，為甚不清不楚」？僧云：「未到雲溪，許多七珍
J33nB294_p0754c19║八寶；及到雲溪，未免咽喉塞斷。」師云：「果然，果然。」
J33nB294_p0754c20║僧參，師云：「萬法歸一，一歸何處聻？」僧禮拜起，歸位，師
J33nB294_p0754c21║云：「老僧這一倆鞋，五百貫錢估得的。」
J33nB294_p0754c22║新到僧參，師云：「汝是新到？」僧云：「如何是某甲本來面
J33nB294_p0754c23║目聻？」師一喝。
J33nB294_p0754c24║僧參，師云：「堂中事作麼生？」僧云：「虛空未免係驢橛。」師
J33nB294_p0754c25║云：「這是堂外的。」僧云：「夜深鴻雁宿蘆花，切忌妄通消
J33nB294_p0754c26║息。」師喝出。
J33nB294_p0754c27║僧參，師云：「有句無句，如藤倚樹，樹倒藤枯，句歸何處？」
J33nB294_p0754c28║僧云：「問他怎的？」師云：「即今道一句看。」僧一喝，師便打。
J33nB294_p0754c29║僧參，師云：「未開口以前早錯了也，且別轉一機來。」僧
J33nB294_p0754c30║轉身一下，師云：「錯！錯！」僧禮拜，師云：「我不欺汝。」
J33nB294_p0755a01║僧禮拜起，師云：「一歸何處聻？」僧無語，師喝出。
J33nB294_p0755a02║僧參，師云：「今日老僧耳聾，切忌胡喝亂喝，末後一句
J33nB294_p0755a03║直捷道來。」僧云：「住！住！」師云：「上座莫不親到牢關了麼？」
J33nB294_p0755a04║僧轉身退出一步，師打云：「這一棒也省不得。」
J33nB294_p0755a05║僧參，師云：「參禪須是鐵漢，著手胸前便判，上座曾判
J33nB294_p0755a06║麼？」僧一喝，師打云：「果然未判。」
J33nB294_p0755a07║僧參，師云：「大唐國裏走一遭，原來只是蘆花灘裏。」僧
J33nB294_p0755a08║遽云：「再請道一句來。」師打，云：「瞎漢亂做。」
J33nB294_p0755a09║僧參，師云：「老僧一兩鞋，你作麼生會？」僧云：「求和尚開
J33nB294_p0755a10║示。」師云：「爭怪得趙州？」僧禮拜，師云：「這鶻臭布衫幾時
J33nB294_p0755a11║脫下？」
J33nB294_p0755a12║僧參，師云：「前日老僧與你一喝，曾知這一喝的落處
J33nB294_p0755a13║麼？」僧擬進語，師云：「莫教錯認老僧。」
J33nB294_p0755a14║僧參，師云：「直饒絕點純清，猶是真常流注。上座到這
J33nB294_p0755a15║裏作麼生會？」僧云：「百尺枯樁開錦萼。」師云：「莫便是隨
J33nB294_p0755a16║流入妙了麼？」僧云：「不敢違背一切。」師云：「驢胎馬腹中，
J33nB294_p0755a17║切須仔細。」
J33nB294_p0755a18║僧禮拜起一喝，師便打。僧又喝，師又打。僧又喝，師又
J33nB294_p0755a19║打。僧指旁僧云：「因你帶累于我。」師大笑。
J33nB294_p0755a20║僧禮拜起，師云：「杜口毘耶，掩室摩竭，這也不須提起
J33nB294_p0755a21║了，他時異日何以為人？」僧應喏喏，師云：「未免妄通消
J33nB294_p0755a22║息了也。」僧禮三拜。
J33nB294_p0755a23║僧入，師云：「轉身一句，是處優游。若也把纜放船，爭解
J33nB294_p0755a24║逆風使舵？且要問你：克賓維那何以被興化擯出？」僧
J33nB294_p0755a25║擬荅，師云：「法戰不勝，莫怪老僧。」
J33nB294_p0755a26║僧入，師云：「出言吐氣，須辨來由，鹵莽當前，頭破腦裂，
J33nB294_p0755a27║個裏不是兒戲。」僧無語，師云：「得力處何不道取？」僧云：
J33nB294_p0755a28║「向和尚拂子頭上一轉了也。」師云：「亂統。」僧禮拜，師云：
J33nB294_p0755a29║「努力加餐。」
J33nB294_p0755a30║僧入，師云：「敗荷衰柳處處逢渠，青山白雲時時助喜，
J33nB294_p0755b01║為甚麼再尋不見聻？」僧無語，師云：「呀！錯過了也。」
J33nB294_p0755b02║僧入，師云：「虎生三日便已食牛，說甚麼老參宿學盡
J33nB294_p0755b03║力道不得的句子，何不舉似老僧？」僧無語，師云：「早被
J33nB294_p0755b04║那鼻頭扼塞了也去。」
J33nB294_p0755b05║僧禮拜起，云：「某甲拜倒太山土地。」師呵呵大笑，云：「前
J33nB294_p0755b06║日老僧被你一喝。」僧云：「冒犯尊嚴。」師云：「記取三十棒。」
J33nB294_p0755b07║僧入，師云：「披毛戴角，始向異類中行，為甚麼卻名尊
J33nB294_p0755b08║貴？」僧禮拜起，云：「恩大難酬。」師云：「還知玉殿苔生麼？」僧
J33nB294_p0755b09║云：「某甲不離和尚左右。」師云：「老僧變驢變馬去也。」僧
J33nB294_p0755b10║再拜，珍重而出。