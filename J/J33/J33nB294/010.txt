J33nB294_p0762b01║雲溪俍亭挺禪師語錄卷之十
J33nB294_p0762b02║
J33nB294_p0762b03║弟子智巽、智湛編
J33nB294_p0762b04║拈古
J33nB294_p0762b05║世尊初生，雲門一棒。
J33nB294_p0762b06║拈云：「我見雲門，未免還他一棒。」良久，云：「險。」又云：「千年
J33nB294_p0762b07║田地八百主。」
J33nB294_p0762b08║女子出定。
J33nB294_p0762b09║拈云：「雙雙瓦雀，點點楊花，無那東君一期春事，當時
J33nB294_p0762b10║曼殊室利身在其中。」
J33nB294_p0762b11║倒卻門前剎竿著。
J33nB294_p0762b12║拈云：「指東話西，教壞人家男女，從今力耕者半作賣
J33nB294_p0762b13║花人，飲光不得無過。」
J33nB294_p0762b14║產難。
J33nB294_p0762b15║拈云：「可惜這傳語漢，當時不消道個善哉善哉，持缽
J33nB294_p0762b16║盂便行，好個兒郎一時產下。」
J33nB294_p0762b17║迦葉踏泥次，沙彌問：「尊者何得自為？」洞山云：「莫要
J33nB294_p0762b18║茶喫麼？」
J33nB294_p0762b19║拈云：「洞山小心祗候，要奉尊嚴，爭奈他飲光，當日下
J33nB294_p0762b20║殿而走。」
J33nB294_p0762b21║國師三喚侍者。
J33nB294_p0762b22║拈云：「大小南陽辜負侍者不少。何故？心不負人，面無
J33nB294_p0762b23║慚色。」
J33nB294_p0762b24║丹霞見忠國師，纔展坐具，師云：「不用，不用。」霞退後
J33nB294_p0762b25║三步，師云：「如是，如是。」霞進前三步，師云：「不是，不是。」
J33nB294_p0762b26║霞一匝而出。
J33nB294_p0762b27║拈云：「有縱有奪，識休識咎，不愧一回相見。然雖如此，
J33nB294_p0762b28║黃石公賴遇子房，若是漢高，不免遭他嫚罵。」
J33nB294_p0762b29║婆子燒庵。
J33nB294_p0762b30║拈云：「這婆子俗氣不除，宛擬大人之作，當時庵主早
J33nB294_p0762c01║辯來機，未免呵呵大笑。」
J33nB294_p0762c02║南泉斬貓。
J33nB294_p0762c03║拈云：「南泉未免孤危，若不是趙州入來，這死貓頭誰
J33nB294_p0762c04║人著價？要識趙州麼？也只是頭戴草鞋漢。」
J33nB294_p0762c05║南泉問僧：「夜來好風，一得一失。」
J33nB294_p0762c06║拈云：「誰得誰失？且如兩庵主一般，拳頭得失又在甚
J33nB294_p0762c07║處聻？識得王老師，有其父必生其子。」
J33nB294_p0762c08║鹽官犀牛扇子。
J33nB294_p0762c09║代侍者語云：「寒暑不時，和尚早晚珍重。」
J33nB294_p0762c10║麻谷到章敬處作禮，遶禪床三匝，振錫而立。章敬
J33nB294_p0762c11║道：「是！是！」次至南泉處亦然。泉云：「不是！不是！」谷云：章
J33nB294_p0762c12║敬道是，和尚為甚道不是？泉云：「章敬即是，是汝不
J33nB294_p0762c13║是。此是風力所轉，終成敗壞。」
J33nB294_p0762c14║拈云：「一抬一搦，總之不是好心。爭奈這漢倒用探竿，
J33nB294_p0762c15║弄出王老師一五一十。且要問你：水牯牛還敗壞麼？」
J33nB294_p0762c16║智藏普請次，云：「因果歷然，爭奈何！爭奈何！」有僧出，
J33nB294_p0762c17║以手托地，藏云：「作什麼？」僧云：「相救！相救！」藏云：「這個
J33nB294_p0762c18║師僧猶較些子。」僧拂袖便走。藏云：「師子身中虫，自
J33nB294_p0762c19║食師子肉。」
J33nB294_p0762c20║拈云：「好個師僧，前兩度受地商於，後一度辭田綿上
J33nB294_p0762c21║藏頭，恁般惡口，也知鳥盡弓藏。」
J33nB294_p0762c22║魯祖面壁。
J33nB294_p0762c23║拈云：「不得南泉，洎合無人著價。有者道：『少林壁觀，從
J33nB294_p0762c24║上已然。』作恁般見解，羞也不識。」
J33nB294_p0762c25║鄧隱峰辭馬祖，祖云：「甚處去？」峰云：「石頭去。」祖云：「石
J33nB294_p0762c26║頭路滑。」峰云：「竿木隨身，逢場作戲。」便去。纔到石頭，
J33nB294_p0762c27║遶禪床一匝，振錫一下，問：「是何宗旨？」頭云：「蒼天！蒼
J33nB294_p0762c28║天！」峰無語。迴，舉似馬祖，祖云：「汝更去，見他道蒼天，
J33nB294_p0762c29║汝便噓兩聲。」峰又去，一依前問，頭乃噓兩聲，峰又
J33nB294_p0762c30║無語。歸，舉似馬祖，祖云：「向汝道石頭路滑。」
J33nB294_p0763a01║拈云：「隱峰鈍漢，待石頭噓兩聲時，也道個蒼天蒼天。
J33nB294_p0763a02║可不是現成句子？」
J33nB294_p0763a03║烏臼問僧：「近離甚處？」僧云：「定州。」臼云：「定州法道何
J33nB294_p0763a04║似這裏？」僧云：「不別。」臼便打，僧云：「棒頭有眼，不得草
J33nB294_p0763a05║草打人。」臼云：「今日打著一箇也。」又打，僧便出，臼云：
J33nB294_p0763a06║「屈棒有人喫在。」僧云：「杓柄在和尚手裏。」臼云：「若要，
J33nB294_p0763a07║回與汝。」僧近前奪棒打臼三下，臼云：「屈棒，屈棒。」僧
J33nB294_p0763a08║云：「有人喫在。」臼云：「草草打著個漢。」僧禮拜，臼云：「卻
J33nB294_p0763a09║與麼去也。」僧大笑而出，臼云：「消得漝麼？」
J33nB294_p0763a10║拈云：「矮子只解看戲，說賓主、說互換、說始終，可曾摸
J33nB294_p0763a11║著他家鼻孔麼？」
J33nB294_p0763a12║陸亙大夫問南泉：「弟子家中一片石，亦曾坐，亦曾
J33nB294_p0763a13║臥，如今欲鐫作佛，得麼？」泉云：「得，得。」大夫云：「莫不得
J33nB294_p0763a14║麼？」泉云：「不得，不得。」雲巖云：「坐即佛，不坐即非佛。」洞
J33nB294_p0763a15║山云：「不坐即佛，坐即非佛。」
J33nB294_p0763a16║拈云：「南泉隨風倒舵，雲巖、洞山搖艣釘樁，累他一片
J33nB294_p0763a17║石，鐫佛也不得，不鐫佛也不得。」
J33nB294_p0763a18║百丈再參馬祖。
J33nB294_p0763a19║拈云：「百丈木馬嘶風，黃蘗泥牛吼月，當時一喝，震動
J33nB294_p0763a20║虛空。雪竇云：『大冶精金，應無變色。』遭他後人檢點，且
J33nB294_p0763a21║道雪竇還有過麼？」
J33nB294_p0763a22║百丈野狐。
J33nB294_p0763a23║拈云：「前百丈、後百丈，一總是野狐精，祗合同坑埋卻。
J33nB294_p0763a24║當時黃蘗多少希奇，近前一掌，有功者賞。」
J33nB294_p0763a25║溈山摘茶次，謂仰山云：終日摘茶，只聞子聲，不見
J33nB294_p0763a26║子形。仰撼茶樹一下，溈云：「子只得其用，不得其體。」
J33nB294_p0763a27║仰云：「未審和尚如何？」溈良久，仰云：「和尚只得其體，
J33nB294_p0763a28║不得其用。」溈云：「放子三十棒。」
J33nB294_p0763a29║拈云：「父不父，子不子，留將話柄傳播諸方。且道三十
J33nB294_p0763a30║棒過在甚麼處？」
J33nB294_p0763b01║仰山與北庵主問訊溈山，直官客喫茶次，溈因指
J33nB294_p0763b02║示官人云：「同參古佛來。」主云：「百年後覓個舉這話
J33nB294_p0763b03║也難得。」溈云：「即今作麼生？」主云：「結舌有分。」溈云：「官
J33nB294_p0763b04║人現在也道不得。」主云：「仰山不甘此對。」溈云：「作個
J33nB294_p0763b05║庵主也難得。」
J33nB294_p0763b06║拈云：「官馬相蹋也沒來由，累他仰山和那官人大家
J33nB294_p0763b07║在草裏輥。」
J33nB294_p0763b08║仰山于耽源處，得九十七圓相，建立宗旨。
J33nB294_p0763b09║師打一圓相，云：「看！看！是甚麼？」一僧出云：「一相中具三
J33nB294_p0763b10║十二相，太玄三倍法也不為奇。」又一僧出云：「九十六
J33nB294_p0763b11║種外道各具一相，連他黃面瞿曇也出這圈子不得。」
J33nB294_p0763b12║師云：「似則也似，是則未是。且去，明日商量。」
J33nB294_p0763b13║臨濟從大愚歸，乃與黃蘗一掌，蘗云：「這風顛漢來
J33nB294_p0763b14║這裏捋虎鬚。」仰山云：「非但捋虎鬚，亦解坐虎頭。」
J33nB294_p0763b15║拈云：「說甚麼虎鬚虎頭，當時也是騎虎之勢。黃蘗！黃
J33nB294_p0763b16║蘗！得人一牛，還人一馬。」
J33nB294_p0763b17║臨濟陞堂，有僧出，濟便喝，僧亦喝，便拜，濟便打。或
J33nB294_p0763b18║見僧來，乃豎起拂子，僧禮拜，濟便打。或云：「謝和尚
J33nB294_p0763b19║指示。」或時僧不顧，濟並打。或問僧：「甚處來？」僧纔荅
J33nB294_p0763b20║話，濟遂拈棒，僧擬議便打。
J33nB294_p0763b21║拈云：「先照先用，同時不同時，些小家私盡情演出，莫
J33nB294_p0763b22║有個旁不肯底麼？一總喚來喫棒。」
J33nB294_p0763b23║保壽打胡釘鉸，鉸後到趙州，舉前話有省。
J33nB294_p0763b24║拈云：「保壽雖則孫承祖業，未免依樣葫蘆。胡釘鉸終
J33nB294_p0763b25║是死漢，若解知恩報恩，打趙州有分在。」
J33nB294_p0763b26║三聖逢人即出，興化逢人即不出。
J33nB294_p0763b27║拈云：「伍胥滅楚，包胥存楚，兩人功業即不無，當時也
J33nB294_p0763b28║只爭了一分意氣。」
J33nB294_p0763b29║三聖問雪峰：「透網金鱗以何為食？」
J33nB294_p0763b30║拈云：「三聖也是一員戰將，爭奈這老賊何？于此不明，
J33nB294_p0763c01║說甚逢強即弱？」
J33nB294_p0763c02║興化擯克賓。
J33nB294_p0763c03║拈云：「興化徒讀父書，羞說將家之子。當時克賓眼睜
J33nB294_p0763c04║睜地大笑出門。」
J33nB294_p0763c05║藥山久不陞堂，因院主請，乃云：「經有經師，論有論
J33nB294_p0763c06║師，怎怪得？」
J33nB294_p0763c07║拈云：「老漢賣乖，賴有後語。不然，幾被他禪林中商量
J33nB294_p0763c08║道：『藥山是明威音那邊。』」
J33nB294_p0763c09║雲巖擔糞次，藥山問：「作甚麼？」巖云：「擔糞。」山云：「那個
J33nB294_p0763c10║聻？」巖云：「在。」山云：「汝來去為誰？」巖云：「替他東西。」山云：
J33nB294_p0763c11║「何不教伊並行？」巖云：「和尚莫謗他。」山云：「不合與麼
J33nB294_p0763c12║道。」巖云：「如何道？」山云：「還曾擔麼？」
J33nB294_p0763c13║拈云：「雙雙燕子作語梁間，只莫向佛頭痾屎。」
J33nB294_p0763c14║藥山晚參，云：「我有一句子，待特牛生兒即向你道。」
J33nB294_p0763c15║時有僧出，云：「特牛生兒也，祗是和尚不道。」山喚侍
J33nB294_p0763c16║者：「將燈來。」僧便抽身入眾。
J33nB294_p0763c17║拈云：「我當時作藥山，從眾中覓這僧來，棒了赶出，任
J33nB294_p0763c18║伊甘與不甘，儘教按牛頭喫草。」
J33nB294_p0763c19║丹霞燒木佛。
J33nB294_p0763c20║拈云：「木佛放光，賴他丹霞一把火。院主若解，拍手呵
J33nB294_p0763c21║呵，那時鬚眉合自天然墮落。」
J33nB294_p0763c22║雲巖問百丈：「每日區區為阿誰？」丈云：「有一人要。」巖
J33nB294_p0763c23║云：「因甚不教伊自作？」丈云：「他無家活。」
J33nB294_p0763c24║拈云：「百丈當時也解奉重一路，豈獨洞山門下不犯
J33nB294_p0763c25║當頭？」
J33nB294_p0763c26║溈山問雲巖：「汝在藥山是否？」巖云：「是。」溈云：「藥山大
J33nB294_p0763c27║人相作麼生？」巖云：「涅槃後有。」溈云：「如何是涅槃後
J33nB294_p0763c28║有？」巖云：「水灑不著。」巖卻問溈：「未審百丈大人相如
J33nB294_p0763c29║何？」溈云：「蚊子上銕牛，無你下口處。」
J33nB294_p0763c30║拈云：「陳長文問陸士衡云：『陸抗、陸遜是君家何如人？』
J33nB294_p0764a01║陸云：『亦猶君於陳實、陳紀。』此意何如？」
J33nB294_p0764a02║道吾遍身是手眼，雲巖通身是手眼。
J33nB294_p0764a03║拈云：「暮四朝三，不免賦芧之智；兩個漢一回起倒，難
J33nB294_p0764a04║為旁觀。」
J33nB294_p0764a05║夾山見船子。
J33nB294_p0764a06║拈云：「波迴浪轉，盡底掀翻，且道船子臨行是明甚麼
J33nB294_p0764a07║邊事？人人盡欲出常流，曾夢見麼？」
J33nB294_p0764a08║李翱參藥山。
J33nB294_p0764a09║拈云：「李翱鈍漢，總饒向指天指淨瓶處相見，已錯過
J33nB294_p0764a10║藥山了也。待他矢上加尖，堪作甚麼？若是當時便出，
J33nB294_p0764a11║呼喚不回，豈不天然貴裔？」
J33nB294_p0764a12║石霜首座明一色邊事，九峰云：「坐脫立亡則不無，
J33nB294_p0764a13║先師意未夢見在。」
J33nB294_p0764a14║拈云：「坐斷白雲，爭免遭人撿點？雖然如此，首座不解
J33nB294_p0764a15║轉位，九峰不解轉功，要且先師意，一總未夢見在。」
J33nB294_p0764a16║僧問石霜：「萬戶俱閉時如何？」霜云：「堂中事作麼生？」
J33nB294_p0764a17║僧經半年方始道得，云：「無人接渠。」霜云：「道也太煞
J33nB294_p0764a18║道，祇道得八成。」雲蓋聞，卻禮請石霜為道，霜云：「無
J33nB294_p0764a19║人識渠。」蓋于言下有醒。
J33nB294_p0764a20║拈云：「金鞭夜靜，不睹堯顏，必若夷王下堂，說甚天威
J33nB294_p0764a21║咫尺？雲蓋鈍漢，鷂子過新羅。」
J33nB294_p0764a22║三平陞座，有一道士從東過西，又一僧從西過東，
J33nB294_p0764a23║平云：「道士卻有見處，師僧未在。」士禮謝，便打。僧作
J33nB294_p0764a24║禮，亦打。復謂眾云：「公案作麼生斷？有人斷得麼？」三
J33nB294_p0764a25║問無對，乃云：「既無人斷得，老僧為斷去也。」擲拄杖
J33nB294_p0764a26║歸方丈。
J33nB294_p0764a27║拈云：「雖然弄死蛇漢，賴得後邊胡亂一上，與趙州兩
J33nB294_p0764a28║庵主各自分科。且道趙州的是？三平的是？」
J33nB294_p0764a29║韓文公問大顛云：「弟子軍中事多，省要處乞師一
J33nB294_p0764a30║句。」顛良久，公罔措。時三平為侍者，乃敲禪床三下，
J33nB294_p0764b01║顛云：「作麼？」平云：「先以定動，後以智拔。」公乃禮謝三
J33nB294_p0764b02║平云：「和尚門風高峻，弟子於侍者邊得個入處。」
J33nB294_p0764b03║拈云：「韓吏部聰明一世，懵懂一時，被侍者進了一服
J33nB294_p0764b04║毒藥也不辯得。」
J33nB294_p0764b05║洞山請泰首座喫果子，隨後一喝，掇退果桌。
J33nB294_p0764b06║拈云：「過在動用處，首座也解火上栽蓮。喝一喝，掇退
J33nB294_p0764b07║果桌，威音不薦，再問彌勒。」
J33nB294_p0764b08║洞山云：「直道本來無一物，也未消得他衣缽，合下
J33nB294_p0764b09║得一語。」有僧下九十六轉語，不愜山意，末後一轉
J33nB294_p0764b10║始契。旁一僧不聞末後，遂請益，其僧三年終不與
J33nB294_p0764b11║舉。後疾次，僧持刀逼云：「若不舉，殺上座去也。」僧悚
J33nB294_p0764b12║然為舉，乃云：「直饒將來，亦無處著。」
J33nB294_p0764b13║拈云：「雪竇道：『將來底瞎。』天童道：『不受的瞎。』畢竟如何？
J33nB294_p0764b14║且道無手人行拳，無舌人解語，還免得麼？瞎！瞎！」
J33nB294_p0764b15║僧在延壽堂不安，要見洞山，山至，僧云：「和尚何不
J33nB294_p0764b16║救取人家男女？」山云：「你是甚麼人家男女？」僧云：「大
J33nB294_p0764b17║闡提人家男女。」
J33nB294_p0764b18║拈云：「圓悟道：『闡提男女，四山相逼時，手腳忙亂。』錯！錯！
J33nB294_p0764b19║殊不知這僧深解個回互法門，臨行逗漏一上粟畬
J33nB294_p0764b20║裏去，快便難逢。」
J33nB294_p0764b21║洞山示眾云：「有一人在千人萬人中，不背一人，不
J33nB294_p0764b22║向一人，你道此人具何面目？」雲居出云：「某甲參堂
J33nB294_p0764b23║去。」
J33nB294_p0764b24║別雲居語云：「和尚莫要見此人麼？」
J33nB294_p0764b25║僧問洞山：「如何是鳥道？」山云：「不逢一人。」「如何行？」山
J33nB294_p0764b26║云：「直須步下無私去。」「祇如行鳥道，莫便是本來面
J33nB294_p0764b27║目否？」山云：「因甚認奴作郎？」「如何是本來面目？」山云：
J33nB294_p0764b28║「不行鳥道。」
J33nB294_p0764b29║拈云：「寶殿重重，鳳無依倚，饒你花飛九月、木秀三冬，
J33nB294_p0764b30║尚隔他三十里在。」
J33nB294_p0764c01║洞山問雪峰：「甚處來？」峰云：「斫槽來。」洞云：「幾斧斫成？」
J33nB294_p0764c02║峰云：「一斧斫成。」洞云：「猶是這邊事，那邊事作麼生？」
J33nB294_p0764c03║峰云：「直得無下手處。」洞云：「猶是這邊事，那邊事作
J33nB294_p0764c04║麼生？」峰休去。
J33nB294_p0764c05║拈云：「洞山飛電閃晴空，雪峰擔雲入巖壑，雖則作家，
J33nB294_p0764c06║這裏還欠一著。」
J33nB294_p0764c07║雪峰辭洞山，山問：「甚處去？」峰云：「歸嶺中去。」
J33nB294_p0764c08║拈云：「要開火裏蓮花，須向鋒刃邊作些活計，雪峰當
J33nB294_p0764c09║日也只解放下钁頭。」
J33nB294_p0764c10║巖頭一手抬，一手搦。
J33nB294_p0764c11║拈云：「一手搦，一手抬，赤土些些，塗他牛妳。可笑奯公
J33nB294_p0764c12║當日被洞山一拶，賣弄有家私。」
J33nB294_p0764c13║南泉云：「天上無彌勒，地下無彌勒。」洞山舉問雲居，
J33nB294_p0764c14║居云：「誰與安名？」洞山被問，禪床振動，乃云：「吾在雲
J33nB294_p0764c15║巖曾問老人，直得火爐振動，今日被子一問，通身
J33nB294_p0764c16║汗流。」
J33nB294_p0764c17║拈云：「大小洞山被雲居一劄，果然吐露不得。」
J33nB294_p0764c18║西園燒浴，僧舉似曹山，山云：「一等拍手拊掌，就中
J33nB294_p0764c19║西園奇怪，俱胝一指頭禪，蓋為承當處不諦。」
J33nB294_p0764c20║拈云：「俱胝彗孛臨頭，無端受屈，且道一指一掌畢竟
J33nB294_p0764c21║淆訛在甚處聻？」又云：「雲巖豎起掃帚，與這撫掌三下，
J33nB294_p0764c22║還有同異也無？於此不明，全被曹山瞞卻。」
J33nB294_p0764c23║香嚴枯木龍吟，髑髏眼睛。石霜云：「猶帶喜在，猶帶
J33nB294_p0764c24║識在。」曹山云：「血脈不斷。」又云：「乾不盡。」圓悟云：「一人
J33nB294_p0764c25║透語滲漏，一人透情滲漏，一人透見滲漏。」
J33nB294_p0764c26║拈云：「古人不是步步爭高，也要明他功位俱轉的頭
J33nB294_p0764c27║腦。且三種滲漏，如此批判，還當他古人意麼？圓悟父
J33nB294_p0764c28║子十分聰明，按牛頭喫草。」
J33nB294_p0764c29║僧問曹山：「承聞洞山道：『一老一不老。』如何是一老？」
J33nB294_p0764c30║山云：「不扶持。」「如何是一不老？」山云：「枯木。」僧舉似逍
J33nB294_p0765a01║遙忠，忠云：「三從六義。」
J33nB294_p0765a02║拈云：「我即不然。有人問：『如何是一老一不老？』向他道：
J33nB294_p0765a03║『投子道底。』『投子道甚麼？』『丫角女子白頭絲。』」
J33nB294_p0765a04║僧問曹山：「玉殿苔生，意旨如何？」山云：「不居正位。」
J33nB294_p0765a05║拈云：「南泉牽犁，曹山拽靶，說奉說輔，露布去也。」
J33nB294_p0765a06║曹山法身偈。
J33nB294_p0765a07║拈云：「還是法身？還是法身向上聻？說我說渠，未免陳
J33nB294_p0765a08║年古董。」
J33nB294_p0765a09║僧問雲居：「如何是諸佛師？」居喝云：「這田庫奴。」僧禮
J33nB294_p0765a10║拜。居云：「你作麼生會？」僧喝云：「這老和尚。」居云：「元來
J33nB294_p0765a11║不會。」僧作舞而出。居云：「沿臺盤乞兒。」
J33nB294_p0765a12║拈云：「雲居腦後見腮，當門缺齒，算來不是好人。這僧
J33nB294_p0765a13║作舞而歸，果然唱蓮花落也。」
J33nB294_p0765a14║雲居何必，興化不必。
J33nB294_p0765a15║拈云：「二十年前陳倉暗度，二十年後棧道明修，雲居
J33nB294_p0765a16║雖則使盡機關，爭奈興化善能指鹿為馬？」
J33nB294_p0765a17║龍牙問德山：「學人杖莫邪取師頭時如何？」山引頸
J33nB294_p0765a18║近前云：「㘞。」牙云：「頭落也。」山呵呵大笑。洞山聞舉，乃
J33nB294_p0765a19║云：「德山道甚麼？」牙云：「山無語。」洞云：「莫道無語，且將
J33nB294_p0765a20║德山落的頭呈似老僧看。」牙方省懺謝。後有僧舉
J33nB294_p0765a21║似德山，山云：「洞山老人不識好惡，這漢死了多少
J33nB294_p0765a22║時？救得有甚用處？」
J33nB294_p0765a23║拈云：「一箇笑面虎，耑打些野食喫，被他山神土地點
J33nB294_p0765a24║破，奈何奈何？雖然如此，龍牙且解踞虎頭，但不曾收
J33nB294_p0765a25║得虎尾。」
J33nB294_p0765a26║疏山造塔。
J33nB294_p0765a27║拈云：「不撞啞鐘，爭知斷竹？將錯就錯，儘彀支吾。說甚
J33nB294_p0765a28║龜毛數丈、臘月蓮花？轉是畫蛇添足。」
J33nB294_p0765a29║洛浦見夾山，山云：「爭教無舌人解語？」
J33nB294_p0765a30║拈云：「雪竇云：『我當時若作洛浦，提坐具便摵。』雲溪即
J33nB294_p0765b01║不然，當時待夾山舉一絡索。進云：『譚而不譚，果然奇
J33nB294_p0765b02║特。』他有後語，拍手便行，多少是好？」
J33nB294_p0765b03║華嚴和尚上堂，廓侍者出禮拜，起便喝，嚴亦喝，廓
J33nB294_p0765b04║又喝，嚴亦喝，廓禮拜曰：「老漢一場敗缺。」復喝一喝
J33nB294_p0765b05║歸眾，嚴下座歸方丈。時風穴為維那，上去問訊，嚴
J33nB294_p0765b06║曰：「維那汝來也，叵耐守廓把老僧扭捏一上，待集
J33nB294_p0765b07║眾打趁。」穴曰：「他是濟下兒孫，本分恁麼。」嚴休去。穴
J33nB294_p0765b08║舉似廓，廓曰：「著甚來由？」
J33nB294_p0765b09║拈云：「守廓侍者慣逞鋒鋩，華嚴和尚善施韜略，一期
J33nB294_p0765b10║賓主，首尾分明。維那！汝來也，口喃喃地撒泥撒沙，意
J33nB294_p0765b11║在雙鵰一箭，這漢傳言送語，渾水裏洗不清。」
J33nB294_p0765b12║德山托缽。
J33nB294_p0765b13║拈云：「低頭歸方丈，是他巖頭識破機關，轟起青天霹
J33nB294_p0765b14║靂。次早陞堂，尋常有別，莫是巖頭智過于師麼？三年
J33nB294_p0765b15║後德山不示寂，又且奈何？蒼天！蒼天！同條生，不與他
J33nB294_p0765b16║同條死。」
J33nB294_p0765b17║廓侍者問德山：「從上諸聖向甚麼處去？」山云：「作麼，
J33nB294_p0765b18║作麼？」者云：「敕點飛龍馬，跛鱉出頭來。」山休去。明日
J33nB294_p0765b19║浴出，者過茶與山，山撫背一下，云：「昨日公案作麼
J33nB294_p0765b20║生？」者云：「這老漢今日方始瞥地。」
J33nB294_p0765b21║拈云：「德山瞌睡大蟲，咬人慣不露齒。廓侍者雖則爭
J33nB294_p0765b22║先處強，原來蝦跳不出斗，幾多人到此被伊熱瞞。」
J33nB294_p0765b23║婆生七子。
J33nB294_p0765b24║拈云：「嚴頭渡船辛苦，草草底打著一箇臭老婆，枯楊
J33nB294_p0765b25║生花亦可醜也。婆生七子，六箇不遇知音，扈三娘善
J33nB294_p0765b26║逞風流，當時奯公只是船稍把住。」
J33nB294_p0765b27║欽山去看巖頭住庵，人事了，問：「師兄在此住持，二
J33nB294_p0765b28║時粥飯作麼生？」巖云：「每日受張四郎供養，極是難
J33nB294_p0765b29║消。」山云：「他日去他家作男作女。」巖以手作拳安頭
J33nB294_p0765b30║上，山云：「與麼則向頂𩕳上生去也。」巖便喝。山又云：
J33nB294_p0765c01║「何如生取文邃去？」巖又喝云：「我見你二三十年鼓
J33nB294_p0765c02║兩片皮，直至如今猶作這個去。」就便喝出張四郎，
J33nB294_p0765c03║卻共歸宅。山乃垂淚云：「三十年同行有佛法，不向
J33nB294_p0765c04║文邃道。」至半夜，去敲門，巖云：「這偷兒鬼去。」山云：「師
J33nB294_p0765c05║兄！師兄！有佛法不向文邃道，且乞師兄慈悲。」巖便
J33nB294_p0765c06║開門，為他說細大法門，方得安樂。
J33nB294_p0765c07║拈云：「且道巖頭向欽山說個什麼法門，欽山纔得安
J33nB294_p0765c08║樂？推聾粧啞，不是好心。當日巖頭、雪峰盡力扶起個
J33nB294_p0765c09║末後句，欽山是他同參，也來共出一隻手。諸仁者！要
J33nB294_p0765c10║做巖頭即易，要做雪峰、欽山即難，莫辜負好。」
J33nB294_p0765c11║德山侍者參欽山，纔禮拜，欽把住云：「還甘欽山與
J33nB294_p0765c12║麼也無？」者云：「某甲卻悔久住德山，今日無言可對。」
J33nB294_p0765c13║欽放卻云：「一任你祇對。」者撥開胸云：「且聽某通氣
J33nB294_p0765c14║一上。」欽云：「德山門下即得，這裏一點也用不著。」者
J33nB294_p0765c15║云：「久委欽山不通人情。」欽云：「累他德山眼目。參堂
J33nB294_p0765c16║去。」
J33nB294_p0765c17║拈云：「畢竟洞山、德山是何優劣？欽山、欽山大類單干
J33nB294_p0765c18║虐漢使者，畢竟節旄不落，奈子卿何？」
J33nB294_p0765c19║鼓山聖箭。
J33nB294_p0765c20║拈云：「托缽一回，祖禰不了。當時雪峰懸羊頭賣狗肉，
J33nB294_p0765c21║惹他孚上座虛空挖縫，好肉做瘡，落得鼓山豎子成
J33nB294_p0765c22║名，一場笑具。老凍儂！老凍儂！溺愛者不明，貪得者無
J33nB294_p0765c23║厭。」
J33nB294_p0765c24║雪峰參烏石，及住後，示眾云：「我當時若入得老觀
J33nB294_p0765c25║門，你這一墜噇酒糟漢向甚處摸索？」
J33nB294_p0765c26║拈云：「大好鳳凰兒！當時入不得老觀門也罷了，如今
J33nB294_p0765c27║莫是還出他的門不得麼？這裏作麼生摸索？」
J33nB294_p0765c28║僧問石霜：「咫尺之間，為甚麼不睹師顏？」霜云：「遍界
J33nB294_p0765c29║不曾藏。」僧後問雪峰：「遍界不曾藏，意旨如何？」峰云：
J33nB294_p0765c30║「甚麼處不是石霜？」僧回，舉似霜，霜云：「這老漢著甚
J33nB294_p0766a01║麼死急？」洞山云：「笑殺土地。」
J33nB294_p0766a02║拈云：「雪峰雪上加霜，石霜日中逃影，洞山撫掌，笑殺
J33nB294_p0766a03║旁觀。忽有人問：『為甚不睹師顏？』瞎瞎！」
J33nB294_p0766a04║雪峰鱉鼻蛇，長慶喪身失命。玄沙用南山作麼？雲
J33nB294_p0766a05║門拄杖作怕勢。
J33nB294_p0766a06║拈云：「一夥弄蛇漢，總只隨邪逐惡。若是個衲子，何不
J33nB294_p0766a07║向雪峰頭上痾？」
J33nB294_p0766a08║雪峰望趙州作禮，從此不荅話。
J33nB294_p0766a09║拈云：「雪峰不荅話，最占便宜，趙州古佛被他一杓水
J33nB294_p0766a10║潑了也。雪竇謂：『斬釘截銕，就下平高。』不勞重舉。」
J33nB294_p0766a11║雪峰在僧堂內燒火，閉卻前後門，乃叫救火。玄沙
J33nB294_p0766a12║將一片柴從窗櫺外拋入，峰便開門。
J33nB294_p0766a13║拈云：「抱薪救火不是好心，當時不合放過。」
J33nB294_p0766a14║貞溪因僧到，乃豎拂子云：「貞溪老漢還具眼麼？」僧
J33nB294_p0766a15║云：「某甲不敢見人過。」溪云：「老僧死在闍黎手裏。」僧
J33nB294_p0766a16║以手指胸便出去，溪云：「闍黎參見先師來。」至晚，請
J33nB294_p0766a17║喫茶了，僧拈起盞云：「這個是諸佛出世邊事，作麼
J33nB294_p0766a18║生是未出世邊事？」溪撥卻盞云：「闍黎死在老僧手
J33nB294_p0766a19║裏。」僧云：「五里牌在郭門外。」溪云：「無故惑亂師僧。」僧
J33nB294_p0766a20║遂起謝茶，溪云：「特謝闍黎相訪。」
J33nB294_p0766a21║拈云：「雖則主賓酬酹，不免是個優孟衣冠。」
J33nB294_p0766a22║僧問曹山：「諸佛未出世時如何？」山云：「曹山不如。」「出
J33nB294_p0766a23║世後如何？」山云：「不如曹山。」天童云：「主賓互換。」萬松
J33nB294_p0766a24║云：「主賓和合。」
J33nB294_p0766a25║拈云：「說互換也由你，說和合也由你。只如道：自攜瓶
J33nB294_p0766a26║去酤村酒，卻著衫來作主人。是和合？是互換聻？諸人
J33nB294_p0766a27║若向他兩頭著，倒辜負古人。」
J33nB294_p0766a28║乾峰上堂：「法身有三種病、二種光，一一透得始是
J33nB294_p0766a29║好手，須知臨時更有一竅在。」雲門出眾云：「庵內人
J33nB294_p0766a30║為甚不見庵外事？」峰呵呵大笑。門云：「猶是學人疑
J33nB294_p0766b01║處。」峰云：「子是甚麼心行？」門云：「也要和尚相委悉。」峰
J33nB294_p0766b02║云：「與麼始得穩坐。」門應諾諾。
J33nB294_p0766b03║拈云：「普州人相見，自解作活。當時淨裸裸一個法身，
J33nB294_p0766b04║被這些阿師恁般抬、恁般搦。且問你：炙驢左膊，還醫
J33nB294_p0766b05║得法身病麼？」
J33nB294_p0766b06║乾峰舉一不得舉二，明日不得普請。
J33nB294_p0766b07║拈云：「蒼天！蒼天！且道節拍在甚麼處？」
J33nB294_p0766b08║僧問：「十方薄伽梵，一路涅槃門，乾峰拄杖畫一畫，
J33nB294_p0766b09║雲門扇子𨁝跳。」愚庵老人云：「一箇太簡，一箇太奢。
J33nB294_p0766b10║我則不然。」乃操吳音，作吳歌一拍。
J33nB294_p0766b11║拈云：「乾峰畫地為牢，商鞅徙木；雲門說玄說玅，騶衍
J33nB294_p0766b12║譚天。愚庵老漢唱綿州巴歌，未免誑惑人家男女。我
J33nB294_p0766b13║則不然。如何是涅槃門？啞！」
J33nB294_p0766b14║僧問雲門：「如何是法身向上事？」門云：「向上與汝道
J33nB294_p0766b15║即不難，作麼生會法身？」僧云：「請和尚鑒。」門云：「鑒即
J33nB294_p0766b16║且置，作麼生會法身？」僧云：「與麼？與麼？」門云：「這個是
J33nB294_p0766b17║長連床上學得的。我且問汝，法身還解喫飯麼？」僧
J33nB294_p0766b18║無對。
J33nB294_p0766b19║拈云：「要知北斗南看，且待木人起舞，可憐螳臂怒以
J33nB294_p0766b20║當車。」
J33nB294_p0766b21║雲門至僧堂中，僧爭起迎，門立而語曰：「石頭道：『回
J33nB294_p0766b22║互不回互？』」僧便問：「作麼生是不回互？」門以手指云：
J33nB294_p0766b23║「這個是板頭。」又問：「作麼生是回互？」門云：「汝喚什麼
J33nB294_p0766b24║作板頭？」
J33nB294_p0766b25║拈云：「祖翁一片閒田地，四至分明，盡行出賣了也。天
J33nB294_p0766b26║皇恁麼，龍潭恁麼，不教辜負來。」
J33nB294_p0766b27║雲門體露金風。
J33nB294_p0766b28║拈云：「問一得三，聞詩聞禮，又聞君子之遠其子也。你
J33nB294_p0766b29║若不信，去問巴陵。」
J33nB294_p0766b30║玄沙三種病人。
J33nB294_p0766c01║拈云：「這老漢自投降款。」
J33nB294_p0766c02║玄沙白紗。
J33nB294_p0766c03║拈云：「玄沙偶達空函，也是一時詿誤。山頭老漢不合
J33nB294_p0766c04║佛法相見，惹他口開，父子之間未免遭人檢點。」
J33nB294_p0766c05║保福問羅山：「有人問巖頭：『浩浩塵中如何辨主？』頭
J33nB294_p0766c06║云：『銅䤬鑼裏滿盛油。』意作麼生？」羅召大師，福應諾，
J33nB294_p0766c07║羅云：「獼猴入道場。」羅卻問明招：「忽有人問你作麼
J33nB294_p0766c08║生？」招云：「箭穿紅日影。」
J33nB294_p0766c09║拈云：「敲起巖頭銅鑼，牽出羅山猴子，大似天津橋上，
J33nB294_p0766c10║不妨好看一回，卻被明招一箭射翻，大家懡㦬。有者
J33nB294_p0766c11║道：『瓜州賣瓜。』有者道：『普州送賊。』那一語最諦當聻？」
J33nB294_p0766c12║羅山侍巖頭遊山次，忽喚：「和尚！」頭云：「作麼？」山乃近
J33nB294_p0766c13║前作禮，問：「和尚豈不是三十年前在洞山又不肯
J33nB294_p0766c14║洞山？」頭云：「是。」山云：「和尚豈不是法嗣德山又不肯
J33nB294_p0766c15║德山？」頭云：「是。」山云：「不肯德山即不問，只如洞山有
J33nB294_p0766c16║甚麼虧缺？」頭良久，云：「洞山好佛，只是無光。」山便作
J33nB294_p0766c17║禮。
J33nB294_p0766c18║拈云：「巖頭！巖頭！被他羅山勘破了也。洞山古佛，只是
J33nB294_p0766c19║無光。錯會者不少。」
J33nB294_p0766c20║瑞巖主人公語，僧舉似玄沙，沙云：「而今還喚得應
J33nB294_p0766c21║麼？」僧無對。
J33nB294_p0766c22║代僧語云：「劄。」
J33nB294_p0766c23║法眼問修山主：「毫釐有差，天地懸隔，兄作麼生會？」
J33nB294_p0766c24║主云：「毫釐有差，天地懸隔。」眼云：「與麼又爭得？」主云：
J33nB294_p0766c25║「某甲只與麼，未審和尚作麼生？」眼云：「毫釐有差，天
J33nB294_p0766c26║地懸隔。」主便禮拜。
J33nB294_p0766c27║拈云：「畢竟爭差在甚麼處？若人辨得，攜雲換月有多
J33nB294_p0766c28║少難？」
J33nB294_p0766c29║法眼因子方上座自長慶來，乃舉長慶偈問：「作麼
J33nB294_p0766c30║生是萬象之中獨露身？」方遂舉拂子，眼云：「恁麼會
J33nB294_p0767a01║又爭得？」方云：「和尚尊意如何？」眼云：「喚什麼作萬象？」
J33nB294_p0767a02║方云：「古人不撥萬象。」眼云：「萬象之中獨露身，說甚
J33nB294_p0767a03║撥不撥？」方豁然有省。
J33nB294_p0767a04║拈云：「金博金，水洗水，子方恁般悟去，爭免個知解宗
J33nB294_p0767a05║徒？」
J33nB294_p0767a06║深、明二上座到淮河，見鯉魚透出。
J33nB294_p0767a07║拈云：「深上座相煎太急，也是無端。明兄！明兄！待他道
J33nB294_p0767a08║個欠悟在，卻呵呵大笑起來，多少是好？」
J33nB294_p0767a09║智門遊山回，首座與眾出接，座云：「和尚遊山不易。」
J33nB294_p0767a10║門拈拄杖云：「全得他力。」座進前奪卻，拋向一邊，門
J33nB294_p0767a11║放身便倒，大眾進前扶起，門拈拄杖一時趁散，回
J33nB294_p0767a12║顧侍者：「向你道全得這個力。」
J33nB294_p0767a13║拈云：「趁散大眾，不奈船何？侍者若解弄一上，但向道：
J33nB294_p0767a14║『情知，情知。』這老漢一場懡㦬。」
J33nB294_p0767a15║僧問法燈：「如何是先師不了的公案？」燈拈拄杖打
J33nB294_p0767a16║云：「祖禰不了，殃及兒孫。」僧云：「過在甚麼處？」燈云：「過
J33nB294_p0767a17║在我殃及你。」
J33nB294_p0767a18║拈云：「過在甚麼處？再與一棒，多少風流。卻順口道個
J33nB294_p0767a19║過在我殃及你，漏泄了也。雖然如此，承言者多。」
J33nB294_p0767a20║宋太宗因僧朝見，問：「卿是甚處僧？」僧云：「廬山臥雲
J33nB294_p0767a21║庵。」帝曰：「臥雲深處不朝天，為甚到此？」雪竇顯代云：
J33nB294_p0767a22║「難逃至化。」
J33nB294_p0767a23║別云：「一朵紅雲捧玉皇，謝陛下降尊相見。」
J33nB294_p0767a24║雪竇問新到闍黎：「甚處人？」僧提起坐具，竇云：「蝦跳
J33nB294_p0767a25║不出斗。」僧云：「𨁝跳。」竇便打，僧云：「更𨁝跳。」竇又打，僧
J33nB294_p0767a26║便走，竇喚回，僧作禮云：「觸忤和尚。」竇云：「我要這話
J33nB294_p0767a27║行，你又走作甚麼？」僧云：「已遍天下了也。」竇復打五
J33nB294_p0767a28║棒，僧云：「有諸方在。」竇云：「你只管喫棒。」又喚第二位
J33nB294_p0767a29║的近前來，問：「甚處人？」僧云：「鼎州人。」竇云：「敗也。」僧云：
J33nB294_p0767a30║「青天白日。」竇云：「兩重公案。」僧云：「恰是。」竇以拄杖指
J33nB294_p0767b01║云：「你擬𨁝跳。」僧擬議，竇亦打五棒。參頭云：「這僧喫
J33nB294_p0767b02║棒與某甲不同。」竇一時喚近前，僧珍重便走，竇隨
J33nB294_p0767b03║後與一拄杖。
J33nB294_p0767b04║拈云：「只待鯨吞海水，露出珊瑚，說甚火炎崑崗，玉石
J33nB294_p0767b05║俱盡？」驀拈拄杖，喝一喝，云：「老僧令行也。顯禪師，顯禪
J33nB294_p0767b06║師，切須迴避。」
J33nB294_p0767b07║僧問同安丕：「如何是和尚家風？」安云：「金雞抱卵歸
J33nB294_p0767b08║霄漢，玉兔懷胎向紫微。」「忽遇客來，將何抵待？」安云：
J33nB294_p0767b09║「金果朝來猿摘去，玉花晚後鳳啣歸。」
J33nB294_p0767b10║拈云：「忽有人問：『如何是和尚家風？』向道：『住持千嶂月，
J33nB294_p0767b11║衣缽一溪雲。』『客來將何抵待？』向道：『缽裏飯，桶裏水。』『奈
J33nB294_p0767b12║正偏回互何？』『瞎漢作恁般語話。』」
J33nB294_p0767b13║僧問雲居簡：「孤峰獨宿時如何？」居云：「閒卻七間僧
J33nB294_p0767b14║房不宿，阿誰教汝孤峰獨宿？」
J33nB294_p0767b15║拈云：「莫守寒巖，白雲不妙。雲居尋常說話，的的提綱。
J33nB294_p0767b16║等待商量，千里萬里。」
J33nB294_p0767b17║同安丕將示寂，上堂云：「多子塔前宗子秀，五老峰
J33nB294_p0767b18║前事若何？」三舉，莫有對者。同安志出曰：「夜明簾外
J33nB294_p0767b19║排班立，萬里歌謠道太平。」丕云：「須是這驢漢始得。」
J33nB294_p0767b20║拈云：「退位朝君，他人也儘辯得；若違時失節，又不堪
J33nB294_p0767b21║也。直教放馬歸牛，正好當依而立。」
J33nB294_p0767b22║僧問：「梁山觀家賊難防。」觀下禪床把住云：「莫教濕
J33nB294_p0767b23║卻袈裟角。」
J33nB294_p0767b24║拈云：「言中有響，句裏藏鋒，莫教打濕袈裟，西望青牛，
J33nB294_p0767b25║關尹不復相見。」
J33nB294_p0767b26║太陽玄問梁山：「如何是無相道場？」梁指觀音云：「此
J33nB294_p0767b27║是吳處士畫。」玄擬進語，梁急索云：「這個是有相的，
J33nB294_p0767b28║那個是無相的？」玄於言下領悟作禮，卻依本位立。
J33nB294_p0767b29║梁云：「何不道取一句來？」玄云：「道即不辭，恐難上紙
J33nB294_p0767b30║筆。」
J33nB294_p0767c01║拈云：「倪雲林山水全是白描，好幅吳道子觀音，直教
J33nB294_p0767c02║放將搕𢶍堆裏。」
J33nB294_p0767c03║太陽問僧：「甚處來？」云：「洪山。」陽云：「先師在麼？」曰：「在。」陽
J33nB294_p0767c04║曰：「請渠出來相見。」僧曰：「聻？」陽曰：「這個猶是侍者。」僧
J33nB294_p0767c05║無對。陽曰：「喫茶去。」
J33nB294_p0767c06║拈云：「陸羽閒情，劉伶舊態，者僧分上也是醉後添杯。
J33nB294_p0767c07║且道太陽喫茶去？還是趙州喫茶去？還是保福喫茶
J33nB294_p0767c08║去？」
J33nB294_p0767c09║芙蓉參投子，問：「祖師言句如家常茶飯，此外別有
J33nB294_p0767c10║為人處麼？」子曰：「寰中天子還假堯舜禹湯也無？」蓉
J33nB294_p0767c11║擬進語，子以拂子驀口摵曰：「汝發意來早有三十
J33nB294_p0767c12║棒也。」蓉忽開悟，禮拜便行。子曰：「且來，闍黎！」蓉不顧。
J33nB294_p0767c13║子曰：「汝到不疑之地耶？」蓉掩耳而去。
J33nB294_p0767c14║拈云：「天然貴胤，直捷承當。且來闍黎要，與伊轉位相
J33nB294_p0767c15║見。掩耳而去，被他旁人道：『莫炭庫裏藏身。』」
J33nB294_p0767c16║興陽因僧問：「娑竭出海乾坤震，覿面相呈事若何？」
J33nB294_p0767c17║陽曰：「金翅鳥王當宇宙，個中誰是出頭人？」曰：「忽遇
J33nB294_p0767c18║出頭時如何？」陽曰：「似鶻提鳩君不信，御樓前驗始
J33nB294_p0767c19║知真。」曰：「恁麼則叉手當胸，退身三步也。」陽曰：「須彌
J33nB294_p0767c20║座下烏龜子，莫待重教點額痕。」
J33nB294_p0767c21║拈云：「肯諾不得全，興陽一棒到底。幻寄云：『剖公著賊。』
J33nB294_p0767c22║果然麼？」
J33nB294_p0767c23║佛日到夾山，山曰：「甚處來？」曰：「雲居來。」「即今在甚麼
J33nB294_p0767c24║處？」曰：「在夾山頂𩕳上。」山曰：「老僧行年在坎，五鬼臨
J33nB294_p0767c25║身。」
J33nB294_p0767c26║拈云：「理應箭鋒還他好手。時人不審，卻謂絲來線去，
J33nB294_p0767c27║全弄精魂。」
J33nB294_p0767c28║僧問芙蓉：「師唱誰家曲？」蓉云：「金鳳夜棲無影樹，峰
J33nB294_p0767c29║巒纔露海雲遮。」
J33nB294_p0767c30║拈云：「有人問我：『師唱誰家曲？』向道：『千年丹井仙人筍，
J33nB294_p0768a01║一宿風帆處士梅。』且道與芙蓉是同是別？」
J33nB294_p0768a02║寶峰，上堂：「舟橫江渚，棹舉清波，擬議之間，白雲萬
J33nB294_p0768a03║里。」
J33nB294_p0768a04║拈云：「饒你十分成現，也是子規聲裏一夜啼痕，要說
J33nB294_p0768a05║他金殿清風，也太遠在。」
J33nB294_p0768a06║自得暉入天童室，童舉「堪嗟去日顏如玉，卻嘆回
J33nB294_p0768a07║時鬢似霜」語詰之，暉云：「其入離，其出微。」
J33nB294_p0768a08║拈云：「不是孫登，難為阮籍。」
J33nB294_p0768a09║長蘆歇，上堂：「轉功就位是向去的人，玉蘊荊山貴。
J33nB294_p0768a10║轉位就功是卻來的人，紅爐片雪春。功位俱轉，通
J33nB294_p0768a11║身不滯，撒手無依，石女夜登機，密室無人掃。」
J33nB294_p0768a12║拈云：「齊彰齊隱，只俱轉二字盡之矣。畢竟是三句？是
J33nB294_p0768a13║四句聻？轉功屬第三位，轉位屬第四位，直至俱轉，這
J33nB294_p0768a14║方是第五位。那邊更那邊，切忌坐著。」
J33nB294_p0768a15║道吾真示眾，舉：「洞山云：『五臺山上雲蒸飯，佛殿階
J33nB294_p0768a16║前狗尿天，幡竿頭上煎䭔子，三個胡孫夜簸錢。』老
J33nB294_p0768a17║僧即不然，三面狸奴腳踏月，兩頭白牯手拏煙，戴
J33nB294_p0768a18║冠碧兔立庭柏，脫殼烏龜飛上天。且道淆訛在甚
J33nB294_p0768a19║麼處？」
J33nB294_p0768a20║拈云：「上大人，收拾起，如何若何？趙錢孫李。」
J33nB294_p0768a21║南院陞座云：「諸方只具啐啄同時眼，不具啐啄同
J33nB294_p0768a22║時用。」有僧問：「如何是啐啄同時用？」院云：「作家不啐
J33nB294_p0768a23║啄，啐啄同時失。」僧云：「此猶未是某甲問處。」院云：「汝
J33nB294_p0768a24║問作麼生？」僧云：「失。」院乃打，僧不肯。後於雲門會下
J33nB294_p0768a25║聞二僧舉此話，一僧云：「當時南院棒折那？」僧忽然
J33nB294_p0768a26║契悟，迴覲院，值院遷化，乃謁風穴，穴云：「莫是當時
J33nB294_p0768a27║問啐啄話的麼？」僧云：「是。」穴云：「汝當時作麼生？」僧云：
J33nB294_p0768a28║「當時如在燈影裏行。」穴云：「汝會也。」
J33nB294_p0768a29║拈云：「風穴若是個漢，待這僧來時，正好棒了趕出。不
J33nB294_p0768a30║見道啐啄同時失麼？」
J33nB294_p0768b01║僧問風穴：「語嘿涉離微，如何通不犯？」穴云：「常憶江
J33nB294_p0768b02║南三月裏，鷓鴣啼處百華香。」
J33nB294_p0768b03║拈云：「從來萬象一句明該，鷓鴣啼處識取玄門，九月
J33nB294_p0768b04║菊花不為分外。有者道：『人境俱不奪。』詳哉言之，孟八
J33nB294_p0768b05║郎，孟八郎，莫趁口快。」
J33nB294_p0768b06║汾陽十智同真。
J33nB294_p0768b07║拈云：「汾陽沙裏尋油，將一箇料揀門庭，弄得花五花
J33nB294_p0768b08║六。」驀舉拳，云：「要辯這一絡索麼？向這裏會取。」
J33nB294_p0768b09║泐潭因僧禮拜起，垂下袈裟角，僧問云：「脫衣卸甲
J33nB294_p0768b10║時如何？」潭云：「喜得狼煙息，弓弰壁上懸。」僧卻攬袈
J33nB294_p0768b11║裟云：「重整衣甲時如何？」潭云：「不到烏江畔，知君未
J33nB294_p0768b12║肯休。」僧便喝，潭云：「驚殺我。」僧拍一拍，潭云：「也是死
J33nB294_p0768b13║中得活。」僧禮拜，潭云：「將謂是收燕破趙之才，元來
J33nB294_p0768b14║只是販私鹽漢。」
J33nB294_p0768b15║拈云：「河曲交綏，要且兩無勝負。初禮拜、終禮拜，節制
J33nB294_p0768b16║井然；末後火攻，徒然下策。」
J33nB294_p0768b17║黃山谷聞桂花香，薦得無隱之旨。
J33nB294_p0768b18║拈云：「山谷鬚眉丈夫，被晦堂向眼睛鼻頭裏著些搕
J33nB294_p0768b19║𢶍，若不遇死心點破，將祇認個驢前馬後的為作自
J33nB294_p0768b20║己，豈不錯斷送了一生？」
J33nB294_p0768b21║三佛侍五祖，至夜深，祖云：「各下一語。」鑑云：「彩鳳舞
J33nB294_p0768b22║丹霄。」眼云：「銕蛇橫古路。」果云：「看腳下。」祖云：「滅吾宗
J33nB294_p0768b23║者克勤也。」
J33nB294_p0768b24║拈云：「五祖眉毛長多少？我當時且不然。銕蛇彩鳳，明
J33nB294_p0768b25║窗下安排；勤巴子腳跟不清，放汝三十棒。」
J33nB294_p0768b26║五祖因僧問：「如何是佛？」祖云：「露胸跣足。」「如何是法？」
J33nB294_p0768b27║祖云：「大赦不原。」「如何是僧？」祖云：「釣魚船上謝三郎。」
J33nB294_p0768b28║大慧云：「一轉語下，具有主賓玄要、洞山五位，雲門
J33nB294_p0768b29║三句，無量妙義。」
J33nB294_p0768b30║拈云：「我即不然。如何是佛？東土西天只一橛。如何是
J33nB294_p0768c01║法？三六九尺一丈八。如何是僧？多年枯木老成精。說
J33nB294_p0768c02║甚洞山、雲門玄要主賓，可不羞死。」
J33nB294_p0768c03║大慧舉竹篦子問德光，光云：「杜撰長老，如麻似粟。」
J33nB294_p0768c04║慧云：「你是第幾個？」光云：「今日捉敗這老賊。」
J33nB294_p0768c05║拈云：「欺敵者亡。」
J33nB294_p0768c06║張無盡見玉泉皓，舉傅大士空手把鋤頭頌，皓云：
J33nB294_p0768c07║「祇頌得法身邊事，頌不得法身向上事。」盡云：「請和
J33nB294_p0768c08║尚頌。」皓乃頌葡萄棚。
J33nB294_p0768c09║拈云：「這沒鼻孔阿師，將一箇法身弄得簇花簇錦，累
J33nB294_p0768c10║他無盡瞎漢向葡萄棚下坐破蒲團，坐到彌勒下生
J33nB294_p0768c11║有甚麼限？諸仁者！惺惺著，幸自可憐生。」
J33nB294_p0768c12║張子韶參大慧，論格物義，慧云：「居士只知格物，不
J33nB294_p0768c13║知物格。」士茫然，慧大笑。士云：「能開喻乎？」慧舉：「小說，
J33nB294_p0768c14║唐人有與安祿山叛者，曾為閬州守，畫像存焉。明
J33nB294_p0768c15║皇幸蜀見之，怒，令侍臣以劍斬其像。其人在陝，頭
J33nB294_p0768c16║忽墮地。」公頓領深旨，遂投偈云：「子韶格物，妙喜物
J33nB294_p0768c17║格，欲識一貫，兩個五百。」慧印可。
J33nB294_p0768c18║拈云：「閬州一劍，直令子韶頭落。妙喜固是好手，畢竟
J33nB294_p0768c19║格物物格是甚爭差？試緇素看。易分雪裏粉，難辨墨
J33nB294_p0768c20║中煤。」乃哈哈大笑。
J33nB294_p0768c21║高峰無夢無想主人公。
J33nB294_p0768c22║拈云：「高峰若不向枕子墮地一回，幾乎認奴作郎，畢
J33nB294_p0768c23║生不了。諸仁者！還我無夢無想主人公來。」
J33nB294_p0768c24║朱晦庵問天童滅：「如何是母不敬？」滅叉手示之。
J33nB294_p0768c25║拈云：「紫陽慕道而來，未免遭他鈍置。我當時若見，但
J33nB294_p0768c26║作女人拜，看這老漢何等面皮？」
J33nB294_p0768c27║雪巖，上堂：「寒風凜冽，遙空下雪，非但紅爐燄上莫
J33nB294_p0768c28║覓蹤由，逗入蘆花深處猶難辨別。到這裏，十箇有
J33nB294_p0768c29║五雙，盡道明一色邊事，殊不知正是空中花、眼中
J33nB294_p0768c30║屑。天寒人寒，巡堂喫茶。」
J33nB294_p0769a01║拈云：「一色若消，方名尊貴，重重指註，也太無端。天寒
J33nB294_p0769a02║人寒誰耐煩？要喫茶。」
J33nB294_p0769a03║僧問天童玨：「如何是道？」玨云：「十字街頭休斫額。」
J33nB294_p0769a04║拈云：「前不巴村，後不迭店。」
J33nB294_p0769a05║天童淨，上堂云：「陸修淨、陶淵明、文殊、普賢一款具
J33nB294_p0769a06║呈，且道憑誰批判？若是孔夫子，吾無隱乎爾。」
J33nB294_p0769a07║拈云：「干他古人甚事？未免喚來應個時節。有者道：『儒
J33nB294_p0769a08║佛一致，禪淨仝歸。』打斷你驢脊。」
J33nB294_p0769a09║天童淨，上堂云：「一個烏梅是本形，蜘蛛結網打蜻
J33nB294_p0769a10║蜓，蜻蜓落了兩片翼，堪笑烏梅咬銕釘。」鹿門覺失
J33nB294_p0769a11║笑曰：「早知燈是火。」
J33nB294_p0769a12║拈云：「此四句語卻明個賓主句，且道那句是賓？那句
J33nB294_p0769a13║是主？若人辨得，要會他鹿門悟處也不難。」
J33nB294_p0769a14║鹿門示眾：「盡大地是學人一卷經，盡乾坤是學人
J33nB294_p0769a15║一隻眼。」青州問：「如何是盡乾坤一隻眼？」門云：「汝被
J33nB294_p0769a16║一卷經遮卻也。」州擬對，門搖手云：「不快漆桶。」州於
J33nB294_p0769a17║是得旨。
J33nB294_p0769a18║拈云：「有僧道：『我會也，我會也。』和聲便打，云：『這漆桶恁
J33nB294_p0769a19║般會去，直須看透牛皮。』」
J33nB294_p0769a20║青州因大明寶問：「離四句，絕百非，請師直指西來
J33nB294_p0769a21║意。」州云：「昨日有人恁麼問，被打出去也。」明云：「今日
J33nB294_p0769a22║又如何？」州云：「你得恁般不識痛痒。」明禮拜，州云：「可
J33nB294_p0769a23║惜許棒折也。」明直得汗下。
J33nB294_p0769a24║拈云：「青州被大明兩問，直得在冰稜上走馬、刀山劍
J33nB294_p0769a25║樹裏翻身，當時禮拜不是好心。棒雖折，令行也，火爐
J33nB294_p0769a26║震動，通身汗流，冷灰裏一粒荳爆。」
J33nB294_p0769a27║青州問：「善財童子至妙高峰覓德雲比丘不得，後
J33nB294_p0769a28║於別峰相見，且道是德雲否？」慈雲荅：「相識滿天下，
J33nB294_p0769a29║知心有幾人？」
J33nB294_p0769a30║拈云：「別峰相見，十劫垂成，說正說偏，不勞重舉。且道：
J33nB294_p0769b01║慈雲荅話還在他古人分中？還在他時人分中聻？」
J33nB294_p0769b02║王山體云：「既有尊貴的位，當明尊貴的人。須知尊
J33nB294_p0769b03║貴之人，不處尊貴之位。」
J33nB294_p0769b04║拈云：「千門宮殿鎖春寒，玉漏沉沉夜將半，正恁麼時，
J33nB294_p0769b05║要見他至尊也太遠在。咄！禮拜了，退罷。」
J33nB294_p0769b06║雪巖滿初參普照，照云：「兄弟年俊，正宜叩參，老僧
J33nB294_p0769b07║當年念念常以佛法為事。」滿避席，進云：「和尚而今
J33nB294_p0769b08║如何也？」滿云：「如生冤家。」照云：「若不得此語，幾乎枉
J33nB294_p0769b09║行千里。」照下禪床，握滿手，云：「作家那！」
J33nB294_p0769b10║拈云：「普照！普照！被他雪巖看破了。諸方只解說啐啄
J33nB294_p0769b11║同時，昧卻宗門一隻眼。」
J33nB294_p0769b12║雪巖造王山，問：「洞山於睹影處悟雲巖祇這是，臨
J33nB294_p0769b13║濟於徹困處悟黃蘗無多子，及乎出世為人，立甚
J33nB294_p0769b14║正偏君臣、玄要人境，無乃反惑亂人乎？」山笑曰：「既
J33nB294_p0769b15║云徹悟為人，何得自生惑亂？古人謂不疑言句是
J33nB294_p0769b16║為大病，今子疑則病發矣，還知病即藥麼？」巖一日
J33nB294_p0769b17║閱兼到頌曰：「折合終歸炭裏坐。」忽然契悟，曰：「今日
J33nB294_p0769b18║方知病即藥也。」呈解於山，山曰：「料棹沒交涉。」巖曰：
J33nB294_p0769b19║「這回瞞我不得也。」
J33nB294_p0769b20║拈云：「山堂淳謂：『平懷常實，明明炭裏藏身。是病句？是
J33nB294_p0769b21║藥句？若向他雪巖悟處見得分明，方信烏焉成馬。』這
J33nB294_p0769b22║裏還容折合麼？直饒你正偏玄要縷析條分，折合將
J33nB294_p0769b23║來，不免藏身炭庫。沒交涉，沒交涉，還我轉身句來。」
J33nB294_p0769b24║圓通問：「德山是佛祖兒孫，為甚麼佛來也打，祖來
J33nB294_p0769b25║也打？」萬松云：「不敢怠慢。」通問：「臨濟是佛祖苗裔，為
J33nB294_p0769b26║甚麼佛來也喝，祖來也喝？」萬松云：「祇為佛來、祖來。」
J33nB294_p0769b27║別前語云：「血濺梵天。」別後語云：「因齋慶讚。忽有人出，
J33nB294_p0769b28║拈起一棒，喝散大眾，也未許他是德山、臨濟兒孫。來！
J33nB294_p0769b29║來！尚須勘過。」
J33nB294_p0769b30║萬松示眾：「機輪轉處，智眼猶迷；寶鏡空時，纖塵不
J33nB294_p0769c01║度。開拳不落地，應物善知時。兩刃相逢，如何迴避？」
J33nB294_p0769c02║拈云：「須知照膽秦宮，未是機絲妙密，直得碧油風冷，
J33nB294_p0769c03║五褲塗蘇，神用莫儔，始號化生一位也。還辨得麼？」
J33nB294_p0769c04║萬松示眾：「動則埋身千丈，不動則當處生苗。直須
J33nB294_p0769c05║兩頭撒開，中間放下，更買草鞋行腳始得。」
J33nB294_p0769c06║拈云：「文殊、普賢趕出水牯牛隊裏去也，觀世音菩薩
J33nB294_p0769c07║買得個饅頭盛在碟子裏，碗子七塊，是麼？是麼？」
J33nB294_p0769c08║萬松問僧：「洞山道：『龍吟枯木，異響難聞。』如何是異
J33nB294_p0769c09║響？」僧云：「不會。」松云：「善解龍吟。」
J33nB294_p0769c10║拈云：「萬松只圖公案圓成，遇著個噇糟酒的阿師，把
J33nB294_p0769c11║個大帽子和頭一套。且道龍吟枯木畢竟誰人得聞？
J33nB294_p0769c12║喚取東村王大來，款款問取。」時有僧出云：「曹山血脈
J33nB294_p0769c13║不斷又作麼生？」師打一拂，云：「非公境界。」
J33nB294_p0769c14║萬松因僧問：「撒手那邊的人，為什麼不居正位？」松
J33nB294_p0769c15║云：「大功不宰。」曰：「回頭這畔的人，為什麼不墮偏方？」
J33nB294_p0769c16║松云：「至化無為。」
J33nB294_p0769c17║拈云：「有人問我：『撒手那邊，為什麼不居正位？』向他道：
J33nB294_p0769c18║『南嶽遊山。』『回頭者畔，為什麼不墮偏方？』向他道：『天台
J33nB294_p0769c19║普請。』爭奈宗旨何？這漢逐塊去也。」
J33nB294_p0769c20║雪庭因僧問：「如何是尊貴一路？」庭云：「漁歌驚起沙
J33nB294_p0769c21║汀鷺，飛出蘆花不見蹤。」
J33nB294_p0769c22║拈云：「八角磨盤空裏走，幾多人會做一色全超。」
J33nB294_p0769c23║林泉承旨燒道藏偽經，以火炬打圓相云：「只如三
J33nB294_p0769c24║洞靈文，還能證此火光三昧麼？於斯會得，家有北
J33nB294_p0769c25║斗經，枉教人口不安寧；其或未然，灰飛煙滅後，任
J33nB294_p0769c26║教到處覓天尊。急著眼看。」
J33nB294_p0769c27║拈云：「一夥道士被他活埋。我當時若在，待伊正舉火
J33nB294_p0769c28║炬時，仗一把劍、噴一口水，向道：『急急如律令敕。』看此
J33nB294_p0769c29║輩老凍儂向何處安身？」
J33nB294_p0769c30║靈隱泰，上堂云：「塵劫來事不離這裏，河沙妙德總
J33nB294_p0770a01║在心源。試教伊覿面相呈，便不解當風拈出。且道
J33nB294_p0770a02║過在甚麼處？」卓拄杖，云：「祇為分明極，翻令所得遲。」
J33nB294_p0770a03║拈云：「如今要覓個百不知、百不會的也最難，水牯牛
J33nB294_p0770a04║眼光灼灼，照破了三世如來，試拈出看。」
J33nB294_p0770a05║僧問寶應遇：「如何是西來的的大意？」應云：「風送泉
J33nB294_p0770a06║聲來枕畔，月移花影到窗前。」
J33nB294_p0770a07║拈云：「和尚何得以境示人？有者道：『明明百草頭，明明
J33nB294_p0770a08║祖師意。』還曾夢見他寶應麼？」
J33nB294_p0770a09║雪軒成，上堂：「白雲萬里，卷舒劫外真機；紅葉千峰，
J33nB294_p0770a10║燦爛個中妙旨。」入滅舍利無筭。
J33nB294_p0770a11║拈云：「土窟裏收些榾董，八萬四千舍利也不為多，卷
J33nB294_p0770a12║舒劫外、燦爛個中，還是身裏門、門裏身聻？當時金鎖
J33nB294_p0770a13║玄關曾透卻也未？」
J33nB294_p0770a14║松庭嚴於寶鏡三昧契入，常作力田偈曰：「晝拈塊
J33nB294_p0770a15║石驅山鳥，曉坐巢庵逐野豚。腸斷秋風頻擊柝，目
J33nB294_p0770a16║窺夜月更消魂。」
J33nB294_p0770a17║拈云：「種田喫飯也只尋常，且道山鳥野豚、秋風夜月
J33nB294_p0770a18║與他寶鏡三昧有甚干連？你諸人試揀點看。」
J33nB294_p0770a19║少室改臨沒偈云：「吾年八十七，出夕復入夕。」遂坐
J33nB294_p0770a20║脫。
J33nB294_p0770a21║拈云：「自由自在且置，你道這老漢恁般去了，還恁般
J33nB294_p0770a22║來麼？」
J33nB294_p0770a23║僧問嵩山斌：「如何是空劫已前事？」斌云：「烏龜向火。」
J33nB294_p0770a24║拈云：「畢竟是劫前語？劫後語？正偏明暗、玄要主賓，不
J33nB294_p0770a25║消這一句子。」
J33nB294_p0770a26║嵩山載示眾：「西來直指，九鼎單絲，汝等諸人打辦
J33nB294_p0770a27║個事，直須努力。」
J33nB294_p0770a28║拈云：「若有人出眾禮拜了，歸位而立，也許你親見嵩
J33nB294_p0770a29║山。」
J33nB294_p0770a30║定國從因看天衣寔上座因緣，遂悟五位宗旨。
J33nB294_p0770b01║拈云：「一位聻？五位聻？有者道：『本無言說，不涉程途。』五
J33nB294_p0770b02║位功勳又明恁麼邊事，瞌睡漢說即儘說，行即儘行。
J33nB294_p0770b03║且道：五位功勳是程途？是言說？」
J33nB294_p0770b04║宗鏡書臨沒偈云：「宗鏡宗鏡，鏡破宗正。」擲筆坐化。
J33nB294_p0770b05║拈云：「打破鏡來與汝相見，莫同一鼻孔麼？錯。」
J33nB294_p0770b06║少室潤參宗鏡，鏡舉洞山渠我語詰之，潤悟，以偈
J33nB294_p0770b07║荅云：「若要見此人，有個真消息，無相滿虛空，有形
J33nB294_p0770b08║沒蹤跡。」鏡云：「子母勦說，須入悟門。」潤云：「尚不借緣，
J33nB294_p0770b09║從何門入？」鏡云：「不借一句，於意云何？」潤云：「彩鳳翻
J33nB294_p0770b10║飛身自在，銕牛奔吼意常閒。」
J33nB294_p0770b11║拈云：「寒松夜籟，老鶴移巢，若非功位全超，說甚今時
J33nB294_p0770b12║及盡？諸仁者！翻飛彩鳳、奔吼銕牛，當時是明不借？是
J33nB294_p0770b13║明不借借？毫釐有差，天地懸隔。」
J33nB294_p0770b14║大覺念遊初祖面壁處，忽然悟入，乃云：「五乳峰前
J33nB294_p0770b15║好個消息，大小石頭塊塊著地。」
J33nB294_p0770b16║拈云：「脫空謾語。當時石頭，大的大，小的小，飛走虛空，
J33nB294_p0770b17║何曾著地？」
J33nB294_p0770b18║壽昌上堂云：「三世諸佛不知有，狸奴白牯卻知有。
J33nB294_p0770b19║且道狸奴白牯有甚長處？」僧出云：「金烹大冶，玉出
J33nB294_p0770b20║藍田。」昌云：「一時趕出山門外。」
J33nB294_p0770b21║拈云：「據令而行，文殊、普賢也須倒退三步，當時這僧
J33nB294_p0770b22║甘麼？」
J33nB294_p0770b23║雲門澄陞座纔立次，有老宿出云：「和尚莫要般門
J33nB294_p0770b24║弄斧。」門與一掌云：「速道，速道。」宿無對。門云：「死漢。」
J33nB294_p0770b25║拈云：「這漢倒捋虎鬚，未免遭他哮吼。莫邪在手，坐斬
J33nB294_p0770b26║癡頑。」
J33nB294_p0770b27║雲門澄詣雲棲，棲舉高峰海底泥牛話詰之，門推
J33nB294_p0770b28║出旁僧云：「大眾證明。」棲休去。
J33nB294_p0770b29║拈云：「釣在不疑且置，當時旁僧若是個漢，左衝右突，
J33nB294_p0770b30║鋒刃相交，主家賓家一齊榻倒。」
J33nB294_p0770c01║雲門澄與黃蘗陶學士向火次，陶謂門云：「黃蘗師
J33nB294_p0770c02║在阿師得力句，乞為舉似。」門云：「向火背猶寒。」
J33nB294_p0770c03║拈云：「當時黃蘗直得眼睜睜地。」
J33nB294_p0770c04║雲門澄因雪嶠問：「如何是殺人刀？」門云：「布鼓當軒
J33nB294_p0770c05║誰敢擊？」「如何是活人劍？」門云：「雖然後學也堪為。」
J33nB294_p0770c06║別前語云：「難免魏延。」別後語云：「且饒孟獲。」
J33nB294_p0770c07║蘇中丞問雲門澄云：「鴛鴦繡出從君看，不把金針
J33nB294_p0770c08║度與人。如何是金針？」門云：「我在京師走一遭，不曾
J33nB294_p0770c09║遇著一箇人。」蘇擬進語，門云：「古佛過去久矣。」
J33nB294_p0770c10║拈云：「說什麼紅旗閃爍，五逆聞雷，學語之流須不得
J33nB294_p0770c11║恁般快利。」
J33nB294_p0770c12║僧問愚庵：「洞山云：『吾嘗於此切。』意旨如何？」庵云：「老
J33nB294_p0770c13║僧二十年亦曾疑著，今日被你一問，直得口啞。」
J33nB294_p0770c14║拈云：「情知這老漢十分道不得，推聾粧啞，笑殺旁觀。」
J33nB294_p0770c15║居士問愚庵青州布衫，庵翹一足。
J33nB294_p0770c16║拈云：「快便難逢，累他旁人作佛法商量，鶻臭布衫驢
J33nB294_p0770c17║年也脫不下。」
J33nB294_p0770c18║愚庵過天華，請上堂。西堂出眾，庵云：「龍生龍子，鳳
J33nB294_p0770c19║生鳳兒。」堂云：「忙作甚麼？」庵云：「話頭安在？」堂便喝，庵
J33nB294_p0770c20║云：「忙作甚麼？」
J33nB294_p0770c21║拈云：「那僧也解布鼓雷門，爭奈愚庵老人捺著便轉。
J33nB294_p0770c22║還有善能回互的麼？來！來！正好喫棒。」