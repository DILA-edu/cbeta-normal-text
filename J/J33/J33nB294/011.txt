J33nB294_p0771a01║雲溪俍亭挺禪師語錄卷之十一
J33nB294_p0771a02║
J33nB294_p0771a03║弟子智淙、智柱編
J33nB294_p0771a04║頌古
J33nB294_p0771a05║洞山雲居渡水。
J33nB294_p0771a06║巴陵一望洞庭秋，日見孤峰水上浮。聞道神仙不可
J33nB294_p0771a07║接，心隨湖水共悠悠。
J33nB294_p0771a08║雲居何必，興化不必。
J33nB294_p0771a09║蒲桃美酒夜光杯，欲飲琵琶馬上催。醉臥沙場君莫
J33nB294_p0771a10║笑，古來征戰幾人回。
J33nB294_p0771a11║洞山寒暑。
J33nB294_p0771a12║日落沙明天倒開，波搖石動水縈迴。輕舟冷月尋溪
J33nB294_p0771a13║轉，疑是山陰雪後來。
J33nB294_p0771a14║洞山延壽堂僧。
J33nB294_p0771a15║釣罷歸來曬網羅，閒憑小艇弄清波。老僧獨解漁人
J33nB294_p0771a16║意，爛醉高眠發棹歌。
J33nB294_p0771a17║興化擯克賓。
J33nB294_p0771a18║七月七日長生殿，血染遊魂不相見。曾聞飛燕托屬
J33nB294_p0771a19║車，空說班姬泣團扇。
J33nB294_p0771a20║青州布衫。
J33nB294_p0771a21║為探桃花古渡頭，停驂把手醉高樓。青州從事閒相
J33nB294_p0771a22║識，那復平原問督郵。
J33nB294_p0771a23║龍牙問洞山：「如何是祖師西來意？」山云：「洞水逆流，
J33nB294_p0771a24║即向汝道。」牙遂悟厥旨。
J33nB294_p0771a25║天外空山影亂浮，飛鳶陣陣點雲頭。卻疑身在滄洲
J33nB294_p0771a26║裏，水國相看十二樓。
J33nB294_p0771a27║白水聲不自聲，色不自色。
J33nB294_p0771a28║湘中老人讀黃老，手援紫藟坐碧草。春至不至湖水
J33nB294_p0771a29║深，日暮忘卻巴陵道。
J33nB294_p0771a30║蜆子和尚神前酒臺盤。
J33nB294_p0771b01║虎溪閒月引相過，帶雪松枝挂薜蘿。無限青山行欲
J33nB294_p0771b02║盡，白雲深處老僧多。
J33nB294_p0771b03║天童啟的的卓卓。
J33nB294_p0771b04║雪淨胡天牧馬還，月明羌笛戍樓間。借問梅花何處
J33nB294_p0771b05║落，風吹一夜滿關山。
J33nB294_p0771b06║雪峰毬子。
J33nB294_p0771b07║十年磨一劍，霜刃未曾試。今日把似君，斷取不平事。
J33nB294_p0771b08║庭前柏樹子。
J33nB294_p0771b09║昆明池畔柏梁臺，五利親祠太乙來。果是劫灰飛動
J33nB294_p0771b10║處，神仙乘夜下蓬萊。
J33nB294_p0771b11║麻三觔。
J33nB294_p0771b12║羞說河陽一縣花，逋逃滿戶走天涯。官司有限徵輸
J33nB294_p0771b13║急，故事須完幾輛麻。
J33nB294_p0771b14║僧問太陽：「如何是大達的人？」陽云：「虛空類不得。」僧
J33nB294_p0771b15║云：「如何是清淨法身？」陽云：「白牛吐雪彩，黑馬上烏
J33nB294_p0771b16║雞。」
J33nB294_p0771b17║瞿塘峽口冷煙低，白帝城頭月向西。唱到竹枝聲咽
J33nB294_p0771b18║處，寒猿晴鳥一時啼。
J33nB294_p0771b19║太陽上堂：「夜半烏雞抱鵠卵，天明起來生老鸛。鶴
J33nB294_p0771b20║毛鷹嘴鷺鷥身，卻共烏鴉為侶伴。高入煙霄，低飛
J33nB294_p0771b21║柳岸。向晚歸來仔細看，依稀卻是雲中雁。」
J33nB294_p0771b22║雲擁樓臺山樹低，輕鷗兩兩弄柔荑。可堪月挂秋蘆
J33nB294_p0771b23║影，歷亂銀河烏夜啼。
J33nB294_p0771b24║僧問投子青：「當今年多少？」子云：「月籠丹桂遠，星拱
J33nB294_p0771b25║北辰高。」
J33nB294_p0771b26║輦路江風暗，官庭野草春。傷心庾開府，老作北朝臣。
J33nB294_p0771b27║僧問芙蓉：「如何是曹洞家風？」蓉云：「繩床風雨爛，方
J33nB294_p0771b28║丈草前侵。」
J33nB294_p0771b29║歲月人間促，煙霞此地多。殷勤竹林寺，更得幾回過。
J33nB294_p0771b30║國師三喚侍者。
J33nB294_p0771c01║風前彼我寄相思，歷亂琴心祗自知。今夜月明卿有
J33nB294_p0771c02║約，只愁行露晚來遲。
J33nB294_p0771c03║同安孤峰迥秀，不挂煙蘿，片月橫空，白雲自異。
J33nB294_p0771c04║問余何事棲碧山，笑而不荅心自閒。桃花流水杳然
J33nB294_p0771c05║去，別有天地非人間。
J33nB294_p0771c06║王老師賣身。
J33nB294_p0771c07║王孫落魄走天涯，西望長安客路賒。心事滿腔說不
J33nB294_p0771c08║得，只今誰是魯朱家。
J33nB294_p0771c09║僧問梁山：「如何是和尚家風？」山云：「益陽水急魚行
J33nB294_p0771c10║澀，白鹿松高鳥泊難。」
J33nB294_p0771c11║亭亭孤月照行舟，寂寂長江萬里流。鄉國不知何處
J33nB294_p0771c12║是，雲山漫漫使人愁。
J33nB294_p0771c13║僧問梁山：「如何是正法眼？」山云：「南華裏。」僧云：「為甚
J33nB294_p0771c14║在南華裏？」山云：「為汝問正法眼。」
J33nB294_p0771c15║門徑俯青溪，茆堂古木齊。紅塵飛不到，時有水禽啼。
J33nB294_p0771c16║僧問梁山：「如何是從上傳來底事？」山云：「渡水胡僧
J33nB294_p0771c17║無膝褲，背駝梵夾不持經。」
J33nB294_p0771c18║中庭地白樹棲鴉，冷露無聲濕桂花。今夜月明人盡
J33nB294_p0771c19║望，不知秋思在誰家。
J33nB294_p0771c20║疏山造洞山，值洞早參，疏問：「未有之言，請師示誨。」
J33nB294_p0771c21║洞云：「不諾無人肯。」疏云：「還可功也無？」洞云：「你即今
J33nB294_p0771c22║還功得麼？」疏云：「功不得即無諱處。」洞他日上堂云：
J33nB294_p0771c23║「欲知此事，直須如枯木生花，方與他合。」
J33nB294_p0771c24║壩城春靄五侯家，渭水朝飛上苑花。可是禁煙和野
J33nB294_p0771c25║合，只看仙露倚天斜。
J33nB294_p0771c26║僧問香嚴：「不求諸聖，不重己靈時如何？」嚴云：「萬機
J33nB294_p0771c27║休罷，千聖不攜。」時疏山在眾作嘔聲曰：「是何言歟？」
J33nB294_p0771c28║嚴聞便下座，曰：「適對此僧語，必有不是，致招師叔
J33nB294_p0771c29║如是，未審過在甚麼處？」山云：「萬機休罷，猶有物在；
J33nB294_p0771c30║千聖不攜，亦從人得。如何無過？」嚴云：「卻請師叔道。」
J33nB294_p0772a01║山云：「若教某甲道，須還師資禮始得。」嚴乃禮拜，躡
J33nB294_p0772a02║前問，山云：「何不道肯諾不得全？」嚴云：「肯又肯個甚
J33nB294_p0772a03║麼？諾又諾於阿誰？」山云：「肯即肯他千聖，諾即諾於
J33nB294_p0772a04║己靈。」嚴云：「師叔恁麼道，向去倒屙三十年在。」
J33nB294_p0772a05║留得桃源好避秦，田家父老往來頻。洞中雞犬雲迷
J33nB294_p0772a06║處，不許漁郎更問津。
J33nB294_p0772a07║僧問白馬：「如何是密室中人？」馬云：「纔生不可得，不
J33nB294_p0772a08║貴未生時。」僧云：「是個甚麼不貴未生時？」馬云：「是汝
J33nB294_p0772a09║阿爺。」
J33nB294_p0772a10║寂寂孤鶯啼杏園，寥寥一犬吠桃源。落花芳草無尋
J33nB294_p0772a11║處，萬壑千峰獨閉門。
J33nB294_p0772a12║善權智，上堂：「明月高懸未照前，雪眉人憑玉欄干。
J33nB294_p0772a13║夜深雨過風雷息，客散雲樓酒碗乾。」
J33nB294_p0772a14║蒼蒼竹林寺，杳杳鐘聲晚。荷笠帶斜陽，青山獨歸遠。
J33nB294_p0772a15║淨慈暉，上堂：「谷之神，樞之要，裏許傍參，回途得妙。
J33nB294_p0772a16║雲雖動而常閒，月雖晦而彌照。賓主交參，正偏兼
J33nB294_p0772a17║到。十洲春盡花凋殘，珊瑚樹林日杲杲。」
J33nB294_p0772a18║對水看山別離，孤舟日暮行遲。江北江南春草，獨向
J33nB294_p0772a19║金陵去時。
J33nB294_p0772a20║東林理，上堂：「峰頭駕鐵船，三更日輪杲，心閒不自
J33nB294_p0772a21║明，落葉知誰掃？等閑摘箇鄭州梨，放手原是青州
J33nB294_p0772a22║棗。」
J33nB294_p0772a23║馬嘶白日暮，劍鳴秋氣來。我心渺無際，河上空徘徊。
J33nB294_p0772a24║文殊白椎。
J33nB294_p0772a25║南國佳人畫裏看，霜毫初點曉粧殘。莫勞脂粉施顏
J33nB294_p0772a26║色，窗外梅花拂影寒。
J33nB294_p0772a27║婆生七子。
J33nB294_p0772a28║相從織女舞輕梭，此日天孫已渡河。最是夜涼秋水
J33nB294_p0772a29║碧，支機石上怨聲多。
J33nB294_p0772a30║丹霞淳，上堂：「寶月流輝，澄潭布影，水無蘸月之意，
J33nB294_p0772b01║月無分照之心，水月兩忘，方可稱斷。所以道：『昇天
J33nB294_p0772b02║的事直須颺卻，十成的事直須去卻，擲地金聲不
J33nB294_p0772b03║須回顧著。』若能如是，始解向異類中行。還相委悉
J33nB294_p0772b04║麼？」良久，云：「常行不舉人間步，披毛戴角混塵泥。」
J33nB294_p0772b05║落日五湖遊，煙波處處愁。浮沉千古事，誰與問東流。
J33nB294_p0772b06║枯木成，上堂：「燈籠忽爾笑皚皚，如何露柱亦懷胎？
J33nB294_p0772b07║天明生得白頭女，至今遊蕩不歸來。這冤家，好歸
J33nB294_p0772b08║來，黃花共翠竹，早晚為誰栽？」
J33nB294_p0772b09║危石江中起，孤雲嶺上還。相逢皆得意，何處是鄉關。
J33nB294_p0772b10║寶峰照，上堂：「古人道：『墮肢體，黜聰明，離形去智，同
J33nB294_p0772b11║於大道。』正當恁麼時，且道是甚麼人刪詩書、定禮
J33nB294_p0772b12║樂？還委悉麼？禮云禮云，玉帛云乎哉？樂云樂云，鐘
J33nB294_p0772b13║鼓云乎哉？」
J33nB294_p0772b14║亭亭日午猶虧半，寂寂三更尚未圓。六戶不曾知暖
J33nB294_p0772b15║意，往來常在月明前。
J33nB294_p0772b16║石門易，上堂：「懷胎玉兔，曉過西岑。抱子金雞，夜棲
J33nB294_p0772b17║東嶺。夜明簾外，別是家風。空王殿中，聖凡絕跡。且
J33nB294_p0772b18║道作麼生是夜明簾外事？還委悉麼？正值秋風來
J33nB294_p0772b19║入戶，一聲砧杵落誰家？」
J33nB294_p0772b20║酌酒會臨泉水，把琴好倚長松。南園露葵朝折，西舍
J33nB294_p0772b21║黃粱夜春。
J33nB294_p0772b22║僧問石門：「如何是西來意？」門云：「玉璽不離天子手，
J33nB294_p0772b23║金箱豈許外人知？」
J33nB294_p0772b24║禁苑煙銷玉露清，輕陰搖曳晚波明。長門飛絮曾無
J33nB294_p0772b25║主，半逐春風入鳳城。
J33nB294_p0772b26║報慈，上堂云：「一句遍大地，一句纔問便道，一句問
J33nB294_p0772b27║亦不道。」僧問：「如何是遍大地句？」慈云：「無空闕。」僧云：
J33nB294_p0772b28║「如何是纔問便道句？」慈云：「低聲！低聲！」僧云：「如何是
J33nB294_p0772b29║問亦不道句？」慈云：「便合知時。」
J33nB294_p0772b30║誰家玉笛暗飛聲，散入春風滿洛城。此夜曲中聞折
J33nB294_p0772c01║柳，何人不起故園情。
J33nB294_p0772c02║道者娘生褲。
J33nB294_p0772c03║傲如禰子才名拙，捐似虞翻骨相屯。寂寞山河一杯
J33nB294_p0772c04║土，當年挂劍有何人。
J33nB294_p0772c05║道吾指夾山見船子。
J33nB294_p0772c06║朝餐白石褁舂糧，暮采芳洲杜若香。欲寄深心與明
J33nB294_p0772c07║月，送君南浦動蘭槳。
J33nB294_p0772c08║雪峰鏡清，醍醐毒藥。
J33nB294_p0772c09║羅剎潮頭敵馬當，三江八月似瞿塘。翻將僰道巴渝
J33nB294_p0772c10║曲，譜入新聲教女郎。
J33nB294_p0772c11║淨因覺，上堂：「金雞報曉，丹鳳翱翔；玉樹花開，枯枝
J33nB294_p0772c12║結子。太陽門下，日日三秋；明月堂前，時時九夏。要
J33nB294_p0772c13║會麼？無影樹垂寒澗月，海潮東注斗移西。」
J33nB294_p0772c14║懸流小艇傍雲隈，夢逐寒蘆浪裏回。夜月乍看江上
J33nB294_p0772c15║雪，秋風搖落嶺頭梅。
J33nB294_p0772c16║洞山微，上堂：「日暖風和柳眼青，冰消魚躍浪花生。
J33nB294_p0772c17║當鋒妙得空王印，半夜崑崙戴雪行。」
J33nB294_p0772c18║採菱渡頭風急，策杖村西日斜。杏樹壇邊漁父，桃花
J33nB294_p0772c19║源裏人家。
J33nB294_p0772c20║僧問慧日：「如何是和尚為人一句？」日云：「狗走抖擻
J33nB294_p0772c21║口。」「意旨如何？」日云：「猴愁摟搜頭。」
J33nB294_p0772c22║何處秋風至，蕭蕭送雁群。朝來入庭樹，孤客最先聞。
J33nB294_p0772c23║僧問天童玨：「如何是道？」童云：「十字街頭休砍額。」
J33nB294_p0772c24║破額山前碧玉流，騷人遙駐木蘭舟。春風無限瀟湘
J33nB294_p0772c25║思，欲採蘋花不自由。
J33nB294_p0772c26║法昌遇，上堂：「夜半烏雞誰捉去？石女無端遭指注。
J33nB294_p0772c27║空王令下急搜求，惟心便作軍中主。雲門長驅，溈
J33nB294_p0772c28║山隊伍，列五位鎗旗，布三玄弓弩。藥山持刀，青原
J33nB294_p0772c29║荷斧，石鞏彎弓，禾山打鼓。陣排雪嶺長蛇，兵屯黃
J33nB294_p0772c30║蘗飛虎。木馬帶毛烹，泥牛和角煮。當三軍，犒師旅，
J33nB294_p0773a01║打葛藤，分露布，截海颺塵，橫山簸土。擊玄關，除徼
J33nB294_p0773a02║路，多少平人受辛苦。無邊剎海競紛紛，三界聖凡
J33nB294_p0773a03║無覓處。無覓處，還知否？昨夜雲收天宇寬，依然帶
J33nB294_p0773a04║日啼高樹。」
J33nB294_p0773a05║經過此地無窮事，一望凄然感廢興。渭水故都秦二
J33nB294_p0773a06║世，咸陽秋草漢諸陵。天空絕塞聞邊雁，葉盡孤村見
J33nB294_p0773a07║夜燈。風景蒼蒼多少恨，寒山半出白雲層。
J33nB294_p0773a08║招提燈，上堂：「偏不偏，正不正，那事從來難比並。滿
J33nB294_p0773a09║天風雨骨毛寒，何須更入那伽定。」
J33nB294_p0773a10║武林溪口駐扁舟，溪水隨君向北流。行到荊門望三
J33nB294_p0773a11║峽，莫將孤月對猿愁。
J33nB294_p0773a12║德山凡見僧入門便棒。
J33nB294_p0773a13║灌水蒼藤翠萬重，望中雲水宿諸峰。空山夜半驚雷
J33nB294_p0773a14║起，怒捲寒濤撼蟄龍。
J33nB294_p0773a15║德山示眾云：「道得也三十棒，道不得也三十棒。」臨
J33nB294_p0773a16║濟聞得，謂雒浦曰：「你去問他：道得為甚麼也三十
J33nB294_p0773a17║棒？待伊打汝，接住棒送一送，看他怎麼生？」浦依教
J33nB294_p0773a18║而問，山便打，浦接住送一送，山便歸方丈。
J33nB294_p0773a19║江邊百丈苦風湍，豅口青山百八槃。無事別時休要
J33nB294_p0773a20║別，上江容易下江難。
J33nB294_p0773a21║真歇問僧：「琉璃殿上玉女攛梭，明甚麼邊事？」僧云：
J33nB294_p0773a22║「回互不當機。」歇云：「還有斷續也無？」僧云：「古今不曾
J33nB294_p0773a23║閒。」歇云：「正當不曾問時如何？」僧珍重便出。
J33nB294_p0773a24║藥徑深紅蘚，山窗滿翠微。羨君花下醉，蝴蝶夢中飛。
J33nB294_p0773a25║真歇，上堂：「幻化空身即法身。」遂作舞云：「見麼？見麼？
J33nB294_p0773a26║恁麼見得，過橋村酒美。」又作舞云：「見麼？見麼？恁麼
J33nB294_p0773a27║不見，隔岸野花香。」
J33nB294_p0773a28║門外水流何處，天邊樹遶誰家。山色東西多少，朝朝
J33nB294_p0773a29║幾度雲遮。
J33nB294_p0773a30║唐莊宗問華嚴：「為甚麼不看經？」嚴云：「道泰不傳天
J33nB294_p0773b01║子令，時清休唱太平歌。」
J33nB294_p0773b02║浮雲不共此山齊，山靄蒼蒼望轉迷。曉月暫飛千樹
J33nB294_p0773b03║裏，秋河隔在數峰西。
J33nB294_p0773b04║僧問九峰滿：「如何是不遷意？」峰云：「東生明月，西落
J33nB294_p0773b05║金烏。」僧云：「非師不委。」峰云：「理當則行。」僧禮拜，峰便
J33nB294_p0773b06║打。僧云：「仁義道中，禮拜何咎？」峰云：「來處不明，須行
J33nB294_p0773b07║嚴令。」
J33nB294_p0773b08║青漆船頭畫槳新，紅裙盪槳往來頻。湖心一夕風波
J33nB294_p0773b09║起，便是天涯海角人。
J33nB294_p0773b10║溈山一日見仰山來，即以兩手相交過，各撥三下，
J33nB294_p0773b11║卻豎一指。仰山亦以兩手相交過，各撥三下，卻向
J33nB294_p0773b12║胸前仰一手覆一手，以目瞻視。溈山休去。
J33nB294_p0773b13║金斝又聞泛，玉山還報頹。莫教更漏促，趁取月明回。
J33nB294_p0773b14║法眼與李國主同觀牡丹花，說偈曰：「擁毳對芳叢，
J33nB294_p0773b15║由來趣不同。髮從今日白，花是去年紅。艷冶隨朝
J33nB294_p0773b16║露，馨香逐晚風。何須待零落，然後始知空。」主頓悟
J33nB294_p0773b17║其意。
J33nB294_p0773b18║檇李城邊落日新，幾家煙火傍星辰。郊原父老知誰
J33nB294_p0773b19║力，白草黃花總一春。
J33nB294_p0773b20║僧問洞山：「如何是毘盧師法身主？」山云：「禾莖粟榦。」
J33nB294_p0773b21║海燕西飛白日斜，天門遙望五侯家。樓臺深鎖無人
J33nB294_p0773b22║到，落盡東風第一花。
J33nB294_p0773b23║僧問曹山：「如何是法身主？」山云：「謂秦無人。」僧云：「這
J33nB294_p0773b24║個莫便是否？」山云：「斬。」
J33nB294_p0773b25║居延城外獵夫驕，白草連天野火燒。玉靶角弓珠勒
J33nB294_p0773b26║馬，漢家將賜霍嫖姚。
J33nB294_p0773b27║僧問雲居：「如何是諸佛師？」居喝云：「這田庫奴。」僧禮
J33nB294_p0773b28║拜。居云：「你作麼生會？」僧喝云：「這老和尚。」居云：「元來
J33nB294_p0773b29║不會。」僧作舞出去。居云：「沿臺槃乞兒。」
J33nB294_p0773b30║回風度雨渭城西，細草新花踏作泥。聞道輞川多勝
J33nB294_p0773c01║事，玉壺春酒正堪攜。
J33nB294_p0773c02║雲居蹋山。
J33nB294_p0773c03║天門中斷楚江開，碧水東流直北迴。兩岸青山相對
J33nB294_p0773c04║出，孤帆一片日邊來。
J33nB294_p0773c05║臨濟三度被打，如拂蒿枝。
J33nB294_p0773c06║海棠花下忽經年，楊柳風前幸可憐。我憶玉人看不
J33nB294_p0773c07║見，空餘啼鳥畫橋邊。
J33nB294_p0773c08║靈雲見桃花。
J33nB294_p0773c09║夢裏相逢不偶然，章華臺畔楚王前。卻疑環佩人何
J33nB294_p0773c10║往，小月峰頭落照偏。
J33nB294_p0773c11║夾山猿抱鳥啼。
J33nB294_p0773c12║長楊廣陌水西東，猶有承平京雒風。五百禁煙寒食
J33nB294_p0773c13║夜，千家絲管畫圖中。
J33nB294_p0773c14║遵布衲浴佛。
J33nB294_p0773c15║鏡裏嵐光削翠巖，花前繫馬勒金街。潮生正是郎來
J33nB294_p0773c16║路，莫待潮來便舉帆。
J33nB294_p0773c17║韓文公于侍者邊得個入處。
J33nB294_p0773c18║湖田甌窶不可居，高成沙鹵下成渠。昨夜水長三四
J33nB294_p0773c19║尺，橫截亂流來捕魚。
J33nB294_p0773c20║金峰，上堂云：「事存函蓋合，理應箭鋒拄。還有人道
J33nB294_p0773c21║得麼？」時有僧出禮拜，峰云：「相見易得好，共住難為
J33nB294_p0773c22║人。」便下座。
J33nB294_p0773c23║玉帛徵賢楚客稀，猿啼相送武陵歸。潮頭望入桃花
J33nB294_p0773c24║去，一片春帆帶雨飛。
J33nB294_p0773c25║僧問同安丕：「無情還解說法也無？」安云：「玉犬夜行，
J33nB294_p0773c26║不知天曉。」
J33nB294_p0773c27║冰河曉徹靜無塵，二水中空轉月輪。砧杵萬家渾是
J33nB294_p0773c28║夢，飛飛白雁往來頻。
J33nB294_p0773c29║僧問同安丕：「迷頭認影如何止？」安云：「告阿誰？」僧云：
J33nB294_p0773c30║「如何即是？」安云：「從人覓即轉遠也。」僧云：「不從人覓
J33nB294_p0774a01║時如何？」安云：「頭在甚麼處？」
J33nB294_p0774a02║無定河邊暮笛聲，赫連臺畔旅人情。函關歸路干餘
J33nB294_p0774a03║里，一夕秋風白髮生。
J33nB294_p0774a04║僧問廣濟：「溫伯雪與仲尼相見時如何？」濟云：「此間
J33nB294_p0774a05║無恁麼人。」
J33nB294_p0774a06║沅水悠悠湘水春，臨岐一望一沾巾。信陵門下三千
J33nB294_p0774a07║客，若到長沙見幾人。
J33nB294_p0774a08║僧問雲居昌：「相逢不相識時如何？」昌云：「既相逢，為
J33nB294_p0774a09║甚麼不相識？」
J33nB294_p0774a10║萬里辭家事鼓鼙，金陵驛路楚雲西。江春不肯留行
J33nB294_p0774a11║客，草色青青送馬蹄。
J33nB294_p0774a12║龐居士見丹霞，大笑作舞。
J33nB294_p0774a13║美人芳香遍肢體，況復朱顏發清醴。解衣雜坐淳于
J33nB294_p0774a14║髡，醉後不知胡所底。
J33nB294_p0774a15║投子下禪床。
J33nB294_p0774a16║苧蘿村裏儘風流，何事春山帶雨愁。病起微軀越嬌
J33nB294_p0774a17║怯，對人無語但含羞。
J33nB294_p0774a18║僧問寶蓋：「不居正位的人如何行履？」蓋云：「紅焰叢
J33nB294_p0774a19║中駿馬嘶。」
J33nB294_p0774a20║瑤池阿母綺窗開，黃竹歌聲動地哀。八駿日行三萬
J33nB294_p0774a21║里，穆王何事不重來。
J33nB294_p0774a22║僧問大死翁：「如何是正中偏？」翁云：「面黑老婆披白
J33nB294_p0774a23║練。」「如何是偏中正？」翁云：「白頭翁子著皂衫。」「如何是
J33nB294_p0774a24║正中來？」翁云：「屎裏翻筋斗。」「如何是兼中至？」翁云：「雪
J33nB294_p0774a25║刃籠身不自傷。」「如何是兼中到？」翁云：「崑崙夜裏行
J33nB294_p0774a26║向上。」「還有事也無？」翁云：「捉得烏龜喚作鱉。」乞師再
J33nB294_p0774a27║垂方便。翁云：「入山逢虎臥，出谷鬼來牽。」「何得干戈
J33nB294_p0774a28║相待？」翁云：「三兩線，一觔麻。」
J33nB294_p0774a29║與君青眼客，共有白雲心。不向東山去，日令春草深。
J33nB294_p0774a30║僧問北山：「斷言語、絕思惟處，乞師指示。」山云：「滴水
J33nB294_p0774b01║一入石。」
J33nB294_p0774b02║爾向空山坐，我向空山臥。只愁飛鳥來，亂沓青苔破。
J33nB294_p0774b03║雪竇宗，上堂：「澗底泥牛金貼面，山頭石女著真紅。
J33nB294_p0774b04║繫驢橛上生芝草，不是雲靄香爐峰。」
J33nB294_p0774b05║水流絕澗終日，草長深山暮春。犬吠雞鳴幾處，條桑
J33nB294_p0774b06║種杏何人。
J33nB294_p0774b07║烏臼打玄、紹二上座。
J33nB294_p0774b08║門外青帘颭水新，往來江口祀潮神。江南江北風濤
J33nB294_p0774b09║起，只見潮頭不見人。
J33nB294_p0774b10║僧問大同：「如何是十二時？」同云：「子丑寅卯。」
J33nB294_p0774b11║去年從征新入州，今年還鄉乍褁頭。田家養子似豚
J33nB294_p0774b12║犢，菽麥不分還牧牛。
J33nB294_p0774b13║天皇示龍潭云：「任性逍遙，隨緣放曠，但盡凡心，別
J33nB294_p0774b14║無聖解。」
J33nB294_p0774b15║花草縈紆水蔚藍，陂塘雲木曉相參。阿承家有黃頭
J33nB294_p0774b16║女，遍種柔桑教養蠶。
J33nB294_p0774b17║光孝週，上堂：「回互不回互，覷見沒可睹。透出祖師
J33nB294_p0774b18║關，踏斷人天路。阿呵呵，悟不悟，落花流水知何處？」
J33nB294_p0774b19║行盡江南數十程，曉風殘月入華清。朝元閣上西風
J33nB294_p0774b20║急，都入長楊作雨聲。
J33nB294_p0774b21║卍庵上堂云：「去年寒食後，今年寒食前，日日是好
J33nB294_p0774b22║日，不是正中偏。」
J33nB294_p0774b23║洞庭湖西秋月輝，瀟湘江北早鴻飛。醉客滿船歌白
J33nB294_p0774b24║苧，不知霜露入秋衣。
J33nB294_p0774b25║僧問雲蓋景：「國土晏清，功歸何處？」蓋云：「銀臺門下
J33nB294_p0774b26║不展賀。」僧云：「轉功無位時如何？」蓋云：「王家事宛然。」
J33nB294_p0774b27║僧云：「如何是閫外底事？」蓋云：「畫鼓聲終後，將軍不
J33nB294_p0774b28║點頭。」
J33nB294_p0774b29║天山雪後海風寒，橫笛偏吹行路難。磧裏征人三十
J33nB294_p0774b30║萬，一時回首月中看。
J33nB294_p0774c01║僧問禾山陰：「王子未來登，誰人當治化？」山云：「閫外
J33nB294_p0774c02║不行邊塞令，將軍自致太平年。」僧云：「恁麼則治化
J33nB294_p0774c03║之功猶不當。」山云：「亦有當。」僧云：「如何是當？」山云：「十
J33nB294_p0774c04║方國土盡屬於王。」
J33nB294_p0774c05║秦時明月漢時關，萬里長征人未還。但使龍城飛將
J33nB294_p0774c06║在，不教牧馬度陰山。
J33nB294_p0774c07║僧問烏牙：「螮蝀飲雲根時如何？」牙云：「金輪天子下
J33nB294_p0774c08║閻浮，銕縵頭上金花異。」僧云：「正當恁麼時如何？」牙
J33nB294_p0774c09║云：「當今不坐靈明殿，畫鼓休停八佾音。」
J33nB294_p0774c10║不寢聽金鑰，因風想玉珂。明朝有封事，數問夜如何。
J33nB294_p0774c11║夾山掘深坑，汝不打殺老僧，老僧打殺汝。
J33nB294_p0774c12║琵琶一曲最銷魂，馬上黃花逐戍屯。西出涼州千萬
J33nB294_p0774c13║里，只今猶自恨長門。
J33nB294_p0774c14║大顛擯首座。
J33nB294_p0774c15║金谷春深日影浮，新粧昨夜墮高樓。因憐薄命人多
J33nB294_p0774c16║少，紅葉誰題出御溝。
J33nB294_p0774c17║道吾因僧問：「如何是和尚深深處？」吾下禪床作女
J33nB294_p0774c18║人拜云：「謝子遠來，無可抵對。」
J33nB294_p0774c19║垂柳垂楊覆曉煙，種來多在六橋邊。風流莫被人攀
J33nB294_p0774c20║折，長送青陰入畫船。
J33nB294_p0774c21║楚王城外水東流。
J33nB294_p0774c22║羊車複道冷春沙，草長羅裙窣地花。脂粉幾經亡國
J33nB294_p0774c23║後，路人猶共玉鉤斜。
J33nB294_p0774c24║趙州因僧問：「毫釐有差時如何？」州云：「天地懸隔。」僧
J33nB294_p0774c25║云：「毫釐無差時如何？」州云：「天地懸隔。」
J33nB294_p0774c26║生長長干小市中，龍山漁浦對西東。分明咫尺天河
J33nB294_p0774c27║路，不到填橋不肯通。
J33nB294_p0774c28║九峰滿問僧：「近離甚處？」僧云：「閩中。」峰云：「遠涉不易。」
J33nB294_p0774c29║僧云：「不難，動步便到。」峰云：「有不動步者麼？」僧云：「有。」
J33nB294_p0774c30║峰云：「爭得到此間？」僧無對，峰以拄杖趁下。
J33nB294_p0775a01║雕弓白羽獵初回，薄夜牛羊復下來。夢水河邊秋草
J33nB294_p0775a02║合，黑山峰外陣雲開。
J33nB294_p0775a03║曹山孝滿，曹山顛酒。
J33nB294_p0775a04║羽客笙歌此地違，離筵數處白雲飛。蓬萊闕下長相
J33nB294_p0775a05║憶，桐柏山頭去不歸。
J33nB294_p0775a06║僧問白雲：「如何是主中主？」雲云：「汝還具眼麼？」僧云：
J33nB294_p0775a07║「恁麼則學人歸堂去也。」雲云：「猢猻入布袋。」
J33nB294_p0775a08║門前綠樹無啼鳥，亭下蒼松有落花。聊與東風論個
J33nB294_p0775a09║事，十分春色落誰家。
J33nB294_p0775a10║龍冊悟因僧問：「正位中還有人成佛否？」冊云：「誰是
J33nB294_p0775a11║眾生？」僧云：「若恁麼則總成佛也。」冊云：「還我正位來。」
J33nB294_p0775a12║僧云：「如何是正位？」冊云：「汝是眾生。」
J33nB294_p0775a13║秋至山寒水冷，春來柳綠花紅。一點動隨萬變，江村
J33nB294_p0775a14║煙雨濛濛。
J33nB294_p0775a15║韶國師上堂：「大凡言句，應須絕滲漏始得。」時有僧
J33nB294_p0775a16║問：「如何是絕滲漏的句？」師云：「汝口是鼻孔。」
J33nB294_p0775a17║日照香爐生紫煙，遙看瀑布挂前川。飛流直下三千
J33nB294_p0775a18║尺，疑是銀河落九天。
J33nB294_p0775a19║南泉異類中行。
J33nB294_p0775a20║混跡屠沽變姓名，南山鞭犢早歸耕。三時負耒常勞
J33nB294_p0775a21║苦，中夜旋聞鞞鐸聲。
J33nB294_p0775a22║宏智，上堂：「心不能緣，口不能議。直饒退步荷擔，切
J33nB294_p0775a23║忌當頭觸諱。風月寒清古渡頭，夜船撥轉琉璃地。」
J33nB294_p0775a24║江上年年春草，津頭日日行人。借問山陰遠近，但聞
J33nB294_p0775a25║薄暮鐘聲。
J33nB294_p0775a26║大洪預上堂：「丹山無彩鳳，寶殿不留冠。有時憨，有
J33nB294_p0775a27║時癡，非我途中爭得知？」
J33nB294_p0775a28║空山不見人，但聞人語響。返景入深林，復照青苔上。
J33nB294_p0775a29║治平，上堂：「優游實際妙明家，轉步移身指落霞。無
J33nB294_p0775a30║限白雲猶不見，夜乘明月出蘆花。」
J33nB294_p0775b01║木末芙蓉花，山中發紅萼。澗戶寂無人，紛紛開且落。
J33nB294_p0775b02║圓通真際，上堂：「長連床上佛陀耶。」
J33nB294_p0775b03║人閒桂花落，夜靜深山空。月出驚啼鳥，時聞寒澗中。
J33nB294_p0775b04║大愚芝，上堂：「大洋波底排斑立，從頭第二鬢毛斑。
J33nB294_p0775b05║為甚麼不道第一鬢毛斑？要會麼？金蕊銀絲成玉
J33nB294_p0775b06║露，高僧不坐鳳凰臺。」
J33nB294_p0775b07║青雀西飛竟未回，君王長在集靈臺。侍臣最有相如
J33nB294_p0775b08║渴，不賜金莖露一杯。
J33nB294_p0775b09║北院參洞山，山上堂云：「坐斷主人公，不落第二見。」
J33nB294_p0775b10║院出眾云：「須知有一人不合伴。」山云：「猶是第二見。」
J33nB294_p0775b11║院便掀倒禪床。山云：「老兄作麼生？」院云：「待某甲舌
J33nB294_p0775b12║頭爛，即向和尚道。」後辭洞山，擬入嶺，山云：「善為飛
J33nB294_p0775b13║猿，嶺峻好看。」院沉吟，山召：「通闍黎！」院應諾。山云：「何
J33nB294_p0775b14║不入嶺去？」院因有省，更不入嶺。
J33nB294_p0775b15║北斗挂須彌，杖頭挑日月。林泉好商量，夏末秋風切。
J33nB294_p0775b16║僧問廣德：「魚向深潭難避網，龍居淺水卻難尋時
J33nB294_p0775b17║如何？」德云：「遍體崑崙黑，通身一點霜。」
J33nB294_p0775b18║五白貓兒爪距獰，養來堂上絕蟲行，分明樹上安身
J33nB294_p0775b19║法，切忌遺言許外生。
J33nB294_p0775b20║僧問石門：「如何是靈利的物？」門云：「古墓毒蛇頭戴
J33nB294_p0775b21║角。」又云：「維摩不離方丈室，文殊未到卻先知。」又云：
J33nB294_p0775b22║「垢膩汗衫皂角洗。」
J33nB294_p0775b23║扶桑出日頭，黃河輥底流，六六三十六，陝府灌銕牛。
J33nB294_p0775b24║僧問紫陵：「如何是五逆的人？」陵云：「放火夜燒無相
J33nB294_p0775b25║宅，天明戴帽入長安。」僧云：「如何是孝順的人？」陵云：
J33nB294_p0775b26║「步步手提無米飯，斂手堂前不舉頭。」
J33nB294_p0775b27║泥蛟咬石鱉，露柱啾啾叫。須彌打一棒，閻老呵呵笑。
J33nB294_p0775b28║僧問羅漢琛：「如何是沙門正命食？」琛云：「喫得麼？」僧
J33nB294_p0775b29║云：「欲喫此食，作何方便？」琛云：「塞卻你口。」僧問香嚴：
J33nB294_p0775b30║「如何是正命食？」嚴以手撮而示之。
J33nB294_p0775c01║有不有，空不空，笊籬撈取西北風。
J33nB294_p0775c02║白龍因僧問：「請師荅無賓主話。」龍云：「昔年曾記得。」
J33nB294_p0775c03║僧云：「即今如何？」龍云：「非但耳聾，亦兼眼暗。」仙宗因
J33nB294_p0775c04║僧問：「請師荅無賓主話。」宗云：「向無賓主處問將來。」
J33nB294_p0775c05║一六二六，其事已足。一九二九，我要喫酒。長伸兩腳
J33nB294_p0775c06║眠一寤，起來天地還依舊。
J33nB294_p0775c07║僧問大洪恩：「三玄三要即不問，五位君臣事若何？」
J33nB294_p0775c08║洪云：「非公境界。」僧云：「恁麼則木人撫掌，石女呵呵。」
J33nB294_p0775c09║洪云：「杓卜聽虛聲，熱睡饒譫語。」僧云：「若不上來伸
J33nB294_p0775c10║此問，焉能得見少林機？」洪云：「放過即不可。」隨後便
J33nB294_p0775c11║打。
J33nB294_p0775c12║朝朝日出東方，夜夜月落西戶。如今大宋官家，盡是
J33nB294_p0775c13║金枝玉樹。
J33nB294_p0775c14║瑯琊，上堂：「剪除猖寇，掃蕩攙搶，猶是功勳邊事；君
J33nB294_p0775c15║臣道合，海晏河清，猶是法身邊事。作麼生是衲僧
J33nB294_p0775c16║本分事？」良久，云：「透網金鱗猶滯水，回途石馬出沙
J33nB294_p0775c17║籠。」
J33nB294_p0775c18║面西行向東，北斗震離宮。道去何曾去，騎牛臥牧童。
J33nB294_p0775c19║十方薄伽梵，一路涅槃門。乾峰扇子，雲門拄杖。
J33nB294_p0775c20║屈原死在五月五，家家門前懸艾虎。可憐鑼鼓鬧喧
J33nB294_p0775c21║天，逢人盡看蛟龍舞。
J33nB294_p0775c22║大梅聞鼯鼠聲。
J33nB294_p0775c23║雒鐘東應，銅山西崩。鼯鼠鼯鼠，五技而窮。
J33nB294_p0775c24║陳操見資福，福畫一圓相，後掩門。
J33nB294_p0775c25║好個阿師，被人促敗。關門打鼓，鼓聲在外。
J33nB294_p0775c26║前三三，後三三。
J33nB294_p0775c27║六六三十六，九九八十一。二一添作九，逢五進一七。
J33nB294_p0775c28║首山竹篦子。
J33nB294_p0775c29║張湯舞文，蕭何造律，漢帝飾經術，秦吏善刀筆，撞著
J33nB294_p0775c30║一班乳虎蒼鷹，從來沒處叫屈。
J33nB294_p0776a01║僧問鼎州：「垂一足。」州云：「坐久成勞。」
J33nB294_p0776a02║見怪不怪，其怪自敗。鼎州誠實之言，將一箇鈯斧子
J33nB294_p0776a03║貴買賤賣。若信不及，少待少待。
J33nB294_p0776a04║雲門面南看北斗。
J33nB294_p0776a05║北斗七星高，哥舒夜帶刀。沒梯兒扒在天上，迭肚子
J33nB294_p0776a06║過橋。從來天子重英豪。
J33nB294_p0776a07║雲巖問藥山：「如何是異類中行？」山云：「吾今日困倦。」
J33nB294_p0776a08║金毛獅子變作狗，三腳驢兒弄蹄走。這回困倦草裏
J33nB294_p0776a09║眠，引得曹山好顛酒。
J33nB294_p0776a10║龐居士見則川。
J33nB294_p0776a11║投我木桃，報以瓊瑤。既見君子，鼓瑟吹簫。吹簫鼓琴，
J33nB294_p0776a12║燕樂嘉賓之心。
J33nB294_p0776a13║僧問雲門：「一念不起，還有過也無？」門云：「須彌山。」
J33nB294_p0776a14║須彌山，當面擲，金烏玉兔兩旁出。雲門一訣未醒醒，
J33nB294_p0776a15║直待當來問彌勒。
J33nB294_p0776a16║護國一場懡㦬。
J33nB294_p0776a17║殺人須見血，為人須為徹。大丈夫轟轟烈烈，項羽婦
J33nB294_p0776a18║寺之仁印，刓敝而不與七十餘戰，未免一跌。
J33nB294_p0776a19║法眼問覺上座：「船來陸來？」覺退卻，問旁僧：「適來這
J33nB294_p0776a20║僧具眼不具眼？」
J33nB294_p0776a21║腦後見腮，莫與往來。江湖上也有好漢，識得大官人
J33nB294_p0776a22║姓柴。沒擺布，弄癡呆，說向人前別賣乖。咄！羞也不識。
J33nB294_p0776a23║趙州放下著，擔取去。
J33nB294_p0776a24║弄丸雖巧，不如承蜩。桀之犬，可以吠堯。
J33nB294_p0776a25║臨濟打院主，次打典座。
J33nB294_p0776a26║咸陽三月火，宮殿盡遭焚。說起長平事，當時愁殺人。
J33nB294_p0776a27║清淨本然，云何忽生山河大地？
J33nB294_p0776a28║清淨本然，只恁麼舉。差之毫釐，失之千里。
J33nB294_p0776a29║洞山與密師伯過水，拈起木橋。
J33nB294_p0776a30║拈起木橋，相煎太急。一呼便下，直恁省力。後來者何
J33nB294_p0776b01║不棹頭竟去，先行者何不叫喚不回。左伯桃，羊角哀，
J33nB294_p0776b02║豈是閒相識。
J33nB294_p0776b03║九峰：「釋迦慳，迦葉富，百歲老兒分夜燈。」
J33nB294_p0776b04║真個富，月明海底珊瑚樹；果然貧，布袋長汀乞一文。
J33nB294_p0776b05║也不富，也不貧，滿山落葉盡黃金，百歲老兒分夜燈。
J33nB294_p0776b06║不如吹滅了，一總暗中行。
J33nB294_p0776b07║石柱到洞山四種人語。
J33nB294_p0776b08║相逢拍手笑呵呵，石馬金牛事若何。見說烏龜啣月
J33nB294_p0776b09║走，燈籠緣壁渡滹沱。孟嘗君，平原君，春申君，信陵君。
J33nB294_p0776b10║去去去，東方先生，烏有先生。
J33nB294_p0776b11║僧問金峰：「四海晏清時如何？」峰云：「猶是階下漢。」
J33nB294_p0776b12║「太平本是將軍致，不許將軍見太平。銷鋒鏑，鑄金人。
J33nB294_p0776b13║幾年戎馬遍華林。」良久云：「得已不已。」
J33nB294_p0776b14║白馬井底蝦，驀吞卻月。
J33nB294_p0776b15║萬里一條銕，從本無枝葉，誰家美人吹玉笛？梅花調
J33nB294_p0776b16║裏宮商別。死蝦驀吞卻月，杜鵑夜半猶啼血，可惜許
J33nB294_p0776b17║公孫子陽井底蛙，長安空向夢中說。
J33nB294_p0776b18║崇壽凳子，周匝有餘。雲門凳子，天地懸隔。
J33nB294_p0776b19║玄者聽其為烏，白者聽其為鵠。鶴頸也不須截，鳧頸
J33nB294_p0776b20║也不須續。程不識刁斗自嚴，李將軍從無部曲。
J33nB294_p0776b21║永嘉參六祖。
J33nB294_p0776b22║週週折折，團團圈圈，七搭八搭，這邊那邊，恁般地許
J33nB294_p0776b23║他一宿悟去，葛獠子也太廉纖。
J33nB294_p0776b24║曹山五位對賓。
J33nB294_p0776b25║水晶宮露重，此夜靜無聲。雲漢千江影，家家見月明。
J33nB294_p0776b26║仰山雪獅子。
J33nB294_p0776b27║大雪紛紛下，柴米都長價。小釋迦著水賣油，一半王
J33nB294_p0776b28║一半霸。有的道解弄獅子，有的道明一色邊，一在鑽
J33nB294_p0776b29║龜打卦。
J33nB294_p0776b30║欽山豎拳開掌。
J33nB294_p0776c01║堅白異同，是非多寡。放開五箇指頭，捏聚共成一把。
J33nB294_p0776c02║紛紛學士滿蘭陵，朝說碧雞，暮譚黃馬。
J33nB294_p0776c03║婆子偷趙州筍。
J33nB294_p0776c04║今夕何夕，三星在天，千里姻緣使線牽。風魔了，張解
J33nB294_p0776c05║元。
J33nB294_p0776c06║保福簽瓜。
J33nB294_p0776c07║鄴下流風，南皮高躅。沉李浮瓜，云胡不樂。仲宣獨步
J33nB294_p0776c08║于漢南，孔璋鷹揚于河朔。
J33nB294_p0776c09║南泉摩尼珠。
J33nB294_p0776c10║和氏之璧，隨侯之珠，得之則有，失之則無。王老師，王
J33nB294_p0776c11║老師，賣寶遇著瞎波斯。去！汝不會我語。鄭人買圖而
J33nB294_p0776c12║還其珠。
J33nB294_p0776c13║禾山打鼓。
J33nB294_p0776c14║辱卿辱孤，禰衡撾鼓。可憐後來，遇著黃祖。
J33nB294_p0776c15║雲門六不收。
J33nB294_p0776c16║六不收，一不立，強中強，吉中吉。摩訶般若波羅蜜。
J33nB294_p0776c17║巖頭黃巢劍，僧舉似雪峰，峰打趕。
J33nB294_p0776c18║肐膊彎彎只居裏。僧孺姓牛，逢吉姓李。
J33nB294_p0776c19║藥山久不陞座。
J33nB294_p0776c20║掩耳盜鈴，偷香塞鼻。若解背陰而行，到處滅景絕跡。
J33nB294_p0776c21║雲門餬餅。
J33nB294_p0776c22║食餅食餅，餅中有毒，專諸刺王，刀在魚腹。
J33nB294_p0776c23║趙州急水打毬，僧問投子。
J33nB294_p0776c24║急水打毬，夜叉踏碓。兔死狐悲，物傷其類。
J33nB294_p0776c25║藥山與雲巖遊，山抽刀驀口一砍。
J33nB294_p0776c26║抽刀在手，干將高懸。從來劍術，歐冶相傳。
J33nB294_p0776c27║僧問梁山：「如何是西來意？」山云：「莫亂道。」
J33nB294_p0776c28║秦并天下，焚書坑儒，切忌偶語，於法當誅。
J33nB294_p0776c29║首山：「冬至寒食一百五。」
J33nB294_p0776c30║清明三月三，重陽九月九。不是你娘墳，何須來奠酒。
J33nB294_p0777a01║首山念汾陽，昭播揚家醜。
J33nB294_p0777a02║僧問大隨：「如何是室中燈？」隨云：「三人證龜成鱉。」
J33nB294_p0777a03║指鹿為馬，證龜成鱉。曾參親手殺人，阿母也沒得說。
J33nB294_p0777a04║室中燈，室中燈，門前鬼火碧燐燐。
J33nB294_p0777a05║僧問瑞巖：「如何是誕生王子？」巖云：「深宮引不出。」
J33nB294_p0777a06║玉殿苔生，深宮不出。監國者有是有非，撫軍者或得
J33nB294_p0777a07║或失。君不見，博望門前車馬多，巫盡事起當奈何。
J33nB294_p0777a08║僧問興化：「軍旗急速時如何？」化云：「日料半觔餐。」
J33nB294_p0777a09║增灶減灶，兵法巧妙。一日半觔，本分草料。
J33nB294_p0777a10║夾山，戶挂凋林，影中辨取。
J33nB294_p0777a11║秋水飛孤鶩，長天映落霞。夕陽衰草野人家，好一幅
J33nB294_p0777a12║黃鶴山樵筆意。看得眼花。
J33nB294_p0777a13║臨濟會下，同學二人相問，濟云：「要會臨濟賓主句，
J33nB294_p0777a14║問取堂中二禪客。」
J33nB294_p0777a15║主賓相見，不犯鋒鋩。雙雙乳燕，飛落雕梁。
J33nB294_p0777a16║雲門顧鑒咦。
J33nB294_p0777a17║太行山前，白日打劫。顧鑒咦，慣作賊，也能殺，也能活。
J33nB294_p0777a18║僧問天寧：「夜半正明，天曉不露。」寧云：「滿船空載月，
J33nB294_p0777a19║漁父宿蘆花。」
J33nB294_p0777a20║抱卵歸霄漢，懷胎到翠微。一片月，滿船魚。漫向離騷
J33nB294_p0777a21║更卜居。
J33nB294_p0777a22║鏡清問僧趙州喫茶話，僧便去。
J33nB294_p0777a23║人將語試，水將石試。紅粉賣與佳人，寶劍贈與烈士。
J33nB294_p0777a24║投子有眼無耳朵，六月火裏坐。
J33nB294_p0777a25║黃絹幼婦，紛紛露布。可憐天下人，邯鄲學唐步。
J33nB294_p0777a26║黃龍三關。
J33nB294_p0777a27║得放手時須放手，得饒人處且饒人。天道好還，造物
J33nB294_p0777a28║忌盈。
J33nB294_p0777a29║玄沙虎。
J33nB294_p0777a30║於菟於菟，也太糊塗。子食其母，不順不孝。母食其子，
J33nB294_p0777b01║何罪何辜。住住住，看取釣魚船上猛虎口，飛出活烏
J33nB294_p0777b02║雛。
J33nB294_p0777b03║臨濟人境俱奪。
J33nB294_p0777b04║群盜滿山，赭衣當路。天乎何為，罹斯塗苦。
J33nB294_p0777b05║趙州到黃蘗，救火救火。
J33nB294_p0777b06║相如獻秦璧，張儀割商於。戰國重策士，孰敢言其非。
J33nB294_p0777b07║潦倒趙州，顛狂黃蘗，大家燒了嘴唇皮。
J33nB294_p0777b08║鏡清，一點水墨，兩處成龍。
J33nB294_p0777b09║以沙代米，喚甕作鐘。韓幹畫馬，鏡清畫龍。知麼知麼？
J33nB294_p0777b10║葉公好的不是真龍。
J33nB294_p0777b11║香林臘月火燒山。雪竇云：「翹松鶴冷，蹋雪人寒。」
J33nB294_p0777b12║臘月燒山，鶴冷人寒。有錢的紅爐煖閣，沒錢的穿個
J33nB294_p0777b13║破布衫。難難難，一條路九曲三灣。
J33nB294_p0777b14║僧問聲聞見性，雪峰三下，巖頭三掌。
J33nB294_p0777b15║一棒一條痕，一掌一握血。兩箇沒鼻孔阿翁，可惜出
J33nB294_p0777b16║門合轍。同條死，同條生，奯公奯公漫饒舌。
J33nB294_p0777b17║南泉令趙州看庵主。
J33nB294_p0777b18║墨翟善守，公輸善攻，挖壁洞回來討賞。這老漢太不
J33nB294_p0777b19║唧溜，長他人志氣，滅自己威風。
J33nB294_p0777b20║長慶羚羊挂角。
J33nB294_p0777b21║也不用伏龍肝，也不用羚羊角，牛溲馬浡總不奈何，
J33nB294_p0777b22║只一味賽貍貓老鼠藥。
J33nB294_p0777b23║南院令合是汝行。
J33nB294_p0777b24║執鞭笞，愚黔首。虎狼之國，慣得便宜。侗疑虛喝，逢人
J33nB294_p0777b25║輒開大口。令合是汝行，羞羞播揚家醜。
J33nB294_p0777b26║仰山打大禪佛四藤條。
J33nB294_p0777b27║好頓烏藤，是賞是罰。翻身轉來，還欠一踏。大禪佛，大
J33nB294_p0777b28║禪佛，逢人切忌誇口說。
J33nB294_p0777b29║智門蚌含明月，兔子懷胎。
J33nB294_p0777b30║寒山逢拾得，普賢見文殊。雲門一句子，你知我也知。
J33nB294_p0777c01║新來添得好兒子，人人道老蚌出雙珠。
J33nB294_p0777c02║雪峰前五棒，後五棒。
J33nB294_p0777c03║殺人刀，活人劍，山頭放出連珠箭。翻思臨濟拂蒿枝，
J33nB294_p0777c04║肋下拳救得一半。
J33nB294_p0777c05║雪峰三相見。
J33nB294_p0777c06║聽瞎子說謊，替古人擔憂。沒來由，沒來由。
J33nB294_p0777c07║孚上座到雪峰，一見便下，來日入方丈云：「昨日觸
J33nB294_p0777c08║忤和尚。」
J33nB294_p0777c09║假小心，最大膽，雪峰令行，爭敢爭敢。從來一棒不饒
J33nB294_p0777c10║人，有罪者赦，無罪者斬。
J33nB294_p0777c11║興化旻德長老話。
J33nB294_p0777c12║不識得的虎韜豹略，識得的斷簡殘編，說破那直半
J33nB294_p0777c13║文錢。諸葛不生諸葛子，一代新鮮一代湮。
J33nB294_p0777c14║玄沙見鼓山來，作一圓相，又云：「我得汝不得。」
J33nB294_p0777c15║只許州官兒放火，不許小百姓點燈。天不平，地不平，
J33nB294_p0777c16║人心不平。
J33nB294_p0777c17║愚庵示眾：「五臺山上雲蒸飯，佛殿街前狗尿天，剎
J33nB294_p0777c18║竿頭上煎䭔子，三箇猢猻夜簸錢。」良久，云：「東。且道
J33nB294_p0777c19║是那個東字？還是東西的東字？還是冬夏的冬字？」
J33nB294_p0777c20║復云：「蒼天，蒼天。」
J33nB294_p0777c21║一東二冬，你儂我儂。雷峰夕照，南屏晚鐘。開船去，湖
J33nB294_p0777c22║心亭上打冬哄。
J33nB294_p0777c23║僧問寶壽：「對賓不對賓？」壽云：「不接客。」
J33nB294_p0777c24║寒雨連江夜入吳，平明送客楚山孤。雒陽親友如相
J33nB294_p0777c25║問，一片冰心在玉壺。
J33nB294_p0777c26║愚庵皂角子。
J33nB294_p0777c27║紫陌晴光動綺羅，別來離恨為君多。池臺晝靜無人
J33nB294_p0777c28║見，低轉長眉掃綠波。
J33nB294_p0777c29║愚庵入室次，僧禮拜起，庵以草鞋覆桌上云：「是何
J33nB294_p0777c30║意旨？」僧一喝，庵云：「是何意旨？」僧又喝，庵直打赶出。
J33nB294_p0778a01║橫籬獨山頭，有天沒日頭。竊鉤者誅，竊國者侯。顏子
J33nB294_p0778a02║淵餓得個腰細肚皮軟，柳盜跖殺人不眨眼。飲美酒，
J33nB294_p0778a03║坐高樓。
J33nB294_p0778a04║僧問愚庵：「二親俱喪時如何？」庵云：「好個消息。」進云：
J33nB294_p0778a05║「還假保任否？」庵云：「一翳在眼。」
J33nB294_p0778a06║稽康酷好彈琴，執喪那論繩檢。王陵身仕漢朝，娘死
J33nB294_p0778a07║也都不管，不見道曹山孝滿。