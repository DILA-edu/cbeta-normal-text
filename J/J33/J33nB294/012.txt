J33nB294_p0778b01║雲溪俍亭挺禪師語錄卷十二
J33nB294_p0778b02║
J33nB294_p0778b03║弟子智鑒智郁編
J33nB294_p0778b04║外述
J33nB294_p0778b05║漆雕開
J33nB294_p0778b06║子使漆雕開仕探竿在手吾斯未信爭之不足讓之
J33nB294_p0778b07║有餘子說許他一半。
J33nB294_p0778b08║乘桴浮海
J33nB294_p0778b09║從我其由紅爐金彈子子路聞之喜鯰魚上釣鉤無
J33nB294_p0778b10║所取裁有殺有活。
J33nB294_p0778b11║畏匡
J33nB294_p0778b12║吾以女為死矣青天霹靂子在回何敢死不是這漢
J33nB294_p0778b13║大難承當。
J33nB294_p0778b14║山梁雌雉
J33nB294_p0778b15║山梁雌雉大好一個消息時哉時哉鷂子過新羅子
J33nB294_p0778b16║路共之丫郎當漢三嗅而作莫眼花。
J33nB294_p0778b17║問鬼神問死
J33nB294_p0778b18║問事鬼神築著磕著未能事人焉能事鬼從來不敢
J33nB294_p0778b19║瞞人敢問死太煞紆回未知生焉知死看腳下。
J33nB294_p0778b20║如愚不愚
J33nB294_p0778b21║吾與回言終日誑惑不少不違如愚須是這驢漢始
J33nB294_p0778b22║得退而省其私作賊人心虛亦足以發得人一牛還
J33nB294_p0778b23║人一馬回也不愚大小尼山卻被旁人勘破。
J33nB294_p0778b24║顏淵喟然
J33nB294_p0778b25║仰彌高鑽彌堅不妨疑著博以文約以禮撒沙撒泥
J33nB294_p0778b26║欲罷不能爭得轉身吐氣如有所立卓爾閉眼食蝸
J33nB294_p0778b27║牛欲從末由只恐不是玉。
J33nB294_p0778b28║子在川上
J33nB294_p0778b29║子在川上菩提樹忉利天逝者如斯恒河沙香水海
J33nB294_p0778b30║不捨晝夜無邊剎海十世古今然雖如此逢人不得
J33nB294_p0778c01║錯舉。
J33nB294_p0778c02║有知無知
J33nB294_p0778c03║有知乎哉無知也水上按葫蘆鄙夫空空赤眼撞著
J33nB294_p0778c04║火柴頭叩其兩端而竭焉借婆衫子。
J33nB294_p0778c05║誰能出不由戶
J33nB294_p0778c06║含元殿裏問長安。
J33nB294_p0778c07║朝聞夕死
J33nB294_p0778c08║枯木龍吟髑髏無識。
J33nB294_p0778c09║文章性天
J33nB294_p0778c10║文章可聞聞聞聞不聞性天不可聞不聞聞不聞不
J33nB294_p0778c11║聞又云無鬚鎖子東家杓柄長西家杓柄短。
J33nB294_p0778c12║唐棣之華
J33nB294_p0778c13║信手拈來百萬人天一時罔指。
J33nB294_p0778c14║齋必變食居必遷坐
J33nB294_p0778c15║饑來喫飯倦來打眠不信許多奇特。
J33nB294_p0778c16║原壤
J33nB294_p0778c17║原壤夷俟來這裏捋虎鬚也許伊具一隻眼幼而不
J33nB294_p0778c18║遜弟鹵莽承當長而無述焉九十六種外道你是那
J33nB294_p0778c19║一種老而不死是為賊我也不能勘得你以杖扣其
J33nB294_p0778c20║脛三十棒一棒也較不得然雖恁般這棒合是宣尼
J33nB294_p0778c21║喫當時何不奪取。
J33nB294_p0778c22║互鄉童子
J33nB294_p0778c23║互鄉難與言一類惡闡提童子見八歲龍女門人惑
J33nB294_p0778c24║疑煞五千人且道互鄉闕黨畢竟那個是曼殊童子。
J33nB294_p0778c25║從心不踰
J33nB294_p0778c26║問十五志學是初住位否師云不歷僧祗三十而立
J33nB294_p0778c27║是十行位否師云當時信亦不立四十是回向位否
J33nB294_p0778c28║師云師姑原是女人做五十是八地以上否師云切
J33nB294_p0778c29║莫妄通消息六十耳根圓通是等覺位否師云木人
J33nB294_p0778c30║興歌從心不踰逆順並應是妙覺道否師云承誰記
J33nB294_p0779a01║莂。
J33nB294_p0779a02║學稼學圃
J33nB294_p0779a03║請學稼探頭太過不如老農一場懡㦬請學圃晴大
J33nB294_p0779a04║不肯走不如老圃直待雨淋頭。
J33nB294_p0779a05║達巷黨人
J33nB294_p0779a06║達巷黨人七歲小廝兒有多少奇特大哉孔子一手
J33nB294_p0779a07║抬博學而無所成名一手搦子聞之謂門弟子也要
J33nB294_p0779a08║大家知吾何執一任東卜西卜執御乎先行不到執
J33nB294_p0779a09║射乎末後太過吾執御矣少賣弄。
J33nB294_p0779a10║太宰問子貢
J33nB294_p0779a11║何其多能也二由一有又多能也一亦莫守子聞之
J33nB294_p0779a12║曰太宰知我乎青州布衫重七斤牢曰子云缽盂安
J33nB294_p0779a13║柄。
J33nB294_p0779a14║宰予晝寢
J33nB294_p0779a15║宰予晝寢疑煞兩堂僧朽木不可雕也罰錢五百糞
J33nB294_p0779a16║土之牆不可杇也趁出院于予何誅大家吹滅火一
J33nB294_p0779a17║路暗中行。
J33nB294_p0779a18║武城絃歌
J33nB294_p0779a19║子之武城老不歇心聞絃歌之聲出乖露醜割雞焉
J33nB294_p0779a20║用牛刀惡水驀頭澆偃也聞諸夫子親口出親言又
J33nB294_p0779a21║云惹他上頭上臉二三子喚起維那偃之言是也爭
J33nB294_p0779a22║容得他前言戲之耳老僧罪過。
J33nB294_p0779a23║見南子
J33nB294_p0779a24║子見南子甜瓜徹蒂甜子路不悅苦瓠和根苦夫子
J33nB294_p0779a25║矢之大家證明予所否者天厭之天厭之悉利悉利
J33nB294_p0779a26║唵部臨。
J33nB294_p0779a27║佛肸召
J33nB294_p0779a28║佛肸召子欲往爭奈老僧何親于其身為不善者君
J33nB294_p0779a29║子不入也非公境界不曰堅乎磨而不磷移山門向
J33nB294_p0779a30║佛殿裏不曰白乎涅而不緇將燈籠來露柱邊吾豈
J33nB294_p0779b01║匏瓜也哉枯樁焉能係而不食非枯樁。
J33nB294_p0779b02║鳳鳥河圖
J33nB294_p0779b03║鳳鳥不至鶴有九皋須展翼河不出圖馬無千里漫
J33nB294_p0779b04║追風吾已矣夫孤掌難鳴單絲不線。
J33nB294_p0779b05║孺悲
J33nB294_p0779b06║孺悲欲見見過了也孔子不見被他熱瞞取瑟而歌
J33nB294_p0779b07║漫勞拈出使之聞之悲掩耳而去。
J33nB294_p0779b08║子路曾皙冉有公西華侍坐
J33nB294_p0779b09║如或知爾則何以哉也須勘過子路率爾而對忍俊
J33nB294_p0779b10║不禁夫子哂之放汝三十棒求爾何如從東過西赤
J33nB294_p0779b11║爾何如從西過東點爾何如禮拜了依位而立喟然
J33nB294_p0779b12║與點滅吾宗者克勤也三子者出釣在不疑曾皙後
J33nB294_p0779b13║密啟其意夫子何哂由也是精識精是故哂之爭怪
J33nB294_p0779b14║得唯求則非邦也歟謝師證明唯赤則非邦也歟賴
J33nB294_p0779b15║子問過。
J33nB294_p0779b16║不忮不求
J33nB294_p0779b17║何用不臧點即不到何足以臧到即不點。
J33nB294_p0779b18║升堂入室
J33nB294_p0779b19║由之瑟奚為于某之門雖然打草也要驚蛇門人不
J33nB294_p0779b20║敬子路逐塊漢由也升堂矣未入於室也他時異日
J33nB294_p0779b21║莫得辜負于我。
J33nB294_p0779b22║參乎
J33nB294_p0779b23║參乎儘彀了也一以貫之漫勞指註曾子曰唯撩起
J33nB294_p0779b24║便行子出將謂別有麼門人問曰何謂也一人傳虛
J33nB294_p0779b25║夫子之道劍去久矣忠恕而已矣切忌刻舟。
J33nB294_p0779b26║楚狂
J33nB294_p0779b27║歌而過孔子布鼓雷門孔子下欲與之言捉敗這漢
J33nB294_p0779b28║趨而避之賴是走得快不得與之言還要一杓聻。
J33nB294_p0779b29║荷蕢
J33nB294_p0779b30║擊磬於衛拋磚引玉荷蕢過門釣得一個墼子有心
J33nB294_p0779c01║哉擊磬乎洎合無人著眼既而曰鄙哉那裏來這一
J33nB294_p0779c02║絡索深則厲淺則揭老僧合招得果哉末之難矣這
J33nB294_p0779c03║漢椰子大一個身子有多少長處。
J33nB294_p0779c04║丈人
J33nB294_p0779c05║遇丈人以杖荷蓧不是好人行徑子見夫子乎也須
J33nB294_p0779c06║問過孰為夫子惡口傷人植其杖而耘露些手腳子
J33nB294_p0779c07║路拱而立略施伎倆止子路宿把手同行見其二子
J33nB294_p0779c08║焉未免一期賓主明日子路行以告舉似向阿師使
J33nB294_p0779c09║子路反見之不信尚須勘過至則行矣夜眠侵早起
J33nB294_p0779c10║又有不眠人子路曰不仕無義雖然說向虛空也要
J33nB294_p0779c11║明個互換手腳。
J33nB294_p0779c12║長沮桀溺
J33nB294_p0779c13║沮溺耦耕一般做些活計使子路問津焉勘破臺山
J33nB294_p0779c14║夫執輿者為誰當頭一問為仲尼打閒葛藤是魯孔
J33nB294_p0779c15║某歟果然果然是知津矣我不暇為汝說問桀溺轉
J33nB294_p0779c16║過那邊子為誰忙施一拶為仲由據款結案是魯孔
J33nB294_p0779c17║某之徒歟聞名不如見面豈若從避世之士哉掉轉
J33nB294_p0779c18║船頭耰而不輟且任這漢疑三十年子路行以告大
J33nB294_p0779c19║好傳語夫子憮然此回真是失利吾非斯人之徒與
J33nB294_p0779c20║而誰與教渠親見老僧天下有道某不與易也放過
J33nB294_p0779c21║一著。
J33nB294_p0779c22║三戒
J33nB294_p0779c23║問戒之在色是淫戒否師云婆須蜜女作麼生戒之
J33nB294_p0779c24║在鬥是殺戒否師云勝熱婆羅門作麼生戒之在得
J33nB294_p0779c25║是盜戒否師云無厭足王作麼生。
J33nB294_p0779c26║夫婦與知與能聖人不知不能
J33nB294_p0779c27║三世諸佛不知有黧奴白牯卻知有。
J33nB294_p0779c28║鳶飛魚躍
J33nB294_p0779c29║猿抱子歸青嶂裏鳥啼花落碧巖前二十年只作境
J33nB294_p0779c30║會。
J33nB294_p0780a01║無聲無臭不睹不聞
J33nB294_p0780a02║莫向黑山鬼窟裏作活計如何是不睹不聞眼裏須
J33nB294_p0780a03║彌山耳裏四大海如何是無聲無臭你喚甚麼作聲
J33nB294_p0780a04║又喚甚麼作臭。
J33nB294_p0780a05║在上在左右
J33nB294_p0780a06║問在上在左右莫是鬼神來否師云來來莫是鬼神
J33nB294_p0780a07║不來否師云不來不來又道是體物不遺畢竟如何
J33nB294_p0780a08║測量師云過去了也。
J33nB294_p0780a09║君子時中小人無忌憚
J33nB294_p0780a10║問如何是君子時中師云爭奈何他如何是小人無
J33nB294_p0780a11║忌憚師云撥無因果。
J33nB294_p0780a12║心意知
J33nB294_p0780a13║問心是第八識正心之心是第幾識師云是了別識
J33nB294_p0780a14║說是了別即不中問意是第七識誠意之意是第幾
J33nB294_p0780a15║識師云是傳送識說是傳送即不中識是第六識致
J33nB294_p0780a16║知之知是第幾識師云是含藏識說是含藏即不中。
J33nB294_p0780a17║索隱行怪
J33nB294_p0780a18║問索隱行怪莫便是提婆宗否師云是問如何是中
J33nB294_p0780a19║庸師云滅佛種性。
J33nB294_p0780a20║所以行之者一也
J33nB294_p0780a21║問行之者一且問如何是一師云鎮州蘿葡。
J33nB294_p0780a22║自誠明自明誠
J33nB294_p0780a23║問如何是自誠明師云龐公笊籬如何是自明誠師
J33nB294_p0780a24║云清平水杓。
J33nB294_p0780a25║其次致曲
J33nB294_p0780a26║問其次致曲如何是曲師云直儱侗。
J33nB294_p0780a27║至誠如神
J33nB294_p0780a28║問至誠如神是五通是六通師云青天白日且莫見
J33nB294_p0780a29║神見鬼。
J33nB294_p0780a30║不二不測
J33nB294_p0780b01║問不二不測莫是一為無量無量為一麼師云須彌
J33nB294_p0780b02║內芥即且置如何是芥內須彌。
J33nB294_p0780b03║三王百世
J33nB294_p0780b04║問考諸三王七佛以前作麼生師云李順王小二問
J33nB294_p0780b05║百世以俟聖人樓至如來出世作麼生師云徐六孟
J33nB294_p0780b06║八郎。
J33nB294_p0780b07║並育並行
J33nB294_p0780b08║問如何是萬物並育師云雞寒鴨寒如何是道並行
J33nB294_p0780b09║師云卯生月戌生日。
J33nB294_p0780b10║大經大本
J33nB294_p0780b11║問如何是經綸大經師云嘉州打大象如何是立大
J33nB294_p0780b12║本師云陝府灌鐵牛如何是知化育師云西河弄獅
J33nB294_p0780b13║子。
J33nB294_p0780b14║用極
J33nB294_p0780b15║問無所不用其極是皇極是太極師打一圓相中書
J33nB294_p0780b16║卍字。
J33nB294_p0780b17║物格
J33nB294_p0780b18║問物格格物有差別沒差別師云妙喜子韶兩個不
J33nB294_p0780b19║唧溜漢。
J33nB294_p0780b20║有所
J33nB294_p0780b21║問有所之所是心所否師云說是也得問有所是質
J33nB294_p0780b22║礙不在是落空為甚麼有所卻成不在師云只為落
J33nB294_p0780b23║空翻成質礙隨後喝一喝云聞麼以手招一招云見
J33nB294_p0780b24║麼。
J33nB294_p0780b25║西子不潔
J33nB294_p0780b26║問西子不潔莫是寶蓮香比丘尼否師云善星殃墮
J33nB294_p0780b27║事有偶然又問惡人齋戒莫是廣額屠兒否師云龍
J33nB294_p0780b28║女成佛不為分外。
J33nB294_p0780b29║動變化
J33nB294_p0780b30║問六種震動可是明則動否師云切忌回頭轉腦又
J33nB294_p0780c01║問十八變身上出火身下出水可是動則變否師云
J33nB294_p0780c02║大家在這裏又問千百億化身如幻如化可是變則
J33nB294_p0780c03║化否師云還我應身來。
J33nB294_p0780c04║天下歸仁
J33nB294_p0780c05║問天下歸仁是明星悟道時見眾生佛性否師云是
J33nB294_p0780c06║問為甚麼眾生界不空師云空則阿誰成佛問正當
J33nB294_p0780c07║成佛時如何師云無眾生界。
J33nB294_p0780c08║參輿倚衡
J33nB294_p0780c09║問立則見在輿則見是觀心否師云用妄想作麼。
J33nB294_p0780c10║良知
J33nB294_p0780c11║問孩提知愛分明執有愛根為甚推為性始師云望
J33nB294_p0780c12║煙識火終不離水生冰又問煙且不是火水且不是
J33nB294_p0780c13║冰莫非善惡混麼師云不見道五相雖具六識未行。
J33nB294_p0780c14║又問這裏落七落八了也恐不是第一義師云第一
J33nB294_p0780c15║義你又作麼生知。
J33nB294_p0780c16║形色天性
J33nB294_p0780c17║問既形色即是天性為甚不許色見聲求師云古人
J33nB294_p0780c18║道應化非真佛又問聖人踐形莫是八相成佛否師
J33nB294_p0780c19║云金棺雙足是色身是法身。
J33nB294_p0780c20║不謂性不謂命
J33nB294_p0780c21║問性也有命遺落形骸是耶師云木雞芻狗著在這
J33nB294_p0780c22║邊問命也有性矜重道德是耶師云玉楫金車倒在
J33nB294_p0780c23║那岸又問畢竟如何師云上座何不拚取性命。
J33nB294_p0780c24║天地位萬物育
J33nB294_p0780c25║問如何是天地位焉師云頭在上腳在下問如何是
J33nB294_p0780c26║萬物育焉師云鵠白烏玄松直棘曲進云太成現生
J33nB294_p0780c27║師云欠著恁般這也卻憑上座。
J33nB294_p0780c28║杞柳湍水
J33nB294_p0780c29║問杞柳豈不是自生師云是又問湍水豈不是他生
J33nB294_p0780c30║師云是又問生之謂性豈不是無因生師云是又問
J33nB294_p0781a01║食色性也豈不是共生師云是又問性善畢竟有過
J33nB294_p0781a02║也無師云灼然灼然又問說情說才是轉救否師云
J33nB294_p0781a03║非是得已不已也是抑已而已。
J33nB294_p0781a04║盡心知性
J33nB294_p0781a05║問覓心不得莫是盡其心否師云切忌墮空亡又問
J33nB294_p0781a06║存養儼然要說空亡得麼師云不免弄精魂漢又問
J33nB294_p0781a07║死壽不二修身俟之生死到來這個定然不壞師云
J33nB294_p0781a08║向你道莫弄精魂又問和尚作麼生師云我沒許多
J33nB294_p0781a09║閒工夫和你說心說性。
J33nB294_p0781a10║萬物皆備
J33nB294_p0781a11║問天地同根萬物一體豈不是肇法師語師云是進
J33nB294_p0781a12║云反身而誠許學人得力否師云把纜放船抱橋柱
J33nB294_p0781a13║洗澡進云強恕而行我道太迂遠也師云且恕你這
J33nB294_p0781a14║一遭。
J33nB294_p0781a15║惡惡臭好好色
J33nB294_p0781a16║問惡惡臭好好色莫是意識分別否師云是又問分
J33nB294_p0781a17║別不分別是平等性智否師云是又問如何是獨師
J33nB294_p0781a18║云無伴侶又問如何慎獨師云剎竿頭上仰蓮心。
J33nB294_p0781a19║重離
J33nB294_p0781a20║問如何是檀波羅蜜師云焚如死如棄如如何是尸
J33nB294_p0781a21║羅波羅蜜師云王用出征如何是羼提波羅蜜師云
J33nB294_p0781a22║出涕沱若如何是毘黎耶波羅蜜師云大耋之嗟如
J33nB294_p0781a23║何是禪那波羅蜜師云履錯然敬之如何是般若波
J33nB294_p0781a24║羅蜜師云黃離元吉果然重離六爻不枉古人師云
J33nB294_p0781a25║且莫癡人前說夢。
J33nB294_p0781a26║群龍無首
J33nB294_p0781a27║問如何是群龍無首師云切忌露個尾巴。
J33nB294_p0781a28║載鬼一車
J33nB294_p0781a29║問如何是載鬼一車師云平地上死人無數。
J33nB294_p0781a30║天在山中
J33nB294_p0781b01║問天在山中莫是登妙高峰則四天王天反在下否
J33nB294_p0781b02║師云須彌鼻孔幾多長。
J33nB294_p0781b03║艮其背
J33nB294_p0781b04║問既是背何故非身師云青衣傳綵仗既行庭何故
J33nB294_p0781b05║無人師云金殿鎖春風。
J33nB294_p0781b06║畫前易刪後詩
J33nB294_p0781b07║問如何是畫前有易師云拆拆單單如何是刪後無
J33nB294_p0781b08║詩師云一送二寘。
J33nB294_p0781b09║乾為馬坤為牛
J33nB294_p0781b10║問如何是乾為馬師云為玉為金如何是坤為牛師
J33nB294_p0781b11║云為輿為釜情與無情是同是別師云同則一切總
J33nB294_p0781b12║別別則一切總同。
J33nB294_p0781b13║一陰一陽
J33nB294_p0781b14║問既是一陰一陽為甚麼陽陰不測師伸一指云是
J33nB294_p0781b15║多少。
J33nB294_p0781b16║書不盡言言不盡意
J33nB294_p0781b17║問摩竭掩室毘耶杜口莫是不盡言不盡意否師云
J33nB294_p0781b18║諸大菩薩即且置奈四十九年何。
J33nB294_p0781b19║帝出乎震
J33nB294_p0781b20║問帝出乎震是帝釋之帝是郊禘之帝師云觀世音
J33nB294_p0781b21║菩薩將錢來買胡餅為甚麼卻是饅頭。
J33nB294_p0781b22║乾元坤元
J33nB294_p0781b23║問乾元坤元是一元是二元師云前劫後劫是一劫
J33nB294_p0781b24║是兩劫。
J33nB294_p0781b25║隰有荷華
J33nB294_p0781b26║問清淨寶蓮花為甚麼風人出之則為淫麗師云卑
J33nB294_p0781b27║隰淤泥。
J33nB294_p0781b28║鶴鳴九皋
J33nB294_p0781b29║問鶴鳴九皋聲聞於天是天耳所聞否師云上座莫
J33nB294_p0781b30║不聞麼。
J33nB294_p0781c01║明堂
J33nB294_p0781c02║問郊配天明堂配帝有兩耶師云毘盧即是釋迦釋
J33nB294_p0781c03║迦不是彌勒。
J33nB294_p0781c04║奠雁
J33nB294_p0781c05║問雁有夫婦蟻有君臣為甚麼畜生都為惡道師云
J33nB294_p0781c06║會得則優樓瓶伽共演法音不會則牛馬人羊同遊
J33nB294_p0781c07║苦趨。
J33nB294_p0781c08║惠迪從逆
J33nB294_p0781c09║問惠迪吉從逆凶因果分明為甚麼人都不信師云
J33nB294_p0781c10║不見道闡提有佛性麼。
J33nB294_p0781c11║西伯戡黎
J33nB294_p0781c12║問西伯戡黎是殺因是殺果師云帝釋與修羅戰是
J33nB294_p0781c13║有為是無為。
J33nB294_p0781c14║周公居東
J33nB294_p0781c15║問周公居東風雷告變為是神通妙用為是法爾如
J33nB294_p0781c16║然師云雷從何出風自何來若見則法爾如然不見
J33nB294_p0781c17║則神通妙用。
J33nB294_p0781c18║李梅冬實
J33nB294_p0781c19║問九月楊花須是李梅冬實春秋何以紀異師云聞
J33nB294_p0781c20║於未聞。
J33nB294_p0781c21║鷁飛石隕
J33nB294_p0781c22║問石隕于宋六鷁退飛莫是一心法界否師云問取
J33nB294_p0781c23║左丘明。
J33nB294_p0781c24║豕人立而啼
J33nB294_p0781c25║問豕人立而啼是豕哭是鬼哭師云債有主冤有頭。
J33nB294_p0781c26║方相氏
J33nB294_p0781c27║問玄戈驅鬼未免傷慈棘矢桃弧為甚麼古人不廢
J33nB294_p0781c28║師云塗車芻靈你還得他用麼問者擬議師云取狐
J33nB294_p0781c29║矢來。
J33nB294_p0781c30║酒漿醢脯
J33nB294_p0782a01║問酒漿醢脯交于神明為甚都緣不淨師云伊蘭叢
J33nB294_p0782a02║裏討甚栴檀又云莫謗木叉好。
J33nB294_p0782a03║堯舜禹湯
J33nB294_p0782a04║問堯舜禹湯還出三界也無師云他不求出為甚麼
J33nB294_p0782a05║不求出師云喚什麼作三界。
J33nB294_p0782a06║老莊荀列
J33nB294_p0782a07║問老莊荀列一總是外道否師云釋迦老子是外道
J33nB294_p0782a08║奴。
J33nB294_p0782a09║躡足附耳
J33nB294_p0782a10║問古人躡足附耳是機用不是機用師云囊沙減灶
J33nB294_p0782a11║兵法有之。
J33nB294_p0782a12║陸亙裴休
J33nB294_p0782a13║問佛法付與國王大臣陸亙裴休還承當此事否師
J33nB294_p0782a14║云毘耶離國打破砂盆。
J33nB294_p0782a15║伊川紫陽
J33nB294_p0782a16║問程朱之徒每斥佛老佛還受謗也無師云撥皂染
J33nB294_p0782a17║虛空又云與他結一個緣也好。