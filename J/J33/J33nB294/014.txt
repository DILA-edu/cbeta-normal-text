J33nB294_p0789b01║雲溪俍亭挺禪師語錄卷之十四
J33nB294_p0789b02║
J33nB294_p0789b03║弟子智淙、智沇編
J33nB294_p0789b04║序記
J33nB294_p0789b05║鄰木和尚白雲語錄序
J33nB294_p0789b06║白雲和尚向化鹿山前拾得個肘後靈符，二十年中
J33nB294_p0789b07║青嶂碧巖拈來便用。昔牛頭百鳥啣花、雲居天神送
J33nB294_p0789b08║供，無端醜拙貽笑方來。阿兄年十六、七便已眼睜睜
J33nB294_p0789b09║地將他神頭鬼面一手掀翻。及至上天童、入東山，踏
J33nB294_p0789b10║著銕蛇豁條古路，末後愚庵出世，髑髏粉碎，公驗分
J33nB294_p0789b11║明，果然善慧重來這裏別開生面。尋常有語：「白雲橫
J33nB294_p0789b12║谷口，歸鳥盡迷巢。」分付時人，好生著眼。
J33nB294_p0789b13║東山晴雲和尚法華拈頌小序
J33nB294_p0789b14║剎竿倒卻，慶喜得個轉身。四十九年，不妨築著磕著。
J33nB294_p0789b15║韓盧逐塊，打做兩開，錯會不少。晴雲和尚將他優缽
J33nB294_p0789b16║羅華、芬陀利華、麻三斤、柏樹子一線穿成，信口頌出，
J33nB294_p0789b17║信手拈來，乃知燉煌菩薩特地翻經，為他金色頭陀
J33nB294_p0789b18║微笑因緣出一鼻孔。當時五百弟子，人人丈夫，無端
J33nB294_p0789b19║受彼塗污，壓良為賤。這也罷了，可可的他方此土，許
J33nB294_p0789b20║多羅剎夜叉，從地獄縫裏劈空走來，都與黃面瞿曇
J33nB294_p0789b21║眉毛廝結，弄得耆闍崛山不乾不淨，八歲女子粧妖
J33nB294_p0789b22║作癡。多寶塔內何物老古錐，一往攙行奪市。仔細檢
J33nB294_p0789b23║點將來，放光雨華，已自多少狼藉，更復如何若何，釋
J33nB294_p0789b24║迦老子三十棒，先自領去了也。晴雲和尚漫逞風流，
J33nB294_p0789b25║個裏橫吹玉笛。
J33nB294_p0789b26║寶壽夢庵和尚語錄序
J33nB294_p0789b27║余住河渚，夢庵住禹航，刺舟往來可三四十里，兩人
J33nB294_p0789b28║輒相見。夢庵襟期超逸，中懷坦粹，髮長不剪，落落殊
J33nB294_p0789b29║有致。每一過往，且歌且笑，竟日忘疲。山林中語，不足
J33nB294_p0789b30║為外人道也。我宗自荷玉以還，白雪高吟，難為擬和。
J33nB294_p0789c01║投子、丹霞，鼎呂雜陳，玄黃並設，殊方異躅，邁往開來，
J33nB294_p0789c02║然語錄不多。有夢庵和尚，過蔥嶺而知歸，望乳峰而
J33nB294_p0789c03║投契。波浮淥水，盡愜秘思；花落碧巖，並參高鑒。入廛
J33nB294_p0789c04║寄跡，而妙旨散於機杼；掩室絕倫，而不言司其符契。
J33nB294_p0789c05║語錄若干卷，誠向上之玄津，後來之寶筏矣。先宗沉
J33nB294_p0789c06║密，如璞未彫。世之學者，昧所適從，謬白為黑。今得此
J33nB294_p0789c07║錄，啟昭曠之修途，發尊嚴之深扃。況彼群言，實所希
J33nB294_p0789c08║覯。傳之其人，宜善保護也。
J33nB294_p0789c09║天愚和尚紫雲語錄序
J33nB294_p0789c10║黃閣簾垂，苔生玉殿，尊貴一路，千聖不傳。天愚法兄，
J33nB294_p0789c11║弘燮理之功勳，秉樞密之深旨，衣縑十載，積代簪纓，
J33nB294_p0789c12║紫雲錄成，君臣道合矣。或曰：「雲無定體，龍匪常儀，不
J33nB294_p0789c13║露崔嵬，恒籠嶽頂，昔人所以表尊貴也。」洞山不云乎：
J33nB294_p0789c14║「有時鬧市，到處文明。」紫雲白雲，是同是別？
J33nB294_p0789c15║天目古平禪師語錄序
J33nB294_p0789c16║古平為石老人侍者，得法於夢庵和尚，住天目，未幾
J33nB294_p0789c17║化去，語言具在也。新豐一曲，和者還希；白雪巴歌，誰
J33nB294_p0789c18║知清濁？斷拂老人驅寶馬以凌空，鞭銕牛而駕海，誕
J33nB294_p0789c19║生秀實，篤產靈苗。惜乎！劍杳瑟亡，蘭催玉折。然而巴
J33nB294_p0789c20║陵三語，既足生平；石霜一色，乃矜末後。學者覽卷知
J33nB294_p0789c21║歸，聞言興感，始識龍門巨浸，逆翻天目一堂，千古火
J33nB294_p0789c22║盡薪傳矣。在昔風驚白月，漫憶龍山；露冷華亭，空悲
J33nB294_p0789c23║船子。余于古平亦云。
J33nB294_p0789c24║古龍和尚語錄序
J33nB294_p0789c25║鹽官扇子，冷地生風；鳥窠布毛，乘時吐燄。先愚庵老
J33nB294_p0789c26║人門庭高峻，往往肯諾不全，得大機、顯大用，如師子
J33nB294_p0789c27║兒全身歸父，古龍有之。古龍十載巾瓶，盡窺堂奧，飛
J33nB294_p0789c28║鳶嶺上、擇木堂前，公驗分明，重重拈出，語錄具在。劍
J33nB294_p0789c29║林雪子謀以壽世，問敘於余，余曰：「龍潭信、龍牙遁，皆
J33nB294_p0789c30║龍也，古龍何擇？」雪子曰：「龍牙無眼，幾乎埋沒。古人親
J33nB294_p0790a01║到龍潭，當時未免太煞，同條生、同條死，惟命之耳。」余
J33nB294_p0790a02║曰：「如是哉！誕生有父也。悔！悔！」雪子曰：「悔作麼生？」余曰：
J33nB294_p0790a03║「悔不獲同時識祖。」
J33nB294_p0790a04║天寧道和穆禪師語錄序
J33nB294_p0790a05║子期死矣，高山流水至今在也。道和禪師為龍唐高
J33nB294_p0790a06║弟，獨朗性靈，志行卓絕，思有以振起祖道者，奄然長
J33nB294_p0790a07║逝，語句不多。昔孫登獨嘯，終日無言；李耳出關，未聞
J33nB294_p0790a08║餘響。在彼且然，況尊貴耶？讀遺錄者，於楮墨間親見
J33nB294_p0790a09║道和，雲門一字，臨濟三玄，並於是遇矣。
J33nB294_p0790a10║淨性紫仙和尚語錄序
J33nB294_p0790a11║斷拂老人秉佛祖威權，開人天正眼，有個未了公案，
J33nB294_p0790a12║留與兒孫。紫仙陽禪師向夜明簾外獨運神符，寶鏡
J33nB294_p0790a13║堂前重穿玉線，能使洞水逆流，須彌倒卓，贓物具在，
J33nB294_p0790a14║不可誣也。懷清海公挈杖提鞋有日矣，向故紙頭邊
J33nB294_p0790a15║搜出明珠千斛，室中真子，海公有之。昔報恩秀和尚
J33nB294_p0790a16║法語偈頌盈十萬言，為法嗣隆公所收，歿不復見。侍
J33nB294_p0790a17║者佛國乃獨振起于時，使新豐一宗傳久不滅，功在
J33nB294_p0790a18║授受非淺耳。
J33nB294_p0790a19║好木和尚西江頌古序
J33nB294_p0790a20║丹霞、投子，語錄失傳，獨頌古尚在。自悟空、智宏而下，
J33nB294_p0790a21║分蔥嶺之餘暉，繼曹溪之絕響，有敲有唱，蓋未嘗不
J33nB294_p0790a22║以歌詠相高矣。言在乎此，意形乎彼，或追琢於玄中，
J33nB294_p0790a23║或遊行於象外，嬉笑怒罵，皆成文章，予奪抑揚，無非
J33nB294_p0790a24║佛事。頌者，美盛德之形容者也。言之不足，故長言之；
J33nB294_p0790a25║長言之不足，故嗟嘆之；嗟嘆之不足，故詠歌之。當世
J33nB294_p0790a26║之人，多有未可告語者，亦傳之頌古而已矣。此西江
J33nB294_p0790a27║主人意也。是為序。
J33nB294_p0790a28║恒修捨禪師源流頌序
J33nB294_p0790a29║新豐一曲，拍拍古今。自鹿門、青州後，道出燕雲，曾不
J33nB294_p0790a30║得與高峰、斷崖並驅吳越。非佛法有差殊，阻于時、格
J33nB294_p0790b01║於地耳。以報恩秀之賢，辨驗古今，圓悟、碧巖直當望
J33nB294_p0790b02║而窘步。當時門下得一耶律楚材，尊重法門，焚燒道
J33nB294_p0790b03║藏，蓋至今為烈矣。雪軒起土窟為帝師，洪、永兩朝側
J33nB294_p0790b04║席問道，高皇有「不荅來詞、西歸隻履」之句，一時重之。
J33nB294_p0790b05║及闍維，舍利無算。方至正以來，天魔作舞，佛法若存
J33nB294_p0790b06║若亡，西來一絲懸於九鼎，天如楚石，至于久彌著者，
J33nB294_p0790b07║雪軒之力未可誣也。今人不辨來源，徒以耳食，謂少
J33nB294_p0790b08║室一宗掃地都盡，抑何不深考哉？讀捨禪師源流頌
J33nB294_p0790b09║班班可見。捨禪師為寶壽嫡子，初從斷拂老人剃落，
J33nB294_p0790b10║已事夢庵石頭。本出六祖，祖謂曰：「尋思去。」因往青原，
J33nB294_p0790b11║得鈯斧。捨住山亦云。
J33nB294_p0790b12║題泥金法華經後
J33nB294_p0790b13║法華會上，如來放光。迄今二千餘年，遍滿虛空，渾然
J33nB294_p0790b14║未散。我友慎庵居士，承佛慈力，驀地相逢。一字一句，
J33nB294_p0790b15║皆放無量寶光。如佛說法時多寶塔前，百千化佛一
J33nB294_p0790b16║時併現。先是倪文正公，得此本於秘府，殊獲神應。譬
J33nB294_p0790b17║如長者一子，有大家業，悉以畀之。不特普門示現，不
J33nB294_p0790b18║可意計云爾也。大通智勝，十劫不成。龍女獻珠，證等
J33nB294_p0790b19║正覺。慎庵以不思議力，佛法現前。固知無垢世界，寸
J33nB294_p0790b20║步不移。黃金色相，大白毫光，輒與衣裏明珠，影形注
J33nB294_p0790b21║射。善哉善哉，吾助汝喜矣。
J33nB294_p0790b22║題而化居士西方畫像後
J33nB294_p0790b23║西方在近乎？迢迢過此十萬八千，長安可到，西方不
J33nB294_p0790b24║可到也。西方在遠乎？舉足駐足，開眼合眼，在在是，處
J33nB294_p0790b25║處是，西方不復遠也。西方是有乎？癡人前不得說夢，
J33nB294_p0790b26║妄想極樂，厭離此間，情存向背，淨穢兩岐，即此揀擇，
J33nB294_p0790b27║是生煩惱。西方未必有乎？阿彌陀佛現在說法，往昔
J33nB294_p0790b28║劫中，曾與釋迦老子，一為國王，一為大臣，發願度生，
J33nB294_p0790b29║一生娑婆，一生西土阿鞞跋致，補處稱尊，非影響也。
J33nB294_p0790b30║而化三兄，耑修淨業，往與十八高賢，眉毛廝結，寢斯
J33nB294_p0790c01║食斯，覺斯夢斯，語斯默斯，動斯定斯，念之所結，發而
J33nB294_p0790c02║為形，墻壁瓦礫，白鶴孔雀，鸚鵡舍利，時時出現，乃至
J33nB294_p0790c03║四色蓮花，大如車輸，常接心目。好事者因而圖之，傳
J33nB294_p0790c04║諸後來，當與《龍舒淨土》，同一觀仰。客曰：「火輪垂髮，乾
J33nB294_p0790c05║達婆城，盡幻也。施諸繪事，不已幻乎？」余曰：「幻可真，真
J33nB294_p0790c06║可幻也。山河大地，明暗色空，真耶？幻耶？西方可真，東
J33nB294_p0790c07║方可幻；東方可真，西方可幻；生可真，死可幻；死可真，
J33nB294_p0790c08║生可幻；悟可真，迷可幻；迷可真，悟可幻；淨可真，穢可
J33nB294_p0790c09║幻；穢可真，淨可幻；去可真，來可幻；來可真，去可幻。吾
J33nB294_p0790c10║兄而化，直出入于死生淨穢、去來迷悟之中，不知真，
J33nB294_p0790c11║不知幻，孰是真，孰是幻？謂西方為圖畫可，謂圖畫為
J33nB294_p0790c12║西方可。接引大士文殊、普賢，與一幅巾布袍無知老
J33nB294_p0790c13║翁，呼之欲出，是遠耶，是近耶？是有耶，是不有耶？請以
J33nB294_p0790c14║質之觀者。」
J33nB294_p0790c15║題活埋歌
J33nB294_p0790c16║「三間茅屋，一道神光。」此龍山住庵語也。自洞山見龍
J33nB294_p0790c17║山漏洩個賓主句，祖禰不了，殃及兒孫。天愚和尚攜
J33nB294_p0790c18║鈯斧子住山，向活埋庵自舞自歌，傳語他人：「莫把是
J33nB294_p0790c19║非來辨好。」然雖如此，藏身處沒蹤跡，沒蹤跡處莫藏
J33nB294_p0790c20║身。若向天目山東畔西畔摸索面門，臨濟道的：「諸方
J33nB294_p0790c21║火葬，這裏活埋。」屈！屈！
J33nB294_p0790c22║漆園指通自序
J33nB294_p0790c23║「古今註《南華》者，無慮數十百家，略備矣。道人何心復
J33nB294_p0790c24║取而稱述之，不己贅耶？」曰：「吾取其說之近禪而為之
J33nB294_p0790c25║解也。禪不可說，不可解也。清涼判老莊為外道，即何
J33nB294_p0790c26║取外道之言而呶呶。」曰：「是如來意，是祖師意耶？」曰：「百
J33nB294_p0790c27║家皆禪也，豈獨猶龍？豈獨漆吏？《大權經》云：『老子是迦
J33nB294_p0790c28║葉菩薩，化遊震旦。』道家之言曰：『老聃之師為釋迦。』是
J33nB294_p0790c29║較著者矣。又東土聖賢，不如西天外道。良馬見鞭影，
J33nB294_p0790c30║不特殃崛產難，五通仙人，并迦毘、鶴勒諸公，傳持正
J33nB294_p0791a01║法也。善言禪者，即倩女離魂，明皇斬閬州守，百家小
J33nB294_p0791a02║說，無往不是，況漆園吏耶？漆園文章妙天下，屈原、莊
J33nB294_p0791a03║周、司馬子長、劉安，固當與五千言共垂不朽。白馬翻
J33nB294_p0791a04║經，少林面壁，可於有字句求之，即可於無字句求之，
J33nB294_p0791a05║是作者意也。郭象註莊，不免莊生註郭，此書亦云。」
J33nB294_p0791a06║雲溪問易序
J33nB294_p0791a07║《易》之為書也，有言象者，有言數者，有言理者，有言事
J33nB294_p0791a08║者。余論《易》屢矣，言之重，辭之複，每進而愈詳焉。雜而
J33nB294_p0791a09║無章，往而不可極，大約輒任胸臆，不狗耳目之尚者
J33nB294_p0791a10║也。雲溪者，余瓢笠所遊也。二三道侶，箕踞科頭，揮麈
J33nB294_p0791a11║之餘，優游問易，或累詞而未終，或一言而遂了，或據
J33nB294_p0791a12║傳，或引經，或三代以前，或秦、漢以後，意之所至，率爾
J33nB294_p0791a13║為言，不古不今，不儒不墨，非有當於聖人之書也。好
J33nB294_p0791a14║事者從而述之，過矣。客曰：「子毀形容，棄逢掖，非聖人
J33nB294_p0791a15║之徒也。而竊竊然周、孔，自擬楊雄作《法言》，不己僭耶？」
J33nB294_p0791a16║余曰：「余非敢為僭也，余之不能奉聖人也久矣。昔遠
J33nB294_p0791a17║公居廬山，結蓮社，與逸民道士相往來，暇則講《老》、《莊》，
J33nB294_p0791a18║誦《周易》，各從所好。余願托遠公以沒世耳，非敢偽為
J33nB294_p0791a19║聖人也。」客曰：「老、莊、周、孔，言人人殊，從乾竺學者，往往
J33nB294_p0791a20║謬其指歸，目為外道。子顧何見而左招柱史，右引漆
J33nB294_p0791a21║園，且抵掌龜龍，稱說堯、禹也？」余曰：「人尊師說，家定一
J33nB294_p0791a22║尊。儒以佛為異端，佛以儒為外道，是燕人責越人之
J33nB294_p0791a23║舟，越人憎胡人以毳也。伏羲、黃帝，即何敢斥之曰外
J33nB294_p0791a24║道哉？孔、孟、老、莊，奉羲、軒以為歸，終身守其師說者也，
J33nB294_p0791a25║余何厭之有耶？」客曰：「子譚老、莊，則扶掖恒河，比儗少
J33nB294_p0791a26║室，固已徹其籓籬，合其樞軫，絕兩家之異同矣。子登
J33nB294_p0791a27║高座，說第一義，間引百家，偶及周、孔，援儒入佛，往往
J33nB294_p0791a28║有之。今《問易》數千言，六合之內，六合之外，靡不兼及，
J33nB294_p0791a29║而獨關蔥嶺於不言，置迦文於勿道，豈亦有指耶？規
J33nB294_p0791a30║規焉奉一先生之言，不敢意為出入耶？」余曰：「余意亦
J33nB294_p0791b01║各有指也。儒者好為異同，峻為之防，而未敢浸淫其
J33nB294_p0791b02║說也。且羲、文、周、孔，言無不備矣。以經解經，即何所不
J33nB294_p0791b03║足者？豈必取信於迦文，更端於蔥嶺耶？語之至者，不
J33nB294_p0791b04║能筆之於書；其淺者，又不足道也。」客曰：「知儒學佛，聞
J33nB294_p0791b05║之稔矣。羲、文、周、孔，豈無合於佛乘者？子顧闕而不言，
J33nB294_p0791b06║未可以為信也。」余曰：「羲、文、周、孔，皆佛也。余嘗以不言
J33nB294_p0791b07║言之，顧悉數之未盡也。」客曰：「何也？」余曰：「伏羲畫卦，一
J33nB294_p0791b08║手指天，一手指地也。太極，圓相也，太極以前不容說，
J33nB294_p0791b09║父母未生也。黑白，正偏也。河圖、洛書，以字不成，八字
J33nB294_p0791b10║不就也。中五𠁼，三點也。摩醯首羅亞，一目也。一而二，
J33nB294_p0791b11║二而四，四而八，五時說教，列五位，具三玄也。六十四
J33nB294_p0791b12║卦，三百八十四爻，千七百則也。一一口乂四料揀，一
J33nB294_p0791b13║四二三，四賓主也。參伍錯綜，六六三十六，九九八十
J33nB294_p0791b14║一也。天地水火，即地水火風也。法象，猶法界也。牛、馬、
J33nB294_p0791b15║龍、魚、龜、蛇、鱉、蚌，十二類眾生也。藏往，知過去也。知來，
J33nB294_p0791b16║知未來也。天神人鬼，四禪六欲，餓鬼畜生也。原始要
J33nB294_p0791b17║終，生從何來，死從何去也。精氣遊魂，前陰絕，後陰生，
J33nB294_p0791b18║示輪轉也。變化者，身上出水，身下出火，男子身中入
J33nB294_p0791b19║定時，女子身中從定出也。群龍無首，玉象騰空也。萬
J33nB294_p0791b20║物化光，飛光三界也。天地之心，覓心了不可得也。不
J33nB294_p0791b21║耕穫，不菑畬，禾稻自生，不由稼穡也。行人之得，邑人
J33nB294_p0791b22║之災，二祖鄴都，師子白乳也。載鬼一車，是獨影境，非
J33nB294_p0791b23║帶質境也。乘龍御天，文殊、普賢、大人境界也。寂然不
J33nB294_p0791b24║動，感而遂通，惺惺寂寂，寂寂惺惺也。艮其背，不獲其
J33nB294_p0791b25║身，無眼、耳、鼻、舌、身、意也。行其庭，不見其人，無色、聲、香、
J33nB294_p0791b26║味、觸、法也。齋戒神明，波羅提木叉也。神武不殺，不殺
J33nB294_p0791b27║生也。通晝夜，知幽明，故夢覺一也。父乾母坤，多生父
J33nB294_p0791b28║母也。易知簡能，無邊剎海，不隔毫端，十世古今，不離
J33nB294_p0791b29║當念也。天在山中，火在天上，十法界無不兼也。吉凶
J33nB294_p0791b30║悔吝，報應彰也。明得失之報，果報不可思議也。遏惡
J33nB294_p0791c01║揚善，眾善奉行，諸惡莫作也。嘿而成之，不言而信，棒
J33nB294_p0791c02║喝交馳，左匝右匝也。不疾而速，不行而至，空手鋤頭，
J33nB294_p0791c03║步行水牛也。八卦象告，爻彖情言，無語中有語，有語
J33nB294_p0791c04║中無語也。引而伸之，觸類而長之，八萬四千阿僧祗
J33nB294_p0791c05║那由他，不可說不可說也。悉數之，何能盡哉？」客曰：「如
J33nB294_p0791c06║是乎！如是乎！儒者讀其說而不察其理，禪者信其道
J33nB294_p0791c07║而不審其言，故儒佛觕也。微子之言，無以發吾覆也。
J33nB294_p0791c08║子言辨矣，二篇之辭，何有及有不及耶？」余曰：「有問則
J33nB294_p0791c09║荅，無問則卷舌而退。問所及者及之，問所不及，余故
J33nB294_p0791c10║未暇及也。且前此有言矣，播之篇章，形之楮墨者，余
J33nB294_p0791c11║未暇多舉也。」客曰：「施、孟、梁、丘以來，言易者多有，或言
J33nB294_p0791c12║象，或言數，或言事，或言理，子胡所安？」余曰：「余非古人，
J33nB294_p0791c13║余不敢有比於古人也。余學佛者也，其言或近于佛，
J33nB294_p0791c14║或不近于佛，余亦不得而知也。請以問之天下後世
J33nB294_p0791c15║之人，有志于聖人之學者可也。」