J33nB294_p0792a01║雲溪俍亭挺禪師語錄卷之十五
J33nB294_p0792a02║
J33nB294_p0792a03║弟子智巽、智兌編
J33nB294_p0792a04║愚庵先老和尚行實
J33nB294_p0792a05║老人諱明盂，字三宜，結室西湖，號愚庵，適與古會，因
J33nB294_p0792a06║稱焉。本錢塘丁氏子，生而魯鈍，八歲不能句讀，獨嫻
J33nB294_p0792a07║梵唄，即與群兒戲，喃喃佛事，過塔廟必前作禮。年十
J33nB294_p0792a08║四，斷肉味，志離俗，詣雲棲禮蓮大師，為說優婆塞戒。
J33nB294_p0792a09║歸持佛號四五日，佛聲纍纍從唇吻間自出，見樹林
J33nB294_p0792a10║水鳥如所謂西方者，移時不去，云：「兒時禮普門，十二
J33nB294_p0792a11║願壯盛。」乃益虔，飲淚含悲，達旦不瞑。學那伽定，炷香
J33nB294_p0792a12║輒彌晷，禪者叱之，謂：「久視無益，縱歷塵劫，何由悟？」乃
J33nB294_p0792a13║令看高峰主人公。閱三載，因聞龐居士語有省，作偈
J33nB294_p0792a14║云：「銕牛善吼，木人會走，心境如如，打個觔斗。」會真寂
J33nB294_p0792a15║聞大師入東城，師往謁求示，復令參趙州無字，師受
J33nB294_p0792a16║命，私念曰：「禪有二耶？」憨大師至徑山，師亦往叩，問荅
J33nB294_p0792a17║次，異之，語左右曰：「初生犢子不畏虎，此其人也。」未幾，
J33nB294_p0792a18║入真寂求度，時年二十，投一善監院為近事男，一布
J33nB294_p0792a19║中單充圊頭，備極勤苦。及冬無被，旁僧以衣進，不受，
J33nB294_p0792a20║頗用餘閒為他人訓詁，或引經論，娓娓不輟。第一座
J33nB294_p0792a21║見，輒呼：「某甲！」及進前無事，輒曰：「去！」師被抑挫，愈憤發。
J33nB294_p0792a22║一善監院既早歿，聞大師為師剃落，已二十三歲，于
J33nB294_p0792a23║是博聞強記，本參外多讀儒書，頗為聞大師所斥，師
J33nB294_p0792a24║斂念就嘿。中夜獨行，觸桌角大徹，急詣方丈，丈逆而
J33nB294_p0792a25║問曰：「汝悟道耶？」師曰：「道即不悟，且喜捉破趙州。」丈曰：
J33nB294_p0792a26║「趙州轉藏，如何是那半藏？」師曰：「不值一文錢。」丈曰：「勘
J33nB294_p0792a27║二庵主節目在甚麼處？」師擬對，丈與一掌，師作舞而
J33nB294_p0792a28║出。隨有僧問：「香嚴上樹，意旨如何？」師拍手三下。又僧
J33nB294_p0792a29║問：「高峰四句中，一句是那一句？」師曰：「是第五句。」僧曰：
J33nB294_p0792a30║「如何是第五句？」師曰：「小鬼挨磨，金剛解鋸。」聞大師適
J33nB294_p0792b01║有金陵之行，師入越，詣雲門，參湛老和尚。先是，老和
J33nB294_p0792b02║尚遊省，會師往見請益，尚深加督誨，詞旨並厲，師心
J33nB294_p0792b03║儀之，故再往入堂，約不語戒。歷七日，值老和尚開示
J33nB294_p0792b04║次，大聲云：「放下著！」師出眾一笑。尚問：「懷州牛喫禾，為
J33nB294_p0792b05║甚益州馬腹脹？」師云：「笑煞露柱。」又問：「樹倒藤枯，句歸
J33nB294_p0792b06║何處？」師云：「長江翻白浪。」又問：「萬法歸一，一歸何處？」師
J33nB294_p0792b07║云：「小月落孤峰。」尚復命作偈，師口占云：「石傘峰前玉
J33nB294_p0792b08║一溪，逢源那識動舟迷？」尚揶揄，師拂袖出。復云：「落花
J33nB294_p0792b09║無限春山暮，就路還家聽鳥啼。」後入室，尚問：「一口道
J33nB294_p0792b10║不盡句，分付阿誰？」師云：「問典座去。」更命作狗子無佛
J33nB294_p0792b11║性頌，遂承記莂，為曹洞三十三世。時座下千人，多諸
J33nB294_p0792b12║方耆舊，師僅二十五歲，受杖拂，一眾驚異。臘八日，始
J33nB294_p0792b13║進比丘戒。明年為參頭，西堂某以師年少，頗易之。師
J33nB294_p0792b14║坐即不下，單歷五六時，凡香七八炷，始出定即立，次
J33nB294_p0792b15║亦香三四炷不欹，眾愈驚嘆。明年，爾密師同遊，住梅
J33nB294_p0792b16║花庵。師每向巖林宴坐，竟忘返，或攀樹而寂，或坐茶
J33nB294_p0792b17║灶下不起，密師益厭，搖撼者久之，已而去。明年歸真
J33nB294_p0792b18║寂，禮聞大師，且怒且罵，不許見，謂：「黃口小兒，何等敢
J33nB294_p0792b19║裨販老僧耶？」師進前一拜竟，出攜瓢笠，遍參與石雨
J33nB294_p0792b20║師，約入楚會於黃。由吳淞涉金陵，乞食村落，夜宿古
J33nB294_p0792b21║冢間，人不能測。路旁茆屋有老僧可八九十，師入問
J33nB294_p0792b22║茶，僧目視茶爐，師指樹上瓜云：「是得食否？」僧云：「留種。」
J33nB294_p0792b23║師云：「先種何來？」僧西指云：「那畔，那畔。」師云：「是種穢雜。」
J33nB294_p0792b24║僧云：「請佳種看。」師拱手謝茶，僧亢聲云：「魔子迴八寢
J33nB294_p0792b25║處。」不復見跡，其人蓋獨居三十載矣。扺黃州，謁無念
J33nB294_p0792b26║師，值其怒詈，師曰：「南泉斬貓意旨何如？」念揮尺云：「我
J33nB294_p0792b27║殺不得汝耶？」師曰：「殺即任殺，斬貓事畢竟如何？」念連
J33nB294_p0792b28║揮數下，師拍掌出。歷半年，石師始至，雨人者更相丐
J33nB294_p0792b29║食，或寒則藉艸倚背而坐以為常。於黃得淡然，師指
J33nB294_p0792b30║一隙地度夏，鑿土運薪且忘倦。一夕賦詩，遽別去，詩
J33nB294_p0792c01║曰：「白茆之屋，鷂峰之麓，幻跡天涯，胡為碌碌？」師時方
J33nB294_p0792c02║病痁，單衣獨行數百里，度追者不及，乃宿。晨復就道，
J33nB294_p0792c03║歷少林，至初祖面壁處，經黑龍廟，有龍王入夢，事頗
J33nB294_p0792c04║幽怪，不錄。病起，祇餘白骨，更號白骨道者，止路旁，施
J33nB294_p0792c05║水或施茶。明年達京師，寓柏林，有以法華請者，師不
J33nB294_p0792c06║辭，及登壇，多說老莊鴻烈諸外書，并講《楞嚴》，聽眾愈
J33nB294_p0792c07║集。留京師五年，所居為東城，傳白骨講遊西山，有「樹
J33nB294_p0792c08║留春去烏，雲壓晚開花」之句，士林慕之。僧自會稽來
J33nB294_p0792c09║者，傳雲門和尚且辭世，師於是南返，留詩別曰：「雲辭
J33nB294_p0792c10║雙鳳闕，麥秀五陵秋。」蓋讖異也。歸雲門，始哭，眾請小
J33nB294_p0792c11║參，舉石霜遍界不曾藏語，因云：「大眾不曾藏，東風搖
J33nB294_p0792c12║拽柳絲長，紅肥綠瘦，紛紛蛺蝶度危牆，燕子雙雙遶
J33nB294_p0792c13║畫梁。」遂作彈琵琶勢，云：「漫剔銀缸，夜深獨自理宮商。」
J33nB294_p0792c14║喝一喝，下座。問荅次，往往驚慴，莫敢攖鋒。入天童，跨
J33nB294_p0792c15║門便喝，童嘿然，師云：「停機佇思，鬼家活計。」即出，旁僧
J33nB294_p0792c16║云：「錯過了也。」師隨喝，云：「陣後興兵。」復整衣進人事，童
J33nB294_p0792c17║乃命茶。師請圓戒，童諾。師隨問云：「如何是無相戒？」童
J33nB294_p0792c18║便打，師云：「久知有這一棒。」拂袖出。時惟一師在側，進
J33nB294_p0792c19║前扭住，云：「如何是這棒落處？」師與一掌，一亦掌，師云：
J33nB294_p0792c20║「瞎漢亂做。」復與一拳，各休去。是冬，受具足戒。明年，眾
J33nB294_p0792c21║請入顯聖講《華嚴論》。明年，葛屺瞻太常請住龍門。龍
J33nB294_p0792c22║門居翠微之巔，一嶺九曲，民俗稍遠。師至，芒鞋短袂，
J33nB294_p0792c23║負薪而鬻，學徒競集。上堂：「森羅萬象，一法之所印，龍
J33nB294_p0792c24║門阬裏三條橋，鸚鵡峰前九曲嶺，猢猻慣上樹，蝦蟆
J33nB294_p0792c25║跳入井，還知一法麼？兩段不同，收歸上科。」未幾，辭去，
J33nB294_p0792c26║太常留者三四至，師已渡錢塘，還會稽矣。明年，陶石
J33nB294_p0792c27║梁國博、祁世培中丞等請赴樊江。上堂：「無縫塔蓋覆
J33nB294_p0792c28║官家，喫油餈難瞞土地，三世諸佛有智而沈下寮，黧
J33nB294_p0792c29║奴白牯無德而居上位，直賤非賤，直貴非貴，總不若
J33nB294_p0792c30║露柱燈籠善於和會。」卓拄杖，云：「此是無諍三昧。」未幾，
J33nB294_p0793a01║復赴化鹿。化鹿本葛洪舊處，祁季超明經讀書其中，
J33nB294_p0793a02║從師問道，輒契入。至是，請師住山，畜一白驢往來，師
J33nB294_p0793a03║躬執勞勩，驅牛負耡，雜儔人中，不可辨。禪者至，擬問，
J33nB294_p0793a04║師策牛而返，禪者惝怳，遂去。師居山既久，因取古今
J33nB294_p0793a05║語錄略為刪定，名《法炬錄》若干卷。時顯聖久虛，山陰
J33nB294_p0793a06║士大夫咸詣化山請主席，師受請入雲門，拈香上堂：
J33nB294_p0793a07║「西風一夜好雨，古佛過去久矣，獨有文殊、普賢特地
J33nB294_p0793a08║較量彼此。禪和子！禪和子！為甚東倒西起？」顧左右云：
J33nB294_p0793a09║「老僧罪己。」上堂：「八十婆婆舊話頭，買些脂粉賣風流，
J33nB294_p0793a10║招人譚笑惹人羞，只得無言下翠樓。」以被掩面，踊身
J33nB294_p0793a11║下座。入室次，舉趙州柏樹子覺銕嘴話，一僧纔出，師
J33nB294_p0793a12║便打，僧掀翻香案，師直趁出。一僧云：「趙州狗子被某
J33nB294_p0793a13║甲打死了也。」師云：「趙州道：『我在青州做領布衫，重七
J33nB294_p0793a14║斤。』是甚麼意？」僧擬議，師云：「打死狗子，還我骨頭來。」僧
J33nB294_p0793a15║無語，師打趁出。僧問：「萬法歸一，畢竟一歸何處？」師云：
J33nB294_p0793a16║「我清早割菜，晚上抬水，那有閒氣力與你們纏？」僧無
J33nB294_p0793a17║語，師云：「菩提薩婆訶。」一僧禮拜，師云：「還委悉麼？」僧云：
J33nB294_p0793a18║「香煙與和尚道甚麼？」師云：「朝打三千，暮打八百，東家
J33nB294_p0793a19║杓柄長，西家杓柄短。還有話會也無？」僧擬議，師便打。
J33nB294_p0793a20║一僧禮拜，師云：「錯。」僧一喝，師以杖作呈勢云：「此令合
J33nB294_p0793a21║上座行。」僧以坐具打圓相，師搊住云：「何不道將一句
J33nB294_p0793a22║來？」僧云：「恐成狼藉。」師連打云：「一箇紙老虎。」一僧纔入，
J33nB294_p0793a23║師轉身背立，僧亦背立，師趁出。方是時，眾可萬指。雲
J33nB294_p0793a24║門鑪鞴為吳越稱首，師每食必隨眾，身先操作，寺無
J33nB294_p0793a25║廢舉。自癸未迄丁亥五年，度僧累千百人，秉戒者數
J33nB294_p0793a26║千人，請益者萬人，開悟者數十百人，得法者十餘人。
J33nB294_p0793a27║建新方丈，立祖堂，為西方殿、藥師殿、玄路堂、集雲堂，
J33nB294_p0793a28║及西樓、西法雲房、采汲寮，矩度悉備。中間雖一至徑
J33nB294_p0793a29║山，掩關安眾，僅半年卒返。是時兵燹侵擾，法社荒蕪，
J33nB294_p0793a30║師道力所加，人天擁護，禪講之隆無與比也。丁亥，謝
J33nB294_p0793b01║顯聖歸化山。明年，過佛日，小參：「陶淵明飲酒，蘇子瞻
J33nB294_p0793b02║臉紅，棕鞋竹杖，自西自東。籃興最愛秋光好，歷編桃
J33nB294_p0793b03║花楊柳風。」冬，結制宗會，小參：「新豐一句，當陽道破，不
J33nB294_p0793b04║涉唇吻，已成露布。細雨濛濛，黃花滿路，打失衲僧鼻
J33nB294_p0793b05║孔，忘卻邯鄲故步。古鏡臺前，幾多錯誤。」顧大眾云：「露。」
J33nB294_p0793b06║明年，入真寂，說《梵網經》上下卷。夏，寓西湖瑪瑙，求孤
J33nB294_p0793b07║山圓法師塔，得舍利更新之。闢瀕湖地為瑪瑙前埠，
J33nB294_p0793b08║因廢址築室一區，自號愚庵奉母。時母章夫人已七
J33nB294_p0793b09║十，志出俗，師度母為尼，置小力奉左右。師住愚庵自
J33nB294_p0793b10║此始。明年，請再住顯聖。師自庚寅至嘉禾，主梵受。梵
J33nB294_p0793b11║受古資聖遺寺，師至，力新之。小參：「雨後遠山風致美，
J33nB294_p0793b12║窗前紅樹看花萎，樓頭清夜洞簫聲，月下相將步煙
J33nB294_p0793b13║水。委不委？切莫蹉過棚頭傀儡。」及是，復有顯聖之請。
J33nB294_p0793b14║明年，赴普明，小參：「桃花人面，柳垂青線，春暖暘暘，終
J33nB294_p0793b15║日打眠無厭，又被眾居士催逼到這裏來，要我說甚
J33nB294_p0793b16║麼金牛飯、趙州茶、雲門一箭？其奈學疏才淺，老人家
J33nB294_p0793b17║久弛筆硯，怕與諸人相見。」高聲云：「侍者行童捲起簾
J33nB294_p0793b18║來，放進那一雙孤雁？」明年，還梵受，小參：「好休休去不
J33nB294_p0793b19║休休，白首登科戀墨裘，黃菊謾誇霜後色，白雲紅葉
J33nB294_p0793b20║滿荒丘。舍利弗，沒來由，劍去徒勞更刻舟，果然世系
J33nB294_p0793b21║金輪子，豈肯要功萬戶侯？」明年，主梅墅結制，度夏寓
J33nB294_p0793b22║山。會稽之勝為吼山，山陰之勝為梅墅，師嘗一過吼
J33nB294_p0793b23║山，再住梅墅，復留寓山蘭亭九里。龜山偶一托跡，備
J33nB294_p0793b24║道法之隆矣。明年，詣博山，返常山，入西寺，著《摭古頌
J33nB294_p0793b25║節粹錄》并《淨土詩》。方是時，福嚴費隱師改《傳燈錄》為
J33nB294_p0793b26║《嚴統》，師著《明宗正訛錄》，載祖牒甚悉，諸方韙之。能仁、
J33nB294_p0793b27║南澗、靈巖頗往覆相折衷，共知《嚴統》之誤也。明年，遊
J33nB294_p0793b28║五洩，還山陰，抵湖上，吳中士大夫請主珠明。珠明舊
J33nB294_p0793b29║本佛剎，改公府，廢為瓦礫。師至，巋然寶坊，金碧輝映，
J33nB294_p0793b30║緇素駢集，左右常一二萬人。小參：「諸佛出身處，蘇臺
J33nB294_p0793c01║水上行，朔風自北來，殿角生微冷。清除荊棘林，幻出
J33nB294_p0793c02║祇園境，日射風窗鸞鳳鳴，月高霜瓦鴛鴦影。彌勒道
J33nB294_p0793c03║場，鬧市叢中，梵王宮殿，福城煙并，鐘磬笙歌，黃粱喚
J33nB294_p0793c04║醒，向十字街頭出賣雲門胡餅。」良久，云：「領。」小參：「朝朝
J33nB294_p0793c05║日出朝朝雨，細草沈沈，杏花如許，反舌新鶯啼在深
J33nB294_p0793c06║林裏，好一似織錦天孫，絲絲縷縷遍乾坤，總屬朱明
J33nB294_p0793c07║院宇，慚愧殺達磨鬍子。」師說法無虛日，暇則與諸方
J33nB294_p0793c08║老宿及吳中名士往來賦詩，遊洞庭諸山，別有記。明
J33nB294_p0793c09║年，由梵受歸錢塘，隱集福半載，入雲棲掃塔。冬，結制
J33nB294_p0793c10║萬松。小參，豎拂子，云：「向這裏搆得，撩起便行。」顧左右，
J33nB294_p0793c11║良久，笑云：「恁麼則老僧誑謔你去也。新羅國裏譚禪，
J33nB294_p0793c12║濟濟英賢，車馬駢填，拄杖子飛上三十三天。癩蝦蟆
J33nB294_p0793c13║做了月裏嬋娟，碧海清光萬古懸。一似水銀潑地，大
J33nB294_p0793c14║也圓圓，小也圓圓。鳳凰山下好因緣，步步襯青蓮。阿
J33nB294_p0793c15║呵呵，說向人前不直錢。」明年赴福臻，示眾：「乾坤之內，
J33nB294_p0793c16║宇宙之交，中有一寶，隨處逍遙。華嶽山崩，壓斷了天
J33nB294_p0793c17║台石橋。寒山拾得，有命難逃。普化木鐸，誌公剪刀。」歸
J33nB294_p0793c18║愚庵，小參：「遠山如黛，野水碧波清漾，邪橋隱隱聽雞
J33nB294_p0793c19║鳴。村舍草籬門巷，鷺鷥刷羽蘆汀，征雁數聲嘹喨。風
J33nB294_p0793c20║中簫笛短長聲，夜來月自凋。桐上政黃牛，橘皮湯止
J33nB294_p0793c21║渴，懶殘師芋香無恙。髮長藉草坐南薰，白眼視公侯
J33nB294_p0793c22║卿相。愚庵老僧、船子和尚，堪笑個不唧溜漢，擯出院
J33nB294_p0793c23║又罰饡飯。」小參：「山悠悠，水悠悠，得休休，且休休，何必
J33nB294_p0793c24║重參舊話頭。煮新茗，對滄洲，你一盞，我一甌，消卻胸
J33nB294_p0793c25║中萬斛愁。桃花日暖春光好，明月東風十二樓。君不
J33nB294_p0793c26║見，禹王脫衣而入裸國，孔子微服以過商丘。君子素
J33nB294_p0793c27║其位，時哉不自由。僧邪、俗邪，儒邪、佛邪，胡邪、漢邪，天
J33nB294_p0793c28║共白雲曉，水和明月流。」喝一喝。師天性峻爽，英邁不
J33nB294_p0793c29║羈。每引端師子、政黃牛、泉大道以自托。雖屢踞獅座，
J33nB294_p0793c30║高建道場，往往負泉石之志。歲甲申乙酉，即說法不
J33nB294_p0794a01║上堂。住湖上十五年，罕至城市，攜小舟危坐終日。或
J33nB294_p0794a02║自為櫓棹，放之中流，竟夜忘返。客至，見鮮衣怒馬輒
J33nB294_p0794a03║避去，孤兒乞士相往還甚善也。師童幼即操，至行年
J33nB294_p0794a04║二十，持律如老頭陀，及今已六十餘，不習人間諸嗜
J33nB294_p0794a05║欲事。小時奉安德遺誡，安德不知何許人，其言頗近
J33nB294_p0794a06║黃老。以靜退為宗，葆真任虛，不與俗競，故終其身洎
J33nB294_p0794a07║如也。獨喜放生，臨湖築小池，旦晚攜錢米就漁人買
J33nB294_p0794a08║魚或蛇鳥蚌鱉，至者輒買，即窘迫以他物償，全活無
J33nB294_p0794a09║筭。士大夫樂與之遊，皈嚮者愈眾。母比丘尼既老，年
J33nB294_p0794a10║八十餘，一夕合掌化去，師孺慕不衰，號呼累日夜，目
J33nB294_p0794a11║盡腫。明年亢旱，走烈日中禱雨，雨隨至，已而病損明，
J33nB294_p0794a12║師坐臥小樓，嬉笑自若。嘗自製年譜并遺誡水葬。醫
J33nB294_p0794a13║者至，卻之，即餽藥，勿受，靜坐或彌月。年六十七，無疾
J33nB294_p0794a14║而逝。三日前，召諸弟子至床下，與語曰：「吾某日某時
J33nB294_p0794a15║當去。」語畢，不及他。或請末後偈，師危坐嘿然。期至，弟
J33nB294_p0794a16║子曰：「師今日無異，安得逝耶？」師曰：「看老僧登場一笑。」
J33nB294_p0794a17║遂瞑。師生于己亥八月十三日未時，歿于乙巳十月
J33nB294_p0794a18║十一日巳時，世壽六十七，僧臘四十四。弟子傳法者
J33nB294_p0794a19║三十人，傳衣者二十人，居士傳法者數人，奉全身塔
J33nB294_p0794a20║雲門顯聖之陽。語錄十二卷、雜著二十卷，先後行世。
J33nB294_p0794a21║師嘗曰：「吾恥近世禪者高心空腹，不明一經，故勞勞
J33nB294_p0794a22║講席，實不得已，他人以語言目我，失之矣。」應機接物，
J33nB294_p0794a23║有古雲門之風，即動止諧謔，無非密義，及左右私請，
J33nB294_p0794a24║固甚秘，不以示人也。內本嚴重，外示優容，喜怒常不
J33nB294_p0794a25║可測，即所親一事偶失，終身不之齒。矜慎大法，不輕
J33nB294_p0794a26║畀人，豪貴者請乞不可得。志在隱遯，莊莊曲盝，與逢
J33nB294_p0794a27║掖者俱，雖華要，非其好矣。法席遍江左，老並棄去，獨
J33nB294_p0794a28║以愚庵終其身，學者稱愚庵。愚庵，方古尊宿，傳於世。