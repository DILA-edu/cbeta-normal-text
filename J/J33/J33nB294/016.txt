J33nB294_p0794b01║雲溪俍亭挺禪師語錄卷之十六
J33nB294_p0794b02║
J33nB294_p0794b03║弟子性廣智凝編
J33nB294_p0794b04║誌銘
J33nB294_p0794b05║玅覺準禪師塔誌
J33nB294_p0794b06║李君自銘得法於玅覺準禪師，師歿十年，而李君猶
J33nB294_p0794b07║思之，為師狀，介晴雲和尚向余乞誌。余與玅覺同師，
J33nB294_p0794b08║為法門兄弟，顧先後相去不謀面，讀李君所為狀，乃
J33nB294_p0794b09║今知玅覺不敢以固陋辭矣。師諱淨覺，字三立，宛陵
J33nB294_p0794b10║劉氏子。投東山薙髮，年十八南遊，多所參請。因讀《楞
J33nB294_p0794b11║嚴》「知見立知，即無明本」，嘆曰：「古人作破句讀，且受用
J33nB294_p0794b12║不盡，我何為滯此耶？」遂詣徑山，見雪老人，看生從何
J33nB294_p0794b13║來？死從何去？又造磬山，入雪關于高峰，百年三萬六
J33nB294_p0794b14║千朝語打失鼻孔。進天童受具，過育王，隨至龍潭，機
J33nB294_p0794b15║境相扣，有「黃鳥數聲，陽生寒谷」之句，育王以衣授之。
J33nB294_p0794b16║時愚庵老人闡法三江，師往謁，因說《法華》次，問云：「曾
J33nB294_p0794b17║未放光，已先入定，《法華》作麼生說？」老人云：「昨日方丈
J33nB294_p0794b18║道個甚麼？」師云：「月來雲去處，翠幙不遮燈。」老人云：「這
J33nB294_p0794b19║一棒也少不得。」進云：「透出清波，宮商別調。」老人云：「試
J33nB294_p0794b20║彈看。」師一喝，老人云：「見了。」進云：「幾度霜天明月夜，坐
J33nB294_p0794b21║來覺得五更寒。」老人說偈囑曰：「鏡打破也，卻好相見，
J33nB294_p0794b22║東涌西沒，日面月面。」遂付以大法，是為洞山三十四
J33nB294_p0794b23║世。師得法後，愈益弢晦，遠隱桐川，為水邊林下計。而
J33nB294_p0794b24║是時李君自銘適于狹路相逢，親遭蹴踏，且敲且唱，
J33nB294_p0794b25║道出非常，留桐川東山者數年，玅覺寶坊巍然而起，
J33nB294_p0794b26║土人夢金甲神執盾循行，若有所區畫者。又老僧攜
J33nB294_p0794b27║杖入門，須臾不見，室中懸讖多近神奇，蓋非意所測
J33nB294_p0794b28║也。未幾，示疾化去。語錄一卷，弟子得度者若干人。師
J33nB294_p0794b29║嚴毅莫敢犯，獨慈於應物，言論娓娓不倦，白刃迫之
J33nB294_p0794b30║不為動，群盜革心，胥吏皆知嚮義。歿既久，而人惓念
J33nB294_p0794c01║之如一日也。
J33nB294_p0794c02║銘曰：馬駒有言，日面月面，打破鏡來，與汝相見。水上
J33nB294_p0794c03║東山，雲門銕扇，龐老重來，拈起玉線。臺山會齋，牸牛
J33nB294_p0794c04║應現，石女彈棋，木人說劍。兩個五百，合成一貫。
J33nB294_p0794c05║溪巢瞬禪師塔誌
J33nB294_p0794c06║尊貴一路，千聖不傳；寶鏡重開，溪山現影。惜乃泥牛
J33nB294_p0794c07║入海，倚斷白雲；葦葉渡江，追翻隻履。同條既死，有恨
J33nB294_p0794c08║何如？溪巢和尚，諱淨瞬，字一機，桐鄉沈氏子。童年即
J33nB294_p0794c09║念生死事大，嘿自思惟，投覺王寺薙落，秉具謁月巖
J33nB294_p0794c10║師請益，示以三不是語。尋叩東塔參石雨大師，有省。
J33nB294_p0794c11║越日呈偈，石云：「死了燒了，何處安身立命？」師云：「一任
J33nB294_p0794c12║做驢做馬。」石連棒打出，自此疑情愈逼。七日後，正悶
J33nB294_p0794c13║極時，偶觸他語，不覺失笑，遂依龍門留佛日，更謁愚
J33nB294_p0794c14║庵老人。老人垂語云：「有問有荅，盡是鬼家活計，未開
J33nB294_p0794c15║口前道一句來。」師云：「要頭截取去。」頌斬貓話，云：「我有
J33nB294_p0794c16║一機，瞬目視伊；若還不會，別喚沙彌。獨羨趙州老，陽
J33nB294_p0794c17║春和得齊。」老人深肯之，隨至雲門，命為第二座。一日，
J33nB294_p0794c18║偶他出歸，垂問云：「我昨日不在，爾輩因甚竹院裏閒
J33nB294_p0794c19║行？」師遽應云：「和尚到處，某甲亦到。」遂付以衣拂。小參，
J33nB294_p0794c20║云：「風送魚舟趁落霞，阿誰攜手步平沙？斷續樵歌蒼
J33nB294_p0794c21║藹裏，咿唔牧笛隔籬笆。一對鴛鴦，虛空獨立；一雙孤
J33nB294_p0794c22║雁，清影交加。遠山潑翠連雲碧，霜葉紅于二月花。猛
J33nB294_p0794c23║回首，暗咨嗟，途中多少未歸客，流落在天涯。」又云：「門
J33nB294_p0794c24║門一切境，回互不回互？回而更相涉，將西湖水注入
J33nB294_p0794c25║耶溪，耶溪不知；把石傘峰移置孤山，孤山不覺。東長
J33nB294_p0794c26║庚、西啟明、南斗七、北斗六，祖師趁出牛欄，瞎驢闖入
J33nB294_p0794c27║佛殿，舌嗅鼻嘗，眼聞耳見。不爾，依位住，群峰卓卓，雲
J33nB294_p0794c28║漢無聲；萬竹珊珊，清光有韻。春蘭秋菊不失其時，岸
J33nB294_p0794c29║柳江梅各得其所，鐘中無鼓，鼓中無鐘。諸昆仲！會麼？」
J33nB294_p0794c30║良久，云：「青莎白鷺如綿，破曉烏鴉似炭，金牛銕角堅，
J33nB294_p0795a01║黑犬銀蹄爛。」癸巳，寶壽首眾。乙未，普明首眾。師應機
J33nB294_p0795a02║迅捷，慧辯弘通，電掣星馳，了無凝滯，四方學者攝息
J33nB294_p0795a03║趨風。然雅抱沖和，賦志謙退，卜樗里晦跡。未幾，入河
J33nB294_p0795a04║渚閱藏，卓錫溪巢，破衲僅完，粗食不飽。如是數年，緇
J33nB294_p0795a05║素式化，累石庀材，俄成精舍。暇則蔭嘉木、疏清泉，憑
J33nB294_p0795a06║弔古人，歌詠自若。問道者履滿戶外，雲興瓶瀉，略不
J33nB294_p0795a07║停思。住溪巢，掩關三載。壬寅冬，啟關說法畢，忽云：「大
J33nB294_p0795a08║眾！看看船子和尚來也。」湧身以杖作搖櫓勢，高聲唱
J33nB294_p0795a09║云：「山蒼蒼，水茫茫，飄飄一葉泛滄浪，白蘋風送蓼花
J33nB294_p0795a10║香，漁歌聲漸長。夜靜水寒魚不餌，滿船明月空載過。」
J33nB294_p0795a11║橫塘倚杖良久，云：「誰知遠煙浪，別有好商量。」聞者知
J33nB294_p0795a12║其遊擲虛空，不久塵跡矣。已而示疾化去，弟子智化
J33nB294_p0795a13║等請余為誌。
J33nB294_p0795a14║銘曰：重泉吐潤，皎月舒光。湘潭塔影，傳彼南陽。坐安
J33nB294_p0795a15║樂國，到白雲鄉。面門出入，若存若亡。藹藹翠柏，依依
J33nB294_p0795a16║綠楊。三更旭日，九夏玄霜。烏雞嘹嚦，白牯疏狂。金牛
J33nB294_p0795a17║起舞，木馬成行。人琴未渺，古徑迴塘。廣陵曲調，漁父
J33nB294_p0795a18║滄浪。君行且迫，有語勿遑。末後句子，仔細商量。
J33nB294_p0795a19║林峰鏡愚慧禪師塔誌
J33nB294_p0795a20║師諱淨慧，字鏡愚，與其兄離愚並得法於弁山瑞和
J33nB294_p0795a21║尚。父母兄弟志出俗，蕭山樓氏子也。蕭山去越州稍
J33nB294_p0795a22║近，自雲門道法傳五六十年，人知嚮往。師童丱慕道，
J33nB294_p0795a23║謁密舟師，參本來面目已，謁瑞和尚求示，尚便打，師
J33nB294_p0795a24║忽悟去，遂投出家。侍丈室，進止肅穆，執勞役靡怠。由
J33nB294_p0795a25║顯聖迄弁山，多所翊贊。弁山老人極嚴峻，不與俗偶。
J33nB294_p0795a26║師久侍，老人怒詈或不堪，甚加楚毒，師一無所迕也。
J33nB294_p0795a27║從之十年，益增進法門，曲折無不畢曉，乃授大法，為
J33nB294_p0795a28║曹洞三十四世老人。既遊崆峒，師歸越，結茅道林，頗
J33nB294_p0795a29║恣幽討。又父母春秋高，雖出俗，非子不養。師性純孝，
J33nB294_p0795a30║二時几杖，必躬親無倦。未幾，主弁山，說法如雲，為道
J33nB294_p0795b01║俗所重，論者至比之雲居膺禪師不虛矣。三年，竟去
J33nB294_p0795b02║歸道林。道林已成寶坊，邑士大夫請師揚化。師芒鞋
J33nB294_p0795b03║短布，與眾庶同操，作牯牛一頭，且耕且牧，不敢以知
J33nB294_p0795b04║識加人。年六十餘逾勵，嘗語眾曰：「地藏種田博飯喫，
J33nB294_p0795b05║百丈開田說大義，我抑何能？但钁頭邊不忍廢卻，聊
J33nB294_p0795b06║畢吾事耳。」即沾體塗足，披袈裟。上座問者雲興，荅者
J33nB294_p0795b07║瓶瀉，並古人法要，得未曾有。緇素乃益駭，謂東越四
J33nB294_p0795b08║五十年，自雲門以來，誠所罕見。故暨陽、蕭然之間，奔
J33nB294_p0795b09║走輻輳，言道席者，莫不以林峰為首稱也。師天懷朗
J33nB294_p0795b10║易，內外無不可窺。執節素醇謹，與人言惟恐不及。慈
J33nB294_p0795b11║以育物，恕以及人，勤以迪躬，儉以表德。無智愚賢不
J33nB294_p0795b12║肖，遠近男女，咸奉師為古佛云。居無何，示微疾化去。
J33nB294_p0795b13║師歿一年，弟子智湘等奉全身塔於林峰兜率寺之
J33nB294_p0795b14║左，丏余為誌。得法弟子十人，語錄十卷，行于世。生年
J33nB294_p0795b15║卒葬，具如別傳。系以銘。
J33nB294_p0795b16║銘曰：睦州織履，適任天懷，種田博飯，本分生涯。自古
J33nB294_p0795b17║在昔，道重鹽梅，奉君順父，玉殿蒼苔。踞座說法，如霆
J33nB294_p0795b18║如雷，一旦化去，辦愚癡齋。但恁麼去，更恁麼來，我瞻
J33nB294_p0795b19║林峰，於焉徘徊。
J33nB294_p0795b20║樗里保寧端實嚴禪師塔誌
J33nB294_p0795b21║師諱淨嚴，字端實，崑山孫氏子。幼不茹葷，志出俗，父
J33nB294_p0795b22║母不聽。年二十逃去，父母追及之，度不可脫，取路旁
J33nB294_p0795b23║石投水中，父母已疑其死，竟得度。依廬山西竺師剃
J33nB294_p0795b24║落，參顓愚求示，愚云：「觀世音菩薩將錢來買糊餅，卻
J33nB294_p0795b25║是為何？」師云：「某甲未出廬山，早知有此一問。」愚震聲
J33nB294_p0795b26║喝，師有省。詣化山受具，過越州，禮爾密和尚，舉女子
J33nB294_p0795b27║出定話，師酬對頗愜。入愚庵老人室，老人垂示，舉帶
J33nB294_p0795b28║月荷鋤歸，處處花狼藉語，師云：「和尚花狼藉，某甲親
J33nB294_p0795b29║收得。」老人頷之。一日上堂，師出眾遶一匝，老人云：「者
J33nB294_p0795b30║是山僧二十年操履用不盡的。」師云：「恁麼則隨緣消
J33nB294_p0795c01║舊業也。」老人休去。後承記莂，師謙讓，老人云：「只向钁
J33nB294_p0795c02║頭邊覓取一箇半箇，畢汝事矣。」隱樗里，誅茅及一載，
J33nB294_p0795c03║夢異人指建梵剎，已而果符寶坊成，稱保寧禪院。師
J33nB294_p0795c04║不立文字，惟勤操作，聚徒十餘人，參究本分，執勞役
J33nB294_p0795c05║供眾，僅食殘剩。偶鳥鼠爭食，師分飼之，每食輒並至，
J33nB294_p0795c06║以為常，緣畢化去。先是一年，治普同塔於保寧之右，
J33nB294_p0795c07║謂眾云：「來年是日，吾當歸骨於此。」及期無疾，忽對眾
J33nB294_p0795c08║一笑而逝。闍維入塔，正去年此日也。弟子智起乞余
J33nB294_p0795c09║誌。
J33nB294_p0795c10║銘曰：投石入山，鳥鼠分粒。相從懶殘，志在伏匿。樗里
J33nB294_p0795c11║塊然，一花狼藉。化緣告終，發齒而別。
J33nB294_p0795c12║天寧休山炬禪師塔銘
J33nB294_p0795c13║嗚呼已矣！湘南潭北，誰問耽源？臘月蓮花，空傳師叔。
J33nB294_p0795c14║同條生，同條死，能不為之一言耶？師諱淨炬，字休山，
J33nB294_p0795c15║別號壑庵。得法于愚庵先老和尚，屬曹洞正宗。三十
J33nB294_p0795c16║四葉出世，住秀州天寧。造毘盧寶閣，垂成而歿。歿有
J33nB294_p0795c17║偈，偈曰：「玉肌劈破影團團，石女憨歌舞翠嵐。千古無
J33nB294_p0795c18║人知此意，好將消息問南泉。」嗣法弟子智斌等五人，
J33nB294_p0795c19║語錄四卷傳于世。奉舍利入塔，塔有誌，禮也。師錢塘
J33nB294_p0795c20║華氏子，幼秉戒出俗，依寶壽石雨和尚，入室者久之。
J33nB294_p0795c21║雨歿，依愚庵老人，遂得法，住天寧。上堂有云：「對一說，
J33nB294_p0795c22║煙雨樓頭好風月；倒一說，無限秋光齊漏洩。銀蟾影
J33nB294_p0795c23║裏桂花飄，天香閣上風流客。」顧左右云：「阿呵呵！識不
J33nB294_p0795c24║識？處處撞頭并磕額。」卓拄杖，下座。又端午上堂有云：
J33nB294_p0795c25║「一二三四五，達磨不識數。處處競龍舟，家家懸艾虎。
J33nB294_p0795c26║堂上貼靈符，喚作五月五。白米驀頭包，青若通身褁。
J33nB294_p0795c27║咬著不知恩，從頭皆錯過。惟有葵花向日傾，笑看蒲
J33nB294_p0795c28║葉當風舞。」良久，云：「苦。」又結制上堂，有云：「擬結通身白
J33nB294_p0795c29║汗流，直須撥轉一絲頭，一絲頭上通消息，大地山河
J33nB294_p0795c30║鏡裏收。大眾！天寧一往一來，無解無結，任諸君周行
J33nB294_p0796a01║闊步，自由自在，更不著撒沙在諸君眼裏，逗到今日
J33nB294_p0796a02║沒奈何，只得循例打鬨，開個現成爐韝，向冷灶裏著
J33nB294_p0796a03║把火。」驀豎拳，云：「乾三連。」放拳，云：「坤六斷。」一拂，云：「震仰
J33nB294_p0796a04║盂。」置拂，云：「艮覆碗。」連拂兩拂，云：「錯亂陰陽，憑誰打筭？」
J33nB294_p0796a05║凡應機接物，來往縱橫，不可軌度。住天寧六年，跏趺
J33nB294_p0796a06║而逝。先是，結庵湖畔，一丘一壑，聊以自娛，與高人道
J33nB294_p0796a07║士游泳嘯歌，備極方外之致。佐先老人住朱明，嘗為
J33nB294_p0796a08║秉拂，老人付法偈有云：「掉臂過三關，蹴碎銕門限，隨
J33nB294_p0796a09║處念伽陀，朱明一枝箭。」蓋深許之也。師天懷俊爽，英
J33nB294_p0796a10║辯不群，又復嚴淨毘尼，動止有法。自兒時習為跏趺，
J33nB294_p0796a11║即喜梵唄，蓋夙習也。系以銘。
J33nB294_p0796a12║銘曰：燃燈影裏翻身，毘盧頂上結舌，不妨放去收來，
J33nB294_p0796a13║贏得雲門一橛。歸去也，笑不徹，獨角蒼龍當時拗折，
J33nB294_p0796a14║留取個空潭落月。
J33nB294_p0796a15║真歇祖師祭文
J33nB294_p0796a16║嗚呼！雨枝嫩桂，祖道綿延。青原嗣起，石頭並傳。荷玉
J33nB294_p0796a17║在後，新豐在先。芙蓉投子，哲人出焉。昔在中葉，篤生
J33nB294_p0796a18║長蘆。秉吹毛劍，懸肘後符。奉君就父，百諾千呼。我方
J33nB294_p0796a19║為主，人方為奴。時並茂者，有天童覺。自具語言，何必
J33nB294_p0796a20║棒喝。五位三玄，獨觀大略。惟大慧杲，與兩人合。高宗
J33nB294_p0796a21║御宇，太后北歸。崇光顯孝，金殿巍巍。帝師真歇，自長
J33nB294_p0796a22║蘆回。鑪韝始建，如霆如雷。轉位轉功，于茲始說。玉蘊
J33nB294_p0796a23║荊山，紅鑪片雪。畢竟如何，老僧齒缺。照盡潭空，歸根
J33nB294_p0796a24║墮葉。湘南潭北，黃金一國。疏山倒屙，蓮花簇簇。宗風
J33nB294_p0796a25║邈矣，獅絃不續。崒堵僅存，彷彿阿育。劫灰飛起，塔戶
J33nB294_p0796a26║重開。赤肉團上，六祖再來。眾庶稽首，啀啀喍喍。波斯
J33nB294_p0796a27║赤腳，此焉徘徊。光啟後人，種苗去莠。為青州辯，為萬
J33nB294_p0796a28║松秀。洪永之間，雪軒振袖。鐘鼓空王，在帝左右。壽昌
J33nB294_p0796a29║雲門，我宗競爽。大地星馳，中天日朗。夜月松風，澧陽
J33nB294_p0796a30║昱晃。五百年中，開來繼往。睠言祖德，此山之巔。進一
J33nB294_p0796b01║缽飯，奉一勺泉。春花灼灼，春草芊芊。目前無法，意在
J33nB294_p0796b02║目前。尚饗！
J33nB294_p0796b03║祭東山唯岑和尚文
J33nB294_p0796b04║嗚呼！玉龍雲靄，金鳳塵霾，寒光炯灼，夜月徘徊。伊岑
J33nB294_p0796b05║和尚，實惟楚材，東山西嶺，具大根荄。一抬一搦，一拶
J33nB294_p0796b06║一挨，庭前位正，簾外班排。入枯木室，就古鏡臺，六踞
J33nB294_p0796b07║獅座，門扇兩開。巍巍堂堂，雝雝喈喈，三種絕跡，一句
J33nB294_p0796b08║全該。石傘峰下，靈木新栽，若耶溪畔，鏡水濴洄。為芙
J33nB294_p0796b09║蓉楷，為天衣懷，夫何寂寂，古殿蒼苔。慧花未萎，金風
J33nB294_p0796b10║早催，洞上家法，留愚癡齋。既當處死，就當處埋，直恁
J33nB294_p0796b11║麼去，直恁麼來。腳下撩起，臨行俊哉，彥從不會，推啞
J33nB294_p0796b12║粧呆。雲居順世，祖業生涯，石霜首座，冷廟寒灰。瞎驢
J33nB294_p0796b13║滅卻，吹毛弄回，生死古岸，往來堆堆。隻履歸去，殆莫
J33nB294_p0796b14║可追，大庾衣缽，傳自黃梅。老成凋謝，云何不悲？西乾
J33nB294_p0796b15║紐解，東震道衰。琉璃明月，猶在空階，黃金一國，爭受
J33nB294_p0796b16║塵埃？日輪夜靜，流照埏垓，末後句子，岸柳庭槐。嗚呼！
J33nB294_p0796b17║尚饗。