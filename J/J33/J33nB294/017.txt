J33nB294_p0796c01║雲溪俍亭挺禪師語錄卷之十七
J33nB294_p0796c02║
J33nB294_p0796c03║弟子智湛、智曙編
J33nB294_p0796c04║疏引
J33nB294_p0796c05║萬壽修水陸道場募疏
J33nB294_p0796c06║梁武修水陸於金山，商受諸臣並得度。秦莊襄王、范
J33nB294_p0796c07║睢、穰侯、白起、王剪，皆乘善力出離苦趣，見於世典者
J33nB294_p0796c08║可考也。或者謂放光彈指，他獄都空，何必獻花酌水
J33nB294_p0796c09║始名懺摩，繙經吹貝乃稱薦拔？嗚呼！噫嘻！非通論矣。
J33nB294_p0796c10║剎那剎那在鐵圍中間來往，朝出則暮已入，此出則
J33nB294_p0796c11║彼已入，是以陸盡七金，水由輪際，遊滯之類轉多，波
J33nB294_p0796c12║叱之音未絕。譬彼聲靈悽愴，不可不存於心；壇墠郊
J33nB294_p0796c13║廟，不可不設其祀。如來盡彼慈力，眾生同與悲仰，甘
J33nB294_p0796c14║露無窮，烏容已哉？禾中萬壽寺者，修法海之儀文，以
J33nB294_p0796c15║水陸為佛事。針咽鼓腹，承寶炬則知歸；銅柱銕床，聞
J33nB294_p0796c16║鐘聲則息苦。出無明殼，度生死流，於是乎在。若乃華
J33nB294_p0796c17║林之馬，脫其哀鳴；長平之魂，輟其愁嘆。區區所聞，不
J33nB294_p0796c18║但此也。
J33nB294_p0796c19║崇先募大鐘疏（代）
J33nB294_p0796c20║真歇了禪師，當洞宗第十世，由長蘆遷皋寧，皋寧即
J33nB294_p0796c21║今皋亭也。宋高宗紹興，慈寧太后自北歸，建崇先顯
J33nB294_p0796c22║孝寺，延師主之。太后過崇先，垂簾聽法，一時嘆為希
J33nB294_p0796c23║有。師歿，賜諡悟空，造塔桐華塢，奉安舍利。後二百年，
J33nB294_p0796c24║或有啟其塔者，爪髮再生，眾驚異，羅拜而去。自了禪
J33nB294_p0796c25║師至于今，蓋五百歲矣。新豐荷玉，法道繩繩，了禪師
J33nB294_p0796c26║之力居勝。天界浪和尚，其遠孫也，住徑山，歷鳳林、虎
J33nB294_p0796c27║跑、淨慈，晚主崇先，歸天界。長蘆家法，得天界而益振。
J33nB294_p0796c28║今堂搆再新，幸有室中真子，晨鐘夕磬，萬象莊嚴。了
J33nB294_p0796c29║心上人者，謀更為大鐘，鑄佛其上，因以音聲說法，意
J33nB294_p0796c30║志誠善，百千諸佛無量法門，向一敲一擊時，畢宣妙
J33nB294_p0797a01║義，鐘中鼓響，鼓中鐘鳴。西來一宗，至崇先別開生面，
J33nB294_p0797a02║將所謂敲唱雙舉者，於是乎在。楞嚴會上，阿難耳聾，
J33nB294_p0797a03║未免隨人起倒矣。聞鐘息苦，豈為是區區者哉？
J33nB294_p0797a04║雲岫建塔疏
J33nB294_p0797a05║雲岫主人將設窣堵界為四區，凡比丘、比丘尼、優婆
J33nB294_p0797a06║塞、優婆夷之闍維者，舉而畀此。其上為四大名山，奉
J33nB294_p0797a07║四菩薩；又其上為寶閣，奉毘盧佛。期有日矣，丏余言
J33nB294_p0797a08║以疏之。佛制淨屠，各有定級，非四眾所宜。且佛菩薩
J33nB294_p0797a09║法界莊嚴，豈得與髑髏近？而上人者比地同規，寧有
J33nB294_p0797a10║說乎？心、佛、眾生，三無差別。菩薩運大悲智，發大行願，
J33nB294_p0797a11║與眾生頭出頭沒，同應現於生死海中。四大名山原
J33nB294_p0797a12║在當人一毛孔間，不隔棗葉。然則髑髏粉碎，直可向
J33nB294_p0797a13║毘盧頂上按指飛光，莫往莫來，無別無二。眾生沉淪
J33nB294_p0797a14║苦趣，政沒話端，驀然撞入四眾夥隊，被一把火燒斷
J33nB294_p0797a15║命根，大好向佛菩薩邊討個棲泊，何得分素分緇，壓
J33nB294_p0797a16║良為賤？雲岫主人若肯向髑髏那邊通一線道，直得
J33nB294_p0797a17║他英靈死漢高揖釋迦，不受你火葬活埋，重重覆蓋。
J33nB294_p0797a18║然雖如此，一場善事也要大家隨喜贊揚，莫相辜負
J33nB294_p0797a19║好。
J33nB294_p0797a20║為龍門化米疏
J33nB294_p0797a21║龍門當橫山之巔，一嶺九曲，所謂石頭路滑者也。自
J33nB294_p0797a22║貞觀以來，代有作者，永明壽尤著，石雨老人建叢席
J33nB294_p0797a23║三十餘年矣。今懷璞和尚由龍唐入龍門，一點水墨，
J33nB294_p0797a24║兩處成龍，禪板蒲團，於焉再振。但食輪先轉，化米為
J33nB294_p0797a25║艱，山頭香飯雲蒸，有時但食餅餌。種田地藏，雖已邁
J33nB294_p0797a26║於諸方；設粥南泉，端有期于甘贄。廬陵米價，驀劄相
J33nB294_p0797a27║逢；金粟如來，現身說法。其為福德，顧可量哉！
J33nB294_p0797a28║雲溪募柴小引
J33nB294_p0797a29║變生為熟，大好一箇鑪錘，赤眼柴頭，彼彼自相鈍置。
J33nB294_p0797a30║且喜雲溪四畔，寸土都無，不用斧柯，莫尋枝葉。今日
J33nB294_p0797b01║同參居士，忽然向枯木上糝花，冷地一星，剛待仰山
J33nB294_p0797b02║拈起，漫煨品字，取焰寒灰，卻也萬難消受。然雖如此，
J33nB294_p0797b03║終恐指盡薪窮，南山刈茅，大家著力。
J33nB294_p0797b04║雲溪運泥小引
J33nB294_p0797b05║雲溪拖泥帶水，無端使墻壁瓦礫逼塞虛空，也只沒
J33nB294_p0797b06║緊要事。大眾！舊閣田地一度贏來，不妨他水長船高，
J33nB294_p0797b07║泥多佛大，兩頭挑著撩起便行，直到岸邊一齊放下，
J33nB294_p0797b08║切須努力。
J33nB294_p0797b09║雲溪化梅花小引
J33nB294_p0797b10║一番寒徹，噴鼻梅花，遠岸孤村，恰成寄托。向百花叢
J33nB294_p0797b11║裏，移取一株兩株，為雲溪作個標榜。直使江南春信，
J33nB294_p0797b12║庾嶺全收，玉笛橫吹，莫只作境會好。
J33nB294_p0797b13║為某比丘募靜室小引
J33nB294_p0797b14║竹林精舍，應現多方；娑羅樹林，演說無際。若也腳跟
J33nB294_p0797b15║未免點地，終須林下長養聖胎。插草為標，閉門作活，
J33nB294_p0797b16║直至貧窮骨立，全沒卓錐，方知大地平沉，了無寸土。
J33nB294_p0797b17║布金長者，福不唐捐；隱山比丘，功歸有主。
J33nB294_p0797b18║化米散靜室小引
J33nB294_p0797b19║得力忘飽，休糧不饑，恁般人終日喫飯，何嘗嚼著一
J33nB294_p0797b20║粒米？苟或未然，渴飲饑餐，覓個飽齁齁地。某禪人者，
J33nB294_p0797b21║欲向眾香國裏親走一回，雙手擎來把與十方賢聖，
J33nB294_p0797b22║施者受者須是其人，金牛飯、南泉粥，切莫當面錯過。
J33nB294_p0797b23║寓山托缽小引
J33nB294_p0797b24║化米化炭，眉毛廝結，多少苦心，終不許清水白飯讓
J33nB294_p0797b25║鏡清喫。盟石道人將三條篾束起肚皮，甘向折腳鐺
J33nB294_p0797b26║邊尋生活計，爭奈十方聚會，缽盂向天，窮手一雙，逼
J33nB294_p0797b27║迫廬陵米價，諸方浩浩說佛法，地藏種田博飯喫，位
J33nB294_p0797b28║置已高，寓山無田可種，無米可炊，饅頭胡餅，一切都
J33nB294_p0797b29║莫將來，且道作麼生好？
J33nB294_p0797b30║為別峰禪人化衣單小引
J33nB294_p0797c01║十年勤苦，衣縑全無，學道人須是一絲不挂。別峰禪
J33nB294_p0797c02║客，赤條條，淨裸裸，窮相現前，大好一個消息。有者道：
J33nB294_p0797c03║衣線下事，是他本分生涯。切勿以孃生褲子一句搪
J33nB294_p0797c04║塞。且任渠緣化去，得一領直裰，做一領布衫，走向人
J33nB294_p0797c05║前，也好隨行逐隊。然雖如此，挖襟補袖，須遇其人。這
J33nB294_p0797c06║鶻臭汗衫，且請脫下。