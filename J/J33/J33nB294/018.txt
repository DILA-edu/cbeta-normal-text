J33nB294_p0798a01║雲溪俍亭挺禪師語錄卷之十八
J33nB294_p0798a02║
J33nB294_p0798a03║弟子智淙、智橒編
J33nB294_p0798a04║侍者智淙輩請說行腳
J33nB294_p0798a05║師云：余年四十六始出俗，其先溷塵埃中，遭亂去為
J33nB294_p0798a06║賈。年三十舉明經，求死不得，絕意仕進，以白衣從愚
J33nB294_p0798a07║庵老人遊。四十受大法，遲遲剃染，父母在，未嘗以身
J33nB294_p0798a08║離左右也。余錢塘人，姓徐氏，初號逸亭居士，字世臣，
J33nB294_p0798a09║有《逸亭十集》及《年譜》留人間，恥不復道。父漢文居士，
J33nB294_p0798a10║母陳氏，以歲乙卯十月四日生，母夢老僧頎然扶杖
J33nB294_p0798a11║至，覺而誕，三四歲即能為胡跪矣。年二十，讀書佛寺，
J33nB294_p0798a12║聞風旛語，慕之，然不能解。二十八就省試，方寐，夢老
J33nB294_p0798a13║僧扶杖至，詰余云：「汝來此二十八年，猶相憶否？」余熟
J33nB294_p0798a14║視如舊識，頗憶往事，老僧云：「恐入世漸深，宜隨我去。」
J33nB294_p0798a15║余曰：「未可便捨父母，需後命何如？」已寤，汗浹背，頗益
J33nB294_p0798a16║自疑，然未肯向空王頫首也。三十一，乃焚筆硯，廢詩
J33nB294_p0798a17║書，棄此身如萍梗已，更不飲酒，不食肉，習苦行，從方
J33nB294_p0798a18║外遊。同學江子道闇、張子秀初去為緇，錢子雍明、胡
J33nB294_p0798a19║子彥遠留為素，余遨遊諸子間，固與洞、濟兩宗博參
J33nB294_p0798a20║同異。一日，偕錢子過宗會謁石雨老和尚，舉家賊難
J33nB294_p0798a21║防，及洞山病有不病者話，恍然得入，因向前作禮求
J33nB294_p0798a22║剃度，尚曰：「汝未可，且奉父母終天年，俟時至耳。」因教
J33nB294_p0798a23║余看心方動處。余受命歸家，夜輒不寐，看達旦，即日
J33nB294_p0798a24║應賓客如土木偶人，客至不為禮，客去仍坐，如是者
J33nB294_p0798a25║累月，觸風旛語失笑，謂尚欺我耶？詣佛日請見，尚一
J33nB294_p0798a26║見即問：「看心方動處，近日怎的？」余曰：「不敢動，勞和尚。」
J33nB294_p0798a27║尚曰：「懷州牛喫禾，益州馬腹脹，汝作麼生？」余曰：「此是
J33nB294_p0798a28║不思議分中事。」尚急掩余口，余不能荅。尚曰：「汝大聰
J33nB294_p0798a29║明人，有理路處儘解得，沒理路處奈何？歸家去，切不
J33nB294_p0798a30║得看教典、看語錄，只將個硬剝剝放不過的置在面
J33nB294_p0798b01║前，要討個下落便有卻好，若一切解說去卻不是矣。」
J33nB294_p0798b02║余受命，逡巡而退，時戊子正月三日也。偶舉洞山出
J33nB294_p0798b03║門俱是草并他公案，命余作頌，余隨例亦頌數首，然
J33nB294_p0798b04║非意所期耳。未幾，雨和尚化去，余再過佛日，遇愚庵
J33nB294_p0798b05║先老人，一見投契，即述前話求決擇。老人曰：「你試道
J33nB294_p0798b06║一句看。」余曰：「何處鎚鍾不應來？」老人曰：「汝全說道理
J33nB294_p0798b07║在，從今以後不得說道理，千七百則公案不是道理。」
J33nB294_p0798b08║時大慧錄在側，老人命余翻一頁，有銕牛無腳也須
J33nB294_p0798b09║行句，老人曰：「此是什麼道理？不得作不思議會、不得
J33nB294_p0798b10║作沒道理會、不得作有道理會，你只去參尋此句，待
J33nB294_p0798b11║他無腳銕牛果然翻身走轆轆地，方許來見我，此事
J33nB294_p0798b12║不當小可的。」余從此將前朝後代、西天東土，盡大地
J33nB294_p0798b13║許多放不開的事體一齊收歸在無腳銕牛上，朝也
J33nB294_p0798b14║尋、暮也尋，一總不敢解說、一總不敢看一句文書、一
J33nB294_p0798b15║總不敢放一條線縫，乾逼逼的疑了一年。及冬，到宗
J33nB294_p0798b16║會庵坐禪，與如如兄在茅棚下打了一七後入堂，徹
J33nB294_p0798b17║夜不放單，鐘聲入耳，銕牛驀地翻身，記得小時節四
J33nB294_p0798b18║句話：「一二三四五，金木水火土，燕子吹笛兒，蝦蟆打
J33nB294_p0798b19║杖鼓。」自己笑了一回，恰值老和尚入室，一十八箇不
J33nB294_p0798b20║唧溜漢，被一條斷貫索一齊絆倒。余時是個俗漢，從
J33nB294_p0798b21║旁隨喜，卻也忍俊不禁，代他一十八人，人人下個轉
J33nB294_p0798b22║身句子，哄動叢林，謂徐子世臣參得禪也。次早，老和
J33nB294_p0798b23║尚喚余近前，謂曰：「我有一句話兒要與你講，這裏人
J33nB294_p0798b24║多說不得，可隨我到昭化寺來。」余隨入昭化寺，老和
J33nB294_p0798b25║尚卻云：「得力處何不道取一句？」時抬頭見香爐，余衝
J33nB294_p0798b26║口云：「香爐八隻腳。」老和尚作色厲聲，指余大罵曰：「你
J33nB294_p0798b27║恃著讀書人，一肚子聰明，胡說亂道，將個般若門頭
J33nB294_p0798b28║看得十分容易。他古人三登九上，坐破七個蒲團，尚
J33nB294_p0798b29║不奈何，似你這般輕薄少年，逞些狂慧，在我這裏弄
J33nB294_p0798b30║虛頭也太遠哩！若是祖師門下，夢也未夢見哩！去，去！
J33nB294_p0798c01║你不是參禪根器，回去把些《楞嚴》、《法華》下老實看看，
J33nB294_p0798c02║講些道理去罷！」余時被老人一場痛罵，罵得頭也不
J33nB294_p0798c03║敢抬，臉紅紫脹，心問口，口問心，這是那裏說起？昏昏
J33nB294_p0798c04║悶悶，正沒解交，卻值家中母病，先大人著人來請，只
J33nB294_p0798c05║得回去。這裏一個疑團閣在胸中，越發放不下，以後
J33nB294_p0798c06║見老和尚，總不敢提一個字，老和尚也再不提起一
J33nB294_p0798c07║句半句。一日，同樵風和尚在老人坐次，偶舉斬貓公
J33nB294_p0798c08║案，余曰：「令行也。」老人又復痛罵，風曰：「老和尚作麼生？」
J33nB294_p0798c09║老人并罵，風抽身竟去，余亦不敢詰。嗣後過愚庵，凡
J33nB294_p0798c10║有所請，老人總只不肯，余總不悟，不得已，仍將《五燈
J33nB294_p0798c11║會元》及《指月錄》諸書從頭看起，徹見古人用處，獨於
J33nB294_p0798c12║王泉皓葡萄棚語討個法身向上，未有著落。一日，偶
J33nB294_p0798c13║街市中行，蹋著蚌殼，通身瓦解，云：「可憐生！可憐生！這
J33nB294_p0798c14║回老和尚罵不得我也。」因掩關閱《華嚴》，一目數千言，
J33nB294_p0798c15║如瓶瀉水，皆余意中所應說者，歡喜踴躍。若逢舊知，
J33nB294_p0798c16║身心器界打成一片，如琉璃瓶，內外瑩徹，不虛語矣。
J33nB294_p0798c17║偶頌出定話，有云：「楊柳含春綠，桃花帶曉紅。漫勞雙
J33nB294_p0798c18║蛺蝶，憔悴舞東風。」頌產難話，有云：「寶玉傳千里，相看
J33nB294_p0798c19║但碔砆。最憐青鳥在，空作穆王奴。」頌烏臼打玄紹話，
J33nB294_p0798c20║有云：「群盜山東起，紛紛盡赤眉。蒼天何酷苦，千載令
J33nB294_p0798c21║人悲。」頌長沙黃鶴樓話，有云：「楚國風華改，詞人日夜
J33nB294_p0798c22║勞。空教拾香草，曾說讀離騷。」共四五十則，禪者攜去，
J33nB294_p0798c23║為老人所見，輒加欣賞。因偵余踏碎蚌殼事，甲午秋，
J33nB294_p0798c24║命余入室，問余曰：「如何是宗會堂中事？」余曰：「月照十
J33nB294_p0798c25║峰白，湖開兩岸明。」老人復曰：「踏碎蚌殼又是如何？」余
J33nB294_p0798c26║曰：「牡丹花下玉麒麟。」老人曰：「是我家裏人。」余曰：「屈！屈！」
J33nB294_p0798c27║因承記莂。是夜，又命余作五位頌，余因作頌曰：「正中
J33nB294_p0798c28║偏，乳燕舞簷前，雒陽花似錦，休認習家園。偏中正，古
J33nB294_p0798c29║道斜陽徑，雲物望中迷，舉頭天路近。正中來，桃源古
J33nB294_p0798c30║洞開，琪花當路發，何必傍蓬萊？兼中至，電擊風馳處，
J33nB294_p0799a01║怒揮白玉鞭，笑指珊瑚樹。兼中到，望斷長安道，金殿
J33nB294_p0799a02║白雲封，何處千門曉？」老人稱善。時余已四十歲矣。歲
J33nB294_p0799a03║庚寅，余父早歿。後庚子，余母又歿，余已葬父母。至辛
J33nB294_p0799a04║丑十二月，始剃落，受具足戒，遵初志也。先父母並長
J33nB294_p0799a05║齋二十年，善乾竺學。先大人且歿，謂余曰：「我去矣，我
J33nB294_p0799a06║去矣。」余曰：「大人向那裏去？」先子曰：「向不生不滅處去。」
J33nB294_p0799a07║余曰：「不生不滅豈有去耶？」先子乃撫几一下。余曰：「大
J33nB294_p0799a08║人臨行尊重。」先子遂脫去。先母臨歿，執余手謂余曰：
J33nB294_p0799a09║「汝久志出俗，以我在不果。我歿，汝任意為之，不必久
J33nB294_p0799a10║留闤闠也。」余應唯唯。先是，余夢入一處，小屋三楹，鐘
J33nB294_p0799a11║鼓具設，憶前身具在，然不知為何所。甲午，忽登其地，
J33nB294_p0799a12║宛如夢中所見，自信乃益力，然恐近誕妄，不以示人
J33nB294_p0799a13║也。自白衣時，往來問荅多機語，茲不復憶，偶述一二
J33nB294_p0799a14║示爾等，知吾不虛耳。東山和尚至，謂余曰：「誰喚兄是
J33nB294_p0799a15║俗人？」余曰：「兄亦不得喚做長老。」山曰：「喚老兄作一頭
J33nB294_p0799a16║驢得麼？」余曰：「須讓老兄作佛。」山乃笑。余曰：「寧逢惡賓，
J33nB294_p0799a17║莫逢故人。」過六通，見願庵和尚，余問曰：「水邊林下長
J33nB294_p0799a18║養聖胎，忽遇盤根錯節如何？」庵曰：「正是水邊林下。」余
J33nB294_p0799a19║曰：「我則不然。」庵曰：「居士又且如何？」余曰：「有甚工夫坐
J33nB294_p0799a20║在水邊林下？」余過烏鎮，見伴我和尚，謂曰：「聞說老兄
J33nB294_p0799a21║耳聾，不敢借問。」伴曰：「啞卻汝口。」余曰：「多年張拙得人
J33nB294_p0799a22║憎。」伴曰：「原來徐俯尚在。」余曰：「弁山門下應有此人。」伴
J33nB294_p0799a23║曰：「雲門兒孫自不寂寞。」乃握手進方丈，與雍明居士
J33nB294_p0799a24║見浪杖人，杖人曰：「天寒早起，夜來如何？」余曰：「承和尚
J33nB294_p0799a25║記掛。」杖人曰：「好好借問。」余引雍明手摑一摑，云：「和尚
J33nB294_p0799a26║問你。」雍明未對，杖人曰：「一箭穿卻。」余曰：「謂秦無人。」一
J33nB294_p0799a27║日，過皋亭看桃花次，杖人曰：「如何是靈雲未徹處？」余
J33nB294_p0799a28║曰：「謝三郎不是好人。」杖人曰：「汝誤也。」余曰：「情知，情知。」
J33nB294_p0799a29║杖人曰：「桃源洞口，漁父迷津，這裏也須仔細。」余拍手
J33nB294_p0799a30║一下，杖人乃笑。送杖人至吳門，舟中別次，杖人云：「難
J33nB294_p0799b01║得不相見，此回別去卻是如何？」余曰：「石頭城去此不
J33nB294_p0799b02║遠。」杖人曰：「你來？我來？」余曰：「和尚且請尊重。」杖人曰：「恁
J33nB294_p0799b03║麼則居士常來看我也。」余曰：「只恐和尚常在裏頭。」杖
J33nB294_p0799b04║人休去。常與愚庵先老人遊湖，老人云：「今日黑月。」余
J33nB294_p0799b05║曰：「暗坐者多。」老人云：「偏你說道理。」余云：「某甲罪過。」老
J33nB294_p0799b06║人云：「以後看月不許你來。」余云：「老和尚獨行踽踽。」一
J33nB294_p0799b07║日，老人舉四錯話，謂：「天平錯，西院錯。」余云：「錯，錯。」老人
J33nB294_p0799b08║云：「果然錯了也。」余云：「錯。」老人云：「你錯？我錯？」余云：「和尚
J33nB294_p0799b09║分上即且放過三十棒，要打西院一棒也較不得。」老
J33nB294_p0799b10║人云：「天平住後如何？」余云：「這漢且未有棒喫。」老人舉
J33nB294_p0799b11║庄上喫油餈話，余云：「古德且置，這庄主鷹頭鶻腦，大
J33nB294_p0799b12║是不良之徒。」老人云：「料想沒交涉。」時同參多疑之，余
J33nB294_p0799b13║拊掌一笑，因別有頌。與老人行次，一僧前禮拜，老人
J33nB294_p0799b14║云：「你道這僧是好人不是好人？」余云：「低聲，低聲。」老人
J33nB294_p0799b15║云：「蒼天，蒼天。」余乃笑。一日，余指殿前木羅漢問老人
J33nB294_p0799b16║曰：「姓什麼？」老人云：「姓李的老張。」余云：「謝和尚安名立
J33nB294_p0799b17║號。」老人打門扇一下，云：「打碎你頭。」余云：「和尚手痛麼？」
J33nB294_p0799b18║老人休去。浪杖人與老人坐次，余禮拜起，問五位王
J33nB294_p0799b19║子，杖人顧老人云：「須是你嫡骨兒孫。」老人云：「從來不
J33nB294_p0799b20║出門。禍事！禍事！」余因呈五王子頌，朝生曰：「鷹揚尚父，
J33nB294_p0799b21║豈非釣夫？熊羆入夢，載以後車。」末生曰：「風猷蓋代，帝
J33nB294_p0799b22║室以興，昔隱華岳，白衣山人。」誕生曰：「撫軍監國，心前
J33nB294_p0799b23║一星，上皇恭默，有聞無聲。」化生曰：「晉陽寶馭，胄出滹
J33nB294_p0799b24║沱，車書玉帛，在朕躬何？」內生曰：「中有一子，獨坐思維，
J33nB294_p0799b25║是名月蓋，得陀羅尼。」二老人閱畢，各稱善。余曰：「《人天
J33nB294_p0799b26║眼目》，先後錯誤，從上何無一言？」老人云：「難瞞明眼。」杖
J33nB294_p0799b27║人云：「居士纔有功勳。」余曰：「爭敢受賞？」一拜出。過南澗，
J33nB294_p0799b28║澗曰：「山花澗水，一路可觀，居士遠來不易。」余曰：「碧巖
J33nB294_p0799b29║青嶂，道人受用，果不尋常。」澗云：「今日難得主賓相見。」
J33nB294_p0799b30║余云：「有勞降尊，只恐瞻之不及。」澗云：「愚庵老漢神用
J33nB294_p0799c01║何如？」余云：「年老不能出門，遣某甲代看左右。」澗命侍
J33nB294_p0799c02║者看茶，余竟，仗行童而出。少頃，復入，余云：「呼猿洞裏
J33nB294_p0799c03║幾個猿啼？夜深難為聽者。」澗云：「山僧尋常也不管他。」
J33nB294_p0799c04║余云：「昨日有人從南高峰趕了一群鹿去。」澗云：「要且
J33nB294_p0799c05║不得麈中主。」余云：「獨坐不稱尊。」澗云：「且喜居士親到。」
J33nB294_p0799c06║因更笑。過幻庵，庵云：「我無柱杖子，你怎麼奪卻我拄
J33nB294_p0799c07║杖子？」余呼：「和尚！」庵應諾。余云：「莫嫌奪卻，更奪卻了也。」
J33nB294_p0799c08║庵云：「拄杖子聻？」余打侍者一下，云：「且留取二十九棒。」
J33nB294_p0799c09║庵命侍者作禮。胡彥遠居士舉托缽話問余云：「大慧
J33nB294_p0799c10║頌身在其中，那得知卻是何謂？」余云：「要見他德山也
J33nB294_p0799c11║太遠在。」胡云：「巖頭一拶語如雷，卻甚顯白。」余云：「羊便
J33nB294_p0799c12║濕處臥。」胡云：「末後句畢竟如何？」余打一掌。翁季祥居
J33nB294_p0799c13║士問余云：「三玄三要，兄作麼生？」余遽與一掌。翁云：「也
J33nB294_p0799c14║莫草草匆匆。」余云：「還要第二杓那？」翁云：「辜他好意。」余
J33nB294_p0799c15║云：「情知汝向野狐邊接取殘唾。」翁云：「兄畢竟作麼生？」
J33nB294_p0799c16║余更作掌勢，翁乃謝。仁庵師乞食次，謂余云：「兄也不
J33nB294_p0799c17║得放過。」余云：「討甚殘羹餿飯來？」仁云：「老兄是我同參。」
J33nB294_p0799c18║余云：「莫帶累伊。」仁云：「有甚饅頭䭔子，快下將來。」余云：
J33nB294_p0799c19║「今日且免教一頓。」仁云：「只恐不免。」余云：「自領去。」蝶庵
J33nB294_p0799c20║師病次，余往詢之，余云：「尊候如何？」庵云：「苦痛。」余云：「你
J33nB294_p0799c21║往常不如此。」庵瞠目視余一上，余云：「爭奈何！爭奈何！」
J33nB294_p0799c22║庵噓噓，余亦噓噓，庵側身向裏臥，余拍掌三下，遂出。
J33nB294_p0799c23║冰溪師過余，問：「婆子燒庵，這僧有過？無過？」余打一摑，
J33nB294_p0799c24║云：「不唧溜漢。」冰云：「恁麼則過在阿婆也。」余又打一摑，
J33nB294_p0799c25║云：「老兄生受去。」冰擬掌，余云：「不得無禮。」冰云：「也要老
J33nB294_p0799c26║兄知。」余云：「且放你去。」一機師掩關，余一日過，問云：「終
J33nB294_p0799c27║日的呆樁樁死卻了也。」一作破關勢，云：「頭顱切須好
J33nB294_p0799c28║看。」余云：「蝦跳不出斗。」一曰：「亂走作麼？」余云：「勘破這老
J33nB294_p0799c29║師僧。」一曰：「倒退八百。」余擊關門一下，云：「限汝三日。」乃
J33nB294_p0799c30║趨出。祁季超居士舉陸亙牡丹話，聞余曰：「如夢相似，
J33nB294_p0800a01║南泉意在於何？」余云：「老兄不得作寐語。」超大笑，乃云：
J33nB294_p0800a02║「當時陸亙被他換卻眼睛。」余云：「南泉眼睛卻被肇公
J33nB294_p0800a03║換卻。」超更笑。又余訪季超居士，超纔見，哀哀大哭，余
J33nB294_p0800a04║云：「休！休！」超云：「老兄作麼生？」余乃呵呵大笑，超云：「休！休！」
J33nB294_p0800a05║余云：「這老漢今日一場敗闕。」超云：「且望慈悲。」余云：「念
J33nB294_p0800a06║公年老。」超引余入內坐定，余云：「鑑湖水闊，波浪騰翻，
J33nB294_p0800a07║偏有人向死水裏浸殺。」超云：「葛嶺山高，梅花千嶂，風
J33nB294_p0800a08║顛漢奈何不肯知休？」余云：「笊籬輸卻俗人，若論當機，
J33nB294_p0800a09║須讓天然鏟草。」超云：「趙州祇知唱讚當時法施，還伊
J33nB294_p0800a10║行者爭先。」余云：「主賓相見，須有言辭，何不當場拈出？」
J33nB294_p0800a11║超云：「兄弟一家自知好惡，但當隨分過時。」余云：「十年
J33nB294_p0800a12║不見，恐君不似昔時人，切勿推聾粧啞。」超云：「今日相
J33nB294_p0800a13║逢，大家明取家裏事，正須倚杖看山。」余云：「君臣父子
J33nB294_p0800a14║不是偶然，何得抑己而已？」超云：「明暗正偏，幾翻話墮，
J33nB294_p0800a15║切忌雖休勿休。」余云：「石頭一宗埋沒向老兄手裏。」超
J33nB294_p0800a16║云：「新豐一曲扶起在阿師分中。」余云：「也莫惡口傷人，
J33nB294_p0800a17║我不慣這般蟲豸。」超云：「何必偷香掩鼻，只此間贓証
J33nB294_p0800a18║分明。」余向超拈起布冠云：「這老賊爭容得他？」超向余
J33nB294_p0800a19║安放拄杖云：「勸老兄向這裏坐。」時左右方進飯，兩人
J33nB294_p0800a20║各大笑乃已。過天童和尚，尚曰：「天寒，遠來不易。」余云：
J33nB294_p0800a21║「伏惟萬福。」尚曰：「船來？陸來？」余云：「不行鳥道。」尚休去，余
J33nB294_p0800a22║起謝茶。余嘗講《易》至暌卦，蔗菴和尚問：「如何是載鬼
J33nB294_p0800a23║一車？」余云：「捉敗雲門，不為分外。」蔗云：「石鞏三平，莫不
J33nB294_p0800a24║是遇雨則吉麼？」余云：「我不要半個，我要一個。」蔗舉拳，
J33nB294_p0800a25║余云：「澤上有火。」此是我往時節許多出乖弄醜，今日
J33nB294_p0800a26║舉向人前，面皮片片落了也，還說他怎的？好為老僧
J33nB294_p0800a27║藏拙。