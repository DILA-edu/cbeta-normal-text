J34nB295_p0001a01║學佛考訓序
J34nB295_p0001a02║讀書難，讀佛書尤難。不博通，不旁覽，遂呶呶于是非
J34nB295_p0001a03║得失之間，蓋鮮有合也。俍亭和尚于學無不窺，著書
J34nB295_p0001a04║滿家，已卓卓自命矣。雖然，猶有慮今所稱禪學者，皆
J34nB295_p0001a05║闇於綠字赤文者也。經生之家，守其師說，又不習禪
J34nB295_p0001a06║典，奈何？於是取三古以來、百世而上華梵語言及其
J34nB295_p0001a07║行事，探逸集微，判為十部，碎金積玉，一無所遺。大要
J34nB295_p0001a08║足以贊空王、延慧命、扶庶類、正人倫，一覽之間，儒佛
J34nB295_p0001a09║畢備矣。俍和尚之心，何其廣且大也！息波道人見而
J34nB295_p0001a10║善之，充厥篇章，更為詮次，用投貝葉之林，將補貫華
J34nB295_p0001a11║之義。余歡喜踊躍，敬題其首。
J34nB295_p0001a12║康熙九年佛誕日，禹航同學弟嚴沆拜書。
J34nB295_p0001a13║
J34nB295_p0001a14║
J34nB295_p0001a15║
J34nB295_p0001a16║
J34nB295_p0001a17║
J34nB295_p0001a18║
J34nB295_p0001a19║
J34nB295_p0001a20║
J34nB295_p0001a21║
J34nB295_p0001a22║
J34nB295_p0001a23║
J34nB295_p0001a24║
J34nB295_p0001a25║
J34nB295_p0001a26║
J34nB295_p0001a27║
J34nB295_p0001a28║
J34nB295_p0001a29║
J34nB295_p0001a30║
J34nB295_p0001b01║學佛考訓卷一
J34nB295_p0001b02║錢唐俍亭和尚淨挺緝
J34nB295_p0001b03║秀州息波道人成源訂
J34nB295_p0001b04║梵述
J34nB295_p0001b05║《周書異紀》，首讖金人；竺國高僧，共傳碧眼。聿尋康
J34nB295_p0001b06║會之班，為徵華梵之合。
J34nB295_p0001b07║《輟耕錄》云：「京師栴檀像頗著靈異，故老相傳，其像四
J34nB295_p0001b08║體無所倚著，人君有道，則至其國。」學士程鉅夫瑞像
J34nB295_p0001b09║殿碑亦云：「佛升叨利天為母說法，優填國王乃刻栴
J34nB295_p0001b10║檀為像，蓋目連以神力挕三十二匠升叨利，諦觀相
J34nB295_p0001b11║好乃成也。及佛來歸，栴檀步空向佛作禮，佛為摩頂
J34nB295_p0001b12║授記曰：『我滅度後，汝從震旦廣利人天。』繇是從西土
J34nB295_p0001b13║至龜茲，入涼州，抵長安、江南、汴梁，北至燕京，居聖安
J34nB295_p0001b14║寺。自優填造像至延祐丙辰，凡二千二百有七年，屢
J34nB295_p0001b15║著神異。」
J34nB295_p0001b16║《周書異記》云：「穆王五十二年二月十五日，天沸星出，
J34nB295_p0001b17║不雲而雨，山吼波逆，塵剎大震，暴風忽起，西方有白
J34nB295_p0001b18║虹十二道，南北通過，此時佛涅槃也。」涅槃在跋提河
J34nB295_p0001b19║畔娑羅林中。
J34nB295_p0001b20║四明阿育王塔，晉太康三年，從地湧出露盤五層，中
J34nB295_p0001b21║懸小鐘，舍利綴於鐘下，圓轉不定，或作葡萄色，或如
J34nB295_p0001b22║金蓮花，或如車輪，五色變幻，光彩映人，非常有也。按
J34nB295_p0001b23║《釋鑑》，周共和九年，東天竺國阿育王，盡收西域諸塔，
J34nB295_p0001b24║及龍宮舍利，夜役鬼神，碎七寶末，造八萬四千寶塔，
J34nB295_p0001b25║命耶舍尊者，舒指放光八萬四千道，一光盡處，安置
J34nB295_p0001b26║一塔，遍娑婆界。在此震旦國者，一十九所，四明其一
J34nB295_p0001b27║也。
J34nB295_p0001b28║《佛國記》云：「摩竭提國是阿育王所治，城中宮殿皆鬼
J34nB295_p0001b29║神作，非世所造。」
J34nB295_p0001b30║《佛國記》云：「那竭國城東北有佛錫杖，牛頭栴檀所成，
J34nB295_p0001c01║長丈六七許，正復千百人舉不能動。」
J34nB295_p0001c02║《廣弘明集》云：「瑜珈之建寶塔，百鬼助以日工；雀離之
J34nB295_p0001c03║起浮圖，四王扶其夜力。」按雀離塔在健馱國，高七十
J34nB295_p0001c04║丈，周三百步。王修浮圖，工木既訖，有鐵柱無能上者。
J34nB295_p0001c05║王乃燒香散花，感四王天來助，一舉便到。塔內事物，
J34nB295_p0001c06║咸是金玉。旭日始開，則金盤晃朗；微風漸發，則寶鐸
J34nB295_p0001c07║和鳴。西域浮圖，此為第一。《伽藍記》云：「此浮圖天火七
J34nB295_p0001c08║燒，佛法當滅。」
J34nB295_p0001c09║寶康初，道安至襄陽，立寺，建浮圖，鑄銅像，能起自行，
J34nB295_p0001c10║光明燭天。又秦王符堅送外國金像彌勒至道安所，
J34nB295_p0001c11║光嘗照室，以頂含舍利也。
J34nB295_p0001c12║太康中，朱士衡得梵本《道行經》。時于闐國王積火焚
J34nB295_p0001c13║之，火滅經存，色更鮮彩。士衡，許州人，黃初間棄俗出
J34nB295_p0001c14║家，為此土沙門講經之始。
J34nB295_p0001c15║僧會者，康居國丞相子也。出家遊行入中國，至吳，結
J34nB295_p0001c16║茆行道。吳帝延見，言佛舍利甚異。帝因設瓶，嘿禱求
J34nB295_p0001c17║驗。經七日，鏘然有聲，光明錯發。帝與公卿聚觀，因建
J34nB295_p0001c18║塔於建業佛佗里，寺名建初，時赤烏四年也。
J34nB295_p0001c19║吳帝問僧會曰：「佛教所明善惡報應，何者是耶？」對曰：
J34nB295_p0001c20║「明主以孝慈訓世，則赤烏翔而老人星見；仁德育物，
J34nB295_p0001c21║則醴泉湧而嘉苗生。善應以瑞，惡亦有報。」帝悅，奉會
J34nB295_p0001c22║為師。
J34nB295_p0001c23║永和中，有金像現於荊州，大司馬桓溫迎之不動。時
J34nB295_p0001c24║江陵滕畯捨宅為寺，命法師曇翼主之。翼率眾往迎，
J34nB295_p0001c25║飄然輕舉，奉安本寺。
J34nB295_p0001c26║曇翼、曇彥，號二曇，住法華山。翼生腋下，有毳毛三莖，
J34nB295_p0001c27║故名翼。先是，餘杭沙門法志誦《法華經》，階下有雉，馴
J34nB295_p0001c28║聽凡七年，化去。志夢童子來謝曰：「因聽大經，得離羽
J34nB295_p0001c29║族，今生前山王氏為兒。」志至其家，果驗，視腋下有毳，
J34nB295_p0001c30║因攜出俗。後入廬山依遠公，復往關中見羅什，東還
J34nB295_p0002a01║會稽，隱秦望山，誦《法華經》以老。彥亦負時望，相傳為
J34nB295_p0002a02║許詢後身，壽一百二十歲。
J34nB295_p0002a03║曇翼，誦《法華經》十二年。一夕，忽有女子，身披彩服，手
J34nB295_p0002a04║牽白豕至，曰：「入山採薇，迫日已暮，豺獸縱橫，敢托一
J34nB295_p0002a05║宿。」翼力卻之，女哀鳴不已，令居草床。夜半，號呼腹痛
J34nB295_p0002a06║甚，急告翼按摩。翼辭以持戒，女呼愈甚。翼乃以布裹
J34nB295_p0002a07║錫，遙按之。翌日，女化祥雲，有白豕雙蓮，凌空而去。語
J34nB295_p0002a08║翼曰：「我普賢大士，來試汝耳。」郡守孟顗聞於朝，建法
J34nB295_p0002a09║華寺紀其異。
J34nB295_p0002a10║晉沙門帛法橋，誦經乏聲，禱大士者七晝夜，豁然通
J34nB295_p0002a11║利。自是諷詠，聲徹里門。
J34nB295_p0002a12║晉沙門竺道猷，初止剡山，後移赤城。群虎蹲前，猷誦
J34nB295_p0002a13║經，一虎竟睡。猷以如意扣之，云：「何不聽經？」經畢，虎去。
J34nB295_p0002a14║又坐禪石室，有大蛇十圍環遶，猷不為動。一日，見男
J34nB295_p0002a15║子前來，曰：「弟子夏帝之子，居此二千餘年。今往寒石
J34nB295_p0002a16║山，輒推室以相奉。」乃鳴鞞凌雲而去。蓋郎前大蛇也。
J34nB295_p0002a17║晉建興中，有石佛二，浮海來入吳松江。道俗爭迎，不
J34nB295_p0002a18║能致。有朱膺者，奉佛素謹，往迎之，其輕如羽。奉安通
J34nB295_p0002a19║玄寺，其一維衛佛，其一迦葉佛也。
J34nB295_p0002a20║習鑿齒嘗詣道安，自稱曰：「四海習鑿齒。」安對曰：「彌天
J34nB295_p0002a21║釋道安。」兩人因相得甚歡。習遺書謝東山，有云：「若安
J34nB295_p0002a22║者，非常勝士，恨公不一見耳。」
J34nB295_p0002a23║符堅時，籃田得古鼎，容二十有七斛，朝士無識之者，
J34nB295_p0002a24║以問道安，安曰：「魯襄公所鑄也。」腹有篆文，果信。由是
J34nB295_p0002a25║堅敕三館學士皆師於安國。人語曰：「學不師安，義不
J34nB295_p0002a26║禁難。」
J34nB295_p0002a27║天竺沙門真諦，嘗譯《起信》、《俱舍》等論，往來河渚間，以
J34nB295_p0002a28║坐具敷水面，跏趺其上，或折荷葉而濟。時人奇之，每
J34nB295_p0002a29║圖像，爭相奉祀。
J34nB295_p0002a30║尸黎蜜多羅尊者，天竺國太子也。讓王位，出俗至建
J34nB295_p0002b01║康，丞相王導見之曰：「此我輩人也。」太尉庾亮、光祿周
J34nB295_p0002b02║顗、廷尉桓彝，一時名公，皆造門結友，時呼為高座法
J34nB295_p0002b03║師。善梵唄，《清響》、《凌雲》、《孔雀》諸經，皆其所譯。
J34nB295_p0002b04║佛馱耶舍，天竺國人也。善《毗婆沙論》而髭赤，因號赤
J34nB295_p0002b05║髭毗婆沙。至長安，秦主郊迎，供設如王者師，一無所
J34nB295_p0002b06║受。時至，分衛一食而已。
J34nB295_p0002b07║佛馱耶舍遊匡山，為遠公所重，嘗負鐵建塔於紫霄
J34nB295_p0002b08║峰頂，奉安舍利。
J34nB295_p0002b09║慧持，廬山遠公弟也。晉隆安中，辭遠公入蜀，止嘉州
J34nB295_p0002b10║龍淵寺。義熙八年，垂誡門徒，入定龕樹。至宋徽宗政
J34nB295_p0002b11║和三年，風折其樹，持乃出定。
J34nB295_p0002b12║鳩摩羅什，父羅炎，天竺人也。龜茲國王聞其名，請為
J34nB295_p0002b13║國師。王有妹，遂逼妻焉，生羅什。什在胎，其母慧解異
J34nB295_p0002b14║常，因名羅什，此言童壽云。
J34nB295_p0002b15║杯渡在彭城，聞羅什入關，嘆曰：「吾與此子戲別三百
J34nB295_p0002b16║年矣，相見杳然，遲於來世耳。」什在秦九年而卒，闍維
J34nB295_p0002b17║舌根不壞。
J34nB295_p0002b18║羅什嘗與母謁北山尊者，尊者謂其母曰：「善護此沙
J34nB295_p0002b19║彌，年三十五，毘尼無缺，度人如優波鞠多。不爾，正俊
J34nB295_p0002b20║法師耳。」
J34nB295_p0002b21║僧肇，幼家貧，為人傭書，遂博觀子史，尤善《老》、《莊》。年二
J34nB295_p0002b22║十為沙門，三十二而卒。詳定經論，學者輻輳，設難交
J34nB295_p0002b23║攻，並迎▆而解。
J34nB295_p0002b24║杯渡行於路，攜一蘆圈，中有四小兒，長數寸，眉目如
J34nB295_p0002b25║畫。杯渡語人曰：「此四天王也。」童子時時見之。
J34nB295_p0002b26║支謙，字恭明，月氏人。初遊雒邑，受學於支亮，亮受學
J34nB295_p0002b27║於支讖，世稱「天下博知，不出三支。」謙博覽經藉，為人
J34nB295_p0002b28║細長黑瘦，眼多白而睛黃，時人語曰：「支郎眼中黃，身
J34nB295_p0002b29║雖細，是智囊。」後避地歸吳，吳主拜為博士。嘗譯經一
J34nB295_p0002b30║百二十九部。
J34nB295_p0002c01║道寶，王丞相茂弘弟也，辭榮為僧，以學行顯。
J34nB295_p0002c02║佛圖澄，天竺國人也。永嘉四年至雒陽，已百餘歲。服
J34nB295_p0002c03║氣自養，積日不食。善誦咒，役使鬼神。腹旁有孔，以綿
J34nB295_p0002c04║塞之，夜則出光自照。每臨水，從孔出腸胃洗濯，還納
J34nB295_p0002c05║腹中。雒陽寇亂，潛伏草野。石勒屯葛陂，杖錫往見，取
J34nB295_p0002c06║水咒之，俄青蓮華生缽內。勒子斌既死，澄以楊枝洒
J34nB295_p0002c07║之，復活，益著奇跡。壽一百七十。度弟子道安等七千
J34nB295_p0002c08║餘人。
J34nB295_p0002c09║佛馱跋陀，罽賓國人也。秦太子姚泓延入東宮，與羅
J34nB295_p0002c10║什辯法。既渡江，至匡山，見遠公論義，遠高之。
J34nB295_p0002c11║道安法師依陸渾山，木食澗飲，武帝立檀溪寺居之。
J34nB295_p0002c12║秦堅破襄陽，奉師以去，謂左右曰：「吾以十萬師取襄
J34nB295_p0002c13║陽，得一人半耳。」左右問為誰，堅曰：「安公一人，習鑿齒
J34nB295_p0002c14║半人也。」師左臂有肉隆起，方寸如印，號印手菩薩。然
J34nB295_p0002c15║貌寢，時語曰：「漆道人，驚四鄰。」
J34nB295_p0002c16║太元中，道安入寂時，西北雲開，見樓閣幻出，有異僧
J34nB295_p0002c17║出入隙中，指曰：「彼兜率天也。」
J34nB295_p0002c18║傅大士，名翕，字玄風，號善慧。結庵雙樹，因號雙林大
J34nB295_p0002c19║士。種植蔬果，為人傭作。與妻妙光，子普建、普成，共衍
J34nB295_p0002c20║佛法。嘗謂其子曰：「我從第四天來，出生於此。」
J34nB295_p0002c21║寶誌公，不知何所出。東陽朱氏婦聞兒啼鷹巢中，舉
J34nB295_p0002c22║以為子，故手足皆鷹爪也。七歲依鍾山僧出家，多顯
J34nB295_p0002c23║神異。常以剪尺拂扇掛杖頭，負之行聚落，蓋齊梁之
J34nB295_p0002c24║讖云。
J34nB295_p0002c25║誌公嘗食鱠，旋吐水中，皆活，洒然而去。
J34nB295_p0002c26║智者國師，姓樓，名惠約，婺州人也。梁武帝時，召見等
J34nB295_p0002c27║覺殿，忽合掌入玻璃瓶中，結跏趺坐。少選，化五色雲
J34nB295_p0002c28║臺而出。帝北面頂禮受戒。
J34nB295_p0002c29║普通初，僧稠住王屋山，聞兩虎交鬥，以錫杖中解，各
J34nB295_p0002c30║散去。
J34nB295_p0003a01║達禪師得水觀三昧，每入此定，有窺之者，惟見清水
J34nB295_p0003a02║凝渟滿室。沙門道僊從達遊，得火光三昧，所居之室，
J34nB295_p0003a03║玄夜朗照。
J34nB295_p0003a04║慧約法師，梁武嘗從受戒。羯磨日，甘露霄降，孔雀來
J34nB295_p0003a05║馴，得戒者四萬八千人。及約示寂，所乘青牛為之垂
J34nB295_p0003a06║涕，雙鶴悲鳴，彌月而去。
J34nB295_p0003a07║白足沙門名曇始，一名惠始，清河張氏子也。白足跣
J34nB295_p0003a08║行，泥滓不染，故名。赫連屈丐取長安，道俗被戮，而始
J34nB295_p0003a09║接刃無傷。屈丐怒，召始於前，以短刀自擊之，竟不能
J34nB295_p0003a10║害。
J34nB295_p0003a11║魏太武既誅沙門，盡毀經像，白足謁太武。武怒，命斬
J34nB295_p0003a12║之，不能傷。又自抽佩刀擊之，亦不能入。投諸虎檻，虎
J34nB295_p0003a13║皆弭服。武驚，延師上殿，悔謝皈敬。
J34nB295_p0003a14║周武將滅佛法，有僧靜藹上書，力諍不得，遂歸太乙
J34nB295_p0003a15║山。敕遣侍者跏坐磐石，自割身肉，五臟皆外見，手足
J34nB295_p0003a16║頭面，臠析都盡，以刀割心，捧之而卒。次日，合掌趺坐
J34nB295_p0003a17║如故，所傷餘骸，一無遺血，白乳湧流，凝於石上。
J34nB295_p0003a18║慧力寺僧善周，沐浴而化，五日後鬚髮再生。
J34nB295_p0003a19║天竺國惠理法師，至浙西，見山巖秀麗，曰：「此吾靈鷲
J34nB295_p0003a20║山十小嶺，不知何年飛來。」有洞，舊藏白猿。呼之，猿果
J34nB295_p0003a21║出。
J34nB295_p0003a22║隋仁壽初，京城鑄丈六金像，其日雨寶屑銀花，香氣
J34nB295_p0003a23║甚異。又法師元琬造丈六金像，始成，天雨花，花狀如
J34nB295_p0003a24║雲母。
J34nB295_p0003a25║隋開皇中，釋道英入水宴坐，六宿方出。又值冰厚雪
J34nB295_p0003a26║深，仰臥三宿方起。
J34nB295_p0003a27║大業初，慧侃住棲霞寺，往楊都偲法師所。將還，寺眾
J34nB295_p0003a28║請現神力，侃即從窗中出，臂長數十丈。
J34nB295_p0003a29║金舌和尚，趙人也，修道中條山。唐睿宗三召不至，乃
J34nB295_p0003a30║截其舌以進，焚之，化為金舌，哦經如故。
J34nB295_p0003b01║清涼僧海豐，苦行二十餘年，人見其眉睫間常化佛
J34nB295_p0003b02║百千，大如黍米，往來遊行，已不覺也。
J34nB295_p0003b03║藥王菩薩，姓韋氏，名古，字老師，疏勒人也。開元中至
J34nB295_p0003b04║京，紗巾毳袍，杖藜而行，腰懸葫蘆數百，普施藥餌，以
J34nB295_p0003b05║一黑犬自隨，凡有患者，視之即愈。帝敬禮為藥王菩
J34nB295_p0003b06║薩。
J34nB295_p0003b07║萬回，虢州張氏子。幼時嘗致兄書六千里外，朝往暮
J34nB295_p0003b08║返，因號萬回。及為沙門，所至顯化。武后延入宮，賜以
J34nB295_p0003b09║錦衣，令宮女給侍。中宗賜號法雲。壽八十，飲水湛然
J34nB295_p0003b10║而逝。
J34nB295_p0003b11║唐使王玄策過西域，視維摩故居，以手板量之，方廣
J34nB295_p0003b12║十笏，蓋方丈所由名也。維摩詰，此云無垢；毘耶離，此
J34nB295_p0003b13║云廣嚴。有妻金姬，子善思，女月上，大闡奇跡。
J34nB295_p0003b14║宗實上人，樊司空子也，捨官位妻子出家。白居易作
J34nB295_p0003b15║偈贈之，有云：「榮華恩愛棄成唾，戒定真如和作香。今
J34nB295_p0003b16║古雖殊同一法，瞿曇拋卻轉輪王。」
J34nB295_p0003b17║皎然，名晝，霅州人。與靈徹遊，甚善。徹字澄源，居越州
J34nB295_p0003b18║雲門，精持戒律。又杭之西嶺僧標，有高行。三人齊名，
J34nB295_p0003b19║時人語曰：「霅之晝，能清秀。越之徹，洞冰雪。杭之標，摩
J34nB295_p0003b20║青霄。」
J34nB295_p0003b21║貫休，善畫兼能詩，嘗題簡禪師院云：「忘機室入空，靜
J34nB295_p0003b22║與沃洲同。惟有半庭竹，能生竟日風。登山海月上，出
J34nB295_p0003b23║定印香終。繼後傳衣者，還須立雪中。」
J34nB295_p0003b24║溫州淨居寺尼玄機，嘗習定於平陽山石窟。開元中，
J34nB295_p0003b25║倒立而化。將葬，風雷陰黯，失其柩。越二日，有自大石
J34nB295_p0003b26║來者，云：「是夕空中有簫磬聲，柩已置峰上矣。」
J34nB295_p0003b27║大曆中，有鄒和尚，不知所從來，跨白驢，結茅居徽山。
J34nB295_p0003b28║一日，走鄰縣靈鷲山中，其徒追及，但見文殊石像耳。
J34nB295_p0003b29║始知為大士化身，而白驢即獅子也。
J34nB295_p0003b30║婁道者，承天寺僧也。生有異相，掌中一目，中指七節。
J34nB295_p0003c01║乾興七年，側臥而化。焚之三日，衣裓不動。忽雷雨驟
J34nB295_p0003c02║作，薪火皆滅，中出白煙，自焚立盡，獨留目睛與舌根
J34nB295_p0003c03║不壞，舍利無數。
J34nB295_p0003c04║金碧峰，不知何許人。高皇起兵，見之宣州。峰跏趺危
J34nB295_p0003c05║坐，不為禮。上叱，峰亦叱。上曰：「可曾見殺人將軍乎？」峰
J34nB295_p0003c06║曰：「可曾見不怕死和尚乎？」上乃釋劍作禮。峰徐曰：「建
J34nB295_p0003c07║康可王也。」洪武初，上既即位，召見奉天殿，敕施摩伽
J34nB295_p0003c08║斛食，大興佛事，入滅舍利五色。
J34nB295_p0003c09║尚師哈立麻者，烏思藏僧也。永樂中，命建法壇。十四
J34nB295_p0003c10║日，天花飛墜，甘露降空，有舍利自天而下，青鸞白鶴，
J34nB295_p0003c11║連霄畢集，金仙羅漢，變現雲表。又聞天樂來空，一夕，
J34nB295_p0003c12║檜柏生金色花，遍於都城內外。帝自此潛心釋典，作
J34nB295_p0003c13║佛曲，使宮中歌舞之。
J34nB295_p0003c14║瓦領禪伯，西僧也。永樂中，帝與偕至靈谷寺，觀向日
J34nB295_p0003c15║塔影。齋心嘿禱，有五色圓光，中見佛像及誌公像翼
J34nB295_p0003c16║日，天花雨空，異香芬馥。帝心大悅，命圖畫示中外。