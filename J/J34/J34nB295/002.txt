J34nB295_p0004a01║學佛考訓卷二
J34nB295_p0004a02║錢唐俍亭和尚淨挺緝
J34nB295_p0004a03║秀州息波道人成源訂
J34nB295_p0004a04║燈餘
J34nB295_p0004a05║五宗失據，百喙爭鳴。昧普通之指歸，失永嘉之遣
J34nB295_p0004a06║意。用收載籍，廣附《傳燈》。
J34nB295_p0004a07║《佛決疑經》云：「梵王至靈山，以金色波羅花獻佛，請佛
J34nB295_p0004a08║說法。世尊拈花，人天罔措，迦葉微笑。」雪竇鑒頌云：「妃
J34nB295_p0004a09║來有蜜語，迦葉不覆藏。一夜落花雨，滿城流水香。」
J34nB295_p0004a10║六祖盧行者，母夢庭前百花兢發，白鶴雙飛，覺而有
J34nB295_p0004a11║孕，經六年始生。生時光燭虛空，異香馥郁，不飲母乳，
J34nB295_p0004a12║每夜神人灌以甘露。及歿，白虹屬地，異香襲人。得法
J34nB295_p0004a13║弟子四十三人，惟青原思稱七祖。按本傳，以青原先
J34nB295_p0004a14║南嶽時，青原為首座故也。
J34nB295_p0004a15║傅大士偈云：「東山水上浮，西山行不住。北斗下閻浮，
J34nB295_p0004a16║是真解脫處。」又云：「行路易，路易人不識。半夜日頭明，
J34nB295_p0004a17║不悟真疲極。」固知半夜日頭，東山水上，當時已有其
J34nB295_p0004a18║語。
J34nB295_p0004a19║永嘉參曹溪證悟，著《證道歌》，即時定中見其字化為
J34nB295_p0004a20║金色，滿虛空界。
J34nB295_p0004a21║寶掌和尚，建康間來此土。會達磨入梁，掌就扣其旨，
J34nB295_p0004a22║有悟。武帝延之內廷。未幾如吳，至天竺，往鄮峰，登太
J34nB295_p0004a23║白，穿雁宕，盤礡於翠峰七十二庵。貞觀十五年，返飛
J34nB295_p0004a24║來峰。顯慶間入滅，住世一千七十二歲。
J34nB295_p0004a25║布袋和尚，相傳為彌勒化身，一號長汀子。嘗有詩曰：
J34nB295_p0004a26║「▆缽千家飯，孤身萬里遊。青目睹人少，問路白雲頭。」
J34nB295_p0004a27║寒山拾得既著奇蹟，間丘胤為之贊曰：「昔居寒山，時
J34nB295_p0004a28║來茲地。稽首文殊，寒山之士。南無普賢，聊申贊嘆。拾
J34nB295_p0004a29║得定是，願超生死。」
J34nB295_p0004a30║泗州大聖，一號僧伽。頂有穴，以絮塞之，夜則去絮，香
J34nB295_p0004b01║從頂穴中出，煙氣滿房，非常馥郁。及燒香，還入頂穴。
J34nB295_p0004b02║初遊西涼，至雒陽，唐中宗詔入宮，禱雨奇應。睿宗景
J34nB295_p0004b03║雲間示寂，帝問萬回曰：「僧伽何如人？」回曰：「觀音化身
J34nB295_p0004b04║也。」
J34nB295_p0004b05║青銼山和尚與忠國師友善，國師言於帝，三詔不赴。
J34nB295_p0004b06║懶殘詩有云：「世事悠悠，不如山丘。青松蔽日，碧澗長
J34nB295_p0004b07║流。山雲當幕，夜月為鉤。臥藤蘿下，塊石枕頭。」懶殘一
J34nB295_p0004b08║名瓚，被詔不受，曰：「我豈有工夫為俗人拭涕耶？」牛糞
J34nB295_p0004b09║中煨芋自食。
J34nB295_p0004b10║杜順和尚，屢著神異，少為隋文帝所重。貞觀中，引入
J34nB295_p0004b11║宮禁，妃主以下，莫不拜從。著《華嚴法界觀》，行於世。
J34nB295_p0004b12║元和中，道樹禪師結茅三峰，有怪現化，或現菩薩天
J34nB295_p0004b13║仙，放光出響。師至，怪滅。人問：「何術？」師曰：「野狐有盡，老
J34nB295_p0004b14║僧無盡。」
J34nB295_p0004b15║洪昉禪師，南天王提頭賴叱請師至天供養，於是置
J34nB295_p0004b16║食。食已，身諸毛孔皆出異光，毛孔之中盡能觀見諸
J34nB295_p0004b17║佛。
J34nB295_p0004b18║僧無可，贈圭峰詩云：「絕壑禪床底，泉分落石層。霧交
J34nB295_p0004b19║高頂草，雲影下方燈。朝滿傾心客，谿連學道僧。半旬
J34nB295_p0004b20║持一食，此事有誰能？」
J34nB295_p0004b21║嵩嶽元珪禪師，見異人峨冠褲褶而至，且曰：「吾嶽神
J34nB295_p0004b22║也，願師授戒。」師張座秉爐，依律說戒。神禮謝，願報德。
J34nB295_p0004b23║師曰：「吾無須。」神請表跡，師曰：「但移北樹於東嶺，能乎？」
J34nB295_p0004b24║神曰：「敬聞命。」其夕，風雷奔掣，屋震鳥喧。詰旦和霽，則
J34nB295_p0004b25║北巖松栝盡移東嶺。
J34nB295_p0004b26║正覺禪師，諱智廣。初參鹽官有省，常持鐵缽，以一白
J34nB295_p0004b27║犬自隨。會昌廢教，遁巖谷。宣宗初乃出，路逢巨蟒欲
J34nB295_p0004b28║吞師，師錫先飛，正拄蟒口，因徐入口中趺坐。逮師出
J34nB295_p0004b29║定，蟒化為石矣。既而所居雷雨湧沙，山神移址，環列
J34nB295_p0004b30║八山中成梵宇，遂稱九山著奇跡。
J34nB295_p0004c01║宋廣寧烏石潭梁果師，嘗入山採薪，夜則騎虎而歸，
J34nB295_p0004c02║人號伏虎禪師。後尸解。
J34nB295_p0004c03║草衣禪師，足不履地，口不嘗味，日無晝夜，時無寒暑，
J34nB295_p0004c04║惟一繩床宴坐而已，如是者三十年。宰相權德輿嘗
J34nB295_p0004c05║為之記。
J34nB295_p0004c06║保福豁禪師，卓庵貴湖，尋入湖頭山，坐磐石而逝。命
J34nB295_p0004c07║以遺骸施諸蟲鳥。
J34nB295_p0004c08║烏巨山開明禪師，入定叢竹間，蟻蠹其衣，敗葉沒脛。
J34nB295_p0004c09║偶摘桃，浹旬不歸，人往覓之，見於桃樹下扳枝倚石
J34nB295_p0004c10║而定。後遊江郎巖，有石龕，命弟子纍石為戶，入定其
J34nB295_p0004c11║中。好事者圖像祀之，皆獲舍利。
J34nB295_p0004c12║大智禪師住洪州百丈，少事龍泉師，師命浣布，見青
J34nB295_p0004c13║黃二龍戲井中，因以缽探之，得二龍獻師，時傳神異。
J34nB295_p0004c14║重雲暉禪師，嘗往圭峰，坐石壁間，顧見銅瓶棕笠等
J34nB295_p0004c15║物，斂目良久曰：「此吾前身道具也。」因築庵居之，虎豹
J34nB295_p0004c16║引去，龍亦他徙，有祥雲湧出，因號重雲。
J34nB295_p0004c17║行因禪師，隱佛手巖，居石窟。江南李主三詔不赴，入
J34nB295_p0004c18║滅日立化，終於巖中。巖在廬山之北，五峰如掌，故名
J34nB295_p0004c19║也。
J34nB295_p0004c20║會昌沙汰，有僧無繹，隱溫州瑞安東北谷，結庵禪定。
J34nB295_p0004c21║閱十年，藤蘿遶身，儼然不動，人號為藤蘿尊者。
J34nB295_p0004c22║會昌沙汰，石霜隱瀏陽治陶，巖頭隱鄂渚，刺小舟來
J34nB295_p0004c23║往。慧忠禪師嘗作偈曰：「多年塵土自騰騰，雖著伽黎
J34nB295_p0004c24║未是僧。今日歸來酬本志，不妨留髮候然燈。」
J34nB295_p0004c25║天皇悟禪師，出青原第三世。或傳天王道悟，引丘玄
J34nB295_p0004c26║素，符載二碑，並是偽造。張無盡云：「二碑得之達觀穎。」
J34nB295_p0004c27║穎嘉祐間入滅，張無盡曾未之見，何從得此？蓋傳之
J34nB295_p0004c28║者妄也。（符碑載天皇四月十三日入滅，丘碑載天王四月十三日入滅，豈有兩人耶？）
J34nB295_p0004c29║舡子和尚詩曰：「三十年來海上遊，水清魚見不吞鉤。
J34nB295_p0004c30║釣竿斫盡重栽竹，不計功程得便休。」
J34nB295_p0005a01║韓退之參大顛，嘗曰：「和尚門庭高峻，弟子於侍者邊
J34nB295_p0005a02║得個入處。」
J34nB295_p0005a03║石頭和尚，天寶初住衡山南寺。寺東有石，狀如臺，結
J34nB295_p0005a04║庵其上，故名石頭。著《草庵歌》行於世。
J34nB295_p0005a05║李翱，字習之，韓愈門人也。參藥山，投機偈曰：「煉得身
J34nB295_p0005a06║形似鶴形，千株松樹一函經。我來問法無多子，月在
J34nB295_p0005a07║青天水在瓶。」
J34nB295_p0005a08║藥山乘月長嘯，響動陵谷，山下九十里皆應，因號澧
J34nB295_p0005a09║陽長嘯。
J34nB295_p0005a10║布毛侍者，姓吳名元卿，官翰林供奉。元和十年，奏帝
J34nB295_p0005a11║曰：「臣幼不茹葷，志願從釋。」詔許之。謁鵲巢和尚，吹布
J34nB295_p0005a12║毛得悟，因號布毛侍者，法名會通。建寺於葛嶺之西，
J34nB295_p0005a13║名招賢寺。
J34nB295_p0005a14║雲巖禪師語曰：「在欲渾無欲，居塵不染塵。百花叢裡
J34nB295_p0005a15║過，一葉不沾身。」闍維，舍利一千餘粒。
J34nB295_p0005a16║石霜諸禪師，住霜華山，學者輻輳，長坐不臥如枯株，
J34nB295_p0005a17║時謂之枯木眾。僖宗詔不受。
J34nB295_p0005a18║龍湖禪師，唐僖宗第二子也。以黃巢亂，斷髮逸遊，人
J34nB295_p0005a19║無知者。從石霜領旨，霜謂之火中芙蓉。梁貞明間，忽
J34nB295_p0005a20║跨虎凌晨而出，不知所往。
J34nB295_p0005a21║千頃禪師，名楚南，住錢唐支硎山。初得旨於黃蘗，雖
J34nB295_p0005a22║應緣無倦，而常住禪定，或踰月或浹旬乃起。僖宗賜
J34nB295_p0005a23║紫，著《破邪論》行世。孫孺寇錢唐，發塔視師，爪髮俱長。
J34nB295_p0005a24║龐道蘊，舉家學道，子女同化去，龐婆不知所往。
J34nB295_p0005a25║裴休，字公美，事黃蘗。陸亙，字景山，事南泉。並傳祖意。
J34nB295_p0005a26║白居易詩云：「如來說偈讚，菩薩著論議。是故宗律師，
J34nB295_p0005a27║以詩為佛事。一音無差別，四句有詮次。欲使第一流，
J34nB295_p0005a28║皆知不二義。」
J34nB295_p0005a29║皎然與覺禪師詩云：「山侶相逢少，清晨會水亭。雪晴
J34nB295_p0005a30║松葉翠，煙煖藥苗青。靜對滄洲鶴，閒看古寺經。應憐
J34nB295_p0005b01║叩關子，了義共心冥。」
J34nB295_p0005b02║皎然示靈徹詩云：「身閒始覺隳名是，心了方知苦行
J34nB295_p0005b03║非。外物寂中誰似我，松聲草色共忘機。」
J34nB295_p0005b04║雒浦《神劍歌》云：「君子得之忘彼此，小人得之自輕生。
J34nB295_p0005b05║他家不用我家劍，世上高低早晚平。」
J34nB295_p0005b06║洞山悟道偈云：「向前物物上求通，只為從前不識宗。
J34nB295_p0005b07║如今見了渾無事，方知萬法本來同。」又偈云：「世間塵
J34nB295_p0005b08║事亂如毛，不向空門何處消？若待境緣除蕩盡，古人
J34nB295_p0005b09║那得喻芭蕉？」又詠華山偈云：「華嶽三峰翠插天，上頭
J34nB295_p0005b10║無路可攀緣。不知誰有神仙手？折取峰頭十丈蓮。」
J34nB295_p0005b11║洞山遷化，大眾號慟不止。山忽開目謂眾曰：「勞生惜
J34nB295_p0005b12║死，哀悲何益？」令主事辦愚痴齋，更延七日，端坐長往。
J34nB295_p0005b13║雲居在洞山日，結庵三峰，經旬不赴堂。山問：「子何不
J34nB295_p0005b14║赴齋？」居曰：「自有天神送食。」山叱之。居回庵，寂然宴坐，
J34nB295_p0005b15║天神竟尋不見。
J34nB295_p0005b16║曹山寂，一名章，志慕曹溪，故名所居為曹山。南平鍾
J34nB295_p0005b17║王雅重師，致禮敦請，師不往，但書大梅山居偈一首，
J34nB295_p0005b18║付使者而已。偈云：「摧殘古木倚寒林，幾度逢春不變
J34nB295_p0005b19║心。樵客遇之猶不顧，郢人那得苦追尋。」
J34nB295_p0005b20║《宗鏡》云：「雲居膺和尚乃物外宗師，此土七生為善知
J34nB295_p0005b21║識，道德孤邁，智海弘深，具大慈悲，常盈千眾。去海昏，
J34nB295_p0005b22║登歐阜，就樹縛屋而居，故曰雲居。」
J34nB295_p0005b23║汾陽昭詠洞山偈云：「樓閣千山月，江湖萬里秋。蘆花
J34nB295_p0005b24║同一色，白鳥下汀洲。」
J34nB295_p0005b25║汾陽昭序五位，首正中來，頗與洞山不合。正中來是
J34nB295_p0005b26║第三位，誕生王子亦是第三位，後人移易，非洞山本
J34nB295_p0005b27║位也。
J34nB295_p0005b28║浮山遠，從太陽玄，盡得洞宗綱要，擬班固作九帶，大
J34nB295_p0005b29║弘正偏兼帶之旨。
J34nB295_p0005b30║法眼悟道偈云：「刀刀林鳥啼，披衣終夜坐。撥火悟平
J34nB295_p0005c01║生，窮神歸破墮。事皎月目迷，曲談誰能和？念念永不
J34nB295_p0005c02║忘，門開少人過。」
J34nB295_p0005c03║韶國師，姓陳氏，住天台，謂錢忠懿曰：「智者之教，年久
J34nB295_p0005c04║寖失，惟新羅有善本。」於是使使航海求之，傳寫而返。
J34nB295_p0005c05║僧問永明壽：「如何是諸佛出身處？」壽云：「石牛生象子，
J34nB295_p0005c06║木女孕嬰兒。」又僧問：「如何是不思議事？」壽云：「紅埃飛
J34nB295_p0005c07║碧海，白浪湧青岑。」又僧問：「如何是正了無心？」壽云：「蘆
J34nB295_p0005c08║花水底沉，石虎山前鬥。」又僧問最後一言，壽云：「化人
J34nB295_p0005c09║逢幻士，谷響荅泉聲。」《會元》失載。
J34nB295_p0005c10║壽禪師住雪竇，偈曰：「孤猿叫落中巖月，野客吟殘半
J34nB295_p0005c11║夜燈。此境此時誰得意？白雲深處坐禪僧。」遷永明，日
J34nB295_p0005c12║惟一食。
J34nB295_p0005c13║楊無為序《宗鏡錄》云：「永明著宗鏡一書，吳越忠懿王
J34nB295_p0005c14║俶秘之教藏，至宋元豐中始行於世。又吳人徐思恭
J34nB295_p0005c15║請法涌禪師廣為校布，名錢唐新本。」今所傳者，新本
J34nB295_p0005c16║也。
J34nB295_p0005c17║楊無為嘗為投子青禪師作贊，有云：「一隻履，兩牛皮，
J34nB295_p0005c18║金烏啼處木雞飛。半夜賣油翁發笑，黑頭生得白頭
J34nB295_p0005c19║兒。」
J34nB295_p0005c20║雪竇顯禪師詩云：「雨過寒雲曉半開，數峰如畫碧崔
J34nB295_p0005c21║嵬。空生不解巖中坐，惹得天花動地來。」
J34nB295_p0005c22║明教嵩禪師著《定祖圖》、《正宗記》、《輔教篇》上於朝，朝命
J34nB295_p0005c23║韓琦、歐陽修考證入藏，仍賜明教大師。熙寧中示寂，
J34nB295_p0005c24║闍維六根不壞，舍利不可計數。
J34nB295_p0005c25║佛光悟禪師，郭汾陽後身也。嘗著白衣，跨牛橫笛，遊
J34nB295_p0005c26║於雒川，人莫之識。及坐脫，有五色雲如車蓋現庭中，
J34nB295_p0005c27║移時不散。
J34nB295_p0005c28║文慧禪師與文潞公友善，一日往潞公言別，公使其
J34nB295_p0005c29║子視之，果坐脫矣，火化舍利無數。公執上所賜琉璃
J34nB295_p0005c30║瓶祝曰：「舍利可得乎？」須臾煙入瓶中，舍利填滿。
J34nB295_p0006a01║東林總禪師，母夢白芙蓉而生，後住泐潭，其徒謂為
J34nB295_p0006a02║馬祖再世。
J34nB295_p0006a03║雲居祐禪師，住道林時，道林像設冠於湘西，蜂房蟻
J34nB295_p0006a04║穴間見層出，祐令悉毀之，役夫不忍，祐乃自鋤去，人
J34nB295_p0006a05║服其識。
J34nB295_p0006a06║隆慶閑禪師，母夢吞明珠而娠。及生，白光照室。滅後
J34nB295_p0006a07║闍維，煙所至處，草木沙礫皆得舍利，滿數斛。
J34nB295_p0006a08║雲蓋智禪師為人枯淡，住後猶荷鋤理蔬圃，至老不
J34nB295_p0006a09║輟。
J34nB295_p0006a10║報本元禪師，通書嗣黃龍南。南不許，召其來，將詰本
J34nB295_p0006a11║末。及元至，而南已遷化矣。古人不輕大法如此。
J34nB295_p0006a12║西蜀無為山一老宿，久修梵行，人尊師之。山中三百
J34nB295_p0006a13║餘家，同日設齋，一時並到。
J34nB295_p0006a14║嚴陽尊者，住黃石巖，蛇虎受役。嘗過南安江中，有眠
J34nB295_p0006a15║槎者礙舟，摩娑之輒去。又誡蛟，蛟徙。擲杖得甘泉，屢
J34nB295_p0006a16║著神異。
J34nB295_p0006a17║言法華多行市里，或舉手畫空，從屠沽遊，飲啖無所
J34nB295_p0006a18║擇，時獨笑語，市人目為狂。一夕，忽自入右掖門，竟至
J34nB295_p0006a19║寢殿，侍衛呵不能止。奏上，上笑曰：「朕固嘿請也。」以太
J34nB295_p0006a20║子事決之，言但書十三，十三都無所說。後英宗即位，
J34nB295_p0006a21║濮安懿王第十三子也，果如其讖。
J34nB295_p0006a22║端師子好頌漁父詞，每月夜歌吟達旦，自稱瀟湘釣
J34nB295_p0006a23║客。秦少遊嘗請說法，端以手自指曰：「天上無雙月，人
J34nB295_p0006a24║間只一僧。一堂風冷淡，千古意分明。」下座。
J34nB295_p0006a25║自得暉嗣天童覺，著五轉位頌，時稱室中真子。
J34nB295_p0006a26║丹霞孤寂吟云：「不迷須有不迷心，看時淺淺用時深。
J34nB295_p0006a27║此個真珠若採得，豈同樵客負黃金。」
J34nB295_p0006a28║芙蓉楷，初隱伊陽，有虎馴伏。得法後，以衣履藏鹿門
J34nB295_p0006a29║山。大觀初，詔賜紫衣、師號，並不受。
J34nB295_p0006a30║真歇了禪師，初住長蘆。建炎末，慈寧太后命開山皋
J34nB295_p0006b01║寧，建崇先寺。歿，諡悟空，塔寺西桐華塢。後百餘年，發
J34nB295_p0006b02║塔，爪髮再長，顏貌如生。皋寧，蓋今皋亭也。慈寧韋后
J34nB295_p0006b03║從二聖陷五國城，及歸，哀念道君，建崇先顯孝寺。
J34nB295_p0006b04║呂正巳學士參真歇，問：「衣裡藏珠是甚麼人？」師起抖
J34nB295_p0006b05║擻曰：「一物也無。」己忽悟，師贈以偈曰：「君今親切到長
J34nB295_p0006b06║蘆，抖擻衣衫一物無。此去逢人如有問，但言風急浪
J34nB295_p0006b07║花麤。」己荅偈曰：「鍼芥相投夙有緣，千年孤立雪庭寒。
J34nB295_p0006b08║禪人若問前程事，萬里長安到不難。」正巳為宋名臣，
J34nB295_p0006b09║頗擅學行。
J34nB295_p0006b10║太白山道林禪師，以女人染緣，終身不見，不為說法，
J34nB295_p0006b11║不受食，不令入室。道望孤峻，逃梁山，鑿窟而住。
J34nB295_p0006b12║獎山模禪師臨歿，謂眾曰：「吾居佛時，號慧空菩薩。今
J34nB295_p0006b13║緣畢，吾往也。」因自身出火，現龍奮迅三昧而逝。
J34nB295_p0006b14║趙清獻公忭悟道偈云：「默坐公堂虛隱几，心源不動
J34nB295_p0006b15║湛如水。一聲霹靂頂門開，喚起從前自家底。」
J34nB295_p0006b16║鄭夷甫，吳人也。少登第，聞金山佛印師譚笑脫去，心
J34nB295_p0006b17║竊慕之，因閱《楞嚴》得悟。後預知化日，屹然立逝。
J34nB295_p0006b18║惟政禪師，騎黃犢過公府，俗稱政黃牛。嘗擁毳袍，敝
J34nB295_p0006b19║甚，又製荻衣為裘，意夷然不屑也。著作三十卷，號《錦
J34nB295_p0006b20║溪集》。工書法，絕勝，秦少遊珍藏之。
J34nB295_p0006b21║張子韶，嘗供十六大天，杯茗悉化為乳，子韶異之，紀
J34nB295_p0006b22║其事，因作偈曰：「我欲供佛佛即現，我欲供天天亦現。
J34nB295_p0006b23║佛子若或生狐疑，試問此乳何處至？狐疑即塵塵即
J34nB295_p0006b24║疑，終與佛天不相似。汝今微有疑與惑，鷂子便到新
J34nB295_p0006b25║羅國。」
J34nB295_p0006b26║子韶嘗作不怕念起只怕覺遲頌，頌曰：「念是賊子，覺
J34nB295_p0006b27║是賊魁，搥殺賊魁，賊子何歸？堂堂大路，惟吾獨之，越
J34nB295_p0006b28║南燕北，遼東隴西，撒手便到，何慮何疑？神劍在山，鍔
J34nB295_p0006b29║冷光寒，魈夔魍魎，莫之敢干，此名真覺，秦時𨍏轢。」
J34nB295_p0006b30║光孝慧蘭禪師，自號碧落道人。嘗以布褌書七佛名
J34nB295_p0006c01║號，叢林稱蘭布褌。建炎末，為兀朮兵所執，不屈，索火
J34nB295_p0006c02║自焚，流光彌空，舍利如雨。
J34nB295_p0006c03║解脫和尚，依《華嚴》作佛光觀，嘗於月夜見化佛，作偈
J34nB295_p0006c04║云：「諸佛甚深法，曠劫今乃得。若人明此門，一切佛隨
J34nB295_p0006c05║喜。」尚作禮，佛忽不見。空中偈云：「方便智為燈，照見心
J34nB295_p0006c06║境界。欲知真實法，一切無所見。」
J34nB295_p0006c07║元叟端禪師詩云：「木落湫水寒，千峰正岑寂。惟聞虎
J34nB295_p0006c08║嘯聲，不見人形跡。霜露濕巖莎，月輪掛空碧。此時觀
J34nB295_p0006c09║此心，獨坐磐陀石。」
J34nB295_p0006c10║天如和尚詩云：「塵網苦多累，暫閒如脫羈。胡為塵外
J34nB295_p0006c11║跡，而乃東西馳。聚譚每倉卒，既遠翻多思。眼前失真
J34nB295_p0006c12║宰，身外何求知。百骸如僕馬，勢合聊相隨。氣運忽遷
J34nB295_p0006c13║謝，一散無重期。來日不可待，去日不可追。靜緣當自
J34nB295_p0006c14║保，世故方無涯。」
J34nB295_p0006c15║石屋禪師語曰：「重巖之下，日對千山。一根返源，六處
J34nB295_p0006c16║皆閑。白雲飄飄，綠水潺潺。動靜兩忘，別自人間。」
J34nB295_p0006c17║海雲大士，名印簡，奉萬松老人命，校試僧徒，稱旨。更
J34nB295_p0006c18║請立孔子後，儒佛皆賴以全。後坐脫，闍維舍利無算。
J34nB295_p0006c19║明昌四年，詔萬松老人於禁庭說法，后妃羅拜，甘露
J34nB295_p0006c20║霄降，祥雲亙天。御製詩贈之，有「金色界中兜率境，碧
J34nB295_p0006c21║蓮花裡梵王宮」之句。
J34nB295_p0006c22║耶律楚才，字晉卿。參萬松老人，蒙記莂，號湛然居士。
J34nB295_p0006c23║嘗語人曰：「吾見萬松，巍巍若千仞峰，滔滔如萬頃波，
J34nB295_p0006c24║莫能涯際。」
J34nB295_p0006c25║萬松秀云：「藥山天皇本嗣石頭，兼師馬祖。《傳燈》以天
J34nB295_p0006c26║皇嗣石頭，覺範憑碑後列名勒歸馬祖，非也。」
J34nB295_p0006c27║雪庭裕禪師，嗣報恩秀。詔奉帝師，復廢寺二百三十
J34nB295_p0006c28║六區。論辯偽經，火其書，仍賜光宗正辨之號。住萬壽，
J34nB295_p0006c29║分建燕薊、長安、太原、雒陽諸剎。師三閱藏教，通群書，
J34nB295_p0006c30║善翰墨，喜吟詠。上堂，普說十萬餘言，播在叢席。老歸
J34nB295_p0007a01║嵩陽，書偈而逝。
J34nB295_p0007a02║佛國禪師，參萬松為侍者，博學有才辯。劉文貞公薦
J34nB295_p0007a03║於朝，將授以官，不受，乃賜佛國號。及入滅，火浴心，口
J34nB295_p0007a04║牙不壞，掊地數尺，猶得舍利。奎章閣學士虞集為之
J34nB295_p0007a05║略。
J34nB295_p0007a06║黃衣和尚，每渡津，即步行水面，衣履不濕。遇虎豹，叱
J34nB295_p0007a07║之而馭。
J34nB295_p0007a08║徑山雲峰禪師，嘗見偃溪，溪舉牛過窗櫺話，峰劃然
J34nB295_p0007a09║有省。元兵入，山剸刃及頸，不為之動。後入廷對，與講
J34nB295_p0007a10║師辨論，講師屈服，禪道大興於世。
J34nB295_p0007a11║雪軒成禪師，趙王孫也。初隱土窟，有老人與語已忽
J34nB295_p0007a12║不見，師益自勵。洪武初，詔住天界，御製詩贈之，有曰：
J34nB295_p0007a13║「不荅來辭許默然，西歸隻履舊單傳。鼓鐘朔望空王
J34nB295_p0007a14║殿，示座從前數歲年。」帝親至丈室，問佛法大意。
J34nB295_p0007a15║雪軒嘗於鍾山說法，聽者數萬人。赴日本衍揚大化，
J34nB295_p0007a16║歷仁宣朝，壽八十一坐脫。闍維日，煙焰皆成五彩，異
J34nB295_p0007a17║香縹緲，舞鶴翔空。火後收舍利無算，賜塔鷲峰禪寺。
J34nB295_p0007a18║松庭嚴禪師。洪武初，弘揚法要，力田給眾。有偈曰：「晝
J34nB295_p0007a19║拈塊石驅山鳥，夜坐巢庵逐野豚。腸斷秋風頻擊析，
J34nB295_p0007a20║目窺夜月更銷魂。」論者比之鏡清風穴。自周王以下，
J34nB295_p0007a21║並師尊之。奉紫伽黎就宮掖，陞座說法。
J34nB295_p0007a22║無盡禪師，姓王氏。父好謙，嘗書《華嚴》，有五色舍利見
J34nB295_p0007a23║於筆上，師感而出俗。住天台，影不出山，苦行自厲。臨
J34nB295_p0007a24║歿，書偈曰：「生滅與去來，本是如來藏；拶破五須彌，廓
J34nB295_p0007a25║然無背向。」茶毘，舍利無算。
J34nB295_p0007a26║虛堂禪師，相傳為淮海和尚再世。嘗遊五臺，見祥光
J34nB295_p0007a27║五道中大士影現。洪武初示寂，說偈曰：「七十八年守
J34nB295_p0007a28║拙，明明一場敗闕。泥牛海底翻身，六月炎炎飛雪。」茶
J34nB295_p0007a29║毘煙所至處，皆成舍利。
J34nB295_p0007a30║楚石琦，住蔣山。洪武中，親承顧問。臨滅，說偈曰：「真性
J34nB295_p0007b01║圓明，本無生滅。木馬夜鳴，西方日出。」茶毘，舍利絫絫。
J34nB295_p0007b02║夢庵禪師，通禪宗，兼精教乘。洪武初，示寂。闍維，舍利
J34nB295_p0007b03║無數。
J34nB295_p0007b04║澹居禪師，洪武初召見，問以鬼神之理，奏對稱旨。學
J34nB295_p0007b05║士宋濂作詩贈之，有「虎丘尊者名浮屠，見性炯如摩
J34nB295_p0007b06║尼珠」之句，盛傳都下。
J34nB295_p0007b07║宋濂嘗敘五宗始末云：「希遷之學，湖南主之。其傳為
J34nB295_p0007b08║道悟，悟傳崇信，信傳宣鑑，鑑傳義存，雲門、法眼皆出
J34nB295_p0007b09║其下。」
J34nB295_p0007b10║全室禪師，字季潭，諱宗泐。洪武初，詔師西域求法，得
J34nB295_p0007b11║《莊嚴》、《寶王》、《文殊》等經，賜住天界。後歸槎峰，御製詩送
J34nB295_p0007b12║之，有「寂寞觀明月，逍遙對白雲」之句，傳以為美。入滅
J34nB295_p0007b13║茶毘，舍利現於天界。
J34nB295_p0007b14║楚山禪師，參趙州無字得悟。嘗有語云：「青山綠水，燕
J34nB295_p0007b15║語鶯啼，歷歷分明，更疑何事？」宣德中出世。
J34nB295_p0007b16║雪光禪師，住持西雲，天順中入滅。有云：「鐵笛橫吹任
J34nB295_p0007b17║自由，何必曹山不借借。」擲筆而化。
J34nB295_p0007b18║物外禪師有偈曰：「崑崙倒跨清風舞，澗底泥牛鬥石
J34nB295_p0007b19║虎。磕著蒼松眼上眉，蟭螟踏破虛空肚。」天順中，住伏
J34nB295_p0007b20║牛山。
J34nB295_p0007b21║月林禪師，參本來人有省，作偈曰：「本來人，本來人，無
J34nB295_p0007b22║腦無頭作麼尋？驀然揪著個鼻孔，試看原來是白丁。」
J34nB295_p0007b23║正德中住徑山。
J34nB295_p0007b24║玉芝禪師，幼肄儒業，參陽明子，得良知之旨。住天池，
J34nB295_p0007b25║有語錄行世。
J34nB295_p0007b26║清涼念禪師，初閉跡五臺，晝則一食，夜則孤坐。偶失
J34nB295_p0007b27║明，習定七日，雙目復睹。南遊越州，湛然澄禪師往謁
J34nB295_p0007b28║投契，有「五乳峰頭無[竺-二+鏃]箭，射得南方半個兒」之語，盛
J34nB295_p0007b29║傳海內。住匡廬，歷五臺說法。
J34nB295_p0007b30║笑巖禪師，嘗宴坐，見一沙門自空中持錫逼座而立，
J34nB295_p0007c01║須臾問荅畢，復凌空去。
J34nB295_p0007c02║紫柏大師，得旨於少室潤，及遊京師，宗說兼通，化感
J34nB295_p0007c03║宮掖，忽罹無妄，竟坐脫。有《紫柏集》行世。（住秀州，楞嚴刻全藏流布。）
J34nB295_p0007c04║憨山大師，氣岸高峻，不與物伍。住曹溪，兼講《老》、《易》，註
J34nB295_p0007c05║《莊子》七篇，行於世。
J34nB295_p0007c06║雪嶠和尚，隱徑山，會雨雪浹句，不得食，幾斃。忽聞空
J34nB295_p0007c07║中語曰：「八地菩薩送供且至矣。」時聞谷大師住真寂，
J34nB295_p0007c08║攜一囊粟，衝寒跨雪至，相見且笑，固知為菩薩再來
J34nB295_p0007c09║也。
J34nB295_p0007c10║真寂和尚頌德山托缽云：「末後之句有也無？德山父
J34nB295_p0007c11║子太淆訛。同條生不同條死，活得三年恨轉多。」
J34nB295_p0007c12║吹萬禪師生時，有異僧到門，謂為應真出現。後開法
J34nB295_p0007c13║聚雲，及歿，說偈曰：「朝打三千，暮打八百。要見聚雲，眉
J34nB295_p0007c14║毛出血。」闍維，煙至松幕，結為五彩，得舍利三百餘粒。
J34nB295_p0007c15║工部熊月巖從之得法。
J34nB295_p0007c16║博山來禪師，參壽昌，昌舉龍吟虎嘯語令作頌，山隨
J34nB295_p0007c17║頌曰：「殺活爭雄各有奇，糢糊肉眼曷能知？光容不遂
J34nB295_p0007c18║時流意，依舊春風逐馬蹄。」
J34nB295_p0007c19║黃蘗有禪師，住黃州，以怒罵為佛事。時天童悟離金
J34nB295_p0007c20║粟，雲門澄住徑山，諸方為之語曰：「天童打，黃蘗罵，纔
J34nB295_p0007c21║到雲門便放下。」
J34nB295_p0007c22║雲門澄，一號散木老人。嘗住顯聖，掩關不出。夏月苦
J34nB295_p0007c23║旱，苗就稿，夜轆轤甚急，忽見老人雜眾中同力作，須
J34nB295_p0007c24║臾溉注。陶石簣學士聞而不信，使人視之，師固高臥
J34nB295_p0007c25║無異也。師道望優崇，德王問法，住徑山，當八十一代。
J34nB295_p0007c26║石雨方禪師，一名斷拂子。初謁雲門，呈偈曰：「平空一
J34nB295_p0007c27║擲絕躊躇，轉眼風波徹太虛。會得竿頭舒卷意，放生
J34nB295_p0007c28║原是釣來魚。」自此投契。晚住寶壽，相傳為石田薰再
J34nB295_p0007c29║來也。由雲門遷雪峰，領佛日歸龍門，坐脫闍維，頂骨
J34nB295_p0007c30║不壞。
J34nB295_p0008a01║天界盛禪師，與焦弱侯、汪伯玉諸公友善，說法四十
J34nB295_p0008a02║年，道場遍天下。諸王貴人延入內廷，尊重無與比。晚
J34nB295_p0008a03║著《原道篇》以見志。有忌之者，陷於獄。時宰致問，但書
J34nB295_p0008a04║問余何事栖碧山詩酬荅而已，餘無所言，尋得釋。已
J34nB295_p0008a05║而坐脫，住徑山，當八十三代。
J34nB295_p0008a06║余集生，仕開府，參博山得旨。嘗隱橫山，與諸方往復，
J34nB295_p0008a07║機辯無礙。慨天皇、天王之誤，作書正之，引雪峰廣錄
J34nB295_p0008a08║從先德山石頭以來傳此秘密一語為據，觀者允服。
J34nB295_p0008a09║黃元公，諱端伯，號海岸，嘗參博山受記莂。後蒙難，臨
J34nB295_p0008a10║歿作偈，有「刀山是道場」之句，一時頌之。
J34nB295_p0008a11║嘯峰然禪師，姓倪氏，號樸庵，仕給事中，老而出俗，修
J34nB295_p0008a12║《傳燈正宗》，一依《景德》之舊，作熄邪辯，有云天王道悟，
J34nB295_p0008a13║止據丘玄素一碑，攷之唐史，並無玄素其人，益徵訛
J34nB295_p0008a14║妄。
J34nB295_p0008a15║愚庵盂禪師，夙擅宗風，復弘講論，諸方以為孤山後
J34nB295_p0008a16║身。歷建大剎，歸老湖山，結庵葛嶺，頹然放適。弄小舟
J34nB295_p0008a17║吟詠達旦，以端師子、政黃牛自托。年六十七坐化。著
J34nB295_p0008a18║《摭古頌》、《明宗正訛》行於世。
J34nB295_p0008a19║愚庵，幼習禪定，自雲門受法後，棲隱巖林，宴坐忘返，
J34nB295_p0008a20║或攀樹而寂，或坐茶灶下不起，同人撼之，久而乃出。
J34nB295_p0008a21║漢文居士，姓徐氏，錢唐人，久棲巖谷，獨抱天真，睹梅
J34nB295_p0008a22║花有悟，因和中峰韻百首，其一曰：「疏枝照影倍精神，
J34nB295_p0008a23║寒鎖孤峰獨露真。幾度深山伴啼鳥，一天明月問歸
J34nB295_p0008a24║人。雲開石磴閒中色，雪捲松濤劫外塵。歷歷香浮清
J34nB295_p0008a25║夢斷，始知今夜萬家春。」其二曰：「碧山深處暗凝神，月
J34nB295_p0008a26║落寒雲對影真。歸去但留林下色，往來還笑路岐人。
J34nB295_p0008a27║身憑遠嶂千重雪，目斷長空萬里塵。自是故園生意
J34nB295_p0008a28║足，空教錯認武陵春。」及歿，坐脫。