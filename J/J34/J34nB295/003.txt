J34nB295_p0008b01║學佛考訓卷三
J34nB295_p0008b02║錢唐俍亭和尚淨挺緝
J34nB295_p0008b03║秀州息波道人成源訂
J34nB295_p0008b04║華雨
J34nB295_p0008b05║義虎未遙，石麟有托。取支那之言論，求東土之齒
J34nB295_p0008b06║牙。將續貫花，務弘卷軸。
J34nB295_p0008b07║《委宛餘編》云：「釋迦佛姓剎利，字頓吉，又為悉達。阿彌
J34nB295_p0008b08║陀佛，是為普光功德山王波頗智光佛也。一曰佛陀，
J34nB295_p0008b09║一曰浮屠，一曰部多，一曰母馱，一曰沒陀，五天竺異
J34nB295_p0008b10║音故耳。」
J34nB295_p0008b11║《西域記》云：阿耨達池在香山之南，大雪山北，周八百
J34nB295_p0008b12║里。東南流入海者為殑伽河，西南流入海者為縛芻
J34nB295_p0008b13║河，北流入海者為徙多河。又潛流地下，出積石山，東
J34nB295_p0008b14║北流入海者，為中國之河源。阿耨達，華言無煩惱。殑
J34nB295_p0008b15║伽，華言天堂。縛芻，華言青。徙多，華言冷也。
J34nB295_p0008b16║道卓嘗建塔，感天龍護之，得龍毛，長三尺許。按經云：
J34nB295_p0008b17║「治故塔者，生白身天，其身鮮白，入珊瑚林。掃塔者，生
J34nB295_p0008b18║意澡天，其身淨潔，猶如明鏡。去塔中草木者，生光音
J34nB295_p0008b19║天，眾寶宮殿，光明不可計量。以花香供塔者，生兜率
J34nB295_p0008b20║天，諸毛孔有栴檀香，具三明、六通及八解脫。」
J34nB295_p0008b21║成住壞空八十轆轤劫，總一十三萬四千四百年為
J34nB295_p0008b22║一大劫。龍漢為木劫，赤明為火劫，延康為土劫，開皇
J34nB295_p0008b23║為金劫，上皇為水劫（過去莊嚴劫，現在賢劫，未來星宿劫）。
J34nB295_p0008b24║隋大業時，佛經六千一百九十八卷。唐開元時，五千
J34nB295_p0008b25║四十八卷。宋雍熙中，增新經凡九千五百卷。龍宮海
J34nB295_p0008b26║藏，至此愈多矣。先是龍樹菩薩入龍宮，流傳天竺，分
J34nB295_p0008b27║八萬六千偈至中土。其後摩騰入漢，白馬馱經翻譯
J34nB295_p0008b28║漸增，遂不可量。
J34nB295_p0008b29║《宗鏡錄》云：「儒二十七家，黃老二十五家，釋有十二分
J34nB295_p0008b30║教，殊途同旨，以心為宗。」
J34nB295_p0008c01║羅什法師年十二，偕母出家，日誦三萬二千言，博聞
J34nB295_p0008c02║強記，人莫能及。秦主姚興迎入逍遙園，公卿以下並
J34nB295_p0008c03║師尊之。集沙門八百餘人，譯經三百九十餘卷。
J34nB295_p0008c04║羅什弟子生公、肇公、融公、叡公，謂之什門四聖。
J34nB295_p0008c05║生公名道生，嘗入平江虎丘山，豎石為徒，講《涅槃經》。
J34nB295_p0008c06║至闡提有佛性處，語石曰：「如我所說義，契佛心否？」群
J34nB295_p0008c07║石皆為點首。後北涼曇讖重譯《涅槃》，果與公契。
J34nB295_p0008c08║晉廢帝太和中，沙門于法開善《放光般若經》，兼通醫
J34nB295_p0008c09║術。或問曰：「師高明剛簡，何以醫術經懷？」開曰：「明六度
J34nB295_p0008c10║以除魔，調九候以療病，自利利人，不亦可乎？」穆帝召
J34nB295_p0008c11║之視脈，竟不往。
J34nB295_p0008c12║支道林講法禁苑，中朝名士殷浩、郗超、孫綽、桓彥表、
J34nB295_p0008c13║王敬仁、何充、王坦之、袁彥伯並結方外交。及抗表還
J34nB295_p0008c14║山，群公祖餞，一時標致。
J34nB295_p0008c15║道林在山陰講《維摩經》，許詢為都講。
J34nB295_p0008c16║謝朓秋夜講經詩云：「四緣去誰肇，七識習未央。淵淵
J34nB295_p0008c17║倒營魄，苦陰蹙愁腸。」當時亦列高座。
J34nB295_p0008c18║卑摩羅叉，天竺人也。以眼青，故名青眼律師。出遊關
J34nB295_p0008c19║左，盛闡毘尼。羅什所譯戒本，得師乃行於世。
J34nB295_p0008c20║王屋山僧安講《涅槃經》，有雌雉伏聽。俄越州人家產
J34nB295_p0008c21║女，髮如雉毛，安往一見，如舊識，乃知雉化生也。
J34nB295_p0008c22║義熙中，內史孟顗等請譯《華嚴經》，詔佛馱跋陀止道
J34nB295_p0008c23║場寺，譯經共六十卷。時有二青衣童子，每旦自庭沼
J34nB295_p0008c24║中出，炷香添水，譯畢不見。
J34nB295_p0008c25║道英法師，初習禪定，宴坐深淵，七日而出。嘗講《起信》，
J34nB295_p0008c26║至真如門，奄爾氣絕，眾意其逝矣。有都講識之曰：「此
J34nB295_p0008c27║入滅盡定耳。」三日後果起。
J34nB295_p0008c28║那跋摩嘗居祗洹寺，講《法華經》并《華嚴十地品》，宋文
J34nB295_p0008c29║帝率公卿日集座下。
J34nB295_p0008c30║梁武帝嘗請雲光法師講經於建康法雲寺，感天雨
J34nB295_p0009a01║華如雪。及卒，葬定林，敕東園秘器給賜，貴重無與比。
J34nB295_p0009a02║大通六年，傅大士弟子傅睢詣闕上書，有詔赴闕，帝
J34nB295_p0009a03║為設食。及大同中，再入，召見壽光殿，令講《金剛般若
J34nB295_p0009a04║經》，士揮尺一下而罷。
J34nB295_p0009a05║智者大師，姓陳氏，悟法華三昧，駐建康瓦棺寺弘法。
J34nB295_p0009a06║僕射徐陵、尚書毛貴並稟深旨，著天台一宗。
J34nB295_p0009a07║貞觀中，遣使入西域，見畢缽羅樹，即菩提樹，釋迦成
J34nB295_p0009a08║道處也。一名思維樹，一名無憂樹，一名貝多羅樹。高
J34nB295_p0009a09║四百丈，枝葉青翠，經冬不雕。
J34nB295_p0009a10║籃田悟真寺有高僧寫《涅槃經》，群鴿自空中銜水添
J34nB295_p0009a11║硯。
J34nB295_p0009a12║圭峰禪師出家，青蓮山講經，地湧青蓮，八龍聽講。
J34nB295_p0009a13║唐法師焚金刺血寫經，筆端嘗有舍利。又溫州法空
J34nB295_p0009a14║院僧慧升，結廬北巖，寫《法華經》，至〈普賢勸法品〉，天雨
J34nB295_p0009a15║舍利。
J34nB295_p0009a16║大業末，僧智超誦《法華經》，瓶水自溢。
J34nB295_p0009a17║永嘉中，安慧寫《大品經》，入火不燒。
J34nB295_p0009a18║大順初，溫州火雲寺僧洪梵說法誦經，陸地生蓮，靈
J34nB295_p0009a19║蛇聽法。
J34nB295_p0009a20║石斗山中法華寺碑載，樵者掘地得石函，藏一童子，
J34nB295_p0009a21║舌不壞，上生蓮花一枝，云是誦《法華》瑞相也。
J34nB295_p0009a22║不空三藏，名不空金剛，北天竺國人也。初，印度僧金
J34nB295_p0009a23║剛智傳秘密教，頗著奇蹟，不空與僧一行、道氤並師
J34nB295_p0009a24║事之。開元中，不空攜弟子二十一人，附崑崙舶返五
J34nB295_p0009a25║天，得密藏及經論五百餘部。還京，詔入內庭，為帝灌
J34nB295_p0009a26║頂，賜號智藏。及滅，舍利數百，頂骨不壞。
J34nB295_p0009a27║菩提流志，南天竺沙門也，本名達磨流支。所譯有《寶
J34nB295_p0009a28║積經》。睿宗景雲間，詔於北苑白蓮花亭譯經，帝躬親
J34nB295_p0009a29║筆受。
J34nB295_p0009a30║義淨法師，譯《藥師經》二卷，奉中宗旨也。初，中宗在房
J34nB295_p0009b01║州持經獲應，故命復譯。及睿宗景雲，留師大荐福寺，
J34nB295_p0009b02║譯經論二十部，學士李嶠、張說等並加潤色。
J34nB295_p0009b03║貞觀初，道遜法師講《涅槃經》，至請寄來生偈，忽然而
J34nB295_p0009b04║逝。送柩於山，有異花遶柩而生，長三尺，可五百餘莖。
J34nB295_p0009b05║賢首法師，名法藏，康居人也。初，燉煌杜順和尚傳華
J34nB295_p0009b06║嚴觀，藏得其教。華嚴晉譯，僅六十卷，至是奉天后詔
J34nB295_p0009b07║譯成，凡八十卷。開示宗旨，有白光自口出。又於東都
J34nB295_p0009b08║講經，至〈華藏世界品〉，大地震動，賜號賢首，召對長生
J34nB295_p0009b09║殿云。
J34nB295_p0009b10║清涼國師，名澄觀，姓夏侯氏，山陰人也。撰《華嚴疏》。德
J34nB295_p0009b11║宗貞元中，降中使宣入都，與罽賓三藏般若譯烏茶
J34nB295_p0009b12║國所進《華嚴》後分四十卷。又令造疏進呈，賜號清涼。
J34nB295_p0009b13║時順宗在春宮，親接師顏，請撰了義。自憲宗迄文宗，
J34nB295_p0009b14║並奉師表。
J34nB295_p0009b15║清涼國師既入滅，有梵僧言：「於蔥嶺見二使者凌虛
J34nB295_p0009b16║而過，云：『東取華嚴菩薩大牙，歸國供養。』」有詔啟塔，果
J34nB295_p0009b17║失一牙。闍維，舌根不壞，如紅蓮色。
J34nB295_p0009b18║李長者，名通玄，太原人。日食柏葉棗餅，因呼棗柏大
J34nB295_p0009b19║士。嘗負經山行，遇一虎，撫之曰：「吾欲著《華嚴論》，能為
J34nB295_p0009b20║擇棲止耶？」因以經囊負其背，虎至神福山原下土龕
J34nB295_p0009b21║而止。士即於龕著論，每夕口出白光，以代燈燭。有二
J34nB295_p0009b22║女子汲水炷香，食時具饌，齋畢撤去。如是五年，著論
J34nB295_p0009b23║畢，滅跡不見。
J34nB295_p0009b24║唐憲宗詔譯經於醴泉寺，諫議孟簡、補闕蕭俛潤色
J34nB295_p0009b25║文義。
J34nB295_p0009b26║修雅法師《誦法華經歌》云：「山色沉沉，松煙幕幕。空林
J34nB295_p0009b27║之下，盤陀之石。石上有僧，結伽橫錫。頌白蓮經，從旦
J34nB295_p0009b28║至夕。左之右之，虎蹤狼跡。十片五片，異花狼藉。」
J34nB295_p0009b29║窺基法師，尉遲敬德猶子也。從玄奘受《瑜伽》，學通唯
J34nB295_p0009b30║識，開慈恩宗。性豪侈，每出入必治三車，備經書食饌，
J34nB295_p0009c01║時號三車法師。終南山宣律師，持律精嚴，感天廚供
J34nB295_p0009c02║養，聞三車之號，心竊薄之。一日，基訪律師，日過午，天
J34nB295_p0009c03║饌不至，基辭去，天乃來。律師責以後時，天曰：「適大乘
J34nB295_p0009c04║菩薩在此，翊衛嚴甚，無自而入。」律師聞之，乃大驚異。
J34nB295_p0009c05║茅山道士吳筠作書深詆釋氏，時法師神邕者著論
J34nB295_p0009c06║折之。給事中竇紹見邕論，嘆曰：「邕可謂塵外摩尼，論
J34nB295_p0009c07║中師子。」
J34nB295_p0009c08║法師慧瑞住襄陽，居山頂，引汲為勞，欲他去。夜夢神
J34nB295_p0009c09║人長丈許，紫衣，來前曰：「但講大乘經，能令所居光明
J34nB295_p0009c10║榮勝，願住此，勿他往。法師需水易耳，來月八日當得
J34nB295_p0009c11║之。自往劍南請一龍王，行至矣。」及期果信。
J34nB295_p0009c12║慧眺法師，習小乘法，住哲公座下，聞講《大論》，心生不
J34nB295_p0009c13║信，六根流血。後懺謝，復學大乘。
J34nB295_p0009c14║崇慧法師，大曆中與道士鬥法，以身投猛火中，須臾
J34nB295_p0009c15║自出，道士稱服。
J34nB295_p0009c16║宣律師云：「觀音大士昔為妙善公主。」世傳觀音為女
J34nB295_p0009c17║身，本此。
J34nB295_p0009c18║宣律師嘗行道，中夜臨砌，蹶且仆，有年少介冑擁衛
J34nB295_p0009c19║之。師問為誰，荅曰：「弟子博乂天王張瓊也。以師戒德，
J34nB295_p0009c20║故來給衛耳。」又授師佛牙及餌藥脩合之法。
J34nB295_p0009c21║太平興國七年譯《大乘莊嚴寶王經》，御製三藏聖教
J34nB295_p0009c22║序（先是唐貞觀時，太宗製聖教序。）
J34nB295_p0009c23║孤山法師，諱智圓，一號中庸子。與處士林逋及慈雲
J34nB295_p0009c24║懺主友善，嘗自作祭文挽詩，三日而滅。景祐中啟塔，
J34nB295_p0009c25║爪髮俱長，唇紅微開，齒如珂雪。
J34nB295_p0009c26║慈雲懺主，諱遵式，所居為古靈山寺。西巖有檜，始西
J34nB295_p0009c27║晉慧理法師，年久枯壞，式誦大悲咒，以水灑而活之。
J34nB295_p0009c28║陸省庵《持法華經偈》云：「盥手清晨貝葉開，不求諸佛
J34nB295_p0009c29║不禳災。世緣斷處隨他斷，劫火光中舞一迴。」
J34nB295_p0009c30║宣和中，廢沙門為德士，法師道永上書極諫，帝怒，黥
J34nB295_p0010a01║之，流春陵。屢著神異。建炎初，召見，命去其黥。永曰：「先
J34nB295_p0010a02║帝墨寶，不忍去也。」帝大笑云：「卿到老倔彊耶？」賜號寶
J34nB295_p0010a03║覺，住大中祥符寺。後坐脫，闍維，舍利無數。
J34nB295_p0010a04║天岸法師，嘗於定中見一尊者，授以犀角如意，自是
J34nB295_p0010a05║博辯無礙。至正中，海岸傾頹，竟數十里，師咒沙擲地
J34nB295_p0010a06║救之，賴以無恙。
J34nB295_p0010a07║浮休法師，嘗住天竺，適瓔珞泉涸，禱之泉湧，因名再
J34nB295_p0010a08║來泉。趙子昂每稱為僧中御史，以師不妄言笑也。至
J34nB295_p0010a09║正中，罹難入滅。茶毘，舍利如菽。
J34nB295_p0010a10║宋濂云：「毘尼之法，魏嘉平中，曇柯羅始持僧祗戒本。
J34nB295_p0010a11║至雒陽，曇無德、曇諦等繼之，立羯磨法。唐南山宣律
J34nB295_p0010a12║師疏為四分律部。」
J34nB295_p0010a13║管東溟居士，吳人，擅天台一宗，自為講演，習荊溪學
J34nB295_p0010a14║者，一時盡出其門。
J34nB295_p0010a15║萬曆七年，慈聖皇太后命素菴法師講《法華經》，至〈寶
J34nB295_p0010a16║塔品〉，空中忽現寶塔，太后驚異，出金縷僧伽黎賜之。
J34nB295_p0010a17║素菴，襄陽人，少為郡諸生，出俗住栖霞，大得賢首之
J34nB295_p0010a18║旨。
J34nB295_p0010a19║萬曆十五年，麓亭法師講《華嚴大鈔》於萬壽寺，至〈入
J34nB295_p0010a20║法界品〉，天雨寶花，大地震動。