J34nB295_p0010b01║學佛考訓卷四
J34nB295_p0010b02║錢唐俍亭和尚淨挺緝
J34nB295_p0010b03║秀州息波道人成源訂
J34nB295_p0010b04║蓮宗
J34nB295_p0010b05║問白蓮於五老，邀玄鶴於東林。陶令可期，客兒尚
J34nB295_p0010b06║在。非同河上之遊，不入醉鄉之夢。
J34nB295_p0010b07║慧遠少為儒生，博極群書，尤邃《老》、《莊》、《周易》。初止江州
J34nB295_p0010b08║龍泉精舍，後於廬山東林棲逸。偶風雷夜作，明發就
J34nB295_p0010b09║觀，良材駢列。桓將軍伊驚異，奏立寺焉。時天下奇才
J34nB295_p0010b10║多隱居不仕者，遠公與劉遺民、雷次宗等十八高賢
J34nB295_p0010b11║結淨土之遊，凡一百二十三人，皆同誓願。
J34nB295_p0010b12║遠公《東林雜詠》云：「崇巖吐清氣，幽岫棲神跡。希聲奏
J34nB295_p0010b13║群籟，響出山瀏滴。有客獨冥遊，徑然忘所適。揮手撫
J34nB295_p0010b14║雲門，靈關安足闢。流心叩玄扃，感至理勿隔。孰是騰
J34nB295_p0010b15║九霄，不奮沖天翮。妙同趣自均，一悟超三益。」
J34nB295_p0010b16║劉遺民，嘗於定中見佛光照地，皆成金色。阿彌陀佛
J34nB295_p0010b17║放玉毫光，垂手引授。又嘗入七寶池，掬水而飲，出定，
J34nB295_p0010b18║異香發毛孔間。
J34nB295_p0010b19║遠公送客，不過虎溪。一日，與道士陸修靜、徵君陶淵
J34nB295_p0010b20║明共語，不覺過溪，遠乃失笑。
J34nB295_p0010b21║遠法師臨化山中，峰澗寺落，皆見千眼仙成隊，執幡
J34nB295_p0010b22║幢香花，赴東林寺。
J34nB295_p0010b23║謝靈運，嘗於東林鑿二池以栽蓮華，時欲入社，遠公
J34nB295_p0010b24║謂客兒心雜，未許也。
J34nB295_p0010b25║遠公退隱硤石山，註《涅槃經》成，擲其筆曰：「若疏義契
J34nB295_p0010b26║理，筆當駐空。」已而果然，後人因名曰擲筆堂。
J34nB295_p0010b27║謝靈運《淨土詠》云：「法藏長王宮，懷道出國城。願言四
J34nB295_p0010b28║十八，弘誓拯群生。淨土一何妙，來者皆菁英。頹年欲
J34nB295_p0010b29║安寄，乘化好晨征。」
J34nB295_p0010b30║廬山東林於水上立十二葉芙蕖，因波而轉，定十二
J34nB295_p0010c01║時，謂之蓮華刻漏。
J34nB295_p0010c02║西林慧永，初與遠公同依道安。至太元中，永公先至
J34nB295_p0010c03║潯陽，刺史陶範留憩廬山，捨宅居之，乃創寺曰西林，
J34nB295_p0010c04║嶺上一室曰香谷。
J34nB295_p0010c05║遠公報羅什偈云：「本端竟何從，起滅自無際。一微涉
J34nB295_p0010c06║動境，成此頹山勢。惑相更相乘，觸理自生滯。因緣雖
J34nB295_p0010c07║無主，開途非一世。」
J34nB295_p0010c08║劉孝綽詩云：「尋因途乃異，及捨趣猶并。苦極降歸樂，
J34nB295_p0010c09║樂極苦還生。豈非輪轉愛，皆緣對著情。一知心相濁，
J34nB295_p0010c10║樂染法流清。」
J34nB295_p0010c11║劉程之，嘗作《蓮社誓文》，有云：「識以悟心，形由化革。藉
J34nB295_p0010c12║芙蕖於中流，蔭瓊柯於詠言。飄靈衣於八極，沉香風
J34nB295_p0010c13║以窮年。辭旨並妙。」（遺民，名程之。）
J34nB295_p0010c14║王融《懺悔三業詩》云：「樂由生滅，患以身全。業資境造，
J34nB295_p0010c15║事假言筌。利名相倚，榮辱茲纏。燕驥匪躡，銅鍇徒鐫。
J34nB295_p0010c16║感端風緒，愛境情懸。不勤一至，何階四禪？」
J34nB295_p0010c17║王齊之《念佛三昧詩》云：「妙用在幽，涉有覽無。神遊昧
J34nB295_p0010c18║徹，識以照麤。積微自引，因功本虛。泯彼三觀，忘此毫
J34nB295_p0010c19║餘。」
J34nB295_p0010c20║王融《法樂辭》云：「生老終已縈，死病行當荐。方為淨國
J34nB295_p0010c21║遊，豈結危城戀。」又云：「鷲巖標遠勝，鹿野究清玄。不有
J34nB295_p0010c22║希世寶，何以導濛泉。」
J34nB295_p0010c23║李太白《淨土詩》有云：「向西日入處，遙瞻大悲顏。目淨
J34nB295_p0010c24║四海水，身光紫金山。勤念必往生，是故稱極樂。珠網
J34nB295_p0010c25║珍寶樹，天花散香閣。圖畫了在眼，願托彼道場。以此
J34nB295_p0010c26║功德海，冥祐為津梁。八十一劫罪，如風掃輕霜。庶觀
J34nB295_p0010c27║無量壽，長願玉毫光。」
J34nB295_p0010c28║溫庭筠詩云：「世機消已盡，巾履一飄然。一室故山月，
J34nB295_p0010c29║滿瓶秋澗泉。禪庵過微雪，香寺隔寒煙。應共白蓮客，
J34nB295_p0010c30║相期松桂前。」
J34nB295_p0011a01║耿韋詩云：「少年常昧道，無事日悠悠。及至悟生死，尋
J34nB295_p0011a02║僧已白頭。雲迴廬瀑雨，樹落給園秋。為我謝宗許，塵
J34nB295_p0011a03║中難久留。」
J34nB295_p0011a04║唐代宗嘗迎法照入宮，令宮人五會念佛。法照曾於
J34nB295_p0011a05║并州作是會，感動宮闈，時稱五會法師，弘淨土之教。
J34nB295_p0011a06║般舟和尚，耑修念佛三昧，所居為般舟臺。柳子厚嘗
J34nB295_p0011a07║稱之云：「壞衣不飾，揣食不味，百有二十，而志不衰。」
J34nB295_p0011a08║白居易嘗捐俸錢三十萬，作西方圖，為彌陀肖像，并
J34nB295_p0011a09║說讚曰：「極樂世界清淨土，無諸惡道及眾苦。願如我
J34nB295_p0011a10║身老病者，同生無量壽佛所。」
J34nB295_p0011a11║永明壽偈云：「有禪有淨土，猶如帶角虎。現世為人師，
J34nB295_p0011a12║來生作佛祖。」
J34nB295_p0011a13║圓照本歸老靈巖，耑修淨業。元祐中，汴京曦法師嘗
J34nB295_p0011a14║入定遊淨土，見大蓮華，光明黃色，其二題曰：「宋比丘
J34nB295_p0011a15║宗本之座。」定起以語本，本曰：「本修禪時，心在極樂，無
J34nB295_p0011a16║二相也。」
J34nB295_p0011a17║廣慧大師，住阿育王寺，親睹舍利光中現釋迦佛身，
J34nB295_p0011a18║師遂誓焚身報佛，取香油塗身，合掌誦佛火然。大眾
J34nB295_p0011a19║見五色祥雲自頂上起，光中現菩薩金身，長可二尺，
J34nB295_p0011a20║晃然四照，映雲而滅。
J34nB295_p0011a21║四空法師，出家五臺山說法，天花晝下。及歿茶毘，道
J34nB295_p0011a22║俗見白雲中現樓閣莊嚴，白鶴孔雀種種畢具。俄而
J34nB295_p0011a23║天樂振空，移時方滅。
J34nB295_p0011a24║大行禪師，誦《彌陀經》三七日，睹琉璃地上佛及二大
J34nB295_p0011a25║士現前。唐僖宗聞其事，詔入內庭，賜號常精進菩薩。
J34nB295_p0011a26║及歿，肉身不壞。
J34nB295_p0011a27║善導和尚，每念佛一聲，飛光一道，隨口而出。事聞朝
J34nB295_p0011a28║廷，敕所居為光明寺。後登柳樹，端坐而化。
J34nB295_p0011a29║少康法師，縉雲人。乞食得錢，誘小兒誦佛一聲，予一
J34nB295_p0011a30║錢，康聲獨高。一日，眾見佛從康口中出，立逝之夕，有
J34nB295_p0011b01║光燭天。
J34nB295_p0011b02║四明尊者，初欲焚身，如藥王故事。楊翰林億作札，并
J34nB295_p0011b03║傳旨留之。及天聖六年，無疾驟稱佛號而逝。露龕二
J34nB295_p0011b04║七，爪髮俱長。闍維，舌根不壞，舍利如雨。
J34nB295_p0011b05║馮濟川，諱楫，自號不動居士，仕給事中。所至與賢士
J34nB295_p0011b06║大夫、高僧逸民續廬山蓮社，施藏經四十八藏，藏五
J34nB295_p0011b07║千餘卷。紹興中，具衣冠，望闕再拜已，換僧伽黎衣，陞
J34nB295_p0011b08║高座，跏趺說偈而逝。
J34nB295_p0011b09║佛印禪師，嘗講《金剛經》至六如偈，有虎丘朱進士者，
J34nB295_p0011b10║聞而喜之，因感異夢，持誦不輟，至老彌篤，臨歿書偈
J34nB295_p0011b11║曰：「八十九年朱公，兩手劈破虛空。腳踏浮雲粉碎，立
J34nB295_p0011b12║化菩提樹東。泊然而逝。」
J34nB295_p0011b13║廣平郡夫人馮氏，嘗見慈受深禪師持戒念佛，十年
J34nB295_p0011b14║不惰。一日，忽書偈曰：「隨緣任業許多年，枉作老牛為
J34nB295_p0011b15║耕田。打疊身心早歸去，免教鼻孔受人穿。」異香馥郁，
J34nB295_p0011b16║安坐而化。
J34nB295_p0011b17║岳武穆詩云：「功業要刊燕石上，歸休終伴赤松遊。丁
J34nB295_p0011b18║寧寄語東林老，蓮社從今著再修。」鵬舉，有心人，夙饒
J34nB295_p0011b19║慧業。
J34nB295_p0011b20║王禹偁詩云：「夢幻吾身是偶然，勞生四十又三年。任
J34nB295_p0011b21║誇西掖吟紅藥，何似東林種白蓮。」
J34nB295_p0011b22║楊鐵崖題東林詩有云：「結爾東林社，招我南山歌。回
J34nB295_p0011b23║視有漏因，已悟影與魔。」
J34nB295_p0011b24║陳師道寄參寥子詩云：「平生西方願，擺落區中緣。惟
J34nB295_p0011b25║於世外人，相從可忘年。」參寥子，諱道潛，與子瞻友善。
J34nB295_p0011b26║中峰偈云：「禪外不曾譚淨土，須知淨土外無禪。兩重
J34nB295_p0011b27║公案俱拈卻，熊耳峰頭開白蓮。」
J34nB295_p0011b28║文潞公彥博，專念阿彌陀佛，欲結十萬緣會。後如如
J34nB295_p0011b29║居士顏丙作頌贊之，有云：「如君膽氣大如天，願結西
J34nB295_p0011b30║方十萬緣。不為一身求活計，大家齊上渡頭船。」潞公
J34nB295_p0011c01║年九十餘，雒社耆英，公為之首。
J34nB295_p0011c02║尚書陳瓚，修淨業，疾革，置水榻前。眾見冰中湧出七
J34nB295_p0011c03║級浮屠，欄楯鉤綴，窗格玲瓏，無不周備。陳乃化去。
J34nB295_p0011c04║常熟黃觀察，家一老媼耑修淨業。臨歿，一舊籃裙衣
J34nB295_p0011c05║裡十二幅，忽現出十二觀音像，各幅變相不同，咸具
J34nB295_p0011c06║竹林鸚鵡之致，經一晝夜乃滅。
J34nB295_p0011c07║南宋沈三郎，耑心淨慮，臨歿端坐而逝。茶毘日，有白
J34nB295_p0011c08║鶴二十九隻，飛鳴雲表，久之西去。
J34nB295_p0011c09║蓮池大師。姓沈氏，仁和人。有《東昌悟道偈》云：「二十年
J34nB295_p0011c10║前事可疑，三千里外遇何奇。焚香擲戟渾閒事，魔佛
J34nB295_p0011c11║空爭是與非。」後住雲棲，耑弘淨土，為蓮宗第八祖。
J34nB295_p0011c12║袁中郎居士，頗悟禪宗，兼修淨土。已卒，而其弟小修
J34nB295_p0011c13║夢來迎己，且云：「幸生淨土矣。」弟曰：「何緣至此？」曰：「以某
J34nB295_p0011c14║生時著《西方合論》耳。武林虞淳熙著淨土詩，亦生中
J34nB295_p0011c15║品。」
J34nB295_p0011c16║楊嘉禕，家世閥閱。年十三，郎持不殺戒。後入南雍，益
J34nB295_p0011c17║修淨業。一日，忽白光滿室，青蓮現空，見丈六金身，接
J34nB295_p0011c18║引而去。
J34nB295_p0011c19║仁和孫文學標，妻朱氏，持戒念佛。嘗光中見化佛像，
J34nB295_p0011c20║燈燭熒然，忽成五彩，有佛跏趺其上。及歿，端坐合掌，
J34nB295_p0011c21║稱佛號不輟。越三日，顏色不變。
J34nB295_p0011c22║龍舒居士，姓王氏，篤信淨業，著《往生錄》行於世。
J34nB295_p0011c23║于見素居士，諱明照，舉孝廉，耑修淨土。後為仕宦捐
J34nB295_p0011c24║俸，刻書本藏經，以便學者。與其弟潤甫及丹陽賀知
J34nB295_p0011c25║機、金壇繆仲淳、吳江周仲大、沈及庵、吳孚泉、嘉禾賀
J34nB295_p0011c26║道星、朱廣原君升、曹石蒼諸公，先後助揚，並弘蓮社
J34nB295_p0011c27║之學。