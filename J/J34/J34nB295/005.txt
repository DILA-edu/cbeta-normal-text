J34nB295_p0012a01║學佛考訓卷五
J34nB295_p0012a02║錢唐俍亭和尚淨挺緝
J34nB295_p0012a03║秀州息波道人成源訂
J34nB295_p0012a04║慈航
J34nB295_p0012a05║觀魚濠上，綽有深情；放鳥林間，自成高致。將知天
J34nB295_p0012a06║地與我同根，矧云萬物皆吾一體。
J34nB295_p0012a07║陸法和，自稱荊山居士，少隱清溪，為湘東王所重。嘗
J34nB295_p0012a08║將兵擊任約，揮白羽扇，返風滅火，大敗約軍。所至必
J34nB295_p0012a09║立放生池，以殺生為戒。（天監、普通以來，武帝每戒屠殺。）
J34nB295_p0012a10║北齊高帝迎僧稠入宮，受菩薩戒，盡停五方鷹犬及
J34nB295_p0012a11║傷生之具，禁境內屠殺。
J34nB295_p0012a12║天台智者大師，初弘教觀，戒殺放生。陳隋之間，多尚
J34nB295_p0012a13║其教。
J34nB295_p0012a14║貞觀七年，敕禁堰寨取魚者，并斷屠殺。嘗禁捕魚。先
J34nB295_p0012a15║是，詔天下年三月六日普斷屠殺，至此遂著為令。
J34nB295_p0012a16║乾元二年，詔天下諸州置放生池八十一所。時昇州
J34nB295_p0012a17║刺史顏真卿為撰碑記，有「流水救涸，寶勝稱名」等語，
J34nB295_p0012a18║一時傳述。
J34nB295_p0012a19║宋真宗天禧元年，詔天下立放生池，如唐肅宗故事。
J34nB295_p0012a20║王文穆公疏請西湖為放生池，朝論可其奏，慈雲懺
J34nB295_p0012a21║主諷之也。
J34nB295_p0012a22║永明壽禪師，初為吏，輒以官錢放生。坐罪當斬，刀不
J34nB295_p0012a23║能入，乃得釋為僧。日行百八善事，鳥巢於衣裓中，群
J34nB295_p0012a24║羊跪而聽法。有神遊地府者，見冥王祀其像，曰：「此彌
J34nB295_p0012a25║陀後身也。」著《宗鏡錄》一百卷。高麗嚮風，歿葬宗鏡堂
J34nB295_p0012a26║後。
J34nB295_p0012a27║宋僧觀公，住黃巖正等寺，嘗畜一鴝鵒，令之念佛，一
J34nB295_p0012a28║日立化。觀公葬之，有紫蓮華出自土上，尋之則華從
J34nB295_p0012a29║舌本出也。
J34nB295_p0012a30║唐邵彪，夢至一公府，見大鑊中有蛤蜊作人身，呼彪
J34nB295_p0012b01║名。彪懼念佛，蛤變黃雀飛去。彪後及第，官安撫使。
J34nB295_p0012b02║唐文宗嗜蛤，沿海官皆先時遞進。一日設饌，中有一
J34nB295_p0012b03║蛤，忽現菩薩形儀，梵相具足。帝大駭異，貯以金粟檀
J34nB295_p0012b04║香盒，賜興善寺，令眾觀之。復令天下寺院，各立觀音
J34nB295_p0012b05║形像。
J34nB295_p0012b06║韋皋嘗訓一鸚鵡，令念佛。鵡斃，皋曰：「是能念佛，宜以
J34nB295_p0012b07║桑門禮化之。」闍維，果得舍利二粒，皋為之記。
J34nB295_p0012b08║武后畜一鸚鵡，名雪衣，通《心經》，后貯以金絲籠。偶一
J34nB295_p0012b09║日戲曰：「能作偈求解脫，當放出籠。」雪衣若喜躍狀，須
J34nB295_p0012b10║臾朗吟曰：「憔悴秋翎似禿衿，別來隴樹歲時深。開籠
J34nB295_p0012b11║若放雪衣去，嘗念南無觀世音。」后喜，即為啟籠。居數
J34nB295_p0012b12║日，立化於玉球紐上。后以紫檀作棺，葬於後宮異苑。
J34nB295_p0012b13║唐文宗以浮屠事無補大化，欲盡去之。會尚食廚烹
J34nB295_p0012b14║雞卵，方燃火，忽聞鼎中有聲極微，迫而聽之，乃呼觀
J34nB295_p0012b15║世音菩薩也。事與食蛤事頗類。
J34nB295_p0012b16║吳興郡宗益，嘗剖蚌得羅漢像，偏袒右肩，翹首左顧，
J34nB295_p0012b17║以歸慈感寺。
J34nB295_p0012b18║唐詢，家烹雞，忽火光出釜中，視之，水面成五色，有未
J34nB295_p0012b19║產雞子，黃化菩薩像，眉目了然，白化蓮華座。
J34nB295_p0012b20║穎川王戶部，一日宴客，庖人剖鱉，有鬼判各一，朱髮
J34nB295_p0012b21║藍面，左執筆，右執簿，種種具足。
J34nB295_p0012b22║李太宰生平持不殺戒，偶過客，客為殺鵝，公不懌曰：
J34nB295_p0012b23║「我固不食，何為殺之？」有頃，其鵝翎從地飛起，結成蓮
J34nB295_p0012b24║花，現於前，久之始散。
J34nB295_p0012b25║遂昌民宋甲剖一鱉，中有比丘端坐，握摩尼珠，衫履
J34nB295_p0012b26║斬然。
J34nB295_p0012b27║溧水俞集，舟行淮上，見蚌蛤必買放之。一日買蛤，倍
J34nB295_p0012b28║價不售。置釜中，忽光起，一大蚌裂開，見觀音像旁有
J34nB295_p0012b29║兩竹相對，衣冠瓔珞，竹葉枝幹皆真珠綴成。舟人誦
J34nB295_p0012b30║佛悔罪。
J34nB295_p0012c01║《宣室志》云：「當塗民劉成鬻魚蟹，天暮泊舟，四無人跡，
J34nB295_p0012c02║忽聞舫中有連呼佛號者，見一大魚自舫中振鬣搖
J34nB295_p0012c03║首而呼，其聲甚厲。劉毛盡豎，匿身蘆中伺之。俄而萬
J34nB295_p0012c04║魚俱跳躍呼佛，佛聲動地，大懼，悉投魚於江中。」
J34nB295_p0012c05║恩州民張氏，以屠牛致富。一牛臨命，跪若有請，張竟
J34nB295_p0012c06║殺之。取其肝，忽水珠迸出，色如水銀而圓，大小不等。
J34nB295_p0012c07║及烹肉，刀不能割，皆有圓珠，胃臟盡然，始知為舍利
J34nB295_p0012c08║也。張即日棄業，作一塔葬之。
J34nB295_p0012c09║崇寧中，衛州獲嘉縣民職氏屠豬祭賽，有劉氏獵犬
J34nB295_p0012c10║銜其棄骨，四日不食。劉使其子析骨視之，有如來像，
J34nB295_p0012c11║髻珠如粟，瞑目跏趺，瞳子隱然，莊嚴畢具。晁无咎作
J34nB295_p0012c12║贊述之。
J34nB295_p0012c13║政和丁酉，真州近村富人，群犬爭銜一牛脛骨，眾異
J34nB295_p0012c14║而破之，血凝如玉，成菩薩形，衣紋瓔珞，相好奇特，雖
J34nB295_p0012c15║雕琢不及。
J34nB295_p0012c16║杜子美《觀打魚詩》有云：「蒼江漁子清晨集，設網提綱
J34nB295_p0012c17║萬魚急。能者操舟疾若風，撐突波濤挺叉入。小魚脫
J34nB295_p0012c18║漏不可紀，半死半生猶戢戢。大魚傷損皆垂頭，倔強
J34nB295_p0012c19║泥沙有時立。東津觀魚已再來，主人罷鱠還傾杯。日
J34nB295_p0012c20║暮蛟龍改窟穴，山根鱣鮪隨雲雷。干戈兵革鬥未已，
J34nB295_p0012c21║鳳凰麒麟安在哉？吾徒胡為縱此樂，暴殄天物聖所
J34nB295_p0012c22║哀。」
J34nB295_p0012c23║王荊公《放魚詩》云：「捉魚淺水中，置之最深處。當暑脫
J34nB295_p0012c24║煎熬，翛然泳而去。豈無良庖者，可使供匕箸。物我皆
J34nB295_p0012c25║畏苦，捨之寧啖茹。」
J34nB295_p0012c26║陸放翁嘗詠戒殺詩云：「物生天地間，同此一大虛。林
J34nB295_p0012c27║林各自植，但坐形骸拘。日夜相殘殺，曾不置斯須。皮
J34nB295_p0012c28║毛備裘褐，膏血資甘腴。雞鶩羊彘輩，尚食稗與芻。飛
J34nB295_p0012c29║潛何預汝，禍乃及禽魚。豺虎之害人，亦為饑所驅。汝
J34nB295_p0012c30║顧不自省，何暇議彼歟。又于人類中，各私六尺軀。方
J34nB295_p0013a01║其忿怒時，流血視若無。我欲反其源，默觀受氣初。挺
J34nB295_p0013a02║刃之所加，慘若在我膚。朝飯一釜豆，暮飯一盃蔬。捫
J34nB295_p0013a03║腹茒簷下，陶然歡有餘。」又云：「郊居去市遠，豬羊稀入
J34nB295_p0013a04║饌。既畜雞鶩群，復利魚蟹賤。暴殄非所安，擊鮮況親
J34nB295_p0013a05║見。那得屠殺業，為客美殽膳。餘年尚有幾，過日如露
J34nB295_p0013a06║電。豈無園中蔬，敬奉君子宴。」
J34nB295_p0013a07║梁世有人常以雞卵白和沐，云使髮光，每沐輒破二
J34nB295_p0013a08║三十枚。臨死，髮中聞啾啾數千雞雛聲。
J34nB295_p0013a09║獵戶某，見一鹿，盡力射殺之，就視，乃其子也。大驚，悔
J34nB295_p0013a10║成疾，尋死。
J34nB295_p0013a11║江陵劉氏，以賣鱔為業。後生一兒，頭是鱔，自頸以下，
J34nB295_p0013a12║方為人耳。
J34nB295_p0013a13║王克為永嘉郡守，有人餉羊，集賓欲讌，而羊繩解，來
J34nB295_p0013a14║投一客，先跪兩拜，便入衣中，此客竟不救。請須臾，宰
J34nB295_p0013a15║羊為炙，先行至客，一臠入口，便爾叫呼，大作羊鳴而
J34nB295_p0013a16║死。
J34nB295_p0013a17║梁孝元在江州時，望蔡令某經亂廨，焚寄寺。住民將
J34nB295_p0013a18║牛酒作禮，係牛剎柱，設座接賓。牛忽觸階拜，令大笑，
J34nB295_p0013a19║命左右殺之。醉飽臥簷下，醒覺體癢，搔成隱疹，因癩，
J34nB295_p0013a20║十許年死。
J34nB295_p0013a21║楊思達為西陽郡守，值侯景亂，時復旱，饑民盜麥。思
J34nB295_p0013a22║達遣一部曲視盜者，輒截手腕，凡戮十餘人。後部曲
J34nB295_p0013a23║生一男，自然無手。
J34nB295_p0013a24║齊有一奉朝請，家甚豪侈，非手殺牛，噉之不美。年三
J34nB295_p0013a25║十許，病篤，見牛來，舉體如被刀刺，叫呼而死。
J34nB295_p0013a26║江陵高偉，隨顏之推入齊，凡數年，向幽州淀中捕魚。
J34nB295_p0013a27║後病，每見群魚齧之而死。
J34nB295_p0013a28║蔡京喜食鶉，預籠畜而烹之。嘗夢鶉數千訴於前，其
J34nB295_p0013a29║一致詞曰：「食君廩中粟，充君箸下肉。一羹數百命，生
J34nB295_p0013a30║死猶轉轂。看君壽千春，禍福相倚伏。」京甚畏之，尋死。
J34nB295_p0013b01║陳元植，嘗飼鳥，夜夢緋衣人謂曰：「爾壽甚促，因濟活
J34nB295_p0013b02║生命，以此延長。」後果百歲，無疾而逝。
J34nB295_p0013b03║李景文，嘗買魚放生，後因餌丹砂中毒，疽發於背，醫
J34nB295_p0013b04║不能療。偶瞑目，覺群魚濡沫其背，快然清涼，疾遂得
J34nB295_p0013b05║愈。
J34nB295_p0013b06║蘇子瞻知杭州，於西湖立放生會，後人因之。
J34nB295_p0013b07║會稽陶石簣居士，參散木老人，力窮向上，嘗作《放生
J34nB295_p0013b08║辨惑篇》以貽世。
J34nB295_p0013b09║餘杭嚴忍公居士，早年學道，不耽世榮。工書法，作詩
J34nB295_p0013b10║文，廣迪吉錄，規誨群倫。創放生社於西溪河渚，歲時
J34nB295_p0013b11║不絕。
J34nB295_p0013b12║朔法師云：「鮆魚一首十身，何羅魚亦一首十身，音如
J34nB295_p0013b13║吠犬。又芘魚如鮒，一首十身，臭如蘼蕪。魚雖濕生，頗
J34nB295_p0013b14║極怪異。丹、洛二水產人魚，四足，音如嬰兒。諸懷之水
J34nB295_p0013b15║產鮪魚，魚身犬首，音如嬰兒。鯢魚似鯰，四足，聲似小
J34nB295_p0013b16║兒，能致風雨。磁州出孩兒魚，四足長尾，聲如嬰兒。東
J34nB295_p0013b17║海有美人魚，長六七尺，美如婦人，眉目口鼻手爪無
J34nB295_p0013b18║不具足，肉白如玉，五色輕軟，髮如馬尾，陰形與丈夫
J34nB295_p0013b19║女子無異。橫公魚長七八大，狀如鯉魚而赤，晝在水
J34nB295_p0013b20║中，夜化為人。奔𩸣魚一名瀱，非魚非蛟，大如船，長三
J34nB295_p0013b21║四丈，兩乳在腹下。青丘之山出赤鱬，其狀如魚而人
J34nB295_p0013b22║面，其音如鴛鴦。海外有氐人國，其人人面魚身而無
J34nB295_p0013b23║足。魚之與人，相去曾幾，罟師漁人習而殺之，可嘆也。」
J34nB295_p0013b24║嘉祐末，有人攜一巨魚入京師，能人言，號曰海多，人
J34nB295_p0013b25║爭睹之。嘗召至禁中，賞賚盈積。後至李氏園，躍入池，
J34nB295_p0013b26║不可復獲。（晉時，江夏張騁所乘牛忽人言，犬亦人言。唐光啟元年，河東有牛人言。宋乾道初，虎
J34nB295_p0013b27║丘之雀人言，荊南之虎人言，盧傳素家馬人言，夢澤之鹿人言，南唐苑中鹿亦人言，于闐野豕人言，渭南
J34nB295_p0013b28║主人豬亦人言，嚴遵美家貓犬相對人言，鄰陽龔紀貓人立而言，羅含之雞能人言，西周之犬能人言，鄭
J34nB295_p0013b29║宏之之犬黃撅能人言，華表之鶴人言，王周南家鼠能人言，路岩家馬忽作人言，東都龍門寺蜂作人言，
J34nB295_p0013b30║南州白鶴作人言。固知人與眾生異形同體。）
J34nB295_p0013c01║黃帝遊雒水，見大魚，雨七日，魚流而得圖書。帝與天
J34nB295_p0013c02║老迎之，至翠溈之泉，有鱸魚泝流而至，蘭葉朱文，五
J34nB295_p0013c03║色畢見，沉白圖以授帝，蓋河圖、雒書也。禹觀於河，見
J34nB295_p0013c04║白面長人魚身，出曰：「吾河精也。」授禹河圖而還於淵。
J34nB295_p0013c05║湯觀雒，有黃魚化為黑玉。武王渡孟津，白魚躍舟，腹
J34nB295_p0013c06║下有赤文成字。魚者，龍之屬也。魚可食乎？
J34nB295_p0013c07║姚江徐侍御舟中，鱉作人言，或命放之，庖人不聽。就
J34nB295_p0013c08║烹剖，中有帶甲人騎馬似天神狀，庖人大驚仆，悔無
J34nB295_p0013c09║及矣。