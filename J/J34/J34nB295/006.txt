J34nB295_p0014a01║學佛考訓卷六
J34nB295_p0014a02║錢唐俍亭和尚淨挺緝
J34nB295_p0014a03║秀州息波道人成源訂
J34nB295_p0014a04║世辟
J34nB295_p0014a05║軒轅訪道，漢武求僊。苟知崔浩之非，自鮮阿闍之
J34nB295_p0014a06║難。故登列辟，致儆將來。
J34nB295_p0014a07║黃帝訪道崆峒，得天真皇人之書，其言與佛乘合。
J34nB295_p0014a08║漢明帝夢金人長大，項有日光，飛至殿庭。詔問群臣，
J34nB295_p0014a09║無知者。傅毅、王遵等，推《周書異記》，謂西域有佛，身黃
J34nB295_p0014a10║金色，是其祥也。帝遣博士中郎一十八人，入西域求
J34nB295_p0014a11║佛法。至月氏國，遇梵僧攝摩騰、竺法蘭，奉佛經像來
J34nB295_p0014a12║京師。詔于西雍門外立寺，因白馬馱經，遂名白馬寺。
J34nB295_p0014a13║永平十四年，詔道士費叔牙等，與沙門辯法。時正月
J34nB295_p0014a14║十五日，火大作，佛經像不燬，方士稽首欽服。
J34nB295_p0014a15║摩騰、法蘭言：「如來入滅，遺舍利，育王設塔在支那者，
J34nB295_p0014a16║共十九處，雒陽城東其一也。」夜有光怪，民呼聖塚。即
J34nB295_p0014a17║日駕幸其處，見三身現圓光中，侍衛呼萬歲。因為建
J34nB295_p0014a18║塔，凡九層，高二百尺。明年，有金色手現塔頂。
J34nB295_p0014a19║永平中，楚王英喜為浮圖，每齋戒奉縑贖譴。帝還之，
J34nB295_p0014a20║以助伊蒲塞桑門之饌。
J34nB295_p0014a21║簡文帝時，沙門竺法義講經殿中，王導、孔敷承風敬
J34nB295_p0014a22║友，武帝亦預席。
J34nB295_p0014a23║簡文帝嘗作十空詩，有云：「空持生識縛，徒用長心災。
J34nB295_p0014a24║六塵俱不實，三界信悠哉。」又云：「息形影方止，逐物慮
J34nB295_p0014a25║恒侵。若悟假名淺，方知實相深。」
J34nB295_p0014a26║晉武帝太元六年，立精舍殿內，延諸沙門講道。
J34nB295_p0014a27║晉哀帝興寧中，沙門竺法潛講《般若》於禁中，著屐上
J34nB295_p0014a28║殿，都人聚觀。帝強以衣冠，不允。及寧康中入寂，帝錫
J34nB295_p0014a29║詔曰：「法師理悟虛遠，風鑑清高，棄宰輔之榮，襲染衣
J34nB295_p0014a30║之素，山居世外，篤勤匪懈。賜緡錢十萬，助建塋塔。」敕
J34nB295_p0014b01║葬沙門自潛始。
J34nB295_p0014b02║宋文帝謂丹陽尹何尚之曰：「適見顏延之、宗炳著論，
J34nB295_p0014b03║發明佛法，甚為名理，並是開獎人意。若使率土之濱
J34nB295_p0014b04║皆感此化，朕則垂拱致太平矣。」
J34nB295_p0014b05║西域獻火浣布袈裟，宋文帝嘗自服之。
J34nB295_p0014b06║宋文帝欲持齋不殺，那跋摩尊者謂之曰：「帝王所修，
J34nB295_p0014b07║與匹夫異，安在輟半日之餐，全一物之命，然後為弘
J34nB295_p0014b08║濟耶？須貽勤儉，綏邦國耳。」帝撫几嘆曰：「俗迷遠理，僧
J34nB295_p0014b09║滯近教，如師之言，可謂天人之際矣。」
J34nB295_p0014b10║宋明帝旦食常齋，日誦《般若經》，感舍利自空而下。造
J34nB295_p0014b11║湘宮寺，又造弘普寺，設丈六金像奉之。
J34nB295_p0014b12║竟陵文宣王，齊之諸公子也。篤意清尚，雅好賓客，每
J34nB295_p0014b13║招致僧侶，講論佛法，弘支、許之風，親為眾僧行水賦
J34nB295_p0014b14║食。
J34nB295_p0014b15║北齊文宣帝詔僧稠至京師受菩薩戒，因建雲門寺
J34nB295_p0014b16║於鄴以居之。
J34nB295_p0014b17║北齊成帝受菩薩戒，於法上沙門修布髮掩泥故事。
J34nB295_p0014b18║梁武帝作《金剛懺文》，有云：「無言童子妙得不言之妙，
J34nB295_p0014b19║不說菩薩深見無說之深。」（武帝足行離地，頂有祥光，日中無影。）
J34nB295_p0014b20║梁天監中，賜法師慧超為壽光學士。
J34nB295_p0014b21║梁武帝自披袈裟，講《放光般若經》，感天雨花，地變金
J34nB295_p0014b22║色，時謂之佛心天子。
J34nB295_p0014b23║武帝於華林園重雲殿集四部眾，自講《三慧般若經》。
J34nB295_p0014b24║時傅大士在會，王太子問法，又劉中丞亦問法。士曰：
J34nB295_p0014b25║「日月停景，四時和適」云。
J34nB295_p0014b26║武帝嘗於含光殿焚疏，默請雲光法師及誌公齋。翌
J34nB295_p0014b27║日，誌公果至。
J34nB295_p0014b28║誌公年九十三入滅，梁武帝以金二十萬易建康鍾
J34nB295_p0014b29║山葬之，建浮圖五級，敕玉筠勒碑其上。
J34nB295_p0014b30║昭明太子刱惠義殿於東宮，招天下名僧居之。
J34nB295_p0014c01║北魏獻文帝雅好浮圖，禪位太子，自稱太上，徙居崇
J34nB295_p0014c02║光宮。宮在北苑，建鹿野浮圖於苑中，招致僧徒，與譚
J34nB295_p0014c03║禪理。
J34nB295_p0014c04║獻文帝嘗造天宮寺，作佛像四十三尺。又於長安北
J34nB295_p0014c05║臺起永寧寺塔七級，高三十丈。又雲中造建明寺，四
J34nB295_p0014c06║方諸寺一千餘所，度僧尼七萬七千人，時頗稱治。
J34nB295_p0014c07║魏孝文帝令六宮侍女持六齋慕道者，放之出家，度
J34nB295_p0014c08║僧尼萬四千人，齋一切僧，京城七日行道。
J34nB295_p0014c09║孝文帝詔就少室山立少林寺，命佛陀禪師居之。（同時
J34nB295_p0014c10║選孔氏宗子一人，封崇聖侯，奉祠祭。）
J34nB295_p0014c11║魏宣武帝自講《維摩經》於式乾殿，令沙門流支譯論
J34nB295_p0014c12║於紫極殿，又別立永明寺、瑤光寺，凡寺一萬三千，僧
J34nB295_p0014c13║二百萬。
J34nB295_p0014c14║北魏胡太后造石窟寺於伊闕，設金玉像，為浮圖九
J34nB295_p0014c15║層，高九十丈。又造永寧寺於宮側，頗極華侈。
J34nB295_p0014c16║陳文帝天嘉四年，設無遮大會於太極殿，僧徒十萬
J34nB295_p0014c17║人。
J34nB295_p0014c18║陳太建二年，建靈剎，高十有五丈，下安佛爪，長二寸，
J34nB295_p0014c19║闊一寸，藏諸寶篋，光飛五色，焰起一尋，傳以為異。
J34nB295_p0014c20║陳文帝嘗作《法華懺文》，有云：「理無二極，趣必同歸。但
J34nB295_p0014c21║因業因心，稟萬類之識；隨見隨著，異群生之相。」
J34nB295_p0014c22║隋文帝微時，嘗遇梵僧，授舍利一褁。及即位，奉佛甚
J34nB295_p0014c23║謹。詔泰、華、嵩、衡等州三十處，各建舍利塔。復分舍利
J34nB295_p0014c24║於岐、陝等五十三州，同時建塔，期用四月八日。
J34nB295_p0014c25║隋文帝嘗云：「朕興崇佛法，好食麻豆，前身是從道人
J34nB295_p0014c26║中來。少時在寺，至今樂聞鐘鼓之聲。」史曰：「帝，故同州
J34nB295_p0014c27║般若寺尼所抱子那羅延也。」
J34nB295_p0014c28║隋文帝嘗與后食，從齒下得舍利，以銀碗水浮其一
J34nB295_p0014c29║示百官，須臾忽化二粒，先後得舍利十九粒，盡放光
J34nB295_p0014c30║明。
J34nB295_p0015a01║隋煬帝初封晉王，任總江淮，因從智者受菩薩戒。既
J34nB295_p0015a02║而淫侈毀戒，每出入以女冠、道士自隨。又傍龍山作
J34nB295_p0015a03║彌陀坐像，高百三十尺。及難作，為近臣所弒。蕭后與
J34nB295_p0015a04║宮人撤漆版為小棺，殯於西苑。學佛不終，可鑒也。
J34nB295_p0015a05║唐高祖捨晉陽舊第為興聖寺，齋供千僧，建道場於
J34nB295_p0015a06║朱雀門南，又於太極殿前七日行道。
J34nB295_p0015a07║唐太宗捨終南舊宮為龍田寺，更名翠微寺，又以太
J34nB295_p0015a08║原舊第為天宮寺。
J34nB295_p0015a09║唐文皇以七寶箱奉舍利三十，自內而出，置金琉璃
J34nB295_p0015a10║瓶，分道往送三十州，幢蓋伎樂，種種供養。
J34nB295_p0015a11║唐文皇行方等懺悔法，每空中放大光明，七佛現相。
J34nB295_p0015a12║唐文皇寫經四十六藏，十三萬卷，修治故經四百部，
J34nB295_p0015a13║造金銅檀像六千餘萬區，修治故像一百五十萬九
J34nB295_p0015a14║千，宮內造刺繡織成像及畫像五彩珠幡以億計，崇
J34nB295_p0015a15║緝寺宇五十餘所。隋智高等齎梵經自西域還，帝親
J34nB295_p0015a16║為撰序，又敕文臣虞世南、李伯藥、褚遂良、顏師古、岑
J34nB295_p0015a17║文本、許敬宗等分撰新寺碑誌。
J34nB295_p0015a18║貞觀五年，立瑤臺寺。顯慶四年，以玉華宮為寺，又以
J34nB295_p0015a19║御服施諸寺僧，禮薦所誅戮者。
J34nB295_p0015a20║太宗敕法師玄琬入宮，為妃嬪及皇太子諸王受菩
J34nB295_p0015a21║薩戒。
J34nB295_p0015a22║貞觀十九年，召見三藏法師於鸞儀殿，從平章房玄
J34nB295_p0015a23║齡之請也。又賜法師百金磨衲并寶剃刀，尊重無比。
J34nB295_p0015a24║玄宗開元中，嘗御華萼樓，召法師道氤與道士尹謙
J34nB295_p0015a25║論辯。氤雄論奮發，海注河傾；謙對荅失次，理屈辭殫。
J34nB295_p0015a26║帝嘆羨氤，賜絹五百充法施，另集《佛道論衡》一本，庭
J34nB295_p0015a27║議咸服。
J34nB295_p0015a28║唐肅宗志慕禪宗，禮南陽為國師，晨夕問道。
J34nB295_p0015a29║肅宗乾元中，詔不空三藏入內廷為帝，受轉輪王位
J34nB295_p0015a30║七寶灌頂。
J34nB295_p0015b01║乾元中，詔僧無漏入禁中立化，足去地尺許。
J34nB295_p0015b02║代宗大曆中，詔不空三藏為內侍大臣及諸將帥悉
J34nB295_p0015b03║授灌頂，加號大廣智三藏法師。
J34nB295_p0015b04║大曆中，沙門崇慧與道士史華角法，華履刃招慧，慧
J34nB295_p0015b05║躡而昇，往返無害。慧薪烈火於庭，自入呼華，華慚汗
J34nB295_p0015b06║不敢視。時代宗帥百僚臨觀之，賜慧號護國三藏。慧
J34nB295_p0015b07║嘗持首楞嚴咒，論者謂為咒力也。後不知所終。
J34nB295_p0015b08║大曆中，命作盂蘭盆會於禁中，建巨幡自太廟迎入。
J34nB295_p0015b09║翌日，太廟三室生靈芝，帝賦詩稱美。貞元間，復建會，
J34nB295_p0015b10║尋故事云。
J34nB295_p0015b11║貞元四年，詔迎岐州無憂王寺佛指骨入禁中供養。
J34nB295_p0015b12║貞元二年，詔律師道澄入宮，為妃嬪內侍授戒。
J34nB295_p0015b13║唐德宗嘗云：「萬有之法，本原於心，心生法生，心滅法
J34nB295_p0015b14║滅。故以心觀心，心外無法，心惟常住，道其遠乎？」
J34nB295_p0015b15║唐憲宗元和中，詔鵝湖大義禪師於麟德殿問道，又
J34nB295_p0015b16║詔重雲暉禪師住章敬，召問便殿，輒契玄旨。
J34nB295_p0015b17║唐宣宗大中間，興崇禪學，五宗始盛。宣宗初依鹽官
J34nB295_p0015b18║為沙彌，避宮掖之厄也。住水西，更名資聖。嘗作口號，
J34nB295_p0015b19║有云：「樓閣凌雲接爽溪，鐘聲遙與櫓聲齊。長安若問
J34nB295_p0015b20║江南事，報道風光在水西。」爽溪即月河也。今秀州北
J34nB295_p0015b21║城外三四里，地近月河，有古資聖寺存焉，一名萬壽。
J34nB295_p0015b22║唐宣宗太子慕道，嘗自霍至衡，西望峰頂，見文殊出
J34nB295_p0015b23║現，因以其山為太室，號玉鏡峰。至今常現瑞光，晶彩
J34nB295_p0015b24║如玉。
J34nB295_p0015b25║後唐莊宗見興化，以手摸襆頭角。又禮華嚴和尚，奉
J34nB295_p0015b26║為國師。（燕王奉趙州、閩王奉雪峰、江南李主奉法眼、吳越武肅王奉韶國師奉永明壽，不可殫述。）
J34nB295_p0015b27║宋太祖屢造佛寺，每歲度僧八千人。修京師封禪寺
J34nB295_p0015b28║為開寶寺，北鎮五丈河極其巨[(一*一)/昍]。
J34nB295_p0015b29║建隆三年，詔僧明童行試經得度，通《法華》者乃准披
J34nB295_p0015b30║剃。
J34nB295_p0015c01║開寶元年，敕侍郎劉熙古監造金字、銀字佛經各一
J34nB295_p0015c02║藏。四年，再造金字佛經一藏。五年，敕雕佛經板一藏。
J34nB295_p0015c03║宋太祖嘗詔僧贊寧進阿育王塔舍利入禁中供奉，
J34nB295_p0015c04║因以開寶寺西北造浮圖十一級，下作天宮以納之。
J34nB295_p0015c05║宋太祖嘗奉佛牙於東京大相國寺，太宗因為之讚，
J34nB295_p0015c06║讚曰：「數重金色潤，一片玉光寒。」廷臣一時稱善。佛牙
J34nB295_p0015c07║者，唐高宗顯慶間得自宣律師，世傳不絕者也。真宗、
J34nB295_p0015c08║仁宗亦為製讚。
J34nB295_p0015c09║乾德二年，詔沙門繼業等三百人，往天竺求舍利及
J34nB295_p0015c10║貝多葉。至開寶九年始歸，得《涅槃經》一函，四十二卷。
J34nB295_p0015c11║乾德三年，滄洲僧道圓自西域還，得佛舍利及貝葉
J34nB295_p0015c12║經四十夾。
J34nB295_p0015c13║宋太祖每長春節，召三學僧入殿試義。是日，仍請大
J34nB295_p0015c14║僧陞座說法，著為令。
J34nB295_p0015c15║宋太宗每設問端，考驗禪者。時駙馬李遵勗頗擅玄
J34nB295_p0015c16║學，帝加寵眷。
J34nB295_p0015c17║大平興國中，普度天下童行為僧，自元年至八年，度
J34nB295_p0015c18║僧一十七萬。
J34nB295_p0015c19║宋真宗咸平中，新譯經成，御製序，又御製《法音集》入
J34nB295_p0015c20║藏。
J34nB295_p0015c21║慶曆三年，詔迎佛牙於禁中，禱雨，以海上薔薇水灌
J34nB295_p0015c22║之，得舍利一顆，貯琉璃瓶中，七寶嚴飾，藉以白疊，覆
J34nB295_p0015c23║以瓔珞、龍鳳衣，供奉踰月。
J34nB295_p0015c24║宋仁宗雅好禪學，嘗閱投子語，至僧問：「如何是露地
J34nB295_p0015c25║白牛？」投子連叱，遂有省。因作《釋典頌》十四篇，其首章
J34nB295_p0015c26║曰：「若問主人公，真寂合太空。三頭并六臂，臘月正春
J34nB295_p0015c27║風。」後以賜大覺璉，璉因屬和。
J34nB295_p0015c28║哲宗元符三年，治少室，更名面壁庵。時出芝一十二
J34nB295_p0015c29║本，華各異色。甘露雨於池，夜有光四起燭天，人以為
J34nB295_p0015c30║異。
J34nB295_p0016a01║元祐癸酉九月一日夜，開寶塔，表裏通明徹旦，宮中
J34nB295_p0016a02║降御香祀之。
J34nB295_p0016a03║天聖九年，詔迎曹溪衣缽入禁中清淨堂供養，尋遣
J34nB295_p0016a04║使送還。（高宗奉德朋禪師，作詩為贈，有「草深炯景重，林茂夕陽微」之句。德朋住崇先，即真歇嗣也。）
J34nB295_p0016a05║徽宗崇寧中，禮佛牙入大內，御製讚展敬。次舍利隔
J34nB295_p0016a06║水晶躍出如雨點。
J34nB295_p0016a07║政和三年，詔尼慧光入內庭，對御陞座說法，賜號淨
J34nB295_p0016a08║智大師。尼說法且對御，非制矣。
J34nB295_p0016a09║宋孝宗與僧問荅，有「空手鐵牛」之句，叢林傳之。
J34nB295_p0016a10║宋少帝，度宗長子，即德祐皇帝也。宋亡纔七歲，元世
J34nB295_p0016a11║祖攜之北去，降封瀛國公。後習梵字為僧，母金太后
J34nB295_p0016a12║為尼，宮人皆祝髮，供送衣糧，賜地頃畝。（初妻公主，後居沙漠為僧。）
J34nB295_p0016a13║金章宗嘗請報恩秀禪師宮掖說法，妃主以下並拜，
J34nB295_p0016a14║感祥雲甘露之應。
J34nB295_p0016a15║元世祖嘗問僧元一曰：「孔老徒眾何以至少？如來徒
J34nB295_p0016a16║眾何以至多？」元一曰：「富嫌千口少，貧恨一身多。」
J34nB295_p0016a17║元世祖嘗問眾臣僚云：「每日還不放閒也無？」群臣無
J34nB295_p0016a18║以對。世祖乃於袖中出數珠示之。
J34nB295_p0016a19║元世祖嘗於宮中設齋，齋畢，天雨金花，繽紛而下，詔
J34nB295_p0016a20║中林禪師焚道藏偽經。
J34nB295_p0016a21║世祖嘗賜大藏經三十六藏，於歸化諸國寫泥金藏
J34nB295_p0016a22║經一部，貯以七寶琅函，度僧尼無算。詔免僧寺租稅。
J34nB295_p0016a23║洪武初，為鍾山之會，三學名僧一時並集。帝親臨睹
J34nB295_p0016a24║之，頗極禪講之盛。
J34nB295_p0016a25║洪武四年，詔江南高僧十人，於蔣山大建法會。駕親
J34nB295_p0016a26║臨幸，天花墜地。竣事還宮，佛光五道，貫月燭天，良久
J34nB295_p0016a27║乃已。
J34nB295_p0016a28║永樂中，文皇帝自製聖教序，如唐貞觀故事。於是南
J34nB295_p0016a29║北兩藏，極籤軸之勝。
J34nB295_p0016a30║永樂初，仁孝皇后夢感《佛說大希有功德經》，仁宗及
J34nB295_p0016b01║漢王、趙王皆為之序。
J34nB295_p0016b02║永樂十七年，頒賜佛經於大報恩寺及淮安等處。時
J34nB295_p0016b03║彩雲滿天，雲中現菩薩、羅漢、龍、鳳、獅、象及七寶浮屠
J34nB295_p0016b04║等。天雨金花，祥光大集。有紅鳥白鶴，飛繞盤旋，移時
J34nB295_p0016b05║不去。
J34nB295_p0016b06║建文帝以靖難兵至，去為僧。初，太祖遺帝一小篋，云：
J34nB295_p0016b07║「有急視此。」及啟視，但度牒而已。帝遂披剃，由湘湖入
J34nB295_p0016b08║蜀，至雲南；去閩，又遊廣西。居壽佛寺十五年，陞座說
J34nB295_p0016b09║法，歸者甚眾。正統中，思恩知州岑瑛聞於御史，奏之，
J34nB295_p0016b10║驛送入京，號為老佛。有詩云：「流落江湖四十秋，歸來
J34nB295_p0016b11║不覺雪盈頭。乾坤有恨家何在？江漢無情水自流。長
J34nB295_p0016b12║樂宮中雲影暗，昭陽殿裡雨聲愁。新蒲細柳年年綠，
J34nB295_p0016b13║野老吞聲哭未休。」後終於大內。（弘光時，加封讓皇帝。）