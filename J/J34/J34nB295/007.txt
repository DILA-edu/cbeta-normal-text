J34nB295_p0016c01║學佛考訓卷七
J34nB295_p0016c02║錢唐俍亭和尚淨挺緝
J34nB295_p0016c03║秀州息波道人成源訂
J34nB295_p0016c04║儒流
J34nB295_p0016c05║赤文綠字，本絕筌蹄；白馬玄龜，自離聞見。授之闕
J34nB295_p0016c06║里之堂，授彼儒童之跡。
J34nB295_p0016c07║孔子嘗云：「西方有大聖人，不治而不亂。」語見《列子》。
J34nB295_p0016c08║《華嚴演義》云：「儒道深玅，不越三玄：《周易》為真玄，《老子》
J34nB295_p0016c09║為虛玄，《莊子》為譚玄。」
J34nB295_p0016c10║《須彌四域經》謂伏羲即寶曆菩薩，女媧即吉祥菩薩。
J34nB295_p0016c11║《辯正論》亦稱太昊為應聲菩薩。
J34nB295_p0016c12║《破邪論》云：「孔子即儒童菩薩，顏子即光淨菩薩，老子
J34nB295_p0016c13║即迦葉菩薩。」《法行經》亦稱顏子為月光菩薩。今溧水
J34nB295_p0016c14║縣南七十五里有儒童寺，本孔子廟也，唐景福二年
J34nB295_p0016c15║立。
J34nB295_p0016c16║《宣律師傳》云：「周穆王時，文殊、目連來化穆王，乃迦葉
J34nB295_p0016c17║佛第三會說法也。」《列子》云：「穆王見化人，其言有本也。」
J34nB295_p0016c18║《顏之推家訓》云：「三世之事，信而有徵，家業歸心，勿輕
J34nB295_p0016c19║慢也。萬行歸空，千門入善，辯才智慧，豈徒七經百氏
J34nB295_p0016c20║之傳哉？明非堯、舜、周、孔所及也。」
J34nB295_p0016c21║顏氏又云：「內外兩教，本為一體，內典五禁，外典五德，
J34nB295_p0016c22║適相符也。仁者不殺，義者不盜，禮者不邪，智者不淫，
J34nB295_p0016c23║信者不妄。至如畋狩軍旅，燕享刑罰，因民之性，不可
J34nB295_p0016c24║卒除，就為之節，使不淫濫，歸周、孔而背釋宗，抑何迷
J34nB295_p0016c25║也！」
J34nB295_p0016c26║顏氏又云：「凡人之信，惟耳與目，耳目之外，咸致疑焉。
J34nB295_p0016c27║漢武不信弦膠，魏文不信火布，比比然矣。執凡人之
J34nB295_p0016c28║臆說，迷大聖之妙旨，而謂必無恒沙世界、微塵數劫，
J34nB295_p0016c29║豈其然哉？又世有咒師，及諸幻術，履火蹈刃，移井種
J34nB295_p0016c30║瓜，十變五化，尚能如此，何況神通感應，不可思量，千
J34nB295_p0017a01║里寶幢，百由旬座，化成淨土，涌出妙塔，其不足疑明
J34nB295_p0017a02║矣。」
J34nB295_p0017a03║顏氏又云：「善惡之行，禍福所歸。九流百氏，皆同此論。
J34nB295_p0017a04║如以行善而偶鍾禍報，為惡而倘值福徵，便可怨尤，
J34nB295_p0017a05║即為欺詭。彼頃橐、顏回之短折，原憲、伯夷之凍餒，盜
J34nB295_p0017a06║跖、莊蹻之福壽，齊景、醒魋之富強，抑又何也？若引之
J34nB295_p0017a07║先業，冀以後生，或精誡不深，業緣未感，時倘差違，終
J34nB295_p0017a08║當獲報耳。」
J34nB295_p0017a09║顏氏又云：「內教多途，出家自是一法耳。若能誠孝在
J34nB295_p0017a10║心，仁惠為本，須達、流水，不必剃落鬚髮，豈令罄井田
J34nB295_p0017a11║為塔廟，窮編戶為僧尼也？若謂僧寺眾多，賦役衰少，
J34nB295_p0017a12║執此而論，是大不然。昔妙樂之世，穰佉之國，自然稱
J34nB295_p0017a13║米無盡寶藏，時和年豐，未必盡由農織也。若能偕化
J34nB295_p0017a14║黔首，悉入道場，康樂和平，實始於此。」
J34nB295_p0017a15║顏氏又云：「形體雖死，精神猶存。人生在世，望於後身
J34nB295_p0017a16║似不相屬，及其歿後，則與前身猶老少耳。念念隨滅，
J34nB295_p0017a17║生生不斷，人身難得，勿虛過也。」
J34nB295_p0017a18║沈休文著《六道相續作佛義》，有云「佛知不異眾生知」，
J34nB295_p0017a19║語亦有本。
J34nB295_p0017a20║李義山《贊佛偈》云：「吾儒之師，曰魯仲尼。仲尼師聃，龍
J34nB295_p0017a21║吾不知。聃師天竺，善入無為。稽首大覺，吾師師之。」
J34nB295_p0017a22║柳子厚嘗為曹溪作碑，略云：「其道以無為為有，以空
J34nB295_p0017a23║洞為實，以廣大不蕩為歸。」幾及千言，務為褒顯。蘇子
J34nB295_p0017a24║瞻過而讀之，謂其言與孟軻合。
J34nB295_p0017a25║劉禹錫《佛衣銘》曰：「不有信器，眾生曷歸，是開便門，非
J34nB295_p0017a26║止傳衣。初必有終，傳豈無己，物必歸盡，衣胡久持。先
J34nB295_p0017a27║終知終，用乃不窮，我道無朽，衣於何有，其用已陳，孰
J34nB295_p0017a28║非芻狗。」
J34nB295_p0017a29║王貞白《參雲居和尚偈》云：「巘路躡雲上，來參出世僧。
J34nB295_p0017a30║松高半巖雪，竹覆一溪水。不說有為法，非傳無盡燈。
J34nB295_p0017b01║了然方寸內，應始見南能。」
J34nB295_p0017b02║獨孤及見開悟禪師，問心法次第，因作詩寄韓郎中，
J34nB295_p0017b03║有曰：「障深聞道晚，根鈍出塵難。濁劫相從慣，迷途自
J34nB295_p0017b04║謂安。得知身垢妄，始喜額珠完。欲識真如體，君嘗法
J34nB295_p0017b05║味看。」
J34nB295_p0017b06║司空圖與伏牛和尚偈云：「不算菩提與闡提，惟應執
J34nB295_p0017b07║著便生迷。無端指箇清涼地，凍殺胡僧雪嶺西。」
J34nB295_p0017b08║顏真卿詩云：「忽𥾍塵外軫，遠訪區中緣。萬法原無著，
J34nB295_p0017b09║一心惟趨禪。」
J34nB295_p0017b10║太尉王旦久居政府，病革，囑翰林學士楊億曰：「吾未
J34nB295_p0017b11║來，願為苾芻，林間宴坐，觀心為樂。至易簀時，君為我
J34nB295_p0017b12║剃鬚髮，著壞色三衣，用火葬禮，營骨塔於先營之側。」
J34nB295_p0017b13║億曰：「公職居宰輔，未可以私廢公也。」與諸孤議，但以
J34nB295_p0017b14║三衣置柩中，不藏寶玉而已。
J34nB295_p0017b15║夏英公竦、宋宣獻公綬並在政府試童行，因各取《法
J34nB295_p0017b16║華經》七軸諷覽，宋公十日，夏公七日，不遺一字。
J34nB295_p0017b17║歐陽永叔每誹斥佛氏，已而參知政事輒病，夢至一
J34nB295_p0017b18║所，十人冠冕環坐，一人曰：「參政安得至此？宜速反舍。」
J34nB295_p0017b19║公出門數步，復往問之曰：「君等豈非釋氏所稱十王
J34nB295_p0017b20║者乎？」曰：「然。」公由是篤信佛法。
J34nB295_p0017b21║歐陽永叔詩云：「巾履諸方遍，莓苔一室前。萎花吟次
J34nB295_p0017b22║落，孤月定中圓。齋缽都人施，譚機海外傳。時應暮鐘
J34nB295_p0017b23║響，來度禁城炯。」
J34nB295_p0017b24║蘇子瞻《地獄變相偈》云：「我聞吳道子，初作酆都變。都
J34nB295_p0017b25║人懼罪業，兩月罷屠宰。此畫無實相，筆墨假合成。譬
J34nB295_p0017b26║如說食飽，何從生怖汗。乃知法界性，一切惟心造。若
J34nB295_p0017b27║人了此言，地獄自破碎。」子瞻蓋五祖戒後身也。
J34nB295_p0017b28║蘇子由獻佛印偈云：「塵沙印佛佛欣受，怪石供僧僧
J34nB295_p0017b29║不嫌。空手遠來還要否？更無一物可增添。」
J34nB295_p0017b30║子由參順禪師，言下大悟，呈偈曰：「中年聞道覺前非，
J34nB295_p0017c01║邂逅相逢老順師。搐鼻徑參真面目，掉頭不用別鉗
J34nB295_p0017c02║鎚。枯藤破衲公何事，白酒青鹽我是誰。慚愧東軒殘
J34nB295_p0017c03║月上，一杯甘露滑如飴。」
J34nB295_p0017c04║楊龜山《和陳了翁偈》曰：「盈科日進幾時休，到海方能
J34nB295_p0017c05║止眾流。只恐達多狂未歇，坐馳還愛鏡中頭。」
J34nB295_p0017c06║胡安國頌南泉斬貓話有云：「手握乾坤殺活機，縱橫
J34nB295_p0017c07║施設在臨時。玉堂兔馬非龍象，大用堂堂總不知。」煞
J34nB295_p0017c08║有手眼。
J34nB295_p0017c09║韓昌黎嘗訪大顛，有三致書及留衣故事，周濂溪作
J34nB295_p0017c10║詩憶之云：「昌黎自謂如夫子，原道深排釋老非。不識
J34nB295_p0017c11║大顛何似者，數書珍重更留衣。」
J34nB295_p0017c12║周濂溪參佛印禪師，一日忽見草生有省，以偈呈印
J34nB295_p0017c13║曰：「昔本不迷今不悟，心融境會豁幽潛。草深窗外松
J34nB295_p0017c14║當道，盡日令人看不厭。」
J34nB295_p0017c15║范希文呈瑯琊覺禪師偈曰：「連朝共話釋疑團，豈謂
J34nB295_p0017c16║浮生半日閒。直欲與師閑到老，盡收識性入玄關。」希
J34nB295_p0017c17║文誦《金剛般若經》，輒有冥契。
J34nB295_p0017c18║陳忠肅公寄靈源清禪師偈：「書堂兀兀萬機休，日暖
J34nB295_p0017c19║風柔草木幽。誰謂二千年底事，如今只在眼睛頭。」
J34nB295_p0017c20║邵康節《學佛吟》云：「飽食豐衣不易過，日長時節奈愁
J34nB295_p0017c21║何。求名壯歲投宣聖，怕死老來親釋迦。妄欲斷緣緣
J34nB295_p0017c22║愈重，徼求去病病還多。長江一片平如練，幸自無風
J34nB295_p0017c23║又起波。」
J34nB295_p0017c24║邵堯夫著《元運會世說》，謂世界至寅而開，至戌而閉，
J34nB295_p0017c25║其論與梵典合。梵典謂世界磨滅，經無量時，重雲遍
J34nB295_p0017c26║覆，雨注梵天，大風披拂，吹彼聚沫，旋至空中，建立天
J34nB295_p0017c27║地，由此始也。及三災起，阿耨池竭，大海乾枯，七日並
J34nB295_p0017c28║出，煙燄彌空，天下洞然，謂為一劫，開已復闔，闔已更
J34nB295_p0017c29║開，其說如此。
J34nB295_p0017c30║陸龜蒙詩云：「自有家山供衲線，不離溪曲取庵茅。舊
J34nB295_p0018a01║曾聞說林中鳥，定後長來頂上巢。」
J34nB295_p0018a02║游定夫與呂本中書曰：「佛書所說，世儒亦未深考。前
J34nB295_p0018a03║輩不看佛書，往往詆之。殊不知其所闢者，皆佛自以
J34nB295_p0018a04║為不然者也。」
J34nB295_p0018a05║朱晦庵參天童滅，問：「如何是毋不敬？」滅叉手示之，庵
J34nB295_p0018a06║改容作禮。
J34nB295_p0018a07║朱晦庵《齋居誦經詩》曰：「端居獨無事，聊披釋氏書。暫
J34nB295_p0018a08║息塵累牽，超然與道俱。門掩竹林密，禽鳴山雨餘。了
J34nB295_p0018a09║此無為法，身心同宴如。」
J34nB295_p0018a10║朱晦庵寄山中僧有云：「箇中有句無人薦，不是諸方
J34nB295_p0018a11║五味禪。」晦庵未嘗以禪為諱。
J34nB295_p0018a12║劉克莊題達磨有云：「直以心為佛，西來說最高。始知
J34nB295_p0018a13║周孔外，別自有英豪。」
J34nB295_p0018a14║朱晦庵《語錄》云：「達磨一切掃蕩，不立文字，實高妙於
J34nB295_p0018a15║義學。」紫陽晚年近道，故有此言。
J34nB295_p0018a16║真西山泉州題句云：「飽食安居樂矣哉，這場春夢幾
J34nB295_p0018a17║時回？若還要醒如今醒，莫待藤枯樹倒來。」
J34nB295_p0018a18║張南軒參萬庵顏禪師，豁然有省，乃留偈曰：「聞聲見
J34nB295_p0018a19║色只如常，熟察精粗理自彰。脫似虛空藏碧落，曾無
J34nB295_p0018a20║少剩一毫芒。」
J34nB295_p0018a21║如如居士《三教詠》云：「硬似綿團軟似鐵，六月炎天一
J34nB295_p0018a22║點雪。露柱燈籠笑點頭，啞子得夢向誰說？古來三教
J34nB295_p0018a23║強安名，釋迦掩室於磨竭。夫子謂默而識之，老聃謂
J34nB295_p0018a24║大辯若訥。直饒剖破作一家，不免落在第二月。」
J34nB295_p0018a25║王荊公《讀維摩偈》云：「身如泡沫亦如風，刀刮香塗共
J34nB295_p0018a26║一空。宴坐世間觀此理，維摩雖病有神通。」
J34nB295_p0018a27║王荊公與真淨文、蔣山元為方外友，極嚴憚之。元嘗
J34nB295_p0018a28║謂公曰：「公有障道者三，入道者一，更一生兩生，乃純
J34nB295_p0018a29║熟耳。」公深服之。
J34nB295_p0018a30║或問程明道：「有鬼神否？」明道曰：「道無，你怎生信？道有，
J34nB295_p0018b01║你但去尋討著。」又問張橫渠，渠曰：「自家要有便有，要
J34nB295_p0018b02║無便無。」
J34nB295_p0018b03║元城先生曰：「世間事有大於生死者乎？此事獨一味
J34nB295_p0018b04║理會，有個見處，則於貴賤禍福輕矣。」
J34nB295_p0018b05║司馬光嘗作《華嚴法堂記》，有云：「佛之為人也，清儉而
J34nB295_p0018b06║寡欲，慈惠而愛物，雖草木蟲魚，不敢妄殺。蓋欲與物
J34nB295_p0018b07║並生，不相害也。聖人之道，何以異此？」
J34nB295_p0018b08║李綱作詩送琮公往天台，因為序，略曰：「琮師隱居湖
J34nB295_p0018b09║巖，絕不至城市，超然拔俗。嘗從長蘆了遊，了居長蘆，
J34nB295_p0018b10║聚徒五百餘，道價籍甚。余雖不之識，然聲氣相合。今
J34nB295_p0018b11║見琮，益知了之門風孤峻，真楷老兒孫也。」退處天台，
J34nB295_p0018b12║琮將浮海訪之，因賦詩贈琮，且簡了公，異時得歸，決
J34nB295_p0018b13║須相隨於石橋側，可以握手一笑。末有云：「煩師飛錫
J34nB295_p0018b14║過天台，為問了公何事了。」
J34nB295_p0018b15║楊龜山曰：「莊子《逍遙遊》，蓋無入不自得也。《養生主》，蓋
J34nB295_p0018b16║行其所無事也。曲譬廣喻，張大其詞，此即禪宗呵佛
J34nB295_p0018b17║罵祖之意。」
J34nB295_p0018b18║龜山曰：「為佛者既不讀儒書，儒者又自小，然則道何
J34nB295_p0018b19║由明哉？」
J34nB295_p0018b20║張文定公讀《楞嚴》有感，述偈云：「一念在生滅，千機縛
J34nB295_p0018b21║有無。神鋒輕舉處，透出走盤珠。」
J34nB295_p0018b22║張魏公參圓悟，有偈云：「教外單傳佛祖機，本來無悟
J34nB295_p0018b23║亦無迷。浮雲散盡青天在，日出東方夜落西。」
J34nB295_p0018b24║王子文，諱或，自號照了居士。崇寧間，棄官學佛，往來
J34nB295_p0018b25║登封盧氏山中二十年，布衣蔬食，井臼自親，人傳其
J34nB295_p0018b26║異。嘗有偈云：「來何遲，去何早，二五不多十不少。一聲
J34nB295_p0018b27║杓木遍虛空，誰識堂堂真照了。」
J34nB295_p0018b28║趙黃山《題仙和尚坐脫偈》云：「桶底脫時無一物，機輪
J34nB295_p0018b29║轉處有三玄。火中留得一莖草，依舊光明燦大千。」
J34nB295_p0018b30║文文山至南華山，有詩云：「北行近千里，迷復忘西東。
J34nB295_p0018c01║行行至南華，忽忽如夢中。物化知風塵，患乃與我同。
J34nB295_p0018c02║有形終歸滅，不滅惟真空。笑看曹溪水，門前坐松風。」
J34nB295_p0018c03║晁沖之贈友詩云：「此老絕瀟灑，久參曹洞禪。胸中有
J34nB295_p0018c04║丘壑，手裡斲山川。樹小風聲細，巖深日影圓。江湖不
J34nB295_p0018c05║歸客，相對一茫然。」
J34nB295_p0018c06║饒德摻與友人詩云：「好貸夜窗三十刻，胡床趺坐究
J34nB295_p0018c07║幡風。」
J34nB295_p0018c08║陳希賢《坐禪偈》云：「殿古寒爐空，流塵暗金碧。獨坐偶
J34nB295_p0018c09║無人，薦得真消息。」
J34nB295_p0018c10║趙東山《題陸子靜贊》云：「儒者曰汝學似禪，佛者曰我
J34nB295_p0018c11║法無是，超然獨契本心，以俟聖人百世。」
J34nB295_p0018c12║戴叔倫《守歲詩》云：「無人更獻椒花頌，有客同參柏子
J34nB295_p0018c13║禪。已悟化城非樂界，不知今夕是何年。」
J34nB295_p0018c14║貫酸齋，諱雲石，高士也。嘗作《辭世吟》，有云：「洞花幽草
J34nB295_p0018c15║結良緣，被我瞞他四十年。今日不留生死相，海天秋
J34nB295_p0018c16║月一般圓。」
J34nB295_p0018c17║宋雪巖偈云：「立錐無地未為窮，況有三椽似鶴籠。語
J34nB295_p0018c18║如東野肩頭瘦，禪與西來鼻孔同。」
J34nB295_p0018c19║吳草廬《題羅漢圖》有云：「四大假合成幻身，大地山河
J34nB295_p0018c20║俱幻境。傀奇磥砢十六尊，得遇世尊為摩頂。諸多伎
J34nB295_p0018c21║倆近狡獪，雖未大乘亦機警。有能領取像外意，閉目
J34nB295_p0018c22║超然發深省。」
J34nB295_p0018c23║李純甫詩云：「空譯流沙語，難參少室禪。泥牛耕海底，
J34nB295_p0018c24║玉犬吠雲邊。仰嶠圓茶夢，曹山放酒顛。書生眼如月，
J34nB295_p0018c25║休被衲僧穿。」
J34nB295_p0018c26║屏山李居士嘗謁萬松有得，因閱諸儒《鳴道集》，廢卷
J34nB295_p0018c27║嘆曰：「食我園椹，不見好音。」乃為說以辨之，大闡玄風，
J34nB295_p0018c28║指歸佛祖。時耶律楚材為之序。
J34nB295_p0018c29║學士宋濂，字景濂，諡文獻，相傳為永明壽後身也。元
J34nB295_p0018c30║時隱居，自號幅巾居士。博通內典，撰《護法錄》行於世。
J34nB295_p0019a01║龍溪先生，姓王氏，學以陽明為宗。與法舟濟禪師譚
J34nB295_p0019a02║次，溪忽謂濟云：「請師閉口。」濟云：「鼻孔撩天，作麼生閉？」
J34nB295_p0019a03║溪云：「多口阿師。」
J34nB295_p0019a04║羅念庵，諱洪先，中狀元，棄家學道。嘗遊天寧佛閣，次
J34nB295_p0019a05║唐荊川韻，有云：「高閣春殘始一登，忽亡去住似遊僧。
J34nB295_p0019a06║齋鐘已罷鳥初下，江雨欲來雲自蒸。笑指風旛看動
J34nB295_p0019a07║息，屢從火宅試飛騰。年來漸解無生法，誰信前身也
J34nB295_p0019a08║謝曾。」
J34nB295_p0019a09║包鴻逵解元，潛心禪理，闈中以如切如磋八句命題。
J34nB295_p0019a10║公文有「迷中得悟易」，辨「悟後之迷難」二語。主司奇之，
J34nB295_p0019a11║拔第一。後仕宦，盡捐祿入流通藏經。（先世瑞溪、心弦兩公，並弘藏典。）
J34nB295_p0019a12║陽明子，姓王氏，諱守仁，其學以良知為宗。嘗有言曰：
J34nB295_p0019a13║「無善無惡心之體，有善有惡意之用。知善知惡是致
J34nB295_p0019a14║知，為善去惡是格物。」論者謂與禪為近。
J34nB295_p0019a15║徐愛，字曰仁，弘姚江之學，與龍溪、心齋並譚玄理，著
J34nB295_p0019a16║《傳習錄》行於世。
J34nB295_p0019a17║幻寄居士，姓瞿氏，輯《指月錄》行於世，論三玄五位甚
J34nB295_p0019a18║晰。
J34nB295_p0019a19║五臺居士，姓陸氏，平湖人。博通內典，多所著述，三學
J34nB295_p0019a20║禪士每奔走之。參無趣空禪師，傳斷橋一派。
J34nB295_p0019a21║馮具區會元與龔勉太守遊真如寺，龔指塔云：「瑯琊
J34nB295_p0019a22║爪髮再生，莫入定否？」馮云：「是。」龔云：「幾時出定？」馮云：「待
J34nB295_p0019a23║彌勒下生。」龔云：「彌勒幾時下生？」馮云：「待瑯琊出定。」乃
J34nB295_p0019a24║大笑。
J34nB295_p0019a25║王侍郎嘗語雲棲曰：「夜來老鼠唧唧，說盡一部《華嚴
J34nB295_p0019a26║經》。」棲遽問曰：「貓兒突出時如何？」侍郎無語。棲自代云：
J34nB295_p0019a27║「走卻法師，留下講案。」
J34nB295_p0019a28║近溪先生，姓羅氏，嘗與壽昌唱和，已而坐脫，弟子輩
J34nB295_p0019a29║遽呼之曰：「先生何乃爾耶？」公復起與語，良久化去。
J34nB295_p0019a30║海門先生，姓周氏，辨朱、陸異同，輯《聖學宗傳》一書，學
J34nB295_p0019b01║者奉為標準。參散木老人投契。
J34nB295_p0019b02║陶石梁，會稽人，參散木和尚。輯《宗鏡》，具體行於世。著
J34nB295_p0019b03║《喃喃錄》。
J34nB295_p0019b04║汪魏美居士舉孝廉，參愚庵老人，二十年不入城市。
J34nB295_p0019b05║臨歿作詩曰：「大化無停軌，道術久殊轍。住世守頑形，
J34nB295_p0019b06║問途猶未徹。至人本神運，可會不可說。冰泮水還清，
J34nB295_p0019b07║雲開月方潔。一旦破樊籠，逍遙從此別。」輾然而逝。
J34nB295_p0019b08║王念西太史，諱肯堂，留心宗乘，博通內典。嘗題紫柏
J34nB295_p0019b09║像云：「稽首紫柏大尊者，威光殊盛魔外攝。手中拂子
J34nB295_p0019b10║生殺柄，一切龍蛇受賞罰。」又著《綱目》、《準繩》諸書行世，
J34nB295_p0019b11║世多宗之。
J34nB295_p0019b12║袁了凡，職方學以慎獨為宗，嘗參雲谷禪師，著功過
J34nB295_p0019b13║格、《立命篇》以訓世。