J34nB295_p0019c01║學佛考訓卷八
J34nB295_p0019c02║錢唐俍亭和尚淨挺緝
J34nB295_p0019c03║秀州息波道人成源訂
J34nB295_p0019c04║慧業
J34nB295_p0019c05║中朝宰相，獨友支公；高座上人，偏留玄度。魚山之
J34nB295_p0019c06║響舊矣，竹林之意終焉。
J34nB295_p0019c07║范曄《西域傳》論云：「靈聖之所降集，賢懿之所挺生。神
J34nB295_p0019c08║跡跪異，則理絕人區；感驗明顯，則事出天外。漢自楚
J34nB295_p0019c09║王英始盛齋戒之祀，桓帝又修華蓋之飾，將微義未
J34nB295_p0019c10║譯，而但神明之耶？賢達君子，多愛其法焉。」
J34nB295_p0019c11║曹子建每讀佛經，流連嗟玩。遊魚山，聞有聲哀婉，因
J34nB295_p0019c12║作梵讚。今魚山梵，其餘奏也。
J34nB295_p0019c13║支遁與謝太傅、王右軍友善，謝致書有云：「終日戚戚，
J34nB295_p0019c14║遲君一來，以晤言消遣之，一日千載也。」（右軍子獻之捨宅為寺。）
J34nB295_p0019c15║道林入滅，戴逵過之曰：「德音未遠，拱木已繁，計神理
J34nB295_p0019c16║綿綿，不與氣運俱盡也。」
J34nB295_p0019c17║阮孝緒學佛，嘗依鹿林為精舍，杜絕交遊。任彥升欲
J34nB295_p0019c18║訪焉，不敢據進，乃指鹿林謂其兄曰：「其室則邇，其人
J34nB295_p0019c19║甚遠。」著《佛法錄》五千四百卷。
J34nB295_p0019c20║孫綽嘗作《遂初賦》以示道林，林曰：「君何如許？」綽曰：「高
J34nB295_p0019c21║情遠志，弟子早已伏膺；然一詠一吟，許將北面。」
J34nB295_p0019c22║許詢澡心學佛，為時所重。簡文帝高其風，每月白風
J34nB295_p0019c23║恬，思清言妙，簡文不覺前席，達旦忘倦。（許詢、江淹並捨宅為寺。）
J34nB295_p0019c24║陶弘景，號山中學士，於阿育王塔前受優婆塞戒，隱
J34nB295_p0019c25║居華陽。著頌云：「宅無乃生有，在有則還空。靈構不待
J34nB295_p0019c26║匠，虛影自成功。」頗擅玄理。
J34nB295_p0019c27║劉勰，字彥和，梁通事舍人也。著《文心雕龍》行於世。大
J34nB295_p0019c28║同二年，表求出家，賜法名曰慧地。
J34nB295_p0019c29║王胄述淨名詩云：「毘城有長者，生平宿所尚。復藉大
J34nB295_p0019c30║因緣，於焉念實相。水沫本難摩，乾城空有狀。是生非
J34nB295_p0020a01║至理，是我皆成妄。求之不可得，誰其受業障。」
J34nB295_p0020a02║梁天監中，諸臣各持八關戒齋，時徐防、孔燾、諸葛嵦、
J34nB295_p0020a03║庾肩吾、沈約、王臺卿、李鏡遠並集，分賦四城門詩。一
J34nB295_p0020a04║詠生云：「經行林樹下，求道志能堅。既有神通力，振錫
J34nB295_p0020a05║乘遠煙。一登四弘誓，至道莫能先。不貪曠劫壽，無論
J34nB295_p0020a06║延促年。」二詠老云：「昔類紅蓮草，自玩綠池邊。今如白
J34nB295_p0020a07║花樹，還悲明鏡前。壯心欲何在，餘日乃西遷。清樽不
J34nB295_p0020a08║復樂，蓬鬢豈還妍。」三詠病云：「拔劍平四海，橫戈卻萬
J34nB295_p0020a09║夫。一朝床枕上，迴轉仰人扶。狀色隨肌減，呻吟與病
J34nB295_p0020a10║俱。綺羅雖滿目，愁眉獨向隅。」四詠死云：「誰忍心中愛
J34nB295_p0020a11║分為別後思。幾時相握手，嗚咽不能辭。雖言萬里隔，
J34nB295_p0020a12║猶有望還期。如何九泉下，更無相見時。」詞旨並妙。
J34nB295_p0020a13║徐陵，字孝穆，稱天上石麒麟者是也。相傳陵後身為
J34nB295_p0020a14║天台第六祖。
J34nB295_p0020a15║庾子山《送炅法師葬詩》云：「玉匣摧譚柄，懸河落辯鋒。
J34nB295_p0020a16║性靈如不滅，神理定何從。」意言警拔。
J34nB295_p0020a17║張說《雜詩》有云：「悟滅心非盡，求虛見後生。應將無住
J34nB295_p0020a18║法，修到不成名。」燕公嘗奉詔譯經，語多雋朗。
J34nB295_p0020a19║王摩詰詩云：「植福祠迦葉，求仁笑孔丘。何津不鼓棹，
J34nB295_p0020a20║何路不摧輈。念此聞思者，胡為多阻脩。」
J34nB295_p0020a21║王維與弟縉，篤志奉佛，食不葷血，衣不文采。居別墅
J34nB295_p0020a22║在輞川，有華子崗、欹湖、竹里館、柳浪、茱萸，泝辛夷塢，
J34nB295_p0020a23║與裴迪遊其間，賦詩為樂。喪妻不娶，孤居三十年。母
J34nB295_p0020a24║喪，表請以輞川第施為佛寺。
J34nB295_p0020a25║宰相杜鴻漸嘗詣白崖山，與無住禪師問法，妙得禪
J34nB295_p0020a26║解。臨歿，用朝服加僧伽黎，剃鬚髮而逝。遺命以沙門
J34nB295_p0020a27║禮葬之。
J34nB295_p0020a28║蕭瑀，梁明帝子也。貞觀中入相，嘗欲為僧，已而不果。
J34nB295_p0020a29║唐史曰：「蕭梁有功在民，餘祉及其後裔。自瑀逮遘，八
J34nB295_p0020a30║葉宰相，名德相望，古未有也。」
J34nB295_p0020b01║元德秀，字紫芝，性至孝，終身不娶。嘗刺血寫佛經，異
J34nB295_p0020b02║香芬馥，彌日而息。兄子在襁褓絕乳，德秀自乳之，數
J34nB295_p0020b03║日涌流。家貧，或日一爨，鼓琴以自娛。房琯嘗云：「見紫
J34nB295_p0020b04║芝眉宇，名利之心頓盡。」
J34nB295_p0020b05║劉禹錫《題白樂天家居詩》有云：「五月長齋戒，深居絕
J34nB295_p0020b06║送迎。不離通德里，便是法王城。舉目皆僧事，全家少
J34nB295_p0020b07║俗情。精修無上道，結念未來生。賓閣緇衣占，書堂信
J34nB295_p0020b08║鼓鳴。戲童為塔像，啼鳥學經聲。蟲網籠歌扇，流塵暗
J34nB295_p0020b09║酒鐺。不知何處道，作佛幾時成。」白傅荅云：「賓客懶逢
J34nB295_p0020b10║迎，翛然池館清。簷閑空燕語，林靜未蟬鳴。葷血還休
J34nB295_p0020b11║食，杯觴亦罷傾。三春多放逸，五月暫修行。香印朝炯
J34nB295_p0020b12║細，紗燈夕焰明。交游諸長老，師事古先生。禪後心彌
J34nB295_p0020b13║寂，齋來體更輕。不唯忘肉味，兼擬減風情。蒙以聲聞
J34nB295_p0020b14║待，唯將戲論爭。虛空若有佛，靈運恐先成。」
J34nB295_p0020b15║李白詩云：「澄慮觀此身，因得通寂照。朗悟前後際，始
J34nB295_p0020b16║知金僊妙。幸逢禪居人，酌玉坐相召。清風生虛空，明
J34nB295_p0020b17║月見譚笑。」
J34nB295_p0020b18║杜少陵詩云：「遲暮身何待，登臨意惘然。誰能解金印，
J34nB295_p0020b19║蕭灑共安禪。」
J34nB295_p0020b20║李白《東林詩》云：「我尋青蓮宅，獨往謝城闕。霜清東林
J34nB295_p0020b21║鐘，水白虎谿月。天香生虛空，天樂鳴不歇。宴坐寂不
J34nB295_p0020b22║動，大千入毫髮。湛然冥真心，曠劫斷出沒。」
J34nB295_p0020b23║柳宗元詩云：「汲井漱寒齒，清心拂塵服。閒持貝葉書，
J34nB295_p0020b24║步出東齋讀。真源了無取，妄跡世所逐。遺言冀可冥，
J34nB295_p0020b25║繕性何由熟。」
J34nB295_p0020b26║孟東野詩云：「古樹少枝葉，真僧亦相依。山水自曲直，
J34nB295_p0020b27║道人無是非。手持維摩偈，心向居士歸。空景忽開霽，
J34nB295_p0020b28║雪花猶在衣。洗然水溪晝，寒物生光輝。」
J34nB295_p0020b29║許渾詩云：「開門新樹綠，登閣舊山青。遙想論禪處，松
J34nB295_p0020b30║陰水一瓶。」
J34nB295_p0020c01║岑參《禮鄭和尚詩》云：「暫詣高僧話，來尋野寺孤。岸花
J34nB295_p0020c02║藏水碓，谿木映風爐。頂上巢新鵲，衣中帶舊珠。譚禪
J34nB295_p0020c03║未得去，輟棹見踟躕。」可謂心乎愛矣。
J34nB295_p0020c04║元結詩云：「洞旁山僧皆學禪，無求無欲亦忘年。欲問
J34nB295_p0020c05║其心不能問，我到山中得無悶。」
J34nB295_p0020c06║劉長卿《聆梵唄詩》有云：「靜分巖響荅，散逐海潮還。幸
J34nB295_p0020c07║得風吹去，隨人到世間。」
J34nB295_p0020c08║高適《聽講金剛經詩》云：「了義同建瓴，梵法若吹籟。深
J34nB295_p0020c09║知億劫苦，善喻恒沙大。捨施割肌膚，攀援云親愛。心
J34nB295_p0020c10║持佛印久，剽刮魔軍退。」
J34nB295_p0020c11║胡宏《讀禪要法詩》有云：「天王如來現千世，文殊思住
J34nB295_p0020c12║問法義。便遭貶向鐵圍山，須臾復攝文殊至。文殊拜
J34nB295_p0020c13║起依位住，問我此謫坐何過？佛言汝自墮艱難，故起
J34nB295_p0020c14║現行為不可。佛邊女子名離意，端然入定方七歲。又
J34nB295_p0020c15║問何以不逐之？佛言此女久無意。女以無意遂獲免，
J34nB295_p0020c16║十方來眾何不遣？如來自在神足禪，有意測之近成
J34nB295_p0020c17║遠。」
J34nB295_p0020c18║黃魯直好作艷詞，及參黃龍，輒悟無隱之旨。
J34nB295_p0020c19║蘇子瞻薦亡父母，嘗為彌陀作頌，有云：「佛以大圓覺，
J34nB295_p0020c20║充滿河沙界。我以顛倒想，出沒生死中。云何以一念，
J34nB295_p0020c21║得往生淨土？我造無始業，本從一念生。既從一念生，
J34nB295_p0020c22║還從一念滅。生滅滅盡處，則我與佛同。如投水海中，
J34nB295_p0020c23║如風中鼓橐。雖有大聖智，亦不能分別。願我先父母，
J34nB295_p0020c24║與一切眾生。在處為西方，所過皆極樂。人人無量壽，
J34nB295_p0020c25║無往亦無來。」
J34nB295_p0020c26║秦少遊《次辨才法師原韻詩》有云：「尚有眾生未成佛，
J34nB295_p0020c27║肯超欲界入諸禪。」少遊不耑為綺語。
J34nB295_p0020c28║文與可《寄開元澤上人詩》云：「澤師瘦健如老鶴，壞衲
J34nB295_p0020c29║幾尺披左肩。手持數珠讀梵筴，不肯出院求齋錢。我
J34nB295_p0020c30║亦生平苦如此，但恨尚有區中緣。何時相對月明下，
J34nB295_p0021a01║坐徹清影譚幽禪。」澤師種竹，與可畫竹，固有同好也。
J34nB295_p0021a02║米元章晚年學禪有得，卒於淮陽軍。先一月，焚其所
J34nB295_p0021a03║好書畫奇物，預置一棺，坐臥其中。及期，遍請群寮，舉
J34nB295_p0021a04║拂示眾曰：「眾香國中來，眾香國中去。」合掌而逝。
J34nB295_p0021a05║貢南湖《送無學禪師歸江南詩》有云：「拈花消息悟靈
J34nB295_p0021a06║峰，新賜袈裟染茜紅。貝葉有書馱白馬，葛藤無語問
J34nB295_p0021a07║黃龍。」
J34nB295_p0021a08║陸放翁詩云：「匆匆過三十，夢境日已蹙。誰知嘆亡羊，
J34nB295_p0021a09║但有喜得鹿。本來亦何面，認此逆旅屋。逢人吹布毛，
J34nB295_p0021a10║出世不忍獨。」
J34nB295_p0021a11║白玉蟬詩云：「已把功名等風絮，鶴氅星冠懶成趣。谷
J34nB295_p0021a12║口人尋虎跡來，林間庵在猿啼處。好向青山白雲中，
J34nB295_p0021a13║參取翠竹黃花句。道人珍重老維摩，明日千峰萬峰
J34nB295_p0021a14║去。」
J34nB295_p0021a15║裘竹齋詩云：「試為眾生破一塵，出經為筏度滄溟。待
J34nB295_p0021a16║渠到岸無驚畏，復破微塵納此經。」
J34nB295_p0021a17║楊用修博學無不窺，嘗讀《洞山廣錄》，惜不傳於世。
J34nB295_p0021a18║李滄溟詩云：「佛土秋逾淨，花臺夜復香。一燈醒夢幻，
J34nB295_p0021a19║孤磬散清涼。月上梵輪滿，湖開天鏡光。新詩分妙偈，
J34nB295_p0021a20║病客對空王。」
J34nB295_p0021a21║王元美嘗云：「赫連勃勃畫佛於背，迫僧禮拜，為雷震
J34nB295_p0021a22║死。魏太武誅僧毀寺，見弒人手。周武帝除佛法，次年
J34nB295_p0021a23║晏駕，子夭國亡。唐武宗去塔寺，亦崩，無子。宋徽宗改
J34nB295_p0021a24║佛為金仙，約僧留髮，尋有播遷之禍。吁，可畏已！」
J34nB295_p0021a25║屠緯真，諱隆，字赤水，著《娑羅園清語》行於世。
J34nB295_p0021a26║鍾伯敬，諱惺，楚人也。能詩文，習佛乘，有《楞嚴如說》行
J34nB295_p0021a27║於世。（嘗與楊中丞鶴過德善山，偶閱舊碑，載德山鑒禪師譜牒出天皇、石頭甚悉，伯敬作詩紀其事。）
J34nB295_p0021a28║李贄，字卓吾，著藏書焚書，與黃蘗和尚妙譚禪理。
J34nB295_p0021a29║倪文正公有家傳泥金《法華經》，親為之跋，略云：「黃金
J34nB295_p0021a30║作字，古錦為裝，右軍神助之書，長庚通靈之畫，溯所
J34nB295_p0021b01║由來，非一夕矣。文皇帝傳自民間，純皇帝頒之戚里，
J34nB295_p0021b02║先君遊宦京師，獲茲異寶。余兄弟負薪執雉，實感靈
J34nB295_p0021b03║奇，威王餘勣，非虛語也。」宋呂許公曰：「子孫不信三寶
J34nB295_p0021b04║者，願勿生我家。是用星列，以貽永久。」公諱元璐，仕兵
J34nB295_p0021b05║部尚書，崇禎間殉節。
J34nB295_p0021b06║徐忠懿公《禮佛詩》有云：「擬從方外學逃禪，雨雨風風
J34nB295_p0021b07║一棹偏。海氣迸衣寒五月，龍涎襄寺濕諸天。危磯樹
J34nB295_p0021b08║裏鷗情遠，幽夢燈殘鴈影聯。久點朝班愧前哲，好將
J34nB295_p0021b09║白法問南泉。」公諱石麒，以吏部尚書殉節。（公先世為宋翰林，尚
J34nB295_p0021b10║主兄弟三人並殉節，家世奉佛。再傳臧，字子扎，號日覺居士，配劉將軍錡女，負鹿門之志，以禪悅老焉。）
J34nB295_p0021b11║祁忠敏公，家世學佛，捨宅為寺，兄弟並從愚庵老人
J34nB295_p0021b12║大弘西來之教。公諱彪佳，以大中丞殉節。