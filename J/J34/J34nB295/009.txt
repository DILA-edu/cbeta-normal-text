J34nB295_p0021c01║學佛考訓卷九
J34nB295_p0021c02║錢唐俍亭和尚淨挺緝
J34nB295_p0021c03║秀州息波道人成源訂
J34nB295_p0021c04║玉卮
J34nB295_p0021c05║高譚名理崇尚虛無比諸樂廣之徒竟為裴頠所
J34nB295_p0021c06║誚然人生正有餘閒況齊諧不妨志怪。
J34nB295_p0021c07║梵志詩云皇天未生我冥冥無所知皇天既生我生
J34nB295_p0021c08║我亦何為無衣使我寒無食使我饑還天初生我還
J34nB295_p0021c09║我未生時。
J34nB295_p0021c10║支遁詠懷詩云蕭蕭柱下迴寂寂蒙邑虛廓矣千載
J34nB295_p0021c11║事消液歸空無無矣復何傷萬殊歸一塗道會貴冥
J34nB295_p0021c12║想妄象掇玄珠。
J34nB295_p0021c13║支遁嘗寓書法潛求買勝地結廬荅曰欲求當給不
J34nB295_p0021c14║聞巢由買山而隱。
J34nB295_p0021c15║支道林投跡剡山於沃洲卜嶺立寺行道有遺以馬
J34nB295_p0021c16║者畜之曰吾賞其神駿耳有遺以鶴者縱之曰沖天
J34nB295_p0021c17║之物豈耳目近玩哉人以為達。
J34nB295_p0021c18║阮嗣宗詩云自然有成理生死道無常智巧萬端出
J34nB295_p0021c19║大要不易方。
J34nB295_p0021c20║嵇中散詩云位高勢重禍基美色伐性不疑厚味腊
J34nB295_p0021c21║毒難治如何貪人不思。
J34nB295_p0021c22║陸士衡詩云澄神玄漠流棲心太素域弭節欣高視
J34nB295_p0021c23║俟我大夢覺。
J34nB295_p0021c24║庾僧淵詩云胡不絕我欲反宗歸無生達觀均有無
J34nB295_p0021c25║蟬蛻豁朗明。
J34nB295_p0021c26║陶淵明神釋詩有云甚念傷吾生正宜委運去縱浪
J34nB295_p0021c27║大化中不喜亦不懼應盡便須盡無復獨多慮。
J34nB295_p0021c28║劉勰新論云水性宜冷而有華陽之溫泉火性宜熱
J34nB295_p0021c29║而有蕭丘之寒燄按蕭丘在海中有自生火春起秋
J34nB295_p0021c30║滅著木不焚故云。
J34nB295_p0022a01║江總遊西霞詩有云敬仰高人德抗志塵物表三空
J34nB295_p0022a02║豁已悟萬有一何小始從情所寄冥期諒不少平生
J34nB295_p0022a03║忘是非朽謝豈矜矯。
J34nB295_p0022a04║常建詩云牧馬古道旁道旁多古墓蕭條愁殺人蟬
J34nB295_p0022a05║鳴白楊樹回頭望京邑合沓生塵霧。
J34nB295_p0022a06║宋之問詩云空山惟習靜中夜寂無喧說法初聞鳥
J34nB295_p0022a07║看心欲定猿。
J34nB295_p0022a08║綦母潛詩云白月傳心靜青蓮喻法微天花落不盡
J34nB295_p0022a09║處處鳥啣飛。
J34nB295_p0022a10║韋蘇州詩云釋子喜相偶幽林俱避喧安居同僧夏
J34nB295_p0022a11║清夜諷道言對閣景怕宴步庭陰始繁逍遙無一事
J34nB295_p0022a12║松風入南軒。
J34nB295_p0022a13║孟浩然詩云鹿門月照開煙樹忽到龐公棲隱處巖
J34nB295_p0022a14║扉松徑長寂寥惟有幽人夜來去。
J34nB295_p0022a15║韓翃詩云披衣聞客至關鎖此時開鳴磬夕陽盡捲
J34nB295_p0022a16║簾秋色來名香連竹徑清梵出花臺身在心無住他
J34nB295_p0022a17║方到幾回。
J34nB295_p0022a18║釋齊己嘗有詩曰莫把毛生刺彽徊謁李膺須防知
J34nB295_p0022a19║佛者解笑愛名僧聞者足戒。
J34nB295_p0022a20║寒山詩有云重巖我卜居鳥道絕人跡庭際何所有
J34nB295_p0022a21║白雲抱幽石住茲凡幾年屢見春冬易寄語鐘鼎家
J34nB295_p0022a22║虛名定何益。
J34nB295_p0022a23║拾得詩有云悠悠塵裏人常樂塵中趣我見塵中人
J34nB295_p0022a24║心多生憫顧何哉憫此流念彼塵中苦。
J34nB295_p0022a25║亡名釋嘗有詩云先去非長別後來非久親新墳將
J34nB295_p0022a26║舊塚相次似魚鱗茂陵誰辨漢驪山詎識秦千年與
J34nB295_p0022a27║昨日一種併成塵定知今世上還是昔時人焉能取
J34nB295_p0022a28║他骨復持埋我身語甚超詣。
J34nB295_p0022a29║周釋詩云可患身為患生將憂共生心神怕獨苦寵
J34nB295_p0022a30║辱橫相驚朝光非久照夜燭幾時明終成一聚土強
J34nB295_p0022b01║覓千年名。
J34nB295_p0022b02║護國禪師歸山作有云諠靜各有路偶隨心所安縱
J34nB295_p0022b03║然好朝市終不忘林巒四皓將拂衣二疏能挂冠窗
J34nB295_p0022b04║前隱逸傳每日三時看靳尚那可論屈原亦可歎至
J34nB295_p0022b05║今黃泉下名及青雲端松牖見初月花間禮古壇何
J34nB295_p0022b06║處論心懷世上空漫漫。
J34nB295_p0022b07║蘇子瞻詩云欲識當年杜伯升飄然雲水一孤僧若
J34nB295_p0022b08║教頫首隨韁鎖料得如今似我能伯升名暹成都人
J34nB295_p0022b09║中進士後出家往來吳越中頗擅名理。
J34nB295_p0022b10║宋子虛詩云雪頂霜眉齒半稀跏趺苔石看雲歸山
J34nB295_p0022b11║童掃葉鶴飛起狼藉松花滿衲衣。
J34nB295_p0022b12║李彌遜訪真歇禪師詩云紅塵白髮不相投來就僧
J34nB295_p0022b13║房借板頭大士法中龍象賁老翁心外水雲浮長蘆
J34nB295_p0022b14║江靜千山月枯木巖寒一葉秋別後相逢重著語牧
J34nB295_p0022b15║童橫笛倒騎牛時真歇住雪峰遠近皈仰。
J34nB295_p0022b16║方千詩云原上桑柘瘦再來還見貧滄洲幾年隱白
J34nB295_p0022b17║髮一朝新敗葉平空塹殘陽滿近鄰閒言說知己半
J34nB295_p0022b18║是學禪人情詞澹逸。
J34nB295_p0022b19║謝皋羽宿雪竇詩有云竇分滄海月禪入沃洲歌此
J34nB295_p0022b20║地精靈聚中宵弄薜蘿亦復領略不淺。
J34nB295_p0022b21║淨因臻禪師嘗使文與可畫竹於壁曰使人見之心
J34nB295_p0022b22║自清涼此君蓋助我說法也王晉卿訪法雲秀值秀
J34nB295_p0022b23║他出因掃墨竹於壁秀不懌輒去之二公不同如此
J34nB295_p0022b24║唐方士邢和璞與房琯遊至夏口璞钁於古松下得
J34nB295_p0022b25║婁師德像謂琯曰能憶此乎琯忽憶前身為永禪師
J34nB295_p0022b26║也永字師德。
J34nB295_p0022b27║韋皋初生有異僧見之曰此諸葛武侯後身也宜字
J34nB295_p0022b28║之武言訖忽不見其後皋果仕蜀有美政。
J34nB295_p0022b29║張方平游瑯琊忽悟前身為知藏僧書楞伽未終乃
J34nB295_p0022b30║續書之筆蹟宛然因號二生經方平字道安。
J34nB295_p0022c01║沙門圓澤與李源友善偶相率遊峨嵋舟次荊州南
J34nB295_p0022c02║浦見錦襠婦人負罌而汲澤曰婦孕三年矣遲我為
J34nB295_p0022c03║子三日浴兒願公臨顧一笑為信後十三年當於杭
J34nB295_p0022c04║州天竺寺外與公相見耳至暮而澤亡婦乳三日源
J34nB295_p0022c05║往見之兒果一笑源尋返雒後十三年自雒之吳於
J34nB295_p0022c06║西山葛洪井耕見牧童扣角而歌源曰澤公健否荅
J34nB295_p0022c07║曰李君信士也有吳越江山尋已遍卻回煙棹上瞿
J34nB295_p0022c08║塘之句今傳三生石本此。
J34nB295_p0022c09║海印信禪師受供於防禦使宋氏再生為防禦女時
J34nB295_p0022c10║圓照本住瑞光懸知其事往訪之甫月餘一見便笑
J34nB295_p0022c11║本曰海印錯也女哭數聲而絕。
J34nB295_p0022c12║子瞻有子生四歲不能步履見辨才法師為摩頂行
J34nB295_p0022c13║步如飛子瞻作詩紀其事詩曰我有長頭兒角頰峙
J34nB295_p0022c14║犀玉四歲不能行抱負煩背腹師來為摩頂起走趁
J34nB295_p0022c15║奔鹿乃知戒律中妙用謝羈束何必言法華佯狂啖
J34nB295_p0022c16║魚肉。
J34nB295_p0022c17║日本國王子七歲悟佛法於菩提寺講經感天雨華
J34nB295_p0022c18║梁太學博士江泌女八歲閉目靜坐誦出眾經闇與
J34nB295_p0022c19║古合。
J34nB295_p0022c20║顏魯公既歿髮長數尺金色指爪出於手背。
J34nB295_p0022c21║天寶初有老僧九十餘自言徐敬業也已證第四果
J34nB295_p0022c22║永徽中龍懷僧曇相入寂語人曰七年後當覓我廣
J34nB295_p0022c23║漢王氏家行復歸此後七年弟子往求果符夙記。
J34nB295_p0022c24║理宗朝封弟竑為濟王將嗣大統已而無罪被殺德
J34nB295_p0022c25║祐二年太后夢濟王介冑入曰吾且將兵由獨松滅
J34nB295_p0022c26║汝社稷矣及元兵侵宋果由獨松關入有黃頭先鋒
J34nB295_p0022c27║者酷類濟王固知其為再世也。
J34nB295_p0022c28║元順帝本宋少帝子也少帝既老住沙漠有貴人者
J34nB295_p0022c29║憐之予一回回女有娠延祐七年四月十六日生一
J34nB295_p0022c30║子明宗感異徵奪為太子文宗嘗謂學士虞集曰太
J34nB295_p0023a01║子非明宗子也後竟嗣位為順帝亡元。
J34nB295_p0023a02║夏侯太初為司馬景王所殺族人祭之見太初來座
J34nB295_p0023a03║脫頭置座旁悉取飲食納頸中還置頭其上為言曰
J34nB295_p0023a04║已得訴於上帝奪司馬之嗣矣既而果應。
J34nB295_p0023a05║孫策既殺于吉偶對鏡見吉在鏡中顧則無之因撲
J34nB295_p0023a06║鏡大叫須臾而死。
J34nB295_p0023a07║貞元中鹽官戴文家富性貪後死鄰家生一黑犢脅
J34nB295_p0023a08║下白毛字曰戴文呼之輒應。
J34nB295_p0023a09║劉禹錫嘉話載畫工解奉先私人貲入已佯誓曰若
J34nB295_p0023a10║爾當為牛報後死果為人家一犢背有文作解奉先
J34nB295_p0023a11║字。
J34nB295_p0023a12║洪武乙酉杭州三茅觀雷擊白蜈蚣長尺餘有紅色
J34nB295_p0023a13║楷書秦白起三字。
J34nB295_p0023a14║陸允成家烹雞雞背宛然李林甫三字。
J34nB295_p0023a15║萬曆丙子杭人屠豬腹下有丹書五字曰秦檜十世
J34nB295_p0023a16║身京口鄔汝翼親見。
J34nB295_p0023a17║葉文鳳溫陵人登進士第調官天台簿遇生於旅邸
J34nB295_p0023a18║假寐夢人請食麻餈既覺聞鄰居老嫗號哭問之曰
J34nB295_p0023a19║忘兒忌目作麻餈祭享感泣耳文鳳問其所業曰業
J34nB295_p0023a20║詩命取其舊業視乃與葉及第文一字無異因拜嫗
J34nB295_p0023a21║為母奉之別所。
J34nB295_p0023a22║宋徽宗前身江南李後主也神祖見江南秘閣李主
J34nB295_p0023a23║像嘆其人物俊雅而徽宗生時夢李主來謁故其風
J34nB295_p0023a24║流文采與李主較近及北狩女直用江南李主見藝
J34nB295_p0023a25║祖故事何報之速也高宗於韋后生時徽宗夢錢王
J34nB295_p0023a26║乞還兩浙夢覺與韋后言之而后夢亦同建炎渡錢
J34nB295_p0023a27║唐建都百有餘載乞兩浙之應矣。
J34nB295_p0023a28║幹離不陷汴京狀貌酷似藝祖伯顏下臨安形容似
J34nB295_p0023a29║周世宗人疑以為再世。
J34nB295_p0023a30║唐開元末上蔡南李村百姓李簡癇病卒瘞後十餘
J34nB295_p0023b01║日有汝陽百姓張弘義亦同病死經宿卻活不復問
J34nB295_p0023b02║父母妻子且言我是李簡家居上蔡父名亮徑入亮
J34nB295_p0023b03║家蓋借屍復活也。
J34nB295_p0023b04║顧況暮年有一子字非熊暴亡況哀悼不勝乃作詩
J34nB295_p0023b05║曰老年喪愛子日暮泣成血老人年七十不作多時
J34nB295_p0023b06║別非熊冥間聞之以情告冥官冥官憫之卻令再生
J34nB295_p0023b07║況家二歲能言憶在冥聞父苦吟求再生事猶歷歷
J34nB295_p0023b08║韓滉有吏作陰官滉疑之謂明旦某當何食吏乞疏
J34nB295_p0023b09║於紙以驗及旦應詔適大官進糕糜一器上以半賜
J34nB295_p0023b10║公公食過飽歸第醫者進橘皮湯至夜但飲漿水俄
J34nB295_p0023b11║憶吏言取疏觀之果信。
J34nB295_p0023b12║韓擒虎將歿有甲士直入叩頭呼閻羅天子左右曰
J34nB295_p0023b13║誰甲士曰迎相公蒞任已忽不見其子惡之擒虎曰
J34nB295_p0023b14║生為上柱國死作閻羅王不亦可乎無疾而逝。
J34nB295_p0023b15║錢唐陸培官大行殉節有沈生入冥見之冠佩殊異
J34nB295_p0023b16║天寶中雅禪師於東都建蘭若庭多古桐一日桐始
J34nB295_p0023b17║華有蜂作聲如人吟詠諦視之具體人也師網獲其
J34nB295_p0023b18║人寘紗籠中經月忽其類數百積於籠外語聲甚細
J34nB295_p0023b19║亦不懼人師隱而聽之有曰孔昇君為君筮不祥君
J34nB295_p0023b20║頗記否有曰君已除死籍又何懼焉有曰叱叱予與
J34nB295_p0023b21║青桐君奕勝琅玕紙十幅師舉籠放之次日有人長
J34nB295_p0023b22║三尺狀如天女詣師謝云是三清上仙也其事頗異
J34nB295_p0023b23║崖州海外有鬼哭灘極怪異舟至則百千鬼卒沒頭
J34nB295_p0023b24║隻手獨足短項互相爭趨舟人以米飯投之輒止。
J34nB295_p0023b25║晉僧朗住金榆山及卒所乘驢化為金相僧朗嘗語
J34nB295_p0023b26║人曰金驢鳴天下平。
J34nB295_p0023b27║廣陵龍口寺僧於水潭獲小盆投少銀穀經夕充牣
J34nB295_p0023b28║取其所得廣為營建後擲於潭化為金鴈而去。
J34nB295_p0023b29║普光寺僧明解姓姚氏頗聰慧彈琴賦詩工書法善
J34nB295_p0023b30║畫兼飲酒喜交士大夫馳情俗網已而射策升第竟
J34nB295_p0023c01║歸俗尋卒龍朔三年畫工張生者夢解來乞為寫經
J34nB295_p0023c02║懺罪執手慇懃賦詩言別張寤猶憶之詩曰握手不
J34nB295_p0023c03║能別撫膺還自傷痛矣時陰短悲哉泉路長松林驚
J34nB295_p0023c04║野吹荒隧落寒霜言離何以贈留心內典章張素不
J34nB295_p0023c05║識字倩人錄之如此。
J34nB295_p0023c06║姚少師名廣孝字道衍以僧從燕王為靖難之役著
J34nB295_p0023c07║道餘錄行世先是相士袁珙一見衍謂曰劉秉忠之
J34nB295_p0023c08║屬也秉忠字仲誨本為僧仕元署光祿大夫領中書
J34nB295_p0023c09║省。
J34nB295_p0023c10║天界僧戒泐每涉世緣不耑戒律高皇諭之曰爾本
J34nB295_p0023c11║清蟬入霄漢麗天風飲高露甚善乃故低飛掠殘花
J34nB295_p0023c12║啖味甚於蛙蟻蝶乎泐慚悚。