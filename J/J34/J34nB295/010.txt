J34nB295_p0024a01║學佛考訓卷十
J34nB295_p0024a02║錢唐俍亭和尚淨挺緝
J34nB295_p0024a03║秀州息波道人成源訂
J34nB295_p0024a04║稗乘
J34nB295_p0024a05║玄圃積玉，安石碎金，在劉生七略之餘，置茂先十
J34nB295_p0024a06║乘之外，義有取乎毘曇，事或殊於左道。
J34nB295_p0024a07║秦穆公時，獲一石佛，公不識，問由余。由余曰：「穆王時，
J34nB295_p0024a08║有化人來此國，或云是佛，嘗於終南山造中天臺奉
J34nB295_p0024a09║之，非此像耶？」穆公於是築臺，名高世臺，安置石像。
J34nB295_p0024a10║秦皇二十九年，沙門室利防等一十八人來自西域，
J34nB295_p0024a11║皇惡其異，置之獄。有金剛神碎獄門而出之，始皇大
J34nB295_p0024a12║懼，具禮遣還。
J34nB295_p0024a13║牟子云：「堯事尹壽，舜事務成，旦學呂望，丘學老𣆀。四
J34nB295_p0024a14║師雖聖，比之於佛，猶白鹿之與麒麟，燕鳥之與鳳凰
J34nB295_p0024a15║也。」牟子生東漢初平中，著《理惑》三十七篇，梁僧佑律
J34nB295_p0024a16║師載之《宏明集》。
J34nB295_p0024a17║漢武帝嘗得劫灰，人不之識，問東方朔，朔乃識之。按
J34nB295_p0024a18║《梵誌》云：「劫石廣長各八萬四千由旬，歷五百年，有天
J34nB295_p0024a19║人下來，以六銖衣袖拂石一下，更五百年再一拂，拂
J34nB295_p0024a20║盡此石為一劫，劫壞成灰，故名劫灰。」
J34nB295_p0024a21║《漢武故事》，昆邪王殺休屠王，以其眾來降，得金神長
J34nB295_p0024a22║丈六，置之甘泉宮，其祭不用牛羊，惟焚香作拜而已。
J34nB295_p0024a23║金神蓋郎像教也。
J34nB295_p0024a24║漢武帝嘗遣使張騫入西域，聞釋氏之說，心嚮往之，
J34nB295_p0024a25║惜莫能致。
J34nB295_p0024a26║哀帝元壽元年，博士弟子景慮受大月氐王使，口傳
J34nB295_p0024a27║佛經一卷。浮屠之說自此始。其人名復豆云。
J34nB295_p0024a28║劉向《列仙傳》云：「百家之中，得仙者百四十六人，其七
J34nB295_p0024a29║十四人已在佛經，故撰記者七十。」
J34nB295_p0024a30║永初間，疏勒國獻佛袈裟，長二丈。帝曰：「審是佛衣，必
J34nB295_p0024b01║有靈異。」因置猛火上試之，經日不壞。
J34nB295_p0024b02║大同五年，扶南獻佛髮，長一丈二尺，詔沙門雲寶往
J34nB295_p0024b03║迎之。
J34nB295_p0024b04║大同中，梁武帝改造阿育王塔，出佛舍利及爪髮。髮
J34nB295_p0024b05║紺青色，長短無定，旋曲如蠡。
J34nB295_p0024b06║武德中，娑羅僧進佛齒，所擊輒碎，堅如金剛。士女往
J34nB295_p0024b07║觀，羅拜盡敬。
J34nB295_p0024b08║陸士衡文：「如玄圃積玉，無非夜光。」按玄圃山，郎崑崙
J34nB295_p0024b09║山也。《十洲記》曰：「山有三角，正北為閬風嶺，正西為玄
J34nB295_p0024b10║圃臺，正東為崑崙宮，廣三百六十億萬里，七寶宮殿。」
J34nB295_p0024b11║《西域記》云：「月生至滿，謂之白月；月虧至晦，謂之黑月。
J34nB295_p0024b12║中國以月晦為一月，天竺以月滿為一月，中邊不同
J34nB295_p0024b13║也。」
J34nB295_p0024b14║梁四公傳云：「西海中有島，島上有大林，林皆寶樹，中
J34nB295_p0024b15║有萬餘家，其人能造寶器，所謂佛林國也。島西北有
J34nB295_p0024b16║坑，盤掏深千餘尺，傳言是色界天王之寶藏也。」
J34nB295_p0024b17║王玄策《西國傳》云：「泥婆羅國西南至頗羅渡村，東有
J34nB295_p0024b18║水火池，火焰從水中出，以水沃之轉熾。漢使曾於池
J34nB295_p0024b19║架釜炊飯，尋熟。大海中有火出，逾信也。」
J34nB295_p0024b20║《廣異記》云：「天后時，西域獻毘婁博義天王下頷骨及
J34nB295_p0024b21║辟支佛舌，頷大如胡床，舌青蓮色。」
J34nB295_p0024b22║《昨夢錄》云：「滑臺南一二里，沙上有浮圖，中安佛髮，長
J34nB295_p0024b23║及二丈有奇，拳為巨螺，其大如容數升物器，非赤、非
J34nB295_p0024b24║青、非綠，根大於人指，使兩人對牽之，人自其中往來
J34nB295_p0024b25║無礙。」又僧伽云：「佛髮青紺如藕絲莖。」
J34nB295_p0024b26║西域有七枝秀草，若羅漢生，則此草生。第三祖商那
J34nB295_p0024b27║和修摩尊者生時，九枝秀草應時而育。
J34nB295_p0024b28║《玄奘傳》云：「醯羅城中有佛頂骨，周尺二寸，佛髑髏如
J34nB295_p0024b29║荷葉盤。」《伽藍記》云：「那迦羅阿國有佛頂骨，方圓四寸，
J34nB295_p0024b30║黃白色，下有孔，受人手指，閃然如仰蜂窠。」蓋佛滅度
J34nB295_p0024c01║時，頂骨四牙不壞，故至今有存者。
J34nB295_p0024c02║王勃《益州善寂寺碑》云：「握仁王之寶鏡，日月舍光；驅
J34nB295_p0024c03║梵帝之金輪，雷霆靜祲。蓋中國者，三千日月，萬二千
J34nB295_p0024c04║天地之中央也。」《慈恩經》云：「輪王威定諸方，亦有差別。
J34nB295_p0024c05║鐵輪奮戈始定，銅輪奮威乃服，銀輪遣使方降，金輪
J34nB295_p0024c06║望風順化。優曇花三千年一現，現則金輪王出世。」
J34nB295_p0024c07║玄奘法師入西域，至罽賓、大林等國，通三藏學。後與
J34nB295_p0024c08║胡商八十餘人渡殑伽河，至毘婆沙國。彼俗以人祀
J34nB295_p0024c09║天，裝與諸商被執，以裝風度特異，將戮以祭。俄大風
J34nB295_p0024c10║作，塵沙漲天，晝日晦瞑。彼眾驚懼，以裝為聖人，遂釋
J34nB295_p0024c11║之。後復至中天竺，入王舍城，採大乘秘典，得青象名
J34nB295_p0024c12║馬馱經而還。
J34nB295_p0024c13║玄奘法師往西域取經，手摩靈巖寺松枝曰：「吾西去
J34nB295_p0024c14║求佛教，汝可西長，吾歸即東向。」既去，其枝年年西指。
J34nB295_p0024c15║忽一年東向，弟子曰：「教主歸矣。」果還，因謂之摩頂松。
J34nB295_p0024c16║《僊傳拾遺》云：「五臺山五峰之巔，皆有奇寶以鎮其巔。
J34nB295_p0024c17║東峰則有離岳火珠，西峰則有麗農瑤室，南峰則有
J34nB295_p0024c18║洞光珠樹，北峰則有玉澗瓊芝，中峰有自明之金、環
J34nB295_p0024c19║光之璧。每眾寶交光，炤灼巖嶺，春曉秋旦，氣嘗屬天，
J34nB295_p0024c20║燦爛雲表。」（文殊化騎牛老人出現其處。）
J34nB295_p0024c21║雞足僧小沉與二僧乞食，問：「識何法？」對曰：「能使死者
J34nB295_p0024c22║生極東界。」或請入棺試之，及啟棺，則竟死矣。有頃，遂
J34nB295_p0024c23║甦，曰：「我生在七寶宮殿中，何復來此耶？」人始驚服。他
J34nB295_p0024c24║日，沉叩迦葉門，門訇然中開，隱身而入。二人追呼，門
J34nB295_p0024c25║則閉矣，固知小沉為迦葉化身也。
J34nB295_p0024c26║南詔張子辰習天竺法，詔問修建有何功德，辰乃坐
J34nB295_p0024c27║露地，前置一缽。頃之，有水晶觀音自缽中乘雲升空
J34nB295_p0024c28║而去。
J34nB295_p0024c29║司馬承禎腦中有小兒誦經，聲玲玲如振玉，額如錢，
J34nB295_p0024c30║照射一席。
J34nB295_p0025a01║唐釋慧琳供養塑像，忽生鬚三十六莖，人以為異。
J34nB295_p0025a02║太康中，竹林寺尼淨簡見天女持五色花自空中來，
J34nB295_p0025a03║尼遂騰身直上。
J34nB295_p0025a04║宋元嘉中，那跋摩住祗洹寺，奄化。眾見一物如龍，直
J34nB295_p0025a05║上空中。
J34nB295_p0025a06║楚中鴉葬婆，誦《金剛經》，立化，群鴉啣土而葬。
J34nB295_p0025a07║天寶中，西番康居等三國圍涼州，帝請不空祈陰兵
J34nB295_p0025a08║往救。有介冑神至，帝問何神，空曰：「北方毘沙門天王
J34nB295_p0025a09║長子也。」既而西涼奏報，城東北雲霧間神兵影現，鼓
J34nB295_p0025a10║角凌雲，西番遁去。因敕諸道城樓置天王像。
J34nB295_p0025a11║咸亨二年，長安法海寺僧英，見一異人，自稱弟子，謂
J34nB295_p0025a12║之曰：「吳僧義濟，藏有水陸儀文，願師往求，來月修設。
J34nB295_p0025a13║苟釋[狴-比+升]牢，敢不知報。」英遂詣義濟，果得儀文，如法修
J34nB295_p0025a14║設。次日曛暮，復見異人來謝曰：「弟子秦莊襄王也。」因
J34nB295_p0025a15║指其屬十數輩云：「此范睢，此穰侯，此白起，此王翦，此
J34nB295_p0025a16║陳軫，此張儀，各坐本罪，幽囚陰府，大夜冥冥，無能救
J34nB295_p0025a17║護。昔梁武帝於金山寺設此齋，前代紂王之臣，皆免
J34nB295_p0025a18║所苦。弟子爾時亦得暫息，然以獄情未決，不便出離。
J34nB295_p0025a19║今蒙設齋，此徒與列侯眾等，皆乘善力，將生人間。念
J34nB295_p0025a20║世異國殊，故來相謝耳。」言訖不見。
J34nB295_p0025a21║武帝嘗假誌公神力，見地獄諸相，問：「何以止之？」誌公
J34nB295_p0025a22║曰：「惟聞鐘聲，其苦暫息。」
J34nB295_p0025a23║稠禪師方造寺，諸方施木數千。師咒之，諸木起空中，
J34nB295_p0025a24║自相搏擊，聲若雷霆，鬥觸摧折，紛繽如雨。
J34nB295_p0025a25║鄧州一僧名隱慧，日食二鳩。或笑之，師張口，鳩從口
J34nB295_p0025a26║出，一能行，一匍匐在地。
J34nB295_p0025a27║孝建中，僧法朗多異跡，能戶籥中入（後往龜茲國，焚骸湧空而去）。
J34nB295_p0025a28║東魏天平中，定州民孫敬德奉觀音甚虔，後為賊橫
J34nB295_p0025a29║引誣伏。將赴市曹，夢僧教誦《觀音經》凡十句，誦之臨
J34nB295_p0025a30║刑，刀三折。有司具狀聞，丞相高歡審實，表請免死，所
J34nB295_p0025b01║傳《高王觀音經》是也。
J34nB295_p0025b02║元豐三年，使臣王舜封往三韓，抵補怛洛伽山，黑風
J34nB295_p0025b03║驟起，龜負舟，大士現相得免。表聞，移建寺於梅岑，賜
J34nB295_p0025b04║額寶陀，紀靈異也。先是，唐宣宗大中間，有天竺僧至
J34nB295_p0025b05║洞中，親見大士，與說法要。後梁貞明始建寺云。
J34nB295_p0025b06║智者大師嘗夢登高山，見一僧以手招引。及至天台，
J34nB295_p0025b07║定光出迎曰：「憶昨相見否？」師大驚異，因創庵居之。後
J34nB295_p0025b08║歸寂石城，果如夢感。
J34nB295_p0025b09║晉蘇峻劫成帝幸石頭，京城宮室悉皆煨燼，獨太寧
J34nB295_p0025b10║殿壁明帝手畫佛像，屹然不壞。
J34nB295_p0025b11║張僧繇善畫，有所畫地藏菩薩像，在益州法聚寺。一
J34nB295_p0025b12║日忽放光，於是展轉圖寫，光明轉盛。時麟德二年也。
J34nB295_p0025b13║劍州古延福寺，有千年樹一株，甚巨。二白羊往來其
J34nB295_p0025b14║下，近之則不見。
J34nB295_p0025b15║有僧誦《華嚴經》，忽一紫兔自至，馴服不去，隨僧起坐，
J34nB295_p0025b16║惟食菊飲清泉而已。
J34nB295_p0025b17║熙寧中，李賓知潤州，園中菜花悉作荷花，中各有佛
J34nB295_p0025b18║形如雕刻。
J34nB295_p0025b19║香闍黎止益州青城寺。三月三日，諸檀越所奉酒食，
J34nB295_p0025b20║隨得隨盡，若填巨壑。及晚，臨坑大吐，雉羊等肉自口
J34nB295_p0025b21║出，郎能飛走，瀉酒滿坑，魚鶩交錯。
J34nB295_p0025b22║經云：「佛為郁伽長者荒醉之人而說佛法，即離酒失
J34nB295_p0025b23║得佛法要。」淵明嗜酒，嘗坐籃輿過遠公，世因傳遠公
J34nB295_p0025b24║[酉*右]酒，誤也。（陶淵明著《搜神錄》，載佛靈跡，不同干實所記。）
J34nB295_p0025b25║宋熙寧中，京輔旱，神宗齋禱甚力。夜夢一僧馳馬空
J34nB295_p0025b26║中，口吐雲霧，已而大雨。使以像求之，固五百羅漢中
J34nB295_p0025b27║第十三尊者也。參政作詩為賀，有「仙驥乘雲穿仗下，
J34nB295_p0025b28║佛花吹雨匝天流」之句。
J34nB295_p0025b29║南城縣有石壁出泉，如乳泡沫，皆成佛面，因名佛面
J34nB295_p0025b30║泉。
J34nB295_p0025c01║天竺人尸羅有道術，嘗於指端出浮屠一層，高三尺，
J34nB295_p0025c02║諸神仙張旛蓋繞塔而行，長不過五六分，皆唱梵唄。
J34nB295_p0025c03║景龍中，瀛州進一女子，身上皆起浮屠塔廟及諸佛
J34nB295_p0025c04║形像。
J34nB295_p0025c05║唐太宗時，北斗七星皆化為僧，遨遊西市。
J34nB295_p0025c06║《輿地志》云：「少室山有自然五穀神芝仙藥，周太子晉
J34nB295_p0025c07║學道上仙處也。故達磨面壁在焉，祖道相傳不絕。」
J34nB295_p0025c08║瓦屋山嘗現辟支佛及普賢瑞相，夜有神燈。
J34nB295_p0025c09║宣和中，李伯源自廣南還楚，攜有琉璃瓶，貯佛舍利。
J34nB295_p0025c10║道由江上，龍神乞之，示以兆。伯源乃跪船舷，以瓶下
J34nB295_p0025c11║投，水忽開裂，觀見其間神鬼百怪，寶幢羽蓋，迎導甚
J34nB295_p0025c12║眾，而不霑濕，一人拱手上承。舍利既下，水即隨合，舟
J34nB295_p0025c13║柁輕颺，轉首之間，行百里矣。
J34nB295_p0025c14║呂相國端奉使高麗，過海祝曰：「回目無虞，當以金書
J34nB295_p0025c15║《摩詰經》為謝。」比回，風濤輒作，遂取經沉之。聞絲竹之
J34nB295_p0025c16║聲起於舟下，音韻清越，非人間比。
J34nB295_p0025c17║宣和間，泗州僧伽大士忽見於大明堂頂雲龍之上，
J34nB295_p0025c18║凝立空中，風飄飄然吹衣而動，傍侍惠岸木又皆在
J34nB295_p0025c19║焉。萬眾咸睹，迨夕而沒。
J34nB295_p0025c20║洪武初，武林翁祥卿得一圓石，大可六七寸，上現觀
J34nB295_p0025c21║音大士，莊嚴寶相，坐寶蓮花，善財童子合爪侍側，學
J34nB295_p0025c22║士宋濂曾為之贊。
J34nB295_p0025c23║馬郎婦者，元和中，見陝右美姿容，人爭為偶。女曰：「三
J34nB295_p0025c24║日誦《法華》七卷乃可耳。」馬氏子能之，女以身許。至期，
J34nB295_p0025c25║復謂曰：「體中不佳，俟稍安相見。」客未散，已化去矣。越
J34nB295_p0025c26║數日，有老僧杖錫至女所，撥之不見，惟黃金骨存焉。
J34nB295_p0025c27║且曰：「觀音大士垂方便化汝耳。」言訖，飛空而去。
J34nB295_p0025c28║陳玄祐《離魂記》云：「清河張鎰女倩娘，許配王宙。後有
J34nB295_p0025c29║賓僚來求，張欲改許。女聞鬱抑，宙亦深恚，托他事赴
J34nB295_p0025c30║京。日暮，上船數里，聞岸上行聲甚速，問之，乃倩娘也。
J34nB295_p0026a01║宙驚喜，匿之於船，連夜遁去。倍道至蜀，凡五年，生兩
J34nB295_p0026a02║子。後忽思父母，與婿俱歸。婿先至鎰家，首謝其事。鎰
J34nB295_p0026a03║曰：『倩娘久病深閨數年，何有此事？』婿曰：『見在舟中。』鎰
J34nB295_p0026a04║大驚，使人驗之，果信。室中女聞，笑而不語，起飾粧更
J34nB295_p0026a05║衣，出與相迎，翕然合為一體，衣裳皆重。」今所傳倩女
J34nB295_p0026a06║離魂是也。五祖室中，嘗舉此以驗學者。
J34nB295_p0026a07║《宗鏡錄》云：「有僧坐禪，見一人擎一屍來，云：『何故殺我？』
J34nB295_p0026a08║阿母心知是魔，取斧斫之，須臾，覺股上濕，乃見血流，
J34nB295_p0026a09║蓋自斫其股也。又一僧坐禪，見一豬，心知是魔，以手
J34nB295_p0026a10║拽豬鼻，叫火來，及攜火至，乃自拽其鼻耳。」
J34nB295_p0026a11║趙州投子有侯白、侯黑語，解者曰：「侯白名君素，隋人，
J34nB295_p0026a12║見知楊素，滑稽雄辯之才也。所著有《旌異記》。」侯白、侯
J34nB295_p0026a13║黑，猶李白、李赤也。李赤亦唐人，效李白為詩，甚不類。
J34nB295_p0026a14║（或作猴白、猴黑，或作候白、候黑。）
J34nB295_p0026a15║隋李知章能辯論，令人結舌，號斷舌才。又賀若弼，父
J34nB295_p0026a16║敦冤死，臨刑呼弼曰：「吾以舌死，子其慎之。」洞山正中
J34nB295_p0026a17║來頌謂此。
J34nB295_p0026a18║宗泐嘗奉命西域取經，一月而返。上怪其速，問之。泐
J34nB295_p0026a19║曰：「比至玉門關，見一老僧騎白驢，以經授臣，并以文
J34nB295_p0026a20║一紙寄上。臣馬行數步，不覺至此。」上取經及文驗之，
J34nB295_p0026a21║乃國初時御製祭寶誌公文也。上益嘆异。
J34nB295_p0026a22║永隆，吳中神僧也。洪武中，下度僧之令。有冒請者，上
J34nB295_p0026a23║怒將刑。隆請焚身以代，上允之。隆乃秉炬自焚，骸骨
J34nB295_p0026a24║不倒。異香逼人，群鶴旋舞。
J34nB295_p0026a25║雪庵和尚，靖難後落髮為僧，率其徒數十人，[日*斥]夕誦
J34nB295_p0026a26║經山中，人謂且誦佛經，不知其誦《易》乾卦也。又好觀
J34nB295_p0026a27║《楚詞》，時棹舟中流，朗誦一葉，輒投一葉於水，投已輒
J34nB295_p0026a28║哭，哭已又讀，終卷乃已。工於為文，有詩若干首傳於
J34nB295_p0026a29║世。與河西傭、補鍋匠、東湖樵夫避姓名終隱。或曰雪
J34nB295_p0026a30║庵諱暨，即松陽葉希賢也。建文時官御史臺，屢疏言
J34nB295_p0026b01║兵事，多所表見。
J34nB295_p0026b02║
J34nB295_p0026b03║
J34nB295_p0026b04║
J34nB295_p0026b05║（浙江嘉興府楞嚴寺般若堂本年坊貲刻。
J34nB295_p0026b06║計字三萬七千八百九十九箇。
J34nB295_p0026b07║該銀一十八兩九錢伍分。
J34nB295_p0026b08║康熙十年六月　　日）