J34nB296_p0037a01║漆園指通卷之二
J34nB296_p0037a02║雲溪俍亭道人淨挺　著
J34nB296_p0037a03║檇李珥信居士錢　江閱
J34nB296_p0037a04║駢拇
J34nB296_p0037a05║絕聖棄知，因任自然。無懷葛天，由來者遠。通云：金
J34nB296_p0037a06║屑雖貴，落眼成瞖。
J34nB296_p0037a07║駢拇枝指，出乎性哉（至）非天下之至正也。
J34nB296_p0037a08║侈於德則害德，侈於性則毀性，侈者非其分也。少者
J34nB296_p0037a09║不欲其不足，多者不欲其有餘也，多方仁義何為也？
J34nB296_p0037a10║離朱者駢於明也，師曠者侈於聰也，曾史者枝於仁
J34nB296_p0037a11║也，楊墨者駢於辯也，駢枝非正也。通云：佛之一字，
J34nB296_p0037a12║吾不喜聞。（問：「何為敝跬譽？」荅：「敝敝焉，跬其足以譽無用之言也。跬，即跬步也。」）
J34nB296_p0037a13║彼正正者，不失其性命之情（至）天下何其囂囂
J34nB296_p0037a14║也。
J34nB296_p0037a15║仁義設而天下始多故矣。仁立而憂其不仁，義立而
J34nB296_p0037a16║憂其不義，決駢齕枝，所以亂也，盍返自然哉？通云：
J34nB296_p0037a17║彼自無瘡，勿傷之也。
J34nB296_p0037a18║且夫待鉤繩規矩而正者（至）是非以仁義易其
J34nB296_p0037a19║性與。
J34nB296_p0037a20║禮樂仁義，何紛紛也？自有虞氏昉也，則惑也。通云：
J34nB296_p0037a21║文殊、普賢貶向二鐵圍山，不為分外。
J34nB296_p0037a22║嘗試論之，自三代以下者（至）又惡取君子小人
J34nB296_p0037a23║於其間哉。
J34nB296_p0037a24║貪夫殉財，烈士殉名，夸者死權，眾庶馮生。廉如伯夷，
J34nB296_p0037a25║役人之役，適人之適也，何論盜跖？通云：頭頭非取
J34nB296_p0037a26║捨。（問，「投瓊曰博，不投瓊曰塞。塞與賽是同否。」荅：「博塞即圍荅塞，戲也。」）
J34nB296_p0037a27║且夫屬其性乎仁義者（至）不敢為淫僻之事也。
J34nB296_p0037a28║自聞則無所不聞，自見則無所不見，奚敝敝焉飾仁
J34nB296_p0037a29║義之途，驚天下之耳目哉？自適而已，自得而已，此性
J34nB296_p0037a30║命之情，道德之正也。俞兒事黃帝，善別淄、澠。通云：
J34nB296_p0037b01║除斷妄想，趨向真如，正好門前之遶。
J34nB296_p0037b02║馬蹄
J34nB296_p0037b03║伯樂善治馬，而馬始多故矣。陶匠善治埴木，而埴木
J34nB296_p0037b04║始災矣。聖人善治天下，而天下始疑，天下始分矣。故
J34nB296_p0037b05║曰：無治之以其治，而治之以其不治。通云：我今日
J34nB296_p0037b06║牙痛。
J34nB296_p0037b07║馬蹄可以踐霜雪（至）此亦治天下者之過也。
J34nB296_p0037b08║馬死者，性失也。埴木有性，豈任方圓，豈任曲直哉！而
J34nB296_p0037b09║猶且稱之曰治也，治也，則已過矣。治天下亦然。母為
J34nB296_p0037b10║伯樂，母為陶匠，其可也。通云：清淨行者不入涅槃，
J34nB296_p0037b11║破戒比丘不入地獄。
J34nB296_p0037b12║吾意善臨天下者不然（至）可攀援而闚。
J34nB296_p0037b13║獉獉爾，狉狉爾，吾與鳥獸草木同入於玄化之中，而
J34nB296_p0037b14║莫知其孰為此、孰為彼也。通云：情與無情，皆為一
J34nB296_p0037b15║體。
J34nB296_p0037b16║夫至德之世，同與禽獸居（至）五聲不亂，孰應六
J34nB296_p0037b17║律。
J34nB296_p0037b18║馬有性，埴木有性，人亦有性。無知是也，無欲是也，是
J34nB296_p0037b19║以貴乎同也。仁義禮樂何紛紛也？仁義設而道德始
J34nB296_p0037b20║廢矣，禮樂設而性情始離矣。聖人者，何苦作為文采
J34nB296_p0037b21║以亂人目，作為聲音以亂人耳哉？通云：取禪板來，
J34nB296_p0037b22║取火來。（問：「蹩躠跂是蹇蹇意否？」荅云：「是。」問：「澶漫是緩散否？摘僻是勞役否？」荅云：「是。」）
J34nB296_p0037b23║夫殘朴以為器（至）此亦聖人之過也。
J34nB296_p0037b24║工匠罪歟？伯樂罪歟？聖人過歟？絕其聖、去其智，墮耳
J34nB296_p0037b25║目、黜聰明，古之人尚哉！通云：長老何年行道？威音
J34nB296_p0037b26║王以前，猶是王老師兒孫，坐第二位去。（問：「衡扼月題是馬飾否？」荅：
J34nB296_p0037b27║「秦風小戎皆是也。」問：「介倪是介然睥睨否？」荅云：「是。」問：「何為闉扼？」荅：「闉猶城闉也。馬不馴，故闉其扼，慮其逃
J34nB296_p0037b28║靷也。」問：「何為騺曼？」荅：「一為猛鷙，一為衍曼。馬炫其智能，以與人爭得也，故曰盜也。」）
J34nB296_p0037b29║胠篋
J34nB296_p0037b30║皇降而帝，帝降而王，王降而伯，伯降而盜。譚仁義者，
J34nB296_p0037c01║適為盜資耳。著胠篋。通云：彼魔法中，假我衣冠，稱
J34nB296_p0037c02║善知識。
J34nB296_p0037c03║將為胠篋探囊（至）不乃為大盜積者也。
J34nB296_p0037c04║仁義禮樂，治天下之緘縢扃譎也，而竊者以之，故聖
J34nB296_p0037c05║人生而大盜起也。通云：瞿曇！也須喫棒。
J34nB296_p0037c06║故嘗試論之（至）以守其盜賊之身乎。
J34nB296_p0037c07║立宗廟社稷，治邑屋州閭鄉曲者，皆聖知之法也。盜
J34nB296_p0037c08║其國，弒其君，并其法而有之，田成子是也。天下之為
J34nB296_p0037c09║田成子者豈少哉？宜若聖人之過也。通云：纔有一
J34nB296_p0037c10║毫頭，便有一毫頭。
J34nB296_p0037c11║嘗試論之（至）四子之賢而身不免於戮。
J34nB296_p0037c12║殺諫臣，誅善類者，暴君也。其所用者，聖人之法也。為
J34nB296_p0037c13║法之敝，一至於此，故聖人不能無過也。萇弘之血，化
J34nB296_p0037c14║碧臛目曰胣。通云：邪人用正法。
J34nB296_p0037c15║故跖之徒問於跖曰（至）是乃聖人之過也。
J34nB296_p0037c16║智仁聖義勇者，所以治天下之具也，而盜跖有之，是
J34nB296_p0037c17║聖人適為盜資也。聖人不死，大盜不止，翹翹然以仁
J34nB296_p0037c18║義招天下者，是適與盜人謀也，斗斛權衡符璽皆是
J34nB296_p0037c19║也。竊國者且侯矣，刑賞者徒具文也。通云：一為波
J34nB296_p0037c20║旬，一為帝釋。（問：「魯酒薄而邯鄲圍。許慎註謂：『楚吏求酒於趙，勿得，故圍。』是否？」荅：「楚伐魯，謂其
J34nB296_p0037c21║酒薄也。魏因伐趙，圍邯鄲，以楚不能援趙耳。川竭谷虛，丘夷淵實，事相類也。」）
J34nB296_p0037c22║故曰魚不可脫於淵（至）法之所無用也。
J34nB296_p0037c23║仁如魯史，辯如楊墨，聰如師曠，巧如工倕，明如離朱，
J34nB296_p0037c24║適足以亂天下耳。火飛曰爚。絕聖棄知，以為玄同。聖
J34nB296_p0037c25║人者，天下之利器也，利器不可以示人。通云：如愚
J34nB296_p0037c26║若魯。
J34nB296_p0037c27║子獨不知至德之世乎（至）當此之時，則至治已。
J34nB296_p0037c28║民忘其治，謂之至治。其言本於黃帝、容成、大庭，以類
J34nB296_p0037c29║舉也。通云：毘婆尸佛、尸棄佛、毘舍浮佛、拘留孫佛、
J34nB296_p0037c30║拘那含牟尼佛、迦葉佛、釋迦牟尼佛。
J34nB296_p0038a01║今遂至使民延頸舉踵（至）好知之亂天下也。
J34nB296_p0038a02║鳥亂於上，魚亂於水，獸亂於澤，皆亂也。天下大亂，俗
J34nB296_p0038a03║惑於辯。去知與故，則莫若求其所已知，而非其所已
J34nB296_p0038a04║善。通云：知之一字，眾禍之門。
J34nB296_p0038a05║自三代以下者是已（至）啍啍已亂天下矣。
J34nB296_p0038a06║役役者，動也。啍啍者，言也。作誓作誥，何啍啍也？其感
J34nB296_p0038a07║人以末也。通云：杜口毘耶，掩室摩竭。
J34nB296_p0038a08║在宥
J34nB296_p0038a09║物於物者，不足以治物也。不物於物故忘物，忘物而
J34nB296_p0038a10║物無不得矣，在宥是也。通云：死貓頭。
J34nB296_p0038a11║聞在宥天下（至）有治天下者哉。
J34nB296_p0038a12║在之則無適而不得矣，宥之則無往而不釋矣。奚其
J34nB296_p0038a13║治？奚其治？通云：總不消得。
J34nB296_p0038a14║昔堯之治天下也（至）安其性命之情哉。
J34nB296_p0038a15║毘於喜則不恬矣，毘於怒則不愉矣。盜跖、曾史者，賞
J34nB296_p0038a16║罰之招也，其原自堯、桀始。喬詰卓騺，何暇安性命之
J34nB296_p0038a17║情哉？喬者，矯邁。詰者，屈曲。通云：黑暗女，功德天。
J34nB296_p0038a18║而且說明耶（至）吾若是何哉。
J34nB296_p0038a19║說者，情之所之相助也。安性命之情者，存可也，亡可
J34nB296_p0038a20║也。苟為不安，是亂天下也。尊之惜之，何為也？過而去
J34nB296_p0038a21║之，忽然若遺，其可也。為齋戒，為跪坐，為鼓歌，若是者
J34nB296_p0038a22║何也？通云：物事門中不捨一法，實際理地不受一
J34nB296_p0038a23║塵。
J34nB296_p0038a24║故君子不得已而臨蒞天下（至）何暇治天下哉。
J34nB296_p0038a25║無為自正，上理也。無解五藏，無擢聰明，貴其身，愛其
J34nB296_p0038a26║身也，黃帝老子之所以治天下也。尸居淵默，為龍為
J34nB296_p0038a27║雷，神與化俱，故天與理適也。無為也，無不為也。炊者
J34nB296_p0038a28║希聲，累者希形也。通云：枯木龍吟、髑髏眼睛。
J34nB296_p0038a29║崔瞿問於老聃（至）罪在攖人心。
J34nB296_p0038a30║人心者，僨驕而不可係者也。臧人心，攖人心，攖人心
J34nB296_p0038b01║乃亂。排下進上，上下囚殺，亂之始也。能為淖約，以柔
J34nB296_p0038b02║剛強，能為廉劌，能為雕琢，熱如焦火，寒如凝冰，俛仰
J34nB296_p0038b03║四海，其居微芒，其動飄忽，如是其不可係也，攖之不
J34nB296_p0038b04║可也。黃帝堯舜且失之，況三代以下耶？脊脊大亂，宜
J34nB296_p0038b05║其駭也。通云：我自覓心，了不可得。（問：「何為廉劌？」荅：「謂方隅斷割也。」）
J34nB296_p0038b06║故賢者伏處大山嵁巖之下（至）而天下大治。
J34nB296_p0038b07║椄槢，囊頭木也。嚆矢，矢之猛者，仁義聖智攖人心者
J34nB296_p0038b08║也，猶桎梏也。通云：念佛一聲，嗽口三日。
J34nB296_p0038b09║黃帝立為天子（至）又烏足以語至道。
J34nB296_p0038b10║所欲問者，物之質也；所欲官者，物之殘也。所問非所
J34nB296_p0038b11║官，所官非所問也。不族而雨，不黃而落，日月蝕矣，猶
J34nB296_p0038b12║佞人以求治也，奚足語哉！通云：沒你話會分。
J34nB296_p0038b13║黃帝退捐天下（至）廣成子之謂天矣。
J34nB296_p0038b14║貴以身，愛以身，故治身千二百歲而形不衰，善治身
J34nB296_p0038b15║也。廣成子之謂天也。天者，神明之宰也。通云：轉輪
J34nB296_p0038b16║聖王，身相無量，壽命無量。（問：「至陽之原，故有明。至陰之原，故有闇。是否？」荅：「明中
J34nB296_p0038b17║暗，暗中明。」問：「守一。」荅：「青州布衫。」）
J34nB296_p0038b18║廣成子曰：來，余語女（至）人其盡死而我獨存乎。
J34nB296_p0038b19║無窮無測，莫可終極。不死也，不生也，離得也，離失也。
J34nB296_p0038b20║為皇者古也，為王者今也，見光者天也，為土者地也，
J34nB296_p0038b21║皆是也。生於土，反於土，命也。生之無生也，死之無死
J34nB296_p0038b22║也。余將去汝，入無窮，遊無極，與日月參，與天地並，莫
J34nB296_p0038b23║知其終也。緡，猶冥也。冥冥昏昏，進之無可當也，退之
J34nB296_p0038b24║無可遠也。人盡死而我獨存，是治身者也。通云：死
J34nB296_p0038b25║中得活。
J34nB296_p0038b26║雲將東遊過扶搖之技（至）雲將不得問。
J34nB296_p0038b27║遊耶？吁耶？吾弗知耶？吾弗知耶？是有謂耶？是無謂耶？
J34nB296_p0038b28║何不得而問耶？通云：雲門胡餅。
J34nB296_p0038b29║又三年，東遊（至）起辭而行。
J34nB296_p0038b30║天者，稱鴻蒙也，謂鴻蒙為所天也。浮遊猖狂，無適而
J34nB296_p0038c01║不得也。內觀無妄，勿謂形勞也。余何知哉！余何知哉！
J34nB296_p0038c02║雲將曰：「向也自以為猖狂，而民仍隨予所往也，予不
J34nB296_p0038c03║得已也；今則否也。今則民放余，余自放也。願受令，願
J34nB296_p0038c04║承教也。」鴻蒙曰：「未也。亂天逆物，治人者之過也。」雲將
J34nB296_p0038c05║曰：「奈何？」鴻蒙曰：「毒哉！甚矣憊也！曷歸乎！曷歸乎！僊僊
J34nB296_p0038c06║乎歸也！」雲將曰：「願聞一言。」鴻蒙曰：「養心，上也。無為自
J34nB296_p0038c07║化，解心釋神，窈窈冥冥，莫知其真，物將自生。」雲將曰：
J34nB296_p0038c08║「得之矣！乃今而知所為身與所為德也。」通云：不許
J34nB296_p0038c09║夜行，投明須到。
J34nB296_p0038c10║世俗之人（至）睹物者天地之友。
J34nB296_p0038c11║喜乎同己，惡乎異己，以出眾為心也。欲出眾者，則安
J34nB296_p0038c12║能出眾哉？其不如眾技者，則己眾矣。夫有物者，不可
J34nB296_p0038c13║以物物也。不物於物，故能物物。獨往獨來，是謂獨有。
J34nB296_p0038c14║有問有應，無嚮無方，挈汝而往，與為撓撓。無端也，無
J34nB296_p0038c15║旁也，無始也，為之頌論，冥乎大同。墮形體，黜聰明，大
J34nB296_p0038c16║同而無己也。有而無有，故不得有其有也。無無亦無，
J34nB296_p0038c17║故無有無有也。睹有者，君子之陳跡也；睹無者，猶未
J34nB296_p0038c18║離乎天地也。非然也。通云：有無是兩頭語。
J34nB296_p0038c19║賤而不可不任者，物也（至）不可不察也。
J34nB296_p0038c20║無為也，無不為也。任天而遊者，一物不能外也，民與
J34nB296_p0038c21║事俱也。無為則尊，有為則益為累，此天人之分也。
J34nB296_p0038c22║通云：不任有為，不盡無為。（問：「何為中而不可不高？」荅：「雖無過與不及，而坊表自
J34nB296_p0038c23║峻。」問：「何為薄於義？」荅：「薄，猶近也。」問：「何為應禮不諱？」荅：「自然合節，非諱忌也。」）
J34nB296_p0038c24║天地
J34nB296_p0038c25║無無故無名，無名者，一之所起也。得一以清，得一以
J34nB296_p0038c26║寧，得一以為天下貞。玄之又玄，眾妙之門。通云：滿
J34nB296_p0038c27║口道不得。
J34nB296_p0038c28║天地雖大，其化均也（至）天德而已矣。
J34nB296_p0038c29║君猶天也，道曰天道，德曰天德。通云：同根一體。
J34nB296_p0038c30║以道觀言，而天下之君正（至）無心得而鬼神服。
J34nB296_p0039a01║正其言，定其分，列其能，而后可以汎應也。道也，所以
J34nB296_p0039a02║觀物也。道兼於天，以天治，故通於一也。道無心合人，
J34nB296_p0039a03║人無心合道也。通云：前三三，後三三。
J34nB296_p0039a04║夫子曰：夫道，覆載萬物者也（至）死生同狀。
J34nB296_p0039a05║虛而應物，故物無不得也。心大於事，故藏事。我周於
J34nB296_p0039a06║物，物往歸之於己，非有所私也，雖王天下，不以為顯
J34nB296_p0039a07║也。隱顯一，故萬物一；萬物一，故死生一也。通云：木
J34nB296_p0039a08║人見花烏。
J34nB296_p0039a09║夫子曰：夫道淵乎其居也（至）大小長短修遠。
J34nB296_p0039a10║道貫金石，故萬物莫能定也。王德，言以德自王也。素
J34nB296_p0039a11║履之往，獨行也。通於事者其恥也，故遺事也；通於事
J34nB296_p0039a12║者其知也，故存神也。心出而物採之矣，而心容有係
J34nB296_p0039a13║物者乎？曉焉者其獨見也，和焉者其獨聞也，至無而
J34nB296_p0039a14║求不匱也，時騁而艮於庭也，小之無勿大也，短之無
J34nB296_p0039a15║勿長也，修然遠也。通云：庄上喫油餈，咄咄怪事。
J34nB296_p0039a16║黃帝遊乎赤水之北（至）象罔乃可以得之乎。
J34nB296_p0039a17║知索之任智也，離朱索之任目也，喫詬索之任言也，
J34nB296_p0039a18║是不如其忘象也。象罔者，忘象者也。異哉！象罔之果
J34nB296_p0039a19║可以得也。通云：罔明出得女子定。
J34nB296_p0039a20║堯之師曰許由（至）南面之賊也。
J34nB296_p0039a21║以人受天，故乘人而無天。徒止惡也，而不知惡之所
J34nB296_p0039a22║由生也。何於適於忘也？身本一也，形乃異向。尊其所
J34nB296_p0039a23║知，如火之馳。紜紜者緒也，為緒使也。役役者物也，為
J34nB296_p0039a24║物絯也。其何能配天也？尊祖，故收族父之父為祖。能
J34nB296_p0039a25║為眾父，而不能為眾父之父。治率由之，亂率由之，治
J34nB296_p0039a26║亂并也。臣之禍也，君之賊也。通云：同時不識祖。又
J34nB296_p0039a27║云：祖父從來不出門。
J34nB296_p0039a28║堯觀乎華（至）封人曰退己。
J34nB296_p0039a29║堯請問，而封人曰：退者忘言可也。通云：好事不如
J34nB296_p0039a30║無。（問：「三患。」荅：「老、病、死。」又云：三災。）
J34nB296_p0039b01║堯治天下（至）俋俋乎耕而不顧。
J34nB296_p0039b02║俋俋，猶邑邑也。徑行而直，情也。耕而不顧，何也？通
J34nB296_p0039b03║云：懶殘，懶殘，不為俗人拭涕。
J34nB296_p0039b04║秦初有無無（至）同乎大順。
J34nB296_p0039b05║一者何也？無無矣，無名矣，吾不知其何所起也。未幾
J34nB296_p0039b06║而未形者以生矣，未幾而有分者無間矣，未幾而成
J34nB296_p0039b07║理矣，未幾而保神矣。德也，命也，形也，性也，返同於初，
J34nB296_p0039b08║初乃一也。虛之至也，大之至也。異啄同鳴，上下并也。
J34nB296_p0039b09║冥冥昏昏，是玄德也。通云：對朕者何？不識。（問：「合啄鳴，啄鳴
J34nB296_p0039b10║合？」荅云：「吽吽。」又云：「婆婆和和。」問：「泰初有無，郭以無有無名為句，得否？」荅云：「亦得。謂太初在有無之間，并有
J34nB296_p0039b11║無之名，面亦無之也。」）
J34nB296_p0039b12║夫子問於老聃（至）是之謂入於天。
J34nB296_p0039b13║放者，傚也。離析堅白，若懸日月而托諸寓也，長於辯
J34nB296_p0039b14║者也。此可為聖人乎？是執狸之狗也，是猿狙也。成思，
J34nB296_p0039b15║故怵心；山林來，故勞形也。有首趾，無心耳，狗類也，猿
J34nB296_p0039b16║狙類也。若是者眾矣，形存而無形者并存焉。人之至
J34nB296_p0039b17║也，抑胡寡也？動也，其止也；死也，其生也；廢也，其起也；
J34nB296_p0039b18║皆非其所以也。有治在人者，有治在天者。忘乎忘乎，
J34nB296_p0039b19║入於天者也。通云：韓盧逐塊。又云：猿猴彰古鏡。
J34nB296_p0039b20║蔣閭葂見季徹（至）欲同乎德而心居矣。
J34nB296_p0039b21║荐，陳也，陳前說也。局局，展然笑也。且其自處也危矣，
J34nB296_p0039b22║美好設而民將從之，猶多其觀臺榭以娛耳目也。觀
J34nB296_p0039b23║臺既多，物必超往，其為投跡者眾矣。溟涬，猶鴻芒也，
J34nB296_p0039b24║豈以堯舜為先而我後哉。兄者，先也；弟者，後也。居，安
J34nB296_p0039b25║也，亦曰止也。通云：不掛本來衣，莫行心上路。
J34nB296_p0039b26║子貢南遊於楚（至）何足以識之哉。
J34nB296_p0039b27║博學以擬聖，於于以蓋眾，弦歌以成名聲，是桔槔之
J34nB296_p0039b28║智也。於于，猶于于也。托生並行，殆浮游其生以與眾
J34nB296_p0039b29║庶並也。汒乎淳哉，忘智巧也。譽之不顧也，非之不受
J34nB296_p0039b30║也，失不加損，得不加益也，是渾沌之人也。望其言若
J34nB296_p0039c01║河漢也，何足以知之也。通云：從來疑著這漢。
J34nB296_p0039c02║諄芒將東之大壑（至）此之謂混冥。
J34nB296_p0039c03║橫目，猶比目也。照曠，所照者曠也。進而德人，進而神
J34nB296_p0039c04║人，累況而上也。通云：井覷驢，驢覷井。（問：「何為行言自為？」荅：「吾行
J34nB296_p0039c05║吾言，自為而已，非有他也。」）
J34nB296_p0039c06║問無鬼與赤張滿稽（至）聖人羞之。
J34nB296_p0039c07║其未瘍也，何所需吾藥也？其不禿也，何所需吾鬄也？
J34nB296_p0039c08║操藥而進，其色燋然，不如其不藥也，聖人羞之也。
J34nB296_p0039c09║通云：也不消得。
J34nB296_p0039c10║至德之世（至）汲汲然唯恐其似己也。
J34nB296_p0039c11║標枝漫然在上，野鹿任所之也。諛其親，諂其君，是導
J34nB296_p0039c12║諛也。世俗之所然而然，所善而善，亦猶之導諛也，何
J34nB296_p0039c13║必君親之非而流俗之是也。導人者，從人者也；諛人
J34nB296_p0039c14║者，悅人者也。合群言以為譬，飾小文以為辭，徒將以
J34nB296_p0039c15║聚眾也，而本末終始不相及也，則惑也。彼導諛者何
J34nB296_p0039c16║也？垂衣裳，設采色，動容貌，以媚世也，愚之至也。雖有
J34nB296_p0039c17║祈嚮，不可得也。折楊皇荂，俗樂也。高言不入於耳，俗
J34nB296_p0039c18║言勝也。擊缶鼓鐘，樂殊雅俗，俗而奏之，清濁混也，惑
J34nB296_p0039c19║之甚也。推擇也，擇而不推，則無擇也。無擇，誰比憂也？
J34nB296_p0039c20║比，近也。大風為厲，厲之人唯恐其子之類己也，人盡
J34nB296_p0039c21║明也。惑者何也？通云：惺惺著。
J34nB296_p0039c22║百年之木（至）亦可以為得也。
J34nB296_p0039c23║斲木為樽，斷者棄之。美惡不同，失性一也。跖與曾史
J34nB296_p0039c24║猶是也。困惾者，逆也。厲爽，謂失味也。鳩鴞在籠，虎豹
J34nB296_p0039c25║在囊檻，困之至也。內支離於柴柵，外重纏繳，離跂於
J34nB296_p0039c26║楊墨者，困之至也。乃自以為得乎？通云：披枷帶鎖。
J34nB296_p0039c27║天道
J34nB296_p0039c28║無為自正，無欲自化，天之道也。帝王者莫不由之，施
J34nB296_p0039c29║之有後先，用之有本末也。主職要也，臣職詳也，得其
J34nB296_p0039c30║意忘其象可也。通云：立乾坤句。
J34nB296_p0040a01║天道運而無所積，故萬物成（至）與天和者謂之
J34nB296_p0040a02║天樂。
J34nB296_p0040a03║天也，帝也，聖人也，一也，皆道也。道運而無所積者也，
J34nB296_p0040a04║無為也，無不為也，虛之極，靜之篤也，君可也，臣可也，
J34nB296_p0040a05║上可也，下可也，隱可也，見可也，和於人者也，和於天
J34nB296_p0040a06║者也。通云：不面帝堯顏。又云：有向有奉。（問：「平中准。」荅：「其平也
J34nB296_p0040a07║中准。中准，猶中規、中矩也。」）
J34nB296_p0040a08║莊子曰：吾師乎（至）古之人貴無為也。
J34nB296_p0040a09║生也天行，死也物化，故鬼不祟，魂不疲，宗天地，主道
J34nB296_p0040a10║德，用天下而有餘也，無為者也。通云：無生死故不
J34nB296_p0040a11║求出。
J34nB296_p0040a12║上無為也（至）此不易之道也。
J34nB296_p0040a13║主職要也，臣職詳也。無為者上也，有為者下也。通
J34nB296_p0040a14║云：與和尚提鞋攜杖，不為分外。
J34nB296_p0040a15║故古之王天下者（至）用人群之道也。
J34nB296_p0040a16║古之人不下堂皇而天下治也。通云：帝德尊寰宇。
J34nB296_p0040a17║（問：「落天地？」荅：「天地其後焉者也，故落天地。」）
J34nB296_p0040a18║本在於上，末在於下（至）非上之所以畜下也。
J34nB296_p0040a19║有本末，有後先，故物尚其功，而道有其序也。序者，次
J34nB296_p0040a20║也。審其次，而後上可事也，下可畜也，物可治也，身可
J34nB296_p0040a21║修也，治之至也。形名非本也，賞罰非始也，無倒行，無
J34nB296_p0040a22║逆施也。通云：門庭施設，曲為今時，威音以前無是
J34nB296_p0040a23║事。（問：「五兵？」荅：「弓、殳、矛、戈、戟。」問：「比詳？」荅：「比度詳審。」問：「萌區？」荅：「草、木、甲、析也。」問：「因任？」荅：「因其能而任之。」問：「原
J34nB296_p0040a24║省？」荅：「原其過而省之。」問：「襲情？」荅：「襲，安也。」問：「五變？」荅：「自明天至形名而五。」問：「九變？」荅：「至賞罰而九也。」）
J34nB296_p0040a25║昔者舜問於堯（至）天地而已矣。
J34nB296_p0040a26║天之德而出也寧矣，日月之照而四時行矣。何為也
J34nB296_p0040a27║哉？天之合也。膠膠擾擾，人之合也。通云：正中偏，偏
J34nB296_p0040a28║中正。
J34nB296_p0040a29║孔子西藏書於周室（至）夫子亂人之性也。
J34nB296_p0040a30║六經六緯為十二經，說未終而老聃遽止之，故曰中
J34nB296_p0040b01║其說也。後言，失言也。道德失而為仁義，無私焉，乃私
J34nB296_p0040b02║也。偈偈，猶敝敝焉擊鼓而求亡子也。噫，過矣！通云：
J34nB296_p0040b03║是窮子喻。
J34nB296_p0040b04║士成綺見老子而問（至）其名為竊。
J34nB296_p0040b05║止百舍，行重趼，嚮之勤也。棄妹則寡愛。生熟不盡前，
J34nB296_p0040b06║謂食無餘味也。漠然不應者，機也。心正卻，故願有請
J34nB296_p0040b07║也。卻，謂卻而不前也。脫焉，遠也。呼牛應牛，呼馬應馬
J34nB296_p0040b08║於名無所爭也。服常服，無改吾初度也，非以其服而
J34nB296_p0040b09║服之也。雁行履行，再拜稽首而進也。崖然，自異也。衝
J34nB296_p0040b10║然，自雄也。額然未忘，闞然未嘿，義然未消也。係馬而
J34nB296_p0040b11║止，心如馳也。動而持，不及持也。機發，發也。察而審，徒
J34nB296_p0040b12║與為智巧也。泰者已甚，曙已然，不睹未然也。凡此者，
J34nB296_p0040b13║不相信也。邊竟有人，其名為竊，未啟其籓而妄意其
J34nB296_p0040b14║室也。通云：九上洞山，三登投子。
J34nB296_p0040b15║夫子曰：夫道於大不終（至）至人之心有所定矣。
J34nB296_p0040b16║惟道備物，大小無間，泰定故神閒也。通云：十字街
J34nB296_p0040b17║頭，識取天子。又云：長安雖亂，我國晏然。（問：「何為不終？」荅：「無終窮也。」）
J34nB296_p0040b18║世之所貴道者書也（至）古人之糟魄已夫。
J34nB296_p0040b19║道者不可以言傳也，其可傳者糟魄也。書不盡言，言
J34nB296_p0040b20║不盡意也。通云：得意忘言道易親。（問：「何為徐則甘而不固，疾則苦
J34nB296_p0040b21║而不入？」荅：「遲久則漸甘，然恐其不深固。急疾則殊苦，正慮其罕契入。」）
J34nB296_p0040b22║天運
J34nB296_p0040b23║無所為而為者，天也，大音希聲也。仁義禮樂，儒墨之
J34nB296_p0040b24║陳跡也，非天也。通云：寶鏡當風，重重錦縫。
J34nB296_p0040b25║天其運乎（至）此謂上皇。
J34nB296_p0040b26║天乎，地乎，日月乎，雲乎，雨乎，風乎，誰為為之者乎？洛
J34nB296_p0040b27║有九，故曰九洛。皇建有極，日月順序，風雨時也。五常，
J34nB296_p0040b28║猶五德也。六極，於九疇處一焉。通云：九州皇化裡。
J34nB296_p0040b29║商太宰蕩間仁於莊子（至）是以道不渝。
J34nB296_p0040b30║至人無親，非無親也，親固不足以言之，孝固不足以
J34nB296_p0040c01║言之也。如徒曰孝耳孝耳，此非過量之言，不及量之
J34nB296_p0040c02║言也。至仁者，兼忘者也。至貴者忘爵，至富者忘財，至
J34nB296_p0040c03║願者忘名譽，并棄也，忘也。通云：子若吼時，祖父俱
J34nB296_p0040c04║盡。又云：子歸就父，父全不顧，父子之恩，刀斧砍不開。
J34nB296_p0040c05║北門成問於黃帝（至）乃不自得。
J34nB296_p0040c06║異哉所聞！通云：一種沒絃琴，惟師彈得妙。
J34nB296_p0040c07║帝曰：汝殆其然哉（至）汝故懼也。
J34nB296_p0040c08║盛衰異理，清濁異宜，如雷也，如霆也，無尾也，無首也，
J34nB296_p0040c09║胡然死也，胡然生也，胡然僨也，胡然起也，無窮也，不
J34nB296_p0040c10║可待也，故懼也。通云：乾闥婆王奏樂。
J34nB296_p0040c11║吾又奏之以陰陽之和（至）汝委蛇故怠。
J34nB296_p0040c12║塗卻，謂以大卻為塗。守神，以神明為守也。揮，越也。綽，
J34nB296_p0040c13║寬也。不能見，故知窮。不能逐，故力屈。既所不及，乃至
J34nB296_p0040c14║委蛇，故怠也。通云：乍如賡白雪。
J34nB296_p0040c15║吾又奏之以無怠之聲（至）而故惑也。
J34nB296_p0040c16║混混相逐，如叢之生林。林其樂而遺其形，布而揮之，
J34nB296_p0040c17║不可曳也。窮幽及昏，聽無聲也。疑之，故稽於聖人。稽，
J34nB296_p0040c18║察也。天樂，謂鈞天廣樂也。無言，故希聲。說，和豫也。聽
J34nB296_p0040c19║之無接，故惑也。通云：迦葉作舞，大地山河作舞。
J34nB296_p0040c20║樂也者，始於懼（至）道可載而與之俱也。
J34nB296_p0040c21║其愚也，道也，道可載而俱也。咸池，備也。通云：大好
J34nB296_p0040c22║一場曲調。
J34nB296_p0040c23║孔子西遊於衛（至）而夫子其窮哉。
J34nB296_p0040c24║芻狗，以芻為狗，所以祭也。蘇者，樵蘇之屬。夢耶眯耶，
J34nB296_p0040c25║言世且易之也，不敬故易之也。桔槔者，人俯亦俯，人
J34nB296_p0040c26║仰亦仰，人引非引人也，從之便也。古今者，應時而變
J34nB296_p0040c27║者也。三皇不相沿禮，五帝不相循法也。矉者何也？
J34nB296_p0040c28║通云：俱胝伸一指，童子亦伸一指。
J34nB296_p0040c29║孔子行年五十有一（至）天門弗開矣。
J34nB296_p0040c30║不由中出者也，故不出也；不由外入者也，故不隱也。
J34nB296_p0041a01║仁義者，可一宿而不可久處也。覯，遇也。使人覯之，則
J34nB296_p0041a02║責之者至矣，故貴乎淡忘也。采真，服真也。鑒，戒也。湮，
J34nB296_p0041a03║沒也。天門，閶闔之門，應靈府也。通云：不借借。
J34nB296_p0041a04║孔子見老聃而語仁義（至）蹴蹴然立不安。
J34nB296_p0041a05║言黑白之質者，不足以為辯也。飾名譽之觀者，不足
J34nB296_p0041a06║以為廣也。以孔子聲見者，藉孔子為援也。倨堂而應
J34nB296_p0041a07║微，是老子深遠也。殺其殺者，親有等也。未至於孩，而
J34nB296_p0041a08║云誰喪其朴也。殺盜非殺，謂所殺者盜也。殺以止殺，
J34nB296_p0041a09║非殺也。人自為種，言人自為類，而天下從此分也。其
J34nB296_p0041a10║作始有倫，各自為匹。而今也女而婦也，淫其色也。新
J34nB296_p0041a11║臺是也，敝笱是也。何言哉，何言哉。鮮規之獸，獸解網，
J34nB296_p0041a12║莫能規也。規，制也。通云：無理可伸，無言可對。（問：「人自為
J34nB296_p0041a13║種而天下耳，此理何如？」荅：「起為世界，靜為虛空。虛空為同，世界為異。」）
J34nB296_p0041a14║孔子謂老聃（至）丘得之矣。
J34nB296_p0041a15║鉤用，引而用之也。鶂相感以目，虫相感以聲。類，獸名，
J34nB296_p0041a16║生亶爰之山，自為牝牡，物化之不齊也。烏鵲之生也
J34nB296_p0041a17║以孺，魚之傳也以沫，虫之細腰者以化，人之有弟也
J34nB296_p0041a18║而兄啼，皆物化也。不與化為人，夫胡及於化也？化人
J34nB296_p0041a19║者，及化者也。得之也，得之也。通云：龍神乞戒。（問：「烏鵲孺
J34nB296_p0041a20║是卵生，魚傅沫是濕生，細腰化生，有弟胎生，果否？」荅：「亦是。」）
J34nB296_p0041a21║刻意
J34nB296_p0041a22║無不忘也，無不有也，恬淡虛無，乃合天德，純之至也，
J34nB296_p0041a23║素之至也。通云：月在青天水在瓶。
J34nB296_p0041a24║刻意尚行（至）聖人之德也。
J34nB296_p0041a25║高也非其高也，修也非其修也，治也非其治也，閒也
J34nB296_p0041a26║非其閒也，壽也非其壽也。彼何人也？彼何人也？通
J34nB296_p0041a27║云：頭長三寸，頸長二尺。（問：「熊經？」荅：「道引服氣，若熊引樹而經也。」）
J34nB296_p0041a28║故曰夫恬淡寂漠（至）乃合天德。
J34nB296_p0041a29║死生，夢覺也。若浮若休，則死生一；不夢不憂，則夢覺
J34nB296_p0041a30║一。通云：隻履空歸，宋雲遇之蔥嶺。
J34nB296_p0041b01║故曰悲樂者德之邪（至）天德之象也。
J34nB296_p0041b02║天一生水，水者，天德之象也。水不雜則清，莫動則平，
J34nB296_p0041b03║然鬱閉亦不能清，故歎逝於流泉，而不徒鑑於止水
J34nB296_p0041b04║也。通云：死水不藏龍。又云：萬里無雲天有過。
J34nB296_p0041b05║故曰純粹而不雜（至）能體純素謂之真人。
J34nB296_p0041b06║干隧，吳地，或曰干溪。吳越產劍，故云干越之劍。一之
J34nB296_p0041b07║精通，謂惟其一，是以精上通也。倫，類也。通云：金剛
J34nB296_p0041b08║王寶劍。
J34nB296_p0041b09║繕性
J34nB296_p0041b10║繕，治也。古之治道者，以知養怡，以怡養知，交相養而
J34nB296_p0041b11║和理出焉，所謂性也。道可治，性不可治也，治之則失
J34nB296_p0041b12║其性也。去性而從於心，則無以復其初也。通云：打
J34nB296_p0041b13║車即是，打牛即是。
J34nB296_p0041b14║繕性於俗學，以求復其初（至）物必失其性也。
J34nB296_p0041b15║役於學者俗學，役於思者俗思。恬養知，則無知而知；
J34nB296_p0041b16║知養恬，則知而無知。道與德也，性也，仁義禮樂皆是
J34nB296_p0041b17║也，忠亦猶是也，行不偏也。彼我各王而蒙己德，非德
J34nB296_p0041b18║之也。夫德則必有不冒者矣。大德不德，苟為冒之，是
J34nB296_p0041b19║物失其性也。通云：其施汝者，不名福田；供養汝者，
J34nB296_p0041b20║墮三惡道。
J34nB296_p0041b21║古之人在混芒之中（至）反其性情而復其初。
J34nB296_p0041b22║順之則惟恐其逆也，故不一也，降而下也。安之則惟
J34nB296_p0041b23║恐其不安也，故不順也，降而愈下也。離其道以為善，
J34nB296_p0041b24║險其德以為行，乃始去性而從心也。心與心搆，而知
J34nB296_p0041b25║識叢生，則大亂之道也。減其質也，溺其心也，無以復
J34nB296_p0041b26║厥初也。通云：教壞人家男女。
J34nB296_p0041b27║由是觀之（至）又何為哉。
J34nB296_p0041b28║道隱則世衰，世衰則道愈隱。道無以興乎世，世無以
J34nB296_p0041b29║興乎道也，雖不在山林，猶隱也，道不行也。古之人，其
J34nB296_p0041b30║可以有為而行也，則治反於一而化行無跡也；其不
J34nB296_p0041c01║可以有為而窮也，則深根寧極以待時也。通云：三
J34nB296_p0041c02║問茅屋一道神光，是何等人受用？
J34nB296_p0041c03║道固不小行（至）謂之倒置之民。
J34nB296_p0041c04║樂全故志得也，無以益其樂也，其儻來者寄也。軒冕
J34nB296_p0041c05║樂也，窮約樂也，樂彼猶樂此也。通云：何處不稱尊？
J34nB296_p0041c06║秋水
J34nB296_p0041c07║束於教者，不可以語道也。天地非大也，毫末非小也，
J34nB296_p0041c08║以道觀之，則何貴何賤，何少何多也。知道者達於理，
J34nB296_p0041c09║達理者明於權。火弗能熱，水弗能溺，寒暑弗能害，禽
J34nB296_p0041c10║獸弗能賊也。本乎天，位乎得，反要而語極也，反其真
J34nB296_p0041c11║也。有形者不如其無形也，風不如目，目不如心也。臨
J34nB296_p0041c12║大難而不懼者，勇也。道之至妙者，不可以智知也。管
J34nB296_p0041c13║未可以窺天，錐未可以指地也。曳尾於塗中，樂也。毋
J34nB296_p0041c14║以梁國嚇我也。子猶我也，我猶魚也，子知我，我知魚
J34nB296_p0041c15║也，是物之適也。通云：燈籠緣壁上天台。又云：藕絲
J34nB296_p0041c16║牽大象。
J34nB296_p0041c17║秋水時至（至）向之自多於水乎？
J34nB296_p0041c18║涇流大於兩涯，故不辨牛馬。河漲，溢也。尾間，即沃焦
J34nB296_p0041c19║山，海水泄處也。礨空，小穴也。稊，米稗也。人卒，謂人與
J34nB296_p0041c20║卒也。卒，廝養也。戰國之民多為兵，故屢稱人卒。海不
J34nB296_p0041c21║敢自多也，奈何哉其以河自多也？通云：雞棲鳳巢，
J34nB296_p0041c22║非其同類。
J34nB296_p0041c23║河伯曰：然則吾大天地（至）足以窮至大之域。
J34nB296_p0041c24║小非寡也，大非多也，量無窮也。遙者故也，望之難即
J34nB296_p0041c25║而不以為悶也。掇者今也，俯而取之而非可跂及也，
J34nB296_p0041c26║時無止也。得之不足喜，失之不足憂也。生無可樂，死
J34nB296_p0041c27║無可畏也。知也不如其無知也，生也不如其無生也。
J34nB296_p0041c28║通云：父母未生前，如何是你本來面目？
J34nB296_p0041c29║河伯曰：世之議者（至）約分之至也。
J34nB296_p0041c30║垺，廓也。殷，盛也。細不能視大，大不能視細也。不相及
J34nB296_p0042a01║也，勢也。雖然，其有形者也。有形者，言論及之，意致及
J34nB296_p0042a02║之者也。其不及者，道也。大人者，吾無以名之也。雖不
J34nB296_p0042a03║出於害人而亦不多仁恩，雖動不為利而亦不賤門
J34nB296_p0042a04║隸，是兩行也。不爭也，不讓也，事不借人，不多食力，何
J34nB296_p0042a05║其廉也，然不以貪污為賤也，是兩行也。雖殊俗而不
J34nB296_p0042a06║為矯異也，雖從眾而不習卑諂也，是兩行也。道人者，
J34nB296_p0042a07║無聞者也；至德者，不德者也；大人者，無己者也。約其
J34nB296_p0042a08║常分以為至也，吾無以名之也。通云：至人無己，靡
J34nB296_p0042a09║所不已。
J34nB296_p0042a10║河伯曰：若物之外（至）小大之家。
J34nB296_p0042a11║貴非貴也，賤非賤也，大非大也，小非小也。惡乎倪！惡
J34nB296_p0042a12║乎倪！有差數，有功分，有趣操，萬物盡等也。貴賤有時，
J34nB296_p0042a13║未可以為常也。梁，麗屋梁也，或曰車也。能為大，不能
J34nB296_p0042a14║細也。馬猶是也，鴟鵂猶是也，有能有不能也，萬物之
J34nB296_p0042a15║情也。歸休乎河伯！毋漫言貴賤，毋漫言大小也。通
J34nB296_p0042a16║云：不作貴，不作賤。
J34nB296_p0042a17║河伯曰：然則我何為乎（至）夫固將自化。
J34nB296_p0042a18║無為也，無不為也。反衍，反覆相衍也。大蹇，連連蹇蹇，
J34nB296_p0042a19║與道俱也。施而謝之，無所受也。參差，不一而行也。承，
J34nB296_p0042a20║接也。翼，相助也。任萬物之無方而我不宰也。短長，一
J34nB296_p0042a21║齊也。生死，不足恃也。虛滿，無其形也。年歲若遺，時一
J34nB296_p0042a22║往也。終則有始，天行也。動與變準也，時與化移也。無
J34nB296_p0042a23║為也，無不為也，夫固將自化也。通云：頭頭非取捨。
J34nB296_p0042a24║河伯曰：然則何貴於道耶（至）是謂反其真。
J34nB296_p0042a25║察安危，寧禍福，謹去就者，權也。本天以治人也。位於
J34nB296_p0042a26║得，故無不得也。蹢躅屈伸，無往而不得也。反物之要，
J34nB296_p0042a27║而語道之極也。任天而不任人也。去智與故，反其命
J34nB296_p0042a28║也。得其所得，而不以美名市也。通云：有權有實，有
J34nB296_p0042a29║照有用。
J34nB296_p0042a30║夔憐蚿蚿憐蛇（至）惟聖人能之。
J34nB296_p0042b01║夔一足，蚿多足，蛇無足，其行一也，然不如風也。風又
J34nB296_p0042b02║不如目，目又不如心也。有形者，不如其無形也。通
J34nB296_p0042b03║云：鐵牛無腳也須行。（問：「指我則勝我，趥我亦勝我，何也？」荅：「指我謂望風而止，趥我謂
J34nB296_p0042b04║躡風而行也，小不勝也。折大木，蜚大屋，則大勝也。」）
J34nB296_p0042b05║孔子遊於匡（至）請辭而退。
J34nB296_p0042b06║足於天者，人損不能入也。通云：睦州一隻草鞋。
J34nB296_p0042b07║公孫龍問於魏牟（至）乃逸而走。
J34nB296_p0042b08║幹，井梁也。甃，井壁也。虷，赤甲。虷、蟹皆旋於井，彼與科
J34nB296_p0042b09║斗，莫余若也。商蚷，馬蚿也，是蛙類也。壽陵，邑名。餘子，
J34nB296_p0042b10║小子也，未十六為餘子國。能，邯鄲所能也。學步者何
J34nB296_p0042b11║也？通云：邯鄲學唐步。又云：蝦跳不出斗。
J34nB296_p0042b12║莊子釣於濮水（至）吾將曳尾於塗中。
J34nB296_p0042b13║與為朽甲也，不如為龜息也。通云：參活句，不參死
J34nB296_p0042b14║句。
J34nB296_p0042b15║惠子相梁（至）子之梁國而嚇我耶。
J34nB296_p0042b16║練實，竹實也。庖人不治庖，尸祝不越俎而代，余無所
J34nB296_p0042b17║用天下為也。通云：三詔不起。
J34nB296_p0042b18║莊子與惠子遊於濠梁之上（至）我知之濠上也。
J34nB296_p0042b19║全矣，猶云果然也。請循其本，謂循其本論也。既已知
J34nB296_p0042b20║我知之而問我，是子知我也。子知我，我知魚也。濠上
J34nB296_p0042b21║之魚，猶濠上之我也。我知之濠上也魚亦我也，我亦
J34nB296_p0042b22║魚也。通云：鄂渚巖頭，華亭船子。
J34nB296_p0042b23║至樂
J34nB296_p0042b24║至樂無樂，至譽無譽。無為也，無不為也。生本無生也。
J34nB296_p0042b25║死生，晝夜也。死之樂，雖南面王不能過也。名止於實，
J34nB296_p0042b26║義設於適也。未嘗死，未嘗生也。從物化也。出於機，入
J34nB296_p0042b27║於機。通云：何不了取無生本無速乎？
J34nB296_p0042b28║天下有至樂（至）孰能得無為哉。
J34nB296_p0042b29║富貴壽，勞其形以為樂也，非至樂也。至樂，無為也。芒
J34nB296_p0042b30║芴，希夷也。職職，猶役役也。通云：寒山逢拾得。（問：「奚為奚
J34nB296_p0042c01║據？」荅：「為行也。據，止也。」問：「久憂不死？」荅：「長處憂患，盡形壽而不死也，何其苦也。」問：「足以活人？」荅：「適人之適，故
J34nB296_p0042c02║活人；不自適，故不活身也。」問：「蹲循勿爭？」荅：「諫之不入，蹲循而已，慎勿與爭也。蹲者，蹲踞；循者，因循厚自晦
J34nB296_p0042c03║也。」）
J34nB296_p0042c04║莊子妻死惠子弔之（至）故止也。
J34nB296_p0042c05║久與之居，子既長矣，老而身死，不哭而歌，抑胡忍也？
J34nB296_p0042c06║莊生曰：「吾始也亦未能免俗也，概然憮然也，徐而察
J34nB296_p0042c07║之，而後悟其無生也，是以止也。」歌哭一也。通云：勞
J34nB296_p0042c08║生惜死，是以死傷生也。
J34nB296_p0042c09║支離叔與滑介叔（至）我又何惡焉。
J34nB296_p0042c10║浸假而肘化為柳也，化及我也，何惡焉？通云：拄杖
J34nB296_p0042c11║子𨁝跳。
J34nB296_p0042c12║莊子之楚（至）復為人間之勞乎。
J34nB296_p0042c13║失理而死耶？誅而死耶？愧恥死耶？饑寒死耶？其以壽
J34nB296_p0042c14║命死耶？髑髏曰：「否也。子所言者，生之累也，死則否也。
J34nB296_p0042c15║死者無生也，南面王樂，不是過也。」以是知達生者之
J34nB296_p0042c16║無生也。司命，斗七星也。通云：粟畬裡去。
J34nB296_p0042c17║顏淵東之齊（至）是之謂條達而福持。
J34nB296_p0042c18║褚，布囊也。綆，所以為汲也。海鳥，爰居也。御，迓也。以己
J34nB296_p0042c19║養養鳥，不如以鳥養養鳥也。福，持多厚福也。通云：
J34nB296_p0042c20║闔國人追去不還。
J34nB296_p0042c21║列子行食於道（至）皆入於機。
J34nB296_p0042c22║予知汝，汝知予也。生無生也，死不死也。若果得其養
J34nB296_p0042c23║乎？予果得其歡乎？予與汝化也，猶物化也。化之類不
J34nB296_p0042c24║齊矣，有情無情皆是也。絕，水上塵也。蛙蠙之衣，苔所
J34nB296_p0042c25║化也。陵屯，陵之最高處也。陵舄，車前草也。鬱棲，糞壤
J34nB296_p0042c26║也。烏足，草名。蠐螬，虫名，胥即蝶也。鴝掇，虫名，虫裸生，
J34nB296_p0042c27║故其狀若蛻。乾魚骨，鳥名。蝶化虫，虫化鳥，皆物化也。
J34nB296_p0042c28║鳥之沫復為虫，斯彌是也。食醯，一名醯雞，即蠛蠓也。
J34nB296_p0042c29║蠛蠓生頤輅，頤輅生九猷，九猷生黃軦，黃軦生腐蠸，
J34nB296_p0042c30║腐蠸生瞀芮，皆虫類也。又化為草，草名羊奚。羊奚比
J34nB296_p0043a01║乎不筍，久竹則為青寧。青寧，虫也。程亦虫也，或曰豹
J34nB296_p0043a02║也，越人呼豹為程。馬，草名，俗為馬齒莧，或云馬也。馬
J34nB296_p0043a03║化為人，或云人亦草名，其形類人，故名也。有情無情，
J34nB296_p0043a04║交相化也。出於機，入於機也。非生也，非死也。通云：
J34nB296_p0043a05║雲光作牛，回途入妙。
J34nB296_p0043a06║達生
J34nB296_p0043a07║離形以養生者，全也。形全精復，與天一也，是純氣之
J34nB296_p0043a08║守也。物之造乎不形而止乎無所化也，用志不分也
J34nB296_p0043a09║重內而遺外也。牧羊者視其後而鞭之，因物之自然
J34nB296_p0043a10║也。為彘謀胡審，自為謀胡拙也，則養生者失也。鬼亦
J34nB296_p0043a11║物也，見之者非不祥也，死生一也。木雞全乎德也，蹈
J34nB296_p0043a12║水有道也。器猶是也，御猶是也，工倕猶是也。為而不
J34nB296_p0043a13║恃，長而不宰，至人之行也。通云：這裡監院房，那裡
J34nB296_p0043a14║典座房。生是不生之理。
J34nB296_p0043a15║達生之情者（至）精而又精，反以相天。
J34nB296_p0043a16║生之所無以為者，任之可也；知之所無奈何者，冥之
J34nB296_p0043a17║可也。物在而形不留也，形在而神不旺也。生不全也，
J34nB296_p0043a18║其來不能卻也，其去不可止也。若猶未免於為也，則
J34nB296_p0043a19║莫如遺世也，遺世故更生也。人受形於天地者也，合
J34nB296_p0043a20║而成體，適也。其散則反乎所自始也，與化移也。精之
J34nB296_p0043a21║又精，是以能相天也。通云：絕後再甦，欺君不得。
J34nB296_p0043a22║子列子問關尹（至）民幾乎以其真。
J34nB296_p0043a23║有形者皆物也，物與物何以相遠也？不物於物，物不
J34nB296_p0043a24║得而入也，得全於天也。干將、莫邪，不任殺也；飄瓦，無
J34nB296_p0043a25║心也。天之天也，德生也，非賊生也。通云：泥牛耕水
J34nB296_p0043a26║面。
J34nB296_p0043a27║仲尼適楚（至）痀僂丈人之謂乎。
J34nB296_p0043a28║揭竿而承蜩，膠其翼而取之，術也，然有道也。橛株，斷
J34nB296_p0043a29║木也。其拘如斷木，其執臂若楮枝，故累丸而不墜也，
J34nB296_p0043a30║神也。通云：立雪斷臂。
J34nB296_p0043b01║顏淵問仲尼（至）外重者內拙。
J34nB296_p0043b02║游者浮水而過，沒者泅入水際，沒而復出也。游者忘
J34nB296_p0043b03║水，摻舟便沒者忘舟，故未嘗見舟而已。善操也，覆卻
J34nB296_p0043b04║不以亂其中，故善暇也。注，射也。彈，棋類也。以瓦巧，以
J34nB296_p0043b05║鈞憚，以金殙。有所持則外重也，外重而內拙也。通
J34nB296_p0043b06║云：早知當腊汝脛。又云：何不鬥劣？
J34nB296_p0043b07║田開之見周威公（至）而不知為之戒者，過也。
J34nB296_p0043b08║操，拔。篲，猶擁篲，執箕帚也。堯牽羊，舜荷戈而隨之，逆
J34nB296_p0043b09║也；視其後而鞭焉，順也。縣薄門，縣帷。薄，閶閻下戶也。
J34nB296_p0043b10║高門下戶，行畢至也。養其內則或食其外，養其外則
J34nB296_p0043b11║或攻其內，不如順其自然而我不宰也。入而藏則己
J34nB296_p0043b12║內，出而陽則己外。柴立其中，稿木也，塗可畏也；衽席
J34nB296_p0043b13║之上，飲食之間，胡不知畏也？通云：看腳下。
J34nB296_p0043b14║祝宗人玄端以臨牢筴（至）所異彘者何也。
J34nB296_p0043b15║牢筴，圈檻也。腞楯，文縷之案。聚僂，筐筥也。謂死陷刑
J34nB296_p0043b16║戮也。所異於彘者則何也？通云：棺材裡瞠眼。
J34nB296_p0043b17║桓公田於澤（至）不終日而不知病之去也。
J34nB296_p0043b18║誒詒，倦失志也。忿滀，鬱而不通也。沈，泥中也。煩壤，糞
J34nB296_p0043b19║壤也。履也，髻也，雷霆也，倍阿也，鮭蠪也，泆陽也，罔象
J34nB296_p0043b20║也，崒也，夔也，徬徨也，委蛇也，或為物怪，或為鬼，或為
J34nB296_p0043b21║神也。惡見之，故病；喜則不知病之去也。因禍為福，故
J34nB296_p0043b22║喜也。鬼胡足惡也！通云：破灶墮。
J34nB296_p0043b23║紀渻子為王養鬥雞（至）反走矣。
J34nB296_p0043b24║嚮景則猶有應者也，疾視未忘也，無敢應而反走，故
J34nB296_p0043b25║全也。通云：烏雞雪上行。又云：咬人獅子。
J34nB296_p0043b26║孔子觀於呂梁（至）不知吾所以然而然，命也。
J34nB296_p0043b27║疑為有苦而欲死也，故沒於淵也，非也。蹈，水有道也。
J34nB296_p0043b28║齊，謂入與水齊也。汩者，沒而復出也。通云：入水見
J34nB296_p0043b29║長人。
J34nB296_p0043b30║梓慶削木為鐻（至）器之所以疑神者其是歟。
J34nB296_p0043c01║鐻，戎蠻所以貫耳。又鐘圜也。驚猶鬼神，謂非人力也。
J34nB296_p0043c02║不懷爵賞，故無公朝也。木有形有性。入山林，觀形性，
J34nB296_p0043c03║本乎木之自然也。自然者，天也。鐻見而加手焉，有成
J34nB296_p0043c04║鐻也。以天合天也。通云：雕琢不少。
J34nB296_p0043c05║東野稷以御見莊公（至）故曰敗。
J34nB296_p0043c06║中繩中規，雖纂組不能過也。御而射鉤，累百而猶不
J34nB296_p0043c07║止，馬力竭也，故敗也。密而不應，猶默而不應也。通
J34nB296_p0043c08║云：弄巧成拙。
J34nB296_p0043c09║工倕旋而蓋規矩（至）忘適之適也。
J34nB296_p0043c10║其旋也能蓋乎規矩，其指與物化而不以心稽也，故
J34nB296_p0043c11║一而不桎也，忘適之適也。通云：幾乎忘卻。
J34nB296_p0043c12║有孫休者（至）彼又烏能無驚乎哉。
J34nB296_p0043c13║為其事而靡所恃也，長養萬物而不尸其功也，此至
J34nB296_p0043c14║人之行也。款啟，猶言管窺也，見之少也。通云：疑則
J34nB296_p0043c15║別參。
J34nB296_p0043c16║山木
J34nB296_p0043c17║乘道德浮游，故物物而不物於物也。其生可樂也，其
J34nB296_p0043c18║死可葬也，虛己以遊世也，是大塗也。入獸不亂群也，
J34nB296_p0043c19║入鳥不亂行也，不求文以待形也，晏然體逝而終也。
J34nB296_p0043c20║吾惡乎守形而忘身也？毋自賢可也。通云：文殊、普
J34nB296_p0043c21║賢大人境界。
J34nB296_p0043c22║莊子行於山中（至）其惟道德之鄉乎。
J34nB296_p0043c23║夫子，莊子也。材與不材之間，則無累矣。萬物不齊也，
J34nB296_p0043c24║人倫不一也。我合而人且離我也，我成而人且毀我
J34nB296_p0043c25║也，我廉而人且挫我也，我尊而人且議我也，我有而
J34nB296_p0043c26║人且虧我也，我賢而人且謀我也，我不肖而人且欺
J34nB296_p0043c27║我也。胡可必哉！胡可必哉！通云：三腳驢子。
J34nB296_p0043c28║市南宜僚見魯侯（至）遊於大莫之國。
J34nB296_p0043c29║胥，相也。疏，遠也。無形倨，艮其身也。無留居，行其庭也。
J34nB296_p0043c30║無崖，故望崖而反也。有人，未忘乎人也。見有於人，未
J34nB296_p0044a01║忘乎己也。大莫，廣莫也。通云：鐵船入海。又云：休糧
J34nB296_p0044a02║不饑。
J34nB296_p0044a03║方舟而濟於河（至）其孰能害之。
J34nB296_p0044a04║呼張歙，謂疾呼張目作聲也。歙，合也，目已張復合也。
J34nB296_p0044a05║通云：不采無窮。
J34nB296_p0044a06║北宮奢為衛靈公賦斂（至）而況有大塗者也。
J34nB296_p0044a07║縣，鐘虡也。守一而已，無所設也。侗乎其愿而無識也，
J34nB296_p0044a08║儻乎其怠而若疑也。曲傅，回曲而附我也。窮，盡也。大
J34nB296_p0044a09║塗，通塗也。震為大塗。通云：借座燈王，請飯香積。
J34nB296_p0044a10║孔子圍於陳蔡之間（至）而況人乎。
J34nB296_p0044a11║意怠，海燕也。食有緒也，行有列也。其為道也，任其流
J34nB296_p0044a12║止而不自謂明也；其為居也，得其行列而不名其處
J34nB296_p0044a13║也。至人無聞也。通云：牛頭未見四祖。
J34nB296_p0044a14║孔子問子桑虖（至）固不待物。
J34nB296_p0044a15║假，地名。林回，假人也。布，猶施也。千金，人屬也。赤子，天
J34nB296_p0044a16║屬也。挹，損也。真冷，謂以真語告曉也。冷，曉也。或曰：叮，
J34nB296_p0044a17║嚀也。率情故不求文，緣形故待形也。足於己，無待於
J34nB296_p0044a18║物也。通云：皮膚脫落盡。
J34nB296_p0044a19║莊子衣大布而補之（至）徵也夫。
J34nB296_p0044a20║抩交讓木。原憲曰：「貧也，非病也。」通云：今年貧，錐也
J34nB296_p0044a21║無？
J34nB296_p0044a22║孔子窮於陳蔡（至）晏然體逝而終矣。
J34nB296_p0044a23║廣己而造於大，則己過矣；愛己而造於哀，則己不及
J34nB296_p0044a24║矣。始猶卒也，人猶天也，無二道也。泄，散也。與之偕行，
J34nB296_p0044a25║故天損不入也。爵祿並至，可謂榮矣。然物之利也，非
J34nB296_p0044a26║己也。命在外也，取之非吾有也。盜也，竊也。鷾鴯，即意
J34nB296_p0044a27║怠也。所不宜處則疾去，月不暇給也。落其實，不顧也。
J34nB296_p0044a28║襲諸人間，不得已也。不受人益也。禪，代也。人亦天也，
J34nB296_p0044a29║天亦人也。人不能及天者，性也。體逝而終者，聖人也。
J34nB296_p0044a30║通云：瀏陽不遠。
J34nB296_p0044b01║莊周遊乎雕陵之樊（至）吾所以不庭也。
J34nB296_p0044b02║殷，盛也。蟬惑於蔭，螳蜋惑於蟬，鵲惑於螳蜋，莊生惑
J34nB296_p0044b03║於鵲也。遊於栗林而忘真，乃為虞人者叱也，則見鵲
J34nB296_p0044b04║也，以見為累也，守形而忘身也。二類，謂利與害類也。
J34nB296_p0044b05║通云：莫眼花。
J34nB296_p0044b06║陽子之宋（至）安往而不愛哉。
J34nB296_p0044b07║美惡同形也。不自賢，則人愛之也。通云：一雙孤雁，
J34nB296_p0044b08║撲地高飛；一對鴛鴦，池邊獨立。