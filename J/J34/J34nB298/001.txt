J34nB298_p0095a01║
J34nB298_p0095a02║【圖】
J34nB298_p0095a03║
J34nB298_p0095a04║
J34nB298_p0095a05║
J34nB298_p0095a06║
J34nB298_p0095a07║
J34nB298_p0095a08║
J34nB298_p0095a09║
J34nB298_p0095a10║
J34nB298_p0095a11║
J34nB298_p0095a12║
J34nB298_p0095a13║
J34nB298_p0095a14║
J34nB298_p0095a15║
J34nB298_p0095a16║
J34nB298_p0095a17║
J34nB298_p0095a18║
J34nB298_p0095b01║【圖】
J34nB298_p0095b02║
J34nB298_p0095b03║
J34nB298_p0095b04║
J34nB298_p0095b05║
J34nB298_p0095b06║
J34nB298_p0095b07║
J34nB298_p0095b08║
J34nB298_p0095b09║
J34nB298_p0095b10║
J34nB298_p0095b11║
J34nB298_p0095b12║
J34nB298_p0095b13║
J34nB298_p0095b14║
J34nB298_p0095b15║
J34nB298_p0095b16║
J34nB298_p0095b17║
J34nB298_p0095b18║
J34nB298_p0095c01║【圖】
J34nB298_p0095c02║
J34nB298_p0095c03║
J34nB298_p0095c04║
J34nB298_p0095c05║
J34nB298_p0095c06║
J34nB298_p0095c07║
J34nB298_p0095c08║
J34nB298_p0095c09║
J34nB298_p0095c10║
J34nB298_p0095c11║
J34nB298_p0095c12║
J34nB298_p0095c13║
J34nB298_p0095c14║
J34nB298_p0095c15║
J34nB298_p0095c16║
J34nB298_p0095c17║
J34nB298_p0095c18║
J34nB298_p0096a01║屾峰憲禪師語錄卷一
J34nB298_p0096a02║門人（智質　智原）同編
J34nB298_p0096a03║住檇李古資聖寺語錄
J34nB298_p0096a04║康熙壬子歲八月望日入院。
J34nB298_p0096a05║山門。「開樓閣門，門門涉入；踏向上路，路路通霄。秪如
J34nB298_p0096a06║不恁麼來時如何？」卓拄杖，云：「丹霄騰彩鳳，銕鋸舞三
J34nB298_p0096a07║臺。」
J34nB298_p0096a08║佛殿。「你道我眉毛沒八字，我道你鼻孔失半邊，今朝
J34nB298_p0096a09║覿面相呈，畢竟如何回互？」良久，云：「刀斧斫不開。」
J34nB298_p0096a10║伽藍。「英雄佛子，不二丈夫。赤心片片，亙今亙古。雨過
J34nB298_p0096a11║苔階日卓午。」
J34nB298_p0096a12║祖師。「冷坐堆堆，嵩庭雪赤，抑逼將來，道箇不識。固聽
J34nB298_p0096a13║爾言，焉到今日？背手彎弓，當面著賊。咄！」
J34nB298_p0096a14║先老和尚像前。拈起香，云：「從上一隊老古錐，人人以
J34nB298_p0096a15║此為驗，卻又爭得？今日不肖兒孫亦以此為驗，獨較
J34nB298_p0096a16║些子。」遂燒，云：「須知遠煙浪，別有好商量。」
J34nB298_p0096a17║據室。「獅子窟原無異獸，旃檀林不生雜木。從來此處，
J34nB298_p0096a18║迥絕攀躋。摩希首羅，豎亞一目。好大哥，知時節。與麼
J34nB298_p0096a19║來，驢腰折。且道新長老據何宗旨？泥牛海底趁紅塵，
J34nB298_p0096a20║紙鷂爐中嚼生鐵。」
J34nB298_p0096a21║上堂。拈護法疏云：「楮墨未形已前，金剛眼睛卻被者
J34nB298_p0096a22║箇點出了也。且道是何章句？若未委悉，更煩剖露看。」
J34nB298_p0096a23║檀越疏。「晦堂木樨，南泉牡丹，相逢格外，我豈再三？」
J34nB298_p0096a24║同門疏。「千里同風，更須覿面。父父兄兄，金針玉線。」
J34nB298_p0096a25║本山疏。「離四句，絕百非，秪者是上上機。鸚鵡洲一腳
J34nB298_p0096a26║踢翻，黃鶴樓眾手扶起。」
J34nB298_p0096a27║師到法座，手指云：「喚作曲彔木床，一任諸人瞻觀；喚
J34nB298_p0096a28║作須彌燈王，誰敢正眼覷著？到山僧分上又作麼生？
J34nB298_p0096a29║踏著故鄉田地，步步不在別處。」便陞。拈香，云：「此一瓣
J34nB298_p0096a30║香，尊貴全超空劫，奇特極盡，今時爇向爐中，端為祝
J34nB298_p0096b01║延
J34nB298_p0096b02║今上皇帝聖壽萬年，恭願一人有慶，佛日無疆，萬國
J34nB298_p0096b03║攸寧，祖風遠振。此一瓣香，論君臣則黃閣簾垂，言父
J34nB298_p0096b04║子則紫羅帳合，普同供養散木師翁以上諸佛諸祖
J34nB298_p0096b05║大和尚，伏願在筵弘護，闔郡名賢，受佛祖以印心，現
J34nB298_p0096b06║宰官而說法。此一瓣香，清涼池裏澤成，大火聚中迸
J34nB298_p0096b07║出，將謂蓋天蓋地，徹古徹今，末後西子湖頭卻被箇
J34nB298_p0096b08║沒人情老漢掀髯一笑，只得瓦解冰消，和身靠倒，至
J34nB298_p0096b09║今不知是冤是恩，人天眾前拈出供養，即此堂上開
J34nB298_p0096b10║山第一代傳曹洞正宗二十八世愚菴先老和尚，用
J34nB298_p0096b11║酬法乳之恩。」天華和尚白椎竟，師云：「鉤章棘句，別日
J34nB298_p0096b12║商量，敵勝驚群，便請相見。」僧問：「向上宗乘，未敢特地
J34nB298_p0096b13║商量，斬新條令，一眾願觀施設。」師云：「親切莫過此問。」
J34nB298_p0096b14║進云：「三聖道：『逢人則不出，出則便為人』時如何？」師云：
J34nB298_p0096b15║「多處添些子。」進云：「興化道：『逢人則出，出則不為人』時
J34nB298_p0096b16║如何？」師云：「少處減些子。」進云：「今日和尚開堂又作麼
J34nB298_p0096b17║生？」師云：「上座試卜度看。」僧擬議，師便喝。問：「鳴鐘伐鼓，
J34nB298_p0096b18║咸知祝聖開堂；豎拂拈椎，畢竟明什麼邊事？」師云：「落
J34nB298_p0096b19║七落八。」進云：「恁麼則一句迥超諸佛祖，吹毛密展露
J34nB298_p0096b20║全機。」師云：「卻被闍梨鈍置。」迺云：「丹挂飄香，築破瞿曇
J34nB298_p0096b21║鼻孔；秋蟾吐耀，打翻達磨眼睛。握靈蛇，魔外潛蹤；懸
J34nB298_p0096b22║寶鏡，森羅遁質。到者裏，任是棒如雨點底德山、喝是
J34nB298_p0096b23║雷奔底臨濟，秪可傍觀，不敢正視。須知我太陽門下
J34nB298_p0096b24║不立主賓、別通尊貴，轉身就父、因明兼到，同時退位
J34nB298_p0096b25║朝君、權借正偏回互，起木人妙舞、聽石女高歌，頭頭
J34nB298_p0096b26║不露真機、法法全彰大用，此猶是我新豐門下舊時
J34nB298_p0096b27║茶飯。今日新資聖，更要捩轉關頭、掀翻陳案。」卓拄杖
J34nB298_p0096b28║一下，云：「拽新羅國與占波國鬥額。」復卓一下，云：「移南
J34nB298_p0096b29║岳山入天台山，肚裏燈籠露拄，拊掌呵呵大笑。正當
J34nB298_p0096b30║恁麼時，不居尊貴一句作麼生道？」良久，云：「渠不可作
J34nB298_p0096c01║太陽腳下兒孫不得。」天華和尚結椎，下座。（謝詞不錄）
J34nB298_p0096c02║中秋，小參。「曹谿指月，腕頭力氣用盡；靈山話月，口邊
J34nB298_p0096c03║白醭轉多。帶累西天東土，人人醉後添杯；西子湖清
J34nB298_p0096c04║歌妙舞，闔閭塚品竹彈絲。只有南湖風景，從來面目
J34nB298_p0096c05║天然；任伊淡抹濃粧，不宜隨人腳轉。資聖恁麼道，眾
J34nB298_p0096c06║中當佛法商量，鬚眉墮落；作世諦流布，平地喫交。而
J34nB298_p0096c07║今更要一手抬、一手搦去也。」以拂子打圓相，云：「夜明
J34nB298_p0096c08║簾外許汝轉身，資聖堂前不容立地。何故？恐汝諸人
J34nB298_p0096c09║他後道向者裏見來。」擿下拂子，下座。
J34nB298_p0096c10║小參。僧問：「眾香國裏藏身，資聖堂前露布，未審君臣
J34nB298_p0096c11║道合一句作麼生道？」師云：「萬年松蓋祝融峰。」進云：「問
J34nB298_p0096c12║答不無賓主句，請師格外顯全提。」師豎拂子，云：「此猶
J34nB298_p0096c13║是半提。」進云：「深領一問。」師云：「蒼天，蒼天。」迺云：「西風一
J34nB298_p0096c14║夜逼人寒，赤骨條條秪恁般，聖不收、凡不管，打鼓普
J34nB298_p0096c15║請大家看。」喝一喝，下座。
J34nB298_p0096c16║上堂。僧問：「拈椎豎拂，屈為今時，向上宗乘，請師直示。」
J34nB298_p0096c17║師云：「闍黎置問不易。」進云：「洞山五位不敢重論，浮山
J34nB298_p0096c18║九帶更煩垂答。」師云：「兔子有角，水牯無角。」進云：「如何
J34nB298_p0096c19║是正法眼藏帶？」師云：「露天石臼子。」「如何是佛法藏帶？」
J34nB298_p0096c20║師云：「黃河水自出崑崙。」「如何是理貫帶？」師云：「開口見
J34nB298_p0096c21║膽。」「如何是事貫帶？」師云：「南山雲，北山雨。」「如何是理事
J34nB298_p0096c22║縱橫帶？」師云：「十字街頭憨布袋。」「如何是屈曲垂帶？」師
J34nB298_p0096c23║云：「嫡血驗親。」「如何是妙協兼帶？」師云：「倒卓吹毛不露
J34nB298_p0096c24║鋒。」「如何是金針雙鎖帶？」師云：「錦上鴛鴦繡不成。」「如何
J34nB298_p0096c25║是平懷常實帶？」師便打。進云：「九帶已蒙師指示，當陽
J34nB298_p0096c26║一句少知音。」師云：「親口出親言。」舉：「湛祖問眾曰：『還有
J34nB298_p0096c27║問話者麼？若有，出來，秪要打草驚蛇。』一僧纔出，祖云：
J34nB298_p0096c28║『真是一場業地。』卓拄杖，下座。愚菴先師云：『者老漢圖
J34nB298_p0096c29║得一時俊快，不顧後日風波，者片地從古至今何曾
J34nB298_p0096c30║清淨得來？偶然一時打草，卻被者僧靠倒。』」師云：「看者
J34nB298_p0097a01║兩箇老漢如龍得水，難為把住；似虎靠山，未解放行。
J34nB298_p0097a02║今日不肖兒孫要圓者箇公案，還有問話者麼？不圖
J34nB298_p0097a03║打草驚蛇，直要拋磚引玉。」一僧纔出，師打，云：「要你出
J34nB298_p0097a04║來成得甚麼事？」便下座。
J34nB298_p0097a05║晚參。舉南泉斬貓話畢，師云：「馬頭澆水則易，馬尾接
J34nB298_p0097a06║水則難。趙州可謂克家之子，其如檢點將來，終非善
J34nB298_p0097a07║法。山僧也畜得一箇貓兒，拈向諸人，如何下手？」驀顧
J34nB298_p0097a08║左右，喝一喝，便下座。
J34nB298_p0097a09║開爐，上堂。僧問：「資聖堂中撾毒鼓，爽谿林下豎獅幢，
J34nB298_p0097a10║且道新豐一曲如何舉唱？」師云：「大眾側耳。」進云：「如何
J34nB298_p0097a11║是君？」師云：「煒煒煌煌。」「如何是臣？」師云：「雍雍肅肅。」「如何
J34nB298_p0097a12║是君視臣？」師云：「屈屈垂垂。」「如何是臣向君？」師云：「綿綿
J34nB298_p0097a13║密密。」「如何是君臣道合？」師云：「合時無道。」僧禮拜，師噓
J34nB298_p0097a14║噓。問：「放行則天回地轉，把住則海晏河清，即今把住
J34nB298_p0097a15║是？放行是？」師云：「是什麼？」進云：「三聖道：『逢人則不出，出
J34nB298_p0097a16║則便為人』時如何？」師云：「問取三聖。」進云：「興化道：『逢人
J34nB298_p0097a17║則出，出則不為人』又作麼生？」師云：「問取興化。」進云：「和
J34nB298_p0097a18║尚即今是為人耶？不為人耶？」師打云：「你道是為人耶？
J34nB298_p0097a19║不為人耶？」進云：「拈起一枝無孔笛，臨風顛倒兩頭吹。」
J34nB298_p0097a20║師云：「不柰船何，打破戽斗。」趙湛遇居士問：「十五日已
J34nB298_p0097a21║前事作麼生？」師云：「何不早恁麼問？」進云：「十五日已後
J34nB298_p0097a22║事又作麼生？」師云：「臨崖看滸眼。」進云：「即今事又作麼
J34nB298_p0097a23║生？」師云：「不妨疑著。」進云：「金風體露，殿角生涼。」師云：「冬
J34nB298_p0097a24║行春令。」師卓拄杖，云：「即今薦得是第二句、第三句，諸
J34nB298_p0097a25║人自領出去。要知第一句麼？山僧未開口前卻被露
J34nB298_p0097a26║柱勘破了也。還有人勘破露柱麼？」喝一喝，云：「畫蛇添
J34nB298_p0097a27║足。雖然如是，盡法無民。拈卻炙脂帽、脫去鶻臭布衫，
J34nB298_p0097a28║有甚麼過？山僧恁麼道，落在半途，未是到家極則事。
J34nB298_p0097a29║要知極則事麼？問取堂中第一座。」舉：「湛祖上堂云：『以
J34nB298_p0097a30║大圓覺為我伽藍，身心安居平等性智。既平等已，直
J34nB298_p0097b01║以十方微塵剎土總是一箇道場，過去無量劫不曾
J34nB298_p0097b02║結、未來無量劫不曾解，生死也在裏許、涅槃也在裏
J34nB298_p0097b03║許，乃至是非得失、邪正聖凡、解脫不解脫、輪迴不輪
J34nB298_p0097b04║迴總在裏許，於中還有你用心處？有你計校處？』」師云：
J34nB298_p0097b05║「者老漢聲騰海宇、價重人天，伎倆秪得如是，帶累兒
J34nB298_p0097b06║孫不成計校。汝等諸人還計校得麼？更為頌出：老漢
J34nB298_p0097b07║頂門不踏竅，解哭如何不解笑？解哭不解笑，塞卻雙
J34nB298_p0097b08║耳甕裏叫。」
J34nB298_p0097b09║早參。「今朝十月朔，佛法開口錯，只擔七事憂，還慮三
J34nB298_p0097b10║餐薄。水旱既頻仍，飛蝗復兇虐，自慚一力無，不吐元
J34nB298_p0097b11║字腳。法堂任草深，佛祖填溝壑，停撾法昌鼓，且用清
J34nB298_p0097b12║平杓。千七百葛藤，言言盡糟魄，有甚向上機？人天眼
J34nB298_p0097b13║開鑿。生死到頭來，靈龜生脫殼。資聖少叢林，慣觸忤
J34nB298_p0097b14║先學，一任舉諸方，任諸方卜度。」驀豎拂子，云：「秪有者
J34nB298_p0097b15║些子，天地同寥廓。」便下座。
J34nB298_p0097b16║普請擇菜，小參。拈起拂子，云：「秪者一莖，不是後園驢
J34nB298_p0097b17║吃，豈從谿澗流來？未肯親自栽培，到底鮮能知味。拈
J34nB298_p0097b18║起也，根株不斷，信手斬除；放下也，枝葉廉纖，和身抖
J34nB298_p0097b19║擻。半青半黃，揚下搕[搕-去+(天/非)]堆，那怕爛卻；不濕不乾，打疊
J34nB298_p0097b20║虀甕裏，正好淹殺。不到乾爆爆地，未許水漉漉地。果
J34nB298_p0097b21║能食時，不嚙一莖，方可歲月消磨百甕。資聖恁麼，
J34nB298_p0097b22║與他古人至道無難，唯嫌揀擇，畢竟如何折合？」良久，
J34nB298_p0097b23║云：「喚出祖師來，也少他一莖不得。」擿拂子，下座。
J34nB298_p0097b24║除夕，晚參。拈拄杖，云：「天下叢林逗到今夜，謂之臘月
J34nB298_p0097b25║三十，不管迷悟、聖凡、是非、善惡、主賓、內外，總教一齊
J34nB298_p0097b26║放參。有箇不解放參底，猛地出來道：『和尚欺人太煞，
J34nB298_p0097b27║某甲從無量劫來不解放倒，用參作麼？』山僧便問：『是
J34nB298_p0097b28║阿那箇？有甚伎倆？試吐露看。』便揚聲，曰：『拄地撐天秪
J34nB298_p0097b29║者頭，打開活路儘風流，條條赤體無回互，倒卓毘盧
J34nB298_p0097b30║頂上遊。』山僧撥眼一看，原來不是別箇木上座。」卓一
J34nB298_p0097c01║下，云：「善哉木上座，巧能得佛智，珍重見聞者，分明秖
J34nB298_p0097c02║者是。」卓一卓，下座。
J34nB298_p0097c03║元旦，上堂。僧問：「第一義諦，某甲不敢造次，新年頭佛
J34nB298_p0097c04║法還許商量也無？」師云：「山僧刮目相待。」進云：「昨夜燈
J34nB298_p0097c05║籠與露柱交參，屬第幾機？」師打，云：「莫嫌造次。」進云：「且
J34nB298_p0097c06║喜今朝是元日。」師云：「何勞注腳？」問：「凡聖性無別，君臣
J34nB298_p0097c07║體是殊。如何是君？」師云：「無人得親近。」「如何是臣？」師云：
J34nB298_p0097c08║「奉重在今時。」「如何是君視臣？」師云：「萬方忘化德，一體
J34nB298_p0097c09║感群功。」「如何是臣向君？」師云：「不辯雍熙氣，安知造化
J34nB298_p0097c10║心？」「如何是君臣道合？」師良久。進云：「恁麼則天下太平，
J34nB298_p0097c11║萬物蒙恩去也。」師亦良久，乃云：「也大奇，也大奇，新年
J34nB298_p0097c12║佛法不思議。人云只有天在上，我道更無山與齊。無
J34nB298_p0097c13║山可齊即且從，敢問大眾：還識得天麼？不是浩浩其
J34nB298_p0097c14║天，亦非鳶飛戾天。」驀起身，云：「仰今
J34nB298_p0097c15║皇帝德，處處樂堯年。」喝一喝，下座。
J34nB298_p0097c16║小參。「今朝二月一日，雨洗石頭骨出。落梅片片沾泥，
J34nB298_p0097c17║嫩柳絲絲吐碧。光陰暗地催人，脈脈齒疏頭白。自肯
J34nB298_p0097c18║撒手懸崖，放下腰包雨笠。露柱夜半懷胎，燈籠日出
J34nB298_p0097c19║上壁。新羅驀地翻身，拽取占波鬥額。若作奇特商量，
J34nB298_p0097c20║地獄如射箭入。」喝一喝，下座。
J34nB298_p0097c21║誕日，上堂。僧問：「人人有箇生緣，且道不涉生緣底來
J34nB298_p0097c22║如何相接？」師云：「從來疑者漢。」僧便禮拜，師云：「瓦解冰
J34nB298_p0097c23║消。」問：「和尚春秋，一眾咸知，堂中聖僧知年多少？」師豎
J34nB298_p0097c24║拂子，云：「與者箇不別。」進云：「虛空年多少？」師云：「兩箇。」進
J34nB298_p0097c25║云：「恁麼則和尚壽量不異虛空。」師云：「依樣葫蘆畫不
J34nB298_p0097c26║成。」進云：「只得瞻禮去也。」師云：「大隨道的。」迺云：「父母非
J34nB298_p0097c27║我親，誰是最親者？諸佛非我道，誰是最道者？那吒析
J34nB298_p0097c28║骨拆肉，不借他力；達磨分髓分皮，密在汝邊。未生面
J34nB298_p0097c29║目，描畫難成；纔落今時，見聞莫及。得之於心，伊蘭作
J34nB298_p0097c30║旃檀之樹；失之於旨，甘露乃蒺藜之園。但領目前，莫
J34nB298_p0098a01║求心外，聖情不立，凡見全消。不見永嘉道：『不離當處
J34nB298_p0098a02║常湛然，覓即知君不可見。取不得，捨不得，不可得中
J34nB298_p0098a03║秪麼得。』且道不可得中如何是得底道理？」卓拄杖，云：
J34nB298_p0098a04║「釋尊得之，四月八日稱尊三界；普尊得之，二月十九
J34nB298_p0098a05║克證圓通；慈氏得之，補處當來；鶖子得之，速超餘漏；
J34nB298_p0098a06║人天得之，增長十善；三途得之，永斷輪迴；盡大地情
J34nB298_p0098a07║無情得之，齊臻佛性，同住真常；現前諸人得之，各各
J34nB298_p0098a08║自知，心遍十方，量周法界，主微塵裏轉大法輪，於一
J34nB298_p0098a09║毛端現寶王剎。且道山僧今日又作麼生？」卓一下，云：
J34nB298_p0098a10║「五月五日年年度，者回懶著娘生褲，虛空背上架鞦
J34nB298_p0098a11║韆，烈燄堆中看競渡。」復卓一卓，下座。
J34nB298_p0098a12║說戒，上堂。僧問：「拈出火裏眉毛，未敢輕問。和尚今日
J34nB298_p0098a13║說戒，請問如何是戒？」師云：「搭衣持缽。」進云：「如何是定？」
J34nB298_p0098a14║師云：「鬼窟裏作活計。」進云：「如何是慧？」師云：「山僧從來
J34nB298_p0098a15║懵董。」進云：「戒、定、慧與火裏眉毛相去多少？」師云：「上座
J34nB298_p0098a16║拈得出麼？」進云：「四眾瞻仰有分。」師云：「謾山僧即得。」進
J34nB298_p0098a17║云：「若無舉鼎拔山力，千里烏錐不易騎。」師云：「阿誰分
J34nB298_p0098a18║上事？」僧一喝，師便打。問：「千聖不傳之的旨，請師傍通
J34nB298_p0098a19║一線。」師云：「我若向汝道，則辜負千聖。」進云：「恁麼則密
J34nB298_p0098a20║不通風去也。」師云：「早成露布。」僧禮拜，師乃喝一喝，云：
J34nB298_p0098a21║「過去諸如來，斯門已成就；現在諸菩薩，今各入圓明；
J34nB298_p0098a22║未來修學人，當依如是法。於斯會得，水流花開，著著
J34nB298_p0098a23║顯當人受用；雲興雨霽，頭頭露本地風光。撮莖草，現
J34nB298_p0098a24║丈六金身；拈粒米，藏大千世界。直須橫該豎抹，那容
J34nB298_p0098a25║播兩掂觔？因齋慶贊，偶爾成文；竿頭隨身，逢場作戲。
J34nB298_p0098a26║諸人還委悉麼？其或不然，今日諸沙彌求進具戒，巨
J34nB298_p0098a27║上座請山僧陞座，少間登壇說戒之後，各各須要持
J34nB298_p0098a28║缽過堂。」喝一喝，下座。
J34nB298_p0098a29║小參。僧問：「若能轉物，即同如來。如何是轉底道理？」師
J34nB298_p0098a30║拈拄杖，云：「不可喚作拄杖。」進云：「秪如世尊睹明星悟
J34nB298_p0098b01║道，還轉也無？」師云：「不可不喚作拄杖。」進云：「恁麼則隨
J34nB298_p0098b02║和尚轉耶？」師云：「瞎卻天下人眼。」僧一喝，師便打。舉殃
J34nB298_p0098b03║崛尊者產難因緣畢，師云：「長者家產難，幸得殃崛傳
J34nB298_p0098b04║言，一時分娩。昨夜露柱懷胎，產下箇南山鱉鼻，畢竟
J34nB298_p0098b05║承誰恩力？有人道得得力句，許汝灑灑地作箇了事
J34nB298_p0098b06║衲僧；其或不然，飢時遇膳，渴時遇漿，不妨處處疑著。」
J34nB298_p0098b07║寒食，小參。「此事不是說不得底，說不得是無句；不是
J34nB298_p0098b08║說得底，說得是有句。不落有無現前，諸人試道看。」良
J34nB298_p0098b09║久，云：「有無總道不得，卻被有無礙是死句；有無總道
J34nB298_p0098b10║得，不被有無礙，落在半途。道有之時，纖塵不立；道無
J34nB298_p0098b11║之時，萬法齊彰。不落有無，情解俱遣，纔是活句。且道：
J34nB298_p0098b12║作麼生是透活句？」拂一拂，云：「東風匝地逢寒食，雨洗
J34nB298_p0098b13║桃花萬戶春。」
J34nB298_p0098b14║五月，分衛，小參。「來朝五月五，家家門前懸艾虎，茅山
J34nB298_p0098b15║道士賣靈符，打破葫蘆叫冤苦。張真人與王元帥特
J34nB298_p0098b16║地商量道：『近日諸方乞食，塞巷填街，秪是覷不見資
J34nB298_p0098b17║聖長老。』大眾！你道他兩箇俗漢不顧自家活計便恁
J34nB298_p0098b18║麼問，意在於何？會得底，依例出隊；不會底，只消覓得
J34nB298_p0098b19║鬍鬚赤，不須更覓赤鬚鬍。」擿拂子，下座。
J34nB298_p0098b20║晚參。拈竹篦子畫一畫，云：「江西來也在者裏，河南來
J34nB298_p0098b21║也在者裏，四川、八閩來也在者裏，山東、山西來也在
J34nB298_p0098b22║者裏。秪如有一人總不恁麼來，且道安放何處？」放下
J34nB298_p0098b23║竹篦，云：「煙霞生背面，星月繞檐楹。」
J34nB298_p0098b24║結夏，小參。舉：「洞山老祖示眾云：『秋初夏末，兄弟或東
J34nB298_p0098b25║去、西去，直須向萬里無寸草處去。』良久，云：『秪如萬里
J34nB298_p0098b26║無寸草處作麼生去？』有僧舉似石霜，霜云：『何不道出
J34nB298_p0098b27║門便是草？』」師云：「諸兄弟！如今腳跟下遍地荊棘，擬向
J34nB298_p0098b28║萬里無寸草處去，大難，大難！縱使踏破幾緉草鞋，究
J34nB298_p0098b29║竟不離者裏，不如本分好。諸兄弟！要識洞山麼？」拍禪
J34nB298_p0098b30║床左邊一下。「要識石霜麼？」拍禪床右邊一下。「秪如更
J34nB298_p0098c01║有箇道『不出門亦是草漫漫地』，又作麼生會？若向者
J34nB298_p0098c02║裏透得，許汝開粥鍋度夏；其或不然，根塵流注髑髏
J34nB298_p0098c03║穿，晝夜惺惺要防賊。」喝一喝，下座。
J34nB298_p0098c04║示眾。舉：「法昌示眾云：『夜半烏雞誰捉去？石女無端遭
J34nB298_p0098c05║指註，空王令下急搜求，惟心便作軍中主。雲門長驅
J34nB298_p0098c06║溈山隊伍，列五位槍旂，布三玄戈弩，藥山持刀，青原
J34nB298_p0098c07║荷斧，石鞏彎弓，禾山打鼓，陣排雪嶺長蛇，丘屯黃蘗
J34nB298_p0098c08║飛虎，木馬帶毛烹，泥牛和角煮，賞三軍，犒師旅，打葛
J34nB298_p0098c09║藤，分露布，截海揚塵，橫山𢿥土，擊玄關，除檄路，多少
J34nB298_p0098c10║平人受辛苦，無邊剎海競紛紛，三界聖凡無覓處。無
J34nB298_p0098c11║覓處，還知否？昨夜雲收天宇寬，依然帶月啼高樹。』」師
J34nB298_p0098c12║云：「者箇烏雞原是家中故物，任渠霜天月夜高唱低
J34nB298_p0098c13║鳴，無端被法昌老子一趁，直得羅籠不住、呼喚不回，
J34nB298_p0098c14║帶累一隊老古錐擾動乾坤，尋覓不得。」驀豎拂子，云：
J34nB298_p0098c15║「原來卻在者裏。」遂擿下，云：「月高不肯啼深樹，霄漢曾
J34nB298_p0098c16║經抱卵歸。」
J34nB298_p0098c17║除夕，晚參。「年窮歲盡，更無奇特事與諸人商量。拄杖
J34nB298_p0098c18║子應聲近前，曰：『有奇特事啟和尚。昨見陳年壁上桃
J34nB298_p0098c19║符扭痛儺神鼻孔，儺神奮力跳上石敢當頂門大叫
J34nB298_p0098c20║苦屈，桃符曰：「甚麼時節許你攙行奪市？」儺神大笑，道：
J34nB298_p0098c21║「一向受你謾昧，臘月三十日到來也須讓我一籌。」桃
J34nB298_p0098c22║符秪得唯唯而退，仍舊聳身上壁，拄杖子依然立地。』
J34nB298_p0098c23║諸兄弟！都是參玄人，到此莫鹵莽，逗到大盡夜，看看
J34nB298_p0098c24║無處躲。」卓拄杖，下座。
J34nB298_p0098c25║元日，上堂。「今朝丙辰元旦日，此事從來無固必，床頭
J34nB298_p0098c26║夜半日輪紅，天曉原來地下溼。叢林闔眾盡知時，伐
J34nB298_p0098c27║鼓鳴鐘頌北極，黃金瓦礫盡增輝，敢保頭頭諸事吉。
J34nB298_p0098c28║兩廊廚庫謁僧堂，佛殿山門相對揖，重教日用任騰
J34nB298_p0098c29║騰，摩訶般若波羅密。倘眾中有箇出來道：『堂中聖僧
J34nB298_p0098c30║為甚麼不在裏許？』山僧便向他道：『來日更須下一光
J34nB298_p0099a01║供養。』」下座。
J34nB298_p0099a02║上堂。「諸禪德識得一道平當，便是無限奇特。穿衣喫
J34nB298_p0099a03║飯，騰耀古今；放尿屙矢，多少諦當。所謂似地擎山，不
J34nB298_p0099a04║知山之孤峻；如石含玉，不知玉之無瑕。山僧恁麼道，
J34nB298_p0099a05║已為諸人入泥入水。珍重！諸禪本自無文，慎勿雕鐫
J34nB298_p0099a06║刓劂。」喝一喝，便下座。
J34nB298_p0099a07║晚參。拈拄杖，云：「諸兄弟！甚時節直須撒町去畦，何用
J34nB298_p0099a08║循途守轍？肚皮寬如布袋，佛祖難容；腳板闊似金剛，
J34nB298_p0099a09║虛空嫌礙。器度如是，纔知千七百則原來蝦跳不出
J34nB298_p0099a10║斗，三十三人何曾甕裏走失鱉？你更如何若何，眼裏
J34nB298_p0099a11║重新著屑。」卓拄杖一下，云：「背手彎弓，當面著賊。」
J34nB298_p0099a12║冬至，上堂。僧問：「一陽纔動，大地春生。請問和尚：如何
J34nB298_p0099a13║是陽春一曲？」師云：「耀古騰今。」進云：「僧問古德：『日長多
J34nB298_p0099a14║少？』云：『長一線。』一線且置，敢問今日佛法長多少？」師云：
J34nB298_p0099a15║「誰敢論量？」進云：「天上有星皆拱北，人間無水不朝東。」
J34nB298_p0099a16║師云：「杓卜聽虛聲。」乃云：「葭管飛灰一氣新，山河豈是
J34nB298_p0099a17║眼中塵？衲僧鼻孔重添楔，漏洩東君一段春。冬至月
J34nB298_p0099a18║頭，賣被買牛；冬至月尾，賣牛買被。今年冬至，喜得不
J34nB298_p0099a19║在月頭、不在月尾，更不在月中，說甚牛被賣與不賣？
J34nB298_p0099a20║衲僧家既不受囊藏，阿誰蓋覆得你？不犯苗稼，阿誰
J34nB298_p0099a21║拘管得你？到諸方則得，若到資聖門下，更須一一按
J34nB298_p0099a22║過始得。」卓拄杖，云：「自從得合桑林舞，游刃恢恢恁地
J34nB298_p0099a23║閒。」
J34nB298_p0099a24║上堂。「也大奇，也大奇，無情說法不思議。」以拂子指前
J34nB298_p0099a25║曰：「此是亮鬲。」指後曰：「此是屏風。」左右指云：「此是露柱。
J34nB298_p0099a26║更要說甚麼法？」便下座。
J34nB298_p0099a27║解制圓戒剃度上堂。僧問：「昔日世尊睹明星悟道，即
J34nB298_p0099a28║今和尚見箇甚麼？」師云：「說似諸人即不中。」進云：「世尊
J34nB298_p0099a29║以此為驗，和尚以何為驗？」師云：「驗你祖先。」進云：「畢竟
J34nB298_p0099a30║還有優劣也無？」師云：「一任闍黎顛倒。」進云：「和尚得恁
J34nB298_p0099b01║麼瞥地？」師云：「莫謗他好。」乃云：「資聖結則大千世界同
J34nB298_p0099b02║時結，資聖解則大千世界同時解，須知時節在山僧
J34nB298_p0099b03║手裏。」拈拄杖云：「三乘四果，脫三界證寂滅在者箇時
J34nB298_p0099b04║節；四生六趣，越生死出輪迴在者箇時節；行童沙彌，
J34nB298_p0099b05║剃度入大僧在者箇時節；釋迦老子，睹明星悟道在
J34nB298_p0099b06║者箇時節；乃至三世諸佛、歷代祖師，降生入滅、證道
J34nB298_p0099b07║轉法輪都在者箇時節。識得者箇時節，便識得三世
J34nB298_p0099b08║諸佛、歷代祖師降生入滅、證道轉法輪底時節。諸人
J34nB298_p0099b09║還識得者箇時節麼？」卓拄杖云：「下坡不走，快便難逢。」
J34nB298_p0099b10║便下座。
J34nB298_p0099b11║晚參。舉：「雲菴和尚示眾云：『洞山門下，八凹九凸，交交
J34nB298_p0099b12║加加，屈屈曲曲，崎崎嶇嶇，嵲嵲屼屼，水雲掩映，煙嵐
J34nB298_p0099b13║重疊，觀者、遊者，十人、九人，舉步便迷卻路頭也。其中
J34nB298_p0099b14║莫有不迷者麼？』乃喝云：『且道洞山路頭在甚麼處？』」師
J34nB298_p0099b15║云：「從來驀直走大路，無人能到，何況如是凹凸屈曲、
J34nB298_p0099b16║崎嶇嵲屼，要人不迷卻路頭？洞山可謂南行北轍，大
J34nB298_p0099b17║似鬼門上貼卦。末後又道：『洞山路頭在什麼處？』早是
J34nB298_p0099b18║自家迷卻了也。若較資聖太遠在。者裏山門八字打
J34nB298_p0099b19║開，南通杭紹、北通蘇、西接吳興一帶大路，不管船來、
J34nB298_p0099b20║陸來，跨入山門便好開單展缽。但只要問你：路頭從
J34nB298_p0099b21║何處來？未跨船舷，腳跟下好與三十棒。何故？我曾向
J34nB298_p0099b22║人家屋檐下過，不敢輕汝方來。大眾！久立，珍重。」
J34nB298_p0099b23║小參。拈拄杖云：「若據一大藏教，是箇轉句；若據祖師
J34nB298_p0099b24║門下，是箇險句。須知轉路中有險路，險路中有轉路。」
J34nB298_p0099b25║僧出問：「如何是險路中轉路？」師橫按拄杖。進云：「如何
J34nB298_p0099b26║是轉路中險路？」師豎起拄杖。僧擬議，師便打，退歸方
J34nB298_p0099b27║丈。
J34nB298_p0099b28║小參。「倒一說，眉毛不用重撕結；對一說，鼻孔依然失
J34nB298_p0099b29║一橛。無言童子唱哩囉，始終不落非關舌。無頭無尾，
J34nB298_p0099b30║非心非佛，一等指鹿為馬，三人證龜成鱉，杜宇無勞
J34nB298_p0099c01║漫啼血。」
J34nB298_p0099c02║早參。師彈指云：「禪客相逢只彈指，此是能有幾人知？
J34nB298_p0099c03║要問諸人：如何是此心？」僧出禮拜云：「相識滿天下，知
J34nB298_p0099c04║心能幾人？」師云：「何得把髻投衙？」僧云：「謾某甲不得。」師
J34nB298_p0099c05║彈指云：「相去多少？」僧舉坐具云：「不離者箇。」師云：「慚惶
J34nB298_p0099c06║不少。」乃云：「達磨不解安，二祖不解覓，煮豆燃豆萁，豆
J34nB298_p0099c07║在釜中泣，笑殺當年馬簸箕，說非不了又說即，累人
J34nB298_p0099c08║千古不甘休，胡餅重重要討汁。住！住！且道顏淵、閔子
J34nB298_p0099c09║騫、子貢、子游、子夏者一隊不農不圃漢，終日浩浩地
J34nB298_p0099c10║商量箇甚麼？」擿拂子云：「錮鏴。」
J34nB298_p0099c11║上堂。卓拄杖云：「不謾諸上座。」良久，云：「都是自謾諸上
J34nB298_p0099c12║座。此話有兩種負墮：負墮處麤，二乘見之如隔羅縠；
J34nB298_p0099c13║負墮處細，佛祖猶隔一關在。諸人檢別得出，山僧在
J34nB298_p0099c14║你腳跟下；檢別不出，莫怪山僧麤糙。」以拄杖卓兩卓，
J34nB298_p0099c15║下座。
J34nB298_p0099c16║開爐，上堂。「時節若至，其理自彰。山門佛殿，廚庫僧堂，
J34nB298_p0099c17║暮鼓晨鐘，粥梆飯板，已為諸人徹困，更要山僧好肉
J34nB298_p0099c18║剜瘡作麼？雖然，不隨漁父引，爭得見波濤？」卓拄杖一
J34nB298_p0099c19║下，云：「總在裏許。若更如何若何，緊峭草鞋重起。」
J34nB298_p0099c20║上堂。「教中道：『諸佛之所護念。』且道護念箇什麼？」顧視，
J34nB298_p0099c21║云：「勸君更盡一杯酒，西出陽關無故人。」便下座。
J34nB298_p0099c22║臘八日，上堂。僧問：「雪覆萬年松徑，雲遮一帶峰巒，為
J34nB298_p0099c23║復是人耶？境耶？」師云：「青天影倒卓。」進云：「恁麼則木雞
J34nB298_p0099c24║啼子夜，芻狗吠天明。」師云：「白日泛黃河。」進云：「拈出一
J34nB298_p0099c25║枝無孔笛，等閒吹出萬年聲。」師云：「是何音律？」僧擬議，
J34nB298_p0099c26║師打，云：「不是知音。」問：「今朝臘月初八，箇箇暗中摸索，
J34nB298_p0099c27║正覺山前親切句，未曾拈出請師宣。」師云：「罕逢穿耳
J34nB298_p0099c28║客，多遇刻舟人。」進云：「某甲話在。」師云：「幽州猶是可，最
J34nB298_p0099c29║苦是新羅。」進云：「即得禮拜了退。」師云：「山僧今日失利。」
J34nB298_p0099c30║乃云：「明星當午現，夜半正詴訛，笑破瞿曇面，無風匝
J34nB298_p0100a01║地波。」拈起拄杖，云：「者箇是明星，阿誰不睹？」顧左右，云：
J34nB298_p0100a02║「更不可矢上加尖。」卓一下，云：「只得誑惑大眾一上。不
J34nB298_p0100a03║見道：十世古今，始終不離於當念；無邊剎境，自他不
J34nB298_p0100a04║隔於毫端。情與無情同體，世出世間平等，靈山會上
J34nB298_p0100a05║不異今朝，香積國中還齊昔日。世尊面目，去今壬子
J34nB298_p0100a06║二千六百餘年，證道轉輪、降生入滅，覓一絲毫頭許
J34nB298_p0100a07║起處住相了不可得，那容西乾四七、東震二三、天下
J34nB298_p0100a08║老和尚，鼓弄舌頭、扭捏鼻孔，以至末學後昆打瓦鑽
J34nB298_p0100a09║龜、說青道白？雖然，事無一向，資聖今日劈開大路，腳
J34nB298_p0100a10║下無私，與現前大眾同登解脫覺場去也。且道：無私
J34nB298_p0100a11║一句端的如何？」卓拄杖，云：「天高群象肅，海闊百川朝。」
J34nB298_p0100a12║下座。
J34nB298_p0100a13║除夕，小參。「歲窮年盡，一片祖翁田地洎合荒卻半邊，
J34nB298_p0100a14║欲得犁鋤連夜出，不免諸人怪笑。資聖冬行春令，秪
J34nB298_p0100a15║得放置一邊，且說家嘗澹話。山僧自入院已來，頻仍
J34nB298_p0100a16║潦旱，帶累一院淡薄，自慚薄福，何暇東語西語？逗到
J34nB298_p0100a17║大盡夜，且喜無事，舉則舊葛藤，權了歲除人事。昔日，
J34nB298_p0100a18║香巖道：『去年貧，未是貧；今年貧，始是貧。去年貧，猶有
J34nB298_p0100a19║卓錐之地；今年貧，連錐也無。』香巖老子恁麼道，只見
J34nB298_p0100a20║錐頭利，不見鑿頭方。資聖當時若見，更要問他覓錐
J34nB298_p0100a21║在。山僧與麼道，倘有傍不肯底出來道：『和尚只見錐
J34nB298_p0100a22║頭利，不見鑿頭方。』資聖座下有者衲子，山僧今夜不
J34nB298_p0100a23║掇退果桌；如無，掇退果桌去也。」掀翻法座，歸方丈。
J34nB298_p0100a24║元旦，上堂。僧問：「時節若至，其理自彰。且如新年頭有
J34nB298_p0100a25║何祥瑞？」師云：「玉曆悠長。」進云：「十世古今不離當念，為
J34nB298_p0100a26║什麼更有新舊？」師云：「善知時節，予不再三。」進云：「忽遇
J34nB298_p0100a27║能為萬象主，不逐四時凋底，又作麼生相接？」師云：「無
J34nB298_p0100a28║黨無偏。」進云：「恁麼則拋卻陳年間骨董，一回舉起一
J34nB298_p0100a29║回新。」師云：「審如是，敢保頭頭活潑。」問：「元正啟祚，萬物
J34nB298_p0100a30║咸新，未審和尚作麼生道？」師云：「山河日月，呈瑞呈祥。」
J34nB298_p0100b01║進云：「恁麼則紅日迸虛空，青山常獨露。」師云：「未是衲
J34nB298_p0100b02║僧巴鼻。」進云：「自是曹溪分一滴，至今流出爽溪長。」師
J34nB298_p0100b03║云：「須知新豐一路是別。」進云：「禮拜去也。」師云：「不更商
J34nB298_p0100b04║量。」乃云：「今朝癸丑正月，新豐一路是別，那管雞舌牛
J34nB298_p0100b05║頭，信手拈來便爇？垂裳玉曆悠長，翊衛金甌無缺，衲
J34nB298_p0100b06║僧巴鼻日新，光燦雲門一橛。風前柳眼迸開，雪後寒
J34nB298_p0100b07║梅漏泄，象王鼻孔威嚴，獅子爪牙猛烈，山河日月呈
J34nB298_p0100b08║祥，萬象森羅欣悅。但能轉物無私，敢保頭頭活潑，胸
J34nB298_p0100b09║次無黨無偏，口裏橫說豎說，佛法不更商量，箇箇善
J34nB298_p0100b10║知時節。」卓拄杖，云：「予今不再三。」下座。
J34nB298_p0100b11║上堂。「教中道：『有智若聞，則能信解；無智疑悔，則為永
J34nB298_p0100b12║失。』好笑黃面老子話作兩橛。資聖要問你：有智若聞，
J34nB298_p0100b13║作麼生信解？無智疑悔，作麼生永失？諸人會麼？一條
J34nB298_p0100b14║拄杖兩人舁。」
J34nB298_p0100b15║六贊化士丐武塘歸，領眾請上堂。僧問：「掬沙獻佛，果
J34nB298_p0100b16║感輪王；施米供僧，得何利益？」師云：「今日且要拔本。」便
J34nB298_p0100b17║打。進云：「果然功不浪施。」師云：「且道得何利益？」進云：「施
J34nB298_p0100b18║者、受者還得受用也無？」師云：「龍得水時添意氣，虎逢
J34nB298_p0100b19║山勢長威獰。」進云：「野老謳歌忘帝力，相逢同樂太平
J34nB298_p0100b20║年。」師云：「再三撈摝始應知。」問：「當陽一句，作者難謾，覿
J34nB298_p0100b21║面相呈，請師一接。」師云：「大座當軒孰敢窺？」進云：「若有
J34nB298_p0100b22║一法，毘盧墮在凡夫；萬法若無，普賢失其境界。如何
J34nB298_p0100b23║得行解相應去？」師云：「話頭何在？」進云：「二俱坐斷，和尚
J34nB298_p0100b24║如何舉揚？」師云：「打點不是好手。」進云：「吸乾鴛渚水，獨
J34nB298_p0100b25║坐驗龍蛇。」師云：「作家，作家。」僧便喝，師便打。進云：「只得
J34nB298_p0100b26║禮拜了退。」師打，云：「不妨疑著。」乃云：「動靜一原，往復無
J34nB298_p0100b27║際，彈指功圓，不離當處。行時無說路，說時無行路，行
J34nB298_p0100b28║取說不得，說取行不得，此行解相應也。秖貴眼正，不
J34nB298_p0100b29║問行履，解攝行也。難行能行，難忍能忍，行該解也。果
J34nB298_p0100b30║能如是，攪長河為酥酪，變大地作黃金，驅耕之牛，奪
J34nB298_p0100c01║飢之食，不為分外。若只解參無事禪，向寒灰冷燄裏
J34nB298_p0100c02║蹲坐，則寸絲滴水，消受良難。今日武塘諸檀送贊禪
J34nB298_p0100c03║還山，贊禪發如是心，行如是行；諸檀滿如是願，獲如
J34nB298_p0100c04║是益。施者受者，果因不昧，功詎浪施？山僧直下無開
J34nB298_p0100c05║口處，秪可舉段葛藤，權為影草。昔日五祖演和尚云：
J34nB298_p0100c06║『四五百石麥，二三千石稻，好箇休糧方，耆婆不得妙。』
J34nB298_p0100c07║千巖長和尚云：『米不蓄一粒，菜不栽一莖，任渠往來
J34nB298_p0100c08║者，吃得飽膨脝。』看他兩尊宿，一人從天降下，不道貧
J34nB298_p0100c09║窮；一人從地涌出，不居富貴。檢點將來，不無事理偏
J34nB298_p0100c10║枯。資聖則不然，困來便打眠，飢來有飯吃，地厚天寬
J34nB298_p0100c11║總不知，摩訶般若波羅密。」下座。
J34nB298_p0100c12║弁山且拙和尚訃聞至，上堂。「赤日忽翻雷雨陣，江南
J34nB298_p0100c13║持到弁山信，石頭斧子話空圓，顛倒人天齊失令。」舉
J34nB298_p0100c14║起拂子，云：「諸人還見麼？此是我弁山堂頭且拙法兄
J34nB298_p0100c15║大和尚為禪關鈐鍵、作法海梯航之標榜，今則失半
J34nB298_p0100c16║面而恨轉九迴、示全身而道同千古，逆流西注，砥百
J34nB298_p0100c17║丈之狂瀾；散木南支，蔭兩山之蒼翠。阿閦國裏再見
J34nB298_p0100c18║良難，善法堂中更聞不易。且道即今覿面一句畢竟
J34nB298_p0100c19║如何？六月寒冰生烈燄，白描彩鳳入丹霄。」擿拂子，下
J34nB298_p0100c20║座。
J34nB298_p0100c21║退院，上堂。拈拄杖，云：「祖風衰晚，法運凌夷，肩荷宗乘，
J34nB298_p0100c22║絲懸九鼎。山僧既忝為洞山腳下兒孫，理應力挽頹
J34nB298_p0100c23║綱，振興祖席。叵耐德涼力薄，用寡知稀，慧命不敢自
J34nB298_p0100c24║輕，世道忍看交喪，秪堪被忍辱鎧，坐法空座，說沒意
J34nB298_p0100c25║語，展無作用，已經四載矣。諸人還知麼？隨身竿木，作
J34nB298_p0100c26║戲逢場，吹毛不挂於眉間；要津把斷，凡聖不通，靈符
J34nB298_p0100c27║獨懸於肘後。白雲覆青山，主賓不用安排；清風拂白
J34nB298_p0100c28║月，君臣隨處建立。我為法王，於法自在。」卓拄杖，云：「有
J34nB298_p0100c29║時恁麼，有時不恁麼，今日總不恁麼。且道：退辭祖席，
J34nB298_p0100c30║直入千峰一句作麼生道？三汲浪高魚化龍，癡人猶
J34nB298_p0101a01║戽夜塘水。」下座，拽杖便行。
J34nB298_p0101a02║
J34nB298_p0101a03║
J34nB298_p0101a04║
J34nB298_p0101a05║
J34nB298_p0101a06║
J34nB298_p0101a07║
J34nB298_p0101a08║
J34nB298_p0101a09║
J34nB298_p0101a10║屾峰憲禪師語錄卷一