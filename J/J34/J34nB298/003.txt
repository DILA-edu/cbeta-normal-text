J34nB298_p0102c01║屾峰憲禪師語錄三
J34nB298_p0102c02║嗣法門人（智質　智原）同編
J34nB298_p0102c03║康熙辛酉正月十七日眾護法公請住東山妙覺院。
J34nB298_p0102c04║山門甚深法門具無量義戶牖洞開風恬日霽東山
J34nB298_p0102c05║頂上逆流長湧起扶桑照天地卓拄杖便入。
J34nB298_p0102c06║伽籃佛法賴汝屏翰萍實覓甜祖意叩我端的胡餅
J34nB298_p0102c07║討汁因甚如此活計不同。
J34nB298_p0102c08║祖師我怪你眼突你笑我齒疏雖然鼻孔略相似端
J34nB298_p0102c09║的淆訛如何得不淆訛去遂燒香云明破不堪。
J34nB298_p0102c10║佛殿佛真法身猶若虛空彈指云敲空有響擊木無
J34nB298_p0102c11║聲秪好聽取一半展大具云全放全收。
J34nB298_p0102c12║先愚菴老和尚像前拈香秪者是峭巍巍記得昔年
J34nB298_p0102c13║西子湖頭白雲堆裏高峰塔出沒虛空只是終年不
J34nB298_p0102c14║露頂即今東山妙覺堂上拈香擇火咳唾掉臂要與
J34nB298_p0102c15║者老漢不隔畢竟住何三昧以坐具打圓相云紅燈
J34nB298_p0102c16║毬打白燈毬。
J34nB298_p0102c17║據室山中佛法石頭大小奪得鄭州梨放手卻是青
J34nB298_p0102c18║州棗臘月鬥龍舟元宵夜乞巧不是冬行春令秪要
J34nB298_p0102c19║拈弄卻好卓拄杖云南海之帝為儵北海之帝為忽
J34nB298_p0102c20║中央之帝為混沌混沌無七竅而儵忽試鑿之日鑿
J34nB298_p0102c21║一竅七日而混沌死山僧今日倒握無孔銕錘▆卻
J34nB298_p0102c22║盡大地人咽喉要使箇箇混沌復初頂門眼活爾等
J34nB298_p0102c23║諸人還甘麼良久復卓杖云雪消泉湧穴雷動蟄龍
J34nB298_p0102c24║驚。
J34nB298_p0102c25║上堂橫肩楖栗萬壑千峰飛騰隱現霧起雲從卓拄
J34nB298_p0102c26║杖云向者裏信腳踏入一片穩密田地原是諸人本
J34nB298_p0102c27║有清淨覺場祖翁親授手兄弟合同條舒卷自由古
J34nB298_p0102c28║今一致可謂鷲嶺風規舊觀稍復矣雖然中心樹子
J34nB298_p0102c29║早屬山僧掌握了也松風竹韻幾度贏來山色溪聲
J34nB298_p0102c30║和身靠倒好笑東坡箇俗漢無端道箇廣長舌清淨
J34nB298_p0103a01║身檢點將來猶在半塗山僧到者裏不管地久天長
J34nB298_p0103a02║日上月下秪願一人有慶千聖同風箇箇飽齁齁地
J34nB298_p0103a03║齊唱沒字哩囉敢保機關別露生面重開復卓杖云
J34nB298_p0103a04║佛阤達麼元和西乾東震同塗驪龍頷下何物趙州
J34nB298_p0103a05║東壁葫蘆擿拄杖云當陽辨取復舉昔日陳操尚書
J34nB298_p0103a06║問洞山老祖五十二位菩薩為甚麼不見妙覺祖曰
J34nB298_p0103a07║尚書親見妙覺師云洞山老祖與麼答話幸是尚書
J34nB298_p0103a08║任他風浪穩坐釣船不然洎合打破蔡州若是山僧
J34nB298_p0103a09║不然今日倘有人問五十二位菩薩為甚麼不見妙
J34nB298_p0103a10║覺只向他道在諸人腳跟下秪是不得動著何故不
J34nB298_p0103a11║許夜行投明須到便下座（拈香謝辭不錄）。
J34nB298_p0103a12║本山三立和尚塔前拈香同生七子各自謀生道吾
J34nB298_p0103a13║舞笏普化搖鈴兄自藏身北斗我偏劍刃橫行遂拈
J34nB298_p0103a14║香云雨餘春草碧風落晚花顰。
J34nB298_p0103a15║當晚小參波吒自笑浙西人業風吹入江南地雖無
J34nB298_p0103a16║道法播諸方雙眼何嘗留出氣諸禪鼻孔漫撩天腳
J34nB298_p0103a17║跟須認閑田地到來鄉語既殊塗喚鐘作甕要仔細
J34nB298_p0103a18║假饒塗中驀地有人喚你作麼生答切忌回頭轉腦
J34nB298_p0103a19║好此猶是諸人日用邊事為甚麼尋常問著麻三斤
J34nB298_p0103a20║乾矢橛東山水上行我在青州作領布衫重七觔秪
J34nB298_p0103a21║是鼻直口呆去不得良久云今晚不合與麼問直饒
J34nB298_p0103a22║與麼去認著依然還不是便歸方丈。
J34nB298_p0103a23║本州檀護請陞座僧問雲山迤邐溪水悠長自遠趨
J34nB298_p0103a24║風請師一接師云東山路滑子從何入進云撾鼓陞
J34nB298_p0103a25║堂共聞法要忽遇伶俐衲僧到來和尚如何接待師
J34nB298_p0103a26║便打進云任從曲徑松風冷不間溪流梅雨香師云
J34nB298_p0103a27║休念言句問春風滿座霽日當軒諸檀設供則不問
J34nB298_p0103a28║如何是東山境師云萬仞峰前獨木橋進云如何是
J34nB298_p0103a29║境中人師云千株松下一條笻進云石傘撐空普蔭
J34nB298_p0103a30║大地師云大家有分迺云四山空翠布花雨萬緣千
J34nB298_p0103b01║紅相共舉碓嘴花開映日鮮黃鸝飛上樹頭語擊拂
J34nB298_p0103b02║子云急薦取汝等大眾眼目定動莫言不道今辰仰
J34nB298_p0103b03║承本州諸檀護請山僧陞座舉揚先法兄三立和尚
J34nB298_p0103b04║未了公案然此妙覺一席地風規尚在模範猶存善
J34nB298_p0103b05║自知時我豈再三若論未了公案溯流從上自洞山
J34nB298_p0103b06║老祖及我散木師翁愚菴先師遞相鈍置一椿陳爛
J34nB298_p0103b07║葛藤亟欲舉似大眾叵柰水陸兼程頓生勞倦一時
J34nB298_p0103b08║忘卻了也若向空劫前起模畫樣埋沒先宗落在今
J34nB298_p0103b09║時賺誤後學只得向無縫罅處補綴一上以拂子擊
J34nB298_p0103b10║右案云此是正位擊左案云此是偏位正不坐正泥
J34nB298_p0103b11║牛水面吼偏不居偏木馬燄中嘶方名尊貴一路是
J34nB298_p0103b12║別顧左右云會麼我見燈明佛本光瑞如此便下座。
J34nB298_p0103b13║小參雨打桃花春欲去拋梭石女留春住去住本無
J34nB298_p0103b14║情花開花落木人驚南山石虎驀地跳入蟭螟眼裏
J34nB298_p0103b15║打箇噴嚏驚起四大天王統領八萬四千部落將南
J34nB298_p0103b16║閻浮提移過北鬱單越東弗于逮運過西瞿耶尼縱
J34nB298_p0103b17║橫互換不住本位迺至倒置三際互轉十虛一處打
J34nB298_p0103b18║鼓多處普請多處撞鐘一處過堂更餘神力將萬象
J34nB298_p0103b19║森羅有情無情涅槃生死煩惱菩提一串穿卻撮向
J34nB298_p0103b20║山僧拄杖頭上揚聲大叫求去住相本無所有何況
J34nB298_p0103b21║爾等茄子瓠子討甚巴鼻良久云切忌向虛空裏釘
J34nB298_p0103b22║橛卓拄杖下座。
J34nB298_p0103b23║早參一樣居山見不同僧繇神筆畫難工奇怪石頭
J34nB298_p0103b24║形似虎火燒松樹勢如龍若要風雲際合直須山僧
J34nB298_p0103b25║點眼始得卓拄杖云到點臨時非好手從教佛祖喪
J34nB298_p0103b26║全機喝一喝下座。
J34nB298_p0103b27║上堂妙覺門下毫不假借種田博飯經冬度夏地厚
J34nB298_p0103b28║天高日遷月謝埜徑花飛層巖瀑瀉水漲船高泥多
J34nB298_p0103b29║佛大日用圓明光吞晝夜呵呵大唐天子襆頭傍觀
J34nB298_p0103b30║爭敢酬價喝一喝下座。
J34nB298_p0103c01║普請小參者箇大義千古難圓臨危不變悄然悄然
J34nB298_p0103c02║腰下茅鎌鳴剝剝祖師翻出钁頭邊古人钁田時钁
J34nB298_p0103c03║出祖師來刈茅時刈出祖師來及隨眾作務築著磕
J34nB298_p0103c04║著無非顯露自家本地風光何故爾等諸人秪是不
J34nB298_p0103c05║會莫是钁田時被田礙卻麼刈茅時被茅謾卻麼隨
J34nB298_p0103c06║眾作務時難道一一被他謾礙卻麼直教放到冷湫
J34nB298_p0103c07║湫地一總沒交涉山僧忍俊不禁秪得為諸人拈卻
J34nB298_p0103c08║炙脂鶻臭莫言不道擊拂子云東山有箇妙訣灼要
J34nB298_p0103c09║無舌人說裂破山河大地不如放倒一橛擿拂子下
J34nB298_p0103c10║座。
J34nB298_p0103c11║上堂長松夜吼月當前野燒連山燄亙天驚起深林
J34nB298_p0103c12║瞌睡虎喝一喝翻身踏斷祖師關。
J34nB298_p0103c13║上山採茶小參趙州秪解吃溈山秪解摘好笑兩箇
J34nB298_p0103c14║老古錐吃了吐不下摘了拈不出都是不唧溜漢若
J34nB298_p0103c15║到東山門下正好隨群逐隊一齊趁上山去摘到驢
J34nB298_p0103c16║年未肯放你在何故不見道河裏失錢河裏摝諸上
J34nB298_p0103c17║座古人分上如是汝等分上又作麼生一僧出云直
J34nB298_p0103c18║捷根源佛所印摘葉尋枝我不能師喚侍者點釅茶
J34nB298_p0103c19║與者僧吃一僧云皮膚脫落盡唯有諸貞實師云作
J34nB298_p0103c20║座主奴未許你在僧云和尚又作麼生師云今不下
J34nB298_p0103c21║手更待何時便掌戴笠就行。
J34nB298_p0103c22║上堂法不孤起仗境方生驀豎拂子云者箇喚作境
J34nB298_p0103c23║得麼擊禪床云者箇喚作法得麼放下拂子云顢頇
J34nB298_p0103c24║則一任顢頇擬議則千里萬里得與麼山僧即是諸
J34nB298_p0103c25║人諸人不是山僧不與麼諸人即是山僧山僧不是
J34nB298_p0103c26║諸人良久云歸堂吃茶去便下座。
J34nB298_p0103c27║上堂行腳衲僧不是無箇住處直是歇腳不得當下
J34nB298_p0103c28║歇得腳來妙覺有箇住處與他眾中倘有箇伶俐衲
J34nB298_p0103c29║僧出來道別處怎容和尚得山僧秪好呵呵大笑便
J34nB298_p0103c30║下座。
J34nB298_p0104a01║上堂百千妙義觸處周圓晴天斫麥雨後栽田白豆
J34nB298_p0104a02║早種黃瓜宜壅佛法大有秪是牙痛。
J34nB298_p0104a03║上堂拈拄杖云諸佛祕藏列祖命門體之則迥絕離
J34nB298_p0104a04║微用之則不存規則漚和並唱肯負截流之機兼帶
J34nB298_p0104a05║齊通轉挾宗塗之妙衲僧分上得箇甚麼邊事即得
J34nB298_p0104a06║君臣邊事耶賓主邊事耶一色邊事耶法身邊事耶
J34nB298_p0104a07║到者裏須知君臣不能明其尊貴賓主未得別其親
J34nB298_p0104a08║疏一色未是今消法身更有事在驀顧左右云且道
J34nB298_p0104a09║是甚麼事擲拄杖云後園驢吃草。
J34nB298_p0104a10║小參舉鎮府大王問趙州和尚年尊有幾箇牙齒在
J34nB298_p0104a11║州曰只有一箇王曰爭得吃物州曰雖然一箇下下
J34nB298_p0104a12║咬著妙喜曰少賣弄師云大王雖則無事生事不妨
J34nB298_p0104a13║搔著趙州癢處趙州年老心孤到處不忘情大王面
J34nB298_p0104a14║前猶欠回互在妙覺當時若見下箇毒手只者一箇
J34nB298_p0104a15║不許留著看他咬著什麼妙喜道少賣弄矢上加尖
J34nB298_p0104a16║山僧牙齒不曾欠少一箇秪是疼痛試問諸人咬即
J34nB298_p0104a17║是不咬即是咬則寒毛卓豎不咬教者兩片皮如何
J34nB298_p0104a18║合煞良久扣齒三下便下座。
J34nB298_p0104a19║蒲節小參今朝又是五月五盆傾大雨無攔阻山中
J34nB298_p0104a20║節序更新鮮角黍原來糯米▆水巖蒲劍不須栽牆
J34nB298_p0104a21║角榴花紅似火八卦無勞帖鬼門百怪千妖沒處躲
J34nB298_p0104a22║笑殺家家懸艾人放出南山白額虎喝一喝下座。
J34nB298_p0104a23║除夕小參今朝臘月二十九家風拈起般般有寒山
J34nB298_p0104a24║叉手笑呵呵濟顛鬧處翻觔斗舜若多神暗點頭摩
J34nB298_p0104a25║希首羅大開口嘉州石象鼻撩天陝府銕牛身倒走
J34nB298_p0104a26║有中無無中有閻羅老子不容情飯錢打算揚家醜
J34nB298_p0104a27║銜銕負鞍異類行須信東山是好手窠臼掀翻老凍
J34nB298_p0104a28║儂石頭變作金毛吼起身豎拂云時維康熙辛酉年
J34nB298_p0104a29║臘月二十九日諸佛列祖同時證明東山妙覺院某
J34nB298_p0104a30║山僧所供並皆詣實。
J34nB298_p0104b01║元日上堂溷跡袈裟又一年臥雲深處不朝天爰知
J34nB298_p0104b02║至化難逃匿沉水先燒玉漏前有鼻孔底不妨透頂
J34nB298_p0104b03║透腦慶快平生應時納佑事無不宜又何必打禾山
J34nB298_p0104b04║鼓拍雲門版唱新豐曲喝一喝云且道者一喝還有
J34nB298_p0104b05║新故也無良久云一曲兩曲無人會雨過夜塘春水
J34nB298_p0104b06║寒擿拂子下座。