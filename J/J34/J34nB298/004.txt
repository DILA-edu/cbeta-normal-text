J34nB298_p0104c01║屾峰憲禪師北遊語錄四
J34nB298_p0104c02║嗣法門人（智質　智原）同編
J34nB298_p0104c03║康熙二十九年四月十八日，山主高護法暨眾紳衿、
J34nB298_p0104c04║護法請住觀音院。上堂。拈香祝
J34nB298_p0104c05║畢，柏林悅菴和尚白椎，師斂衣就座，迺云：「垂老年華
J34nB298_p0104c06║入　帝京，閒雲出岫本無心，隨身竿木逢場戲，師子
J34nB298_p0104c07║遊行不問程。」豎拂子，云：「看！看！此是觀音入理之門，補
J34nB298_p0104c08║阤來從者裏住、臺山來從者裏住、三竺來從者裏住、
J34nB298_p0104c09║趙州來也從者裏住。雲門老漢道：『見色明心，聞聲悟
J34nB298_p0104c10║道。觀世音將錢買胡餅，放下手來卻是箇饅頭。』雖是
J34nB298_p0104c11║老婆心切，未免傍觀者哂。衲僧把鼻，迥絕蓋藏，遇緣
J34nB298_p0104c12║即宗，隨流得妙，所謂法隨法行，法幢隨處建立。具此
J34nB298_p0104c13║格外風規，始可入廛垂手，我為法王，於法自在。雖然，
J34nB298_p0104c14║有時恁麼，孤峰絕頂呵佛罵祖；有時不恁麼，鬧市叢
J34nB298_p0104c15║中隨聲逐色；有時不恁麼卻又恁麼，鬧市叢中不異
J34nB298_p0104c16║孤峰絕頂；有時恁麼卻不恁麼，孤峰絕頂不異鬧市
J34nB298_p0104c17║叢中。且道恁麼、不恁麼、總不恁麼時如何？寒山忘卻
J34nB298_p0104c18║來時路，拍手呵呵道亦忘。是事且置，即今祝
J34nB298_p0104c19║陞座一句作麼生道？蕩蕩堯天致大化，山河一統頌
J34nB298_p0104c20║無疆。」結椎，下座。
J34nB298_p0104c21║四月二十四日，藥師藏經圓滿，耿旃林護法請陞座。
J34nB298_p0104c22║「花雨簾鉤，遠近鳥銜飛處處；爐噴寶篆，漚和梵唄轉
J34nB298_p0104c23║重重。如來全藏盡出廣長，菩薩威神二光遍照，以須
J34nB298_p0104c24║彌為筆、虛空為紙、四大海水為墨，盡其神力書箇願
J34nB298_p0104c25║字。」卓拄杖一下，云：「東方藥師如來十二大願在裏許、
J34nB298_p0104c26║西方無量壽佛四十八願在裏許、釋迦世尊四弘誓
J34nB298_p0104c27║願在裏許、十方薄伽梵各各具有無盡大願總在裏
J34nB298_p0104c28║許，乃至三界二十五有、四聖六凡具覺知聞見者，無
J34nB298_p0104c29║不乘此願力而來，成就世、出世間一切勝善事業。要
J34nB298_p0104c30║知此願力麼？即菩提心、即三摩地，是無上大道，名正
J34nB298_p0105a01║法寶藏，統為一字法門。古德道：『千頭萬頭，不如識取
J34nB298_p0105a02║一頭；識得一，萬事畢。』天得一以清、地得一以寧、君王
J34nB298_p0105a03║得一以天下平。今日耿旃林護法親證一字法門，發
J34nB298_p0105a04║此大心、轉此大藏、樹此大福、獲此大壽、滿此大願，正
J34nB298_p0105a05║是移花兼蝶至，買石得雲饒。既然如此，為甚麼又道
J34nB298_p0105a06║海墨難書？不見道：虛空有盡，我願無窮。山僧恁麼舉
J34nB298_p0105a07║揚，慶喜尊者不覺從定而起，徐徐問曰：『句逗邊親見
J34nB298_p0105a08║曼殊室利、魚椎下磕著琰摩法王且置一邊，秪如昔
J34nB298_p0105a09║日靈山會上說四十九年法不曾說著一字，即今白
J34nB298_p0105a10║華堂中轉五千餘卷經不曾欠少一字，還有同別也
J34nB298_p0105a11║無？』屾峰拄杖隨聲答曰：『不須動煩長老，木上座可釋
J34nB298_p0105a12║尊者所疑。不曾欠少一字，富嫌千口少；不曾說著一
J34nB298_p0105a13║字，貧恨一身多。』尊者贊曰：『上座善得佛智，尊者依然
J34nB298_p0105a14║在定。』且道者段節文畢竟收歸何處？」卓杖一下，云：「心
J34nB298_p0105a15║同願海無窮盡，拄地撐天秪在君。」復卓一下，便下座。
J34nB298_p0105a16║金像釋迦佛開光，耿旃林護法請陞座。「不從人天來，
J34nB298_p0105a17║但云秪者是，佛贊琉璃光，光護佛身住。金相巍巍，奇
J34nB298_p0105a18║特尊宿。有因緣，時節至，時節若至，其理自彰。水月主
J34nB298_p0105a19║人自來崇信三寶，不假獎勸、不屬思議，一遇見聞便
J34nB298_p0105a20║發無上菩提心，莊嚴一切殊勝功德事。者尊古佛，向
J34nB298_p0105a21║著弊垢衣住塵劫中，不見今日妙相；纔披珍御服坐
J34nB298_p0105a22║旃檀林，不見從前古貌。畢竟是一？是二？若道是一，今
J34nB298_p0105a23║日妙相與前古貌不同；若道是二，秪有一軀法身。向
J34nB298_p0105a24║者裏具隻頂門眼，豈特輝天鑒地？便知十世古今，始
J34nB298_p0105a25║終不離於當念；無邊剎境，自他不隔於毫端。其或不
J34nB298_p0105a26║然，山僧不妨下箇注腳。世尊降王宮、出母胎，指天指
J34nB298_p0105a27║地，云：『天上天下，唯我獨尊。』此是著弊垢衣。臘月八夜
J34nB298_p0105a28║睹明星悟道，靈山會上五會說教，雙林樹下入般涅
J34nB298_p0105a29║槃，此是著弊垢衣。所以道：著弊垢衣云是佛，纔披珍
J34nB298_p0105a30║御復名誰？試聽一頌：見覺無私處處真，花明柳暗正
J34nB298_p0105b01║三春；門門萬戶長安道，覿面相逢非別人。」（藥師長期中佛事）
J34nB298_p0105b02║耿四府護法設齋，請上堂。「今朝六月十六，八字打開
J34nB298_p0105b03║門戶，傾出無價家珍，都道陳年滯貨，不如了境忘緣，
J34nB298_p0105b04║莫笑屾峰話墮。」豎拂子，云：「看，看！日烈風清，樹色參差
J34nB298_p0105b05║橫古壁；雲開天朗，浮幢掩映插青林。作境會，鈍置夾
J34nB298_p0105b06║山；別商量，掀翻船子。頭頭不露，那箇是渠？法法全該，
J34nB298_p0105b07║阿誰非佛？趙州共沙彌鬥劣，老大欺謾；雲門與瞿曇
J34nB298_p0105b08║一棒，慣自弄險。有時寒時寒殺，不妨古井寒泉；有時
J34nB298_p0105b09║熱時熱殺，那怕紅爐烈燄？雖能殺活同時，未是正偏
J34nB298_p0105b10║兼到。我太陽門下，回互不同；洞上家風，尊貴是別。今
J34nB298_p0105b11║日仰承耿大護法特請山僧陞座，須知尊貴人，知有
J34nB298_p0105b12║尊貴事；要明尊貴事，須識尊貴人。果能如此，可謂佛
J34nB298_p0105b13║法與世法並唱，天籟合人籟齊鳴。因齋慶贊，不必重
J34nB298_p0105b14║拈，用不換機，如何即是？但願好風齊著力，一時吹入
J34nB298_p0105b15║我門來。」下座。
J34nB298_p0105b16║十月十五日，啟建千佛懺百日禪期道場，耿大護法
J34nB298_p0105b17║領眾設齋，請上堂。「南閻浮提陞座，北鬱單越撾鼓，東
J34nB298_p0105b18║弗于逮十八高人圍爐聽法，西瞿耶尼百千妙義當
J34nB298_p0105b19║揚露布。三關放過禪流，一棒敲磕佛祖，任伊銕額銅
J34nB298_p0105b20║頭，趨避無門休躲。為甚？禪流放過三關，佛祖是甚生
J34nB298_p0105b21║冤家？要一棒敲磕伊頂𩕳，嫌他有佛祖之名。且道：除
J34nB298_p0105b22║卻佛祖之名，畢竟喚作甚麼？雲門喚作乾矢橛，洞山
J34nB298_p0105b23║喚作麻三斤，趙州喚作柏樹子，臨濟喚作無位真人。」
J34nB298_p0105b24║搖拂子，云：「一總不得，秪有趙州殿裏的卻較些子，贊
J34nB298_p0105b25║歎也得、毀謗也得、供養也得、罵詈也得。何故？不見道：
J34nB298_p0105b26║渠無國土，何處逢渠？」舉：「長沙岑和尚因秀才看《千佛
J34nB298_p0105b27║名經》，問云：『百千諸佛但見其名，未審居何國土？還能
J34nB298_p0105b28║化物也無？』岑云：『黃鶴樓崔顥題後，秀才還曾題也未？』
J34nB298_p0105b29║秀云：『未曾。』岑云：『未曾，也須題取一篇好。』」師云：「秀才恁
J34nB298_p0105b30║麼問，話頭猶在；後來恁麼答，大似未曾。看過《千佛名
J34nB298_p0105c01║經》，被長沙推出一座黃鶴樓塞住，面前銕圍山相似，
J34nB298_p0105c02║話頭一總忘卻，瓦解冰消，擬望放下屠刀漢，便云：『我
J34nB298_p0105c03║是千佛中一數太遠在。』長沙被秀才一問，將千年官
J34nB298_p0105c04║物一時推出作自己用，幸是秀才答箇未曾。不然，何
J34nB298_p0105c05║處見有長沙？今日觀音院裏啟千佛百日禪期，要使
J34nB298_p0105c06║三千諸佛箇箇眉毛廝結，從頭一一按過，現前緇素
J34nB298_p0105c07║親自題名，千佛中少他一箇不得，頓令選佛場金碧
J34nB298_p0105c08║輝煌，騰耀古今。雖然如是，山僧要問長沙：『黃鶴樓崔
J34nB298_p0105c09║顥未題已前，曾有阿誰題破也未？』」舉拂子，空中作書
J34nB298_p0105c10║勢，云：「一拳椎碎黃鶴樓，一腳踢翻鸚鵡洲，眼前有景
J34nB298_p0105c11║道不得，崔顥何曾題上頭？」喝一喝，下座。
J34nB298_p0105c12║耿府護法請為觀音大士安座法語。「菩提為座法為
J34nB298_p0105c13║身，慈視群生遍剎塵，收攝一毫頭上現，圓明五眼示
J34nB298_p0105c14║天真。毘盧頂𩕳放大百寶光明，光中化現無量無數
J34nB298_p0105c15║微塵佛剎，一一佛剎現諸莊嚴相好，主伴交光，如寶
J34nB298_p0105c16║絲羅網重重交互，映徹無礙，旋繞觀音大士法身，陞
J34nB298_p0105c17║此寶座。山僧拂子一時忍俊不禁，歡喜踴躍，白菩薩
J34nB298_p0105c18║前：『寒香透雪，玉糝瓊葩；春藹迎風，花鋪錦繡。所冀恩
J34nB298_p0105c19║榮綿遠，與天地同根；世德永昌，合山河並固。平分半
J34nB298_p0105c20║座，佛號釋迦；地湧七層，塔稱多寶。光風霽日，均調樂
J34nB298_p0105c21║善之門；鳳舞麟翔，每兆吉祥之地。翠色聳南山佳氣，
J34nB298_p0105c22║流霞泛東海晴瀾，壽衍千齡，福臻萬派，雖則隨宜說
J34nB298_p0105c23║法，不離入理深談。且道者箇消息，畢竟菩薩攝授之
J34nB298_p0105c24║功、當人敬信之力？真是一點水墨，兩處成龍。大士陞
J34nB298_p0105c25║座一句如何委悉？大地陽回群物暢，寶華端坐萬斯
J34nB298_p0105c26║春。』」
J34nB298_p0105c27║紹興雲門顯聖寺請書至，上堂。「一瓣爐中酬法乳，三
J34nB298_p0105c28║千里外報家音，莫道全為不顧，從來斧斫不開。」拈起
J34nB298_p0105c29║書，云：「看，看！此是我雲門湛祖親傳洞上真燈聯輝續
J34nB298_p0105c30║燄底一道公驗，今日仰承越中諸大護法點出金剛
J34nB298_p0106a01║眼睛，一時委託不肖兒孫了此不了公案。」良久，云：「然
J34nB298_p0106a02║此不了公案阿誰了得？未有古今世界，先有此不了
J34nB298_p0106a03║公案，直得坐斷古今世界，銷殞此不了公案更無了
J34nB298_p0106a04║期。山僧只得向四大部洲打箇之繞，總知柄霸不在
J34nB298_p0106a05║別人手裏，把住則若耶溪平波息浪，放行則石傘峰
J34nB298_p0106a06║蓋地遮天，一任洞水逆流，不通涓滴，曹山顛煩，任意
J34nB298_p0106a07║縱橫，踏著祖翁田地，掀翻佛祖家風，佛法既付上臣，
J34nB298_p0106a08║祖道全憑作者。且道：辭離上國，旋歸祖席一句如何
J34nB298_p0106a09║即是？花雨南天無限意，橫肩楖栗五雲深。」