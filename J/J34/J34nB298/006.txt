J34nB298_p0110b01║屾峰憲禪師語錄卷六
J34nB298_p0110b02║嗣法門人（智質　智原）同編
J34nB298_p0110b03║拈古
J34nB298_p0110b04║世尊初生。
J34nB298_p0110b05║拈云：「特地一場愁。」
J34nB298_p0110b06║雲門一棒。
J34nB298_p0110b07║拈云：「不順非孝，不奉非輔，始見雲門。」
J34nB298_p0110b08║女子出定。
J34nB298_p0110b09║拈云：「竊鉤者誅，竊國者為諸侯。諸侯之門，仁義存
J34nB298_p0110b10║焉。有國者可不慎歟？」
J34nB298_p0110b11║倒卻門前剎竿著。
J34nB298_p0110b12║拈云：「兄呼弟應，正恁麼時，且道門前剎竿曾倒也
J34nB298_p0110b13║未？諸人於此薦得，不惟見過阿難，亦且勘破迦葉；
J34nB298_p0110b14║如或不然，箇箇門前壁立千仞。」
J34nB298_p0110b15║世尊於涅槃會上，以手摩胸，告眾曰：「汝等善觀吾紫
J34nB298_p0110b16║摩金色之身，瞻仰取足，毋令後悔。」
J34nB298_p0110b17║拈云：「黃面老子末後播弄一上，幸是無人證據，一
J34nB298_p0110b18║場懡㦬。當時資聖若在，驀面便唾，管取金棺裏更
J34nB298_p0110b19║不伸腳。」
J34nB298_p0110b20║世尊因外道問：不問有言，不問無言（云云），至如世良
J34nB298_p0110b21║馬，見鞭影而行。法眼益因僧請益云：「外道問世尊：不
J34nB298_p0110b22║問有言，不問無言。」聲未絕，眼遽約住云：「住！住！你擬向
J34nB298_p0110b23║世尊良久處會那？」僧從此悟入。
J34nB298_p0110b24║拈云：「且道者僧悟去，在世尊良久處、不在世尊良
J34nB298_p0110b25║久處？若在良久處，則依舊落他陷阱；若不在良久
J34nB298_p0110b26║處，且道在甚麼處？向者裏著得一隻眼，不惟勘破
J34nB298_p0110b27║者僧，許伊氣吞佛祖、眼蓋乾坤；如若不然，作他外
J34nB298_p0110b28║道奴有分。」
J34nB298_p0110b29║世尊見文殊在門外立，乃曰：「文殊！文殊！何不入門來？」
J34nB298_p0110b30║文殊曰：「我不見一法在門外，何以教我入門？」
J34nB298_p0110c01║拈云：「世尊虎頭蛇尾，致令文殊停囚長智。資聖當
J34nB298_p0110c02║時若見，待文殊道：『我不見一法在門外。』便攔胸把
J34nB298_p0110c03║住道：『不見一法底是箇甚麼？』管取至今進退不得。」
J34nB298_p0110c04║岟崛產難因緣。
J34nB298_p0110c05║拈云：「尊者持佛語往告，而產婦當時分娩，雖千佛
J34nB298_p0110c06║競出，異口同宣，莫測其涯量，固非神通妙用，豈同
J34nB298_p0110c07║法爾如然？而不知者謂尊者如蟲禦木，世尊偶爾
J34nB298_p0110c08║成文，又何異盲者與以文章之觀、聾者與以鐘鼓
J34nB298_p0110c09║之聲？資聖判斷如此，久參上士暗裏驚疑，淺學初
J34nB298_p0110c10║機明知怪笑。」
J34nB298_p0110c11║世尊坐次，見二人舁豬過，乃問：「者箇是什麼？」二人曰：
J34nB298_p0110c12║「佛具一切智，豬子也不識。」世尊曰：「也須問過。」
J34nB298_p0110c13║拈云：「瞿曇大似夫子入太廟，殊不知未問前名目
J34nB298_p0110c14║已彰，但是有口開不得。」
J34nB298_p0110c15║僧問趙州洗缽盂話（云云），雲門曰：「且道趙州有指示
J34nB298_p0110c16║無指示？若道有，且道趙州向伊說甚麼？若道無，此僧
J34nB298_p0110c17║為甚麼悟去？」雲峰悅云：「雲門不識好惡，大似為蛇添
J34nB298_p0110c18║足。雲峰則不然，此僧恁麼悟去，入地獄如箭射。」
J34nB298_p0110c19║拈云：「看者一對老古錐，費盡氣力，只解息黥補劓，
J34nB298_p0110c20║何能起死回生？要知者僧悟去趙州，也須參三十
J34nB298_p0110c21║年始得。」
J34nB298_p0110c22║僧參法眼文益禪師，立次，師指簾，時有僧同去捲，師
J34nB298_p0110c23║云：「一得一失。」
J34nB298_p0110c24║拈云：「福無雙至，禍不單行，要知二僧自兆法眼，既
J34nB298_p0110c25║是一家宗匠，不合誤賺於人。若是資聖不然，見其
J34nB298_p0110c26║同時捲起，只消重教放下。」
J34nB298_p0110c27║無著和尚往臺山與文殊喫茶次，殊拈起玻璃盞問：
J34nB298_p0110c28║「南方還有者箇麼？」師云：「無。」殊云：「尋常將甚麼喫茶？」師
J34nB298_p0110c29║無對。洞山代展手，又云：「有無且置，借取者箇看得麼？」
J34nB298_p0110c30║拈云：「洞山老祖大似按圖索馬，若是資聖接得便
J34nB298_p0111a01║乃撲破，不特顯我南方受用不同，抑使文殊有口
J34nB298_p0111a02║只堪挂壁。」
J34nB298_p0111a03║誌公問一梵僧曰：「承聞尊者喚我作屠兒，曾見我殺
J34nB298_p0111a04║生否？」曰：「見。」誌曰：「有見見，無見見，不有不無見見。若有
J34nB298_p0111a05║見見，是凡夫見；無見見，是聲聞見；不有不無見見，是
J34nB298_p0111a06║外道見。未審尊者如何見？」僧曰：「你有此等見耶？」
J34nB298_p0111a07║拈云：「多虛不如少實，則不無梵僧，要且無佛法道
J34nB298_p0111a08║理。」
J34nB298_p0111a09║誌公曰：「終日拈香擇火，不知身是道場。」玄沙別曰：「終
J34nB298_p0111a10║日拈香擇火，不知真箇道場。」昭覺云：「終日拈香擇火，
J34nB298_p0111a11║不知拈香擇火。」
J34nB298_p0111a12║拈云：「三箇老漢秪是貪程，不顧腳跟泥水，資聖下
J34nB298_p0111a13║箇注腳，諸人切莫錯會。不知身是道場，貧兒思舊
J34nB298_p0111a14║債；不知真箇道場，抱贓叫屈；不知拈香擇火，蝦跳
J34nB298_p0111a15║不出斗。秪如山僧又作麼生？」遂拈香，云：「戒香、定香、
J34nB298_p0111a16║解脫香。」時者云：「火聻？」便掌，云：「戊子、己丑霹靂火。」
J34nB298_p0111a17║南陽忠國師三喚侍者。
J34nB298_p0111a18║拈云：「大小國師向侍者邊討甚消息？幸是侍者全
J34nB298_p0111a19║無滲漏，我負你，你負我，有屈難伸」。
J34nB298_p0111a20║丹霞見忠國師，纔展坐具，忠云：「不用，不用。」霞退後三
J34nB298_p0111a21║步，忠云：「如是，如是。」霞進前三步，忠云：「不是，不是。」霞一
J34nB298_p0111a22║匝而出。
J34nB298_p0111a23║拈云：「恁麼相見，還當得麼？」
J34nB298_p0111a24║僧問大梅：「如何是祖師西來意？」梅曰：「西來無意。」鹽官
J34nB298_p0111a25║聞，乃曰：「一箇棺材，兩箇死漢。」
J34nB298_p0111a26║拈云：西來無意，千七百則公案俱成戲論；若言有
J34nB298_p0111a27║意，莫謗祖師好。者裏著得隻眼，鹽官一語瓦解冰
J34nB298_p0111a28║消。
J34nB298_p0111a29║陸亙大夫問南泉石上鐫佛字因緣。
J34nB298_p0111a30║拈云：「將謂是箇俗漢，善識機宜；若不是王老師，幾
J34nB298_p0111b01║乎錯下雕鐫。雖然，諸人要識者片石麼？切忌鑽龜
J34nB298_p0111b02║打瓦。」
J34nB298_p0111b03║夾山因僧問：「如何是夾山鏡？」山云：「猿抱子歸青嶂裏，
J34nB298_p0111b04║鳥銜花落碧崖前。」法眼曰：「我二十年只作境會。」
J34nB298_p0111b05║拈云：「法眼恁麼道，奇特不妨奇特，只是失卻一隻
J34nB298_p0111b06║眼。且道作境會失卻？不作境會失卻？檢點得出，許
J34nB298_p0111b07║伊勘破夾山。」
J34nB298_p0111b08║徑山竹篦子話。
J34nB298_p0111b09║拈云：「徑山竹篦大似一段銕橛，冷地變作钁頭、鍬
J34nB298_p0111b10║子、霜刃、禾鎌，汝諸人作麼生理會？咄！癡人！但用便
J34nB298_p0111b11║休。理會作麼？」
J34nB298_p0111b12║臨濟同普化齋次，二度趯倒飯床因緣。
J34nB298_p0111b13║拈云：「虎驟龍驤，軍中之事，何得彼此大驚小怪？當
J34nB298_p0111b14║時若遇髯將軍，一時退身有分。」
J34nB298_p0111b15║僧問寶應遇：「如何是西來的的大意？」應云：「風送泉聲
J34nB298_p0111b16║來枕畔，月移花影到窗前。」
J34nB298_p0111b17║拈云：「風泉花月，枕畔窗前，明取西來的的意，且許
J34nB298_p0111b18║一半。忽然泉枯風息，月落花殘，看寶應何處出頭？」
J34nB298_p0111b19║雪軒成，上堂云：「白雲萬里，卷舒劫外真機；紅葉千峰，
J34nB298_p0111b20║燦爛箇中妙旨。」入滅舍利無算。
J34nB298_p0111b21║拈云：「白雲紅樹，特地叫屈。何故？不見道：舌不親他
J34nB298_p0111b22║玄旨。」
J34nB298_p0111b23║朱晦菴問天童滅：「如何是毋不敬？」滅叉手示之。
J34nB298_p0111b24║拈云：「且道未叉手已前，毋不敬更在何處？」
J34nB298_p0111b25║萬松示眾云：「動則埋身千丈，不動則當處生苗。直須
J34nB298_p0111b26║兩頭撒開，中間放下，更買草鞋行腳始得。」
J34nB298_p0111b27║拈云：「老漢腳跟點地也未？」
J34nB298_p0111b28║萬松問僧：「洞山道：『龍吟枯木，異響難聞。』如何是異響？」
J34nB298_p0111b29║僧云：「不會。」松云：「善解龍吟。」
J34nB298_p0111b30║拈云：「赤腳人趕兔，穿靴人喫肉。」
J34nB298_p0111c01║林泉承旨燒道藏偽經，以火炬打圓相云：「只如三洞
J34nB298_p0111c02║靈文，還能證此火光三昧麼？於斯會得，家有北斗經，
J34nB298_p0111c03║枉教人口不安寧；其或未然，灰飛煙滅後，任教到處
J34nB298_p0111c04║覓天尊。急著眼看。」
J34nB298_p0111c05║拈云：「且道後來大明天子獨保底是箇甚麼？」
J34nB298_p0111c06║松庭嚴於寶鏡三昧契入，嘗作力田偈曰：「晝拈塊石
J34nB298_p0111c07║驅山鳥，曉坐巢菴逐野豚。腸斷秋風頻擊柝，目窺夜
J34nB298_p0111c08║月更消魂。」
J34nB298_p0111c09║拈云：「與其媚於奧，寧媚於灶，曲肱而枕之，樂亦在
J34nB298_p0111c10║其中矣。」
J34nB298_p0111c11║少室改臨沒偈曰：「吾年八十七，出夕復入夕。」遂坐脫。
J34nB298_p0111c12║拈云：「前少室秪解恁麼來，後少室秪解恁麼去，資
J34nB298_p0111c13║聖將來，一串穿卻，擲向諸人面前，如何辨取？」
J34nB298_p0111c14║僧問嵩山斌：「如何是空劫已前事？」斌云：「烏龜向火。」
J34nB298_p0111c15║拈云：「烏龜向火，會到空劫已前事，正好五火抄逼
J34nB298_p0111c16║殺。且道嵩山答處意在於何？」良久，曰：「參。」
J34nB298_p0111c17║嵩山載示眾云：「西來直指，九鼎單絲，汝等諸人打辦
J34nB298_p0111c18║箇事，直須努力。」
J34nB298_p0111c19║拈云：「若是箇事，作麼生努力？如無手人行拳，無舌
J34nB298_p0111c20║人解語，得麼？毫釐有差，天地懸隔。」
J34nB298_p0111c21║青州辨云：「二邊純莫立，中道不須安。且道甚處相見
J34nB298_p0111c22║得箇端的？」
J34nB298_p0111c23║拈云：「手執夜明符，幾箇知天曉？」
J34nB298_p0111c24║又云：「念念釋迦出世，步步彌勒下生。為甚擬心即錯，
J34nB298_p0111c25║動念即乖？」
J34nB298_p0111c26║拈云：「擬心動念，達者易知。秪如念念釋迦出世，步
J34nB298_p0111c27║步彌勒下生，還乖錯也無？具眼者試辨看。」
J34nB298_p0111c28║宗鏡書臨沒偈曰：「宗鏡宗鏡，鏡破宗正。」擲筆坐化。
J34nB298_p0111c29║拈云：「要知一向秪居偏位。」
J34nB298_p0111c30║少室潤參宗鏡，鏡舉洞山渠我話詰之，潤悟，以偈答
J34nB298_p0112a01║曰：「若要見此人，有箇真消息，無相滿虛空，有形沒蹤
J34nB298_p0112a02║跡。」鏡曰：「子毋勦說，須入悟門。」潤曰：「尚不借緣，從何門
J34nB298_p0112a03║入？」鏡曰：「不借一句，於意云何？」潤曰：「彩鳳翻飛身自在，
J34nB298_p0112a04║銕牛奔吼意常閒。」
J34nB298_p0112a05║拈云：「吾宗得潤祖海闊天高，然不肖遠孫檢點將
J34nB298_p0112a06║來，猶欠當頭一棒；若不點出，將謂洞上家風別有
J34nB298_p0112a07║奇特。」
J34nB298_p0112a08║大覺念遊初祖面壁處，忽然悟入，乃云：「五乳峰前好
J34nB298_p0112a09║箇消息，大小石頭塊塊著地。」
J34nB298_p0112a10║拈云：「念祖石頭與生公石頭有同別否？」良久，云：「要
J34nB298_p0112a11║見生公石頭易，要見念祖石頭難。」
J34nB298_p0112a12║中峰禪師觀流水有省，即詣高峰求證，高峰打趕出。
J34nB298_p0112a13║既而民間訛傳選童男女，師因問曰：「忽有人來與和
J34nB298_p0112a14║尚討童男女時如何？」高峰曰：「我但度竹篦子與他。」師
J34nB298_p0112a15║於言下大悟。
J34nB298_p0112a16║拈云：「竹篦子被高峰一趕，直得上窮有頂，下透黃
J34nB298_p0112a17║泉，無立地處，驀然撞著露柱燈籠，從頭卜算，始知
J34nB298_p0112a18║阨陽奇數，磨蝎臨宮，白虎喪門，一時弔照，幸是無
J34nB298_p0112a19║位真人出在面門，始終無事。中峰悟底，放待冷來
J34nB298_p0112a20║再看。」
J34nB298_p0112a21║雲門澄詣雲棲，棲舉高峰海底泥牛話詰之，門推出
J34nB298_p0112a22║傍僧云：「大眾證明。」棲休去。
J34nB298_p0112a23║拈云：「老漢秪有者般伎倆，何得聲騰宇宙，價重人
J34nB298_p0112a24║天？」
J34nB298_p0112a25║雲門澄與黃蘗陶學士向火次，陶謂門曰：「黃蘗師在，
J34nB298_p0112a26║阿師得力句，乞為舉似。」門云：「向火背猶寒。」
J34nB298_p0112a27║拈云：「此是回互語？不回互語？切忌在向背裏著倒。」
J34nB298_p0112a28║雲門澄因雙髻問：「如何是殺人刀？」門云：「布鼓當軒誰
J34nB298_p0112a29║敢擊？」「如何是活人劍？」門云：「雖然後學也堪為。」
J34nB298_p0112a30║拈云：「吾宗語句迥異尋常，何必別明尊貴？」
J34nB298_p0112b01║雲門澄陞座纔立次，有老宿出云：「和尚莫要班門弄
J34nB298_p0112b02║斧。」門與一掌云：「速道，速道。」宿無對。門云：「死漢。」
J34nB298_p0112b03║拈云：「將謂千鈞之弩，秪是不欺之力。」
J34nB298_p0112b04║僧問愚菴：「洞山云：『吾嘗於此切。』意旨如何？」菴云：「老僧
J34nB298_p0112b05║二十年亦曾疑著，今日被你一問，直得口啞。」
J34nB298_p0112b06║拈云：「老漢雖則用處甚密，倘若再被一拶，看伊何
J34nB298_p0112b07║處躲身？」
J34nB298_p0112b08║居士問愚菴青州布衫，菴翹一足。
J34nB298_p0112b09║拈云：「翹足伸足，客聽主裁，要答青州布衫話，猶隔
J34nB298_p0112b10║趙州關在。」
J34nB298_p0112b11║愚菴到天華，請上堂。西堂出眾，菴曰：「龍生龍子，鳳生
J34nB298_p0112b12║鳳兒。」堂云：「忙作甚麼？」菴云：「話頭安在？」堂便喝，菴云：「忙
J34nB298_p0112b13║作甚麼？」
J34nB298_p0112b14║拈云：「將謂主賓互換，直是頭尾據收。若事到劍刃
J34nB298_p0112b15║上，老漢也須打退鼓始得。」
J34nB298_p0112b16║昔有施主入院，行眾僧隨年錢，知事僧云：「聖僧前著
J34nB298_p0112b17║一分。」主云：「聖僧年多少？」僧無對。
J34nB298_p0112b18║代云：「借施主錢看。」
J34nB298_p0112b19║昔有僧到長者家乞食，偶為犬傷，長者因問：「龍披一
J34nB298_p0112b20║縷，金翅不吞，大師全披法服，為甚卻被狗咬？」
J34nB298_p0112b21║代云：「不借他力。」
J34nB298_p0112b22║一喝分賓主。
J34nB298_p0112b23║「目前無闍黎，此間無老僧。」和聲便喝。
J34nB298_p0112b24║頌：「照用無前後，主賓應歷然。山河及大地，覿面被
J34nB298_p0112b25║相謾。」
J34nB298_p0112b26║渠無我即死，我無渠即餘。
J34nB298_p0112b27║「寰中天子，塞外將軍。」
J34nB298_p0112b28║頌：「不同條，寧兩賽，天安覆，地何載？將來秪可一坑
J34nB298_p0112b29║埋，不管諸人會不會。」
J34nB298_p0112b30║入水見長人。
J34nB298_p0112c01║「無人處斫額望汝。」
J34nB298_p0112c02║頌：「萬象之中，何須獨露。正眼觀來，是甚骨剉。」
J34nB298_p0112c03║世尊睹明星。
J34nB298_p0112c04║頌：
J34nB298_p0112c05║「潦倒瞿曇客半塗，抬眸轉見入淆訛，花生捏目重輪
J34nB298_p0112c06║現，試問今朝悟也無？」
J34nB298_p0112c07║又
J34nB298_p0112c08║「夢裏惺惺絕未甦，添杯醉後倩人扶。承虛腳下遭無
J34nB298_p0112c09║限，若箇男兒不丈夫。」
J34nB298_p0112c10║又
J34nB298_p0112c11║「六載吞聲苦抱贓，寒星觸眼雪加霜。千年滯貨高抬
J34nB298_p0112c12║價，賣寶波斯泣夜光。」
J34nB298_p0112c13║鐵牛頌。
J34nB298_p0112c14║「觸翻爐韝固雄哉，豈墮溈山隊裏來？不怕金毛牙爪
J34nB298_p0112c15║利，天生頭角勢崔嵬。」
J34nB298_p0112c16║日用頌。
J34nB298_p0112c17║「習氣消磨歲月長，六窗虛靜露堂堂。心心無住方超
J34nB298_p0112c18║學，錯節盤根大歇場。」
J34nB298_p0112c19║之二
J34nB298_p0112c20║「性自無生體本真，達空迷悟了無因。尋常撥轉山河
J34nB298_p0112c21║眼，水綠山青是舊人。」
J34nB298_p0112c22║超方頌
J34nB298_p0112c23║「卓錐無地進竿頭，逆上須彌跨鐵牛。撲破鏡臺俱不
J34nB298_p0112c24║立，斷頭船子下揚州。」
J34nB298_p0112c25║之二
J34nB298_p0112c26║「一劍磨來已十年，不存魔佛貴天然。癡人猶望豐城
J34nB298_p0112c27║氣，眨眼眉間血濺天。」
J34nB298_p0112c28║古德吃油餈
J34nB298_p0112c29║「老婆傅粉足堪誇，愛插花枝雲鬢斜。惹得遊蜂來滿
J34nB298_p0112c30║面，徒貪香汗失歸家。」
J34nB298_p0113a01║無夢無想主人公。
J34nB298_p0113a02║「百戰忘軀建巨功，興亡帝業付冥鴻。從今名姓埋天
J34nB298_p0113a03║下，不獨嚴光拜下風。」
J34nB298_p0113a04║僧問雲門：「如何是超佛越祖之譚？」門云：「胡餅。」
J34nB298_p0113a05║「洞庭波上釣魚舟，雨雨風風又幾秋。衝浪錦鱗曾點
J34nB298_p0113a06║額，莫貪香餌上鉤頭。」
J34nB298_p0113a07║本來面目。
J34nB298_p0113a08║「本來面目未生前，夾岸桃花紅欲然。自是漁郎無路
J34nB298_p0113a09║入，卻疑不是舊山川。」
J34nB298_p0113a10║又
J34nB298_p0113a11║「奇哉固奇，廓然原廓。一點不來，兩下俱錯。」
J34nB298_p0113a12║臘八
J34nB298_p0113a13║「指點長庚又一年，無端鼻孔被人牽。今朝更入泥犁
J34nB298_p0113a14║去，大地何人救得全。」
J34nB298_p0113a15║又
J34nB298_p0113a16║「冷風撲面蹙雙眉，夜半無人鱉證龜。賺殺男兒多意
J34nB298_p0113a17║氣，一狐疑了一狐疑。」
J34nB298_p0113a18║趙州柏樹子話。
J34nB298_p0113a19║拈：「趙州被者僧一問，不向柏樹子裏躲身，幾被者
J34nB298_p0113a20║僧勘破。檢點將來，不免依草附木。今日若有人問，
J34nB298_p0113a21║只對他道：『次滅紙燈剛夜半，大家齊向暗中行。』」
J34nB298_p0113a22║頌：「好峰何事絕人遊，綠滿林皋紅滿洲。開到牡丹
J34nB298_p0113a23║容似雪，洞賓嘗醉岳陽樓。」
J34nB298_p0113a24║洞山麻三斤話。
J34nB298_p0113a25║拈：「洞山平地上，慣撒銕蒺藜，陷殘兵敗馬，自稱好
J34nB298_p0113a26║手，不消屾峰一拶，看伊瓦解冰消。雖然，心不負人，
J34nB298_p0113a27║面無慚色。」
J34nB298_p0113a28║石梯問侍者上堂齋去話。
J34nB298_p0113a29║拈：「石梯撥草尋蛇，侍者臨危不變，不謬為吾侍者，
J34nB298_p0113a30║憐兒不覺醜，到底不免淆訛。且道上堂齋去，畢竟
J34nB298_p0113b01║當得本分事麼？具眼者試甄別看。」
J34nB298_p0113b02║麻谷到章敬，繞禪床三匝，振錫一下，卓然而立，敬云：
J34nB298_p0113b03║「是！是！」雪竇云：「錯！」麻谷又到南泉亦如是，泉云：「不是！不
J34nB298_p0113b04║是！」雪竇云：「錯！」麻谷當時云：「章敬道是，為甚麼和尚道
J34nB298_p0113b05║不是？」泉云：「章敬即是，是汝不是。此是風力所轉，終成
J34nB298_p0113b06║敗壞。」
J34nB298_p0113b07║拈云：「麻谷到處擔枷過狀，不顧危亡；二老漢雖則
J34nB298_p0113b08║坐觀成敗，要且抬搦不同。諸人還會雪竇兩錯麼？
J34nB298_p0113b09║且道是雙放雙收耶？自倒自起耶？妙覺今日也下
J34nB298_p0113b10║箇錯字，要與麻谷出氣。」良久，云：「點石化為金玉易，
J34nB298_p0113b11║勸人除卻是非難。」