J34nB298_p0117c01║屾峰憲禪師語錄卷八
J34nB298_p0117c02║嗣法門人（智質　智原）同閱
J34nB298_p0117c03║佛事
J34nB298_p0117c04║為東塔世益耆宿蓋棺。「臘樹霜催，葉墜日邊寒影；故
J34nB298_p0117c05║鄉果熟，香飄劫外春風。時節既至，理合自彰，獨露堂
J34nB298_p0117c06║堂，超然不昧。世益老禪宿，其生平不被世緣惑性，迥
J34nB298_p0117c07║脫塵勞，但依淨念持身，竟趨寂滅，始知七十四年已
J34nB298_p0117c08║來盡屬剎那變易，石火電光不留朕跡。古德云：『藏身
J34nB298_p0117c09║之處沒蹤跡，沒蹤跡處莫藏身。』猶在半途，未是到家
J34nB298_p0117c10║極則事，直須當下萬緣寢削、一法不存，裂破虛空，別
J34nB298_p0117c11║開生面始得。禪宿還委悉麼？」卓杖，云：「嘶風木馬峰頭
J34nB298_p0117c12║立，抱月泥牛海底眠。」
J34nB298_p0117c13║為光祿大夫趙宗周對靈小參。「木雞啼破劫初春，未
J34nB298_p0117c14║始生前面目真，萬象縱橫嘗獨露，時人錯喚本來人。
J34nB298_p0117c15║既是本來人，為甚麼錯喚向這裏？會得，則三世諸佛
J34nB298_p0117c16║不知有；不會，則黧奴白牯卻知有。三世諸佛不知有，
J34nB298_p0117c17║山河大地顛倒走；黧奴白牯卻知有，虛空背上翻觔
J34nB298_p0117c18║斗。明明日午打三更，依舊面南看北斗。四句中有一
J34nB298_p0117c19║句轉功就位、一句功位齊彰，一句轉位就功、一句功
J34nB298_p0117c20║位俱隱，只消一句中薦得，便知諸佛不住涅槃、眾生
J34nB298_p0117c21║不住生死，善惡多無，罪福平等。宗周趙公還委悉麼？
J34nB298_p0117c22║其或不然，山僧別資一路去也。」舉拂子，云：「看，看！此是
J34nB298_p0117c23║宗周公一生受用不盡的，敬信三寶、酬答四恩衹是
J34nB298_p0117c24║者個；齊家治國、接物利人衹是者個。只今則一念迴
J34nB298_p0117c25║光，萬緣寢削，視富貴等于鴻毛，棄恩榮如脫敝屣，回
J34nB298_p0117c26║頭不住宰官身，頓教直入如來地。山僧恁麼舉揚，且
J34nB298_p0117c27║道眉毛還在麼？更聽一偈：風高柳色黃金嫩，日暖梅
J34nB298_p0117c28║花白雪香，向上腳頭無別路，千差坐斷絕商量。」喝一
J34nB298_p0117c29║喝，下座。
J34nB298_p0117c30║為王孺人對靈小參。「性本圓明體本真，妄隨生死覓
J34nB298_p0118a01║疏親，踏翻五濁回頭看，永斷塵勞即佛身。塵勞既斷，
J34nB298_p0118a02║親證佛身不動真，超越三有，于世間法起生死相，豈
J34nB298_p0118a03║不昧其旨哉？茲惟王孺人壼儀柔德，閨範賢能，稟心
J34nB298_p0118a04║孝道，事上無違，賦質幽閒，御下有節，何壽算限于天
J34nB298_p0118a05║年？詎造物乖乎定數？以致唱隨失序，琴瑟傷懷。信士
J34nB298_p0118a06║王一利為室人王氏首七之辰，特請山僧舉揚佛事，
J34nB298_p0118a07║用助往生。若論向上一著，聖凡情盡，心識路絕，坐斷
J34nB298_p0118a08║報化佛頭，不住威音那畔。談玄結舌，正眼難窺，只得
J34nB298_p0118a09║向第二門頭別通消息。」舉拂子，云：「見麼？」擊一下，云：「聞
J34nB298_p0118a10║麼？只此見聞，無餘聲色，向者裏透得去，八萬四千塵
J34nB298_p0118a11║勞一時頓斷，那有善惡罪福一切境界？曠劫無明直
J34nB298_p0118a12║下銷殞。孺人還委悉麼？剎那彈指超塵劫，千葉蓮胎
J34nB298_p0118a13║燄裏開。」
J34nB298_p0118a14║為耿母方太太對靈小參。「薰風拂面藕花香，閣道迴
J34nB298_p0118a15║旋百寶光，彈指一門超出後，大千沙界露堂堂。此個
J34nB298_p0118a16║本有如來智慧德相無盡大解脫法門，上至諸佛、一
J34nB298_p0118a17║切聖賢，下及無量眾生、情無情等，各各周遍圓滿具
J34nB298_p0118a18║足，諸佛之所護念、列祖之所保任，終不虛也。即今耿
J34nB298_p0118a19║母方太太還知麼？生前長育名門，年逾知命，處尊貴
J34nB298_p0118a20║而勿矜，居賢能而不伐，一旦時至預知，嗒焉怛化，豈
J34nB298_p0118a21║不是現王侯大家善女人身而為說法的樣子？今辰
J34nB298_p0118a22║筵開佛事，為用西資，山僧得得而來，指歸向上一路，
J34nB298_p0118a23║聽我一偈：碧樹蟬嘶夏日長，日沉圓鼓是家鄉，泥牛
J34nB298_p0118a24║鬥入滄溟去，消息而今絕覆藏。」喝一喝，下座。
J34nB298_p0118a25║為柏林悅菴法姪封龕。「法幢摧殞，凋喪吾宗，慨此頹
J34nB298_p0118a26║風，倏焉入滅。惟我柏林堂上悅菴法姪和尚，法門喬
J34nB298_p0118a27║楚，叢社規模，單提洞上真傳，兼備南山律儀。頭頭任
J34nB298_p0118a28║運，道不違心；事事全該，心不違道。領眾固宜克己，臨
J34nB298_p0118a29║事太煞忘身，以致三千里外迥絕淆訛，十八灘頭了
J34nB298_p0118a30║無回互。無心住世，乘願再來，腳下既有兒孫，室中須
J34nB298_p0118b01║識祖父。今則雲龕既掩，玉戶將扃，轉功就位，蘆花叢
J34nB298_p0118b02║裏密藏身；功位俱隱，明月堂前虛影像。且道：金風體
J34nB298_p0118b03║露，來時無口一句作麼生道？」遂封，云：「一片暮雲橫碧
J34nB298_p0118b04║嶺，陰森古殿鎖秋苔。」
J34nB298_p0118b05║起龕。「要識最初一步，直是禪床震動，喚作無縫幢子，
J34nB298_p0118b06║著眼須知奉重。且道：三千里外不動威儀，畢竟去即
J34nB298_p0118b07║是？不去即是？門門齊透長安道，腳頭無事任縱橫。」
J34nB298_p0118b08║火。「祖龍一炬，屈殺當人；金剛一燄，快殺當人。且道快
J34nB298_p0118b09║屈同時還有差別也無？吾悅姪和尚既乘大願而來，
J34nB298_p0118b10║何乃急流勇退？觀人心之不古，慨法道之下衰，故先
J34nB298_p0118b11║我著鞭，遽爾遷化。拋下栗棘蓬，為渠和根倒斷；傾出
J34nB298_p0118b12║銕酸餡，須自盡底掀翻。白巖半隻聖箭，卻怪吹折中
J34nB298_p0118b13║途；寶壽一橛生薑，可惜辣無長味。致使柏林一席，揚
J34nB298_p0118b14║下多少淆訛，一任因邪打正，何礙因正打邪？大風吹
J34nB298_p0118b15║倒梧桐樹，自有旁人說短長。山僧今日得得為我悅
J34nB298_p0118b16║姪點出末上一段光明，照天照地。且道竭力道不盡
J34nB298_p0118b17║底畢竟如何通個消息？」擲火炬，云：「經有經師，論有論
J34nB298_p0118b18║主，末後一句爭怪得老僧？」喝一喝。
J34nB298_p0118b19║為王母蘇孺人對靈小參。「蓮花臘月噴幽香，彼土功
J34nB298_p0118b20║圓此土忘，莫道寂光常寂寂，幾聲天樂樹成行？茲惟
J34nB298_p0118b21║王母蘇孺人身親勞悴、淑行無虧，佐閥閱之規模、輔
J34nB298_p0118b22║壼儀之毓秀，年當知命，頓棄浮生，不染塵勞，且無留
J34nB298_p0118b23║戀。到者裏，須知即性無性，覺知聞見時時卓爾獨存；
J34nB298_p0118b24║無生而生，根塵處界處處昭然不昧。得恁麼，則五十
J34nB298_p0118b25║年來白業多而黑業少，善因積而罪因空。雖然如是，
J34nB298_p0118b26║正眼觀來猶是生死岸頭事，直須向父母未生已前、
J34nB298_p0118b27║色空不兆之初，坐斷今時不墮空劫處識得根源，則
J34nB298_p0118b28║不受生死之升沉，豈落佛祖之階級？王孺人還委悉
J34nB298_p0118b29║麼？」擊拂子，云：「來來來，實不來，迢迢古路生蒼苔；去去
J34nB298_p0118b30║去，實不去，海門月上珊瑚樹。鏡臺拍破本無形，上下
J34nB298_p0118c01║四維收不得。」擿拂子，云：「目前驗取。」便下座。
J34nB298_p0118c02║為周母陶孺人對靈小參。「寒食春風泣杜鵑，靈臺鏡
J34nB298_p0118c03║破再難圓，浮生頓撇歸何處？托體蓮胎絕愛纏。愛纏
J34nB298_p0118c04║既絕，佛境洞明，坐斷淆訛，聖凡情盡。周母陶孺人自
J34nB298_p0118c05║心即佛，性本天真，道在目前，不從外得，則頭頭上顯、
J34nB298_p0118c06║物物上彰，熾然生而當處無生，倏焉滅而當處不滅。
J34nB298_p0118c07║孺人五十年來以貞靜之德應事而事精詳，以賢能
J34nB298_p0118c08║之度御眾而眾悅服，世業以之振興、家聲以之推重，
J34nB298_p0118c09║此雖內輔承順之德，要且不出此個恩力。即今一朝
J34nB298_p0118c10║謝世，倏擲五旬，昇降難推，用資大法。若到者裏，山僧
J34nB298_p0118c11║有口只堪挂壁，更有何法示人？不得已，向第二門頭
J34nB298_p0118c12║通個消息。」拂一拂，云：「罪福性空，死生一致，于中那有
J34nB298_p0118c13║男女之相、善惡之因？當體皆空，一齊放下。且道孺人
J34nB298_p0118c14║未生面目畢竟如何？要知今日收歸處，只在從前動
J34nB298_p0118c15║用中。」
J34nB298_p0118c16║為福星三禪老宿起龕。「坐斷毘盧頂𩕳，直透威音那
J34nB298_p0118c17║畔，不居凡聖絕同條，腳下無私通一線。風梳楊柳碧
J34nB298_p0118c18║沉沉，雨洗桃花紅片片，三禪老宿不妨乘，上籃與春
J34nB298_p0118c19║光多半。出門大地草蔓蔓，舉頭天外渠無伴。」以杖引
J34nB298_p0118c20║龕云：「相隨來也。」
J34nB298_p0118c21║茶毘。「秉金剛慧燄，觸處周圓；爍摩醯正眼，不留朕跡。
J34nB298_p0118c22║正偏兼到，把住虛空；背觸俱非，橫吞宇宙。須逢格外
J34nB298_p0118c23║人，有此格外事。唯我三禪老宿住世五十餘年，豎精
J34nB298_p0118c24║進幢于末法，以波羅提木叉為度世梯航，六度萬行
J34nB298_p0118c25║兼攝無違，不離無作妙用，故建立寶坊于最難建立
J34nB298_p0118c26║之地、接納雲水于不易接納之所，人謂難行能行、難
J34nB298_p0118c27║忍能忍，而老宿皆出不思議自在解脫法門。度緣將
J34nB298_p0118c28║畢，撒手便行，賴有繼起賢嗣，家風克振。三周既及，自
J34nB298_p0118c29║命闍維，謹承弟子圓徹、圓惺、圓本、圓溶等特請山僧
J34nB298_p0118c30║舉揚佛事。」拈起火苣，云：「看！看！鍛煉古今、陶鑄凡聖，總
J34nB298_p0119a01║在者個。萬里神光，一時煥彩，黃金骨百煉增光、白玉
J34nB298_p0119a02║齒千鎚不壞，摩醯首羅與阿芻瑟摩明投暗合、響應
J34nB298_p0119a03║聲和，三禪老宿住精進幢，放光動地，得大自在去也。」
J34nB298_p0119a04║擲火炬，云：「象罔捏碎虛空骨，火裏青蓮透法身。」
J34nB298_p0119a05║入塔。「得旨南陽今古傳，號稱多子衛人天，團圞背面
J34nB298_p0119a06║原無縫，個裏藏身得樣全。」指塔，云：「未有世界，先有此
J34nB298_p0119a07║個幢子，上拄天、下拄地，仰彌高、鑽彌堅，風吹不倒、雨
J34nB298_p0119a08║滴不入，卓立當陽，天然尊貴，人天以之瞻仰、佛祖不
J34nB298_p0119a09║敢正視，即今彈指頓開，全身奉重。三禪老宿須知：不
J34nB298_p0119a10║假安排，現成受用，似地擎山，不知山之孤峻；如石含
J34nB298_p0119a11║玉，不知玉之無瑕。只要後代兒孫知源識委，坐鎮千
J34nB298_p0119a12║秋，不離當處。且道：歸根得地、事存函蓋一句作麼生
J34nB298_p0119a13║道？」入骨襯，云：「不識廬山真面目，只因身在此山中。」
J34nB298_p0119a14║為鬘雲無聞禪師掩龕。「從前放下話初圓，不待秋風
J34nB298_p0119a15║已著鞭，狹路相逢呈舊面，白蓮開遍藕如船。」豎拂子，
J34nB298_p0119a16║云：「衹者個非心非佛，何滅何生？坐斷千差，不通一線。
J34nB298_p0119a17║諸人還知無聞禪宿麼？勞形悴志，恬性坦懷，慈能順
J34nB298_p0119a18║物，不悅己而惡人；和以得情，且懷仁而友義。安閒處，
J34nB298_p0119a19║一片婆心；臨危際，三分辣氣。度歲月于形骸之外，立
J34nB298_p0119a20║言行于質直之中，不審是渠是我，從來無黨無偏，所
J34nB298_p0119a21║以能不侔于人而伴于天，不達乎時而達乎命。恁麼
J34nB298_p0119a22║也得，遇風即止；不恁麼也得，符到便行。今日逗到不
J34nB298_p0119a23║變易處，萬緣寢息，一念迴光，末後事既有兒孫直下
J34nB298_p0119a24║承當，不須枯木裏腦後瞠眼。且道退藏密室一句如
J34nB298_p0119a25║何委悉？」遂掩，云：「風雨盡時愁亦盡，奇雲影裏笑呵呵。」
J34nB298_p0119a26║（是日風雨驟止，故云。）
J34nB298_p0119a27║為朱斗垣居士對靈小參。「熾熱場中，潛行得路，頓獲
J34nB298_p0119a28║清涼，了無回互，藕花香裏促君歸，彈指不隔東西土。
J34nB298_p0119a29║斗垣朱居士還會麼？年登上壽，身歷兩朝，茂德坦懷，
J34nB298_p0119a30║儉形節志，故能閱盡浮華，不啻夢幻空花，眷戀朋情，
J34nB298_p0119b01║爭似棚頭傀儡？今則諸緣畢謝，不用臨流假筏，直須
J34nB298_p0119b02║到岸捨船。正恁麼時如何指陳？」卓拄杖，云：「三臺銕鋸
J34nB298_p0119b03║舞薰風，枯木龍吟著眼覷。」喝一喝。
J34nB298_p0119b04║封壙。「無陰陽地，蹤跡難尋，響水灘頭，獨開生面。未始
J34nB298_p0119b05║有天地已前，先有此一片穩密田地，深固幽遠，無人
J34nB298_p0119b06║能到，以日月為燭長夜之炬，以宇宙為安巨寢之室，
J34nB298_p0119b07║或謂無縫塔，或謂安隱幢，寂寥無內，寬廓無外，得之
J34nB298_p0119b08║者全身受用，永享太平。聽我一偈：紅塵不到藏真處，
J34nB298_p0119b09║始信壺中別有春。湘北潭南通一脈，琉璃殿上得相
J34nB298_p0119b10║親。」
J34nB298_p0119b11║為晚香德星禪師起龕。「一向把斷要津，今朝潛移一
J34nB298_p0119b12║步，不動者邊那邊，直下更無回互。因甚如此？不是一
J34nB298_p0119b13║番寒徹骨，爭得梅花撲鼻香？」
J34nB298_p0119b14║秉炬。「塵說、剎說、熾然說，朔風吹下一天雪，攜笻躡屐
J34nB298_p0119b15║送君歸，君歸卻好個時節。德星禪宿還記得也無？前
J34nB298_p0119b16║年送吾北行，眨眼錯過，已是長別；今日送君西歸，秖
J34nB298_p0119b17║可短程，得人一牛，還人一馬。觀其平生作略，儉衣節
J34nB298_p0119b18║食，忘世遺身，不知寵辱，豈徇利名？一介不取，一介不
J34nB298_p0119b19║與，類芭蕉菴主勿顧拄杖之有無，似懶瓚禪流那管
J34nB298_p0119b20║芋頭之大小？拋卻三間茅屋，放出一道神光，萬境俱
J34nB298_p0119b21║閒，重關直透，山僧豈無一言持贈？」擲火炬，云：「半灣寒
J34nB298_p0119b22║影正逢渠，放下從頭都自在。」
J34nB298_p0119b23║為佩南禪人對靈小參。「寒旭凄清，林風蕭索，嗟爾英
J34nB298_p0119b24║年，蛻然遽逝，雖四大之匪堅，惟一真而不昧。夫出世
J34nB298_p0119b25║為沙門者，無論先覺後進，各乘願力而來，棄俗離緣，
J34nB298_p0119b26║披緇慕道，以至自利度人，報資恩有，方稱出世來一
J34nB298_p0119b27║生大事了畢。茲佩南上人纔現沙彌相，始發丈夫志，
J34nB298_p0119b28║朴茂有餘，質訥無似。何故？年則倍雲居之後，身命秖
J34nB298_p0119b29║屬顏回之半世，聚沙成塔尚欠合尖，到岸問津未應
J34nB298_p0119b30║捨筏。嘆童年而有寔行，逆順難推；悟真常不墮妄緣，
J34nB298_p0119c01║死生一致。但世眼觀來，只覺有負師恩，未酬親德，為
J34nB298_p0119c02║上人有生缺陷事。天乎？人乎？到底孰知其是生耶？死
J34nB298_p0119c03║耶？即今不道：何如恒河水童髦無殊，樓閣門後先總
J34nB298_p0119c04║入？此是老比丘為幼沙彌說法，幼沙彌為老比丘諦
J34nB298_p0119c05║聽。」舉拂子，云：「一靈真性，不假胞胎，即今離卻胞胎，且
J34nB298_p0119c06║道一靈真性畢竟在甚麼處？」拂一拂，云：「毘目仙人纔
J34nB298_p0119c07║放手，善財依舊去南詢。」
J34nB298_p0119c08║為周門王孺人掩棺。「夏木無雲障綠陰，南薰和瑟動
J34nB298_p0119c09║商音。鏡臺撲破原無跡，生佛同源秖此心。茲惟王孺
J34nB298_p0119c10║人，生不為壽，死不為夭，白雲一片和天曉。來本不生，
J34nB298_p0119c11║去本不滅，擲過威音那畔劫。繁花零亂藕花新，荼𧃲
J34nB298_p0119c12║枝上空鶗鴃。孺人生前居常孝行，臨事肅恭。事姑嫜
J34nB298_p0119c13║于承順，不辱壼儀；款親黨于得宜，無違懿德。何閻浮
J34nB298_p0119c14║夢斷，樂土信傳，一旦竟爾云歸，萬事遽知放下。即今
J34nB298_p0119c15║蓋棺事定，特請山僧作津濟佛事。聽我一偈：清涼境
J34nB298_p0119c16║裏是何身，不惹纖塵體自真。樓閣門前回首處，親乘
J34nB298_p0119c17║寶筏出迷津。」