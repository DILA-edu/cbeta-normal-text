J34nB298_p0120a01║屾峰憲禪師語錄卷九
J34nB298_p0120a02║嗣法門人（智質　智原）同閱
J34nB298_p0120a03║真贊
J34nB298_p0120a04║釋迦佛
J34nB298_p0120a05║威音非前，彌勒非後。垢衣時挂暫云逢，珍御纔披渾
J34nB298_p0120a06║莫覯。法無法，東震西乾；住無住，烏飛兔走。祇者是，還
J34nB298_p0120a07║依舊，山河萬古長如繡。
J34nB298_p0120a08║普賢大士洗象圖
J34nB298_p0120a09║大士心聞，踰彼留礙，為覺前驅，處無不逮。侍多億佛，
J34nB298_p0120a10║形影相對，彈指剎塵，分身淨穢。踞象王時，白雲靉靆，
J34nB298_p0120a11║香水何來？從空澍溉。水既是塵，悟身無在，踏遍落紅，
J34nB298_p0120a12║峨峰如黛。稽首瞻依，花開石碓。
J34nB298_p0120a13║觀音大士像
J34nB298_p0120a14║坐斷圓通二十四，心無心相平等視。眾生善惡不可
J34nB298_p0120a15║數，菩薩化現亦隨類。鼻臭耳聲眼色界，門門自在而
J34nB298_p0120a16║遊戲。根塵無礙不思議，散髮翛然為伊示。眾生機鈍
J34nB298_p0120a17║劣知見，但識名字亦不異。心量如空無有盡，譬彼方
J34nB298_p0120a18║圓但除器。我心狹劣異群生，拈卻淨瓶俱不識。俱不
J34nB298_p0120a19║識，補陀石上花狼藉。
J34nB298_p0120a20║魚籃觀音像
J34nB298_p0120a21║行六度萬行，現三十二影。有時似井覷驢，有時如驢
J34nB298_p0120a22║覷井。虛空逼塞耳門，到底自知煖冷。提條赤稍鯉魚，
J34nB298_p0120a23║卻是雲門胡餅。
J34nB298_p0120a24║布袋大士像
J34nB298_p0120a25║纔跨明州，艸鞋挂起，愛赤條條，坐鬧市裏。冷眼一雙，
J34nB298_p0120a26║赤腳千里，佛小不為，肚大如許。一個布袋，遮風蓋雨，
J34nB298_p0120a27║問我生涯，逢人便舉。呵呵！十字街頭，畢竟那個是你？
J34nB298_p0120a28║又
J34nB298_p0120a29║倒臥橫眠全沒量，笑殺叢林費鹽醬。憨憨何處覓藏
J34nB298_p0120a30║身，三十六條花柳巷。
J34nB298_p0120b01║普門大士像
J34nB298_p0120b02║玻璃瓶插柳枝新，坐斷那伽定裏身。影現秖瞻三十
J34nB298_p0120b03║二，鳥啼花笑是何人。石齒齒，水粼粼，不露毛端遍剎
J34nB298_p0120b04║塵。
J34nB298_p0120b05║又
J34nB298_p0120b06║不住補陀，寧居竺土。跨個金毛，爪牙不露。手眼通身，
J34nB298_p0120b07║因人吞吐。為物作則，用拔諸苦。時人不識，故號慈父。
J34nB298_p0120b08║自一返聞，當下勘破。
J34nB298_p0120b09║三星拱日圖
J34nB298_p0120b10║泰初未形，混元一氣。何物芸芸，始為天地。爍破扶桑，
J34nB298_p0120b11║一輪涌沸。萬象舒光，六眼同覷。羃羃雲凝，泠泠風御。
J34nB298_p0120b12║始知彭籛齡延八百未為高，唐虞富有萬方奚足貴。
J34nB298_p0120b13║試問者三個阿翁，那時曾出頭也未。
J34nB298_p0120b14║師子吼佛（有從者持函經錫杖）
J34nB298_p0120b15║古非前，今非後。踞個師子，隨時哮吼。爪牙不露，劣根
J34nB298_p0120b16║難搆。拈起神珠，光吞左右。錫搖六振，花雨四飛。密諦
J34nB298_p0120b17║在函，剖上上機。古今十世，當念悟迷。花劈芥孔，橫納
J34nB298_p0120b18║須彌。電光石火，東震乾西。
J34nB298_p0120b19║老子像
J34nB298_p0120b20║同根天地何終窮，沖虛萬物其猶龍。青牛化去不知
J34nB298_p0120b21║處，遺言五千播玄風。誰言周室柱下史，我道老𣆀不
J34nB298_p0120b22║姓李。深藏若虛貌若愚，言獨存而骨朽矣。描不就兮
J34nB298_p0120b23║畫不像，肉眼同觀無兩樣。喚出關尹問來由，而今不
J34nB298_p0120b24║在函關上。莫求天上覓人間，清淨無為真供養。
J34nB298_p0120b25║觀音大士像（手提魚籃斗笠）
J34nB298_p0120b26║菩薩以不思議願力，度一切眾生。而眾生亦以不思
J34nB298_p0120b27║議業力，成就諸菩薩之大願。眾生無盡，菩薩之願力
J34nB298_p0120b28║亦無盡。菩薩之願力既無盡，而眾生之數量益無盡。
J34nB298_p0120b29║所以云：眾生無盡，我願無窮。以此知窮未來際，及無
J34nB298_p0120b30║始時，未有不乘願菩薩，未有不造業眾生，未有不度
J34nB298_p0120c01║生菩薩，未有不作佛眾生。當知菩薩眾生，原以一鼻
J34nB298_p0120c02║孔出氣，直下求眾生相，菩薩名字，了不可得。譬如一
J34nB298_p0120c03║燈，然于巨室，一燈之光，遍照室內，千燈照室，交互無
J34nB298_p0120c04║盡。菩薩眾生，亦復如是。合掌頂禮，而說偈曰：菩薩影
J34nB298_p0120c05║現諸形像，手攜種種示眾生。眾生睹相而執著，云是
J34nB298_p0120c06║菩薩度異類。無我不一亦不異，同入菩提大願海。我
J34nB298_p0120c07║今稽首而贊歎，生佛平等福無比。
J34nB298_p0120c08║至聖大成文宣王像
J34nB298_p0120c09║道之宗，世之師，德性尊而黎庶化，天心合而上下位。
J34nB298_p0120c10║生唐虞之後，闢上古洪荒；居佛老之左，復太初混沌。
J34nB298_p0120c11║法垂萬世，哲人咸沐斯文；道統無疆，至聖特尊其德。
J34nB298_p0120c12║威儀麟鳳，容止海山，穆穆淵淵，栖栖厄厄。至哉
J34nB298_p0120c13║大聖，蓋天地一人，古今無間然耳。其餘刪詩書，定禮
J34nB298_p0120c14║樂，立綱常，一治亂，轍環天下，坐不暖席，亦猶十日並
J34nB298_p0120c15║照不得專其明，百川歸海不能盡其廣。天高地厚，魚
J34nB298_p0120c16║躍鳶飛，一貫無餘，萬物皆備，予小子不得窺其門墻
J34nB298_p0120c17║之萬一也。謹顙首頓首拜贊。
J34nB298_p0120c18║李老君像（并序）
J34nB298_p0120c19║未始有天地，未始有有，未始有無，無可名狀，強名之
J34nB298_p0120c20║曰道。虛無為體，杳冥為用，自然為理，無為為宗。曰老
J34nB298_p0120c21║子，子在重閬，而容貌已老，知其未始有始。既去函關，
J34nB298_p0120c22║不知所之，知其未始有終。道無終始，惟至人為能化。
J34nB298_p0120c23║贊曰：名無可名，道無可道。母于帝先，出玄入妙。知
J34nB298_p0120c24║稀曰貴，寵辱若贅。恍惚希夷，迥無外內。萬物紜紜，孰
J34nB298_p0120c25║窺其根。至道寓庸，無毒無門。玄言五千，道德斯傳。清
J34nB298_p0120c26║風紫氣，望之窅然。
J34nB298_p0120c27║關夫子像
J34nB298_p0120c28║不二英雄，人天丈夫。義扶西漢，智服東吳。持正氣名
J34nB298_p0120c29║垂宇宙，竭丹衷威鎮寰區。提青龍而偃月，嘗為佛氏
J34nB298_p0120c30║金湯；躍赤兔以追風，永作邦家城塹。星纏武曲，位並
J34nB298_p0121a01║文台。靈山未散，大道心開。雲端獨步，得旨西來。大哉
J34nB298_p0121a02║大哉！三分鼎立成三義，一體君臣秖一人。
J34nB298_p0121a03║達磨初祖像
J34nB298_p0121a04║從何處來，卻恁麼住。齒豁當門，眼突似漆。自毒毒人，
J34nB298_p0121a05║東撞西沒。梁殿風清，嵩庭雪赤。茫茫隻履渡流沙，至
J34nB298_p0121a06║今多半道不識。踏遍支那活賺人，無端無端甘受屈。
J34nB298_p0121a07║屈屈，百步紅心誰辨的。
J34nB298_p0121a08║觀音大士像（騎吼，有善財）
J34nB298_p0121a09║稽首圓通大自在，慈悲填卻眾生債，猛獸心同童子
J34nB298_p0121a10║心，爪牙露地渾無礙。耳門空處倒聞機，動靜不生如
J34nB298_p0121a11║何會？繁興大用展毫頭，法界重重無內外。婆心太煞
J34nB298_p0121a12║視眾生，眾生甘墮閻浮界，你若無瞋我不悲，兩彩齊
J34nB298_p0121a13║來多一賽。
J34nB298_p0121a14║呂祖像
J34nB298_p0121a15║袖拂青雲氣宇閒，踏翻蓬島枕三山。桃花千度看如
J34nB298_p0121a16║昨，轉眼乾坤一嘯間。跨浩劫，露仙班，天地容渠一醉
J34nB298_p0121a17║顏。
J34nB298_p0121a18║愚菴老和尚像
J34nB298_p0121a19║吾師乎，誰倫匹，奔軼步趨終莫及。坐斷威音古佛心，
J34nB298_p0121a20║世出世間非一一。淵默時電卷雷奔，鬧浩中纖塵不
J34nB298_p0121a21║立。橫眠倒臥，那管是我是渠；打雨敲風，誰識非凡非
J34nB298_p0121a22║聖。等閒接個人，瑪瑙階前老倒愛騎白牯；冷地劫枚
J34nB298_p0121a23║賊，鴛鴦湖畔頹然懶放金毛。拈出睦州蒲履，喚卻誌
J34nB298_p0121a24║公剪刀。形卓卓，語昭昭，月在潭心不用撈。識得者翁
J34nB298_p0121a25║真面目，好來親與驗同條。
J34nB298_p0121a26║五臺先生刻藏經卷
J34nB298_p0121a27║大樹垂蔭，祖風奕奕。有宋振典，璿公始闢。開演陀那，
J34nB298_p0121a28║天花降席。代有哲人，燈傳紫柏。密藏繼之，布通方冊。
J34nB298_p0121a29║紺殿嵯峨，光交金碧。法付王臣，道同今昔。斯卷斯人，
J34nB298_p0121a30║惟金惟石。聲公寶之，還珠合璧。千古一揆，遇之旦夕。
J34nB298_p0121b01║靜聞關主師像
J34nB298_p0121b02║胸豁町畦，懷抱瓊玖，與世同和其光，泛愛淵默而吼。
J34nB298_p0121b03║闢丘墟為濟眾之覺場，掩丈室杜譚空之異口。豎毘
J34nB298_p0121b04║尼幢于叔世，記莂難忘；溯逆流水于當年，果懷不朽。
J34nB298_p0121b05║越古稀行比嬰孩，緬夙志氣容牛斗。隨意指揮，首眾
J34nB298_p0121b06║曾臨萬指；惠風獨扇，益我寧非三友？咦！兒孫都認關
J34nB298_p0121b07║中主，原來卻是贈雲叟。
J34nB298_p0121b08║高閒大師像
J34nB298_p0121b09║濟海智航，燭昏慧炬。煦嫗其容，哆和其語。古瀾翻而
J34nB298_p0121b10║恥鑽故紙，懷坦夷而勤復天心。有時奪標萬指，不露
J34nB298_p0121b11║爪牙；有時高枕長林，豁開胸肚。追亮公之跡于花雨
J34nB298_p0121b12║層臺，空憶西山橫暮雨。契皋亭于霜楓斷岸，閒看南
J34nB298_p0121b13║浦帶朝霞。驀地金風體露，頓然玉麈塵生。識得無半
J34nB298_p0121b14║點淆訛，不識添幾許折合。與麼來，休辨別。渠是石傘
J34nB298_p0121b15║親孫，何勞眼中著屑。
J34nB298_p0121b16║王太素居士像
J34nB298_p0121b17║所欲從心莫計春，龐家風物老猶真。譚玄不借維摩
J34nB298_p0121b18║舌，說法還從居士身。白社十年恢半壁，青蓮萬卷破
J34nB298_p0121b19║微塵。家山儘有通霄路，不二門前休問津。
J34nB298_p0121b20║鄒瓶山居士像（鄒孟翁請題）
J34nB298_p0121b21║吾觀德粹者溢乎聲光，懷坦者煥乎儀表。神存靜默，
J34nB298_p0121b22║固太古之稀音；貌若沖虛，儼谷神之不死。矯矯立世，
J34nB298_p0121b23║挺百尺寒松；楚楚凌波，涵千頃虛碧。是以得繩繩步
J34nB298_p0121b24║武，克振嘉猷；脈脈雲仍，纘斯風度。展孝思可伴長齋
J34nB298_p0121b25║繡佛，晨昏不昧本來；念慎終何妨春釀蒪羹，歲臘尚
J34nB298_p0121b26║歆時薦。即丹青之點染，真響應之無私。咦！漫勞頰上
J34nB298_p0121b27║更添毫，左右昭昭恍如在。傳曰：誠之不可掩如此夫！
J34nB298_p0121b28║勝果梵點禪師像
J34nB298_p0121b29║貌古神清，形臞氣爽。握太白之靈符，慈悲作則；續鄧
J34nB298_p0121b30║村之繁絃，和意近情。一條楖栗木，縱橫原在我；幾莖
J34nB298_p0121c01║白麈尾，收放豈由人？有時馬駒寺裏，水漲船高；有時
J34nB298_p0121c02║勝果山頭，鞋寬腳瘦。是渠也是大神咒，非渠也是大
J34nB298_p0121c03║明咒。呵呵！更有個末後句子，不妨分付外甥虀臼。（請
J34nB298_p0121c04║贊者乃梵公外甥。）
J34nB298_p0121c05║孔顏克居士小影
J34nB298_p0121c06║嘯傲溪山，眼空雲漢。滌彼清流，身心如泮。煙磬聲遙，
J34nB298_p0121c07║秋鴻影斷。玩世轆轤，閱人冰炭。兀坐蘿陰，日當停午。
J34nB298_p0121c08║手把遺編，不問稼圃。道達衣冠，脈傳東魯。晚歲逍遙，
J34nB298_p0121c09║誰堪稱伍。古今一人，為君鼻祖。
J34nB298_p0121c10║潘毅所居士小影
J34nB298_p0121c11║閬苑天遊古岸前，蹇驢倒跨入寒煙。蒼梧拾得還丹
J34nB298_p0121c12║訣，覷破誰家象帝先。
J34nB298_p0121c13║鄒孟欽居士小影
J34nB298_p0121c14║隱几者誰，翛然逸致。寄跡塵坌，衣冠隨世。虛己為懷，
J34nB298_p0121c15║慷慨存志。藝樂田園，日涉成趣。默坐焚香，竺風遠企。
J34nB298_p0121c16║俛仰天壤，奚求奚忮。奕奕家聲，綿綿德被。玉樹不凡，
J34nB298_p0121c17║蘭孫挺異。識得此翁，現身不二。
J34nB298_p0121c18║朱了凡居士小像
J34nB298_p0121c19║者個阿翁，幾莖長髭，一雙青眼。鬧處尋幽，澹中覓趣。
J34nB298_p0121c20║見善不怕，逢瞋且喜。無說無言，弄個如意。愛尋白社
J34nB298_p0121c21║口喃喃，門門自在而遊戲。者回覿面問渠儂，要且不
J34nB298_p0121c22║是西來意。咄！
J34nB298_p0121c23║陶子仙小像
J34nB298_p0121c24║道子即仙，蓬壺何處？道子非仙，塵攖不住。非即都忘，
J34nB298_p0121c25║翛然人世。愛佛日以徜徉，抱天心而得趣。等閒撥轉
J34nB298_p0121c26║關捩看，始信從前俱瞥地。
J34nB298_p0121c27║介如禪宿小影
J34nB298_p0121c28║秖者阿師，胸無個事。拂面松風，白眼看世。寂寂惺惺，
J34nB298_p0121c29║三昧遊戲。隨意指揮，拈個如意。有時恁麼，一切放下。
J34nB298_p0121c30║有時不恁麼，都道不是。行藏卻值古稀年，勘破庭前
J34nB298_p0122a01║柏樹子。金博金，水洗水，須彌倒卓天龍指。
J34nB298_p0122a02║東塔世益耆宿像
J34nB298_p0122a03║坐磐石，聽流泉。身唯瀟洒，性本天然。松聲鳥語，覿面
J34nB298_p0122a04║談玄。機能杜德，物乃不遷。何須更恁麼，勘破祖師禪。
J34nB298_p0122a05║惺惺晝夜一百八，特地無勞叩大顛。無端無端，驀直
J34nB298_p0122a06║走入阿閦國，腳下無私遍大千。
J34nB298_p0122a07║題郭母李孺人像
J34nB298_p0122a08║昔之孟光，今之少君。舉案盡敬以齊眉，裝飾棄美而
J34nB298_p0122a09║勿珍。撫嗣君以慈愛，事姑嫜以孝聞。無虧淑德，有裨
J34nB298_p0122a10║嘉聲。何期上品之音書遽至，那管五濁身世之浮生。
J34nB298_p0122a11║兒孫鼎足承垂範，傳得遺容永可親。
J34nB298_p0122a12║題楊上佑文學小影
J34nB298_p0122a13║德業傳家，儒冠奕世。持身凝默，由義居仁。味世賢愚，
J34nB298_p0122a14║忘骸克己。自甘恬退，嘆五岳之未尋；誰識高懷，縱扁
J34nB298_p0122a15║舟而已遠。心不違道，放下坐斷諸緣；道不違心，拈起
J34nB298_p0122a16║秖有一著。兒孫克振家聲大，得遇風雲自不凡。