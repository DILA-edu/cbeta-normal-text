J34nB298_p0122b01║屾峰憲禪師語錄卷十
J34nB298_p0122b02║嗣法門人（智質　智原）同閱
J34nB298_p0122b03║雜著
J34nB298_p0122b04║橫山淨土詩序
J34nB298_p0122b05║原夫淨土惟心，心淨則土無不淨；圓修即性，性圓則
J34nB298_p0122b06║修無不圓。斯淨圓之性，生佛同原，覺迷一致。但悟之
J34nB298_p0122b07║則聖量都融，昧之則凡情兢起。于是前聖聿興，禪淨
J34nB298_p0122b08║爰立，證修提單，傳直指當。人在自肯，而乃方親攝一
J34nB298_p0122b09║念；橫超果地，離諸緣而始受用。墜腰斷臂，惟知重法
J34nB298_p0122b10║忘軀；離句絕非，抑見明宗合教。洵夫道契真乘，讖符
J34nB298_p0122b11║大器者矣。今則濫膺祖牒，象狐莫辨于盲群；穢廁僧
J34nB298_p0122b12║倫，鍾釜難分于聵眾。寧不慨歟！茲吾橫山冰如禪宿，
J34nB298_p0122b13║髫年入道，皓首成功。三十載足不踰閫，十萬聲晝夜
J34nB298_p0122b14║無間。喃喃吐偈，盡廣長之溪聲；歷歷孤明，即清淨之
J34nB298_p0122b15║山色。詎非道由一貫，德被三根。契理契機，法法原明
J34nB298_p0122b16║向上；全修全性，頭頭不昧本來。以致刻期告眾，隨念
J34nB298_p0122b17║往生。緇白固以欽崇，禪淨因之歸一。俾心燈焰續，愈
J34nB298_p0122b18║光先德之風；竺土名標，振啟後昆之弊。本懷暢于斯
J34nB298_p0122b19║卷，淺陋申于短言。用施剞劂，裨助津梁。力勉真修，公
J34nB298_p0122b20║諸同事云爾。
J34nB298_p0122b21║東山丈室銘序
J34nB298_p0122b22║汾陽無業禪師曰：「看他古德道人得意之後，茅茨石
J34nB298_p0122b23║室，向折腳鐺中煮飯，喫過三二十年，名利不干懷，財
J34nB298_p0122b24║寶不為念，大忘人世，隱跡巖叢，君王命而不來，諸侯
J34nB298_p0122b25║請而不赴，豈同我輩貪名愛利，汩沒世塗，如短販人，
J34nB298_p0122b26║有少希求而忘大果。」妙喜曰：「灼然兄弟那時早有如
J34nB298_p0122b27║此說話也，更教他見我輩如今做處，也好慚惶殺人。」
J34nB298_p0122b28║看他二大知識，法中龍象，人天眼日，真龍天推出，接
J34nB298_p0122b29║物利生，尚以此言推重韜光晦跡者，不以利物自居。
J34nB298_p0122b30║要知終身居深山，是非等閒人所能為，稍有動念塵
J34nB298_p0122c01║勞，萌心名利，縱然勉強，終成逗漏。此間山深溪遠，林
J34nB298_p0122c02║邃境幽，淨案明窗，清茶白粥，經年無事縈懷，真可安
J34nB298_p0122c03║貧樂道，較他古人已是十倍受用，不可不知足安分。
J34nB298_p0122c04║雖室中親依少人，當自念薄福所致，慎勿嫌山深路
J34nB298_p0122c05║僻。況古之得道人，單丁獨處，載錄燈傳者頗不少。法
J34nB298_p0122c06║昌遇一力撾鼓；亮座主終老西山，隱山自焚茅屋；懶
J34nB298_p0122c07║殘不暇拭涕；吾祖芙蓉和尚，忤旨加刑，怡然順受。迫
J34nB298_p0122c08║念古人，慚愧多矣。謹書座右，深自勉旃。
J34nB298_p0122c09║耿道符先生詩序
J34nB298_p0122c10║古之言詩者，蓋以敦德性、修品節為重，而風、雅隨之。
J34nB298_p0122c11║煉詞琢句，考聲合度，皆漢、魏、齊、梁之緒餘也。讀三百
J34nB298_p0122c12║篇，知雅、頌各得其所，非至性中流出，能為萬世法乎？
J34nB298_p0122c13║昔人論詩譬諸禪，以頓漸大小諸乘例詩盛衰。余則
J34nB298_p0122c14║不然其說。禪有頓無漸，修有漸無頓，頓漸之道，惟悟
J34nB298_p0122c15║能知。而門外漢以詩論禪，大有徑庭，論者不知也。然
J34nB298_p0122c16║詩之為法，以性靈為旨，靜理為趣。山川人物，禽魚草
J34nB298_p0122c17║木，悉我性靈中物；喜怒哀樂，言行品節，本我性靈之
J34nB298_p0122c18║全體。既得性靈之全者，則何禪之不在我耶？道符耿
J34nB298_p0122c19║先生為三韓開國靖南王嫡裔，忠敏王之孫，額駙愨
J34nB298_p0122c20║敏公之大嗣君，出自和碩柔嘉公主。聰睿靜默，寬裕
J34nB298_p0122c21║簡重，雖榮寵當世，而車服素約，與世澹如也。燕居無
J34nB298_p0122c22║事，喜嘗為詩，精粹秀拔，超然雋逸，筆下無半點塵，有
J34nB298_p0122c23║高、岑、王、孟之風，所謂胸中固有而發乎性靈者在是
J34nB298_p0122c24║矣。試觀今之登樂府、趨騷壇者，概不與之較量，故不
J34nB298_p0122c25║輕出示人。其處世應物之暇，與浮屠氏若有夙契，醉
J34nB298_p0122c26║心禪悅，早知有向上事，宗門關鍵，透脫古今，即禪者
J34nB298_p0122c27║相對，無敢攖其鋒。然虛容不少露，予謂果地之再來
J34nB298_p0122c28║人，洵不誣也。庚午夏，余屢過私第，憩書齋，以手編所
J34nB298_p0122c29║作諸什若干篇出示。捧讀之餘，每思屬和，但愧匪材，
J34nB298_p0122c30║故舉夫德性品節之說而附諸篇末，以垂不朽焉。
J34nB298_p0123a01║仁壽天逸和尚重修塔碑記
J34nB298_p0123a02║自達磨西來，不傳之旨發明震旦，蓋千有二百年，其
J34nB298_p0123a03║間法道盛衰不知有幾，而慧命所關惟係乎人。人為
J34nB298_p0123a04║載道之器，得人其道光且大，不得人其道不弘，非道
J34nB298_p0123a05║之有隱顯，而實載道之人之為重也。由是觀震旦五
J34nB298_p0123a06║葉之裔班班燈錄者，皆間世偉人，非等閒用世之才
J34nB298_p0123a07║所能及。古來立言治世特達之士日：「浮屠氏限于因
J34nB298_p0123a08║果罪福小乘之說，未嘗深究心宗，窮研教理，無怪其
J34nB298_p0123a09║所見異同，即信從者亦未必皆具真知實見耳。」宋出
J34nB298_p0123a10║大儒發明聖學，雖以孔孟門墻自立，而一著透脫處
J34nB298_p0123a11║不出乎吾宗不傳之旨，蓋浮屠氏之有補于名教益
J34nB298_p0123a12║明矣。但今禪道遍天下，去聖日遙，風斯下趨，力愧不
J34nB298_p0123a13║能挽，良可慨也。緬惟前賢芳躅既不可追，而近代偉
J34nB298_p0123a14║人愚以濟下天逸和尚為法門載道重器，足稱後昆
J34nB298_p0123a15║師表。師早歲參夾山、報恩兩和尚，後入夾山之室，孤
J34nB298_p0123a16║風峻拔，卓立諸方。于某年間駐錫都門戒壇、仁壽二
J34nB298_p0123a17║剎，王公敬信，緇素皈依。三韓耿大護法栴林公，靖南
J34nB298_p0123a18║王嫡裔，深信宗乘，早契心要，現身勛貴，乘願金湯。弱
J34nB298_p0123a19║歲禮師座下為弟子有年，末後無縫合尖，皆栴林公
J34nB298_p0123a20║之力也。余過私第，盤桓日久，及師往事，切慕師之道
J34nB298_p0123a21║行宗風，因出所藏行述請尒為之記。
J34nB298_p0123a22║師諱本圓，號天逸，昭陽張氏子。生而英拔，智識過人。
J34nB298_p0123a23║幼具出塵之志，弱冠遊燕，歸即棄家求道，詣參知識。
J34nB298_p0123a24║丙戌春，過維揚東隱菴，見玉如大師求度。如喜師器
J34nB298_p0123a25║宇不群，復慮其世緣未斷，不允。懇之再四，方得脫白，
J34nB298_p0123a26║遂掩關閱《楞嚴經》。如叩關問師：「經云：『累劫多聞，不如
J34nB298_p0123a27║一日修無漏業。』」師不明厥旨，如命師出關，往參夾山
J34nB298_p0123a28║箬菴和尚。師見箬，問：「某甲生死不明，乞師指示。」箬便
J34nB298_p0123a29║打。師禮拜，箬又打。自此疑情頓起，寢食俱忘。箬命為
J34nB298_p0123a30║侍者，師愈加精進。箬于稠人中指曰：「此子他日磬室
J34nB298_p0123b01║之光明幢也。」後參報恩玉林和尚，隨眾打七，正提話
J34nB298_p0123b02║頭，玉將香板擲地作聲，師由此悟入。玉對眾曰：「爾輩
J34nB298_p0123b03║參學能似者銕橛子，方有少分相應。」後箬移磬山，師
J34nB298_p0123b04║歸省，箬便問：「汝從報恩來，還解報恩也未？」師曰：「粉骨
J34nB298_p0123b05║碎身未足酬，一句了然超百億。」箬曰：「如何是了然一
J34nB298_p0123b06║句？」師曰：「適來秖對和尚。」箬曰：「老僧不曾聽得。」師擬進
J34nB298_p0123b07║語，箬連棒打出。一日，箬舉世尊拈花命頌，眾退思，師
J34nB298_p0123b08║立頌：「上苑笙歌早，蛾眉脂粉多。臨粧添一笑，失卻舊
J34nB298_p0123b09║山河。」箬頷之。緣師親受深錐痛拶有年，機辨縱橫，默
J34nB298_p0123b10║許可，書偈曰：「世界原同古鏡闊，火爐特地解翻身。因
J34nB298_p0123b11║是嫡骨相承者，將此深心奉塵剎。」并衣拂源流囑師，
J34nB298_p0123b12║師拜受，辭歸東隱。未幾，聞箬菴和尚示寂，師大慟哭，
J34nB298_p0123b13║擬奔喪，因病遂止服心喪。事畢，尋往五祖，謁同門千
J34nB298_p0123b14║仞和尚，盤桓累日。臨行，千有「堪笑先師無剩物，秖留
J34nB298_p0123b15║一頂舊袈裟」之句，送師東歸。于某年之都門，掃嘯翁
J34nB298_p0123b16║塔。戒壇文公重師道行，請師卓錫，自後移住仁壽寺。
J34nB298_p0123b17║凡上堂入室，提唱宗風，奔走請益者，日無虛晷。即飽
J34nB298_p0123b18║參宿學，靡不嘆服，真法門之柱石，克振濟上家聲于
J34nB298_p0123b19║勿替也。師平生與洞宗佛光和尚交最深，一日光至，
J34nB298_p0123b20║師喜曰：「吾緣盡矣。」遂擇日。至期，聞鐘聲，趺坐趨寂。闍
J34nB298_p0123b21║維，獲五色堅固子，道俗競分供養。師生于萬曆己未
J34nB298_p0123b22║九月十五日，入寂于康熙戊申七月十三日，世壽五
J34nB298_p0123b23║十，臘二十一。建塔于西山天台寺大南峪之麓。茲因
J34nB298_p0123b24║年遠，靈塔頹廢，弟子耿旃林公發心募資，重為修建，
J34nB298_p0123b25║復其舊觀，成不朽事。銘曰：法流茲土，誕生偉人，為
J34nB298_p0123b26║光明幢，結大地春。楊岐嫡脈，磬室真子，大道斯存，恰
J34nB298_p0123b27║秖者是。窣堵重扶，卓立雲際，不涉春秋，撐天拄地。松
J34nB298_p0123b28║杉環蔭，雲山縹緲，瞻之仰之，為人天表。
J34nB298_p0123b29║客窗贅語
J34nB298_p0123b30║吾人胸中不能變化容物，動處便成執礙，頓生人我，
J34nB298_p0123c01║皆少學問力耳。少學問不是做詩做文字不得，做甚
J34nB298_p0123c02║些小事便見學問深淺。此學問不從文字上學來，竟
J34nB298_p0123c03║是夙生帶來的，所以行時處處便到。若從書上看來，
J34nB298_p0123c04║有書看不到，則所行學問有時有、有時無，便有缺陷
J34nB298_p0123c05║偏枯處。因是知千古聖賢大經大傳是吾胸中先有，
J34nB298_p0123c06║讀時不過讀自己的，說個溫故知新，已落第二義了。
J34nB298_p0123c07║宗門道：「佛法向自己胸中流出，始能蓋天蓋地。」此語
J34nB298_p0123c08║若合符契如此，何古之聖賢先獲我心，俾我甘居後
J34nB298_p0123c09║塵，不能並驅千古為恨耳。
J34nB298_p0123c10║題璞菴禪師茅屋卷
J34nB298_p0123c11║今之出世者，始則脫離塵網，而卒復攖世諦，作泛泛
J34nB298_p0123c12║庸緇，雖稱釋種，而仍俗鄙也。知者不然，如壯夫展臂，
J34nB298_p0123c13║師子游行，伴侶不求，奚藉他力？豈泛泛者能測量哉？
J34nB298_p0123c14║璞公三間茅屋，坐破蒲團，我故知其不妄也。昔隱山
J34nB298_p0123c15║有「三間茅屋從來住，一道神光萬境閒，莫把是非來
J34nB298_p0123c16║辨我，平生穿鑿不相關。」焚之而去。璞公抑得此意否？
J34nB298_p0123c17║惠子曰：「子非魚，安知魚之樂？」莊子曰：「子非我，安知我
J34nB298_p0123c18║不知魚之樂？」古人往矣，我將奚問焉？質諸璞公，為之
J34nB298_p0123c19║頤解。
J34nB298_p0123c20║題施憲章居士盆中樹石
J34nB298_p0123c21║結廬在人境，而無車馬喧，晉淵明詩也。讀其詩，知其
J34nB298_p0123c22║人千古罕得，特胸次無物耳。夫人生世間，日與物處，
J34nB298_p0123c23║未嘗不為物累。與物處不為物累，讀聖賢書則近之，
J34nB298_p0123c24║否則欲避車馬喧，已染林泉癖。問所為胡來胡現，漢
J34nB298_p0123c25║來漢現，本來空洞，元明何在也？我于水北憲章施子
J34nB298_p0123c26║得之。施子處于闤闠，門徑雖不越俗，而胸次別有一
J34nB298_p0123c27║天。居嘗篤孝友，睦鄰戚，盛年有長者風，相對淡如，儼
J34nB298_p0123c28║心遊于物。初者，予偶過齋頭，見其盆盎滿架，花石盈
J34nB298_p0123c29║庭，片山寸樹，澹遠古雅，摹倣出宋元諸家之右，非復
J34nB298_p0123c30║吳下阿蒙刻畫手。噫！技進矣。施子入乎其齋而嗒然
J34nB298_p0124a01║忘我，不知身在市囂湫隘中；出乎其齋而蕭然無物，
J34nB298_p0124a02║不知志在摹石叢篁內。直欲空天地間一切往來得
J34nB298_p0124a03║喪，超乎與造物者游，又何一物之足為累也？吾于施
J34nB298_p0124a04║子有厚望焉。
J34nB298_p0124a05║募大悲像疏
J34nB298_p0124a06║此方教體，衹在音聞。眾生聞大士名號，如雷入耳，寤
J34nB298_p0124a07║寐不忘，此其驗也。若乃睹相生信，能令眾生瞻禮嘆
J34nB298_p0124a08║仰，則像教之益，可勝量哉！海音上座久栖林下，多經
J34nB298_p0124a09║寒暑，方將覓一座具地作把茅計，床座之外，期設大
J34nB298_p0124a10║悲像供事之。余曰：「子尚無個住處，安用像為？」曰：「不然。
J34nB298_p0124a11║古人謂古鏡闊一丈，則火爐闊一丈，像現則大地現
J34nB298_p0124a12║矣。又如某椰子一軀，始終不離堂搆，況大士法身全
J34nB298_p0124a13║露，而翻令飄搖風雨中耶？」予合瓜贊善曰：「許子具一
J34nB298_p0124a14║隻眼。」即說偈曰：「法身現時大地現，塵剎世界亦復然。
J34nB298_p0124a15║譬如心王及心所，一念具足同現前。」
J34nB298_p0124a16║南岳僧募方冊大藏引
J34nB298_p0124a17║世尊四十九年不曾說著一字，非掃蕩言詮，乃言詮
J34nB298_p0124a18║不能到也。古德云：「一大藏教是個注腳。」且道注腳個
J34nB298_p0124a19║甚麼？這裏透去，不被注腳轉，方許途中受用。南岳山
J34nB298_p0124a20║頭興雲，浙江地面下雨，東海龍王也須吃棒，為甚嘉
J34nB298_p0124a21║禾城中大藏不肯動著？佛法到此，殊不靈驗。敢告吾
J34nB298_p0124a22║禾檀越之知音者，決能別通消息，則某之言又成注
J34nB298_p0124a23║腳添足矣。
J34nB298_p0124a24║題募米疏
J34nB298_p0124a25║六贊禪人者，乃叢林頭陀苦行僧也。嘗跪誦《金剛》、《法
J34nB298_p0124a26║華》諸典，集若有驗，而口終不為之啟，人謂之木訥，而
J34nB298_p0124a27║彼為之喜。誦持輒無他想，惟念叢林以飯僧為大佛
J34nB298_p0124a28║事，凡一舉不如，願不假歸。昨乞武水，獲粟若干，復欲
J34nB298_p0124a29║他往。予曰：「子既得隴，何更望蜀耶？」贊禪曰：「心如墻壁，
J34nB298_p0124a30║可以入道，而況茲一小因緣？」索冊便行。予佳其猛烈
J34nB298_p0124b01║為眾，即書此以授之。
J34nB298_p0124b02║蘆溝橋募建茶棚施茶湯引
J34nB298_p0124b03║蘆溝橋者，乃都會之通衢。士人商賈往來，暑寒不輟；
J34nB298_p0124b04║車馬負戴雜沓，晝夜無分。一行數十里，仍乏小歇場，
J34nB298_p0124b05║蓋有年矣。茲江南願山上人，審行人也，慨發難行心，
J34nB298_p0124b06║欲豎精進幢于斯地。冬則煖湯禦寒，要使寒時發焰；
J34nB298_p0124b07║暑則清涼除熱，管教熱處生冰。趙州公案，與保壽同
J34nB298_p0124b08║參；雲門舖面，待清平合拍。苦釅茶澆開肺腑，一滴清
J34nB298_p0124b09║涼；辣薑湯煖生腸肚，半餉消寒。願力如山，始信當人
J34nB298_p0124b10║自肯；福田似海，豈道阿誰無分？幸得卓錐有地，仰
J34nB298_p0124b11║皇圖普載之恩；但今片瓦未成，賴檀信傾囊之施。茶
J34nB298_p0124b12║棚頓舉，廣結萬緣；寶所漸成，全憑眾手。福利之因，無
J34nB298_p0124b13║煩饒舌。是引。
J34nB298_p0124b14║
J34nB298_p0124b15║
J34nB298_p0124b16║
J34nB298_p0124b17║
J34nB298_p0124b18║
J34nB298_p0124b19║
J34nB298_p0124b20║屾峰憲禪師語錄卷終