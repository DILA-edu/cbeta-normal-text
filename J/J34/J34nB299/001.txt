J34nB299_p0125a01║三峰藏和尚語錄序
J34nB299_p0125a02║武林衛軍嘉魚學人熊開元撰
J34nB299_p0125a03║開也闇髫歲荷至人加策初無所冥會乙丑得假歸
J34nB299_p0125a04║從覺來先生急自研始有醯雞之獲自喻適志將謂
J34nB299_p0125a05║天上下樂無逾者明年受事吳門趨見三峰老和尚
J34nB299_p0125a06║于萬峰之書屋親承披揀而後知尼山先師所云不
J34nB299_p0125a07║踐跡亦不入於室子輿氏所云二之中四之下灼然
J34nB299_p0125a08║有如是淺深苟徒恃其天下莫能載天下莫能破之
J34nB299_p0125a09║意自廣而狹人幾不免斯文蟊螣矣於是集都人士
J34nB299_p0125a10║信道者營建說法堂勸請老和尚不倦開演如是甚
J34nB299_p0125a11║深之法開獨聞孰與夫一天下人共聞萬世天下人
J34nB299_p0125a12║共聞耶閱六七寒暄得語錄若干卷廣錄若干卷開
J34nB299_p0125a13║勸請之心方存乎見少而庸人淺人輒見多往往不
J34nB299_p0125a14║能卒業則約而取之盡撤其寶几珍御獨以狸奴面
J34nB299_p0125a15║目對人誠仁人孝子之志也然水乳雜糅非鵝王莫
J34nB299_p0125a16║擇以游夏贊春秋孰有能勝其任者開得罪抵臨安
J34nB299_p0125a17║軍國清儲和尚忽郵書見招且曰鼎沸若斯雖有上
J34nB299_p0125a18║至梵天之舌無處向人祗宜收先師狼藉之夜光重
J34nB299_p0125a19║胎明月使方來有目者咸得與於清輝不至守其一
J34nB299_p0125a20║室甘此長淪是猶可及為者公久在靈山會裏先師
J34nB299_p0125a21║遷化時嘗貽書左右曰山僧有無數身前身後事仰
J34nB299_p0125a22║託于門下公若不忘付囑可不共伸一臂擘破華山
J34nB299_p0125a23║倒出萬年流水乎開自顧非其人何敢濫竽斯典更
J34nB299_p0125a24║禍亂相尋梗與土之去未知所終則亦姑留此一則
J34nB299_p0125a25║俟結集既成附之編末俾開千里萬里千生萬生不
J34nB299_p0125a26║見有一步有一時在老和尚門外開不朽矣或有過
J34nB299_p0125a27║量人如嵒頭婆子謂此結集亦不消得直取而投之
J34nB299_p0125a28║水火當更益一重光彩若祗守寒嵒異草青掉頭不
J34nB299_p0125a29║顧仍為開二十年前同阬之土非所願也。時崇禎甲
J34nB299_p0125a30║申夏五月朔序
J34nB299_p0125b01║三峰和尚語錄序
J34nB299_p0125b02║和尚乘仰山塵剎之願降神東震旦國作天童長子
J34nB299_p0125b03║艱危百戰死任綱宗四十悟道五十四開堂六十三
J34nB299_p0125b04║遷化歷主八剎門人記語錄三十卷廣錄五十卷示
J34nB299_p0125b05║疾前半年手命不肖弘儲結集時得法弟子松陵周
J34nB299_p0125b06║祗侍側歎息再拜以為至當今已二十七年矣猶凜
J34nB299_p0125b07║凜退縮不敢輕授簡牘諸佛列祖鑒之歲月荒忽感
J34nB299_p0125b08║時感疾辛丑三月手抄錄中稍平徑易曉人者為一
J34nB299_p0125b09║編使後五百歲劫火洞然之際得瞻此清涼寂滅法
J34nB299_p0125b10║寶三世如來說法之式龍騰雲變無有定相然天高
J34nB299_p0125b11║地卑川流嶽峙確不可反覆倒置以正合以奇勝兵
J34nB299_p0125b12║者聖人不得已而用之猶然兼攬並到況大統綱宗
J34nB299_p0125b13║哉楊岐會滹沱正脈雪竇顯韶陽中興廣大不違從
J34nB299_p0125b14║上精微自我作祖兩家典冊具在商周禮樂大備之
J34nB299_p0125b15║時而執羲農已上之說是知秋冬而不知有春夏也
J34nB299_p0125b16║子輿氏權衡諸聖于伯夷伊尹肯諾不全唯時中至
J34nB299_p0125b17║聖則全身奉重斯可以悟法式矣有祖以來乃有和
J34nB299_p0125b18║尚和尚道大不能容棲棲皇皇知者罪者其惟春秋
J34nB299_p0125b19║不肖弘儲懼取其易者為之若夫結集艱重在有力
J34nB299_p0125b20║者。弘儲敬述於靈嵒大鑒堂
J34nB299_p0125b21║三峰和尚語錄目錄
J34nB299_p0125b22║卷第一
J34nB299_p0125b23║住海虞三峰清涼院語
J34nB299_p0125b24║住蘇州北禪大慈寺語
J34nB299_p0125b25║住杭州臨平安隱寺語
J34nB299_p0125b26║卷第二
J34nB299_p0125b27║住蘇州鄧尉聖恩寺語
J34nB299_p0125b28║卷第三
J34nB299_p0125b29║住蘇州鄧尉聖恩寺語
J34nB299_p0125b30║卷第四
J34nB299_p0125c01║住梁溪龍山錦樹院語
J34nB299_p0125c02║住杭州南屏淨慈寺語
J34nB299_p0125c03║住嘉興水西真如寺語
J34nB299_p0125c04║住蘇州松陵聖壽寺語
J34nB299_p0125c05║住蘇州鄧尉聖恩寺語
J34nB299_p0125c06║卷第五
J34nB299_p0125c07║廣錄
J34nB299_p0125c08║卷第六
J34nB299_p0125c09║廣錄
J34nB299_p0125c10║卷第七
J34nB299_p0125c11║廣錄
J34nB299_p0125c12║卷第八
J34nB299_p0125c13║頌古
J34nB299_p0125c14║卷第九
J34nB299_p0125c15║頌古
J34nB299_p0125c16║卷第十
J34nB299_p0125c17║頌古
J34nB299_p0125c18║卷第十一
J34nB299_p0125c19║五宗原
J34nB299_p0125c20║卷第十二
J34nB299_p0125c21║雜偈
J34nB299_p0125c22║卷第十三
J34nB299_p0125c23║法語
J34nB299_p0125c24║卷第十四
J34nB299_p0125c25║書問
J34nB299_p0125c26║卷第十五
J34nB299_p0125c27║書問
J34nB299_p0125c28║卷第十六
J34nB299_p0125c29║雜著
J34nB299_p0125c30║
J34nB299_p0126a01║三峰藏和尚語錄卷第一
J34nB299_p0126a02║吳虎丘山雲巖寺嗣法門人弘儲記
J34nB299_p0126a03║住海虞三峰清涼禪院語
J34nB299_p0126a04║乙丑元旦上堂拈香云化被空山老更閒臥雲誰道
J34nB299_p0126a05║不朝天生香一瓣呼嵩祝聖德雍熙壽萬年乃插香
J34nB299_p0126a06║就座以拂子畫一畫云正月一夜半子前有消息殘
J34nB299_p0126a07║冬已過新未交個中一點誰拈掇拈得出是何物良
J34nB299_p0126a08║久喝一喝云百代舊山河雙懸新日月。
J34nB299_p0126a09║上堂舉百丈和尚因黃檗問從上相承底事如何指
J34nB299_p0126a10║示於人丈據座檗云後代兒孫將何傳受丈云我將
J34nB299_p0126a11║謂你是個人便歸方丈師云過去諸如來斯門已成
J34nB299_p0126a12║就現在諸菩薩今各入圓明未來修學人當依如是
J34nB299_p0126a13║法驀拈拄杖卓一卓云自餘閑雜事俱為生死因。
J34nB299_p0126a14║上堂僧問如何得真慧現前師云聞板聲喫飯僧云
J34nB299_p0126a15║如何得法性空師云洗腳上眠床乃舉教中道此見
J34nB299_p0126a16║及緣元是菩提玅淨明體祖師亦云六塵不惡還同
J34nB299_p0126a17║正覺師召眾云信得及麼若信得止宿草菴且居門
J34nB299_p0126a18║外若信不及三峰且與你葛藤推倒几案下座。
J34nB299_p0126a19║上堂一大藏教閑葛藤千七百則絆殺人三玄本無
J34nB299_p0126a20║安排五位何來等級松風澗水自談玄卻笑區區論
J34nB299_p0126a21║權實咄未跨船舷痛與三十。
J34nB299_p0126a22║上堂山又青水又綠早便起夜便宿桃紅李白競紛
J34nB299_p0126a23║披看來春事十分足無位真人手段強西來大意傾
J34nB299_p0126a24║十斛堪嗟臨濟小廝兒風流千古誠難續喝一喝云
J34nB299_p0126a25║白雪陽春聊和一曲。
J34nB299_p0126a26║上堂僧問一人辦心諸天辦供未審辦甚麼心師云
J34nB299_p0126a27║上人不可不會僧云某甲實實不會師云每日甚麼
J34nB299_p0126a28║人將飯與你噇僧無語師云你既無心我也休便下
J34nB299_p0126a29║座。
J34nB299_p0126a30║晚參亂石危松護竹扉住山人老共忘機晝長無個
J34nB299_p0126b01║消閑法手弄潺湲濕衲衣顧左右云大眾若信三峰
J34nB299_p0126b02║與麼道未免隨流失炤別更有商量道個無端也不
J34nB299_p0126b03║為分外。
J34nB299_p0126b04║上堂僧問如何是學人著力處師云轉身處看如何
J34nB299_p0126b05║是學人轉身處師云親切處看如何是學人親切處
J34nB299_p0126b06║師云你著力處最親切僧云這回不是夢真個到廬
J34nB299_p0126b07║山師云五老峰因甚𨁝跳僧擬議師直喝出乃云第
J34nB299_p0126b08║一句薦得大海江河盡放光第二句薦得逢著觀音
J34nB299_p0126b09║問彌勒第三句薦得舌拄上齶驀卓拄杖一下顧大
J34nB299_p0126b10║眾云這是第幾句僧纔出師便下座。
J34nB299_p0126b11║上堂三業清淨佛出世腳腳踏著黃金地三業不淨
J34nB299_p0126b12║佛滅度琉璃殿上難移步立時貶向鐵圍山落得身
J34nB299_p0126b13║心處處閑向上路祖師關也不易也不難饑來喫飯
J34nB299_p0126b14║困來睡肯把麻油樹上攤。
J34nB299_p0126b15║上堂舉臨濟示眾云赤肉團上有一無位真人嘗從
J34nB299_p0126b16║汝等面門出入未證據者看看時有僧出問如何是
J34nB299_p0126b17║無位真人濟下禪床把住云道道其僧擬議濟托開
J34nB299_p0126b18║云無位真人是甚麼乾矢橛便歸方丈雪峰云臨濟
J34nB299_p0126b19║大似白拈賊師云然則臨濟固是狼藉雪峰也不應
J34nB299_p0126b20║以賊心待天下尊宿正令不行拗曲作直二俱不能
J34nB299_p0126b21║無過我當時若見但道在和尚今日即得恐後代傳
J34nB299_p0126b22║持難免無弊看他活跳底無位真人到這裏不得不
J34nB299_p0126b23║垂首喪氣具通方眼底如何相救良久云替三峰下
J34nB299_p0126b24║得一轉未必善因而招惡果。
J34nB299_p0126b25║上堂舉睦州和尚見僧來云現成公案放你三十棒
J34nB299_p0126b26║師云睦州無端走入屎窖裏是你諸人還聞臭氣麼
J34nB299_p0126b27║眾無對乃云又爭怪得。
J34nB299_p0126b28║結夏上堂舉法華舉禪師謁公安公問作麼生是伽
J34nB299_p0126b29║藍舉云深山藏獨虎淺草露群蛇公云作麼生是伽
J34nB299_p0126b30║藍中人舉云青松蓋不匝黃葉豈能遮公云道甚麼
J34nB299_p0126c01║舉云少年翫盡天邊月老倒扶桑沒日頭公云一句
J34nB299_p0126c02║兩句雲開月露作麼生舉云炤破祖師關師云以大
J34nB299_p0126c03║圓覺為我伽藍身心安居平等性智快活快活怎奈
J34nB299_p0126c04║生平參得聱頭禪撞著聱頭如銕壁雖然紛紜自彼
J34nB299_p0126c05║于我何為先聖垂範理契必同畢竟二大老節文在
J34nB299_p0126c06║甚麼處若判得塵沙諸佛天下祖師不消一捏若判
J34nB299_p0126c07║不得卓拄杖一下云謹白參玄人光陰莫虛度。
J34nB299_p0126c08║上堂莫犯舌頭路休干心識情只提三尺劍揮落一
J34nB299_p0126c09║天星仰面峰如筍低眉水作冰問我西來意石色湛
J34nB299_p0126c10║空青喝一喝下座。
J34nB299_p0126c11║上堂拈起拄杖云獨立絕殊方卓一卓云其鋒安可
J34nB299_p0126c12║當前是佛殿後是僧堂大唐打鼓新羅聞誰家漆桶
J34nB299_p0126c13║夜放光。
J34nB299_p0126c14║上堂僧問如何是有句師云秋風訴愁絕僧云如何
J34nB299_p0126c15║是無句師云寒月自多情僧云如藤倚樹時如何師
J34nB299_p0126c16║云風月年年在人心有變更僧拜倒云可知禮也師
J34nB299_p0126c17║乃拈起拄杖云還有不變更者麼良久卓拄杖云待
J34nB299_p0126c18║樹倒藤枯再行檢點便下座。
J34nB299_p0126c19║上堂舉臨濟祖師云大凡演唱宗乘須一句中具三
J34nB299_p0126c20║玄門一玄中具三要有權有實有炤有用汝等諸人
J34nB299_p0126c21║作麼生會師云苦哉苦哉若要安國安家須是足兵
J34nB299_p0126c22║足食近來求個具信根底也不可得三玄門怎能勾
J34nB299_p0126c23║一踏到底老僧今日不惜手腳八字打開請諸人排
J34nB299_p0126c24║身直入喝一喝云金剛腦後抽生銕華嶽三峰倒卓
J34nB299_p0126c25║空。
J34nB299_p0126c26║上堂豁開戶牖當軒者誰坐立儼然那容相度南泉
J34nB299_p0126c27║貓子胡狗殺活全憑這副手可笑臨濟白拈天生一
J34nB299_p0126c28║張惡口隨喝一喝云當年陷了華山壓倒八十一城
J34nB299_p0126c29║你輩茄子瓠子向甚處走。
J34nB299_p0126c30║上堂衣拖五尺布杖曳半山雲香爐峰下看石虎渡
J34nB299_p0127a01║溪大師巷前聽寒風吼樹有時爐邊煨芋有時棹泛
J34nB299_p0127a02║煙波尊貴墮隨手撥開末後句不勞提起雖然如是
J34nB299_p0127a03║且道如何是老僧底主中主放下拂子云無限家私
J34nB299_p0127a04║都說破了無一法可商量。
J34nB299_p0127a05║師誕日上堂僧問父母所生口一憑和尚大脫空小
J34nB299_p0127a06║脫空父母未生已前口掛在甚處師云不可掛在壁
J34nB299_p0127a07║上僧云學人大膽敢道掛在壁上師云老僧小膽怕
J34nB299_p0127a08║爛卻僧云何不早道師連棒打下云也不遲僧轉身
J34nB299_p0127a09║便出師召云闍黎僧回首師云若作打會入地獄如
J34nB299_p0127a10║箭乃云山山青水水綠眼見耳聞千足萬足不消歇
J34nB299_p0127a11║卻攀緣染淨凡聖取舍有無諸念不消拈卻四大五
J34nB299_p0127a12║蘊十二處十八界和合諸入一任朝悠悠暮碌碌自
J34nB299_p0127a13║然進用罔涉離微退藏不遭諸惑何須大脫空小脫
J34nB299_p0127a14║空花簇簇錦簇簇粧點父母未生已前本來面目良
J34nB299_p0127a15║久云谷谷便下座。
J34nB299_p0127a16║上堂舉南院示眾云赤肉團上壁立萬仞有僧出云
J34nB299_p0127a17║赤肉團上壁立萬仞豈不是和尚語院云是僧便掀
J34nB299_p0127a18║倒禪床院云這瞎漢亂統便打師云大小南院被這
J34nB299_p0127a19║僧拶得熱忙人人盡道勾賊破家爭知是養子之緣
J34nB299_p0127a20║善舞太阿劍決定無手厄南院有之慣編猛虎鬚必
J34nB299_p0127a21║有全身策這僧有之而今諸方病在膏肓三峰若不
J34nB299_p0127a22║發藥便道死而不救喝一喝云雖然兩不相傷爭奈
J34nB299_p0127a23║二俱弄險。
J34nB299_p0127a24║上堂嵒頭未會末後句打碎虛空入爐鑄德山死活
J34nB299_p0127a25║總不知只解肚饑托缽去惹得兒孫錯主張打瓦鑽
J34nB299_p0127a26║龜猛窺覤我今為君明啟意吐出箇中真味趣黑漆
J34nB299_p0127a27║缽盂纔出囊遇飯隨時下匕箸山為家雲共住唱罷
J34nB299_p0127a28║吳歈歌白苧。
J34nB299_p0127a29║上堂擊磬衛取瑟歌聖人之教原無多拈起花倒剎
J34nB299_p0127a30║竿分明道了莫顢頇住住住庭前柏子樹直直直大
J34nB299_p0127b01║佛小佛空山石若還拈起便擲豈止五千退席。
J34nB299_p0127b02║除夕小參道不在內道不在外別有生涯屙矢見解
J34nB299_p0127b03║燈籠跳入露柱心實能容佛殿走出山門智通無礙
J34nB299_p0127b04║舊臘今宵送新春明日迎兩年新舊事一併付鐘聲
J34nB299_p0127b05║丙寅歲朝上堂拈香畢乃就座云白雲高臥已多年
J34nB299_p0127b06║嬴得身心迥出纏隨例元正爇沉水自慚無德頌堯
J34nB299_p0127b07║天諸仁者衲僧分上尊貴天然一住此山大忘人世
J34nB299_p0127b08║溪流菜葉偶然脫賺諸方缽貯松花儘可團圞一室
J34nB299_p0127b09║晨鐘夕板未嘗失候違時嶺月巖花各自飛光美彩
J34nB299_p0127b10║若謂無心是道何異掘井陷人更言有得為宗不免
J34nB299_p0127b11║守株待兔山僧有口終不謾人汝輩莫漫思惟打入
J34nB299_p0127b12║陰界卓拄杖三下云從來古路如弦直著腳何非化
J34nB299_p0127b13║國民下座。
J34nB299_p0127b14║上堂拈起拄杖云豁開聖賢閫域卓一卓云流出音
J34nB299_p0127b15║聲佛事河裏水天上月曩謨佛乾矢橛大士耳根頑
J34nB299_p0127b16║韶陽口門闊看他兩個人竭盡老婆心那事如何說
J34nB299_p0127b17║擲拄杖下座。
J34nB299_p0127b18║上堂即心即佛將謂猴白非心非佛更有猴黑不是
J34nB299_p0127b19║心不是佛不是物斬斷葛藤窠勘破維摩詰咄互換
J34nB299_p0127b20║機鋒神出鬼沒。
J34nB299_p0127b21║上堂僧問如何是第一玄師云不是涅槃心如何是
J34nB299_p0127b22║第二玄師云亦非正法眼如何是第三玄師云三世
J34nB299_p0127b23║諸佛只言自知六代祖師有口難宣僧作禮師云汝
J34nB299_p0127b24║既知時節吾今不再三乃舉盤山云向上一路千聖
J34nB299_p0127b25║不傳慈明云向上一路千聖不然徑山云向上一路
J34nB299_p0127b26║熱碗鳴聲師云不傳不然熱碗鳴聲我今無說汝亦
J34nB299_p0127b27║無聞下座以拄杖旋風打散。
J34nB299_p0127b28║上堂三百六十骨節皎皎凝虛碧八萬四千毛竅澄
J34nB299_p0127b29║澄發皓彩逆底順底著著趁玄機是底非底頭頭超
J34nB299_p0127b30║方外山河大地草木叢林盡是恒沙劫千佛之數信
J34nB299_p0127c01║得及貧兒暴富信不及三峰話墮。
J34nB299_p0127c02║上堂百千萬億華藏界信手拈來只一束夜來埋向
J34nB299_p0127c03║虞山巔天上人間作眼目好醜難逃這一機雙泯互
J34nB299_p0127c04║存無背觸猊絃鼓斷少知音他年留待鸞膠續。
J34nB299_p0127c05║上堂本色住山人且無刀斧痕殿上考鐘伐鼓聲聲
J34nB299_p0127c06║寒滿耳門驗人端貴知音聽響終非莽鹵驀拈竹篦
J34nB299_p0127c07║云背不背兮觸不觸誰信先天為心祖。
J34nB299_p0127c08║晚參僧問如何觀音玅智力師云插下金剛頂上鍼。
J34nB299_p0127c09║上堂老僧終日與諸人同起同住同語同嘿全無一
J34nB299_p0127c10║點奇特處但有一件奇特處不得不告報諸人諸人
J34nB299_p0127c11║極力思量到無思量處起心動念便不穩貼老僧在
J34nB299_p0127c12║無思量處起來千思百量不妨喫得飯屙得矢。
J34nB299_p0127c13║上堂先炤後用莫從鏡裏迷頭須信頂門有楔先用
J34nB299_p0127c14║後炤正遇黑風暴雨還知冷月疏星炤用同時陣裏
J34nB299_p0127c15║飛砂刀頭具眼炤用不同時東影旗旛西藏砲弩喝
J34nB299_p0127c16║一喝云須知晝伏夜行不得隈刀避箭。
J34nB299_p0127c17║上堂心不是佛明如日智不是道黑似漆大丈夫須
J34nB299_p0127c18║猛烈既然拈卻佛祖機因甚抱守繫驢橛直中曲曲
J34nB299_p0127c19║中直要平不平憑秤尺。
J34nB299_p0127c20║上堂國師三喚當陽明皎皎侍者三應遍界黑漫漫
J34nB299_p0127c21║最喜是生死煩惱可惡是菩提涅槃人間月半天上
J34nB299_p0127c22║月圓咄咄鼻孔撩天不著穿。
J34nB299_p0127c23║上堂爛炒銕釘盛滿缽夜來托出新羅國遠來人事
J34nB299_p0127c24║非等閑秪許供僧莫供佛指天指地自稱尊撞到雲
J34nB299_p0127c25║門無折合。
J34nB299_p0127c26║上堂從上來事匪從人得截下左臂天地懸隔擬欲
J34nB299_p0127c27║安心紛然打失捉摸至今空無所得咄休去歇去眉
J34nB299_p0127c28║橫鼻直誰恁麼道白拈老賊。
J34nB299_p0127c29║上堂金槌未動曠然繩墨之外玉麈才揮縱橫得大
J34nB299_p0127c30║自在老僧一物不為闍黎明辨去來菩提涅槃等名
J34nB299_p0128a01║是從淨法中得貪愛取舍等名從穢法中得淨穢兩
J34nB299_p0128a02║忘掃蹤滅跡任運相將不可陪法雲隨處起風雷。
J34nB299_p0128a03║上堂拈起拄杖云鎮海明珠只有一顆仰山不來深
J34nB299_p0128a04║藏待賈卓一卓云東寺驀地捧出炤破山河萬朵。
J34nB299_p0128a05║上堂若論此事如迅雷貫頂掩耳不及吐出清風一
J34nB299_p0128a06║條鑌銕向須彌頂上一槌金剛山下透脫倒卷虛空
J34nB299_p0128a07║萬仞壁立若是臨濟嫡骨兒孫便解向獅子口裏敲
J34nB299_p0128a08║牙驪龍脊上揣骨賓主互換通身縱奪末後句裏出
J34nB299_p0128a09║身威音王前過活還有如是操略者麼出來與老僧
J34nB299_p0128a10║相見（問荅不錄）。
J34nB299_p0128a11║住蘇州北禪大慈禪寺語
J34nB299_p0128a12║上堂蕭條古寺傍城隈萬戶吹煙曙色開獨坐雲堂
J34nB299_p0128a13║無客問西山相逐送青來諸仁者無情運用舉足則
J34nB299_p0128a14║步步通塗有識興慈逐念而塵塵障道爭拾池中之
J34nB299_p0128a15║礫遺下明珠偶迷鏡裏之頭遂忘本體拈拄杖畫一
J34nB299_p0128a16║畫云若不畫斷早見葛藤遍界。
J34nB299_p0128a17║晚參此事喻如蘇州一座城總有六門門門有路通
J34nB299_p0128a18║達往來若閉塞五門教人總向一門出入途路中不
J34nB299_p0128a19║免反添之遶不若隨方來者隨入一門翻得徑捷然
J34nB299_p0128a20║雖如是饒你得到蘇州城裏要來北禪寺參見老僧
J34nB299_p0128a21║更須問過地頭人始得不然十個五雙往往蹉路在。
J34nB299_p0128a22║上堂假使有人能化三千大千世界滿中眾生令行
J34nB299_p0128a23║十善不如有人于一食頃正思此法過前功德不可
J34nB299_p0128a24║為喻當爾之時識智俱空名體咸寂誰為計功誰為
J34nB299_p0128a25║量德又喚甚麼作此法良久喝一喝云不解順風撒
J34nB299_p0128a26║沙那能衣錦還家。
J34nB299_p0128a27║上堂胡亂三十年不曾少鹽醬到處行腳也須帶眼
J34nB299_p0128a28║古今盡道得大機北禪看來全不像若論百丈門風
J34nB299_p0128a29║豈可預搔待癢拈起拄杖云看看用時便用絕商量
J34nB299_p0128a30║方信臨機原不讓。
J34nB299_p0128b01║上堂僧問佛祖公案只是一個道理因甚有明與不
J34nB299_p0128b02║明師云昨日開元石佛放光有者道青有者道黃有
J34nB299_p0128b03║者道黑道白道赤一總不定僧云和尚也是熟處難
J34nB299_p0128b04║忘師呵呵大笑良久乃云于心所生即名為色知色
J34nB299_p0128b05║空故生即不生盡大地是正法眼藏盡大地是涅槃
J34nB299_p0128b06║玅心實相無相微玅法門從甚處入喝一喝云更須
J34nB299_p0128b07║買草鞋行腳始得。
J34nB299_p0128b08║上堂天上不能容地下著不得鼻孔海天寬耳門鍼
J34nB299_p0128b09║眼窄未問著先已頭紅面赤畢竟是甚麼人達磨曰
J34nB299_p0128b10║不識觀世音菩薩將錢買胡餅放下手來是一塊黃
J34nB299_p0128b11║石會麼揮拂子下座。
J34nB299_p0128b12║上堂頭上是天腳下是地青山自青白雲自白會也
J34nB299_p0128b13║有粥喫粥有飯喫飯不會草鞋錢且置粥飯錢甚麼
J34nB299_p0128b14║人還良久云劍去久矣爾方刻舟。
J34nB299_p0128b15║上堂綠槐絲吐掛青蟲恰恰珍禽冷冷風縱是三千
J34nB299_p0128b16║廣長舌個中消息最難通曳拄杖下座。
J34nB299_p0128b17║上堂有佛處不得住百歲翁翁失卻父無佛處急走
J34nB299_p0128b18║過海壇馬子似驢大三千里外逢人不得錯舉一字
J34nB299_p0128b19║是一字一句是一句恁麼則不去也世情無真佛法
J34nB299_p0128b20║無假摘楊花摘楊花攪得身心亂若麻老趙州沒來
J34nB299_p0128b21║繇輸嬴豈在東司頭。
J34nB299_p0128b22║上堂無法可說是名說法烈焰堆中試請下腳三世
J34nB299_p0128b23║諸佛一腳歷代祖師一腳北禪今日也是一腳現前
J34nB299_p0128b24║大眾還有不惜娘生腳板者麼一僧纔出師連棒打
J34nB299_p0128b25║退云是甚麼所在你也要插隻腳便下座。
J34nB299_p0128b26║上堂門外有大路秪要大踏步一步是一步直透長
J34nB299_p0128b27║安路喝一喝下座。
J34nB299_p0128b28║上堂未透祖師關錯過大好山踏著大好山有甚祖
J34nB299_p0128b29║師關。
J34nB299_p0128b30║上堂大棒打老鼠驚起鄰家睡本末悉歸宗何用尋
J34nB299_p0128c01║言語。
J34nB299_p0128c02║上堂今朝四月廿九受用頭頭皆有葛衣自抹清風
J34nB299_p0128c03║蒲扇信翻輕手朧朧睡眼糢糊落落精神抖擻偶爾
J34nB299_p0128c04║曳杖出門隨處看花看柳。
J34nB299_p0128c05║上堂竿木隨身逢場作戲始從鹿埜苑終至跋提河
J34nB299_p0128c06║于是二中間未曾說一字後來缺齒老胡分皮擘髓
J34nB299_p0128c07║一出又一出拖到而今陽春易和白雪難齊門槌拍
J34nB299_p0128c08║板忍俊不禁道嗏諸人還委麼良久云原來駐雲飛
J34nB299_p0128c09║也不識。
J34nB299_p0128c10║上堂三轉法輪于大千其輪本來嘗清淨北禪寺裏
J34nB299_p0128c11║一日兩餐餿饡飯禪和家人人肚裏七上八落今早
J34nB299_p0128c12║添得一餐白粥便見穩貼貼地真不掩偽曲不藏直
J34nB299_p0128c13║現在可驗謾我不得拈起拂子揮一揮云見麼良久
J34nB299_p0128c14║云我且謾你這遭便下座。
J34nB299_p0128c15║上堂何方聖者甚處靈祗秤盤上分斤定兩筭筒邊
J34nB299_p0128c16║橫千豎百于食等者于法亦等于法等者于食亦等
J34nB299_p0128c17║觀世音菩薩將錢買胡餅放下手來卻是饅頭因甚
J34nB299_p0128c18║佛殿山門全歸肯諾燈籠露柱猶自沉吟良久云此
J34nB299_p0128c19║意幽深。
J34nB299_p0128c20║上堂舉雪峰和尚示眾云盡乾坤是個解脫門把手
J34nB299_p0128c21║拽不肯入師呵呵大笑云自累猶可莫累他人七百
J34nB299_p0128c22║眾善知識幾時跳出這個解脫坑。
J34nB299_p0128c23║上堂鬧市裏天子百草頭老僧在人王人王中尊在
J34nB299_p0128c24║法王法王中尊偶然夜戶不閉撞入個白拈賊一眾
J34nB299_p0128c25║驚懼不睡依律合得何罪眾無對乃云不可便恁懡
J34nB299_p0128c26║㦬放過。
J34nB299_p0128c27║上堂西來大意非小兒戲千七百家各逞絕伎拖到
J34nB299_p0128c28║而今展轉埽地略較些子庶幾臨濟捱拶將來依然
J34nB299_p0128c29║驢屁玄要橫豎是三主賓死活是四縱有孝子慈孫
J34nB299_p0128c30║信你實情難事要知容易為人請觀近代禪肆舉了
J34nB299_p0129a01║便恁會了何必苦他心志此是誠諦之言聽與不聽
J34nB299_p0129a02║在你。
J34nB299_p0129a03║上堂窮諸玄辨若一毫致於太虛竭世樞機似一滴
J34nB299_p0129a04║投于巨壑眼前綠水背靠青山一夏與麼去也覺好
J34nB299_p0129a05║過倘或日出事生未審作何向當良久云豈不個個
J34nB299_p0129a06║英靈。
J34nB299_p0129a07║上堂腳腳踏斷烏鵲橋步步不從雲裏走自從換得
J34nB299_p0129a08║金剛眼物物都將腦後看問著便轉牙如利劍口似
J34nB299_p0129a09║血盆信口道來七石缸門裏大細而論之一即是二
J34nB299_p0129a10║二即是四紅白琉璃月下看一雙和影迸人寒豈有
J34nB299_p0129a11║如是事豈無如是事重之疊之四即是八八即十六
J34nB299_p0129a12║一二以至千萬不可說轉貓兒𨁝跳上層樓尾上研
J34nB299_p0129a13║槌翻霹靂如何是佛良久云[○@塑]且說到這裏莫被諸
J34nB299_p0129a14║方簡責。
J34nB299_p0129a15║上堂人之嘗情一時難改逆則生嗔順則生愛喝一
J34nB299_p0129a16║喝云學道貴除心何惜這皮袋。
J34nB299_p0129a17║上堂年年冬寒夏熱朝朝夜暗晝明使得十二時辰
J34nB299_p0129a18║看看能有幾人喝一喝云太平本是將軍致不許將
J34nB299_p0129a19║軍見太平。
J34nB299_p0129a20║上堂舉南泉云文殊普賢昨夜三更起佛見法見各
J34nB299_p0129a21║與二十棒貶向銕圍山師云近日有從銕圍山來底
J34nB299_p0129a22║衲子麼我不問你禪道佛法秪要問你二大士起居
J34nB299_p0129a23║安樂否少病少惱否眾無語乃云莫謾山僧好。
J34nB299_p0129a24║上堂舉茱萸把一橛竹上堂云還有人虛空裏釘得
J34nB299_p0129a25║橛麼時有靈虛上座出云虛空是橛茱萸便打靈虛
J34nB299_p0129a26║云莫錯打某甲茱萸休去師云靈虛不道無未免性
J34nB299_p0129a27║燥你看他古今善知識那個便肯放得下這一橛老
J34nB299_p0129a28║僧非是倚勢欺人往往知而故犯雖然茱萸休去未
J34nB299_p0129a29║可全信。
J34nB299_p0129a30║小參古意不可得蕭然四座僧簷牙無燕雀赤日印
J34nB299_p0129b01║空庭治世語言資生業等皆與實相不相違背不可
J34nB299_p0129b02║得意則不問日印空庭事若何乃云苔文鏤石古草
J34nB299_p0129b03║帶篆簾青。
J34nB299_p0129b04║上堂釋迦已滅彌勒未來北禪三門早閉晏開但見
J34nB299_p0129b05║頻出入知他才不才莫怪老僧閑管事要須分辨墨
J34nB299_p0129b06║和煤。
J34nB299_p0129b07║上堂森羅及萬象一法之所印凡所見色皆是見心
J34nB299_p0129b08║澄潭月影靜夜鐘聲一處真千處萬處一時真喝一
J34nB299_p0129b09║喝云幾多癡男女茫茫古到今。
J34nB299_p0129b10║住杭州臨平安隱禪寺語
J34nB299_p0129b11║上堂纔白椎師以拄杖橫截云千佛下口不得歷祖
J34nB299_p0129b12║一場敗缺今日直下拈來依然是赤骨律此事如干
J34nB299_p0129b13║將莫邪雙腕並運如冰花若火燄向報化佛舌根下
J34nB299_p0129b14║一截正好銷兵鑄钁樂過平生只今還有具如是操
J34nB299_p0129b15║略底漢子麼出來與安隱相見問荅畢乃拈拂子云
J34nB299_p0129b16║釋迦老子得這消息便會指天指地末後露出雙趺
J34nB299_p0129b17║西天四七東土二三得這消息便會說偈傳心以空
J34nB299_p0129b18║印印空印水臨濟得之而棒喝雲門得之而鑒咦溈
J34nB299_p0129b19║仰向有無處吹火洞山于睹影處我渠法眼在曹源
J34nB299_p0129b20║一滴水荅曹源一滴水處唯心新安隱一齊收在拂
J34nB299_p0129b21║子頭上且道拂子頭上是甚麼道理擲下拂子云久
J34nB299_p0129b22║立眾慈伏惟珍重。
J34nB299_p0129b23║晚參賓主相逢為對揚神機一著好商量定盤星子
J34nB299_p0129b24║難移動卓午高竿隱太陽舉臨濟同普化赴施主齋
J34nB299_p0129b25║次濟問毛吞巨海芥納須彌為是神通玅用為是法
J34nB299_p0129b26║爾如然化踢倒飯床濟曰太麤生化曰甚麼所在說
J34nB299_p0129b27║麤說細次日又同赴齋濟問今日供養何似昨日化
J34nB299_p0129b28║亦踢倒飯床濟曰得即得太麤生化喝曰瞎漢佛法
J34nB299_p0129b29║說甚麼麤細濟不覺吐舌師云普化霸力橫施但禪
J34nB299_p0129b30║王化不忘成褫之記可見賓則始終賓主則始終主
J34nB299_p0129c01║臨濟使盡軟頑不聞雷聲動地微見冷芒逼斗致令
J34nB299_p0129c02║後代兒孫點簡不知向阿誰吐氣良久云安隱今日
J34nB299_p0129c03║挽古回今轟個霹靂去也便下座。
J34nB299_p0129c04║上堂舉世尊一日陞座文殊白椎云諦觀法王法法
J34nB299_p0129c05║王法如是世尊便下座師云文殊見小欲速世尊將
J34nB299_p0129c06║計就計若作佛法商量分明是小兒戲山僧路見不
J34nB299_p0129c07║平拈拄杖云要打他家師弟還有為二老出氣者麼
J34nB299_p0129c08║良久卓拄杖一下云諦觀法王法法王法如是便下
J34nB299_p0129c09║座。
J34nB299_p0129c10║雲門澄和尚終七燒香翻大海作漚繩繩開洞水之
J34nB299_p0129c11║源卓玅高為杖籍籍振雲門之價正見誕子化生之
J34nB299_p0129c12║盛何期推爺滅祖之歸布袋藏鴉四十九日已前尚
J34nB299_p0129c13║噪銀碗盛雪三十二傳之後光生玉線牽來今日是
J34nB299_p0129c14║渠前日我繪圖留下紙間頂相背間毛阿師儼在孝
J34nB299_p0129c15║堂古佛嘗居顯聖繇偏入正今日痛哭于無從以正
J34nB299_p0129c16║為偏將來莊嚴于玅覺俾石頭之路永滑代起群猊
J34nB299_p0129c17║令威音夜半正明嘗懸慧日。
J34nB299_p0129c18║上堂以拄杖作半個圓相云圓不圓直不直若人道
J34nB299_p0129c19║得出與你做相識良久卓拄杖云長相憶只有這個
J34nB299_p0129c20║賊。
J34nB299_p0129c21║上元上堂繁鉦雜鼓夜駢闐火樹星橋燦遠天誰把
J34nB299_p0129c22║娘生雙白眼看到威音更那邊（舉公案不錄）。
J34nB299_p0129c23║金粟老和尚送僧伽黎至上堂專使出問佛佛授手
J34nB299_p0129c24║祖祖相傳佛佛授手即不問如何是祖祖相傳底事
J34nB299_p0129c25║師云金縷分明說向人使禮拜師云三十棒留與老
J34nB299_p0129c26║和尚打乃舉起衣云自從多子塔前籠罩迦葉遂使
J34nB299_p0129c27║至今在雞足山前冷坐黃梅室裏遮圍六祖致令馬
J34nB299_p0129c28║駒腳下熱鬧不休復展開云今日遞代相傳送向安
J34nB299_p0129c29║隱堂前仔細看來只好裹三十年前底破草鞋放下
J34nB299_p0129c30║云若是釋迦老子金色頭陀大滿大鑒出來道內傳
J34nB299_p0130a01║法印以契證心外付袈裟以定宗旨正好劈脊一棒
J34nB299_p0130a02║用酬金粟堂上本師和尚法乳之恩還有旁不甘底
J34nB299_p0130a03║從金絲裏出頭布縫中吐氣者出來與佛祖雪屈時
J34nB299_p0130a04║值迅雷一擊師云一聲雷送千山雨大地春風花自
J34nB299_p0130a05║香卓拄杖下座。
J34nB299_p0130a06║佛涅槃日上堂頂門突眼非為正槨裏呈趺未是全
J34nB299_p0130a07║八斛四斗亂拋撒二月重圓又一年舉世尊于雙林
J34nB299_p0130a08║將般涅槃以手摩胸告眾曰汝等善觀如來金色之
J34nB299_p0130a09║身瞻仰取足勿令後悔若謂吾滅度非吾弟子若謂
J34nB299_p0130a10║吾不滅度亦非吾弟子師云我當時若在好與一棒
J34nB299_p0130a11║打殺免得臨末稍頭生事一上豎起拂子云會麼切
J34nB299_p0130a12║怪他有頭無尾世尊右脅累足泊然而化即入金棺
J34nB299_p0130a13║爾時迦葉尊者後至世尊于棺中露出雙趺示之師
J34nB299_p0130a14║云我當時若見以杖叩其脛放下拂子云只為他有
J34nB299_p0130a15║尾無頭此時金棺涌于虛空高七多羅樹化火自焚
J34nB299_p0130a16║得舍利八斛四斗流布人間天上師喝一喝云猶未
J34nB299_p0130a17║許渠在即今二月十五佛般涅槃之日這則公案還
J34nB299_p0130a18║有人緇素得出麼若緇素得出速來道取良久卓拄
J34nB299_p0130a19║杖云杏花含雨濕柳眼帶煙嚬。
J34nB299_p0130a20║晚參入得安隱門得到安隱地既到安隱地莫問西
J34nB299_p0130a21║來意。
J34nB299_p0130a22║解制上堂舉話畢乃楖栗橫肩云杖頭山色花間滴
J34nB299_p0130a23║腳下泉聲雨後多便下座。
J34nB299_p0130a24║歲戊辰翁方伯馮節推諸檀護請開堂拈香畢乃就
J34nB299_p0130a25║座云新天子登極廓矣無為舊安隱重來頹然尊貴
J34nB299_p0130a26║夜犬吠花梢之月那識太平朝龍噓石洞之雲豈知
J34nB299_p0130a27║神用老僧只解著衣喫飯何勞舉拂拈椎所以曹山
J34nB299_p0130a28║曰披毛戴角是類墮不斷聲色是隨墮不受食是尊
J34nB299_p0130a29║貴墮覺範曰垂衣裳而天下治者堯也須知尊貴一
J34nB299_p0130a30║路自別此曹洞宗旨也茲因聖君御曆特拈尊貴之
J34nB299_p0130b01║旨以見皇風還有人向個中實證者出眾唱和太平
J34nB299_p0130b02║助宣聖化問如何是類墮師云鼻下無繩滿山青草
J34nB299_p0130b03║進云如何是隨墮師云倒跨白牛橫吹短笛進云如
J34nB299_p0130b04║何是尊貴墮師云人牛歸去月落前溪進云曹洞旨
J34nB299_p0130b05║趣已蒙垂示濟上宗綱又如何師打云向這裏會不
J34nB299_p0130b06║妨尊貴遂卓拄杖一下舉臨濟大師曰沿流不止問
J34nB299_p0130b07║如何真炤無邊說似他離相離名人不稟吹毛用了
J34nB299_p0130b08║急須磨顧左右云且道如何是流此從截斷兩頭中
J34nB299_p0130b09║間突出乾慧中發來逆流而進中中流入為向上更
J34nB299_p0130b10║有許多事在所以不止從玄入要以至主中主尚有
J34nB299_p0130b11║見在豈非真炤雖則無邊然只好似他而已若是透
J34nB299_p0130b12║過已前則離相離名何者為人只是你那悟處到這
J34nB299_p0130b13║裏透過一切故悟不能稟此處與曹山尊貴相似更
J34nB299_p0130b14║要吹毛用了急須磨始得故曰垂衣裳而天下治者
J34nB299_p0130b15║堯也復卓拄杖三下下座。
J34nB299_p0130b16║示眾機先一向是汝諸人安身處先機一著是汝諸
J34nB299_p0130b17║人立命處其間左之右之或伸或縮是汝諸人踏腳
J34nB299_p0130b18║處末後一句是汝諸人出頭處。
J34nB299_p0130b19║晚參舉一不得舉二放過一著落在第二此是睦州
J34nB299_p0130b20║骨髓乾峰的訣雲門雖解虎口橫身也是間道小卒
J34nB299_p0130b21║乾峰善能倒轉旗鎗也是背水設陣若到安隱門下
J34nB299_p0130b22║個個要渠失二落三去一墮五三大老驀直相逢人
J34nB299_p0130b23║人叫冤叫苦會得者出來把手共行平分半座其或
J34nB299_p0130b24║不然一即是二二即是四也是紅火叉相打只好一
J34nB299_p0130b25║次。
J34nB299_p0130b26║晚參舉大覺參見臨濟濟舉起拂子覺敷坐具濟擲
J34nB299_p0130b27║下拂子覺收坐具參堂去僧眾曰此僧莫是和尚親
J34nB299_p0130b28║故不禮拜又不喫棒濟聞令喚覺覺至濟曰大眾道
J34nB299_p0130b29║汝不禮拜又不喫棒莫是老僧親故覺珍重下去師
J34nB299_p0130b30║云二大老靴中指動水底魚行且道那個是賓那個
J34nB299_p0130c01║是主直饒虎兕出于柙爭奈龜玉毀於櫝中縱然缽
J34nB299_p0130c02║裏藏龍又見風雷過峽。
J34nB299_p0130c03║靈鑑法主到上堂客從臨平來貽我一編雪字字古
J34nB299_p0130c04║人心讀之寒凜冽喝一喝云當年第一座早已為君
J34nB299_p0130c05║徹（丙寅冬制法主曾克安隱首座）。
J34nB299_p0130c06║上堂秀初居士纔出師問昔大溈和尚道有句無句
J34nB299_p0130c07║如藤倚樹你作麼生會士以手橫一橫云劃破虛空
J34nB299_p0130c08║一條血路師云忽然樹倒藤枯畢竟句歸何處士云
J34nB299_p0130c09║拄杖依然亙今古師云溈山呵呵大笑歸方丈聻士
J34nB299_p0130c10║云重疊關山師連打三棒云也不屈著你良久復云
J34nB299_p0130c11║大溈空裏釘樁安隱兔頭截角雖然總是尋嘗事千
J34nB299_p0130c12║古輸他手段高。
J34nB299_p0130c13║晚參僧出作禮師云萬法歸一一歸何處僧云今朝
J34nB299_p0130c14║早是臘月初三師云古人道青州布衫重七斤是同
J34nB299_p0130c15║是別僧云一滴水一滴凍師云如何是奇特事適殿
J34nB299_p0130c16║上開靜僧云鐘聲咬破七條師乃云今日臘月三朝
J34nB299_p0130c17║鐘聲咬破七條露柱滴水滴凍燈籠不敢聲高奇特
J34nB299_p0130c18║果然奇特拄杖莫漫肆驕老僧倚老賣老讓與風流
J34nB299_p0130c19║年少下座。
J34nB299_p0130c20║三峰藏和尚語錄卷第一（終）