J34nB299_p0162b01║三峰藏和尚語錄卷第八
J34nB299_p0162b02║吳虎丘山雲巖寺嗣法門人弘儲編
J34nB299_p0162b03║頌古
J34nB299_p0162b04║七佛并西天二十八祖傳法偈
J34nB299_p0162b05║無相身心即有無，有無兩絕密交蘆。迅雷不及掩雙
J34nB299_p0162b06║耳，夢斷遙空月自孤。
J34nB299_p0162b07║世尊降生，一手指天，一手指地，周行七步，目顧
J34nB299_p0162b08║四方曰：「天上天下，惟吾獨尊。」
J34nB299_p0162b09║指天指地已全提，四顧周行見大機，一句獨尊山岳
J34nB299_p0162b10║墮，現雙趺處始知歸。
J34nB299_p0162b11║世尊睹明星，廓然大悟。
J34nB299_p0162b12║眩眼星明頓霍然，東方群動用機全。不因深破正三
J34nB299_p0162b13║昧，若箇能離十劫前。
J34nB299_p0162b14║世尊一日陞座，大眾集定，文殊白椎曰：「諦觀法
J34nB299_p0162b15║王法，法王法如是。」世尊便下座。
J34nB299_p0162b16║雨過空山水碓聲，文殊何處著椎鳴？腳頭腳底無勞
J34nB299_p0162b17║問，寶座從他下與陞。
J34nB299_p0162b18║世尊在忉利天，為母說法。優填王思佛，命匠雕
J34nB299_p0162b19║栴檀像。及世尊下忉利天，像亦出迎。世尊三喚
J34nB299_p0162b20║三應，乃云：「無為真佛，實在我身。」
J34nB299_p0162b21║無孔鐵椎拋一對，雙雙唱出太平歌。池塘月寫梅花
J34nB299_p0162b22║影，一任春風夜起波。
J34nB299_p0162b23║世尊在忉利九十日，及辭天界而下，四眾八部
J34nB299_p0162b24║俱往空界奉迎。有蓮花色比丘尼作念云：「我是
J34nB299_p0162b25║尼身，必居大僧後見佛。不如用神力變作轉輪
J34nB299_p0162b26║聖王，千子圍繞，最初見佛。」果滿其願。世尊纔見，
J34nB299_p0162b27║乃訶云：「蓮花色比丘尼，汝何得越大僧見我？汝
J34nB299_p0162b28║雖見我色身，且不見我法身。須菩提巖中宴坐，
J34nB299_p0162b29║卻見我法身。」
J34nB299_p0162b30║未動段灰三尺雪，乾坤何處不陽春。千山鳥絕江深
J34nB299_p0162c01║凍，不見尋花問柳人。
J34nB299_p0162c02║世尊一日敕阿難：「食時將至，汝當入城持缽。」阿
J34nB299_p0162c03║難應諾。世尊曰：「汝既持缽，當依過去七佛儀式。」
J34nB299_p0162c04║阿難便問：「如何是七佛儀式？」世尊召阿難，阿難
J34nB299_p0162c05║應諾。世尊曰：「持缽去。」
J34nB299_p0162c06║百花當檻媚晴絲，舞罷憑闌眼睡時。黃鳥一聲枝上
J34nB299_p0162c07║語，抬頭不柰日遲遲。
J34nB299_p0162c08║世尊因有比丘問：「我于世尊法中，見處即有，證
J34nB299_p0162c09║處未是。世尊當何所示？」世尊曰：「比丘！某甲當何
J34nB299_p0162c10║所示，是汝此問？」
J34nB299_p0162c11║聞說瞿塘春水高，今朝親上峽中橈。木鵝倒岳傾湫
J34nB299_p0162c12║下，幾箇長年解把篙。
J34nB299_p0162c13║世尊因耆婆善別音響，至一塚間，見五髑髏，乃
J34nB299_p0162c14║敲一髑髏問耆婆：「此生何處？」曰：「此生人道。」又敲
J34nB299_p0162c15║一曰：「此生何處？」曰：「此生天道。」又別敲一，問耆婆：
J34nB299_p0162c16║「此生何處？」耆婆罔知生處。
J34nB299_p0162c17║髑髏乾竭到無聲，還是泥犁鬼窟生，敲破世尊無見
J34nB299_p0162c18║頂，人間天上任縱橫。
J34nB299_p0162c19║城東有一老母，與佛同生，不欲見佛，每見佛來，
J34nB299_p0162c20║即便迴避。雖然如此，回顧東西，總皆是佛。遂以
J34nB299_p0162c21║手掩面，乃至十指掌中，總皆是佛。
J34nB299_p0162c22║避佛何如避自己，伸出你手還是你。沒頭水浸討乾
J34nB299_p0162c23║場，盡大海中皆火起。
J34nB299_p0162c24║無邊身菩薩將竹杖量世尊頂丈六了，又丈六，
J34nB299_p0162c25║量到梵天，不見世尊頂，乃擲下竹杖，合掌說偈
J34nB299_p0162c26║云：「虛空無有邊，佛功德亦然，若有能量者，窮劫
J34nB299_p0162c27║不可盡。」
J34nB299_p0162c28║點天棒月浪施功，竹杖拋時親到頂。夜深摸著枕頭
J34nB299_p0162c29║邊，被窩肩漏朔風冷。
J34nB299_p0162c30║世尊在第六天，說《大集經》，敕他方此土，人間天
J34nB299_p0163a01║上，一切獰惡鬼神，悉皆輯會，受佛付囑，擁護正
J34nB299_p0163a02║法。設有不赴者，四天門王，飛熱鐵輪，追之令集。
J34nB299_p0163a03║既集會已，無有不順佛敕者，各發弘誓，擁護正
J34nB299_p0163a04║法。唯有一魔王，謂世尊曰：「瞿曇！我待一切眾生
J34nB299_p0163a05║成佛，盡眾生界空，無有眾生名字，我乃發菩提
J34nB299_p0163a06║心。」
J34nB299_p0163a07║高眼從來不著塵，阿誰奴子共殷勤。嚴冬一片三江
J34nB299_p0163a08║凍，萬卉千葩遍地春。
J34nB299_p0163a09║世尊因外道問：「昨日說何法？」世尊曰：「說定法。」外
J34nB299_p0163a10║道曰：「今日說何法？」曰：「不定法。」外道曰：「昨日說定
J34nB299_p0163a11║法，今日何說不定法？」世尊曰：「昨日定，今日不定。」
J34nB299_p0163a12║推出雙輪駕白牛，四衢誰更敢當頭。即他珍御還他
J34nB299_p0163a13║載，天上人間自在遊。
J34nB299_p0163a14║世尊在靈山會上，拈花示眾。是時眾皆默然，唯
J34nB299_p0163a15║迦葉尊者破顏微笑。世尊曰：「吾有正法眼藏，涅
J34nB299_p0163a16║槃妙心，實相無相，微妙法門，不立文字，教外別
J34nB299_p0163a17║傳，付囑摩訶迦葉。」
J34nB299_p0163a18║大地花開勝國春，碧池窺洞笑相親。自從惹得燕鶯
J34nB299_p0163a19║語，話到于今轉失真。
J34nB299_p0163a20║世尊至多子塔前，命摩訶迦葉分座令坐，以僧
J34nB299_p0163a21║伽黎圍之，遂告曰：「吾以正法眼藏密付于汝，汝
J34nB299_p0163a22║當護持。」併敕阿難副貳傳化，無令斷絕。而說偈
J34nB299_p0163a23║曰：「法本法無法，無法法亦法。今付無法時，法法
J34nB299_p0163a24║何曾法？」爾時，世尊說此偈已，復告迦葉：「吾將金
J34nB299_p0163a25║縷僧伽黎衣傳付于汝，轉授補處，至慈氏佛出
J34nB299_p0163a26║世，勿令朽壞。」迦葉聞偈，頭面禮足曰：「善哉！善哉！
J34nB299_p0163a27║我當依敕，恭順佛故。」
J34nB299_p0163a28║拈起蓮華擲向人，花房子蔤彙無垠，蓮花服上深深
J34nB299_p0163a29║意，祖佛從來並蔕新。
J34nB299_p0163a30║世尊至拘尸那城，告諸大眾：「吾今背痛，欲入涅
J34nB299_p0163b01║槃。」即往熙連河側娑羅雙樹下，右脅累足，泊然
J34nB299_p0163b02║宴寂。復從棺起，為母說法，特示雙足化婆耆，并
J34nB299_p0163b03║說無常偈曰：「諸行無常，是生滅法。生滅滅已，寂
J34nB299_p0163b04║滅為樂。」時諸弟子即以香薪競茶毗之，燼後金
J34nB299_p0163b05║棺如故。爾時大眾即于佛前以偈讚曰：「凡俗諸
J34nB299_p0163b06║猛熾，何能致火爇？請尊三昧火，闍維金色身。」爾
J34nB299_p0163b07║時金棺從座而舉，高七多羅樹，往反空中化火
J34nB299_p0163b08║三昧，須臾灰生，得舍利八斛四斗。
J34nB299_p0163b09║雙收雙放可憐生，貓尾研椎生鐵鎮。任他東擲與西
J34nB299_p0163b10║拋，碧眼胡兒無處認。
J34nB299_p0163b11║一祖摩訶迦葉尊者，因阿難問：「師兄！世尊傳金
J34nB299_p0163b12║縷袈裟外，別傳箇什麼？」祖召阿難，阿難應諾。祖
J34nB299_p0163b13║曰：「倒卻門前剎竿著。」
J34nB299_p0163b14║呼參即唯便傳心，指掌分明禘莫尋。取瑟而歌君會
J34nB299_p0163b15║否，有心擊磬待知音。
J34nB299_p0163b16║四祖優波鞠多尊者，行化至摩突羅國，得度者
J34nB299_p0163b17║甚眾。由是魔宮震動，波旬愁怖，遂竭其魔力，以
J34nB299_p0163b18║害正法。祖即入三昧，觀其所由。波旬復伺，便持
J34nB299_p0163b19║瓔珞，縻尊者頸。祖出定，取人狗蛇三尸，化為華
J34nB299_p0163b20║鬘，耎言諭波旬曰：「吾此華鬘，酬汝瓔珞。」波旬大
J34nB299_p0163b21║喜，引頸受之。即復三尸，蟲蛆臭壞，盡其神通，莫
J34nB299_p0163b22║能去之。乃升六欲天，告諸天主。又詣梵王，求其
J34nB299_p0163b23║解免。彼各告言：「十力弟子，所作神變，我輩凡陋，
J34nB299_p0163b24║何能去之？」波旬曰：「然則柰何？」梵王曰：「汝可歸心
J34nB299_p0163b25║尊者，即能除斷。」波旬求懺，祖令自唱三皈，三尸
J34nB299_p0163b26║悉除。
J34nB299_p0163b27║賓主相逢互獻酬，清歌聲裏白歡浮。自從三疊陽關
J34nB299_p0163b28║後，一夜西風滿目秋。
J34nB299_p0163b29║二十六祖不如蜜多尊者，至東印度，其王堅固，
J34nB299_p0163b30║奉外道師長爪梵志。祖至，王問曰：「師來何為？」曰：
J34nB299_p0163c01║「將度眾生。」曰：「以何法度？」曰：「各以其類度之。」梵志
J34nB299_p0163c02║即化一大山于祖頂上，勢且下壓，祖指之，山遽
J34nB299_p0163c03║移在彼眾頂上。復以手按地，地動，五百外道皆
J34nB299_p0163c04║不能立，梵志惶懼懺禮。祖復按地，地靜；指山，山
J34nB299_p0163c05║滅。
J34nB299_p0163c06║翻雲覆雨憑誰力，滴滴空階夜溜聲。多少錯將神用
J34nB299_p0163c07║看，踏花那箇不經行。
J34nB299_p0163c08║初祖菩提達磨大師至東土，武帝遣使齎詔迎
J34nB299_p0163c09║請至金陵。帝問曰：「如何是聖諦第一義？」祖曰：「廓
J34nB299_p0163c10║然無聖。」帝曰：「對朕者誰？」祖曰：「不識。」帝不悟，遂渡
J34nB299_p0163c11║江。
J34nB299_p0163c12║廓然無聖復不識，踏轉機輪未端的。擲得蘆花便渡
J34nB299_p0163c13║江，令人萬古常相憶。
J34nB299_p0163c14║有僧神光，詣祖參承。祖嘗端坐面壁，莫聞誨勵。
J34nB299_p0163c15║值大雪，光夜侍立。遲明，積雪過膝，立愈恭。祖顧
J34nB299_p0163c16║而憫之，問曰：「汝久立雪中，當求何事？」光悲淚曰：
J34nB299_p0163c17║「惟願和尚慈悲，開甘露門，廣度群品。」祖曰：「諸佛
J34nB299_p0163c18║無上妙道，曠劫精勤，難行能行，非忍而忍。豈以
J34nB299_p0163c19║小德小智，輕心慢心，欲冀真乘，徒勞勤苦。」光聞
J34nB299_p0163c20║祖誨勵，潛取利刀，自斷左臂，置于祖前。祖知是
J34nB299_p0163c21║法器，乃曰：「諸佛最初求道，為法忘形。今汝斷臂
J34nB299_p0163c22║吾前，求亦可在。」祖遂因與易名曰慧可。乃曰：「諸
J34nB299_p0163c23║佛法印，可得聞乎？」祖曰：「諸佛法印，匪從人得。」可
J34nB299_p0163c24║曰：「我心未寧，乞師與安。」祖曰：「將心來，與汝安」。可
J34nB299_p0163c25║良久曰：「覓心了不可得。」祖曰：「與汝安心竟。」
J34nB299_p0163c26║提刀斷臂置師前，的的傳來萬事全，匪得將來重話
J34nB299_p0163c27║墮，安心盡底再翻掀。
J34nB299_p0163c28║祖顧慧可而告之曰：「昔如來以正法眼付迦葉
J34nB299_p0163c29║大士，展轉囑累而至于我。我今付汝，汝當護持。
J34nB299_p0163c30║併授汝袈裟，以為法信。各有所表，宜可知矣。」（解云：
J34nB299_p0164a01║各有二字，最為親切。）可曰：「請師指陳。」祖曰：「內傳法印，以契
J34nB299_p0164a02║證心。外付袈裟，以定宗旨。（解云：逐一指點一遍。）後代澆薄，
J34nB299_p0164a03║疑慮競生。云吾西天之人，言汝此方之子。憑何
J34nB299_p0164a04║得法？以何證之？（解云：祖佛苦心，可悲可痛。）汝今受此衣法，卻
J34nB299_p0164a05║後難生，但出此衣（解云：此豈不是五家宗旨之法信麼？）併吾法偈，
J34nB299_p0164a06║（解云：此非七佛歷祖等偈麼？）用以表明其化無礙。至吾滅後
J34nB299_p0164a07║二百年，衣止不傳，法周沙界。明道者多，行道者
J34nB299_p0164a08║少。說理者多，通理者少。潛符密證，千萬有餘。汝
J34nB299_p0164a09║當闡揚，勿輕未悟。一念回機，便同本得。聽吾偈
J34nB299_p0164a10║曰：吾本來茲土，傳法救迷情。一花開五葉，結果
J34nB299_p0164a11║自然成。」
J34nB299_p0164a12║三十五偈四卷經，衣缽家貲原不少。又道西來一字
J34nB299_p0164a13║無，六番毒藥救不了。
J34nB299_p0164a14║五祖弘忍大師從信大師得法，知付授時至，令
J34nB299_p0164a15║眾說偈。神秀書偈于壁曰：「身似菩提樹，心如明
J34nB299_p0164a16║鏡臺。時時勤拂拭，莫使惹塵埃。」祖曰：「未見本性，
J34nB299_p0164a17║覓無上菩提了不可得。」慧能亦說偈倩書曰：「菩
J34nB299_p0164a18║提本無樹，明鏡亦非臺。本來無一物，何處惹塵
J34nB299_p0164a19║埃。」祖曰：「亦未見性。」祖至能踏碓處，問曰：「米熟也
J34nB299_p0164a20║未？」能曰：「米熟也，猶欠篩在。」祖以杖擊碓三下而
J34nB299_p0164a21║去。能三鼓入室，祖以袈裟遮圍，能即大悟一切
J34nB299_p0164a22║萬法不離自性。曰：「何期自性本自清淨，何期自
J34nB299_p0164a23║性本不生滅，何期自性本自具足，何期自性本
J34nB299_p0164a24║無動搖，何期自性能生萬法。」
J34nB299_p0164a25║新月澄溪上下圓，冷雲抹盡落遙天。城樓黑黑三聲
J34nB299_p0164a26║鼓，萬象森羅枕子邊。
J34nB299_p0164a27║六祖慧能大師避難經十五載，忽念說法時至，
J34nB299_p0164a28║遂出至廣州法性寺，值印宗法師講《涅槃經》，寓
J34nB299_p0164a29║止廊廡間。暮夜風颺剎旛，聞二僧對論，一曰旛
J34nB299_p0164a30║動，一曰風動，往復不已。祖曰：「不是風動，不是旛
J34nB299_p0164b01║動，仁者心動。」一眾竦然。
J34nB299_p0164b02║風旛非動心何物，剎頂衝天鐵鶻飛。六祖自家都靠
J34nB299_p0164b03║倒，倩誰拈出最初機。
J34nB299_p0164b04║南嶽懷讓禪師禮祖，祖曰：「何處來？」曰：「嵩山。」祖曰：
J34nB299_p0164b05║「什麼物恁麼來？」曰：「說似一物即不中。」祖曰：「還可
J34nB299_p0164b06║修證否？」曰：「修證即不無，污染即不得。」祖曰：「只此
J34nB299_p0164b07║不污染，諸佛之所護念。汝既如是，吾亦如是。西
J34nB299_p0164b08║天般若多羅讖汝足下出一馬駒，踏殺天下人。
J34nB299_p0164b09║應在汝心，不須速說。」
J34nB299_p0164b10║衝鋒一騎突重關，好手當鞍不敢攀。四足風馳滿天
J34nB299_p0164b11║下，幾多神駿玉蹄翻。
J34nB299_p0164b12║馬祖道一禪師，南嶽嗣。一夕，西堂、百丈、南泉隨
J34nB299_p0164b13║侍翫月次，師問：「正恁麼時如何？」堂曰：「正好供養。」
J34nB299_p0164b14║丈曰：「正好修行。」泉拂袖便行。師曰：「經入藏，禪歸
J34nB299_p0164b15║海，惟有普願獨超物外。」
J34nB299_p0164b16║呈橈舞棹踏翻舟，在海何人脫巨流？水底有龍窺得
J34nB299_p0164b17║破，好興雲雨沃神州。
J34nB299_p0164b18║百丈懷海禪師，馬祖嗣：再參，侍立次，祖目視繩
J34nB299_p0164b19║床角拂子，師曰：「即此用？離此用？」祖曰：「汝向後開
J34nB299_p0164b20║兩片皮，將何為人？」師取拂子豎起，祖曰：「即此用？
J34nB299_p0164b21║離此用？」師掛拂子於舊處，祖震威一喝，師直得
J34nB299_p0164b22║三日耳聾。
J34nB299_p0164b23║獅子憐兒按繡毬，惹教絲線費牽抽。藏頭未露翻身
J34nB299_p0164b24║術，一一從他不識羞。
J34nB299_p0164b25║僧問：「抱璞投師，請師一鑑。」師曰：「昨夜虎咬大蟲。」
J34nB299_p0164b26║曰：「不謬真詮，為什麼不垂方便？」師曰：「掩耳偷鈴
J34nB299_p0164b27║漢。」曰：「不遇中郎鑑，還同野舍薪。」師便打。僧曰：「蒼
J34nB299_p0164b28║天！蒼天！」師曰：「得與麼多口。」曰：「罕遇知音。」拂袖便
J34nB299_p0164b29║行。師曰：「百丈今日輸卻一半。」
J34nB299_p0164b30║石邊流水放教過，㶁㶁吞聲曲曲渦，寄語不須頻叫
J34nB299_p0164c01║屈，到頭千尺海生波。
J34nB299_p0164c02║黃檗希運禪師，百丈嗣。問丈曰：「從上宗乘如何
J34nB299_p0164c03║指示？」丈良久，師曰：「不可教後人斷絕去也。」丈曰：
J34nB299_p0164c04║「將謂汝是箇人。」便歸方丈。師隨後入，曰：「某甲特
J34nB299_p0164c05║來。」丈曰：「若爾，則他後不得孤負吾。」丈一日舉再
J34nB299_p0164c06║參馬祖被喝話，師遂領旨。丈一日問師：「什處來？」
J34nB299_p0164c07║曰：「大雄山下采菌子來。」丈曰：「還見大蟲麼？」師便
J34nB299_p0164c08║作虎聲，丈拈斧作斫勢，師即打丈一摑，丈吟吟
J34nB299_p0164c09║而笑，便歸。上堂曰：「大雄山下有一大蟲，汝等諸
J34nB299_p0164c10║人也須好看，百丈老漢今日親遭一口。」
J34nB299_p0164c11║舉罷全身把舌伸，大機之用點來親，分明學得陷虎
J34nB299_p0164c12║法，一摑雄峰是箇人。
J34nB299_p0164c13║臨濟義玄禪師，黃檗嗣。在黃檗會中，行業純一。
J34nB299_p0164c14║時睦州為第一座，乃問：「上座在此多少時？」師曰：
J34nB299_p0164c15║「三年。」州曰：「曾參問否？」師曰：「不曾參問，不知問箇
J34nB299_p0164c16║什麼？」州曰：「何不問堂頭和尚：如何是佛法的的
J34nB299_p0164c17║大意？」師便去。問聲未絕，檗便打。師下來，州曰：「問
J34nB299_p0164c18║話作麼生？」師曰：「某甲問聲未絕，和尚便打，某甲
J34nB299_p0164c19║不會。」州曰：「但去更問。」師又問，檗又打。如是三度
J34nB299_p0164c20║問，三度被打。師白州曰：「早承激勸問法，累蒙和
J34nB299_p0164c21║尚賜棒。自恨障緣，不領深旨。今且辭去。」州曰：「汝
J34nB299_p0164c22║若去，須辭和尚了去。」師禮拜退。州先到黃檗處
J34nB299_p0164c23║曰：「問話上座雖是後生，卻甚奇特。若來辭，方便
J34nB299_p0164c24║接伊。已後為一株大樹，覆蔭天下人去在。」師來
J34nB299_p0164c25║日辭黃檗，檗曰：「不須他去，只往高安灘頭參大
J34nB299_p0164c26║愚，必為汝說。」師到大愚，愚曰：「什處來？」師曰：「黃檗
J34nB299_p0164c27║來。」愚曰：「黃檗有何言句？」師曰：「某甲三度問佛法
J34nB299_p0164c28║的的大意，三度被打，不知某甲有過無過？」愚曰：
J34nB299_p0164c29║「黃檗與麼老婆心切，為汝得徹困，更來者裏問
J34nB299_p0164c30║有過無過？」師于言下大悟，乃曰：「元來黃檗佛法
J34nB299_p0165a01║無多子。」愚搊住曰：「者尿床鬼子，適來道有過無
J34nB299_p0165a02║過，如今卻道黃檗佛法無多子。你見箇什麼道
J34nB299_p0165a03║理？速道！速道！」師于大愚肋下築三拳，愚拓開曰：
J34nB299_p0165a04║「汝師黃檗，非干我事。」師辭大愚，卻回黃檗。檗見
J34nB299_p0165a05║便問：「者漢來來去去，有什了期？」師曰：「只為老婆
J34nB299_p0165a06║心切。」便人事了，侍立。檗問：「甚處去來？」師曰：「昨蒙
J34nB299_p0165a07║和尚慈旨，令參大愚去來。」檗曰：「大愚有何言句？」
J34nB299_p0165a08║師舉前話。檗曰：「大愚老漢饒舌，待來痛與一頓。」
J34nB299_p0165a09║師曰：「說甚待來，即今便打。」隨後便掌。檗曰：「者風
J34nB299_p0165a10║顛漢來者裏捋虎鬚。」師便喝。檗喚侍者曰：「引者
J34nB299_p0165a11║風顛漢參堂去。」
J34nB299_p0165a12║層疊樓高一步登，末梢撩著迅騫騰。角尖迸出玄中
J34nB299_p0165a13║要，萬古真師貴所承。
J34nB299_p0165a14║師栽松次，檗曰：「深山裏栽許多松作什麼？」師曰：
J34nB299_p0165a15║「一與山門作境致，二與後人作標榜。」道了，將钁
J34nB299_p0165a16║頭𡎺地三下。檗曰：「雖然如是，子已喫吾三十棒
J34nB299_p0165a17║了也。」師𡎺地三下，噓一噓。檗曰：「吾宗到汝，大興
J34nB299_p0165a18║于世。」
J34nB299_p0165a19║曳起三江盡底傾，弄潮人慣釣舟橫。縱然三十還三
J34nB299_p0165a20║下，添箇噓噓歎大興。
J34nB299_p0165a21║師半夏上黃檗山，見檗看經。師曰：「我將謂是箇
J34nB299_p0165a22║人，元來是揞黑豆老和尚。」住數日，乃辭，檗曰：「汝
J34nB299_p0165a23║破夏來，何不終夏去？」師曰：「某甲暫來禮拜和尚。」
J34nB299_p0165a24║檗便打趁令去。師行數里，疑此事，卻回終夏。後
J34nB299_p0165a25║又辭檗，檗曰：「什處去？」師曰：「不是河南，便歸河北。」
J34nB299_p0165a26║檗便打。師約住與一掌，檗大笑。乃喚侍者：「將百
J34nB299_p0165a27║丈先師禪板几案來。」師曰：「侍者將火來。」檗曰：「不
J34nB299_p0165a28║然。子但將去，已後坐斷天下人舌頭去在。」
J34nB299_p0165a29║打趁橫流一掌行，先師禪板最分明，當時若與親相
J34nB299_p0165a30║見，不致如今歎不平。
J34nB299_p0165b01║師後住鎮州臨濟，學侶雲集。一日，謂普化、克符
J34nB299_p0165b02║二上座曰：「我欲于此建立黃檗宗旨，汝且成褫
J34nB299_p0165b03║我。」二人珍重下去。三日後，普化上來問：「和尚三
J34nB299_p0165b04║日前說什麼？」師便打。三日後，克符上來問：「和尚
J34nB299_p0165b05║前日打普化作什麼？」師亦打。
J34nB299_p0165b06║三日前，三日後，普化克符俱漏逗。如今臨濟到三峰，
J34nB299_p0165b07║與他一鏃三關透。
J34nB299_p0165b08║至晚小參，曰：「有時奪人不奪境，有時奪境不奪
J34nB299_p0165b09║人，有時人境俱奪，有時人境俱不奪。」克符問：「如
J34nB299_p0165b10║何是奪人不奪境？」師曰：「煦日發生鋪地錦，嬰兒
J34nB299_p0165b11║垂髮白如絲。」符曰：「如何是奪境不奪人？」師曰：「王
J34nB299_p0165b12║令已行天下遍，將軍塞外絕煙塵。」符曰：「如何是
J34nB299_p0165b13║人境俱奪？」師曰：「并汾絕信，獨處一方。」符曰：「如何
J34nB299_p0165b14║是人境俱不奪？」師曰：「王登寶殿，野老謳歌。」
J34nB299_p0165b15║未發雷聲電已過，幾人先此絕淆訛。睡中一夜春風
J34nB299_p0165b16║急，坐久落花簾外多。
J34nB299_p0165b17║僧問：「如何是真佛、真法、真道？」師曰：「佛者，心清淨
J34nB299_p0165b18║是。法者，心光明是。道者，處處無礙淨光是。三即
J34nB299_p0165b19║一，皆是空名而無實有。如真正作道人，念念心
J34nB299_p0165b20║不間斷。自達磨大師從西土來，祇是覓箇不受
J34nB299_p0165b21║人惑底人。後遇二祖，一言便了，始知從前虛用
J34nB299_p0165b22║工夫。山僧今日見處，與祖佛不別。若第一句中
J34nB299_p0165b23║薦得，堪與佛祖為師。若第二句中薦得，堪與人
J34nB299_p0165b24║天為師。若第三句中薦得，自救不了。」僧便問：「如
J34nB299_p0165b25║何是第一句？」師曰：「三要印開朱點窄，未容擬議
J34nB299_p0165b26║主賓分。」曰：「如何是第二句？」師曰：「妙解豈容無著
J34nB299_p0165b27║問，漚和爭負截流機。」曰：「如何是第三句？」師曰：「但
J34nB299_p0165b28║看棚頭弄傀儡，抽牽全藉裏頭人。」乃曰：「大凡舉
J34nB299_p0165b29║唱宗乘，一句中須具三玄門，一玄門須具三要。
J34nB299_p0165b30║有權有實，有照有用。汝等諸人作麼生會？」
J34nB299_p0165c01║言意浮沉結髑髏，髮尖迸出海門秋，從權到實照功
J34nB299_p0165c02║盡，處處吹毛用不留。
J34nB299_p0165c03║師曰：「有時一喝如金剛王寶劍，有時一喝如踞
J34nB299_p0165c04║地獅子，有時一喝如探竿影草，有時一喝不作
J34nB299_p0165c05║一喝用。汝作麼生會？」僧擬議，師便喝。
J34nB299_p0165c06║一喝金剛王，星斗避寒芒。千江不敢下，逆浪上瞿塘。
J34nB299_p0165c07║踞地獅子吼，萬山絕狐狗。寄語百年妖，何處輕開口。
J34nB299_p0165c08║探竿與影草，誰解聲前了。掣電過長空，落處斯分曉。
J34nB299_p0165c09║喝不作喝用，霹靂下空洞。犯著三日聾，至今尚傳誦。
J34nB299_p0165c10║示眾：「參學之人大須仔細。如賓主相見便有言
J34nB299_p0165c11║論往來，或應物現形、或全體作用、或把機權喜
J34nB299_p0165c12║怒、或現半身、或乘獅子、或乘象王。如有真正學
J34nB299_p0165c13║人便喝，先拈出一箇膠盆子。善知識不辨是境，
J34nB299_p0165c14║便上他境上作模作樣，便被學人又喝。前人不
J34nB299_p0165c15║肯放下，此是膏肓之病，不堪醫治。喚作賓看主。
J34nB299_p0165c16║或是善知識不拈出物，祇隨學人用處即奪。學
J34nB299_p0165c17║人被奪，抵死不肯放下。此是主看賓。或有學人
J34nB299_p0165c18║應一箇清淨境，出善知識前。知識辨得是境，把
J34nB299_p0165c19║得拋向坑裏。學人言：『大好善知識。』知識即云：『咄
J34nB299_p0165c20║哉！不識好惡。』學人便禮拜。此喚作主看主。或有
J34nB299_p0165c21║學人披枷帶鎖出善知識前，知識更與加一重
J34nB299_p0165c22║枷鎖。學人歡喜，彼此不辨。喚作賓看賓。大德！山
J34nB299_p0165c23║僧所舉，皆是辯魔揀異，知其邪正。」上堂次，兩堂
J34nB299_p0165c24║首座相見，同時下喝。僧問師：「還有賓主也無？」師
J34nB299_p0165c25║曰：「賓主歷然。」師召眾曰：「要會臨濟賓主句，問取
J34nB299_p0165c26║堂中二首座。」上堂，僧出作禮，師便喝。僧曰：「老和
J34nB299_p0165c27║尚莫探頭好。」師曰：「你道落在什麼處？」僧便喝。又
J34nB299_p0165c28║僧問：「如何是佛法大意？」師便喝，僧作禮，師曰：「你
J34nB299_p0165c29║道好喝也無？」僧曰：「草賊大敗。」師曰：「過在什麼處？」
J34nB299_p0165c30║僧曰：「再犯不容。」師曰：「大眾要會臨濟賓主句，問
J34nB299_p0166a01║取堂中二禪客。」師會下有同學二人相問，一云：
J34nB299_p0166a02║「離卻中下二機，請兄道一句子。」一云：「擬問則失。」
J34nB299_p0166a03║一云：「與麼則禮拜老兄去也。」一云：「者賊。」師聞乃
J34nB299_p0166a04║陞堂云：「要會臨濟賓主句。問取堂中二禪客。」便
J34nB299_p0166a05║下座。
J34nB299_p0166a06║兩堂一喝互交加，驀直相逢且放他，到底分明向君
J34nB299_p0166a07║道，竊桃三度見開花。
J34nB299_p0166a08║示眾：「我有時先照後用，有時先用後照，有時照
J34nB299_p0166a09║用同時，有時照用不同時。先照後用有人在，先
J34nB299_p0166a10║用後照有法在。照用同時，驅耕夫之牛，奪飢人
J34nB299_p0166a11║之食，敲骨取髓，痛下鍼錐。照用不同時，有問有
J34nB299_p0166a12║答，立賓立主，合水和泥，應機接物。若是過量人，
J34nB299_p0166a13║向未舉已前撩起便行，猶較些子。」
J34nB299_p0166a14║截路張燈禁夜行，將軍號令太嚴明。機前掉臂過關
J34nB299_p0166a15║去，雲外飛鴻叫一聲。
J34nB299_p0166a16║上堂：「赤肉團上有一無位真人，常從汝等面門
J34nB299_p0166a17║出入，未證據者看看。」時有僧出問：「如何是無位
J34nB299_p0166a18║真人？」師下禪床把住云：「道！道！」其僧擬議，師托開
J34nB299_p0166a19║云：「無位真人是什麼乾矢橛？」便歸方丈。
J34nB299_p0166a20║團劈難撈水月華，當陽把住又歸家。碧潭千尺夜空
J34nB299_p0166a21║冷，落葉滿天誰撒沙。
J34nB299_p0166a22║興化存獎禪師，臨濟嗣。初在臨濟為侍者，後在
J34nB299_p0166a23║三聖會裏為首座。常曰：「我向南方行腳一遭，拄
J34nB299_p0166a24║杖頭不曾撥著一箇會佛法底人。」三聖聞得，問
J34nB299_p0166a25║曰：「你具箇什麼眼，便恁麼道？」師便喝。聖曰：「須是
J34nB299_p0166a26║你始得。」後大覺聞舉，遂曰：「作麼生得風吹到大
J34nB299_p0166a27║覺門裏來？」師後到大覺為院主。一日，覺喚：「院主！
J34nB299_p0166a28║我聞你道：『向南方行腳一遭，拄杖頭不曾撥著
J34nB299_p0166a29║一箇會佛法底人。』你憑箇什麼道理與麼道？」師
J34nB299_p0166a30║便喝，覺便打；師又喝，覺又打。師來日從法堂過，
J34nB299_p0166b01║覺召：「院主！我直下疑你昨日者兩喝。」師又喝，覺
J34nB299_p0166b02║又打；師又喝，覺亦打。師曰：「某甲于三聖師兄處
J34nB299_p0166b03║學得箇賓主句，總被師兄折倒了也。願與某甲
J34nB299_p0166b04║箇安樂法門。」覺曰：「者瞎漢來者裏納敗缺。脫下
J34nB299_p0166b05║衲衣，痛打一頓。」師于言下薦得臨濟先師于黃
J34nB299_p0166b06║檗處喫棒底道理。師後開堂日，拈香曰：「此一炷
J34nB299_p0166b07║香，本為三聖師兄，三聖于我太孤；本為大覺師
J34nB299_p0166b08║兄，大覺于我太賒。不如供養臨濟先師。」
J34nB299_p0166b09║得一低頭毒已深，和根截去更錐鍼，棒從脫下回三
J34nB299_p0166b10║頓，開合雙眸出頂心。
J34nB299_p0166b11║南院慧顒禪師，興化嗣。問僧：「近離什處？」曰：「襄州。」
J34nB299_p0166b12║師曰：「來作什麼？」曰：「特來禮拜和尚。」師曰：「恰遇寶
J34nB299_p0166b13║應老不在。」僧便喝。師曰：「向汝道不在，又喝作什
J34nB299_p0166b14║麼？」僧又喝，師便打。僧禮拜，師曰：「者棒本是汝打
J34nB299_p0166b15║我，我且打汝，要此話大行。瞎漢，參堂去！」　問僧：
J34nB299_p0166b16║「近離什處？」曰：「襄州。」師曰：「是什麼物恁麼來？」曰：「和
J34nB299_p0166b17║尚試道看。」師曰：「適來禮拜底。」曰：「錯。」師曰：「禮拜底
J34nB299_p0166b18║錯箇什麼？」曰：「再犯不容。」師曰：「三十年弄馬騎，今
J34nB299_p0166b19║日被驢撲。瞎漢，參堂去！」
J34nB299_p0166b20║兩度拋綸問淺深，鉤頭密意有浮沉。自從三十年前
J34nB299_p0166b21║定，潛躍由他好縱擒。
J34nB299_p0166b22║汝州風穴延沼禪師，南院嗣。上堂：「祖師心印，狀
J34nB299_p0166b23║似鐵牛之機。去即印住，住即印破。祇如不去不
J34nB299_p0166b24║住，印即是，不印即是？還有人道得麼？」時有盧陂
J34nB299_p0166b25║長老出問：「學人有鐵牛之機，請師不搭印。」師曰：
J34nB299_p0166b26║「慣釣鯨鯢澄巨浸，卻憐蛙步𩥇泥沙。」陂注思，師
J34nB299_p0166b27║喝曰：「長老何不進語？」陂擬議，師便打一拂子，曰：
J34nB299_p0166b28║「還記得話頭麼？」陂擬開口，師又打一拂子。時有
J34nB299_p0166b29║牧主曰：「信知佛法與王法一般。」師曰：「見什麼道
J34nB299_p0166b30║理？」主曰：「當斷不斷，反招其亂。」師便下座。
J34nB299_p0166c01║犄角雲排覿面攻，知機卻陣倒鋒衝。暫時左次影旗
J34nB299_p0166c02║換，會得翻令失變通。車急急，砲重重，別山窺著早收
J34nB299_p0166c03║功。
J34nB299_p0166c04║白雲守端禪師，楊岐嗣。僧問：「智不到處，切忌道
J34nB299_p0166c05║著。道著時如何？」師曰：「風吹日炙。」曰：「恁麼則無處
J34nB299_p0166c06║容身去也。」師曰：「碓搗磨磨。」曰：「官不容鍼，私通車
J34nB299_p0166c07║馬。」師曰：「可貴可賤。」僧彈指一下，師曰：「恰是。」僧吐
J34nB299_p0166c08║舌，師曰：「家貧猶自可，路貧愁殺人。」僧呵呵大笑，
J34nB299_p0166c09║師曰：「放過一著。」
J34nB299_p0166c10║萬仞崖前拋杖子，何妨到底自甘休。車馬私通堪貴
J34nB299_p0166c11║賤，呵呵放過有來繇。
J34nB299_p0166c12║昭覺克勤佛果禪師，五祖嗣。至真覺勝、玉泉皓、
J34nB299_p0166c13║金鑾信、大溈哲、黃龍心、東林度，僉指為法器，而
J34nB299_p0166c14║晦堂稱他日臨濟一派屬子矣。最後見五祖，盡
J34nB299_p0166c15║其機用，祖皆不諾，乃謂祖強移換人，出不遜語，
J34nB299_p0166c16║忿然而去，祖曰：「待你著一頓熱病打時，方思量
J34nB299_p0166c17║我在。」師到金山，染傷寒困極，以平日見處試之，
J34nB299_p0166c18║無得力者，追繹五祖之言，乃自誓曰：「我病稍間
J34nB299_p0166c19║即歸五祖。」病痊尋歸，祖一見而喜，令即參堂，便
J34nB299_p0166c20║入侍者寮，方半月，會部使者解印還蜀，詣祖問
J34nB299_p0166c21║道，祖曰：「提刑少年曾讀小豔詩否？有兩句頗相
J34nB299_p0166c22║近：『頻呼小玉元無事，祇要檀郎認得聲。』」提刑應
J34nB299_p0166c23║諾諾，祖曰：「且仔細。」師適歸，侍立次，問曰：「聞和尚
J34nB299_p0166c24║舉小豔詩，提刑會否？」祖曰：「他祇認得聲。」師曰：「祇
J34nB299_p0166c25║要檀郎認得聲，他既認得聲，為什麼卻不是？」祖
J34nB299_p0166c26║曰：「如何是祖師西來意？庭前柏樹子聻。」師忽有
J34nB299_p0166c27║省，遽出，見雞飛上闌干，鼓翅而鳴，復自謂曰：「此
J34nB299_p0166c28║豈不是聲？」遂袖香入室，通所得，呈偈曰：「金鴨香
J34nB299_p0166c29║銷錦繡幃，笙歌叢裏醉扶歸，少年一段風流事，
J34nB299_p0166c30║祇許佳人獨自知。」祖曰：「佛祖大事，非小根劣品
J34nB299_p0167a01║所能造詣，吾助汝喜。」祖遍謂山中耆舊曰：「我侍
J34nB299_p0167a02║者參得禪也。」由此所至推為上首。
J34nB299_p0167a03║翠眉銀海窺簾影，玉尺金釵隔壁音。坐對落花明月
J34nB299_p0167a04║上，幾人知此斷腸心。
J34nB299_p0167a05║
J34nB299_p0167a06║
J34nB299_p0167a07║
J34nB299_p0167a08║
J34nB299_p0167a09║
J34nB299_p0167a10║三峰藏和尚語錄卷第八