J34nB299_p0167b01║三峰藏和尚語錄卷第九
J34nB299_p0167b02║吳虎丘山雲巖寺嗣法門人弘儲編
J34nB299_p0167b03║頌古
J34nB299_p0167b04║明州天童應菴曇華禪師。虎丘嗣。上堂云：「九年
J34nB299_p0167b05║面壁，壞卻東土兒孫；隻履西歸，鈍置黃面老子。」
J34nB299_p0167b06║以拄杖畫一畫，云：「石牛攔古路，一馬生三寅。」又
J34nB299_p0167b07║有頌云：「蜻蜓許是好蜻蜓，飛來飛去不曾停；被
J34nB299_p0167b08║我捉來摘去兩邊翼，恰是一枚大鐵釘。」
J34nB299_p0167b09║一聲葉墮起淵龍，怒雨奔雷鼓黑風。捲盡雲山天色
J34nB299_p0167b10║曉，三星落落月如弓。
J34nB299_p0167b11║無錫華藏密菴咸傑禪師，應菴嗣。上堂，卓拄杖
J34nB299_p0167b12║一下，云：「迷時秖迷者箇。」復卓一下，云：「悟時秖悟
J34nB299_p0167b13║者箇。迷悟兩忘，糞埽堆頭重添搕𢶍。莫有向東
J34nB299_p0167b14║涌西沒、全機獨脫處道得一句底麼？若道不得，
J34nB299_p0167b15║華藏自道去也。」擲拄杖，云：「三十年後。」
J34nB299_p0167b16║翮成誰道還丹就，蛻去懸知未是仙。三醉岳陽過湖
J34nB299_p0167b17║去，一聲長嘯水雲天。
J34nB299_p0167b18║破菴先禪師，密菴嗣，上堂云：「不是心，不是佛，不
J34nB299_p0167b19║是物，忍俊不禁，為諸人作箇撇脫。」卓拄杖一下，
J34nB299_p0167b20║云：「流水暗銷溪畔石，勸人除卻是非難。」
J34nB299_p0167b21║雙劍峰前德士家，牟尼冠子換袈裟，是非一任人描
J34nB299_p0167b22║邈，春盡山松處處花。
J34nB299_p0167b23║無準師範禪師，破菴嗣。上堂云：「名不得，狀不得，
J34nB299_p0167b24║取不得，捨不得。只麼得，且道得箇什麼？三人證
J34nB299_p0167b25║龜成鱉。」
J34nB299_p0167b26║描出難將額眼窺，三人證鱉卻成龜，不勞甲乙深鑽
J34nB299_p0167b27║兆，拱手垂衣過盛時。
J34nB299_p0167b28║仰山雪巖祖欽禪師，無準嗣。上堂云：「電光莫追，
J34nB299_p0167b29║石火猶遲；搆弗及處，心不可識。智不可知，試舉
J34nB299_p0167b30║看。興化和尚示眾云：『今日不用如何若何，便請
J34nB299_p0167c01║單刀直入，興化為你證據。』時旻德長老出禮拜，
J34nB299_p0167c02║起便喝，化亦喝；旻德又喝，化亦喝；旻德禮拜，化
J34nB299_p0167c03║云：『若是別人，三十棒一棒也較不得。何故？為他
J34nB299_p0167c04║會一喝，不作一喝用。』汝等諸人能于興化、旻德
J34nB299_p0167c05║未相見以前著得一隻眼，則臨濟四喝、四賓主、
J34nB299_p0167c06║四照用、四料揀，不待舉而明矣。山僧不怕諸方
J34nB299_p0167c07║簡責，試為諸人明辯看。興化道：『今日不用如何
J34nB299_p0167c08║若何，便請單刀直入，興化為你證據。』碧油幢下，
J34nB299_p0167c09║令不虛行。旻德禮拜，不顧危亡。起便喝，金剛寶
J34nB299_p0167c10║劍。化亦喝，踞地獅子。旻德又喝，化又喝，兩陣對
J34nB299_p0167c11║圍，曾無勝敗。旻德禮拜，深掘陷坑。興化道：『若是
J34nB299_p0167c12║別人，三十棒一棒也較不得。』張弓架箭。『何故？為
J34nB299_p0167c13║他旻德會一喝，不作一喝用。』收下了也。是汝諸
J34nB299_p0167c14║人還見得興化、旻德麼？若也不見，聽取山僧一
J34nB299_p0167c15║頌：同時照用不同時，權實雙行作者知；有得雖
J34nB299_p0167c16║然亦有失，還他龍虎自交馳。」
J34nB299_p0167c17║碧油幢下陣雲深，作者交鋒互縱擒。掘得陷坑從萬
J34nB299_p0167c18║丈，蚤行先聽步虛音。
J34nB299_p0167c19║天目高峰原妙禪師，雪巖嗣。一日，巖問：「日間浩
J34nB299_p0167c20║浩，還作得主麼？」師云：「作得主。」「睡夢中作得主麼？」
J34nB299_p0167c21║師云：「作得主。」又問：「正睡著時，無夢無想，無見無
J34nB299_p0167c22║聞，主在什麼處？」師無語。巖囑曰：「從今日去，也不
J34nB299_p0167c23║要汝學佛學法，也不要汝窮古窮今，但只饑來
J34nB299_p0167c24║喫飯，困來打眠，纔眠覺來，即抖擻精神，看我者
J34nB299_p0167c25║一覺主人公畢竟在什麼處安身立命？」師自誓：
J34nB299_p0167c26║「拌一生做箇癡獃漢，決要者一著子明白。」越五
J34nB299_p0167c27║載，因同宿友推枕墮地作聲，廓然大徹。
J34nB299_p0167c28║山悠悠更水悠悠，一片簑衣枕石頭。撲落一聲驚起
J34nB299_p0167c29║後，竹梢斜月半輪秋。
J34nB299_p0167c30║示眾。「有句無句，金烏吞玉兔；如藤倚樹，癩馬繫
J34nB299_p0168a01║枯樁。樹倒藤枯，一冬燒不盡；句歸何處？石虎當
J34nB299_p0168a02║途踞。呵呵大笑，龍頭蛇尾捺倒爛泥裏，剛刀不
J34nB299_p0168a03║斬無罪之人。且道溈山過在什麼處？」乃呵呵大
J34nB299_p0168a04║笑，下座。
J34nB299_p0168a05║撐天插地忽翻身，火裏開花未見真。無首六龍飛上
J34nB299_p0168a06║下，幾人劫外領陽春。
J34nB299_p0168a07║大徹底人本脫生死，因什命根不斷？
J34nB299_p0168a08║自從拽斷蓬根索，一任虛舟海上帆。數點野萍栽不
J34nB299_p0168a09║得，不勞根下更加芟。
J34nB299_p0168a10║佛祖公案只是一箇道理，因什有明與不明？
J34nB299_p0168a11║山深通塞路逶迤，一夜風雷雨斷溪。識得水邊苔徑
J34nB299_p0168a12║險，自甘崖側結茅棲。
J34nB299_p0168a13║大修行人當遵佛行，因什不守毘尼？
J34nB299_p0168a14║聖凡忘盡眼糢糊，摸得張郎喚大家，醉後不知天是
J34nB299_p0168a15║笠，路傍潦倒倩人扶。
J34nB299_p0168a16║杲日當空，無所不照，因什被片雲遮卻？
J34nB299_p0168a17║當空赤日頂門高，赫奕翻令目自勞。夜半閉關深睡
J34nB299_p0168a18║熟，者回能數背間毛。
J34nB299_p0168a19║人人有箇影子，寸步不離，因什踏不著？
J34nB299_p0168a20║隨身自影不相離，不上平橋反落溪，剩有腳心開隻
J34nB299_p0168a21║眼，等閑踏過頂𩕳西。
J34nB299_p0168a22║盡大地是箇火坑，得何三昧不被燒卻？
J34nB299_p0168a23║目前萬事燄鑪紅，開眼眉毛燎已空。誰把虛空翻作
J34nB299_p0168a24║海，為雲為雨夢魂中。
J34nB299_p0168a25║韶州雲門文偃禪師，雪峰嗣。參睦州，州纔見來，
J34nB299_p0168a26║便閉卻門，師乃叩門，州曰：「誰？」師曰：「某甲。」州曰：「作
J34nB299_p0168a27║什麼？」師曰：「己事未明，乞師指示。」州開門，一見便
J34nB299_p0168a28║閉卻。師如是連三日叩門，至第三日，州開門，師
J34nB299_p0168a29║乃拶入，州便擒住曰：「道！道！」師擬議，州便推出曰：
J34nB299_p0168a30║「秦時𨍏轢鑽。」遂掩門，損師一足，師從此悟入。州
J34nB299_p0168b01║指見雪峰，師到雪峰莊，見一僧，乃問：「上座今日
J34nB299_p0168b02║上山去那？」僧曰：「是。」師曰：「寄一則因緣問堂頭和
J34nB299_p0168b03║尚，秖是不得道是別人語。」僧曰：「得。」師曰：「上座到
J34nB299_p0168b04║山中，見和尚上堂，眾纔集，便出握腕立地曰：『者
J34nB299_p0168b05║老漢項上鐵枷何不脫卻？』」其僧一依師教。雪峰
J34nB299_p0168b06║見者僧與麼道，便下座攔胸把住曰：「速道！速道！」
J34nB299_p0168b07║僧無對，峰拓開曰：「不是汝語。」僧曰：「是某甲語。」峰
J34nB299_p0168b08║曰：「侍者將繩棒來。」僧曰：「不是某語，是莊上一浙
J34nB299_p0168b09║中上座教某甲來道。」峰曰：「大眾！去莊上迎取五
J34nB299_p0168b10║百人善知識來。」師次日上雪峰，峰纔見便曰：「因
J34nB299_p0168b11║什麼得到與麼地？」師乃低頭，從茲契合，溫研積
J34nB299_p0168b12║稔，密以宗印授焉。
J34nB299_p0168b13║饒君一鏃三關破，縱使紅旗閃便過。轉句半提俱抹
J34nB299_p0168b14║殺，全提時節問如何。
J34nB299_p0168b15║僧問：「如何是佛？」師答云：「乾屎橛。」
J34nB299_p0168b16║熏天觸地特拈來，惹得青蠅鬧不回，逼眼黑山千仞
J34nB299_p0168b17║鐵，幾人跳過糞灰堆？
J34nB299_p0168b18║不用栴檀入細雕，拈來一段妙峰高，自從射得波心
J34nB299_p0168b19║箭，今古錢塘不起潮。
J34nB299_p0168b20║深閨百結斷離腸，日憶夫君在鳳凰。燈下晚妝忽相
J34nB299_p0168b21║見，十年愁絕一時忘。
J34nB299_p0168b22║僧問：「樹凋葉落時如何？」師答云：「體露金風。」
J34nB299_p0168b23║欲得明珠覓蚌胎，虛空無縫任相猜。青山破後龍飛
J34nB299_p0168b24║去，夜雨潺潺澗水來。
J34nB299_p0168b25║潭州溈山靈祐禪師，百丈嗣。問仰山：「即今事且
J34nB299_p0168b26║置，古來事作麼生？」仰叉手近前，師曰：「猶是即今
J34nB299_p0168b27║事，古來事作麼生？」仰退後立，師曰：「汝屈我，我屈
J34nB299_p0168b28║汝。」仰便禮拜。
J34nB299_p0168b29║展大機輪換古今，進前退後問知音。夜明九曲鴛鴦
J34nB299_p0168b30║線，秋後平分月色深。
J34nB299_p0168c01║袁州仰山慧寂通智禪師，溈山嗣。僧參次，便問：
J34nB299_p0168c02║「和尚還識字否？」師曰：「隨分。」僧以手畫此○相呈，
J34nB299_p0168c03║師以衣袖拂之。僧又作此○相呈，師以兩手作
J34nB299_p0168c04║背拋勢。僧以目視師，師低頭。僧遶師一匝，師便
J34nB299_p0168c05║打，僧遂出去。
J34nB299_p0168c06║雙放雙收鐵突欒，胡僧側目不能看。西天東土心相
J34nB299_p0168c07║印，圓相分明為爾傳。
J34nB299_p0168c08║師坐次，見一僧從外來，便問訊了，向東邊叉手
J34nB299_p0168c09║立，以目視師，師乃垂下左足。僧卻向西邊叉手
J34nB299_p0168c10║立，師垂下右足。僧向中間叉手立，師收雙足。僧
J34nB299_p0168c11║禮拜，師曰：「老僧自住此，未曾打著一人。」拈拄杖
J34nB299_p0168c12║便打，僧便騰空而去。
J34nB299_p0168c13║左看成賊，右看成魔，覿面看來不較多。拄杖不知何
J34nB299_p0168c14║處落，西天夜夜隔秋河。
J34nB299_p0168c15║信位。
J34nB299_p0168c16║如何入信位，竹折初醒睡。開眼滿山雲，說什會不會。
J34nB299_p0168c17║同相。
J34nB299_p0168c18║拈出箇同相，沙彌拜和尚，一樣團圞頭，袈裟挂肩上。
J34nB299_p0168c19║異相。
J34nB299_p0168c20║與君指異相，晴峰天外望。一般怪石頭，參差千萬狀。
J34nB299_p0168c21║有情類。
J34nB299_p0168c22║自入有情類，觸著也曾會。及至問將來，對面翻成背。
J34nB299_p0168c23║異類。
J34nB299_p0168c24║翻身託異類，蛇頭著鳥喙。打入野狐群，真得大自在。
J34nB299_p0168c25║無情類。
J34nB299_p0168c26║無情復何類，拈起石頭塊。不作貴賤論，專向人前賣。
J34nB299_p0168c27║然燈前。
J34nB299_p0168c28║問我然燈前，一場沒意智。昨夜寺門開，江峰插天峙。
J34nB299_p0168c29║正然燈。
J34nB299_p0168c30║正是然燈時，瞥爾相撞著，𨍏轢鑽頭拋，雲門一隻腳。
J34nB299_p0169a01║然燈後。
J34nB299_p0169a02║問著然燈後，林公方醉酒。及至睡醒來，蒼蠅滿杯缶。
J34nB299_p0169a03║落處。
J34nB299_p0169a04║落處果何如？舌拖三丈餘，箇中著隻眼，慚愧隱峰噓。
J34nB299_p0169a05║佛界。
J34nB299_p0169a06║佛界問如何，輪珠轉佛陀。大顛叩齒處，首座出巖阿。
J34nB299_p0169a07║生界。
J34nB299_p0169a08║撞著眾生界，頭角分明在，子胡狗子來，闍黎多縮退。
J34nB299_p0169a09║魔界。
J34nB299_p0169a10║滾滾魔羅界，紅蓮一百拜，豁地倒翻身，方為清淨界。
J34nB299_p0169a11║末前句。
J34nB299_p0169a12║如何末前句，掉手總不住。縱然會得來，已落第二義。
J34nB299_p0169a13║日用句。
J34nB299_p0169a14║如何日用句，拋出木毬去。縱要捉將來，輥輥無尋處。
J34nB299_p0169a15║末後句。
J34nB299_p0169a16║末後一句子，缽歸三度指。滑稽老巖頭，無處尋頭底。
J34nB299_p0169a17║第一句。
J34nB299_p0169a18║溈仰第一句，拋出鐵錮鏴，饒你點畫來，也是閒家具。
J34nB299_p0169a19║第二句。
J34nB299_p0169a20║溈仰第二句，十指相叉住，覿面忽呈來，交加擎亂樹。
J34nB299_p0169a21║第三句。
J34nB299_p0169a22║溈仰第三句，半箇礙人柱，任汝舌頭長，有味沒舐處。
J34nB299_p0169a23║鄧州香嚴智閑禪師。師有偈曰：「子啐母啄，子覺
J34nB299_p0169a24║母殼。子母俱亡，應緣不錯。同道唱和，妙云獨腳。」
J34nB299_p0169a25║雲雨初收月在空，泠泠秋色動微風。夜深院落無人
J34nB299_p0169a26║住，黃葉一聲池影中。
J34nB299_p0169a27║金陵清涼院文益禪師。僧慧超問：「如何是佛？」師
J34nB299_p0169a28║曰：「汝是慧超。」
J34nB299_p0169a29║一呼一唯莫誰何，相見平身揖便過。曉露上花香汗
J34nB299_p0169a30║洗，春風吹柳綠雲梳。
J34nB299_p0169b01║瑞州洞山良价悟本禪師，雲巖嗣。首謁南泉，值
J34nB299_p0169b02║馬祖諱辰修齋，泉問眾曰：「來日設馬祖齋，未審
J34nB299_p0169b03║馬祖還來否？」眾皆無對。師出曰：「待有伴即來。」泉
J34nB299_p0169b04║曰：「此子雖後生，甚堪雕琢。」師曰：「和尚莫壓良為
J34nB299_p0169b05║賤。」次參溈山，問曰：「頃聞南陽忠國師有無情說
J34nB299_p0169b06║法話，某甲未究其微。」（拈云：須向者裏參透始得。今時洞宗只為不參者箇。）
J34nB299_p0169b07║溈曰：「闍黎莫記得麼？」師曰：「記得。」溈曰：「汝試舉一
J34nB299_p0169b08║遍看。」師舉了，溈曰：「我者裏亦有，秖是罕遇其人。」
J34nB299_p0169b09║師曰：「某甲未明，乞師指示。」溈豎起拂子曰：「會麼？」
J34nB299_p0169b10║師曰：「不會，請和尚說。」溈曰：「父母所生口，終不為
J34nB299_p0169b11║子說。」師曰：「還有與師同時慕道者否？」溈曰：「此去
J34nB299_p0169b12║澧陵攸縣，石室相連，有雲巖道人，若能撥草瞻
J34nB299_p0169b13║風，必為子之所重。」師曰：「未審此人如何？」溈曰：「他
J34nB299_p0169b14║曾問老僧：『學人欲奉師去時如何？』老僧對他道：
J34nB299_p0169b15║『直須絕滲漏始得。』」師遂辭溈山，徑造雲巖，舉前
J34nB299_p0169b16║因緣了，便問：「無情說法什麼人得聞？」巖曰：「無情
J34nB299_p0169b17║得聞。」師曰：「和尚聞否？」巖曰：「我若聞，汝即不聞吾
J34nB299_p0169b18║說法也。」師曰：「某甲為什不聞？」巖豎起拂子曰：「還
J34nB299_p0169b19║聞麼？」師曰：「不聞。」巖曰：「吾說法汝尚不聞，豈況無
J34nB299_p0169b20║情說法乎？」師曰：「無情說法，該何典教？」巖曰：「豈不
J34nB299_p0169b21║見《彌陀經》云：『水鳥樹林，悉皆念佛念法念僧。』」師
J34nB299_p0169b22║于此有省，乃述偈曰：「也大奇，也大奇，無情說法
J34nB299_p0169b23║不思議。若將耳聽終難會，眼裏聞聲始得知。」師
J34nB299_p0169b24║曰：「某甲有餘習未盡。」巖曰：「汝曾作什麼來？」師曰：
J34nB299_p0169b25║「聖諦亦不為。」巖曰：「還歡喜也未？」師曰：「歡喜即不
J34nB299_p0169b26║無，如糞埽堆頭拾得一顆明珠。」師問：「擬欲相見
J34nB299_p0169b27║時如何？」巖曰：「問取通事舍人。」師曰：「見問次。」巖曰：
J34nB299_p0169b28║「向汝道什麼？」師辭雲巖，巖曰：「什麼處去？」師曰：「雖
J34nB299_p0169b29║離和尚，未卜所止。」巖曰：「莫湖南去？」師曰：「無。」曰：「莫
J34nB299_p0169b30║歸鄉去？」師曰：「無。」曰：「蚤晚卻回。」師曰：「待和尚有住
J34nB299_p0169c01║處即來。」曰：「自此一別，難得相見。」師曰：「難得不相
J34nB299_p0169c02║見。」臨行又問：「百年後忽有人問：『還邈得師真否？』
J34nB299_p0169c03║如何秖對？」巖良久曰：「秖者是。」師乃沉吟。巖曰：「价
J34nB299_p0169c04║闍黎承當箇事，大須審細。」師猶涉疑，後因過水
J34nB299_p0169c05║睹影，大悟前旨。偈曰：「切忌從他覓，迢迢與我疏。
J34nB299_p0169c06║我今獨自往，處處得逢渠。渠今正是我，我今不
J34nB299_p0169c07║是渠。應須恁麼會，方得契如如。」
J34nB299_p0169c08║三角碌磚空裏走，叫道鷹巢有好酒。二人出手抬一
J34nB299_p0169c09║缸，醉倒如泥不知有。
J34nB299_p0169c10║師作五位君臣頌曰：「正中偏，三更初夜月明前。
J34nB299_p0169c11║莫怪相逢不相識，隱隱猶懷舊日嫌。偏中正，失
J34nB299_p0169c12║曉老婆逢古鏡。分明覿面別無真，休更迷頭猶
J34nB299_p0169c13║認影。正中來，無中有路隔塵埃。但能不觸當今
J34nB299_p0169c14║諱，也勝前朝斷舌才。兼中至，兩刃交鋒不須避。
J34nB299_p0169c15║好手猶如火裏蓮，宛然自有沖天志。兼中到，不
J34nB299_p0169c16║落有無誰敢和。人人盡欲出常流，折合還歸炭
J34nB299_p0169c17║裏坐。」
J34nB299_p0169c18║獨行潭影見真風，隱顯雙雙自合蹤。樹老不知春在
J34nB299_p0169c19║否，雪中開遍五梅叢。
J34nB299_p0169c20║師曰：「末法時代，人多乾慧。若要辯驗真偽，有三
J34nB299_p0169c21║種滲漏：一曰見滲漏，機不離位，墮在毒海；二曰
J34nB299_p0169c22║情滲漏，滯在向背，見處偏枯；三曰語滲漏，究妙
J34nB299_p0169c23║失宗，機昧終始，濁智流轉。于此三種，子宜知之。」
J34nB299_p0169c24║曾經徹悟盡情乾，處處將他與眾看，不合此機生向
J34nB299_p0169c25║背，不知深淺有多般。
J34nB299_p0169c26║師作綱要偈曰：「道無心合人，人無心合道。欲識
J34nB299_p0169c27║箇中意，一老一不老。」
J34nB299_p0169c28║一老一不老，桃枝生赤棗。雨露不知恩，馨香隨晚蚤。
J34nB299_p0169c29║撫州曹山本寂禪師，洞山嗣。示眾曰：「凡情聖見，
J34nB299_p0169c30║是金鎖玄路，直須回互。夫取正命食者，具三種
J34nB299_p0170a01║墮：一者披毛戴角，二者不斷聲色，三者不受食。」
J34nB299_p0170a02║時有稠布衲問：「披毛戴角是什麼墮？師」曰：「是類
J34nB299_p0170a03║墮。」曰：「不斷聲色是什麼墮？」師曰：「是隨墮。」曰：「不受
J34nB299_p0170a04║食是什麼墮？」師曰：「是尊貴墮。」乃曰：「食者即是本
J34nB299_p0170a05║分事，知有不取，故曰尊貴墮。夫冥合初心而知
J34nB299_p0170a06║有，是類墮；知有而不礙六塵，是隨墮。」師凡言墮，
J34nB299_p0170a07║謂溷不得，類不齊；凡言初心者，所謂悟了同未
J34nB299_p0170a08║悟耳。
J34nB299_p0170a09║分明蹄角臥長林，萬樹桃花各有心。水草連天雲漠
J34nB299_p0170a10║漠，不勞斗酒拂瑤琴。
J34nB299_p0170a11║池州南泉普願禪師，馬祖嗣。與魯祖、歸宗、杉山
J34nB299_p0170a12║四人離馬祖處，各謀住菴。于中路相別次，師插
J34nB299_p0170a13║下拄杖云：「道得也被者箇礙，道不得也被者箇
J34nB299_p0170a14║礙。」宗拽拄杖打師一下，云：「也只是者箇，王老師
J34nB299_p0170a15║說什麼礙不礙？」魯云：「只此一句語，大播天下。」宗
J34nB299_p0170a16║曰：「還有不播者麼？」魯曰：「有。」宗曰：「作麼生是不播
J34nB299_p0170a17║者？」魯作掌勢。
J34nB299_p0170a18║你打我掌，一場擾攘。三人齊趁各分飛，蓮花峰在青
J34nB299_p0170a19║天上。
J34nB299_p0170a20║麻谷寶徹禪師，持錫到章敬，繞禪床三匝，振錫
J34nB299_p0170a21║一下，卓然而立。敬云：「是！是！」谷又到師處，亦繞禪
J34nB299_p0170a22║床三匝，振錫一下，卓然而立。師云：「不是！不是！」谷
J34nB299_p0170a23║云：「章敬道是，和尚為什麼道不是？」師云：「章敬即
J34nB299_p0170a24║是，是汝不是。此是風力所轉，終成敗壞。」
J34nB299_p0170a25║東山一抹過西洲，西嶺拈來左手頭，拍手呵呵向人
J34nB299_p0170a26║道，前溪自古水東流。
J34nB299_p0170a27║廬山歸宗智常禪師，馬祖嗣。大愚一日辭師，師
J34nB299_p0170a28║問：「什處去？」愚云：「諸方學五味禪去。」師云：「諸方有
J34nB299_p0170a29║五味禪，我者裏只有一味禪。」愚便問：「如何是一
J34nB299_p0170a30║味禪？」師便打，愚忽然大悟，云：「嗄！我會也。」師云：「道！
J34nB299_p0170b01║道！」愚擬開口，師又打趁出。愚後到黃檗，舉前話，
J34nB299_p0170b02║檗上堂曰：「馬大師出八十四人善知識，問著箇
J34nB299_p0170b03║箇屙漉漉地，秖有歸宗較些子。」
J34nB299_p0170b04║一番雨，一番雷，賞處遭他罰一回。教壞兒孫常向外，
J34nB299_p0170b05║三拳肋下被人揮。
J34nB299_p0170b06║潭州龍山和尚，馬祖嗣。洞山與密師伯行腳，見
J34nB299_p0170b07║溪流菜葉，洞曰：「深山無人，因何有菜隨流？莫有
J34nB299_p0170b08║道人居否？」乃相與撥草溪行五七里間，忽見師
J34nB299_p0170b09║羸形異貌，放下行李問訊。師曰：「此山無路，闍黎
J34nB299_p0170b10║從何處來？」洞曰：「無路且置，和尚從何而入？」師曰：
J34nB299_p0170b11║「我不從雲水來。」洞曰：「和尚住此山多少時耶？」師
J34nB299_p0170b12║曰：「春秋不涉。」洞曰：「和尚先住，此山先住？」師曰：「不
J34nB299_p0170b13║知。」洞曰：「為什麼不知？」師曰：「我不從人天來。」洞曰：
J34nB299_p0170b14║「和尚得何道理，便住此山？」師曰：「我見兩箇泥牛
J34nB299_p0170b15║鬥入海，直至于今絕消息。」洞山始具威儀禮拜，
J34nB299_p0170b16║便問：「如何是主中賓？」師曰：「青山覆白雲。」「如何是
J34nB299_p0170b17║賓中主？」師曰：「長年不出戶。」曰：「賓主相去幾何？」師
J34nB299_p0170b18║曰：「長江水上波。」曰：「賓主相見，有何言說？」師曰：「清
J34nB299_p0170b19║風拂白月。」洞山辭退，師乃述偈曰：「三間茅屋從
J34nB299_p0170b20║來住，一道神光萬境閑。莫把是非來辯我，浮生
J34nB299_p0170b21║穿鑿不相關。」又曰：「一池荷葉衣無數，滿地松花
J34nB299_p0170b22║食有餘。剛被世人知住處，又移茅屋入深居。」因
J34nB299_p0170b23║燒菴，不知所如。故人亦稱隱山和尚。
J34nB299_p0170b24║用竭機謀不出關，廉纖脫盡隔重山。何時倒捲珠簾
J34nB299_p0170b25║上，新月為鉤挂一彎。
J34nB299_p0170b26║天王道悟禪師，馬祖嗣。僧問：「如何是玄妙之說？」
J34nB299_p0170b27║師曰：「莫道我解佛法好！」曰：「爭柰學人疑滯何？」師
J34nB299_p0170b28║曰：「何不問老僧？」曰：「即今問了也。」師曰：「去！不是汝
J34nB299_p0170b29║存泊處。」
J34nB299_p0170b30║客來閉戶去仍邀，不待呼茶盡納交。賓主分明向君
J34nB299_p0170c01║道，從來施禮不共腰。
J34nB299_p0170c02║烏臼和尚，馬祖嗣。問僧：「近離什處？」曰：「定州。」師曰：
J34nB299_p0170c03║「定州法道何似者裏？」曰：「不別。」師曰：「若不別，更轉
J34nB299_p0170c04║彼中去。」便打。僧曰：「棒頭有眼，不得草草打人。」師
J34nB299_p0170c05║曰：「今日打著一箇也。」又打三下，僧便出去。師曰：
J34nB299_p0170c06║「屈棒元來有人喫在。」曰：「爭柰杓柄在和尚手裏。」
J34nB299_p0170c07║師曰：「汝若要，山僧回與汝。」僧近前奪棒，打師三
J34nB299_p0170c08║下。師曰：「屈棒！屈棒！」曰：「有人喫在。」師曰：「草草打著
J34nB299_p0170c09║箇漢。」僧禮拜。師曰：「卻與麼去也。」僧大笑而出。師
J34nB299_p0170c10║曰：「消得恁麼，消得恁麼。」
J34nB299_p0170c11║風風雨雨轉吞聲，樹底游絲不斷情。倒卷飛花上層
J34nB299_p0170c12║閣，美人閑把玉欄憑。
J34nB299_p0170c13║浮杯和尚，馬祖嗣。淩行婆來禮拜，師與坐喫茶。
J34nB299_p0170c14║婆乃問：「盡力道不得底句，分付阿誰？」師曰：「浮杯
J34nB299_p0170c15║無剩語。」婆曰：「未到浮杯，不妨疑著。」師曰：「別有長
J34nB299_p0170c16║處，不妨拈出。」婆斂手哭曰：「蒼天中更添冤苦。」師
J34nB299_p0170c17║無語。婆曰：「語不知偏正，理不識倒邪，為人即禍
J34nB299_p0170c18║生。」後有僧舉似南泉，泉曰：「苦哉！浮杯被者老婆
J34nB299_p0170c19║摧折一上。」婆後聞笑曰：「王老師猶少機關在。」澄
J34nB299_p0170c20║一禪客逢見行婆，便問：「怎生是南泉猶少機關
J34nB299_p0170c21║在？」婆乃哭曰：「可悲！可痛！」一罔措。婆曰：「會麼？」一合
J34nB299_p0170c22║掌而立。婆曰：「跂死禪和，如麻似粟。」一舉似趙州，
J34nB299_p0170c23║州曰：「我若見者臭老婆問，教伊口啞。」一曰：「未審
J34nB299_p0170c24║和尚怎生問他？」州便打。一曰：「為什麼卻打某甲？」
J34nB299_p0170c25║州曰：「似者跂死漢，不打更待幾時？」連打數棒。婆
J34nB299_p0170c26║聞卻曰：「趙州合喫婆手裏棒。」後僧舉似趙州，州
J34nB299_p0170c27║哭曰：「可悲！可痛！」婆聞此語，合掌歎曰：「趙州眼光
J34nB299_p0170c28║爍破四天下。」州令僧問：「如何是趙州眼？」婆豎起
J34nB299_p0170c29║拳頭。僧回舉似趙州，州作偈曰：「當機覿面提，覿
J34nB299_p0170c30║面當機疾。報汝淩行婆，哭聲何得失？」婆以偈答
J34nB299_p0171a01║曰：「哭聲師已曉，已曉復誰知？當時摩竭國，幾喪
J34nB299_p0171a02║目前機。」
J34nB299_p0171a03║一聲冤苦下滄浪，爭柰前風別野航。歸載月明留下
J34nB299_p0171a04║釣，從教深夜共鳴榔。
J34nB299_p0171a05║趙州觀音真際從諗禪師，南泉嗣。到一菴主處，
J34nB299_p0171a06║問：「有麼？有麼？」主豎起拳頭。師曰：「水淺不是泊船
J34nB299_p0171a07║處。」便行。又到一菴主處，問：「有麼？有麼？」主亦豎起
J34nB299_p0171a08║拳頭。師曰：「能縱能奪，能殺能活。」便作禮。
J34nB299_p0171a09║沙之汰之，瓦礫在後；簸之揚之，糠秕在前。石門兩扇
J34nB299_p0171a10║關如鐵，半夜何人叩冷煙？
J34nB299_p0171a11║師示眾曰：「此事的的，沒量大人出者裏不得。老
J34nB299_p0171a12║僧到溈山，見僧問：『如何是祖師西來意？』山云：『與
J34nB299_p0171a13║我過床子來。』若是宗師，須以本分事接人始得。」
J34nB299_p0171a14║時有僧問：「如何是祖師西來意？」師曰：「庭前柏樹
J34nB299_p0171a15║子。」曰：「和尚莫將境示人。」師曰：「我不將境示人。」曰：
J34nB299_p0171a16║「如何是祖師西來意？」師曰：「庭前柏樹子。」後法眼
J34nB299_p0171a17║問光孝覺曰：「近離什處？」曰：「趙州。」眼曰：「承聞趙州
J34nB299_p0171a18║有柏樹子話，是否？」曰：「無。」眼曰：「往來皆謂趙州有
J34nB299_p0171a19║此話，上座何得道無？」曰：「先師實無此語，和尚莫
J34nB299_p0171a20║謗先師好！」
J34nB299_p0171a21║庭前柏樹子，先師無此語。捧出一爐燒，禍延覺鐵嘴。
J34nB299_p0171a22║又
J34nB299_p0171a23║柏樹槎牙鐵樣栽，趙州臘月起轟雷。至今憑取闌干
J34nB299_p0171a24║看，蕭瑟滿天風雨來。
J34nB299_p0171a25║師問新到：「曾到此間麼？」曰：「曾到。」曰：「喫茶去。」又問
J34nB299_p0171a26║僧，僧曰：「不曾到。」師曰：「喫茶去。」後院主問曰：「為什
J34nB299_p0171a27║麼曾到也云喫茶去，不曾到也云喫茶去？」師召
J34nB299_p0171a28║院主，主應諾。師曰：「喫茶去。」
J34nB299_p0171a29║曾到呼茶不到茶，分明院主是當家。拶來依舊茶相
J34nB299_p0171a30║款，拋卻繩床坐晚霞。
J34nB299_p0171b01║僧問：「狗子還有佛性也無？」師曰：「無。」曰：「上至諸佛，
J34nB299_p0171b02║下至螻蟻，皆有佛性，狗子為什麼卻無？」師曰：「為
J34nB299_p0171b03║伊有業識在。」又僧問：「狗子還有佛性也無？」師曰：
J34nB299_p0171b04║「有。」曰：「既有，為什麼入者皮袋裏來？」師曰：「知而故
J34nB299_p0171b05║犯。」
J34nB299_p0171b06║狗子佛性有，鐵裹飯團投餓口。狗子佛性無，手絞虛
J34nB299_p0171b07║空緝頸箍。牽也得，釣也得，子細子胡那一隻。
J34nB299_p0171b08║僧問：「萬法歸一，一歸何處？」師曰：「老僧在青州做
J34nB299_p0171b09║得一領布衫，重七斤。」　雪竇頌云：「編辟曾挨老
J34nB299_p0171b10║古錐，七斤衫重幾人知？而今拋向西湖裏，下載
J34nB299_p0171b11║清風付與誰？」
J34nB299_p0171b12║一人提起一人拋，冷煖人情閱轉勞，挂在樹頭無用
J34nB299_p0171b13║處，幾人知此古風高？
J34nB299_p0171b14║澧州龍潭崇信禪師，天皇嗣。一日問皇曰：「某自
J34nB299_p0171b15║到來，不蒙指示心要。」皇曰：「自汝到來，吾未嘗不
J34nB299_p0171b16║指汝心要。」師曰：「何處指示？」皇曰：「汝擎茶來，吾為
J34nB299_p0171b17║汝接。汝行食來，吾為汝受。汝和南時，我便低頭。
J34nB299_p0171b18║何處不指示心要？」師低頭良久。皇曰：「見則直下
J34nB299_p0171b19║便見，擬思則差。」師當下開解。復問：「如何保任？」皇
J34nB299_p0171b20║曰：「任性逍遙，隨緣放曠。但盡凡心，別無聖解。」
J34nB299_p0171b21║輕如柳絮重如山，指出分明俯仰間。曳脫布毛風裏
J34nB299_p0171b22║颺，鑿耕作息不知閑。
J34nB299_p0171b23║鼎州德山宣鑒禪師，龍潭嗣。抵溈山，挾複子上
J34nB299_p0171b24║法堂，從西過東，從東過西，曰：「有麼？有麼？」山坐次，
J34nB299_p0171b25║殊不顧盼，師曰：「無！無！」便出至門首，乃曰：「雖然如
J34nB299_p0171b26║此，也不得草草。」遂具威儀，再入相見，纔跨門，提
J34nB299_p0171b27║起坐具曰：「和尚！」山擬取拂子，師便喝，拂袖而出。
J34nB299_p0171b28║溈山至晚問首座：「今日新到在否？」座曰：「當時背
J34nB299_p0171b29║卻法堂，著草鞋出去也。」山曰：「此子已後向孤峰
J34nB299_p0171b30║頂上盤結草菴，呵罵佛祖去在。」
J34nB299_p0171c01║兩翻騰躍逞全提，依舊孤峰草裏迷。臥看夜塘風雨
J34nB299_p0171c02║過，晚涼偏愛月明低。
J34nB299_p0171c03║鄂州巖頭全奯禪師，德山嗣。雪峰在德山作飯
J34nB299_p0171c04║頭。一日飯遲，德山擎缽下法堂。峰曬飯巾次，見
J34nB299_p0171c05║德山，乃曰：「鐘未鳴，鼓未響，托缽向什麼處去？」德
J34nB299_p0171c06║山便歸方丈。峰舉似師，師曰：「大小德山未會末
J34nB299_p0171c07║後句在。」山聞，令侍者喚師去，問：「汝不肯老僧那？」
J34nB299_p0171c08║師密啟其意，山乃休去。明日陞堂，果與尋常不
J34nB299_p0171c09║同。師至僧堂前，拊掌大笑曰：「且喜堂頭老漢會
J34nB299_p0171c10║末後句，他後天下人不柰伊何。雖然，也秖得三
J34nB299_p0171c11║年活。」山果三年後示寂。
J34nB299_p0171c12║缽來缽去足商量，密啟還休未是長。咒殺阿師圖痛
J34nB299_p0171c13║快，師徒各自顧私腸。
J34nB299_p0171c14║父南子北締同心，家業飄零骨恨深。多少巖居門洞
J34nB299_p0171c15║窄，喜看橫嶺截千尋。
J34nB299_p0171c16║托出攜歸黑囫圇，啟來休去佛消魂。昨朝不會今朝
J34nB299_p0171c17║會，只活三年是報恩。
J34nB299_p0171c18║福州雪峰義存禪師，德山嗣。有兩僧來，師以手
J34nB299_p0171c19║拓菴門，放身出，曰：「是什麼？」僧亦曰：「是什麼？」師低
J34nB299_p0171c20║頭歸菴。僧辭去，師問：「什麼處去？」曰：「湖南。」師曰：「我
J34nB299_p0171c21║有箇同行住巖頭，附汝一書去。」書曰：「一自鼇山
J34nB299_p0171c22║成道後，迄至于今飽不饑。」僧到，巖頭問：「什麼處
J34nB299_p0171c23║來？」曰：「雪峰來，有書達和尚。」頭接書，乃問僧：「別有
J34nB299_p0171c24║何言句？」師遂舉前話，頭曰：「他道什麼？」曰：「他無語，
J34nB299_p0171c25║低頭歸菴。」頭曰：「噫！我當初悔不向伊道末後句，
J34nB299_p0171c26║若向伊道，天下人不柰雪老何！」僧至夏末，請益
J34nB299_p0171c27║前話，頭曰：「何不早問？」曰：「未敢容易。」頭曰：「雪峰雖
J34nB299_p0171c28║與我同條生，不與我同條死，要識末後句，秖者
J34nB299_p0171c29║是。」
J34nB299_p0171c30║蝴蜨轉身三幅綺，蜻蜓摘翼一枚釘。游蜂慣宿花房
J34nB299_p0172a01║裏，吟與傍人未易聽。
J34nB299_p0172a02║澧州藥山惟儼禪師，石頭嗣。師坐次，道吾、雲巖
J34nB299_p0172a03║侍立，師指案山上榮枯二樹問道吾曰：「枯者是，
J34nB299_p0172a04║榮者是？」吾曰：「榮者是。」師曰：「灼然一切處，光明燦
J34nB299_p0172a05║爛去。」又問雲巖：「枯者是，榮者是？」巖曰：「枯者是。」師
J34nB299_p0172a06║曰：「灼然一切處，放教枯澹去。」高沙彌忽至，師曰：
J34nB299_p0172a07║「枯者是，榮者是？」彌曰：「枯者從他枯，榮者從他榮。」
J34nB299_p0172a08║師顧道吾、雲巖曰：「不是，不是。」
J34nB299_p0172a09║一橈兩橈不足貴，踏翻船子見宗風。蘆花冷落秋江
J34nB299_p0172a10║上，多少行人話此中。
J34nB299_p0172a11║
J34nB299_p0172a12║
J34nB299_p0172a13║
J34nB299_p0172a14║
J34nB299_p0172a15║
J34nB299_p0172a16║
J34nB299_p0172a17║
J34nB299_p0172a18║
J34nB299_p0172a19║
J34nB299_p0172a20║三峰藏和尚語錄卷第九