J34nB299_p0172b01║三峰藏和尚語錄卷第十
J34nB299_p0172b02║吳虎丘山雲巖寺嗣法門人弘儲編
J34nB299_p0172b03║頌古
J34nB299_p0172b04║舉：「百丈再參馬祖，侍立次，祖目視繩床角拂子，
J34nB299_p0172b05║丈曰：『即此用？離此用？』祖曰：『汝向後開兩片皮，將
J34nB299_p0172b06║何為人？』丈取拂子豎起，祖曰：『即此用？離此用？』丈
J34nB299_p0172b07║挂拂子于舊處，祖振威一喝，丈直得三日耳聾。
J34nB299_p0172b08║後一日謂眾曰：『佛法不是小事，老僧昔被馬大
J34nB299_p0172b09║師一喝，直得三日耳聾。』黃檗聞舉，不覺吐舌。丈
J34nB299_p0172b10║曰：『子已後莫承嗣馬祖去麼？』檗曰：『不然。今日因
J34nB299_p0172b11║和尚舉，得見馬祖大機之用，然且不識馬祖。若
J34nB299_p0172b12║嗣馬祖，已後喪我兒孫。』丈曰：『如是！如是！見與師
J34nB299_p0172b13║齊，減師半德；見過于師，方堪傳授。子甚有超師
J34nB299_p0172b14║之見。』檗便禮拜。又仰山曰：『此是顯大機大用。且
J34nB299_p0172b15║道如何是大機之用？』」
J34nB299_p0172b16║盡道英雄志可伸，長驅席捲見精神。胡盧谷斷燎天
J34nB299_p0172b17║火，一馬為龍得幾人。
J34nB299_p0172b18║如何是大機大用？
J34nB299_p0172b19║放去收來任自繇，突然翻轉尾和頭。曾經三峽瞿塘
J34nB299_p0172b20║險，跨灶馨兒也大愁。
J34nB299_p0172b21║既有大機之用，如何是大用之機？
J34nB299_p0172b22║缽下袈裟窟裏身，英雄當日逞將軍。蒙山去後南宗
J34nB299_p0172b23║振，避石猶傳萬古勳。
J34nB299_p0172b24║如何是大底道理？
J34nB299_p0172b25║斷水窮山不憚煩，桃花流盡見仙源。自從一落漁人
J34nB299_p0172b26║眼，世上相傳有浪言。
J34nB299_p0172b27║馬祖而下，早有賓主句矣，其源蓋出于再參公
J34nB299_p0172b28║案中。且道如何是百丈再參之賓中主？
J34nB299_p0172b29║早施約法次關中，示玦烹翁霸正雄。子夜楚歌虞帳
J34nB299_p0172b30║冷，千秋無面見江東。
J34nB299_p0172c01║如何是主中賓？
J34nB299_p0172c02║東階先揖致殷勤，北面擎觴禮讓頻。去盡驕淫見真
J34nB299_p0172c03║實，從來入聖本于仁。
J34nB299_p0172c04║如何是主中主？
J34nB299_p0172c05║何處聲榔擊破秋，掉翻輕艓擲魚鉤。夜蟾不識湖深
J34nB299_p0172c06║冷，沉到龍窩極底頭。
J34nB299_p0172c07║主中主從那裏得來？
J34nB299_p0172c08║頹然閫外付將軍，開國成家豈別人。不是垂衣拱手
J34nB299_p0172c09║貴，萬邦何以致來賓。
J34nB299_p0172c10║舉：「興化在三聖為首座，常曰：『我在南方行腳一
J34nB299_p0172c11║遭，拄杖頭不曾撥著一箇會佛法底人。』聖曰：『具
J34nB299_p0172c12║箇什麼眼便恁麼道？』化便喝。聖曰：『須是你始得。』」
J34nB299_p0172c13║全提劫外過春風，纔見花開雨濕叢，縱使青皇未零
J34nB299_p0172c14║亂，已看滿地是殘紅。
J34nB299_p0172c15║興化到大覺，覺問：「我聞你道：『向南方行腳一遭，
J34nB299_p0172c16║拄杖頭不曾撥著一箇會佛法底人。』你憑箇什
J34nB299_p0172c17║麼道理與麼道？」化便喝，覺便打；化又喝，覺又打。
J34nB299_p0172c18║明日相逢，覺曰：「我昨日疑你者兩喝。」化又喝，覺
J34nB299_p0172c19║又打；化再喝，覺亦打。
J34nB299_p0172c20║一回雨過一回香，轉見花深夏日長。燕子尚疑春富
J34nB299_p0172c21║貴，喃喃猶自語高梁。
J34nB299_p0172c22║化曰：「某甲于三聖師兄處學得箇賓主句，總被
J34nB299_p0172c23║師兄折倒了也，願與箇安樂法門。」覺曰：「者瞎漢
J34nB299_p0172c24║來者裏納敗缺，脫下衲衣，痛與一頓。」化于言下
J34nB299_p0172c25║薦得臨濟先師于黃檗處喫棒底道理。且道如
J34nB299_p0172c26║何是三度痛棒底道理？
J34nB299_p0172c27║洗盡胭脂素體香，多知嫂囑細姑娘。翻思父母當年
J34nB299_p0172c28║事，恩大難酬只自傷。
J34nB299_p0172c29║舉：「守廓侍者到華嚴，值嚴上堂曰：『大眾！今日若
J34nB299_p0172c30║是臨濟、德山、高亭、大愚、鳥窠、船子兒孫，不用如
J34nB299_p0173a01║何若何，便請單刀直入，華嚴與你證據。』廓出，禮
J34nB299_p0173a02║拜起便喝，嚴亦喝，廓又喝，嚴亦喝，廓禮拜起曰：
J34nB299_p0173a03║『大眾！看者老漢一場敗缺。』又喝一喝，拍手歸眾。
J34nB299_p0173a04║且道華嚴敗缺在什麼處？」
J34nB299_p0173a05║東和北拒策應高，前失吞吳後棟撓。八陣至今騰怨
J34nB299_p0173a06║氣，數堆頑石怒江濤。
J34nB299_p0173a07║守廓到鹿門，見楚和尚與僧話次，門問楚曰：「你
J34nB299_p0173a08║終日披披搭搭作麼？」楚曰：「和尚見某甲披披搭
J34nB299_p0173a09║搭那？」門便喝，楚亦喝，各休去。廓曰：「你看者兩箇
J34nB299_p0173a10║瞎漢。」隨後便喝。門歸方丈，請廓問云：「老僧適來
J34nB299_p0173a11║與楚闍黎賓主相見，什處敗缺？」廓曰：「轉見病深。」
J34nB299_p0173a12║門曰：「老僧自興化來便會也。」廓曰：「和尚到興化
J34nB299_p0173a13║時，某甲為侍者，記得與麼時語。」門曰：「請舉看。」廓
J34nB299_p0173a14║遂舉：「興化問和尚：『什處來？』尚曰：『五臺來。』化曰：『還
J34nB299_p0173a15║見文殊麼？』尚便喝。化曰：『我問你還見文殊麼？又
J34nB299_p0173a16║惡發作麼？』尚又喝，化不語，和尚作禮。至明日，教
J34nB299_p0173a17║某甲喚和尚，和尚早去也。化上堂曰：『你看者箇
J34nB299_p0173a18║僧擔條斷貫索向南方去也，已後也道見興化
J34nB299_p0173a19║來。』」廓曰：「今日公案恰似與麼時底。」門曰：「興化當
J34nB299_p0173a20║時為什無語？」廓曰：「見和尚不會賓主句，所以不
J34nB299_p0173a21║語。及欲喚和尚持論，和尚已去也。門特煎茶告
J34nB299_p0173a22║眾曰：『參學龍象，直須子細云云。』」且道如何是斷
J34nB299_p0173a23║貫索？
J34nB299_p0173a24║逢師兩喝硬如雷，誰料殷勤為汝悲，縱使再三千百
J34nB299_p0173a25║喝，一條斷索繫頭回。
J34nB299_p0173a26║如何是會賓主處？
J34nB299_p0173a27║輕輕撥著萬斤椎，腦後潛過夢裏雷。大覺家風千古
J34nB299_p0173a28║祕，幾人真到玉山頹。
J34nB299_p0173a29║舉：「臨濟兒孫從五祖與佛鑑、鑑與妙喜遞代，俱
J34nB299_p0173a30║以溈山安有句無句，如藤倚樹，樹倒藤枯，句歸
J34nB299_p0173b01║何處？溈山呵呵大笑，歸方丈公案為最後事。五
J34nB299_p0173b02║祖曰：『相隨來也。』且道如何是相隨來也底道理？」
J34nB299_p0173b03║踏轉雙輪駕白牛，四衢風氣肅三秋。笑歸方丈還錢
J34nB299_p0173b04║去，明月團團嶺上頭。
J34nB299_p0173b05║又溈山為道吾捺倒爛泥裏，有判者曰：「也只是
J34nB299_p0173b06║館驛裏撮馬糞漢。」且道如何是馬糞？
J34nB299_p0173b07║夜追鞭影過橋東，踏著深春柳下風。欲理羈韁向人
J34nB299_p0173b08║道，亂絲空把月明中。
J34nB299_p0173b09║舉：「圓悟問大慧曰：『踞虎頭，收虎尾，第一句下明
J34nB299_p0173b10║宗旨。如何是第一句？』慧曰：『此是第二句。』且道如
J34nB299_p0173b11║何是虎頭虎尾？如何是踞收？如何是第一句下
J34nB299_p0173b12║明宗旨？」
J34nB299_p0173b13║樹頭樹底覓殘紅，一片西飛一片東。自是桃花貪結
J34nB299_p0173b14║子，錯教人恨五更風。
J34nB299_p0173b15║舉：「五祖演曰：『牛過窗櫺，頭角四蹄都過了，只有
J34nB299_p0173b16║尾巴過不得。』如何是四蹄？如何是尾巴？如何是
J34nB299_p0173b17║過不得？」
J34nB299_p0173b18║十指為拳劈面椎，西風颯颯起春雷。霜前雪後分明
J34nB299_p0173b19║事，誰道一陽冬至回。
J34nB299_p0173b20║三峰藏致問雲門湛然禪師曰：「雲巖傳寶鏡三
J34nB299_p0173b21║昧、三種滲漏與洞山价，還是過水睹影前事？是
J34nB299_p0173b22║睹影後事？若是睹影後事，為何不見重參？若睹
J34nB299_p0173b23║影前事，為什未悟而先傳堂奧？」
J34nB299_p0173b24║崚崚石室暫相逢，良久淆訛囑付重，眼誤自開當細
J34nB299_p0173b25║見，世間幾箇是真龍。
J34nB299_p0173b26║問：「若是堂奧，果可先傳，又說什麼自悟？」
J34nB299_p0173b27║不因度水絕來甦，定落然香受祖圖。師法既傳成紙
J34nB299_p0173b28║墨，奮龍行雨在驪珠。
J34nB299_p0173b29║問：「若是法屬閑家具，而可以先傳，可以後傳，又
J34nB299_p0173b30║何必重于師承法乳？」
J34nB299_p0173c01║分符貴在合符同，苟不憑符何適從。只恐竊符私奔
J34nB299_p0173c02║者，定然三尺不相容。
J34nB299_p0173c03║問：「若人人可以傳得，為什繩床腳下聽去，便道
J34nB299_p0173c04║倒屙無及？」
J34nB299_p0173c05║春秋一字但誅心，詭御從他傲得禽。握法不嚴成自
J34nB299_p0173c06║負，室中千古貴惟欽。
J34nB299_p0173c07║問：「五位君臣既是闡揚不少，為什又說箇五位
J34nB299_p0173c08║王子？畢竟是兩義耶？是一義耶？若是一義，石霜、
J34nB299_p0173c09║九峰料不多事；若道兩義，請判意旨如何？」
J34nB299_p0173c10║既分貴賤辯疏親，密闡玄宗不厭頻。面面好山披洞
J34nB299_p0173c11║府，脫然蛻去邈仙真。
J34nB299_p0173c12║五位君臣。曹山言：「正位即空界，本來無物。偏位
J34nB299_p0173c13║即色界，有萬象形。正中偏者，背理就事。偏中正
J34nB299_p0173c14║者，捨事入理。兼帶者，冥應萬緣，不墮諸有，非染
J34nB299_p0173c15║非淨，非正非偏，故曰虛玄妙道，無著真宗。」從上
J34nB299_p0173c16║先德，推此一位，最妙最玄。空界色界，說理說事，
J34nB299_p0173c17║既是曹山語，為什大慧道：「說理說事，教有明文，
J34nB299_p0173c18║教外單傳直指之道，果如是否？若果如是，討什
J34nB299_p0173c19║好曹山耶？且道曹山畢竟意旨如何？」
J34nB299_p0173c20║東來西去共浮沉，輥出囫圇格外音，若向末梢烏炭
J34nB299_p0173c21║認，又成擔板費沉吟。
J34nB299_p0173c22║問：「既單取五位為從上所推，則今之悟者全在
J34nB299_p0173c23║裏許安身立命，為什出語多是正中偏、偏中正？」
J34nB299_p0173c24║從來雙足走西東，起坐分明不住功。脫屣上床沉睡
J34nB299_p0173c25║後，一輪圓月挂高穹。
J34nB299_p0173c26║問：「大慧言：『四大解散時，心識已昏，如何回互？既
J34nB299_p0173c27║回互不得，定闖入驢胎馬腹去也。且道此時作
J34nB299_p0173c28║何諦當？』」
J34nB299_p0173c29║地閉天凝凍轉加，梅因寒徹迸些花。若于白處看消
J34nB299_p0173c30║息，大似尋春截樹丫。
J34nB299_p0174a01║問：「景欣言：『見解人多，行解人萬中無一箇。若識
J34nB299_p0174a02║不盡，敢道輪迴去在。且道識盡底人，畢竟是見
J34nB299_p0174a03║解，是行解？即今日應萬事，在那裏安身立命？』」
J34nB299_p0174a04║髑髏乾盡生青草，不借流螢一線光，敲到第三雙眼
J34nB299_p0174a05║直，不知入地上天堂。
J34nB299_p0174a06║問：「子歸就父，又道：推爺向裏頭。且道推者是阿
J34nB299_p0174a07║誰？既是推爺向裏，誰是同時不識之祖？」
J34nB299_p0174a08║翻轉青銅鏡背看，硃砂斑厚礦泥乾。光生不用揩磨
J34nB299_p0174a09║舊，漢製從來體自圓。
J34nB299_p0174a10║問：「曹山立三種墮，註者言：『師凡言墮，謂溷不得，
J34nB299_p0174a11║類不齊。』又明安言：『不受食是尊貴墮。須知那邊
J34nB299_p0174a12║了，卻來者邊行履，不虛此位，即墮尊貴矣。』且道
J34nB299_p0174a13║曹山墮意，畢竟是那裏一種？」
J34nB299_p0174a14║者邊那邊都不得，合水和泥總不知。牛斷鼻繩湖草
J34nB299_p0174a15║綠，牧童濃睡月低垂。
J34nB299_p0174a16║問：「曹山回互當頭，臨濟臨機不讓師。法眼家問：
J34nB299_p0174a17║『如何是曹源一滴水？』答：『是曹源一滴水。』且道三
J34nB299_p0174a18║家落處在什麼所在？」
J34nB299_p0174a19║雙控俱虛直下鍼，主賓推讓正全擒，劈頭一撞雲消
J34nB299_p0174a20║散，箇箇歸宗不用尋。
J34nB299_p0174a21║問：「洞山問龍山老人：『如何是主中主？』答：『常年不
J34nB299_p0174a22║出戶。』又別載：『如何是賓中主？』答：『常年不出戶。』且
J34nB299_p0174a23║道是訛誤耶？是各有道理耶？」
J34nB299_p0174a24║醉深獨貴和衣睡，未飽應憐放箸人。拂子挂來何足
J34nB299_p0174a25║問，君臣溷失有家珍。
J34nB299_p0174a26║問：「臨濟祕密，只貴賓主。曹洞亦有賓主，且道同
J34nB299_p0174a27║別在什麼處？」
J34nB299_p0174a28║主主應須體用分，杖頭末句父歸根，相參了得方珍
J34nB299_p0174a29║重，利處應知鈍已存。
J34nB299_p0174a30║問：「曹山四禁：『莫行心處路，不挂本來衣。何須正
J34nB299_p0174b01║恁麼，切忌未生時。』且道禁此之外又作麼生？」
J34nB299_p0174b02║誰人影子不隨身，吹滅青燈始見真。昨日看山攜箇
J34nB299_p0174b03║杖，幾迴行過石麒麟。
J34nB299_p0174b04║問：「三種滲漏中，語滲漏有機昧終始。明安等語，
J34nB299_p0174b05║究竟未在。且道如何是機始？」
J34nB299_p0174b06║前牽後扯浦州麻，只道奔騰總是他。不會牢關最後
J34nB299_p0174b07║事，得來水影是蝦蟆。
J34nB299_p0174b08║金粟和尚問：「汾陽道：『三玄三要事難分。』如何是
J34nB299_p0174b09║難分處？」師答之。
J34nB299_p0174b10║若落難分處，顢頇未足談。若還分得是，依舊隔千山。
J34nB299_p0174b11║答金粟和尚夢深青牯牛頌。
J34nB299_p0174b12║自從鼻孔不通風，水草尋常臥澗東。露地不知毛色
J34nB299_p0174b13║變，只緣身在蔚藍中。
J34nB299_p0174b14║又
J34nB299_p0174b15║分明蹄角下溈山，鼻底無繩過石田，童子經春尋不
J34nB299_p0174b16║見，草深毛色染蒼煙。
J34nB299_p0174b17║又
J34nB299_p0174b18║掀翻犁耙去悠悠，從此無人更可收，白日亂峰堆裏
J34nB299_p0174b19║臥，儼然苔石出雲頭。
J34nB299_p0174b20║菩提樹、狗子佛性、百丈野狐總論。
J34nB299_p0174b21║雙趺昔日示金棺，結得兒孫世世冤。能秀趙州兼百
J34nB299_p0174b22║丈，叢林千古訟聲喧。
J34nB299_p0174b23║南泉不是心，不是佛，不是物，是箇什麼？
J34nB299_p0174b24║對面脫卻孃生褲，鼕鼕撾動漁陽鼓。可憐後代不知
J34nB299_p0174b25║音，猶問當年賦鸚鵡。
J34nB299_p0174b26║睡中主（和雲門）。
J34nB299_p0174b27║一聲枕子喚不起，亙古長年在睡裏。煙消火歇瓦罐
J34nB299_p0174b28║香，咄！元來瓔珞粥就是你。
J34nB299_p0174b29║不許夜行，投明須到。
J34nB299_p0174b30║雷聲隱隱隔前山，漲水平添過澗灣。自是漁郎舟纜
J34nB299_p0174c01║穩，夕陽高臥釣絲乾。
J34nB299_p0174c02║又
J34nB299_p0174c03║兩關難透虎交牙，擬得相應正落差。鐵壁銀山齊打
J34nB299_p0174c04║過，回頭還是舊生涯。
J34nB299_p0174c05║闍黎老僧。
J34nB299_p0174c06║問聲未絕得人憎，拂子拈來摵眼睛，饒君縱是超群
J34nB299_p0174c07║客，也向闍黎覓老僧。
J34nB299_p0174c08║般若無知，無所不知。
J34nB299_p0174c09║雙手拏雲兩腳矬，脅邊橫口瀉懸河。百花枝上春何
J34nB299_p0174c10║處，一夜東風自哩囉。
J34nB299_p0174c11║又
J34nB299_p0174c12║楚楚千峰露寶刀，松聲且莫逞英豪，老僧不識貍奴
J34nB299_p0174c13║面，抱取獅兒弄作貓。
J34nB299_p0174c14║和鏡新五陰頌。
J34nB299_p0174c15║一片空雲抹太虛，雲銷華月正如如。請從月落夜深
J34nB299_p0174c16║睡，拈出當人第一機。
J34nB299_p0174c17║何處寒山落鏡中，明明點出隔重重。者回撲破青銅
J34nB299_p0174c18║塊，一任芙蓉削太空。
J34nB299_p0174c19║月光豈是弄波紋，波月相交自起痕。照盡月明非有
J34nB299_p0174c20║意，不妨波月兩多情。
J34nB299_p0174c21║水本不流因岸見，岸忘見絕自滔滔，知他流到住頭
J34nB299_p0174c22║處，不出東瀛者一毫。
J34nB299_p0174c23║百萬強魔因有主，主人銷去任魔來。當陽一劍兩頭
J34nB299_p0174c24║截，放下吹毛何快哉。
J34nB299_p0174c25║自從打破桶箍子，依舊分明漆一團。漆到放光光照
J34nB299_p0174c26║處，向君拋出舊箍○。
J34nB299_p0174c27║南泉斬貓。
J34nB299_p0174c28║貓兒豈讓兩堂僧，自解臨機噴一聲。不獨南泉刀段
J34nB299_p0174c29║段，趙州應棄草鞋行。
J34nB299_p0174c30║一色邊。
J34nB299_p0175a01║雪滿空江月在天，鷺鷥拳腳縮頭眠。盡情撲得西風
J34nB299_p0175a02║去，只在寒蘆凍草邊。
J34nB299_p0175a03║宗旨頌。
J34nB299_p0175a04║𮜭腳硬手，有觜無口，頭尖如鑽，尾大如斗，若人撥著，
J34nB299_p0175a05║和身筋斗。
J34nB299_p0175a06║佛祖爪牙頌。
J34nB299_p0175a07║晚來平地起干戈，暴雨顛風捲薜蘿。夜半車聲千處
J34nB299_p0175a08║歇，打斜松月挂天河。
J34nB299_p0175a09║答蔡雲怡學憲青州衫頌。
J34nB299_p0175a10║青州吐出舌頭乾，移得愚山對面安。枯骨呷羹從自
J34nB299_p0175a11║嚥，美齋不中飽人餐。
J34nB299_p0175a12║答雲怡三頓棒頌。
J34nB299_p0175a13║起倒通身入井泉，一時三頓肋邊拳。阮郎莫向車窮
J34nB299_p0175a14║哭，一鶴沖雲出九天。
J34nB299_p0175a15║答王聞修學憲竹篦頌。
J34nB299_p0175a16║鐵門誰道雙關緊，指點分明寫唵吽。不用如來廣長
J34nB299_p0175a17║舌，等閑消盡破晴空。
J34nB299_p0175a18║有句無句頌。
J34nB299_p0175a19║河源清濁分還一，到海通身忽地乾。卷入沃焦山腳
J34nB299_p0175a20║底，鐵圍大小火成團。
J34nB299_p0175a21║答周居實居士。
J34nB299_p0175a22║昨夜泥牛入海深，無消息處忽耕春。誰將五彩畫頭
J34nB299_p0175a23║角，夢裏一犁花柳新。
J34nB299_p0175a24║示顧無遮居士。
J34nB299_p0175a25║玉真相別出天台，七世兒孫反見猜。從此無聊入山
J34nB299_p0175a26║去，洞門不類昔時開。
J34nB299_p0175a27║示森如。
J34nB299_p0175a28║如何是佛？乾矢橛。舌頭大，面頰赤，秤錘落地活鱍鱍。
J34nB299_p0175a29║打碎磚，向汝說，有句無句交如織。織得密，微塵羅不
J34nB299_p0175a30║出。忽然失，半夜落，潭月從頭起。更歇虛空卷作鐵，方
J34nB299_p0175b01║是實。牢束三條篾，依舊斧用鈯。非舊日三生劫頭難
J34nB299_p0175b02║出，莫將馬糞空拈掇。咄！跌！龍頭蛇尾相蟠結。乾矢橛。
J34nB299_p0175b03║示王夫人濟炳。
J34nB299_p0175b04║函蓋乾坤句。
J34nB299_p0175b05║木毬拋出向人看，輥輥如珠不在盤。為問毬中真切
J34nB299_p0175b06║意，殼堅飛出鳳凰翰。
J34nB299_p0175b07║截斷眾流句。
J34nB299_p0175b08║三峽奔流上界來，誰攜千嶂絕天堆。舟人錯認橫江
J34nB299_p0175b09║霧，落盡征帆睥睨猜。
J34nB299_p0175b10║隨波逐浪句。
J34nB299_p0175b11║隱顯波濤半淺深，不濡涓滴任浮沉。千溪萬壑從茲
J34nB299_p0175b12║竭，猶向空江著意尋。
J34nB299_p0175b13║總頌。
J34nB299_p0175b14║口中無舌語方親，破盡虛空不著塵。兩眼只看雲漢
J34nB299_p0175b15║遠，應機千說不逢人。
J34nB299_p0175b16║黃金鎧甲杵千斤，法會何曾不現身。賢劫盡時應紹
J34nB299_p0175b17║位，只緣今古是童真。
J34nB299_p0175b18║
J34nB299_p0175b19║
J34nB299_p0175b20║三峰藏和尚語錄卷第十