J34nB299_p0175c01║三峰藏和尚語錄卷第十一
J34nB299_p0175c02║吳虎丘山雲巖寺嗣法門人弘儲編
J34nB299_p0175c03║五宗原
J34nB299_p0175c04║序曰：歲乙丑，結夏聖恩禪寺之萬峰關。侍關中者，四
J34nB299_p0175c05║上座，敏、致、證、徹也。居一日，俱整衣作禮而請曰：「嘗聞
J34nB299_p0175c06║諸方尊宿欲抹殺五家宗旨，單傳釋迦拈花一事，謂
J34nB299_p0175c07║之直提向上。不知五宗之立，果為謬妄者否？願賜一
J34nB299_p0175c08║言，以通其難於密。」曰：「命將者，必以兵符；悟心者，必傳
J34nB299_p0175c09║法印。符不契，即為奸偽；法不同，則為外道。自威音以
J34nB299_p0175c10║來，無一言一法非五家宗旨之符印也。昔人證之，遂
J34nB299_p0175c11║嘿契其微而不分；後人似之，故建立其宗以防偽。抹
J34nB299_p0175c12║殺五家而欲單傳者，剖符銷印自便之渠魁耳，豈五
J34nB299_p0175c13║宗之忠臣、七佛之法將也耶？嗚呼！法滅天人憂，政以
J34nB299_p0175c14║此也，可不畏哉？」曰：「昔時有燒香鍊頂、密傳宗旨者，大
J34nB299_p0175c15║慧一榜揭出，以破狐技。然則今之宗旨，又何貴焉？」曰：
J34nB299_p0175c16║「彼所傳者，竊符假信者耳。若夫法法自明、心心相印，
J34nB299_p0175c17║豈若室中密授之死法耶？蓋傳宗旨者，不悟宗旨者
J34nB299_p0175c18║也；抹宗旨者，不知宗旨者也。茲當操提未破之密印，
J34nB299_p0175c19║以擒託偽之奸黨，此政今時荷擔如來命脈之真子
J34nB299_p0175c20║也，豈浮濫者可混入哉？因原五宗，付諸四子。」四子稽
J34nB299_p0175c21║首謝，各各願嚴符印，以永真傳云。
J34nB299_p0175c22║臨濟宗
J34nB299_p0175c23║嘗見繪事家圖，七佛之始，始于威音王佛。惟大作一
J34nB299_p0175c24║○圓相之後，則七佛各有言詮。言詮雖異，而諸佛之
J34nB299_p0175c25║偈旨不出圓相也。夫威者，形之外者也。音者，聲之外
J34nB299_p0175c26║者也。威音王者，形聲之外，未有出載，無所考據，文字
J34nB299_p0175c27║以前最上事也。若龍樹所現，而仰山所謂無相三昧，
J34nB299_p0175c28║然燈以前是也。圓相出于西天諸祖，七佛偈出于達
J34nB299_p0175c29║磨傳來，蓋有所本也。嘗試原之，圓相早具五家宗旨
J34nB299_p0175c30║矣。五宗各出一面，然有正宗。第一先出臨濟宗旨，此
J34nB299_p0176a01║相拋出，直下截斷命根，于一○中，賓主輥輥，直入首
J34nB299_p0176a02║羅眼中，所謂「沿流不止問如何，真照無邊說似他。離
J34nB299_p0176a03║相離名人不稟，吹毛用了急須磨」是也。次則雲門三
J34nB299_p0176a04║句，一字關也。溈仰圓相，本于此也。法眼譚教義于六
J34nB299_p0176a05║相之外，曹洞分回互于黑白之交，只一○中，五宗具
J34nB299_p0176a06║矣。其餘傍出道理極則，教家玄妙淵微，莫不悉備，故
J34nB299_p0176a07║七佛各以一偈攝之。毘婆尸佛偈曰：「身從無相中受
J34nB299_p0176a08║生，猶如幻出諸形象。幻人心識本來無，罪福皆空無
J34nB299_p0176a09║所住。」蓋以身有相而無相，直截痛快，臨濟宗也。中間
J34nB299_p0176a10║微露其旨，雲門宗也。無相中而示圓相，溈仰宗也。身
J34nB299_p0176a11║無相而具六相，法眼宗也。身兼無相，曹洞五位之旨
J34nB299_p0176a12║也。其餘六佛，及四七諸祖，莫不皆然，但未明言顯示
J34nB299_p0176a13║耳。至般若多羅讖曰：「二株嫩桂久昌昌」，此鉗記五宗
J34nB299_p0176a14║之分，從二家而始，故有南嶽、青原為五宗之源也。又
J34nB299_p0176a15║曰：「震旦雖闊無別路，要假兒孫腳下行。金雞解銜一
J34nB299_p0176a16║粒粟，供養十方羅漢僧。」此記南嶽、馬祖也。南嶽生于
J34nB299_p0176a17║金州，馬祖出于什邡，為二株之正宗。馬祖腳下當出
J34nB299_p0176a18║四宗，而惟臨濟一宗為正的也。及初祖至金陵，武帝
J34nB299_p0176a19║問：「造寺度僧有功德否？」祖曰：「實無功德。」此臨濟直截
J34nB299_p0176a20║語也，雲門、法眼、溈仰何所不具？帝問：「何以無功德？」祖
J34nB299_p0176a21║曰：「此但人天小果，有漏之因，如影隨形，雖有非實。」豈
J34nB299_p0176a22║非曹洞語乎？至二祖，有居士請懺罪，祖曰：「將罪來，與
J34nB299_p0176a23║汝懺。」士良久曰：「覓罪了不可得。」祖曰：「與汝懺罪竟。」一
J34nB299_p0176a24║將罪來，一懺罪竟，臨濟、雲門宗也。問荅歷然，溈仰、法
J34nB299_p0176a25║眼、曹洞宗也。沙彌問三祖乞解脫法門，祖曰：「誰縛汝？」
J34nB299_p0176a26║此非臨濟、雲門宗乎？栽松道者問四祖曰：「法道可得
J34nB299_p0176a27║聞乎？」祖曰：「汝已老，脫有聞，其能廣化邪？倘若再來，吾
J34nB299_p0176a28║尚遲汝。」此語全看，則臨濟、雲門；細開闔之，則諸宗悉
J34nB299_p0176a29║具。五祖接盧能，以杖擊碓三下，非臨濟張本乎？六祖
J34nB299_p0176a30║問南嶽曰：「何處來？」曰：「嵩山。」祖曰：「什麼物與麼來？」曰：「說
J34nB299_p0176b01║似一物即不中。」祖曰：「還有修證否？」曰：「修證即不無，染
J34nB299_p0176b02║污即不得。」觀讓公說似一物即不中語，乃臨濟宗，而
J34nB299_p0176b03║亦雲門之旨也。修證即不無，染污即不得，寧非溈仰、
J34nB299_p0176b04║法眼宗旨乎？蓋四宗之源發于此也，馬駒之讖定于
J34nB299_p0176b05║此矣。及向馬師磨磚，馬問：「磨磚作麼？」曰：「作鏡。」曰：「磨磚
J34nB299_p0176b06║豈得作鏡？」曰：「坐禪豈得成佛？」只此一句，臨濟宗旨大
J34nB299_p0176b07║振矣，而雲門亦具焉。及問：「如何即是？」曰：「如牛駕車，車
J34nB299_p0176b08║若不行，打牛即是？打車即是？」則溈仰、法眼皆始于此。
J34nB299_p0176b09║馬祖曰：「藏頭白，海頭黑。日面佛，月面佛。有時喝，有時
J34nB299_p0176b10║打。」此臨濟宗也。僧參次，師乃畫一圓相曰：「入也打，不
J34nB299_p0176b11║入也打。」僧纔入，師便打。僧曰：「和尚打某甲不得。」師靠
J34nB299_p0176b12║拄杖休去。只此一則，便四宗齊收也。震聲一喝，于百
J34nB299_p0176b13║丈挂拂之後，三日耳聾；于黃檗吐舌之前，三頓痛棒。
J34nB299_p0176b14║大樹蔭天，臨濟一宗，岧然五宗之頂。從威音至此，而
J34nB299_p0176b15║乳中醍醐，精極妙極。馬駒踏殺天下人，鍾意不在是
J34nB299_p0176b16║乎？是知大愚肋下三拳，密闔顯開，橫分豎結，踏四家
J34nB299_p0176b17║而獨步，出三句以咸羅。四料簡盡人境法，以褫其大
J34nB299_p0176b18║綱；三玄要卷生死關，而歸于頂。獨道法細分，始能事
J34nB299_p0176b19║事心佛；二三同一，方可句句斷玄。影草動，則主在我
J34nB299_p0176b20║而驗人；金剛提，則力在腕而破物。師踞有地，浮汎者
J34nB299_p0176b21║未識來繇；喝本無從，認真者定迷落處。兩堂一喝，陸
J34nB299_p0176b22║遜迷八陣之圖；兩處讓賓，諸葛有隱蓬之策。二禪客，
J34nB299_p0176b23║賓主成于陞座；四賓主，機用毒于膠盆。或學人先喝
J34nB299_p0176b24║以挑鋒，須防伏卒；或知識隨奪而掠陣，貴設陷坑。或
J34nB299_p0176b25║夫唱而婦隨，或分疆而裂土，相共一場懡㦬，放收兩
J34nB299_p0176b26║換交加。囊沙減灶，各顧成功；自縛詐降，獨施冷刺。昵
J34nB299_p0176b27║昵喁喁而隱蠆，轟轟歷歷而濡尾，用莫邪于太平之
J34nB299_p0176b28║後，提祖印于未定之天。舉頭天外，誰是其人？挂鏡當
J34nB299_p0176b29║軒，豈容魔異？待心死而伏誅，須切用前之照；先擒下
J34nB299_p0176b30║而去縛，略挑用後之燈。濟船筏于黑風鬼國之間，開
J34nB299_p0176c01║晴霽于碧浪漁歌之外，頭頭為求格外，著著要了機
J34nB299_p0176c02║先。了法者，盡法而無民；亡人者，隨人而施藥。撫猊絃
J34nB299_p0176c03║而絕眾聲，滴獅酪而迸驢乳，從者裏過得，向隨處安
J34nB299_p0176c04║閒。行雲行雨，不濕仙衣；驅電驅雷，豈關天怒？興化獎
J34nB299_p0176c05║得于脫下衲衣之一頓，向古廟裏藏身，致使克賓于
J34nB299_p0176c06║棒了處，更罰錢出院。南院顒拈出啐啄同時，失之便
J34nB299_p0176c07║打，終令那僧于棒折處見燈影裏行。風穴沼從守廓
J34nB299_p0176c08║處入玄要法門，便于南院處賓主歷然，識破詐道不
J34nB299_p0176c09║饑，領棒下無師之旨。首山念于古路上不墮悄然，向
J34nB299_p0176c10║白兆處草賊大敗，好手不肯張名，見太平斬癡之略。
J34nB299_p0176c11║汾州昭見象王行處絕狐蹤，遂到放身命處。石霜圓
J34nB299_p0176c12║從掩口知道出常情，解道荒草裏行。楊岐會截路打
J34nB299_p0176c13║慈明，知是般事便休，辭雲竟入亂峰深處，既向兩喝
J34nB299_p0176c14║後禮拜，復于擔荷處便行。白雲端因楊岐失笑，會得
J34nB299_p0176c15║個中便了，放手撲到萬仞崖底，有時擲下拄杖，有時
J34nB299_p0176c16║放過一著。五祖演不會興化古廟裏話，因白雲一叱
J34nB299_p0176c17║便解轉磨，既得出身白汗，大展下載清風。昭覺勤盡
J34nB299_p0176c18║五祖機用邊事，繇演師不肯，及再領柏子復證雞鳴，
J34nB299_p0176c19║雖會一串穿卻，還合頂𩕳添眼。虎丘隆至見不及處
J34nB299_p0176c20║舉拳，解道竹密不妨流水過，終成睡虎。應菴華舉放
J34nB299_p0176c21║泥盤處大笑，解道禹力不到處河聲流向西，方見真
J34nB299_p0176c22║獅。華藏傑以拄杖兩卓一拋，道三十年後已全面目。
J34nB299_p0176c23║破菴先于不心不佛物處，將拄杖一卓略見一斑。無
J34nB299_p0176c24║準範道三人證龜成鱉，真不欠少。雪巖欽道三拳三
J34nB299_p0176c25║拜是同，許會三玄。高峰妙以龍頭蛇尾輥作一團，中
J34nB299_p0176c26║峰本于脫衣一頓許你半個。千嵒長見鼠食貓飯，碗
J34nB299_p0176c27║破矣而碎甓。萬峰蔚見淨瓶踢倒，鈍漢已而三十。寶
J34nB299_p0176c28║藏持承三要印來，爪牙不少。東明旵賴重新悟得，到
J34nB299_p0176c29║底無遺。寶峰瑄語若流雲，出身有路。天奇瑞當賓不
J34nB299_p0176c30║讓，去有來繇。無聞聰深水裏出頭，石中迸火。笑巖寶
J34nB299_p0177a01║操履中兼用，水裡有龍。幻有傳一點燈花，虛空爆破。
J34nB299_p0177a02║金粟悟一棒到底，不提主賓。三峰藏挽臨濟七百年
J34nB299_p0177a03║之大法，頭尾宛然，水雲中飛騰隱顯，何處摸索？
J34nB299_p0177a04║臨濟一宗，至汾陽慈明而益大起。明出楊岐，自虎丘
J34nB299_p0177a05║至雪嵒、高峰、千嵒、萬峰，以及笑嵒之後，法道復當再
J34nB299_p0177a06║振，已正敘其脈矣。其于石霜之下，出有黃龍南公者，
J34nB299_p0177a07║初未悟時，因雲峰悅所激指，見慈明，明問臺山婆子
J34nB299_p0177a08║話，不能荅，明詬罵不已。龍曰：「罵豈慈悲法施耶？」明曰：
J34nB299_p0177a09║「汝作罵會那？」龍乃悟旨。其下出有真淨文者，初見黃
J34nB299_p0177a10║龍不契，至香城見順和尚，順問：「什處來？」曰：「黃龍來。」曰：
J34nB299_p0177a11║「黃龍有何言句？」曰：「黃龍近日州府委請黃檗長老，龍
J34nB299_p0177a12║垂語曰：『鐘樓上念讚，床腳下種菜。有人下得語契，便
J34nB299_p0177a13║往住持。』時勝上座曰：『猛虎當路坐。』龍遂令去住黃檗。」
J34nB299_p0177a14║順不覺曰：「勝首座秪下得一轉語，便得黃檗住，佛法
J34nB299_p0177a15║未夢見在。」淨言下大悟黃龍用處。座下有慧洪覺範
J34nB299_p0177a16║禪師者，淨每舉玄沙未徹之語發其疑，凡有所對，淨
J34nB299_p0177a17║曰：「你又說道理耶？」一日，頓脫所疑，述偈曰：「靈雲一見
J34nB299_p0177a18║不再見，紅白枝枝不著花。叵耐釣魚船上客，卻來平
J34nB299_p0177a19║地漉魚蝦。」真淨見而為之助喜。吾嘗參三玄之旨有
J34nB299_p0177a20║深得，欲求決諸方而難其人。忽見師所著《臨濟宗旨》
J34nB299_p0177a21║及《智證傳》之臨濟兩堂首座同喝語，今古心心如覿
J34nB299_p0177a22║面相印。復簡其法嗣，未有續之者，因願遙嗣其宗旨，
J34nB299_p0177a23║而現在法派則傳笑嵒之後焉。蓋不敢負高峰語錄
J34nB299_p0177a24║之發起也，因敘臨濟正脈而耑志于此。
J34nB299_p0177a25║雲門宗
J34nB299_p0177a26║自威音一字金圈拋出，從七佛諸偈錦字文回，六祖
J34nB299_p0177a27║傳來一個缽盂囫圇咬嚼不得。馬祖之後，者個眼目
J34nB299_p0177a28║淺草易為。長蘆天王惠餅、崇信擎茶，直下便見，擬思
J34nB299_p0177a29║即差。德山吹滅紙燭于龍潭，正是截流；雪峰胸襟流
J34nB299_p0177a30║出于嵒頭，豈非函蓋？所以韶陽折足于睦州門縫裏，
J34nB299_p0177b01║溫研積稔于雪峰堂奧中，便道三斤麻、一疋布，攛鱉
J34nB299_p0177b02║鼻于南山、脫鐵枷于項上，燭露確師而咄嗟、須彌胡
J34nB299_p0177b03║餅而恰好。諸佛出身處，東山水上行；透法身之句，北
J34nB299_p0177b04║斗裡藏身。缽裡飯、桶裡水，三昧塵塵；南山雲、北山雨，
J34nB299_p0177b05║佛交露柱。將三門來燈上，放胡餅作饅頭，晉鋒八博。
J34nB299_p0177b06║咄！口中眉，故有紅旗閃爍之品題。此雲門一派所繇
J34nB299_p0177b07║出也。
J34nB299_p0177b08║溈仰宗
J34nB299_p0177b09║一星火爆于無有雙關之表，三撼門扇于昧落兩頭
J34nB299_p0177b10║之間。溈山僧，水牯牛腰下看取；東平鏡，溈山鏡手中
J34nB299_p0177b11║撲破。所以凡聖兩忘，見履兼盡。用處則單刀直入，思
J34nB299_p0177b12║無則靈燄何窮？插鍬拔鍬，垂腳結腳，平目仰視，于收
J34nB299_p0177b13║放不獨一二二三，而劍刃惟單。兩口無舌，九十六相
J34nB299_p0177b14║雲興；父子合宗，溈仰一枝喬出。
J34nB299_p0177b15║法眼宗
J34nB299_p0177b16║七佛偈意，全是修多羅了義語，而儼然獨露為臨濟、
J34nB299_p0177b17║雲門、溈仰等旨，惟曹洞回互，則不待拈題而自著焉。
J34nB299_p0177b18║故知法眼一家，全是教家極則，一代時教之真月也。
J34nB299_p0177b19║達磨傳來，若覓心不可得，明鏡亦非臺，即心即佛，非
J34nB299_p0177b20║心非佛等語。至于天王聞馬祖言：「識取自心本來是
J34nB299_p0177b21║佛，不屬漸次，不假修持，體自如如，萬德圓滿。」言下便
J34nB299_p0177b22║悟。龍潭聞天王言：「汝擎茶來，吾為汝接；汝行食來，吾
J34nB299_p0177b23║為汝受；汝和南時，吾便低頭。何處不指示心要？」師低
J34nB299_p0177b24║頭。王曰：「見則便見，擬思即差。」師曰：「如何保任？」王曰：「任
J34nB299_p0177b25║性逍遙，隨緣放曠，但盡凡心，別無聖解。」德山曰：「窮諸
J34nB299_p0177b26║玄辯，若一毫置于太虛；竭世樞機，似一滴投于巨壑。」
J34nB299_p0177b27║此便是法眼張本也。雪峰于嵒頭處悟得個，他日若
J34nB299_p0177b28║欲播揚大教，一一從自己胸襟流出，自然蓋天蓋地。
J34nB299_p0177b29║遂有玄沙從《楞嚴經》發明心地，繇是應機敏捷，與修
J34nB299_p0177b30║多羅冥契。沙問地藏曰：「三界唯心，汝作麼生會？」藏指
J34nB299_p0177c01║椅子曰：「和尚喚者個作什麼？」沙曰：「椅子。」藏曰：「和尚不
J34nB299_p0177c02║會三界唯心。」沙曰：「我喚者個作竹木，汝喚作什麼？」藏
J34nB299_p0177c03║曰：「桂琛亦喚作竹木。」沙曰：「盡大地覓一個會佛法底
J34nB299_p0177c04║人不可得。」藏自爾加勵。及悟後住地，藏問法眼曰：「作
J34nB299_p0177c05║麼生是行腳事？」眼曰：「不知。」曰：「不知最親切。」又論《肇論》
J34nB299_p0177c06║至天地與我同根處，藏曰：「山河大地與上座自己是
J34nB299_p0177c07║同是別？」眼曰：「別。」藏豎二指，眼曰：「同。」藏又豎二指，便起
J34nB299_p0177c08║去。藏又問：「上座尋常說三界唯心，萬法唯識。」乃指庭
J34nB299_p0177c09║石曰：「且道此石在心內？在心外？」眼曰：「心內。」藏曰：「行腳
J34nB299_p0177c10║人著什來繇，安片石在心頭？」眼窘求住，藏曰：「若論佛
J34nB299_p0177c11║法，一切現成。」法眼于是大悟。所以道：「會得聲色問處，
J34nB299_p0177c12║透聲色也不難；識得凳子來繇，周匝有餘都了。」慧超
J34nB299_p0177c13║咨和尚：「如何是佛？」曰：「汝是慧超。」僧問：「如何是曹源一
J34nB299_p0177c14║滴水？」曰：「是曹源一滴水。」正是：山河在我眼裏，自己只
J34nB299_p0177c15║在目前。鳥啼花落水茫茫，月白風清山楚楚。說甚唯
J34nB299_p0177c16║心唯識，豈關句裏言前？六相義，金絡索挂來；四法界，
J34nB299_p0177c17║玉連環拋出。總是弄猢猻圈子，祭鬼神茶飯。何用將
J34nB299_p0177c18║心湊泊，頭頭釘釘膠黏？不如信手拈來，處處箭鋒相
J34nB299_p0177c19║拄。以致永明博綜于《宗鏡》，座主彷彿于言詮。此祖宗
J34nB299_p0177c20║妙極而流弊，痛挽之，惟望後人之實證也。
J34nB299_p0177c21║曹洞宗
J34nB299_p0177c22║威而音，音而威者○。五位，前後事也。五位，無位而位
J34nB299_p0177c23║者也。威音以前，空劫也。威音至此，今時也。今時無空，
J34nB299_p0177c24║劫則非今。空劫非今時即非古。今古一○，其為偏乎？
J34nB299_p0177c25║正乎？正之偏乎？偏之正乎？偏正兼至乎？正偏兼到乎？
J34nB299_p0177c26║吾不知而知，知而邈然于威音之先矣。故曰：身從無
J34nB299_p0177c27║相中受生，猶如幻出諸形相。幻人心識本來無，罪福
J34nB299_p0177c28║皆空無所住。七佛偈旨，等無有異。而世尊降生，一手
J34nB299_p0177c29║指天，一手指地，周行七步，目顧四方曰：「天上天下，唯
J34nB299_p0177c30║吾獨尊。」至臨末稍頭，伸出雙跌，以示迦葉。一期大事，
J34nB299_p0178a01║不過如此。迦葉尊者因外道問：「如何是我我？」曰：「覓我
J34nB299_p0178a02║者是汝我。」外曰：「者個是我我。師我何在？」曰：「汝問我覓。」
J34nB299_p0178a03║阿難尊者偈曰：「本來付有法，付了言無法。各各須自
J34nB299_p0178a04║悟，悟了無無法。」商那和修偈曰：「非法亦非心，無心亦
J34nB299_p0178a05║無法。說是心法時，是法非心法。」優波鞠多因香眾求
J34nB299_p0178a06║出家，問曰：「汝身出家？心出家？」曰：「我來出家，非為身心。」
J34nB299_p0178a07║曰：「不為身心，復誰出家？」曰：「夫出家者，無我我故。無我
J34nB299_p0178a08║我故，即心不生滅。心不生滅，即是常道，諸佛亦常。心
J34nB299_p0178a09║無形相，其體亦然。」鞠乃度之為提多迦，後說偈曰：「通
J34nB299_p0178a10║達本法心，無法無非法。悟了同未悟，無心亦無法。」彌
J34nB299_p0178a11║遮迦因一人手執酒器，逆問曰：「師何方來？欲往何所？」
J34nB299_p0178a12║曰：「從自心來，欲往無處。」曰：「識我手中物否？」曰：「觸器而
J34nB299_p0178a13║負淨者。」曰：「師識我否？」曰：「我即不識，識即非我。」婆須密
J34nB299_p0178a14║因論義，謂佛陀難提曰：「仁者！論即不義，義即不論。若
J34nB299_p0178a15║擬論義，終非義論。」伏馱密多問難提曰：「父母非我親，
J34nB299_p0178a16║誰是最親者？諸佛非我道，誰為最道者？」提荅曰：「汝言
J34nB299_p0178a17║與心親，父母非可比。汝行與道合，諸佛心即是。」後密
J34nB299_p0178a18║多說偈曰：「真理本無名，因名顯真理。」脅尊者問富那
J34nB299_p0178a19║夜奢曰：「汝從何來？」曰：「我心非往。」曰：「汝何處住？」曰：「我心
J34nB299_p0178a20║非止。」曰：「汝不定耶？」曰：「諸佛亦然。」曰：「汝非諸佛。」曰：「諸佛
J34nB299_p0178a21║亦非。」馬鳴問夜奢曰：「我欲識佛，何者即是？」曰：「汝欲識
J34nB299_p0178a22║佛，不識者是。」馬鳴謂迦毗摩羅曰：「隱顯即本法，明暗
J34nB299_p0178a23║元不二。今付悟了法，非取亦非離。」摩羅謂龍樹曰：「非
J34nB299_p0178a24║隱非顯法，說是真實際。悟此隱顯法，非愚亦非智。」龍
J34nB299_p0178a25║樹于座上現自在身，如滿月輪。○一切眾惟聞法音，
J34nB299_p0178a26║不睹祖相。迦那提婆謂眾曰：「識此相否？」眾曰：「目所未
J34nB299_p0178a27║睹，安能辯識？」曰：「此是尊者現佛性體相，以示我等。何
J34nB299_p0178a28║以知之？蓋以無相三昧，形如滿月。佛性之義，廓然虛
J34nB299_p0178a29║明。」言訖，輪相即滅，復居本位。提婆與外道論義，外曰：
J34nB299_p0178a30║「我欲得佛。」曰：「我灼然得佛。」外曰：「汝不合得。」曰：「元道我
J34nB299_p0178b01║得，汝實不得。」外曰：「汝既不得，云何言得？」曰：「汝有我故，
J34nB299_p0178b02║所以不得。我無我我，故自當得。」羅睺羅多荅僧迦難
J34nB299_p0178b03║提偈曰：「我已無我故，汝須見我我。汝若師我故，知我
J34nB299_p0178b04║非我我。」難提聞風鈴鳴，問伽耶舍多曰：「鈴鳴耶？風鳴
J34nB299_p0178b05║耶？」曰：「非風鈴鳴，我心鳴耳。」曰：「心復誰乎？」曰：「俱寂靜故。」
J34nB299_p0178b06║舍多將入鳩摩羅多，舍羅多問：「是何徒眾？」曰：「是佛弟
J34nB299_p0178b07║子。」彼聞佛號，心神竦然，即時閉戶良久，扣其門曰：「此
J34nB299_p0178b08║舍無人。」曰：「荅無者誰？」遂開門延接。羅多謂闍夜多曰：
J34nB299_p0178b09║「汝雖已信三業，而未明業從惑生，惑從識起，識依不
J34nB299_p0178b10║覺，不覺依心。心本清淨，無生滅，無造作，無報應，無勝
J34nB299_p0178b11║負，寂寂然，靈靈然。汝若入此法門，可與諸佛同矣。一
J34nB299_p0178b12║切善惡，有為無為，皆如幻夢。」夜多謂遍行弟子曰：「我
J34nB299_p0178b13║不求道，亦不顛倒。我不禮佛，亦不輕慢。我不長坐，亦
J34nB299_p0178b14║不懈怠。我不一食，亦不雜食。我不知足，亦不貪欲。心
J34nB299_p0178b15║無所希，名之曰道。」遍行謂摩拏羅曰：「泡幻同無礙，如
J34nB299_p0178b16║何不了悟？達法在其中，非今亦非古。」拏羅謂鶴勒那
J34nB299_p0178b17║曰：「隨流認得性，無喜亦無憂。」勒那因師子尊者問：「我
J34nB299_p0178b18║欲求道，當何用心？」曰：「汝若有用，即非功德。汝若無作，
J34nB299_p0178b19║即是佛事。」師子謂婆舍斯多曰：「正說知見時，知見俱
J34nB299_p0178b20║是心。當心即知見，知見即于今。」斯多謂不如密多曰：
J34nB299_p0178b21║「聖人說知見，當境無是非。我今悟真性，無道亦無理。」
J34nB299_p0178b22║密多謂般若多羅曰：「真性心地藏，無頭亦無尾。應緣
J34nB299_p0178b23║而化物，方便呼為智。」多羅謂菩提達磨曰：「心地生諸
J34nB299_p0178b24║種，因事復生理。果滿菩提圓，花開世界起。」達磨東來，
J34nB299_p0178b25║為此地初祖。二祖慧可問初祖曰：「我心未安，乞師安
J34nB299_p0178b26║心。」曰：「將心來，吾與汝安。」曰：「覓心了不可得。」曰：「與汝安
J34nB299_p0178b27║心竟。」三祖僧璨懺罪亦同。四祖道信逢一小兒，問：「子
J34nB299_p0178b28║何姓？」曰：「姓即有，不是常姓。」曰：「汝無姓耶？」曰：「性空故無。」
J34nB299_p0178b29║度為五祖弘忍。祖欲付法，神秀偈曰：「身是菩提樹，心
J34nB299_p0178b30║如明鏡臺。時時勤拂拭，莫使惹塵埃。」六祖慧能偈曰：
J34nB299_p0178c01║「菩提本無樹，明鏡亦非臺。本來無一物，何處惹塵埃？」
J34nB299_p0178c02║以上皆兼協之旨也。青原思參六祖，問曰：「當何所務
J34nB299_p0178c03║即不落階級？」曰：「汝曾作什麼來？」曰：「聖諦亦不為。」曰：「落
J34nB299_p0178c04║何階級？」曰：「聖諦尚不為，何階級之有？」石頭遷初參青
J34nB299_p0178c05║原，原問：「子何方來？」曰：「曹溪。」曰：「將得什麼來？」曰：「未到曹
J34nB299_p0178c06║溪亦不失。」曰：「若恁麼，用到曹溪作麼？」曰：「若不到曹溪，
J34nB299_p0178c07║爭知不失？」頭又曰：「曹溪大師還識和尚否？」原曰：「汝今
J34nB299_p0178c08║識吾否？」曰：「識又爭識得？」原曰：「眾角雖多，一麟足矣。」石
J34nB299_p0178c09║頭著《參同契》，明暗回互，曹洞宗旨懸起于此矣。藥山
J34nB299_p0178c10║儼一日在石上坐次，頭問：「汝在者裏作麼？」曰：「一物也
J34nB299_p0178c11║不為。」曰：「恁麼則閒坐也。」曰：「閒坐即為也。」曰：「汝道不為，
J34nB299_p0178c12║不為個什麼？」曰：「千聖亦不識。」頭以偈讚曰：「從來共住
J34nB299_p0178c13║不知名，任運相將秪麼行。自古上賢猶不識，造次凡
J34nB299_p0178c14║流豈可明？」頭垂語曰：「言語動用沒交涉。」山曰：「非言語
J34nB299_p0178c15║動用亦沒交涉。」頭曰：「我者裏針劄不入。」山曰：「我者裏
J34nB299_p0178c16║如石上栽花。」雲嵒晟于藥山悟後煎茶次，道吾問：「煎
J34nB299_p0178c17║與阿誰？」嵒曰：「有一人要。」曰：「何不教伊自煎？」嵒曰：「幸有
J34nB299_p0178c18║某甲在。」上堂曰：「有個人家兒子，問著無有道不得底。」
J34nB299_p0178c19║洞山价出問：「他屋裏有多少典籍？」曰：「一字也無。」曰：「爭
J34nB299_p0178c20║得恁麼多知？」曰：「日夜不曾眠。」洞山于無眼耳鼻舌身
J34nB299_p0178c21║意，不覺捫面問師。既聞水鳥樹林念佛，猛省無情說
J34nB299_p0178c22║法。邈師真于良久，睹渠面于水中，跌倒幻人，拾起縛
J34nB299_p0178c23║草，向冷路上熱鬧，于爐炭裏凝水。藏身無影，只見其
J34nB299_p0178c24║聲；全體現前，不逢其面。毒龍蟠處水偏清，頑石堆頭
J34nB299_p0178c25║雲欲起。銀碗盛雪，水花與火燄齊輝，挾後位而攢踴；
J34nB299_p0178c26║黑夜雞鳴，舜若與虛空都碎，帶共功而不斷。五子同
J34nB299_p0178c27║歸一父，那知祖業之崇？四臣咸戴一君，豈謂上皇之
J34nB299_p0178c28║治？五位分而盡了不了，薪火既滅，世界方炎；一位圓
J34nB299_p0178c29║而無圓之圓，花木摧殘，陽春常滿。見消行起，行滅道
J34nB299_p0178c30║亡。睡中開眼喫茶，飯後洗盂就坐。鐵脊梁豎處，矓矓
J34nB299_p0179a01║似夢；犀牛枕倒來，漠漠無天。鬧市裏水流花落，事忙
J34nB299_p0179a02║中馬去牛來。既分和協于君臣，當辯賤貴于王子。賤
J34nB299_p0179a03║分外紹，貴從內紹。未識極頭，進于極頭，門內人趨向
J34nB299_p0179a04║裏頭事，是朝生之臣種歸王；既識極頭，擔荷極頭，裏
J34nB299_p0179a05║頭人不擔屋裏事，是誕生之王種忘父。忘父者，食父
J34nB299_p0179a06║而滅祖，故曰內生；無家者，閉宮而令行，故曰化生。末
J34nB299_p0179a07║生未知兩紹，真王不類五兒，貴賤俱消，淺深不立。石
J34nB299_p0179a08║霜九峰舌結，章師悟老技窮，相續大難，豈容付授？悲
J34nB299_p0179a09║末世一悟便了之魔人，故曰人多乾慧；示將來三漏
J34nB299_p0179a10║須盡之法網，當知悟餘濁智。機不離位，好女不著嫁
J34nB299_p0179a11║時衣；見處偏枯，盲兒不放雙拄杖。究妙失宗休坐法，
J34nB299_p0179a12║機昧終始要通宗。透此者，不是乾蘿蔔頭；知此者，猶
J34nB299_p0179a13║坐水屙漉地。金針雙鎖，鴛鴦交頸分飛，誰云玄路？金
J34nB299_p0179a14║鎖玄路，藤樹合枝並起，豈曰鳥道？直須事理不涉，電
J34nB299_p0179a15║火難追，展手不如吐舌；一老一不老，半肯半不肯，擊
J34nB299_p0179a16║首誰能應尾？所以曹山觸毒三墮，浪分溈山水牯牛。
J34nB299_p0179a17║水牯牛，溈山奈何不得；是國王水草、非國王水草，隨
J34nB299_p0179a18║納非污。撲破缽盂，不獨五馬不嘶，抑且一牛不飲；頹
J34nB299_p0179a19║然方丈，不特闍黎不知，抑且侍者不管。閉眼伸出被
J34nB299_p0179a20║底裏指頭，誰云師子？看山踏斷腳頭邊鞋鼻，不道死
J34nB299_p0179a21║蛇。故曰莫行心處路，不挂本來衣，何須正恁麼？切忌
J34nB299_p0179a22║未生時。黑漆地履踐。當問景欣；垂衣裳致治，不知堯
J34nB299_p0179a23║舜。奈何者未睹影而傳寶鏡，才入室而伏繩床，評唱
J34nB299_p0179a24║繁興，首帕遍布，此法道之可悲也。痛為其宗者，務使
J34nB299_p0179a25║親到可耳。
J34nB299_p0179a26║總結
J34nB299_p0179a27║得心于自，得法于師。師有人法之分，心有本別之異。
J34nB299_p0179a28║根本智者自悟，徹頭徹尾者是；差別智者自悟之後，
J34nB299_p0179a29║曲盡師法以透無量法門者是。良以師必因人，人貴
J34nB299_p0179a30║法妙，分宗別派，毫髮不爽。故傳法之源流，非獨以人
J34nB299_p0179b01║為源流也。所以六祖一華而出二枝，南嶽懷讓、青原
J34nB299_p0179b02║行思是也。讓出四葉，馬祖道一，一出百丈懷海，海出
J34nB299_p0179b03║黃檗希運，運出臨濟義玄，一也。百丈出溈山靈祐，祐
J34nB299_p0179b04║出仰山慧寂，二也。自馬祖出天王道悟，悟出龍潭崇
J34nB299_p0179b05║信，信出德山宣鑒，鑒出雪峰義存，存出雲門文偃，三
J34nB299_p0179b06║也。雪峰出玄沙師備，備出地藏桂琛，琛出法眼文益，
J34nB299_p0179b07║此馬祖一枝之四葉也。青原一枝出一葉，自石頭希
J34nB299_p0179b08║遷，遷出藥山惟儼，儼出雲嵒曇晟，晟出洞山良价，价
J34nB299_p0179b09║出曹山本寂，此青原一枝之一葉也。大矣哉！威音王
J34nB299_p0179b10║以前無物也，威音王以後無物也，無物之物不可以
J34nB299_p0179b11║言到心師也。其○也，彈丸迸出，透頂處忤逆聞雷；迅
J34nB299_p0179b12║電突來，過眼時紅旗閃爍。裂作兩開而火見，處處斷
J34nB299_p0179b13║碑橫古路；控成雙結而中虛，遠遠馳書不到家。不知
J34nB299_p0179b14║自己為何物，謾道三界為唯心。滴水荅曹源滴水，慧
J34nB299_p0179b15║超原汝是慧超，分明打劫就窠，爭奈巡人犯夜，羅五
J34nB299_p0179b16║家之四面，突臨濟之正宗。所以從威音一點闢開，至
J34nB299_p0179b17║臨濟一囊收納。雲門本出睦州，于黃檗豈外滹沱？溈
J34nB299_p0179b18║仰自續風穴，于首山還歸慧照。曹洞到浮山而率賓
J34nB299_p0179b19║歸王，法眼雖入教而難逃至化。惟此一事實，餘二則
J34nB299_p0179b20║非真。臨濟兒孫既專大任，敢負前宗？一悟便了而無
J34nB299_p0179b21║餘，是增慢者；一槌便就而莫動，是淺丈夫。當知大器
J34nB299_p0179b22║晚成，切莫半途而廢。師承在宗旨，不在名字，源流證
J34nB299_p0179b23║悟盡差別，焉可根本坐定？痛快者翻成跋扈，廉纖者
J34nB299_p0179b24║到底纏綿，纏綿尚有脫時，跋扈終成異路。殷勤至再，
J34nB299_p0179b25║叮囑萬千，幸勿掃宗旨以藏拙，正當究宗旨而竭情。
J34nB299_p0179b26║情竭細除，人忘法滅，方可為人師表，紹佛先宗。善自
J34nB299_p0179b27║護持，無令斷絕。
J34nB299_p0179b28║傳衣法註
J34nB299_p0179b29║世尊至多子塔前，命摩訶迦葉分座令坐，以僧伽黎
J34nB299_p0179b30║圍之，遂告曰：「吾以正法眼藏密付于汝，汝當護持。」并
J34nB299_p0179c01║敕阿難副貳傳化，無令斷絕。而說偈曰：「法本法無法，
J34nB299_p0179c02║無法法亦法。今付無法時，法法何曾法？」爾時，世尊說
J34nB299_p0179c03║此偈已，復告迦葉：「吾將金縷僧伽黎衣傳付于汝，轉
J34nB299_p0179c04║授補處，至慈氏佛出世，勿令朽壞。」迦葉聞偈，頭面禮
J34nB299_p0179c05║足曰：「善哉！善哉！我當依敕，恭順佛故。」鶴勒那尊者謂
J34nB299_p0179c06║師子尊者曰：「吾師密有懸記，罹難非久，如來正法眼
J34nB299_p0179c07║藏今當付汝，汝應保護，普潤來際。偈曰：正說知見時，
J34nB299_p0179c08║知見俱是心。當心即知見，知見即于今。」祖說偈已，以
J34nB299_p0179c09║僧伽黎密付之。至達磨大師，謂可大師曰：「內傳法印
J34nB299_p0179c10║以契證心，外付袈裟以定宗旨。後代澆薄，疑慮競生，
J34nB299_p0179c11║云我西天之人，言汝此方之子，憑何得法？以何證之？
J34nB299_p0179c12║汝今受此衣法，卻後難生。但出此衣并我法偈，用以
J34nB299_p0179c13║表明其化無閡。至我滅後二百年，衣止不傳，法周沙
J34nB299_p0179c14║界，明道者多，行道者少，說理者多，通理者少，潛符密
J34nB299_p0179c15║證，千萬有餘。汝當闡揚，勿輕未悟，一念回機，便同本
J34nB299_p0179c16║得。聽吾偈曰：我本來茲土，傳法救迷情。一花開五葉，
J34nB299_p0179c17║結果自然成。」後六祖因五祖擊碓，夜入祖室，五祖以
J34nB299_p0179c18║袈裟圍祖，不令人見，曰：「以所傳袈裟用付于汝，善自
J34nB299_p0179c19║保護，無令斷絕。聽吾偈曰：有情來下種，因地果還生。
J34nB299_p0179c20║無情既無種，無性亦無生。」六祖問曰：「法則既受，衣付
J34nB299_p0179c21║何人？」祖曰：「昔達磨初至，人未之信，故傳衣以明得法。
J34nB299_p0179c22║今信心已熟，衣乃爭端，止于汝身，不復傳也。」於密註
J34nB299_p0179c23║曰：「多子塔前傳法者，懸記此法，祖脈佛脈兩無斷絕
J34nB299_p0179c24║之時也。世尊與迦葉分座者，示祖佛位同，佛在世即
J34nB299_p0179c25║佛授法于祖，佛滅度即祖受法于佛，指佛以法身為
J34nB299_p0179c26║重也。僧伽黎圍之以授法者，正法以衣相密為心印
J34nB299_p0179c27║也。凡有難及難信處，即衣法同傳也。正法眼藏者，師
J34nB299_p0179c28║師相傳之法眼也。不言涅槃心者，以人人自悟之心
J34nB299_p0179c29║各各固有，只在正法眼藏印定以為師法也。敕阿難
J34nB299_p0179c30║副貳者，言展轉承化而代不乏人也。偈言法本法無
J34nB299_p0180a01║法四句者，指伽黎而授其法相之義也。將金縷僧伽
J34nB299_p0180a02║黎衣傳付于汝，轉授補處慈氏佛者，示前以法正授
J34nB299_p0180a03║于祖，茲以法一付于佛，意後佛當親授祖法而後化
J34nB299_p0180a04║行也。達磨曰：內傳法印以契證心，外付袈裟以定宗
J34nB299_p0180a05║旨者，正以宗旨在衣上，以印所傳契證之自心也。卻
J34nB299_p0180a06║後難生，但出此衣，并示法偈，用以表明其化無礙者，
J34nB299_p0180a07║蓋以人但信有自悟之門，更不信師法有忘悟了心
J34nB299_p0180a08║之妙，故用衣以表明，令人悟之又悟，以盡差別智也。
J34nB299_p0180a09║差別盡而根本之惑始盡矣。至我滅後二百年，衣止
J34nB299_p0180a10║不傳，法周沙界者，蓋悟心得法者多，悟必盡法而後
J34nB299_p0180a11║已，不待一一以衣表示也。明道者多，行道者少者，言
J34nB299_p0180a12║自悟者，單明心道，若無法曲盡差別智，故不能行也。
J34nB299_p0180a13║說理者多，通理者少者，言說理者，乃不悟心而但傳
J34nB299_p0180a14║法者也。通理者，自心宗旨兩得證悟者也。此丁寧得
J34nB299_p0180a15║心必得法而後能行，得法必得心而後實證，二者不
J34nB299_p0180a16║可缺一，故當以法潛符密證也。潛符密證，千萬有餘
J34nB299_p0180a17║者，言世尊于多子塔前付囑，無令斷絕，定當心法不
J34nB299_p0180a18║斷，故千萬有餘也。汝當闡揚，勿輕未悟。一念回機，便
J34nB299_p0180a19║同本得者，言人不論根器上下，但不悟耳。逢人撥著，
J34nB299_p0180a20║一念回機，便同本得。本得之心，與法符契，即與祖佛
J34nB299_p0180a21║不二也。傳法度群迷者，言傳法者，不言有悟可傳人
J34nB299_p0180a22║也。五祖以袈裟圍六祖，不令人見，而傳法者，正是多
J34nB299_p0180a23║子塔前故事。至六祖後，人皆知信此實相無相之法
J34nB299_p0180a24║相也。皆言表信而用衣，正重信有宗旨耳。」嗚呼！宗旨
J34nB299_p0180a25║其可不信乎？宗旨而不信，更用佛祖相傳為哉？更用
J34nB299_p0180a26║源流名字為哉？故五宗恐其法滅也，顯言宗旨以付
J34nB299_p0180a27║授。付受之久，因不悟心者，認有法可傳，而學法不參
J34nB299_p0180a28║心也。故後之悟心豪傑，欲抹殺宗旨，單存悟見也。此
J34nB299_p0180a29║心法不同，各偏之弊耳。茲值註佛祖相傳之心法，以
J34nB299_p0180a30║示心法同傳之旨，願後人信之，則多子之讖不誣，而
J34nB299_p0180b01║千萬有餘之言始實矣。若必重自悟，而抹殺相傳之
J34nB299_p0180b02║法，必非悟心之士也。何以故？以其見有法故。見有法，
J34nB299_p0180b03║即與自心違故。既悟見有法，則所悟之心亦偽故。嗚
J34nB299_p0180b04║呼！自心師法，不可動著，動著則入地獄如箭射。
J34nB299_p0180b05║
J34nB299_p0180b06║
J34nB299_p0180b07║
J34nB299_p0180b08║
J34nB299_p0180b09║
J34nB299_p0180b10║三峰藏和尚語錄卷第十一（終）