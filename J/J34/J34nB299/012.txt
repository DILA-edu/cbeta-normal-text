J34nB299_p0180c01║三峰藏和尚語錄卷第十二
J34nB299_p0180c02║吳虎丘山雲巖寺嗣法門人弘儲編
J34nB299_p0180c03║雜偈
J34nB299_p0180c04║大定偈
J34nB299_p0180c05║大定無定情根無性將情遣情缽盂安柄無定定大
J34nB299_p0180c06║無性性有無定無性性定不守全體那伽隨事機宜
J34nB299_p0180c07║雲生古澗月落空池君今有情只緣有定一句不了
J34nB299_p0180c08║莫管動靜隨波起落與事低昂阿阿呵呵任運行藏
J34nB299_p0180c09║驢事馬事罵鹿驚獐一總抹殺不用商量昨日今日
J34nB299_p0180c10║幾迴飯喫問我大定雨落地濕
J34nB299_p0180c11║偈二首
J34nB299_p0180c12║提起如熱鐵森羅萬象皆迸裂從教獅子王也須坐
J34nB299_p0180c13║斷舌不是心不是佛不是物什麼與麼太親切如何
J34nB299_p0180c14║若何沒交涉若不如何墮虛豁不是空不是有離卻
J34nB299_p0180c15║四句句中走句中句外絕羅籠粉碎囫圇吞一口口
J34nB299_p0180c16║吞吞口兩難判盡力道來秖一半一齊拋入毒龍湫
J34nB299_p0180c17║瞥眼風雷破霄漢更有雲收雨霽時誰敢回頭正眼
J34nB299_p0180c18║看觸著便提起兩箇石虎沒頭尾有時齊放下處處
J34nB299_p0180c19║箭鋒相共抵亦不是造作亦不是法爾一滴普潤三
J34nB299_p0180c20║千雨若人徹悟即成迷會與不會總不許蒼天蒼天
J34nB299_p0180c21║可悲痛椎胸頓足成何用獨有山儂拄杖閑壁頭高
J34nB299_p0180c22║倚無人動
J34nB299_p0180c23║平生寶愛都拋棄徹底貧來貧亦廢匣中劍去光怪
J34nB299_p0180c24║銷一時喪盡英雄氣風流心苦滋味嘗遍人間無說
J34nB299_p0180c25║處娥皇哭斷竹痕鮮孫登嘯罷松聲沸水上葫蘆空
J34nB299_p0180c26║裏絮一生去住無拘繫橫吹短笛豎吹笙月水煙山
J34nB299_p0180c27║恣游戲阿呵呵驀直去大家鼻孔都向地
J34nB299_p0180c28║示淨心居士
J34nB299_p0180c29║擲箇蒲團坐面門虛空撚出鐵囫圇翻身倒向人前
J34nB299_p0180c30║看郭外梅花楊柳村
J34nB299_p0181a01║又
J34nB299_p0181a02║劈面輪椎莫放輕沸湯鍋裏萬年冰當陽更有通霄
J34nB299_p0181a03║路剃髮為翁帶髮僧
J34nB299_p0181a04║又
J34nB299_p0181a05║目前萬事總干休推出明州布袋收十字街頭親放
J34nB299_p0181a06║下揶揄童子鬧春秋
J34nB299_p0181a07║示懷上人
J34nB299_p0181a08║睡裏日頭俱是夢會來一喝露山河泥牛入海無消
J34nB299_p0181a09║息窗外梅花春幾多
J34nB299_p0181a10║示淨禪人
J34nB299_p0181a11║開口打折你驢腰漫道一箭落雙鵰無言瀝出你脊
J34nB299_p0181a12║血那許殘春瘖百舌中不立一二已絕邊竹篦子話
J34nB299_p0181a13║兩劍截天速道速道栗棘金圈咦直饒絕影馳千里
J34nB299_p0181a14║更有珊瑚一百鞭
J34nB299_p0181a15║示學者
J34nB299_p0181a16║不生一念還成念脫體無依未到家截斷意根敲碎
J34nB299_p0181a17║骨水流千樹碧桃花
J34nB299_p0181a18║飯後
J34nB299_p0181a19║自拈自放犀牛扇誰脫誰穿臭鶻衫飯飽不知飢後
J34nB299_p0181a20║事杖攜隨處看松杉
J34nB299_p0181a21║信心偈示道圓
J34nB299_p0181a22║自心本無心無心何所信信所信不及道向無心進
J34nB299_p0181a23║故知道非道壁立千萬仞此心寧有無此心豈逆順
J34nB299_p0181a24║屹然無縫塔虛空了無釁兩頭不可得突爾契空印
J34nB299_p0181a25║回看入世情九逵驟神駿又如六龍舞如獅子奮迅
J34nB299_p0181a26║大道本圓融信之法始振究竟心何物頂門忽雷震
J34nB299_p0181a27║示一默成首座
J34nB299_p0181a28║狐技乍呈影狻猊掌已過未聆風勁疾但見血成河
J34nB299_p0181a29║雙刃芒生電全身耀滅磨空中筋斗轉密處再重科
J34nB299_p0181a30║劍出鋒中銳玄玄要復羅直提尖處用放手合雙柯
J34nB299_p0181b01║問著先潛跡青龍向後拖葫蘆谷口斷星火徹天多
J34nB299_p0181b02║互換機難測縱橫妙佛魔從來獅子睡牙爪豈干戈
J34nB299_p0181b03║示學者
J34nB299_p0181b04║四大五蘊都放徹一箇話頭如鐵橛著衣喫飯總不
J34nB299_p0181b05║知起止隨人過白日萬法冰消一不存急難歸處務
J34nB299_p0181b06║歸根銀山鐵壁千萬丈退無行路進無門努力懸崖
J34nB299_p0181b07║絕攀攬千躋萬躡盡情拶忽然拶入太虛空地裂山
J34nB299_p0181b08║崩破心膽回頭不覺夢醒來水綠山青絕點埃指點
J34nB299_p0181b09║東風向人道一年一度百花開解開腰帶放心睡起
J34nB299_p0181b10║來闖入牛羊隊世上爭看癡倒人問著全無一件會
J34nB299_p0181b11║道人密行不可測祖佛相逢都不識獨有山前石一
J34nB299_p0181b12║堆平生伎倆頗相敵興雲布雨閑家具爭似臺山驀
J34nB299_p0181b13║直去問我工夫卻與麼曉鶯啼斷花千樹
J34nB299_p0181b14║答懋存居士
J34nB299_p0181b15║一句未能乾到竭尚留悟見死生心從今發猛竭將
J34nB299_p0181b16║去揚子江頭深更深
J34nB299_p0181b17║又
J34nB299_p0181b18║任病應知觸處多用心解釋落如何忉忉說到最佳
J34nB299_p0181b19║處長舌東鄰有老婆
J34nB299_p0181b20║又
J34nB299_p0181b21║道人三業貴須清切莫清邊認是能為要莫能翻做
J34nB299_p0181b22║濁看來只是可憐生
J34nB299_p0181b23║示休禪人
J34nB299_p0181b24║下手須絕路路絕如懸崖手足不可攬憑空用力捱
J34nB299_p0181b25║用力無用處不得寬徘徊譬諸無翼鳥直奮虛空來
J34nB299_p0181b26║忽然失腳時平地翻風雷虛空俱粉碎回身若嬰孩
J34nB299_p0181b27║切勿此中坐潔淨成塵埃直明向上句透脫亡悟胎
J34nB299_p0181b28║不人玄妙奧直截翻為災得法法亦亡火盡飛空灰
J34nB299_p0181b29║方知主中主何用更相猜目前山色好晴光濕綠苔
J34nB299_p0181b30║冷披襤衫衣醉倒麴糱罍有時臥繩床有時橫土街
J34nB299_p0181c01║生則隨時過死則當處埋大開兩道眉一任兒推排
J34nB299_p0181c02║問我總不知相對笑咍咍原知空肚裏到處有清齋
J34nB299_p0181c03║示禪子
J34nB299_p0181c04║萬法歸一一歸何處一箇話頭把絕義路越參越難
J34nB299_p0181c05║金剛堅固忙裏鬧裏處處研捕忽然截斷廓然露布
J34nB299_p0181c06║青州衫子非新非故處處倒拈截流而渡此是菩薩
J34nB299_p0181c07║大方闊步佛頂上行為法王父名之曰祖不存步武
J34nB299_p0181c08║若人信者便好參去
J34nB299_p0181c09║示秀初居士
J34nB299_p0181c10║機先果何物山月冷中宵野鶴夢未醒秋風自蕭蕭
J34nB299_p0181c11║枕頭忽撲落打破方磚角拈起破沙盆千峰活卓卓
J34nB299_p0181c12║倒轉旗與鎗泥牛鬥入洋杳無蹤跡處風浪捲泥漿
J34nB299_p0181c13║奔騰不可即龍珠競全得了手不足忙起處誰知勒
J34nB299_p0181c14║讓盡復全擒三山併六岑高上須彌頂直下定拌身
J34nB299_p0181c15║句裏重為主雙雙兩兩豎突然頂上來鐵丸迸如虎
J34nB299_p0181c16║唯此一事實撥著便拈出不用啟明光處處拋紅日
J34nB299_p0181c17║示北禪長老
J34nB299_p0181c18║斷腸只在一聲猿三峽曾過淚始乾莫向瞿塘最深
J34nB299_p0181c19║處棄船取水下洪湍
J34nB299_p0181c20║示金山印上人
J34nB299_p0181c21║印泥印水印虛空一點金山浩渺中獨有當陽無印
J34nB299_p0181c22║處南詢更向海門東
J34nB299_p0181c23║示伊圓上人
J34nB299_p0181c24║一點不獨二點不並同起同落合三非定從左看右
J34nB299_p0181c25║以偏奪正從右看左臣將君敬頂門獨朗何處握柄
J34nB299_p0181c26║琉璃殿中苔荒夜靜兩板門開森羅圓映一齊推上
J34nB299_p0181c27║大千齊暝豎目亞面見非凡聖三星照天是何心行
J34nB299_p0181c28║咄山樹拖雲石堂流磬
J34nB299_p0181c29║答竹菴關主
J34nB299_p0181c30║西出陽關淚轉乾千重萬疊險峰寒只因剛折一枝
J34nB299_p0182a01║柳回首聽歌鼻欲酸
J34nB299_p0182a02║又
J34nB299_p0182a03║長蛇捲尾不知頭砲火光中敵國愁江上石堆留古
J34nB299_p0182a04║陣問君端的要相酬
J34nB299_p0182a05║又
J34nB299_p0182a06║影旂搖動鼓聲高八陣圖開不用刀陸遜縱令先主
J34nB299_p0182a07║敗亂砂飛處豈能逃
J34nB299_p0182a08║示素衲居士
J34nB299_p0182a09║祖意不可得得意皆非意明明百草頭夜來八萬偈
J34nB299_p0182a10║會得便快活不會即參去拈出竹篦子箇中無擬議
J34nB299_p0182a11║口縫剛欲開霹靂虛空至千佛出頭來也應無立處
J34nB299_p0182a12║三問復三打請問舊臨濟放開一線道雨後山澄霽
J34nB299_p0182a13║示熊魚山明府
J34nB299_p0182a14║見離見見見不能及不及之見如提三尺我尚不有
J34nB299_p0182a15║何況佛為太湖白白新竹離離
J34nB299_p0182a16║又
J34nB299_p0182a17║雙眸開闔非明非暗額上豎亞超此獨斷頂心心佛
J34nB299_p0182a18║佛不可到無光之光黑且至耀
J34nB299_p0182a19║又
J34nB299_p0182a20║道可見者心言之餘見此不見雷破空虛觸著便燒
J34nB299_p0182a21║山崩空裂毘盧頂上有腳不立
J34nB299_p0182a22║又
J34nB299_p0182a23║心之與性不可點著火不容蠅水不容爝一劍當軒
J34nB299_p0182a24║魔佛不前舌頭不到蒼天蒼天
J34nB299_p0182a25║答許定宇冏卿
J34nB299_p0182a26║踏翻地獄與天堂蜆子林公一樣狂信手虛空輕畫
J34nB299_p0182a27║破紙爐今日又回陽
J34nB299_p0182a28║示覺宗上人
J34nB299_p0182a29║高提法印作提綱寶月寥寥出上方為問印文無曲
J34nB299_p0182a30║處儼然空水有文章
J34nB299_p0182b01║示眾
J34nB299_p0182b02║的的秋花祖意新夜來雨過濕朱唇分明一句無言
J34nB299_p0182b03║法說與無聞聽轉新
J34nB299_p0182b04║示魚山居士
J34nB299_p0182b05║人似飄蓬日轉丸一求落處便生端魚龍莫厭通身
J34nB299_p0182b06║水行得風雷不用乾
J34nB299_p0182b07║示定宇居士
J34nB299_p0182b08║看到梅花月上時箇中何處更堪思若人問著休空
J34nB299_p0182b09║放帶月還須折一枝
J34nB299_p0182b10║示童野魯居士
J34nB299_p0182b11║纔沾心性不離心隱隱猶從妙理尋何似劈開空一
J34nB299_p0182b12║片為君直劄頂門鍼
J34nB299_p0182b13║又
J34nB299_p0182b14║橫刀躍馬輥冰花直突重圍見作家忘卻六韜三略
J34nB299_p0182b15║事不須臨陣說囊沙
J34nB299_p0182b16║示孟卿居士
J34nB299_p0182b17║從來竿木戲逢場古鏡何須點出光覿面與君深究
J34nB299_p0182b18║竟一株枯桂忽生香
J34nB299_p0182b19║示果道人
J34nB299_p0182b20║凡聖路頭窄有力用不得用此無用力此力非心識
J34nB299_p0182b21║心識到絕處自然有消息如何又若何參天起荊棘
J34nB299_p0182b22║出言落有無舉心動偏側所以年復年坐久蘊胸臆
J34nB299_p0182b23║此法不真了悟處即外道貴乎有師承尋師莫草草
J34nB299_p0182b24║工夫只如此一踏了終始請看水潦翁呵呵笑不止
J34nB299_p0182b25║笑若止前山後山煙色紫[耳/(馬*牛)]
J34nB299_p0182b26║示某居士
J34nB299_p0182b27║群龍無首兀騰騰現躍飛潛有未曾不是通身都打
J34nB299_p0182b28║過如何恰與象先冥
J34nB299_p0182b29║又
J34nB299_p0182b30║十年打水不成渾撲破嬋娟又囫圇抹過明夷爻上
J34nB299_p0182c01║六文王箕子共黃昏
J34nB299_p0182c02║與禪人
J34nB299_p0182c03║三聖何孤大覺賒算來興化較些些而今拈出人前
J34nB299_p0182c04║看會作當機亂撒沙
J34nB299_p0182c05║又
J34nB299_p0182c06║兩家一喝便懡㦬舉起翻疑更什麼濟上宗風千古
J34nB299_p0182c07║恨重生守廓待如何
J34nB299_p0182c08║又
J34nB299_p0182c09║迅捷機鋒老行婆人人解道不如他最憐澄一埋荒
J34nB299_p0182c10║草哭斷蒼天恨轉多
J34nB299_p0182c11║又
J34nB299_p0182c12║生未生時亂若麻頌前頌後轉紛拏子規徹夜聲啼
J34nB299_p0182c13║血喚不回頭也大差
J34nB299_p0182c14║示中輿禪人
J34nB299_p0182c15║鐵牛機下印文重合合開開不可動雙金銷盡突然
J34nB299_p0182c16║來八角火輪空裏縱東擲西拋帶影翻紛紛沓沓亂
J34nB299_p0182c17║深山五雲屯處不可到幾箇曾經透此關難難難大
J34nB299_p0182c18║悲頂上碧螺巉
J34nB299_p0182c19║送禪者之京口
J34nB299_p0182c20║鐵甕磯邊江水聲聲聲喚道起參情誰拈一粒金山
J34nB299_p0182c21║小刺破長江到眼明
J34nB299_p0182c22║示讀法華經居士
J34nB299_p0182c23║法華那句是真經七卷從頭到尾停一字一圈金栗
J34nB299_p0182c24║棘滿園春草舌根青
J34nB299_p0182c25║又
J34nB299_p0182c26║是法從來示不得拈出火團燒四壁于中一猛忽推
J34nB299_p0182c27║排要問此門何處出
J34nB299_p0182c28║示瑞之居士
J34nB299_p0182c29║斷山截水好商量到此須知轉處長拈取斷山還截
J34nB299_p0182c30║水自身山水一時忘
J34nB299_p0183a01║示劉居士
J34nB299_p0183a02║不力的丁短當郎盧練零舌頭三尺杵拈出向君聽
J34nB299_p0183a03║華梵通禪咒心言出死生西來果何意村外杏花明
J34nB299_p0183a04║示宗鏡禪人
J34nB299_p0183a05║宗無影相照不到處此中印文空水不住毫髮不爽
J34nB299_p0183a06║萬象一句香在梅花第幾枝池塘夜水和春貯
J34nB299_p0183a07║示雪巢禪人
J34nB299_p0183a08║千嶺無從下腳處一巢何地覓寒松肯于直下翻長
J34nB299_p0183a09║翮踏破瀰天大雪空
J34nB299_p0183a10║題果證子遺筆（并序）
J34nB299_p0183a11║果證子者惲居士仲詒之仲子也幼則茹素聰穎
J34nB299_p0183a12║善屬文自言嘗憶山中參禪習靜事以華嚴會功
J34nB299_p0183a13║德未完非早出家即當謝去緣父母未能即捨乃
J34nB299_p0183a14║脫然告訣焉時年甫十五也見其留稿有西方讚
J34nB299_p0183a15║參禪散言勸人念佛西江月弔屈子詩及幽思賦
J34nB299_p0183a16║頗有出塵之韻惜其不得親見作家為之一點作
J34nB299_p0183a17║百丈高峰一流人以起臨濟今日也因書數偈。
J34nB299_p0183a18║宿生靈骨此生心石裏琴飄隔世音爨下若逢人撥
J34nB299_p0183a19║著定為枯木裏龍吟
J34nB299_p0183a20║又
J34nB299_p0183a21║百丈當年扭鼻時與君一樣少年姿未明哭笑先回
J34nB299_p0183a22║首孤負人間馬大師
J34nB299_p0183a23║又
J34nB299_p0183a24║屈原漁父兩俱非鼓枻歌騷各自歸會取衝天一條
J34nB299_p0183a25║路死生門戶即禪機
J34nB299_p0183a26║偈五首
J34nB299_p0183a27║約得同心四五人海山空處問空津了知一棒無餘
J34nB299_p0183a28║事拋出尋常鐵囫圇
J34nB299_p0183a29║又
J34nB299_p0183a30║拶來未必落人機別作生涯用處微才欲若何波浪
J34nB299_p0183b01║起目前蒿箭亂蝗飛
J34nB299_p0183b02║又
J34nB299_p0183b03║八面風塵一喝消幾人于此脫凡囂如今靠倒雲門
J34nB299_p0183b04║老不敢耑稱鑑咦高
J34nB299_p0183b05║又
J34nB299_p0183b06║勒馬拖刀豈好心入他機陷便應沉不如未得便宜
J34nB299_p0183b07║處背手先將慣賊擒
J34nB299_p0183b08║又
J34nB299_p0183b09║不須全見已先完誰把研椎尾上安及至喚來還罷
J34nB299_p0183b10║去野鴻天外一聲寒
J34nB299_p0183b11║示初上人
J34nB299_p0183b12║喚得喚不得凡聖路頭窄大地與虛空萬象難名色
J34nB299_p0183b13║此身及此心本性與神識件件皆兩頭竹篦無別則
J34nB299_p0183b14║當機拶著時翻空打霹靂電影猶未收驟雨掀天黑
J34nB299_p0183b15║更有那邊句九龍山色碧迴看經教中句句有法式
J34nB299_p0183b16║無實復無虛離即交如織雙雙鳥去時水天秋脈脈
J34nB299_p0183b17║更看機先事如何而可即早晨方粥罷又要接禪客
J34nB299_p0183b18║示眾
J34nB299_p0183b19║鳥窠吹布毛侍者當下悟請問布毛間畢竟何分付
J34nB299_p0183b20║有付成剩法無付是絕路兩是兩不是東盼復西顧
J34nB299_p0183b21║收起玄玄思打開木木肚中間直領去了然尊貴墮
J34nB299_p0183b22║倒卻剎竿拈起優缽百丈挂拂臨濟六十一一看來
J34nB299_p0183b23║都是敗缺山僧與君說三日耳曾聾聞風爭吐舌
J34nB299_p0183b24║均上人施茶請說偈
J34nB299_p0183b25║寒施薑湯暑施茶當機著著有生涯若來撞著三峰
J34nB299_p0183b26║老毒藥逢人賣與他
J34nB299_p0183b27║參禪四十偈
J34nB299_p0183b28║大信
J34nB299_p0183b29║佛祖機關出悟迷信知一見得全提分明大事本條
J34nB299_p0183b30║直不上多門次第梯
J34nB299_p0183c01║直心
J34nB299_p0183c02║心言兩直勿思惟應事如鐘付木椎捩轉鼻頭生死
J34nB299_p0183c03║切不知面目是阿誰
J34nB299_p0183c04║持戒
J34nB299_p0183c05║滌盡唯餘潔白存才添一點是瑕痕聖凡兩路齊拋
J34nB299_p0183c06║卻戒是當機狹小門
J34nB299_p0183c07║發憤
J34nB299_p0183c08║生死門頭好放拌一條血刃耀人寒者回突入重關
J34nB299_p0183c09║去不斬樓闌不下鞍
J34nB299_p0183c10║去我
J34nB299_p0183c11║憎愛關頭直截平不知爾我為誰名放教氣息通身
J34nB299_p0183c12║盡呼馬呼牛總不應
J34nB299_p0183c13║絕情
J34nB299_p0183c14║漂沉生死只緣情一滴滔天白浪生真是攫龍金翅
J34nB299_p0183c15║鳥劈開深水下東瀛
J34nB299_p0183c16║絕理
J34nB299_p0183c17║絲毫理路即攀緣慶喜曾經墮梵天不是頂門心佛
J34nB299_p0183c18║咒如何到得世尊前
J34nB299_p0183c19║絕善惡
J34nB299_p0183c20║六道分岐滑似油只緣兩路定沉浮不信但看明上
J34nB299_p0183c21║座掉頭何等不風流
J34nB299_p0183c22║絕簡點
J34nB299_p0183c23║從來不做虧心事夜半敲門不喫驚若更佇思看逆
J34nB299_p0183c24║順太平草木盡成兵
J34nB299_p0183c25║絕修證
J34nB299_p0183c26║清晨禮佛把香燒飯後閑須遶數遭門外忽逢王阿
J34nB299_p0183c27║大殷勤陪送說前朝
J34nB299_p0183c28║近知識
J34nB299_p0183c29║湛堂顧命付雲門要了須參佛果勤不向迅雷行處
J34nB299_p0183c30║薦三僧祗劫下功勳
J34nB299_p0184a01║受鍛鍊
J34nB299_p0184a02║習惑從來不自知隱人胸次法如絲須向紅爐難下
J34nB299_p0184a03║處百千炮煮百千椎
J34nB299_p0184a04║看話頭
J34nB299_p0184a05║空腹還吞熱鐵團四天無路不中安忍將三寸孃生
J34nB299_p0184a06║氣憤出骷髏迸腦乾
J34nB299_p0184a07║勤問話
J34nB299_p0184a08║無心死水話頭遲悶處逢師急問之鐵鎖銅關敲斷
J34nB299_p0184a09║後始知參請占便宜
J34nB299_p0184a10║莫妄答
J34nB299_p0184a11║當機拶著莫彽徊下語須曾會得來莫學今時油滑
J34nB299_p0184a12║輩便將狗口向人開
J34nB299_p0184a13║便要徹
J34nB299_p0184a14║不是工夫要久長話頭綿密是災殃冤家撞著便當
J34nB299_p0184a15║死拌命和他戰一場
J34nB299_p0184a16║少打坐
J34nB299_p0184a17║悟機原在四儀端莫把形骸博世觀冷坐悟遲身易
J34nB299_p0184a18║病日隨昏散費盤桓
J34nB299_p0184a19║莫習靜
J34nB299_p0184a20║靜裏工夫最不堪不生毛見定沉酣大豁雙眸隨事
J34nB299_p0184a21║看鬧樅樅處有真參
J34nB299_p0184a22║勿墮工夫窟
J34nB299_p0184a23║覺無昏散話常提穩穩蒲團念不迷末法工夫真重
J34nB299_p0184a24║病自驅老象入深泥
J34nB299_p0184a25║勿立主宰
J34nB299_p0184a26║忘前失後好工夫七識幾希主宰無正是師承施巧
J34nB299_p0184a27║處莫教錯過自支吾
J34nB299_p0184a28║疑情
J34nB299_p0184a29║斷識還須用識心不隨明路逐漂沉只緣一點難分
J34nB299_p0184a30║剖疑到通身血迸淋
J34nB299_p0184b01║壁立萬仞
J34nB299_p0184b02║鳥飛不度目前高百尺深潭腳未牢驀地一聲雷送
J34nB299_p0184b03║尾打翻星斗出重霄
J34nB299_p0184b04║懸崖撒手
J34nB299_p0184b05║攀躋不住突然翻千里黃河徹底渾颺盡皮毛和骨
J34nB299_p0184b06║節更無消息向君論
J34nB299_p0184b07║斷命根
J34nB299_p0184b08║鏡光燈影逼天寒照徹森羅絕不干不是渠儂言不
J34nB299_p0184b09║會要言思去也應難
J34nB299_p0184b10║莫坐前後際斷處
J34nB299_p0184b11║翻身跌入水晶宮一片寒江夢裏空岐路暫時休坐
J34nB299_p0184b12║著頂門要見日輪紅
J34nB299_p0184b13║以證悟為期
J34nB299_p0184b14║突然狹路偶相逢果與尋常見不同惺夢昏沉齊受
J34nB299_p0184b15║用任他魔佛變無窮
J34nB299_p0184b16║更進一步
J34nB299_p0184b17║處處分明礙眼睛要憑一轉過平生若為嫡骨親生
J34nB299_p0184b18║子不向東宮問帝京
J34nB299_p0184b19║服勤
J34nB299_p0184b20║碎身不獨報師恩要見親孃腳後跟八萬四千門透
J34nB299_p0184b21║過末梢愁殺一場渾
J34nB299_p0184b22║入鍛須深
J34nB299_p0184b23║爐椎萬遍滓仍生鍊到寒芒逼斗橫砥礪勤勤休鈍
J34nB299_p0184b24║置龍蛇轉變自成精
J34nB299_p0184b25║遍參
J34nB299_p0184b26║濟上門庭次第參五家求遍古人函翻身行腳問諸
J34nB299_p0184b27║老內外書須向後探
J34nB299_p0184b28║到家
J34nB299_p0184b29║玅高不見別峰逢歷遍南方到閣中此處安身未奇
J34nB299_p0184b30║絕更知格外有高風
J34nB299_p0184c01║住山
J34nB299_p0184c02║睡眼麻迷萬事休綠荷黃獨自春秋日長最是相親
J34nB299_p0184c03║處鋪疊青莎石枕頭
J34nB299_p0184c04║出格
J34nB299_p0184c05║三頭四臂一身全走入街頭不值錢一領青衫三頓
J34nB299_p0184c06║飯更加長帶驀腰纏
J34nB299_p0184c07║相應
J34nB299_p0184c08║四更踏著下床鞋出戶依然地是街折腳鐺邊敲石
J34nB299_p0184c09║火半升湯粥進枯柴
J34nB299_p0184c10║不肯住
J34nB299_p0184c11║問君途路力如何楖栗橫肩不顧他前有蓮花後天
J34nB299_p0184c12║目古人誰箇自淆訛
J34nB299_p0184c13║出入生死
J34nB299_p0184c14║衲衣下事去來間片片孤雲嶺上閑若問箇中真切
J34nB299_p0184c15║意一條秋水迸遙天
J34nB299_p0184c16║重法脈
J34nB299_p0184c17║七佛相傳到舉華東來毒害更如麻不因此事難分
J34nB299_p0184c18║付誰肯生生入杻枷
J34nB299_p0184c19║提振宗風
J34nB299_p0184c20║覓人須要智過師口耳休輕使自知珍重如來真命
J34nB299_p0184c21║脈莫因輕薄斷懸絲
J34nB299_p0184c22║終始重戒
J34nB299_p0184c23║入魔心在為魔纏奇特掀騰戒不全力若未充當負
J34nB299_p0184c24║墮古人深切有明言
J34nB299_p0184c25║總頌
J34nB299_p0184c26║歷過通身便放憨舊來方信是奇男一般碌碌塵沙
J34nB299_p0184c27║界數樹藤花斗大菴
J34nB299_p0184c28║
J34nB299_p0184c29║
J34nB299_p0184c30║三峰藏和尚語錄卷第十二