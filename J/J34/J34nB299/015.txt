J34nB299_p0194c01║三峰藏和尚語錄卷第十五
J34nB299_p0194c02║吳虎丘山雲巖寺嗣法門人弘儲編
J34nB299_p0194c03║書問
J34nB299_p0194c04║答陸戩夫居士
J34nB299_p0194c05║山花野鳥為長劍，風細北窗長晝眠。夢到寒山入壁
J34nB299_p0194c06║後，漫言毒鼓髑髏前。三玄三要，從古到今，只得三人
J34nB299_p0194c07║自悟。覺範是第二人，其偈曰：「一句中具三玄門，一玄
J34nB299_p0194c08║中具三要路。細看即是陷虎機，忽轟一聲塗毒鼓。偷
J34nB299_p0194c09║心死盡眼麻迷，石女夢中毛卓豎。」可見虎不陷則塗
J34nB299_p0194c10║毒不轟，心不死則女毛不豎，此百歲髑髏五花舞之
J34nB299_p0194c11║謂也。
J34nB299_p0194c12║復章拙生居士
J34nB299_p0194c13║當初看話頭，不曾在一話頭上收得身心世界盡。及
J34nB299_p0194c14║至轉身時，又不曾在一句轉語上了得身心世界盡。
J34nB299_p0194c15║後來於一切事上，又不曾著著令此身心世界無露
J34nB299_p0194c16║現處。故於事上不盡，便有剩法。既有剩法，便將一著
J34nB299_p0194c17║子放開了，且在世法上滾去。待有工夫，再來整理。殊
J34nB299_p0194c18║不知一著子外，更無世法。淫殺盜妄，總是裏許底事。
J34nB299_p0194c19║只要當人著著，不容他兩頭有剩耳。不容兩頭有剩，
J34nB299_p0194c20║者一箇本分，如太虛空做了一箇鐵鎚，終日在手裏
J34nB299_p0194c21║輪來輪去，若更有一箇太虛空來，便與打破。不是有
J34nB299_p0194c22║兩箇太虛空，亦非不有兩箇太虛空。只一箇本分，塞
J34nB299_p0194c23║盡世界，就事了事，並不煩動心舉念也。若是拈過鎚
J34nB299_p0194c24║子，放出虛空，更放出自己分別心簡點。一簡點，則絲
J34nB299_p0194c25║毫也用不著。用不著，則不信心生，而求相應心起。越
J34nB299_p0194c26║照察，越不相應矣。殊不知相應是心盡無法，只用大
J34nB299_p0194c27║用，更不起疑耳。此相應不是者箇相應。若此處看不
J34nB299_p0194c28║過，不是退，定是謗，可惜許也。不見圓悟、大慧等聰明
J34nB299_p0194c29║人，都曾犯此大病耶。急須重新收拾，不可在已破面
J34nB299_p0194c30║門處下手，另尋一則公案。須得一月半月，對面拈拶
J34nB299_p0195a01║得定，如圓悟、大慧方得了耳。切祝切祝。
J34nB299_p0195a02║又
J34nB299_p0195a03║當時二祖實為求法心切，故斷臂師前耳。而初祖忙
J34nB299_p0195a04║忙便與他印證道：「汝今斷臂，求亦可在。」二祖見說，便
J34nB299_p0195a05║道：「我心未寧，乞師與安。」初祖曰：「將心來，我與汝安。」二
J34nB299_p0195a06║祖盡其神力，要覓箇自心去酬他，柰何無處摸索，乃
J34nB299_p0195a07║曰：「覓心了不可得。」便是抱贓自首處。「與汝安心。」便是
J34nB299_p0195a08║腦後一鎚處。今居士斷臂力淺，故印證之言亦輕。居
J34nB299_p0195a09║士不曾真正覓心了不可得，亦不曾有人與汝安心，
J34nB299_p0195a10║故逢著五欲八風便搖動起來。若當初覓到了不可
J34nB299_p0195a11║得處肯來，自然五欲八風是你了不可得之心耳，何
J34nB299_p0195a12║復求相應耶？此求相應者，賊也；見相應、見不相應者，
J34nB299_p0195a13║皆賊也。若道畢竟就要得箇相應，則二祖覓心處早
J34nB299_p0195a14║已相應，何消晚年又有調心等事哉？可見參禪必要
J34nB299_p0195a15║參到大休大了，再無疑處，便知決不是相應上證佐
J34nB299_p0195a16║者，以相應是心路所見，故不如無知之心法上處處
J34nB299_p0195a17║進取，進到極則處，他自有一箇相應底道理與你自
J34nB299_p0195a18║肯也，何須途路預先卜度，作不中心行哉？仁者有進
J34nB299_p0195a19║無退，莫問那裏參好，只是件件參去、處處明去，少不
J34nB299_p0195a20║得有放身大睡時節。此事決不礙舉業，正好參去。
J34nB299_p0195a21║復許仲謙居士
J34nB299_p0195a22║事事捉住兩頭，從中斷去，如握干將剖蔥葉耳，雖老
J34nB299_p0195a23║庖丁亦皆信手不費眼力。習則慣熟，全不以心，則身
J34nB299_p0195a24║口意業皆是出身大道，是業隨我轉而為道，非我隨
J34nB299_p0195a25║業轉而為苦也。若以靜閉一室為道，如將玻璃盞澄
J34nB299_p0195a26║大江之水，暫歇則月現，曷能以滔天之勢興雲作雨
J34nB299_p0195a27║于忘心不知之用哉？忘心者，以事物上能格而直用
J34nB299_p0195a28║耳。能格于前，直用於後，一知則不用再知，不再則知
J34nB299_p0195a29║無所用。知無所用，故其為知也，蓋天蓋地，亙古亙今，
J34nB299_p0195a30║不可磨滅。可見知得猛省者，照察心也；知有喪失者，
J34nB299_p0195b01║背道心也。苟于無事之時，泯然不用知識，不妨任其
J34nB299_p0195b02║閑思亂想，事到之時，便直下斷去，以兩頭準則，無錯
J34nB299_p0195b03║謬之遺恨。事去則放之，而無追挽之思；設有錯謬，則
J34nB299_p0195b04║悔而正之，不二其過。或不能著著執一端而用中，則
J34nB299_p0195b05║當於話頭上討箇出格，久之自著著在中，而有大力
J34nB299_p0195b06║用也。居士但於此處研磨，切勿草草放過。
J34nB299_p0195b07║復蔡雲怡居士
J34nB299_p0195b08║正法不許斟酌計較，只是理得兩頭定當，便從中一
J34nB299_p0195b09║刀，其餘總不管他去住。以兩頭定當，定無差錯也。纔
J34nB299_p0195b10║轉身來，又不泥者裏矣。但能賓主轉換，落落可觀，則
J34nB299_p0195b11║事事千了百當。此事貴在用上鋒利，全身不露背面。
J34nB299_p0195b12║此是大神通光明之藏，以力在其中，不是心思上底
J34nB299_p0195b13║事。即用心思，亦是中間不借之力，不必疑也。
J34nB299_p0195b14║復梁湛至居士
J34nB299_p0195b15║生死果何物而為其所累、為我所畏哉？以人心見身，
J34nB299_p0195b16║故畏身有生死耳。夫陰陽晝夜、闔闢春秋，果曾生死
J34nB299_p0195b17║乎？知生死者，人心耳，身果何物耶？人心生死不出兩
J34nB299_p0195b18║端，端不起則無生，端不滅則無死。苟覓其心至了不
J34nB299_p0195b19║可得，則本無起滅，何有生死？雖欲不甘休，不可得矣。
J34nB299_p0195b20║自既肯休，則當任之如空中花，不妨亂起亂滅，身心
J34nB299_p0195b21║世界於我何有？但憑一雙空眼，抹盡山水人物、古今
J34nB299_p0195b22║治亂，所謂長安雖鬧，我國宴然是也。惟因一事當前，
J34nB299_p0195b23║則端心又起，須得大作用現前，于起處頓了，並不經
J34nB299_p0195b24║我屋裏事，斯為得力侍者耳。此事若在身心上著到，
J34nB299_p0195b25║不但一時摸索不著，而魔境萬狀。古人云：「不疑言句，
J34nB299_p0195b26║是為大病。」直須疑言句始得。言句者，識得問頭、識得
J34nB299_p0195b27║答語，如船子所云離鉤三寸，如問佛而答麻三斤、乾
J34nB299_p0195b28║矢橛，如纔問便打、便推折足、便罵、便喝，不得以有言
J34nB299_p0195b29║言、不得以無語語，著著有函有蓋、能殺能活，藏盡楚
J34nB299_p0195b30║天之月、騰將匣內之光，斯得大用之少分矣。言句既
J34nB299_p0195c01║得，謂之知言，知言則心不動而氣浩，所以能目空定
J34nB299_p0195c02║亂也。前見居士筆底依稀近之，但未得一㘞，故有病
J34nB299_p0195c03║夢許多疑畏。茲當乘病愈閑適謝事之時，細繹祖家
J34nB299_p0195c04║言句，務期了卻，勿放過好時節也。得來札，遠心正合，
J34nB299_p0195c05║佇俟面談，殊為快便。
J34nB299_p0195c06║示翁季祥居士
J34nB299_p0195c07║禪是提出教之骨髓，一見便向語言文字外了卻心
J34nB299_p0195c08║地，心地了則何教不盡？教是懸擬禪之影響，一看便
J34nB299_p0195c09║落語言文字中尋覓枝葉，枝葉繁則禪愈難透。所以
J34nB299_p0195c10║祖師家向人未啟口以前，先翻箇獅子筋斗，令人直
J34nB299_p0195c11║下透去，何等痛快！故睦州見雲門，纔挨入門，便與推
J34nB299_p0195c12║折足云：「秦時𨍏轢鑽。」雲門見人問：「如何是佛？」便道：「乾
J34nB299_p0195c13║矢橛。」德山見人來便棒，臨濟見人來便喝，不問你根
J34nB299_p0195c14║器大小、知教不知教、識字不識字，只要你向情識來
J34nB299_p0195c15║不得處得箇轉身吐氣法子，得此法便一向不走心
J34nB299_p0195c16║意識路。蓋心意識從無始迷悶以來，只在兩頭語上
J34nB299_p0195c17║輪轉，不是善、定是惡，不是凡、定是佛，不是生、定是死，
J34nB299_p0195c18║不是修證、定是無修證，有此兩頭心路，則時時在生
J34nB299_p0195c19║死中流浪，不得出離。如今若得提脫者些根蔕，則佛
J34nB299_p0195c20║祖頭上一例踏去，討什麼生死來？此便是教之骨髓
J34nB299_p0195c21║也。你若未信有此，且向大乘教中看得明白，自然拋
J34nB299_p0195c22║卻葛藤窠臼，肯心參禪矣。《楞嚴》題曰：「一切事究竟堅
J34nB299_p0195c23║固。」可見十卷經中未嘗說道理也。若說理，則不究竟、
J34nB299_p0195c24║不堅固矣。何以故？以其有心意識講說討論故。故七
J34nB299_p0195c25║處徵心而覓心了不可得，八還辨見而有見精，隨即
J34nB299_p0195c26║云：「見見之時，見非是見，見猶離見，見不能及。」又奪盡
J34nB299_p0195c27║無遺矣。心見俱奪，便說箇五陰、六入、十二處、十八界、
J34nB299_p0195c28║七大，此等皆是事相。每於一事相中，微細披剝奪得
J34nB299_p0195c29║盡，翻轉身來又與得，定定當當，一與一奪。理路不可
J34nB299_p0195c30║得，則事相不可得，而不妨得得，與之奪之，心理難窮。
J34nB299_p0196a01║如曰「如來藏本妙圓心，非心非空」等，乃至「以是俱非
J34nB299_p0196a02║世出世故，即如來藏元明心妙；即心即空」等，乃至「以
J34nB299_p0196a03║是俱即世出世故，即如來藏妙明心元。」上來一非一
J34nB299_p0196a04║即，如干戈對壘，了無心縫。又曰「離即離非」，而即與非
J34nB299_p0196a05║皆不許。又曰「是即非即」，前則即而與非，次則離即離
J34nB299_p0196a06║非，再次則是非俱即。你道理會得麼？理會不得麼？故
J34nB299_p0196a07║曰：「如何世間三有眾生，及出世間聲聞、緣覺，以所知
J34nB299_p0196a08║心測度如來無上菩提，用世語言入佛知見？」又曰：「汝
J34nB299_p0196a09║暫舉心，塵勞先起。」可見心思測度皆是魔業，何不因
J34nB299_p0196a10║教言可信，隨即下手參禪哉？大慧禪師于室中提箇
J34nB299_p0196a11║竹篦子示人曰：「喚著竹篦則觸，不喚著竹篦則背。」正
J34nB299_p0196a12║向《楞嚴經》提出骨髓，要人一擊兩段自在去耳。豈不
J34nB299_p0196a13║千了萬當，痛快平生？居士昔從湖上受一喝之毒，于
J34nB299_p0196a14║齋中受一掌之冤，今日向鄧尉山前重新覓箇諦當，
J34nB299_p0196a15║纔要開口，我便劈頭一拄杖子，及乎再問，我已放下
J34nB299_p0196a16║拄杖，佇思之間，我又將拄杖子拗作四折，置你面前。
J34nB299_p0196a17║且道是教理？是事理？是禪道？是世法？你若如何若何，
J34nB299_p0196a18║再與三十拄杖趁出始得。
J34nB299_p0196a19║離心意識說示禪者
J34nB299_p0196a20║心照生明，墮在明白裏，正是無明生死根本也。意根
J34nB299_p0196a21║把捉，墮在我相裏，正是無明生死根苗也。五識起明
J34nB299_p0196a22║了，外攬生明，六識起分別，內攬計著，同為無明生死
J34nB299_p0196a23║枝葉也。知之一字，便落心意，意識非縛即脫，非善即
J34nB299_p0196a24║惡，非凡即聖，著相則結縛而凡，離相則解脫而聖，著
J34nB299_p0196a25║相離相，是對待法，兩頭語全是生死，何由出離耶？若
J34nB299_p0196a26║將心去離心意識，則離即心意識，若將心去出凡聖
J34nB299_p0196a27║路，即使離得，也是法塵分別影子，轉走轉惡，竟入無
J34nB299_p0196a28║想，不入無想，便落清空，向清寥寥地，認箇心性禪，不
J34nB299_p0196a29║沒在死水，則沒在軟洋子裏，動輒在昭昭靈靈上著
J34nB299_p0196a30║到，正是微細心意識之聖路也。所以佛祖指示參禪
J34nB299_p0196b01║向上一路，全不落者格子，令人向離心意識處，加箇
J34nB299_p0196b02║參字，向出凡聖路處，加箇學字，于去不得處參去，不
J34nB299_p0196b03║得處學去，不得不明白，便非心意識所到，凡聖路可
J34nB299_p0196b04║通，馬祖所謂無門為法門是已。若向通得去處思量
J34nB299_p0196b05║得來，便落理致，全是生死。故古人參問諸方，見尊宿
J34nB299_p0196b06║示一機一境無可明白，便乃盡力參求，愈求愈無路，
J34nB299_p0196b07║轉參轉不得，故心意識忽然迸斷，不墮兩頭凡聖。又
J34nB299_p0196b08║在尊宿答處入他語脈，便是正語。得入正語，則心便
J34nB299_p0196b09║光明，意識便平等，處處分別，處處不落緣塵分別，豈
J34nB299_p0196b10║凡聖偏側之謂乎？豈心性道理、法身昭靈之謂乎？一
J34nB299_p0196b11║機一境豈是沒意味、謾昧人儱侗之謂乎？方知無量
J34nB299_p0196b12║劫來迷淪生死無明，只在今日一句子上會得，便了
J34nB299_p0196b13║卻歇卻，便在一句子上過活作用，以至于忘句忘法，
J34nB299_p0196b14║立地成佛。大哉尊宿一句，便能令人離心意識參，出
J34nB299_p0196b15║凡聖路學，寧非真參？寧非絕學哉？但願信此一句，頓
J34nB299_p0196b16║棄平生心意識之凡聖學路，向者裏參去。
J34nB299_p0196b17║離心意識辨示禪子
J34nB299_p0196b18║離心意識參，出凡聖路學，此二句是千聖不易之定
J34nB299_p0196b19║論，即宗門家祖述初祖《楞伽》四卷之文，而為曹洞家
J34nB299_p0196b20║傳嫡骨之要語也。洞山問講《維摩經》僧曰：「不可以智
J34nB299_p0196b21║知，不可以識識云云。」又曰：「不墮凡聖。」曹山曰：「莫行心
J34nB299_p0196b22║處路」是也。又「損法財，滅功德，莫不由茲心意識」，此永
J34nB299_p0196b23║嘉語也。「將第八識，一刀兩段」，此大慧語也。若經若論，
J34nB299_p0196b24║皆能言之。唯歷代祖師，及天下老古錐，獨善用此法
J34nB299_p0196b25║之鋒捷，故六祖有轉識成智之語。今人惑而疑議之，
J34nB299_p0196b26║不得不辨。夫心者，即第八識之一分有知、一分無知
J34nB299_p0196b27║者是。有知者，靈靈不昧，了了常知，以知為體而湛然
J34nB299_p0196b28║者是。無知者，湛極無記，在三性則不涉善惡之昏沉
J34nB299_p0196b29║者是。意根者，即七識恒恒執認八識，謂自內我者是。
J34nB299_p0196b30║意識者，即第六識分別善惡二性，分別非善惡性，起
J34nB299_p0196c01║為散亂者是。蓋八識以未離心，體未白淨，故動則為
J34nB299_p0196c02║生死，不動則為生死根本。在一心不生時，其執認自
J34nB299_p0196c03║內我者，已恒恒在中。故定之不繇三觀者，全是我相。
J34nB299_p0196c04║此歇心之害非細也。今之教家，或誤以為是而喜之，
J34nB299_p0196c05║不足道。而吾宗門中，則以此為大患，故貶駁打坐為
J34nB299_p0196c06║死水。此七八不相離者也。六識則事事分別，人皆知
J34nB299_p0196c07║非，不必言矣。惟一事當前，靈靈之我，起為分別。分別
J34nB299_p0196c08║既成，復執認是非之影，含藏田內為種。無量劫來，任
J34nB299_p0196c09║運出沒，了不可拔。所以千方萬計，立轉識成智之法
J34nB299_p0196c10║以度之，最為捷徑。厥後法之最捷而妙者，但教人看
J34nB299_p0196c11║箇話頭。纔看纔疑，便頓離心意識三法。如話頭云：「喚
J34nB299_p0196c12║著竹篦則觸，不喚著竹篦則背。」喚不得則出凡路，不
J34nB299_p0196c13║喚不得則出聖路。以其參情兩不可得，則凡聖路已
J34nB299_p0196c14║出也。喚不得，則分別之散亂六識已離。喚著不得，則
J34nB299_p0196c15║七識之執認已離。不喚不得，則靈靈之閑坐，及寂寂
J34nB299_p0196c16║之沉酣已離。喚著則觸，不喚著則背。兩路去不得，兩
J34nB299_p0196c17║路罷不得，則六識不能分別，七識不能執認。一切兩
J34nB299_p0196c18║頭語，齊斷齊平，為平等性之質。分別不得，妙在疑情
J34nB299_p0196c19║之不死，則為妙觀察之質。故四智之中，因參話頭，先
J34nB299_p0196c20║得兩種質地，但猶未悟，故不名轉識之智耳。以第六
J34nB299_p0196c21║識分別不得，翻作切要疑情，以自識殺自識，謂之回
J34nB299_p0196c22║光返照，自六識絕，則七識亦殺盡矣。殺盡則前後際
J34nB299_p0196c23║斷，尚不為到家，若忽然頓悟，則七識轉為平等性智，
J34nB299_p0196c24║六識轉為妙觀察智，再不落兩頭凡聖語路矣。此六
J34nB299_p0196c25║七因中轉也。八識五識，雖曰果上圓，然大圓鏡智之
J34nB299_p0196c26║因，成所作智之因，無一絲毫欠少了也。妙矣哉！離心
J34nB299_p0196c27║意識，重在參字，出凡聖路，重在學字。以話頭之學，不
J34nB299_p0196c28║是有路之學，話頭之參，不是有路之參，皆以參而絕，
J34nB299_p0196c29║學而絕者也。祖宗之法妙如此，今人乃云：「那有離心
J34nB299_p0196c30║意識參，出凡聖路學之理？人之一動一靜，妙賴於心，
J34nB299_p0197a01║即使參話頭，亦是心意識用事，若離此，如何參得禪？」
J34nB299_p0197a02║苦哉！苦哉！若果具此見解，不但不曾見道，抑且不識
J34nB299_p0197a03║心意識為何物，又且不識話頭為何物，而其自攬之
J34nB299_p0197a04║禪名，亦竟不知為何物矣。可怪！可歎！苟默而不言，恐
J34nB299_p0197a05║非為法為佛祖之公願，故特表而出之，以示諸子。
J34nB299_p0197a06║心經說示子方
J34nB299_p0197a07║般若波羅蜜多，即此方所謂智慧是也。此經六百餘
J34nB299_p0197a08║卷，其間骨髓盡此一篇，故謂之心。此義乃諸佛、眾生、
J34nB299_p0197a09║有情、無情之智慧中髓，非經而何？所以菩提薩埵大
J34nB299_p0197a10║覺之人，於智慧中不以智知，而以行深，行到極處，則
J34nB299_p0197a11║智慧之照皆施，照絕之後，見無可見，鐵山忽倒，了得
J34nB299_p0197a12║了無所了世界，身心、佛法、世法一齊放盡，得大自在，
J34nB299_p0197a13║所謂行也。放盡之行，即自在之名狀相貌亦無著處，
J34nB299_p0197a14║故曰觀自在。菩薩行深般若波羅蜜多時，照見五蘊
J34nB299_p0197a15║皆空也。五蘊者，即身、心、世界是。內四大曰身，即地、水、
J34nB299_p0197a16║火、風、堅、濕、煖、動是；外四大之界，即山、河、大地、虛空等
J34nB299_p0197a17║是，總之曰色。以身世相關，障人真心而起領納，故曰
J34nB299_p0197a18║受也。纔領納，便起想頭，纔起想頭，便心識流行，識行
J34nB299_p0197a19║則分別好醜矣。五種連珠串習而起，障人絕照絕心
J34nB299_p0197a20║自在之玅用，故一念纔動則有苦，苦苦相屬，厄不自
J34nB299_p0197a21║在。今既絕照絕心，虛靈放廓，故五蘊空而度過苦厄
J34nB299_p0197a22║也。到此即是廓然大悟時節，自己了矣，遂起菩薩之
J34nB299_p0197a23║心，為人不覺，呼未大悟之智者而告之曰：「舍利子！」凡
J34nB299_p0197a24║人所以沒溺生死苦中者，只因認身界之色為有耳，
J34nB299_p0197a25║或又見身界之色為無耳，見有見無皆為不空。吾今
J34nB299_p0197a26║于照心之量頓絕，如人初睡著時不生夢想，身心世
J34nB299_p0197a27║界一齊忘卻，是時豈有忘卻之亡見耶？正是有無雙
J34nB299_p0197a28║絕，不可名言處，謂之空空。而此空空，何嘗離有無之
J34nB299_p0197a29║色哉。何嘗非有無之色哉。故曰：色不異空，空不異色。
J34nB299_p0197a30║色即是空，空即是色。以有無雙絕，恰好有無之中，超
J34nB299_p0197b01║然有無之表。正是坐斷兩頭，中間路竭。色既如此，則
J34nB299_p0197b02║受之想之行之識之皆然矣。故曰：受想行識亦復如
J34nB299_p0197b03║是。何以故？是五蘊者，乃世間法出世間法也。于一法
J34nB299_p0197b04║了卻，便世出世法皆為空空。而空空之相，以坐斷兩
J34nB299_p0197b05║頭，不通心路。則生之與滅，垢之與淨，增之與減，皆為
J34nB299_p0197b06║腰折。到此則言語道斷，心識行路俱絕矣。超然於萬
J34nB299_p0197b07║法之中，寥寥落落，全是五蘊空時之初見。故復告舍
J34nB299_p0197b08║利子曰：「是諸法空相，不生不滅，不垢不淨，不增不減。」
J34nB299_p0197b09║蓋無生滅者，度凡苦也。無垢淨者，度生佛也。無聖增
J34nB299_p0197b10║凡減者，度凡聖也。上不見有諸佛，下不見有眾生，中
J34nB299_p0197b11║不見有自己。故曰：是故空中無色，無受想行識。既無
J34nB299_p0197b12║五蘊，則六根亦本不有。六根無，則無外所對六塵。根
J34nB299_p0197b13║塵無，則無十八界分。三者既無，則身心世界已絕其
J34nB299_p0197b14║根源矣。豈有無始一念無明之動而輪轉耶？既無無
J34nB299_p0197b15║明之動根，豈有盡無明之還滅？故十二輪轉之三世，
J34nB299_p0197b16║生滅還滅之間兩絕矣。若此則緣覺之法亦空而度
J34nB299_p0197b17║之矣。故曰：無眼耳鼻舌身意，無色聲香味觸法，無眼
J34nB299_p0197b18║界乃至無意識界之凡法，無無明亦無無明盡，乃至
J34nB299_p0197b19║無老死亦無老死盡之緣覺法。眾生以一念之起而
J34nB299_p0197b20║為苦根，從苦入苦，以至積集，故聲聞修道諦以滅其
J34nB299_p0197b21║苦。今既度苦，則無苦集，既無苦集，則聲聞滅道之法
J34nB299_p0197b22║亦空而度之矣，故曰無苦集滅道。自凡夫而二乘皆
J34nB299_p0197b23║了不可得，即菩薩深般若之智亦了不可得，故曰無
J34nB299_p0197b24║智亦無得。以無所得故，故菩提薩埵依此無智無得
J34nB299_p0197b25║之甚深般若波羅蜜多，得了然無心之真心，自在無
J34nB299_p0197b26║罣礙也。無罣礙故無恐怖，無恐怖則無生死涅槃之
J34nB299_p0197b27║顛倒夢想，而得究竟了辦也。甚至三世諸佛亦依此
J34nB299_p0197b28║大了當處，而得無上正等正覺之玅道。以此觀之，不
J34nB299_p0197b29║但凡夫、二乘、三乘了不可得，即使現證此道之菩薩
J34nB299_p0197b30║亦了不可得，而諸佛得阿耨菩提亦了不可得，蓋以
J34nB299_p0197c01║照見五蘊皆空，并照俱了故也。設有菩薩諸佛之道，
J34nB299_p0197c02║則苦復有根種矣，詎能若是了辦耶？至此則心不可
J34nB299_p0197c03║得，時時掀天揭地中，皆是銀山鐵壁，大作大用，即密
J34nB299_p0197c04║咒也。然此般若可依而不可得，依者，放身倒處，任之
J34nB299_p0197c05║運之，而不墮任者也。故知此般若大神而不可測識，
J34nB299_p0197c06║大明而不可正覷，無上而不可蓋覆，無可與等等而
J34nB299_p0197c07║不可比方，以故能除一切苦，而真實不虛也。上來一
J34nB299_p0197c08║絡索，正是心識根株，眾苦由之生長者，故末後為汝
J34nB299_p0197c09║一齊推倒，免見法師家從此躲根。即說咒曰：揭諦揭
J34nB299_p0197c10║諦，波羅揭諦，波羅僧揭諦，菩提薩婆訶。向者裏入祖
J34nB299_p0197c11║師禪，便好力參去。復說偈曰：霜天月落夜初冷，石室
J34nB299_p0197c12║道人身未翻，一聲鐘語破空落，撞倒石床腳下山。
J34nB299_p0197c13║法華經說示禪者
J34nB299_p0197c14║達磨未來時，此土座主判教，皆以經序中無言說之
J34nB299_p0197c15║正宗目為序分，而輕輕略過，以有言說之方便目為
J34nB299_p0197c16║正宗，而深深究翫，相習成風，今古無一人敢翻其案
J34nB299_p0197c17║者。自達磨西來，以直提向上為宗，則有言說皆指為
J34nB299_p0197c18║外宗之教，故知正宗正在經序中也。何以見之？如《法
J34nB299_p0197c19║華經》序曰：「入於無量義處三昧，身心不動。」此非覓心
J34nB299_p0197c20║了不可得處乎？以正不可坐定故，六種震動，而佛世
J34nB299_p0197c21║尊乃從不可得之體起，大用現前，故眉間白毫相光
J34nB299_p0197c22║東照萬八千世界，極上極下，世間法、出世間法，靡不
J34nB299_p0197c23║洞徹。此非以眉為兩頭，間為直指，白毫非色而有光，
J34nB299_p0197c24║正從動處函蓋一切，首先露出些子，令人疑著者乎？
J34nB299_p0197c25║此與參禪從柏子、青衫等大起疑情之法同也。大都
J34nB299_p0197c26║無疑不問，無問不答，無答不悟，故彌勒乃即世之子，
J34nB299_p0197c27║特為之發起，文殊乃大智之師，特為之酬唱，援古證
J34nB299_p0197c28║今，直提此事。所云「今佛世尊欲說大法，雨大法雨，吹
J34nB299_p0197c29║大法螺，擊大法鼓，演大法義」者，蓋以心路所到，有量
J34nB299_p0197c30║有義，唯心路不可到之宗，則無限量、無義路。此無限
J34nB299_p0198a01║量、無義路之三昧，竭盡四法，坐斷兩頭，只在動用中
J34nB299_p0198a02║指出，無非放光動地，故曰經序乃真正正宗分，而人
J34nB299_p0198a03║所不知者也。及世尊從三昧起，說箇智慧門，難解難
J34nB299_p0198a04║入，對聲聞小機，便有如許忉怛，已落第二義矣。乃呼
J34nB299_p0198a05║舍利弗云：「無量無邊未曾有法，佛悉成就。」復曰：「止！不
J34nB299_p0198a06║須復說。」言唯佛與佛乃能究盡諸法實相，所謂如是
J34nB299_p0198a07║如是者也。如是之法，聲聞未了，故舍利弗疑而請之，
J34nB299_p0198a08║不過又答得兩箇止字。此所謂方便之正宗，已非正
J34nB299_p0198a09║宗之正宗矣，方言豈得不說？汝今諦聽！及正言說處，
J34nB299_p0198a10║又不過道箇是法非思量分別之所能解。可見以一
J34nB299_p0198a11║大事因緣出世，單單以一光收四花，以一乘收三乘
J34nB299_p0198a12║耳。蓋三乘四法止在一法，一法若了，則世間相本來
J34nB299_p0198a13║常住，只在拈起一法處從緣薦得，便無處不相應也。
J34nB299_p0198a14║因設象以喻之，乃以無量義處三昧為火宅，以四花
J34nB299_p0198a15║為四面火，以眉間為所燒之門，以一光之火宅為大
J34nB299_p0198a16║車，以四面火為三車，以火宅嬉戲為四衢之樂，盡情
J34nB299_p0198a17║拋向諸子面前，而作是念：「我雖能于此所燒之門安
J34nB299_p0198a18║隱得出，而諸子不知，無求出意。」凡一法間便有有、無、
J34nB299_p0198a19║即有即無、非有非無四句，管攝此一宅，而四面火起
J34nB299_p0198a20║也。若悟得，就此翻身，何事不辦？故曰：出狹小門。若不
J34nB299_p0198a21║解此門，便欲離此四句，則成走脫，故曰：我身手有力。
J34nB299_p0198a22║若以几案，或以衣裓，從舍出之，甚不為難。無如此舍，
J34nB299_p0198a23║惟有一門，又復狹小，而諸子不識，墮落火中，為說苦
J34nB299_p0198a24║事，猶尚東馳西走，墮在兩頭。乃以方便指出四火，假
J34nB299_p0198a25║作三車，云在門外，使彼竟不知狹小之門，猛然從不
J34nB299_p0198a26║知處一推便出。出已，于四衢道中露地而坐。既出空
J34nB299_p0198a27║處，乃知三車非到家田地，須是回入火宅，全駕火宅，
J34nB299_p0198a28║自在無礙，方是大車作用。故直示以三界萬法即佛
J34nB299_p0198a29║之受用，其車高嚴，交為鈴幰，以純清絕點之力迅疾
J34nB299_p0198a30║馳突，何法不為作用之助耶？此正如拈出竹篦云：「喚
J34nB299_p0198b01║著則觸，不喚著則背。」纔擬著，劈脊便打，不許依稀脫
J34nB299_p0198b02║去，直教向佛頂上一踏，全體作用。所謂不以下劣小
J34nB299_p0198b03║車為賜，而等與大車者也。是為白毫一光，函蓋直截，
J34nB299_p0198b04║痛快平生。即此大車，豈非前之火宅乎？若人會得此
J34nB299_p0198b05║車，便知地獄即為淨土矣。經言：三千大千世界，鐵圍
J34nB299_p0198b06║兩山，黑闇之間，謂之地獄。此非以兩頭黑處為地獄
J34nB299_p0198b07║乎？於其四角有四大銅狗，非四句乎？其中苦事，非四
J34nB299_p0198b08║句之墮落者乎？阿鼻言無遮，豈非迷此無礙者乎？故
J34nB299_p0198b09║五逆之輩臨命終時，坐此本有之車，以業因緣坐火
J34nB299_p0198b10║燄上，左右玉女捉斧斬身，已是地獄。及思清涼花樹，
J34nB299_p0198b11║則本心之境還作寶樹蓮花。及坐蓮花，又復毒蟲火
J34nB299_p0198b12║起，刀劍為林矣。及思城郭山林，亦復如是。故知地獄
J34nB299_p0198b13║黑闇即是無量義處，三昧地獄即是一光，火花即是
J34nB299_p0198b14║玅法，四狗即是三乘，無遮即是大自在快樂也。苟能
J34nB299_p0198b15║直下了卻，則何地獄之非淨土哉？此正宗之不可不
J34nB299_p0198b16║悟也。若一落言詮，則差別無量，三生六十劫不能得
J34nB299_p0198b17║法華之旨趣矣。大眾！幸各各自勉力參正宗之旨，老
J34nB299_p0198b18║僧斫額。
J34nB299_p0198b19║持準提咒說示吳闇之
J34nB299_p0198b20║一箇兇字，如竹篦子話頭，輥作一團大火聚，燒盡身
J34nB299_p0198b21║心世界，若有、若無、若即有即無，及非有非無四句，都
J34nB299_p0198b22║下口不得。且又離脫此四句不得，是則清淨無染，禪
J34nB299_p0198b23║家謂之有體無用，浸殺死水中，直須死中得活，方有
J34nB299_p0198b24║出頭分。所以燒盡之後，清淨圓滿，大月輪相中，復起
J34nB299_p0198b25║一◇字。此字無中造始，一切音聲輪，都從中出，正是
J34nB299_p0198b26║纔開口便打。前是法身之邊，此是報身之用，故于◇
J34nB299_p0198b27║字中生下悉達，腳踏蓮花四面之壇，周行各各七步，
J34nB299_p0198b28║一手指天，一手指地，曰：「天上天下，唯吾獨尊。」總不出
J34nB299_p0198b29║◇字面目也。從此擴而大之，故于悉達加以寶冠，著
J34nB299_p0198b30║僧伽黎，四面皆正，趺坐壇中。四面合一之頂，中分十
J34nB299_p0198c01║字縫，縫中湧出一◇字，放大寶光，四面分照。座下千
J34nB299_p0198c02║百億葉蓮中，各各現出四面釋迦之相，弟子圍繞，分
J34nB299_p0198c03║說本身之法。以上本光，灌各各佛頂，而諸佛放光，亦
J34nB299_p0198c04║同注本佛之頂。此一句中，具三玄三要，而賓主交互，
J34nB299_p0198c05║大法已圓滿無遺矣。至若每玄每要，各出手眼，細細
J34nB299_p0198c06║顯其作用，故于舍那之身，轉變準提之相。其相四面，
J34nB299_p0198c07║四面額中，豎亞一目，此正露三玄三要面目處也。目
J34nB299_p0198c08║既豎亞，不同凡聖二目，有光無光，雙雙起落，密中更
J34nB299_p0198c09║密。密密之旨，見於說法之印，交結于胸，具八萬四千
J34nB299_p0198c10║微玅作用，不出慈威定慧，故有十六臂以表之。說法
J34nB299_p0198c11║印中，能以無畏施於眾生，故有施無畏手；能截斷一
J34nB299_p0198c12║切生死，故有持金剛王手；其手不墮諸數，而不妨一
J34nB299_p0198c13║切數從此出，算沙河洛莫不因之故，有數珠手；無上
J34nB299_p0198c14║佛果從此圓滿故，有執果手；能破壞一切萬有故，有
J34nB299_p0198c15║持鉞手；能挽收一切流走故，有執鉤手；能以三觀摧
J34nB299_p0198c16║折魔怨故，有杵手；能莊嚴法身及一切殊勝莊嚴，求
J34nB299_p0198c17║必成就故，有寶縵手；其法尊勝無比，表表超出故；有
J34nB299_p0198c18║寶幢手；因中歡喜玅好，必至成果無疑故，有玅花手，
J34nB299_p0198c19║其法清淨澡雪故，有澡罐手；能縛一切流散故，有索
J34nB299_p0198c20║手；其法圓轉不窮，樞軸常中輥輥無礙故，有輪手；一
J34nB299_p0198c21║音說法，不屬文字，如云麻三斤、乾矢橛等故，有音螺
J34nB299_p0198c22║手；能以甘露灌諸眾生故，有缾手；能分事分理，廣說
J34nB299_p0198c23║五時之教故，有貝葉手。以上十六手，各秉慈威等法，
J34nB299_p0198c24║于一法中幻出各各八萬四千法門，如觀世音千手
J34nB299_p0198c25║無二，故豎目中亦具千眼無二，一首三首亦與千首
J34nB299_p0198c26║無二，皆于一字種中，一棒一喝，一語一默，流出無窮
J34nB299_p0198c27║三昧也。一面既爾，四面皆然，然後菩薩頂上湧出◇（喑𠾐）
J34nB299_p0198c28║字，廣開毘盧閣中華嚴法界，于法界中各出◇（吽）字◇
J34nB299_p0198c29║字，湧出世間出世間種種萬法，萬法皆有◇（唵）字，為金
J34nB299_p0198c30║剛堅固，不可破壞，此字種身手印中流出之旨也。次
J34nB299_p0199a01║則口中一句伽陀，字字可解，句句不可解，處處皆顯，
J34nB299_p0199a02║處處皆密，凡聖字中不妨挾帶，諸所祈求皆從祕密
J34nB299_p0199a03║一句禪語流出，五家宗旨，無量法門，百千玅義，靡所
J34nB299_p0199a04║不具，此持咒即禪即觀即密即顯之旨也。
J34nB299_p0199a05║
J34nB299_p0199a06║
J34nB299_p0199a07║
J34nB299_p0199a08║
J34nB299_p0199a09║
J34nB299_p0199a10║三峰藏和尚語錄卷第十五