J34nB300_p0229c01║朝宗禪師語錄卷第二
J34nB300_p0229c02║侍者　行導　編
J34nB300_p0229c03║上堂
J34nB300_p0229c04║大悲誕日解制，章弢方居士為祝嚴壽請上堂。云：「百
J34nB300_p0229c05║日禪期圓滿日，大悲示現受生時，就中一著無窮量，
J34nB300_p0229c06║用祝檀那壽算齊。諸大德！莫遲疑，二月山禽處處啼，
J34nB300_p0229c07║圓通門大啟，何事隔雲泥？腰包頂笠出門去，爭如撒
J34nB300_p0229c08║手便歸期？阿呵呵！也大奇，自繇自在，無絆無羈，四恩
J34nB300_p0229c09║總報，三有齊資，分明佛法無多子，不是飽參人不知。」
J34nB300_p0229c10║下座。
J34nB300_p0229c11║上堂。僧問：「西河火裏坐即不問，東山水上行意旨如
J34nB300_p0229c12║何？」師云：「烈焰堆中月嘗炤。」進云：「熏風自南來，殿閣生
J34nB300_p0229c13║微涼，又作麼生？」師云：「腳跟下七花八裂。」進云：「有句無
J34nB300_p0229c14║句，如藤倚樹時如何？」師豎拂，云：「也秖到得者裏。」進云：
J34nB300_p0229c15║「樹倒藤枯，句歸何處？」師放下拂子，僧云：「一狀領過。」師
J34nB300_p0229c16║云：「只如溈山呵呵大笑，意旨如何？」僧無語，師云：「自從
J34nB300_p0229c17║發焰寒爐後，信手拈來尾作頭。」問：「如何是心識不到
J34nB300_p0229c18║處？」師云：「逼塞虛空。」進云：「轉機不圓時如何？」師云：「橫抽
J34nB300_p0229c19║寶劍。」進云：「一口氣不來時如何？」師便打。問：「急浪灘頭
J34nB300_p0229c20║如何得過？」師云：「一直便走。」進云：「高峰頂上如何轉身？」
J34nB300_p0229c21║師云：「切莫住腳。」進云：「百尺竿頭如何進步？」師云：「速退，
J34nB300_p0229c22║速退。」進云：「恁麼則撒手懸崖去也。」師打，云：「全副交足。」
J34nB300_p0229c23║問：「千聖難明不了因，代代相傳古到今，如何是不了
J34nB300_p0229c24║因？」師云：「相傳底事作麼生？」進云：「不知傳箇甚麼？」進云：
J34nB300_p0229c25║「者便是不了因。」進云：「今日曹山重舉似，鐵樹花開別
J34nB300_p0229c26║是春。如何是鐵樹花開？」師云：「壺中日月長。」遂舉：「世尊
J34nB300_p0229c27║因文殊起法見、佛見，被世尊威神攝向二鐵圍山。白
J34nB300_p0229c28║雲端和尚云：『大眾！世尊當時無大人相，如今有向承
J34nB300_p0229c29║天者裏起法見、佛見，承天終不敢動著他。何謂如此？
J34nB300_p0229c30║但得雪消去，自然春到來。』五祖演和尚云：『白雲則具
J34nB300_p0230a01║大慈悲。』遂拍手，云：『曼殊室利、普賢大士不審今後更
J34nB300_p0230a02║敢也無？』自云：『一度被蛇傷，怕見斷井索。』」師云：「世尊、白
J34nB300_p0230a03║雲、五祖三大老將謂扶豎綱宗，要且未透末後句在。
J34nB300_p0230a04║曹山則不然，忽有向者裏起法見、佛見，每人分半院
J34nB300_p0230a05║與他。何謂如此？一掌不獨拍，兩掌鳴摑摑，同死亦同
J34nB300_p0230a06║生，還如虎戴角。」卓拄杖，下座。
J34nB300_p0230a07║上堂。僧問：「苦海無舟，如何得度？」師云：「不用回頭轉腦。」
J34nB300_p0230a08║問：「如天普蓋，嘗見日月光輝；似地普擎，萬古山河永
J34nB300_p0230a09║固。正當恁麼時，承誰恩力？」師云：「目前無一法，當處亦
J34nB300_p0230a10║無人。」進云：「宗乘一唱，三藏絕詮；祖令當行，十方坐斷。
J34nB300_p0230a11║報恩一句作麼生道？」師云：「一口吞盡。」進云：「臨濟三玄
J34nB300_p0230a12║驗作家，如何是體中玄？」師云：「萬象森羅宇宙寬。」進云：
J34nB300_p0230a13║「如何是句中玄？」師云：「雲陣輝輝急如電。」進云：「如何是
J34nB300_p0230a14║玄中玄？」師云：「佛祖髑髏一串穿。」乃云：「千差合轍，萬派
J34nB300_p0230a15║歸源，抹卻三玄門，瞎卻正法眼，一一從胸襟流出，自
J34nB300_p0230a16║然七縱八橫，東湧西沒。南湧北沒則且置，絕承當一
J34nB300_p0230a17║句作麼生？春風春雨急，春鳥鳴相催。」下座。
J34nB300_p0230a18║檀越請上堂。云：「一者祈福，二者薦亡，一椎兩當，舉世
J34nB300_p0230a19║無雙。既兩當，因甚卻無雙？下不厭地獄，上不欣天堂，
J34nB300_p0230a20║當陽突出露堂堂，鷓鴣啼處百花香。」喝一喝，遂舉：「《金
J34nB300_p0230a21║剛經》云：『若見諸相非相，即見如來。』」師云：「大小世尊抱
J34nB300_p0230a22║橋柱洗澡。曹山則不然，若見諸相非相，即見諸相。須
J34nB300_p0230a23║知要見如來則易，要見諸相則難。若人道得不難不
J34nB300_p0230a24║易句，一生參學事畢。」卓拄杖，下座。
J34nB300_p0230a25║開藏經，上堂。捧起經，云：「始自鹿野苑，終至跋提河，其
J34nB300_p0230a26║間大小頓漸、半滿偏圓，盡在者一毫頭上。所以道：『摩
J34nB300_p0230a27║尼珠，人不識，如來藏裏親收得。』」遂打開，云：「我今對眾
J34nB300_p0230a28║打開時，一會靈山難辨別。休辨別，一切數句非數句，
J34nB300_p0230a29║與吾靈覺何交涉？直須言外度迷情，破塵出經能事
J34nB300_p0230a30║畢。其或未然，一任長期短期、尋行數墨，尋到臨末梢
J34nB300_p0230b01║頭，依舊一卷是一卷、一帙是一帙。何故聻？五千餘卷
J34nB300_p0230b02║非文字，四十九年未曾說。」下座。
J34nB300_p0230b03║曹山開堂回靈石，尼僧請上堂。云：「分佛分祖，破二作
J34nB300_p0230b04║三；合水合泥，兼兩成一。如將蜜棗子換汝苦葫蘆，淘
J34nB300_p0230b05║汰諸人業根，待汝桶底子脫。豈謂實有此事？所以南
J34nB300_p0230b06║泉道：『黃梅五百僧俱是會佛法底，惟有盧行者一人
J34nB300_p0230b07║不會佛法，只會道。』且道：佛法與道是同？是別？若道是
J34nB300_p0230b08║別，為甚臨濟道：『真佛無形，真法無相，真道無體，三法
J34nB300_p0230b09║渾融，和合一處。』若道是同，為甚南泉道：『盧行者不會
J34nB300_p0230b10║佛法，只會道。』且淆訛在甚麼處？」良久，云：「師姑原是女
J34nB300_p0230b11║人做。」下座。
J34nB300_p0230b12║浴佛日，海口彌陀寺陞座，問答不錄。師云：「彌陀寺裏
J34nB300_p0230b13║釋迦誕生，僧俗堅請法座高陞，諸佛菩薩一齊稽首，
J34nB300_p0230b14║穢邦淨土一道均平，所以周行七步而四顧，指天指
J34nB300_p0230b15║地以稱尊。如來出世不為別事，虛空大地更無別人，
J34nB300_p0230b16║大眾識取鉤頭意，莫認定盤星。自古真金不博金，那
J34nB300_p0230b17║堪屈己以從人？即今便好猛提取，莫待須臾水潑身。」
J34nB300_p0230b18║下座。
J34nB300_p0230b19║靈祐請，師回退靈石，復過福州南禪寺，主僧請陞座。
J34nB300_p0230b20║師云：「此地去年離此日，今年此地此時來，此時此地
J34nB300_p0230b21║曾無異，何物其中得往回？所以肇法師道：『生死交謝，
J34nB300_p0230b22║寒暑迭遷，有物流轉，人之嘗情。余則謂之不然。』何故
J34nB300_p0230b23║聻？松直棘曲，鵠白鳥玄，四月黃梅雨滿田，叵耐時人
J34nB300_p0230b24║渾不薦，舉心動念隔天淵。」驀拈拄杖云：「隔天淵，拄杖
J34nB300_p0230b25║都來一串穿，吳地閩山千里遠，不移一步已周旋。且
J34nB300_p0230b26║轉身一句又作麼生？待天色晴，溪水退時，向諸人道
J34nB300_p0230b27║破。」卓拄杖，下座。
J34nB300_p0230b28║師過建寧府，百癡元菴主領眾請至蓮峰陞座。遂舉：
J34nB300_p0230b29║「應菴禪師住蔣山時，大慧禪師至菴。上堂，舉：『佛眼初
J34nB300_p0230b30║作無為軍化主，因道中著擷，有箇省處，歸舉似五祖
J34nB300_p0230c01║演。演令充知客，因夜坐撥火，忽然猛省。雖然如是，每
J34nB300_p0230c02║至入室，未能深入閫奧，從容請益五祖。祖云：「我為你
J34nB300_p0230c03║說箇喻子，正如一人牽一頭牛從窗櫺中過，頭角四
J34nB300_p0230c04║蹄都過了，只有尾巴過不得。」』菴云：『者箇說話多年在
J34nB300_p0230c05║肚皮裏，信知在今天下無人理會得，所以密之三寸。
J34nB300_p0230c06║苟非法叔老師到來，小姪此生無因拈出。敢問諸人：
J34nB300_p0230c07║既是大底過了，如何尾巴卻過不得？且道淆訛在甚
J34nB300_p0230c08║麼處？』」師云：「靈祐當年發悟之後亦患此病，窮究有年，
J34nB300_p0230c09║方能徹法源底。今日若非元公法姪堅請，亦未敢輕
J34nB300_p0230c10║舉似人，蓋為者箇說話邪解者多，不堪共語。今日略
J34nB300_p0230c11║舉數種，為諸人點破。有一種道：『既是大底過了，豈有
J34nB300_p0230c12║小底過不得？者不過是紅綿索子套人法兒。我今也
J34nB300_p0230c13║不管是頭、也不管是尾，只是千問千打、萬問萬打，只
J34nB300_p0230c14║管打將去，自然過得。』似則也似，是則未是。何故聻？只
J34nB300_p0230c15║恁麼強作主宰，一味打去，難定真偽，莫教開著口、動
J34nB300_p0230c16║著筆，便露出馬腳來。秪為尾巴不曾過得。未免古今
J34nB300_p0230c17║公案，有義路可以咬嚼者，只一箇本來人穿去便了。
J34nB300_p0230c18║莫無義路，如銀山鐵壁者便吞吐不下，只是再不敢
J34nB300_p0230c19║提起。即或強為註解，亦未免七零八碎，取笑識者。又
J34nB300_p0230c20║有一種道：『頭角四蹄都過了，只是自相不忘，家珍難
J34nB300_p0230c21║捨。但從前寶惜一時放下，自然淨裸裸、赤灑灑，便是
J34nB300_p0230c22║尾巴過處。』又有一種道：『頭角四蹄都過了，此是單明
J34nB300_p0230c23║本分事。靈雲見桃花、德山低頭歸方丈，亦是此意，未
J34nB300_p0230c24║有為人之句。所以玄沙道：「未徹巖頭道，未會末後句。」
J34nB300_p0230c25║但識得尾巴過不得，便是為人時把住放行底本據。』
J34nB300_p0230c26║端的父傳子、子傳孫，只恁麼實法傳將去，玷辱先宗。
J34nB300_p0230c27║又有一種道：『者箇說話與高峰「大徹底人本脫生死，
J34nB300_p0230c28║因甚命根不斷」話不同。高峰話是體上事，命根是要
J34nB300_p0230c29║斷底，者箇尾巴是不要過底，謂之尾大鐵櫺堅，以古
J34nB300_p0230c30║人末後一句始到牢關，把斷要津、不通凡聖為證，謂
J34nB300_p0231a01║之大法中末後句。』如斯等解，稱鄭、稱楊，豈不鈍置殺
J34nB300_p0231a02║人？胡不思大慧、應菴出世時，諸方說法者如麻似粟，
J34nB300_p0231a03║豈可全無見解？因甚應菴道：『在今天下無人理會得？』
J34nB300_p0231a04║須知不是者箇道理。然雖如是，既是大底過了，因甚
J34nB300_p0231a05║尾巴過不得？」便下座。
J34nB300_p0231a06║至寶光寺，請陞座。乃云：「地、水、火、風是金剛正體，生、老、
J34nB300_p0231a07║病、死乃大解脫門，所以諸佛、眾生同有一病。諸佛不
J34nB300_p0231a08║病，為伊惺惺；眾生若病，即非眾生。今日陳居士為祖
J34nB300_p0231a09║母謝氏有病，請靈祐舉揚般若，祈保身心清淨，永脫
J34nB300_p0231a10║病根。諸人須知，要脫病根，直須病此一病。若也病得，
J34nB300_p0231a11║則直下無有第二人、不起第二念，身病、心病立地冰
J34nB300_p0231a12║消，生死、涅槃俱為夢幻，便好山間林下長養聖胎，隨
J34nB300_p0231a13║緣消舊業，任運過時光。雖然，自了即得。若要踞寶華
J34nB300_p0231a14║王座闡揚佛祖向上宗猷，更須到靈祐爐鞴中煆過，
J34nB300_p0231a15║方堪保任全提。還知麼？全提一句絕思惟，合不成團
J34nB300_p0231a16║開不離，獨許眼親手辨者，電光影裏不停機。」下座。
J34nB300_p0231a17║到地藏院，請陞座。師云：「凡情聖見是生死路，聖凡情
J34nB300_p0231a18║盡是出生死路，如楔出楔，藥病相治，或時以病為藥、
J34nB300_p0231a19║或時以藥為病，雖是濟世良方，未離對待。所以，一大
J34nB300_p0231a20║歲教是弄猢猻圈子，五家宗旨是祭鬼神茶飯。且獨
J34nB300_p0231a21║脫一句作麼生？」卓拄杖，云：「不依倚一物，顯示本來人。」
J34nB300_p0231a22║下座。
J34nB300_p0231a23║住韶州曹溪南華禪寺語錄
J34nB300_p0231a24║崇禎辛巳年，師在金陵天隆寺，受南都護法集生余
J34nB300_p0231a25║中丞慶繩、葉廷尉二無、張勳卿、本省南韶蒼雲魏僉
J34nB300_p0231a26║憲、本府至鵠許司李，并本山耆舊智融、監院弘識等
J34nB300_p0231a27║請，於七月初二日入寺。到曹溪門。「萬派源流從此出，
J34nB300_p0231a28║萬派朝宗從此入。還有從不出入者麼？」良久，云：「不得
J34nB300_p0231a29║錯下註腳。」便入。
J34nB300_p0231a30║佛殿。拈香，云：「有佛然後有祖。金襴未付以前，若不是
J34nB300_p0231b01║者漢，爭得西天東土、四七二三傳到者裏？」遂拜。
J34nB300_p0231b02║六祖殿。拈香云：「有祖然後有佛，衣缽東來之後，若不
J34nB300_p0231b03║是者漢，爭得二枝五葉？道滿天下，報佛深恩。」遂拜。
J34nB300_p0231b04║方丈。「不肖見處與佛祖不別，所以一入門來，逢佛禮
J34nB300_p0231b05║佛、逢祖禮祖，然猶是向下提持兒孫邊事。即今據此
J34nB300_p0231b06║室、行此令，且道如何是向上提持祖佛為師一句？」卓
J34nB300_p0231b07║拄杖，云：「只憑者箇沒意智，煆盡下中上上人。」當日，大
J34nB300_p0231b08║眾請上堂。拈香祝聖罷，又拈香，云：「此一瓣香供養本
J34nB300_p0231b09║山堂上
J34nB300_p0231b10║六祖大師并直下三十四世孫現住天童堂上密雲
J34nB300_p0231b11║和尚，以酬法乳之恩。」就座，維那白椎竟，師云：「第一義
J34nB300_p0231b12║諦時時現前，驀然磕著不隔毫端，還有共相證據者
J34nB300_p0231b13║麼？」僧問：「曹溪西水似西天，衝破雲霄海嶽穿，今日天
J34nB300_p0231b14║隆來普潤，幾人能踏上頭關？」師云：「箇箇成佛作祖。」進
J34nB300_p0231b15║云：「恁麼則人人腳跟點地去也。」師云：「不得抄襲山僧
J34nB300_p0231b16║話。」進云：「謝師答話。」師云：「何得又謗山僧？」乃云：「諸佛諸
J34nB300_p0231b17║祖唯以一大事因緣故出現於世。據實論，此一大事
J34nB300_p0231b18║因緣不用開口、不用動念，直下一一天真、一一明玅，
J34nB300_p0231b19║秖貴直截契證，超越死生，不離見聞緣，超然登佛地。
J34nB300_p0231b20║所以，世尊於明星秖得一睹，六祖於《金剛經》直用一
J34nB300_p0231b21║聞。諸公若也得恁麼一回去，便堪傳佛心印，方為佛
J34nB300_p0231b22║祖嫡骨兒孫。所以，靈山會上世尊拈花、迦葉微笑，便
J34nB300_p0231b23║乃親傳世尊之印，謂之正法眼藏。西天四七、東土二
J34nB300_p0231b24║三，傳至第三十三世，本山六祖大師謂之吾有一物。
J34nB300_p0231b25║後得南嶽讓禪師道箇『喚作一物即不中』，便乃親傳
J34nB300_p0231b26║六祖之印。自讓為始，直下傳至三十五世，不肖孫通
J34nB300_p0231b27║忍於天童和尚『自肉食不盡』言下打破漆桶，親蒙印
J34nB300_p0231b28║授，潛心操履有年，方乃深契佛祖之道，方不媿為六
J34nB300_p0231b29║祖嫡孫，所以本山乃六祖說法之地。今日承南都諸
J34nB300_p0231b30║護法會合本省現任諸護法，命本山耆舊不遠三千
J34nB300_p0231c01║餘里迎不肖歸祖師之舊室、登祖師之舊堂、陞祖師
J34nB300_p0231c02║之舊座，舉揚祖師底現成舊公案，直令千年舊事頓
J34nB300_p0231c03║現目前，曹溪一會儼然未散。試問諸人：既是現成舊
J34nB300_p0231c04║公案，又用舉作甚麼？迴機同本得，一舉一回新。」復舉：
J34nB300_p0231c05║「六祖傳衣缽之後，隱於四會獵中十五年。一日，忽念
J34nB300_p0231c06║說法時至，遂至廣州法性寺。暮夜，風颺剎旛，聞二僧
J34nB300_p0231c07║對論，一曰旛動、一曰風動，往復不已。祖曰：『不是風動、
J34nB300_p0231c08║不是旛動，仁者心動。』一眾竦然。」師云：「二僧平地起干
J34nB300_p0231c09║戈，一得一失；六祖按牛頭喫艸，雙放雙收。簡點將來，
J34nB300_p0231c10║總欠一著在。」豎拂子，召大眾，云：「還見麼？只者本來真
J34nB300_p0231c11║面目，風旛心動絕安排。」維那白椎，云：「諦觀法王法，法
J34nB300_p0231c12║王法如是。」下座。
J34nB300_p0231c13║六祖涅槃日，上堂。僧問：「法雷已震，選佛場開，不昧宗
J34nB300_p0231c14║乘，請師直指。」師云：「試道看。」僧一喝，師云：「曲了也。」進云：
J34nB300_p0231c15║「不是倩來底。」師云：「話頭也不識。」僧提起坐具，云：「摩竭
J34nB300_p0231c16║提國親行此令去也。」師云：「且緩緩。」問：「人人道六祖八
J34nB300_p0231c17║月初三日涅槃，某甲道八月初三日住世，請和尚道
J34nB300_p0231c18║一句。」師云：「離卻兩頭。」進云：「中間作麼生？」師打，云：「是阿
J34nB300_p0231c19║誰？」問：「靈山親囑老頭陀，續燄聯芳也不多，四七二三
J34nB300_p0231c20║傳到此，五家一脈意如何？」師云：「只在者裏。」進云：「恁麼
J34nB300_p0231c21║則撐天拄地無人識，逼塞虛空古至今。」師云：「著急作
J34nB300_p0231c22║麼？」僧作咳嗽聲，師云：「情知你弄精魂。」僧拂坐具，歸眾。
J34nB300_p0231c23║問：「身前身後即不問，當下一句事如何？」師云：「一刀兩
J34nB300_p0231c24║段。」進云：「如何是轉身一路？」師云：「切莫亂走。」問：「盧祖涅
J34nB300_p0231c25║槃日，吾師陞座時，水雲千匝繞，渴仰一言施。」師云：「水
J34nB300_p0231c26║雲千匝繞。」進云：「一句親拈出，阿誰不沾恩？」師云：「試道
J34nB300_p0231c27║看。」僧便喝，師便打。進云：「棒喝交馳即不無，端的一句
J34nB300_p0231c28║請師道。」師又打，云：「難道不端的？」進云：「恁麼則禮拜和
J34nB300_p0231c29║尚去也。」師云：「切莫承虛接響。」僧一喝，歸眾。師乃云：「三
J34nB300_p0231c30║更傳法來，衣缽留時已破；三更涅槃去，全身散處還
J34nB300_p0232a01║留。破無所破，片片露祖師面孔；留無所留，年年逢入
J34nB300_p0232a02║滅時辰。大眾！且道祖師還曾入滅也無？若道入滅，因
J34nB300_p0232a03║甚千人萬人來朝拜箇甚麼？若道不入滅，因甚箇箇
J34nB300_p0232a04║都道是祖師底忌日？本無出沒本來身，超生脫死憑
J34nB300_p0232a05║斯旨，雖然示現有去來，究竟何曾離者裏？大眾！莫是
J34nB300_p0232a06║象山鼻下、缽孟峰前是者裏麼？者是一塊頑土，有甚
J34nB300_p0232a07║麼交涉？莫是全身布漆、錦繡莊嚴是者裏麼？者是箇
J34nB300_p0232a08║臭皮囊，有甚麼交涉？既俱不是，且作麼生是不曾離
J34nB300_p0232a09║底意？」良久，云：「梧桐葉落子方老，丹桂香飄蕊正鮮。」卓
J34nB300_p0232a10║拄杖，下座。
J34nB300_p0232a11║曾行腕等語上堂。僧問：「不問有無良久，然道正下知
J34nB300_p0232a12║歸。今日和尚說法，還有知恩者無？」師云：「汝未知歸在。」
J34nB300_p0232a13║進云：「只如何難道此人見何道理便踴躍而去？意作
J34nB300_p0232a14║麼生？」師云：「蝦跳不出斗。」進云：「世尊道：『如世良馬見鞭
J34nB300_p0232a15║影而行。』還是直指語？是因病語？」師云：「也是壓良為賤。」
J34nB300_p0232a16║僧舉坐具云：「還出得者箇麼？」師云：「試斷看。」僧一喝，師
J34nB300_p0232a17║云：「同坑無異土。」乃云：「魔佛之分毫忽間，反邪歸正有
J34nB300_p0232a18║何難？剎那滅卻阿鼻業，不動纖塵透祖關。今日蓋為
J34nB300_p0232a19║曾行勝等各為生死事大，發心修行，未聞正法，誤受
J34nB300_p0232a20║邪師指授，妄說未來禍福，師資相傳，謂之末後一著，
J34nB300_p0232a21║心中疑信相半，特入曹溪請質。山僧向渠道：此是惑
J34nB300_p0232a22║人之術，不可聽信。直饒真具五通，總非修行正路。須
J34nB300_p0232a23║知古人道：『自從踏著曹溪路，了知生死不相干。』還知
J34nB300_p0232a24║曹溪路麼？便是達磨西來直指人心、見性成佛底一
J34nB300_p0232a25║著子。秪為人人生死事大，世人秖知呱地一聲時謂
J34nB300_p0232a26║之生，不知未生前底面目便是生大；秖知一口氣不
J34nB300_p0232a27║來謂之死，不知死後底安身立命處便是死大。須直
J34nB300_p0232a28║下見明自性，即造無生無死之域。蓋為自性本無生
J34nB300_p0232a29║死，只此便謂之末後一著。若捨此別有，盡是魔說。行
J34nB300_p0232a30║勝等聞之，悲喜交集，踴躍懺悔，至心皈依，特請山僧
J34nB300_p0232b01║開示成佛作祖之正路，證明反邪歸正之原因。大眾！
J34nB300_p0232b02║汝當至心懺悔，達罪性空。罪性既空，自性三寶一時
J34nB300_p0232b03║發現。我今為汝等開示自性三皈法門，令汝直下便
J34nB300_p0232b04║了。」詞繁不錄。復如式授三自皈法，下座。
J34nB300_p0232b05║開爐，結制，上堂。僧問：「選佛場開，大眾雲集，朕兆未分
J34nB300_p0232b06║前，還許學人下筆也無？」師云：「許。」僧進語，師云：「鷂子過
J34nB300_p0232b07║新羅。」問：「祖道重開則不問，正法眼藏請師示現。」師云：
J34nB300_p0232b08║「眉毛下。」進云：「恁麼則靈山一會，今日儼然。」師云：「何必
J34nB300_p0232b09║靈山？」僧擬議，師便喝，乃云：「把住繩頭，結百千萬億為
J34nB300_p0232b10║一綱；大開爐鞴，鎔缾盤釵釧為一金。密密綿綿，古往
J34nB300_p0232b11║今來無可擬；堂堂赫赫，上天下地莫能儔。直得千聖
J34nB300_p0232b12║躋攀無路，萬靈景仰無門，魔外潛蹤，狐狼絕蹟。且道
J34nB300_p0232b13║具甚麼神通得恁麼自在？衲被蒙頭萬事休，此時山
J34nB300_p0232b14║僧都不會。」下座。
J34nB300_p0232b15║上堂。僧問：「西水堂前拈祖令，曹溪佛法再來新。如何
J34nB300_p0232b16║是曹溪佛法？」師云：「東廊也喫者口水，西廊也喫者口
J34nB300_p0232b17║水。」進云：「恁麼則嘗然如是也。」師云：「那裏得者消息來？」
J34nB300_p0232b18║進云：「從淨意中得來。」師笑云：「露出馬腳。」問：「聖凡同聚，
J34nB300_p0232b19║大智爐開。如何是祖師心印？」師拈起拄杖。進云：「恁麼
J34nB300_p0232b20║則坐斷千差去也。」師云：「如何是坐斷千差底意？」進云：
J34nB300_p0232b21║「一句了然超百億。」師便打，乃云：「以有下劣，寶几珍御；
J34nB300_p0232b22║以有驚異，狸奴白牯。佛祖出世，從無一法與人，只教
J34nB300_p0232b23║人除去從前惡知惡見，便是灑灑落落底漢。所以經
J34nB300_p0232b24║中道：『二十年來，嘗令除諸法戲論之糞。』還知糞麼？便
J34nB300_p0232b25║自不能直下自信，生下劣見，生生掘箇凡夫坑，一坐
J34nB300_p0232b26║坐住，便視佛祖之道如登天之難，此乃下劣之糞。又
J34nB300_p0232b27║有鹵莽擔當，探頭太過，生驚異之見，十二時中不得
J34nB300_p0232b28║平帖，覓佛、覓祖、覓禪、覓道、覓機鋒轉語，坐在所知境
J34nB300_p0232b29║界，此乃驚異之糞。從上先聖見下劣者，現寶几珍御，
J34nB300_p0232b30║使你自知尊貴，亦非實法；見驚異者，現狸奴白牯，使
J34nB300_p0232c01║你太平無事，亦非實法。若透得箇無實法，則馳求之
J34nB300_p0232c02║心自歇，戲論之糞亦除，更有甚麼事？」遂舉：「六祖在黃
J34nB300_p0232c03║梅時，五祖將傳衣缽令眾作偈，神秀書偈於壁，六祖
J34nB300_p0232c04║云：『未見本性在。』亦倩人書偈，一眾無不驚怪。五祖見
J34nB300_p0232c05║之，恐人損害，遂以鞋擦偈云：『亦未見性在。』」師云：「六祖
J34nB300_p0232c06║雖則據令而行，大似法身理障，幸得五祖一擦，鎔盡
J34nB300_p0232c07║規模，果見後代兒孫光明烜赫，今日不免更為從頭
J34nB300_p0232c08║註破，免見淆訛。還知六祖麼？因見神秀有下劣之偈，
J34nB300_p0232c09║乃云：『未見本性在。』便偈述寶几珍御之尊貴，其實於
J34nB300_p0232c10║六祖分上沒交涉。還知五祖麼？因見眾人有驚怪之
J34nB300_p0232c11║心，乃云：『亦未見性在。』便擦出狸奴白牯之癡憨，其實
J34nB300_p0232c12║於六祖分上亦沒交涉。然只如六祖道：五祖恐人損
J34nB300_p0232c13║害。遂以鞋擦偈，往往相傳以來，只作五祖瞞眾人會。
J34nB300_p0232c14║若恁麼，只成世諦，不見五祖用處。還知端的麼？全提
J34nB300_p0232c15║正令處，隨類現身時。既全提正令，隨類現身，便道五
J34nB300_p0232c16║祖瞞眾人，有甚麼不是處？」下座。
J34nB300_p0232c17║上堂。僧問：「四大不分萬象主，色遷寒暑有凋零。如何
J34nB300_p0232c18║是不避寒暑底意？」師云：「樹蠻不落葉。」進云：「今日是冬
J34nB300_p0232c19║至。」師云：「若作冬至會，入地獄如箭射。」進云：「和尚又作
J34nB300_p0232c20║麼生？」師云：「天蠻不下雪。」進云：「恁麼則寒時寒殺闍黎、
J34nB300_p0232c21║熱時熱殺闍黎。」師云：「未是腳跟下事在。」進云：「和尚又
J34nB300_p0232c22║生頭角。」師乃笑。問：「大開紅爐，烹佛烹祖；建立法幢，摧
J34nB300_p0232c23║邪顯正。爐鞴法幢則不問，如何是邪？是正？」師展兩手。
J34nB300_p0232c24║進云：「坐斷邪正去在。」師云：「見甚麼道理便恁麼道？」僧
J34nB300_p0232c25║便喝，師便打。問：「寒來暑往即不問，如何是今日秋收
J34nB300_p0232c26║冬藏底意？」師云：「一九二九，相喚不出手。」進云：「身非我
J34nB300_p0232c27║有，為甚麼認著者裏藏身？」師打，云：「誰教你者裏藏身？」
J34nB300_p0232c28║進云：「如來法眼通天徹地，為甚麼者裏不藏身？」師又
J34nB300_p0232c29║打，云：「誰教你者裏不藏身？」進云：「人人與佛齊肩，和尚
J34nB300_p0232c30║今日上堂有何法說？」師又打，云：「且道是藏身？是不藏
J34nB300_p0233a01║身？」問：「身前身後、變驢變馬則不問，未開口時請和尚
J34nB300_p0233a02║道一句。」師云：「問者畜生作麼？」進云：「風吹不響鈴兒艸，
J34nB300_p0233a03║雨打無聲鼓子花。」師云：「那裏得者消息來？」僧一喝，師
J34nB300_p0233a04║云：「你試道看。」僧擬開口，師擉退，乃云：「藏身處沒蹤蹟，
J34nB300_p0233a05║風吹不響鈴兒艸；沒蹤蹟處莫藏身，雨打無聲鼓子
J34nB300_p0233a06║花。若向者裏會得，朕兆未分早已全彰文彩，全彰文
J34nB300_p0233a07║彩依然朕兆未分。所以，枯幹重榮，未是衲僧境界；冰
J34nB300_p0233a08║河發燄，灼然歷祖家風。一等是箇時節，為甚有得？有
J34nB300_p0233a09║不得？雪粉易分光燦燦，墨煤難辨黑漫漫。」下座。
J34nB300_p0233a10║臘八，上堂。僧問：「欲求無上菩提，當受三皈大戒。無上
J34nB300_p0233a11║菩提則不問，如何是三皈大戒？」師豎拄杖，云：「喚作拄
J34nB300_p0233a12║杖則觸，不喚作拄杖則背。」進云：「即此一舉，是戒體邪？
J34nB300_p0233a13║是戒相邪？」師便打，僧禮拜。師云：「眾生受佛戒，即入諸
J34nB300_p0233a14║佛位，位同大覺已，真是諸佛子。」進云：「謝師指示。」師云：
J34nB300_p0233a15║「三十年後不得道辜負闍黎。」問：「父母非我親，誰是最
J34nB300_p0233a16║親者？」師云：「誰是最親者？」進云：「諸佛非我道，誰是最道
J34nB300_p0233a17║者？」師云：「盡情道了也。」進云：「恁麼則燈燈續燄，祖祖相
J34nB300_p0233a18║傳去。」師云：「仗不得別人。」問：「曹溪意旨甚麼人得？」師云：
J34nB300_p0233a19║「就是你得。」進云：「和尚還有麼？」師打云：「原諒你承當不
J34nB300_p0233a20║得。」問：「如何是寶林門外客？」師云：「從來不出門。」進云：「如
J34nB300_p0233a21║何是寶林門內人？」師云：「且向外邊走。」進云：「如何奪人
J34nB300_p0233a22║不奪境？」師云：拄杖子。進云：「如何奪境不奪人？」師云：「闍
J34nB300_p0233a23║黎薦取。」進云：「如何人境兩俱奪？」師便打。進云：「如何是
J34nB300_p0233a24║人境俱不奪？」師卓拄杖云：「會麼？」問：「七處徵心，八還辨
J34nB300_p0233a25║見，如何就見？」師云：「直饒就見，也落第二。」進云：「如何要
J34nB300_p0233a26║見？」師打云：「就見尚不堪，何況要見？」問：「臨濟宗旨則不
J34nB300_p0233a27║問，曹洞五位事如何？」師云：「他家自有兒孫在。」僧舉：五
J34nB300_p0233a28║位逐一問畢，師俱不答。僧禮拜云：「謝師答話。」師云：「不
J34nB300_p0233a29║是不荅，恐辜負自己。」乃云：「始覺合本，頭上安頭，一念
J34nB300_p0233a30║回機，落七落八。雪山六載，無計可施，夜半睹星，將錯
J34nB300_p0233b01║就錯。縱使道一切眾生皆證圓覺，未免猶有生佛之
J34nB300_p0233b02║名，何況更云：『奇哉眾生具有如來智慧德相，皆因妄
J34nB300_p0233b03║想執著而不證得。』豈不無事生事，誣陷平人？曹溪當
J34nB300_p0233b04║時若見他恁麼道，但以手掩面，劈開云：『貓！』管教者老
J34nB300_p0233b05║子夾背汗流，慚惶無地，爭奈罕遇其人，直得祖禰不
J34nB300_p0233b06║了，殃及兒孫去也。」驀拈拄杖云：「還見明星麼？錯！錯！」下
J34nB300_p0233b07║座。
J34nB300_p0233b08║元旦，上堂。僧問：「明教新年頭有佛法，鏡清新年頭無
J34nB300_p0233b09║佛法，和尚今日如何？」師豎拂子，云：「兩箇漢一時縛在
J34nB300_p0233b10║者裏了也。」進云：「某甲不然。」師放下拂子，云：「總換山僧
J34nB300_p0233b11║機不得。」進云：「三箇無孔鐵錘。」師云：「忽有人問你新年
J34nB300_p0233b12║頭佛法，你作麼生？」僧豎拳便行，師云：「情知你只得者
J34nB300_p0233b13║些伎倆。」師云：「從過去看，今日增卻一歲；從未來看，今
J34nB300_p0233b14║日減卻一歲。若道增也，增到盡未來際亦增無了日；
J34nB300_p0233b15║若論減也，減到盡未來際亦減無了日。正當今日今
J34nB300_p0233b16║時，前不屬過去，作麼生增？後不屬未來，作麼生減？無
J34nB300_p0233b17║減無增，前後際斷，則當人全體現前，廓周沙界，觸處
J34nB300_p0233b18║無間，舉目了然，博帶峨冠，主賓拜賀，村歌社舞，盃酒
J34nB300_p0233b19║歡呼，盡是自家境界。到者裏還有轉身處麼？當陽證
J34nB300_p0233b20║取如如佛，始信今年勝舊年。」下座。
J34nB300_p0233b21║解制，上堂。僧問：「有佛處不得住，無佛處急走過，去住
J34nB300_p0233b22║請師道一句。」師展兩手。進云：「住則全體獨露，去也法
J34nB300_p0233b23║令當行。」師云：「中間突出真難辨。」進云：「恁麼則去住依
J34nB300_p0233b24║然。」師云：「末後一句如何？」進云：「不向師道。」師云：「亂道。」乃
J34nB300_p0233b25║云：「未有長行而不住，結制安禪無處所；未有長住而
J34nB300_p0233b26║不行，芒鞋拄杖沒途程。便恁麼去，見山不是山，見水
J34nB300_p0233b27║不是水，有佛處不得住；不恁麼去，見山依舊是山，見
J34nB300_p0233b28║水依舊是水，無佛處急走過。直饒兩頭不著，中間撒
J34nB300_p0233b29║開，獨步獨行，灑灑落落，也未是衲僧行腳事在。且如
J34nB300_p0233b30║何是行腳事？腳跟下好與三十棒。」下座。
J34nB300_p0233c01║上堂。云：「棒頭取證，認影迷頭；喝下轉身，偷光鑿壁。直
J34nB300_p0233c02║得豁開戶牖，大坐當軒，遍界絕毫釐，通身無影像，灑
J34nB300_p0233c03║灑落落，獨步獨行，猶是百尺竿頭底事，未免坐殺闍
J34nB300_p0233c04║黎。縱饒更進一步，橫按莫邪，斬斷一切，不立窠臼，殺
J34nB300_p0233c05║活臨時，若不知有向上事，亦未免走殺闍黎。所以古
J34nB300_p0233c06║人道：『昨夜雨滂烹，打倒葡萄棚。知事普請，行者人力，
J34nB300_p0233c07║拄底拄，撐底撐，撐撐拄拄到天明，依舊可憐生。』若向
J34nB300_p0233c08║者裏透得，方知打倒、撐起俱為夢事。雖然，若一向作
J34nB300_p0233c09║夢事會，猶未免墮在平嘗，只得太平無事之見，爭透
J34nB300_p0233c10║得向上人行履處？還有透得者麼？三邊一箭收功後，
J34nB300_p0233c11║四海何愁不太平？」遂舉：「乾峰上堂云：『舉一不得舉二，
J34nB300_p0233c12║放過一著落在第二。』雲門出眾云：『昨日有人從天台
J34nB300_p0233c13║來，卻往徑山去。』峰云：『典座來日不得普請。』便下座。」師
J34nB300_p0233c14║云：「大小乾峰，龍頭蛇尾，若真箇不放過，何處有雲門
J34nB300_p0233c15║也？然雖如是，只如乾峰道：『典座來日不得普請。』且道：
J34nB300_p0233c16║是放過？是不放過？但看兩箇惺惺處，覿面還他懵懂
J34nB300_p0233c17║時。」下座。
J34nB300_p0233c18║浴佛日，上堂。舉：「徑山大慧禪師上堂云：『毘藍園裏不
J34nB300_p0233c19║曾生，雙林樹下何曾滅？不生不滅見瞿曇，眼中又是
J34nB300_p0233c20║重添屑。』」師云：「徑山老人雖然把斷要津，大似只見錐
J34nB300_p0233c21║頭利。曹溪則不然，毘藍園裏不生生，雙林樹下不滅
J34nB300_p0233c22║滅，生生滅滅見瞿曇，分明惡水當頭潑。眼既無屑，又
J34nB300_p0233c23║用水潑作麼？若是接物利生，打頭也少者一杓不得。」
J34nB300_p0233c24║乃顧左右，喝一喝，云：「你諸人因甚一箇箇水漉漉地？」
J34nB300_p0233c25║下座。
J34nB300_p0233c26║六祖涅槃曾上堂。師云：「本來清淨，湛若虛空。情與無
J34nB300_p0233c27║情，不一不異。大悲願力，方便利機。機感而生，示現有
J34nB300_p0233c28║餘。機緣既盡，示現無餘。不過應物假名，出處異號。所
J34nB300_p0233c29║以，六祖大師化緣事畢，不住生死；全身現在，不住涅
J34nB300_p0233c30║槃。且安身立命一句作麼生道？良久，云：獨露堂堂絕
J34nB300_p0234a01║有無，自利利他何窮極？」下座。
J34nB300_p0234a02║正涅槃日，上堂。師舉：「六祖將入滅，眾問云：『師從此去，
J34nB300_p0234a03║早晚可回？』祖云：『葉落歸根，來時無口。』後法雲秀禪師
J34nB300_p0234a04║云：『非但來時無口，去時亦無鼻孔。』」師云：「不是無口，只
J34nB300_p0234a05║是不來；不是無鼻，只是不去。試看入滅底祖師、現前
J34nB300_p0234a06║底大眾，各各有口有鼻，有甚麼去來在那裏？諸人要
J34nB300_p0234a07║參涅槃堂裏禪，直得恁麼始得。」下座。
J34nB300_p0234a08║開爐，上堂。僧問：「此是選佛場，當軒開爐鞴，點鐵成金
J34nB300_p0234a09║一句，請師舉揚。」師云：「直下薦取。」進云：「還有不受功勳
J34nB300_p0234a10║造化者麼？」師云：「你猶未薦在。」進云：「學人自肯去也。」師
J34nB300_p0234a11║云：「迷頭認影。」乃云：「盡大地是箇火爐面門，無位真人
J34nB300_p0234a12║是一團火燄，一切根身器界、去來生死、聖凡名號、佛
J34nB300_p0234a13║祖魔外，攖之無不燎盡，惟此一著靈然獨透，觸處圓
J34nB300_p0234a14║成，扣著便應亦無應跡，撥著便轉亦無轉處。所以道：
J34nB300_p0234a15║『火燄為三世諸佛說法，三世諸佛立地聽。』汝等諸人
J34nB300_p0234a16║立地許久，且道：還聞火燄說法也無？」良久，云：「切忌燒
J34nB300_p0234a17║著眉毛。」下座。
J34nB300_p0234a18║天童老和尚誕日，聞訃音，舉哀，上堂。僧問：「建法幢，立
J34nB300_p0234a19║宗旨，為祖佛師，海內無二。秖如天童老人末後一段，
J34nB300_p0234a20║是有？是無？」師云：「卻得闍黎共證明。」進云：「正法眼藏未
J34nB300_p0234a21║審甚麼人得？」師云：「山僧不得。」進云：「為甚麼不得？」師云：
J34nB300_p0234a22║「設得，向甚麼處著？」進云：「爭奈千峰勢到嶽邊止，萬派
J34nB300_p0234a23║聲歸海上消。」師云：「你又作麼生？」僧一喝，師便打。問：「天
J34nB300_p0234a24║童和尚遷化，未審向甚麼處去？」師云：「做驢做馬去。」進
J34nB300_p0234a25║云：「甚麼人境界？」師云：「切忌道著。」問：「世尊雪山睹星悟
J34nB300_p0234a26║道，悟箇甚麼？」師云：「待涅槃時向你道。」進云：「悟後還有
J34nB300_p0234a27║用心處也無？」師云：「袈裟付與迦葉尊者了也。」乃云：「無
J34nB300_p0234a28║常生死法，與我不相干，若能如是見，不用哭蒼天。哭
J34nB300_p0234a29║既不可得，若笑也徒然，要知哭笑意，普請到真前。」下
J34nB300_p0234a30║座。至真前，指云：「今日適值誕辰，作齋即為祭奠。」乃哀
J34nB300_p0234b01║哀大哭，云：「且道哭箇甚麼？哭者老和尚前日不死卻
J34nB300_p0234b02║死。」復呵呵大笑，云：「且道笑箇甚麼？笑者老和尚今日
J34nB300_p0234b03║不生卻生。死不死，生不生，箇中消息許誰▆？唯有曹
J34nB300_p0234b04║溪忤逆子，慣向毒蛇頭上行。」乃復指真，云：「先師一生
J34nB300_p0234b05║壁立千仞，不帶纖毫，處處截斷眾流、提持本分，每每
J34nB300_p0234b06║斷章取義、換人眼睛，所謂面門、鼻孔、耳朵、眼睛、腳跟、
J34nB300_p0234b07║頭腦，若口、若手、若身、若人，已於七月初七日一時掃
J34nB300_p0234b08║蹤絕蹟，收歸大寂滅海自受用去也。唯有一味打到
J34nB300_p0234b09║底底一條白棒卻落在不肖徒手裏，而今不免信手
J34nB300_p0234b10║拈來，向起死回生、順逆齊舉處更為忤逆一上。」插香，
J34nB300_p0234b11║云：「伏望老和尚於常寂光中慈悲攝受。」復舉哀。
J34nB300_p0234b12║上堂。師云：「參禪學道，圖出生死；要出生死，須知生死
J34nB300_p0234b13║之因。毘舍浮佛云：『假借四大以為身，心本無生因境
J34nB300_p0234b14║有。』清淨謂之佛境，濁鬧謂之魔境，二境現前則生死
J34nB300_p0234b15║心起。要得出離，須是二境一齊入得，無有分毫羈絆
J34nB300_p0234b16║始得。若入得清淨，入不得濁鬧；入得濁鬧，入不得清
J34nB300_p0234b17║淨。行解未圓，總為纏擾。殊不知境緣無好醜，好醜起
J34nB300_p0234b18║於心。魔佛二境不自外來，皆自心分別而有。但透得
J34nB300_p0234b19║金剛眼睛，自然魔佛俱盡。方知古人道：『函蓋乾坤句，
J34nB300_p0234b20║截斷眾流句，隨波逐浪句，一句具三句。』甚是奇特。」遂
J34nB300_p0234b21║舉：「僧問雲門：『如何是透法身句？』門云：『北斗裏藏身。』玉
J34nB300_p0234b22║澗林禪師頌云：『北斗藏身為舉揚，法身從此露堂堂。
J34nB300_p0234b23║雲門賺殺他家子，直至如今漫度量。』五祖戒禪師見
J34nB300_p0234b24║之，問林作偈之意，林舉目視之，戒云：『若果如是，雲門
J34nB300_p0234b25║不值一錢，公亦當失兩目。』果如其讖。五祖戒自頌云：
J34nB300_p0234b26║『雲門透法身，劃斷釋迦音。文殊休惆悵，普賢漫沉吟。』
J34nB300_p0234b27║而戒暮年亦失一目。且道只此二頌，甚麼處是林公
J34nB300_p0234b28║失兩目處？甚麼處是戒公失一日處？若簡點得明白
J34nB300_p0234b29║灼然，兩箇人秖得一隻眼。惟五祖演禪師頌云：『何事
J34nB300_p0234b30║文星與酒星？一時分付與先生。高吟大醉三千首，留
J34nB300_p0234c01║與人間伴月明。』真可謂雙眼圓明，得大自在。曹溪亦
J34nB300_p0234c02║有一頌：截斷眾流魔作佛，隨波逐浪佛成魔。當陽有
J34nB300_p0234c03║準超魔佛，不動纖毫奏凱歌。」卓拄杖，下座。
J34nB300_p0234c04║上堂。僧問：「正中來，無中有路出塵埃。出塵埃即不問，
J34nB300_p0234c05║如何是斷舌才？」師云：「我與洞山有甚麼讎？」問：「如何是
J34nB300_p0234c06║泥牛露出黃金角？」師豎起拂子。進云：「如何是木馬拋
J34nB300_p0234c07║開白玉蹄？」師便打。進云：「為甚麼截斷眾途無住處？」師
J34nB300_p0234c08║直視云：「會麼？」進云：「便恁麼搖頭擺尾去也。」師云：「猶欠
J34nB300_p0234c09║三十棒。」乃云：「正中無路，死水難藏，覿面當機，貴須出
J34nB300_p0234c10║脫。所以適來山僧向渠道：我與洞山有甚麼讎？正所
J34nB300_p0234c11║謂出語直教燒不著。三聖道：『逢人則不出，出則便為
J34nB300_p0234c12║人。』興化道：『逢人則出，出則不為人』。各各俱有不犯忌
J34nB300_p0234c13║諱底出身路，自非卸卻項下枷鎖底人，焉知有恁麼
J34nB300_p0234c14║事？」遂舉：「徑山大慧禪師法語云：『上士聞道，如印印空；
J34nB300_p0234c15║中士聞道，如印印水；下士聞道，如印印泥。此印與空、
J34nB300_p0234c16║水、泥無差別，因上、中、下之士故有差別耳。如今欲徑
J34nB300_p0234c17║入此道，和印子擊碎，然後來與妙喜相見。』」師云：「曹溪
J34nB300_p0234c18║則不然，第一句薦得，如印印空；第二句薦得，如印印
J34nB300_p0234c19║水；第三句薦得，如印印泥。此薦得底人無差別，因空、
J34nB300_p0234c20║水、泥之句故有差別耳。如今欲徑入此道，和薦得底
J34nB300_p0234c21║人掃蹤絕蹟，然後來與曹溪相見。徑山恁麼，曹溪不
J34nB300_p0234c22║恁麼；徑山不恁麼，曹溪卻恁麼。且道是成褫邪？是不
J34nB300_p0234c23║成褫邪？若道成褫，爭奈君向瀟湘我向秦；若道不成
J34nB300_p0234c24║褫，爭奈秋水共長天一色。還知落處麼？」卓拄杖云：「選
J34nB300_p0234c25║佛若無如是眼，兒孫遍地亦徒然。」下座。
J34nB300_p0234c26║沈制臺請上堂。拈香祝聖罷，就座。白椎竟，問荅畢，師
J34nB300_p0234c27║云：「假借四大為身，箇中畢竟無我，但能一念解脫，管
J34nB300_p0234c28║教法法全彰，萬物皆備，三界獨尊，劍樹刀山化為烏
J34nB300_p0234c29║有，幢幡寶蓋起自何來？所以道：『我若上刀山，刀山自
J34nB300_p0234c30║摧折；我若下火湯，火湯自消滅。』坐斷罪福路頭，自然
J34nB300_p0235a01║直下超越。今日蓋謂沈大司馬奏凱之際，忽興同體
J34nB300_p0235a02║之悲，差官齎貲入山禮懺設齋，命山僧陞座說無生
J34nB300_p0235a03║法，以薦陣亡將士某某等眾。須知法雨一施，直達幽
J34nB300_p0235a04║冥；法音一聞，即超極樂。奮剿寇雄心，披忍辱鎧而魔
J34nB300_p0235a05║軍頓破；轉封侯妄念，操智慧刀而佛道立成。然雖如
J34nB300_p0235a06║是，猶是大司馬下憫群情底意。且上祝皇恩一句又
J34nB300_p0235a07║作麼生？八方霑霂無為化，四海謠歌賀太平。」下座。
J34nB300_p0235a08║師過南雄蓮社菴，恒明院主同眾居士請陞座。問答
J34nB300_p0235a09║畢，師乃云：「覿體絕思量，玄機獨透；當陽離問答，至理
J34nB300_p0235a10║洞明。所以六祖道：『不思善，不思惡，正與麼時，那箇是
J34nB300_p0235a11║你本來面目？』又道：『與汝說者即非密也，汝若返炤，密
J34nB300_p0235a12║在汝邊。』諸人若能直下返炤，則語言道斷、心行處滅，
J34nB300_p0235a13║不越步而廓周沙界、不動念而遍滿十虛，所以道：處
J34nB300_p0235a14║處真，處處真，塵塵盡是本來人。但有言說，都無實義，
J34nB300_p0235a15║所以道：真實說時聲不現。凡所有相皆是虛妄，所以
J34nB300_p0235a16║道：正體堂堂沒卻身。恁麼透得，便是超生脫死、見性
J34nB300_p0235a17║成佛底時節；縱使未透，亦須絕卻思善思惡底心、塞
J34nB300_p0235a18║卻問難問易底口，便恁麼行去，自然一笑知歸。若一
J34nB300_p0235a19║涉思惟、一問途路，便無難生難，錯過多矣。譬如度大
J34nB300_p0235a20║庾嶺者，要度便行，不可問人南北兩京，誰不驚誇嶮
J34nB300_p0235a21║峻？聞之令人卻步。試問諸人：到嶺者還嶮峻也無？山
J34nB300_p0235a22║僧更有一偈復為諸人道破：庾嶺聞之南北驚，不思
J34nB300_p0235a23║善惡最崢嶸，我來到此忽然笑，海內如何享大名？」下
J34nB300_p0235a24║座。
J34nB300_p0235a25║上堂。僧問：「如何是諸佛出身處？」師豎拂，云：「還見麼？」進
J34nB300_p0235a26║云：「只如雲門道：『東山水上行。』意旨如何？」師打，云：「當面
J34nB300_p0235a27║底不會，管他雲門作麼？」居士問：「昔日臨濟有三句，如
J34nB300_p0235a28║何是第一句？」師云：「炤用齊行。」進云：「如何是第二句？」師
J34nB300_p0235a29║便喝。進云：「如何是第三句？」師云：「但恁麼薦取。」乃云：「打
J34nB300_p0235a30║著南邊動北邊，本無二致；東邊日出西邊雨，機發千
J34nB300_p0235b01║端。千端處，只一點以為根；無二處，散萬殊而不盡。懷
J34nB300_p0235b02║州牛喫禾，益州馬腹脹，天下覓醫人，灸豬左膊上。若
J34nB300_p0235b03║是懸崖撒手底人，到者裏如穿衣喫飯、舉手動足相
J34nB300_p0235b04║似，無不是當人實受用之地。其或情生智隔、想變體
J34nB300_p0235b05║殊，根本差訛、枝葉謬亂，焉有如是圓成、如是通貫？只
J34nB300_p0235b06║須一念不生、前後際斷，自然徹底分明、七穿八穴。雖
J34nB300_p0235b07║然，若是祖師門下別傳心印一著，須更別參始得。」揮
J34nB300_p0235b08║拂子，下座。
J34nB300_p0235b09║上堂。問：「如何是體中玄？」師云：「弄假成真。」進云：「如何是
J34nB300_p0235b10║句中玄？」師云：「斬釘截鐵。」進云：「如何是玄中玄？」師云：「獨
J34nB300_p0235b11║據千峰上，全威百艸頭。」進云：「如何是末後一著？」師拂
J34nB300_p0235b12║一拂。進云：「如何是大神咒？」師云：「今日上堂。」「如何是大
J34nB300_p0235b13║明咒？」師云：「瞞你一點不得。」「如何是無上咒？」師云：「平田
J34nB300_p0235b14║淺艸。」「如何是無等等咒？」師云：「落階級了也。」進云：「揭諦
J34nB300_p0235b15║揭諦，波羅揭諦，意旨如何？」師云：「穿衣喫飯，屙屎撒尿。」
J34nB300_p0235b16║問：「三腳驢子弄蹄行，意旨如何？」師云：「楊岐猶在。」僧擬
J34nB300_p0235b17║進語，師云：「若然，則過去久矣。」乃云：「形山纏縛，隱秘法
J34nB300_p0235b18║身；慧劍揮開，全機透脫。隱秘者，如猿在檻；透脫者，如
J34nB300_p0235b19║病得汗。既得汗已，毛孔無不清涼，血脈無不通貫。如
J34nB300_p0235b20║是，則內根外塵、一切四大五蘊、森羅萬象，向為蓋覆
J34nB300_p0235b21║之物，今為獨露之場，慶快平生，參學事畢。」顧左右云：
J34nB300_p0235b22║「是甚麼？」下座。
J34nB300_p0235b23║
J34nB300_p0235b24║
J34nB300_p0235b25║
J34nB300_p0235b26║
J34nB300_p0235b27║
J34nB300_p0235b28║
J34nB300_p0235b29║
J34nB300_p0235b30║
J34nB300_p0235c01║住虔州龔公山寶華禪寺語錄
J34nB300_p0235c02║崇禎癸未年，師到虔州，希有林中丞捐俸為地主，請
J34nB300_p0235c03║師開堂。三月初四日入寺，至
J34nB300_p0235c04║三門。「明明有箇門，因甚卻道無門為法門？只因恰恰
J34nB300_p0235c05║入。」日輪正當午便入（是日雨霽）。
J34nB300_p0235c06║佛殿。拈香云：「能禮與所禮，都來是自己，禮得自己時，
J34nB300_p0235c07║覿面難思議。」遂拜。
J34nB300_p0235c08║方丈。云：「八十四人善知識，當年多向者裏出，馬師煆
J34nB300_p0235c09║煉沒途程，今日依然赤骨律，五湖四海任奔趨，當頭
J34nB300_p0235c10║按定無他術。」卓拄杖，云：「此眾無枝葉，唯有諸真實。」
J34nB300_p0235c11║當日中丞差官設齋請上堂。師於手中接疏云：「發揚
J34nB300_p0235c12║古剎家風，言言見諦；決斷現前公案，句句朝宗。事在
J34nB300_p0235c13║當機，直須宣白。」維那宣疏畢，師指法座云：「諸法空為
J34nB300_p0235c14║座，何從借得來？只須直踏上，步步是蓮臺。」陞座。拈香
J34nB300_p0235c15║祝聖罷，次拈香云：「此一瓣香，源溯曹溪，師師嫡授；燈
J34nB300_p0235c16║分南嶽，子子親承。嗅著曾經毛孔豁開，觸之更饒汗
J34nB300_p0235c17║流遍地。爇向爐中，供養舊住天童禪寺傳曹溪正脈
J34nB300_p0235c18║三十四世密雲先師大和尚，用酬法乳之恩。」就座。維
J34nB300_p0235c19║那白椎竟，師云：「開選佛場，顯第一義，秖貴英俊道流
J34nB300_p0235c20║單刀直入，方報不報之恩，以助無為之化。其或未然，
J34nB300_p0235c21║有疑便請決。」問：「為臣盡忠子盡孝，達本窮末了中道，
J34nB300_p0235c22║只此名為真實說，皇恩佛恩一齊報。」師云：「更報親恩。」
J34nB300_p0235c23║僧禮拜，師云：「全憑補袞調羹手，撥轉如來正法輪。」問：
J34nB300_p0235c24║「未住寶華時如何？」師云：「在贛州。」進云：「既住寶華時如
J34nB300_p0235c25║何？」師云：「也不離贛州。」進云：「如何是寶華底人？」師便打，
J34nB300_p0235c26║乃云：「臣奉於君，至真離向背；子順於母，大道絕中邊。
J34nB300_p0235c27║承當則天上人間，擬議則拖泥帶水，現宰官身說法、
J34nB300_p0235c28║現比丘身說法，金剛正眼了無儒釋之分，向上宗乘
J34nB300_p0235c29║迥絕世間之異。當此祖寥寥落，國事多艱，事同一轍，
J34nB300_p0235c30║理切共扶。今日林大檀越以忠孝之心行金湯之事，
J34nB300_p0236a01║既捐貲為地主，命說法以開迷，一心輔正，落魔膽於
J34nB300_p0236a02║無依；萬里溯源，知嫡孫之有在。所冀國運、法運以俱
J34nB300_p0236a03║回，親命、慧命而皆永，豈非過量人發過量智，方能切
J34nB300_p0236a04║諳機宜、熟識時務，行此世出世間至奉至順底事？且
J34nB300_p0236a05║道奉順一句作麼生？」良久，云：「將此深心奉塵剎，是則
J34nB300_p0236a06║名為報佛恩。」下座。
J34nB300_p0236a07║佛誕日，上堂。師云：「年年四月八生日，處處叢林將水
J34nB300_p0236a08║潑，寶華舉措異諸方，通身不見些兒溼。為甚如此？三
J34nB300_p0236a09║十年後免見道：寶華水漉漉地。」下座。
J34nB300_p0236a10║挂鐘板，立兩序，上堂。師云：「馬祖叢林，十方聚會；百丈
J34nB300_p0236a11║鐘板，一旦重新。父子既爾同途，古今自然合轍。人天
J34nB300_p0236a12║供養，表言外之明宗；左右贊襄，顯當堂之有主。門庭
J34nB300_p0236a13║建立，略見一斑；向上提持，更須出脫。」良久，云：「內外安
J34nB300_p0236a14║然無一事，不風流處也風流。」卓拄杖，下座。
J34nB300_p0236a15║開爐，結制，上堂。「寶劍頻磨，了無朕跡；真金百煉，愈見
J34nB300_p0236a16║光輝。若是皮下有血底，向未舉以前一提，提得、果得，
J34nB300_p0236a17║淨然無事，依舊天是天、地是地、山是山、水是水，灼然
J34nB300_p0236a18║大死底人境界，然後結緊繩頭，向爐錘之下煆盡差
J34nB300_p0236a19║別疑情、透過語言岐路，方是當家種艸，始堪荷負吾
J34nB300_p0236a20║宗。若只向乾蘿蔔頭上認得箇乾乾淨淨、不假煆煉、
J34nB300_p0236a21║無解無結底見解，自謂滿足，只好諸方領拂子去始
J34nB300_p0236a22║得。若是寶華門下，未有插足分在。不是門庭多峭峻，
J34nB300_p0236a23║獅林那見埜狐蹤？」下座。
J34nB300_p0236a24║臘月朔，上堂。問答畢，師舉：「當山第一代馬祖道一禪
J34nB300_p0236a25║師，僧問：『和尚為甚麼說即心即佛？』祖云：『為止小兒啼。』
J34nB300_p0236a26║僧云：『啼止時如何？』祖云：『非心非佛。』僧云：『除此二種人
J34nB300_p0236a27║來，如何指示？』祖云：『向伊道不是物。』僧云：『忽遇其中人
J34nB300_p0236a28║來時如何？』祖云：『且教伊體會大道。』」師云：「者僧善施挨
J34nB300_p0236a29║拶，馬祖曲盡機宜，即非心佛已見郎當，不物體道猶
J34nB300_p0236a30║虧簡點。若據今日寶華見處，人外無道，道外無人。既
J34nB300_p0236b01║是其中人，全體即是大道，更體會箇甚麼？雖然，若遇
J34nB300_p0236b02║其中人來時，正好劈脊便棒。且道是賞伊？罰伊？具眼
J34nB300_p0236b03║者辨取。」下座。
J34nB300_p0236b04║臘八，上堂。師云：「據前後際斷之時節，舉目處十方普
J34nB300_p0236b05║淨；達始覺合本之因緣，一念中三世了知。知己、知彼，
J34nB300_p0236b06║眾生皆具如來；暴富、欺貧，妄執不能證得。」乃顧視左
J34nB300_p0236b07║右，云：「我此現前一眾，各各腳跟下放光動地、頂門上
J34nB300_p0236b08║括古該今，無不圓成、無不具足。且道還假明星悟也
J34nB300_p0236b09║無？」良久，云：「不向如來行處覓，始知恩大實難酬。」下座。
J34nB300_p0236b10║林中丞請上堂。師云：「堂上萱親生此身，須知頂門本
J34nB300_p0236b11║母德尤親。大眾！還見從前底本母麼？若也當陽見得，
J34nB300_p0236b12║方知大地含靈咸蒙養育，四大性自復，如子得其母，
J34nB300_p0236b13║永證金剛無量壽，六根晝夜放光明。如是，則不但報
J34nB300_p0236b14║一生之母，歷劫盡報；不但報母一人之恩，君父佛祖
J34nB300_p0236b15║之恩盡報。奇哉！大哉！林大檀越今日為太夫人壽誕，
J34nB300_p0236b16║命山僧說法報恩。」遂插香，云：「既代檀那九如祝，更用
J34nB300_p0236b17║山僧一瓣香。」復召大眾，云：「急著眼覷。」下座。
J34nB300_p0236b18║聖節，上堂。師云：「要識本來尊貴處，一回瞻禮一回親，
J34nB300_p0236b19║幾多負義忘恩者，咫尺之間反隔津。」召大眾：「普請同
J34nB300_p0236b20║到佛殿拈香，用祝聖壽。」
J34nB300_p0236b21║元旦，上堂。召大眾，云：「面門無位真人又添一歲了也，
J34nB300_p0236b22║你們今日忙忙彼此拜年，還曾與者漢拜也未？寶華
J34nB300_p0236b23║即今為諸人先施榜樣。」起揖，云：「恭喜。」便下座。復有僧
J34nB300_p0236b24║問：「正當揖時，無位真人在甚麼處？」師云：「不見道：兒孫
J34nB300_p0236b25║得力，室內不知。」
J34nB300_p0236b26║上堂。舉：「龐居士問馬祖：『不與萬法為侶者是甚麼人？』
J34nB300_p0236b27║祖云：『待你一口吸盡西江水即向你道。』」師云：「萬法不
J34nB300_p0236b28║侶，早已帶水拖泥；吸盡西江，畢竟不沾涓滴。龐居士
J34nB300_p0236b29║一向擔板，點肋點胸；馬大師格外施機，全縱全奪。須
J34nB300_p0236b30║知直饒吸盡西江亦未堪駐足，豈可守箇萬法不侶
J34nB300_p0236c01║坐在百尺竿頭？雖然，只如吸盡西江底人與萬法不
J34nB300_p0236c02║侶底人，且道是同？是別？」良久，云：「全身脫盡無依倚，只
J34nB300_p0236c03║為分明得反遲。」下座。
J34nB300_p0236c04║光孝寺請陞座。僧問：「水出高源時如何？」師云：「涓涓不
J34nB300_p0236c05║斷流。」進云：「恁麼則廉泉去也。」師云：「腳跟下更須截斷
J34nB300_p0236c06║始得。」遂舉：「廉泉曇秀禪師，僧問：『如何是學人轉身處？』
J34nB300_p0236c07║秀云：『掃地澆花。』僧云：『如何是學人親切處？』師云：『高枕
J34nB300_p0236c08║枕頭。』僧云：『總不恁麼時如何？』秀云：『鶯啼柳上，花發巖
J34nB300_p0236c09║前。』」師云：「來機善赴，廉泉一等垂慈；據令直捉，寶華豈
J34nB300_p0236c10║隨時尚？設有問：『如何是轉身處？』但向他道：『亂動作麼？』
J34nB300_p0236c11║『如何是親切處？』但向他道：『第一不得道在者裏。』『總不
J34nB300_p0236c12║恁麼時如何？』但向他道：『也是自生取捨。』且道：與廉泉
J34nB300_p0236c13║還有優劣也無？」揮拂子，云：「鴛鴦繡出從君看，不把金
J34nB300_p0236c14║鍼度與人。」下座。（光孝寺，又名出水寺，又名廉泉寺。）
J34nB300_p0236c15║上堂。僧問：「清淨行者不入涅槃，破戒比丘不墮地獄，
J34nB300_p0236c16║是甚麼人境界？」師云：「千聖不能傳。」進云：「秦地不收漢
J34nB300_p0236c17║不管。」師云：「箭鋒相拄。」乃云：「昔日歸宗僧大悟，師姑原
J34nB300_p0236c18║是女人做；今日寶華悟卻無，箇箇男兒是丈夫。悟與
J34nB300_p0236c19║不悟既如此，何須者也更之乎？便好當陽急著眼，莫
J34nB300_p0236c20║教停待自塗糊。」下座。
J34nB300_p0236c21║上堂。僧問：「不求佛法、不重己靈時如何？」師云：「者樣死
J34nB300_p0236c22║漢有甚麼用處？」進云：「恁麼則佛種從緣起。」師云：「兩重
J34nB300_p0236c23║公案。」進云：「垂絲千尺，意在深潭；離鉤三寸，請和尚親
J34nB300_p0236c24║切道一句。」師連打，云：「速道，速道。」僧無語，師云：「依舊在
J34nB300_p0236c25║洪波。」乃云：「鷓鴣叫，黃鸝鳴，春光昨夜已圓成；梅子黃，
J34nB300_p0236c26║李子赤，枝頭露出南離色。送往迎來事若何？𩖼𩖼薰
J34nB300_p0236c27║風涼入骨。衲僧家，更奇特，青絹扇子手恒持，箇裏了
J34nB300_p0236c28║無寒暑蹟。透得者，聞之毛孔豁開；未透者，請向者裏
J34nB300_p0236c29║直下便入。」遂舉：「本山第二代西堂智藏禪師，僧問：『有
J34nB300_p0236c30║問有答，賓主歷然；無問無答時如何？』堂云：『怕爛卻那？』
J34nB300_p0237a01║後僧又問長慶，慶云：『相逢盡道休官好，林下何曾見
J34nB300_p0237a02║一人？』」師云：「二老雖具頂門正眼，要且只有殺人刀，未
J34nB300_p0237a03║有活人劍。寶華今日若有僧作是問，但向他道：『莫謂
J34nB300_p0237a04║山僧曾答你好。』」下座。
J34nB300_p0237a05║聚聖謝居士請上堂。師云：「堂堂獨露主人公，越死超
J34nB300_p0237a06║生三界中，為薦亡靈陞座舉，不消一點絕牢籠。且道
J34nB300_p0237a07║作麼生點？」良久，云：「切忌當面諱卻。」遂舉：「雲巖禪師不
J34nB300_p0237a08║安，道吾問云：『離此殼漏子向甚麼處相見？』巖云：『不生
J34nB300_p0237a09║不滅處相見。』吾云：『何不道非不生不滅處，亦不求相
J34nB300_p0237a10║見？』後道林圓悟禪師拈云：『或有問道林：「離此殼漏子
J34nB300_p0237a11║向甚麼處相見？」只對他道：「何處不逢渠？」』」師云：「不滯一
J34nB300_p0237a12║隅，機輪互換，二老貴絕功勛；單提向上，截斷淆訛，道
J34nB300_p0237a13║林更為直捷。雖然，宗師家亦無定格，秖貴當機各有
J34nB300_p0237a14║出身之路。今日或有問寶華：『離此殼漏子向甚麼處
J34nB300_p0237a15║相見？』但對他道：『正抓著山僧癢處。』」居士出問：「先兄去
J34nB300_p0237a16║世七七已週，未審向何處安身立命？」師作哀勢，云：「蒼
J34nB300_p0237a17║天！蒼天！」下座。
J34nB300_p0237a18║上堂。師云：「思惟卜度，生死根株，覿露現成，佛祖祕要，
J34nB300_p0237a19║丹砂九轉點鐵成金，眨上眉毛錯過了也。直饒離卻
J34nB300_p0237a20║見聞、絕卻現行，不移跬步全身在裏許，猶是醫死馬
J34nB300_p0237a21║見解，何況認箇一切平常，喚作家傳宗旨？如今事不
J34nB300_p0237a22║獲已，寶華更將醫死馬底法為諸人更開一路，要得
J34nB300_p0237a23║自見自肯，須是千方百計將意根下痠痠澀澀底病
J34nB300_p0237a24║抖擻得乾乾淨淨，無一點氣息，驀地甦醒回來。㘞！依
J34nB300_p0237a25║舊依舊。只如果到者裏合作麼生？咄！咄！咄！弄潮須是
J34nB300_p0237a26║丈夫兒，不打籬邊死雀子。」下座。
J34nB300_p0237a27║開爐，結制，上堂。師云：「大冶洪爐，烹佛烹祖，規模鎔盡，
J34nB300_p0237a28║識者罔措。汝等諸人各各頭頂天、腳踏地，行便行、坐
J34nB300_p0237a29║便坐，遇茶喫茶、遇飯喫飯，一一天真、一一明玅，諸天
J34nB300_p0237a30║捧花無路、外道潛覷無門，灼然好箇紅爐寶華。今日
J34nB300_p0237b01║不假鉗錘、不施柴炭，已為諸人煆盡聖凡、烹盡佛祖
J34nB300_p0237b02║了也，有甚規模在那裏？」乃左右顧視，云：「直須脫體承
J34nB300_p0237b03║當去，免見耳為下劣人。」下座。
J34nB300_p0237b04║上堂，師云：「當陽獨露主人公，世界身心徹底通，萬象
J34nB300_p0237b05║頭邊渾是我，我無纖影落胸中。橙黃橘綠三冬意，日
J34nB300_p0237b06║淡風清二氣功，觸處現成忘計較，毘盧頂上古家風。」
J34nB300_p0237b07║下座。
J34nB300_p0237b08║旋元禪人請上堂。舉：「《楞嚴經》道：『昏擾擾相以為心性，
J34nB300_p0237b09║一迷為心，決定惑為色身之內，不知色身外洎山河、
J34nB300_p0237b10║虛空、大地咸是玅明真心中物。』」師云：「你諸人莫見與
J34nB300_p0237b11║麼道，便離卻色身，別求玅明真心。須知無為真佛實
J34nB300_p0237b12║在我身，身心一如，身外無餘，既無內外之跡，亦無迷
J34nB300_p0237b13║悟之殊。」乃豎拂子，召大眾，云：「看！看！者便是諸人隨處
J34nB300_p0237b14║發現底時節。若也直下歸根得旨，則根根塵塵了無
J34nB300_p0237b15║蹤蹟可覓，自然覿體現前。且不離當處一句作麼生
J34nB300_p0237b16║道？東嶺雲生西嶺白，前山花發後山紅。」下座。
J34nB300_p0237b17║
J34nB300_p0237b18║
J34nB300_p0237b19║
J34nB300_p0237b20║朝宗禪師語錄卷第二