J34nB300_p0248c01║朝宗禪師語錄卷第五
J34nB300_p0248c02║侍者　行導　編
J34nB300_p0248c03║小參
J34nB300_p0248c04║結夏小參。云：「妙高頂上從來不許商量，第二峰頭諸
J34nB300_p0248c05║祖略容話會。妙高頂者，不落言議、不涉思惟，當陽一
J34nB300_p0248c06║提，直下便了。所以尋常上堂乃提綱撮要，便白椎云：
J34nB300_p0248c07║『法筵龍象眾，當觀第一義。』以第一義即玅高頂，故今
J34nB300_p0248c08║日小參不用此語。以小參即第二峰頭，於無言處演
J34nB300_p0248c09║言、無事處演事，乃落艸之談，故落艸之談正談此玅
J34nB300_p0248c10║高頂上之事。何為事？當人各各自己腳跟下有一段
J34nB300_p0248c11║赤條條地，不挂寸絲，內不屬見聞覺知、外不屬色香
J34nB300_p0248c12║味觸，父母未生時不曾帶一物來、四大分散後亦不
J34nB300_p0248c13║帶一物去，都盧只是本地風光、本來面目。如今要得
J34nB300_p0248c14║明取，但將此身細細體究我今現在血肉之身是有、
J34nB300_p0248c15║是無？與我本來面目是一、是二？若道是有，未生已前
J34nB300_p0248c16║並不曾將得來，如何說得有？若道是無，如今歷歷現
J34nB300_p0248c17║在，如何說得無？若道是一，四大散壞時，豈可本來面
J34nB300_p0248c18║目亦隨之斷滅？既不斷滅，如何說得一？若道是二，現
J34nB300_p0248c19║今動轉施為、喜笑怒罵一步也少他不得，如何說得
J34nB300_p0248c20║二？且既有二相，則四大遷壞、本性不壞，遂成心外之
J34nB300_p0248c21║法。畢竟作麼生在生死法中得明無生無死之法去？
J34nB300_p0248c22║只恁麼參取，不可離卻世法、別參佛法。要知一切事
J34nB300_p0248c23║究竟堅固，行時只參行底、坐時只參坐底、喜時即參
J34nB300_p0248c24║喜底、怒時即參怒底、一切時即參一切時底，但將有
J34nB300_p0248c25║無一二底路頭翻來覆去、覆去翻來，忽然遇著箇無
J34nB300_p0248c26║面目漢向你道：『你作有無一二會那？』自然腳跟下七
J34nB300_p0248c27║通八達。」下座。
J34nB300_p0248c28║小參。舉：「本仁禪師上堂云：『老僧尋常不欲向聲前句
J34nB300_p0248c29║後鼓弄人家男女。何故？且聲不是聲，色不是色。』僧問：
J34nB300_p0248c30║『如何是聲不是聲？』仁曰：『喚作色得麼？』曰：『如何是色不
J34nB300_p0249a01║是色？』仁曰：『喚作聲得麼？』僧作禮，仁曰：『且道為汝說、荅
J34nB300_p0249a02║汝話？若向者裏會得，有箇入處。』」師云：「機輪轉處，作者
J34nB300_p0249a03║猶迷；鑄印銷印，不隔一瞬。只如者僧問聲不是聲，本
J34nB300_p0249a04║仁因甚卻道喚作色得麼？太平本是將軍致，不許將
J34nB300_p0249a05║軍見太平。」
J34nB300_p0249a06║解夏，密運禪人為薦亡徒重淵舉，請小參。云：「若論此
J34nB300_p0249a07║事，須是窮則變，變則通，通則形神俱化，性相一如。如
J34nB300_p0249a08║重淵困龍，一舉而登九霄之上，不惟他人不知其所
J34nB300_p0249a09║以然，即龍亦不自知其何以然也。到者裏，天堂地獄
J34nB300_p0249a10║俱為遊戲之場，佛國魔宮不見毫釐之隔，豈不慶快
J34nB300_p0249a11║平生？參學事畢者，便是今日為薦重淵舉禪人報緣
J34nB300_p0249a12║已盡、撒手自在底意，又是現前大眾九旬禁足安居、
J34nB300_p0249a13║今朝解制自恣底意。諸人當知，果得恁麼說，甚超生
J34nB300_p0249a14║脫死、結制解制？幸自無瘡，勿傷之也。若也未得，直須
J34nB300_p0249a15║距定腳跟，朝參暮請，不論年月短長，制期解結，坐斷
J34nB300_p0249a16║凡聖路頭，遠離心識窠窟，參到瓜熟蒂落，㘞地一聲
J34nB300_p0249a17║時節，方得去住自繇。若是弄業識團，將古今公案依
J34nB300_p0249a18║依稀稀、彷彷彿彿，配合在斷常坑裏，點胸自肯，道他
J34nB300_p0249a19║是箇有見地底。殊不知，饒你見解過於佛祖，說得盛
J34nB300_p0249a20║水不漏，只是見識，非見地也。說食不能飽人，如何敵
J34nB300_p0249a21║得生死？莫道生死，便是一場熱病，手腳忙亂，有辱法
J34nB300_p0249a22║門，取笑識者矣。然未至於死，好為人師，猶自遮掩，至
J34nB300_p0249a23║眼光落地時，如落湯螃蟹相似，不是怨參禪無用，便
J34nB300_p0249a24║是悔自己不曾做得死工夫，以致今日者往往皆然，
J34nB300_p0249a25║噬臍何及？寶華恁麼告報諸人，因地若真，自然徹底
J34nB300_p0249a26║信得及；若信不及，諸方大有不正因底魔種子。向村
J34nB300_p0249a27║市裏、闤闠中開箇飯舖，聚卻五七百箇瞎禪和，付他
J34nB300_p0249a28║三五十箇瞎徒弟，滿街滿村盡是拂子，父父子子、兄
J34nB300_p0249a29║兄弟弟聚在一處，爭名爭利，甚至爭院子、爭法子，大
J34nB300_p0249a30║似糞中蟲，真箇臭不可聞、惡不可見，猶不自知醜，覺
J34nB300_p0249b01║得門庭熱鬧，還自誇道行於世，乃禪販之徒。汝不妨
J34nB300_p0249b02║趁此東去西去，徑往那裏去。何以故？不見道：『方以類
J34nB300_p0249b03║聚。』」下座。
J34nB300_p0249b04║小參。云：「今日蓋為李智茂薦亡父淨超請山僧說法，
J34nB300_p0249b05║山僧無法可說，只將淨超立地處為諸人點破而已。」
J34nB300_p0249b06║乃豎拂，云：「諸人還見淨超麼？破十方之格，千里即在
J34nB300_p0249b07║目前；磨三世之稜，過去即為現在。一處見得，則處處
J34nB300_p0249b08║見得；一人見得，則人人見得。既無世界之隔越，那有
J34nB300_p0249b09║生死之遷移？不待山僧開口、不待諸人動念，上至十
J34nB300_p0249b10║方諸佛、下至六道四生，一一面目圓成、一一根源透
J34nB300_p0249b11║露，方知今日一會存亡獲益、僧俗沾恩，功德莫此為
J34nB300_p0249b12║大。其或未然，但請諸人各各回光自炤。」良久，云：「頂門
J34nB300_p0249b13║具有本來父，一念淨證一切超。」下座。
J34nB300_p0249b14║行秉王氏薦亡，請小參。舉：「西天九祖伏馱密多問八
J34nB300_p0249b15║祖佛陀難提云：『父母非我親，誰是最親者？諸佛非我
J34nB300_p0249b16║道，誰是最道者？』八祖荅云：『汝言與心親，父母非可比；
J34nB300_p0249b17║汝行與道合，諸佛心即是。外求有相佛，與汝不相似，
J34nB300_p0249b18║欲識汝本心，非合亦非離。』」師云：「函蓋相應、箭鋒相拄
J34nB300_p0249b19║則不無，二祖若是上報重恩、下拔苦趣，更須知有覿
J34nB300_p0249b20║面提持、最親最道底在。還有道得諦當者麼？與你一
J34nB300_p0249b21║分齋。」下座。
J34nB300_p0249b22║住金陵祇陀林，晚參。舉無著文喜禪師遊五臺機緣，
J34nB300_p0249b23║至喫茶次，老人舉起玻璃盞，云：「南方還有者箇麼？」著
J34nB300_p0249b24║云：「無。」老人云：「尋常將甚麼喫茶？」著無語。師云：「祇陀當
J34nB300_p0249b25║時若是無著，便與倒身三拜，云：『多謝老人，文喜今日
J34nB300_p0249b26║實為罕遇。』從來道：明槍易躲，暗箭難防。直把者老人
J34nB300_p0249b27║活埋在二鐵圍下，永無出頭分。敢問大眾：既然如此
J34nB300_p0249b28║拜謝、如此讚歎，可謂啐啄同時、主賓道合，因甚卻道
J34nB300_p0249b29║把者老人活埋鐵圍無出頭分？還知落處麼？臨機各
J34nB300_p0249b30║各全意氣，大丈夫見豈自乖？」
J34nB300_p0249c01║晚參。舉趙州喫茶話畢，乃云：「未到喫茶曾到茶，趙州
J34nB300_p0249c02║院主要分拏，不消一盞淡黃水，普潤咽喉不溼牙。大
J34nB300_p0249c03║眾！既是普潤咽喉，因甚又不溼牙？」良久，云：「青氈原是
J34nB300_p0249c04║吾家物，提起令人翻見疏。」
J34nB300_p0249c05║晚參。居士問：「如何是出生死底路徑？」師云：「看腳下。」士
J34nB300_p0249c06║云：「此猶未是出生死底路徑。」師云：「是你錯認作路徑。」
J34nB300_p0249c07║士又問：「畢竟如何是出生死底路徑？」師云：「退後三步。」
J34nB300_p0249c08║士進前三步，師云：「你既來問我，又不肯依我，如何出
J34nB300_p0249c09║得生死？」士便喝，師便打，乃云：「參禪做工夫，未得箇倒
J34nB300_p0249c10║斷處，須得箇倒斷處；既得箇倒斷處，須得箇出身處。
J34nB300_p0249c11║徒知出身而不得倒斷，貪觀天上月，失卻手中橈；徒
J34nB300_p0249c12║知倒斷而不得出身，不入驚人浪，難尋得意魚。其未
J34nB300_p0249c13║倒斷也，縱使機鋒迅捷，如擊石火、似閃電光，爭奈自
J34nB300_p0249c14║疑不了，徒為戲論？其未出身也，直饒坐斷十方，開口
J34nB300_p0249c15║便棒、入門便喝，爭奈傷鋒犯手，無自繇分？直須一一
J34nB300_p0249c16║透過，倒斷處即是出身處，出身處即是倒斷處。若在
J34nB300_p0249c17║衲僧門下，猶屬建化門庭，更須拈向一邊，直提向上。
J34nB300_p0249c18║且不涉化門一句作麼生道？」卓拄杖，云：「欲識一貫，兩
J34nB300_p0249c19║箇五百。」
J34nB300_p0249c20║晚參。云：「見到用不到，只為沒有師承，此人有眼無手；
J34nB300_p0249c21║用到見不到，只為工夫不到，此人有手無眼。忽然見
J34nB300_p0249c22║到用到時如何？如無手人行拳，如無眼人看戲。雖然，
J34nB300_p0249c23║祇陀恁麼道，也是拗曲作直，阿誰無手行甚麼拳？阿
J34nB300_p0249c24║誰無眼看甚麼戲？」監院問：「阿誰是甚麼？」師云：「不喚作
J34nB300_p0249c25║監院。」院云：「爭奈已喚作監院何？」師打云：「更問甚麼阿
J34nB300_p0249c26║誰？」
J34nB300_p0249c27║指薪禪人為先祖週年懺悔，請晚參。薪問：「請和尚與
J34nB300_p0249c28║先師祖相見。」師云：「懺悔久矣。」進云：「何不荅話？」師云：「你
J34nB300_p0249c29║患啞。」薪禮拜，師云：「不惟患啞，又且患聾。」乃云：「生從何
J34nB300_p0249c30║來？露柱笑哈哈；死從何去？生鐵被蟲蛀。會得也，無福
J34nB300_p0250a01║不增；若不會，無罪不滅。今因指薪禪人為先祖去世
J34nB300_p0250a02║一週，乞山僧說法懺悔超薦，且道意作麼生？莫是生
J34nB300_p0250a03║死一如、罪福無間麼？若恁麼，正好朝打三千、暮打八
J34nB300_p0250a04║百。何故聻？將此深心奉塵剎，是則名為報祖恩。」
J34nB300_p0250a05║晚參。舉古德喫油餈話，云：「不出方丈門，便得油餈喫，
J34nB300_p0250a06║若非莊主來，誰為你證實？」作拈油餈勢，云：「吾今為汝
J34nB300_p0250a07║保任此事，終不虛也。諸人各自飽欣欣，何必南奔又
J34nB300_p0250a08║北奔？」
J34nB300_p0250a09║晚參。舉趙州鬥劣不鬥勝話，云：「文遠勝裏輸，明輸暗
J34nB300_p0250a10║勝；趙州輸裏勝，明勝暗輸。纔勝即輸輸即勝，算來果
J34nB300_p0250a11║子都無分，而今拈出大家看，動著些兒成話柄。咄！誰
J34nB300_p0250a12║話柄？阿誰無分？」
J34nB300_p0250a13║上生寺，晚參。「今夜元宵節，家家盡點燈，曹山油燭少，
J34nB300_p0250a14║普請放光明。仔細看來，大似因貧致富，枉尺直尋。何
J34nB300_p0250a15║故聻？不見道：不明自發，則諸暗相永不能昏。」過舒城，
J34nB300_p0250a16║聞濤菴，晚參。云：「若是宗師，須以本分事為人。德山入
J34nB300_p0250a17║門便棒，如天普蓋；臨濟入門便喝，似地普擎，終不落
J34nB300_p0250a18║二落三，誤賺人家男女。若是隨機引導，自有三乘十
J34nB300_p0250a19║二分教、世尊一大藏無不備攝。德山擔疏鈔出蜀，臨
J34nB300_p0250a20║濟熟遊講肆，豈是不識隨機，一味顢頇棒喝？都緣各
J34nB300_p0250a21║各證到本分田地，所以發此機要。今人自無實悟，妄
J34nB300_p0250a22║立功勳、妄分利鈍，乃云：『久參者施之棒喝，初學者不
J34nB300_p0250a23║宜；賢智者施之棒喝，愚不肖者不得。』殊不知本分為
J34nB300_p0250a24║人，如天降雨，不以江海之能容而多、不以高陸之不
J34nB300_p0250a25║容而少，縱使高陸必溢，亦沾其潤，豈可以高陸之必
J34nB300_p0250a26║溢咎天雨之不宜？宗師家眼光爍破四天下，非不知
J34nB300_p0250a27║久參上士一點便知，中下之流如聾若啞，乃不分利
J34nB300_p0250a28║鈍，開口便棒、入門便喝，雖不能直下領荷，般若種子
J34nB300_p0250a29║早已深入骨髓，所謂獅子捉兔亦全其力、捉象亦全
J34nB300_p0250a30║其力。前有俗士等屢屢以概施棒喝為口舌，山僧固
J34nB300_p0250b01║未嘗概施棒喝、亦未嘗不概施棒喝，二六時中一動
J34nB300_p0250b02║一靜、一語一默、一笑一嗔，何處不是棒喝？亦何處謂
J34nB300_p0250b03║之棒喝？若以棒喝為棒喝，以動靜語默笑嗔為動靜
J34nB300_p0250b04║語默笑嗔者，皆未知棒喝下落。如知棒喝下落，則盡
J34nB300_p0250b05║大地人若僧若俗、若男若女，何者不合喫棒？即今晚
J34nB300_p0250b06║世俊徐居士為追薦先考，乞山僧晚參開示，速令超
J34nB300_p0250b07║脫。山僧別無開示，要得超脫，亦與汝先君一棒。敢問
J34nB300_p0250b08║汝：先君去世已有年，且將甚麼來喫棒？」卓拄杖，云：「生
J34nB300_p0250b09║也如是，死也如是。」
J34nB300_p0250b10║寶華寺，晚參。舉：「藥山參馬祖，問云：『三乘十二分教，某
J34nB300_p0250b11║甲麤知，嘗聞南方直指人心，見性成佛，實未明了，伏
J34nB300_p0250b12║望和尚慈悲指示。』祖云：『我有時教伊揚眉瞬目，有時
J34nB300_p0250b13║不教伊揚眉瞬目，有時揚眉瞬目者是，有時揚眉瞬
J34nB300_p0250b14║目者不是，子作麼生？』藥山言下契悟。」師云：「是與不是
J34nB300_p0250b15║且止。」乃豎起拄杖，召大眾云：「還見馬祖麼？」眾擬下語，
J34nB300_p0250b16║師擲下云：「過去久矣。」便歸方丈。
J34nB300_p0250b17║晚參。師舉：「鼓山珪禪師參佛眼，職堂司。一日，問眼云：
J34nB300_p0250b18║『絕對待時如何？』眼云：『如汝僧堂中白椎相似。』山罔措。
J34nB300_p0250b19║眼晚至堂司，山理前話，眼云：『閒言語。』山遂大悟。」師云：
J34nB300_p0250b20║「作麼生是佛眼用處？作麼生是鼓山悟處？」令眾下語，
J34nB300_p0250b21║不契，師代前語云：「鑄印還銷印，機前正眼明。」代後語
J34nB300_p0250b22║云：「從今後不被天下老和尚舌頭瞞也。」
J34nB300_p0250b23║晚參。眾立久之，師忽云：「正當恁麼時，還有知得落處
J34nB300_p0250b24║者麼？」眾下語不契，師云：「內心不取證，外境自安閒。」
J34nB300_p0250b25║大眾晚參畢，師云：「天寒，各請歸堂。」維那拜辭云：「求之
J34nB300_p0250b26║不得。」次日又參畢，師又云云。那又拜辭云：「大似隨人
J34nB300_p0250b27║轉。」師云：「求之不得。世諦嘗情，大似隨人轉。強作主宰，
J34nB300_p0250b28║俱已墮坑落塹了也。作麼生下得一語救取維那？」眾
J34nB300_p0250b29║下語不契，師代云：「賣俏作麼？」
J34nB300_p0250b30║晚參。舉：「有一老僧命二徒肩輿而行，中途有人問云：
J34nB300_p0250c01║『既是和尚，為甚麼抬和尚？』」僧皆無語，師令眾代語，一
J34nB300_p0250c02║僧云：「手下無人身不貴。」一僧云：「因我得抬他。」一僧云：
J34nB300_p0250c03║「天共白雲曉。」師皆不諾，乃代云：「不可抬別人去也。」復
J34nB300_p0250c04║頌云：「本來同體如天普，莫不尊親故配天，豈可反教
J34nB300_p0250c05║抬別去？兩肩四足盡茫然。」
J34nB300_p0250c06║晚參。舉：「玄沙與天龍上山次，見一虎，天龍云：『和尚！虎。』
J34nB300_p0250c07║玄沙云：『是汝虎話。』」又舉：「雪竇云：『要與人天為師，面前
J34nB300_p0250c08║端的是虎話。』」令眾下語。一僧問：「適如和尚見虎時如
J34nB300_p0250c09║何？」師云：「我從來不見者惡物。」僧云：「恁麼則怕他也。」師
J34nB300_p0250c10║云：「見尚不見，怕箇甚麼？」乃云：「玄沙見虎，道是汝觸事
J34nB300_p0250c11║知歸；雪竇見虎，只是虎頭頭得活。且如寶華見虎底
J34nB300_p0250c12║意作麼生？從來不見者惡物，惟許太平人共知。」
J34nB300_p0250c13║晚參。舉：「有官人入鎮州天王院睹神像，因問院主云：
J34nB300_p0250c14║『此是何功德？』主云：『護國天王。』人云：『秖護此國，遍護餘
J34nB300_p0250c15║國。』主云：『在秦為秦，在楚為楚。』人云：『前日打破鎮州城，
J34nB300_p0250c16║天王向甚處去也？』主無對。」師代，指天王云：「何得當面
J34nB300_p0250c17║諱卻？」
J34nB300_p0250c18║晚參。舉：「有僧持缽到長者家，偶為犬傷，長者指袈裟
J34nB300_p0250c19║曰：『龍披一縷，金翅不吞，大師全披法服，為甚卻被狗
J34nB300_p0250c20║咬？』」令眾下語。一僧云：「太尊貴生。」一僧云：「太襤褸生。」師
J34nB300_p0250c21║云：「太尊貴生，廣額屠兒成佛；太襤褸生，二祖大師還
J34nB300_p0250c22║債。分疆裂土則不無，二僧要且未解，坐斷天下人舌
J34nB300_p0250c23║頭在。若是寶華，但與拈起袈裟角云：『可貴可賤。』」復頌
J34nB300_p0250c24║云：「拜相白衣人易見，簪纓落魄許誰知？不須特地誇
J34nB300_p0250c25║珍御，狗咬全同敝垢時。」
J34nB300_p0250c26║晚參。舉：「佛果、佛鑑、佛眼一晚侍五祖演於亭上語話，
J34nB300_p0250c27║及歸室，燈已滅，演於暗中云：『各各下一轉語。』佛鑑云：
J34nB300_p0250c28║『彩鳳舞丹霄。』佛眼云：『鐵蛇橫古路。』佛果云：『看腳下。』演
J34nB300_p0250c29║云：『滅吾宗者，克勤耳。（克勤乃佛果諱也。）』」師云：「三人下語，各各
J34nB300_p0250c30║俱有出身之路，雖無得失，卻有親疏，所以五祖演獨
J34nB300_p0251a01║美佛果。雖然如是，一鏃破三關。諸人但透得佛果底，
J34nB300_p0251a02║則鑑、眼二語自明。且如正當燈滅室暗時，佛果道：『看
J34nB300_p0251a03║腳下。』意作麼生？」眾下語不契，師云：「些些纔透露，天地
J34nB300_p0251a04║盡光輝。」
J34nB300_p0251a05║晚參。舉：「鼓山珪禪師在佛眼會下作維那，一日侍眼
J34nB300_p0251a06║次，問云：『絕對待時如何？』眼云：『如汝僧堂中白椎相似。』
J34nB300_p0251a07║珪罔措。眼晚落堂，珪理前話，眼云：『閒言語。』珪遂大悟。」
J34nB300_p0251a08║師云：「作麼生是鼓山珪底悟處？」眾下語不契，師云：「白
J34nB300_p0251a09║椎依舊是維那。」
J34nB300_p0251a10║晚參。舉：「佛果在五祖演會下作侍者，偶出外，會郎使
J34nB300_p0251a11║者解印還蜀，詣祖問道，祖曰：『提刑少年曾讀小艷詩
J34nB300_p0251a12║否？有兩句頗相近，頻呼小玉元無事，秖要檀郎認得
J34nB300_p0251a13║聲。』提刑應：『諾，諾。』祖曰：『且仔細。』果適歸，侍立次，問曰：『聞
J34nB300_p0251a14║和尚舉小艷詩，提刑會否？』祖曰：『他秖認得聲。』果曰：『秖
J34nB300_p0251a15║要檀郎認得聲。他既認得聲，為甚麼卻不是？』祖曰：『如
J34nB300_p0251a16║何是祖師西來意？庭前柏樹子聻？』果忽有省，遽出，見
J34nB300_p0251a17║雞飛鼓翼而鳴，復自謂曰：『此豈不是聲？』」師云：「且道提
J34nB300_p0251a18║刑秖認得聲，與佛果此豈不是聲？淆訛在甚麼處？」乃
J34nB300_p0251a19║云：「千聞不如一見。」復頌云：「雞飛鼓翼鳴，側耳成大錯，
J34nB300_p0251a20║覿面證來親，腳跟空索索。」
J34nB300_p0251a21║一晚，大眾參禮畢，立次，師云：「你們八字擺開，立在者
J34nB300_p0251a22║裏，卻像我欠你底債相似，不知我沒有甚麼酬還得
J34nB300_p0251a23║你們。」久之，眾不去，師云：「你們立在者裏也好，不見道
J34nB300_p0251a24║欠債嘗見面？」有僧出問：「如何是堂奧中事？」師云：「我被
J34nB300_p0251a25║你一逼，直要上釣。」又僧問：「言發非聲，色前不物，意旨
J34nB300_p0251a26║如何？」師云：「胡餅裏討甚麼汁？」眾僧問答久之，多散去，
J34nB300_p0251a27║惟二十餘眾耐久不去，師顧云：「你者些人倒是會討
J34nB300_p0251a28║債底，我如今也沒奈你何，一齊還了你們去罷。」乃起
J34nB300_p0251a29║身抖擻，便歸臥室。
J34nB300_p0251a30║一晚普茶次，舉：「雲門示眾云：『聞聲悟道，見色明心。』遂
J34nB300_p0251b01║舉手云：『觀世音菩薩將錢買胡餅。放下手云：元來秖
J34nB300_p0251b02║是饅頭。』」師云：「雲門慈悲深厚，令人展轉難明，寶華淺
J34nB300_p0251b03║露些兒，直與諸人註破。」乃舉起茶鍾，召大眾云：「還見
J34nB300_p0251b04║麼？」擲下云：「不是茶鍾便了，說甚麼果楪？」便歸方丈。
J34nB300_p0251b05║晚參。舉：「湛堂一日於妝十王處問大慧云：『此官人姓
J34nB300_p0251b06║甚麼？』慧云：『姓梁（梁乃湛堂姓也）。』湛堂以手自摩頭云：『爭奈姓
J34nB300_p0251b07║梁底少箇襆頭？』大慧下語不契。」師代，指十王云：「只如
J34nB300_p0251b08║此，官人也多了幾根鬚髮。」復頌云：「擒則俱擒，縱則俱
J34nB300_p0251b09║縱，互換依然還不共，閃電光中辨得親，如山如嶽無
J34nB300_p0251b10║稜縫。」
J34nB300_p0251b11║僧入室，師問：「薰風自南來，不得作平常會；東山水上
J34nB300_p0251b12║行，不得作奇特會。離此二途，你試道看。」僧云：「頭頂天，
J34nB300_p0251b13║腳踏地。」師打兩棒，云：「一棒打你頭頂天，一棒打你腳
J34nB300_p0251b14║踏地。」次日，晚參次，僧問：「昨日某甲恁麼答，蒙和尚賜
J34nB300_p0251b15║棒，不知過在甚麼處？」師云：「你作過會，那入地獄如箭
J34nB300_p0251b16║射。」乃舉：「臨濟在黃檗處喫六十痛棒，如蒿枝拂話。」問
J34nB300_p0251b17║大眾云：「如何是蒿枝拂底意？」一僧云：「親切處不向和
J34nB300_p0251b18║尚道。」師云：「為甚麼不道？」眾答不契，師代云：「和尚疑時，
J34nB300_p0251b19║退院別參去。」
J34nB300_p0251b20║黃屋眾居士請開示，陞座。云：「生死海中，念佛第一；人
J34nB300_p0251b21║天路上，作福為先。人天作福乃有漏之因，且置之不
J34nB300_p0251b22║論，還知生死海中別無他故？須知當人一念未生以
J34nB300_p0251b23║前，各各具有本來面目，與佛祖同體同用，皎皎然如
J34nB300_p0251b24║古鏡之光明，無染無汙；昭昭然如止水之澂湛，不動
J34nB300_p0251b25║不搖。只因無始以來一念不覺，背此本體，變心為境，
J34nB300_p0251b26║境復生心，轉背轉深，以致世世生生輪迴不絕。如今
J34nB300_p0251b27║要得出離，但就最初一念不覺處一翻翻轉，猛然覺
J34nB300_p0251b28║悟，還我未生之本體，便謂之佛。佛者，覺也。既覺之後，
J34nB300_p0251b29║恐舊習難以卒除，仍須念念覺悟，永不迷背，即謂之
J34nB300_p0251b30║念佛。所以，念佛為生死海中之第一著也。今日現前
J34nB300_p0251c01║諸公當此亂離之際，頓發勝心，特延山僧到此開示
J34nB300_p0251c02║說法，須知要求出世之法，先將世間法一一覷破，無
J34nB300_p0251c03║一可愛戀者，然後發菩提心，則見聞為種，八難超十
J34nB300_p0251c04║地之階；行菩薩道，則行解在躬，一生圓曠劫之果。則
J34nB300_p0251c05║盡此生從初發心直成佛果，方不上負佛祖、下負己
J34nB300_p0251c06║靈。所以，古人云：『努力今生須了卻，莫教累劫受餘殃。』
J34nB300_p0251c07║又云：『此生不向今生度，更向何生度此身？』真乃藥石
J34nB300_p0251c08║之言，切須聽取。」下座。
J34nB300_p0251c09║根澂、容川為薦三白上人請陞座。僧問：「古人聞歌郎
J34nB300_p0251c10║云：『紅輪畢定沉西去，未審魂靈往那方？』孝子哭云：『哀
J34nB300_p0251c11║哀。』便悟去。旦道悟箇甚麼？」師云：「放光動地。」進云：「即今
J34nB300_p0251c12║三白上座遷化向甚麼處去也？」師云：「腳跟下猶欠一
J34nB300_p0251c13║棒。」進云：「恁麼則水流原在海，月落不離天。」師云：「說道
J34nB300_p0251c14║理則不無，未夢見三白在。」問：「奪境奪人則不問，云何
J34nB300_p0251c15║滅卻瞎驢邊？」師便打。進云：「一棒臨頭事若何？」師云：「頂
J34nB300_p0251c16║門開正眼。」進云：「還有腳跟下在麼？」師云：「你又亂說那？」
J34nB300_p0251c17║乃云：「身、口、意清淨名為佛，出世謂之三白；身、口、意不
J34nB300_p0251c18║淨名為佛，滅度謂之三黑。三黑者，智眼昏迷，雖生猶
J34nB300_p0251c19║死；三白者，虛明朗炤，雖死猶生。當知死生非死生，三
J34nB300_p0251c20║業之白不白乃為死生。雖然，有黑、有白，有死、有生，猶
J34nB300_p0251c21║為對待，未出嘗情。經中道：『無眼、耳、鼻、舌、身、意。』以何為
J34nB300_p0251c22║三？本來無有色相，以何為白？既非三，又非白，即今薦
J34nB300_p0251c23║拔一句作麼生道？」良久，云：「直透威音空劫外，死生黑
J34nB300_p0251c24║白不相干。」下座。
J34nB300_p0251c25║
J34nB300_p0251c26║
J34nB300_p0251c27║
J34nB300_p0251c28║
J34nB300_p0251c29║
J34nB300_p0251c30║朝宗禪師語錄卷第五