J34nB300_p0258b01║朝宗禪師語錄卷第七
J34nB300_p0258b02║侍者　行導　編
J34nB300_p0258b03║機緣
J34nB300_p0258b04║舉拄杖問一僧：「我喚作拄杖，你喚作甚麼？」僧云：「拄杖。」
J34nB300_p0258b05║師云：「落在山僧圈繢裏。」僧又云：「拄杖。」師云：「未有自繇
J34nB300_p0258b06║分在。」僧又云：「拄杖。」師云：「僵遭瘟。」又問一僧：「我今不喚
J34nB300_p0258b07║作拄杖，你喚作甚麼？」僧云：「請和尚道。」師云：「我已道不
J34nB300_p0258b08║喚作拄杖了也。」乃打，云：「留一棒與你道。」僧無語。又問
J34nB300_p0258b09║一宜興僧：「喚作拄杖與不喚作拄杖都道過了，你今
J34nB300_p0258b10║喚作甚麼？」僧擬議，師擉退，云：「長耳朵。」（乃宜興口號。）
J34nB300_p0258b11║碧雲進，師舉：「僧問：『古颿未挂時如何？』巖頭云：『後園驢
J34nB300_p0258b12║喫艸。』佛果云：『庭前柏樹子。』汝作麼生會？」雲便喝。師云：
J34nB300_p0258b13║「者一喝落在甚麼處？」雲又喝。師云：「料掉沒交涉。」雲又
J34nB300_p0258b14║喝，師打，云：「猶作主在。」雲無語。
J34nB300_p0258b15║僧進，展兩手拈香，復展兩手進前，復展兩手作禮，師
J34nB300_p0258b16║打三棒趁出。
J34nB300_p0258b17║問僧：「不是心，不是佛，不是物，是箇甚麼？」僧云：「盡在裏
J34nB300_p0258b18║許。」師云：「那裏得者消息來？」僧拜云：「謝和尚慈悲。」師打
J34nB300_p0258b19║云：「汝要向我頭上行麼？」僧無語，師又打。
J34nB300_p0258b20║問僧：「如牛駕車，車若不行，打車即是？打牛即是？」僧云：
J34nB300_p0258b21║「總不是。」師云：「且立一邊著。」僧搥胸一下便行。師云：「亂
J34nB300_p0258b22║統禪和。」
J34nB300_p0258b23║問僧：「回光返照時如何？」僧拂坐具一下，師云：「只如懷
J34nB300_p0258b24║州牛喫禾，益州馬腹脹，天下覓醫人，灸豬左膊上。又
J34nB300_p0258b25║作麼生？」僧云：「描也描不成，畫也畫不就。」師云：「未在，更
J34nB300_p0258b26║道看。」僧又拂坐具，師云：「弄精魂。」
J34nB300_p0258b27║問僧：「懷州牛喫禾，益州馬腹脹，天下覓醫人，灸豬左
J34nB300_p0258b28║膊上。意旨如何？」僧云：「萬里江山一點墨。」師云：「那裏是
J34nB300_p0258b29║一點處？」僧云：「和尚莫眼花。」師視僧云：「萬里江山一點
J34nB300_p0258b30║墨，適纔是你說底麼？」僧云：「是。」師云：「又道我眼花？」僧無
J34nB300_p0258c01║語。師喚一僧名，旁有僧出云：「和尚道甚麼？」師云：「我不
J34nB300_p0258c02║曾喚你那。」僧無語，師打云：「承虛接響漢。」
J34nB300_p0258c03║茶頭進，師云：「鍋裏水滾，你還知麼？」頭云：「時時勇猛。」師
J34nB300_p0258c04║打出。刷印僧進，師云：「裝底書就是，你還知麼？」僧云：「一
J34nB300_p0258c05║味平嘗。」師又打出。又僧進，師云：「適纔勇猛會底也打
J34nB300_p0258c06║出，平嘗會底也打出，你作麼生會？」僧云：「俱。」師云：「劄。」僧
J34nB300_p0258c07║無語，師又打出。又一僧進，師云：「適纔勇猛會底也打
J34nB300_p0258c08║出，平嘗會底也打出，俱會底也打出，你作麼會？」僧云：
J34nB300_p0258c09║「離卻勇猛、平嘗與俱，問將來。」師打云：「三段不同，收歸
J34nB300_p0258c10║土科。」乃示以喝云：「一味平嘗真勇猛，時時勇猛也平
J34nB300_p0258c11║嘗，俱離兩路難分解，一棒收時棒棒彰。」
J34nB300_p0258c12║水頭進，師問：「匾擔折，水桶脫落時如何？」僧無語，師代
J34nB300_p0258c13║云：「恩大難酬。」
J34nB300_p0258c14║師問居士：「向那裏留心？」士云：「沒有甚麼留心。」師云：「難
J34nB300_p0258c15║得你到者田地。」士擬進語，師震威一喝，云：「又道沒有
J34nB300_p0258c16║留心。」士禮拜。
J34nB300_p0258c17║遠菴吳居士到方丈喫茶次，師問：「順行逆行天莫測，
J34nB300_p0258c18║意旨如何？」士云：「要茶喫便喫，要打翻便打翻，也怪我
J34nB300_p0258c19║不得。」師云：「許你做箇知解宗徒。」士云：「一些知解也沒
J34nB300_p0258c20║有。」師云：「只者豈不是知解？」
J34nB300_p0258c21║集生余中丞園中夜坐次，余敘參博山，於法堂中抬
J34nB300_p0258c22║頭睹對聯，至密移一步話有省。師徵詰至二鼓，將就
J34nB300_p0258c23║寢，行至窗外，余喚童子取燈，童正熟睡，師以扇敲門
J34nB300_p0258c24║三下，童子忽舉頭，師云：「者豈不是密移一步？」趨就寢
J34nB300_p0258c25║室。次日，余禮謝，且云：「昨蒙指示。」師云：「如今又不然。」余
J34nB300_p0258c26║不顧。數日後，偶敘及，余又致謝，師云：「佛法不是者箇
J34nB300_p0258c27║道理。」余云：「且是者等。」師云：「真藥現前，又不識了也。」
J34nB300_p0258c28║師舉山中猛虎以肉為命，何故不食其子話。一僧云：
J34nB300_p0258c29║「夜深天寒，請和尚歸方丈。」師云：「你亂統那？」僧云：「和尚
J34nB300_p0258c30║只是不肯學人。」師云：「爭怪得山僧？」又一僧云：「好男不
J34nB300_p0259a01║喫分家飯。」師云：「你又作麼生？」僧無語。師云：「也是兔子
J34nB300_p0259a02║渡河。」
J34nB300_p0259a03║師同一僧侍天童敘話次，僧云：「朝宗我數年不服他
J34nB300_p0259a04║底。」遂起身拜云：「據今日卻做得箇弟兄。」師同拜起，把
J34nB300_p0259a05║住云：「正當與麼時，那箇是兄？那箇是弟？」僧無語，師掌
J34nB300_p0259a06║云：「未好做弟兄在。」僧云：「如何就麤懆起來？」師拓開云：
J34nB300_p0259a07║「轉見不堪。」
J34nB300_p0259a08║師舉：「王侍郎見雲棲，乃云：『夜來老鼠唧唧，說盡一部
J34nB300_p0259a09║《華嚴經》。』棲問云：『貓兒突出時如何？』王無語。」令眾下語，
J34nB300_p0259a10║不契。一僧請師代，師云：「護身符子親拈出，天下橫行
J34nB300_p0259a11║我獨尊。」僧進云：「忽然一口吞卻又作麼生？」師云：「氣息
J34nB300_p0259a12║莫教纔嗅著，抽腸拔肺苦難禁。」進云：「恁麼則你東我
J34nB300_p0259a13║西去也。」師云：「當頭一口難迴避，稍涉遲回已喪身。」
J34nB300_p0259a14║又舉貓兒突出話，師代王云：「老老大大向語脈裏轉。」
J34nB300_p0259a15║又代棲云：「老僧今日小出大遇。」又代王云：「切莫詐明
J34nB300_p0259a16║頭。」
J34nB300_p0259a17║師寓福州南禪院，主出外歸，師問：「今日那裏去來？」主
J34nB300_p0259a18║云：「土木匠欠工錢，街上去尋些來。」師云：「你有無價底
J34nB300_p0259a19║寶，何不拏出來用？」主云：「用不得。」師云：「為甚麼用不得？」
J34nB300_p0259a20║主云：「他信不及。」師云：「卻是你信不及。」
J34nB300_p0259a21║師舉佛果悟繇及百丈扭鼻話，問三印云：「五祖演道：
J34nB300_p0259a22║『提刑秖認得聲。既認得聲，為甚又不是？』丈云：『鼻頭今
J34nB300_p0259a23║日又不痛了也。』祖云：『子深明昨日事。』你作麼生會？」印
J34nB300_p0259a24║云：「蝦跳不出斗。」師云：「秖如五祖道：『秖認得聲。』佛果見
J34nB300_p0259a25║雞飛鼓翼而鳴，乃云：『此豈不是聲？』又作麼生？」印云：「孤
J34nB300_p0259a26║燈難比太陽輝。」師云：「如何是孤燈？」印擬對，師驀指云：
J34nB300_p0259a27║「此豈不是聲？」印作禮。
J34nB300_p0259a28║師問僧：「那裏來？」僧云：「南嶽來。」師云：「來作甚麼？」僧云：「特
J34nB300_p0259a29║來親近和尚。」師云：「流俗阿師。」僧便喝，師笑云：「恰值拄
J34nB300_p0259a30║杖不在。」待茶次，師云：「幾時離南嶽？」僧云：「九月。」師云：再
J34nB300_p0259b01║喝一喝看。僧云：「某且喫茶。」師云：「流俗阿師。」僧無語。
J34nB300_p0259b02║師垂語云：「叮嚀損君德，無言真有功。那裏是無言底
J34nB300_p0259b03║功？」眾下語不契，師代，問訊云：「不勞叮嚀。」
J34nB300_p0259b04║師垂語云：「天氣與麼冷，還有冷過於此者麼？」眾下語
J34nB300_p0259b05║不契，師代云：「不被和尚熱瞞。」
J34nB300_p0259b06║僧參次，師云：「是甚麼？」僧云：「不堪舉似和尚。」便出去。師
J34nB300_p0259b07║問旁僧云：「你道者僧會了恁麼道？不會恁麼道？」僧云：
J34nB300_p0259b08║「特來舉似和尚。」師云：「一得一失。」僧云：「那箇得？那箇失？」
J34nB300_p0259b09║師云：「明日來向你道。」僧禮拜云：「即今請道。」師云：「是你
J34nB300_p0259b10║失。」僧云：「莫都推在學人身上。」師呵呵大笑。
J34nB300_p0259b11║師閒行次，指三門邊泥問侍者云：「是甚麼？」者云：「泥。」師
J34nB300_p0259b12║便打。回，復至泥邊，者云：「平地骨堆，無風起浪。」師云：「那
J34nB300_p0259b13║裏是無風起浪？」者云：「轉見不堪。」歸方丈，師復問云：「你
J34nB300_p0259b14║適纔道轉見不堪，還是我不堪？還是你不堪？」者禮拜
J34nB300_p0259b15║云：「和尚既不承當，某甲合當拜謝。」師別云：「和尚得恁
J34nB300_p0259b16║麼廉纖？」
J34nB300_p0259b17║師垂語云：「既是住在曹谿，為甚不識曹谿路？」眾下語
J34nB300_p0259b18║不契，自代云：「長年不出戶。」
J34nB300_p0259b19║師一晚喚侍者隨步月，者云：「家常月看作甚麼？」師云：
J34nB300_p0259b20║「直須看看家常月，免得他年被眼瞞。」
J34nB300_p0259b21║師問僧：「你今日鼻孔為甚麼無了半邊？」僧下語不契
J34nB300_p0259b22║師代云：「和尚得恁麼眼孔窄？」
J34nB300_p0259b23║師垂語云：「文殊七佛之師，總出女子定不得。作麼生
J34nB300_p0259b24║是女子底定？」一僧出作女人拜，師驀頭棒云：「文殊來
J34nB300_p0259b25║也。」
J34nB300_p0259b26║師入堂抽籤，有僧號不易，師問：「如何是不變易底意？」
J34nB300_p0259b27║僧答不契，師代云：「要行便行，要坐便坐。」
J34nB300_p0259b28║師問水頭：「古德云：『擔泉帶月歸。』泉在者裏，月在甚麼
J34nB300_p0259b29║處？」頭無語。師代云：「多少人向泉裏撈摸去也？」
J34nB300_p0259b30║因瞽者不見，師問：「既是光明炤十方，為甚麼面前不
J34nB300_p0259c01║見？」僧無語，師代云：「不癡不聾，做不得大家公。」
J34nB300_p0259c02║浴頭請浴次，師云：「我本無垢，洗箇甚麼？」頭無語，眾皆
J34nB300_p0259c03║下語不契，師代云：「便請洗者一垢。」頌云：「纔然拈出已
J34nB300_p0259c04║成垢，便請洗時勞碌人，明日浴頭如更請，未來侍者
J34nB300_p0259c05║早關門。」
J34nB300_p0259c06║又一日，浴頭請次，師云：「我今日有垢卻不洗。」頭又無
J34nB300_p0259c07║語。師垂問云：「既是有垢，為甚卻不洗？」眾下語不契。師
J34nB300_p0259c08║代云：「好箇灰頭土面漢。」頌云：「我今有垢卻不洗，好箇
J34nB300_p0259c09║灰頭土面人。覿體已無藏覆處，莫於垢洗強疏親。」又
J34nB300_p0259c10║代云：「太尊貴生。」頌云：「我今有垢卻不洗，尊貴從來不
J34nB300_p0259c11║自欺。聲色堆頭常坐臥，落花流水共誰知？」
J34nB300_p0259c12║師垂問云：「如何是腳踏實地？」有僧云：「羅籠不肯住，呼
J34nB300_p0259c13║喚不回頭。」師云：「我則不然。」僧云：「師意如何？」師云：「平平
J34nB300_p0259c14║穩穩，妥妥貼貼。」
J34nB300_p0259c15║師患齒痛，乃垂示云：「山僧妄談般若，招報了也，身上
J34nB300_p0259c16║寒威威，齒間痛陣陣，諸人作麼生？」眾下語不契，師代
J34nB300_p0259c17║云：「和尚大似同病相憐。」又云：「躬行君子則吾未之有
J34nB300_p0259c18║得。」復頌云：「同病相憐和者多，躬行未得豈巴歌？橫擔
J34nB300_p0259c19║楖栗萬峰去，盡美其如擔版何？」
J34nB300_p0259c20║師偶冒寒臥次，庫頭問：「和尚做底新醬好麼？」師云：「將
J34nB300_p0259c21║頭不猛，帶累三軍。」頭無語而退。侍者請代語，師云：「不
J34nB300_p0259c22║消道箇和尚病發也，管教山僧出身白汗，廣展下載
J34nB300_p0259c23║清風。」
J34nB300_p0259c24║菜頭問：「和尚教弟子切菜，菜又老，刀又鈍時如何？」師
J34nB300_p0259c25║云：「家無滯貨不富。」進云：「恁麼則菜根香也。」師打云：「還
J34nB300_p0259c26║我刀來。」
J34nB300_p0259c27║僧問：「如何是孤峰絕頂？」師云：「當頭坐斷。」進云：「向上還
J34nB300_p0259c28║有事也無？」師云：「腦後難瞞。」僧禮拜，師便打。
J34nB300_p0259c29║僧問：「二鐵圍山，某甲打破，便是出頭處也無？」師云：「道
J34nB300_p0259c30║一句看。」僧云：「昨日天晴，今日天雨。」師云：「未是出頭處
J34nB300_p0260a01║在。」僧便問：「請師道一句。」師以手搔頭云：「髮長雖省帽，
J34nB300_p0260a02║風屑癢難熬。」
J34nB300_p0260a03║僧問：「如何是法身？」師云：「項下底。」「如何是法身邊事？」師
J34nB300_p0260a04║云：「寒灰發燄。」「如何是透法身句？」師云：「拍拍是令。」「如何
J34nB300_p0260a05║是法身向上事？」師云：「金剛寶劍，截鐵如泥。」
J34nB300_p0260a06║僧問：「靈光獨露，不隱不昧，一著工夫怎麼做？」師良久，
J34nB300_p0260a07║云：「會麼？」僧云：「是。」師云：「是則我瞞你，不是則你瞞我。」
J34nB300_p0260a08║居士問：「昔翠巖禪師，有僧來參，值巖不在，遂看主事，
J34nB300_p0260a09║事云：『要見和尚麼？』僧云：『是。』事指狗云：『上人要見和尚，
J34nB300_p0260a10║但禮拜者狗子。』當時拜即是？不拜即是？」師云：「其僧當
J34nB300_p0260a11║時作麼生？」士云：「也不見拜，也不見不拜。」師云：「卻是你
J34nB300_p0260a12║說得是。」士沉吟良久，便禮拜，師云：「我卻不是狗子。」
J34nB300_p0260a13║僧問：「請和尚示攝心之法。」師云：「靜坐一爐香。」僧禮拜，
J34nB300_p0260a14║師云：「好箇話頭，只是不得錯會。」僧乞偈，師書云：「如何
J34nB300_p0260a15║攝心法？靜坐一爐香。若能不錯會，片片為敷揚。」
J34nB300_p0260a16║僧問：「正睡著時，此心在內在外？」師打呼一聲，僧無語。
J34nB300_p0260a17║師云：「且道在內在外？」僧云：「更乞一轉語。」師云：「一轉已
J34nB300_p0260a18║多，何況更乞一轉？」僧乞偈，師書云：「正睡著時，心在何
J34nB300_p0260a19║處？打呼一聲，內外何與？一轉兩轉太茫茫，二月梅花
J34nB300_p0260a20║如破絮。」
J34nB300_p0260a21║師退祇陀林，集生余中丞留濟生菴暫住。有俗士夜
J34nB300_p0260a22║求同榻請益，至四鼓，師睡半憨，士忽問云：「日用事如
J34nB300_p0260a23║何？」師云：「我倦，正要睡。」士云：「者是夜間事。日間事如何？」
J34nB300_p0260a24║師云：「明日天早與你說。」至天明，士問云：「昨夜許今早
J34nB300_p0260a25║為我說，如今請說。」師云：「夜來床薦煖，一覺到天明。」
J34nB300_p0260a26║僧問：「透綱金鱗，因甚猶還滯水？」師云：「是他家常茶飯。」
J34nB300_p0260a27║僧云：「取飽便是。」師云：「爭奈沒頭浸卻何？」
J34nB300_p0260a28║僧問：「一念不生，萬境俱滅時，如何更進一步？」師劈兩
J34nB300_p0260a29║掌，云：「誰恁麼道？」進云：「意旨如何？」師云：「觸處逢渠。」
J34nB300_p0260a30║僧問：「如何是寂然不動？」師云：「七縱八橫。」進云：「如何是
J34nB300_p0260b01║感而遂通？」師云：「推門落臼。」
J34nB300_p0260b02║僧問：「雲門餅、趙州茶，是同？是別？」師云：「塞斷咽喉。」進云：
J34nB300_p0260b03║「吞卻時如何？」師云：「教你撒不出。」僧便喝，師云：「且喜撒
J34nB300_p0260b04║得出。」僧禮拜，云：「大眾證明。」師云：「撒屎見解。」
J34nB300_p0260b05║僧問：「香煙繚繞，燈燭交加，還是自境界？是他境界？」師
J34nB300_p0260b06║云：「出馬一條槍。」僧禮拜，師云：「不知死活漢。」
J34nB300_p0260b07║僧問：「如何是向上玄關？」師云：「頭頂上。」進云：「把住是？放
J34nB300_p0260b08║行是？」師云：「把住也不是，放行也不是。」僧遶一匝，云：「恁
J34nB300_p0260b09║麼則縱橫去也。」師云：「且緩緩。」
J34nB300_p0260b10║荅僧十七問
J34nB300_p0260b11║問：「四大本空，五陰非有，擔柴運水是何人？」荅咄云：「話
J34nB300_p0260b12║作兩橛。」問：「饑來喫飯，倦來打眠，是賓邪？是主邪？」荅
J34nB300_p0260b13║云：「好箇同參。」問：「本來無形無相，黃花翠竹何處得
J34nB300_p0260b14║來？」荅云：「汝會也。」問：「日中性熱，月中性寒，是何意旨？」
J34nB300_p0260b15║荅云：「露。」問：「者箇貪嗔癡，那箇戒定慧，其中意旨如
J34nB300_p0260b16║何？」荅云：「甜瓜徹蒂甜，苦瓜連根苦。」問：「貓鼠相犯，是
J34nB300_p0260b17║何因地？」荅云：「家家戶戶保安寧。」問：「月中攀桂，左手
J34nB300_p0260b18║邪？右手邪？」荅云：「不資餘力。」問：「今日事作麼生？」荅云：
J34nB300_p0260b19║「堂中新到二上座。」問：「一切人不悟，如何用心得悟
J34nB300_p0260b20║去？」師云：「憺雪填井。」又云：「誰是一切人？」問：「悟後如何
J34nB300_p0260b21║保任？」荅云：「水合水，空合空。」問：「法身即不問，如何是
J34nB300_p0260b22║法身向上事？」荅云：「布搭帽。」問：「此事從何處據款？畢
J34nB300_p0260b23║竟從何處結案？」荅云：「上座者一問，入地獄如箭射。」
J34nB300_p0260b24║問：「大庾嶺頭提不起，為甚麼者等有力？」荅云：「曾自度
J34nB300_p0260b25║來。」問：「疏山塔即不問，將一錢與匠人，將兩錢與匠
J34nB300_p0260b26║人，將三錢與匠人，為甚麼不等？」荅云：「龜毛繩子一串
J34nB300_p0260b27║穿。」問：「如何是神鼎屋？」荅云：「不許外人窺。」問：「如何
J34nB300_p0260b28║是神鼎屋倒也？」荅云：「父家且不紹，叔業豈堪承。」問：
J34nB300_p0260b29║「如何是石頭祖師路？」荅云：「踏著硬紏紏。」
J34nB300_p0260b30║僧問：「如何是諸佛出身處？」荅云：「者畜生。」
J34nB300_p0260c01║僧問：「如何是按牛頭喫艸？」師叱云：「者畜生！」僧禮拜，師
J34nB300_p0260c02║云：「承當任汝承當，只恐錯會不少。」僧轉身且行且語
J34nB300_p0260c03║云：「耕田去。」次日，僧又作禮次，師云：「你莫是耕田底麼？」
J34nB300_p0260c04║僧云：「是。」師拓開云：「去！去！果然錯會不少。」
J34nB300_p0260c05║僧問：「如何是同生？」師云：「大家在者裏。」進云：「如何是同
J34nB300_p0260c06║死？」師云：「君向瀟湘我向秦。」進云：「未在，更道。」師云：「不是
J34nB300_p0260c07║知音者，徒勞話歲寒。」
J34nB300_p0260c08║俗士問：「老師大號。」師豎拂子云：「會麼？」士云：「不會。」師搖
J34nB300_p0260c09║拂子云：「叫做朝宗。」
J34nB300_p0260c10║居士問：「如何是自度？」師云：「不向人討。」進云：「如何是智？」
J34nB300_p0260c11║師云：「腦後看取。」進云：「如何是祖師？」師云：「頭頂天。」進云：
J34nB300_p0260c12║「如何是道？」師云：「腳踏地。」
J34nB300_p0260c13║居士問：「弟子生死不明。」師云：「是誰之過？」進云：「請師指
J34nB300_p0260c14║示。」師云：「兩重公案。」
J34nB300_p0260c15║居士問：「月缺一條還補得麼？」師云：「補得。」進云：「將甚麼
J34nB300_p0260c16║補？」師云：「但將缺底補。」
J34nB300_p0260c17║僧問：「博山和尚教人參話頭，和尚教人做甚麼工夫？」
J34nB300_p0260c18║師云：「恰值山僧患病。」僧云：「病中有何工夫？」師云：「我亦
J34nB300_p0260c19║不知。」僧云：「還有不知者麼？」師云：「有。」僧云：「如何是不知
J34nB300_p0260c20║者？」師云：「通身是病。」
J34nB300_p0260c21║僧問：「狗子佛性，趙州因甚道無？」師云：「一字入公門，九
J34nB300_p0260c22║牛拔不出。」
J34nB300_p0260c23║居士閱語錄，至斂手哭云蒼天處，乃笑問云：「他當時
J34nB300_p0260c24║為甚麼哭？」師云：「你今為甚麼笑？」士云：「弟子解他者一
J34nB300_p0260c25║哭不得。」師云：「你今還解得你者一笑麼？」士云：「我笑他
J34nB300_p0260c26║者一哭。」師云：「他正哭你者一笑。」
J34nB300_p0260c27║居士問：「如何是百姓日用而不知？」師云：「上大人，丘乙
J34nB300_p0260c28║己。」士不覺失笑，師大笑云：「原來是你家嘗茶飯。」士無
J34nB300_p0260c29║語。
J34nB300_p0260c30║金正希居士問：「拜佛是求他麼？」師云：「不從他得，何求
J34nB300_p0261a01║之有？」士云：「是謝他麼？」師云：「無所與我，何謝之有？」士云：
J34nB300_p0261a02║「既非求，又非謝，拜他作甚麼？」師云：「亦非求，亦非謝，常
J34nB300_p0261a03║如是拜。」士云：「宗門句句消歸自己，我數年前爛熟底。」
J34nB300_p0261a04║師云：「今日又問作甚麼？」士云：「只為者些都不是。」師云：
J34nB300_p0261a05║「是不是且止，如何是你自己？」士云：「靈明不昧，能知能
J34nB300_p0261a06║行者是。」師云：「果然不是，怪居士不得。」
J34nB300_p0261a07║僧問：「世尊拈花即不問，迦葉微笑事如何？」師豎拳。進
J34nB300_p0261a08║云：「恁麼則弄巧成拙去也。」師云：「山僧今日失利。」次日，
J34nB300_p0261a09║僧禮拜云：「學人會得和尚昨日末後句，特來拜謝。」師
J34nB300_p0261a10║云：「要參三十年。」
J34nB300_p0261a11║僧問：「如何是錦上添花？」師打，云：「加你一棒。」僧便喝，師
J34nB300_p0261a12║又打，云：「落在甚麼處？」僧接拄杖，師按住，云：「你又作麼
J34nB300_p0261a13║生？」僧無語，師便掌。進云：「如何是雪裏送炭？」師打，云：「也
J34nB300_p0261a14║與你一棒。」進云：「棒頭有眼。」師連打，云：「灼然，灼然。」僧禮
J34nB300_p0261a15║拜，師又打，云：「更與你找足。」
J34nB300_p0261a16║僧問：「倩女離魂，阿那箇是真底？」師便打，僧無語，師云：
J34nB300_p0261a17║「會麼？」僧擬議，師又打，云：「切忌私奔。」
J34nB300_p0261a18║師同明侍者入堂次，者問：「未出方丈時，還有佛法也
J34nB300_p0261a19║無？」師云：「無。」進云：「為甚卻無？」師云：「若有，為甚侍者來堂
J34nB300_p0261a20║中問話？」進云：「某甲不與麼道，何不道合取狗口？」師云：
J34nB300_p0261a21║「自首免罪。」
J34nB300_p0261a22║僧問：「如何是銀山鐵壁？」師打云：「你也好一座。」
J34nB300_p0261a23║僧問：「德山入門便棒，臨濟入門便喝，且道過在甚麼
J34nB300_p0261a24║處？」師打云：「杜撰禪和。」進云：「和尚也須三十棒。」師又打
J34nB300_p0261a25║云：「放過則不可。」
J34nB300_p0261a26║僧問：「如何是不疑之地？」師拋下拄杖，僧禮拜，師取起
J34nB300_p0261a27║杖云：「還要我自取。」進云：「太多生！」師打云：「又道不疑之
J34nB300_p0261a28║地。」僧無語。
J34nB300_p0261a29║僧問：「破驢脊上足蒼蠅，意旨如何？」師云：「切莫貪嘴。」
J34nB300_p0261a30║僧問：「坐斷十方猶點額，密移一步看飛龍。如何是密
J34nB300_p0261b01║移一步？」師云：「動容揚古路，不墮悄然機。」僧拜起，師問
J34nB300_p0261b02║云：「會麼？」僧云：「不會。」師云：「者豈不是坐斷十方？」師又問
J34nB300_p0261b03║云：「會麼？」僧云：「不會。」師云：「者豈不是密移一步？」
J34nB300_p0261b04║僧問：「臨濟在黃檗處，六十痛棒如蒿枝拂，意旨如何？」
J34nB300_p0261b05║師云：「彼丈夫兮我丈夫。」僧禮拜，云：「謝師指示。」師云：「辜
J34nB300_p0261b06║負我也。」進云：「既是彼丈夫兮我丈夫，辜負箇甚麼？」師
J34nB300_p0261b07║云：「彼丈夫兮我丈夫，指示箇甚麼？」
J34nB300_p0261b08║荅高峰大師六問
J34nB300_p0261b09║問：「大徹底人本脫生死，因甚命根不斷？」荅：「舉杖云：『將
J34nB300_p0261b10║謂別有那？』」問：「佛祖公案只是一箇道理，因甚有明
J34nB300_p0261b11║與不明？」荅云：「當初秖道茅長短，燒了原來地不平。」
J34nB300_p0261b12║問：「大修行人當遵佛行，因甚不守毘尼？」荅云：「恐成染
J34nB300_p0261b13║汙。」問：「杲日當空，無所不照，因甚被片雲遮卻？」荅云：
J34nB300_p0261b14║「一聲轟霹靂，遍界黑漫漫。」問：「人人有箇影子，寸步
J34nB300_p0261b15║不離，因甚踏不著？」荅云：「迷頭作麼？」問：「盡大地是箇
J34nB300_p0261b16║火坑，得何三昧不被燒卻？」荅，豎拳，云：「直教大地都燒
J34nB300_p0261b17║盡。」
J34nB300_p0261b18║代西禪荅僧十七問
J34nB300_p0261b19║問：「文殊出女子定不得且置，敢問罔明外還有人出
J34nB300_p0261b20║得麼？」荅云：「學者不唧溜漢作麼？」問：「既是怡山，因甚
J34nB300_p0261b21║有難色？」荅云：「換卻多少人眼睛。」問：「萬象之中獨露
J34nB300_p0261b22║身，未審燈籠與露柱是獨露身，不是獨露身？」荅云：「蒼
J34nB300_p0261b23║天！蒼天！」問：「長慶七破蒲團，捲簾大悟，且道悟箇甚
J34nB300_p0261b24║麼？」荅云：「難掩者場羞。」問：「一人孤峰頂上安禪，一人
J34nB300_p0261b25║十字街頭打睡，阿那箇堪與佛祖為師？」荅云：「喚來與
J34nB300_p0261b26║山僧洗腳。」問：「趙州到南方，向火爐邊拾得箇無賓
J34nB300_p0261b27║主話，從來無人舉著，未審和尚還舉得麼？」荅云：「闍黎
J34nB300_p0261b28║不得錯舉。」問：「咫尺之間，因甚不睹師顏？」荅云：「山僧
J34nB300_p0261b29║罪過。」問：「拄杖子吞卻山河大地，一切有情向甚麼
J34nB300_p0261b30║處乞命？」荅云：「敗將不斬。」問：「正令全行，佛祖乞命，故
J34nB300_p0261c01║開一線。狐兔威獰，畢竟如何施設？」荅云：「千鈞之弩，不
J34nB300_p0261c02║為鼷鼠而發機。」問：「古人道：『不許夜行，投明須到。』秖
J34nB300_p0261c03║如到後又作麼生？」荅云：「待汝到，即向汝道。」問：「古人
J34nB300_p0261c04║云：『一句中具三玄。』且道門前火把子具幾玄？」荅云：「月
J34nB300_p0261c05║出三更。」問：「『一玄中具三要。』只如地上水碙砂，是第
J34nB300_p0261c06║幾要？」荅云：「和泥合水。」問：「《寶鏡》云：『重離六爻，偏正回
J34nB300_p0261c07║互』，爻未動時，向甚麼處回互？」荅云：「八八六十四。」問：
J34nB300_p0261c08║「狗子無佛性且置，土木瓦石還有佛性也無？若道有，
J34nB300_p0261c09║也是趙州兒孫。若道無，也是趙州兒孫。畢竟作麼生
J34nB300_p0261c10║即得？」荅云：「土木瓦石。」問：「央崛乞食，產婦臨盆。吾佛
J34nB300_p0261c11║垂慈，即得分娩。倘不分娩，又作麼生？」荅云：「流水急如
J34nB300_p0261c12║駛，落花空自停。」問：「今日嗔，明日喜，且道是佛法，是
J34nB300_p0261c13║世法？」荅云：「車不橫推，理無曲斷。」問：「西禪寺裏更有
J34nB300_p0261c14║一事相借問，得麼？」荅云：「喪身失命。」
J34nB300_p0261c15║僧問：「但願空諸所有，慎勿實諸所無。如何是實諸所
J34nB300_p0261c16║無？」師云：「所供是實。」進云：「如何是空諸所有？」師云：「所供
J34nB300_p0261c17║是實。」進云：「有無俱離，空實俱非，意旨如何？」師云：「所供
J34nB300_p0261c18║是實。」僧禮拜，師打云：「添箇註腳。」
J34nB300_p0261c19║僧問：「如何玉殿瓊樓卻被一莖艸蓋？」師云：「瞞我不得。」
J34nB300_p0261c20║進云：「如何一莖艸便現瓊樓玉殿？」師云：「瞞你不得。」
J34nB300_p0261c21║慶繩葉廷尉問：「古人道：『發起勇猛，剋日便悟去。』是否？」
J34nB300_p0261c22║師云：「此猶是對鈍漢說底話。」士不覺失聲，云：「令人無
J34nB300_p0261c23║可推諉。」師云：「居士得恁麼伶俐。」士久之，云：「古人見僧
J34nB300_p0261c24║便攔胸把住，意旨如何？」師云：「不見道：令人無可推諉。」
J34nB300_p0261c25║士乃服膺。
J34nB300_p0261c26║魚山熊給諫、二瞻趙璽卿敘三玄三要話，趨問：「悟得
J34nB300_p0261c27║三玄三要便怎麼樣聻？」師云：「只得箇趙二瞻。」士云：「不
J34nB300_p0261c28║悟三玄三要又怎麼樣聻？」師云：「也只得箇趙二瞻。」士
J34nB300_p0261c29║云：「恁麼則悟也得？不悟也得？」師云：「切忌兩頭走。」
J34nB300_p0261c30║居士問：「秋月明似鏡即不問，請問和尚蟾光何處現？」
J34nB300_p0262a01║師云：「待月落潭空時向汝道。」士禮拜，云：「向道已蒙師
J34nB300_p0262a02║指示，向上宗乘事若何？」師便打。
J34nB300_p0262a03║僧問：「明知生是不生之理，為甚被生死之所流轉？」師
J34nB300_p0262a04║云：「花缾香筋。」進云：「恁麼則盡大地都是佛法也。」師云：
J34nB300_p0262a05║「那裏得者消息來？」進云：「請和尚開示。」師云：「既盡大地
J34nB300_p0262a06║都是佛法，又要開示箇甚麼？」僧罔措。
J34nB300_p0262a07║僧問：「趙州逢人便道喫茶去，未審和尚教人喫箇甚
J34nB300_p0262a08║麼？」師云：「不教你喫茶。」僧禮拜，師云：「只如喫茶與不喫
J34nB300_p0262a09║茶，是同？是別？」僧無語。師令眾下語，不契，自代云：「口是
J34nB300_p0262a10║兩片皮。」
J34nB300_p0262a11║僧問：「萬象之中獨露身，是撥萬象不撥萬象？」師云：「喚
J34nB300_p0262a12║甚麼作身？」僧擬議，師云：「蓋覆了也。」
J34nB300_p0262a13║僧問：「如驢覷井時如何？」師云：「目前略露些些子，遍界
J34nB300_p0262a14║從教千百身。」進云：「如井覷驢時如何？」師云：「光境俱忘
J34nB300_p0262a15║唯自得，六門何處覓行蹤？」進云：「覷與不覷時如何？」師
J34nB300_p0262a16║云：「識得驢便了，管他覷不覷作甚麼？」
J34nB300_p0262a17║僧問：「如何是寶華佛法？」師云：「不是挑磚，便是撒土。」進
J34nB300_p0262a18║云：「向上還可商量也無？」師云：「若有，儘汝商量。」
J34nB300_p0262a19║僧問：「香林因問：『如何是衲衣下事？』荅云：『臘月火燒山。』
J34nB300_p0262a20║意旨如何？」師云：「春來地長艸。」復說偈云：「臘月火燒山，
J34nB300_p0262a21║春來地長艸，直下會便會，切莫自起倒。」
J34nB300_p0262a22║僧問：「一切總不得，請師速道。」師連棒打云：「你要全奪，
J34nB300_p0262a23║我便全與。」
J34nB300_p0262a24║僧求開示，師展兩手，云：「會麼？」僧云：「不會。」師云：「莫嫌家
J34nB300_p0262a25║裏全無物，須信壺中別有天。」
J34nB300_p0262a26║四著語
J34nB300_p0262a27║大慧問佛炤：「喚作竹篦則觸，不喚作竹篦則背，意旨
J34nB300_p0262a28║如何？」著云：「雖著鎖枷同飲醉，出身有路驗當機。」佛炤
J34nB300_p0262a29║云：「杜撰長老如麻似粟，意旨如何？」著云：「便把自枷枷
J34nB300_p0262a30║獄子，更換行纏出大門。」慧云：「你是第幾箇又作麼生？」
J34nB300_p0262b01║著云：「賣俏放憨重下水，不知有己只拖人。」炤云：「今日
J34nB300_p0262b02║捉敗者老賊又作麼生？」著云：「饒君更有遮天綱，透得
J34nB300_p0262b03║牢關奈我何？」又大慧問著云：「賊過後張弓。」佛炤荅
J34nB300_p0262b04║著云：「倒轉槍頭驀面刺。」慧又問著云：「老老大大，隨人
J34nB300_p0262b05║腳跟轉。」炤又荅慧云：「不但騎虎頭，更善收虎尾。」又
J34nB300_p0262b06║大慧問著云：「沒盡家財更索需。」佛炤荅著云：「遭劫多
J34nB300_p0262b07║番變作賊。」慧又問著云：「自縛去拏人。」炤又荅著云：「騎
J34nB300_p0262b08║賊馬趁賊。」又大慧問著云：「垂絲定有無佛？」炤荅著
J34nB300_p0262b09║云：「離釣解返擲。」慧又問著云：「不入虎穴，爭得虎子？」炤
J34nB300_p0262b10║又荅著云：「果見食牛之氣。」
J34nB300_p0262b11║移改維那四著語（前三移，後一改）
J34nB300_p0262b12║大慧問：「拋磚拋瓦？」佛炤荅：「獅子咬人。」慧又問：「開門捉
J34nB300_p0262b13║賊？」炤又荅：「出得門來倒鎖門。」
J34nB300_p0262b14║因倒米房，僧問：「米房既倒，大眾喫箇甚麼？」師與一拳，
J34nB300_p0262b15║云：「莫嫌麤糙。」
J34nB300_p0262b16║僧貫初問：「不識玄旨，徒勞念靜。如何是玄旨？」師高聲
J34nB300_p0262b17║喚云：「貫初。」初禮拜，師云：「伶俐衲僧，一撥便轉。」初拜起，
J34nB300_p0262b18║佇立久之，師云：「你又念靜那？」便歸臥室。
J34nB300_p0262b19║僧問：「狂心頓歇時如何？」師云：「慶快平生。」進云：「歇後如
J34nB300_p0262b20║何？」師打云：「未歇在。」進云：「正恁麼時，如何是學人轉身
J34nB300_p0262b21║吐氣處？」師擉云：「速退！速退！」
J34nB300_p0262b22║僧問：「如何是不屬生滅底心？」師云：「你喫飯來多少時
J34nB300_p0262b23║也？」僧佇思，師云：「但有如何若何，早屬生滅了也。」
J34nB300_p0262b24║僧問：「初祖有折蘆渡江之玅用，和尚作麼生？」師云：「單
J34nB300_p0262b25║單只得一條拄杖子。」進云：「除卻拄杖時如何？」師云：「設
J34nB300_p0262b26║除卻，置在甚麼處？」進云：「此猶是者邊事，那邊事作麼
J34nB300_p0262b27║生？」師舉杖云：「欲識一貫，兩箇五百。」
J34nB300_p0262b28║峻卿郭孝廉設齋次，謝居士問：「如何是終身底事？」師
J34nB300_p0262b29║云：「只得者箇。」孝廉問云：「如何是者箇？」師云：「動著即錯。」
J34nB300_p0262b30║廉云：「如何是動？」師云：「不離靜處。」久之，師問云：「如何是
J34nB300_p0262c01║靜？」廉云：「妄念不生。」師云：「我則不然。」廉云：「請和尚道。」師
J34nB300_p0262c02║云：「不離動處。」
J34nB300_p0262c03║荅三眼汪居士六問（法名行敕）
J34nB300_p0262c04║問：「認得自己，頭上安頭。不識自己，斬頭覓活。威音王
J34nB300_p0262c05║已前一句，畢竟作麼生道？」荅云：「春日晴，黃鸝鳴。」問：
J34nB300_p0262c06║「迷中有悟，悟復還迷，迷悟兩忘底人，又如何相見？」荅：
J34nB300_p0262c07║「豎拳云：『是迷是悟？』」問：「三玄三要，賓主功勳，如何得
J34nB300_p0262c08║一句道盡？」荅云：「瞎。」問：「滴水千山浪，雲乘萬斛舟。還
J34nB300_p0262c09║許學人受用也無？」荅云：「好事不如無。」問：「趙州問二
J34nB300_p0262c10║菴主，有麼？有麼？菴主俱豎拳荅。秖如趙州問和尚，和
J34nB300_p0262c11║尚又如何荅？」荅：「攔胸一拳，云：『若作淺深縱奪會，入地
J34nB300_p0262c12║獄如箭射。』」問：「德山云：『今夜不荅話，問話者三十棒。』
J34nB300_p0262c13║或有人掀倒禪床，推翻下座，以後德山作麼生為人？」
J34nB300_p0262c14║荅：「但云似則也似，是則未是。」
J34nB300_p0262c15║
J34nB300_p0262c16║
J34nB300_p0262c17║
J34nB300_p0262c18║
J34nB300_p0262c19║
J34nB300_p0262c20║朝宗禪師語錄卷第七