J34nB300_p0263a01║朝宗禪師語錄卷第八
J34nB300_p0263a02║侍者　行導　編
J34nB300_p0263a03║請益
J34nB300_p0263a04║僧進方丈，問云：「和尚普說中以百丈扭鼻與高峰睹
J34nB300_p0263a05║讚齊舉，不能無疑，請決之。」師云：「疑箇甚麼？」僧云：「百丈
J34nB300_p0263a06║因扭鼻得省。馬祖次日陞座，丈出捲卻席，祖便下座。
J34nB300_p0263a07║問曰：『我適來未曾說話，汝為甚麼捲卻席？』丈曰：『昨日
J34nB300_p0263a08║被和尚扭得鼻頭痛。』祖曰：『汝昨日向甚麼處留心？』丈
J34nB300_p0263a09║曰：『鼻頭今日又不痛了也。』祖曰：『汝深明昨日事。』如此
J34nB300_p0263a10║機用，恐高峰睹讚底省處未能到此。」師云：「高峰解夏
J34nB300_p0263a11║詣南明，雪巖一見便問：『阿誰與你拖箇死屍到者裏？』
J34nB300_p0263a12║峰便喝，巖拈棒，峰把住曰：『今日打某甲不得。』巖曰：『為
J34nB300_p0263a13║甚打不得？』峰拂袖便出。你道與百丈捲席優劣何如？
J34nB300_p0263a14║又翌日，巖問：『萬法歸一，一歸何處？』峰曰：『狗舐熱油鐺。』
J34nB300_p0263a15║巖曰：『那裏學者虛頭來？』峰曰：『正要和尚疑著。』巖休去。
J34nB300_p0263a16║你道與百丈捲席、馬祖下座優劣何如？」僧云：「若然，則
J34nB300_p0263a17║馬祖震威一喝，百丈便大悟。雪巖問高峰無夢無想
J34nB300_p0263a18║主人公，便無言可對，越五載至枕子墮地方徹，豈無
J34nB300_p0263a19║優劣？」師云：「你道馬祖震威一喝，百丈三日耳聾。雪巖
J34nB300_p0263a20║問高峰無夢無想主人公，高峰無言可對，還有優劣
J34nB300_p0263a21║否？」僧云：「若然，則高峰枕子墮地方徹，豈是虛話？」師云：
J34nB300_p0263a22║「不然。百丈天資敏利，到此便得徹頭；高峰天資遲鈍，
J34nB300_p0263a23║到此雖已破家蕩產，但力不能勝，直待枕子墮地方
J34nB300_p0263a24║徹，正徹此無言可對處。第未悟則坐在無言，卻被無
J34nB300_p0263a25║言轉了也，一悟便轉得此無言矣。遲悟、速悟，天資優
J34nB300_p0263a26║劣非關悟門，所以云：或生而知之，或學而知之，或困
J34nB300_p0263a27║而知之，及其知之，一也。如高峰從前用工處，較百丈
J34nB300_p0263a28║原更是喫苦；大悟之後，說法機用較百丈亦更覺簡
J34nB300_p0263a29║窮。悟徹是同，作用不同者，天資耳。然天資亦無一定，
J34nB300_p0263a30║只如馬祖震威一喝時，倘百丈未即悟，後來偶有所
J34nB300_p0263b01║觸而悟，你又如何？倘雪巖問高峰睡中主時，高峰言
J34nB300_p0263b02║下便悟。你又如何？豈可以此定其優劣麼？」僧乃禮謝。
J34nB300_p0263b03║師云：「如今我又不恁麼說了。馬祖震威一喝，百丈決
J34nB300_p0263b04║定大悟；雪巖無夢無想一問，高峰決定再參。何故聻？
J34nB300_p0263b05║據百丈鼻頭今日又不痛了也一語，百丈大有生機，
J34nB300_p0263b06║已知悟門不可守，所以馬祖有深明昨日事之印。再
J34nB300_p0263b07║參時，豎拂、挂拂已有卷舒操縱於其間，從前乖執處
J34nB300_p0263b08║輕，馬祖鉗鎚又辣，焉得不徹？據高峰悟處，雖實抱守
J34nB300_p0263b09║太堅，機用亦死。雪巖室中煆煉，何常不施向上鉗錘？
J34nB300_p0263b10║奈高峰依舊只恁麼會去了，沒奈他何，所以就其親
J34nB300_p0263b11║到處與他印住。乃問曰：『日中浩浩時作得主麼？』峰曰：
J34nB300_p0263b12║『作得主。』巖曰：『夜間夢寐時作得主麼？』峰曰：『作得主。』此
J34nB300_p0263b13║風穴所謂『去即印住』，若不印住，豈可令他走作？雪巖
J34nB300_p0263b14║又就其乖執處，用箇白拈手段與他印破，曰：『正睡著
J34nB300_p0263b15║時，無夢、無想、無見、無聞，主在甚麼處？』此風穴所謂『住
J34nB300_p0263b16║即印破』，若不印破，豈可令他執守？高峰從前執守太
J34nB300_p0263b17║重，焉得不用再參？此百丈高峰無同異中底同異處。」
J34nB300_p0263b18║僧云：「高峰睹讚悟處，既悟主人公，因甚問著無夢無
J34nB300_p0263b19║想之主，便不知下落？」師云：「秖因悟得主人公，所以問
J34nB300_p0263b20║著無夢無想之主，便成隔礙。無夢▆▆主人公，不涉
J34nB300_p0263b21║迷悟底，然日中浩浩作得主，夜間夢寐作得主，非有
J34nB300_p0263b22║實悟門、實操履者不能到，只是功勳未盡，落在觀炤
J34nB300_p0263b23║般若裏。無夢、無想、無見、無聞時，乃實相法門，觀炤履
J34nB300_p0263b24║踐是甚麼閒家具？被雪巖一問，便失其所守，無言可
J34nB300_p0263b25║對，無理可伸，正是放身命處。直須透過此關，卻來今
J34nB300_p0263b26║世門頭隨處作主，方與此事有相應分。今人但知有
J34nB300_p0263b27║悟底事，不知有不悟底事，妄以堂堂獨露來頌無夢
J34nB300_p0263b28║無想主人公，豈不是今世門頭底事？直饒道處處黑
J34nB300_p0263b29║暗，早已露蹤蹟矣，何況堂堂獨露來？都來總是閒知
J34nB300_p0263b30║解，那得清風下載時？」僧云：「古人有大手眼、正知見及
J34nB300_p0263c01║見地不脫之說，請示其詳。」師云：「此實難辨，無怪今人
J34nB300_p0263c02║吞吐不下。若得大手眼者，須將從上有規矩底禪步
J34nB300_p0263c03║步歷過，然後向大爐鞴中鎔盡圭角，灼見千聖不傳
J34nB300_p0263c04║之秘，為人之際不守途轍，應變無方，卻能轉向千聖
J34nB300_p0263c05║羅籠不住處指示人，不瞎人眼。若秖具正知見者，其
J34nB300_p0263c06║從前所參所證底圭角猶在，為人之際，便有箇落地
J34nB300_p0263c07║處指示人，因未入大爐鞴中烹煉過，則總是者箇正
J34nB300_p0263c08║知見，便各有所重，互相矛盾，到此種數極多。即如今
J34nB300_p0263c09║有會得平常心是道者，一味守著華嚴境界，無轉變
J34nB300_p0263c10║相，惟恐墮坑落塹，更不移動一步，如生盲人靠著拄
J34nB300_p0263c11║杖相似，喫飯便說喫飯，喫茶便說喫茶，問銅鍋便荅
J34nB300_p0263c12║銅鍋，問花柳便荅花柳，問大事未明便荅大事未明，
J34nB300_p0263c13║問大事已明便荅大事已明，凡偈頌法語，處處都用
J34nB300_p0263c14║者箇無轉變相底見解，自謂確有根本。若據山僧看
J34nB300_p0263c15║來，正是貼肉汗衫，直須脫卻。又如僧繇畫底龍，猶欠
J34nB300_p0263c16║點眼，若一點眼，則破壁飛騰而去，若不點，依舊只是
J34nB300_p0263c17║壁間物。當時黃龍南會下有箇東林總，亦是如此。他
J34nB300_p0263c18║還不肯晦堂、真淨同門諸老，道：『秖參得先師禪，不得
J34nB300_p0263c19║先師道。』他見晦堂、真淨，臨機勘辨，如珠走盤，不留剩
J34nB300_p0263c20║跡，不傳把者箇無轉變相底平常心指示人也。將謂
J34nB300_p0263c21║別人還未悟，獨有他到此地步，乃是文殊、普賢大人
J34nB300_p0263c22║境界，所以點胸點肋如此，大都不能提脫此一步，到
J34nB300_p0263c23║大用現前之地，總不能無病，所以雲門說有透過法
J34nB300_p0263c24║身之病。透過法身豈不是正知見？見地、正知見總皆
J34nB300_p0263c25║法身，坐在法身邊便謂見地不脫，透過法身便謂正
J34nB300_p0263c26║知見。正知見即見地，透過法身也是法身，坐在法身
J34nB300_p0263c27║邊也是法身，但人有脫與不脫之異，法身何異？」僧云：
J34nB300_p0263c28║「若然，則百丈再參時，已透法身，具正知見，未得大手
J34nB300_p0263c29║眼，所以震威一喝，有大機大用之說麼？」師云：「然。」僧曰：
J34nB300_p0263c30║「高峰問睡中主時，坐在法身邊，見地不脫，後來墮枕
J34nB300_p0264a01║而悟，但有如在綱羅中跳出之說，還未具大機用麼？」
J34nB300_p0264a02║師云：「是何言與？高峰被雪巖一問，直得無言可對，正
J34nB300_p0264a03║好透過法身而力不勝，直待網羅跳出，則大用現前，
J34nB300_p0264a04║不止出得見地不脫之病，亦出透過法身之病，豈比
J34nB300_p0264a05║今時單得涅槃堂裏禪底，反令正知見為瞎人眼目
J34nB300_p0264a06║之具？當年有箇恕中禪師跋高峰上雪巖書中，亦似
J34nB300_p0264a07║以為未發機用，曰：『雪巖因事到杭，令人往天目招高
J34nB300_p0264a08║峰相見。高峰不出，雪巖遂有擔板漢之語。設使高峰
J34nB300_p0264a09║聞命，翻然出山相見，必有三日耳聾之禍。』此恕中之
J34nB300_p0264a10║意，豈不以高峰為未得大機大用？殊不知雪巖師承
J34nB300_p0264a11║高玅，從初一見，方問訊便打出，後問拖死屍句，聲未
J34nB300_p0264a12║絕又打出等，及此無夢無想一問，皆向上鉗錘，高峰
J34nB300_p0264a13║承受已多，枕子落地，執處一消一透，俱透恕中三日
J34nB300_p0264a14║耳聾之說。但就其透睡中主處，據款結案，為虛空安
J34nB300_p0264a15║柄，非是實法，即末後擔板漢之語。雪巖用處到底純
J34nB300_p0264a16║一，真乃從上師承。且大機大用，所謂驅耕夫之牛，奪
J34nB300_p0264a17║饑人之食。百丈挂拂舊處，豈不是百丈底耕牛饑食？
J34nB300_p0264a18║高峰日中夢寐作主，豈不是高峰底耕牛饑食？學人
J34nB300_p0264a19║執處既同，馬祖一喝、雪巖一問，驅之奪之，師家用處
J34nB300_p0264a20║又同，豈可分其優劣？」僧云：「若據高峰未悟，雪巖便施
J34nB300_p0264a21║向上鉗錘，則向上鉗錘亦不待透過法身底人方用
J34nB300_p0264a22║麼？」師云：「師子捉象亦全其力，捉兔亦全其力，透與不
J34nB300_p0264a23║透乃學人分上事，師家豈有定法？你將謂馬祖震威
J34nB300_p0264a24║一喝方是大機大用麼？殊不知拈餬餅是甚麼？豈不
J34nB300_p0264a25║是大機大用？扭百丈鼻豈不是大機大用？次日陞座
J34nB300_p0264a26║下座，豈不是大機大用？目視繩床角拂子，豈不是大
J34nB300_p0264a27║機大用？問百丈云：『汝已後開兩片皮，將何為人？』豈不
J34nB300_p0264a28║是大機大用？」僧云：「既都是大機大用，和尚尋常有言：
J34nB300_p0264a29║『大慧薰風，百丈扭鼻，自救不了。』又作麼生？」師云：「癡人
J34nB300_p0264a30║前不得說夢。我明明道在師家用處二句一時說，今
J34nB300_p0264b01║就學人悟處合法斷之，即所謂自救不了。你恁麼猶
J34nB300_p0264b02║學今時杜撰在。」乃舉杖趁出。
J34nB300_p0264b03║僧請益古塔主空劫自己、今時自己及體中玄、句中
J34nB300_p0264b04║玄、玄中玄之說。師云：「古公說法滲漏實多，如總頌三
J34nB300_p0264b05║玄、別列三玄，原是未曾清楚，即何等公案是體中玄？
J34nB300_p0264b06║何等公案是句中玄？何等公案是玄中玄？徒然分得
J34nB300_p0264b07║粉碎而未能收攝，豈臨濟一句具該之意？此其大段
J34nB300_p0264b08║錯矣。然但就其所謂空劫自己、今時自己、體中玄、句
J34nB300_p0264b09║中玄、玄中玄者，原無不合臨濟之意。臨濟云：『第一句
J34nB300_p0264b10║薦得，與祖佛為師。』豈非玄中玄乎？『第二句薦得，與人
J34nB300_p0264b11║天為師。』豈非句中玄乎？『第三句薦得，自救不了。』豈非
J34nB300_p0264b12║體中玄乎？臨濟云：『但看棚頭弄傀儡，抽牽全賴裏頭
J34nB300_p0264b13║人。』豈非今時自己乎？『三要印開朱點窄，未容擬議主
J34nB300_p0264b14║賓分。』豈非空劫自己乎？臨濟既可以分第一、第二、第
J34nB300_p0264b15║三，何古塔主便不可分玄中、句中、體中、空劫、今時乎？
J34nB300_p0264b16║古曰：『蓋緣三世諸佛所有言句教法出自體中玄，三
J34nB300_p0264b17║世祖師所有言句教法出自句中玄，十方三世佛之
J34nB300_p0264b18║與祖所有心法出自玄中玄。夫玄中玄既佛祖心法
J34nB300_p0264b19║之所自出，豈非祖佛為師之空劫自己乎？』汾陽云：『第
J34nB300_p0264b20║一玄，法界廣無邊，森羅及萬象，總在鏡中玄。』唐明云：
J34nB300_p0264b21║『我有真如性，如同幕裏隱，打破六門關，顯出毘盧印。』
J34nB300_p0264b22║此二頌豈非體中玄乎？汾陽云：『第二玄，釋尊問阿難，
J34nB300_p0264b23║多聞隨事荅，隨器量方圓。』唐明云：『要用直須用，心意
J34nB300_p0264b24║莫定動，三歲師子吼，十方沒狐種。』此二頌豈非句中
J34nB300_p0264b25║玄乎？汾陽云：『第三玄，直出古皇前，四句百非外，閶氏
J34nB300_p0264b26║問豐干。』唐明云：『真骨金剛體可誇，六塵一拂永無遮，
J34nB300_p0264b27║廓落世界空為體，體上無為真到家。』此二頌豈非玄
J34nB300_p0264b28║中玄乎？古公亦有見於此，方立如上名目。第臨濟之
J34nB300_p0264b29║意，別列之中，即有總攝，總攝之內，三法了然。惜乎古
J34nB300_p0264b30║公徒知別列，不知總攝，致令覺範前以逐塊稱為明
J34nB300_p0264c01║眼，後成儱侗毀為謗法。今人徒知覺範前逐古公之
J34nB300_p0264c02║謬，不知後毀古公之亦謬也。不見臨濟立第三句之
J34nB300_p0264c03║後，乃云：『大凡演唱宗乘，一句中須具三玄門，一玄中
J34nB300_p0264c04║須具三要，有權有實，有炤有用手。』汾陽云：『三玄三要
J34nB300_p0264c05║事難分，得意忘言道易親。』覺範因見汾陽道三玄三
J34nB300_p0264c06║要事難分，便只作箇儱侗塗毒鼓會了便休，不知得
J34nB300_p0264c07║意忘言道易親，於難分之中，已密點三法於其間矣。
J34nB300_p0264c08║僧問臨濟：『如何是西來意？』濟云：『若有意，自救不了。』汾
J34nB300_p0264c09║陽今云得意，豈非自救不了之體中玄乎？鏡清云：『一
J34nB300_p0264c10║句截流，萬機寢削。』臨濟云：『玅解豈容無著問，漚和爭
J34nB300_p0264c11║負截流機。』汾陽今云得意忘言，豈非人天為師之句
J34nB300_p0264c12║中玄乎？臨濟云：『無依道人是諸佛之母。』又云：『道者，處
J34nB300_p0264c13║處無礙淨光是。』汾陽今云得意忘言道易親，豈非佛
J34nB300_p0264c14║祖為師之玄中玄乎？得意忘言道易親，三玄一句全
J34nB300_p0264c15║該，如何分得？即此三玄之旨，於自利便為三要印，於
J34nB300_p0264c16║利人便為三玄門，所以謂三玄三要事難分也。即以
J34nB300_p0264c17║自利處利人，三玄即是三要，所以古人只舉三玄者
J34nB300_p0264c18║多耳。須知臨濟立言之意，以眾生根性不等，則悟有
J34nB300_p0264c19║淺深；師家用處隨機，則法有權實。若非第一第二第
J34nB300_p0264c20║三之分，何以收盡學人之差別？若非一句全具，何以
J34nB300_p0264c21║直明向上之宗猷？自己原無兩種，利機玅在善分，功
J34nB300_p0264c22║動未盡，便落今時，及盡今時，便為空劫。所以鼓山珪
J34nB300_p0264c23║云：『句中難透是三玄，一句該通空劫前。臨濟命根元
J34nB300_p0264c24║不斷，一條紅線手中牽。』又汾陽舉風穴云：『若立一塵，
J34nB300_p0264c25║家國興盛，野老顰蹙。不立一塵，家國喪亡，野老安帖。
J34nB300_p0264c26║於此明去，闍黎無分，全是老僧。於此不明，老僧即是
J34nB300_p0264c27║闍黎。』試看說箇闍黎，又說箇老僧，且道是甚麼意？又
J34nB300_p0264c28║云：『闍黎與老僧，亦能悟卻天下人，亦能瞎卻天下人。
J34nB300_p0264c29║要知老僧與闍黎麼？』拍其膝曰：『者裏是闍黎，者裏是
J34nB300_p0264c30║老僧。』試看既拊其膝曰者裏，且作麼生辨得闍黎老
J34nB300_p0265a01║僧？山僧索性註破。明得今時自己謂之闍黎，也出不
J34nB300_p0265a02║得者裏。明得空劫自己謂之老僧，也出不得者裏。但
J34nB300_p0265a03║向者裏辨得闍黎老僧清楚，方知一句具三玄，果從
J34nB300_p0265a04║上的的相承之旨。汾陽又云：『且問諸上座，老僧與闍
J34nB300_p0265a05║黎是同是別？若道是同去，上座自上座，老僧自老僧。
J34nB300_p0265a06║若道別去，又道老僧即是闍黎。若能於此明得去，一
J34nB300_p0265a07║句中有三玄三要，賓主歷然，平生事辦，參尋事畢。』到
J34nB300_p0265a08║者裏試問，還是分開好？儱侗好？待汝打破漆桶來與
J34nB300_p0265a09║汝道。」僧禮謝。
J34nB300_p0265a10║師又云：「該備淺深，似有階級。一句收攝，稜縫俱消。空
J34nB300_p0265a11║劫今時，乃應病與藥耳。若道實有此事，正好取捨未
J34nB300_p0265a12║忘。在古人云：『諸優戲場中，一貴復一賤。心知本自同，
J34nB300_p0265a13║所以無欣厭。』學者不達此，賤今時而貴空劫，執藥成
J34nB300_p0265a14║病矣。但透得一句具三玄，自然藥病俱忘。所謂真師
J34nB300_p0265a15║子兒，吼哮一聲，壁立千仞去也。」
J34nB300_p0265a16║師又云：「山僧未歷講筵，即教典亦欠涉歷。一日，因見
J34nB300_p0265a17║臨濟分立三句之後，總收云『大凡舉唱宗乘，一句中
J34nB300_p0265a18║須具三玄云云』，頓透空劫、今時不離當念便明。天台
J34nB300_p0265a19║智者讀《法華經》，至『是真精進，是名真法供養如來』處，
J34nB300_p0265a20║乃見釋迦老子在靈山一會，儼然未散，謂之旋陀羅
J34nB300_p0265a21║尼三昧。後來立空、假、中三觀，該攝一切法，併《華嚴》立
J34nB300_p0265a22║四法界，該攝一切法之旨，到者裏說不得那箇是宗、
J34nB300_p0265a23║那箇是教。信乎三玄三要之不可不明也。三玄三要
J34nB300_p0265a24║正是旋陀羅尼三昧，若透得一句全具，則舉第一句
J34nB300_p0265a25║時便是第二句、第三句，舉第二句時便是第三句、第
J34nB300_p0265a26║一句，舉第三句時便是第一句、第二句，既不礙其總
J34nB300_p0265a27║收，又不壞其別列。自此山僧說法，凡總收處自然有
J34nB300_p0265a28║別列面目，凡別列處自然有總收面目，如珠走盤。山
J34nB300_p0265a29║僧到者裏，自己也尋箇頭腦不見，他人又如何尋得
J34nB300_p0265a30║山僧底頭腦著？自非同得同證者，難以言喻。所以判
J34nB300_p0265b01║大慧薰風南來話云：『在師家用處，三句一時說。』今就
J34nB300_p0265b02║大慧悟處合法斷之，即所謂自救不了者，正所謂善
J34nB300_p0265b03║說法要，了無剩義。杜撰者見之，卻來支離強諍。天台
J34nB300_p0265b04║三觀，言空者，無假、無中、無不空；言假者，無空、無中、無
J34nB300_p0265b05║不假；言中者，無空、無假、無不中是也。華嚴四法界者，
J34nB300_p0265b06║理法界、事法界、理事無礙法界、事事無礙法界。你看
J34nB300_p0265b07║他立到理事無礙，已為現量極則，因甚又立箇事事
J34nB300_p0265b08║無礙法界？亦即旋陀羅尼三昧也。事事無礙者，一事
J34nB300_p0265b09║遍入一切事，一切事遍攝一切事。你若透得，便知理
J34nB300_p0265b10║法界即事法界，理事無礙法界已完具而無少無剩
J34nB300_p0265b11║矣；事法界即理法界，理事無礙法界已完具而無少
J34nB300_p0265b12║無剩矣；理事無礙法界即理法界，事法界已完具而
J34nB300_p0265b13║無少無剩矣。或因時利機，隨拈一界，諸界皆具；諸界
J34nB300_p0265b14║雖具，仍秖一界。大似環之無端，又似紫羅帳裏撒真
J34nB300_p0265b15║珠，向何處著眼？今人只為宗旨不明，教理亦何曾嗅
J34nB300_p0265b16║著？不知在那箇座主奴口角邊拾得幾句死語，便道
J34nB300_p0265b17║他曾聽教來，將謂教理不過如是，動輒便道：『此是座
J34nB300_p0265b18║主家說道理為事。我者箇放行把住，全在手裏底見
J34nB300_p0265b19║識，是出道理格外之關捩眼目。』也不知面皮厚多少。」
J34nB300_p0265b20║僧問：「古塔主分析三玄，洪覺範斥之，和尚今復用古
J34nB300_p0265b21║公之說，而亦斥其非。覺範斥古公之非，和尚亦斥之，
J34nB300_p0265b22║而復斥覺範之非。學人不能無疑，請明示之。」師云：「三
J34nB300_p0265b23║玄者，即第一句、第二句、第三句也。其說起於臨濟，臨
J34nB300_p0265b24║濟如杜撰，當時諸方即共非之矣。一言出口，無敢或
J34nB300_p0265b25║疵者，不過以其冥合佛祖心印也。果合佛祖心印，則
J34nB300_p0265b26║臨濟以前未有第一句、第二句、第三句之說，臨濟立
J34nB300_p0265b27║之為無過；則古公以前未有體中、句中、玄中之說，而
J34nB300_p0265b28║古公立之豈遂為過邪？但當問其說果合心印否耳，
J34nB300_p0265b29║此山僧所以用古公分析之名目也。蓋此名目非古
J34nB300_p0265b30║公獨創，風穴、首山、神鼎等荅語，汾陽、慈明、唐明等頌，
J34nB300_p0265c01║實有此意，山僧用其名目，使從上心印稍露規繩，以
J34nB300_p0265c02║救今時亂統之弊。今人秖因不諳三句之旨，交無體
J34nB300_p0265c03║中、句中、玄中等名，但見臨濟道：『一句中具三玄，一玄
J34nB300_p0265c04║中具三要。』囫圇吞，囫圇吐，奈何不下，只得亂統耳。此
J34nB300_p0265c05║山僧因時救病之苦心也。至古公實為道眼不明，如
J34nB300_p0265c06║判僧問趙州：『如何是學人自己？』州云：『山河大地。』謂之
J34nB300_p0265c07║合頭語，直明體中玄。似則也似，恁麼死煞，則不明一
J34nB300_p0265c08║句三句之旨矣。豈可山河大地句中便無句中玄、玄
J34nB300_p0265c09║中玄邪？殊不知善赴來機，原無輕觸，所以山僧道：『在
J34nB300_p0265c10║師家用處，三句一時說。』今就學人悟處合法斷之，即
J34nB300_p0265c11║所謂自救不了者，直似八面鋒鋩，無人下手處，杜撰
J34nB300_p0265c12║長老擬來批駁，自投羅網，喪身失命而不自知耳。此
J34nB300_p0265c13║古公之舉體中玄而不明體中玄者一也。又判廬陵
J34nB300_p0265c14║米價、鎮州蘿蔔、雲門餬餅、洞山麻三斤等為句中玄，
J34nB300_p0265c15║謂之透脫，謂之不荅話。似則也似，豈可恁麼荅便無
J34nB300_p0265c16║體中玄、玄中玄邪？恁麼謂之不荅話，豈可山河大地
J34nB300_p0265c17║句中便有荅話分邪？此古公舉句中玄而不明句中
J34nB300_p0265c18║玄者二也。又判世尊良久、馬祖無心情、智藏頭痛、百
J34nB300_p0265c19║丈到者裏卻不會及臨濟三頓棒等為玄中玄。且道
J34nB300_p0265c20║世尊良久、百丈不會、智藏頭痛、馬祖無心情、臨濟三
J34nB300_p0265c21║頓棒與青原、廬陵米價、雲門餬餅、趙州山河大地等
J34nB300_p0265c22║有何差別？殊不知只者亦具句中玄、體中玄者，何得
J34nB300_p0265c23║分疆立界如此？此其舉玄中玄而不明玄中玄者三
J34nB300_p0265c24║也。舉一即三，言三即一，互為主伴，行布圓融，豈可偏
J34nB300_p0265c25║枯，自成窒礙？若山僧昨日所云百丈扭鼻只得體中
J34nB300_p0265c26║玄，鼻頭今日不痛亦只句中玄者，就學人分證時斷
J34nB300_p0265c27║其悟處，非謂馬祖扭百丈鼻便只得一玄也。此處不
J34nB300_p0265c28║可不知，不知則與古公何異？古公又判雲門會下諸
J34nB300_p0265c29║老，只悟得言教，未悟道見性，舉巴陵三轉語為證。昔
J34nB300_p0265c30║日僧問巴陵：『如何是道？』陵云：『明眼人落井。』『如何是吹
J34nB300_p0266a01║毛劍？』陵云：『珊瑚枝枝撐著月。』『如何是提婆宗？』陵云：『銀
J34nB300_p0266a02║碗裏盛雪。』雲門見云：『他後老僧忌日，秖消舉此三轉
J34nB300_p0266a03║語，足以報恩。』此雲門、巴陵師資之事也。古公道：『雲門
J34nB300_p0266a04║言此事若在言句上，一大藏教豈無言句？』豈可以三
J34nB300_p0266a05║轉語便報師恩，以為巴陵未悟之證？若據雲門，既云
J34nB300_p0266a06║此事不在言句上，又自云秖舉三轉語足報恩，則雲
J34nB300_p0266a07║門自相違矣。雲門如不自違，足見巴陵轉語足報恩
J34nB300_p0266a08║者，正與雲門不在言句之旨相合。古公與雲門相去
J34nB300_p0266a09║甚遠，無師資之誼，乃承虛接響遙嗣之，正服膺之極。
J34nB300_p0266a10║及乎雲門親印之語亦不從，親印之人亦毀斥，即不
J34nB300_p0266a11║服雲門矣，又遙嗣之，何哉？殊不知雲門以此三轉語
J34nB300_p0266a12║足報恩者，蓋以其深得一句具三句之旨也。巴陵三
J34nB300_p0266a13║轉語，轉轉皆具古公所謂玄中玄、句中玄、體中玄者，
J34nB300_p0266a14║古公不識宗旨，辨驗巴陵言句不出耳。道本無言，因
J34nB300_p0266a15║言顯道，驗人端的，正在下口處。所以南嶽聞馬祖『自
J34nB300_p0266a16║從胡亂後三十年不少鹽醬』語，乃深肯；米胡聞仰山
J34nB300_p0266a17║『悟則不無，爭奈落在第二頭』語，亦深肯之。祥菴主，雲
J34nB300_p0266a18║門兒孫猶在之拜；五祖演，滅吾宗者克勤之稱；佛果，
J34nB300_p0266a19║東山法道未寂寥之讚，皆一意也。古公無師杜撰，謗
J34nB300_p0266a20║法謗人，山僧所以斥其非也。覺範始則一味遵古公
J34nB300_p0266a21║體中、句中、玄中之語，處處破得七零八碎，全無收拾，
J34nB300_p0266a22║已不堪矣。及晚年來，因僧問兩堂首座同喝語時，忽
J34nB300_p0266a23║向主伴重重無著意處得箇休歇，乃云：『頓見三玄三
J34nB300_p0266a24║要之旨。』遂頌云：『細看即是陷虎機，忽轟一聲塗毒鼓，
J34nB300_p0266a25║偷心死盡眼麻迷，石女夢中毛卓豎。』據此頌，不無有
J34nB300_p0266a26║箇了手處，然乃盡毀體中、句中、玄中之說，大似一人
J34nB300_p0266a27║患疾者，初服庸醫藥久而不愈，一日因服明醫藥乃
J34nB300_p0266a28║愈之，其人遂驅逐庸醫，盡將庸醫藥料俱付灰燼滅。
J34nB300_p0266a29║大可笑，疾之不愈，庸醫之過，非藥料之過也。▆庸醫
J34nB300_p0266a30║足矣，焚藥料胡為？將謂明醫所用有別藥邪？不知總
J34nB300_p0266b01║是庸醫藥料，但用之不善而疾不愈耳。先以自不具
J34nB300_p0266b02║眼誤信庸醫，一愚也；後以惡醫而焚藥料，二愚也。覺
J34nB300_p0266b03║範具有之，山僧亦斥之者，蓋以今之杜撰長老惟學
J34nB300_p0266b04║覺範焚藥料手段而疾不愈故也，亦山僧救世之苦
J34nB300_p0266b05║心也。」
J34nB300_p0266b06║僧請益「見過於師」之說，師云：「此語出自百丈。示眾曰：
J34nB300_p0266b07║『佛法不是小事，老僧昔被馬大師一喝，直得三日耳
J34nB300_p0266b08║聾。』黃檗聞舉，不覺吐舌。丈曰：『子已後莫承嗣馬祖去
J34nB300_p0266b09║麼？』檗曰：『不然。今日因和尚舉，得見馬祖大機之用，然
J34nB300_p0266b10║且不識馬祖。若嗣馬祖，已後喪我兒孫。』丈曰：『如是，如
J34nB300_p0266b11║是。見與師齊，減師半德；見過於師，方堪傳授。子甚有
J34nB300_p0266b12║超師之見。』檗便禮拜。夫超師之見者，蓋因百丈秖舉
J34nB300_p0266b13║揚他被馬祖一喝，證得耳聾，要諸人都到他底田地。
J34nB300_p0266b14║不意黃檗聞舉，不覺吐舌，乃曰：『今日因和尚舉，得見
J34nB300_p0266b15║馬祖大機之用。』不惟已透百丈悟門，兼識馬祖機用，
J34nB300_p0266b16║大似移花兼蝶至，買石得雲饒者，所以讚為見過於
J34nB300_p0266b17║師。若云黃檗吐舌不在百丈耳聾處，百丈耳聾不在
J34nB300_p0266b18║馬祖喝處，始可謂見過於師。此不過各各獨脫之見。
J34nB300_p0266b19║所以學語之流便道：丈自耳聾，檗自吐舌。正所謂見
J34nB300_p0266b20║與師齊，滅師半德，後代兒孫只成得箇相似學解而
J34nB300_p0266b21║已。憶得己巳冬，山僧因先師屢問薰風南來話，一日
J34nB300_p0266b22║有箇會處呈偈云：『翰林學士渾身溼，兵部尚書徹骨
J34nB300_p0266b23║寒，晤對不須頻叫屈，一人有慶萬民安。』先師正之，翌
J34nB300_p0266b24║日向山僧道：『我今日也有一頌在此。頌曰：薰風自南
J34nB300_p0266b25║來，殿閣生微涼，寒毛纔卓豎，脫體露堂堂。』山僧閱久
J34nB300_p0266b26║之，向先師道：『似欠蘊藉。』先師不荅，後亦不見刻出。今
J34nB300_p0266b27║有效顰者曰：『薰風自南來，殿角生微涼，毛孔呈呈露，
J34nB300_p0266b28║全身脫體彰。』正是印版上打來，模子中脫▆，自後只
J34nB300_p0266b29║恁麼傳將去，且無望其見過於師，求箇見與師齊者
J34nB300_p0266b30║亦不可得矣。」僧云：「然則大機之用畢竟如何？」師呵呵
J34nB300_p0266c01║大笑云：「我也與你印版模子去。」
J34nB300_p0266c02║僧問：「和尚以三要為自受用三昧，以三玄為他受用
J34nB300_p0266c03║三昧，每單舉三玄，則二種三昧如何下落？」師云：「三玄
J34nB300_p0266c04║之中即有二種三昧：體中玄者，他受用三昧；玄中玄
J34nB300_p0266c05║者，自受用三昧。總之，外不住凡聖，則二六時中遇境
J34nB300_p0266c06║逢緣，轉歸自己，謂之兒孫得力。莫對曾參問曾哲，從
J34nB300_p0266c07║來孝子諱爺名。內不住根本，則二六時中潛行密用，
J34nB300_p0266c08║若愚若魯，謂之室內不知。惟得此二種三昧，無論臨
J34nB300_p0266c09║濟、曹洞，一一用在轉處，所謂『他人住處我不住，他人
J34nB300_p0266c10║行處我不行，不是與人難共住，大都緇素要分明』也。
J34nB300_p0266c11║單舉三玄者，不論為人不為人也。以三玄為他受用，
J34nB300_p0266c12║以三要為自受用者，蓋指為人之時也。論為人，則三
J34nB300_p0266c13║玄總為他受用矣。黃檗於臨濟𡎺地三下之後，有『雖
J34nB300_p0266c14║然如是，子已喫吾三十棒』之點；汾陽問捲席話後，有
J34nB300_p0266c15║『師意如何』之問；臨濟命洛浦問德山話，云『待伊打汝，
J34nB300_p0266c16║接住送一送，看他作麼生』等，皆所以探其自受用處
J34nB300_p0266c17║也。臨濟又𡎺三下，噓一噓，黃檗有『吾宗到汝，大興於
J34nB300_p0266c18║世』之印；首山荅箇『象王行處絕狐蹤』，汾陽始到放身
J34nB300_p0266c19║命處；德山便歸方丈，臨濟有『我從來疑著者漢』之點。
J34nB300_p0266c20║到者裏，不但山僧註解不出，只恐德山、臨濟、黃檗、首
J34nB300_p0266c21║山、汾陽諸老猶當更參在。夜深，煩汝久立。珍重！」
J34nB300_p0266c22║僧問：「薰風自南來，殿閣生微涼。昔日和尚以大慧悟
J34nB300_p0266c23║處斷為自救不了，以師家用處斷為三句一時說，今
J34nB300_p0266c24║此刻中復只就此語斷為三玄收不得，四句豈能該？
J34nB300_p0266c25║前後大相矛盾。學人不能無疑，請決之。」師云：「如摩尼
J34nB300_p0266c26║珠映於五色，摩尼珠不可謂之五色，所以道三玄收
J34nB300_p0266c27║不得；五色全體是摩尼，隨一色而即具全珠，所以道
J34nB300_p0266c28║三句一時說；見一色之珠光，未見珠光之全映，所以
J34nB300_p0266c29║道自救不了。汝道矛盾邪？非矛盾邪？」僧乃杜口。
J34nB300_p0266c30║朝宗禪師語錄卷第八