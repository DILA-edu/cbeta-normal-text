J34nB300_p0267a01║朝宗禪師語錄卷第九
J34nB300_p0267a02║侍者　行導　編
J34nB300_p0267a03║法語
J34nB300_p0267a04║示暘谷禪人
J34nB300_p0267a05║斷生死底利刃、開祖關底鑰匙，直下全體全用、徹始
J34nB300_p0267a06║徹終，以至接物利生、神通游戲，無不繇當人一箇緊
J34nB300_p0267a07║切而已。所以道：「參禪無秘訣，只要生死切。」暘谷上人
J34nB300_p0267a08║志慕斯道，屢求指示箇緊切話頭，余云：「緊切處便是
J34nB300_p0267a09║話頭。」上人似未領解，復求法語，余不得已，只得落二
J34nB300_p0267a10║落三，重重註解，向虛空裏釘橛去也。須知緊切話頭
J34nB300_p0267a11║便是當人父母未生時本來面目，更無別法；若離自
J34nB300_p0267a12║己面目別有緊切處，即為邪法矣。如今秖為靈根未
J34nB300_p0267a13║熟，擔荷不下，但向二六時中緊切處更加緊切，日久
J34nB300_p0267a14║月深，自然推門落臼，方知未求指示已前兩手分付
J34nB300_p0267a15║了也。雖然，直饒到者田地更有事在，須買艸鞋行腳，
J34nB300_p0267a16║遍歷諸方，忽遇大手眼宗匠為汝拈卻炙脂帽子、脫
J34nB300_p0267a17║卻鶻臭布衫，纔為了手。至囑。
J34nB300_p0267a18║示子介項居士
J34nB300_p0267a19║見一切法，不見自己，便是生死；惟見自己，不見一切
J34nB300_p0267a20║法，便是涅槃。生死涅槃，一齊坐斷，則頭頭法法，初不
J34nB300_p0267a21║隱藏，轉步移身，古今不昧，便是世出世間大丈夫漢
J34nB300_p0267a22║也。何如？
J34nB300_p0267a23║示泐菴陳居士（諱登明）
J34nB300_p0267a24║如何是祖師西來意？庭前柏樹子。未舉此話時，不用
J34nB300_p0267a25║存一毫佛法見；正舉此話時，不用存一毫湊泊心；舉
J34nB300_p0267a26║此話畢，不用落一毫註腳。直下光前絕後，只將此話
J34nB300_p0267a27║舉來舉去、疑來疑去，心識盡、計較忘，驀然打失。㘞！早
J34nB300_p0267a28║知燈是火，飯熟幾多時，正好喫山僧三十棒在。何以
J34nB300_p0267a29║故？我王庫內無如是刀。
J34nB300_p0267a30║從上來一言一句，如擊石火，似閃電光，無你近傍處。
J34nB300_p0267b01║雖然，若作擊石火、閃電光會，則業識茫茫，千里萬里。
J34nB300_p0267b02║須是腳踏實地，目視雲霄，獅子咬人，不隨藥忌，則腳
J34nB300_p0267b03║跟下事用之則為爪牙，劍刃上事體之即為本分，然
J34nB300_p0267b04║後將本分爪牙一齊傾在大洋海底，方知嫌佛不作，
J34nB300_p0267b05║嫌法不求，非大我慢，乃理合如然。
J34nB300_p0267b06║示無際禪人
J34nB300_p0267b07║根身器界之畔岸，謂之際。根不住根，身不住身，器不
J34nB300_p0267b08║住器，界不住界，烏有畔岸之可得哉？如是則覿體全
J34nB300_p0267b09║真，圓融無際，如大火聚，觸著便燒，如走盤珠，不撥自
J34nB300_p0267b10║轉，豈非打開寶藏，運出家珍邪？咄！是甚麼乾屎橛？
J34nB300_p0267b11║示恒潔禪人
J34nB300_p0267b12║若論此事，須是生鐵鑄就底漢，嫌佛不作、嫌法不求，
J34nB300_p0267b13║方有少分氣息。你纔擬心，錯過了也，何況思惟卜度、
J34nB300_p0267b14║分別解註、大小偏圓、三玄五位、機境炤用、權實理事、
J34nB300_p0267b15║入海算沙所能幾及哉？與麼參學，所謂怖頭狂走。除
J34nB300_p0267b16║非夙有靈骨，退步知非，歇卻馳求心，打翻玄玅窟，於
J34nB300_p0267b17║千聖挨劄不入處別通一路，方好靈祐門下來喫棒。
J34nB300_p0267b18║不然，非吾種艸。敢問：既得別通一路，更要喫棒作麼？
J34nB300_p0267b19║棒頭有眼明如日，要識真金火裏看。
J34nB300_p0267b20║示潛子龔居士
J34nB300_p0267b21║究竟箇事，須將從前所知所見底、所學所會底，盡情
J34nB300_p0267b22║做箇檀波羅蜜，便覺胸次中空勞勞地、虛豁豁地，十
J34nB300_p0267b23║二時中不與一物作對，方少有趨向分。僧問雲門：「如
J34nB300_p0267b24║何是佛？」門云：「乾屎橛。」驀然向言下絕卻心性光影，全
J34nB300_p0267b25║身擔荷於毫芒未動之先，豈復羅籠可住、呼喚可回
J34nB300_p0267b26║者邪？
J34nB300_p0267b27║示而嘉李居士
J34nB300_p0267b28║古云：作善則善現，作惡則惡現，真心則隱沒。居士云：
J34nB300_p0267b29║二六時中，舉心動念，不敢妄為，此亦人天福報，然總
J34nB300_p0267b30║不出善惡兩途，隱沒真心多矣。須知自心不屬善，不
J34nB300_p0267c01║屬惡，不屬名言，無可指擬，但向未舉心動念時，猛下
J34nB300_p0267c02║一刀，截斷善惡兩途，跳出無明窠窟，便是見性成佛
J34nB300_p0267c03║底時節。
J34nB300_p0267c04║示亙慧禪人
J34nB300_p0267c05║五宗門庭更無別事，只是發明當人本地風光耳。苟
J34nB300_p0267c06║發明矣，不待融會，一一自知下落處，也不是一箇儱
J34nB300_p0267c07║侗和同底道理便當得者。佛說一切法，為除一切心，
J34nB300_p0267c08║我無一切心，焉用一切法？五宗門庭差別，正除人差
J34nB300_p0267c09║別心者，如差別心量未盡，豈可便云焉用？正好於差
J34nB300_p0267c10║別中參到無差別底田地，便是本地風光現前底時
J34nB300_p0267c11║節。
J34nB300_p0267c12║示忘證丁居士
J34nB300_p0267c13║若欲超生脫死，須向無生死地上著力，得箇證悟始
J34nB300_p0267c14║得。既悟矣，則生死之心既破，無生死之地亦空。能證
J34nB300_p0267c15║之人既泯，所證之理亦忘。則在生而生，在死而死，總
J34nB300_p0267c16║是自家屋裏事。茲因忘證道人乞法語，故書此以示。
J34nB300_p0267c17║且如何是忘證底事？撞著道伴交肩過，一生參學事
J34nB300_p0267c18║畢。
J34nB300_p0267c19║示玅高居士（即葉廷尉，諱紹順）
J34nB300_p0267c20║此事人人本具，箇箇圓成，悟與不悟，了無差別。未得
J34nB300_p0267c21║入處時，一箇箇頂天立地；既得入處時，一人人鼻直
J34nB300_p0267c22║眉橫。所以悟時，正悟此不待悟底，而無悟跡之可尋。
J34nB300_p0267c23║香巖云：「一擊忘所知。」仰山云：「悟則不無，爭奈落在第
J34nB300_p0267c24║二頭何？」天皇云：「但盡凡情，別無聖解。」正全提無剩之
J34nB300_p0267c25║旨。玅高居士既有入處，悟跡難除，二六時中要求箇
J34nB300_p0267c26║不間斷，未免反成間斷。須知間斷與不間斷，皆力量
J34nB300_p0267c27║未充，自生障礙。如今要得透頂透底，但撒開兩手，放
J34nB300_p0267c28║教活卓卓地，不使有不間斷之相現前，自然不見有
J34nB300_p0267c29║間斷之相，便是臨別囑付。
J34nB300_p0267c30║示無上禪人
J34nB300_p0268a01║當陽一著，萬法具該，本始齊彰，古今不昧。類之世間，
J34nB300_p0268a02║世間無能類者；類之出世間，出世間亦無能類者。所
J34nB300_p0268a03║以為無上最尊之道，人人本有，箇箇不無。諸佛出世，
J34nB300_p0268a04║出為此耳；祖師西來，來為此耳。教外別傳，不立文字，
J34nB300_p0268a05║覿面提持，當頭點破，秖貴撒開兩手，不著纖毫，領箇
J34nB300_p0268a06║現成受用，謂之直指人心，見性成佛。奈何眾生夙習
J34nB300_p0268a07║深重，背覺合塵，明明祖父田園，棄長他家荒艸，不能
J34nB300_p0268a08║脫體擔當，偏要東兜西搭。先聖垂慈，不得已拈箇塞
J34nB300_p0268a09║斷咽喉底鐵餕餡，令學者咬嚼，咬來咬去，嚼來嚼去，
J34nB300_p0268a10║忽向咬嚼不及處，卸卻從前業識，透過從上關捩，此
J34nB300_p0268a11║亦直指中之方便，方便中之直指也。無上禪人來參
J34nB300_p0268a12║山僧，每每向上直接，禪人不能領荷，乃復乞開示參
J34nB300_p0268a13║箇話頭，山僧隨順顛倒，舉箇竹篦子話，喚作竹篦則
J34nB300_p0268a14║觸，不喚作竹篦則背，畢竟喚作甚麼？汝但向者裏直
J34nB300_p0268a15║下截斷去，直下休歇去，直下死盡偷心去，直下壁立
J34nB300_p0268a16║千仞去，直下口挂東壁去，直下轉身吐氣去，直下透
J34nB300_p0268a17║脫無依去，直下向威音王那邊更那邊撥開向上一
J34nB300_p0268a18║竅去，直下向順逆場中驗得無絲毫滲漏去，直饒與
J34nB300_p0268a19║麼去，猶未是汝住腳處在。欲知無上最尊道，楖栗橫
J34nB300_p0268a20║擔入亂峰。咄！
J34nB300_p0268a21║示龍珠寺純一禪人
J34nB300_p0268a22║本地風光至純至一，歷劫迷背以至今日，若不立志
J34nB300_p0268a23║加工、忘食廢寢、暮叩朝參，則無始塵根夾雜濃厚，欲
J34nB300_p0268a24║求其不為妄想積習之所奪也難矣。如今須立純一
J34nB300_p0268a25║之志，所謂久久不退是也；加純一之工，所謂不起第
J34nB300_p0268a26║二念是也；還須參箇純一話頭，所謂喚作竹篦則觸、
J34nB300_p0268a27║不喚作竹篦則背是也。喚與不喚皆是夾雜路頭，直
J34nB300_p0268a28║下坐斷不起第二念，以至久久不退，則目前靜悄悄
J34nB300_p0268a29║地、胸次空豁豁地，於事無心、於心無事，要覓箇純一
J34nB300_p0268a30║亦不可得，何況不純一之夾雜者哉？果能信得及、參
J34nB300_p0268b01║得透，親到與麼地，速速來見寶華，當為點破。不然，枯
J34nB300_p0268b02║木巖前錯路多，關係非小。至囑！至囑！
J34nB300_p0268b03║示陽和鍾居士
J34nB300_p0268b04║生死，人人共有；超生脫死，亦人人共有。秖因不悟，所
J34nB300_p0268b05║以流浪；秖因不迷，所以超脫。其實超脫底人，即是流
J34nB300_p0268b06║浪底人，迷悟互相反覆，而當人曾未移易一絲毫也。
J34nB300_p0268b07║今居士病體沉重，怖畏生死，來乞做工夫徹頭處。若
J34nB300_p0268b08║據貧道，別無工夫可做，只是信得者怖畏生死底心，
J34nB300_p0268b09║便是當人本體，便是本命元辰，不屬父母所生身合
J34nB300_p0268b10║而有，不屬父母所生身散而無，湛寂虛凝，迥然獨露，
J34nB300_p0268b11║一切善惡境像妄現，切莫隨之，自然不怖不畏，而去
J34nB300_p0268b12║住自在矣。第一須知信得自己過，便是徹頭處。若捨
J34nB300_p0268b13║此而別生異念，別求工夫，便為善惡所牽引也。至囑！
J34nB300_p0268b14║至囑！
J34nB300_p0268b15║示純我鄧居士
J34nB300_p0268b16║世尊云：「天上天下，惟我獨尊。」肇公云：「至人空洞無象，
J34nB300_p0268b17║而萬物無非我造。」孟氏云：「萬物皆備於我矣。」我者何？
J34nB300_p0268b18║即當人父母未生時本來面目也。《楞嚴經》中謂之玅
J34nB300_p0268b19║明真心，所以云：「汝身汝心，外洎山河、虛空、大地，咸是
J34nB300_p0268b20║玅明真心中所現物。」如是，則即今四大之身、五蘊之
J34nB300_p0268b21║心，併虛空、大地，如鏡中之像，雖現而非實。像非實，函
J34nB300_p0268b22║現像之鏡實；物非實，而現物之心實。所以《法華經》云：
J34nB300_p0268b23║「唯此一事實。」世人不知玅明真心本來無物，現而非
J34nB300_p0268b24║有，乃認物為己，將幻心、幻身認為我體，以致輪迴。如
J34nB300_p0268b25║認鏡中之像為鏡，安得不為之迷？故佛祖聖賢憫而
J34nB300_p0268b26║出世，遂與直下喚醒、直下指破者，此也。龐居士云：「日
J34nB300_p0268b27║用事無別，唯吾自偶諧。頭頭非取捨，處處勿張乖。朱
J34nB300_p0268b28║紫誰為號？丘山絕點埃。神通并玅用，運水及搬柴。」真
J34nB300_p0268b29║箇是純我法門。居士果欲超脫生死、凌跨賢聖，請向
J34nB300_p0268b30║者裏直下自透。
J34nB300_p0268c01║示環水劉居士
J34nB300_p0268c02║此事如杲日麗天，無絲毫遮障，一念未舉以前，早已
J34nB300_p0268c03║遍炤無餘也。纔擬參禪，大似片雲生於太虛，況更求
J34nB300_p0268c04║法語向山僧筆端下討落處，豈非遍空盡界皆黑雲
J34nB300_p0268c05║所覆邪？直須一陣狂風吹向不知何處去了，欲覓覓
J34nB300_p0268c06║不來、欲起起不得，全體顯露，把住要津，自然羅籠不
J34nB300_p0268c07║肯住、呼喚不回頭，豈不為大丈夫事哉？
J34nB300_p0268c08║示智傳道人
J34nB300_p0268c09║參禪學道，只要明得己躬下事。既不明，不得不疑。千
J34nB300_p0268c10║疑萬疑，只此一疑。十二時中，應酬世事，誦經禮佛，總
J34nB300_p0268c11║不相礙。即不應酬，不禮誦，亦不礙。隨人自便，不必於
J34nB300_p0268c12║此生疑也。秖要話頭疑情，無有間斷。若話頭上疑情
J34nB300_p0268c13║一破，則應酬世事，誦經禮佛，無不是現前三昧矣。一
J34nB300_p0268c14║念未生前，如何是你自己參。
J34nB300_p0268c15║
J34nB300_p0268c16║
J34nB300_p0268c17║
J34nB300_p0268c18║
J34nB300_p0268c19║
J34nB300_p0268c20║
J34nB300_p0268c21║
J34nB300_p0268c22║
J34nB300_p0268c23║
J34nB300_p0268c24║
J34nB300_p0268c25║
J34nB300_p0268c26║
J34nB300_p0268c27║
J34nB300_p0268c28║
J34nB300_p0268c29║
J34nB300_p0268c30║
J34nB300_p0269a01║頌古
J34nB300_p0269a02║洞山悟道機緣。
J34nB300_p0269a03║無情說法本無言，眼處聞之便了然。驀地眼光還謝
J34nB300_p0269a04║處，我渠回互始通玄。
J34nB300_p0269a05║百丈再參。
J34nB300_p0269a06║收來放去鐵團圞，宗旨分明為爾傳，末後一椎俱喪
J34nB300_p0269a07║盡，頂門依舊黑漫漫。
J34nB300_p0269a08║德山托缽。
J34nB300_p0269a09║托回休去已全彰，活得三年雪上霜，直令後代守株
J34nB300_p0269a10║客，踢翻尿器沸如湯。
J34nB300_p0269a11║紫湖捉賊。
J34nB300_p0269a12║多年做盡賊生涯，今日須尋箇當家。誰料賊兒不善
J34nB300_p0269a13║賊，空教老賊自投衙。
J34nB300_p0269a14║石鞏捉空。
J34nB300_p0269a15║不知巴鼻，徒自撮空。直得虛空叫屈，方知轉入此中。
J34nB300_p0269a16║咦，誰人解向聲前薦，倒張石鞏一張弓。
J34nB300_p0269a17║青州布衫。
J34nB300_p0269a18║青州布衫重七斤，提出當陽不用稱。擬向定盤星上
J34nB300_p0269a19║看，眼裏無筋一世貧。
J34nB300_p0269a20║玄沙三種病人。
J34nB300_p0269a21║患盲患啞患聾，箇箇灑灑落落。若道接物利生，大似
J34nB300_p0269a22║無繩自縛。
J34nB300_p0269a23║藏身處沒蹤蹟，沒蹤蹟處莫藏身。
J34nB300_p0269a24║三十夜裏，月亮堂堂。我去看稻，賊來偷秧。跳板頭上
J34nB300_p0269a25║翻身，夾頭毛一把揪來，端端是箇和尚。
J34nB300_p0269a26║端獅子女妝示尼，尼有省。
J34nB300_p0269a27║僧中女子，滿面慚惶。女中丈夫，一笑承當。從今醜態
J34nB300_p0269a28║難回護，不必胭脂花粉妝。
J34nB300_p0269a29║法眼指簾。
J34nB300_p0269a30║一得復一失，九九八十一，明眼衲僧家，當機須委悉。
J34nB300_p0269b01║不委悉，扁擔折兮兩頭脫；若委悉，指上波濤千古潑。
J34nB300_p0269b02║咄！
J34nB300_p0269b03║南院啐啄同時話。
J34nB300_p0269b04║啐啄同時失，句下分疏墮明白。者僧妄自強惺惺，不
J34nB300_p0269b05║知身入蒼龍窟。令行者徹骨徹髓，旁敲者如楔出楔。
J34nB300_p0269b06║當時燈影裏行，今日青天白日。咄！汝會也，早埋沒，更
J34nB300_p0269b07║參三生六十劫。
J34nB300_p0269b08║百丈野狐。
J34nB300_p0269b09║不落反成落，不昧卻不落。落昧一時休，轉轉俱不錯。
J34nB300_p0269b10║三界唯心，萬法唯識。
J34nB300_p0269b11║塘口濱裏沈秀才，頭上頂箇木棺材。手裏捻片車扉
J34nB300_p0269b12║版，眼白洋洋叫死來。
J34nB300_p0269b13║物不遷。
J34nB300_p0269b14║憶昔西施窈窕容，至今千載不相逢。誰人識得西施
J34nB300_p0269b15║面，話到西施意便濃。
J34nB300_p0269b16║天龍一指。
J34nB300_p0269b17║忽然奮起丈夫志，一指頭禪破祖關。近取諸身用不
J34nB300_p0269b18║盡，何須東海與南山。
J34nB300_p0269b19║乾矢橛。
J34nB300_p0269b20║當陽一著蓋天地，覿面提來付與君，不用尋渠舌頭
J34nB300_p0269b21║路，得欣欣處且欣欣。
J34nB300_p0269b22║高峰睡中主（二首）。
J34nB300_p0269b23║雖然只是舊時人，睹讚收回反隔津，今日幸還無隔
J34nB300_p0269b24║底，塵塵剎剎盡家珍。
J34nB300_p0269b25║月落霜天夜正寒，錦鱗透網潑天瀾。枕頭落地何曾
J34nB300_p0269b26║悟，返覺從前被悟瞞。
J34nB300_p0269b27║香嚴獨腳。
J34nB300_p0269b28║以一重兮破一重，平田淺艸易相通，忽然突出千峰
J34nB300_p0269b29║頂，土曠人稀絕所逢。惟有玄沙知此意，患盲患啞又
J34nB300_p0269b30║兼聾。
J34nB300_p0269c01║臨濟蒿枝拂。
J34nB300_p0269c02║不避喪身云為法，烏藤痛處癢難禁，當堂拈出揚家
J34nB300_p0269c03║醜，秖要諸人善保任。
J34nB300_p0269c04║芭蕉拄杖子（二首）。
J34nB300_p0269c05║以人治人，少減多增。劈頭撞著，活計現成。
J34nB300_p0269c06║與即與你有，奪即奪你無。銅頭鐵額漢，豈肯受塗糊。
J34nB300_p0269c07║唵悉唎悉唎蘇嚧蘇嚧。
J34nB300_p0269c08║趙州密密意。
J34nB300_p0269c09║猶有你有，大家出手。得人一豬，還人一狗。不是頂門
J34nB300_p0269c10║正眼開，爭免隨他言路走。
J34nB300_p0269c11║大隨覆龜。
J34nB300_p0269c12║皮裹骨，骨裹皮，當機拶著莫遲遲，艸鞋覆卻成何用？
J34nB300_p0269c13║大海難教宿死屍。
J34nB300_p0269c14║泗州大聖，揚州出現。
J34nB300_p0269c15║無剎不現身，揚州何以報？君子雖愛財，取之卻有道。
J34nB300_p0269c16║毘盧自古現毫端，豈是空言無實造？
J34nB300_p0269c17║佛果禪師悟道因緣。
J34nB300_p0269c18║豈是提刑秖認聲，勤翁觸著快非輕，圓通眼耳離依
J34nB300_p0269c19║遍，始信雞鳴覿面呈。
J34nB300_p0269c20║百丈禪師鋤地聞鼓聲因緣（二首）。
J34nB300_p0269c21║鼓聲聞得笑而歸，一飽從來忘百饑。盡道者僧三寸
J34nB300_p0269c22║密，誰知事的理尤微。
J34nB300_p0269c23║不是肚饑聞鼓響，那得呵呵舉钁歸？百丈老人爬著
J34nB300_p0269c24║癢，有情難訴笑微微。
J34nB300_p0269c25║寶峰惟炤禪師，二朝士門：「古人臨終去住自在，
J34nB300_p0269c26║何道致之？」峰云：「老僧將來自縊死去。」臨終，眾僧
J34nB300_p0269c27║求峰遺訓，峰作惡語數句而終。
J34nB300_p0269c28║奪食驅耕從古有，臨行尤羨寶峰叟，一吼今人希冀
J34nB300_p0269c29║消，菩薩心兮夜又口。
J34nB300_p0269c30║香爐頌。
J34nB300_p0270a01║有耳不聞，有足不行。光明奪目，氣概騰雲。穿人鼻孔，
J34nB300_p0270a02║燎人面門。驀然拈出一些子，冷灰爆處便翻身。
J34nB300_p0270a03║偶閱魯論夫子之文章一節，因頌之。
J34nB300_p0270a04║默默可聞言不得，聖容一見已全陳。及乎說處終無
J34nB300_p0270a05║說，大抵還他未聽人。
J34nB300_p0270a06║
J34nB300_p0270a07║
J34nB300_p0270a08║
J34nB300_p0270a09║
J34nB300_p0270a10║
J34nB300_p0270a11║雜偈
J34nB300_p0270a12║荅東郊畢銀臺（臘八日見訪贈偈，附來偈，諱懋康）
J34nB300_p0270a13║寒宵天欲雪，四望凍雲同。黍谷陽和轉，梅花已暗
J34nB300_p0270a14║通。（其一）忽忽歲云暮，鐘聲隔院聞。因思向上事，脫
J34nB300_p0270a15║屣欲從君。（其二）
J34nB300_p0270a16║奇哉此何日，今古道皆同。當午明星現，銀臺光已通。
J34nB300_p0270a17║向上並無事，頭頭絕見聞。那來心外法，拈出盡從君。
J34nB300_p0270a18║示語可禪人歸蜀（二首）
J34nB300_p0270a19║禪和大事未曾徹，奔南走北幾時休。不如今日回西
J34nB300_p0270a20║蜀，故人故里莫他求。
J34nB300_p0270a21║頭頭法法用全該，殺活臨機絕所陪，肯將實法相傳
J34nB300_p0270a22║授，辜負當年臭落腮。
J34nB300_p0270a23║示聽教者
J34nB300_p0270a24║自家兩眼明如日，鑿壁偷光紙上詢。驀地返觀何太
J34nB300_p0270a25║近，大千經卷一微塵。
J34nB300_p0270a26║示智定行者
J34nB300_p0270a27║出家志願要爭先，莫待明年與後年。曠劫塵根一刀
J34nB300_p0270a28║斷，一毛一髮利人天。
J34nB300_p0270a29║示寅初劉居士（諱旦）
J34nB300_p0270a30║寅初來問做工夫，只者工夫會也無？若更遲疑遍參
J34nB300_p0270b01║去，諸方禪道滿山湖。
J34nB300_p0270b02║示善超禪人
J34nB300_p0270b03║三賢十聖未明宗，直指繇來那涉功？㘞地一聲善超
J34nB300_p0270b04║入，時清何處不從容？
J34nB300_p0270b05║法朗禪人乞攝心偈
J34nB300_p0270b06║萬法朗然，何思何慮？擬欲攝心，無本可據。我今為汝
J34nB300_p0270b07║書此言，只此便是攝心處。
J34nB300_p0270b08║示心恒王居士（二首）
J34nB300_p0270b09║昔年曾罵君三日，今日重逢劈脊椎。佛法那來恁麼
J34nB300_p0270b10║糙，從茲切莫更相隨。
J34nB300_p0270b11║四大本空，五陰非有，赤心片片為君剖。縱使傾湫倒
J34nB300_p0270b12║嶽來，也知蝦跳不出斗。咦！猴愁摟搜頭，狗走抖擻口。
J34nB300_p0270b13║示傅居士參竹篦子
J34nB300_p0270b14║觸背俱非，分明直指。間不容髮，擬思即死。轉身吐氣
J34nB300_p0270b15║更郎當，佛法何曾是如此？畢竟如何，問取傅居士。
J34nB300_p0270b16║示養吾章居士（二首）
J34nB300_p0270b17║參禪切莫住途程，二六時中驀直行，一日腳跟親點
J34nB300_p0270b18║地，原來步步契無生。
J34nB300_p0270b19║觸背俱非直舉揚，拈來毫不費商量，機前有路如山
J34nB300_p0270b20║嶽，突出千峰孰敢當？
J34nB300_p0270b21║示小心吳居士號（法名行弘，大心季弟，大心名行毅）
J34nB300_p0270b22║兄毅弟弘，兄大弟小。賓主歷然，無餘無少。灼然平等
J34nB300_p0270b23║法門，莫逐世間順倒。
J34nB300_p0270b24║山居（三首）
J34nB300_p0270b25║一把鋤頭一把鐮，山中活計弗須添。豈言報荅深恩
J34nB300_p0270b26║處，定在人間椎拂拈。
J34nB300_p0270b27║諸衲休將澹泊嫌，山中柴米有鋤鐮。最堪遍地蕨根
J34nB300_p0270b28║老，水碓春來好換鹽。
J34nB300_p0270b29║夜來一覺到天光，爬起身來日已橫。薄薄兩餐瓔珞
J34nB300_p0270b30║粥，閉門正好上眠床。
J34nB300_p0270c01║登新安黃山文殊院
J34nB300_p0270c02║文殊座踞玉屏峰，俯視諸山天際窮。長嘯一聲遐邇
J34nB300_p0270c03║震，那知身只在山中。
J34nB300_p0270c04║黃山煉丹臺觀鋪海
J34nB300_p0270c05║白浪堆中零碎洲，半疑海島半山丘。一回佇望雲端
J34nB300_p0270c06║下，笑殺當年藥汞流。
J34nB300_p0270c07║示亦幻關主
J34nB300_p0270c08║掉臂過關去，全身把要關。如何是關？鼻直眉彎。只如
J34nB300_p0270c09║恁麼道，是過關？是把關？簡點得清楚，非干石耳山。
J34nB300_p0270c10║傅蔭乞偈，自化月米
J34nB300_p0270c11║溥蔭化米供溥蔭，一身一口自相稱。特來要我做檀
J34nB300_p0270c12║那，四句伽陀無少剩。
J34nB300_p0270c13║天台通玄寺化納國稅
J34nB300_p0270c14║寺田難免朝廷課，僧役多應檀越當。莫得又教收割
J34nB300_p0270c15║後，出山持疏化齋糧。
J34nB300_p0270c16║示憨憨陳居士
J34nB300_p0270c17║東拋西擲，誰為指南。百不可取，一無所堪。饑餐渴飲，
J34nB300_p0270c18║終日憨憨。等閒撥著無多子，前三三與後三三。
J34nB300_p0270c19║示咄咄王居士
J34nB300_p0270c20║咄咄，古今天地是何物？雙眼圓明爍太虛，一切聖賢
J34nB300_p0270c21║如電拂。咄咄，一大藏教註不及，釋迦彌勒是他奴，觸
J34nB300_p0270c22║不得兮背不得。咄咄，截斷上流莫輕忽，直須參透咄
J34nB300_p0270c23║咄禪，不枉號之曰咄咄。
J34nB300_p0270c24║示貿布者
J34nB300_p0270c25║見聞覺知，只可一度。覿面全提，當陽無路。咄！三斤麻，
J34nB300_p0270c26║一疋布。
J34nB300_p0270c27║示貞甫姜居士
J34nB300_p0270c28║相逢鐵面痛加錐，余亦勿慳兩道眉。一點遲疑千萬
J34nB300_p0270c29║里，君當自薦更憑誰。
J34nB300_p0270c30║示仲曜別居士
J34nB300_p0271a01║本無一著，原無別調，杲日當空，處處晃曜。拶著當頭
J34nB300_p0271a02║便一錐，只為與通向上竅，若箇獅兒肯後隨，倒翻筋
J34nB300_p0271a03║斗風前掉。
J34nB300_p0271a04║示山中門頭
J34nB300_p0271a05║兩扇柴扉竟日關，白雲深處鎖連環。版聲三下通消
J34nB300_p0271a06║息，賓主門開見笑顏。
J34nB300_p0271a07║示吳居士四書頌（二首）
J34nB300_p0271a08║卷未手執，一部已旋。字未目睹，萬言已詮。參乎一唯，
J34nB300_p0271a09║有甚相傳。堪笑曾公蛇畫足，錯教後代口流涎。
J34nB300_p0271a10║自反而縮，君子慎獨。兩端竭處，是何面目。仰鑽　萬
J34nB300_p0271a11║好參求，勿用揠苗仁在熟。充實光輝化入神，天地
J34nB300_p0271a12║　兮萬物育。
J34nB300_p0271a13║師示一僧參話頭，有僧朗白曾參天童者聞之，
J34nB300_p0271a14║謂師云：「天童乃棒喝門庭，何得教人參話頭？」師
J34nB300_p0271a15║大笑，白茫然。師乃贈以偈云。
J34nB300_p0271a16║參禪為生死，非是要奇特。君乃大丈夫，勿須學軌則。
J34nB300_p0271a17║果然到家人，千聖渾莫測。有時截上流，銀山與鐵壁。
J34nB300_p0271a18║有時放一線，舌尖血滴滴。轉變在臨機，豈云有格式。
J34nB300_p0271a19║執見未消融，腳跟浮逼逼。將謂門庭是棒喝，只恐驢
J34nB300_p0271a20║年猶未徹。我爾同門箇弟兄，不辭截舌向君說。
J34nB300_p0271a21║示公路黃孝廉
J34nB300_p0271a22║參禪只要解心絕，解心絕時生死徹。聖凡夢醒悉蠲
J34nB300_p0271a23║除，獨步大方無軌轍。
J34nB300_p0271a24║示大心吳居士
J34nB300_p0271a25║參禪參透本來人，莫向身中認識神。一念不生三際
J34nB300_p0271a26║斷，一毛端現法王身。
J34nB300_p0271a27║偶詠（三首）
J34nB300_p0271a28║不慕王侯不學仙，一瓢一衲度餘年。世間多少茫茫
J34nB300_p0271a29║者，道我曾參佛祖禪。
J34nB300_p0271a30║全機獨露誰能領？一著相應唯自知。坐斷碧峰千萬
J34nB300_p0271b01║疊，從教白醭嘴邊泥。
J34nB300_p0271b02║禪機獅踞地，文勢鶴盤空。愧我兩無涉，橫身俯仰中。
J34nB300_p0271b03║題錫山鄒孝廉離煙集（二首，有引，諱兌金）
J34nB300_p0271b04║子介鄒居士自兩天目來，道經新安，邂逅相遇，即
J34nB300_p0271b05║欲邀余同遊黃海，余不能從。居士乃出《離煙集》，索
J34nB300_p0271b06║偈為引，屢辭不得，勉說偈云（黃海即黃山也）。
J34nB300_p0271b07║踏盡中峰上玅峰，斷崖有路足難通，莫言三祖多奇
J34nB300_p0271b08║特，歸語知音黃海東。
J34nB300_p0271b09║不從天目看將來，那得奇巒別眼開。果到軒轅親歷
J34nB300_p0271b10║他，數千年事不須猜。
J34nB300_p0271b11║因僧問話劈面掌之偶成四偈
J34nB300_p0271b12║劈面一掌提正令，按劍當軒誰敢近？獨許諸根穎脫
J34nB300_p0271b13║人，豁開頂眼無餘分。
J34nB300_p0271b14║劈面一掌提正令，缽盂不用重安柄，巍巍坐斷主人
J34nB300_p0271b15║翁，生佛古今齊聽命。
J34nB300_p0271b16║劈面一掌令全提，兩腳雙雙入汙泥。假饒更有通天
J34nB300_p0271b17║路，丹鳳何堪誇錦雞。
J34nB300_p0271b18║劈面一掌令全提，白浪滔天佛祖迷，撩起便行猶鈍
J34nB300_p0271b19║置，阿誰能布斷崖梯？
J34nB300_p0271b20║示于蕃張居士
J34nB300_p0271b21║能見能聞，認賊為子；不見不聞，全身墮死。只如戒脊
J34nB300_p0271b22║乎其所不睹，恐懼乎其所不聞，意作麼生？咄！吾無隱
J34nB300_p0271b23║乎爾。
J34nB300_p0271b24║示三玄禪人
J34nB300_p0271b25║描也描不成，畫也畫不就，徹底掀翻，已成逗漏。那堪
J34nB300_p0271b26║數量號三玄，大似惡言當面咒，七百餘年傳至今，等
J34nB300_p0271b27║閒拈出誰能搆？除是吾家出格兒，人天祖佛無窠臼，
J34nB300_p0271b28║吾今書此意無他，名實稱時須自透。
J34nB300_p0271b29║示諾諾導侍者賣瓢杖
J34nB300_p0271b30║今年貧勝去年貧，瓢杖如何不去身。但得無錢能買
J34nB300_p0271c01║者，不消分付屬他人。
J34nB300_p0271c02║琉球國蔡堅大夫參索布袋南泉趙州像，師手
J34nB300_p0271c03║指上下，大夫不領，書偈二首以示。
J34nB300_p0271c04║布袋南泉與趙州，指天指地為君酬，分明三祖一時
J34nB300_p0271c05║現，何用茫茫更別求？
J34nB300_p0271c06║覿體示君君不燭，猶覓丹青描數軸。縱然描得十分
J34nB300_p0271c07║成，錯過自家真面目。
J34nB300_p0271c08║為琉球中山王（二首，蔡大夫請）
J34nB300_p0271c09║人王尊與法王尊，在在何曾昧己真。昔日趙州年老
J34nB300_p0271c10║邁，盡將家計一時陳。
J34nB300_p0271c11║從來箇事無差別，貴賤咸須據本因。珍重琉球賢國
J34nB300_p0271c12║主，莫忘自利利諸人。
J34nB300_p0271c13║為琉球金武王子
J34nB300_p0271c14║生在王家，天然尊貴。玉葉金枝，文經武緯。巍巍堂堂，
J34nB300_p0271c15║了無忌諱。面目本如，請勿自昧。
J34nB300_p0271c16║示琉球蔡大夫，法名行圓（號即中）
J34nB300_p0271c17║圓覺自性，空假即中。如珠在盤，八面玲瓏。千差萬別，
J34nB300_p0271c18║一脈靈通。勿從他覓，盡在爾躬。
J34nB300_p0271c19║示琉球毛大夫，法名行覺（號本得）
J34nB300_p0271c20║自覺覺他，別無奇特。一念回光，便同本得。公其覺之，
J34nB300_p0271c21║直下勿惑。本自不迷，得亦無得。
J34nB300_p0271c22║示琉球阮大夫，法名行香（號普薰）
J34nB300_p0271c23║盡大地人，同一鼻根，行香一片，法界普薰。誰言證得
J34nB300_p0271c24║圓通門，直下毫無氣息存。
J34nB300_p0271c25║遊石竺山，主僧求開示，師便打。復求偈，師示云。
J34nB300_p0271c26║問道須知學道因，棒頭點處絕疏親，頂門一日如開
J34nB300_p0271c27║眼，大地繇來沒兩人。
J34nB300_p0271c28║示甫宇洪居士
J34nB300_p0271c29║獨立無依法界身，東西南北自來賓，無端瞥起成雙
J34nB300_p0271c30║橛，辜負毘耶多口人。
J34nB300_p0272a01║示爾奮黃居士
J34nB300_p0272a02║一段天真透頂門，絕凡絕聖獨為尊。塵塵剎剎皆宣
J34nB300_p0272a03║演，觸目須知道已存。
J34nB300_p0272a04║示中立禪人
J34nB300_p0272a05║即心即佛雪上霜，非佛非心負檀德。分付春風仔細
J34nB300_p0272a06║吹，柳絲蕩漾如機織。
J34nB300_p0272a07║眾禪者以人人有座空王殿偈呈次韻
J34nB300_p0272a08║人人有座空王殿，四面無門我獨居。出入不教蹤蹟
J34nB300_p0272a09║現，那知潘閬倒騎驢。
J34nB300_p0272a10║師赴曹溪請，松陵安期周居士贈偈，次韻和之
J34nB300_p0272a11║（諱永年，附來偈）。
J34nB300_p0272a12║曹溪一滴是禪源，祖位千年只獨尊，南嶽青原分
J34nB300_p0272a13║派去，信衣磨衲至今存。錫飛庚嶺孤雲聳，颿挂彭
J34nB300_p0272a14║湖快馬奔，未識百川歸海意，西江口水待誰吞？
J34nB300_p0272a15║壇經已絕獲麟編，誰續春秋作大全。親到一番今
J34nB300_p0272a16║日事，五家宗派未分前。
J34nB300_p0272a17║印老風旛事最先，莊渠碎缽亦吳賢。人看師作頭
J34nB300_p0272a18║陀樣，尚早南能剃髮年（時師年三十八）。
J34nB300_p0272a19║漫道曹溪便是源，朝宗乃見地為尊，大千本自毫端
J34nB300_p0272a20║出，萬派今歸一滴存。法席喜逢龍象集，鈍機驚見電
J34nB300_p0272a21║雷奔，千年祖室惟重整，一任狐涎吐又吞。
J34nB300_p0272a22║此道何須圯上編，諸方自背有偏全。山僧惟據本來
J34nB300_p0272a23║令，盧祖陳孫孰後前。
J34nB300_p0272a24║袈裟一展立基先，誰不於今仰昔賢？須信儼然猶一
J34nB300_p0272a25║會，不消更問是何年。
J34nB300_p0272a26║偶閱張子韶頌無隱話云：「日月光明滿六虛，奈
J34nB300_p0272a27║緣蒙瞽以為無，試教借問傍人看，可是吾曾隱
J34nB300_p0272a28║爾乎？」乃置卷云：「若恁麼，則縱然會得無隱，依舊
J34nB300_p0272a29║日月是日月、看者是看者，法喻不齊，打作兩橛，
J34nB300_p0272a30║未許聞晦堂木樨香在。」乃正之云：「一段光明滿
J34nB300_p0272b01║六虛，奈緣自蔽以為無，請君直下雙眸豁，可是
J34nB300_p0272b02║吾曾隱爾乎？」復述兩偈。
J34nB300_p0272b03║無隱渾如帝網珠，光光相攝炤無殊。吾行與子是丘
J34nB300_p0272b04║也，子行與丘是子歟。
J34nB300_p0272b05║人人覿體現前事，爾亦何能隱爾乎？不見當年黃魯
J34nB300_p0272b06║直，木樨香處便相符。
J34nB300_p0272b07║示實功鄭居士（曾割肝救母）
J34nB300_p0272b08║割肝救母未稱孝，忤逆聞雷方報恩。世出世間奇特
J34nB300_p0272b09║事，當陽一句獨為尊。
J34nB300_p0272b10║示葆光居士
J34nB300_p0272b11║本來無處所，擬住即成塵。直下玄關透，頭頭露本真。
J34nB300_p0272b12║示一生禪人
J34nB300_p0272b13║不著纖毫，了無破綻。直下承當，一生事辦。
J34nB300_p0272b14║示太虛禪人
J34nB300_p0272b15║箇事絕倫擬，廓然等太虛。全身離觸背，日用自如如。
J34nB300_p0272b16║示梵愚禪人
J34nB300_p0272b17║唐之智，梵之愚，那箇男兒不丈夫？憶昔罔明曾出定，
J34nB300_p0272b18║至今天下亂塗糊。
J34nB300_p0272b19║示蘇門黃孝廉選佛號（諱繼登，法名悟第）
J34nB300_p0272b20║選官登第出身處，選佛繇來悟亦然。觸背兩關親透
J34nB300_p0272b21║得，人間天上獨為先。
J34nB300_p0272b22║復秋濤陳宗伯韻（諱子壯，師至五羊，寓訶林禪堂）
J34nB300_p0272b23║暫到訶林椽下居，隨宜說法盡成虛，當陽一著憑誰
J34nB300_p0272b24║舉？為報檀那我自如。
J34nB300_p0272b25║示秀寰章居士
J34nB300_p0272b26║如入寶山空手回，家家門前火把子。直下不教毫髮
J34nB300_p0272b27║存，當陽獨露西來旨。
J34nB300_p0272b28║一僧屢求法語，師書云。
J34nB300_p0272b29║沒有甚麼法與你，教我如何寫得來？無奈常常來逼
J34nB300_p0272b30║勒，便將此意為君開。
J34nB300_p0272c01║改眾禪侶踏碓偈示漁甫劉居士
J34nB300_p0272c02║碓嘴花開不待春，一回踏處一回新，曾聞米熟篩猶
J34nB300_p0272c03║欠，幾箇掀翻窠臼人。
J34nB300_p0272c04║示完一上人
J34nB300_p0272c05║完得一，萬事畢，上下四維無等匹。三乘五性箇中藏，
J34nB300_p0272c06║盡是虛名惟此實。畢竟如何？臘月初九日。
J34nB300_p0272c07║示愚生禪人
J34nB300_p0272c08║生死場中站立腳，是聖是凡俱不著。一任橫揮與豎
J34nB300_p0272c09║揮，莫教蛙步曾移卻。
J34nB300_p0272c10║示雲石禪人
J34nB300_p0272c11║頂門有眼炤天地，腳下無塵絕古今，一念未生前薦
J34nB300_p0272c12║得，佛魔何處更追尋？
J34nB300_p0272c13║示惺聞耆舊
J34nB300_p0272c14║一聲觸著便惺惺，箇裏誰知有渭涇？聞寂聲消開隻
J34nB300_p0272c15║眼，卻於聞處現儀刑。
J34nB300_p0272c16║別俛無耆舊
J34nB300_p0272c17║世間事事有大體，幾見如公得善裁。孤掌難鳴年杖
J34nB300_p0272c18║國，三千里外負吾來。
J34nB300_p0272c19║退曹溪卻百房留
J34nB300_p0272c20║未解脊梁剛過鐵，那堪筋骨軟如泥。從來去住如弦
J34nB300_p0272c21║直，魔力雖強徒自迷。
J34nB300_p0272c22║示信我王居士病中懺悔
J34nB300_p0272c23║病從業生，業從心生。心原無心，業從何起？業既無起，
J34nB300_p0272c24║病從何來？如斯會得，懺法已窮。通身慶快，只你本容。
J34nB300_p0272c25║有居士參拜次，師合掌偶相，又士問了此老僧
J34nB300_p0272c26║云：「昨拜和尚兩手相，又是何意？」此云：「乃觀門也。」
J34nB300_p0272c27║立成禪人云：「乃無心耳，說甚麼觀門？」成舉似，師
J34nB300_p0272c28║乃示二偈。
J34nB300_p0272c29║了此老僧稱作觀，立成禪侶號無心。而今十指重又
J34nB300_p0272c30║起，獨破兩重荊棘林。
J34nB300_p0273a01║須信無心真觀門，何緣彼此苦爭論。試看兩手交又
J34nB300_p0273a02║處，開闔何曾有半痕。
J34nB300_p0273a03║示憨拙禪人歸韶陽
J34nB300_p0273a04║為僧心了總輸僧，今古高流履若冰，珍重此行須猛
J34nB300_p0273a05║覺，莫教失念負南能。
J34nB300_p0273a06║玉石塔（二首，塔中供丙堂智藏禪師真身）
J34nB300_p0273a07║浮圖曾費崑岡石，輝映雙江豈等閒。八百年來無一
J34nB300_p0273a08║縫，層層露出白頭顏。
J34nB300_p0273a09║層層迴迴白團團，藏祖全身徹骨寒。坐斷十方無取
J34nB300_p0273a10║捨，誰分玉石強名安。
J34nB300_p0273a11║白蓮池
J34nB300_p0273a12║香山垢眼見瓊英，社結東林萬億程。惟有寶華無染
J34nB300_p0273a13║汙，瑤池捧出月三更。
J34nB300_p0273a14║讚
J34nB300_p0273a15║世尊出山相（小心居士請）
J34nB300_p0273a16║不起於座，現諸威儀，降尊就卑，奔奔馳馳。咦！莫道眾
J34nB300_p0273a17║生曾度得，算來空累腳跟皮。
J34nB300_p0273a18║初祖達磨
J34nB300_p0273a19║聞昔九年坐，今朝胡亦然。只因無起相，千古錯流傳。
J34nB300_p0273a20║達磨折蘆渡江
J34nB300_p0273a21║覿面不識，何須面壁？梁庭少室，不住兩頭；萬浪千波，
J34nB300_p0273a22║那堪中立？他年隻履西歸，獨有江上一枝十分春色。
J34nB300_p0273a23║何故聻？原是震旦國裏物。
J34nB300_p0273a24║
J34nB300_p0273a25║
J34nB300_p0273a26║布袋和尚（已下七讚，琉球國蔡大夫請）
J34nB300_p0273a27║杖頭挂木屐，艸鞋平地立。袋口撮不開，遇物便求乞。
J34nB300_p0273a28║滿臉笑相迎，行藏無定蹟。知你是凡是聖？是魔是佛？
J34nB300_p0273a29║十字街頭（等箇）人，自己不知先著賊。
J34nB300_p0273a30║南泉祖師斬貓像（二首）
J34nB300_p0273b01║正令全提，殺活在手，一刀兩斷，阿誰知有。人人都道，
J34nB300_p0273b02║未舉以前，斬卻以後，不知當面成過咎。太平時節莫
J34nB300_p0273b03║顢頇，一一面南看北斗。
J34nB300_p0273b04║威儀不缺，戒律不持。手執利刃，身搭伽黎。是麤是細，
J34nB300_p0273b05║有眼皆知。聞說剛刀，不斬無罪。何須賣弄，死貓頭兒。
J34nB300_p0273b06║趙州祖師
J34nB300_p0273b07║危坐竟日，禪道不談。將謂出人頭地，誰知老邁不堪。
J34nB300_p0273b08║若不是手裏有些把柄，如何掩得者滿面羞慚。借問
J34nB300_p0273b09║庭前柏樹子，何似前三與後三。
J34nB300_p0273b10║臨濟祖師（適有訪不晤）
J34nB300_p0273b11║三年不鳴，一鳴驚人。自遭三頓毒，到處害叢林。黃河
J34nB300_p0273b12║水自源頭濁，惹得後代兒孫如獅子遊行，直入狐狼
J34nB300_p0273b13║野干之窟，不動聲色而已。大驚小怪，藏竄無門。咦！夫
J34nB300_p0273b14║是之謂道出常情。
J34nB300_p0273b15║天童老和尚
J34nB300_p0273b16║桐棺山頂曾開眼，太白峰前瞎了休，最有一般奇特
J34nB300_p0273b17║處，從來棒棒打人頭。
J34nB300_p0273b18║又（以默禪人請）
J34nB300_p0273b19║七十七年住世，二十六載開堂，到底只是一棒，惟教
J34nB300_p0273b20║直下承當。道德高追往古，兒孫多遍諸方，是處被人
J34nB300_p0273b21║圖畫，通身好醜難藏。不肖今為題讚，從來證父攘羊。
J34nB300_p0273b22║自讚，諾諾導侍者請
J34nB300_p0273b23║者漢出頭太早，惹得許多煩惱。慣要呵罵諸方，慣要
J34nB300_p0273b24║東尋西討。問禪禪既不知，問道又無可道。更要未舉
J34nB300_p0273b25║以前，一味胡揮亂造。恁般性急為人，如何活得到老。
J34nB300_p0273b26║又（琉球國蔡大夫請歸國供養）
J34nB300_p0273b27║行棒不動手，說法不開口。謾云臨濟孫，豈落瞿曇後。
J34nB300_p0273b28║未移蛙步入閩山，不起於座藏北斗。問渠端的是何
J34nB300_p0273b29║人，報道琉球國裏有。
J34nB300_p0273b30║又（旋聞禪人請）
J34nB300_p0273c01║吾不自毀，豈可自讚？無讚無毀，是名真讚。
J34nB300_p0273c02║佛事
J34nB300_p0273c03║祗陀林挂鐘版。「緇流號令，人天眼目，歷歷分明，騎聲
J34nB300_p0273c04║蓋色。所以道：尋常不欲向聲前色後鼓弄人家男女。」
J34nB300_p0273c05║舉起版云：「喚作色得麼？」擊版一下，復擊鐘云：「喚作聲
J34nB300_p0273c06║得麼？既然聲色非聲色，懸起堂中作軌則，十二時中
J34nB300_p0273c07║信奉行，觸不得兮背不得。」遂挂。
J34nB300_p0273c08║福唐彌陀寺諷華嚴經挂鐘版。「圓頓教，舍那身，眼聞
J34nB300_p0273c09║耳見太分明，一十六函齊演出。敲鐘無響版無聲，既
J34nB300_p0273c10║無聲，演出底事作麼生？高高懸起無藏覆，覿面提來
J34nB300_p0273c11║用得親。」
J34nB300_p0273c12║上六祖真身供
J34nB300_p0273c13║「葉落歸根，來時無口。即今葉已落也，根已歸也，來已
J34nB300_p0273c14║來也，直須覿面證明，豈敢囊藏被蓋？」遂獻供云：「是名
J34nB300_p0273c15║精進，是名真法，供養祖師。」
J34nB300_p0273c16║掃憨山大師塔（齒髮塔也，身在五乳。時有僧假稱老宿付法，又有僧假師號先至）
J34nB300_p0273c17║「才波闊大，願力弘深。闡教義而誨人不倦，濬曹源而
J34nB300_p0273c18║拌命擔承。果得海內緇流說禪浩浩，更見濟宗一派
J34nB300_p0273c19║遍地紛紛。雖然，有正有邪，有真有偽，畢竟邪不勝正，
J34nB300_p0273c20║偽不掩真。今朝孫復於祖，所謂有志竟成。吾宗久塞，
J34nB300_p0273c21║師願乃興。全身雖去，齒髮猶存。一炷心香茶一盞，願
J34nB300_p0273c22║與大師生生世世不惜身命，共振祖庭。」
J34nB300_p0273c23║上天童老和尚恩供
J34nB300_p0273c24║拈香，云：「若道受者老和尚恩，於不肖亦不增；若道受
J34nB300_p0273c25║者老和尚屈，於不肖亦不減。既不成恩，又不成屈，且
J34nB300_p0273c26║道設齋圖箇甚麼？玄要為羹賓主飯，山田家圃堪充
J34nB300_p0273c27║辦，今朝忌日滿盤陳，一點孝心無破綻。」
J34nB300_p0273c28║
J34nB300_p0273c29║
J34nB300_p0273c30║朝宗禪師語錄卷第九