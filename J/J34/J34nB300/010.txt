J34nB300_p0274a01║朝宗禪師語錄卷第十
J34nB300_p0274a02║侍者　行導　編
J34nB300_p0274a03║書問
J34nB300_p0274a04║與公路黃孝廉（諱一鐸）
J34nB300_p0274a05║有身則苦生。生老病死，乃人人所同有者，人命無常，
J34nB300_p0274a06║促於呼吸，百年亦易竟也。況剎那剎那，念念生滅，無
J34nB300_p0274a07║刻不處生死中，而不自猛省，蓋為無明所覆，世緣所
J34nB300_p0274a08║羈耳。故雖有夙根，欲不從緣而頓自回光者鮮矣。佛
J34nB300_p0274a09║云：「病乃眾生之良藥。」貧道半生多為病苦，屢自發心，
J34nB300_p0274a10║正合此意。然病苦尚有重輕，輕則可以強自主宰，重
J34nB300_p0274a11║雖至於昏昧不覺，而識神猶有所棲。惟當死生之際，
J34nB300_p0274a12║非病苦之可比，已得徹悟者不必論，否則心識已昏、
J34nB300_p0274a13║四大將散，憑何保得不入驢胎馬腹乎？古人云：「此身
J34nB300_p0274a14║不向今生度，更向何生度此身？」斯言亦懇切矣。貧道
J34nB300_p0274a15║每見居士慧門有餘，悟門未啟，秖可以之經世，未可
J34nB300_p0274a16║以之出世，更兼知解太過，難以實參。不意前日因賜
J34nB300_p0274a17║顧冒寒，疾苦似甚，便覺從前未做得實工夫，因之痛
J34nB300_p0274a18║念生死。善哉！此居士之幸也。貴恙目下聞已就愈，但
J34nB300_p0274a19║既深嘗病味一番，則知四大非可常恃之物，正當趁
J34nB300_p0274a20║此時務使根源脫落，不枉出世一遭，亦不必別求禪
J34nB300_p0274a21║道，但就目下熟嘗之味細細咀嚼。此病即四大邪？四
J34nB300_p0274a22║大尚空，病從何寄？此病非四大邪？熱時四大熱，涼時
J34nB300_p0274a23║四大涼，離此即四大、非四大之外，畢竟病源在何處？
J34nB300_p0274a24║須將從前知見罄囊棄去，枯澹窮參，一朝踏著本地
J34nB300_p0274a25║風光，則身病心病俱銷，生死涅槃如夢矣。第一不得
J34nB300_p0274a26║將經教道理註釋湊合如一，湊合則依前心識中舊
J34nB300_p0274a27║生涯耳，如何敵得生死良藥苦口？惟居士善嘗之。
J34nB300_p0274a28║通法嗣上天童密雲悟老和尚（有回書付拂一柄）
J34nB300_p0274a29║去秋入留都，住祗陀林，仲冬結制開法，已於人天眾
J34nB300_p0274a30║前拈一炷香，少伸供養矣。然未敢即通法嗣者，一以
J34nB300_p0274b01║初住事繁，二以古人有領眾數載法道大行而後通
J34nB300_p0274b02║者，思效顰故也。春仲，值集生余居士回京，一見便有
J34nB300_p0274b03║曹溪之約，初未敢許，蓋以和尚年尊、嶺南地遠，某既
J34nB300_p0274b04║未通法嗣，恐後為承虛接響者所倣效耳。後居士邀
J34nB300_p0274b05║入濟生菴暫住，適江北有一山可居，遂棄祇陀，將盤
J34nB300_p0274b06║桓數日入山，而居士堅留堅訂，只得從實供上，惟和
J34nB300_p0274b07║尚慈悲，願賜詳覽。某二十二歲出家，冬十一月參師
J34nB300_p0274b08║於金粟，師問：「那裏人？」云：「常州人。」師云：「是我鄉里，也曾
J34nB300_p0274b09║帶得鄉里物事來麼？」時不能荅，亦若隱隱有會，只是
J34nB300_p0274b10║微笑，師亦笑而已。次日，入方丈拜問云：「弟子要了生
J34nB300_p0274b11║死，特來請問，不但無處下口，且無處著想。」師云：「無處
J34nB300_p0274b12║著想便是好消息。」某云：「莫便是麼？」師拈棒連打云：「未
J34nB300_p0274b13║是在。」某禮拜而出，胸中迷悶，每日入室不下四五次，
J34nB300_p0274b14║常至普茶時亂問亂說，鬨堂大笑，毫無慚色，師亦笑
J34nB300_p0274b15║云：「你卻有得說，說得好道理。只如大慧杲參諸佛出
J34nB300_p0274b16║身處，話後聞薰風自南來，殿閣生微涼，方得瞥地，你
J34nB300_p0274b17║作麼生會？」某茫然。參有月餘，已離金粟，在龍尾山度
J34nB300_p0274b18║歲，忽有會處，述偈云：「二十餘年染世塵，於今家業一
J34nB300_p0274b19║朝傾，雙拳握著非他物，兩眼睜開沒半人。言路窮時
J34nB300_p0274b20║無可說，義途絕處句難成，從此十年埋影後，如雲如
J34nB300_p0274b21║兩遍乾坤。」兼寫書一封，寄入金粟中。有大慧參禪二
J34nB300_p0274b22║十年，聰明見解，機鋒轉語，步步向前，只是不知退步，
J34nB300_p0274b23║失卻當前，所以一聞熏風南來話，便爾自肯等語。師
J34nB300_p0274b24║見之，曾於室中對眾稱賞。次日自入金粟，師亦面以
J34nB300_p0274b25║法器期許，奈偶爾夙根發露，電影一過，久之便信不
J34nB300_p0274b26║及，兼往道場山參湛然和尚聽經，又為道理所牽。值
J34nB300_p0274b27║期場五日而散，復回金粟，朝夕咨決，仍無義路可通，
J34nB300_p0274b28║知非捨卻，扺死力參。經兩月餘，一晚普茶次，出拜將
J34nB300_p0274b29║問，師便打，某便喝，師又打，某又喝，師又擬打，某忽有
J34nB300_p0274b30║得，拂袖出堂。自此目前露裸裸地，純清絕點，晝無所
J34nB300_p0274c01║思、夜無所夢者四十餘日，自謂得大自在，開大口，說
J34nB300_p0274c02║大話，更不參請，唯終日竭力作務。一日忽患熱病，至
J34nB300_p0274c03║第三日，從前光景都打失了，痛苦不堪，目前昏暗，心
J34nB300_p0274c04║識紛飛，杳無著落，遂默默禱告觀世音菩薩，願求加
J34nB300_p0274c05║被，此回倘得再生，一定參到四稜蹋地處，並不敢造
J34nB300_p0274c06║次也。十日後方得稍愈，慚愧之極，不敢告人，養病半
J34nB300_p0274c07║年，猶未全妥。忽漢首座弟子自姑蘇北禪持座語錄
J34nB300_p0274c08║來金粟，某閱之甚喜，其徒且云：「我師太學問廣大，五
J34nB300_p0274c09║家宗旨都通，且肯開示話頭做工夫，不似老和尚一
J34nB300_p0274c10║棒。」某且信且疑，遂往參叩。值座晚參，垂示云：「盡大地
J34nB300_p0274c11║都盧是箇火坑，汝等諸人作麼生轉身吐氣？」某出眾
J34nB300_p0274c12║云：「某不知身心世界為何物？」座云：「者是落空亡外道，
J34nB300_p0274c13║燒殺了也，須要轉身一句。」某云：「用轉作麼？」拂袖而去。
J34nB300_p0274c14║座大怒，呵為惡少，連日詬罵不已。某思本為五家宗
J34nB300_p0274c15║旨而來，不曾參問得，不可便恁麼去，只得小心哀告，
J34nB300_p0274c16║權且容身，然後得以時常探問。座見請問之誠，遂將
J34nB300_p0274c17║五家門庭廣為鋪設，且囑云：「你但隨了我，不參也少
J34nB300_p0274c18║不得會，不要學者老和尚一橛頭禪麤惡淺小。」某且
J34nB300_p0274c19║笑且應，情知者話羅籠我，但想古人為法忘軀，他若
J34nB300_p0274c20║五家宗旨果然不謬，理當承嗣。於是往來金粟玄墓
J34nB300_p0274c21║者三年，不啻三登投子、九上洞山也。中間參請甚多，
J34nB300_p0274c22║不能盡述。一日，漢首座往安隱結夏，某隨入期，座問
J34nB300_p0274c23║熏風南來話，以所得告之，座不許，且曰：「此隨波逐浪
J34nB300_p0274c24║句也，要得句中意旨始得。」一晚，蒙錐劄半晌，某云：「拈
J34nB300_p0274c25║起無根樹，擊開渠面門。」座頷之。自此朝夕不離者三
J34nB300_p0274c26║月，將渠所撰《宗旨》十得七八，而迴觀自己分中依然
J34nB300_p0274c27║不穩，遂思棄之。將參博山，而座堅留難脫，遂終日遊
J34nB300_p0274c28║戲撒潑，亂規矩、攪叢林。座知此意，方得任某離去。往
J34nB300_p0274c29║博山，至常山，而博山已下留都。即回浙，入留都濟生
J34nB300_p0274c30║菴參請者半月，日夕隨侍，毫無所得。兼此老下刃不
J34nB300_p0275a01║緊、發藥不中，某病思無所歸，復還金粟。奈漢公中毒
J34nB300_p0275a02║已深，總以和尚禪為大謬者，雖在金粟而心嘗藐視
J34nB300_p0275a03║也。然胸中疑礙未除，無可與語，只得依舊常常入室，
J34nB300_p0275a04║屢蒙煆煉，難以卒除。一日，師問熏風南來話，下語不
J34nB300_p0275a05║契，遂入堂，立打七限，發猛力參。至第三日，忽得入處，
J34nB300_p0275a06║遂入方丈，下語云：「通身慶快，徹骨清涼。」師微點首。某
J34nB300_p0275a07║云：「漢首座當時誤我，他以雲門一句中具三句宗旨
J34nB300_p0275a08║為急，我故不得痛快耳。」師云：「也不要管他是不是，只
J34nB300_p0275a09║是自己無疑便了。」某呈偈云：「翰林學士渾身溼，兵部
J34nB300_p0275a10║尚書徹骨寒，晤對不須頻叫屈，一人有慶萬民安。」師
J34nB300_p0275a11║政之。一日，入方丈論得意忘言話，師問：「如何是得意
J34nB300_p0275a12║忘言？」某云：「秖許佳人獨自知。」師云：「如何是自知處？」某
J34nB300_p0275a13║云：「愁人莫向愁人說，說與愁人愁殺人。」師呵云：「古人
J34nB300_p0275a14║當機貴有出身處，你者等見解負墮也不知。」某聞之，
J34nB300_p0275a15║又如脫去一層相似，於臘八日乞師改名通忍。一日，
J34nB300_p0275a16║師上堂，某出問云：「離卻向上機，請師直指休歇處。」師
J34nB300_p0275a17║便打，某云：「此猶是向上機，如何是休歇處？」師又擬打，
J34nB300_p0275a18║某便禮拜，起云：「萬古碧潭空界月，再三撈摝始應知。」
J34nB300_p0275a19║師云：「如何是應知底事？」某便喝，師云：「未知在。」某拂坐
J34nB300_p0275a20║具一下便行。雖然如是，又被者箇見處一礙礙住，每
J34nB300_p0275a21║舉至古人節角淆訛處，不是強生穿鑿，定是儱侗推
J34nB300_p0275a22║開，依舊透不得。因師有住山之訓，離金粟，過塘棲，被
J34nB300_p0275a23║卓肖生居士留住受供。九月，寓大善寺禪堂樓上，每
J34nB300_p0275a24║夜常點火達旦，至中夜無可奈何時，微微放聲而哭。
J34nB300_p0275a25║蓋以舉起淆訛處，便有漢首座所示之知見在，總參
J34nB300_p0275a26║不得，又信不過，遂爾痛恨之極。值和尚自閫回，退金
J34nB300_p0275a27║粟，寓姑蘇北禪，遂棄塘棲往侍焉。辛未春，隨赴明州
J34nB300_p0275a28║育王請，育王寺碑有刻大千禪師三問，某逐一下語
J34nB300_p0275a29║呈師，師云：「後兩荅語我也不管，只是第一問你猶未
J34nB300_p0275a30║達其旨。其第一問云：『山中猛虎以肉為命，何故不食
J34nB300_p0275b01║其子？』」某被一拶，通身汗下，鍼著痛處，坐臥不安。經兩
J34nB300_p0275b02║日，偶從外進寮，推入寮門，驀然除去礙膺之物，遂入
J34nB300_p0275b03║方丈通所得，且舉前問下語云：「惟人自肯乃方親。」師
J34nB300_p0275b04║云：「與麼下語亦未在。」某笑云：「和尚只做得大千兒孫。」
J34nB300_p0275b05║便出，復呈偈云：「虎不食其子，憐兒莫過此，驀地自點
J34nB300_p0275b06║頭，偷心當下死。堪憐七載枉馳求，食人涕唾當宗旨。」
J34nB300_p0275b07║又云：「不將一法與諸人，正是婆心海樣深，曾憶香嚴
J34nB300_p0275b08║擊竹後，焚香遙禮謝師恩。」師閱竟，指偈云：「人深恩，恐
J34nB300_p0275b09║不是同韻。」某云：「和尚莫被者幾箇字換卻眼睛。」師乃
J34nB300_p0275b10║微笑，某禮拜而出。三日後，聞師自荅云：「自肉食不盡。」
J34nB300_p0275b11║方猛省得下語，亦未之旨。自此腳踏實地，遇緣即宗，
J34nB300_p0275b12║不為古今差別所移，自然轉得一切差別歸自己矣。
J34nB300_p0275b13║翌日，師上堂，某出問云：「直下知歸即不問，如何是大
J34nB300_p0275b14║用現前一句？」師擬拈棒，某指云：「者老漢使倆不忘一
J34nB300_p0275b15║釣便上。」拂袖而出。師說法竟，索師錄前語，師停筆視
J34nB300_p0275b16║某云：「你適纔道我被你釣上，不知你見我上堂便來
J34nB300_p0275b17║呈伎倆，卻是你被我釣上。」某云：「賊過後張弓。」師笑而
J34nB300_p0275b18║錄之。嗣後以天童殿事奔走東甌、新安者兩年，雖亦
J34nB300_p0275b19║略為舉揚，終以殿事夾雜，非某素志。去歲孟夏回天
J34nB300_p0275b20║童，已持東甌、新安二錄呈削政，復接謦欬三日，雖無
J34nB300_p0275b21║所加，而更覺游刃有餘地。以故去冬結制語錄，未蒙
J34nB300_p0275b22║見削而即刻者，蓋自知道路各別、養家一般也。今遣
J34nB300_p0275b23║某禪人等持香信、齋資、祇陀語錄并此法嗣書馳上，
J34nB300_p0275b24║納一場敗缺如此。
J34nB300_p0275b25║與吹萬禪師
J34nB300_p0275b26║法門寥落，已為聲色貨利之徒銷鑠盡矣。前日一望
J34nB300_p0275b27║道容，知非流俗可比，更兼氣寓如王，定是法門柱石，
J34nB300_p0275b28║惜乎未曾喫得天童門下三頓棒耳。美玉不經良匠
J34nB300_p0275b29║琢，不佞安得不痛心哉？今日逕回蜀中，是自棄也。望
J34nB300_p0275b30║兄誓弘祖道，克紹宗風，藏經之事，付之執事人，帶侍
J34nB300_p0275c01║者一二，直造天童。纔跨門時，劈頭一棒，直得血流滿
J34nB300_p0275c02║地，方知不敢相欺，然後去住自繇，龍吟霧起，虎嘯風
J34nB300_p0275c03║生，法門幸甚。
J34nB300_p0275c04║復用晦路居士（諱遵明，送點心并茶至，書中有點佛心、泉生心等語）
J34nB300_p0275c05║雲門餅、趙州茶，一任居士冒名學語，貧道沒甚閒家
J34nB300_p0275c06║具酬價得。至云：垂機接引，勿慳棒喝。貧道直是從無
J34nB300_p0275c07║此事。何也？生佛有無齊坐斷，端然點出本來心。
J34nB300_p0275c08║復慕菴方司李
J34nB300_p0275c09║黃山諸峰，殆非人間世也。以殊勝地闡最上乘，則佛
J34nB300_p0275c10║法以名山而興，名山以佛法而重，誠亦千古盛事。第
J34nB300_p0275c11║普門師叢林雖成，禮法未備，不但無抱道衲子，且罕
J34nB300_p0275c12║有志學人。縱居士願力弘深，貧道實難駐足。今以不
J34nB300_p0275c13║畏上人之道念，暫憩別峰菴，特此通覆，惟居士裁之。
J34nB300_p0275c14║又
J34nB300_p0275c15║趙悅道云：「默坐公堂虛隱几，心源不動湛如水，一聲
J34nB300_p0275c16║霹靂頂門開，喚起從前自家底。」以此觀之，公堂前亦
J34nB300_p0275c17║有佛法。馮濟川云：「公事之餘喜坐禪，少曾將脅到床
J34nB300_p0275c18║眠，雖然現出宰官相，長老之名四海傳。」以此觀之，公
J34nB300_p0275c19║堂後亦有佛法。既公堂前後皆佛法，何必深山窮谷
J34nB300_p0275c20║始好參禪，無事閒居方堪學道？居士蒞任福州，正其
J34nB300_p0275c21║時也。山僧書此作賀，非將佛法做人情，要使人情皆
J34nB300_p0275c22║佛法耳。公堂前底還之趙公，公堂後底還之馮老，只
J34nB300_p0275c23║如正坐公堂時，廓如明鏡當堂炤，不動形聲應萬緣
J34nB300_p0275c24║者，是甚麼人行履處？忽然覷透，不但世法、佛法一念
J34nB300_p0275c25║圓明，而趙老、馮公亦一時收下。何也？彼既丈夫君亦
J34nB300_p0275c26║爾，豈肯讓伊以獨賢？
J34nB300_p0275c27║復憨憨陳居士（諱倩）
J34nB300_p0275c28║學道本為斷疑，非為起疑也。來論苦海迷津，堪憐去
J34nB300_p0275c29║路，回頭轉眼，當在今時，及塵根未斷，情識尚攖等語，
J34nB300_p0275c30║種種疑情，已如自推一座須彌山在面前，障卻去路
J34nB300_p0276a01║矣，豈又有不能頓起疑情之云哉？古人云：「學道須是
J34nB300_p0276a02║鐵漢，著手心頭便判，直取無上菩提，一切是非莫管。」
J34nB300_p0276a03║但能如是，則所謂一疑破千疑，萬疑一時破也，夫復
J34nB300_p0276a04║何云？
J34nB300_p0276a05║復大心吳居士
J34nB300_p0276a06║學道人馳求不息，未可與言道也；一朝忽爾頓息，亦
J34nB300_p0276a07║未可便以為道也。枯木巖前錯路多，此之謂也。適見
J34nB300_p0276a08║再述舉綱因緣，謂從前馳求奇特之心，與現在要參
J34nB300_p0276a09║要悟之心，忽爾頓息者，正謂居士助喜。若果恁麼，始
J34nB300_p0276a10║好參禪也。若馳求不息，縱參而悟，亦狂解耳。古人云：
J34nB300_p0276a11║「懸崖撒手，自肯承當；絕後再甦，欺君不得。」倘非絕後
J34nB300_p0276a12║再甦，直饒偷心死盡，到佛心、菩薩心、菩提心、涅槃心
J34nB300_p0276a13║尚不現起，況復起於世間之心底地位？猶坐在蹬蹬
J34nB300_p0276a14║碣碣之鄉，全是法身理障，正所謂不疑言句，是為大
J34nB300_p0276a15║病。「你有拄杖子，我與你拄杖子；你無拄杖子，我奪御
J34nB300_p0276a16║你拄杖子。」不妨時時無間，念念不忘，向馳求頓息處
J34nB300_p0276a17║息之又息，以至死盡偷心，自然覷透古人方便處也。
J34nB300_p0276a18║所以從今後，不被天下老和尚舌頭瞞也。曾經大海
J34nB300_p0276a19║休誇水，除了須彌不是山，其斯之謂歟？若陪客事忙，
J34nB300_p0276a20║不暇爭多少語，似是而非，且請收著。
J34nB300_p0276a21║代老和尚復余居士
J34nB300_p0276a22║接來諭，猛有省發，如出湯鑊，迄今清涼者，貧道則不
J34nB300_p0276a23║然，出湯鑊而清涼，以居士有別法故也。若果清涼，則
J34nB300_p0276a24║不作湯鑊見矣。所以古德問僧：「恁麼熱，向甚麼處迴
J34nB300_p0276a25║避？」僧云：「鑊湯爐炭裏迴避。」德云：「鑊湯爐炭裏如何迴
J34nB300_p0276a26║避？」僧云：「眾苦不能到。」夫眾苦不能到，豈非清涼乎？鑊
J34nB300_p0276a27║湯爐炭裏迴避，豈非鑊湯裏清涼乎？如是，則何有世
J34nB300_p0276a28║緣未了，宿業沉深者哉？既云迄今清涼，又云世緣未
J34nB300_p0276a29║了宿業沉深者，尤別法也，總未得清涼故耳。果欲得
J34nB300_p0276a30║之，但向湯鑊中猛省一回，則不著問人而自知矣。
J34nB300_p0276b01║與𨍏轢嚴居士（法名大參）
J34nB300_p0276b02║臨濟道出常情，非井蛙醯雞所能窺測。前歲偶閱天
J34nB300_p0276b03║童錄，見居士洪發二偈并天童復偈，而居士未有進
J34nB300_p0276b04║言，心亦疑著，所以前次舟中屢為居士點之而未解
J34nB300_p0276b05║也。及閱所惠𨍏轢鑽七刻中有傳聞之訛一辯，更覺
J34nB300_p0276b06║忍笑不已。藥汞銀禪、龍頭蛇尾，皆從前得處鹵莽，而
J34nB300_p0276b07║師家印處顢頇耳。所以再見時，生擒活捉，徹底掀翻，
J34nB300_p0276b08║大有所期，乃望崖而退，仍似洪發公案，不嫌自己麻
J34nB300_p0276b09║繩短，只怨他家井底深，不知被天下老和尚舌頭瞞
J34nB300_p0276b10║卻多少？貧道當年亦深患此病者，曾為浪子偏憐客，
J34nB300_p0276b11║故不忍不明為指破也。何如？
J34nB300_p0276b12║復爾升羅居士（諱逢日）
J34nB300_p0276b13║來諭：因閱臨濟三頓棒話，會得全體大用原來具足，
J34nB300_p0276b14║因有頌云：「黃檗慣施三頓打，多少人從棒下看？臨濟
J34nB300_p0276b15║小兒知在我，大愚脅下便麤拳」者，大似只認一己為
J34nB300_p0276b16║我，而我與棒依然兩箇，何以為全體大用邪？若據全
J34nB300_p0276b17║體大用，則棒也我、喝也我、麻三斤也我、柏樹子也我，
J34nB300_p0276b18║一機一境、一事一物、世出世間無非全體大用，不必
J34nB300_p0276b19║消天地萬物歸於我，亦不必即天地萬物以為我，又
J34nB300_p0276b20║不待合天地萬物然後為全體之我，而一事一物無
J34nB300_p0276b21║非天地萬物全備之我也。所以教中云：「無邊剎境，自
J34nB300_p0276b22║他不隔於毫端。」又云：「於一毫端現寶王剎。」即祖師家
J34nB300_p0276b23║亦云：「明明百艸頭，明明祖師意。」豈非會萬物以成己
J34nB300_p0276b24║者？以聖人無己，靡所不己哉？然此猶極則之理，說食
J34nB300_p0276b25║不能飽人。須知祖師門下一機一境、一棒一喝，直下
J34nB300_p0276b26║斷人命根，一聞便悟，已涉程途，佇思停機，喪身失命。
J34nB300_p0276b27║古人喻如擊石火、閃電光，又喻如金剛王寶劍者，總
J34nB300_p0276b28║非心思言議之可及故耳。但請塞卻意根、絕卻言路，
J34nB300_p0276b29║全身俯仰於天地間，自然築著磕著也。雖然，只如臨
J34nB300_p0276b30║濟道：「石火莫及，電光罔通。」且道臨濟即今在甚麼處？
J34nB300_p0276c01║咄！
J34nB300_p0276c02║復伯貞潘居士（諱亮乾）
J34nB300_p0276c03║來問：居一切時，不起妄念四句，前人已言病處，而醫
J34nB300_p0276c04║病之方終未示人。前四句是對境工夫，至住妄想境
J34nB300_p0276c05║不加了知四句箇中光景是何面目者，非也。此八句
J34nB300_p0276c06║偈，病則總病，藥則總藥，而醫病之方是何面目，盡在
J34nB300_p0276c07║其中，了無剩義。豈不見大慧頌云：「荷葉團團團似鏡，
J34nB300_p0276c08║菱角尖尖尖似錐，風吹柳絮毛毬走，雨打梨花蛺蝶
J34nB300_p0276c09║飛。」但恁麼看，不必問是病非病，是藥非藥，及醫病之
J34nB300_p0276c10║方是何面目等，稍著一毫意解於其間，則覿體相違
J34nB300_p0276c11║了也。一朝打破漆桶，踏著秤鎚硬如鐵。
J34nB300_p0276c12║復朋玉林居士
J34nB300_p0276c13║來教謂但肯省力，絕無費力，全身放下，不擾塵勞者，
J34nB300_p0276c14║只者便是方便法也。若捨此更需方便，則省力放下
J34nB300_p0276c15║等又是何等法？然方便法不可久戀，畜久亦成禪病，
J34nB300_p0276c16║須捨方便而獨脫，所謂渡河雖用筏，到岸不須舟也。
J34nB300_p0276c17║棒喝不棒喝，參話不參話，及無事流俗等見，不辨而
J34nB300_p0276c18║自明矣。且道如何是獨脫底人？參！
J34nB300_p0276c19║復朱居士（諱蓋）
J34nB300_p0276c20║達磨面壁九年，正全提此事以待知音者耳。來書已
J34nB300_p0276c21║悟、未悟之問，皆贅語也，且置。貧道至莆日，上堂云：「法
J34nB300_p0276c22║身塞太虛，則色身塞太虛。」語此，惟許情忘見謝者共
J34nB300_p0276c23║相證據，便知一人塞太虛、人人塞太虛，各不相礙、各
J34nB300_p0276c24║不相混。而來書云：登堂豎拂之人果是色身乎？法身
J34nB300_p0276c25║乎？若是法身，則無相、無貌、無聲音，應不會登堂豎拂，
J34nB300_p0276c26║且嘵嘵說玄諦者。試問居士：離色身外，以何為法身
J34nB300_p0276c27║乎？離法身外，以何為色身乎？古云：「幻化空身即法身。」
J34nB300_p0276c28║法身塞太虛，則色身塞太虛。方知無相、無貌、無聲音，
J34nB300_p0276c29║不會登堂豎拂說玄諦者，即此登堂豎拂之人也。但
J34nB300_p0276c30║居士作登堂豎拂會，所以錯過法身耳。又云：若是色
J34nB300_p0277a01║身，則太虛何不塞滿？尚留許多地為眾人聽法之所
J34nB300_p0277a02║者。試問居士：甚麼處不塞滿？甚麼處是閒地？請指出
J34nB300_p0277a03║看。若指不出，莫道色身不塞太虛好；若指得出，正貧
J34nB300_p0277a04║道所謂質礙難融之見也。離卻指出、指不出，別有生
J34nB300_p0277a05║機一路，方於曹山門下有喫棒分。咄！
J34nB300_p0277a06║復心空曾居士（諱紹煙）
J34nB300_p0277a07║來教說道理頗相似，但途路之樂耳。若要脫生死，須
J34nB300_p0277a08║透祖師關。古人入門便棒，入門便喝，如疾燄過風，奔
J34nB300_p0277a09║流度刃，豈容心思言議作箇平嘗心道之見而已哉？
J34nB300_p0277a10║須是猛著精彩，向者一毫頭上挨透通天大路，方知
J34nB300_p0277a11║懷州牛喫禾，益州馬腹脹，天下覓醫人，炙豬左膊上。
J34nB300_p0277a12║咄！正好三十拄杖。然雖如是，也是無風起浪，且置。
J34nB300_p0277a13║復如緯張居士
J34nB300_p0277a14║來教所談乃學人之通病，居士既知之，當直向自己
J34nB300_p0277a15║腳跟下研窮，不移蛙步而登絕頂也。貧道更有箇方
J34nB300_p0277a16║便，如何是祖師西來意？荅云：庭前柏樹子。若也透得
J34nB300_p0277a17║如來禪，祖師禪一狀領過。參。
J34nB300_p0277a18║復淨珞陳居士
J34nB300_p0277a19║來諭：打破生死關頭，薦取現前消息。又云：惟於世緣
J34nB300_p0277a20║未了中刻刻猛省者。早已打作兩橛，便是生死關頭
J34nB300_p0277a21║也。若據現前消息，不外世緣；若也薦得，十二時中行
J34nB300_p0277a22║住坐臥、語言動靜、折旋俯仰、迎賓待客，無不是大解
J34nB300_p0277a23║脫、大安樂之地，何嘗有絲毫間隔者哉？秖緣不薦，錯
J34nB300_p0277a24║認世緣，以致未了耳。其實世緣本無差別，而未了則
J34nB300_p0277a25║為世緣，薦取則為現前消息也。如薦取現前消息，豈
J34nB300_p0277a26║復有世緣未了者邪？到者裏，須是懸崖撒手一回，生
J34nB300_p0277a27║死關頭真破，方不墮此。
J34nB300_p0277a28║復無諍彭光祿
J34nB300_p0277a29║接來翰讀之，不覺快然，信知般若靈驗，三日不見而
J34nB300_p0277a30║已霄壤也。第歸宗敲鼎一則話，當更別參。彼聞我不
J34nB300_p0277b01║聞，彼不聞我聞，此從上佛祖向上關捩子，為人解粘
J34nB300_p0277b02║去縛，覿面提持，當陽披露者，但併作一句參，即所謂
J34nB300_p0277b03║「但願空諸所有，慎勿實諸所無」也。直下便透，一切風
J34nB300_p0277b04║聲、雨聲、鳥聲、樹聲，盡是觀音入理之門。
J34nB300_p0277b05║與芝岳何相國（諱如寵）
J34nB300_p0277b06║若論此事，不從人得，不在遇人不遇人。但明得不從
J34nB300_p0277b07║人得之正眼，則遇亦得，不遇亦得。不然，古人云：「汝眼
J34nB300_p0277b08║本正，因師故邪。」遇之不得其人，正為學道之大障。貧
J34nB300_p0277b09║道忍曾受此害，所謂病多諳藥性者。故不惜身命，誓
J34nB300_p0277b10║挽時風，凡有遇著，竭力匡救。自非沒量大人，一撥便
J34nB300_p0277b11║轉，每認醍醐為毒藥，遇而不遇者多矣。擇法眼正，反
J34nB300_p0277b12║己功深，舍大護法，其誰與歸？前承光顧，山壁增輝，飽
J34nB300_p0277b13║領緒餘，生平希遘。所謂萬事俱備，只欠東風，不假一
J34nB300_p0277b14║法，脫體承當。依然只是舊時人，只改舊時行履處耳。
J34nB300_p0277b15║別後十餘日矣，不知何以教貧道耳。
J34nB300_p0277b16║與玅高居士
J34nB300_p0277b17║松陵、韶陽，三千里外絕淆訛也。居士果時時覿面否
J34nB300_p0277b18║邪？若有纖障未盡，不可輕易放過，須是田地潔淨，日
J34nB300_p0277b19║用穩密，方於生死岸頭得力。古人差別言句，乃治人
J34nB300_p0277b20║心差別之病，但自盡差別心，自然一切透脫，不可著
J34nB300_p0277b21║意穿鑿，釀成實法，為病更深，又所囑也。曹溪山水果
J34nB300_p0277b22║見全美，既為發心初地，當圖究竟中興。親來之約，幸
J34nB300_p0277b23║謝世緣，不憚跋涉可耳。
J34nB300_p0277b24║復穎生李孝廉（諱當泰）
J34nB300_p0277b25║龐公云：「但願空諸所有，慎勿實諸所無。」破相了空，實
J34nB300_p0277b26║諸所無之見也。往往學道人不遇明眼，多墮於此。來
J34nB300_p0277b27║教既已知為宿障，貧道亦復何云？然更須脫體承當，
J34nB300_p0277b28║方得聖凡情盡。但願空諸所有，則不墮凡；慎勿實諸
J34nB300_p0277b29║所無，則不墮聖。果向者裏透脫，則親見龐公於千百
J34nB300_p0277b30║載之上，亦何懸隔貧道於千百里之間哉？承又云：不
J34nB300_p0277c01║吝一偈。即草復偈云：「空諸有與實諸無，兩處忘情一
J34nB300_p0277c02║念孤。選佛場中親及第，男婚女嫁有工夫。」
J34nB300_p0277c03║與集生余中丞（諱大成）
J34nB300_p0277c04║仲夏臨別，艸艸持論洞山五位，未曾大暢，殊為快然。
J34nB300_p0277c05║蓋近代以來，因覺範恃才，率意改洞山兼中至為偏
J34nB300_p0277c06║中至，與曹山所論臣位題面相似，易於曉了，多便從
J34nB300_p0277c07║之。而不究洞山所立兼中至，與曹山臣位各有旨趣
J34nB300_p0277c08║兩刃交鋒，色界形像等語為證，不可擅改。曹山所論，
J34nB300_p0277c09║從本體上說起，君位臣位，臣向君，君視臣，一順排下。
J34nB300_p0277c10║洞山從作用為人上說起，正中偏，偏中正，因不敢觸
J34nB300_p0277c11║犯本體，乃無中唱出以回互之，即所謂兼中至也。所
J34nB300_p0277c12║回互者，即兼中到也。正中偏，偏中正，便是兩刃交鋒，
J34nB300_p0277c13║如鳥兩翼互展，方得全身並舉。所以曹洞機緣，純是
J34nB300_p0277c14║正中說偏、偏中說正，而兼到之全身，不犯正中來、兼
J34nB300_p0277c15║中至。不似曹山君臣分開說，乃是正中偏、偏中正底
J34nB300_p0277c16║總註。正中來者，蓋言正中偏、偏中正，俱從正位中來
J34nB300_p0277c17║也。兼中至者，蓋言正中偏、偏中正，不容單用，須兼而
J34nB300_p0277c18║至也。大慧云：「何謂至？如人歸家，未到而至別業，乃在
J34nB300_p0277c19║途為人邊事。」即貧道所謂一句中之他受用三昧也，
J34nB300_p0277c20║臨濟之一句中具三玄門也。兼中到者，即貧道一句
J34nB300_p0277c21║中之自受用三昧也，臨濟之一玄中具三要也。正偏
J34nB300_p0277c22║有無，名為兩刃，如依覺範，偏中至則一刃矣，說甚交
J34nB300_p0277c23║鋒邪？有無單用，不能回互，即落有無，不名兩刃交鋒。
J34nB300_p0277c24║正中偏、偏中正，有無交互，即不落有無矣。一句中具
J34nB300_p0277c25║三玄三要，一位纔彰五位分，何其不謀而合若此哉？
J34nB300_p0277c26║寫至此，忽覺忍笑不已。宗門中事，不容擬議，立出言
J34nB300_p0277c27║句，已為知解，況言句下又添註腳，豈非知解中更知
J34nB300_p0277c28║解乎？然古人之不涉言句者，亦以其了了，不必更言
J34nB300_p0277c29║句也。今時杜撰者，不惟不到不容擬議之地，即古人
J34nB300_p0277c30║言句，明明向道，茫然未知，巨復與之諄諄註解，猶未
J34nB300_p0278a01║了了，面專借不容擬議、不涉言句之說以自便，更覺
J34nB300_p0278a02║可笑。劍為不平離寶匣，藥因救病出金缾，亦不得已
J34nB300_p0278a03║而然邪？惟居士高明，且親受博山五位之印者，貧道
J34nB300_p0278a04║擔水河頭賣，諒亦博居士一笑也。
J34nB300_p0278a05║與雲升沈司馬（諱猶龍）
J34nB300_p0278a06║世、出世間唯此一事，儒教、佛教原無二心，秖貴直下
J34nB300_p0278a07║自信，則日用頭頭成現、本來處處無乖，不離宰官身
J34nB300_p0278a08║而現佛身、不壞世間相而談實相，豈但佛祖之道不
J34nB300_p0278a09║礙做官？乃惟知佛祖之道方好做官也。古不云乎？吾
J34nB300_p0278a10║學佛然後知儒，然知與不知猶屬對待語。儒、佛之道，
J34nB300_p0278a11║知者不增、不知亦不減。惟其知者不增，所以聖人有
J34nB300_p0278a12║所不知；惟其不知亦不減，所以愚、不肖可以與知；惟
J34nB300_p0278a13║其愚、不肖可以與知，聖人有所不知，乃見此道之不
J34nB300_p0278a14║屬知、不屬不知也。既不屬知，何處有佛祖？既不屬不
J34nB300_p0278a15║知，何處有眾生？佛與眾生皆是強名，廓然平等、充塞
J34nB300_p0278a16║兩間，滿眼、滿耳，彼我無間，十二時中覓箇出世處不
J34nB300_p0278a17║可得，何況世間乎？夏初領教，尚有世間法之疑，曾日
J34nB300_p0278a18║月幾何？而廣益堂中再聆高論，大非前比矣！但要真
J34nB300_p0278a19║箇世、出世間打成一片，只須撒手親證一回，方得喜、
J34nB300_p0278a20║笑、怒、罵無不是神通玅用也。既承外護、復領布金，方
J34nB300_p0278a21║外之交片言相報，以大護法天資高敏，固不讓裴公
J34nB300_p0278a22║之獨賢，第山野僧道德輕微，實自比運師之有愧耳！
J34nB300_p0278a23║又
J34nB300_p0278a24║承論佛法磕著撞著無處非是，只輸未曾得手不為
J34nB300_p0278a25║家珍者，足見深信此道，方於日用中自驗，覺有未得
J34nB300_p0278a26║手之病而云然也。若據佛法磕著撞著無處非是，則
J34nB300_p0278a27║無有得手、未得手之分岐，縱饒有箇得手，便有非是
J34nB300_p0278a28║處矣，況云未得手邪？既無處非是，則無處非家珍，秖
J34nB300_p0278a29║緣要箇得手，故為未得手所礙。如今但將得手、未得
J34nB300_p0278a30║手之疑直下坐斷，正好於日用應酬中脫然擔荷，方
J34nB300_p0278b01║知真箇磕著撞著無處非是。不但今日無處非是，從
J34nB300_p0278b02║曠大劫來原無處非是，自不猛省，反生非是之見，故
J34nB300_p0278b03║謂之迷。非是之見一除，即謂之悟，悟只悟其迷，迷只
J34nB300_p0278b04║迷其悟，而當人腳跟下一段蓋天蓋地無處非是之
J34nB300_p0278b05║佛法，未常一毫增損於其間也。此正從上諸佛諸祖
J34nB300_p0278b06║之所護念處，貧道受盡辛苦，磨盡差別，臨末梢頭到
J34nB300_p0278b07║自證自肯處，依舊亦只如是，故不惜拖泥帶水，直剖
J34nB300_p0278b08║以似。古人云：「即今休去便休去，若覓了時無了時。」而
J34nB300_p0278b09║居士又何待哉？
J34nB300_p0278b10║復王中丞
J34nB300_p0278b11║承諭諸有道入山惟恐不深，大護法欲深反淺者，愚
J34nB300_p0278b12║謂深者不必深，淺者原非淺。何也？見道則忘山，不亦
J34nB300_p0278b13║見道則忘朝市乎？昔者孫比部因楊岐禪師過訪，值
J34nB300_p0278b14║視斷次，部云：「某為王事所牽，何繇免離？」岐指云：「委悉
J34nB300_p0278b15║得麼？」部云：「望師點破。」岐云：「此是比部弘願深廣，利濟
J34nB300_p0278b16║群生。」部云：「未審如何？」岐示以偈云：「應現宰官身，廣弘
J34nB300_p0278b17║悲願深，為人重指處，棒下血淋淋。」部於言下悟入。據
J34nB300_p0278b18║比部初意，謂王事所牽，何繇免離，豈非即大護法所
J34nB300_p0278b19║謂俗冗糾纏，欲深反淺之意？而楊岐即視斷之事以
J34nB300_p0278b20║指示之，比部得悟，則大護法又何必於淺外求深，俗
J34nB300_p0278b21║冗外求佛法哉？撫民劋猺，一一據款結案，無非為人
J34nB300_p0278b22║重指處矣。重指者何？民合撫而撫之，所謂應以菩薩
J34nB300_p0278b23║身說法者，即現菩薩身而為說法也；猺合劋而劋之，
J34nB300_p0278b24║所謂應以羅剎身說法者，即現羅剎身而為說法也。
J34nB300_p0278b25║日用應酬，各赴其感，堂堂萬民之上，巍巍四省之中，
J34nB300_p0278b26║萬機頓赴而不撓其神，千難殊對而不干其慮，就宰
J34nB300_p0278b27║官之位，明宰官之身，此即楊岐所以指比部者。方外
J34nB300_p0278b28║之交，古今同道，無不徹底相為，但肯如是承當，又何
J34nB300_p0278b29║遜於比部哉？
J34nB300_p0278b30║與報恩玉林和尚
J34nB300_p0278c01║不肖生不逢時，遭法門變局，已不利于俗眼矣。生平
J34nB300_p0278c02║德薄，習氣偏多，又不足以浩歸天下衲子，自揣無補
J34nB300_p0278c03║法門，而當此祖道凋零、魔風熾盛之日，非得一間出
J34nB300_p0278c04║名宿，何以迴狂瀾于既倒？所以日夜焦思，引領而望
J34nB300_p0278c05║者，此也。壬午冬初，忽見佳刻諸種，合掌欣嘆，喜而不
J34nB300_p0278c06║寐，蓋以當世有人，祖道不復終晦矣。是冬即有普說、
J34nB300_p0278c07║請益二錄，正以千里同風，不謀而合，令魔輩知而魄
J34nB300_p0278c08║喪耳。滿擬三週掃塔，定▆面談，途路難行，今已遣僧
J34nB300_p0278c09║代祭矣。當茲亂世，晤會難期，略述數行，少伸同志。又
J34nB300_p0278c10║以《傳燈錄》自元至今未續，近來凡遇士大夫，無不諄
J34nB300_p0278c11║諄道及，今復筆告當道諸公，乞題一疏，則諸方語錄
J34nB300_p0278c12║自易集矣。此乃法門大故，幸不吝筆舌，共為鼓舞，或
J34nB300_p0278c13║有為法而興起者，未可知也。臨楮不盡欲言，伏惟慈
J34nB300_p0278c14║諒不一。
J34nB300_p0278c15║復希有林中丞
J34nB300_p0278c16║塵勞之儔，為如來種。承諭塵坌中翻筋斗，便是現宰
J34nB300_p0278c17║官身說法處，第自信即為現身，不信即為塵累耳。一
J34nB300_p0278c18║時未得超然無礙者，以向來自信處尚疏也。至云合
J34nB300_p0278c19║下承當，何處可著知解？及輪刀上陣，亦得見之，正乃
J34nB300_p0278c20║知行合一。果能如是，更何悟與未悟之足云？又諭但
J34nB300_p0278c21║恐未悟謂悟，以自信轉入無明障者，此便不肯自信
J34nB300_p0278c22║而過慮矣。自信即謂之悟，即破無明障之利刃；若未
J34nB300_p0278c23║悟謂悟，則自欺非自信矣。雖信有遙信、證信之分，然
J34nB300_p0278c24║證信必繇遙信，但請直下信去，久久自然證悟耳。
J34nB300_p0278c25║復沈司馬
J34nB300_p0278c26║軍旅中有佛法，不可更說佛法也；軍旅便是佛法，不
J34nB300_p0278c27║可更說有佛法也。橫按莫邪，掃除孛彗，靜以應動，動
J34nB300_p0278c28║而能靜者，自然直破巢穴，坐致太平矣。莫邪者，當人
J34nB300_p0278c29║之智慧力用也；孛彗者，根塵中之影響也；巢穴者，起
J34nB300_p0278c30║心動念之根株也；太平者，本來之現成活計也；靜以
J34nB300_p0279a01║應動者，二六時中直據本分以作用也；動而能靜者，
J34nB300_p0279a02║千應萬變而不昧乎本命元辰也。雖然，依舊只是軍
J34nB300_p0279a03║旅中佛法。若夫軍旅便是佛法，貧道不敢攙行奪市，
J34nB300_p0279a04║待護法掃蕩猺氛時面領▆教也。
J34nB300_p0279a05║復晉卿劉殿元（諱同卉）
J34nB300_p0279a06║宗門向上事，自古名公巨卿多透脫者，雖其天性之
J34nB300_p0279a07║高明，亦以師承之玅密也。選官頂甲居士，已奪高標；
J34nB300_p0279a08║選佛狀元，畢竟難辭鈍榜。時節若至，其理自彰，但得
J34nB300_p0279a09║時時留念，自然一舉全收。謹復。
J34nB300_p0279a10║寄諾諾導侍者
J34nB300_p0279a11║似地擎山，不知山之孤峻；如石含玉，不知玉之無瑕。
J34nB300_p0279a12║此雖法爾如然，亦在當人密用。自古師勝資強、流長
J34nB300_p0279a13║源遠者，莫不飽參厚養、果熟香飄，豈旋蒸熱賣、薄識
J34nB300_p0279a14║淺解所可幾及？汝素負古，當知眾中操履師友之益
J34nB300_p0279a15║倍多，若不割盡速成自便之習，何以為英措而異常
J34nB300_p0279a16║流哉？
J34nB300_p0279a17║又
J34nB300_p0279a18║去冬十二月離曹溪，今正月二十即到贛州也。林公
J34nB300_p0279a19║一見如故，捐俸買得龔公山寶華寺，已入院矣。曾有
J34nB300_p0279a20║數字入閩招汝，恐汝未肯埋頭閩地。今因遣石鑑祭
J34nB300_p0279a21║奠先師之便，附此再招山中，甚為得所。宜作速來，母
J34nB300_p0279a22║濡滯也。
J34nB300_p0279a23║復沈司馬
J34nB300_p0279a24║南華俗僧夾雜，行道難以純一。六祖慈恩，有促行之
J34nB300_p0279a25║兆；護法鼎力，有過獎之推。今住寶華，甚為得地，遠來
J34nB300_p0279a26║近悅，頗勝南華。機緣大似非偶，且希老事事調停，山
J34nB300_p0279a27║中件件妥當，破椽敝壁之下，惟日與諸衲舉揚此事，
J34nB300_p0279a28║即所以報二護法矣。華翰忽至，泉石增光，厚施下頒，
J34nB300_p0279a29║佛僧共益。承諭南華退不肖事，深見力為祖庭，純惟
J34nB300_p0279a30║謝謝不一。
J34nB300_p0279b01║復林中丞
J34nB300_p0279b02║嚴壑深居，人間事絕不聞矣。衲子頗集，檀信亦增，行
J34nB300_p0279b03║道之緣，似為得地。誨人不倦，素所自盟。第出世十年，
J34nB300_p0279b04║未獲一嗣。抑根器之未熟邪？抑選擇之過刻邪？貧道
J34nB300_p0279b05║亦不能自解也。初一至初八，說三壇戒，兼受請上堂。
J34nB300_p0279b06║拙語謹附承施，即於佛誕日清晨設齋也。此復。
J34nB300_p0279b07║又
J34nB300_p0279b08║時當減劫，非屬一人之業，惟達業性空者，素位而行。
J34nB300_p0279b09║所謂了即業障本來空也。來論戎事倥傯，寢食俱廢，
J34nB300_p0279b10║百病叢集，此憂國憂民者之所必致。第欲脫然無累，
J34nB300_p0279b11║先須了達根源。根源既達，福業兩空，息息圓明，無能
J34nB300_p0279b12║侵擾。然後以無欣厭心，維持世運，降伏鏡裏魔軍，成
J34nB300_p0279b13║就夢中佛事，是為直下明心之證耳。不然，縱使功高
J34nB300_p0279b14║伊呂，績配皋夔，正是水月搖光，空花亂目，於世出世
J34nB300_p0279b15║事，難免微風匝匝之波。但請豁開慧眼，脫體擔當，自
J34nB300_p0279b16║然十二時中，自繇自在去也。承問以何業臨難等事，
J34nB300_p0279b17║不揣鄙騃，少伸管見如此。
J34nB300_p0279b18║復二濂曾諫給（諱應遴）
J34nB300_p0279b19║接來翰云：習氣深重，此盡人通有之病也，而士大夫
J34nB300_p0279b20║尤深。憶二十年前，先師囑貧道云：「修行之道無他，變
J34nB300_p0279b21║化氣質而已矣。」真可謂對症之藥，頂門之鍼，至今佩
J34nB300_p0279b22║服，欲寡未能。居士天性敏捷，見道如反掌耳。第習氣
J34nB300_p0279b23║乃多生帶來，必假漸除方盡。今但兼究兼除，自然瓜
J34nB300_p0279b24║熟蒂落，一朝定慧圓明，不特為法門一時之標榜，且
J34nB300_p0279b25║為吾道百世之典型，豈不誠大丈夫事哉！
J34nB300_p0279b26║又
J34nB300_p0279b27║此事本來現成，無人不得，然說箇得字，早已頭上安
J34nB300_p0279b28║頭，秖貴揩磨夙習，習盡本自露矣。所以溈山云：「學道
J34nB300_p0279b29║人但約莫眾苦盡，即是佛心。將知從上古人不於本
J34nB300_p0279b30║得之外別有一法與人也。」左右天資絕世，俊采過人，
J34nB300_p0279c01║不患領略之難通，惟患下手之不力。貧道私以為慮，
J34nB300_p0279c02║今承來論，毅然以不敢歇手自任，夫復何云？但用工
J34nB300_p0279c03║須索日有見效。何為見效？不過夙習淡、道念濃耳。果
J34nB300_p0279c04║得與麼，自然欲歇而不可得。竹篦子話時時頓在面
J34nB300_p0279c05║前，但與此話相違處即自覺察，便是用工，又不必於
J34nB300_p0279c06║此話外另覓一法以當工夫也。至囑！至囑！
J34nB300_p0279c07║復季公蕭居士（諱士珂）
J34nB300_p0279c08║別後聞居士世念日疏，時以《起信》、《楞嚴》為信根之助，
J34nB300_p0279c09║此最善矣。第超脫生死，須是一念不生，前後際斷，方
J34nB300_p0279c10║得受用，惟參話頭為第一方便。來諭謂茫無著力之
J34nB300_p0279c11║處者，正不參話頭之過也。雖然，此猶拗直作曲之說，
J34nB300_p0279c12║若據本提持，則不如是。喚作竹篦則觸，不喚作竹篦
J34nB300_p0279c13║則背，覿面為君親剖露，何須著力強安排？
J34nB300_p0279c14║復古月普菴主
J34nB300_p0279c15║衲僧家住山住靜，為辦己躬，世緣盛衰，禪徒多寡，皆
J34nB300_p0279c16║餘事耳。玅嚴雖半村半郭之地，既有蕭氏喬梓之賢，
J34nB300_p0279c17║諒不以世故相責。在汝分上，正好借此一茅地，休歇
J34nB300_p0279c18║身心，徹頭徹尾，參到大透脫、大安樂之地，方知山僧
J34nB300_p0279c19║一向諄諄提策者，實無欺也。古人拈提大綱，汝非不
J34nB300_p0279c20║知其概，第命根未斷，俱成法障，不能脫體現前，每為
J34nB300_p0279c21║順逆境緣所奪。若不將前來理事兩岐底病痛一時
J34nB300_p0279c22║坐斷，向千聖提掇不到處，撥轉乾坤，斬新日月，何有
J34nB300_p0279c23║吾宗從上事哉？
J34nB300_p0279c24║甲申春與諾諾導侍者
J34nB300_p0279c25║四方擾擾，賴佛祖之靈，山中猶獲晏然。本合親到天
J34nB300_p0279c26║童掃塔，途路難行，故遣介石普演代之耳。《傳燈錄》自
J34nB300_p0279c27║元至今未續，非奉　旨無能編集。汝當為法門計，進
J34nB300_p0279c28║京與諸護法共相維持。但得題請後，則諸方自各集
J34nB300_p0279c29║而獻也。成與不成，雖有大數，然望汝竟成之，是所願
J34nB300_p0279c30║也。至囑至囑。
J34nB300_p0280a01║復定方龍居士
J34nB300_p0280a02║來教心切渴慕，莫繇從入，如窮子失父，煢煢無依，併
J34nB300_p0280a03║冀慈悲開迷。雲指歇處者，不知秖此窮子失父，煢煢
J34nB300_p0280a04║無依，乃真歇處，乃真入處，不必別求開指而渴慕也。
J34nB300_p0280a05║古人云：「大事未明，如喪考妣；大事已明，如喪考妣。」豈
J34nB300_p0280a06║非煢煢無依？正出息不涉眾緣，入息不居陰界，曾無
J34nB300_p0280a07║間於未明已明，而惟此一事實乎？一念迴機，便同本
J34nB300_p0280a08║得，人人無得處，原來一無所依。因不迴機自信，反慕
J34nB300_p0280a09║禪道佛法已為依憑，故愈求愈遠耳。如今二六時中，
J34nB300_p0280a10║但於世出世間一切法上，直下如斬釘截鐵，來無所
J34nB300_p0280a11║粘，去無蹤蹟，唯自己一片靈明，自繇自在，不必問其
J34nB300_p0280a12║歇與不歇，入與不入，自然瓜熟蒂落，噴地一發去也。
J34nB300_p0280a13║但得此心嘗不昧，從教滄海變桑田。居士其力行之。
J34nB300_p0280a14║復大也史監軍（諱嘉俊）
J34nB300_p0280a15║來翰云：每至參不透處，幾以為大道玄遠，不可企及
J34nB300_p0280a16║者。貧道謂：即此參不透處，便是當人實地處。但一迴
J34nB300_p0280a17║機，當下即是，尚嗤太近，而何玄遠不及之足畏哉？此
J34nB300_p0280a18║所謂道不遠人也。若捨此參不透處，而別求企及，則
J34nB300_p0280a19║希冀之心不息，所謂人之為道而遠人矣。且問：如何
J34nB300_p0280a20║是參不透處？試道看。又論：幸即自知振拔，而以汾陽
J34nB300_p0280a21║三十年方纔成就之說為服膺。此長痼之藥，而非對
J34nB300_p0280a22║症之藥；汾陽之說，為自恃天真知及，而仁不能守者，
J34nB300_p0280a23║作頂門鍼也。若居士果知振拔，但當念古人云：「我立
J34nB300_p0280a24║地待你搆去。」又云：「眨上眉毛，錯過了也。」又云：「現成公
J34nB300_p0280a25║案，未入門來，早已三十棒了也。」恁麼見得，豈不以人
J34nB300_p0280a26║治人？直下現成，方知從前見解，正是捨近圖遠；從前
J34nB300_p0280a27║參求，正是怖頭狂走。果能與麼地，正好來高峰喫棒。
J34nB300_p0280a28║未審居士耳否？（時師避兵永新高峰。）
J34nB300_p0280a29║復三眼汪居士
J34nB300_p0280a30║接來翰并諸問，深見慕道之切。但辦肯心，必有瓜熟
J34nB300_p0280b01║蒂落之日，切勿貪一知半見，為今時杜撰邪禪所誤，
J34nB300_p0280b02║是所囑也。餘不多及。
J34nB300_p0280b03║
J34nB300_p0280b04║
J34nB300_p0280b05║
J34nB300_p0280b06║
J34nB300_p0280b07║
J34nB300_p0280b08║
J34nB300_p0280b09║
J34nB300_p0280b10║朝宗禪師語錄卷第十（終）
J34nB300_p0280b11║
J34nB300_p0280b12║
J34nB300_p0280b13║
J34nB300_p0280b14║
J34nB300_p0280b15║
J34nB300_p0280b16║
J34nB300_p0280b17║
J34nB300_p0280b18║
J34nB300_p0280b19║
J34nB300_p0280b20║
J34nB300_p0280b21║
J34nB300_p0280b22║
J34nB300_p0280b23║
J34nB300_p0280b24║
J34nB300_p0280b25║
J34nB300_p0280b26║
J34nB300_p0280b27║
J34nB300_p0280b28║
J34nB300_p0280b29║
J34nB300_p0280b30║
J34nB300_p0280c01║行狀
J34nB300_p0280c02║師諱通忍，號朝宗，毘陵陳氏子。生於明萬曆三十二
J34nB300_p0280c03║年甲辰正月二十二日，時二十二歲。乙丑秋，投本郡
J34nB300_p0280c04║靖江縣長生菴，受業於獨知禪師。芠染纔一月，往參
J34nB300_p0280c05║金粟密雲和尚，力究七載。辛未春，侍密雲赴阿育王
J34nB300_p0280c06║請，於「自肉食不盡」語下，發明己事。後於船子豎橈云：
J34nB300_p0280c07║「將謂別有那？」方得平帖。又見真如哲大冶紅爐頌，徹
J34nB300_p0280c08║法源底，透得從上臨濟綱宗。凡九坐道場，誓不肯輕
J34nB300_p0280c09║授一人。年四十有五，臘二十三，出世一十六載。語錄
J34nB300_p0280c10║若干卷梓行。大清戊子十月八日，師示寂慶雲山，建
J34nB300_p0280c11║塔於虔州龔公山西堂，藏師昭穴。辛卯春，諾公持狀
J34nB300_p0280c12║乞。銘曰：
J34nB300_p0280c13║六龍之郡，篤生斯人。醴泉無脈，芝艸無根。
J34nB300_p0280c14║三登九上，不厭其勤。千門一踏，絕悟證痕。
J34nB300_p0280c15║發揮玄要，魔外飛魂。料簡今古，佛祖稱臣。
J34nB300_p0280c16║不立一法，孝友克敦。不通一線，慈仁孰親。
J34nB300_p0280c17║踏殺小馬，選佛場新。扶起老藏，玉石塔鄰。
J34nB300_p0280c18║誰家標格，白拈絕倫。倏焉示寂，二曜停輪。
J34nB300_p0280c19║鏤透須彌，曷供師身。蘸乾香海，曷寫師真。
J34nB300_p0280c20║紀無為績，翠竹筠筠。詠無言銘，幽鳥呻呻。
J34nB300_p0280c21║松陵弟子行承葉紹顒和南謹撰
J34nB300_p0280c22║
J34nB300_p0280c23║
J34nB300_p0280c24║
J34nB300_p0280c25║
J34nB300_p0280c26║松陵迂公寤莊重編定
J34nB300_p0280c27║錢塘仁長戴居士校閱
J34nB300_p0280c28║同邑同人陳居士對錄