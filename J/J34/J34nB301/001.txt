J34nB301_p0281a01║南岳繼起和尚大宗堂錄彙自序
J34nB301_p0281a02║庚戌長夏，病榻山中，念行腳高士囊缽蕭然，不獨古
J34nB301_p0281a03║人語錄不能購，與我同生此世者，尚不得讀我全書，
J34nB301_p0281a04║秪因卷帙浩繁，慨然於諸會錄中，取其語之簡直者，
J34nB301_p0281a05║釐為十卷，曰大宗堂錄彙。其實如樹泉、報慈、甲辰、湘
J34nB301_p0281a06║雲館散錄、堯封後錄，皆於古人說不到處盡心而出，
J34nB301_p0281a07║一字不可捨者，無以得此失彼，反使老僧賺卻闍黎。
J34nB301_p0281a08║壬子九月霜降第一日，退翁自序。
J34nB301_p0281a09║
J34nB301_p0281a10║
J34nB301_p0281a11║
J34nB301_p0281a12║
J34nB301_p0281a13║
J34nB301_p0281a14║
J34nB301_p0281a15║
J34nB301_p0281a16║
J34nB301_p0281a17║
J34nB301_p0281a18║
J34nB301_p0281a19║
J34nB301_p0281a20║
J34nB301_p0281a21║南岳繼起和尚語錄總目
J34nB301_p0281a22║卷之一
J34nB301_p0281a23║住常州夫山祥符寺語
J34nB301_p0281a24║住台州天台國清寺語
J34nB301_p0281a25║住蘇州靈嵒崇報寺語
J34nB301_p0281a26║卷之二
J34nB301_p0281a27║住蘇州靈巖崇報寺語
J34nB301_p0281a28║卷之三
J34nB301_p0281a29║住蘇州靈巖崇報寺語
J34nB301_p0281a30║卷之四
J34nB301_p0281b01║住蘇州靈嵒崇報寺語
J34nB301_p0281b02║住蘇州堯封寶雲寺語
J34nB301_p0281b03║卷之五
J34nB301_p0281b04║住蘇州虎丘雲巖寺語
J34nB301_p0281b05║住秀州金粟廣慧寺語
J34nB301_p0281b06║卷之六
J34nB301_p0281b07║住衡州南岳福嚴寺語
J34nB301_p0281b08║衡州花藥寺語
J34nB301_p0281b09║高峰理山寺語
J34nB301_p0281b10║武昌東巖寺語
J34nB301_p0281b11║住漢陽大別山興國寺語
J34nB301_p0281b12║卷之七
J34nB301_p0281b13║靈巖廿一錄卷上
J34nB301_p0281b14║卷之八
J34nB301_p0281b15║靈巖廿一錄卷下
J34nB301_p0281b16║卷之九
J34nB301_p0281b17║南岳正續錄卷上
J34nB301_p0281b18║卷之十
J34nB301_p0281b19║南岳正續錄卷下
J34nB301_p0281b20║
J34nB301_p0281b21║
J34nB301_p0281b22║
J34nB301_p0281b23║
J34nB301_p0281b24║
J34nB301_p0281b25║
J34nB301_p0281b26║
J34nB301_p0281b27║
J34nB301_p0281b28║
J34nB301_p0281b29║
J34nB301_p0281b30║
J34nB301_p0281c01║南岳繼起和尚語錄卷之一
J34nB301_p0281c02║嗣法門人濟璣等編
J34nB301_p0281c03║住常州夫山祥符寺語
J34nB301_p0281c04║到寺陞座，舉：「臨濟大師初住鎮州，一日謂普化、克符
J34nB301_p0281c05║二上座曰：『我欲於此建立黃檗宗旨，汝二人成褫我。』
J34nB301_p0281c06║二人珍重下去。三日後，普化上來問：『和尚三日前道
J34nB301_p0281c07║什麼？』濟便打。三日後，克符上來問：『和尚三日前為什
J34nB301_p0281c08║麼打普化？』濟亦打。」師曰：「寰中天子，塞外將軍，古之既
J34nB301_p0281c09║爾，今之亦然。我欲於此建立萬峰宗旨，諸上座不得
J34nB301_p0281c10║向三日前後躲根，即今作麼生成褫？」良久，大喝一喝，
J34nB301_p0281c11║下座。
J34nB301_p0281c12║上堂。舉：「雪峰和尚曰：『望州亭與汝相見了也，烏石嶺
J34nB301_p0281c13║與汝相見了也，僧堂前與汝相見了也。』」師曰：「看看，三
J34nB301_p0281c14║千大千世界被這老子一時搖動，祥符只是熱不睬。
J34nB301_p0281c15║管他齊楚燕趙千里萬里來底，直饒過得太湖登古
J34nB301_p0281c16║竹岸了，尚不知什麼處是夫椒山。即使從水平王廟
J34nB301_p0281c17║前一逕西來到寨前灣了，不知那裡是祥符寺。極靈
J34nB301_p0281c18║利漢子入門看額，認得祥符寺真了。行得三兩步，又
J34nB301_p0281c19║被堵泥墻換卻眼睛。及至僧堂前，知客接著，放下腰
J34nB301_p0281c20║包，引上方丈，揖侍者通報，尚不許你相見，等閒容你
J34nB301_p0281c21║途路邊耽閣。」驀亞身曰：「且道即今與諸人相見也未？」
J34nB301_p0281c22║眾擬議，以拄杖旋風打散。
J34nB301_p0281c23║結夏，上堂。「山前麥熟，現前可以忘飢；筐裡蠶繰，將來
J34nB301_p0281c24║可以適體。何消萬慮撓其神，千憂苦其志？非不非，是
J34nB301_p0281c25║不是，燈籠三，露柱四，然燈佛授記。三月安居，九旬結
J34nB301_p0281c26║制，直待中元那日，蠟人無纖毫過患，方與你坐草自
J34nB301_p0281c27║恣。」
J34nB301_p0281c28║上堂。舉：「僧問瑯琊：『清淨本然，云何忽生山河大地？』琊
J34nB301_p0281c29║曰：『清淨本然，云何忽生山河大地？』其僧有省。」師曰：「雪
J34nB301_p0281c30║裡送冰不無他瑯琊。可惜這僧，月明簾外不解轉身，
J34nB301_p0282a01║至今猶坐在光影頭邊。殊不知琉璃殿上行，撲倒也
J34nB301_p0282a02║須粉碎。」喝一喝曰：「將知此門中事，不是等閒。」
J34nB301_p0282a03║上堂。問：「一月落清溪，千峰凜寒色時如何？」師曰：「壁立
J34nB301_p0282a04║萬仞此心真。」進曰：「拶破面門天地黑，剔開耳孔海山
J34nB301_p0282a05║傾。心在什麼處？」師曰：「倒懸千尺瀑花新。」進曰：「恁麼則
J34nB301_p0282a06║衲僧巴鼻草頭風，師子爪牙空外電也。」師便喝，僧禮
J34nB301_p0282a07║拜。師曰：「金鐘玉漏相酬酢，疑殺滔滔天下人。」乃曰：「江
J34nB301_p0282a08║湖無礙人之心，時人過不得，卻成礙人。雅埠到這裡，
J34nB301_p0282a09║有什麼阻隔？佛祖無謾人之意，時人透不得，卻成謾
J34nB301_p0282a10║人。山僧心膽在舌尖上，何曾覆藏？鐘作鐘鳴，不雜鼓
J34nB301_p0282a11║響；鼓作鼓響，不雜鐘鳴。透得者，如賊入空室；透未得
J34nB301_p0282a12║者，無繩而自縛。忽有個衲僧出眾曰：『道也太煞道，要
J34nB301_p0282a13║且無祖師西來意。』山僧呵呵大笑曰：『盡從這裏去。』」
J34nB301_p0282a14║上堂。「先師道：『三峰門下一雙箭，撥著透過髑髏。有甚
J34nB301_p0282a15║神力拾得全身？』」師點胸曰：「這個漢子當年於箭鋒上
J34nB301_p0282a16║三迴九轉，你看還損得他一毫毛許也無？而今冷地
J34nB301_p0282a17║思量，直是通身汗血。若不是個老子，什麼人下得這
J34nB301_p0282a18║副手？山僧出手也。你若活得身來，便安在六纛旗下。」
J34nB301_p0282a19║驀召大眾，眾回首，師曰：「看箭。」
J34nB301_p0282a20║上堂。「山僧不敢平地陷人，大眾切忌望空啟告。此個
J34nB301_p0282a21║寶華王師子座上，若一微塵許證驗不過，豈惟遭人
J34nB301_p0282a22║笑怪，亦且善因而招惡果。」拍禪床一下，曰：「三十年後，
J34nB301_p0282a23║鼻孔撩天，謾人眼不得。」
J34nB301_p0282a24║晚參。「七十二峰各住本位，三萬餘頃去不至方，我輩
J34nB301_p0282a25║林下人，月聽其自白、風看他自清，一向申申夭夭，樂
J34nB301_p0282a26║此太平時節，有粥、有飯，諸人還甘也無？若甘去，驀地
J34nB301_p0282a27║卒風暴雨，如何避得過？若不甘，無事不可生事，千個
J34nB301_p0282a28║作團、萬個作塊，我也不敢錯怪你、你也不要錯怪人。」
J34nB301_p0282a29║上堂。「盡乾坤剎海，都盧是個自己。而今撮向眉毛眼
J34nB301_p0282a30║睫上，因什不絕毫絕釐，如山如嶽去？往往桑樹上著
J34nB301_p0282b01║箭，柳樹上出汁。」喝一喝曰：「和尚子莫妄想。」
J34nB301_p0282b02║上堂。舉：「汾陽曰：『識得拄杖子，參學事畢。』泐潭曰：『識得
J34nB301_p0282b03║拄杖子，入地獄如箭射。』」師拈起拄杖曰：「壁立直條拄
J34nB301_p0282b04║杖子，強生節目。山僧自先三峰手中接下，年來放在
J34nB301_p0282b05║冷壁角裡，動也不曾動著。諸人道是識得識不得？參
J34nB301_p0282b06║學事畢也未？將來入地獄否？簡得出，汾陽入地獄如
J34nB301_p0282b07║箭，泐潭參學事畢；點不出，拄杖子在汝眼裏為災為
J34nB301_p0282b08║祟。爭得如金鱗透網，游泳波瀾，俊鳥離籠，翱翔碧落？
J34nB301_p0282b09║夫山有個方便。」遂拗折拄杖曰：「大眾即不得話作兩
J34nB301_p0282b10║橛。」
J34nB301_p0282b11║普請，上堂。「諸方老宿盡道接物利生，開門七件事尚
J34nB301_p0282b12║不知來處，又爭知匾擔腳籮一向在雜收寮裡？」喝一
J34nB301_p0282b13║喝，曰：「夫山今日一齊搬出，手親眼辨底接得便行，千
J34nB301_p0282b14║五百人善知識不愁不隨他去。其或縮手縮腳，怕寒
J34nB301_p0282b15║畏熱，無位真人在鼓聲裏惡發，莫怪！」
J34nB301_p0282b16║上堂。「地搖六震，既不為祥；天雨四華，亦豈曰瑞？夫山
J34nB301_p0282b17║門下來一個衲子，與他七尺地鋪，橫也繇他、豎也繇
J34nB301_p0282b18║他，但只是夢中不得與人交頭接耳。」喝一喝，曰：「好人
J34nB301_p0282b19║家男女，肯遍相說夢。」
J34nB301_p0282b20║上堂。舉：「鼓山上堂曰：『鼓山門下不得嗽咳。』有僧出來
J34nB301_p0282b21║咳嗽一聲，鼓山曰：『作什麼？』僧曰：『傷寒。』鼓山曰：『傷寒即
J34nB301_p0282b22║得。』琅琊拈曰：『雷聲甚大，雨點全無。』」師冷笑曰：「天大底
J34nB301_p0282b23║病，你還作小小看承。夫山若遲到一刻，幾乎！幾乎！」良
J34nB301_p0282b24║久，乃搖手曰：「不妨，待伊出身白汗了再看。」
J34nB301_p0282b25║上堂。「有句無句，如藤倚樹，斫得倒是好手。忽遇樹倒
J34nB301_p0282b26║藤枯，扶尚扶不起，說甚句歸何處？館驛裡撮馬糞漢，
J34nB301_p0282b27║趁向無尾巴隊中，不怕伊不甘。要問大眾，卻使溈山
J34nB301_p0282b28║笑轉新。者還具眼麼？」眾無對。師呵呵大笑，歸方丈。
J34nB301_p0282b29║上堂。舉：「僧問曹山：『雪覆千山，為什麼孤峰獨露？』曹山
J34nB301_p0282b30║曰：『須知有異中異。』進曰：『如何是異中異？』曹山曰：『不覆
J34nB301_p0282c01║千山頂。』琅琊和尚曰：『曹山慈悲濃厚，接引群生，要會
J34nB301_p0282c02║即不可。山僧這裏不然。如何是異中異？片片梅花飛
J34nB301_p0282c03║落地。』」師曰：「一劍揮盡，始得和同，那許你異中有異？墮
J34nB301_p0282c04║在語滲漏裡，雖則慈悲濃厚，未免己命自傷。設問夫
J34nB301_p0282c05║山：『雪覆千山，因甚孤峰獨露？』但向道：『偶爾成文。』不惟
J34nB301_p0282c06║令他不疑去，省得諸方盡把格則，以致究妙失宗，機
J34nB301_p0282c07║昧終始。即今但有透過語滲漏，於不變異處端的得
J34nB301_p0282c08║下，不論曹山、琅琊、夫山，大展三拜。」
J34nB301_p0282c09║上堂。舉：「僧問風穴：『寶塔元無縫，金門即日開時如何？』
J34nB301_p0282c10║風穴曰：『智積佐來空合掌，天王捧出不知音。』『如何是
J34nB301_p0282c11║塔中人？』風穴曰：『萎花風掃去，香水雨飄來。』琅琊拈曰：
J34nB301_p0282c12║『風穴若無後語，大似紀信詐降。』」師曰：「猛火不藏蚊蚋，
J34nB301_p0282c13║大海那宿死尸？饒伊後語驚群，爭如先機撲倒？」
J34nB301_p0282c14║上堂。舉：「僧問三峰先師：『如何得真慧現前？』畣曰：『聞板
J34nB301_p0282c15║聲喫飯。』又問：『如何得法性空？』畣曰：『洗足上眠床。』」師顧
J34nB301_p0282c16║左右曰：「學般若菩薩，須是不滯玄解始得。法性寬，波
J34nB301_p0282c17║瀾闊，纔有毫忽異見，奴緣未斷，爭能觸處閒閒？而今
J34nB301_p0282c18║要透前兩轉也不難。聞板聲喫飯，太煞不尋嘗。更擬
J34nB301_p0282c19║玄解會，洗足上眠床。」喝一喝曰：「大哉三峰師，巍巍法
J34nB301_p0282c20║中王。」
J34nB301_p0282c21║上堂。舉：「五祖演和尚上堂曰：『舉則公案，事事成辦。向
J34nB301_p0282c22║外馳求，癡漢癡漢。』」師曰：「若是夫山肯恁麼道，有什公
J34nB301_p0282c23║案，抵死要辦，頂天立地，須讓個漢。」
J34nB301_p0282c24║上堂。「江月照，松風吹，永夜清宵何所為？行盡東西廊，
J34nB301_p0282c25║幾多人未歸？堪悲為著誰？」
J34nB301_p0282c26║因事上堂。舉：「趙州和尚曰：『不閒過，念佛、念法、念僧。』」師
J34nB301_p0282c27║曰：「原來討事做。夫山即不然，但閒過，不得無事生事。
J34nB301_p0282c28║設有衲僧出眾道：『和尚聒鬧殺人。』但合掌道：『某也幸，
J34nB301_p0282c29║苟有過，人必知之。』」
J34nB301_p0282c30║上堂。「永日蕭然坐，澄心萬慮忘，欲言言不及，林下好
J34nB301_p0283a01║商量。原來古人大有商量，夫山孟孟浪浪，只恁麼一
J34nB301_p0283a02║直頭，一字是一字、一句是一句，他時後日撞著個俊
J34nB301_p0283a03║辨衲子，問著三峰屋裏事，小脫空尚自打不來，何況
J34nB301_p0283a04║大脫空？」驀召曰：「大眾試請驗看。」眾辟易，師曰：「筭來只
J34nB301_p0283a05║是一直頭使得快。」遂打散。
J34nB301_p0283a06║上堂。舉：「演和尚上堂：『頻頻喚汝不歸家，貪向門前弄
J34nB301_p0283a07║土沙。每到年年三月裡，滿城開盡牡丹花。』」師召曰：「大
J34nB301_p0283a08║眾，五祖師翁惟恐汝輩樂著嬉戲，將好日子等閒送
J34nB301_p0283a09║去，太煞不惜兩片皮。若是夫山，撒沙撒土尚討不得
J34nB301_p0283a10║閒，有什工夫頻頻相喚？三月四月牡丹落盡，少不得
J34nB301_p0283a11║有個回頭。當爾之時，與你個隨流認得性，快樂永無
J34nB301_p0283a12║憂底妙訣。」喝一喝曰：「莫誓速。」
J34nB301_p0283a13║上堂。舉：「龍門和尚上堂曰：『山僧今日與諸人同參一
J34nB301_p0283a14║個真善知識。』便下座。」師拈起拄杖曰：「住住，真善知識
J34nB301_p0283a15║來也。爾輩到處行腳，討個什麼？若向赤水求珠，珠沉
J34nB301_p0283a16║赤水。就荊山覓玉，玉隱荊山。討方便，討法門，討安樂
J34nB301_p0283a17║耶？真善知識者，從無一法與人，那來安樂法門與你
J34nB301_p0283a18║方便？久參上士，聞與麼說，自然心死。初機後學又作
J34nB301_p0283a19║麼生？」卓一卓曰：「怎奈何。」
J34nB301_p0283a20║上堂。舉：「百丈一日侍馬大師山行次，見一群埜鴨子
J34nB301_p0283a21║飛過，大師曰：『是什麼？』百丈曰：『埜鴨子。』大師曰：『什處去
J34nB301_p0283a22║也？』百丈曰：『飛過去也。』大師遂把鼻頭扭，百丈負痛失
J34nB301_p0283a23║聲，大師曰：『又道飛過去也。』百丈有省。龍門遠頌曰：『草
J34nB301_p0283a24║裏尋常萬萬千，報云飛去豈徒然？鼻頭是什閒皮草？
J34nB301_p0283a25║十字縱橫一任穿。』」師曰：「眾中還有鼻孔端正者麼？試
J34nB301_p0283a26║自家摸看。大師手裏底、龍門口裡底，與你面門上個，
J34nB301_p0283a27║是一樣？是兩樣？人人只顧撩天，不信大頭向下，未到
J34nB301_p0283a28║透皮徹骨，爭得出入息內？承事恒沙諸佛，無一空過
J34nB301_p0283a29║者。夫山今日雖與你捩轉鼻頭，還須照顧眼下。」以拂
J34nB301_p0283a30║子驀直指，曰：「埜鴨子聻？」擊一下，曰：「飛過去也。」復頌曰：
J34nB301_p0283b01║「娘生鼻孔，一模脫出，氣宇如王，阿誰委悉？」
J34nB301_p0283b02║元旦上堂。拈香祝聖畢，喝一喝曰：「此是庚辰年最初
J34nB301_p0283b03║第一杓惡水，潑得著底一花開五葉，潑不著底結果
J34nB301_p0283b04║自然成。且覆蔭天下人這株大樹，新新無住一句作
J34nB301_p0283b05║麼生？」復喝一喝曰：「路上行人口是碑。」
J34nB301_p0283b06║上堂。問：「千聖不到處，萬法用無虧。拈卻拄杖，請和尚
J34nB301_p0283b07║道。」師便喝。進曰：「塞斷咽喉又作麼生？」師曰：「不靠你一
J34nB301_p0283b08║個。」進曰：「老老大大，全無準的。」師曰：「失口道著。」乃曰：「失
J34nB301_p0283b09║口道著，天下無敵。塞斷咽喉，有什準的？萬法用處無
J34nB301_p0283b10║虧，千聖齊討棒喫。」喝一喝，曰：「這副手腳什處尋覓？」
J34nB301_p0283b11║上堂。舉：「僧問長沙：『如何轉得山河大地歸自己去？』長
J34nB301_p0283b12║沙曰：『如何轉得自己歸山河大地？』徑山拈曰：『轉山河
J34nB301_p0283b13║大地歸自己則易，轉自己歸山河大地則難。有人道
J34nB301_p0283b14║得不難不易句，卻來徑山手裡請棒喫。』」師曰：「只是個
J34nB301_p0283b15║自己轉一轉，便說難說易，棒又教阿誰喫？長沙轉自
J34nB301_p0283b16║己歸山河大地，可謂將此身心奉塵剎。這僧轉山河
J34nB301_p0283b17║大地歸自己，何得將常住物歸衣缽下？夫山也不管
J34nB301_p0283b18║你轉得轉不得，且山河國土與自己是一個是兩個？
J34nB301_p0283b19║速道！」
J34nB301_p0283b20║上堂。舉：「黃檗見僧來，乃曰：『諸方老宿盡在我拄杖頭
J34nB301_p0283b21║上。』僧便禮拜。僧後到大樹處，舉前話，大樹曰：『黃檗與
J34nB301_p0283b22║麼道，曾夢見諸方也未？』其僧卻回，舉似黃檗，黃檗曰：
J34nB301_p0283b23║『我這話已行遍天下。』琅琊拈曰：『大樹與麼道，大似有
J34nB301_p0283b24║眼如盲。黃檗一條拄杖，天下人咬嚼不碎。』」師曰：「若據
J34nB301_p0283b25║琅琊，太煞高黃檗門風，然未免討他棒喫。當時大樹
J34nB301_p0283b26║豈無出人之眼，一旦以非罪加之，何以服諸方之心？
J34nB301_p0283b27║曾不聞咬人矢橛不是好狗，管他嚼得碎嚼不碎。」驀
J34nB301_p0283b28║拈拄杖卓一卓，曰：「我這話已行遍天下了也。」
J34nB301_p0283b29║許定于中丞斷七，陞座。「大人具大見、大智得大用，天
J34nB301_p0283b30║下老和尚一氣道：『我在這裡。』還諦當也無？若果具大
J34nB301_p0283c01║見，則不受人謾；果得大用，則不受人欺。秪如釋迦老
J34nB301_p0283c02║子初從母胎墮下，氣宇如王，為什千餘年後遭他跛
J34nB301_p0283c03║腳阿師劈頭一棒？這裏一氣拽得轉，始好說個天上
J34nB301_p0283c04║天下獨尊底大人。果然具無師大智，打瞌睡也是繁
J34nB301_p0283c05║興大用。若言達磨西來，事久多變，不消恁麼，只要才
J34nB301_p0283c06║能足機劃，自然逢著有通塗。莫誓速，楊岐栗棘禪且
J34nB301_p0283c07║置一邊，權借南公下平實禪一問：『撥草瞻風，秪圖見
J34nB301_p0283c08║性，阿那個是諸上座底性？識得自性，本脫生死，眼光
J34nB301_p0283c09║落地時作麼生脫？既脫生死，便知去處，四大分張向
J34nB301_p0283c10║什麼處去？三句作一句道將來。』你若道：『生也，石火電
J34nB301_p0283c11║光，舉必全真；滅也，玉轉珠回，通身無影。』祥符門下有
J34nB301_p0283c12║棒到你喫麼？莫說他日奮大機、顯大用，提從上正印
J34nB301_p0283c13║印天下叢林善知識，要望我山主定于居士，八千里
J34nB301_p0283c14║未是遠在。居士自山僧言下打開個安樂法門，所以
J34nB301_p0283c15║捐館之際如脫敝屣，澄澄湛湛，不動不搖，舒卷以時，
J34nB301_p0283c16║去來無礙。至於功業書於竹帛、遺德在於生民，又是
J34nB301_p0283c17║他第三四頭底事。山僧恁麼道，還是提獎大眾？還是
J34nB301_p0283c18║欺謾大眾？直饒一時透過，千七百則總作個切腳。我
J34nB301_p0283c19║要問你：本文在什麼處？」喝一喝，曰：「千古萬古與人看。」
J34nB301_p0283c20║上堂。拈起拄杖曰：「諸方盡謂這上座近傍不得，各各
J34nB301_p0283c21║望崖而退。今日實情說向你，你等皆是祥符門裏人，
J34nB301_p0283c22║臂腕肯向外曲。」隨卓一下曰：「只有這些伎倆。」
J34nB301_p0283c23║住台州天台國清寺語
J34nB301_p0283c24║上堂。僧問：「何時得聖人復起？」師曰：「難為國清，也不消
J34nB301_p0283c25║如此。」僧作禮，曰：「某甲罪過。」師曰：「奉勸兄弟，以後不可
J34nB301_p0283c26║隨人言語走。」乃曰：「佛法二字，不道難，不道易，但於一
J34nB301_p0283c27║切處尋著勘著，無去住處，直下將法王跟法王苗一
J34nB301_p0283c28║時斫斷，誰不道你是法王？」良久，拈起拄杖，曰：「不是國
J34nB301_p0283c29║清今日特地勘驗兄弟，且道法王還喫這個麼？」隨卓
J34nB301_p0283c30║一卓，曰：「便請。」
J34nB301_p0284a01║上堂。「當人分上，各有什麼事？這裡道得一句，國清以
J34nB301_p0284a02║後不消得開口也。」良久曰：「諸人既爾堅秘不發，事不
J34nB301_p0284a03║獲已，道一句。」落座，乃曰：「白大眾，國清方丈不比諸方，
J34nB301_p0284a04║容易出入。」
J34nB301_p0284a05║上堂。「天上天下，自古自今。」僧出曰：「如何？」師曰：「總不得
J34nB301_p0284a06║如何若何。」良久曰：「不知是不是，是即也大奇。」
J34nB301_p0284a07║上堂。僧問：「四大分張，計將安出？」師曰：「計將安出？」僧曰：
J34nB301_p0284a08║「爭得不辜於己？」師曰：「岸谷無風，徒勞瞪目。」僧曰：「與麼
J34nB301_p0284a09║即不勞究竟也。」師曰：「瞥地。」僧問：「如何是先佛本意？」師
J34nB301_p0284a10║曰：「這裡即易。」僧曰：「在學人分上大難。」師曰：「如是用心，
J34nB301_p0284a11║真實難得。」僧擬議，師喝出，乃曰：「鬥行則十萬八千也
J34nB301_p0284a12║是輸，鬥坐則寸步不移也是輸。何況這裏那裡四大
J34nB301_p0284a13║分張，尚圖別生計較，豈先佛世尊之本意？欲得不負
J34nB301_p0284a14║先佛，不辜己靈，究竟非什難事？」喝一喝曰：「這裏瞥地，
J34nB301_p0284a15║則岸谷無風，何勞瞪目？」
J34nB301_p0284a16║上堂。大眾已集，師厲聲曰：「山僧今日大以為不然，此
J34nB301_p0284a17║後更不得依諸方樣子施行。設法不嚴，道化日見凌
J34nB301_p0284a18║替，罪歸阿誰？未若眾中得一人出來，真贗虛實向這
J34nB301_p0284a19║裡定當得下。活活底虛空，搖杌不動，何患天下不太
J34nB301_p0284a20║平？」一僧巍巍堂堂而出，師曰：「不是你。」便落座。
J34nB301_p0284a21║先皇帝諱日，上堂。拈香已，就座。良久，乃起立曰：「年年
J34nB301_p0284a22║此日，不得忘卻。」下座。
J34nB301_p0284a23║上堂。舉：「鼓山和尚因僧問：『如何是西來意？』山曰：『石人
J34nB301_p0284a24║筆下看。』」師曰：「大哉！從上之心髓。又問：『如何是作家？』山
J34nB301_p0284a25║曰：『你行腳為什麼？』」師曰：「亦不是戲論。僧曰：『與麼即某
J34nB301_p0284a26║甲不疑也。』山曰：『你何處得作家？』」師曰：「亦不是亂塞人
J34nB301_p0284a27║口。」良久，長聲歎曰：「追遠之誠，何可忘也？」隨顧一眾曰：
J34nB301_p0284a28║「汝等從前所作殺、盜、婬、妄諸罪，一一如湯消冰，應念
J34nB301_p0284a29║化成無上知覺。苟或毫末不靈，秪因聽響各流傳，又
J34nB301_p0284a30║從今日起。」跳下座，旋風趁散。
J34nB301_p0284b01║住蘇州靈嵒崇報寺語
J34nB301_p0284b02║到寺上堂。「靈源獨耀，千日蔽其光輝；一岳盤空，萬象
J34nB301_p0284b03║失其相好。大丈夫！秉慧劍，般若鋒兮金剛燄，非但空
J34nB301_p0284b04║摧外道心，早曾落卻天魔膽。釋迦已過去，彌勒猶未
J34nB301_p0284b05║來，如來正法眼藏委在今日，捏聚放開總繇這裏。放
J34nB301_p0284b06║開也，無量諸佛國土一時現前，且聽諸人飽足觀光；
J34nB301_p0284b07║捏聚也，天下老和尚鼻孔一串穿卻，又向什麼處出
J34nB301_p0284b08║氣？」喝一喝，曰：「巍巍乎！惟天為大，惟堯則之；蕩蕩乎！民
J34nB301_p0284b09║無能名焉。」卓拄杖，下座。
J34nB301_p0284b10║上堂。僧問：「上來納個不審作家禪客，下去賞個珍重
J34nB301_p0284b11║本分宗師。秪如雲興百問、缾瀉千酬底，當得何名？」師
J34nB301_p0284b12║不畣，僧曰：「欲得不辜來意，更請別轉一機。」師亦不畣，
J34nB301_p0284b13║僧曰：「某甲也是譬如閒。」師哂之，乃曰：「三世諸佛說夢，
J34nB301_p0284b14║有事有理；六代祖師說夢，無黨無偏。靈嵒今日說夢，
J34nB301_p0284b15║黃連未是苦，黃柏可為憐。何故？近來世界大非昔比，
J34nB301_p0284b16║行腳高士朝也妄想、暮也妄想，收得安南又憂塞北，
J34nB301_p0284b17║那討閒心情來聽說夢？縱饒勉強築在他耳竅裏，生
J34nB301_p0284b18║門易過、死門難出，今日也恁麼、明日也恁麼。雪竇道
J34nB301_p0284b19║得好：『第三、第四不問你，後五日事作麼生？』說到這裡，
J34nB301_p0284b20║未免二乘膽戰、十地魂驚，老漢更不與你方便，直待
J34nB301_p0284b21║驢年諾惺惺著，吾行爾隨、吾喚爾應，一隨一應，無少
J34nB301_p0284b22║無剩。」
J34nB301_p0284b23║上堂。舉：「趙州和尚示眾曰：『金佛不度爐，木佛不度火，
J34nB301_p0284b24║泥佛不度水，真佛屋裏坐。』」師曰：「至道無難，惟嫌揀擇。
J34nB301_p0284b25║選佛場開，是聖是凡一齊來。心空及第，所作所為絕
J34nB301_p0284b26║猜忌。不見石頭土塊，草木叢林，以至昧略飛搖，我皆
J34nB301_p0284b27║令入無餘涅槃而滅度之。況乃具正遍知底大聖人，
J34nB301_p0284b28║無往不自得，而不能入水入火入大爐鞴。老漢今朝
J34nB301_p0284b29║豈敢掩是飾非，將佛法當人情。秪要他隨處出生，當
J34nB301_p0284b30║處寂滅。金佛入爐，根塵一如；木佛入火，彼我無殊；泥
J34nB301_p0284c01║佛入水，全身歸父；屋裏真佛，一場露布。百念歲個老
J34nB301_p0284c02║古錐，直得手足無所措。靈嵒病叟沒伎倆，閒把虛空
J34nB301_p0284c03║缺處補。」喝一喝曰：「報諸仁，舉即顧，無差互。」
J34nB301_p0284c04║上堂。眾集嘿然，經食頃，乃曰：「諸仁不是畏縮不將來，
J34nB301_p0284c05║老僧不是吝惜不祗對。」擊禪床，曰：「坐了這個位次，不
J34nB301_p0284c06║與諸仁說難說之法，教你一個個直下作師子兒去、
J34nB301_p0284c07║成佛成祖去、入如來藏去，反教你如鄉頭、保正、耆長、
J34nB301_p0284c08║大戶參雜在資生產業裏去、祈神告佛打入福利門
J34nB301_p0284c09║頭去。如是，則袈裟下多藏毒藥，把諸相完具底活佛
J34nB301_p0284c10║沉埋向穢廁坑裏，將來老僧頭破作七分，如阿黎樹
J34nB301_p0284c11║枝也不足償其罪過。即今世事如麻，空門路賒，布裙
J34nB301_p0284c12║一截泥，努出膝蓋子，看這老和尚說什難說之法？」復
J34nB301_p0284c13║擊禪床，曰：「今年桃李熟，一顆值千金。」
J34nB301_p0284c14║上堂。舉：「達觀穎和尚住聖因，一日陞座曰：『諸方鉤又
J34nB301_p0284c15║曲，餌又香，奔湊猶如蜂抱王。聖因這裏鉤又直，餌又
J34nB301_p0284c16║無，猶如水底捺葫蘆。』舉拄杖作釣竿勢曰：『深水取魚
J34nB301_p0284c17║長信命，不曾將酒祭江神。』」師曰：「尼山夫子，世間聖人，
J34nB301_p0284c18║猶自罕言利命。穎老出世祖師，乃爾怨天尤人，尚得
J34nB301_p0284c19║謂之達觀哉？靈嵒今朝不圖翻局，要見得失平懷。」良
J34nB301_p0284c20║久曰：「柳絮隨風，自西自東。本無定法，遇緣即宗。取得
J34nB301_p0284c21║魚來還自放，羞憑鉤餌立奇功。」
J34nB301_p0284c22║建侍者母氏三十周年，請上堂。僧問：「佛法二字總不
J34nB301_p0284c23║敢問著，秪如臘月三十日到來如何打算？」師曰：「好向
J34nB301_p0284c24║人前恁麼問。」僧曰：「不意和尚見到這裏。」師曰：「老僧有
J34nB301_p0284c25║口也難開。」僧曰：「今日可謂小出大遇。」師曰：「且待別時
J34nB301_p0284c26║來。」僧問：「既然黃檗佛法無多，因什臨濟不肯得少為
J34nB301_p0284c27║足，垂老更思一頓？」師曰：「上人慣自生鐵團上尋縫。」僧
J34nB301_p0284c28║曰：「真個那！」師曰：「老僧爭肯虛空罅裡釘橛？」僧曰：「和尚
J34nB301_p0284c29║大似不知。」語未竟，師便喝，僧亦喝。師曰：「學語。」僧問：「香
J34nB301_p0284c30║嚴道：『子啐母啄，子覺母殼。』如何是子？」師便喝。「如何是
J34nB301_p0285a01║母？」師曰：「正覓起處不得。」「作麼生啐？」師曰：「哀！哀！」「作麼生
J34nB301_p0285a02║啄？」師曰：「舊日事不須提起。」僧無語。師曰：「老僧患聾，闍
J34nB301_p0285a03║黎患啞。」乃舉：「臨濟大師曰：『你一念心疑被地礙，你一
J34nB301_p0285a04║念心愛被水溺，你一念心瞋被火燒，你一念心喜被
J34nB301_p0285a05║風飄。』」師曰：「據老僧看來，大師正欠悟在。學道人真到
J34nB301_p0285a06║不疑之地，自謂腳腳踏實，豈非地礙？縱饒恩愛全消，
J34nB301_p0285a07║如髑髏裏眼睛乾不盡，豈非水溺？驢踐馬踏，刀斫斧
J34nB301_p0285a08║砍，木石泥土相似，覓瞋心如芥子許不可得，秪這不
J34nB301_p0285a09║可得底無明忒煞，豈非火燒？喜識盡時，自謂消息盡
J34nB301_p0285a10║也，豈非風飄？果真達得四大如夢如幻，隨處解脫，疑
J34nB301_p0285a11║心愛心瞋心喜心，總是你屋裡真佛顯現底心光。把
J34nB301_p0285a12║得便用，即是殺人刀活人劍，一任人間天上縱橫自
J34nB301_p0285a13║在，應物無拘，隨緣得妙。一人如此，眾多亦然。生者如
J34nB301_p0285a14║此，死者亦然。今生父母、多劫父母，盡達煩惱結使如
J34nB301_p0285a15║空無所依，向這裏還歇去得麼？你若又引將大師道：
J34nB301_p0285a16║一念心歇處，喚作菩提樹。」喝一喝曰：「和根截倒。」
J34nB301_p0285a17║契侍者請上堂。舉：「僧問曹山：『佛未出世時如何？』曰：『曹
J34nB301_p0285a18║山不如。』『出世後如何？』曰：『不如曹山。』後來我演祖拈曰：
J34nB301_p0285a19║『若以世諦觀之，曹山合喫二十棒；若以祖道觀之，白
J34nB301_p0285a20║雲合喫二十棒。』」師曰：「老大祖師這回救不得也。道樞
J34nB301_p0285a21║綿密、智域困深底曹山，好以世諦責之，前來二十棒
J34nB301_p0285a22║自領出去。然曹山老漢亦不無大智人前三尺暗，若
J34nB301_p0285a23║於出世、未出世觀佛，爭能截斷情塵、裂開見綱？要得
J34nB301_p0285a24║類中混跡、炭裡藏身猶未在，何況青天轟霹靂、陸地
J34nB301_p0285a25║起波濤？遠之遠矣。今日設有問靈嵒：『佛未出世時如
J34nB301_p0285a26║何？』道：『不曾貶剝諸方。』『出世後如何？』道：『一任諸方貶剝。』
J34nB301_p0285a27║若更以世諦、祖道論量，七十二棒且輕恕，一百五千
J34nB301_p0285a28║難放君。」
J34nB301_p0285a29║弟子祝本圓莊嚴先慈，請上堂。僧問：「一不得有，二不
J34nB301_p0285a30║得無。新年頭佛法作麼生商量？」師曰：「空裡忙忙書卍
J34nB301_p0285b01║字。」僧曰：「還諦當也未？」師曰：「是真草？是隸篆？」僧曰：「謾某
J34nB301_p0285b02║甲一人即得。」師喝曰：「從不謾人。」僧作禮曰：「分明舉似。」
J34nB301_p0285b03║師曰：「切不得作永字八法。」僧問：「見得滿地黃金，何妨
J34nB301_p0285b04║即此用離此用？明知通身錦繡，因什觸不得背不得？」
J34nB301_p0285b05║師曰：「且讀本文。」僧曰：「陳年底拈過一邊，斬新底再請
J34nB301_p0285b06║垂範。」師曰：「莫尋註腳。」僧作禮曰：「某甲且自領話。」師曰：
J34nB301_p0285b07║「身上著衣方免寒，口中說食終難飽。」僧問：「一冬燒不
J34nB301_p0285b08║盡，春風吹又生。未審湖南草作何顏色？」師曰：「昨日鬧
J34nB301_p0285b09║鬨鬨。」僧曰：「大有人疑著。」師曰：「今朝靜悄悄。」僧曰：「何妨
J34nB301_p0285b10║細而詳之？」師曰：「果是俊快衲僧，定不回頭轉腦。」僧曰：
J34nB301_p0285b11║「不是某甲，幾被惑亂。」師曰：「大唐國裏老婆禪，一等與
J34nB301_p0285b12║君注破了。」僧問：「大眾也如是，某甲也如是。和尚作麼
J34nB301_p0285b13║生？」師曰：「直得天雨芬陀華。」僧曰：「還著得這一句也無？」
J34nB301_p0285b14║師曰：「試看玉階長瑤草。」僧隨顧左右曰：「今日看破這
J34nB301_p0285b15║老漢。」師曰：「一年一度春風來。」僧一喝，師曰：「大地何人
J34nB301_p0285b16║眼不開？」乃曰：「一年一度春風來，大地何人眼不開？空
J34nB301_p0285b17║裏忙忙書卍字，青山拍掌歎奇哉！且讀本文，莫尋註
J34nB301_p0285b18║腳。身上著衣方免寒，口中說食終難飽。昨日鬧鬨鬨，
J34nB301_p0285b19║今朝靜悄悄。天雨芬陀華，玉階長瑤草。子母各不相
J34nB301_p0285b20║知，事理依然兼到。」卓拄杖曰：「大唐國裏老婆禪，一等
J34nB301_p0285b21║與君注破了。」
J34nB301_p0285b22║祖侍者請上堂。大覺溟長老出問：「若有欲知佛境界，
J34nB301_p0285b23║當淨其意如虛空。虛空來，連架打，某手不如腳。還有
J34nB301_p0285b24║畣話分也無？」師無語。溟曰：「早知與麼，悔不與麼。」酇侍
J34nB301_p0285b25║者問：「某甲不問話，和尚作麼生？」師亦無語。酇曰：「果然
J34nB301_p0285b26║三寸甚密。」師仍無語。酇曰：「三十年後，此語上碑去在。」
J34nB301_p0285b27║乃曰：「古德道：『橫按莫邪全正令，太平寰宇斬癡頑。』何
J34nB301_p0285b28║異靈龜負圖，自取喪身之兆？大似鳳縈金網，擬趨霄
J34nB301_p0285b29║漢以何期？汾陽無業禪師曰：『佛法在日用處，在著衣
J34nB301_p0285b30║喫飯處，在迎賓送客處，屙矢撒尿處。』美則美矣，未盡
J34nB301_p0285c01║善也。著衣但著衣，喫飯但喫飯。佛之一字，尚不喜聞，
J34nB301_p0285c02║更起法見，展轉不堪。況又道個舉心動念，便不是了
J34nB301_p0285c03║也。尋嘗向汝等諸人道：『舉心動念，華雨四天；逐惡隨
J34nB301_p0285c04║邪，香飄塵剎。貪欲瞋恚，是值種德之本；邪見煩惱，是
J34nB301_p0285c05║嚴佛土之門。擬心學佛學法，便不是了也。』經中謂地
J34nB301_p0285c06║獄、餓鬼、畜生、盲聾瘖啞、世智辨聰、佛前佛後、北俱盧
J34nB301_p0285c07║洲、長壽天為凡夫住事八難。靈嵒道：『禪宗亦有八難，
J34nB301_p0285c08║真佛、真法、真道，三塗也；不見一法，名為北洲；念念心
J34nB301_p0285c09║不間斷，如長壽天；權實照用，是世智辯聰；獨脫無依，
J34nB301_p0285c10║乃諸根不具；石火電光，同佛前佛後。』所以《楞枷》曰：『斷
J34nB301_p0285c11║二根本，名害父母；諸使不現，名害羅漢；斷彼異相諸
J34nB301_p0285c12║陰積聚和合，名為破僧；斷彼七種意識身，名為惡心
J34nB301_p0285c13║出佛身血。以此行五無間業，不墮無擇地獄。』今日祖
J34nB301_p0285c14║侍者為父圓慧居士三十周期，特請老僧舉揚實際
J34nB301_p0285c15║莊嚴報地，不惜口業，破盡從上家私。汝等諸人倘能
J34nB301_p0285c16║不斷無明，直見真父；不滅貪愛，直見真母；行於非道，
J34nB301_p0285c17║通達佛道，則老僧箭不虛發。其或尋逐古人言句，心
J34nB301_p0285c18║念一起，不惟自被波旬撲倒，和老僧一時打入鐵圍
J34nB301_p0285c19║城也。」