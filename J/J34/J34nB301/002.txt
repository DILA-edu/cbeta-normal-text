J34nB301_p0286a01║南岳繼起和尚語錄卷之二
J34nB301_p0286a02║嗣法門人濟璣等編
J34nB301_p0286a03║住蘇州靈嵒崇報寺語
J34nB301_p0286a04║松陵屠居士玄樞為母屈太君壽，請上堂。喝一喝，曰：
J34nB301_p0286a05║「其用廣大，寬廓無邊。其文深，其旨遠，與凡聖為依，是
J34nB301_p0286a06║眾法之本。其信之者，窮盡法性。以之覺親，慧命無涯；
J34nB301_p0286a07║以之自覺，智源罕測。啟悟勞生，破諸塵妄，無待漸趨
J34nB301_p0286a08║薰習，誠非小事，不可輕心取於流轉。」復喝一喝，曰：「倘
J34nB301_p0286a09║善知時節，吾今不再三。」
J34nB301_p0286a10║席恭人六十初度，上堂。「金風一夜鏗鏘，黃葉四山錦
J34nB301_p0286a11║繡，滿目秋光爛不收，莫釐全露法身。倒涵兩岸楓顏，
J34nB301_p0286a12║搖蕩長空雁影，遠天霜翠青無極，震澤橫開笑口。誦
J34nB301_p0286a13║來一道聰明咒，唱作千秋白石歌。但得圓通證無漏，
J34nB301_p0286a14║不須石臼念摩訶。曩謨佛陀，曩謨達磨，曩謨元和。伏
J34nB301_p0286a15║願弟子玄信，福隆壽廣子孫多。普天知識長惺惺，脫
J34nB301_p0286a16║卻籠頭卸角馱。」
J34nB301_p0286a17║快雪，上堂。以拂指庭中，曰：「雪！雪！能使枯者榮、穢者淨、
J34nB301_p0286a18║烏者白、缺者盈、瘠者肥、隱者顯、熱中者不得不冷、奔
J34nB301_p0286a19║馳者不得不歇、險阻者不得不平、濃艷者不得不澹。
J34nB301_p0286a20║道渠一切處寂寥枯澹，他卻莊嚴諸品；道渠一切處
J34nB301_p0286a21║光明燦爛，他卻文彩全無。他能蓋覆一切，一切蓋覆
J34nB301_p0286a22║渠不盡；他能穿透千門萬戶，千門萬戶牢籠渠不定。
J34nB301_p0286a23║本非神通，亦非法爾。道個夜月流輝、澄潭絕影，盡屬
J34nB301_p0286a24║比擬之詞。何也？不消轉句，使乾坤大地無纖毫過患，
J34nB301_p0286a25║猶是渠本有風光；待到紅日出時，不見一色，始是半
J34nB301_p0286a26║提。要知渠全提時節麼？老僧三十年前在萬峰會裏
J34nB301_p0286a27║有一轉語，舉似諸仁。」良久，擊拂子一下，曰：「溪澗豈能
J34nB301_p0286a28║留得住？終歸大海作波濤。」
J34nB301_p0286a29║靜輿禪人為母氏，請上堂。「夫學般若菩薩，無甚日旋
J34nB301_p0286a30║三昧，斬然將無始來火伴盡情交斷義絕，他日山邊
J34nB301_p0286b01║水邊冷地撞著，只是交肩過去，管取十方世界一時
J34nB301_p0286b02║銷殞。設或兜三惹四，不知不覺依舊走入他路裡，萬
J34nB301_p0286b03║劫無有出期。更作意迴避伊，又添上一個也。約略喚
J34nB301_p0286b04║什麼作火伴？佛是？法是？菩提涅槃是？真如解脫是？要
J34nB301_p0286b05║斷絕他，須還上流。臨濟、德山、雲門、溈仰是真下流。現
J34nB301_p0286b06║前那個和你是生冤家？費這許多氣力，生這許多計
J34nB301_p0286b07║較。」顧左右曰：「老僧三十年不忍說到這裡，今因檀越
J34nB301_p0286b08║信心，不覺肆口。」隨指口曰：「看牙齒在麼？」
J34nB301_p0286b09║襲祖憲，退平川，通濟弟子玄仁、玄森、玄淨等送入山，
J34nB301_p0286b10║請上堂。僧問：「天上無雙月，人間只一僧。」指左右曰：「因
J34nB301_p0286b11║甚有這許多？」師搖首。僧曰：「不可辜負來機。」師哂之，乃
J34nB301_p0286b12║曰：「自來不慣強差排，今日無端閒著力。若將佛法當
J34nB301_p0286b13║人情，怨哉屈哉！諸知識！秪要你識取去底、識取住底，
J34nB301_p0286b14║百年三萬六千日，日日朝昏十二時，身上著衣方免
J34nB301_p0286b15║寒，口邊說食終難飽。青山白雲、落花芳草，去底既不
J34nB301_p0286b16║倚勢欺人，住底爭肯無本可據？不見三峰先師曰：『德
J34nB301_p0286b17║山忤逆往哲、臨濟輕薄來學，兩個沒量大人病入膏
J34nB301_p0286b18║肓，不覺什風吹到三峰門裏？知事分付：緣左先左腳、
J34nB301_p0286b19║緣右先右腳，仍前熱亂，莫怪不輕發藥。』」師乃呵呵大
J34nB301_p0286b20║笑曰：「目前師僧盡出自三峰門裏，定然頭正尾正。劈
J34nB301_p0286b21║面三拳且不問你，連腮七掌還健脾麼？」良久，擲拂子
J34nB301_p0286b22║曰：「若要無事時，歸衣缽下坐。」
J34nB301_p0286b23║海虞光聚大德請上堂。「觀色即空，成大智而不住生
J34nB301_p0286b24║死，諸方共聞；觀空即色，成大悲而不住涅槃，靈嵒不
J34nB301_p0286b25║然。兩片頑皮包個舌，一雙耳門藏兩竅，欲得不招無
J34nB301_p0286b26║間業，莫謗如來正法輪。有什曠發群動、越絕孤應，闢
J34nB301_p0286b27║天人深域、振今古洪謨，而不視同爛本心之藥、斬法
J34nB301_p0286b28║身之斧？」拈起拄杖曰：「這一隊漆桶莫怪。」連卓三卓，下
J34nB301_p0286b29║座。
J34nB301_p0286b30║吳興弟子靈資請上堂。「適纔鼓聲急忙忙一點一點
J34nB301_p0286c01║鑽入你等耳門裏，老僧急忙忙一步一步趕上來，擬
J34nB301_p0286c02║為你拔出，竭盡伎倆下手不得，須你等自作法，莫待
J34nB301_p0286c03║貫髓入腦便救不得也。你若計窮力盡，老僧只得將
J34nB301_p0286c04║錯就錯，鼓聲無能入之心、耳門無所入之跡，心跡既
J34nB301_p0286c05║無，彼此何礙？無礙真宗，居谷盈谷、處坑滿坑，無底籃
J34nB301_p0286c06║盛他不漏、黃金索鎖他不住，取殊裁於妙手，照用齊
J34nB301_p0286c07║彰；不稽度於往哲，理事兼到。豎窮三際、橫遍十方，塵
J34nB301_p0286c08║沙諸佛、天下祖師盡在裡許頭出頭沒，通方之士自
J34nB301_p0286c09║不怪我言無一定。老僧尋嘗見掌缽盂向香積世界
J34nB301_p0286c10║無出身之路底、挑日月於拄杖頭上有眼如盲底，總
J34nB301_p0286c11║不與之計較者。」乃捧腹曰：「秖得這副肚皮寬，更有容
J34nB301_p0286c12║得老僧底，下座禮他三拜。」
J34nB301_p0286c13║宣州青林明虛律師率諸弟子請上堂。僧纔出，師便
J34nB301_p0286c14║喝。僧擬進語，師又喝。良久乃曰：「持寶奉君君不識，令
J34nB301_p0286c15║人空憶老南泉。要得遠離眾緣，豈止千年一遇。教中
J34nB301_p0286c16║道：『一切障礙即究竟覺。』不是大作家，爭得橫身不怕
J34nB301_p0286c17║侵泥水。離凡聖底嵩山安國師，用凡聖底南岳讓和
J34nB301_p0286c18║尚，終日牽無絲傀儡，當得勞而無功麼。老僧這舖功
J34nB301_p0286c19║德，成就多少時也。逗漏遺蹤，實無走路，難免被他捉
J34nB301_p0286c20║著。直須千言無一中，腳下到長安。」復喝一喝曰：「遍乾
J34nB301_p0286c21║坤動天地底，是什麼驢漢。」
J34nB301_p0286c22║能仁光長老三周忌辰，門人遍顒、備仁請上堂。「世尊
J34nB301_p0286c23║三昧，迦葉不知，老僧得知。四十九年說底是沒心肝
J34nB301_p0286c24║話、行底是沒心肝事，度若干沒心肝底人，以訛傳訛，
J34nB301_p0286c25║直至今日十字路口、深山角落，據高位、享厚供，那一
J34nB301_p0286c26║個是有心肝底？流到食腐爛、衣糞掃，還道是他白毫
J34nB301_p0286c27║相中光明。非他底連聲弗也、是他底滿口善哉，如是
J34nB301_p0286c28║之人，不待見之者心生輕慢、聞之亦當嘔吐。若是老
J34nB301_p0286c29║僧三昧，總不曾謾昧諸人，三十年來說底在諸人耳
J34nB301_p0286c30║裡、行底在諸人眼裡，所度底人諸人盡知盡見，老僧
J34nB301_p0287a01║兩道眉稜如劍戟，討甚白毫相光照顧兒孫？非我底
J34nB301_p0287a02║增我意氣、是我底長我慚惶，深山角落他也不曾孤
J34nB301_p0287a03║負我、十字路口我卻不曾孤負他，據高位、享厚供是
J34nB301_p0287a04║他底祿，衣糞掃、食腐爛是他底福，淆訛任他淆訛、顛
J34nB301_p0287a05║倒由我顛倒。大眾！這兩段公案什麼人判得？」良久，曰：
J34nB301_p0287a06║「有也。有第二子同光，號辨菴，住靈石、能仁兩剎，三年
J34nB301_p0287a07║前此日說偈坐化，今其腳下兒苦要老僧說幾句殘
J34nB301_p0287a08║言剩語，反討得這樁沒頭腦底官事要渠定當，少間
J34nB301_p0287a09║聞三下鼓，諸人靜聽。」
J34nB301_p0287a10║上堂。「佛法不是小事，夫說法者須是六種成就：第一、
J34nB301_p0287a11║安立成就，第二、目前成就，第三、自己成就，第四、智智
J34nB301_p0287a12║成就，第五、本末成就，第六、平等成就。六種圓具，法法
J34nB301_p0287a13║歸宗；一種有虧，言言昧旨。上根利智自然一六互收，
J34nB301_p0287a14║淺學初機切忌循途守轍。」卓拄杖，下座。
J34nB301_p0287a15║上堂。「夫臨機轉握，共有八門，定亂致平，難拘一法。或
J34nB301_p0287a16║奇正之縱橫，或陰陽之紛錯。九天九地，一死一生。擒
J34nB301_p0287a17║賊擒王，射人射馬。所以決勝要在臨時，神符貴於轉
J34nB301_p0287a18║換。門門有路，步步通途。過量英雄，不煩指點，自能排
J34nB301_p0287a19║身直入。其或不然，靈嵒為汝打開八門。」拈起拄杖曰：
J34nB301_p0287a20║「第一剎那該攝門，第二主賓成立門，第三當機生法
J34nB301_p0287a21║門，第四予奪自在門，第五輸機善用門，第六全提正
J34nB301_p0287a22║令門，第七諸根普攝門，第八太平無象門。」卓拄杖曰：
J34nB301_p0287a23║「這是那一門？」眾罔措。遂下座，旋風打散，歸方丈。
J34nB301_p0287a24║謂雲、敏聞二上人請上堂。「腰軟背酸難立久，纔近繩
J34nB301_p0287a25║床瞌睡來。面前大好山，腳下俊衲子，一齊攢簇著，如
J34nB301_p0287a26║逼債相似。抖盡肚裡零星，究竟收拾不下。再三無計
J34nB301_p0287a27║可施，略與諸人評議：一、不得截生死流；二、不得踞祖
J34nB301_p0287a28║佛位；三、不得互分賓主；四、不得馳騁問畣；五、不得曲
J34nB301_p0287a29║順機宜；六、不得平懷嘗實。豈不聞纖芥不留，猶是交
J34nB301_p0287a30║爭之法？」拈拄杖卓一下，曰：「漢家雖有三章約，爭似靈
J34nB301_p0287b01║嵒六不容？」
J34nB301_p0287b02║靈瑞符道者請上堂。僧問：「如何是道中人？」師曰：「一步
J34nB301_p0287b03║緊似一步。」僧曰：「道中人相見時如何？」師曰：「工夫各自
J34nB301_p0287b04║忙。」僧曰：「設遇虎狼師子，憑誰相救？」師曰：「也只是個自
J34nB301_p0287b05║己。」僧曰：「有個自己，難免炤管。」師曰：「伶俐也。」乃曰：「三峰
J34nB301_p0287b06║老和尚若在，聞山僧與麼提唱，通州做得來底布靴
J34nB301_p0287b07║和氈襪底一齊頓下，三十年參禪到此，一些氣息也
J34nB301_p0287b08║無，當年末後句子無人提得也。休！休！山僧仔細思量，
J34nB301_p0287b09║我此門中爭好胡亂教壞人家男女？」良久，曰：「古今盡
J34nB301_p0287b10║道說禪難，沾著些兒心膽寒，若是本等赤金體，傾入
J34nB301_p0287b11║紅爐一任看。」喝一喝，下座。
J34nB301_p0287b12║中游後堂五十生辰，請上堂。「八萬四千深法門，無問
J34nB301_p0287b13║平坦，管什崎嶇？只要插得腳入，釋迦老子和身放倒，
J34nB301_p0287b14║有什十方虛空而不一時銷殞？然後在天同天、在人
J34nB301_p0287b15║同人，更不須拖鎗帶甲、披蓆把碗，元豐條、紹興令，有
J34nB301_p0287b16║智若聞則能信解。其或幽旨既融、玄機未泯，雖有萬
J34nB301_p0287b17║德千身輪足，無智疑悔則為永失。爭如長松下、白雲
J34nB301_p0287b18║鄉，吟鳥啼猿盡道場？隨分水草，地久天長。」
J34nB301_p0287b19║江陰蓮道人壽日，請上堂。「汝等繞四天下行腳，盡謂
J34nB301_p0287b20║我求心，且道心是何物？老僧於無數量中略露些文
J34nB301_p0287b21║彩：心是日，處空照有無定跡；心是月，光涵寶鏡清高
J34nB301_p0287b22║絕；心是星，運斗旋箕稟曜靈。與麼，昨朝則有，今日則
J34nB301_p0287b23║無也。不然，心是雨，花木普滋含笑蕊；心是風，錦繡山
J34nB301_p0287b24║川披拂中；心是雲，舒卷乾坤越樣新；心是雷，發蟄一
J34nB301_p0287b25║聲幽谷開。汝等這回還識心麼？直饒量取河沙，筭他
J34nB301_p0287b26║過去、未來、現在無有窮盡。臨濟先祖又道：『真正學道
J34nB301_p0287b27║人，念念心不間斷，噓噓。』心之一字，刀刁莫辨，魚魯難
J34nB301_p0287b28║分。」便下座。
J34nB301_p0287b29║弟子重荷請上堂。「赤肉團上一物，盡道西天儘有、此
J34nB301_p0287b30║土全無，未必然也。焚香擇火，昨夜蹤跡不著；開單展
J34nB301_p0287c01║缽，今朝迴避無從。始信近日叢林吐出來底是埜狐
J34nB301_p0287c02║涎、非師子乳。一眾聞我道，未免驚疑。此輩不獨堪悲，
J34nB301_p0287c03║亦且堪笑。驢鞍轎若是阿爺下頷，因什一切人坐在
J34nB301_p0287c04║骨臀底？輕重罔辨、香臭弗知，春山亂青、春水漾碧，寥
J34nB301_p0287c05║寥天地，歎望何極？」良久，左右顧視，曰：「具超方眼者，自
J34nB301_p0287c06║當憐我開眼造罪、合眼受災，肯同兒戲？」敲香几，下座。
J34nB301_p0287c07║大悲道場開啟，弟子玄信請上堂。「夫宗師唱道，不屑
J34nB301_p0287c08║以智遣智，肯以智遣惑。事不獲已，向道：六門虛靜，萬
J34nB301_p0287c09║法咸如。然非心月孤圓，爭見神珠炳煥？臨濟大師道：
J34nB301_p0287c10║『但能純一不雜，雖十地滿心，求你蹤跡了不可得。』所
J34nB301_p0287c11║以，天龍歡喜，地神捧足，十方諸佛無不稱歎。老漢過
J34nB301_p0287c12║矣！現前一眾，那個不是金毛師子？等閒一言半句，誰
J34nB301_p0287c13║道不是大悲心無礙大陀羅尼神妙章句？惟諸大德
J34nB301_p0287c14║抖擻精神，豁開胸懷，豈止除滅千災、成就萬德？正所
J34nB301_p0287c15║謂：識取摩訶般若光，萬古悠悠是今日。」喝一喝，下座。
J34nB301_p0287c16║淨居庵主宗本斷七，上堂。「雲門大師上堂曰：『劃斷即
J34nB301_p0287c17║不可。』大眾！甚好言語。固不可以一朝風月昧卻萬古
J34nB301_p0287c18║長空，又豈可以萬古長空不明一朝風月？掩勝潛奇，
J34nB301_p0287c19║黑漆桶裡黃金色，秖為一人斟酌皮髓，遂致後代較
J34nB301_p0287c20║量親疏，因而凡聖岐分，悟迷派列，奔馳七趣，汩沒四
J34nB301_p0287c21║流。欲期插腳曹源，豈止隔洋子江在？果具把定世界、
J34nB301_p0287c22║函蓋乾坤眼目，觀淨居菴主八月二十消息如掌中
J34nB301_p0287c23║物，無有絲毫錯誤。其或未相委悉……」敲禪床三下，曰：「老
J34nB301_p0287c24║僧表而出之。來無三言兩語，去時一笑而已。不明向
J34nB301_p0287c25║上個竅，生死那得由你？」靠拄杖，下座。
J34nB301_p0287c26║大悲道場圓滿，洞庭席文輿居士伯仲為母夫人玄
J34nB301_p0287c27║信，請上堂。高聲曰：「大悲菩薩在什麼處？」良久，曰：「不欲
J34nB301_p0287c28║得商量，諸和尚子各各欠少個什麼？雖然，莫謂如今
J34nB301_p0287c29║說底便是，纔有個是，早有個不是。大悲菩薩豈有兩
J34nB301_p0287c30║個？近日諸方不是坐定你，便是走作你，二六時中折
J34nB301_p0288a01║旋俯仰、思衣念食種種雜慮，是從大悲心中流出？是
J34nB301_p0288a02║不從大悲心中流出？靈嵒直下老婆心，與諸仁個圓
J34nB301_p0288a03║滿著。」喝一喝，曰：「此老古錐，心不負人。」
J34nB301_p0288a04║若拙法師請上堂。喝一喝曰：「山河大地由茲建立，三
J34nB301_p0288a05║昧六通由茲發現。隱顯無殊，明暗不昧。近日多見諸
J34nB301_p0288a06║方說心說性，遂致喪家失計，往來莫辨，開遮勿靈。故
J34nB301_p0288a07║學道者如恒河沙，見道者難得一二。豈不聞剋己求
J34nB301_p0288a08║真，修行大錯。直須褊衫不蓋體，赤腳踏倒崇報門。把
J34nB301_p0288a09║主人翁曳下曲彔床，落脊棒打不歇手。然後老僧合
J34nB301_p0288a10║十指爪而說偈言：『假使心通無量時，歷劫何曾異今
J34nB301_p0288a11║日。』」
J34nB301_p0288a12║癸卯正月四日，上堂。「三日前，有一男子來前申問：『新
J34nB301_p0288a13║年頭佛法，諸方競鑄金石之言，各垂山嶽之訓，此問
J34nB301_p0288a14║作麼生？』老僧叱曰：『合取狗口。』記得尚書度支員外郎
J34nB301_p0288a15║明覺禪師塔銘有曰：『噫！蠢愚背本源，一念異，生二根，
J34nB301_p0288a16║從上相傳心印，看看掃地盡也。』老僧既不能為他扶
J34nB301_p0288a17║起剎竿，又肯隨邪逐惡，而今不比前兩年也。人困馬
J34nB301_p0288a18║困未是困，露柱困來真是困，心憤憤、口悱悱，要得老
J34nB301_p0288a19║僧佛法流通，只恐不能矣。」
J34nB301_p0288a20║東山燈明道人八十壽，請上堂。喝一喝曰：「上來講讚
J34nB301_p0288a21║殊因，非知方俊眼、出格上機。舉一明三，並同邊淺。欲
J34nB301_p0288a22║求大寶，莫局時代。製辭申頌，惟仁善聽。湖光翡翠青，
J34nB301_p0288a23║洞庭春草綠。中有百尺松，枝枝垂屈曲。映日拔雲霄，
J34nB301_p0288a24║從風戛金玉。周髀小數術，難將歲月卜。」
J34nB301_p0288a25║雪竇老和尚訃至，上堂。「嗚呼哀哉！法門不幸，人從西
J34nB301_p0288a26║園來，卻得南廣信，報道：我法叔杏山老人遽爾歸真。
J34nB301_p0288a27║不信，不信！這老子人天眼目、法苑權衡，聆其謦咳，永
J34nB301_p0288a28║出四流；承其指揮，高步三界。誰不蒙恩？誰不仰德？忽
J34nB301_p0288a29║然日月沉輝，乾坤失色。不信，不信！嗚呼哀哉！人亡絃
J34nB301_p0288a30║絕，知希守嘿，三緘其口，正是時也。莫逆於心，何可忘
J34nB301_p0288b01║乎？大眾！道乎？情乎？情牽生死，道絕去來，道非嘗道，情
J34nB301_p0288b02║豈嘗情？嗚呼哀哉！法門不幸。」掩面哀哀，曰：「不信，不信！」
J34nB301_p0288b03║三峰檗菴志省覲，請上堂。「有個人家兒子，其父覽而
J34nB301_p0288b04║神之，無心心心合妙，有口口口道火，一切臨時建立，
J34nB301_p0288b05║從不遂旋包裹。」拈起拄杖，曰：「而今風和日麗，直教天
J34nB301_p0288b06║下人一時成佛成祖。阿誰出來敢道個不可？」卓一卓，
J34nB301_p0288b07║下座。
J34nB301_p0288b08║鹽官行輝請上堂。舉：「真淨和尚曰：『此個事教不得，學
J34nB301_p0288b09║不得，傳不得，須是當人自悟始得。』」師曰：「我不肯這老
J34nB301_p0288b10║子，春風靄然，春水蕩然，春山儼然，是誰不然？」
J34nB301_p0288b11║弟子玄信六十生辰，水陸大會圓滿，請上堂。僧問：「祝
J34nB301_p0288b12║融峰畔萬年松，枝枝撐著月。東山水上行，因什向北
J34nB301_p0288b13║斗裏橫身？」師曰：「稀逢難遇，正在此時。」僧曰：「老漢慣自
J34nB301_p0288b14║虛空裏烜彩。」師曰：「錦上鋪花，別資一問。」僧曰：「是伊報
J34nB301_p0288b15║恩有分。」師曰：「三千八百未是住頭在。」良久，乃曰：「若有
J34nB301_p0288b16║欲識佛境界，當淨其意如虛空。遠離妄想及諸取，令
J34nB301_p0288b17║心所向皆無礙。靈嵒道：若論佛境界，那一處不遍？開
J34nB301_p0288b18║眼也著，合眼也著；舉足也是，下足也是。一切障礙即
J34nB301_p0288b19║究竟覺，窒礙不是佛境界；地獄天宮皆為淨土，惡道
J34nB301_p0288b20║不是佛境界；得念失念無非解脫，妄想不是佛境界；
J34nB301_p0288b21║成法破法皆名涅槃，謗毀不是佛境界；智慧愚癡均
J34nB301_p0288b22║為般若，分別不是佛境界；無明真如無有二理，雜染
J34nB301_p0288b23║不是佛境界。若信得及，虛空本自廓爾，佛性從來湛
J34nB301_p0288b24║然。風動雲披，駿發天真妙用；凡情聖智，全提本分雄
J34nB301_p0288b25║機。揭杲日於天中，幽潛蒙曜；扇真風於劫外，枯槁回
J34nB301_p0288b26║春。粲不萎之心花，花花聯影；奏無生之梵曲，曲曲離
J34nB301_p0288b27║情。灑甘露則一味無餘，霈慈霖則三根等潤。能使嵒
J34nB301_p0288b28║居穴處，皆依智炤神光；水泛空飛，咸入義天性海。嚴
J34nB301_p0288b29║戒定之室，築福德之基。有感斯通，無求不遂。非關異
J34nB301_p0288b30║術，豈假他緣？秖在一法界中，雖欲迴避時，直是無迴
J34nB301_p0288c01║避處。故曰：『應眼時，若千日，萬象不能逃影質。』凡夫只
J34nB301_p0288c02║是未曾觀，何得自輕而退屈？又曰：『貪欲即是道，瞋恚
J34nB301_p0288c03║亦復然。於此三事中，有無量佛道。』」拈拂子擊一下，曰：
J34nB301_p0288c04║「這便是一條入佛境界底通天大路。果若腳跟得力，
J34nB301_p0288c05║便請平步丹霄，隨寓而安，無往不適。正恁麼時，且道
J34nB301_p0288c06║還有向上事也無？更垂一偈，作個註腳：水陸齋筵已
J34nB301_p0288c07║告圓，如空福德利無邊。斗充佛座量難盡，歷劫長存
J34nB301_p0288c08║般若緣。」
J34nB301_p0288c09║射州卑牧謙請上堂。僧問：「吞盡三世佛底人，為什開
J34nB301_p0288c10║口不得？」師曰：「我若開口，又道暴露已長。」僧曰：「照破四
J34nB301_p0288c11║天下底人，為什合眼不得？」師曰：「我便不開口也得麼？」
J34nB301_p0288c12║僧曰：「前頭著？後頭著？」師曰：「麤心者隔。」乃曰：「好鋪功德，
J34nB301_p0288c13║被人問著。莫謂去卻麤緣，便照見一切長短方圓。而
J34nB301_p0288c14║今與你門路，不自欺，不欺人，個是靈嵒山裡佛法也。
J34nB301_p0288c15║東林和尚曰：『世間名利閒榮辱，雲雨紛紛手翻覆。悲
J34nB301_p0288c16║歌相繼不堪論，棒頭無眼黃粱熟。』個些話作道理卒
J34nB301_p0288c17║難會，方來兄弟幾曾體得？謹白！謹白！要得光陰不虛
J34nB301_p0288c18║度，亟問取他家腳下人。」
J34nB301_p0288c19║晚參。舉：「趙州和尚上堂曰：『兄弟但改往修來，若不改，
J34nB301_p0288c20║大有著你處在。』」師曰：「西天人事至此老輕薄盡也，含
J34nB301_p0288c21║齒戴髮，巍巍堂堂，說恁語話，捋靈嵒面光。咄！也大有
J34nB301_p0288c22║著你處在。」一僧出，師曰：「趙州合著在什處？」僧曰：「別處
J34nB301_p0288c23║著伊不得。」師曰：「不改往修來底聻？」僧曰：「不可著在別
J34nB301_p0288c24║處。」師曰：「但改往修來，也大有著你處在。」便下座。
J34nB301_p0288c25║上堂。僧問：「曹溪鏡裡纖塵不立，因什眼裡有睛底，打
J34nB301_p0288c26║鼓看來猶不見？」師曰：「甚不肯你此問。」僧曰：「為什如此？」
J34nB301_p0288c27║師曰：「依然走入識情裡也。」僧曰：「若不上來，焉知端的？」
J34nB301_p0288c28║師曰：「猶未得決然。」僧問：「一日打眠三五度，也消不得
J34nB301_p0288c29║許多閒口。除喫飯合作什麼？」師曰：「且放冷著。」僧曰：「不
J34nB301_p0288c30║可教伊上壁去也。」師曰：「衷斯自家裁斷。」僧曰：「近日諸
J34nB301_p0289a01║方錯怪人。」師曰：「可當得禪道麼？」乃曰：「老僧看定諸人
J34nB301_p0289a02║了也。還知麼？」良久，復曰：「知之一字，也不易言。知之一
J34nB301_p0289a03║字，眾妙之先鋒。知之一字，凡惑之帷幄。洗腳處用巧
J34nB301_p0289a04║不得，著草鞋時安排不得。朝陽戶口，夜月階前，不可
J34nB301_p0289a05║總為諸人注腳。春去秋來三百年，拄杖至今猶靠壁。」
J34nB301_p0289a06║早參，上堂。舉：「智門綱宗歌曰：『昆明池裡失卻劍，曲江
J34nB301_p0289a07║池內撈得鋸。䶥䶥齖齖且過時，莽莽鹵鹵河沙數。糲
J34nB301_p0289a08║竭節，曳露布，伶俐衲僧通一路。』」師曰：「夫出家沙門不
J34nB301_p0289a09║行異路，乞食自活取那一路？」眾畣不契，乃卓拄杖曰：
J34nB301_p0289a10║「可惜這一路。」
J34nB301_p0289a11║小師越祖範銅寫師像供慈受閣，請上堂。「空山中得
J34nB301_p0289a12║似人者而喜，好段語話要且難搆。善說無生法底道：
J34nB301_p0289a13║只是生銅鑄就，聖從何來？靈從何起？若打從大爐鞴
J34nB301_p0289a14║裡鎔盡氣質，決不坐著這個見地。此椰子一軀，不慕
J34nB301_p0289a15║諸聖、不重己靈，讚譽勿喜、殘毀勿瞋，眼攝一切而影
J34nB301_p0289a16║不留、耳透一切而聲不染，為他是佛模子裡、祖模子
J34nB301_p0289a17║裡脫出，故諸象繁興，那伽嘗定。饒你在面前作多色
J34nB301_p0289a18║伎倆，渠不見不聞，無盡諸方聞得，未免笑靈嵒兩口
J34nB301_p0289a19║無一舌。咄！管保老兄未徹在。」
J34nB301_p0289a20║吳江弟子定洪密珠請上堂。「儂家自有同風事，千里
J34nB301_p0289a21║蒼茫卻肯伊。天地河海，風雲草木，虫鳥人物，月之大
J34nB301_p0289a22║小，歲之餘閏。古人道：無知者，無所不知，無所不到。起
J34nB301_p0289a23║心解會，則便隔也。今日與你約斷一件事，若要去離
J34nB301_p0289a24║泥水，活人眼目，舉唱激揚。」喝一喝曰：「細看前話。」
J34nB301_p0289a25║早參，上堂。「果是個解事師僧，不待靈嵒到你面前，橫
J34nB301_p0289a26║豎已知老漢鋪張，佛意祖意在這裡多少時也。你道
J34nB301_p0289a27║我與諸方差幾尺地？」一曰：「近日此話大有商量。」一曰：
J34nB301_p0289a28║「放待冷來看。」一曰：「闔國咸知。」一曰：「我不可作靈嵒弟
J34nB301_p0289a29║子不得。」一曰：「某甲參堂去也。」一曰：「打鼓普請看。」一曰：
J34nB301_p0289a30║「某甲不敢造次。」一曰：「直不藏曲。」師乃起身曰：「一總是
J34nB301_p0289b01║開眼尿床。」
J34nB301_p0289b02║晚參。「謹白參玄人，光陰莫虛度。如此老所說，天下宗
J34nB301_p0289b03║師盡是喫飯漢子。眾中有高過石頭底，試請下語。」一
J34nB301_p0289b04║曰：「不料和尚問到這裡。」一曰：「上來下去，總不徒然。」一
J34nB301_p0289b05║曰：「耑為流通。」一曰：「別有商量。」師曰：「到南廣回來，一齊
J34nB301_p0289b06║定當。」
J34nB301_p0289b07║弟子元信大藏圓滿，請上堂。「古德道：『一大藏教是個
J34nB301_p0289b08║之字。』三峰老和尚道：『一大藏教是個日字。』山僧道：『一
J34nB301_p0289b09║大藏教是個席字。』三人行，必有我師焉。之字下薦得，
J34nB301_p0289b10║生來造化承斯力，貴胤天然世莫群；日字下薦得，一
J34nB301_p0289b11║句當天出蓋纏，縱橫妙展無私炤；席字下薦得，覿面
J34nB301_p0289b12║千殊一體平，水上東山青不盡。諸人擬取那一字？宗
J34nB301_p0289b13║乘露布，建立由人，若非事理圓融，能免觸途成滯。當
J34nB301_p0289b14║此之際，須明古人血脈，有隨自意語、有隨他意語、有
J34nB301_p0289b15║隨自他意語。一等出世尊宿，個個道：鼻孔吒沙，眉毛
J34nB301_p0289b16║卓朔。纔據祖令，總須茫然。勝事將成九仞，山僧肯惜
J34nB301_p0289b17║一簣。」喝一喝，卓拄杖，下座。
J34nB301_p0289b18║晚參。舉：「雲峰悅和尚一日謂僧曰：『汝問訊了一邊立
J34nB301_p0289b19║地，是什麼道理？』」師曰：「未必善因而招惡果。」復曰：「靈嵒
J34nB301_p0289b20║今問大眾：『汝等禮拜了，兩行立地是什麼道理？』」一曰：
J34nB301_p0289b21║「某甲若說道理，遭人怪笑。」一曰：「也不較多。」一曰：「不可
J34nB301_p0289b22║兒戲。」一曰：「肯以小緣妨於大事。」一曰：「是上古風規、是
J34nB301_p0289b23║今時樞要。」一曰：「不得作佛法商量。」一曰：「耑為流通。」一
J34nB301_p0289b24║曰：「衲子難謾。」師乃曰：「眼目洞然，是誰不然？更擬踏步，
J34nB301_p0289b25║落花滿前。」
J34nB301_p0289b26║平川弟子王本讓請上堂。「靈嵒三昧最省力，舉起一
J34nB301_p0289b27║念事事畢，高來低去盡奇祥，屈伸進退咸饒益。臨濟
J34nB301_p0289b28║入門便喝，德山入門便棒，逐妄所生，不能自在。老僧
J34nB301_p0289b29║指出底，可與祖佛為師；信及底，肯走到人天路裡。我
J34nB301_p0289b30║於一切處而無所行，他拘我不得。曩謨觀世音菩薩，
J34nB301_p0289c01║曩謨大慈悲菩薩，心主采集不是佛，智多矯詐不是
J34nB301_p0289c02║道，何況執著文字限量？」良久，曰：「你且聽去好。」
J34nB301_p0289c03║弟子靈秀請上堂。良久，曰：「大眾總集，也聽老僧說話。」
J34nB301_p0289c04║又良久，微笑曰：「任你江南江北各自有禪、各自有道，
J34nB301_p0289c05║吾不喜聞。三十年前在萬峰刷印寮，見兄弟都道：『纔
J34nB301_p0289c06║有是非，紛然失心。』不圖他能讓千乘之國簞食豆羹
J34nB301_p0289c07║便見於色，肚裏忖量道：何必。及踏著安隱一片地，從
J34nB301_p0289c08║夜半子到人定亥，一切智智清淨無二，無二分、無別、
J34nB301_p0289c09║無斷。方省古人道：『舉一則語教汝直下承當，早是撒
J34nB301_p0289c10║矢向汝頭上也。』」喝一喝，曰：「將此身心奉塵剎，是則名
J34nB301_p0289c11║為報佛恩。」
J34nB301_p0289c12║弟子靈善、靈玉請上堂。「古德道：『不信菩提涅槃，是則
J34nB301_p0289c13║解空第一。』」喝一喝曰：「丹鳳自騰霄漢去，寒鴉猶噪夕
J34nB301_p0289c14║陽西。從上諸聖浩浩商量，都要傍省事徑捷一路走。
J34nB301_p0289c15║直至如今，計較未成多少。倚長松，臨綠水，感恩無地。
J34nB301_p0289c16║大事本來平等，反作多種奇能，役役趁過光陰。大眾！
J34nB301_p0289c17║流言止於智者。二時開單展缽，逐日屙矢送尿。盡將
J34nB301_p0289c18║業識作流傳，此道今人棄如土。」
J34nB301_p0289c19║月朗大德請上堂。「曹溪一路大不淨坑。自古自今掘
J34nB301_p0289c20║了一丈又一丈。何時得息浪停波。更有一項左手把
J34nB301_p0289c21║水如光，與鬼倒掛瞳人顛覆肝肺。據實理論，而今方
J34nB301_p0289c22║來兄弟能有幾人？讎智觀、薄機衡，斥逐正法眼、抹斷
J34nB301_p0289c23║涅槃心，視無相實相如瘡疣溲勃。老僧今日不圖分
J34nB301_p0289c24║雪，三十年後人間天上一回撞著。」高聲曰：「豈其然乎。」
J34nB301_p0289c25║早參。舉：「趙州示眾曰：『金佛不度爐，木佛不度火，泥佛
J34nB301_p0289c26║不度水，真佛屋裡坐。』」師曰：「智有邪正，道無淨染。擎拳
J34nB301_p0289c27║豎指、瞬目揚眉，是美精魂鬼。總不與麼，快便將來。如
J34nB301_p0289c28║何是屋裡真佛？」一曰：「莫要潑水麼。」一曰：「不可錯祗對
J34nB301_p0289c29║和尚。」一曰：「心不負人，面無慚色。」一曰：「痛領一問。」一曰：
J34nB301_p0289c30║「口是禍門。」一曰：「不經一事，不長一智。」一曰：「某甲無侍
J34nB301_p0290a01║者袛對和尚。」一曰：「不可口似鼻孔也。」一曰：「動則風生。」
J34nB301_p0290a02║師曰：「市食齋僧不見好。」
J34nB301_p0290a03║晚參。「古人道：『若是陶淵明，攢眉便歸去。』」師曰：「滿目溪
J34nB301_p0290a04║山一帶煙。去便休，何用攢眉？」一曰：「病入膏肓。」一曰：「深
J34nB301_p0290a05║懷恐懼。」一曰：「肯掛唇齒。」一曰：「是伊救不得也。」一曰：「深
J34nB301_p0290a06║領。」師良久曰：「看見了也。」便下座。
J34nB301_p0290a07║早參。自點胸，曰：「此老子一生口硬，慣說硬禪也無他，
J34nB301_p0290a08║只是做禪和子時不輕易喫人家三個胡桃兩塊餳，
J34nB301_p0290a09║而今禪和子能有幾人插花不入？昔，僧問雲居：『如何
J34nB301_p0290a10║是道中人？』對曰：『如死人手。』『道中人相見時如何？』對曰：
J34nB301_p0290a11║『如死人眼。』這兩語到我臨濟家，濟得什麼邊事？不解
J34nB301_p0290a12║自持白刃斷其命根，每日說千說萬，總未契得木上
J34nB301_p0290a13║座在。多見時流妄作主宰，請個古人為你證驗，有能
J34nB301_p0290a14║與佛祖作得生對頭底，出來道兩語看。」僧出，師問：「如
J34nB301_p0290a15║何是道中人？」僧曰：「雪深三尺。」「道中人相見時如何？」僧
J34nB301_p0290a16║曰：「特地一場愁。」又，僧出，對前問，曰：「獨掌不浪鳴。」對後
J34nB301_p0290a17║問，曰：「兩掌鳴嘓嘓。」一僧曰：「腳跟不點地。」次曰：「把手上
J34nB301_p0290a18║高山。」一僧曰：「舌拄上齶。」次曰：「絕倒旁觀。」一僧曰：「待問
J34nB301_p0290a19║即對。」次曰：「蓋膽毛一莖兩莖，還遮覆得麼？」眾僧競出，
J34nB301_p0290a20║師曳拄杖，下座。