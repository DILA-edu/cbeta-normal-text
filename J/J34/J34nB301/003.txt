J34nB301_p0290b01║南岳繼起和尚語錄卷之三
J34nB301_p0290b02║嗣法門人濟璣等編
J34nB301_p0290b03║住蘇州靈嵒崇報寺語
J34nB301_p0290b04║上堂喝一喝曰前聖所知轉相傳授能滅億劫倒想
J34nB301_p0290b05║成就無量慧身離此章句別有商量水牯牛欄裡又
J34nB301_p0290b06║添一頭靈嵒不獲已且作死馬醫將知你一生行腳
J34nB301_p0290b07║只是泥裡撼椿看人喫飯一法若有毘盧墮在凡夫
J34nB301_p0290b08║萬法若無普賢失其境界你道街頭巷尾敲鐵磬沿
J34nB301_p0290b09║門念高王經底親見妙覺也無灼然諦當得其樂不
J34nB301_p0290b10║可量打筭不下最苦莫過此也復喝一喝旋顧左右
J34nB301_p0290b11║日洞山古佛道得好成佛作祖越此不得不得伊何
J34nB301_p0290b12║要你消磨。
J34nB301_p0290b13║松陵陸懋之居士求嗣請上堂從門入者不是家珍
J34nB301_p0290b14║一朝親自得來是真獅子兒何怕不大起家聲驀拈
J34nB301_p0290b15║拄杖曰不見釋迦小廝纔出母胎便手指天地目顧
J34nB301_p0290b16║四方曰天上下惟我獨尊當爾之時如珪如璋誰敢
J34nB301_p0290b17║相著所以道一人得之則位齊諸聖一人失之仍是
J34nB301_p0290b18║凡夫人雖不殊得失遼遠古德真切之言誠堪信受
J34nB301_p0290b19║隨卓一卓曰務求必得而後已。
J34nB301_p0290b20║晚參舉思益梵天問佛世尊何謂菩薩名為有慚佛
J34nB301_p0290b21║言知見內法何謂菩薩名為有媿佛言捨於外法何
J34nB301_p0290b22║謂名為菩薩偏行佛言淨治身口意業師喝一喝曰
J34nB301_p0290b23║慚愧釋迦老子不顧亂卻天下人眼何不與伊本領
J34nB301_p0290b24║今日設問靈嵒何謂菩薩名為有慚對道裁衫錯卻
J34nB301_p0290b25║領何謂菩薩名為有愧對道把針失卻線何謂名為
J34nB301_p0290b26║菩薩偏行對道衲僧破草鞋又道五戒不持大眾提
J34nB301_p0290b27║將缽囊千里萬里行腳莫待閻羅老子徵你飯錢然
J34nB301_p0290b28║後搜刮腸肚上來山僧共釋迦老子各出隻手為你
J34nB301_p0290b29║分取一半且如何得知見內法如何得捨於外法何
J34nB301_p0290b30║法能淨治身口意業眾畣不契乃曰指望灑灑地為
J34nB301_p0290c01║宗門中出口氣如斯爭得能搆歸方丈侍者問如何
J34nB301_p0290c02║得知見內法師曰不食空王俸如何得捨於外法師
J34nB301_p0290c03║曰何假雁傳書何法能淨治身口意業師曰昨朝栽
J34nB301_p0290c04║茄子今日種冬瓜。
J34nB301_p0290c05║知殿慧圓請上堂位天地育萬物聖人之道可謂大
J34nB301_p0290c06║矣也只好向無佛處稱尊若撞到宗師面前尚費手
J34nB301_p0290c07║腳不然禪和家三千五千一萬里地盤水陟嶺難道
J34nB301_p0290c08║總為一羹一𩚙老僧不是抑人揚己秖為不甘你一
J34nB301_p0290c09║眾負屈你輩盡道慣自於古佛出頭不得處鐵石崩
J34nB301_p0290c10║崖霜弓劈翦我且問你諸佛如來說一切眾生身中
J34nB301_p0290c11║具有三大體大相大用大較他聖人之道孰大良久
J34nB301_p0290c12║曰李將軍有嘉聲在不得封侯也是閒。
J34nB301_p0290c13║荊溪周居士請上堂驀拈拄杖曰祖師不曾西來各
J34nB301_p0290c14║有一片田地以時作息誰敢差之毫釐既來東土卓
J34nB301_p0290c15║一下曰中心樹子屬我也謬之千里何所不宜雖然
J34nB301_p0290c16║如是白雲橫谷口迷卻幾人源所以道語不離窠臼
J34nB301_p0290c17║安能出蓋纏現前諸人有能於祖師命脈上眼目人
J34nB301_p0290c18║天試請道一句助喜青池居士圓滿報恩功德良久
J34nB301_p0290c19║曰三十年後此話大行。
J34nB301_p0290c20║通州幻住聞長老遣門人音圓徹省覲請上堂如今
J34nB301_p0290c21║直下信道老僧不能替你作活計須是各各自解作
J34nB301_p0290c22║活計始得而今還自解作得活計也未且返思自解
J34nB301_p0290c23║作活計底人在見今見古見屋見樹處見在行不見
J34nB301_p0290c24║行坐不見坐處見又作麼生說個見底道理有人問
J34nB301_p0290c25║你又作麼生道先和尚嘗時說得好如今悟得底向
J34nB301_p0290c26║前迷時在什麼處如今正迷也悟從什處得來恁麼
J34nB301_p0290c27║說話罕有人說得山僧嘗時道佛法是個省力易會
J34nB301_p0290c28║法門今人甚看得難了秖如僧問趙州學人乍入叢
J34nB301_p0290c29║林乞師指示州曰喫粥了也未曰喫粥了也州曰洗
J34nB301_p0290c30║缽盂去其僧言下省悟趙州是自解作活計人家兒
J34nB301_p0291a01║子開口動舌全不費力迷時底人還喫粥還洗缽盂
J34nB301_p0291a02║麼個個喫粥個個洗缽盂迷悟如何分若分不得趙
J34nB301_p0291a03║州未開兩片皮這僧因什不悟纔說個喫粥洗缽盂
J34nB301_p0291a04║這僧便悟去佛法無迷悟無來去平生所作所為總
J34nB301_p0291a05║是這個活計解作底人三毒四倒五蘊六入十二處
J34nB301_p0291a06║十八界二十五有無不是活計自不解作活計則菩
J34nB301_p0291a07║提涅槃真如解脫盡是死路僧問嵒頭起滅不停時
J34nB301_p0291a08║如何好嵒頭便道是誰起滅老僧在萬峰槽廠豈止
J34nB301_p0291a09║喫過七棒八棒一朝低頭登時看破他自解作活計
J34nB301_p0291a10║底也不是自解破家散宅底也不是畢竟如何擲下
J34nB301_p0291a11║拂子左右顧視曰還要注腳。
J34nB301_p0291a12║佛誕上堂道大不有功成不居作無所作為無所為
J34nB301_p0291a13║善哉釋迦老子當年一出母胎得聞此語或不至莽
J34nB301_p0291a14║莽鹵鹵開這張乳臭口遭他跛足雲門驀頭一頓今
J34nB301_p0291a15║日老僧若不說明諸方依然放渠不過大眾法無成
J34nB301_p0291a16║相生殺由人近來巧唇薄舌克路塞巷試請為二老
J34nB301_p0291a17║定案良久曰古人道得好你若肯我我即辜負你你
J34nB301_p0291a18║若不肯我我即不辜負你。
J34nB301_p0291a19║雲間錢太君為令嗣寶汾求功名請上堂毘盧頂上
J34nB301_p0291a20║人識者既少舉者尤難也別無奇妙我見世間之人
J34nB301_p0291a21║隨情起解情解方起名相是興咫尺之間常樂法身
J34nB301_p0291a22║而作無明幻相爭知他本自無表無裡不欠不剩風
J34nB301_p0291a23║雷咳唾煙霞塵垢呼吸萬靈叱吒群品皆其嘗分禪
J34nB301_p0291a24║和家聞知是說呵呵大笑道我會也我會也念茲在
J34nB301_p0291a25║茲安樂長壽老僧更助汝喜良久擊拂子一下曰好
J34nB301_p0291a26║上大人還會麼他家大有兒孫在頂天立地通人愛。
J34nB301_p0291a27║小參實謂此事如王字不加點巍巍乎誰不承恩誰
J34nB301_p0291a28║不仰德纖毫違犯身命殞亡蓋謂不輔非忠不順非
J34nB301_p0291a29║孝爾等其善體悉。
J34nB301_p0291a30║早參實謂此事如王字不加點有大智人以三要印
J34nB301_p0291b01║當頭印定是他家親子親孫何愁不眼枯腸斷苟非
J34nB301_p0291b02║骨血靈床前一分爭得應時及節隨摑口曰鬼話便
J34nB301_p0291b03║下座。
J34nB301_p0291b04║晚參實謂此事如王字不加點在天天中尊在人人
J34nB301_p0291b05║中尊少他一下食者難消。
J34nB301_p0291b06║建大悲道場秀州世益禪人請上堂實際理地撥轉
J34nB301_p0291b07║天關良哉觀音快逢其便經律論三藏五乘十二分
J34nB301_p0291b08║喝一喝曰我所得智慧微妙最第一參玄上士味道
J34nB301_p0291b09║高人何不直下打開自己寶藏運出神通光明共靈
J34nB301_p0291b10║嵒老子對個平交成辦現前佛事枉被識情安排工
J34nB301_p0291b11║夫造作過去諸佛現在諸佛未來諸佛各與三十已
J34nB301_p0291b12║自領出汝等諸人幸早各為之計。
J34nB301_p0291b13║南濠弟子張雲升為母六十壽辰請小參驀卓拄杖
J34nB301_p0291b14║一下曰西天人事盡情交割了也可笑臨濟洞山各
J34nB301_p0291b15║得聖人之一體便乃高豎三玄橫張五位天下之不
J34nB301_p0291b16║見大全也久矣老僧今日復還舊觀不圖炫耀己靈
J34nB301_p0291b17║秖期仁人孝子各各曉了本生父母原自諸相完具
J34nB301_p0291b18║旋顧左右曰且道以何為驗良久復卓拄杖曰面目
J34nB301_p0291b19║現在。
J34nB301_p0291b20║早參實謂此事如王字不加點乃呵呵大笑曰加一
J34nB301_p0291b21║點又成什事此一點體非大小位列高卑加之上位
J34nB301_p0291b22║指揮萬象不逐四時著之偏位秖恐不是是真大奇
J34nB301_p0291b23║為君既不易為臣良獨難鹽梅不是生知功勳非關
J34nB301_p0291b24║夙具大凡學道人須知有轉身處始得復呵呵大笑
J34nB301_p0291b25║曰撲在散粟位中餧得來赤凍紅地無有出期。
J34nB301_p0291b26║侍者山庵請上堂舉明覺曰祖師不到處時人知有
J34nB301_p0291b27║時人不知處過在祖師乃曰山高水深豈盡人力使
J34nB301_p0291b28║之時人伎倆往往多於祖師夫為祖師者又常常平
J34nB301_p0291b29║地遭撲雖人皆得而賤之何所不宜時人不知處又
J34nB301_p0291b30║歸過於祖師拗直為曲使之正令不行豈能服其心
J34nB301_p0291c01║哉雪竇當皇宋中葉正宗鼎盛無丈夫氣概乃爾靈
J34nB301_p0291c02║嵒幸無偏照剛有不明敢問祖師不到處時人知有
J34nB301_p0291c03║個什麼良久曰共相著力底試人前露爪牙看。
J34nB301_p0291c04║早參舉風穴問真園頭會昌沙汰時護法善神什處
J34nB301_p0291c05║去也真日常在闤闠中要且無人見穴曰汝徹也妙
J34nB301_p0291c06║喜曰風穴徹也未師曰風穴道底是第一句你若會
J34nB301_p0291c07║去是第二句妙喜道底是第二句你若會去是第三
J34nB301_p0291c08║句真公道底是第三句你若會去是第一句臨濟若
J34nB301_p0291c09║在必然道誰知吾正法眼藏向這瞎驢邊滅卻老僧
J34nB301_p0291c10║笑道卻做得靈嵒半個兒孫掌有神珠白晝示人已
J34nB301_p0291c11║無遺餘大家看見自信父子領諸檀越遠擎香飯餉
J34nB301_p0291c12║我山眾依法料揀是第幾句禮云禮云玉帛云乎哉
J34nB301_p0291c13║樂云樂云鍾鼓云乎哉先聖道法性海中親認得現
J34nB301_p0291c14║前人人都在法性海中且道認得個什麼噓常恨言
J34nB301_p0291c15║語淺不如人意深今朝兩相視傾盡百年心。
J34nB301_p0291c16║弟子靈簡靈楷靈冶請早參舉五祖和尚上堂曰庭
J34nB301_p0291c17║開金菊宿根生來雁新聞一兩聲昨夜七峰牽老興
J34nB301_p0291c18║千思萬想到天明師曰演祖天下宗師據此亦不足
J34nB301_p0291c19║猒天下之望出家沙門作佛弟子含齒戴髮巍巍堂
J34nB301_p0291c20║堂行盡水雲腳求悟本來心待其未踏船舷痛與三
J34nB301_p0291c21║十庶幾不忝門墻乃作許閒言冷語銜耀己靈恥他
J34nB301_p0291c22║先作直饒說法者無有能說可說聽法者無有能聽
J34nB301_p0291c23║可聽出得離間語落在和合語裡要稱臨濟下尊宿
J34nB301_p0291c24║且聽靈嵒處分隨喝兩喝曰冷地忽然覷破笑殺無
J34nB301_p0291c25║數旁觀。
J34nB301_p0291c26║晚參舉撫州龍濟和尚問僧什處來曰翠嵒濟曰翠
J34nB301_p0291c27║嵒有何言句示徒曰尋常道出門逢彌勒入門見釋
J34nB301_p0291c28║迦（師注曰二不成雙）濟曰與麼道又爭得曰和尚又如何濟
J34nB301_p0291c29║曰出門逢阿誰入門見什麼（師注曰一不成隻）僧於言下有
J34nB301_p0291c30║省（師注曰好與劈脊便棒）乃曰二老宿頭白齒豁不指望出兩
J34nB301_p0292a01║轉壯觀宗門緊緊抱著佛腳一步不敢動據此何能
J34nB301_p0292a02║入魔靈嵒今日要與二老為師教渠竿頭更進直道
J34nB301_p0292a03║出門逢馬面入門見牛頭問話師僧暴得人身豈遂
J34nB301_p0292a04║甘心必然冷笑道金毛跳入埜狐窟也隨撫掌三下
J34nB301_p0292a05║早參舉僧問首山如何是截徑一路山曰或在山間
J34nB301_p0292a06║或在樹下師曰老漢耄矣登危陟險繞棘攀荊爭得
J34nB301_p0292a07║徑截靈嵒卻有一條截徑路頭快便師僧速請進步
J34nB301_p0292a08║一僧鹵莽衝出師痛打一頓趁之復就座良久回視
J34nB301_p0292a09║一匝眾無對乃曰土曠人稀便下座。
J34nB301_p0292a10║晚參道吾真禪師孤硬具大知見與楊岐會和尚俱
J34nB301_p0292a11║有重名當時慈明會中先數二大士為龍象然開法
J34nB301_p0292a12║皆遠方小剎眾纔二十餘輩諸方來者必勘驗之往
J34nB301_p0292a13║往望崖而退甚多或問真如何是佛畣曰洞庭無蓋
J34nB301_p0292a14║寂音尊者頌曰洞庭無蓋凍殺法身趙州貪食牙齒
J34nB301_p0292a15║生津異哉擔雪既愛真公畣話又愛尊者頌語遂不
J34nB301_p0292a16║顧惜舉止之醜惡效顰頌曰洞庭無蓋托出法身吞
J34nB301_p0292a17║吐不下空自嚥津又曰洞庭無蓋走卻法身東西南
J34nB301_p0292a18║北苦殺問津二頌去尊者遠矣有小洞庭者拈四句
J34nB301_p0292a19║使寂音擔雪不自知其首之俯幸哉座下競頌師復
J34nB301_p0292a20║別曰洞庭無蓋上載下載杜撰禪和多見未在。
J34nB301_p0292a21║早參舉僧問元叟端公如何是實頭一句端曰刀斫
J34nB301_p0292a22║不入師曰非也老僧今日要與元叟相見參玄上士
J34nB301_p0292a23║撥草瞻風動踰千里萬里秖圖個入路若據高論辛
J34nB301_p0292a24║辛苦苦盡是美虛實頭一句如何道良久曰將屎塊
J34nB301_p0292a25║驀口𡎺好怪我沒道理。
J34nB301_p0292a26║晚參舉僧問趙州世界變為黑穴未審此個落在何
J34nB301_p0292a27║路州曰不占僧曰不占是什麼人州曰田庫奴師曰
J34nB301_p0292a28║田庫奴當此之際救你頭是救你腳是燒香禱告觀
J34nB301_p0292a29║音去良久曰觀音觀音可奈何。
J34nB301_p0292a30║小參曠大劫來覓不得底出息不涉眾緣入息不居
J34nB301_p0292b01║陰界禪和家長連床上客春開眼半晌聽不著晚粥
J34nB301_p0292b02║梆氣急殺人三十年來辛苦事觸磕何曾不遇緣。
J34nB301_p0292b03║晚參月首座問佛祖不能到處敢問和尚師曰三千
J34nB301_p0292b04║條罪莫大於不孝曰然則小子領命矣師曰也知勢
J34nB301_p0292b05║不容不下也曰何必痛而後伏師噓噓良久乃曰今
J34nB301_p0292b06║世道人多溺文義不務大道人類相乖尚能刺足於
J34nB301_p0292b07║佛祖永明不曰若但隨文義所解只是陰識依通當
J34nB301_p0292b08║逆順境時還成滯礙老僧痛心諸人其有過量乎喝
J34nB301_p0292b09║一喝下座。
J34nB301_p0292b10║晚參年窮歲逼大小事都有個結筭我也要清楚你
J34nB301_p0292b11║你也要清楚我一僧出師打曰一併清楚與你僧擬
J34nB301_p0292b12║伸問師連打曰更欠少你什麼趁出。
J34nB301_p0292b13║晚參古之人有截人腳跟者有換人眼珠者有去人
J34nB301_p0292b14║匙箸者有拈人鼻孔者總非善法靈嵒且不然盡乾
J34nB301_p0292b15║坤將來如唾星點只要你喫喫得下了又要你吐得
J34nB301_p0292b16║出而今且先說喫僧纔出師驀面唾僧將進師曰不
J34nB301_p0292b17║得喫我吐下底。
J34nB301_p0292b18║楚潼泉俞昭汾長老省覲早參請上堂僧問一人知
J34nB301_p0292b19║有道不得一人道得不知有那個在偏那個在正師
J34nB301_p0292b20║曰若此者非老僧所能知也僧曰好一轉可惜引人
J34nB301_p0292b21║語路師曰人各有知有不知僧曰和尚還知面門一
J34nB301_p0292b22║突是他通氣處麼師曰子欲我強不知以為知乎僧
J34nB301_p0292b23║曰倒是某甲罪過師曰非也僧問百種多知不如無
J34nB301_p0292b24║求最第一也因什又向大庾嶺上以網取之師曰其
J34nB301_p0292b25║言則然僧曰既無依執云何名傳師曰汝意謂何如
J34nB301_p0292b26║僧曰還塞得他口住麼師曰古之人則不如是說僧
J34nB301_p0292b27║曰原來共某甲說道理師便喝乃曰老僧之意諸人
J34nB301_p0292b28║知之乎知之為知之不知為不知三十年辛辛苦苦
J34nB301_p0292b29║只圖幾正知正見之人布之四方使三峰道法有傳
J34nB301_p0292b30║人則盡在見聞章章之道如之何喝一喝曰在人。
J34nB301_p0292c01║師到三峰祖庭法子檗庵志主席率大眾請陞座僧
J34nB301_p0292c02║出問師皆默然乃曰此片地長如許長闊如許闊我
J34nB301_p0292c03║老和尚於此得道養道行道我兄弟子侄子侄之子
J34nB301_p0292c04║於此得道養道行道摧頹老子特地又作個什向當
J34nB301_p0292c05║良久曰天地覆載日月照臨物以曲成情忘向背斷
J34nB301_p0292c06║斷靡他尚冀大振於後來喝一喝下座。
J34nB301_p0292c07║晚參理無相狀事有形段一報身中善善惡惡如何
J34nB301_p0292c08║得事事順理一曰嫌什麼一曰還容某甲杜撰麼一
J34nB301_p0292c09║曰一切總由和尚一曰只宜拄杖子一曰洎合打破
J34nB301_p0292c10║蔡州一曰家醜不可外揚一曰巢知風穴知雨師曰
J34nB301_p0292c11║但念觀音。
J34nB301_p0292c12║病起早參見到古人見不到處底禪和我有兩問問
J34nB301_p0292c13║你用過古人用未到處底禪和我有一問問你乃問
J34nB301_p0292c14║老病尋常發龍鍾無較時如何首座曰近日荊州玉
J34nB301_p0292c15║泉請和尚師曰始見望朝又己念日西堂曰有手不
J34nB301_p0292c16║彈指師曰無限世間心問雨歇農方作天空蟬盡鳴
J34nB301_p0292c17║時如何首座曰堆藍堂中坐臥亦不惡師曰或若當
J34nB301_p0292c18║此一問靈嵒門下將何如西堂曰往往如斯師曰圖
J34nB301_p0292c19║他力盡問臨濟德山不足標牓信得及麼首座曰和
J34nB301_p0292c20║尚行時某甲腰包師曰將作奇特商量西堂曰某甲
J34nB301_p0292c21║經了多少寒暑師曰故山歸路笑羊腸。
J34nB301_p0292c22║晚參老漢不肯亂塞人口明取自己明取目前底交
J34nB301_p0292c23║馳天下總之賞他個熱不睬師法祖佛句子道來一
J34nB301_p0292c24║曰近日諸方大有商量一曰某甲不敢妄生節目一
J34nB301_p0292c25║曰也曾他家簷下過來一曰專為流通一曰今古罕
J34nB301_p0292c26║聞一曰恐不愜和尚意乃顧侍者曰寡不敵眾打退
J34nB301_p0292c27║鼓。
J34nB301_p0292c28║晚參老僧崇禎二年到萬峰見老和尚有兩句話往
J34nB301_p0292c29║來於懷三十六寒暑怕爛卻今晚舉一過上上人不
J34nB301_p0292c30║撥自轉下下人千撥不轉眾無對乃曰兩肩扛一口
J34nB301_p0293a01║枉續牟尼子孫後。
J34nB301_p0293a02║早參平旦寅狂機內有道人身喝曰欲得不招無間
J34nB301_p0293a03║業莫謗如來正法輪老漢難道定要與這不是人養
J34nB301_p0293a04║底打對有法得菩提道實大可畏你等既不問老僧
J34nB301_p0293a05║而今老僧要問你正聽經時禪在什處正參禪時經
J34nB301_p0293a06║在什處代前曰展腳縮腳代後曰合眼開眼（孤峰長夏命闍
J34nB301_p0293a07║黎論法華助顯）。
J34nB301_p0293a08║千華法侄守緣和尚請上堂僧問一字根要是何之
J34nB301_p0293a09║說師曰將謂俊偉之機曰依依對看師曰能為來者
J34nB301_p0293a10║之益曰果爾殊特師曰無以當意曰得盡之也師曰
J34nB301_p0293a11║收僧問上來置個問端和尚定有以畣之師曰早已
J34nB301_p0293a12║備悉來意曰便恁下去也師曰實為希有曰其一有
J34nB301_p0293a13║所當乎師曰家裡人說家裏話曰也要大家知師曰
J34nB301_p0293a14║珍重乃曰反覆丁寧輸誠苦口是南泉睦州大機之
J34nB301_p0293a15║用我濟上之所秘也今遇大方事難久韞隨仰手覆
J34nB301_p0293a16║手曰過去如是如是現在如是如是未來如是如是
J34nB301_p0293a17║得親故用親行到故說到有時威行雷電有時靜穆
J34nB301_p0293a18║淵澄皆不計較而得良久左右顧曰有當高懷也無
J34nB301_p0293a19║便下座。
J34nB301_p0293a20║虎丘回上堂僧纔出師以拂子截住日我不汝欺乃
J34nB301_p0293a21║舉雲門和尚一日行次以拄杖打露柱一下曰什麼
J34nB301_p0293a22║處來自曰西天來復曰來這裡作什麼自曰說佛法
J34nB301_p0293a23║乃喝曰欺我唐土人又以拄杖打一下便行師曰捉
J34nB301_p0293a24║住捉住浙西路裡清水白米與你喫了亦是一種善
J34nB301_p0293a25║知識底事撞到露柱也扯葛藤一上莫是欺他外國
J34nB301_p0293a26║來麼誰信你老僧昨夜從虎丘到靈嵒有問侍者和
J34nB301_p0293a27║尚來作什麼者曰說佛法諸兄弟若道有佛法可說
J34nB301_p0293a28║是欺靈嵒大眾若道無佛法可說又孤負他遠來檀
J34nB301_p0293a29║越這裡道得個平展句子老僧分半院與伊為檀那
J34nB301_p0293a30║植福靠拄杖下座。
J34nB301_p0293b01║喻岸二侍者丐盛川回請上堂我宗無語句不是無
J34nB301_p0293b02║語秪是無祖佛語無人天語亦無自語一味應機發
J34nB301_p0293b03║語昨日有僧問盡大地是學人一坐具地佛出世也
J34nB301_p0293b04║侵他毫釐不得擬著和尚向什處老僧道生平行腳
J34nB301_p0293b05║到處只管九十日為一期僧曰還得觸處自由麼老
J34nB301_p0293b06║僧道如方木逗圓孔中僧曰始得無過老僧道多少
J34nB301_p0293b07║聱訛大眾未識者識取習學謂之聞絕學謂之鄰過
J34nB301_p0293b08║此二者是為真過上來個道真言三玄收不得四句
J34nB301_p0293b09║豈能該若不挈其綱領百年能幾許走殺亂山青然
J34nB301_p0293b10║今日兩侍者請說法當用何等語良久曰缽盂安柄
J34nB301_p0293b11║新翻樣牛上騎牛笑殺人。
J34nB301_p0293b12║上堂拈拄杖卓一下曰妙用自通不依傍物冥會至
J34nB301_p0293b13║理非見聞緣但有語句數量盡屬法塵盡同諸漏祖
J34nB301_p0293b14║師門下春非我春秋非我秋夏非我夏冬非我冬伶
J34nB301_p0293b15║俐衲子隊隊盡入僧堂裡喫飯那個不曾提將缽袋
J34nB301_p0293b16║千山萬水親覲尊宿知識來幾人於筭盤珠上撥得
J34nB301_p0293b17║著聖僧年庚月令子平局上若不具有正官正印爭
J34nB301_p0293b18║能一坐千年永臻祿養這裡看徹常住真心待山前
J34nB301_p0293b19║麥熟特磨麵作頭須彌山樣餬餅拉取東西南北坐
J34nB301_p0293b20║曲彔木底同共一筵大相讚頌良久顧大眾曰不得
J34nB301_p0293b21║道靈嵒慣說長遠話。
J34nB301_p0293b22║瑞嵒若長老省覲請上堂本色住山人將臨濟隨身
J34nB301_p0293b23║七事鎔作柄钁頭開得一畝田種得一籮粟百年三
J34nB301_p0293b24║萬六千朝沐日浴月總無虛棄底時節秪麼不信更
J34nB301_p0293b25║向外求須知向外無法內亦不可得直下歇卻便是
J34nB301_p0293b26║清淨身界心肝五臟頭目髓腦未嘗屬與別人汝諸
J34nB301_p0293b27║仁還有眼麼有則便合乘時識取拈起拄杖曰即此
J34nB301_p0293b28║物非他物從上傳持無少別打雨敲風只等閒卓一
J34nB301_p0293b29║下曰何惜今朝重漏洩。
J34nB301_p0293b30║誕日上堂今朝二月初八正是山僧五十七年前撞
J34nB301_p0293c01║出母胎底時節其紀年萬曆其歷三十有三其歲乙
J34nB301_p0293c02║巳其月己卯其日壬子其時癸卯只這現成本命元
J34nB301_p0293c03║辰錦繡雲霞也絢爛他一點不著晦冥雷雨也掩覆
J34nB301_p0293c04║他一毫不得直饒斗牛女虛危室壁奎婁胃昴畢觜
J34nB301_p0293c05║參東方發紅炤底在周天三百六十度上打一個轉
J34nB301_p0293c06║天干地支不曾移易弟子聖堅向依雪峰故事服瘁
J34nB301_p0293c07║叢林銖積寸累捐以營供適當諸山畢集名宿滿前
J34nB301_p0293c08║特求山僧乘此良辰舉揚法要山僧料揀微軀秪有
J34nB301_p0293c09║清淨本命可以上對佛祖可以下示後昆可以無愧
J34nB301_p0293c10║高賢可以率先來學一時和盤托出了也若是佛法
J34nB301_p0293c11║且待別時。
J34nB301_p0293c12║一如禪人領弟子靈昇靈受請上堂四來諸禪和三
J34nB301_p0293c13║千五千一萬里地披風吸露捱他冷月赤日只為不
J34nB301_p0293c14║大肯於諸方只為不肯小視自己要決擇萬劫千生
J34nB301_p0293c15║事故攢簇高山頂上希逢難遇正在此時出來對眾
J34nB301_p0293c16║美一解果然言如雷火始見宗乘不墜叢林有人莫
J34nB301_p0293c17║憚靈嵒格致錯崿旋生退縮有麼如無老僧理葛藤
J34nB301_p0293c18║去也喝一喝曰我教你歇你不歇教莫著忙你著忙
J34nB301_p0293c19║可惜娘生兩板腳空向閻浮走一場。
J34nB301_p0293c20║梵因副寺首七上堂古人謂無眼耳者是得力小師
J34nB301_p0293c21║老僧三十年來畜得頗頗一個中途忽遇卒風暴雨
J34nB301_p0293c22║打失了拈起拄杖曰一向拖拖曳曳撐撐拄拄全靠
J34nB301_p0293c23║渠而今貧恨一身多并渠亦不要還有用得著底一
J34nB301_p0293c24║任領去眾無對師曰全副送在你屋裡不解使令此
J34nB301_p0293c25║後莫妄想。
J34nB301_p0293c26║密因薙染請上堂各請停思思而知是鬼家活計智
J34nB301_p0293c27║不到處衝口道出如炬破冥如霆發榮如篲浮雲如
J34nB301_p0293c28║斧枯木如師子王獨步眾會如寶鐘杵群聵震動開
J34nB301_p0293c29║化剛強如草覆地寤寤疑昧如日中天隨喝一喝曰
J34nB301_p0293c30║宗門旨要為當秪恁麼別更有奇特乃起立曰第一
J34nB301_p0294a01║願願剃度沙彌作止無礙第二願願現前參眾動靜
J34nB301_p0294a02║光明第三願聻便下座。
J34nB301_p0294a03║侍者粹盎為同事子木樾請上堂僧出請益師不顧
J34nB301_p0294a04║良久乃曰亭亭霜後竹落落鏡中絲俛仰乾坤小誰
J34nB301_p0294a05║堪話所悲一眾還知古今坐曲彔木者麼盡是無猒
J34nB301_p0294a06║足貪夫可憐達磨這廝十萬里程從天竺來秖帶得
J34nB301_p0294a07║隨身兩腳人人盡指望受他人事開個舖面販茶底
J34nB301_p0294a08║讚茶香賣餅底誇餅熱三斤麻一疋布竹札木屑盡
J34nB301_p0294a09║情擔出人前尋個出脫甚至乾矢橛和兜率陀天底
J34nB301_p0294a10║一秤賣卻猶不自滿志割空裡春山剪意中秋水高
J34nB301_p0294a11║抬聲價不圖你燒旃檀沉乳作七代先靈供養反要
J34nB301_p0294a12║他提水挈漿洗甚驢腳馬腳有個血性漢子眼不忍
J34nB301_p0294a13║見耳不忍聞寧甘打入異類不與同中國一去三七
J34nB301_p0294a14║日杳無消息現前大眾俱有半面之識試為我喚轉
J34nB301_p0294a15║看眾佇思猛擊案曰缺七種相底不是。
J34nB301_p0294a16║別峰三關大師七十初度遣弟子設齋請上堂喝一
J34nB301_p0294a17║喝曰若是開口便吞佛祖底決不嫌齒牙礙塞未生
J34nB301_p0294a18║前已生後豈有兩副面嘴零分細剖供人點染杖頭
J34nB301_p0294a19║明月頂門具眼方窺笠下清風胸次無塵始覺用時
J34nB301_p0294a20║似雷翻瓦行處如火銷水菩提涅槃一筆勾下閒田
J34nB301_p0294a21║舊閣吐唾贏來於險惡為橋梁不惜度驢度馬於昏
J34nB301_p0294a22║黑為燈燭從教鑑地輝天花簇簇錦簇簇一本同條
J34nB301_p0294a23║聯葩並馥耳順啟觀音入理之門從心處普賢歸源
J34nB301_p0294a24║之府黃金奕葉劫前香碧玉迴環言外旨山僧今日
J34nB301_p0294a25║慶讚因齋期於此老別峰相見拈拄杖曰看看要識
J34nB301_p0294a26║趙州庭柏樣直須連夜長新枝卓一卓下座。
J34nB301_p0294a27║惺悅禪人領琴川眾檀越請上堂僧問若人識得心
J34nB301_p0294a28║大地無寸土即今大地已無寸土且道心在什處師
J34nB301_p0294a29║曰三代以上底不是僧曰幾人說到這裡師曰又來
J34nB301_p0294a30║錯品題僧曰直得寒毛卓豎師曰依然打入骨董箱
J34nB301_p0294b01║裡僧曰日上月下總不徒然師曰轉見淆訛乃曰有
J34nB301_p0294b02║一物博古圖中收不得宣和印記打不著縱有個慣
J34nB301_p0294b03║說大話底自言我是威音王已前領過勘合來秖好
J34nB301_p0294b04║信一半唐虞三代秦漢六朝蚩尤饕餮翡翠朱砂也
J34nB301_p0294b05║總是模糊品題何故聻篆文無口款識不靈從來骨
J34nB301_p0294b06║董箱原是淆訛窠窟除是實情大方賞鑑家不消揣
J34nB301_p0294b07║按自然分曉即今眾中還有恁般人麼喝一喝曰試
J34nB301_p0294b08║請定價。
J34nB301_p0294b09║師到當湖化城院主是公領諸檀護請上堂僧問即
J34nB301_p0294b10║言定旨不敢上來過化存神願垂方便師曰破夏謀
J34nB301_p0294b11║食可是好僧僧曰敢為流通師曰令我攢眉僧曰大
J34nB301_p0294b12║眾一時記取師曰也是徒然僧問湖波逗日玄沙眼
J34nB301_p0294b13║孔撩天竹擊清風香嚴耳門著地兩段不同試請料
J34nB301_p0294b14║揀師曰事非草草僧曰已出白汗底徒煩指注師曰
J34nB301_p0294b15║汝又奚為僧曰未明下載底如何甄辨師曰千里萬
J34nB301_p0294b16║里僧曰可謂入石之言師打曰也是不得已也乃曰
J34nB301_p0294b17║宗師命脈久遠來在汝諸人赤肉團邊設驗人關施
J34nB301_p0294b18║活人句幽鳥語如簧柳垂金線長緇緇素素滿眼滿
J34nB301_p0294b19║耳不立文字高賢爭肯多求妨於至道喝一喝曰今
J34nB301_p0294b20║日老僧把汝手上高山大行闊步又在識法者自驗
J34nB301_p0294b21║戒珠道人領檀越靈智請上堂僧問仰山道盡大地
J34nB301_p0294b22║人業識茫茫某甲道盡大地人心光湛湛還是仰山
J34nB301_p0294b23║道底是某甲道底是師曰你但將手向鼻上揩看僧
J34nB301_p0294b24║曰和尚過為巧說師曰不可流入意地僧作禮曰曩
J34nB301_p0294b25║謨觀世音比丘某甲從今張口只留取喫飯也僧問
J34nB301_p0294b26║向上一路寸草不生腳頭只顧步步登高底還知草
J34nB301_p0294b27║鞋跟斷麼師曰當年六祖在大庾嶺頭與明上座說
J34nB301_p0294b28║什麼話來僧曰與麼道即易相續也大難師曰古德
J34nB301_p0294b29║誠切之言實大可聽僧曰而今而後師曰休將玄妙
J34nB301_p0294b30║掛心頭僧問無底籃盛將來底大家知有佛祖說不
J34nB301_p0294c01║到處願請提綱師曰莫被他識情驅使僧曰實謂罕
J34nB301_p0294c02║稀師曰現今種種念慮交割下落也未僧曰千古萬
J34nB301_p0294c03║古師曰一朝踏著實地歡喜不了也僧曰驗取師曰
J34nB301_p0294c04║讓第二位話行僧問觀音入理之門聞鼓聲橫趨而
J34nB301_p0294c05║去超佛越祖之談因什胡餅塞來猶不住師曰末法
J34nB301_p0294c06║比丘僧曰而今秖恐不然師曰但得心平等高低路
J34nB301_p0294c07║坦夷僧作禮曰謝和尚師曰老僧肉戰問東海騰波
J34nB301_p0294c08║南山疊翠大家聞見分明因什問著口吃師曰老僧
J34nB301_p0294c09║替你不得僧曰有恁麼心行師曰他日也須自得去
J34nB301_p0294c10║僧擬進語師曰莫將閒學解埋沒祖師心乃曰不消
J34nB301_p0294c11║開口道福壽總從心現前諸菩薩助我轉法輪摩訶
J34nB301_p0294c12║衍深復深絕憎愛一古今須知五色燈光青所成三
J34nB301_p0294c13║昧性海名身句身但除其眚莫除塵堂堂大丈夫不
J34nB301_p0294c14║用佛扶不用祖扶肯道挾帶挾路通宗通途親切最
J34nB301_p0294c15║親切缽盂或瓦或鐵一日兩度周旋秖要肚飽即歇。