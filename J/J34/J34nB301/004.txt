J34nB301_p0295a01║南岳繼起和尚語錄卷之四
J34nB301_p0295a02║嗣法門人濟璣等編
J34nB301_p0295a03║住蘇州靈嵒崇報寺語
J34nB301_p0295a04║月朗大德請上堂。「虎豹文章，美來西天儘有。麒麟頭
J34nB301_p0295a05║角，難道東土全無。笊篱木杓，處處堆山積嶽。錢貫井
J34nB301_p0295a06║索，頭頭焯地輝天。拈來蓋色騎聲，放去風行草偃。聊
J34nB301_p0295a07║聞舉著，已瞥地剔起便行，何俊哉。若向意根下妄自
J34nB301_p0295a08║穿鑿，豈但分疏不下，直是抬身不起。一年又一年，一
J34nB301_p0295a09║月又一月，拖到彌勒下生，也未得成辦時節。有句誠
J34nB301_p0295a10║諦之言，惟在諸人料揀。」擲拂子曰：「自是不歸歸便得，
J34nB301_p0295a11║五湖煙景有誰爭？」
J34nB301_p0295a12║雲間弟子靈耀薦嚴大拙居士大悲懺期告圓，請上
J34nB301_p0295a13║堂。乃顧視左右曰：「觀世音菩薩先進於禮樂，後進於
J34nB301_p0295a14║禮樂，草木為之稽首，土石因而放光，一朝摩竭魚鑽
J34nB301_p0295a15║透清淨寶目，須彌山壓倒母陀羅臂，三十二應、十四
J34nB301_p0295a16║無畏，諦當甚諦當，敢保老兄未徹在。有個漢子，揚眉
J34nB301_p0295a17║魚龍得游泳之方，瞬目鬼神無行走之路，摧折刀山
J34nB301_p0295a18║不用文殊妙智，消滅地獄不用普賢三昧，法性如此
J34nB301_p0295a19║遍圓，心源如此湛寂，今日若不證據，後來如何趨進？」
J34nB301_p0295a20║乃合掌曰：「現在可驗。」
J34nB301_p0295a21║上堂。「奇怪諸方老宿，盡道善能切磋，然則靈嵒門下
J34nB301_p0295a22║直是好笑。禪和子！是木頭？是土塊？就使是木頭土塊，
J34nB301_p0295a23║穿鑿將來，還解語麼？苦哉！汝等禪和深受屈抑，我此
J34nB301_p0295a24║時若不說個快……」自指口曰：「枉生這兩片皮也。諸德！如
J34nB301_p0295a25║今泛其波者甚多，窮其源者極少，總道宗師家本分
J34nB301_p0295a26║為人，劈面兩掌有什麼過？饒你見機而變，其間有得
J34nB301_p0295a27║有不得。」拈起拄杖曰：「毒藥醍醐，千載黽鑑。」卓一下曰：
J34nB301_p0295a28║「我與麼及你漆桶，敢道不得為天下宗匠。」
J34nB301_p0295a29║淵侍者請上堂。僧問：「百尺竿頭進一步，方知海闊天
J34nB301_p0295a30║寬。萬人叢裡奪高標，秖要手親眼辨。威音那畔即不
J34nB301_p0295b01║問，昨日說不到底略通消息。」師曰：「出草之談即不與
J34nB301_p0295b02║麼。」僧曰：「原來。」師曰：「若要重話，老僧與汝洗腳也不中。」
J34nB301_p0295b03║僧曰：「豈敢造次。」師指鼻曰：「你擬安著他向什處？」僧曰：
J34nB301_p0295b04║「直得退身有分。」師曰：「得恁沒下落。」僧問：「佛法要妙，不
J34nB301_p0295b05║在多言。因什今朝三，明朝四，滾滾無碑記。」師曰：「見解
J34nB301_p0295b06║偏枯底過一邊。」僧曰：「幾人得似和尚。」師曰：「恐有妨礙
J34nB301_p0295b07║麼？」僧曰：「出草之談即不與麼。」師曰：「與你飯喫底人還
J34nB301_p0295b08║具眼麼？」僧便喝。師曰：「罪過。」良久，拈起拄杖曰：「這一個，
J34nB301_p0295b09║那一個，一一被你俱勘破。」卓一下曰：「而今誰肯放你
J34nB301_p0295b10║過。玄素不殊，官商同度。色色正觀，聲聲天鼓。截耳避
J34nB301_p0295b11║聰，閉眸佯瞽。依然混混沌沌帝江之舞。爭知雕心鐫
J34nB301_p0295b12║髓，鏤肝鑄腑。將謂尖新，番同莽鹵。不假音容，直還太
J34nB301_p0295b13║古。然後可以壓量佛祖。」連卓兩卓，下座。
J34nB301_p0295b14║浴佛日，化士有鄰領海虞弟子金本長請上堂。舉：「僧
J34nB301_p0295b15║問趙州：『狗子還有佛性也無？』趙州曰：『無。』五祖演和尚
J34nB301_p0295b16║道：『也勝貓兒十萬倍。』」師曰：「昨有問老僧：『佛還有狗子
J34nB301_p0295b17║性也無？』曰：『有。』演和尚若在，又不知下得個什麼語？可
J34nB301_p0295b18║惜在今天下罕有美大旗手底尊宿帶累老僧下此
J34nB301_p0295b19║苦心。佛若無有狗性，爭肯離兜率、降閻浮？狗子若有
J34nB301_p0295b20║佛性，那得證涅槃、成正覺？古今佛法人秖知狗之為
J34nB301_p0295b21║患，不知佛之為患大矣哉！所以無災無難，活到百廿
J34nB301_p0295b22║三歲底老古錐，有灶門大兩隻耳朵，不喜聞他一字。
J34nB301_p0295b23║設有個漢子出來道：『靈嵒！靈嵒！』老僧不待打二十棒，
J34nB301_p0295b24║即時貶向鐵圍山裡。何故聻？他決定與佛有一分情
J34nB301_p0295b25║面。」隨顧左右曰：「有不平底及早說。」眾寂嘿然，師大笑
J34nB301_p0295b26║曰：「且喜天下太平。」
J34nB301_p0295b27║當日秋佩大德領郡城弟子本容、本珍請上堂。「佛之
J34nB301_p0295b28║盛德，難盡讚揚。晨朝如是如是，而今如是如是。如是
J34nB301_p0295b29║之法，親從佛聞。依文解義，作三世冤。違離一字，墮於
J34nB301_p0295b30║魔說。近來江南兩浙河北關西，盡道『心是根、法是塵，
J34nB301_p0295c01║兩種猶如鏡上痕。痕垢盡除光始現，心法雙忘性即
J34nB301_p0295c02║真。』與麼會，貶向崖州。多虛不如少實，千語終歸一當。
J34nB301_p0295c03║要使法界有情，同悟如來無上。」喝一喝曰：「誰信黃河
J34nB301_p0295c04║源頭濁，六十八傳盡作惡。」
J34nB301_p0295c05║深棲寒松，請上堂。「達磨傳來角印，老僧連日粥飯。頭
J34nB301_p0295c06║不了事，不易提掇。果然慧珠奮彩，心月飛光底漢子，
J34nB301_p0295c07║不待放下柴擔，早已迥出六塵之境，直造一相之門。
J34nB301_p0295c08║今時學人多分出家，不肯入家。若入得家，隨他拈起
J34nB301_p0295c09║塊土，敢道不是祖宗家業。好處便認，惡處即不認。是
J34nB301_p0295c10║疑栴檀林中有穢草，爭能不嗅餘香。苟了根源，終非
J34nB301_p0295c11║他物。隨其色相，一鏡傳輝。」喝一喝曰：「露。」
J34nB301_p0295c12║行修道人請上堂。「先師嘗說個譬喻。『近代禪師大似
J34nB301_p0295c13║鄉里小兒。其父一日攜至郭中，小兒一向空腹，見城
J34nB301_p0295c14║門口點心舖裡有落籠饅頭，趁熱捉住兩個滿口塞。
J34nB301_p0295c15║其父劈手奪曰：「莫忙，遲遲到主人家，更有好過此者。
J34nB301_p0295c16║連數幾色，青州柿餅棗子胡桃，甜底甜、香底香。」小兒
J34nB301_p0295c17║死不放手，其父數不住口。』大眾！胡桃棗子世間極平
J34nB301_p0295c18║常物事，不曾見慣尚自信不及，況珍奇百怪遠方異
J34nB301_p0295c19║品。而今參學人久久用工，忽於冷地裡悟得個自己，
J34nB301_p0295c20║便覺飽齁齁，不見有天、不見有地，不見有人、不見有
J34nB301_p0295c21║自。諸佛出來，他也只道是光頭百姓。又有一種於聲
J34nB301_p0295c22║色邊悟得個目前，便覺硬糾糾，見琉璃瓶打破琉璃
J34nB301_p0295c23║瓶，見十丈珊瑚打碎十丈珊瑚。達磨出世，他也只道
J34nB301_p0295c24║是洗腳奴子。大眾！悟有我者不復認我，所悟非我悟
J34nB301_p0295c25║亦如是。此兩種人大法不明、悟見未銷，金剛眼睛衲
J34nB301_p0295c26║僧巴鼻，諦當甚諦當，敢保未徹在。不見百丈未經耳
J34nB301_p0295c27║聾，馬祖訶道：雖有兩片皮，為人不得。雲峰和尚判一
J34nB301_p0295c28║棒打殺釋迦老子餵狗底雲門，還道：秖有定亂之謀，
J34nB301_p0295c29║且無出身之路。諸方禪師要望前兩種，能有幾人？更
J34nB301_p0295c30║說什末後全提，豈非對飢人而誇王膳。先師是個大
J34nB301_p0296a01║富長者，動便揮金如土。靈嵒是個小本經紀，一向借
J34nB301_p0296a02║路徑過。」驀出兩拳曰：「且趁熱喫個饅頭。」
J34nB301_p0296a03║弟子理輪為令師清泰大德植般若因，請上堂。僧問：
J34nB301_p0296a04║「八萬四千波羅蜜門一時踏倒，從上諸聖什處去也？」
J34nB301_p0296a05║師曰：「老僧百不會。」僧曰：「和尚天下宗匠，因什討他頭
J34nB301_p0296a06║腦不著？」師曰：「爭似闍黎能幹？」僧曰：「真個。」師曰：「若更抑
J34nB301_p0296a07║逼將來，只得放倒渾身。」僧曰：「和尚也著甚緊，某甲也
J34nB301_p0296a08║著甚緊。」師曰：「且讓第二位說看。」僧問：「清風匝地，愛日
J34nB301_p0296a09║方長。未審犀牛兒生也未？」師曰：「三十年來曾不將涕
J34nB301_p0296a10║唾與人喫。」僧曰：「莫有好使用底麼？」師曰：「聞說諸方儘
J34nB301_p0296a11║多。」僧曰：「若然，徒費老力。」師曰：「也只看得。」僧一喝，師哂
J34nB301_p0296a12║之。僧問：「未打鼓前落二落三，某甲上來落七落八。和
J34nB301_p0296a13║尚老老大大，為什隨人腳跟轉？」師曰：「聞所未聞。」僧曰：
J34nB301_p0296a14║「人無遠慮，必有近憂。」師曰：「肯說一半與老僧麼？」僧曰：
J34nB301_p0296a15║「且不得作佛法道理商量。」師曰：「謹領。」僧顧第二位曰：
J34nB301_p0296a16║「澤廣藏山，理能伏豹」。又僧問：「三登投子、九上洞山則
J34nB301_p0296a17║不問，鰲山店上一句作麼生道？」師曰：「壯。」僧曰：「今日與
J34nB301_p0296a18║師覿面。」師曰：「莫。」僧作禮，師曰：「依然錯。」乃曰：「今日也相
J34nB301_p0296a19║似，七出八沒，溫恭儒雅。向來盡道須知有聲色外一
J34nB301_p0296a20║段事，果然總是這個時節受用信施，如洪爐上著片
J34nB301_p0296a21║雪，愁他消不得。若效近時死老奴，慣坐曲彔木床上，
J34nB301_p0296a22║教習後生小禿丁接涕唾嚼，說鹹說淡，有滋味沒滋
J34nB301_p0296a23║味，空披衲衣何益？爭知道德山用底是釘尸骸底橛
J34nB301_p0296a24║子，臨濟用底是散魂魄底業風，曹洞法眼扭捏娘生
J34nB301_p0296a25║鼻孔痛不徹，溈山大仰差排阿爺下頷拍不上三門，
J34nB301_p0296a26║在露柱頭上朝行三千轉、暮走八百回，只是沒計較。
J34nB301_p0296a27║老僧不惜念則古頌，為伊指南。」拍手一下，曰：「聽取。雲
J34nB301_p0296a28║門聳削白雲低，浪急游魚不敢棲。入戶早知來見解，
J34nB301_p0296a29║何勞更舉轢中泥？」
J34nB301_p0296a30║開化堂主請上堂。「擔佛著肩上行，不是力量漢子。上
J34nB301_p0296b01║來下去，爭得通塗通轍？著衣喫飯，屙矢放尿，喚作遍
J34nB301_p0296b02║行三昧。惟其不守住聲聞，不隨於劫數，故福智二嚴，
J34nB301_p0296b03║一念畢備，如鏡無象，所以萬象森然。不見道：正法不
J34nB301_p0296b04║從佛聞，引經說喻，分別前塵，似向別人屋裡數更籌，
J34nB301_p0296b05║忙忙達旦，灼然日午打三更，阿誰肯信？古者有言：學
J34nB301_p0296b06║道先須識得自己宗旨，方可臨機不失其宜。問大眾：
J34nB301_p0296b07║如何是自己宗旨？」乃輪掌曰：「日值壬子最吉祥，開公
J34nB301_p0296b08║五十請陞堂。缽盂大小皆充滿，匙上挑來粒粒香。」
J34nB301_p0296b09║玉峰弟子玄緯薦嚴夫子崙生居士，請上堂。「春風如
J34nB301_p0296b10║刀，春雨如膏，衲衣下事，坐久成勞。獨有無位真人，不
J34nB301_p0296b11║畏泥塗滑滑，繞偏天涯，了無蹤跡。收得劫初鈴子，輕
J34nB301_p0296b12║輕一振動雲雷，卓出水上紅旗，眨眼空中飛閃電。迅
J34nB301_p0296b13║機同鶻，不可羅籠，了義非言，如何捉摸？」驀豎拂子，曰：
J34nB301_p0296b14║「譬彼名花萬種，惟采優曇；大寶千般，先求如意。自然
J34nB301_p0296b15║到處稱尊，隨方受用。若待跋涉化城，方升寶所，正有
J34nB301_p0296b16║商量。」擲拂子，曰：「飲光冷眼自開合，良馬豈用珊瑚鞭？」
J34nB301_p0296b17║二月十九日，弟子本德領金、陸二居士請上堂。「早來
J34nB301_p0296b18║報鐘一聲，觀世音菩薩抖擻屎腸，為汝得徹困。不甘
J34nB301_p0296b19║作辜恩負德者，各出一分，老僧領袖。」卓拄杖三下，曰：
J34nB301_p0296b20║「山中人事朴實，菩薩莫怪。」
J34nB301_p0296b21║禪人有鄰、惺悅人憲領常熟眾居士，請上堂。凡有咨
J34nB301_p0296b22║問，一例打退。乃就座，拈起拄杖，曰：「老漢若一向拖泥
J34nB301_p0296b23║帶水慣了，汝輩有朝拈得、把得、用得，老漢性命也不
J34nB301_p0296b24║可保。」卓一下，曰：「自古先輩披這張皮，不是希圖到處
J34nB301_p0296b25║覓取一口飯喫，秖要後生小阿師不被他世界搖動。
J34nB301_p0296b26║試請返觀，只是一個父母，更有何物？將軍不上便橋，
J34nB301_p0296b27║勇士徒勞挂甲，古今日月，依舊山河，師子兒善能哮
J34nB301_p0296b28║吼，龍馬駒自然𨁝跳。」
J34nB301_p0296b29║住蘇州堯封寶雲寺語
J34nB301_p0296b30║到寺，上堂。顧視左右，曰：「這裡不得說臨濟主賓、雲門
J34nB301_p0296c01║事理、溈仰父子、曹洞君臣。何以？法眼家裏秖言一切
J34nB301_p0296c02║現成，老漢爭肯將無作有，教你修禪習觀、改斷變常、
J34nB301_p0296c03║起寺造塔、鑄像印經，終日傍家走？蓋老漢未離鄉土，
J34nB301_p0296c04║街頭市尾早已看破諸方有大名稱尊宿，確知萬峰
J34nB301_p0296c05║深處有個無面目頑賴老子，天下人咬嚼他不上，所
J34nB301_p0296c06║以不避拳踢、不顧性命，入他槽廠、遭他毒箭，直得從
J34nB301_p0296c07║頂至踵三百六十骨節、八萬四千毛竅都是毒氣。你
J34nB301_p0296c08║若沾著些子眼底，便不見有老漢，何處更有他三世
J34nB301_p0296c09║諸佛、歷代祖師？惟不知有，故堪與祖佛為師；稍或受
J34nB301_p0296c10║他言句，蘊在意識下也太險。」復顧左右，喝一喝，下座。
J34nB301_p0296c11║副寺道祥請上堂。喝一喝，曰：「禮之用，和為貴，先王之
J34nB301_p0296c12║道斯為美。諸方知識不知青松白石是山家之顏色、
J34nB301_p0296c13║紫陌紅塵減道人之威光，矢口罵人，古儀安在？生滅
J34nB301_p0296c14║橫起，薄俗可憎，臨濟、德嶠恥其死拙之不肖，洞山、溈
J34nB301_p0296c15║仰冷笑歪倒所從來。堯封不能拋擲嵒阿、混於沙石，
J34nB301_p0296c16║決之東則東、決之西則西，大用未必天真、喜怒何曾
J34nB301_p0296c17║過量？看他從上統領三界、號召四生底聖人，一個個
J34nB301_p0296c18║啟悟勞生、破盡塵妄，可憐實是可憐、慚惶端的慚惶，
J34nB301_p0296c19║其意果何為哉？今者圓頂方袍之士，孰非希聖希賢、
J34nB301_p0296c20║成佛成祖？相習舉枉錯直、背是證非，如是展轉流傳
J34nB301_p0296c21║將來，有何所益？堯封記得一隻古頌，特特舉似諸仁：
J34nB301_p0296c22║『棒喝齊施古佛宗，三玄三要絕狐蹤，白雲消散青山
J34nB301_p0296c23║在，明月蘆花對蓼紅。』惟願仁者從始至末盡善盡美，
J34nB301_p0296c24║將此深心奉塵剎，是則名為報佛恩。」
J34nB301_p0296c25║上堂。「他人住處我不住，臭煙蓬㶿，紅燄熾然。他人行
J34nB301_p0296c26║處我不行，坑坎堆阜，高下不平。不是與人難共住，彼
J34nB301_p0296c27║此不著便。大都緇素要分明，增一毫不得，減一毫不
J34nB301_p0296c28║得。」遂顧左右曰：「且道什麼年中有此一人，他本生父
J34nB301_p0296c29║母什麼處居住？欲識其父，先觀其子。若識得他家兒
J34nB301_p0296c30║子，盡大地草木叢林一時成等正覺。若識得他家父
J34nB301_p0297a01║母，虛空世界一時成等正覺。出沒三界，如日處空。流
J34nB301_p0297a02║轉六趣，似雲投壑。眼睛裡放光現瑞，耳門裏出聖入
J34nB301_p0297a03║賢。不捨十惡業，不墮五陰身。那來煩惱障可除，涅槃
J34nB301_p0297a04║心可證？毀禁可憎，持戒可敬？如如向上，沒可安排。更
J34nB301_p0297a05║說什三句外會取，六句外省去，有何交涉。雖然，理則
J34nB301_p0297a06║如是，事又不然。難道今日大德薦嚴二人，便與麼撥
J34nB301_p0297a07║無因果。凡也無，聖也無。修也無，證也無。天堂也無，地
J34nB301_p0297a08║獄也無。三乘十地，五果四向，一切總無。不見道：一處
J34nB301_p0297a09║有滯，自救難為；觸處皆通，方名導師。畢竟這些子藥
J34nB301_p0297a10║頭在什麼處？」喝一喝曰：「從上幸有恁般體格，如何略
J34nB301_p0297a11║不著些眼腦看。」
J34nB301_p0297a12║出山上堂：「太陽羞與螢光並，魚目敢同明月流？出入
J34nB301_p0297a13║煙霞輸老象，等閒水草不如牛。」卓拄杖曰：「且逐東風
J34nB301_p0297a14║吹大埜，漫言四海一時收。」
J34nB301_p0297a15║到郡城，裴居士時萬請對靈小參。「具徹法之慧眼，始
J34nB301_p0297a16║見生老病死如空中鳥跡；得離念之明智，方知生住
J34nB301_p0297a17║異滅似水底魚蹤。睹色聞聲，了無過咎。若欲拂除宿
J34nB301_p0297a18║障、修復本明，何異置帚太虛、掃清花影？苟不穿鑿異
J34nB301_p0297a19║端，直下逢緣不借、取信於己，自然契文殊妙智，宛是
J34nB301_p0297a20║初心；入普賢行門，並無別體。且道即今當薦姚孺人
J34nB301_p0297a21║一靈安在？」驀豎拂子，曰：「時人只看絲綸上，不見蘆花
J34nB301_p0297a22║對蓼紅。」
J34nB301_p0297a23║上堂。「淮南北，浙東西，走兩轉來，便見是隔年隔歲。寒
J34nB301_p0297a24║雲散盡遠郊，和氣纔生枯櫱。擬作寶雲境話，未免錯
J34nB301_p0297a25║了時節。當下即領深旨，知是幾生辛苦。強項後生，都
J34nB301_p0297a26║笑老漢話杷。咄！要敵生死，還同霄壤。」
J34nB301_p0297a27║上堂。「閉卻僧堂門，荒卻祖翁田。雖然未當全提，庶幾
J34nB301_p0297a28║稱自本懷。倘或四月五月，黃梅雨連下不斷，柴沒得
J34nB301_p0297a29║燒，米沒得煮，不容你怨天尤人，如何過活？咄！小家子
J34nB301_p0297a30║沒肚量，不堪共語。」
J34nB301_p0297b01║上堂。舉：「僧問首山：『如何是和尚不欺人底眼？』山曰：『看
J34nB301_p0297b02║看冬到來。』僧曰：『畢竟如何？』山曰：『即便春風至。』」師曰：「有
J34nB301_p0297b03║問堯封：『如何是和尚不欺人底眼？』曰：『有一丈還你十
J34nB301_p0297b04║尺，有半觔還你八兩。』設問：『畢竟如何？』但道：『銀是十成，
J34nB301_p0297b05║錢是足百。』」
J34nB301_p0297b06║上堂。「粥後打鐘，知是堂頭陞座，只麼散去。不道你不
J34nB301_p0297b07║是一員慣常使、沒意智、一著子底。倘遇著個舌覆金
J34nB301_p0297b08║錢、語帶玄而無路者，橫該抹將來，更買三二十緉草
J34nB301_p0297b09║鞋行腳。何以故？不傷物義一句，不容易道。」
J34nB301_p0297b10║上堂。「山河大地同一舌，萬象森羅同一音，千差萬別
J34nB301_p0297b11║同一質，世出世間同一心，聖凡善惡同一機，日月星
J34nB301_p0297b12║辰同一照。」驀拈拄杖打地，曰：「木頭土塊又何嘗不是
J34nB301_p0297b13║同一用？即今有同氣相求者麼？」良久，曰：「百鳥不來樓
J34nB301_p0297b14║閣閉，秪聞夜雨滴芭蕉。」
J34nB301_p0297b15║上堂。僧問：「䶥䶥齖齖，人謂我惡。是是非非，我謂人莫。
J34nB301_p0297b16║除卻是非人我了，因什庭前柏子夢不醒。」師曰：「聞之
J34nB301_p0297b17║悚然。」曰：「般若餘力。」師曰：「老大不契。」曰：「白雲風卷虛空
J34nB301_p0297b18║闊。」師曰：「出氣不得直是苦。」曰：「根本法中留不住。」師曰：
J34nB301_p0297b19║「空王佛，然燈佛。」曰：「帶累殺人。」師曰：「大雨方歸屋裡坐。」
J34nB301_p0297b20║乃曰：「拈椎豎拂，不怪諸方。瞬目揚眉，常笑自己。上上
J34nB301_p0297b21║根人，了心如幻。中下之流，識性難空。一時吹取入門
J34nB301_p0297b22║來。吽吽，劍閣路險，夜行人多。近來膽大心麤。」
J34nB301_p0297b23║上堂。舉：「首山示眾曰：『諸子漫波波，過卻幾恒河。觀音
J34nB301_p0297b24║指彌勒，文殊不奈何。』」師曰：「烏蠻藥箭，中者立死無脫
J34nB301_p0297b25║理。非三十步不發，不能及遠也。今觀首山施用，大略
J34nB301_p0297b26║近是。堯封從中助一籌，得麼？」喝一喝，曰：「費半他人，而
J34nB301_p0297b27║功必倍之。」
J34nB301_p0297b28║上堂。「所謂參學人，豈偶然哉？不知其所重，不在鼓山
J34nB301_p0297b29║頭上雲成蓋，不在石霜霜水清如鏡，不在新豐洞裡
J34nB301_p0297b30║伸腳眠。伶俐底試道看，參學人所重在什麼處？」良久，
J34nB301_p0297c01║曰：「爾現前禪和相顧而不肯出口，是無特達之志也。
J34nB301_p0297c02║有三患不可不知：一患識短，二患氣短，第三患患其
J34nB301_p0297c03║無所料揀。不然，何退休至此？」侍者纔出，師曰：「患老僧
J34nB301_p0297c04║畣你不得話那！」便下座。
J34nB301_p0297c05║上堂。喝一喝曰：「浩劫有窮，斯文不泯。彼石上栽花，虛
J34nB301_p0297c06║空釘橛，徒費心力。遠者不過一傳，再傳而滅，安能久
J34nB301_p0297c07║乎？惜其皆不合乎古道也。雖數數措置規畫，未免過
J34nB301_p0297c08║計。叢林自古號多雄傑，所在賢俊肯留意其大者？」復
J34nB301_p0297c09║喝曰：「慶快平生，不止今日。」
J34nB301_p0297c10║上堂。「我宗門素不擇人而教。你有兩隻眼，抬起頭來
J34nB301_p0297c11║看，老子可是當大事而獨斷底。你有兩隻腳，踏步向
J34nB301_p0297c12║前來，下一探竿試，老子可是以細務責人底。凡一言
J34nB301_p0297c13║有當，雖眾說不得以沮之。尚無一人敢前，其故何哉？
J34nB301_p0297c14║為你不明古人所謂平常無生句、妙玄無私句、體明
J34nB301_p0297c15║無盡句。透斯三者，一切處如鏡對鏡，其誰不能。若還
J34nB301_p0297c16║未信，古頌證明。」乃曰：「莫於言上覓，切忌意中尋。疾燄
J34nB301_p0297c17║過風旨，思量海岳沉。」僧出曰：「三千劍客獨許莊周。」師
J34nB301_p0297c18║曰：「跳不出良醫之門。」曰：「聊且安置。」師曰：「更待看過。」曰：
J34nB301_p0297c19║「學人乍入叢林。」師曰：「何不早說。」曰：「不敢便作叢林殃
J34nB301_p0297c20║害。」師曰：「老僧汗流脊背。」
J34nB301_p0297c21║上堂。「堯封長老生緣廣陵三十餘年，備員法門。懷有
J34nB301_p0297c22║所見，不敢不盡。謹條三事如左：一、官人相訪，不得非
J34nB301_p0297c23║時引見。一、禪者來參，不得機鋒唐突。一、上堂請益，不
J34nB301_p0297c24║得褒詞獎譽，炫耀己靈。」一僧出曰：「不敢不以實告。若
J34nB301_p0297c25║不反覆詰問，難見胸懷。」師曰：「每次出眾，見你破費煆
J34nB301_p0297c26║煉。」曰：「法門大計，事難草草。」師便喝。僧曰：「遂不與禪子
J34nB301_p0297c27║接哉？」師曰：「非細故也。」曰：「天下幸甚！」師曰：「肯道為益不
J34nB301_p0297c28║小。」便下座。
J34nB301_p0297c29║上堂。僧問：「如何是無位真人。」師曰：「四王抬不起。」曰：「面
J34nB301_p0297c30║門上爭容得伊？」師曰：「趁向水牯隊裡。」曰：「甘麼？」師曰：「不
J34nB301_p0298a01║怕他苦死。」曰：「善知識如是乎？」師曰：「如是如是。」僧問：「如
J34nB301_p0298a02║何是佛？」師曰：「飽叢林。」曰：「如何是法？」師曰：「險路設橋梁。」
J34nB301_p0298a03║曰：「如何是僧？」師曰：「常常獨坐妙高峰，幾見洞庭青又
J34nB301_p0298a04║黃。」僧曰：「會也。」師曰：「就地拾得黃金，將來未必是寶。」僧
J34nB301_p0298a05║問：「三尺杖子攪黃河則不問，如何是和尚居山底事？」
J34nB301_p0298a06║師曰：「絲髮淆訛，迅風霹靂。」曰：「始從迦葉，直至今日。」師
J34nB301_p0298a07║曰：「到處踐踏，嫌他勞苦。」曰：「冤哉。」師曰：「老僧住此山多
J34nB301_p0298a08║年也。」乃拈起拄杖曰：「指天指地人不知。」放下曰：「青山
J34nB301_p0298a09║白雲徒爾為。」卓一卓曰：「四遠聞之盡大驚。」良久，擲下
J34nB301_p0298a10║拄杖曰：「終日跣足躡階行。看看秋風漸老，滿地盡黃
J34nB301_p0298a11║金。」喝一喝曰：「臨濟七百年掃不盡底，傳到而今。」
J34nB301_p0298a12║上堂。僧問：「雪點紅爐，請師驗的。」師曰：「千行書不盡。」曰：
J34nB301_p0298a13║「恐相孤負於人。」師曰：「臂長袖短手難申。」曰：「他時後日。」
J34nB301_p0298a14║師曰：「割卻胸頭肉，輸君手段強。」曰：「何必？」師曰：「不必。」曰：
J34nB301_p0298a15║「爭奈何？」師哂之。僧問：「古人見桃花，意作麼生？」師曰：「眼
J34nB301_p0298a16║睛似眉毛。」「玄沙道：『諦當甚諦當，敢保老兄未徹在。』又
J34nB301_p0298a17║如何？」師曰：「舌是搗薑椎。」曰：「照破兩家心。」師曰：「未必是
J34nB301_p0298a18║好心。」曰：「和尚聻？」師曰：「大街拾得金。」僧出曰：「莫怪某甲
J34nB301_p0298a19║觸忤。」師曰：「牛老難得乳。」曰：「何得名播寰宇？」師曰：「三時
J34nB301_p0298a20║雨滿河。」曰：「快！快！」師曰：「宛！宛！」曰：「能大肚皮。」師曰：「難保久
J34nB301_p0298a21║長。」僧擬議，師連打兩棒。僧問：「師唱誰家曲？宗風嗣阿
J34nB301_p0298a22║誰？」師曰：「賺卻幾多人？」曰：「南屏嫡子，太白真孫也。」師曰：
J34nB301_p0298a23║「兩頭盡脫空。」曰：「始終作主。」師曰：「驢漢不會休亂統。」乃
J34nB301_p0298a24║曰：「街頭巷尾，不是闍黎轉身處。結角羅紋，難好賺你
J34nB301_p0298a25║著力親切一段事。」拈拄杖卓三下，曰：「同道者方知。」
J34nB301_p0298a26║上堂。僧問：「新歲將臨，舊歲終歸何地？」師曰：「尋頭腦不
J34nB301_p0298a27║著。」曰：「和尚方便表示。」師曰：「來年，來年。」曰：「打點迎新得
J34nB301_p0298a28║麼？」師曰：「鵲鳴不可便喜。」乃曰：「不論古話，秪說目前。若
J34nB301_p0298a29║果高下一顧、萬類等觀，許闍黎入得門也。且道堂奧
J34nB301_p0298a30║中事又如何？」良久，曰：「惱亂春風卒未休。」
J34nB301_p0298b01║上堂。舉：「南院因一僧纔入方丈，便以手指曰：『敗也。』院
J34nB301_p0298b02║拈拄杖度與，僧擬接，院便打。」師曰：「我道。」僧問：「和尚曾
J34nB301_p0298b03║道什麼來？」師便打。僧曰：「敗也。」師直打出，復就座曰：「幾
J34nB301_p0298b04║乎敗也。」便下座。
J34nB301_p0298b05║上堂。「閻羅老子來也，你這隊漢沒法也，并老漢坐不
J34nB301_p0298b06║定也，有什方法出來說。」一僧纔出，師便打曰：「肯與你
J34nB301_p0298b07║說鬼話。」
J34nB301_p0298b08║上堂。僧問：「慧珠何日奮彩？」師曰：「闍黎老不歇心。」曰：「敢
J34nB301_p0298b09║造一相之門，希賜一行之旨。」師曰：「念子遠來，放你三
J34nB301_p0298b10║十。」曰：「不信道。」師打曰：「七十二下不為多。」僧出，顧左右
J34nB301_p0298b11║問曰：「楊岐和尚道：『一眾盡是古佛。』兩行師僧還甘麼？」
J34nB301_p0298b12║師曰：「好言語。」曰：「一齊散去時如何？」師曰：「好師僧。」曰：「待
J34nB301_p0298b13║某甲舉似諸方。」師打曰：「一併供出。」乃曰：「面皮厚三尺，
J34nB301_p0298b14║出語誠不遜。既許為大眾說法，肯為說第二義。」便拗
J34nB301_p0298b15║斷拄杖，下座。
J34nB301_p0298b16║上堂。「還有不報四恩三有者麼？」僧曰：「久嚮和尚。」師指
J34nB301_p0298b17║露柱曰：「他與老僧同參。」曰：「參什麼人。」師曰：「問取燈籠。」
J34nB301_p0298b18║僧作女人拜曰：「燈籠燈籠。」師打五下。又僧出曰：「這僧
J34nB301_p0298b19║不解尊意。」師曰：「尊意如何？」曰：「某甲三十年前撞著大
J34nB301_p0298b20║蟲，直得肉戰。」師曰：「老僧三十年後未必不肉戰。」僧舉
J34nB301_p0298b21║手作捏勢，師亦打五下。又僧出未及咨問，師亦打五
J34nB301_p0298b22║下。乃舉：「雲門大師曰：『若問佛法兩字，東西南北，七縱
J34nB301_p0298b23║八橫。』堯封則不然。若問佛法兩字來者，賞伊五下。何
J34nB301_p0298b24║故聻？若約入水之義。不可記時記節。」便下座。
J34nB301_p0298b25║上堂。「法身喫法身，三乘十二分教那一時分收？」良久
J34nB301_p0298b26║曰：「閉口舉來全不是，開口送出未見全。來去不離皮
J34nB301_p0298b27║兩片，法身噇盡話方圓。」
J34nB301_p0298b28║上堂。僧出曰：「語路分明在，請尊著眼看。」師曰：「夜鳥投
J34nB301_p0298b29║林曉即飛。」曰：「紅白靈雲見未真。」師曰：「還踏玄沙舊路
J34nB301_p0298b30║尋。」曰：「蒼天！蒼天！」師曰：「小失大怒。」曰：「風來水面盡文章。」
J34nB301_p0298c01║師曰：「郭象註南華。」曰：「分來按指法，莫訝不成音。」師打
J34nB301_p0298c02║曰：「萬水千山似鏡明。」乃曰：「風信饒他十月多，洞庭吹
J34nB301_p0298c03║落千頭橘。是事從來不久長，殷勤報汝母輕忽。三十
J34nB301_p0298c04║三天拍帝鐘，大家同念波羅蜜。」
J34nB301_p0298c05║上堂。「金字茶六百錢一斤，一半奉他睦州尊宿，一半
J34nB301_p0298c06║分供雪峰古佛。歲時伏臘，不愁郡縣不置禮虔祀。今
J34nB301_p0298c07║日之舉，一則私恩未報，一則使今之學其道而背其
J34nB301_p0298c08║德者皆有愧恥，而古道可以漸復於天下矣。」隨起身
J34nB301_p0298c09║曰：「春寒料峭，伏惟法身報身，眼裏耳裡，見聞不昧。乃
J34nB301_p0298c10║若化身豬肉案頭，茆坑蟲子，橫三豎四，七縱八橫，一
J34nB301_p0298c11║切由他。物物皆真現，頭頭總不傷。」
J34nB301_p0298c12║上堂。「十丈長，珊瑚高樹琉璃瓶。雲在青天，沛然變色。
J34nB301_p0298c13║面赤何如語直？報君知，最可怪底，是堂堂白日入春
J34nB301_p0298c14║來，陡添幾十刻無舌人語。多虛不如少實，說取一丈，
J34nB301_p0298c15║何如行取一尺？天中天，聖中聖，一切輸與南無佛。南
J34nB301_p0298c16║無佛，纔到胸襟便著賊。功德法財，一五一十，盡歸烏
J34nB301_p0298c17║有先生之室。咄咄緩緩，日展華嚴一帙，看盡大地是
J34nB301_p0298c18║君家放身命處，何事分他你我、計他得失？」
J34nB301_p0298c19║上堂。舉：「僧問汾陽：『如何是學人著力處？』畣曰：『嘉州打
J34nB301_p0298c20║大象。』『如何是學人轉身處？』畣曰：『陝府灌鐵牛。』『如何是
J34nB301_p0298c21║學人親切處？』畣曰：『西河美師子。』乃曰：『若人會得，已辨
J34nB301_p0298c22║三玄。更有三要語在，切須薦取，不是等閒。』」師曰：「不是
J34nB301_p0298c23║等閒，汾州親見首山，肯亂走他人，墮坑落塹，作薄福
J34nB301_p0298c24║業。其所論情知不墮荒唐，腳跟下到金剛水際，宛轉
J34nB301_p0298c25║復宛轉，還著得力也無？善來文殊，到即不點，盡大地
J34nB301_p0298c26║熹熹熾熾，轉身向什處去？有一句最親切。」咳嗽一聲，
J34nB301_p0298c27║曰：「乃若高低普應，前後無差。老僧今日將三要語盡
J34nB301_p0298c28║情說出，且三玄作麼生辨？」良久，曰：「他時鼻孔撩天，切
J34nB301_p0298c29║忌辜負老僧。」便下座。
J34nB301_p0298c30║上堂。「欲有所白，恐論說不已。具行腳眼者，自不落將
J34nB301_p0299a01║息。寮躲跟，寶雲泉，連賞兩甌，禮無不畣。速具威儀，道
J34nB301_p0299a02║一句來。」良久，代曰：「大意除實。」
J34nB301_p0299a03║一日曰：「大意除實，不假流傳，方便道中，稍可推校。不
J34nB301_p0299a04║詳年甲，請通名。」良久，代曰：「少時已能誦四韋陀典，稍
J34nB301_p0299a05║長善天文地理，悉通百家藝術。」
J34nB301_p0299a06║一日曰：「大羅漢即成聖道，得六神通。尋以大法付之。
J34nB301_p0299a07║明日寶雲院裏齋，祖師那位先到？」代曰：「必除我慢。」
J34nB301_p0299a08║上堂，僧問：「弓折箭盡時如何？」師曰：「見底聞底是什麼？」
J34nB301_p0299a09║曰：「根塵相離又作麼生？」師曰：「難得闍黎。」曰：「如何是老
J34nB301_p0299a10║僧？」師曰：「今年五十四。」曰：「親見和尚。」師曰：「老僧與你不
J34nB301_p0299a11║是冤家。」僧出曰：「七珍八寶一時拿又如何？」師曰：「放下
J34nB301_p0299a12║手來看。」乃曰：「漫將聞見強針錐，聖鳥凡禽一等飛。鹿
J34nB301_p0299a13║鹿冗冗遭一跌，胸中寶惜眼中灰。」
J34nB301_p0299a14║上堂。師召僧某甲，僧出曰：「來時無語，去亦無聞。」師曰：
J34nB301_p0299a15║「莫落邪途。」又召僧某甲，僧出，師曰：「一物著不得，什處
J34nB301_p0299a16║安名字？」曰：「徒生逼迫。」師曰：「何處少你一坐具地？」又召
J34nB301_p0299a17║僧某甲，僧曰：「恐驚天上。」師曰：「愛惜皮毛。」僧低頭歸位。
J34nB301_p0299a18║師顧眾曰：「良哉三人兮，緊抱根頭意。驀地事來臨，難
J34nB301_p0299a19║討轉身計。」
J34nB301_p0299a20║上堂。舉：「曹溪六祖問讓和尚：『什麼物與麼來？』讓曰：『說
J34nB301_p0299a21║似一物即不中。』祖曰：『還假修證也無？』讓曰：『修證則不
J34nB301_p0299a22║無，染污即不得。』祖曰：『即此不染污，是諸佛之所護念。
J34nB301_p0299a23║汝既如是，吾亦如是。』」師曰：「小心趙州，宗門之賊，念佛
J34nB301_p0299a24║一聲，漱口三日。堯峰老子大膽忒殺，惡毒罵人，恨不
J34nB301_p0299a25║得三句一口出。乃有偈曰：具區三萬頃，難洗念佛聲，
J34nB301_p0299a26║惡口罵人底，剎剎現全身。」
J34nB301_p0299a27║上堂。舉：「僧問馬大師：『如何是修道？』祖曰：『道不屬修。若
J34nB301_p0299a28║言修得，修成還壞，即同聲聞。若言不修，即同凡夫。』」師
J34nB301_p0299a29║曰：「城頭開船北風起，帆輕直過南湖嘴。上水歡呼下
J34nB301_p0299a30║水嗟，龍王廟前准燒紙。」良久，乃嘆息曰：「今之以賤役
J34nB301_p0299b01║貴者，朝釋迦，夜彌陀。驢年驢年，驢年夢見馬大師。」喝
J34nB301_p0299b02║一喝，曳拄杖下座。
J34nB301_p0299b03║晚參。「看他真佛天生，不以筋骨為能；的的真法，肯把
J34nB301_p0299b04║言鋒角勝。所謂真道，近不離於方寸，遠則十萬八千。
J34nB301_p0299b05║驀地撞著個漢道：『是第一句薦得底。』老僧打退鼓有
J34nB301_p0299b06║分。又一人道：『第二句薦得。』且分半院與伊。乃若第三
J34nB301_p0299b07║句下薦得者，雖不好輕易相許，又爭好埋沒得他？何
J34nB301_p0299b08║故？倘或一撥便轉，未必勞而無功。老僧秖恁麼，未審
J34nB301_p0299b09║到臨濟大師分上又作個什麼？」良久，曰：「吽！吽！特舍兒！
J34nB301_p0299b10║切忌擔枷過狀。」