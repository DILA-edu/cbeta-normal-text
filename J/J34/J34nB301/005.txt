J34nB301_p0299c01║南岳繼起和尚語錄卷之五
J34nB301_p0299c02║嗣法門人濟璣等編
J34nB301_p0299c03║住蘇州虎丘雲巖寺語
J34nB301_p0299c04║到寺，上堂。拈香曰：「此一瓣香，天上天下獨尊，世出世
J34nB301_p0299c05║間至貴。爇向爐中，耑伸供養始祖釋迦文佛大和尚。
J34nB301_p0299c06║恭願！
J34nB301_p0299c07║一人有慶，慧命無疆，萬國同風，智嚴不昧。此一瓣香，
J34nB301_p0299c08║拈出則遞相恭敬，收來則各自成家，普同供養飲光
J34nB301_p0299c09║以下六十八世先祖大和尚。伏願在筵尊達，當世名
J34nB301_p0299c10║賢，會眾德成一德，晉天階為道階。此一瓣香，說破則
J34nB301_p0299c11║頭上安頭，不說恐相辜負。今為供養當山隆和尚暨
J34nB301_p0299c12║歷代開法祖師，惟冀諸山尊宿、遠近檀那、闔院耆英、
J34nB301_p0299c13║新舊兩序，精勤衛法，共報佛恩。」末上拈香曰：「此一瓣
J34nB301_p0299c14║香，黑漆盒子不曾打開，鼻孔端正底人人願聞，及乎
J34nB301_p0299c15║落在這廝手裏，誰敢把眼相著？第十回爇向爐中，單
J34nB301_p0299c16║為供養先淨慈堂上三峰老和尚，以酬法乳。」翠堂和
J34nB301_p0299c17║尚白椎曰：「法筵龍象眾，當觀第一義。」師隨聲喝住曰：
J34nB301_p0299c18║「我意不欲與麼道，個個英雄丈夫兒肯走人家熟路，
J34nB301_p0299c19║善劈生機者出來𨁝跳看。」（是日聽眾雲湧，參請者不得前。）乃曰：「垂老
J34nB301_p0299c20║重新入鬧藍，自添纏縛笑春蠶，誰知身是浮雲片，來
J34nB301_p0299c21║去隨風總信緣。聞山僧與麼話，豎點頭底有一半，橫
J34nB301_p0299c22║點頭底也有一半，獨是可中亭、點頭石，不管橫豎，全
J34nB301_p0299c23║歸肯諾。何也？只為未受雕鐫，元無滲漏，色聲叢裡峭
J34nB301_p0299c24║巍巍，是渠不解隨人走。」復喝一喝。結椎曰：「諦觀法王
J34nB301_p0299c25║法，法王法如是。」下座。
J34nB301_p0299c26║次日，諸護法請上堂。僧問：「打開青嶂，大恢佛祖風規；
J34nB301_p0299c27║捩轉白雲，鏟卻古今塗轍。一眾上來，請施法印。」師曰：
J34nB301_p0299c28║「老漢也不敢草草。」僧曰：「是真語？是實語？」師曰：「你還知
J34nB301_p0299c29║虎丘入院有十二種奇特麼？」僧曰：「一點也謾不得老
J34nB301_p0299c30║漢。」師曰：「第一不得記持言句。」僧問：「我意不欲與麼，和
J34nB301_p0300a01║尚還自信得及麼？」師曰：「搆得底自不如此。」僧曰：「正與
J34nB301_p0300a02║初心相應。」師曰：「從前草鞋錢什麼人償？」僧顧第二位，
J34nB301_p0300a03║曰：「還聽得這老漢麼？」師曰：「遠走不如近匍匐。」僧曰：「謹
J34nB301_p0300a04║領慈旨。」乃曰：「天上無雙月，光非私炤；人間只一僧，道
J34nB301_p0300a05║不虛行。今朝舊店新開，恰值中秋時分，彈絲品竹，人
J34nB301_p0300a06║籟共天籟齊聞；梵唱清謳，佛心與凡心並顯。不勞揀
J34nB301_p0300a07║擇，一串穿來，擲向面前，各人辨取。」擲拂子，下座。
J34nB301_p0300a08║謝本山耆舊大德，上堂。喝一喝曰：「瞌睡虎翻身也。直
J34nB301_p0300a09║得風生大壑，威鎮長林，狐兔潛蹤，魈魅遁影。擬向這
J34nB301_p0300a10║裡露個面目，布個爪牙，但可惜罕逢匹敵。」乃拈起拄
J34nB301_p0300a11║杖曰：「看看！山僧今日入虎穴探虎子去也。有大膽不
J34nB301_p0300a12║顧危亡底，能步一步趨一趨麼？」良久，擲下拄杖曰：「要
J34nB301_p0300a13║得驚群兼敵勝，直須連夜化為龍。」
J34nB301_p0300a14║廣陵余君啟居士請上堂。「老僧病，不開堂日久，無端
J34nB301_p0300a15║被人推上祖庭，既做他腳下兒孫，又爭肯隈刀避箭，
J34nB301_p0300a16║舍己之田，耘人之田？不妨借君拍板門槌，助我逢場
J34nB301_p0300a17║作戲。天人攢簇處，看破從上綱宗；貴賤未形時，識取
J34nB301_p0300a18║本來面目。始信生公臺畔，風月常存；短簿祠前，林巒
J34nB301_p0300a19║依舊。更問佛法因緣，何似平添缽柄？」卓拄杖，下座。
J34nB301_p0300a20║古月上座領山前眾檀越請上堂。舉：「溈山靈祐禪師
J34nB301_p0300a21║上堂曰：『老僧百年後，向山前檀越家作一頭水牯牛，
J34nB301_p0300a22║左脅下書五字曰：溈山僧某甲。當恁麼時，喚作溈山
J34nB301_p0300a23║僧，又是水牯牛；喚作水牯牛，又是溈山僧。畢竟喚作
J34nB301_p0300a24║什麼即得？』仰山出，禮拜而退。雲居膺代曰：『師無異號。』
J34nB301_p0300a25║資福寶曰：『當時但作此○相拓呈之。』新羅和尚作此
J34nB301_p0300a26║[○@牛]相拓呈之，又曰：『同道者方知。』芭蕉徹作此【圖】相拓
J34nB301_p0300a27║呈之，又曰：『說也說了也，注也注了也，悟取好。』」師曰：「這
J34nB301_p0300a28║一隊漢各各得座披衣，乃有如許心行，眼見溈山古
J34nB301_p0300a29║佛打入異類，不肯援之以手，只管畫影圖形，及乎邈
J34nB301_p0300a30║抹將來，全不相似。若是虎丘老僧，但喫檀越飯、著檀
J34nB301_p0300b01║越衣，百年之後決不作水牯牛，令人道熟處難忘。設
J34nB301_p0300b02║使翻轉面皮，行於非道，也只喫檀越飯、著檀越衣，終
J34nB301_p0300b03║不標名立字。看他後生晚輩，還敢圈圈點點也無？」隨
J34nB301_p0300b04║顧左右曰：「且道因什得與麼自在？秖為索頭不在別
J34nB301_p0300b05║人手裡。」
J34nB301_p0300b06║謝華山見和尚齋，上堂。僧問：「秋聲歷落，闔閭塚上碧
J34nB301_p0300b07║蘿寒；雁影參差，短簿祠前黃葉亂。金風吹玉管，那個
J34nB301_p0300b08║是知音？」師曰：「人天眾前不欲造次。」僧曰：「恁麼則盡大
J34nB301_p0300b09║地昂頭側耳去也。」師曰：「虎丘不是泥做底。」僧曰：「老老
J34nB301_p0300b10║大大，不可雪上加霜。」師曰：「這回若不下手，盡道其聖
J34nB301_p0300b11║不靈。」和聲便打。僧纔出，師便打。僧曰：「作麼？」師又打。僧
J34nB301_p0300b12║曰：「老大知識，不解與人畣話。」師直打下，乃曰：「優波離
J34nB301_p0300b13║梵行最尊，須菩提解空第一。一個嵒中晏坐，天雨四
J34nB301_p0300b14║華；一個振錫昏衢，地搖六震。等閒撞著，各剖襟懷。一
J34nB301_p0300b15║曰：『心清淨是渡海浮囊。』一曰：『無所依是濟河寶筏。』生
J34nB301_p0300b16║法師定中聞得，進前致詞：『二尊所論，其義甚深。某甲
J34nB301_p0300b17║今日欲呈管見：闡提有佛性，闡提無佛性，是教意否？』
J34nB301_p0300b18║山僧曰：『是。』『狗子有佛性，狗子無佛性，是祖意否？』山僧
J34nB301_p0300b19║曰：『是。』法師合掌讚言：『希有，希有！善哉，善哉！諸宗門戶
J34nB301_p0300b20║從此融通，列祖淵源一時濬發。自古至今，未之有也。』
J34nB301_p0300b21║於是點頭石通身慶快，𨁝跳上天，揚聲高叫：『大道絕
J34nB301_p0300b22║同，任向西東。是禪是戒，遇緣即宗。放出南山律虎，趁
J34nB301_p0300b23║起臨濟大龍。法海汪洋從變化，深心相與顯家風。』」喝
J34nB301_p0300b24║一喝，下座。
J34nB301_p0300b25║闔山耆舊請上堂。僧問：「和尚高據祖宗之座，作麼生
J34nB301_p0300b26║行祖宗之令？」師拈起布毛吹一吹。僧曰：「當初有此一
J34nB301_p0300b27║機也無？」師曰：「總記不起。」僧曰：「賴遇某甲。」師曰：「今日直
J34nB301_p0300b28║是感子不徹。」僧曰：「豈止今日？」又僧問：「不行心處路，蹤
J34nB301_p0300b29║跡難尋；不掛本來衣，真嘗體露。佛法省要處，請師一
J34nB301_p0300b30║籌。」師曰：「問訊了，過一邊立地。」僧曰：「莫便是和尚相為
J34nB301_p0300c01║處麼？」師曰：「你若不聽教詔，莫怪老漢麤糙。」僧曰：「某甲
J34nB301_p0300c02║爭敢？」師隨聲便喝。乃舉：「法眼和尚問永明：『教中謂隔
J34nB301_p0300c03║壁聞釵釧聲，比丘破婬戒。現前金銀合雜，朱紫駢闐，
J34nB301_p0300c04║是破戒不破戒？』明曰：『好個入路。』後來琦楚石拈曰：『若
J34nB301_p0300c05║真得個入路，錦上鋪華；不得個入路，眼中著刺。』」師曰：
J34nB301_p0300c06║「依語生解，即落魔界。衲僧家眼裏著得百千萬個須
J34nB301_p0300c07║彌山，耳裏著得大海水清淨法眼，這些子也著不得。
J34nB301_p0300c08║又從長計較，致令踏佛腳跡漢子不解自尋個出路，
J34nB301_p0300c09║驀地拶著，把從上牆壁一時推倒，遭他東鄰西舍你
J34nB301_p0300c10║指我摘。當時虎丘老僧若在，見他父父子子狼狼籍
J34nB301_p0300c11║籍，但與冷笑一聲，或不致宗枝掃土。還要問他楚石
J34nB301_p0300c12║個漢，金銀合雜，朱紫駢闐，是錦上鋪華？不是錦上鋪
J34nB301_p0300c13║華？更自出出入入著刺眼中。」隨顧左右曰：「大眾！豈是
J34nB301_p0300c14║老僧頑賴不近人情？若秖一味炫德掩疵，希圖讚歎，
J34nB301_p0300c15║雖是善因，未必不招惡果。」隨卓拄杖一下曰：「不信，長
J34nB301_p0300c16║連床上疊足坐了，仔細咬嚼看。」
J34nB301_p0300c17║梁溪倪霞章居士薦室，請上堂。「彈指作天地發生之
J34nB301_p0300c18║氣，實情是佛祖之末伎；咳唾抉含靈顛倒之心，何足
J34nB301_p0300c19║為衲僧之能事？但只把從前叢林學得底言語一總
J34nB301_p0300c20║拈卻，諦審今日茶飯是何滋味？如是我聞，要道有什
J34nB301_p0300c21║麼難，獨有信受奉行一句子，須是我與你葛藤。」拈起
J34nB301_p0300c22║拄杖，曰：「看！看！金色光明雲，青色光明雲，一時虛空裏
J34nB301_p0300c23║紛紛紜紜，不可道盡為當薦亡靈而有此也，恁麼則
J34nB301_p0300c24║成世諦增語。汝等半生行腳，肯自相辜負？」隨卓一卓，
J34nB301_p0300c25║曰：「這裡點得頭下，一時作禮而退。」
J34nB301_p0300c26║何太翁誕日，諸道侶請上堂。「古釋迦，今彌勒，面上眉
J34nB301_p0300c27║毛一樣橫，口邊鼻孔都來直，終歲忉忉說度生，等個
J34nB301_p0300c28║人來知何日？伎倆做盡幾般般，依然大家赤骨力，上
J34nB301_p0300c29║根利智眼對眼，中下之機識莫識，威音到今數百秋。
J34nB301_p0300c30║西來大意底消息，吳雲千頃冷光飛，古槐三樹清風
J34nB301_p0301a01║集，紫芝白石競談玄，那更多方恣饒舌？有一語，藏不
J34nB301_p0301a02║得，此日何吉祥？天香散瑤席，聖徵老居士，今朝正七
J34nB301_p0301a03║十。咄！」
J34nB301_p0301a04║晚參。問畣罷，乃曰：「千頃冷雲，描就無邊妙相；一聲南
J34nB301_p0301a05║雁，叫破不二圓宗。人人口裏包個舌頭，尋常撒玉拋
J34nB301_p0301a06║珠，因什達磨老臊胡豬偷狗竊？這點見解，論年論月，
J34nB301_p0301a07║向別人牙縫裏討。今晚幸然無事，滿擬絮絮聒聒，盡
J34nB301_p0301a08║情說向諸人常住。油火艱難，不能久坐，莫怪。」
J34nB301_p0301a09║晚參，兼謝淡心居士。舉：「永嘉大師曰：『江月炤，松風吹，
J34nB301_p0301a10║永夜清宵何所為？佛性戒珠心地印，霧露雲霞體上
J34nB301_p0301a11║衣。』大溈哲和尚道：『江月炤，松風吹，永夜清宵何所為？
J34nB301_p0301a12║牧童嶺上一聲笛，驚起群鴉遶樹飛。』」師曰：「一人理上
J34nB301_p0301a13║著，一人事上著，若據本分推敲，總負此清宵永夜。虎
J34nB301_p0301a14║丘日來困於酬對，事理兼忘，既遇高賢，不禁技癢，有
J34nB301_p0301a15║個火柴頭話用借續貂。江月炤，松風吹，永夜清宵何
J34nB301_p0301a16║所為？自汲澗泉煮雪乳，愛閒踏月有誰來？」
J34nB301_p0301a17║覺如大德請上堂。僧問：「水肅霜清，風高木落，無位真
J34nB301_p0301a18║人如何行履？」師曰：「放得過，且讓這遭。」僧曰：「鼻孔裡一
J34nB301_p0301a19║轉，何不祇對某甲？」師曰：「十分逼拶將來，只得倩一轉
J34nB301_p0301a20║打發。」僧曰：「依舊，依舊。」師打，曰：「親證其事，然後知其義。」
J34nB301_p0301a21║良久，乃曰：「自從撞到這箇門裏來，口邊白醭旋積旋
J34nB301_p0301a22║銷，人人都道多言不如少說。我也知毘耶一嘿占盡
J34nB301_p0301a23║便宜，爭奈一眾貪心未猒，各各千里萬里打疊兩隻
J34nB301_p0301a24║耳朵來盛新鮮句語。我若只念自己氣力劣弱，全然
J34nB301_p0301a25║不順人情，你生生怨悵我在。有極省心智個著，一憑
J34nB301_p0301a26║將去，用得著、用不著，我也管你不了。你是人家爺孃
J34nB301_p0301a27║養底，我也是人家爺孃養底，難道煖肚皮也不留口
J34nB301_p0301a28║氣？」噓兩聲，展手，下座。
J34nB301_p0301a29║至日，上堂。僧纔出，師曰：「大冬第一朝，問話不草草。」僧
J34nB301_p0301a30║曰：「今日領這話不得。」師曰：「賴遇老僧道過。」僧點胸，曰：
J34nB301_p0301b01║「某甲聻？」師曰：「汝若知時節，我今不再三。」僧一喝，師打，
J34nB301_p0301b02║曰：「這回卻住手不得也。」僧曰：「如斯爭奈何？」便歸眾。乃
J34nB301_p0301b03║曰：「日來天氣寒冽，一滴水便是一滴凍，法報化身不
J34nB301_p0301b04║可秪收攝在一處，擁毳負暄固老僧樂事。且道：書雲
J34nB301_p0301b05║管筆又分付阿誰？如我意者，不妨各顯神通，普使陽
J34nB301_p0301b06║回硬地、花動枯枝，從他有眼底一時看煞，殊大快事。」
J34nB301_p0301b07║卓拄杖，下座。（節後委諸頭首次第分座，故云。）
J34nB301_p0301b08║泉輝禪人領眾請上堂。舉：「雲門和尚曰：『從上來事，且
J34nB301_p0301b09║道是個什麼？』」師呵呵大笑，曰：「猶自斟酌，從朝至暮，橫
J34nB301_p0301b10║說豎說，誰敢道個不字？腷腷膊膊枯葉落，尖尖曲曲
J34nB301_p0301b11║後夜月，惺惺寂寂坐禪僧，髼髼鬆鬆麤布衲。佛亦不
J34nB301_p0301b12║作，祖亦不屑，肚裡一字不著畫。絕伎倆，罔規則，腳頭
J34nB301_p0301b13║腳底熾然說。無間歇，瞌睡虎，鎮日耳熱睡不得。咄！」
J34nB301_p0301b14║靈瑞符道者請上堂。「寂是法王根，動是法王苗，動寂
J34nB301_p0301b15║齊彰是法王華，動寂俱泯是法王果。」拈起拄杖，曰：「秪
J34nB301_p0301b16║這一株，不屬動寂，那辨根苗？華開則世界馨香，果熟
J34nB301_p0301b17║則光明燦爛。現前還有識得生緣者麼？」卓一卓，曰：「分
J34nB301_p0301b18║明說與無人會，更向靈山問世尊。」
J34nB301_p0301b19║分衛，上堂。「一九二九，相逢不出手。想他古人倉裡有
J34nB301_p0301b20║糧，故說得自在話。若像我虎丘，一餐趕不上一餐，面
J34nB301_p0301b21║皮尚惜不得，何況手腳？」驀展兩手曰：「老僧出手，也要
J34nB301_p0301b22║求福底，快便將來。倘或不自肯，且俟第二番。」曳拄杖
J34nB301_p0301b23║休去。
J34nB301_p0301b24║薦嚴請上堂。舉起拂子曰：「推倒這個，非惟玉戶抽關，
J34nB301_p0301b25║升於堂而入乎室。正如寶舟到岸，獲大富而濟有餘。
J34nB301_p0301b26║理事全超，自他兼利。或彼或此，豈不綽綽然有餘裕
J34nB301_p0301b27║哉。無奈睹影反馳，尋光失趣。茫茫煙水無知己，一點
J34nB301_p0301b28║落梅悲故鄉。虎丘有片婆心，以苦言激發，苦勝黃連；
J34nB301_p0301b29║以甜語勸掖，則甜逾白蜜。要渠自解生活，方知上天
J34nB301_p0301b30║人地總不在別人腳下。現前一眾盡是其中人，因什
J34nB301_p0301c01║不了其中事。何不與我放下皮囊，解開五蘊，看無量
J34nB301_p0301c02║劫來主人公是何面嘴。」擲下拂子曰：「人間雖有千般
J34nB301_p0301c03║樂，爭似今朝一事無。」
J34nB301_p0301c04║通州宗錫胤道人請上堂。「南泉道：『盡大地是王老師
J34nB301_p0301c05║檀越。』山僧道：『馬家八十四人中不合有這漢。』若是虎
J34nB301_p0301c06║丘，盡大地只消一人檀越。有個漢子出來道：『三峰十
J34nB301_p0301c07║二人中不合有你這漢。』山僧雖老拙，要畣這話有什
J34nB301_p0301c08║難？但汝等既是虎丘門裡共鑊喫飯底，也合代出口
J34nB301_p0301c09║氣報他檀越。」良久，乃曰：「若約至理，還是山僧自道較
J34nB301_p0301c10║便。叵奈舊病頓作，連日舌頭硬如生鐵。」
J34nB301_p0301c11║解制，甘露大師請上堂。「今朝上元日，佛面添喜色，笑
J34nB301_p0301c12║他諸禪和，草鞋各收拾。聚散固有時，行止論損益，省
J34nB301_p0301c13║親天倫情，訊師端本立。或者眼未開，百城尋知識，閱
J34nB301_p0301c14║歷煙水愁，盡我行腳職。江南春寒，塞北秋熱，智者於
J34nB301_p0301c15║中善揀別，從來孤嶺拔天高，肯把青蠅點壁白。老倒
J34nB301_p0301c16║豐干性枯僻，短髮垂垂雙手赤，從今伸腳臥空山，塞
J34nB301_p0301c17║竇不教群籟入。秪有松風也怕聽，賣與人間消毒熱，
J34nB301_p0301c18║丁寧眼底參玄人，出門浩浩非容易。千劫沉淪不足
J34nB301_p0301c19║悲，蒼茫岐路真堪惜，繹絡車塵馬足間，祖師滴盡傷
J34nB301_p0301c20║心血。咄！豈不聞？天然尊貴榮辱絕，不信證取甘露滅。」
J34nB301_p0301c21║住秀州金粟廣慧寺語
J34nB301_p0301c22║師在靈嵒受請上堂，兼謝黃坡蔡子穀居士及本山
J34nB301_p0301c23║耆舊。拈香畢，居士出問：「三十年前迎老人進金粟，也
J34nB301_p0301c24║是五月初六；三十年後迎和尚住金粟，也是五月初
J34nB301_p0301c25║六。且道這個時節因緣，為復法爾？為復天然？」師曰：「我
J34nB301_p0301c26║不可作金粟弟子不得。」士曰：「與麼則密雲彌布靈嵒
J34nB301_p0301c27║頂，漢月重圓金粟天。」師曰：「居士證明。」士曰：「也要兩堂
J34nB301_p0301c28║證明。」師據座，乃曰：「鹽官三佛地，金粟大禪林，乃祖翁
J34nB301_p0301c29║開法之區，實先師分座之所。山僧今日既隆釋種，須
J34nB301_p0301c30║紹門風，問汝諸人諦審先宗是何標格？」驀拈拄杖曰：
J34nB301_p0302a01║「這裏得個入路，西天此土草偃風行，四聖六凡龍驤
J34nB301_p0302a02║豹變，其靜也群星拱北，其動也萬派朝東，攝支流、吞
J34nB301_p0302a03║眾曜，皆吾心之嘗分，非有假於他術。然雖如是，不藉
J34nB301_p0302a04║一人指南，爭得令行吳越？」
J34nB301_p0302a05║到寺，據室。「這裏翻得個筋斗轉，果然天上天下獨尊。
J34nB301_p0302a06║若接不著，打盡天下人底拄杖，難得老和尚笑口開。」
J34nB301_p0302a07║驀拈拄杖曰：「看！看！」卓一卓曰：「三世標致，盡在這裡。」
J34nB301_p0302a08║結制日，能鑑上人請上堂。「迅速鋒鋩，總是癡頑，萬里
J34nB301_p0302a09║無雲，青天猶在，希罕什炤用同時，人境俱奪，十二時
J34nB301_p0302a10║中莫亂斟酌，會與不會都盧是錯。你若又畏避不前，
J34nB301_p0302a11║一味長連床上作好人寶惜，三寸急忙怕上人鉤，巨
J34nB301_p0302a12║浸沉身祗成泥伏，佛不虛傳、祖不虛受，彼彼丈夫畫
J34nB301_p0302a13║時解脫，老僧有棒到你。」連聲喝，下座。
J34nB301_p0302a14║上堂。「下地穿上鞋，上床脫下襪。五十七年來，除此無
J34nB301_p0302a15║別法。若拶逼將來，肚裡直急殺。龜生三丈毛，兔長八
J34nB301_p0302a16║尺角。古人恁麼說，我也恁麼學。南無觀世音菩薩，南
J34nB301_p0302a17║無大慈悲菩薩。好好放我落座去，勝造真如七級塔。」
J34nB301_p0302a18║晚參。「遠遠破夏來此，佛法沒得半字。禪和早晚參請，
J34nB301_p0302a19║一味皮下挑刺。切莫到處喧傳，有法超生脫死。胸中
J34nB301_p0302a20║不掛一絲，此是真實提撕。」
J34nB301_p0302a21║上堂。「披三十二相者喚作如來，著二十五有底喚作
J34nB301_p0302a22║菩薩，三塗六道如游園觀底喚作什麼？」合掌曰：「希有！
J34nB301_p0302a23║希有！善哉！善哉！即今來也，省他達磨老子九年在冷
J34nB301_p0302a24║壁上捱。」
J34nB301_p0302a25║上堂。「十二時中，直須事事如方木投於圓孔，始能心
J34nB301_p0302a26║如墻壁。忽然石壓筍斜出，崖懸花倒生，雖然情不附
J34nB301_p0302a27║物，難免作境話會。卻要得語言情見絕滲絕漏，方好
J34nB301_p0302a28║與衲僧齊驅並駕。是則固是，若到金粟門下，還要與
J34nB301_p0302a29║你倒斷。一月三次擔糞，莫嫌小當你。」
J34nB301_p0302a30║上堂。拈起拂子曰：「拂子吞卻法身，老僧將作死馬醫，
J34nB301_p0302b01║還倩什麼人下藥？」良久曰：「這回活也。有一般病痛底
J34nB301_p0302b02║衲僧，請及早來醫。」乃拱手曰：「莫怪。」
J34nB301_p0302b03║上堂。喝一喝，曰：「總是這隊埜狐精，佛法不到今日，三
J34nB301_p0302b04║千年黃河一度清。若不為你徹困，將來開眼尿床，老
J34nB301_p0302b05║僧豈得無過？諸佛競出頭來，決不以丈二釘、八尺楔
J34nB301_p0302b06║榍在你眼裡。」
J34nB301_p0302b07║爾微禪師領諸弟子請上堂。拈起拄杖曰：「一向未見
J34nB301_p0302b08║而今見。」卓一卓曰：「一向未聞而今聞。既爾聞見洞然，
J34nB301_p0302b09║直下聲色無剩。恁麼恁麼，趙璧無瑕；不恁麼不恁麼，
J34nB301_p0302b10║隋珠絕纇。到這裡，盡力放不下，著力提不起。滿裓盛
J34nB301_p0302b11║天華，原是自己底拄杖子。然後涌身虛空，以清淨天
J34nB301_p0302b12║眼普觀大地一切眾生。自威音以前，到婁至以後，於
J34nB301_p0302b13║其中間，理無不圓，事無不具。老僧應西天懸讖，傳東
J34nB301_p0302b14║土大法，不惜真實說向你。」良久，以拄杖擊禪床曰：「要
J34nB301_p0302b15║與祖佛為師，不得離卻這裏。」
J34nB301_p0302b16║上堂。拈起拄杖曰：「諸方盡作奇特商量，老僧乘願力
J34nB301_p0302b17║來荷擔。這一事單單直指根源，未免笑他捏怪。將身
J34nB301_p0302b18║衛險，固非作者。躲避無聲，板頭上肯安著你。你有沒
J34nB301_p0302b19║量罪過，我也沒量罪過。」連卓兩卓曰：「我既惡發，你敢
J34nB301_p0302b20║惡發？」
J34nB301_p0302b21║掃天童老和尚塔，上堂。「至高莫若於天，至厚莫若於
J34nB301_p0302b22║地。先天地而獨立者，豈高厚之所能攝？投機便轉，氣
J34nB301_p0302b23║宇如王。滯句不靈，風規殆喪。欲荷非嘗之事，必待非
J34nB301_p0302b24║嘗之人。故我師翁於赫日裏證得涅槃心，我先師於
J34nB301_p0302b25║月落後滅卻正法眼。實相無相，微妙法門，今日被我
J34nB301_p0302b26║家兄弟一捏百雜碎，掉下地來底零星粒屑，諸方揀
J34nB301_p0302b27║拾得去，猶堪饜飽飢腸。」卓拄杖曰：「你諸人若於空名
J34nB301_p0302b28║上又作實法會，莫謂扶豎這老和尚不起，將來喫土
J34nB301_p0302b29║也難銷。」
J34nB301_p0302b30║晚參。師同眾坐香起，乃曰：「汝等尋嘗道：『佛法遍在一
J34nB301_p0302c01║切處。』又道：『佛法在日用處。』欲明斯事，當以譬喻。且道
J34nB301_p0302c02║佛法如什麼相似？」一僧曰：「如明鏡相似，胡來胡現，漢
J34nB301_p0302c03║來漢現。」師曰：「忽然翻轉鏡背又作麼生？」僧曰：「恰好。」師
J34nB301_p0302c04║曰：「未在。」一僧曰：「如行貨相似，東頭買貴，西頭賣賤。」一
J34nB301_p0302c05║僧曰：「如山門相似，撥動機關，東扇西扇。」一僧曰：「如青
J34nB301_p0302c06║天相似，但有路可上，更高人也行。」師曰：「一總不相似。」
J34nB301_p0302c07║僧曰：「和尚又作麼生？」師曰：「如禪和子瞌睡相似，行也
J34nB301_p0302c08║在裡許，坐也在裏許。」僧曰：「即今你。」師曰：「正覓他起處
J34nB301_p0302c09║不得。」
J34nB301_p0302c10║臘八日，寶雨道人請上堂。「祖師門下從本無窠臼，迦
J34nB301_p0302c11║文老子二千年前夜半瞌睡醒來，剔起眉毛、睜開眼
J34nB301_p0302c12║孔，一點星光落在見不及處，雖則輝騰今古，始終出
J34nB301_p0302c13║自偶然。後來有輩依樣畫貓兒底，一味學步邯鄲，只
J34nB301_p0302c14║管刻舟求劍。老僧恐失祖宗本意，夜來將太虛面目
J34nB301_p0302c15║一時翻轉，直得黑雲靉靆、寒雨飄蕭，仰不窺天、俯不
J34nB301_p0302c16║覷地。諸人於中見個什麼？」良久，拈起拄杖曰：「而今盡
J34nB301_p0302c17║大地光明燦爛了也，且道又見個什麼？」卓一卓，下座。
J34nB301_p0302c18║丹丘神鼎雪章和尚五十生辰，諸同門請上堂。維那
J34nB301_p0302c19║白椎曰：「法筵龍象眾，當觀第一義。」師曰：「第一義不必
J34nB301_p0302c20║他求，金粟山霜葉標霞，白鷗灘浪花鬥月，遂使獨桑
J34nB301_p0302c21║鼓塗毒齊轟，千人井曹源並冷。秪向康僧橋上望剎
J34nB301_p0302c22║竿，未見門風闊大；直須彌勒殿裡看正位，方知地脈
J34nB301_p0302c23║綿長。佛佛出世，各有神足，各有侍者。今日老僧於鹽
J34nB301_p0302c24║官界分廣慧堂中坐寶蓮華，成等正覺，將次說法，饒
J34nB301_p0302c25║益有情。且道神足為誰？孰當侍者？汝等肅恭聽我記
J34nB301_p0302c26║曰：聯篇白雪妙伽陀，穿過元和與達磨；百億蓮華同
J34nB301_p0302c27║一舌，馨香豈止遍娑婆？」（雪西堂二十年侍師，始得記。）
J34nB301_p0302c28║侍者萬宗、古林丐西江回，請上堂。僧問：「三陽交泰，萬
J34nB301_p0302c29║象維新。未審古廟香爐添他多少光彩？」師曰：「此是活
J34nB301_p0302c30║法。」僧曰：「正要應個時節。」師曰：「不可認為實法。」僧曰：「是
J34nB301_p0303a01║真語，是實語？」師曰：「何曾與你一法？」僧作禮曰：「也不得
J34nB301_p0303a02║放過。」師曰：「看你也是沒法。」乃曰：「楊岐老師嘗說：『我這
J34nB301_p0303a03║裏如鬧市裡上剎竿相似，是人皆見，謾你眼得麼？』」師
J34nB301_p0303a04║曰：「父母所生清淨寶目，何苦下這一釘？佛眼曰：『現前
J34nB301_p0303a05║日用是大總持門，一一親得其力。如斯之旨，事可量
J34nB301_p0303a06║哉！』」師曰：「拓一靈於萬有，此老其庶幾乎？」隨顧侍者曰：
J34nB301_p0303a07║「諸州丐士辛苦歸來，春朝茶湯，老僧相陪。」
J34nB301_p0303a08║弟子靈復請上堂。一僧出，就身上拈起一莖布毛，曰：
J34nB301_p0303a09║「秪這個不從行腳箱裡帶來，即是鹽官土物，敢請和
J34nB301_p0303a10║尚定價。」師曰：「諸方慣自穿穿鑿鑿。」僧曰：「家醜不外揚。」
J34nB301_p0303a11║師曰：「喫卻施主飯，將何報畣？」僧曰：「七棒對十三。」師曰：
J34nB301_p0303a12║「看你驢漢。」僧顧一眾，曰：「莫謂浙中清水白米是容易
J34nB301_p0303a13║喫得底。」師曰：「這回省也。」僧問：「如何是和尚心？」師曰：「或
J34nB301_p0303a14║凡或聖。」僧曰：「冥冥一去，杳杳何知？」師曰：「莫是闍黎底
J34nB301_p0303a15║心麼？」僧曰：「清淨伽藍，爭容得伊？」師曰：「濕土坐著，難奈
J34nB301_p0303a16║伊何？」僧曰：「天靈蓋，至今痛。」師曰：「或者救得不定。」僧曰：
J34nB301_p0303a17║「感謝和尚。」師曰：「遇明眼人舉似。」乃曰：「本末須歸宗，尊
J34nB301_p0303a18║卑用其語，利劍擲虛空，大棒打老鼠。演老固是山僧
J34nB301_p0303a19║二十三世祖，前兩句說得著，後兩句說不著，太虛不
J34nB301_p0303a20║痕，徒勞心力。鼠子微物，著什死急？真實光宗耀祖，他
J34nB301_p0303a21║家原自有語：麟鳳產麟鳳，花貓不生鼠。更有末後句：
J34nB301_p0303a22║惟孝則順，惟忠則輔。」
J34nB301_p0303a23║上人序香、峨雪丐檇李回，請上堂。僧問：「缽裏飯，桶裡
J34nB301_p0303a24║水，某甲不敢重添鹽醬。今日供養何似昨日。」師曰：「如
J34nB301_p0303a25║斯請益，自問有過無過？」僧曰：「是何心行？」師曰：「阿那個
J34nB301_p0303a26║所在更著此語？」僧曰：「若不上來，洎合虛消信施。」師曰：
J34nB301_p0303a27║「不然棒了趁下山，好怪我得。」僧問：「腳撥不開底，從他
J34nB301_p0303a28║明來也得，暗來也得。手扶得起底，因什橫又不是，豎
J34nB301_p0303a29║又不是？」師曰：「著什緊要來這裡美性命？」僧曰：「蘇州紙
J34nB301_p0303a30║貴。」師曰：「莫有苦屈事麼？」僧曰：「恁麼長安路上正好商
J34nB301_p0303b01║量。」師曰：「老僧不能多多久立。」乃據座曰：「諸方宗師有
J34nB301_p0303b02║用佛語底，有用祖語底。祖語上口不得，佛語鑽頭不
J34nB301_p0303b03║入。看你吞透艱難，不若自用自語。你等各各見色有
J34nB301_p0303b04║眼，聞聲有耳，嗅香有鼻，了味有舌，畢竟喚什麼作自
J34nB301_p0303b05║語？莫是冬至寒食一百五麼？莫是錢塘去國三千里
J34nB301_p0303b06║麼？莫是雨來山色暗麼？莫是著衣喫飯量家道麼？日
J34nB301_p0303b07║月易流，光陰迅速，如斯傳播，深抑己靈。老僧不避斬
J34nB301_p0303b08║身之斧，枝辭蔓語，編聯互出。肯不急急救取一半。」旋
J34nB301_p0303b09║顧左右曰：「但願明年蠶麥熟，羅睺羅兒與一文。」
J34nB301_p0303b10║壬寅歲朝，香林上人吳江回，請上堂。「諸方此日鬥勝
J34nB301_p0303b11║不鬥劣，總說新鮮佛法。金粟一向慣說陳話，開口只
J34nB301_p0303b12║數兩個舊人。記得威音王已前亦有個元旦，一時考
J34nB301_p0303b13║鐘伐鼓，長老升堂，簇簇上來，異口同音曰：『皇圖鞏固，
J34nB301_p0303b14║帝道遐昌。天下太平，法輪常轉。古今天地，古今日月。
J34nB301_p0303b15║佛佛道同，心心符契。』直到婁至佛已後，少不得亦如
J34nB301_p0303b16║是說：『伏惟頭首知事，現前大眾，各各法身寥廓，正眼
J34nB301_p0303b17║洞明，光揚祖道，模範人天。老僧曷勝慶幸之至。』」
J34nB301_p0303b18║童石副寺四十生辰，請上堂。「香至王三子，脫珍御，著
J34nB301_p0303b19║獘垢，輕泛流沙，高逾蔥嶺，跨腳東來，單為一事，不為
J34nB301_p0303b20║別事。是什麼事？也秪圖覓個不受惑底。叵奈神州路
J34nB301_p0303b21║狹，劈頭撞著個少筭計底師僧，至至誠誠禮了三拜，
J34nB301_p0303b22║連忙誑他道：『汝得吾髓在。』這老子急於脫貨，不論行
J34nB301_p0303b23║情，且道於個漢分上是受他惑？不受他惑？這椿公案
J34nB301_p0303b24║千餘年來無人斷得。諸人要會……」卓拄杖一下，曰：「問取
J34nB301_p0303b25║堂前宏副寺。」
J34nB301_p0303b26║延令醒熟粹耑使省覲，請上堂。「的的祖師苗裔，爭肯
J34nB301_p0303b27║南斗七、北斗八，隨人顛倒？不見舒州投子和尚初參
J34nB301_p0303b28║翠微，問：『如何是祖師西來意？』微瞪目正視。投子欲進
J34nB301_p0303b29║語，微曰：『更要第二杓惡水潑？』投子從此識情超諸三
J34nB301_p0303b30║昧。古今據大庭號召群衲善知識自命者，莫不以謂
J34nB301_p0303c01║凌跨從上，往往刻深畫細，妙失其宗。乃若翠微，可謂
J34nB301_p0303c02║直焉而不迂、明焉而不昧。但標榜太高，兄弟到這裏
J34nB301_p0303c03║難搆。老僧添個註腳。」拈拄杖卓一下，曰：「直截門風誰
J34nB301_p0303c04║不仰？剛要節外強生枝。」
J34nB301_p0303c05║弟子玄旵、超正領道友許聖生請上堂。「門前屋後底
J34nB301_p0303c06║禪，羞見內裡真佛。有胸襟男子，盈筐盈籠，到處檢刮
J34nB301_p0303c07║得去。可惜娘生兩板腳，驀劄地踏著關捩子，方知從
J34nB301_p0303c08║前不名不物底是第八魔境界。你道頭頭物物無不
J34nB301_p0303c09║具足，是安樂田地，實大可畏。把取翻覆思量看，及早
J34nB301_p0303c10║擔出本色咬豬狗手腳，勦絕得從上露布，不辜他先
J34nB301_p0303c11║覺，不負伊後來。師長父母具信，檀越獲益無限。」旋顧
J34nB301_p0303c12║左右曰：「直須自著精彩，老僧替不得你。」
J34nB301_p0303c13║弟子行宗、嶽嶙、嶽嶒請上堂。「初心未覯大事，動輒舌
J34nB301_p0303c14║頭尋路。濁智橫流，形蹤未泯。要得如金翅鳥，飛騰虛
J34nB301_p0303c15║空，自在翱翔。二六時中，無拘佛界道界，不背一物，不
J34nB301_p0303c16║向一物，自然滅絕始終之患。艷聖疾凡，展轉何益？老
J34nB301_p0303c17║僧三十年以此驗人，盡欠個眼目。事難久秘，索性說
J34nB301_p0303c18║破。」喝一喝曰：「體而行之，是肉身佛。」
J34nB301_p0303c19║解制日，旭庵上人丐平川回，請上堂。「山僧初參天山
J34nB301_p0303c20║老和尚於萬峰，記得這老子解制日分付道：『去則直
J34nB301_p0303c21║言去，住則直言住。到我口裏討去住，去不容你去，住
J34nB301_p0303c22║不容你住。』冷地思量，直是恩大難酬，山僧敢不善學
J34nB301_p0303c23║老和尚？今日亦有分付：教你去時不肯去，教你住時
J34nB301_p0303c24║不肯住，山僧口門不著鎖，一個半個關不住。而今去
J34nB301_p0303c25║亦聽其去，住亦聽其住，只要自家定去住。」
J34nB301_p0303c26║江上毅庵英到山省覲，請上堂。「雲門大師道：『遇人即
J34nB301_p0303c27║鼻孔撩天。』老漢耄矣，什麼劫中鼻孔不撩天？捏聚則
J34nB301_p0303c28║面門無路，曳脫則指節生風。衲僧伎倆在有破有、居
J34nB301_p0303c29║空破空，南來北來總湊泊不上。其有欲親而叩之、就
J34nB301_p0303c30║而明之，老僧回身三界內向道：『性是弟子。若見老僧，
J34nB301_p0304a01║是真見性。』倘有個燥如雷火底道：『沒這閒工夫。』撫掌
J34nB301_p0304a02║曰：『這回卻稱老僧意。』」
J34nB301_p0304a03║魏塘弟子靈彙求嗣，請上堂。「玉樹槎牙，麒麟頭角。錦
J34nB301_p0304a04║霞燦爛，虎豹文章。不獨春信藉梅傳，更喜韶光連草
J34nB301_p0304a05║發。即心即佛，明月照見夜行人。非心非佛，海神知貴
J34nB301_p0304a06║不知價。所以道：一語歸宗，萬機來赴。神通游戲底，迥
J34nB301_p0304a07║脫規模；田地穩密底，全超滲漏。然此猶屬門庭施設，
J34nB301_p0304a08║且一子親得，阿誰證明？」拈拄杖，卓一卓，曰：「杖頭突出
J34nB301_p0304a09║人爭羨，始信風流出當家。」
J34nB301_p0304a10║嘉禾弟子靈鶴請上堂。「未達境惟心，起種種分別；達
J34nB301_p0304a11║境惟心已，分別即不生。」隨豎起拂子，曰：「是拂子即屬
J34nB301_p0304a12║分疏，不是拂子卻成蓋覆。到這裡，如烈燄亙天，那容
J34nB301_p0304a13║湊泊？凡情聖解，直下乾枯。所以曰：『學道須是鐵漢，著
J34nB301_p0304a14║手心頭便判；直趨無上菩提，一切是非莫管。』拈來便
J34nB301_p0304a15║用，寶藏無虧；逴得便行，鰲頭獨占。不風流處，頓見風
J34nB301_p0304a16║流；有意氣時，平添意氣。你若情存毫忽，早涉糾纏；境
J34nB301_p0304a17║立纖微，終成窒礙。直須如神龍出海、靈鶴沖霄，不受
J34nB301_p0304a18║樊籠，豈封溝洫？且道此人畢竟如何？鐵石不磨肝膽
J34nB301_p0304a19║在，自然光彩耀寰區。」
J34nB301_p0304a20║魏塘弟子靈彰、靈淇、靈契、靈皙請上堂。「佛是家裡人，
J34nB301_p0304a21║法是屋裡事，千僧萬僧，心同眼同，有椿陳年爛葛藤
J34nB301_p0304a22║在飯籮邊。自從金牛這漆桶抖亂了，其間多少明眼
J34nB301_p0304a23║大匠出世，只是分析不下。直待我先師老和尚住三
J34nB301_p0304a24║峰時，一日到供堂，左右熟視曰：『這堂師僧總消他施
J34nB301_p0304a25║主飯，不得一齊念佛念法，雖則互相擎展，猶較他金
J34nB301_p0304a26║牛十步程在。』大眾！山僧今日不是狹小金牛扶豎先
J34nB301_p0304a27║師，秪期諸人各開論定古今眼目。至若金粟又且不
J34nB301_p0304a28║然，我這一堂師僧盡消得他施主家飯，更不許念佛
J34nB301_p0304a29║念法。何也？彼彼丈夫兒，終不借他力。」良久，顧視左右
J34nB301_p0304a30║曰：「好麼？」便下座。
J34nB301_p0304b01║上堂。大眾雲集，師良久，拍案長歎，顧視大眾，眾仰瞻，
J34nB301_p0304b02║師曰：「所謂丈夫者，鬚眉云乎哉？所謂道人者，語言云
J34nB301_p0304b03║乎哉？有古閒庵主，其人乃得名道人，乃得名丈夫，在
J34nB301_p0304b04║處澇澇，隨所碌碌，三四十年討個作用，不曾得大遭
J34nB301_p0304b05║逢，憤憤之心何時而雪？今日是渠三周忌辰，老僧要
J34nB301_p0304b06║與伊倒斷。大眾！心不知心、眼不見眼，如何倒斷？昔有
J34nB301_p0304b07║僧問古德：『如何是祖師西來意？』古德大驚，曰：『你問他
J34nB301_p0304b08║西來意作麼？何不問你自己意？』」又左右顧視，曰：「大眾！
J34nB301_p0304b09║你諸人大半生行腳，何曾有個問著自己意底？老僧
J34nB301_p0304b10║今日若再加些言語到你分上，反使你意想不息、物
J34nB301_p0304b11║境不融，不為省事。要知省事法子，一切處看。」良久，曰：
J34nB301_p0304b12║「苦樂逆順、動靜寒溫，隨處得宜，道在其中矣。」曳拄杖，
J34nB301_p0304b13║下座。
J34nB301_p0304b14║當湖嘗明禪人請上堂。「昨夜三更過鐵門，但見四溟
J34nB301_p0304b15║無浪月輪孤。手握金鞭，欲問歸客。長安道上，布滿苔
J34nB301_p0304b16║花。一自威音老子，草鞋搭上雙印歷。如許如許歲月，
J34nB301_p0304b17║踏他腳板底，直是稀罕。」長嘆曰：「我若別劈徑路，恐增
J34nB301_p0304b18║兄弟罪過。聊且以智遣智。」喝一喝曰：「實謂苦屈之辭。」
J34nB301_p0304b19║回吳，上堂。「老僧廿七年來坐這個座子，希望有個人
J34nB301_p0304b20║將一把沙撲面撒在眼裡。已後也省得東照西管。大
J34nB301_p0304b21║家袖裡有雙手，聽你胡亂死，不肯拏出。而今思量個
J34nB301_p0304b22║道理，且自眼𥉌[睊-月+虫]。今日這裡，明日那裡，絮絮聒聒，一
J34nB301_p0304b23║任如風過耳。頻婆娑龍王總是自作自受，好怪別人
J34nB301_p0304b24║得。」
J34nB301_p0304b25║靈嵒回，寶雨禪人領弟子靈穆、靈儀請上堂。僧問：「南
J34nB301_p0304b26║山日日起雲，北山日日下雨，因什祖翁個片地上繡
J34nB301_p0304b27║花樣底秧針盡力插不入？」師曰：「過在阿誰？」僧擬議，師
J34nB301_p0304b28║曰：「也好怪得老僧。」又僧出，師止之，乃曰：「一竿一笠，好
J34nB301_p0304b29║山好水，眼不解觀，耳不解聽。忍曰：人境法俱泯。忍曰：
J34nB301_p0304b30║人境法俱絕。忍曰：人境法俱空。也別無甚奇妙，仔細
J34nB301_p0304c01║看來好笑。打從正月廿六日離了這裡，纔方插腳那
J34nB301_p0304c02║裡，東鄰西舍轟個晴空霹靂，嶽秀千枝盲聾不辨，諸
J34nB301_p0304c03║仁者無過此時也。然亦不過丹霞燒木佛，院主落鬚
J34nB301_p0304c04║眉，拖到今朝還知一段真實事麼？龍門曰：若知得，永
J34nB301_p0304c05║超終始之患，十二時中安樂無事也。」
J34nB301_p0304c06║得雨，上堂。「夜雨滴芭蕉，身心當下消，圓通門大啟，不
J34nB301_p0304c07║用更勤勞。」
J34nB301_p0304c08║退院，上堂。「一言截斷千江口，萬仞峰頭始得閒。首山
J34nB301_p0304c09║不忝一代宗師，風穴若在，必然大笑。曰：『何不看念法
J34nB301_p0304c10║華下語？』金粟看來，猶屬商量在。具參學眼底，暗地點
J34nB301_p0304c11║頭道：『老漢過矣。』」良久，曰：「不然，各各家風事不同。」便下
J34nB301_p0304c12║座。