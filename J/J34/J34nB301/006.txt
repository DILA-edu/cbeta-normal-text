J34nB301_p0305a01║南岳繼起和尚語錄總目
J34nB301_p0305a02║卷第六
J34nB301_p0305a03║住衡州南岳福嚴寺語
J34nB301_p0305a04║衡州花藥寺語
J34nB301_p0305a05║高峰理山寺語
J34nB301_p0305a06║武昌東嚴寺語
J34nB301_p0305a07║住漢陽大別山興國寺語
J34nB301_p0305a08║卷第七
J34nB301_p0305a09║靈嵒廿一錄卷上
J34nB301_p0305a10║卷第八
J34nB301_p0305a11║靈嵒廿一錄卷下
J34nB301_p0305a12║卷第九
J34nB301_p0305a13║南岳正續錄卷上
J34nB301_p0305a14║卷第十
J34nB301_p0305a15║南岳正續錄卷下
J34nB301_p0305a16║
J34nB301_p0305a17║
J34nB301_p0305a18║
J34nB301_p0305a19║
J34nB301_p0305a20║
J34nB301_p0305a21║
J34nB301_p0305a22║
J34nB301_p0305a23║
J34nB301_p0305a24║
J34nB301_p0305a25║
J34nB301_p0305a26║
J34nB301_p0305a27║
J34nB301_p0305a28║
J34nB301_p0305a29║
J34nB301_p0305a30║
J34nB301_p0305b01║南岳繼起和尚語錄卷之六
J34nB301_p0305b02║嗣法門人濟璣等編
J34nB301_p0305b03║住衡州南岳福嚴寺語
J34nB301_p0305b04║到寺周中丞衡齋居士設齋院主佛頂請上堂維那
J34nB301_p0305b05║白椎師攔住曰一千年舊例打放一邊自家孫子走
J34nB301_p0305b06║到祖宗屋裡管領祖宗家業一千年心同眼同道同
J34nB301_p0305b07║之孫子非常之孫子一千年心同眼同道同之祖翁
J34nB301_p0305b08║非嘗之祖翁今日之事一千年非嘗之遭逢乃喝一
J34nB301_p0305b09║喝曰豈肯草次雷同又肯烜耀珍異像他撥置證修
J34nB301_p0305b10║單行污染中聖中凡中天中人似佛似祖似古似今
J34nB301_p0305b11║情存向背理涉偏枯即今座下有懼法塵如畏三塗
J34nB301_p0305b12║底龍象同聲念摩訶般若波羅蜜多良久高聲曰請
J34nB301_p0305b13║觀法王法法王法如是便下座。
J34nB301_p0305b14║掃最勝輪塔弟子信辨請上堂拈讓和尚香曰舊吳
J34nB301_p0305b15║嶔崎孫子出身三峰腳下水陸四千里程敢道來添
J34nB301_p0305b16║聲價遂插香曰一真能敵千假乃就座僧纔出師曰
J34nB301_p0305b17║猛虎便騎僧即下去師曰有鬚便捋良久舉讓和尚
J34nB301_p0305b18║住此山日示眾曰一切萬法皆從心生心無所生法
J34nB301_p0305b19║無能住若達心地所作無礙非遇上根宜慎辭哉師
J34nB301_p0305b20║歎息久之曰為人後者而不發揚先宗何補哉不見
J34nB301_p0305b21║臨濟上堂曰大凡演唱宗乘須一句中具三玄門一
J34nB301_p0305b22║玄中具三要有權有實有照有用無一人不上根視
J34nB301_p0305b23║之無一辭不向上慎之一句中不具三玄則語有路
J34nB301_p0305b24║人根立見偏情滲心生法住所作不能無礙好道心
J34nB301_p0305b25║地洞達敢言三玄三要是決定少不得底敢言三玄
J34nB301_p0305b26║三要是決定少得底所以我二十五世祖慈明禪師
J34nB301_p0305b27║唱讓和尚之道於茲直得草木叢林是佛蠢動含靈
J34nB301_p0305b28║是佛遂見音聲鳥飛鳴般若臺前娑羅花香散祝融
J34nB301_p0305b29║峰畔又經五百來年我首座賦德山繼住縱橫放肆
J34nB301_p0305b30║群觀目眩一日上堂曰若用一毫氣力支撐是邪法
J34nB301_p0305c01║非佛法也摧頹老子來撐個破院尚肯藉筋骨之力
J34nB301_p0305c02║翻阿郎舊案於祖宗田地加一坏土隨起立顧眾曰
J34nB301_p0305c03║莫謂行道三十二年敗缺愈甚。
J34nB301_p0305c04║法孫得坤厚請上堂喝一喝曰佛草料喂馬老漢面
J34nB301_p0305c05║無慚色小智未免驚疑有嫌佛不作者併這一分亦
J34nB301_p0305c06║不受奇哉奇哉莫輕莫輕古塚堆裏未必盡是死人
J34nB301_p0305c07║不虛從九馬嘴惡浪顛風過來佛佛祖祖你道可是
J34nB301_p0305c08║住得手住得腳底時節。
J34nB301_p0305c09║德山都寺信慧請上堂是義學是玄學請過一邊立
J34nB301_p0305c10║地我家禪和子麤糙手腳猶自可眼光橫起百千諸
J34nB301_p0305c11║佛來也沒些情面家人過犯罪坐尊長倘或無理待
J34nB301_p0305c12║老漢分疏早遲八刻也坐在曲彔木上一味搬美古
J34nB301_p0305c13║人閒家具全不照管自己又不照管目前人情之外
J34nB301_p0305c14║別有佛法不不下座。
J34nB301_p0305c15║侍者敘殊革掃師祖山茨和尚靈塔請上堂松根石
J34nB301_p0305c16║上四顧寥寥看雪竇老子胸膈間似有一段說不出
J34nB301_p0305c17║底話五百年後得個知己乃自點胸曰今日為他說
J34nB301_p0305c18║出驀拈拂子曰相見從容莫等閒人天景行存高躅
J34nB301_p0305c19║他若不能忘情道此話當年說出也擲下拂子曰山
J34nB301_p0305c20║茨和尚若在必然笑曰不過逢場作戲耳遂顧左右
J34nB301_p0305c21║曰還信得及麼便下座。
J34nB301_p0305c22║衡山邑侯王輔予法名本廉請上堂風雲不次第日
J34nB301_p0305c23║月有恒常賓則始終賓主則始終主連喝兩喝曰擔
J34nB301_p0305c24║個險將蜜果換苦葫蘆供客不嫌異常者自然知得
J34nB301_p0305c25║主道周匝執一不化者難得不訝酬酢乖離乍入叢
J34nB301_p0305c26║林望之尚遠久親名匠謂老漢何又喝兩喝下座。
J34nB301_p0305c27║嗣法龍潭超請上堂謹此奉聞釋迦世尊已成正覺
J34nB301_p0305c28║彌勒大士當來下生舊吳老李與杖笠南來放開肚
J34nB301_p0305c29║皮長歎一聲水中石子青赤山頭木葉紛披尚有一
J34nB301_p0305c30║端曾未舉昭鱗灘大巖灘一連過了若干灘不得聞
J34nB301_p0306a01║鑼灘子力如何免唱行路難。
J34nB301_p0306a02║卞太翁孝旨居士請上堂眾集師曰近前來老僧共
J34nB301_p0306a03║你葛藤一眾拶上前師曰來則來也看你爭生去得
J34nB301_p0306a04║眾默然師曰古佛古佛葛藤到這個地位尚要討添
J34nB301_p0306a05║驀拈拄杖曰穿破天下人髑髏一著巧說不得只在
J34nB301_p0306a06║心傳卓一卓曰觀世音菩薩若無遣蛇手誤殺世間
J34nB301_p0306a07║人隨即旋風打散復就座曰妙喜老人說得好度體
J34nB301_p0306a08║裁衣量水打碓毫髮不差且居門外。
J34nB301_p0306a09║明日眾請上堂不得入門在門外莫貪落花紅滿地
J34nB301_p0306a10║須知芳草碧連天切忌動著動著三十棒何故今朝
J34nB301_p0306a11║若不盡法他年爭得話行。
J34nB301_p0306a12║闔山諸尊宿請就中山禪院上堂驀拈拄杖曰虛空
J34nB301_p0306a13║撲下來急忙地偃身縮項秪為不曾踏得著別峰地
J34nB301_p0306a14║面卓一卓曰這個所在日月照臨之不加明雲霧籠
J34nB301_p0306a15║罩之不加暗象龍騰踏不為喧人煙杳絕不為寂從
J34nB301_p0306a16║來與般若相為表裡所以有隱有顯有榮有衛且今
J34nB301_p0306a17║日風定氣澄主賓投洽個段綢繆從什處得來復卓
J34nB301_p0306a18║一卓曰蒼蒼舊閣閒田地一度看來一度新便下座
J34nB301_p0306a19║（前一日迅風特異）。
J34nB301_p0306a20║尹太僕為庵居士莊嚴實際上堂喝一喝曰是如理
J34nB301_p0306a21║句是依法句是依智句眼色眼識性無依住耳聲耳
J34nB301_p0306a22║識性無依住鼻香鼻識性無依住舌味舌識性無依
J34nB301_p0306a23║住身觸身識性無依住意法意識性無依住是句依
J34nB301_p0306a24║法依智不為證小法為如來大解脫之門不消瑪瑙
J34nB301_p0306a25║為樞赤珠為柱玻璃為扇黃金為閫然後稱是如事
J34nB301_p0306a26║句所以靈嵒門前路往復行大步踏得如理句生也
J34nB301_p0306a27║不道死也不道踏得如事句佛亦不拘祖亦不管為
J34nB301_p0306a28║庵居士向及靈嵒之門痛領靈嵒毒棒毒喝今日人
J34nB301_p0306a29║天眾前肯復造次便下座。
J34nB301_p0306a30║陳觀察頡仙二七上堂顧視左右曰汝諸高流尋常
J34nB301_p0306b01║打筭佛是何者名法是何者事禪居何地道行何路
J34nB301_p0306b02║心作何顏性作何色相似表顯文字差排則不得也
J34nB301_p0306b03║大丈夫自家屋裏物有什麼難見喝一喝良久曰哭
J34nB301_p0306b04║倒湖南百萬家觀察清名在天地。
J34nB301_p0306b05║指南觀侄禪師請上堂大喝一聲曰劍刃上拾得全
J34nB301_p0306b06║身何患一切處不解脫不成立乃於空中作世△字
J34nB301_p0306b07║曰必待安住如是三法名為涅槃恐大迦葉笑顏不
J34nB301_p0306b08║開何故聻正法眼藏卻成剩局了也良久呵呵大笑
J34nB301_p0306b09║曰正法眼藏涅槃妙心相去一丈相去五尺苟以丈
J34nB301_p0306b10║尺論量是為實相是為無相驀豎拂子曰我此微妙
J34nB301_p0306b11║法門秪為一代時教管攝他不得方纔出得身拈得
J34nB301_p0306b12║起隨顧左右曰喚作拂子則觸不喚作拂子則背速
J34nB301_p0306b13║道旋放拂曰不是冰稜上度過九鞠來未免視為入
J34nB301_p0306b14║道之初章復喝一喝曰笑兮哭兮百丈師舌吐黃檗
J34nB301_p0306b15║非真苦擲缽老僧冷眼看他家跳出戴角虎。
J34nB301_p0306b16║到湘潭護法眾居士請于碧泉禪院上堂喝一喝曰
J34nB301_p0306b17║是甚生次第事長沙路湘潭路迢迢出入無門戶妙
J34nB301_p0306b18║語不多親言舉似管他稱釋迦之談誇毘盧之句若
J34nB301_p0306b19║論人十方蹴踏忘回互若論境風嚴歲逼崢嶸暮若
J34nB301_p0306b20║論法日用紛綸何曾錯老僧大宣秘伽陀受持靈驗
J34nB301_p0306b21║超諸數復喝一喝曰千經萬論繡煙霞冬到寒食一
J34nB301_p0306b22║百五。
J34nB301_p0306b23║衡州花藥寺語
J34nB301_p0306b24║到寺院主文周請上堂繼起繼起寒天著火向妙喜
J34nB301_p0306b25║妙喜夏月取涼行天山口頭箭佛果殿角風聲價千
J34nB301_p0306b26║年定遭逢一日同眼光籠翳客徒自話西東三卷正
J34nB301_p0306b27║法眼人天俱絕工一軸單傳表祖佛一門通作凡作
J34nB301_p0306b28║聖為電為風南岳而下誰曰不中而得不得其在而
J34nB301_p0306b29║躬若謂不然且聽吽吽擲拂子下座。
J34nB301_p0306b30║衡州諸護法宰官請上堂僧問石古苔紋綠林疏殿
J34nB301_p0306c01║角紅風致宛然敢請料揀師曰領在眾聖之前曰作
J34nB301_p0306c02║境話會得麼師曰莫見解入微曰看取從上師曰不
J34nB301_p0306c03║爾依位住曰別展機權光彩異師曰且怪老僧不得
J34nB301_p0306c04║僧問一句當天是說取行不得底如何是行取說不
J34nB301_p0306c05║得底師曰速展驥足僧作禮師曰漫馳小道曰不易
J34nB301_p0306c06║師曰寧容可否之間乃曰萬般施設只如常又不驚
J34nB301_p0306c07║人又久長驀拈拄杖曰俊哉俊哉佛出世來不為別
J34nB301_p0306c08║事祖祖相傳至南岳老宿施設此土八百餘年到老
J34nB301_p0306c09║漢手裡卓一卓曰不覺不知尊者益見其尊貴者益
J34nB301_p0306c10║見其貴凡情勿使安卑聖位肯容矜大敢加名曰禪
J34nB301_p0306c11║敢加名曰道又卓一卓曰秪要明取這一竅呼之禪
J34nB301_p0306c12║也好呼之道也好呼之凡也好呼之聖也好又卓一
J34nB301_p0306c13║卓曰恢廓無涯妙門勝伏河沙智境是渠能扼領要
J34nB301_p0306c14║下座。
J34nB301_p0306c15║花藥眾檀越請上堂僧問伸正義於千載之下何格
J34nB301_p0306c16║式師曰立其綱後者加勇曰爭傳誦之師曰汝豈不
J34nB301_p0306c17║是聞鼓聲來耶曰合先意否師曰抑想餘風曰幾人
J34nB301_p0306c18║知歸師便打僧問便與麼去信是金毛師子途路迂
J34nB301_p0306c19║迴底肯與他拄杖麼師曰遂為常曰然則主賓不易
J34nB301_p0306c20║師曰明陳其故捷於一朝曰益見歲寒之色師曰如
J34nB301_p0306c21║其不然紛紜何益僧作禮曰個是衡州花藥山裡段
J34nB301_p0306c22║話師乃就座良久曰將本道公驗驗天下衲僧副眼
J34nB301_p0306c23║目隨喝一喝曰歲月將闌天光普寒汝水東來點滴
J34nB301_p0306c24║是凍飛騰直上三十三不消鎖斷奔馳不離當處常
J34nB301_p0306c25║湛然推過來作個甚語話派下令行義例常準格外
J34nB301_p0306c26║風氣吾亦要知龍蛇走玉石分緇素別猶豫決受用
J34nB301_p0306c27║可常保復喝一喝曰非此可能哉。
J34nB301_p0306c28║佐領程護法請上堂有一句不出山門天下共聞其
J34nB301_p0306c29║有一人不聞老僧得大過患而今南南北北大家小
J34nB301_p0306c30║戶若高若下若長若幼誰不知臘月三十日到也何
J34nB301_p0307a01║嘗從花藥寺解脫門般若門涅槃門傳出去當下得
J34nB301_p0307a02║旨則內心安裕外相雍穆現前坐取宴逸將來動邀
J34nB301_p0307a03║福慶百年千年年年處解脫之場千日萬日日日行
J34nB301_p0307a04║般若之路敢對人天廣眾不惜肝膽秪圖先宗有據
J34nB301_p0307a05║吾道益明擲拂子左右顧視曰久立不當便下座。
J34nB301_p0307a06║丁未元日上堂兼謝花藥院主文周山學拈香畢乃
J34nB301_p0307a07║就座曰一向不存軌則底到這個時節少不得拈一
J34nB301_p0307a08║片安放爐內兒孫雖在途中祖父無非家舍一番新
J34nB301_p0307a09║一番舊佛法人事相資成就遂起身曰看看主賓風
J34nB301_p0307a10║味一堂好歡然舉目千峰秀。
J34nB301_p0307a11║供白雲老和尚上堂一口生下十多子兄是第三我
J34nB301_p0307a12║第九憶得庚午在萬峰新年佛法各出手推倒座上
J34nB301_p0307a13║蘇老翁打開憐兒張笑口傾來栲栳沒帳底如珠磊
J34nB301_p0307a14║落盤中走個段風華壓古今嘖嘖叢林誠罕有屈指
J34nB301_p0307a15║春光四十番白雲篆塔苔花厚瀟湘鼓柁老懷榮我
J34nB301_p0307a16║父我兄知我者神山遠豈在天上杖短不及悲衰朽
J34nB301_p0307a17║袖中一瓣付阿孝相期此日鳴瓦缶驀拈拄杖卓一
J34nB301_p0307a18║卓曰供我人天大導師匝地盡作金毛吼（南臺孝姪補住白雲
J34nB301_p0307a19║江頭別去瓣香寄供期正三日為上堂）。
J34nB301_p0307a20║長山李居士誕日請上堂僧出曰其事云何師曰秪
J34nB301_p0307a21║可稱揚曰雲幢月蓋盡演梵音師曰徒為劑量曰祝
J34nB301_p0307a22║融峰還點頭麼師曰看後五日乃曰一松一竹一溪
J34nB301_p0307a23║雲好尊古佛樣子只可起而稱揚若為從而劑量五
J34nB301_p0307a24║岳峰巒群生睹見虛空演喻隨地彰名饒伊辨若懸
J34nB301_p0307a25║河智如流水法身邊量分疏得孤真穎秀報化之緣
J34nB301_p0307a26║添飾得五彩橫飛祖師西來宗門舉令不可將為小
J34nB301_p0307a27║小日月旁照三天下正照四天下九九八十一須知
J34nB301_p0307a28║色香外別有段事六味三德供佛及僧豈徒然哉卓
J34nB301_p0307a29║拄杖曰據仁者分上宜作禎祥永為盛事。
J34nB301_p0307a30║上元日羅總戎君錫法名濟顯請上堂驀豎起拳顧
J34nB301_p0307b01║視一眾曰未識識取旋放拳曰前聖所知轉相傳授
J34nB301_p0307b02║心性未起是如來大智慧光明心性起時是祖師大
J34nB301_p0307b03║智慧光明汝諸人於拳作拳想非拳作拳想如來大
J34nB301_p0307b04║智慧光明祖師大智慧光明盡成世流布想一切聖
J34nB301_p0307b05║人有世流布想無有著相所以不壞世間相而能談
J34nB301_p0307b06║實相即今天上月圓人間月半天上人間流光不斷
J34nB301_p0307b07║達磨大師來震旦後橫機諸大老各各闡揚宗旨有
J34nB301_p0307b08║一不視超諸位何能真際平提神通各露復以拳擊
J34nB301_p0307b09║案曰日照月臨天長地久匪異人任。
J34nB301_p0307b10║到寶安法孫賓日請上堂一眾集定師曰將謂惠汝
J34nB301_p0307b11║三昧良久曰然則今時尊宿朝暮以曠險辭意為飛
J34nB301_p0307b12║為伏唐突參承平塗學黨何心哉請試甄別指喻非
J34nB301_p0307b13║指馬喻非馬知汝不甘心心是佛智智是道肯諾全
J34nB301_p0307b14║否開得一片田九夏勤勞收得一籮粟三冬受用老
J34nB301_p0307b15║少相依上下歡悅達磨免泛重溟神光省埋深雪天
J34nB301_p0307b16║下本自太平將軍何妨施設卓拄杖一下曰獲大富
J34nB301_p0307b17║而濟有餘只在現前升於堂而入乎室寧須異日顧
J34nB301_p0307b18║視左右下座。
J34nB301_p0307b19║次日監院直指原石同山鄰諸護法居士請上堂急
J34nB301_p0307b20║切相投待擘開兩片唇皮方使慶快平生驀拈拄杖
J34nB301_p0307b21║曰上上根人自然發笑良久曰若執自然即屬自然
J34nB301_p0307b22║別倚因緣又屬因緣個上座本非因緣且非自然卓
J34nB301_p0307b23║一卓曰一眾睹見盡攢眉有甚冤家難解免看他伎
J34nB301_p0307b24║倆卻如文光錢買得陳姜二兩單單一味生辣難於
J34nB301_p0307b25║上口然而在賓全主在主全賓於理理合於事事圓
J34nB301_p0307b26║復卓一卓曰演出波羅蜜恰似天邊月。
J34nB301_p0307b27║高峰理山寺語
J34nB301_p0307b28║師誕日法子雲蓋豫請上堂秪知今日明朝不知明
J34nB301_p0307b29║朝今日不知明朝今日爭知今日明朝今日溪山明
J34nB301_p0307b30║朝雲月溪山雲月知則天長地久雲月溪山不知則
J34nB301_p0307c01║岳拔河流岳拔河流忘觀照泯實相天長地久圓萬
J34nB301_p0307c02║象攝森羅一切處示人以無示而分別不行毫忽間
J34nB301_p0307c03║聽之於無聽而歷然如對敲禪床一下曰會麼要知
J34nB301_p0307c04║明日會取今朝。
J34nB301_p0307c05║衡齋居士生辰法中諸昆慶誕請上堂拈起拄杖曰
J34nB301_p0307c06║一眾總有分付處願得雄偉之器以彰祖烈為來者
J34nB301_p0307c07║益慶快莫大布詞展意若論佛千年常住輸今日據
J34nB301_p0307c08║我法不磨智勇超前烈至於道卓拄杖兩下曰重嵒
J34nB301_p0307c09║疊秀看兼到賓主忻逢師資奏妙曩謨佛曩謨法曩
J34nB301_p0307c10║謨僧真實道復卓一下曰珍重仁者綿亙古今卓立
J34nB301_p0307c11║群品千聖同音。
J34nB301_p0307c12║嗣法智度勝請上堂隔江望見樹影道盡是祖師指
J34nB301_p0307c13║出底彼彼出家彼彼行腳這裡是理山寺入得一重
J34nB301_p0307c14║是硯子居終日侍從底是擲缽老僧腳下物何勞他
J34nB301_p0307c15║無齒漢子指手劃腳然後外息諸緣內心無喘喝一
J34nB301_p0307c16║喝曰我臨濟兒孫肯借鼻孔出氣。
J34nB301_p0307c17║湖南藩伯郎定庵偕檀護紳士陶密庵諸公主人破
J34nB301_p0307c18║愚鐵目請于萬福禪院陞座旋視左右曰今日一會
J34nB301_p0307c19║何異靈山設有道孟浪無過和尚老僧點首曰好怪
J34nB301_p0307c20║汝良久曰信受如來不思議身信受如來不思議音
J34nB301_p0307c21║聲信受如來不思議智自然興起正勤不怯不退拈
J34nB301_p0307c22║拄杖卓一卓曰在耳曰聲在目曰容聲應乎耳可以
J34nB301_p0307c23║聽知容接乎目亦以儀覿發揚蹈厲以拓其智上下
J34nB301_p0307c24║交融進止有度總之開發顯示諸佛正真之道再拈
J34nB301_p0307c25║拄杖卓一卓復舉三聖道我逢人則出出則不為人
J34nB301_p0307c26║興化道我逢人則不出出則便為人白雲端和尚拈
J34nB301_p0307c27║口二尊宿各有一處打得著師曰若論據款結案不
J34nB301_p0307c28║道全無銖兩然則難逃五祖師翁說他語拙夫舉一
J34nB301_p0307c29║隅不以三隅反則不復也臨濟家法是你涯際得底
J34nB301_p0307c30║是你刻畫得底是你汗漫得底昔人盡其機智列門
J34nB301_p0308a01║庭製要訣不過彷彿皮膚絕非骨髓依稀名相何關
J34nB301_p0308a02║旨意二尊宿是入室真子不同門外遊人只消此兩
J34nB301_p0308a03║句廿一個字予有的而奪有準照含用而用挾照正
J34nB301_p0308a04║正堂堂何啻八面禦敵但見波濤湧不見海龍宮老
J34nB301_p0308a05║僧操柄蒿枝拂大蹈步四千里豈圖掃盡竹木精靈
J34nB301_p0308a06║稍稍令方來知有且道今日是出不出為人不為人
J34nB301_p0308a07║乃復喝一喝曰毫釐之差天地懸隔。
J34nB301_p0308a08║到華林法孫定山會領監院實刊請主席上堂老漢
J34nB301_p0308a09║茲者不是時中出入游戲切實為諸人一段大事因
J34nB301_p0308a10║緣既不肯埋沒後學又爭敢刻剝古人大空小空使
J34nB301_p0308a11║得慣不怕不聽教詔禪和家天長地久日子何在熱
J34nB301_p0308a12║忙單刀直入不嫌鹵莽放一線路未必筭是紆回顛
J34nB301_p0308a13║言倒語底我說此人應與他交椅坐應時及節底應
J34nB301_p0308a14║與他板凳坐理喪情亡底應與他繡墩坐知恩負恩
J34nB301_p0308a15║底應撥選三十人伶俐侍者日日燒香供養他昔僧
J34nB301_p0308a16║問忠國師如何是本身盧舍那國師曰與我過淨瓶
J34nB301_p0308a17║來其僧過淨瓶與國師國師曰卻安舊處著其僧安
J34nB301_p0308a18║置淨瓶還來問如何是本身盧舍那國師曰古佛過
J34nB301_p0308a19║去久矣未曉之徒看老子向紫羅帳裏撒真珠雖然
J34nB301_p0308a20║如是曉者還稀良久曰收便下座。
J34nB301_p0308a21║到嘉魚麻邑宰颺言諸當事任刺史仙孟諸縉紳文
J34nB301_p0308a22║學眾善信居士諸山大德請就法華寺上堂拈拄杖
J34nB301_p0308a23║曰嘉魚一丸地從來出生撐天拄地無情面漢子在
J34nB301_p0308a24║儒在佛總不肯囊藏頭角老僧往返八千里特特到
J34nB301_p0308a25║來為他點開光明又肯懼境藏形隈刀避箭說凡了
J34nB301_p0308a26║凡說聖了聖驀卓一卓曰試請詳觀良久復卓一卓
J34nB301_p0308a27║喝一喝曰鏗鏘燦爛洞人天倫序安和萬象宣大智
J34nB301_p0308a28║當筵難隱覆只教領攬在機前。
J34nB301_p0308a29║到簰洲廣賢院主端次同諸護法檀越請上堂惺惺
J34nB301_p0308a30║惺惺莫待老漢惡罵有頭角兄弟不是老漢不解摩
J34nB301_p0308b01║捋你溫撫你開張這惡潑門戶見兩度三度呼喚不
J34nB301_p0308b02║回呆呆地坐看北斗立覷黃河有三言兩語難為出
J34nB301_p0308b03║口驀卓拄杖曰盡乾坤人口到這裏百雜碎眾中有
J34nB301_p0308b04║一人大肯去安樂去猶是傷機之患我言雖重奉勸
J34nB301_p0308b05║思存。
J34nB301_p0308b06║武昌東巖寺語
J34nB301_p0308b07║佛誕日汪觀察悔庵程經也夏孟紹蕭培元諸居士
J34nB301_p0308b08║請上堂遂拈香瓣在手曰擔水河頭賣人見盡怪笑
J34nB301_p0308b09║家業祖宗傳不奉終非孝插香曰此日天下同幾人
J34nB301_p0308b10║通此竅就座曰仰瞻頫視地久天長擎香無貢高之
J34nB301_p0308b11║過散花有無盡之懷駿奔祖廟端頌無疆顧視左右
J34nB301_p0308b12║曰請眾置問看老僧荅僧出遂下座曰可有少分相
J34nB301_p0308b13║應。
J34nB301_p0308b14║竟陵死心道人本覺請上堂僧問點著便轉早成鈍
J34nB301_p0308b15║置三三四四爭免郎當師曰我一向在湖南曰忙忙
J34nB301_p0308b16║者匝地普天師曰不是一日行五百里順風難得這
J34nB301_p0308b17║裏相見曰恐成途轍師曰礙我行令曰莫將泥水滯
J34nB301_p0308b18║春風師打曰速退讓好人出頭乃拈起拄杖曰總不
J34nB301_p0308b19║敢與這上座齊肩並躅者卓一下曰蓋為他機軸出
J34nB301_p0308b20║在臨時饒你縱變無方又卓一下曰他肯守定一路
J34nB301_p0308b21║更問如何是他正主擲缽老僧替他放一線南岳一
J34nB301_p0308b22║宗震耀天下諸方因甚各說異端良久曰老和尚麤
J34nB301_p0308b23║心轉盛復卓一下曰不是一類秪可旁觀。
J34nB301_p0308b24║陳居士華卿請晚參會取會取驀豎一指曰俱胝好
J34nB301_p0308b25║宗師接機慣用此不知死去見閻王可能與今日相
J34nB301_p0308b26║似連忙放下手曰我且收起這一指看你諸人眼睛
J34nB301_p0308b27║烏律律地知他是活是死。
J34nB301_p0308b28║天然智光二禪宿領法華社居士請上堂僧出師曰
J34nB301_p0308b29║是從天降下是從地湧出曰道看師曰今日一會未
J34nB301_p0308b30║是小緣曰有人領話師喝曰支離鉉辨辱我宗風就
J34nB301_p0308c01║座良久曰諸法從本來常自寂滅相上則在天下則
J34nB301_p0308c02║在地中則在人左來左中右來右中僧問疏山如何
J34nB301_p0308c03║是法身山曰枯椿如何是法身向上山曰非枯椿真
J34nB301_p0308c04║金須入火他未彰名余不能取汝諸人道古廟香爐
J34nB301_p0308c05║靈從何來聖從何起喝一喝曰如此遭逢肯受欺。
J34nB301_p0308c06║丁未四月六日上堂今日廣陵李仲連先生元配金
J34nB301_p0308c07║孺人四十周忌請南岳福嚴老和尚就于江夏東巖
J34nB301_p0308c08║同真堂上堂且道說什麼法佛眼和尚曰今時人須
J34nB301_p0308c09║自尊自貴自成自立方有個休歇處記得丁卯四月
J34nB301_p0308c10║六日先生於南通州李家寶儉堂發真實菩提心自
J34nB301_p0308c11║誓從今身直至佛身為清淨大沙門故四十年中得
J34nB301_p0308c12║遇真善知識得真實透明佛祖綱宗十年居學地真
J34nB301_p0308c13║實事師三十年行道於天台南岳江淮兩浙教化真
J34nB301_p0308c14║實大眾而得正因出家正因行腳真實明道之士嗣
J34nB301_p0308c15║其法實始於孺人放身命底時節大眾要識昔之仲
J34nB301_p0308c16║連先生麼即今說法之南岳和尚也南岳和尚所說
J34nB301_p0308c17║之法即仲連先生始終一貫之法蓋和尚開堂歷三
J34nB301_p0308c18║十年說法已四十年何故長阿含經載佛佛出世南
J34nB301_p0308c19║家室有子孫有神足有侍者則家室一法也存亡法
J34nB301_p0308c20║也修短法也苦樂法也舍諸法一法也何事非法何
J34nB301_p0308c21║往非法今所說之法一法也此法強會不得緣差不
J34nB301_p0308c22║得用力取不得有意舍不得時節若至其理自彰所
J34nB301_p0308c23║以一切處尊貴一切時成立卓拄杖一下曰不得個
J34nB301_p0308c24║休歇處光陰莫虛度。
J34nB301_p0308c25║山鄰弟子李勝宇黃見之蘇文元陳瑞伯等請小參
J34nB301_p0308c26║就人揀辨還當得本參底事麼老子不是泥捏底聖
J34nB301_p0308c27║僧忍見諸仁進前退後古人事不獲已齒罅縫落出
J34nB301_p0308c28║一段兩段本自峭絕而今阿誰弱過伊肯與折開只
J34nB301_p0308c29║管隊隊上來就我商量老子事不獲已也和你商量
J34nB301_p0308c30║二十楖粟棒擗脊㨟來你但領下明朝看消息。
J34nB301_p0309a01║弟子魏厥修法名本初請上堂今日大似在賓全主
J34nB301_p0309a02║令豈知達磨未西來父母緣生口便不肯挂上壁諸
J34nB301_p0309a03║人也曾打從知識叢林過來曲彔木上早晚提段突
J34nB301_p0309a04║兀話也未近日南方動則揮拳撒掌鬥打紛爭約至
J34nB301_p0309a05║理論便恁麼去陷下麤心阿誰救得若或細針密線
J34nB301_p0309a06║煖室裏商量只恐黃面傷心看他法久獘生何忍脅
J34nB301_p0309a07║肩諂笑良久曰向後踏著正脈莫辜負人好。
J34nB301_p0309a08║法子汾俞昭請上堂一夜作竊不覺天曉鳴鼓陞堂
J34nB301_p0309a09║盡情說了卓拄杖曰白拈一派源出獦獠二株獨挺
J34nB301_p0309a10║於朱陵五葉孤秀於萍實又卓一卓曰子承父業孫
J34nB301_p0309a11║重祖華復卓一卓曰接人之際不竭心力而與者非
J34nB301_p0309a12║夫也擲拄杖下座。
J34nB301_p0309a13║嗣法九峰紀率闔院大眾請上堂臨濟初住河北首
J34nB301_p0309a14║唱斷際綱宗於人境法不止三致意益為運老輕觸
J34nB301_p0309a15║大中善弄爪牙殃及兒孫若干建立擲缽老僧兩手
J34nB301_p0309a16║空索索張口乾曝曝新九峰咳唾掉臂風動雲從曾
J34nB301_p0309a17║不借力於父祖肯學他臨濟架險憑空老僧今日力
J34nB301_p0309a18║疾上來又肯飾詞褒獎炫子之長喝一喝曰誰為臨
J34nB301_p0309a19║濟誰是臨濟者。
J34nB301_p0309a20║次日山鄰眾弟子請上堂僧問東西林下鳥一段好
J34nB301_p0309a21║音聲出入耳門寧有關節師曰老僧不欲亂天下人
J34nB301_p0309a22║眼曰如斯爭奈何師曰你有一問答你一轉曰不才
J34nB301_p0309a23║謹退師曰若有疑慮不難方便僧問花開本有風光
J34nB301_p0309a24║鳥語全提妙用前僧已納敗闕某也敢復支離師曰
J34nB301_p0309a25║老僧敗缺尤甚曰幸是師曰且看支離曰流布諸方
J34nB301_p0309a26║恐難收拾師便打曰始終作主師又打曰勿使外人
J34nB301_p0309a27║聞此麤語維那白椎曰法筵龍象眾當觀第一義師
J34nB301_p0309a28║曰且說個什麼即得旋視左右曰非但昨日今日連
J34nB301_p0309a29║贓捉敗亦不為遲遠近隨風而湊都道擲缽老僧兩
J34nB301_p0309a30║日在九峰上堂各各塵劫段不思議事可得當下明
J34nB301_p0309b01║白若使無所關領而去辜負遠來不易若道且坐喫
J34nB301_p0309b02║茶這個是驢前馬後事曳過旁僧又非公境界隨卓
J34nB301_p0309b03║拄杖曰劈腹開心別處即不說也下座。
J34nB301_p0309b04║到洪山長老明若同諸院大德請就本寺上堂擲缽
J34nB301_p0309b05║老僧三十年千言無一中豈單單不上人鉤此時乘
J34nB301_p0309b06║聽眾未出三門與他明白一下隨喝一喝曰實謂如
J34nB301_p0309b07║斯北邙山下千坵萬坵滹沱家法曰第一句薦得堪
J34nB301_p0309b08║與祖佛為師第二句薦得堪與人天為師第三句薦
J34nB301_p0309b09║得自救不了不欺人眼底看此翁言之當否福嚴直
J34nB301_p0309b10║謂不然第一句他家無你話論處第二句勸你擔出
J34nB301_p0309b11║看第三句軟嫩嫩地實情無力良久曰肯自領過但
J34nB301_p0309b12║請先行便下座。
J34nB301_p0309b13║到白鶴院住持玉芝同眾護法居士請上堂千年一
J34nB301_p0309b14║遇正在此時乃震喝一聲眾懵然師曰疑情未息如
J34nB301_p0309b15║何遣撥良久曰諸苦所因貪欲為本若滅貪欲無所
J34nB301_p0309b16║依止大大上大人在處勞勞隨所鹿鹿豈但誌公不
J34nB301_p0309b17║是閒和尚隨自點胸曰且道他畢竟圖個什麼復震
J34nB301_p0309b18║喝曰鈍根阿師下坡不走快便難逢。
J34nB301_p0309b19║住漢陽大別山興國寺語
J34nB301_p0309b20║到寺文山弟子密粹同居士蕭文遠請上堂今時叢
J34nB301_p0309b21║林中兄弟那個不自承當低昂佛祖陶鑄人天老僧
J34nB301_p0309b22║樂與羽儀肯走作你肯抑捺你既承當得下肯受人
J34nB301_p0309b23║抑捺肯聽人走作有兩句說話三十二年不曾輕易
J34nB301_p0309b24║擔出到這裏忍不得也喝一喝曰一例順時祝贊決
J34nB301_p0309b25║非宗門建立卓拄杖下座。
J34nB301_p0309b26║劉方伯元伯請上堂盡大地人各各置一問問問各
J34nB301_p0309b27║別秪消寶應道個好字直得天下歸仁且道節文在
J34nB301_p0309b28║什麼處今時學般若菩薩例皆精緻鬥對希圖跨灶
J34nB301_p0309b29║佛祖福嚴分明舉似臨濟出四種料揀四種照用七
J34nB301_p0309b30║百年來不敢廢者是叢林向上關若人蹈著喜無量
J34nB301_p0309c01║今日有僧出來道請老和尚領話也盡力向道好其
J34nB301_p0309c02║或進曰過分教令向道好好驀拈拄杖曰木上座尊
J34nB301_p0309c03║意謂何良久自代曰好心得好報。
J34nB301_p0309c04║半園闍黎請上堂有段話問師僧家據你胸襟吐出
J34nB301_p0309c05║來看若起解會心便塞斷胸襟了也胸襟是你自己
J34nB301_p0309c06║底胸襟什麼人塞斷得他你又何苦要塞斷他胸襟
J34nB301_p0309c07║有什麼所在停蓄得纖毫恁麼則胸襟究竟塞他不
J34nB301_p0309c08║得是凡是聖是染是淨是法身是般若是解脫但吐
J34nB301_p0309c09║得出便是大火聚便是太阿劍不消用力只貴臨時
J34nB301_p0309c10║而今是各展胸襟之時喝一喝曰若是師子兒自然
J34nB301_p0309c11║增勇健僧問名不干事事不干名依執滯名於他玄
J34nB301_p0309c12║隔是耶師曰更有伶俐者曰有一句未當情師曰既
J34nB301_p0309c13║墮中流須早憤發曰恐亦未到玄源師曰非究理也
J34nB301_p0309c14║本寺監院嗣宗同徒瞻初請上堂若肯欺聖罔賢埋
J34nB301_p0309c15║沒諸人便依根布葉狎獵紛披去也既不爾者釋子
J34nB301_p0309c16║聚會不可作世諦流通如此則將何饒益請法聽法
J34nB301_p0309c17║諸賢究竟將底消結今日這段去就喝一喝曰你行
J34nB301_p0309c18║腳之士須開行腳之眼夫行腳眼非慧眼法眼佛眼
J34nB301_p0309c19║所能較得況天人之肉眼而能窺竊得畢竟要我說
J34nB301_p0309c20║與你只要你一信可不省力。
J34nB301_p0309c21║佛林庵無染禪者請上堂在昔有個老和尚一日示
J34nB301_p0309c22║眾曰不得閒過念佛念法念僧會中出一員不帶伴
J34nB301_p0309c23║侶底禪客近前曰某甲單單只念自己老和尚痛叱
J34nB301_p0309c24║為驢據福嚴看這老和尚原不曾輕視此僧但不知
J34nB301_p0309c25║此僧可看得這老和尚上眼也未今日平心與兄弟
J34nB301_p0309c26║商量這老和尚是誰便是有佛處不住無佛處走過
J34nB301_p0309c27║底老趙州打從十八上破家散宅了到處孤迥迥峭
J34nB301_p0309c28║危危過平常日子一旦年老心孤無事生事教好人
J34nB301_p0309c29║家兒女緊靠著三寶過活不道他無業性將來撲在
J34nB301_p0309c30║人天位中下淚謝過已遲八刻也這米囤子一向道
J34nB301_p0310a01║莫歷他門戶又道纔有纖毫萬劫不如為什麼臨老
J34nB301_p0310a02║眼花屈膝妥尾一至於此雖然莫聞我與麼說話便
J34nB301_p0310a03║坐定在空劫裏許不見三峰老師三十年只教看個
J34nB301_p0310a04║竹篦子話道喚著竹篦子則觸不喚著竹篦則背有
J34nB301_p0310a05║什麼人向什麼處安排他正大修行人著衣喫飯屙
J34nB301_p0310a06║矢放尿闕一不可纔擬作佛太費心力喝一喝曰佛
J34nB301_p0310a07║眼法眼盡打睡天眼肉眼何足貴西來大意久浮沉
J34nB301_p0310a08║不早舉似恐後悔。
J34nB301_p0310a09║本山定姪禪師率監院嗣宗同護法眾居士請上堂
J34nB301_p0310a10║今日齋飯較細良久曰阿姪定興國稽首方丈曰先
J34nB301_p0310a11║白雲出世二十餘年掌叢林者七非人類精奇不敢
J34nB301_p0310a12║登其門一時王公貴人循循巾缽此山實為發源之
J34nB301_p0310a13║初地伏乞和尚垂念同一佛生披露微言為世信式
J34nB301_p0310a14║老僧道我師兄久矣為天下信為天下式我何能信
J34nB301_p0310a15║式我師兄記得白雲乘和尚住此山日僧問如何是
J34nB301_p0310a16║一句底賓乘和尚道黃鶴一去不復返僧曰如何是
J34nB301_p0310a17║一句底主乘和尚道白雲千載空悠悠僧曰錢是足
J34nB301_p0310a18║陌乘和尚道今日齋飯較細師乃召眾曰來來四十
J34nB301_p0310a19║年前齋飯較今日齋飯何若體理得出非父不生其
J34nB301_p0310a20║子體理不出非子莫顯其親夫沙門者播揚大法須
J34nB301_p0310a21║從自己胸襟流出方纔蓋天蓋地白雲和尚等閒吐
J34nB301_p0310a22║一句子一回思想著豈止一傷神大千俱壞此句不
J34nB301_p0310a23║壞其有不信而式者可不道今日齋飯較細。
J34nB301_p0310a24║李學使元仗請上堂端天下英異之士之所趨向使
J34nB301_p0310a25║之望風而馳不失尺寸非是各自有禪各自有道此
J34nB301_p0310a26║外更有何法亦非樁立意根收其奔放之心曲制潛
J34nB301_p0310a27║匿然後謂之克己復禮請觀古人之所對者而發之
J34nB301_p0310a28║昔有僧問禪師自心他心得相見否對曰自己尚不
J34nB301_p0310a29║見他人何可觀又問罪福之相如何了達得無同異
J34nB301_p0310a30║對曰絺綌不禦寒今之學者謂自心非外有妄盡而
J34nB301_p0310b01║自返禘自既灌而往者吾不欲觀之矣直趨祖佛之
J34nB301_p0310b02║域頓獲聖人之心有故也卓拄杖曰舉似天下人。
J34nB301_p0310b03║饒大參型萬請上堂曖顧一眾震喝曰能使王公貴
J34nB301_p0310b04║人聞聲而悟瞻顏而證非宿具深慈真願雖親見尊
J34nB301_p0310b05║宿如汾陽趙州有大聲價秖高虛氣那得收實效於
J34nB301_p0310b06║意言之表而光遠他耀今者慧業文人虛懷問道空
J34nB301_p0310b07║腹老僧難為酬荅普請大眾各施神用良久曰盡乾
J34nB301_p0310b08║坤是當人自體形著影出聲呼谷應學者囿於見聞
J34nB301_p0310b09║使聖人光大通變之道反膠瑟柱然則禹之治水孔
J34nB301_p0310b10║之聞韶然乎不然乎復喝一喝顧眾曰參。
J34nB301_p0310b11║下太翁孝旨居士請上堂舉汾陽先祖道汾陽門下
J34nB301_p0310b12║有西河師子當門據坐但有來者即便咬殺作何方
J34nB301_p0310b13║便入得汾陽門見得汾陽人師曰腳下孫子嘗閱臨
J34nB301_p0310b14║濟正宗記從南岳讓祖而下中心悅服者只得十一
J34nB301_p0310b15║世至我祖無能尚矣今日不得不有說焉老大宗師
J34nB301_p0310b16║自不解作主容個畜生不識好惡觸忤賢良所以自
J34nB301_p0310b17║到興國每日打開兩扇門大坐當軒凡有來者不用
J34nB301_p0310b18║方便亦無揀擇個個許他升其堂入其室親見其人
J34nB301_p0310b19║他若是個人語也著嘿也著四威儀中何處不是他
J34nB301_p0310b20║放身命處最可笑者疏山矮師叔他道咸通年已前
J34nB301_p0310b21║會得法身邊事咸通年已後會得法身向上事乃高
J34nB301_p0310b22║聲曰菩薩子不信打鼓普請看我孝旨居士永昭今
J34nB301_p0310b23║日較昨日差幾尺地良久曰前三三與後三三落得
J34nB301_p0310b24║身心從此閒。
J34nB301_p0310b25║婁孝廉南石居士法名于衡請上堂淨智為天正智
J34nB301_p0310b26║為人智智流通曹源一派便展轉相續去也所以向
J34nB301_p0310b27║上人不可思議而今但一切時中超超然于等妙二
J34nB301_p0310b28║覺之表決定不流至第二念一不拘滯於佛境界一
J34nB301_p0310b29║理一切理一事一切事一心一切心一道一切道別
J34nB301_p0310b30║無照顧別無曉了別無趨向別無保任天地河海風
J34nB301_p0310c01║雲草木盡是助顯你思議不及一段事但得現前兄
J34nB301_p0310c02║弟點首歡喜老僧得也。
J34nB301_p0310c03║上堂舉僧問洞山初和尚如何是道（官禁不容潑屎潑尿）山曰
J34nB301_p0310c04║卓（睡來還合眼麼）僧曰擬向如何（亡僧還喫飯麼）山曰失卓（竟不向上道與
J34nB301_p0310c05║他）後僧持此語問徹和尚洞山意旨何如（伏聞鈍置人者遭人
J34nB301_p0310c06║鈍置）徹曰虎鬥龍傷（嘗言達磨大師缺當門齒）乃曰洞山相承因言
J34nB301_p0310c07║曉人之旨吐詞如磚塊鐵屑非有所造也徹公重糝
J34nB301_p0310c08║姜椒益使食者難于下咽致令多少旁觀拊手大笑
J34nB301_p0310c09║良久曰嚼得碎者自不如此。
J34nB301_p0310c10║法子嵒頭徹請上堂佛佛出世有諸人一坐具地南
J34nB301_p0310c11║北東西橫豎不出佛地位三身四智露冷風寒八解
J34nB301_p0310c12║六通泉飛石麗目前旨略不怕諸方取則更有一格
J34nB301_p0310c13║莫作等閒咬人火急者宗脈未露見你氣息取辦圓
J34nB301_p0310c14║頓恐覓個出頭處不得何也卓拄杖曰大統綱宗中
J34nB301_p0310c15║事別處往往放過。
J34nB301_p0310c16║德山副寺泳明請上堂作者相見何用煩詞苟不盡
J34nB301_p0310c17║意殊難為懷佛祖大意淺而易見故作崤函老僧罪
J34nB301_p0310c18║過旋視周匝曰天高而居上地卑而居下中問黑白
J34nB301_p0310c19║貴賤趨趨翔翔不待緣木求魚各各見義勇進或不
J34nB301_p0310c20║至勞而無功拈拄杖卓一卓曰豈是強生節目。
J34nB301_p0310c21║什邡院主念純同眾護法居士請上堂僧問併卻咽
J34nB301_p0310c22║喉請道一句師曰有恁麼心行曰事須斟酌師曰昨
J34nB301_p0310c23║日不得已白鶴院裡曾小小納一上敗缺曰意不至
J34nB301_p0310c24║此師曰今日不過更要我大大納個敗缺僧作禮曰
J34nB301_p0310c25║爭敢師不顧乃就座掀髯一笑曰人人總道個老子
J34nB301_p0310c26║竿木隨身逢場作戲誠如所言佛滅二千歲比丘少
J34nB301_p0310c27║慚愧卻成授記老福嚴了也禪風日下從迷入迷者
J34nB301_p0310c28║自甘流轉知識出世如救倒懸那討閒心游獵州縣
J34nB301_p0310c29║摭拾山水而今誠實說向有事近前決擇無事潔淨
J34nB301_p0310c30║心地莫心生閒草卓拄杖曰非常人物領之一字也
J34nB301_p0311a01║不消得便下座。
J34nB301_p0311a02║王大參茂衡請為令兄節推對靈位陞座古來有輩
J34nB301_p0311a03║尊宿秖教人心同虛空去如枯木石頭去如寒灰死
J34nB301_p0311a04║火去據擲缽老僧猶自內身外器岐而為二不達如
J34nB301_p0311a05║來意枉服大乘藥無邊身菩薩不見如來頂相無邊
J34nB301_p0311a06║身外別無如來若見如來則有二如來也所以道但
J34nB301_p0311a07║無諸見即是無邊身外道樂於諸見菩薩於諸見而
J34nB301_p0311a08║不動如來者諸法如義如即無生如即無滅佛身無
J34nB301_p0311a09║為不墮諸數敢問即今節推王公之靈安之聖位耶
J34nB301_p0311a10║安之賢位耶安之天上安之人間不見道內見外見
J34nB301_p0311a11║俱錯佛道仙道俱惡以故祖師直指一切眾生本心
J34nB301_p0311a12║本體本來是佛且不假修成不屬漸次一句如何通
J34nB301_p0311a13║信喝一喝曰我今為汝保任此事終不虛也。