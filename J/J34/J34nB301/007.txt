J34nB301_p0311b01║南岳繼起和尚語錄卷之七
J34nB301_p0311b02║嗣法門人濟璣等編
J34nB301_p0311b03║靈巖廿一錄卷上
J34nB301_p0311b04║和尚建大法化吳越三十年，至甲辰得二十會，復有
J34nB301_p0311b05║請為廿一錄，小師果成記。
J34nB301_p0311b06║長蘆簡石西堂莊嚴母氏，請上堂。「法身無相、無相法
J34nB301_p0311b07║身之母，觸之不得，背之不可。握節當胸，實為沉屈。撒
J34nB301_p0311b08║沙向人眼裏，還抬手得起麼？」驀拈拂子曰：「有句無句，
J34nB301_p0311b09║如藤倚樹。」隨放拂子曰：「樹倒藤枯也。本生父母臥在
J34nB301_p0311b10║荊棘林中，如何相救？」喝一喝曰：「三十年後，知老漢徹
J34nB301_p0311b11║底婆心。」
J34nB301_p0311b12║薦嚴陳太僕皇士，請上堂。僧問：「如何是佛法的的大
J34nB301_p0311b13║意？」師曰：「莫顛倒。」僧問：「乃至蠢動含靈，未曾於此一分
J34nB301_p0311b14║真如中有些子相違處，是否？」師曰：「可惜光陰。」曰：「直下
J34nB301_p0311b15║承當，不勞功用，是否？」師曰：「賺汝皮囊。」曰：「請師提獎。」師
J34nB301_p0311b16║曰：「苦死人。」僧問：「三界智人未出母胎，神用何在？」師曰：
J34nB301_p0311b17║「我許你此問。」曰：「誰入法界？」師曰：「你多少時在老僧這
J34nB301_p0311b18║裡？」曰：「不肯便離人天去也。」師曰：「即不辜負你。」僧問：「朗
J34nB301_p0311b19║月當空時如何？」師曰：「何待月落後相見？」曰：「果然高過
J34nB301_p0311b20║古人。」師曰：「古人高？朗月高？」曰：「平出。」師曰：「老僧不及上
J34nB301_p0311b21║座。」乃起身曰：「即將此段問荅進之皇士太僕，太僕有
J34nB301_p0311b22║靈，爭肯撲在人天位中？」隨顧眾曰：「我鈍置你猶可，你
J34nB301_p0311b23║鈍置我太煞。」便下座。
J34nB301_p0311b24║上堂：「山僧今日就你身上割一塊子似與你。」驀出兩
J34nB301_p0311b25║拳，曰：「是皮是肉？試請分疏。」良久，擊香臺，曰：「木頭何異？
J34nB301_p0311b26║畜生何異？」袖手下座。
J34nB301_p0311b27║晚參。「山僧今日就你身上割一塊子似與你。你若知
J34nB301_p0311b28║得是自身上肉，定不縮手縮腳，佇目凝眸，銖銖兩兩，
J34nB301_p0311b29║較精較肥。若見得血滴滴地，反自生疑生怖，不但忘
J34nB301_p0311b30║卻自己，亦且錯過目前。豈不辜負山僧個副驢肝腸。」
J34nB301_p0311c01║弟子方新請小參。「饅頭從你咬。新麥麵少喫。」僧問：「肚
J34nB301_p0311c02║飽無力時如何？」師曰：「再喫一頓。」曰：「顯揚宗教時如何？」
J34nB301_p0311c03║師曰：「念上大人。」僧點胸曰：「某唯一己。」師曰：「可知禮也。」
J34nB301_p0311c04║僧問：「如何是心地？」師曰：「不長無明草。」曰：「多少分明。」師
J34nB301_p0311c05║曰：「看時不見暗昏昏。」
J34nB301_p0311c06║眾檀越請上堂。僧問：「丹霞燒木佛，意旨如何？」師曰：「恩
J34nB301_p0311c07║義盡從貧處斷。」僧問：「如何是佛？」師曰：「不拘小節。」又問：
J34nB301_p0311c08║「古人道：『狂機內有道人身。』如何是道人身？」師曰：「潦倒
J34nB301_p0311c09║不堪。」又問：「如何是學人自己？」師曰：「自從別後見君稀。」
J34nB301_p0311c10║良久，顧左右曰：「也不屈著你。」便下座。
J34nB301_p0311c11║都寺徵聖五十初度，子徒佛基、上蔭請上堂。僧問：「將
J34nB301_p0311c12║弘永圖，必布新令，願俯群情。」師曰：「老僧口頭覓得底
J34nB301_p0311c13║當不得。」曰：「進以禮，退以禮，其所由來尚矣。風度詳閒，
J34nB301_p0311c14║卷舒惟道。」師曰：「一等行腳莫教錯。」曰：「將寄陶鈞，尚思
J34nB301_p0311c15║末掖。」師曰：「奉勸趁色身強旺，為眾竭力去。」乃曰：「汝等
J34nB301_p0311c16║見聞覺知之性，原不附物。老僧四十年披究宗乘，見
J34nB301_p0311c17║參學兄弟大抵有三種不易：轉煩惱入菩提易，博地
J34nB301_p0311c18║凡夫成佛易。所謂不易者，言必信，行必果，好賢惡不
J34nB301_p0311c19║善。若人透得，百年三萬六千朝咳嗽一聲。曰：秖有這
J34nB301_p0311c20║漢較些子。」
J34nB301_p0311c21║晚參。「今時學者盡道：但易慮於可作之初，革情向誤
J34nB301_p0311c22║為之後。念響佛底人家即得，這裡即不得。」客司近前
J34nB301_p0311c23║作禮。師曰：「有客且去。」便起身。
J34nB301_p0311c24║長至，檀越請上堂。震聲一喝曰：「兩行立地師僧，便道
J34nB301_p0311c25║高座上老奴不肯歇心，盡力掙一口氣，要發揚幽滯，
J34nB301_p0311c26║振拔伏匿。」隨點胸一下曰：「伊秖是依而行之。古人沒
J34nB301_p0311c27║轉變，但言盡卻今時。句前句後，是諸人難處，是諸人
J34nB301_p0311c28║易處。總之，你自作崤函，分天限日。一線長，長一線。」復
J34nB301_p0311c29║喝一喝曰：「無人話歲寒。」
J34nB301_p0311c30║受荊州玉泉主院三學法師請，上堂。「正法眼，看他北
J34nB301_p0312a01║鬱單越、南贍部洲，事同一家、情塵一翳，如隔須彌。老
J34nB301_p0312a02║僧合水和泥說向你，你又將作壁立千仞。老僧壁立
J34nB301_p0312a03║千仞說向你，你又和泥合水會去。開卻路，祖師來也。」
J34nB301_p0312a04║卓拄杖一下，曰：「南方一棒作麼生商量？有朝聽得玉
J34nB301_p0312a05║泉寺裡鐘聲鼓聲，是老僧和盤說向你時節也。且先
J34nB301_p0312a06║與道回文。」又卓拄杖，曰：「樓閣凌雲疊翠層，皓公諸老
J34nB301_p0312a07║舊儀型。而今出手還相接，迎笑名藍別起亭。」
J34nB301_p0312a08║小參。僧問：「如何是真佛？」師曰：「相見何曾不注腳？」「如何
J34nB301_p0312a09║是真法？」師曰：「豈是閒開兩片皮？」「如何是真道？」師曰：「勸
J34nB301_p0312a10║君不用栽荊棘。」「如何是第一句？」師曰：「一盲引了眾盲
J34nB301_p0312a11║行。」「如何是第二句？」師曰：「卻笑癡人閒費力。」「如何是第
J34nB301_p0312a12║三句？」師曰：「洗腳處更不安排。」又僧問：「如何是真佛？」師
J34nB301_p0312a13║曰：「似此之輩，全沒心情。」「如何是真法？」師曰：「闍黎致問，
J34nB301_p0312a14║老僧有答。」「如何是真道？」師曰：「冥冥一去，杳杳何知？」
J34nB301_p0312a15║莊嚴堆山太守，上堂。「一杓兩杓不輕易，三杓四杓如
J34nB301_p0312a16║何當？」僧出，師曰：「欠你一個餬餅不得。」僧作禮，曰：「幸是
J34nB301_p0312a17║某甲。」師曰：「灼然難得似上座者。」乃曰：「一切無心，一時
J34nB301_p0312a18║自偏，號為秘密。若待將一塊矢驀口抹了，更咬人手，
J34nB301_p0312a19║直饒演出妙中之妙，殊無利益。」喝一喝，曰：「日用總持
J34nB301_p0312a20║門，淡而還有味。」
J34nB301_p0312a21║晚參。「年殘歲逼，無暇說祖宗長話。舉一隅不以三隅
J34nB301_p0312a22║反，則不復也。三峰的要舉似。」拈竹篦曰：「看此老子肺
J34nB301_p0312a23║腸。」僧問：「不傷物義，敢速請旨。」師曰：「幸對人天。」曰：「庶使
J34nB301_p0312a24║先宗有據。」師曰：「肯向眼睛上下一釘。」曰：「苦切之言。」師
J34nB301_p0312a25║曰：「又奚為？」僧喝。師曰：「何故因循至今。」
J34nB301_p0312a26║除夕，小參。「臨濟說有七事，靈嵒那來一事？而今漫有
J34nB301_p0312a27║商量，豈是無事討事？」乃咳嗽一聲，曰：「如此甚生可畏，
J34nB301_p0312a28║說與你後生晚輩。」
J34nB301_p0312a29║乙巳元旦，正宗上人請上堂。「在孤峰頂上，年年歲歲
J34nB301_p0312a30║從不曾分劑心量、飲食衣服，討甚潛行密用來？黃梅
J34nB301_p0312b01║四百九十九人盡會佛法，尚有盧公一人不會佛法，
J34nB301_p0312b02║當時稱他是過量人。靈嵒過量堂裡人人過量，所以
J34nB301_p0312b03║不將他眼作自己眼，肯似諸方教他旁家舌上取辦，
J34nB301_p0312b04║打頭年朝第一日。無事，珍重。」
J34nB301_p0312b05║梁溪楊弘生、松生請上堂。僧出禮拜，師曰：「如何是真
J34nB301_p0312b06║佛？」曰：「且無蓋覆處。」師曰：「如何是真法？」曰：「三千條罪莫
J34nB301_p0312b07║大於不孝。」師曰：「如何是真道？」曰：「每日與和尚道。」師曰：
J34nB301_p0312b08║「拈卻三句又如何？」僧作禮，曰：「有度敢禮三拜。」師曰：「總
J34nB301_p0312b09║是現成公案。」又僧出如前問，僧答第一語，曰：「曾不夜
J34nB301_p0312b10║行。」第二語，曰：「投明剛到。」第三語，曰：「不是大死卻活，爭
J34nB301_p0312b11║敢草草？」師據座，良久，曰：「於佛未生時，靈嵒亦有三轉，
J34nB301_p0312b12║權作供養，不中兄弟。若論真佛，老漢笑他高頭強項；
J34nB301_p0312b13║至於真法，一眾聽他胡亂指注。秖有真道，老漢與大
J34nB301_p0312b14║眾同時喫，不同時屙。何故聻？多年脾胃不實。」
J34nB301_p0312b15║晚參。舉：「臨濟大師曰：『第一句薦得，堪與祖佛為師。第
J34nB301_p0312b16║二句薦得，堪與人天為師。第三句薦得，自救不了。』」僧
J34nB301_p0312b17║出，師問：「如何是第一句？」曰：「某甲秖向和尚道第二句。」
J34nB301_p0312b18║師問：「如何是第二句？」曰：「朗州山，澧州水。」師問第三句，
J34nB301_p0312b19║曰：「四海五湖王化裡。」師曰：「三句作一句說，又作麼生？」
J34nB301_p0312b20║曰：「今日十四，明日十五。」又數僧出，次第問答已，末後
J34nB301_p0312b21║拶一僧出，問：「如何是第一句？」曰：「道得不道。」「如何是第
J34nB301_p0312b22║二句？」曰：「苦苦抑逼人作麼。」問第三句，曰：「卻請和尚道。」
J34nB301_p0312b23║良久，乃曰：「第一句不審從什處起。第二句老僧答你，
J34nB301_p0312b24║你還信否？第三句忽然出得頭，喚你作自救不了，得
J34nB301_p0312b25║麼？其餘祖佛為師，人天為師。」喝一喝，曰：「更嫌什麼？」
J34nB301_p0312b26║堯峰耆舊柏泉入塔，諸弟子請上堂。「男兒鎖子黃金
J34nB301_p0312b27║骨，儘你拋撒亦不狼藉，更若函蓋相應，向什麼處覓
J34nB301_p0312b28║他縫罅來？縱橫十字，則光被萬靈；同心一儀，則廣益
J34nB301_p0312b29║群品。有不蒙斯利者，老僧拄杖拗作兩橛。」隨卓一下，
J34nB301_p0312b30║曰：「不假風雷自有奇，通身鱗甲何為者？從教斫額望
J34nB301_p0312c01║千峰，正正堂堂可知也。」
J34nB301_p0312c02║晚參。「南泉道：『我十八上便解作活計。』趙州道：『我十八
J34nB301_p0312c03║上便破家散宅。』老僧十八上直是影子也摸不著。你
J34nB301_p0312c04║等十八上作何勾當？」僧曰：「某甲兀兀癡癡，秖恁麼過
J34nB301_p0312c05║了。」一曰：「咬盡生姜呷盡酢。」一曰：「東頭買貴，西頭賣賤。」
J34nB301_p0312c06║一曰：「苦兩片皮。」師曰：「事事遭人鈍置。」便起身歸方丈。
J34nB301_p0312c07║一僧咨和尚：「南泉十八上作底是什麼活計？」師曰：「隨
J34nB301_p0312c08║分。」曰：「趙州十八上破家散宅了，如何遣情？」師曰：「摘楊
J34nB301_p0312c09║花。」
J34nB301_p0312c10║香象宗道者率門人鏡善鑒請上堂。「古今榜樣，論人
J34nB301_p0312c11║則老僧弗諱，兄弟莫久立。塔稜黯澹六朝色，殿鐸琅
J34nB301_p0312c12║璫太古聲，境作麼生奪？」喝一喝曰：「臨濟來也，普化、克
J34nB301_p0312c13║符，成則是？褫則是？」良久曰：「三日後看，三日前看。」
J34nB301_p0312c14║鏡善鑑率諸弟子請上堂。僧問：「鎔缾盤釵釧作一金，
J34nB301_p0312c15║即此用？離此用？」師曰：「訛言亂眾。」曰：「春寒料峭，惜口較
J34nB301_p0312c16║他縮手」。師曰：「驢唇先生決定不是馬簸箕。」曰：「多處不
J34nB301_p0312c17║消添，少處還加減麼？」師曰：「老漢誑汝，自得大罪。」曰：「善
J34nB301_p0312c18║體此意，總不煩照顧也。」師曰：「猶然自作崤函。」僧問：「三
J34nB301_p0312c19║日前有一問，今日不可諱卻。」師曰：「今日是初六？不是
J34nB301_p0312c20║初六？」曰：「單襟狹量，未易窺測。」師曰：「若斟酌得去，也不
J34nB301_p0312c21║虛親到靈山。」曰：「欺人者人亦欺之。」師曰：「有什麼共語
J34nB301_p0312c22║處？」曰：「某也幸師喝退。」乃曰：「費甚老力，破汝憍慢，增汝
J34nB301_p0312c23║智慧，撥開自己古路，腳跟下蕩蕩地東來西來。快哉！
J34nB301_p0312c24║快哉！」喝一喝，曰：「不信吾家正徧知，論劫莫能成正覺。」
J34nB301_p0312c25║師誕日，開化堂主請上堂。「今日本分說向你，六十年
J34nB301_p0312c26║漿水錢討頭腦不著。等閒肯曲順人情，赫日裡爍破
J34nB301_p0312c27║闍黎面門，不甘棄隔。殊勝急索，抖擻精神。」喝一喝，曰：
J34nB301_p0312c28║「臨濟下火發，能容得你打開骨董箱子。」
J34nB301_p0312c29║晚參。僧拜起曰：「咨和尚，臨濟祖師曰：『大凡演唱宗乘，
J34nB301_p0312c30║須一句中具三玄門，一玄中具三要。有權有實，有照
J34nB301_p0313a01║有用。』如何是一句？」師曰：「信彩道看。」「如何是第一玄？」師
J34nB301_p0313a02║曰：「有口原來道不得。」「如何是第二玄？」師曰：「而今卻道
J34nB301_p0313a03║得也。」「如何是第三玄？」師曰：「道得道不得，與他甚相干。」
J34nB301_p0313a04║「如何是第一要？」師曰：「執事原是迷。」「如何是第二要？」師
J34nB301_p0313a05║曰：「契理亦非悟。」「如何是第三要？」師曰：「別後都城舊知
J34nB301_p0313a06║己，暖煙斜日又黃昏。」僧復請權實照用之旨。師止之
J34nB301_p0313a07║曰：「老僧三十年坐這板頭上，扯無數葛藤，總不曾提
J34nB301_p0313a08║著這件事。難得上座今日問到這裡，不覺狼藉如許。
J34nB301_p0313a09║雖然要領得以上言句，莫道老僧開大口在，今屈指
J34nB301_p0313a10║得著底知識不道無，只是少。」
J34nB301_p0313a11║次日上堂。「潦倒江湖上，竿頭事可咍。一回浮子動，又
J34nB301_p0313a12║是上鉤來。五州管內秖得個老子是真實會三玄要
J34nB301_p0313a13║底，其餘舉揚竭力，甚見乖張。儘你說到十成，難搆佛
J34nB301_p0313a14║慧。何故？推一下便倒了也。昔年有個同參問老僧：『如
J34nB301_p0313a15║何是第一玄？』答曰：『同門出入。』『如何是第二玄？』答曰：『宿
J34nB301_p0313a16║世冤家。』『如何是第三玄？』答曰：『上士聞之笑未休，中流
J34nB301_p0313a17║特地生疑惑。』當時兄弟家大半不伏善，老僧冷笑曰：
J34nB301_p0313a18║『古人剛地成多事，展事投機累後人。屈指三十年來
J34nB301_p0313a19║要尋當年個不伏善底兄弟，實亦罕得。』」隨顧左右曰：
J34nB301_p0313a20║「畢竟這事如何？」良久曰：「轟轟一掌連腮下，眼目從教
J34nB301_p0313a21║什處開？」
J34nB301_p0313a22║青浦民望吳居士得子，請上堂。僧問：「麟龍產麟龍，華
J34nB301_p0313a23║鳳生華鳳。未審拄杖子生個什麼？」師曰：「如是信解，如
J34nB301_p0313a24║是長養。」曰：「後代傳授，將何指南？」師曰：「如是度脫，如是
J34nB301_p0313a25║成就。」曰：「和尚不虛受人天供養。」師曰：「不其然乎？」曰：「猶
J34nB301_p0313a26║自不信。」師曰：「是你。」僧問：「春山疊亂，春水汪洋。顧鑑之
J34nB301_p0313a27║機，如何辨的？」師曰：「不大稱老僧之意。」曰：「雲門師兄肯
J34nB301_p0313a28║諾全也。」師曰：「何能副檀越之心？」曰：「大眾還知跛足阿
J34nB301_p0313a29║師今日受屈麼？」師曰：「非老僧過督。」曰：「咦！」師曰：「宜知之。」
J34nB301_p0313a30║乃拈起拄杖，曰：「若要報佛深恩。」卓一卓，曰：「聖聖相傳，
J34nB301_p0313b01║如是信解，如是長養，如是度脫，如是成就。而或不然，
J34nB301_p0313b02║老僧拄杖向什麼處閣？南來北來，東來西來，賢愚共
J34nB301_p0313b03║相出入，聖凡眼見耳聞。這回放過，後會難期。」良久，復
J34nB301_p0313b04║卓拄杖，曰：「又爭怪得古人望影而心馳？」
J34nB301_p0313b05║嵩江朱公協居士求嗣，請上堂。僧問：「目前無法，意在
J34nB301_p0313b06║目前。庭前柏樹，幾時生子？」師曰：「恁麼來，老僧早為你
J34nB301_p0313b07║助喜了也。」曰：「某甲見不到這裡。」師曰：「別有生機，益見
J34nB301_p0313b08║光彩。」曰：「眾角雖多，一麟足矣。」師曰：「增上慢比丘，你是
J34nB301_p0313b09║第一僧。」問：「楊岐正脈較他密室真子，如何是密室真
J34nB301_p0313b10║子？」師曰：「問得恰當，老僧答你。」曰：「三翦衝鋒，四雄踞地。」
J34nB301_p0313b11║師曰：「喫卻施主飯，將何報答？」曰：「棒頭迸起玄中要，千
J34nB301_p0313b12║古家風讓阿誰？」師曰：「向上還有也。」曰：「大眾看取。」師曰：
J34nB301_p0313b13║「速！速！」乃拈拂子，擊香臺，曰：「這漢忝繼先宗，續明後燄，
J34nB301_p0313b14║正令全提，各須靜聽。天中來底菩薩，朱、秦、尤、許；人中
J34nB301_p0313b15║來底菩薩，何、呂、施、張。一一舉措，看他上流，將來與我
J34nB301_p0313b16║蓋天蓋地。直饒臨濟大師高聲連喝，螢光難比太陽；
J34nB301_p0313b17║德山和尚熱棒痛施，蹄涔敢擬滄海。何故聻？」復擊香
J34nB301_p0313b18║臺，曰：「浩劫有窮，斯文不泯。」
J34nB301_p0313b19║小參。僧問：「恁麼來者，著向什處？」師曰：「諸方火葬，我這
J34nB301_p0313b20║裡活埋。」
J34nB301_p0313b21║梁溪弟子聖傳，莊嚴舅氏慎言上人，請上堂。「老和尚
J34nB301_p0313b22║打鼓升堂，並不把斷要津。東來西來，聽你自來。剪得
J34nB301_p0313b23║斷老和尚舌頭，不虛一來。設有一人放過老和尚，又
J34nB301_p0313b24║不失卻本命符子。我說此人有一事，奈他不何。」顧左
J34nB301_p0313b25║右曰：「是什麼事？」僧問：「剪斷天下人舌頭底，為什被夾
J34nB301_p0313b26║山擒下？」師曰：「達磨大師所傳心印，掃地盡也。」曰：「會得
J34nB301_p0313b27║無舌人解語底，還扶得起麼？」師曰：「真個要扶起那？」僧
J34nB301_p0313b28║一喝。師曰：「以後切忌作如是話。」僧問：「若人識得春，萬
J34nB301_p0313b29║劫元一春。立夏五日也，春在什麼處？」師曰：「多見時流
J34nB301_p0313b30║錯會。」曰：「僧堂裡底，寮舍裡底。」師曰：「對僧堂裡底說，對
J34nB301_p0313c01║寮舍裡底說。」僧作禮曰：「孟夏漸熱，伏惟和尚起居珍
J34nB301_p0313c02║重。」師曰：「客話。」僧問：「靈光獨耀，迥脫根塵。所薦先亡，當
J34nB301_p0313c03║居何品？」師曰：「這露柱成年不醒。」曰：「偏正不拘時如何？」
J34nB301_p0313c04║師曰：「下階兩三步看。」僧不審。師曰：「慎言這廝笑你。」便
J34nB301_p0313c05║下座。
J34nB301_p0313c06║晚參。「可憐生！」僧問：「膏肓頓起時如何？」師曰：「更加鋮砭。」
J34nB301_p0313c07║曰：「何時而已？」師曰：「臘後看。」僧問：「作何行業，報得四恩
J34nB301_p0313c08║三有？」師曰：「我坐你立。」曰：「與麼則目視不勞也。」師曰：「猶
J34nB301_p0313c09║掛三寸。」僧問：「不是心，不是佛，不是物，是個什麼？」師曰：
J34nB301_p0313c10║「立在眾人前。」曰：「如何是超毘盧、越釋迦之句」？師曰：「萬
J34nB301_p0313c11║千無一中。」曰：「便恁麼去時如何？」師曰：「依舊可憐生。」
J34nB301_p0313c12║晚參。僧問：「如何是堪與祖佛為師底人？」師曰：「口掛壁
J34nB301_p0313c13║上。」曰：「如何是堪與祖佛為師底句？」師曰：「不消收下。」僧
J34nB301_p0313c14║一喝，師曰：「其為人也而好犯上。」僧問：「如何是學人自
J34nB301_p0313c15║己？」師曰：「不唧溜。」曰：「今日落便宜。」師曰：「好。」
J34nB301_p0313c16║楊靜山太史斷七，上堂。「為檀越修福也。」僧出曰：「某甲
J34nB301_p0313c17║初心。」師曰：「對眾說。」僧拈香曰：「曩謨三漫陀沒多喃。」師
J34nB301_p0313c18║曰：「此國土，他國土。」曰：「還到西天麼？」師曰：「又去那裡作
J34nB301_p0313c19║麼？」僧作禮曰：「特謝重重相為。」師曰：「吽癹。」乃曰：「發揮古
J34nB301_p0313c20║宿機語，聊表二十年道。舊昔楊侍郎與唐明嵩和尚
J34nB301_p0313c21║問答，問：『南宗之旨，北土大興，承誰恩力？』嵩曰：『不入蓮
J34nB301_p0313c22║池浴，懶向雪山游。』楊曰：『清涼山裏萬菩薩。』」師曰：「一句
J34nB301_p0313c23║當天，八萬生死門永絕。楊公扼其要領，嵩老眼光爍
J34nB301_p0313c24║破四天下也照不著。若能如是體得，方與向上人同
J34nB301_p0313c25║也。不然……」喝一喝曰：「又要從頭起。」
J34nB301_p0313c26║新安江天胤居士同令子之白請上堂。僧出，師喝住，
J34nB301_p0313c27║僧退，師曰：「從來姿韻愛風流。」良久，乃曰：「上上人一撥
J34nB301_p0313c28║便轉，不自謾昧，向諸人作一場佛事。麥秋時至，日永
J34nB301_p0313c29║風暄，樓閣清高，雲山縹緲，道遠乎哉？聖遠乎哉？前佛
J34nB301_p0313c30║性命，後佛紀綱，何曾在別處？一念相應，剎那萬劫。」拈
J34nB301_p0314a01║拄杖，卓曰：「若能委悉，對眾商量；如或不然，老僧與孔
J34nB301_p0314a02║夫子下個註腳：為人父，止於慈；為人子，止於孝。」
J34nB301_p0314a03║懺罪祈嗣，請上堂。舉：「三祖璨大師參二祖可大師，不
J34nB301_p0314a04║言名氏，聿來設禮而請懺罪。祖曰：『將罪來，與汝懺。』良
J34nB301_p0314a05║久曰：『覓罪了不可得。』祖曰：『與汝懺罪竟，宜依佛法僧
J34nB301_p0314a06║住。』」師曰：「固樂為說。璨公不將祖宗言教貼額上，足稱
J34nB301_p0314a07║香至王子當家種草。可師指南一路，大似人家兒子，
J34nB301_p0314a08║觸目皆乃父資本，肯取他家用度。所以綿遠至今四
J34nB301_p0314a09║十餘代，雲日麗天，光曜祖烈。雖然，靈嵒更有進焉。夫
J34nB301_p0314a10║自性非外來，幾返而脈長。我正法眼藏，其在利根，善
J34nB301_p0314a11║自保任。」
J34nB301_p0314a12║萬壽萃孫請上堂。僧問：「玄素不殊，官商同度。云何舍
J34nB301_p0314a13║於外法，知見內法？」師曰：「上座能奇能異。」曰：「非耳目所
J34nB301_p0314a14║可到耶？」師曰：「老僧省徑省心。」曰：「願有進焉。」師曰：「未必
J34nB301_p0314a15║不併見於此時。」僧顧左右曰：「當如是淨治身口意業。」
J34nB301_p0314a16║師以拄杖卓地一下。僧問：「茶芽蔍簌，筍角狼芒。廚庫
J34nB301_p0314a17║山門，添得幾多風彩？」師曰：「向你道什麼即得？」曰：「若然
J34nB301_p0314a18║者，水牯牛飽足觀光也。」師曰：「而今即得。」曰：「某甲今日
J34nB301_p0314a19║也是齒不關風。」師曰：「豈更甚於老僧？」僧問：「山門前破
J34nB301_p0314a20║草鞋，尋常鼻孔撩天，只是無人顧著。因甚趙州一見，
J34nB301_p0314a21║便乃頂戴奉行？」師曰：「大大長篇，更希惠教。」僧一喝。師
J34nB301_p0314a22║曰：「伎倆如此。」僧問：「古者云：『一飽忘百飢。』因甚又嫌渠
J34nB301_p0314a23║無力？」師曰：「總提不起。」曰：「吐得黃金，時流所重。如何又
J34nB301_p0314a24║道終是不貴？」師曰：「曾見幾人來？」曰：「坐斷頭尾一句又
J34nB301_p0314a25║作麼生道？」師曰：「後五日。」乃曰：「祖令當行，爭似今日？決
J34nB301_p0314a26║定決定，笑破人口。在賓全正令，立主要須圓。波隨月
J34nB301_p0314a27║汎，影逐日移。入州不看官路，光陰非旨趣。朝雜人煙，
J34nB301_p0314a28║暮慚雲鳥。一條濟水，射透新羅。正當與麼時，犬吠虛
J34nB301_p0314a29║聲切，癡心望遠帆。靈嵒老拙，諸色不會。惟我一眾，自
J34nB301_p0314a30║然弗怪。」
J34nB301_p0314b01║晚參。「僧問德山：『如何是宗門奇特事？』山曰：『我宗無語
J34nB301_p0314b02║句，實無一法與人。』」師曰：「與老子茶喫。睦州和尚一日
J34nB301_p0314b03║喚僧，僧回首，州曰：『擔板漢。』」師曰：「與老子麵喫。僧問忠
J34nB301_p0314b04║國師：『如何是本身盧舍那？』國師曰：『與我過淨缾來。』」師
J34nB301_p0314b05║曰：「與老子飯喫。僧問先三峰和尚：『如何是學人自己？』
J34nB301_p0314b06║和尚曰：『不可坐取安佚。』」師曰：「與老子方便。何故聻？近
J34nB301_p0314b07║代尊宿牙齒盡不關風，有問自己，必然道：『喫茶底、喫
J34nB301_p0314b08║麵底、喫飯底。』咄！喫飯底！我宗無語句，實無一法與人，
J34nB301_p0314b09║是什麼奇特事？盡其神力，要喚轉這擔板漢，直饒過
J34nB301_p0314b10║得淨缾來，未必契他本身盧舍那。流言止於智者，德
J34nB301_p0314b11║山堂頭，近日遷化。陳觀察有紀異一篇，禪和子聞說，
J34nB301_p0314b12║盡作奇特事，每日口吧吧地，不可坐取安佚。學道人
J34nB301_p0314b13║一切如當門按一口劍相似，管他火燄裡身光遍界，
J34nB301_p0314b14║牙齒壞不壞，種種神異。」卓拄杖，下座。
J34nB301_p0314b15║晚參。舉：「佛眼和尚曰：『如今直下信得，道是也，己名不
J34nB301_p0314b16║唧溜者；況更不能直下信得，又堪作什麼也？』」師曰：「靈
J34nB301_p0314b17║嵒擬與你商量，惟恐龍門見笑；靈嵒不與你商量，猶
J34nB301_p0314b18║恐龍門見怪。」拍禪床，曰：「情旨不錄。」
J34nB301_p0314b19║端午，龍牙諟長老歸覲，請上堂。僧問：「蒲劍拂清風，畫
J34nB301_p0314b20║斷諸方話墮。」師曰：「大好時節。」曰：「洎成錯過。」師曰：「適於
J34nB301_p0314b21║眾口底，可別拈出。」曰：「實不相謾。」師曰：「依舊入枇杷樹
J34nB301_p0314b22║裏去也。」乃曰：「浴蘭湯兮法▆華，以登上藥，以蠲諸毒，
J34nB301_p0314b23║是上古之遺型，非今時之急策。四溟東海流，般若波
J34nB301_p0314b24║羅蜜，我輩林下人，取之不竭，用之無窮，五風十雨，松
J34nB301_p0314b25║窗木榻，聖心凡意一爐香，季運二千年遠旨，我家風
J34nB301_p0314b26║景出尋常。」
J34nB301_p0314b27║上堂。拈拄杖曰：「秪此一端，深遠莫倫，悠長無際，祖師
J34nB301_p0314b28║門下確乎其操、邈乎其度，說什棲真蕩穢、離俗遺務？
J34nB301_p0314b29║日用活計，千聖相傳，自立自成，特尊特貴，去此外修
J34nB301_p0314b30║似較辛苦，莫聽他人說。龍門老叟曰：『黃金為骨玉為
J34nB301_p0314c01║稜，莫聽他家此日尋，多少從來悟心匠，盡將底事繼
J34nB301_p0314c02║威音。』末上又曰：『咦！』」師隨聲曰：「咦！不假尖新，自然奇特。」
J34nB301_p0314c03║毘陵楊狀元百日，令嗣太史伯仲請對靈陞座。「聽無
J34nB301_p0314c04║事是貴人，誰人無事？即今靜山太史有什麼事？目前
J34nB301_p0314c05║孤明歷歷，似地擎山，不知山之高峻；處處不滯，通貫
J34nB301_p0314c06║十方，如石含玉，那知玉之無瑕？所以三界自在，入一
J34nB301_p0314c07║切境，差別不能回換。山僧今日逢佛說佛，設有疑者，
J34nB301_p0314c08║此清淨光亦能透過十方。」良久，曰：「便與麼信得，一時
J34nB301_p0314c09║著便；若論玄微，老僧不會。」
J34nB301_p0314c10║到毘陵太初院，主席法姪覺堂久，率眾請上堂。僧出，
J34nB301_p0314c11║師曰：「住。」曰：「風以時也，雨以時也，莫言禾黍不陽艷麼？」
J34nB301_p0314c12║師曰：「我今為汝保任斯事。」曰：「於古可，於今或不可。」師
J34nB301_p0314c13║曰：「莫疑人。」曰：「信斯言也，何患古風之不振？」師曰：「更與
J34nB301_p0314c14║一隔。」曰：「一場快。」師曰：「住。」又僧出，師曰：「住。」曰：「日上月下，
J34nB301_p0314c15║山深水寒，還假時人功幹麼？」師曰：「是。你到這裡還住
J34nB301_p0314c16║得麼？」曰：「真個那？」師曰：「住之一字，也不易言。」曰：「實是某
J34nB301_p0314c17║甲疑處。」師曰：「住。」乃曰：「但有來者，向道住也。將謂是者，
J34nB301_p0314c18║我不是你；將謂不是，我卻是你。秖如今是不是處薦
J34nB301_p0314c19║取，一一轉向佛未生時，亦不是你住處。此外別求，展
J34nB301_p0314c20║轉失照。夫我沙門每日區區，端為何事？若不將為事，
J34nB301_p0314c21║不干老僧事。」
J34nB301_p0314c22║毘陵天寧聲白律主，同陸護法喬梓，請就本寺上堂。
J34nB301_p0314c23║僧問：「今日特地降尊，為是不住相以垂慈？為是橫身
J34nB301_p0314c24║而育物？」師良久，僧曰：「忙忙者匝地普天。」師曰：「莫是要
J34nB301_p0314c25║一念萬年麼？」曰：「未到這裡不妨疑著。」師曰：「莫是要純
J34nB301_p0314c26║清絕點麼？」曰：「與麼則易，不與麼則難。」師曰：「不信。」僧問：
J34nB301_p0314c27║「天地同根，萬物一體。」指香臺，曰：「秪這個何似陸亙大
J34nB301_p0314c28║夫家中一片石？」師曰：「適纔答這僧話還有過麼？」曰：「人
J34nB301_p0314c29║天眾前不欲造次。」師曰：「此是對家裡人說家裏話。」僧
J34nB301_p0314c30║喝，師曰：「誰是家裡人？」曰：「吽！吽！元來共我作道理。」師曰：
J34nB301_p0315a01║「天寧主人笑你。」乃拈拄杖，曰：「吐得黃金，諸方間有；依
J34nB301_p0315a02║倚一物，靈嵒絕無。饒渠不作個解會，亦未許渠在。何
J34nB301_p0315a03║故聻？顯照底人即易得，顯己底人即難得。不見道：悟
J34nB301_p0315a04║無念法者，諸法盡透；悟無念法者，見諸佛境界；悟無
J34nB301_p0315a05║念法者，到諸佛地位。孝標居士以無念之法，三十年
J34nB301_p0315a06║中游戲神通、淨佛國土，今七十大誕，令子令孫請山
J34nB301_p0315a07║僧一語，以永慧命。」隨卓拄杖，喝一喝，曰：「一喝一卓，清
J34nB301_p0315a08║風生角；眼若放過，耳裡不落。堪愛！堪愛！真實意中真
J34nB301_p0315a09║實意，行深般若觀自在。」
J34nB301_p0315a10║梁溪秦護法莊嚴太夫人，請就北禪寺上堂。僧問：「五
J34nB301_p0315a11║月賣松風，錫山縣裡甚麼人酬價？」師曰：「從來此事少
J34nB301_p0315a12║人知。」曰：「時值不諧，空相馳突。」師曰：「汝知之否？」曰：「教某
J34nB301_p0315a13║甲口掛壁上不得。」師曰：「知即辜負老僧，不知埋沒自
J34nB301_p0315a14║己。」曰：「天氣炎熱，伏惟珍重。」師便打。曰：「可憐門大開，而
J34nB301_p0315a15║人不肯入。」曰：「世出世間所有言句，還該攝得麼？」師以
J34nB301_p0315a16║手畫一畫，曰：「但隨老僧手看。」曰：「恁麼則過去現在皆
J34nB301_p0315a17║承恩力。」師曰：「寥寥千古幾通津。」僧問：「文殊三處度夏，
J34nB301_p0315a18║迦葉正令全提。未審有當世尊大意否？」師曰：「待問世
J34nB301_p0315a19║尊，卻來相報。」曰：「老大宗師慣自剪人語路。」師曰：「世尊
J34nB301_p0315a20║不答。」曰：「莫謂此會無有尊者。」師曰：「無以小智妄測大
J34nB301_p0315a21║方。」乃曰：「謹護蠟人，九旬禁足，乃祖宗教旨。老僧不守
J34nB301_p0315a22║本分，中夏猶在這裡。如斯之作，尚可量哉！然從上諸
J34nB301_p0315a23║聖悉所稱歎，非常之事必待非常之人。即今現前人
J34nB301_p0315a24║非常人，云何是非常之事？」喝一喝，曰：「可知所以有生
J34nB301_p0315a25║滅，解舉方能忘取與。光明寂照偏河沙，慎勿於中論
J34nB301_p0315a26║爾汝。」卓拄杖，下座。
J34nB301_p0315a27║梁溪保安主席法子去息溟，率諸檀護請上堂。僧纔
J34nB301_p0315a28║出，師便喝；僧亦喝，師又喝；僧亦喝，師曰：「一等是聲無
J34nB301_p0315a29║限意，有堪聽有不堪聽。」僧掩耳而出，復上前問：「父母
J34nB301_p0315a30║所生眼，悉見三千界。烏那青青黯黯處，莫是九龍峰
J34nB301_p0315b01║麼？」師曰：「有一手土不肯撒你面上。」曰：「是即是，可惜許。」
J34nB301_p0315b02║師曰：「恐驚一眾。」曰：「不是大方，事難殷鑒。」師曰：「別具隻
J34nB301_p0315b03║眼，尚不嫌遲。」隨聲便喝。曰：「他時後日謾人去在。」師又
J34nB301_p0315b04║喝。僧問：「一切處是個句，七出八沒，溫恭儒雅聻？」師曰：
J34nB301_p0315b05║「連日客事匆冗，無暇精製好語。」曰：「趙璧本無瑕。」師曰：
J34nB301_p0315b06║「一轉兩轉則可。」曰：「但自莫相誑。」師曰：「三轉四轉不可
J34nB301_p0315b07║知也。」僧喝，曰：「有什麼過？」師連喝兩喝，乃舉：「僧問投子
J34nB301_p0315b08║和尚：『如何是沙門立足處？』子曰：『若有立足處，不名沙
J34nB301_p0315b09║門。』」師咄曰：「這賣油漢！一向道：油，油，油！慣了口門，全沒
J34nB301_p0315b10║關鍵。夫沙門者，不合一切、不共一切、教化一切。若自
J34nB301_p0315b11║無立足處，一切人向什處成立辦事？每日向道：不凡
J34nB301_p0315b12║不聖時，立凡立聖，諸見不生，通身紅爛，無我相、不作
J34nB301_p0315b13║大，始名出塵師子。斷得世間來往，定生兜率內院；若
J34nB301_p0315b14║不斷世間來往，爭免人家做兒子？何故？一切處不作
J34nB301_p0315b15║模樣，所以一切處是他住處。設有問：『老和尚纔離了
J34nB301_p0315b16║蘇州靈嵒到常州，或太初、或天寧；離了常州到梁溪，
J34nB301_p0315b17║昨日北禪、今朝保安。畢竟那裡是立足處？』聽吾偈言：
J34nB301_p0315b18║『老兒無定法，到處插隻腳。聞鼓聲上堂，肚裡直急煞。』」
J34nB301_p0315b19║便下座。
J34nB301_p0315b20║香庵禪者領檀越請上堂。僧問：「如何是大道之源？」師
J34nB301_p0315b21║曰：「打二十棒了再來。」曰：「和尚莫使人尋流。」師曰：「無風
J34nB301_p0315b22║往往生波。」曰：「亦不是源。」師劈頭打下，曰：「怪老僧不得。」
J34nB301_p0315b23║僧問：「生死沉淪，如何得出？」師曰：「什麼劫中起？」頭曰：「肯
J34nB301_p0315b24║自沉溺。」師曰：「什麼劫中出？」頭曰：「不昧真機，敢請直指。」
J34nB301_p0315b25║師曰：「依舊淪溺。」乃舉：「指話會頌曰：『洞山語孤孤，言淡
J34nB301_p0315b26║人難措。舉目會宗風，辜負西來祖。』」師曰：「此句中玄，好
J34nB301_p0315b27║看好看。若還更說，無端無端。」
J34nB301_p0315b28║悼許子上堂。顧左右良久，眾罔測，師長歎，復顧左右
J34nB301_p0315b29║曰：「庶庵許子以中丞庭訓師老僧。庚辰，庶庵方十五，
J34nB301_p0315b30║補博士弟子員，中丞遂捐館舍。明年，老僧一杖撥天
J34nB301_p0315c01║台雲，錢塘濤惡，不隔庶庵音問。知負笈從二，無慰余
J34nB301_p0315c02║遠望。乙酉，老僧四月出天台，兵阻夫椒舊隱，庶庵竟
J34nB301_p0315c03║剪髮，朝夕侍隨，循循衲子。丁亥，長歌痛哭，送余歸天
J34nB301_p0315c04║台。未幾，太夫人命改初服，從此放浪煙雲詩酒，直踏
J34nB301_p0315c05║倒華山五千仞，不覺全身放下，吹到老僧耳裡，哭一
J34nB301_p0315c06║場、笑一場，幾番哭笑。今年五月過毘陵，不見庶庵，乃
J34nB301_p0315c07║見鄭子素居率其四子拜于塗，當時伸出巨靈，擘太
J34nB301_p0315c08║華之掌，特興扶起。通身粉碎華山頭，笑語空驚天上
J34nB301_p0315c09║秋，扶起英靈平白地，廿年離合一機酬。」復顧左右久
J34nB301_p0315c10║之，下座。