J34nB301_p0324b01║南岳繼起和尚語錄卷之十
J34nB301_p0324b02║嗣法門人濟璣等編
J34nB301_p0324b03║南岳正續錄卷下
J34nB301_p0324b04║上堂。「韶陽跛師放針眼裡魚，演師翁下水船上唱一
J34nB301_p0324b05║曲。不是閒人閒不得，閒人不是等閒人。擲缽老子恒
J34nB301_p0324b06║對夕陽，細把蛛絲穿日影。不甘心坐他第三把椅子，
J34nB301_p0324b07║每夜分乘涼月沿溪看水，折方圓以試珠玉。唐宋以
J34nB301_p0324b08║來禪之傑者，未便是馬大師。」隨顧座下曰：「後日對機
J34nB301_p0324b09║設教，月白風清，幽關難出。」
J34nB301_p0324b10║上堂。「剛道無人撲帝鐘，南山雲起鬧烘烘，春風莫訝
J34nB301_p0324b11║春花老，閒煞華亭釣雪翁。沒計較，有變通，過了三四
J34nB301_p0324b12║五月來，十里荷香從從容容，少什白白紅紅眼界中。」
J34nB301_p0324b13║下座。
J34nB301_p0324b14║晚參。從容顧視兩行，曰：「借有疑，不以衰老鄙棄而易
J34nB301_p0324b15║之；倘不足當大望，亦不致竟孤來意。」良久，曰：「舊好不
J34nB301_p0324b16║盡，難得決臻佛地。從上各有想、各有念、各有見、各有
J34nB301_p0324b17║聞、各有名、各有字，終始不被名字、見聞、想念所溺者，
J34nB301_p0324b18║他善何旨趣？」猛擊案一下，曰：「依前是舊時鼻孔，不容
J34nB301_p0324b19║不泣向枯桑淚漣漣也。」便下座。
J34nB301_p0324b20║小參。「斷取百丈曰：『秪如今但不被一切有無諸法礙，
J34nB301_p0324b21║亦不依住不礙，亦無不依住知解，是名神通。不守此
J34nB301_p0324b22║神通，是名無神通。』」師顧侍者曰：「即喚晉右將軍王羲
J34nB301_p0324b23║之，用黃金為地，青玉為字，大書特書於篇尾曰：法苑
J34nB301_p0324b24║靈寶真經。」
J34nB301_p0324b25║上堂。僧問：「如何是善知識眼？」師曰：「雞足雲高萬里青。」
J34nB301_p0324b26║曰：「還鑑物也無？」師曰：「秦鏡不存私，鬼面難藏醜。」曰：「如
J34nB301_p0324b27║何是道？」師曰：「松因有節千年老，花為無情歲歲開。」曰：
J34nB301_p0324b28║「教外別傳，也只恁麼？」師曰：「千里萬里。」僧出，曰：「我會也。」
J34nB301_p0324b29║師曰：「刁學士夢牛。」僧一喝，師曰：「水聲轉嗚咽。」僧又喝，
J34nB301_p0324b30║師直打退，乃曰：「進得一步，子不見父。退得一步，全身
J34nB301_p0324c01║歸父。不進不退，愈見露布。善觀時節，出身有路。」靠拄
J34nB301_p0324c02║杖，下座。
J34nB301_p0324c03║晚參。「諸方未經結斷底黧奴白牯一齊投到，當下與
J34nB301_p0324c04║你勦絕。」豎起拂子，隨擲下，曰：「已後不致枉受人天供
J34nB301_p0324c05║養。」
J34nB301_p0324c06║上堂。僧問：「念異不生，遇人弗著時如何？」師曰：「埜老爭
J34nB301_p0324c07║知黃屋貴？」曰：「三尺杖子。」師曰：「扶不起。」曰：「某甲虛心參
J34nB301_p0324c08║學。」師曰：「僕夫迷道。」曰：「見山知路近。」師以杖擊之。僧擬
J34nB301_p0324c09║議，師曰：「沒見識底。」乃曰：「楖栗一條，衲衣三事。雲散千
J34nB301_p0324c10║山翠，煙深隔雨鐘。道人行腳日，何處不相逢？」
J34nB301_p0324c11║小參。舉：「永明曰：『心者，信也。謂有前識法隨相行，則煩
J34nB301_p0324c12║惱名識，不名心也。意者，憶也。憶想前境起於妄，並是
J34nB301_p0324c13║妄識，不干心事。心非有無，有無不染；心非垢淨，垢淨
J34nB301_p0324c14║不污。乃至迷悟凡聖、行來去住，並是妄識非心。心本
J34nB301_p0324c15║不生，今亦無滅。』」師喝曰：「抽釘拔楔手段什處去也？有
J34nB301_p0324c16║收得下臨濟底拄杖子，方好開如此惡口。你念佛人
J34nB301_p0324c17║家亦出此惡言？所以老僧此間即以本分事接人。」僧
J34nB301_p0324c18║纔出，師曰：「太無猒生。」便下座。
J34nB301_p0324c19║弟子海澄請上堂。僧問：「拽脫向下鼻孔，塞卻向上一
J34nB301_p0324c20║竅，將什與他出氣？」師曰：「使得底別尋一路。」曰：「往往陸
J34nB301_p0324c21║地生波。」師曰：「依然舊時鼻孔。」曰：「難得作家。」師曰：「翻得
J34nB301_p0324c22║轉面皮，有三十下賞你。」曰：「人無遠慮，必有近憂。」師便
J34nB301_p0324c23║打。僧問：「正與麼時，妙網光舒，香流燄發，是種種變化
J34nB301_p0324c24║摩尼王雲？是周聞十方摩尼王雲？」師曰：「要老僧顯發
J34nB301_p0324c25║也不是難事。」曰：「疑辭耶？決辭耶？」師咳嗽，曰：「何必情人
J34nB301_p0324c26║相助？」曰：「方來兄弟類如此消繳。」師曰：「七年八年去也，
J34nB301_p0324c27║漸成家活。」曰：「還得瞻聽離聞見，承攬自超絕麼？」師喝
J34nB301_p0324c28║一喝，曰：「與你個樣子。」乃就座，大咳一聲，曰：「錯怪人者
J34nB301_p0324c29║有什麼限？不是老僧語路嶔崎，不與方來冥契。道如
J34nB301_p0324c30║展手，佛似握拳，佛道去人原自不遠，但於展握之際
J34nB301_p0325a01║毫釐有差，便與他懸隔，直饒去住自繇，出入無難，眼
J34nB301_p0325a02║睛珠上有絲忽聖凡，玄妙往來，望道未見，要得行路
J34nB301_p0325a03║平正，大不容易。一問、二問、三問托得開，佛不干理，道
J34nB301_p0325a04║不涉事，意句全消，人境俱奪，天上人間、他方此土呵
J34nB301_p0325a05║一口氣，祖師命脈悠久長遠接續得去。」復大咳，曰：「老
J34nB301_p0325a06║僧方可不虛喫他信心檀位上一口飯。」
J34nB301_p0325a07║闔邑縉紳請上堂。僧問：「大鵬金翅，奮迅百千由旬。十
J34nB301_p0325a08║影神駒，馳驟四方八極。」言未竟，師便喝。僧曰：「幸是見
J34nB301_p0325a09║慣。」師又喝。僧曰：「春寒料峭。」師哂之。僧問：「拂盡露布，連
J34nB301_p0325a10║雲節角，敢請錐劄。」師曰：「隔林笑倒曹家女。」曰：「紅爐燄
J34nB301_p0325a11║上摘楊花。」師曰：「摶風千萬，直過南州。」曰：「等閒踏到北
J34nB301_p0325a12║俱盧」。師曰：「不謂山門為你開。」乃曰：「曠劫以前，不異今
J34nB301_p0325a13║日。七佛儀式，智者合知。」斂僧伽黎，旋視左右曰：「一縷
J34nB301_p0325a14║非輕，九鼎非重。三十年不孤負行腳眼，高天厚地洞
J34nB301_p0325a15║鑒於中。有一人終不自賺，擺動精神。乾坤大地微塵
J34nB301_p0325a16║諸佛，悉在指麾之下。三千八百誰敢塞住你口，不消
J34nB301_p0325a17║熱發，洪機歷掌。」良久曰：「諸方尊宿暢說葛藤，南岳老
J34nB301_p0325a18║僧豈容露布。」乃合掌曰：「冀諸大方同錫點首。」
J34nB301_p0325a19║大雲窿長老花甲一周，請上堂。僧問：「多子塔前所談
J34nB301_p0325a20║何事？」師曰：「一馬生三寅。」曰：「梅花雪月交光處，一笑鬨
J34nB301_p0325a21║然千古傳。」師曰：「從此春風日漸多。」曰：「不消求證於延
J34nB301_p0325a22║壽。」師曰：「可。」僧問：「『金雞抱子歸霄漢，玉兔懷胎入紫微。』
J34nB301_p0325a23║是同安家風。如何是南岳家風？」師曰：「萬年松在祝融
J34nB301_p0325a24║峰。」曰：「現成受用也。」師曰：「山河大地肯與你證明麼？」曰：
J34nB301_p0325a25║「伏惟珍重。」師曰：「莫道老僧勝過你。」僧問：「佛法正論，乞
J34nB301_p0325a26║師指要。」師曰：「仁者壽。」曰：「乾無事底難領。」師曰：「我對屋
J34nB301_p0325a27║裡人說。」僧諾諾。師曰：「一重山又一重山。」僧問：「去就十
J34nB301_p0325a28║分，如何起家？」師曰：「不扶自直。」曰：「有是哉？」師曰：「桃紅李
J34nB301_p0325a29║白薔薇紫，問著春風總不知。」曰：「萬幸。」師曰：「不可。」曰：「但
J34nB301_p0325a30║觀文彩未生時，畢竟佛法無多子。」師喝曰：「台星臨照。」
J34nB301_p0325b01║乃曰：「南岳沙門打從威音王世尊最初開堂第一會
J34nB301_p0325b02║須彌寶座之下，以父母所生之眼親聞一句，智智清
J34nB301_p0325b03║淨，無二無二分、無別無斷、無上上、無等等，最神最明、
J34nB301_p0325b04║越格越量，因而囊以錦繡、蘊之金玉，秘而不傳。直至
J34nB301_p0325b05║今日有一項緊要人事，只得打開金櫃攤向眾前，惟
J34nB301_p0325b06║冀仁者宣聞震旦，利濟天人，壽之永久，廣為福田。」旋
J34nB301_p0325b07║視一眾久之，咳嗽一聲曰：「離婆離婆帝，求訶求訶帝，
J34nB301_p0325b08║陀羅尼帝尼訶囉帝。大家好生擔去。」
J34nB301_p0325b09║楊元戎玉廷、都閫曹元佐、劉騰蛟諸護法請上堂。僧
J34nB301_p0325b10║問：「千古段話，敢請布旨。」師曰：「要用直須用。」曰：「則一切
J34nB301_p0325b11║處是句也。」師曰：「眼目莫定動。」曰：「咬釘嚼鐵，原不容易。」
J34nB301_p0325b12║師喝曰：「舉措看他上流。」曰：「某甲著什緊，和尚著什緊。」
J34nB301_p0325b13║師曰：「莫漫隨於庸鄙。」僧問：「一個上來，一個下去，都道
J34nB301_p0325b14║請益佛法。是否？」師曰：「宗門奇特事，難將聲色求。」曰：「爭
J34nB301_p0325b15║奈肝腸已露。」師曰：「直須吐詞如刀鋸。」僧指口曰：「豈是
J34nB301_p0325b16║閒挂壁底。」師曰：「筭不上第一句，依稀卻似第二句。」曰：
J34nB301_p0325b17║「未必勞而無功。」師喝曰：「不可坐住第三句。」僧問：「諸方
J34nB301_p0325b18║未經結斷底樁話，敢請和尚降尊就卑。」師曰：「眼目於
J34nB301_p0325b19║今誰辨真。」曰：「看某甲有幾莖蓋膽毛。」師曰：「莫來背地
J34nB301_p0325b20║妄疏親。」僧作禮曰：「可謂小出大遇。」師喝曰：「不信道。」旁
J34nB301_p0325b21║僧亦喝。師曰：「停停與你喫。」乃曰：「一花未發，五葉茫然。
J34nB301_p0325b22║山長水遠，白日青天。理事兼備，福慧兩圓。達磨西來，
J34nB301_p0325b23║尊之曰禪。迥然獨脫，秘密幽玄。山林廊廟，到處喧傳。
J34nB301_p0325b24║聖凡仙佛，並躅齊肩。金敲玉戛，武用文宣。卷舒有據，
J34nB301_p0325b25║神化無邊。信腳踏去，一念萬年。」喝一喝曰：「大哉日用
J34nB301_p0325b26║之樞紐，信矣利濟之舟船。」卓拄杖下座。
J34nB301_p0325b27║德山原直堂頭諱日，小師秀倚鳴請上堂。僧問：「笠子、
J34nB301_p0325b28║拄杖拈放一邊也，針筒、鞋袋聻？」師曰：「不堪，不堪。」曰：「則
J34nB301_p0325b29║謀臣勇將總用不著一毫氣力也。」師曰：「向道：『不堪，不
J34nB301_p0325b30║堪。』」乃就座，曰：「老僧常說：『端的要明第一義，第一莫來
J34nB301_p0325c01║惱亂我。』而今反把樁極可惱事來惱亂我。」大拍案，曰：
J34nB301_p0325c02║「不堪，不堪。晨朝未及下床，秪見孫子警秀再拜，曰：『今
J34nB301_p0325c03║日本師和尚三周忌辰，細簡行腳箱囊，並無什物可
J34nB301_p0325c04║報恩德，願垂一語增崇品位。』老僧嗚咽流涕，曰：『巴陵
J34nB301_p0325c05║有舊樣。』秀曰：『有段話恐不契先師意。』老僧示以偈曰：
J34nB301_p0325c06║『打開急著，暴露聲光，死生父子，誰較短長？』」隨顧左右，
J34nB301_p0325c07║大拍案，曰：「不堪，不堪，斫不開底何日忘？」靠拄杖，下座。
J34nB301_p0325c08║晚參。拈起拄杖，曰：「都道三世諸佛秪替黧奴白牯下
J34nB301_p0325c09║得個註腳，那知黧奴白牯秪替木上座下得半個註
J34nB301_p0325c10║腳？」隨遞拄杖與侍者，曰：「且莫問他那半個註腳，快請
J34nB301_p0325c11║出本文來看。」侍者茫然，師咄曰：「依舊是前半段註腳。」
J34nB301_p0325c12║良久，又曰：「端居而念焉，已矣乎！其終能復古乎？」
J34nB301_p0325c13║早參。僧問：「翻然其心，勃然其色，天下勇夫無以過之，
J34nB301_p0325c14║合於道乎？」師曰：「張打油，李打油，不打渾身只打頭。」僧
J34nB301_p0325c15║作相撲勢，師縮身害怕，僧擬議，師直打下，僧出曰：「鎮
J34nB301_p0325c16║日上來下去著什緊？」師曰：「說一眾，說老僧。」曰：「仁義道
J34nB301_p0325c17║中。」師打曰：「若是仁義道中，則輕上座不得也。」又打三
J34nB301_p0325c18║下。曰：「無端無端。」師又打三下曰：「有據有據。」僧一喝歸
J34nB301_p0325c19║眾，師曰：「分付維那定床曆，安這僧於第八條席上。」一
J34nB301_p0325c20║僧出便喝，師曰：「安你在第七條席上。」僧又喝，師曰：「不
J34nB301_p0325c21║聽知事教詔者出院。」乃曰：「此三段義，領得則善觀風
J34nB301_p0325c22║雲，不領則難別氣色。老僧受參上來，爭得不說兩句？」
J34nB301_p0325c23║擊拂子一下曰：「自從春色來嵩少，三十六峰青可憐。」
J34nB301_p0325c24║下座。
J34nB301_p0325c25║張尚書大圓居士八十初度，兜率堂頭同長蘆永嘉
J34nB301_p0325c26║宏覺十六兄弟請上堂。僧問：「祝融峰畔花香，般若臺
J34nB301_p0325c27║前鳥語。是塵說？是剎說？」師曰：「一門慶快。」曰：「更請添籌。」
J34nB301_p0325c28║師曰：「錦上又鋪花。」曰：「天柱峰頭月，而今分外明。」師曰：
J34nB301_p0325c29║「齊看春風拜高竹。」曰：「九十一百又來也。」師曰：「三千不
J34nB301_p0325c30║為多，八百不為少。」僧出，提起袈裟角曰：「別處人事不
J34nB301_p0326a01║敢出手，此是雞足山中將來底。」師曰：「八千里，八千里。」
J34nB301_p0326a02║曰：「一分壽老和尚，一分壽大司農。」師曰：「萬年松在祝
J34nB301_p0326a03║融峰。」曰：「則不至勞而無功也。」師曰：「無數茫茫爭得知？」
J34nB301_p0326a04║僧問：「蓮目瞬時千界靜，金容笑起百花新。文字非關，
J34nB301_p0326a05║豈屬筭數？」師曰：「出口入耳。」曰：「辨似懸河，智如流水，也
J34nB301_p0326a06║則讚歎莫及。」師曰：「低頭冷笑。」曰：「錦屏天上有，光國世
J34nB301_p0326a07║間稀。」師曰：「張尚書，李僕射。」僧問：「提須彌筆，點香海墨，
J34nB301_p0326a08║向萬古長空裡大書一切智智清淨，其得是三昧者，
J34nB301_p0326a09║固樂為說乎？」師曰：「春日晴，黃鸝鳴。」曰：「赫然大效於今
J34nB301_p0326a10║茲。」師曰：「阿誰不樂聞？」曰：「愚及智就，可動而起也。」師曰：
J34nB301_p0326a11║「鳴玉鏘金十百春。」曰：「豈不見淨練澄江地，餘霞散綺
J34nB301_p0326a12║天耶？」師曰：「一句是一句。」僧問：「空中書字，文彩全彰。當
J34nB301_p0326a13║道青松，甚年種得？」師曰：「遠不在威音以前。」曰：「又見清
J34nB301_p0326a14║風匝地忙。」師曰：「還益覆伊得麼？」僧問：「指南一路，智者
J34nB301_p0326a15║知疏。約什麼體格商量？」師曰：「不羨他家氣力。」曰：「因甚
J34nB301_p0326a16║九天雲垂，四海水立？」師曰：「赫然大效於今茲。」曰：「不無
J34nB301_p0326a17║有異於將來。」師曰：「急速發憤。」曰：「猶是依根布葉。」師曰：
J34nB301_p0326a18║「但莫狎獵分披。」曰：「曩謨觀自在菩薩。」師曰：「蘸墨塗空，
J34nB301_p0326a19║一場好笑。」曰：「不可不謂超越之作。」師曰：「也著分付得
J34nB301_p0326a20║人。」僧進前叉手曰：「雲在碧嵒千仞翠，月當霄漢萬溪
J34nB301_p0326a21║春。都道為青暘尚書花鋪錦上，是否？」師曰：「不止此也。」
J34nB301_p0326a22║曰：「多多益善。」師曰：「善哉。」僧出作禮曰：「古德道：『三藏十
J34nB301_p0326a23║二部，一切修多羅，總作一句。』咨和尚！某甲擬將十兆
J34nB301_p0326a24║九萬五千四十八字作一字，得麼？」師曰：「得。」曰：「承蒙慈
J34nB301_p0326a25║允，只作一壽字，用壽天下有道有德高人，是否？」師曰：
J34nB301_p0326a26║「是。」僧再拜曰：「從今為始，一切處縱橫放肆，任運施為。
J34nB301_p0326a27║誰敢道不是文殊普賢大人境界。」師曰：「且莫得少為
J34nB301_p0326a28║足。」僧出，顧兩行曰：「尚論此事，須還和尚。」師曰：「老僧不
J34nB301_p0326a29║曾有捻土到上座分上。」曰：「情知不同今日誇多鬥靡
J34nB301_p0326a30║者。」師曰：「是誰信你？」曰：「即將此段用祝青暘，壽同寶掌，
J34nB301_p0326b01║誰曰不信？」師曰：「而今且信你一半。」僧作禮曰：「宜宣聞
J34nB301_p0326b02║於天下。」師曰：「三十年後。」乃曰：「觀自在菩薩行深般若
J34nB301_p0326b03║時，縱橫放肆，任運施為。九天雲垂，四海水立。千峰盤
J34nB301_p0326b04║曲，一道洞明。貫色通聲，馳空驟響。直饒文殊、普賢變
J34nB301_p0326b05║幻倏忽，彌勒、世尊機局斬新。不羨他家氣力，未免薄
J34nB301_p0326b06║視諸宗。審其勢，定其歸，十兆九萬五千四十八字廣
J34nB301_p0326b07║福延年，則故是不可以為超越之作。」喝一喝曰：「三千
J34nB301_p0326b08║八百年後，孰敢道南岳之言不當。」
J34nB301_p0326b09║華嚴道場圓滿山主爾馨居士率令子玉彝再請上
J34nB301_p0326b10║堂。僧問：「有一句高廣莫逾，請尊慈納。」師曰：「西天梵語，
J34nB301_p0326b11║此土唐言。」曰：「日朗風清甚時節？」師曰：「一宿兩宿，千山
J34nB301_p0326b12║萬山。」曰：「走遍大唐國，難覓有心人。」師喝曰：「相對猶如
J34nB301_p0326b13║不相識。」僧問：「雲興缾瀉，葛藤窠裡浪得大人之名，口
J34nB301_p0326b14║似磉盤磨盤底，威音以前當居何位？」師曰：「觀音，觀音。」
J34nB301_p0326b15║曰：「在這廝分上也無這個消息。」師曰：「請退，請退。」僧作
J34nB301_p0326b16║禮曰：「且留與後人貶剝。」師曰：「麤言唐突，幸亮不文。」二
J34nB301_p0326b17║僧競出，前僧指後僧曰：「聽你納敗。」便歸位。後僧曰：「一
J34nB301_p0326b18║著高一著，一步闊一步，是他還摸著邊際麼？」師曰：「拂
J34nB301_p0326b19║動雲外路，打脫月明前。」曰：「一眾瞻仰。」師曰：「高樓馳玉
J34nB301_p0326b20║馬，何如急水打金毬？」僧作禮曰：「恩大難酬。」師曰：「上來
J34nB301_p0326b21║禪師道你敗闕。」僧問：「一隊一隊總被鼓聲地上來，也
J34nB301_p0326b22║爭樣打發？」師曰：「如斯之旨尚可量哉？」曰：「鼓寂鐘沉，什
J34nB301_p0326b23║處著眼？」師曰：「毘婆尸佛早留心，直至而今不得妙。」僧
J34nB301_p0326b24║擬議，師喝住，乃曰：「打開空劫琉璃殿，擁出威音自在
J34nB301_p0326b25║王，五十三家舊生活，登時卷疊在當場，無限精靈纔
J34nB301_p0326b26║嗅著，鼻頭裂破眼睛黃，獨有淮南李長者，一回展拓
J34nB301_p0326b27║一回香。」喝一喝曰：「從容踏得衡山路，以後逢人不著
J34nB301_p0326b28║忙。」
J34nB301_p0326b29║二月八日，王筠長居士暨同社諸名家請上堂。僧問：
J34nB301_p0326b30║「寶掌千年，因齋慶讚，主賓相見，請師大展風規。」師曰：
J34nB301_p0326c01║「賴遇問著老僧。」曰：「秪如旁觀喝彩，還當得佛法也無？」
J34nB301_p0326c02║師曰：「別處放你不過。」曰：「三千里外，一道同風。」師曰：「此
J34nB301_p0326c03║回卻放你不過也。」隨聲便喝，乃曰：「佛之心，天高地厚；
J34nB301_p0326c04║祖之髓，玉潤金堅。天下老和尚眼目，電光莫及；四海
J34nB301_p0326c05║禪和子口角，石火罔追。」拈起拄杖，曰：「秪有這廝無狀，
J34nB301_p0326c06║一例放膽云為，單己弗能照顧，庶事何力周旋？尚論
J34nB301_p0326c07║法門獘竇，究竟不盡襟懷，鍼砭方來痼疾，何曾減損
J34nB301_p0326c08║纖毫？一旦髮白面皺，倏焉耳暗眼昏，師法漸次唐喪，
J34nB301_p0326c09║祖道浸久荒蕪，成年虛耗檀信，論歲破費招提。」卓拄
J34nB301_p0326c10║杖，曰：「幸而有此一著，庶幾聊謝殷勤，惟貴承當直截，
J34nB301_p0326c11║自然超格越倫。」
J34nB301_p0326c12║是日，闔邑緇素復請上堂。舉：「僧問三峰老和尚：『十二
J34nB301_p0326c13║時中如何用心即不違於先聖？』老和尚道：『見善不得
J34nB301_p0326c14║生忻，見惡不得生猒。』僧禮拜曰：『大善知識！』老和尚道：
J34nB301_p0326c15║『何用知識？』僧曰：『弗信老和尚道，是你應得不信。』」師曰：
J34nB301_p0326c16║「曉起視天宇，風雲漸不同，不知後起者，云何話此宗？
J34nB301_p0326c17║某愚不克先意，量其事勢，倘得不減師德足矣，敢望
J34nB301_p0326c18║見過於師？今日設有問：『十二時中如何用心即得不
J34nB301_p0326c19║違於先聖？』向道：『進一步不迷其理，退一步不失其事。』
J34nB301_p0326c20║其僧若作禮曰：『大善知識！』向道：『匪關心識。』若曰：『弗信。』
J34nB301_p0326c21║向道：『焉用你信？』他若擬議，向道：『一日一日，一年一年，
J34nB301_p0326c22║如斯輩類，萬萬千千。』」
J34nB301_p0326c23║利生禪德同宋燦然、宋人傑二居士請上堂。僧問：「盡
J34nB301_p0326c24║大地撮來如粟米粒，因甚江國春風吹不起？」師曰：「與
J34nB301_p0326c25║你道理。」曰：「去七拈一，也要商量。」師便喝，僧曰：「不圖絕
J34nB301_p0326c26║毫絕釐。」師曰：「從來利劍不如錐。」僧一喝，師曰：「諱不得
J34nB301_p0326c27║也。」僧問：「一音贊和，聲傳天下乎？」師曰：「不堪錐劄。」曰：「驚
J34nB301_p0326c28║天動地。」師曰：「何用鉤為？」曰：「往往如斯。」師便喝，僧亦喝，
J34nB301_p0326c29║師曰：「已在言前。」僧問：「昨夜推倒，今朝扶起，總不干他。
J34nB301_p0326c30║釋迦彌勒、黧奴白牯，因甚面紅面赤？」師便喝，僧曰：「著
J34nB301_p0327a01║什來由？」師曰：「自古先德皆有出人之路。」曰：「為他閒事。」
J34nB301_p0327a02║師曰：「不可總作泥捏底。」僧問：「擊碎乾坤，金粟踞象王
J34nB301_p0327a03║威猛；旋迴天地，淨慈縱獅子爪牙。忽地掀翻祖窟底，
J34nB301_p0327a04║不辱沒渠父家風否？」師曰：「不可惑眾顯異。」僧摵坐具
J34nB301_p0327a05║一下，師便喝，僧亦喝，師曰：「老僧和你平實商量。」隨聲
J34nB301_p0327a06║又喝，僧連喝兩喝，師曰：「未許大膽。」乃曰：「達磨所傳心
J34nB301_p0327a07║印，一向諸家印空印水、印住印破。」拈起拂子，曰：「無端
J34nB301_p0327a08║落在老僧手裡。」擊一下，曰：「輕輕擊開玉匣，便見文彩
J34nB301_p0327a09║芒射。上有兩行白字，未必是大令草書。不敢惑眾顯
J34nB301_p0327a10║異，暫時高閣一壁。」放下拂子，曰：「且與兄弟平實商量。
J34nB301_p0327a11║我是退院僧，在吳在楚，初無兩樣。除佛方便說，無事
J34nB301_p0327a12║莫漫他求。自古先德皆有出人之路。」驀出兩拳，曰：「請
J34nB301_p0327a13║諸上人趲前幾步，看這個因何喚作拳？」無對。良久，曰：
J34nB301_p0327a14║「一眾眼烏律律地，勿個血性。」便下座。
J34nB301_p0327a15║佛誕日，侯都護公言請就北固山甘露寺上堂。僧問：
J34nB301_p0327a16║「甘露門開也，世尊臨天下，以福廣天下耶？以慧啟天
J34nB301_p0327a17║下耶？」師曰：「什麼時節好開第二義門？」曰：「莫是報化之
J34nB301_p0327a18║緣添飾他不得麼？」師隨聲便喝，僧亦喝，曰：「不可不謂
J34nB301_p0327a19║超越之作。」師曰：「何不早道？」僧問：「指天上下小兒，秪解
J34nB301_p0327a20║播美，目前自己聻？」師大喝，僧亦喝，師曰：「且喜聽人言
J34nB301_p0327a21║語。」僧又喝，師連喝，僧曰：「始終不被名字見聞想念所
J34nB301_p0327a22║溺。」師曰：「佛法不是無通變底。」乃曰：「僧徒雲集，月中仲
J34nB301_p0327a23║呂，此個門中話不是容易說出底，天上下獨尊底老
J34nB301_p0327a24║子秪為看得不打緊，於九龍口邊使一下蠻手腳，兒
J34nB301_p0327a25║孫家都走上這個臺子，盡道隨緣設教，到處提綱。」喝
J34nB301_p0327a26║一喝，曰：「三千大千世界一時震動。」復喝，曰：「宜大展布，
J34nB301_p0327a27║報佛恩德。」
J34nB301_p0327a28║師到長樂寺，法子狀伊致率李雲生請上堂。拈起拄
J34nB301_p0327a29║杖曰：「佛記仁者紹隆聖教，巍巍乎眼見，蕩蕩乎耳聞。
J34nB301_p0327a30║顧是鼻嗅，抑亦舌嘗身觸矣。焉哉意思，而所以六根
J34nB301_p0327b01║夫真如，六塵大解脫，六識盡菩提，十八界總般若，二
J34nB301_p0327b02║十五有皆圓覺。汝行與道會，何復記終始，欲報於恩
J34nB301_p0327b03║德。」卓一卓曰：「直心道場耳。」靠拄杖下座。
J34nB301_p0327b04║古歙汪左人居士請上堂。維那擬白椎，師冷笑止之，
J34nB301_p0327b05║曰：「住！你肚皮裡可曾劃兩劃？今日可成個法筵，會中
J34nB301_p0327b06║有幾人龍象？一雙眼懞懂地，兩隻耳朵緊塞著，第一
J34nB301_p0327b07║義長多少？闊多少？將什麼觀？犍椎一鳴龍天聳，聽你
J34nB301_p0327b08║總將作兒戲，最後那禁得再三再四，諦觀諦聽？說死
J34nB301_p0327b09║話，謂法王法秪如是，教他兩扇板門上坐底爭當得？」
J34nB301_p0327b10║隨顧一眾，曰：「老僧看得佛法極重大，檀信不易受，禮
J34nB301_p0327b11║拜如泰山崩，也要打筭我是法王、不是法王，如何又
J34nB301_p0327b12║帶累你犯大妄語？成你輩禪和子一向沿習將去，熟
J34nB301_p0327b13║聞不察。」卓拄杖一下，曰：「特地說破。」（師自此說法廢白椎。）
J34nB301_p0327b14║通州莊心維居士三十周忌，上堂。「千說萬說，只在一
J34nB301_p0327b15║決。此兄三十年前吐雲山岳，三十年後漾月波光。吐
J34nB301_p0327b16║雲山岳不昧見聞，漾月波光皎然萬古。南岳敗缺至
J34nB301_p0327b17║此，心維之心天長地久，轉個身來還替出一臂力麼？」
J34nB301_p0327b18║拈拄杖卓一卓，曰：「吾尚可遲汝。」
J34nB301_p0327b19║道深禪者請上堂。「一句該通五千餘首，不是漢魏六
J34nB301_p0327b20║朝、三唐兩宋分疆列土，作麼生淺聞深悟、深聞不悟？
J34nB301_p0327b21║龍濟師兄迷逢達磨，或者有之。然法炬以燭幽，運慈
J34nB301_p0327b22║舟而廣濟，當日有人讚過你。後來寄語秀華宮使，又
J34nB301_p0327b23║圖個什麼？不可道已有人通信了也。從上諸聖盡是
J34nB301_p0327b24║聽信教詔底，今日一會，非聖即賢。」卓拄杖一下，曰：「有
J34nB301_p0327b25║恁一件事，何故無人得知？從上諸聖莫不是為法求
J34nB301_p0327b26║人底，今日一眾，非聖即賢。」又卓拄杖一下：「展對敷陳，
J34nB301_p0327b27║何故埋沒古先？老僧不顧辭旨幽奧，難為曉達，把西
J34nB301_p0327b28║天東土傳來段事，攤向當陽承領得下。速請，速請。」復
J34nB301_p0327b29║卓一下，曰：「敕點飛龍馬，你卻出頭來。」
J34nB301_p0327b30║晚參。卓拄杖一下曰：「臨濟來也。」僧出問：「大師道：『大凡
J34nB301_p0327c01║演唱宗乘，須一句中具三玄門，一玄中具三要。』咨和
J34nB301_p0327c02║尚，如何是第一玄？」師曰：「進一步何難會取二玄。」僧曰：
J34nB301_p0327c03║「如何是第二玄？」師曰：「退一步且領取第一玄。」僧曰：「如
J34nB301_p0327c04║何是第三玄？」師曰：「一主一賓，一進一退，庶幾乎此話
J34nB301_p0327c05║可圓。」僧曰：「如何是第一要？」師曰：「不足當上人一笑。」僧
J34nB301_p0327c06║問第二第三要，師止曰：「古人悟心，布於道法，驗其偏
J34nB301_p0327c07║全，而操權實照用之衡。吐一詞，出一句，如疾行者不
J34nB301_p0327c08║能逃其影，乃有此段文字。若板實不化，抑豈臨濟初
J34nB301_p0327c09║心？」喝一喝，下座。
J34nB301_p0327c10║毘陵惲正叔居士為薦令嗣岳正，請上堂。「慧照禪師
J34nB301_p0327c11║首住鎮州，以三法為宗：曰佛、曰法、曰道。山僧承其法
J34nB301_p0327c12║為天人祖佛之師，三十年中凡有來者，隨其根性各
J34nB301_p0327c13║令解脫。秪如今日當薦岳正，應以何法而度脫之？」乃
J34nB301_p0327c14║大喝，曰：「會麼？第一句下薦得：毘盧師，法身主，兜率宮
J34nB301_p0327c15║中蓋玉宇；第二句下薦得：堂堂正坐令方行，觀音、彌
J34nB301_p0327c16║勒齊起舞；第三句下薦得：曩謨佛，南岳遠來拍板和，
J34nB301_p0327c17║一曲彌天響入雲，曼殊讚善承恩大。」隨顧左右，曰：「成
J34nB301_p0327c18║佛、獻蓋等是升合擔語，嘗聞第一義空以上所說能
J34nB301_p0327c19║合玄旨否？」復喝一喝，曰：「不務神變，可名游戲自在菩
J34nB301_p0327c20║薩。」擲拂，下座。
J34nB301_p0327c21║曹溪稚珪金居士請上堂。僧出，師不睬，良久乃曰：「佛
J34nB301_p0327c22║法二字不是小可。昔有僧請益趙州和尚：『如何是祖
J34nB301_p0327c23║師西來意？』你看他何故問到這裡？趙州道：『庭前柏樹
J34nB301_p0327c24║子。』雖則倚老賣老，也須審定利害。所以這僧特地上
J34nB301_p0327c25║來，老僧不輕製畣，經歷六十三年，更翻幾多事業？身
J34nB301_p0327c26║相終屬四大，心相還歸六塵，討甚閒情奔馳，言句舉
J34nB301_p0327c27║論是非？既蒙四眾傾誠，敢具一轉塞責。設問祖師西
J34nB301_p0327c28║來意，向道：『幾年以來無住持干懷、無病痛苦惱？秪見
J34nB301_p0327c29║方來師資於本分事全不明了，遂致法道澆漓、正宗
J34nB301_p0327c30║澹薄，感時歎世不無奮激。』且道此段話較柏樹子孰
J34nB301_p0328a01║古孰今？孰輕孰重？借古德四句為諸仁頌出。頌曰：根
J34nB301_p0328a02║問本人何所適？塗割等平忘順逆，有為雖偽性常真，
J34nB301_p0328a03║法法無依稱善吉。」
J34nB301_p0328a04║梁溪弟子濟密，同上志莊嚴聲庵居士如伊請上堂。
J34nB301_p0328a05║僧問：「祖佛奈伊不何底，到處撒風撒顛，即今知他在
J34nB301_p0328a06║那一天？」師默然。曰：「秪恐知之者寡。」師仍默然。良久，顧
J34nB301_p0328a07║左右，曰：「真誠從上佛祖，無一人不是撒風顛漢子。見
J34nB301_p0328a08║千丈珊瑚打碎十丈珊瑚、見琉璃瓶打破琉璃瓶，此
J34nB301_p0328a09║是小風顛；阿師脅下𡎺拳、火燒師翁禪板几案，始是
J34nB301_p0328a10║大風顛。臨濟家風昭昭日下，而今三百、五百、一千傍
J34nB301_p0328a11║邊二眾提著佛法兩字，面赫赤地如啞鐘相似，要在
J34nB301_p0328a12║他家門縫裡稱忤逆孫子，隔須彌山在。我家有個風
J34nB301_p0328a13║顛漢，一向唱過頭喏、引無腔曲，左之右之眼底總不
J34nB301_p0328a14║見有佛祖聖賢，安有諸方猖猖狂狂十五六年？趁老
J34nB301_p0328a15║僧踏到最勝輪下，他便弄一下險，不假雲梯從空大
J34nB301_p0328a16║步，待老僧回頭與伊圓案。」喝一喝，曰：「舉似天下人。」
J34nB301_p0328a17║讀石門文字禪，當時《僧寶傳》成，親炙寂音若干人，
J34nB301_p0328a18║多濡筆和墨，手錄副本投缽袋，寂音不惜各為題
J34nB301_p0328a19║識，以賞其重法之勤。蓋八十一祖精神命脈所在，
J34nB301_p0328a20║宜為後來所奉重。庚戌夏，余於廣錄中剔取十卷，
J34nB301_p0328a21║名之《大宗堂錄》，彙所謂一時杜田說話。而南源晟
J34nB301_p0328a22║子七十以上之身，不憚鐙窗風雨，楷錄一過，字若
J34nB301_p0328a23║蠅頭，不啻昔之錄僧寶者，余甚慚于古人。退翁書