J34nB303_p0355a01║燮雲璣禪師語錄序
J34nB303_p0355a02║始覺合本之謂佛明佛心宗之
J34nB303_p0355a03║謂祖五印土不聞有禪師名也
J34nB303_p0355a04║震旦慧可傳達磨正印唐朝追
J34nB303_p0355a05║贈為大祖禪師嗣後或錫號帝
J34nB303_p0355a06║庭或受記密室禪師之名始著
J34nB303_p0355a07║至黃檗時匡徒領眾者星列而
J34nB303_p0355a08║檗之示眾乃曰大唐國裏無禪
J34nB303_p0355a09║師蓋禪師之名未易稱若斯也
J34nB303_p0355a10║明興三百年禪宗不絕如線至
J34nB303_p0355a11║天童而臨濟一燈載振至萬峰
J34nB303_p0355a12║而黃檗宗旨重興至
J34nB303_p0355a13║國清和尚而天童萬峰之道始
J34nB303_p0355a14║集其成大行吳越間座元燮雲
J34nB303_p0355a15║璣公密受印記閉關國清無畏
J34nB303_p0355b01║堂中終其身未嘗出世入寂之
J34nB303_p0355b02║日天下無論識與不識靡不咨
J34nB303_p0355b03║嗟嘆息聞其遺行曰此服糞掃
J34nB303_p0355b04║躬頭陀之飲光也見其遺言曰
J34nB303_p0355b05║此悟玄旨支臨濟之風穴也翕
J34nB303_p0355b06║然稱之曰璣禪師無異詞云予
J34nB303_p0355b07║不及見師然從
J34nB303_p0355b08║和尚遊最久得聞師生平甚悉
J34nB303_p0355b09║師根性初不甚利然心虛志篤
J34nB303_p0355b10║於古人一語過不去處忘寢食
J34nB303_p0355b11║恒數月必徹盡底蘊乃止侍萬
J34nB303_p0355b12║峰老人三年有省記之曰可以
J34nB303_p0355b13║出世不妨忘世後依和尚祥符
J34nB303_p0355b14║台山間凡十四年深入閫奧自
J34nB303_p0355b15║謂無一言一字不自和尚𩍼鞴
J34nB303_p0355c01║中來末後眼明機迅遂與和尚
J34nB303_p0355c02║箭鋒相拄所謂得汝說須是吾
J34nB303_p0355c03║舉得汝舉須是吾說佛祖秘要
J34nB303_p0355c04║無逃掌握者雖靜處一室中無
J34nB303_p0355c05║刻不以尊師為眾為念每聞鐘
J34nB303_p0355c06║鼓聲知和尚登座說法亟焚香
J34nB303_p0355c07║搭衣禮拜拱立俟眾散始敢就
J34nB303_p0355c08║坐事關叢林大體必熟思審處
J34nB303_p0355c09║預白和尚曰法應如是和尚一
J34nB303_p0355c10║舉動一話言於自心有未合者
J34nB303_p0355c11║必婉言相質曰應如是否所言
J34nB303_p0355c12║皆遠合古轍近赴來機以是事
J34nB303_p0355c13║無小大和尚必就關相商多所
J34nB303_p0355c14║補益嘗上書云古人平生如大
J34nB303_p0355c15║火聚後世尚有流入詩文者除
J34nB303_p0356a01║直提向上外筆舌似宜潛神而
J34nB303_p0356a02║養懶拙和尚深然其言特為上
J34nB303_p0356a03║堂風勵學者其視大眾痾癢如
J34nB303_p0356a04║在己身必為悉心區畫聞人過
J34nB303_p0356a05║蹴然不寧曉夜思維以盡忠告
J34nB303_p0356a06║有未喻者必曰此吾誠未至也
J34nB303_p0356a07║誠至者金石為之開況人乎或
J34nB303_p0356a08║勸以出世為人則曰有志未逮
J34nB303_p0356a09║願陶鎔氣質保固根本光大心
J34nB303_p0356a10║志世世承事善知識陸沉眾中
J34nB303_p0356a11║足矣戊子八月示疾請和尚入
J34nB303_p0356a12║關禮辭偈別有明日欲歸之語
J34nB303_p0356a13║且問古有子夜入寂者否和尚
J34nB303_p0356a14║曰不見世尊中夜泊然乎因次
J34nB303_p0356a15║第請同參訣別各贈以偈翼日
J34nB303_p0356b01║為十七日神氣湛定如常中夜
J34nB303_p0356b02║吉祥而逝嗟嗟如師可謂行解
J34nB303_p0356b03║相應去來自在者矣藉令擔荷
J34nB303_p0356b04║大法興起群英慈明楊岐何難
J34nB303_p0356b05║再見乃韜光一室名可聞而面
J34nB303_p0356b06║不可見令諸方徒深歎仰悲夫
J34nB303_p0356b07║嘗見末法禪流離師太早為人
J34nB303_p0356b08║太急徒作一場逗漏末路收拾
J34nB303_p0356b09║不來師既大徹猶溫研積稔遠
J34nB303_p0356b10║追雲門啐啄同時上符溈仰可
J34nB303_p0356b11║使天下後世聞風興起有真宗
J34nB303_p0356b12║無濫宗有絕學無淺學雖以師
J34nB303_p0356b13║百世可也豈必到處聚一千五
J34nB303_p0356b14║百眾兒孫遍地然後可追古德
J34nB303_p0356b15║哉和尚梓其遺編公之千古有
J34nB303_p0356c01║目共見無俟予言特摭師生平
J34nB303_p0356c02║大略列之編首俾世知師之法
J34nB303_p0356c03║今傳後與古人並稱蓋不僅在
J34nB303_p0356c04║茲編也。
J34nB303_p0356c05║法弟江上張有譽謹題
J34nB303_p0356c06║
J34nB303_p0356c07║
J34nB303_p0356c08║
J34nB303_p0356c09║
J34nB303_p0356c10║
J34nB303_p0356c11║
J34nB303_p0356c12║
J34nB303_p0356c13║
J34nB303_p0356c14║
J34nB303_p0356c15║
J34nB303_p0357a01║燮雲璣禪師國清無畏堂語錄
J34nB303_p0357a02║書記玄杲錄
J34nB303_p0357a03║示語
J34nB303_p0357a04║拈起拄杖云秪這箇兩儀未兆父母未生枝葉扶疏
J34nB303_p0357a05║庇廕萬有父母既生之後皮膚脫落盡唯有一真實
J34nB303_p0357a06║扶危持顛各各全承渠力直不藏曲取之左右逢其
J34nB303_p0357a07║原以是臨濟一時三頓坐斷天下人舌頭洞山過水
J34nB303_p0357a08║睹影折合還歸炭裏坐法眼於天地同根處敲空作
J34nB303_p0357a09║響溈山向烈燄中拈出春令冬行雲門化為龍吞卻
J34nB303_p0357a10║乾坤大地蓮花不肯住直入千峰萬峰所以過去諸
J34nB303_p0357a11║佛也恁麼未來諸佛也恁麼現在諸佛也恁麼無何
J34nB303_p0357a12║情生智隔想變體殊於直截根源上摘葉尋枝愛憎
J34nB303_p0357a13║取舍致使臨深履薄一點也用不著璣上座今日移
J34nB303_p0357a14║風易俗將從上葛藤一齊截斷擲向當陽貴須著眼
J34nB303_p0357a15║驀卓一下。
J34nB303_p0357a16║和尚命為三大士起座昔日迦毘羅國獨自稱尊今
J34nB303_p0357a17║夜東山堂上置身無地文殊普賢極力匡扶未免一
J34nB303_p0357a18║齊趁出非敢不近人情祗欲掃蹤滅跡以拄杖指云
J34nB303_p0357a19║賊賊四智三身是何物乃顧左右云交互爭輝大家
J34nB303_p0357a20║著力。
J34nB303_p0357a21║一人有慶兆民賴之金屑雖貴入眼成塵所以從門
J34nB303_p0357a22║得入者喪身失命胸襟流出者塞壑填溝那堪於𨍏
J34nB303_p0357a23║轢鑽下好肉剜瘡雪峰堂中枷上著杻猶自不識好
J34nB303_p0357a24║惡向南山起雲北山下雨拽取占波國與新羅鬥額
J34nB303_p0357a25║大似拋卻甜桃樹緣山摘醋梨致令後代兒孫逐浪
J34nB303_p0357a26║隨波烏焉成馬今問大眾璣上座恁麼告報未審還
J34nB303_p0357a27║有為人處也無良久云咦。
J34nB303_p0357a28║草鞋踏破始歸家家業飄零活計賒拈起庭前柏樹
J34nB303_p0357a29║子掀翻門外白牛車空中釘橛石上栽花玉本無瑕
J34nB303_p0357a30║卻有瑕。
J34nB303_p0357b01║昔年一室且頻掃而今隨例肆顛倒夢中騎得二輪
J34nB303_p0357b02║歸天明一老一不老以時放還家忘卻來時道觸目
J34nB303_p0357b03║非所親全身入荒草。
J34nB303_p0357b04║眼光打失鼻孔撩天向上一路坐斷機先信手拈來
J34nB303_p0357b05║口上著西歸隻履影翩翩百億分身無覓處回頭竇
J34nB303_p0357b06║八布衫穿。
J34nB303_p0357b07║昔向雲間覓道場今於火宅見空王門槌拍板宮商
J34nB303_p0357b08║別鐵馬冰車律呂長屋裏青山著不得夜深趁出明
J34nB303_p0357b09║月堂。
J34nB303_p0357b10║落葉乘風墜聲光無向背何事尊堂名孝子莫知諱
J34nB303_p0357b11║試問山中人作麼生迴避。
J34nB303_p0357b12║三版一聲鐘有耳還如聾目前無著處落在亂雲中
J34nB303_p0357b13║百鳥啣花無處獻天人送供尋不見嬋娟終夜夢難
J34nB303_p0357b14║成水中覿露本來面珍重漁人漫撈摝釣竿斫盡重
J34nB303_p0357b15║栽竹。
J34nB303_p0357b16║驀地回光前後際斷三心不可得踏翻生死岸通身
J34nB303_p0357b17║赤骨律何從出白汗欲覓同心人出頭天外看狹路
J34nB303_p0357b18║忽相逢主賓頻互換把手放還家腳底風雲亂。
J34nB303_p0357b19║踏著秤錘硬似鐵眼裏耳裏齊漏泄回頭大地無寸
J34nB303_p0357b20║土運钁揮斤莫莽鹵。
J34nB303_p0357b21║毒藥醍醐一道行同條生也不知名而今塗毒鼓聲
J34nB303_p0357b22║發寶所掀翻下化城。
J34nB303_p0357b23║西來大意直如矢誰道庭前柏樹子多少英靈向外
J34nB303_p0357b24║求騎牛覓牛不知止一番提起一番新殺人活人聲
J34nB303_p0357b25║色裏千古同心有趙州彼此當門秪一齒。
J34nB303_p0357b26║本自不曾迷今日何曾悟直道在目前行須左右步
J34nB303_p0357b27║遇著過量人披襟體不露水窮山盡處捩轉娘生褲
J34nB303_p0357b28║心識不到處突出戴角虎伎倆自尋嘗兒童心欲狂
J34nB303_p0357b29║典守不得辭其過雷轟電掣破灶墮逢人漫道悟無
J34nB303_p0357b30║生寶所何如幻化城。
J34nB303_p0357c01║庭前柏樹子白日睡如死咄哉老趙州兩手扶不起
J34nB303_p0357c02║扶得起無依倚玄沙拗折俱胝指。
J34nB303_p0357c03║青州衫子重豈止七斤萬法歸一要且不在這裏人
J34nB303_p0357c04║人道趙州老不以筋骨為能我道渠後生可畏寄語
J34nB303_p0357c05║諸方欲得寒暑不侵直須投身裏許。
J34nB303_p0357c06║仰山推出枕子用劍刃上事高峰枕子落地遠客還
J34nB303_p0357c07║故鄉渠儂枕子不推不落萬象森羅曉夜驚愕咦從
J34nB303_p0357c08║門入者非家珍眼裏無筋一世貧。
J34nB303_p0357c09║量才補職伏惟尚饗金剛與泥神揩痒雖然舉止郎
J34nB303_p0357c10║當就中亦有奇想夜來一擦骨出七情六欲五臟六
J34nB303_p0357c11║腑覆底覆仰底仰。
J34nB303_p0357c12║日日是好日喪時光藤林荒晨朝拖犁晚間拽耙平
J34nB303_p0357c13║地上死人無數三斤麻一疋布鐘聲咬破七條抱取
J34nB303_p0357c14║貓兒來頭上著枷腳下著杻昨日有人從天台來卻
J34nB303_p0357c15║往徑山去過得荊棘林是好手叵耐後人屋裏販揚
J34nB303_p0357c16║州更道箇紅旗閃爍只知貪程太速不顧泥水通身
J34nB303_p0357c17║璣上座雖是臨濟兒孫肯惜旁通一線乃搖手云今
J34nB303_p0357c18║日不著便。
J34nB303_p0357c19║昨夜長安三尺雪萬壑千巖歸路絕石人撫子語喃
J34nB303_p0357c20║喃兩口分明無一舌忘卻山情與水情換手搥胸痛
J34nB303_p0357c21║不徹可憐生底時節倒腹傾腸向誰說。
J34nB303_p0357c22║補衲次拈起破布云升天底事直須颺卻十成底事
J34nB303_p0357c23║對眾拋卻擲地作金聲不得顧著你這何似生底猶
J34nB303_p0357c24║自存圭露角明朝主人公鼻孔下垂三通鼓響時將
J34nB303_p0357c25║謂有人與你酬價。
J34nB303_p0357c26║多生不德廿年墮落王家一旦知非雪夜逃歸鳳嶺
J34nB303_p0357c27║赤旛引導四眾心地圓成祝髮證心三際無明頓斷
J34nB303_p0357c28║南屏夜話看破大樹家風天壽呈機鈍置三峰古佛
J34nB303_p0357c29║四年執役拋撒無數家珍五月分燈收拾七人狼籍
J34nB303_p0357c30║出世忘世聖恩記莂終天大膽小心靈鷲稱揚特地
J34nB303_p0358a01║晝夜百八令莖葦無欲無依合掌漫哆俾夫椒破家
J34nB303_p0358a02║散宅直得釋迦痛恨彌勒攢眉天上人間置身無地
J34nB303_p0358a03║此皆這上座因果昭彰總不干他人之事雖然跌倒
J34nB303_p0358a04║還須自手撐乃顧左右云大眾且道如何是自撐底
J34nB303_p0358a05║事擲下拄杖云將此深心奉塵剎是則名為報佛恩
J34nB303_p0358a06║先聖家風以大慈悲為室諸法空為座慚愧之上服
J34nB303_p0358a07║柔和忍辱衣法喜禪悅食解脫味為漿後來老去知
J34nB303_p0358a08║非瞥然拈起一枝花將四十九年狼籍一時收攝當
J34nB303_p0358a09║時百萬人天無不眼光打失而鼻孔眉毛究不知落
J34nB303_p0358a10║在甚麼處起居飲食者是阿誰唯有飲光看破敗闕
J34nB303_p0358a11║不覺失笑然智過於師方堪傳授智與師齊減師半
J34nB303_p0358a12║德一自倒卻門前剎竿西天四七東土二三以大圓
J34nB303_p0358a13║覺為伽藍身心安居平等性智直是十方無壁落四
J34nB303_p0358a14║面亦無門俾三有七趣經行坐臥嘗在其中無何馬
J34nB303_p0358a15║駒突出拄杖子化為龍吞卻乾坤大地若凡若聖一
J34nB303_p0358a16║齊散宅破家語云窮則變變則通應無所住而生其
J34nB303_p0358a17║心將他從上來一片無陰陽地各各分疆列界隨手
J34nB303_p0358a18║插標或於一莖草上現瓊樓玉殿或於萬有心地示
J34nB303_p0358a19║寶所化城或以大千沙界作繩床或以五性三乘為
J34nB303_p0358a20║逆旅平地起骨堆虛空剜窟寵無所不有於是乎習
J34nB303_p0358a21║以成風藏身露影東西南北門相對無限輪鎚擊不
J34nB303_p0358a22║開以致猿抱子歸青嶂裏鳥啣花落碧巖前更有一
J34nB303_p0358a23║輩呈身自鬻者屋裏販揚州於門窗牆壁上偏書心
J34nB303_p0358a24║字亦有於門窗牆壁上即物書名復有道一切處字
J34nB303_p0358a25║義炳然何必不必殊不知目前無異草格外有乾坤
J34nB303_p0358a26║從門入者不是家珍所以道我若一向舉揚宗教法
J34nB303_p0358a27║堂裏須草深一丈若夫益州布揚州絹青州衫子重
J34nB303_p0358a28║七斤不過衲僧門下揭示西來大意耳後人不能幹
J34nB303_p0358a29║父之蠱競將竹鍼麻線截長補短甚至作貼體衣去
J34nB303_p0358a30║一墮五一生脫不下師匠將錯就錯多處添些子則
J34nB303_p0358b01║喜形容色移風易俗少處減些子則怨入骨髓冀其
J34nB303_p0358b02║脫體無依裁雲補衲者可多得乎至於五味饡秤錘
J34nB303_p0358b03║蘸雪喫冬瓜亦不過住山人隨家豐儉爽心快口耳
J34nB303_p0358b04║今人不知舌頭無骨未得一飽忘百饑先於苦辣鹹
J34nB303_p0358b05║酸上著倒喫卻金牛飯不知廬陵米作麼價變生作
J34nB303_p0358b06║熟因誰致得雲門餅趙州茶匙缽下狼籍不少又擬
J34nB303_p0358b07║薄批潭底月細切嶺頭雲和木札羹作來日一頓腳
J34nB303_p0358b08║跟不點地便去庄上喫油餈纔經問著又道有甚饆
J34nB303_p0358b09║饠䭔子快下將來等閒提起洗缽盂話異口同音曰
J34nB303_p0358b10║是甚麼碗脫丘元旦啟祚萬物咸新三三兩兩猶向
J34nB303_p0358b11║地爐邊烹白牛分歲主人公眼光爍破四天下乃喟
J34nB303_p0358b12║然歎曰養其大者為大人養其小者為小人虎兕出
J34nB303_p0358b13║於柙龜玉毀於櫝中是誰之過與萬化從新自今日
J34nB303_p0358b14║始乃以蜜果換苦葫蘆醍醐毒藥一道而行嗟乎饑
J34nB303_p0358b15║者甘食渴者甘飲吞得下者斂眉叫苦吐不出者怨
J34nB303_p0358b16║天尤人栗棘蓬麤餐易飽細嚼難饑鎮州蘿蔔就地
J34nB303_p0358b17║拈來無問生熟驀地劄著衣缽下事便依他作解道
J34nB303_p0358b18║明日大悲院裏有齋曰同伴者阿誰乃點胸點肋曰
J34nB303_p0358b19║鄭州梨青州棗萬物無過出處好昨夜無端炙茄餅
J34nB303_p0358b20║不知費卻多少油鹽寒山忍俊不禁拈起茄串問曰
J34nB303_p0358b21║喚這箇作甚麼幾多朝到西天暮歸東土以飲食衣
J34nB303_p0358b22║服為佛事底菩薩打破香積世界了不知來處寒拾
J34nB303_p0358b23║乃相顧曰休休人莫不飲食也鮮能知味也啼得血
J34nB303_p0358b24║流無用處不如緘口度殘春雨淋淋地捩轉草鞋鼻
J34nB303_p0358b25║孔不顧石頭路滑直向他山覷破壁一人傳虛千人
J34nB303_p0358b26║傳寔盡道是文殊普賢化身若是我同流化身因甚
J34nB303_p0358b27║俗氣不除病僧恁麼道如同病者相憐未免云將此
J34nB303_p0358b28║深心奉塵剎固其分也但能不觸當今諱也勝前朝
J34nB303_p0358b29║斷舌才。
J34nB303_p0358b30║二年來鐘鼓寥寂法堂裏說甚草深一丈幾多六根
J34nB303_p0358c01║互用者忍俊不禁成三十二應夜來皎月重圓頓使
J34nB303_p0358c02║雙澗五峰悉蒙光化僧堂裏雖則礙塞人不少而七
J34nB303_p0358c03║塔子不妨伶俐適聞好古之士道我法中情無取舍
J34nB303_p0358c04║何似木上座移紅旗閃爍之風行心死後誅之令俾
J34nB303_p0358c05║失錢遭罪者無怨無訴按劍相待者無下手處獨彼
J34nB303_p0358c06║萬工池神色不異而水上玩浮漚病僧午夢初回乃
J34nB303_p0358c07║謂曰那家屋裏沒幾個閒漢想沒量大人定不謂璣
J34nB303_p0358c08║同病相憐未審惜陰如金者作何判斷。
J34nB303_p0358c09║乞食還山垂語
J34nB303_p0358c10║楖栗橫肩不顧人直入千峰萬峰去因甚撥著便轉
J34nB303_p0358c11║行到水窮處坐看雲起時黃河三千年一度清逝者
J34nB303_p0358c12║如斯不舍晝夜達其源者因甚莫知所止。
J34nB303_p0358c13║扶風而出帶月而還路遠夜長知他腳下雲深幾許
J34nB303_p0358c14║斯時也萬戶俱閉金鴨香消從前知己夢斷邯鄲未
J34nB303_p0358c15║審不共戴天者如何相見。
J34nB303_p0358c16║一缽千家飯孤身萬里游青目睹人少問路白雲頭
J34nB303_p0358c17║今朝一飽忘百饑承誰恩力。
J34nB303_p0358c18║南北東西歸去來夜深同看千巖雪渠無眼耳鼻舌
J34nB303_p0358c19║身意作麼生看。
J34nB303_p0358c20║撒手到家人不識更無一物獻尊堂可憐生頭角零
J34nB303_p0358c21║離御飯亦吐尊堂久默斯要不以筋骨為能今朝觸
J34nB303_p0358c22║目傷心作何調攝。
J34nB303_p0358c23║昨從鳥道來轉入玄路去智門踏破草鞋赤腳走玄
J34nB303_p0358c24║沙踰嶺碎卻指頭血濺梵天平地上死人無數國有
J34nB303_p0358c25║憲章未審罪歸何所。
J34nB303_p0358c26║三日不相見莫作等閒看去家千百日古路草芊芊
J34nB303_p0358c27║所以道未有嘗行而不住者未有嘗住而不行者其
J34nB303_p0358c28║行也和光同塵片雲橫谷口迷卻幾人源其住也破
J34nB303_p0358c29║家散宅父母非我親誰是最親者既然家破宅散且
J34nB303_p0358c30║道飲食起居在甚麼處。
J34nB303_p0359a01║父母非我親誰是最親者因甚東家人死西家助哀
J34nB303_p0359a02║路逢達道人不將語默對悠悠兩會心清風動天地
J34nB303_p0359a03║君子千里同風正與麼時山中人兩口無一舌作何
J34nB303_p0359a04║秪對。
J34nB303_p0359a05║自離左右乾坤寥廓不識所從終日十字街頭化飯
J34nB303_p0359a06║喫了古廟裏閉門高臥一日打眠三五度也消不得
J34nB303_p0359a07║許多閒閒不過時於赤肉團上伐鼓烈焰堆頭白椎
J34nB303_p0359a08║盡大地撮來如粟米粒大拋向面前漆桶不會四大
J34nB303_p0359a09║部洲忍俊不禁各還本位東弗于逮過水睹影打失
J34nB303_p0359a10║布袋西瞿耶尼倒腹傾腸北鬱單越打破大唐國覓
J34nB303_p0359a11║起處不得南贍部洲相呼相喚云歸去好珍重後園
J34nB303_p0359a12║驢喫草雖然人無遠慮必有近憂其奈笑破土地鼻
J34nB303_p0359a13║孔昨來重九之期村歌社舞無處作賽望空啟告云
J34nB303_p0359a14║何緣得到與麼地秪恐山中人目斷雲山不惜草鞋
J34nB303_p0359a15║一為舉似俊鷹快鷂一任分髓分皮苟或眼目定動
J34nB303_p0359a16║莫怪璣上座不近人情好。
J34nB303_p0359a17║父母未生洞見百骸五內形名未兆達乎此界他方
J34nB303_p0359a18║日照天臨因甚隔山人唱鷓鴣詞錯認胡笳十八拍
J34nB303_p0359a19║春風如刀春雨如膏生殺互作律令不饒昨日百花
J34nB303_p0359a20║芳妍今日滿地殘紅任他梅魁多士柳逞風流葉脫
J34nB303_p0359a21║香飄一場狼籍要終原始斯皆我老胡不唧溜一枝
J34nB303_p0359a22║纔動百枝撼搖遂有漢語胡言一花開五葉結果自
J34nB303_p0359a23║然成令一隊無巴鼻漢於花果上別香別味形影參
J34nB303_p0359a24║差璣上座今日不管他栴檀栗棘碩果薝蔔一時投
J34nB303_p0359a25║向烈焰中匪圖輝天鑑地秪欲粉骨碎身東山門下
J34nB303_p0359a26║還有入水不溺入火不燒者出來添膏續焰。
J34nB303_p0359a27║向上一路凡聖共由不得踏著踏著則草木成兵壁
J34nB303_p0359a28║立千仞人天罔措不得住著住著則髑髏前見鬼百
J34nB303_p0359a29║尺竿頭進步旋轉乾坤不得動著動著則雷電交馳
J34nB303_p0359a30║急水上打毬子萬派朝宗不得覷著覷著則千波競
J34nB303_p0359b01║起既然一切不得則三界無安猶如火宅因甚又道
J34nB303_p0359b02║嘗在於其中經行及坐臥。
J34nB303_p0359b03║識不能識智不能知覿面當機瞬目千里空生無說
J34nB303_p0359b04║而說醍醐上味為世所珍遇斯等人翻成毒藥釋梵
J34nB303_p0359b05║絕聽而聽口欲談而辭喪心欲緣而慮亡群生萬有
J34nB303_p0359b06║於非男女中幻作男女宴息經行光吞萬象智如鶖
J34nB303_p0359b07║子竭其神力覓男女相了不可得亡何一塵翳天空
J34nB303_p0359b08║花亂墜於清淨地上瞥爾情生四相紛紜昧而不覺
J34nB303_p0359b09║勞他三十二大士徇物忘己共入不二法門淨名移
J34nB303_p0359b10║風易俗一時靠倒門牆中外迥如去來無間曼殊室
J34nB303_p0359b11║利見小欲速把火晝行遂使隨地稱尊者坐不垂堂
J34nB303_p0359b12║廓然無聖昨來南越百城逐隊隨行把手拽不出東
J34nB303_p0359b13║山門下還有東湧西沒底麼有則出來與木上座相
J34nB303_p0359b14║見。
J34nB303_p0359b15║人從西土來不得淮南信卻道大唐國裏風雨順時
J34nB303_p0359b16║百物純淑早禾晚禾結子成仁王瓜茄子寬腸大肚
J34nB303_p0359b17║四民浩浩不識不知東山門下言無味食無味無味
J34nB303_p0359b18║之談塞斷人口璣上座從夢自在中聞之不覺點胸
J34nB303_p0359b19║點肋曰東鄰西舍煤炭薑椒何愁沒處發落及至此
J34nB303_p0359b20║中而谿谷俱盈矣因思棄也則出處艱辛存也無處
J34nB303_p0359b21║安著不審海納山容者能多處添些子否。
J34nB303_p0359b22║清明在躬志氣如神以空聚想入於聚落所見色聲
J34nB303_p0359b23║香味交互爭輝觸著則橫按莫邪伏尸萬里根塵界
J34nB303_p0359b24║法覿露風規直出威音迥超言象等閒以應量器洞
J34nB303_p0359b25║蕩相呈無問男女貴賤舉必全真或隨緣赴感或掉
J34nB303_p0359b26║頭不顧或喜或怒或慈或威或香積滿盛或廬陵手
J34nB303_p0359b27║授唯一目等觀而無異也數聲清磬震動多少閒人
J34nB303_p0359b28║一片袈裟解脫百朝黼黻重門固閉庭宇洞開橫出
J34nB303_p0359b29║直入呼喚不回逢長汀子布袋解開遇維摩詰識法
J34nB303_p0359b30║者懼要之千岐萬派出沒無時佛國魔宮起倒自我
J34nB303_p0359c01║教中道見聞隨喜克證無生因甚施者不名福田供
J34nB303_p0359c02║者墮三惡道。
J34nB303_p0359c03║嘗因送客處憶得別家時思我狸奴白牯近日面孔
J34nB303_p0359c04║何似大兄小弟曾照顧伊新婦騎驢阿家牽鬧市裏
J34nB303_p0359c05║德山牌作麼生過家富小兒驕河裏失錢河裏摝太
J34nB303_p0359c06║險生栗棘蓬鐵糝餡有人供養我沒量大人雲門餅
J34nB303_p0359c07║趙州茶倒屙無及祖父從來不出門閒田地上松風
J34nB303_p0359c08║田庫奴不知狼籍我多少家無小廝不成君子簑衣
J34nB303_p0359c09║箬笠天晴時甚人曬㫰斷頭船子下揚州洪浪巨濤
J34nB303_p0359c10║裏看風使帆阿誰識得李三黑一生只賣炭雖然汙
J34nB303_p0359c11║我清白家聲泠地裏全承渠力年來失錢遭罪也須
J34nB303_p0359c12║大家著隻眼法堂草深丈許我總不憂秪憂太陽溢
J34nB303_p0359c13║目萬里不掛片雲青天也須喫棒時有目者不見忽
J34nB303_p0359c14║然南山起雲北山下雨溪深杓柄長如何去取三伏
J34nB303_p0359c15║毒熱井底冰生鑊湯爐炭裏安居底阿師還曾念我
J34nB303_p0359c16║赤骨律寒毛卓豎俯仰乾坤無可告語有懷如許不
J34nB303_p0359c17║審立業成家者作何料理。
J34nB303_p0359c18║貧無卓錐動容揚古路富有四海遍界不能藏既藏
J34nB303_p0359c19║不得則從日炙風吹隨波逐浪或截流而渡夾岸鳴
J34nB303_p0359c20║榔或深入不毛千江釣雪布帆明月贏得夢貼蘆花
J34nB303_p0359c21║起倒黑甜忘卻故鄉水草無位真人行一步過無量
J34nB303_p0359c22║恒沙世界未出渠儂毛孔舒一光蔽百千日月朗耀
J34nB303_p0359c23║不得其門而入璣上座今日將其門洞啟直令渠全
J34nB303_p0359c24║身出現普使群生萬有眼見耳聞舌嘗鼻嗅身觸意
J34nB303_p0359c25║思縱饒六根不具八識不全者一點也背渠不得東
J34nB303_p0359c26║山門下繇來火烈風嚴間不容髮而今覿面提持如
J34nB303_p0359c27║何迴避若也避得莫謂天台路嶮巇羊腸更在青霄
J34nB303_p0359c28║上若避不得相見易為好共住難為情。
J34nB303_p0359c29║家貧猶自可路貧愁殺人水不洗水金不博金江南
J34nB303_p0359c30║塞北月泠風高東魯西秦山深水闊四衢道上磚片
J34nB303_p0360a01║片皆硬開口告人難大千沙界草莖莖是藥把手將
J34nB303_p0360a02║不去寒暑迭遷解忌口者一牛飲水五馬不嘶不解
J34nB303_p0360a03║忌口者求生不得求死不得未審我無上醫王如何
J34nB303_p0360a04║救療。
J34nB303_p0360a05║昔日世尊於涅槃會上普告眾曰吾有正法眼藏涅
J34nB303_p0360a06║槃妙心付囑摩訶迦葉若論正法眼藏人人取之不
J34nB303_p0360a07║竭用之無窮大千世界無絲毫許障隔涅槃妙心圓
J34nB303_p0360a08║明清淨應物現形放之則彌漫八極卷之則匿跡韜
J34nB303_p0360a09║光在聖不增處凡不減因甚又道付囑摩訶迦葉。
J34nB303_p0360a10║車不橫推理無曲斷雖則法爾如然其奈絃急則促
J34nB303_p0360a11║文殊普賢各各翻轉面皮主人公二俱不受情與無
J34nB303_p0360a12║情異口同音曰官不容針私通車馬觀音大士從聞
J34nB303_p0360a13║思修入三摩地曰某甲罪過長汀子於十字街頭呵
J34nB303_p0360a14║呵大笑曰口秪堪喫飯是則固是忽有人拈起一粒
J34nB303_p0360a15║問云這箇從甚處得來又作麼生。
J34nB303_p0360a16║好雨點點不落在別處無問情與無情靡不承其恩
J34nB303_p0360a17║力其如根器匪一弗克含藏流而為泉為澗為沼為
J34nB303_p0360a18║池為江漢為河海蹄涔溝澮無不有之彼彼自深自
J34nB303_p0360a19║滿洋溢波濤莫知源之所自爰有一人截流而渡指
J34nB303_p0360a20║目彼岸此岸異派中流既而舟航競作往復無時蕩
J34nB303_p0360a21║蕩乎兩岸不住中流不停出此沒彼放浪煙霞多少
J34nB303_p0360a22║水邊渴死漢尋聲逐色望風而歸日就月將罔知攸
J34nB303_p0360a23║措逮我馬師崛起一口吸盡西江頓使萬派千谿一
J34nB303_p0360a24║時乾竭若魔若佛三界無安日面月面揭示天宇撫
J34nB303_p0360a25║沒絃琴群音絕響百丈三日耳聾踞大雄峰眾峰偃
J34nB303_p0360a26║伏黃檗遙空吐舌璣上座今日不是無風起浪秪要
J34nB303_p0360a27║諸人飲水知源我當時若見這兩個漢耳聾舌吐一
J34nB303_p0360a28║齊以利刃截去教渠五音不別五味不分者也之乎
J34nB303_p0360a29║無啟口處既然二根不具未審賓主相見時如何酬
J34nB303_p0360a30║酢具眼耳者試請辨看。
J34nB303_p0360b01║父子上山各自努力忽然懸崖撒手時又作麼生。
J34nB303_p0360b02║古人道開卻路達磨來也某甲曾為浪子偏憐客直
J34nB303_p0360b03║下八字打開三道寶階十方通貫若凡若聖一任直
J34nB303_p0360b04║道而行但不得瞻依回顧若爾依回則塵境紛紜岐
J34nB303_p0360b05║路滿目百醜千奇不一而足雖然若是過量人以塵
J34nB303_p0360b06║境為走使蹊徑為要道奇形異狀為幻化莊嚴自我
J34nB303_p0360b07║作祖無往而不得焉所以道毫釐有差天地懸隔若
J34nB303_p0360b08║無舉鼎拔山力千里烏騅不易騎這箇且置未審達
J34nB303_p0360b09║磨即今在甚麼處。
J34nB303_p0360b10║去時無鼻孔來時無口雖則面目可憎終不出乖露
J34nB303_p0360b11║醜既不出乖露醜因甚是處被人趁出。
J34nB303_p0360b12║□古德云他人住處我不住他人行處我不行不是
J34nB303_p0360b13║與人難共住大都緇素要分明璣上座今日人貧智
J34nB303_p0360b14║短他人住處我亦住他人行處我亦行不是隨流認
J34nB303_p0360b15║得性大都入水見長人東山門下還有不避金翅底
J34nB303_p0360b16║神龍出來拿雲攫霧。
J34nB303_p0360b17║三賢尚未明斯旨十聖那能達此宗因甚路上行人
J34nB303_p0360b18║口似碑。
J34nB303_p0360b19║魚行水濁鳥飛毛落案頭邊肉塊塊是精底若無柳
J34nB303_p0360b20║毅傳書信何緣得到洞庭湖驢頭沒馬頭回不許夜
J34nB303_p0360b21║行投明須到你若無心我便休常啼菩薩賣卻心肝
J34nB303_p0360b22║去學般若隨行入市要且價值難酬十字街頭石敢
J34nB303_p0360b23║當不分貴賤應物舒光光中演說陀羅尼曰初三十
J34nB303_p0360b24║一中九下七金陵道婆駟不及舌撒餅長街觀音大
J34nB303_p0360b25║士將錢買得放下手元來卻是饅頭任渠通身是口
J34nB303_p0360b26║喫了直須吐卻此是璣上座一期行腳於闤闠中耳
J34nB303_p0360b27║聞目擊底分明舉似大方雖則以官路作人情所謂
J34nB303_p0360b28║禮輕義重若也洞鑑微情一任饑餐渴飲橫眠倒臥
J34nB303_p0360b29║若也情不附物此去長安八千里。
J34nB303_p0360b30║寓未嘉日新寺萬峰和尚忌辰六十三年前醍醐毒
J34nB303_p0360c01║藥一道而行六十三年後鵝王擇乳素非鴨類年年
J34nB303_p0360c02║此日諸方知恩報德者各各錦上添花璣侍者從來
J34nB303_p0360c03║無恩可知亦無德可報適於十字街頭乞得一盂飯
J34nB303_p0360c04║不免隨氀𣯜也應個時節呈飯云昔日普化兩度趯
J34nB303_p0360c05║翻今朝璣侍者一回拈出臨濟生平驅耕奪食到此
J34nB303_p0360c06║亦吐舌而休未審我沒量大人作何吞吐良久云也
J34nB303_p0360c07║知無下口處炷香云這一瓣香不貴你森森大樹蔭
J34nB303_p0360c08║覆人天只念你東掖夫椒苦辣難近提起坐具云既
J34nB303_p0360c09║近不得這箇又從甚處得來換手搥胸云蒼天蒼天。
J34nB303_p0360c10║舉古
J34nB303_p0360c11║舉僧問南泉父母未生時鼻孔在什麼處泉云父母
J34nB303_p0360c12║既生時鼻孔在什麼處師云人人鼻孔伸手摸著說
J34nB303_p0360c13║甚已生未生以手指面云認著依然還不是。
J34nB303_p0360c14║舉南泉巡堂次牽一頭牛入堂首座以手拊牛背一
J34nB303_p0360c15║下泉便休去趙州以草二束放在首座前師云牽牛
J34nB303_p0360c16║巡堂者露頭露角及時水草者皮骨零離祗如首座
J34nB303_p0360c17║拊牛背南泉便休去又作麼生一對無孔鐵鎚就中
J34nB303_p0360c18║一箇七花八裂。
J34nB303_p0360c19║舉龐居士賣漉籬下橋喫撲靈炤見亦去爺邊倒士
J34nB303_p0360c20║曰你作甚麼炤曰見爺倒某甲相扶士曰賴是無人
J34nB303_p0360c21║見師云龐公一口吸盡西江水無端於平地上喫交
J34nB303_p0360c22║靈炤竭力相扶轉見墮坑落塹顧左右云莫謂無人
J34nB303_p0360c23║見。
J34nB303_p0360c24║舉須菩提說法帝釋雨花須菩提乃問云此華從天
J34nB303_p0360c25║得耶從地得耶從人得耶帝釋皆云弗也須菩提云
J34nB303_p0360c26║從何得耶帝釋舉手須菩提云如是如是雲門云帝
J34nB303_p0360c27║釋舉手處作麼生與你四大五蘊釋迦老子是同是
J34nB303_p0360c28║別師云大小空生無大人相當時纔見帝釋舉手便
J34nB303_p0360c29║云破也破也墮也墮也直饒雲門通身手眼看他向
J34nB303_p0360c30║甚麼處著倒。
J34nB303_p0361a01║舉夾山善會禪師常遣一小師游歷禪肆殊無趣向
J34nB303_p0361a02║及聞山道譽振遠乃回省覲云和尚有如是奇特事
J34nB303_p0361a03║何不早向某甲說山曰汝蒸飯時吾為汝著火汝行
J34nB303_p0361a04║益時吾則展缽什麼處是孤負汝小師因而悟入師
J34nB303_p0361a05║云應病與藥不無他夾山其如黃連太多小師雖得
J34nB303_p0361a06║一回汗出叫苦有日在。
J34nB303_p0361a07║舉俱胝和尚凡學者參問惟舉一指後玄沙云我當
J34nB303_p0361a08║時若見拗折指頭長慶云美食不中飽人餐瑯琊覺
J34nB303_p0361a09║頌云俱胝一指報君知朝生鷂子搏天飛若無舉鼎
J34nB303_p0361a10║拔山力千里烏騅不易騎雪竇顯頌云對揚深愛老
J34nB303_p0361a11║俱胝宇宙空來更有誰曾向滄溟下浮木夜濤相共
J34nB303_p0361a12║接盲龜師云俱胝舉指只知其一不知其二玄沙要
J34nB303_p0361a13║拗折肘不外曲長慶固善因齋慶讚滿口吐不盡瑯
J34nB303_p0361a14║琊雖有定亂之能且無出身之路雪竇嘔盡心血轉
J34nB303_p0361a15║見千里萬里今日有人問著劈脊便棒若知痛癢者
J34nB303_p0361a16║性命俱在渠手裏。
J34nB303_p0361a17║舉南嶽谷泉和尚訪慈明慈明問曰白雲橫谷口道
J34nB303_p0361a18║人何處來泉左右顧曰夜來何處火燒出古人墳慈
J34nB303_p0361a19║明訶曰未在更道泉作虎聲明以坐具摵之泉接住
J34nB303_p0361a20║推明置禪床上明卻作虎聲泉大笑曰我見七十餘
J34nB303_p0361a21║員善知識今日始遇作家師云雲從龍風從虎但見
J34nB303_p0361a22║風雷不分彼此璣上座今日按下雲頭為諸人入泥
J34nB303_p0361a23║入水擲拄杖云我行荒草裏汝又入深村。
J34nB303_p0361a24║舉世尊因文殊起佛見法見被世尊威神攝向二鐵
J34nB303_p0361a25║圍山師云我當時若在亦將世尊攝向二鐵圍山一
J34nB303_p0361a26║任諸方道我不識好惡。
J34nB303_p0361a27║舉殃崛摩羅因持缽至一長者門其家婦人正值產
J34nB303_p0361a28║難長者曰瞿曇弟子汝為至聖當有何法能免產難
J34nB303_p0361a29║（酖毒砒霜）殃崛曰我乍入道未知此法待我回問世尊卻
J34nB303_p0361a30║來相報（放去較危收來太速）及返具事白佛佛告殃崛汝速去
J34nB303_p0361b01║報言我從賢聖法來未曾殺生（干戈競起）殃崛持佛語疾
J34nB303_p0361b02║往告之其婦得聞當時分娩（特地一場愁）師云長者只知
J34nB303_p0361b03║吟風弄月不覺家醜自揚殃崛雖是功歸王化大煞
J34nB303_p0361b04║伐善施勞卓拄杖云且道世尊道什麼。
J34nB303_p0361b05║舉舍利弗問須菩提夢中說六波羅蜜與覺時是同
J34nB303_p0361b06║是別須菩提云此意幽深吾不能說會中有彌勒大
J34nB303_p0361b07║士汝往彼問雪竇顯云當時若不放過隨後與一劄
J34nB303_p0361b08║誰名彌勒誰是彌勒者便見冰消瓦解師云一盲引
J34nB303_p0361b09║眾盲相牽入火坑。
J34nB303_p0361b10║舉投子大同禪師在京赴檀越齋檀越將一盤草來
J34nB303_p0361b11║子拳兩手安頭上檀越便將齋來後有僧問和尚在
J34nB303_p0361b12║京投齋意旨如何子曰觀世音菩薩師云得人一牛
J34nB303_p0361b13║還人一馬雖然皮骨一般要且頭角各異諸人還識
J34nB303_p0361b14║投子麼也是草裏漢。
J34nB303_p0361b15║舉昔有一婆子臨齋入趙州堂云這一堂師僧總是
J34nB303_p0361b16║婆婆生得秪有大底孩兒五逆不孝趙州纔顧視婆
J34nB303_p0361b17║便出去師云婆子施盡六韜三略至今四海未寧趙
J34nB303_p0361b18║州運籌帷幄之中決勝千里之外乃喝一喝云聲色
J34nB303_p0361b19║之於以化民末也。
J34nB303_p0361b20║舉盤山寶積禪師將順世告眾曰有人邈得吾真不
J34nB303_p0361b21║眾將所寫真呈皆不契山意普化出曰某甲邈得山
J34nB303_p0361b22║曰何不呈似老僧化乃打筋斗而出山曰這漢向後
J34nB303_p0361b23║掣風狂去在山乃奄化師云這漢生平似地擎山如
J34nB303_p0361b24║石含玉臨末稍頭自矢不覺臭致令普化於潔淨地
J34nB303_p0361b25║上亂屙雖然也須大家知些氣息。
J34nB303_p0361b26║舉般若多羅尊者因東印度國王請齋次王乃問諸
J34nB303_p0361b27║人盡轉經尊者為甚不轉者云貧道出息不隨眾緣
J34nB303_p0361b28║入息不居蘊界嘗轉如是經百千萬億卷非但一卷
J34nB303_p0361b29║兩卷汾陽昭云卻勞尊者心力師云若人信受奉行
J34nB303_p0361b30║定入鑊湯爐炭汾陽道卻勞尊者心力是何言歟。
J34nB303_p0361c01║舉仰山慧寂禪師因有官人相訪乃問官居何位曰
J34nB303_p0361c02║推官山豎起拂子曰還推得這箇麼官人無對時三
J34nB303_p0361c03║聖在涅槃堂將息山令侍者去請下語聖曰但道和
J34nB303_p0361c04║尚今日有事又令侍者問未審有甚麼事聖曰載犯
J34nB303_p0361c05║不容師云仰山因風吹火全不顧自己眉毛三聖雷
J34nB303_p0361c06║雨別施益見彌天烈燄諸人還覺頂門熱麼。
J34nB303_p0361c07║舉仰山一日指雪獅子云還有過此色者麼雲門云
J34nB303_p0361c08║當時便與推倒雪竇云只解推倒不能扶起師云這
J34nB303_p0361c09║兩個漢一起一倒要且不知獅子來處乃卓拄杖云
J34nB303_p0361c10║甚處去也。
J34nB303_p0361c11║舉三角總印禪師僧問如何是三寶印云禾麥豆曰
J34nB303_p0361c12║學人不會印云大眾欣然奉行師云天寒日短兩人
J34nB303_p0361c13║一碗。
J34nB303_p0361c14║舉馬祖一日問百丈甚麼處來丈曰山後來祖曰逢
J34nB303_p0361c15║著一人麼丈曰不逢著祖曰為甚麼不逢著丈曰若
J34nB303_p0361c16║逢著則舉似和尚祖曰甚處得這消息來丈曰某甲
J34nB303_p0361c17║罪過祖曰卻是老僧罪過師云一人不曾逢著話盡
J34nB303_p0361c18║山清水情甚處得這消息來兩口無一舌父父子子
J34nB303_p0361c19║通身在罪過裏究竟不知來處喝一喝云逢人不得
J34nB303_p0361c20║錯舉。
J34nB303_p0361c21║舉趙州和尚行腳見二菴主一人作丫角童州問訊
J34nB303_p0361c22║二人殊不顧（看破了也）來日早晨丫角童將一鐺飯來放
J34nB303_p0361c23║地上分作三分（熟處難忘）菴主將席子近前坐丫角童亦
J34nB303_p0361c24║將席子近前相對坐亦不喚州（從前汗馬無人識祗要重論蓋代功）州
J34nB303_p0361c25║乃亦將席子近前坐（將錯就錯）丫角童目顧於州（少賣弄）菴
J34nB303_p0361c26║主云莫云侵早起更有夜行人（過得荊棘林是好手）州云何不
J34nB303_p0361c27║教詔這行者（殺人可恕情理難容）菴主云他是人家男女（明破即不
J34nB303_p0361c28║堪）州云洎合放過（險）丫角童便起顧視菴主曰多口
J34nB303_p0361c29║作麼從此入山不見（阿誰恁麼道）乃云終日喫飯粒米未
J34nB303_p0361c30║曾咬著入山更不再出面目轉覺可憎擊禪床云還
J34nB303_p0362a01║見趙州麼。
J34nB303_p0362a02║舉池州稽山章禪師在投子作柴頭投子一日送茶
J34nB303_p0362a03║與章乃云森羅萬象總在裏許章遂潑卻云森羅萬
J34nB303_p0362a04║象在什麼處子云可惜一碗茶師云好一碗茶不合
J34nB303_p0362a05║互添鹽醬卓拄杖云如今還有知滋味者麼正好將
J34nB303_p0362a06║來餧驢餧馬。
J34nB303_p0362a07║舉寒山因趙州到天台行次見牛跡山乃問上座還
J34nB303_p0362a08║識牛麼州云不識山指牛跡云此是五百羅漢遊山
J34nB303_p0362a09║州云既是羅漢為甚麼作牛去山云蒼天蒼天州呵
J34nB303_p0362a10║呵大笑山云笑作甚麼州云蒼天蒼天山云這小廝
J34nB303_p0362a11║兒宛有大人之作師云五百羅漢向異類中頭出頭
J34nB303_p0362a12║沒拂跡跡生寒山子於蒼天中更添冤苦旁觀者哂
J34nB303_p0362a13║趙州雖有大人之作究竟還同小兒璣上座恁麼道
J34nB303_p0362a14║意在於何喝一喝。
J34nB303_p0362a15║舉天台豐干禪師因寒山子問古鏡未磨時如何炤
J34nB303_p0362a16║燭干云冰壺無影像猿猴探水月山云此是不炤燭
J34nB303_p0362a17║也更請道干云萬德不將來教我道什麼寒山拾得
J34nB303_p0362a18║俱作禮而退師云古鏡未磨時十方法界接影連輝
J34nB303_p0362a19║說甚冰壺水月古鏡已磨時三世諸佛韜光匿跡那
J34nB303_p0362a20║許萬德將來諸人要識寒山子麼打破鏡來與汝相
J34nB303_p0362a21║見。
J34nB303_p0362a22║舉天台智者大師在南嶽誦法華經至藥王品云是
J34nB303_p0362a23║真精進是名真法供養如來於是悟法華三昧獲旋
J34nB303_p0362a24║陀羅尼見靈山一會儼然未散師云旋陀羅三昧人
J34nB303_p0362a25║人本自具足終日於此三昧中承事恒沙諸佛度脫
J34nB303_p0362a26║無量眾生覓其承事度脫之相了不可得更說甚麼
J34nB303_p0362a27║獲之與見璣上座今日要問大眾既是人人具足旋
J34nB303_p0362a28║陀羅尼三昧眾生及佛又從甚處得來乃呵呵大笑
J34nB303_p0362a29║云當初秪道茅長短燒了元來地不平。
J34nB303_p0362a30║舉天台拾得一日掃地次寺主問汝名拾得因豐干
J34nB303_p0362b01║拾得汝歸汝畢竟名箇甚麼姓箇甚麼拾得放下掃
J34nB303_p0362b02║帚又手而立主再問拾得拈起掃帚掃地而去寒山
J34nB303_p0362b03║椎胸云蒼天蒼天拾得卻問汝作甚麼山云豈不見
J34nB303_p0362b04║道東家人死西家助哀二人乃作舞笑哭而出師云
J34nB303_p0362b05║兩個漢道箇姓名猶自忘前失後更說甚東家人死
J34nB303_p0362b06║西家助哀直饒他換手椎胸也是韓信臨朝底。
J34nB303_p0362b07║舉寒山預知溈山來國清受戒遂與拾得往松門接
J34nB303_p0362b08║溈山纔到二人從路兩邊透出作大虫吼三聲溈山
J34nB303_p0362b09║屹然無對寒山云自從靈山一別迄至於今還相記
J34nB303_p0362b10║麼溈山無對拾得拈起拄杖云老兄喚者箇作什麼
J34nB303_p0362b11║溈山又無對寒山云休休不用問他自從別後已曾
J34nB303_p0362b12║三生作國王來總忘卻也師云頹然尊貴不無他三
J34nB303_p0362b13║朝天子若論拄杖子則眼見如盲口說如啞寒山拾
J34nB303_p0362b14║得親從靈山來秪呈得箇大虫伎倆諸人早晚開單
J34nB303_p0362b15║展缽也須照顧渠好。
J34nB303_p0362b16║舉僧問南泉父母未生時鼻孔在什麼處泉云父母
J34nB303_p0362b17║既生時鼻孔在什麼處師云父母未生鼻孔觸著磕
J34nB303_p0362b18║著父母已生鼻孔千里萬里既是千里萬里且道終
J34nB303_p0362b19║日向甚處出氣。
J34nB303_p0362b20║舉南泉巡堂次牽一頭牛入堂首座以手拊牛背一
J34nB303_p0362b21║下泉便休去趙州以草二束放在首座前師云大千
J34nB303_p0362b22║沙界煙草凄凄不合堂奧中傷苗犯稼俾諸坐不垂
J34nB303_p0362b23║堂者入草出草兩手將不盡拊背一下捩轉鼻頭雖
J34nB303_p0362b24║欲勿用山川其舍諸。
J34nB303_p0362b25║舉龐居士賣漉籬下橋喫撲靈炤見亦去爺邊倒上
J34nB303_p0362b26║曰你作甚麼炤曰見爺倒某甲相扶士曰賴是無人
J34nB303_p0362b27║見師曰生本不生死本不死十目所視十手所指一
J34nB303_p0362b28║個破砂盆兩人共扶起卓拄杖云笑殺土地。
J34nB303_p0362b29║舉東山儲和尚示眾云昔有僧問欽山如何是和尚
J34nB303_p0362b30║家風山云錦繡銀香囊風吹滿路香巖頭聞得令僧
J34nB303_p0362c01║去云傳語十八子好好事潘郎儲云欽山秪圖賣弄
J34nB303_p0362c02║風流不顧魂消夢斷巖頭雖然憲章國法爭奈罪不
J34nB303_p0362c03║重科今日或有人問東山如何是和尚家風但向道
J34nB303_p0362c04║明知君不至更上小樓頭顧左右云且道山僧恁麼
J34nB303_p0362c05║告報意在甚麼處良久擊竹篦一下云頻呼小玉元
J34nB303_p0362c06║無事秪要檀郎認得聲師云欽山巖頭可謂難兄難
J34nB303_p0362c07║弟不合將祖父赫奕家聲一時變為風花雪月雖則
J34nB303_p0362c08║落落可觀未免令見聞者心搖目眩東山老漢只知
J34nB303_p0362c09║應物現形竟忘入泥入水璣上座不惜眉毛分明道
J34nB303_p0362c10║破乃頌云。
J34nB303_p0362c11║同條生也行藏別騎聲蓋色何殊絕折得花枝當酒
J34nB303_p0362c12║籌和雨和煙弄風月點即不到大巧若拙驀拈拄杖
J34nB303_p0362c13║云殘紅滿地無人掃盡是行人眼中血
J34nB303_p0362c14║答同參
J34nB303_p0362c15║阿難尊者一日問迦葉曰師兄世尊傳金縷袈裟外
J34nB303_p0362c16║別傳箇甚麼迦葉召阿難阿難應諾迦葉曰倒卻門
J34nB303_p0362c17║前剎竿著乃頌云。
J34nB303_p0362c18║門前剎竿阿誰起倒弟應兄呼舌大口小無數聲光
J34nB303_p0362c19║藏不得霜前雪後隨風掃借問從上白拈而今竊得
J34nB303_p0362c20║多少
J34nB303_p0362c21║賓頭盧尊者赴阿育王宮大會王行香次作禮問曰
J34nB303_p0362c22║承聞尊者親見佛來是不者以手策起眉毛曰會麼
J34nB303_p0362c23║王曰不會者曰阿耨達池龍王請佛齋吾是時亦預
J34nB303_p0362c24║其數乃頌云。
J34nB303_p0362c25║白浪堆頭下一橈九良不在洛陽橋千紅萬紫傷春
J34nB303_p0362c26║別楊柳迎風舞細腰
J34nB303_p0362c27║又頌
J34nB303_p0362c28║咄還曾見佛也未策起眉毛艮其背三十二相印文
J34nB303_p0362c29║彰東土西天點畫碎字經三寫烏焉成馬眼見如盲
J34nB303_p0362c30║口說如啞者也之乎調不同風從虎兮雲從龍
J34nB303_p0363a01║趙州和尚一日因僧辭行州曰甚處去曰諸方學佛
J34nB303_p0363a02║法去州豎起拂子云有佛處不得住無佛處急走過
J34nB303_p0363a03║三千里外逢人不得錯舉曰與麼則不去也州曰摘
J34nB303_p0363a04║楊花摘楊花乃頌云
J34nB303_p0363a05║不畫娥眉不點唇朝雲暮雨示全身風流只在抬眸
J34nB303_p0363a06║下莫向雨雲深處尋
J34nB303_p0363a07║大慧禪師偈曰真人十八界元空三十一人同姓呂
J34nB303_p0363a08║分散游山各占山三十一人又同處乃荅云
J34nB303_p0363a09║一塵纔起蔽晴空奮怒那吒撲帝鐘聲遍大千無覓
J34nB303_p0363a10║處眉毛廝結焰爐中
J34nB303_p0363a11║答禪者楚王城畔汝水東流頌
J34nB303_p0363a12║楚王城畔水東流倒嶽傾湫遍九州家國一時淹沒
J34nB303_p0363a13║盡不知誰箇樂春秋
J34nB303_p0363a14║楚王城畔水東流一滴曾將四海收分付煙波船上
J34nB303_p0363a15║客不須重下釣鰲鉤
J34nB303_p0363a16║答禪者秦時𨍏轢鑽頌
J34nB303_p0363a17║秦時𨍏轢鑽八面無邊畔擬議犯鋒鋩顧佇隔天漢
J34nB303_p0363a18║莫回頭直下判天上月圓人間月半咦休錯看以拄
J34nB303_p0363a19║杖頓地云嶮
J34nB303_p0363a20║鳥道
J34nB303_p0363a21║去去天涯任所之莫將霞岫作雲𡼧夜深月落千江
J34nB303_p0363a22║泠最苦蘆花雪覆時
J34nB303_p0363a23║玄路
J34nB303_p0363a24║空劫迢迢絕去還腳頭腳底鼓波瀾百城煙水渾閒
J34nB303_p0363a25║事斗轉星移君自看
J34nB303_p0363a26║展手
J34nB303_p0363a27║廓矣無為法帝堯德音不必八音調萬邦垂拱平章
J34nB303_p0363a28║事更有何人佩寶弨
J34nB303_p0363a29║和東山元叟牛偈
J34nB303_p0363a30║捉得山雲當白牛等閒騎出古皇州無端又入荒苔
J34nB303_p0363b01║裏踏碎寒潭滿地秋
J34nB303_p0363b02║題髑髏圖
J34nB303_p0363b03║箇是誰家兒全身委荒草面目太憎生色聲何處討
J34nB303_p0363b04║五內悉洞然萬有任潦倒曾經歲月長那知天地老
J34nB303_p0363b05║回面看寒月皎雪上加霜倩誰掃
J34nB303_p0363b06║答友湘（有敘）
J34nB303_p0363b07║友湘居士昔與余同師先萬峰得隨事解脫三昧
J34nB303_p0363b08║暨和尚主夫椒復日親罏韝和尚以韜光故肥遯
J34nB303_p0363b09║東山友湘不遠千里攀蘿直入相見無一言及人
J34nB303_p0363b10║世孜孜以乃事叩居士有四郎皆孝弟能文章且
J34nB303_p0363b11║復甘糲如飴落落聲光宛爾龐家風味今秋季郎
J34nB303_p0363b12║榮祉始七齡忽染疾於百苦中猶能慰父母作別
J34nB303_p0363b13║諸兄懇父誦般若經誦畢復乞持觀音名號即隨
J34nB303_p0363b14║聲而逝其母若兄哭之慟友湘請和尚法語歸示
J34nB303_p0363b15║存歿尋源及派以至於余愧余智謝曼殊不能重
J34nB303_p0363b16║說偈言闡至人微密謹以本色住山語用塞來命
J34nB303_p0363b17║唯得意忘言不以巴歌方雪曲可也。
J34nB303_p0363b18║大哉生死場行行解脫路折旋俯仰間華雨漫空澍
J34nB303_p0363b19║不用獅子吼不作象王顧百千三昧門一時齊露布
J34nB303_p0363b20║金剛般若性萬有如如具懸崖撒手時何必重分付
J34nB303_p0363b21║不從有相生肯向無生住父母非我親乾坤一大寓
J34nB303_p0363b22║南詢五十三大地無寸土進步非近遙迷隔山河固
J34nB303_p0363b23║毋坐涅槃城毋滯白牛輅乘御以風雷卷舒莫回互
J34nB303_p0363b24║寺中因重塑伽藍處士以元身悉解散和尚至
J34nB303_p0363b25║乃問左右云伽藍聻荅云一合相不可得復頌
J34nB303_p0363b26║曰
J34nB303_p0363b27║大功不宰大音希聲兩儀程範萬有干城匪土匪木
J34nB303_p0363b28║如玉如金天曉不露夜半正明風不必疾日不必新
J34nB303_p0363b29║干戈競作坐致太平粉骨碎身人不識改頭換面太
J34nB303_p0363b30║憎生圖書出黃河清漏洩羲皇夢裏春
J34nB303_p0363c01║和尚一晚與眾話次適裁衣者作禮和尚問云
J34nB303_p0363c02║袖頭打領腋下抽腰則不問如何是針鋒上事
J34nB303_p0363c03║成衣者不能荅代云今日長安大有人喪身失
J34nB303_p0363c04║命頌曰
J34nB303_p0363c05║袖頭打領腋下抽腰不藉尺子豈用剪刀針鋒上事
J34nB303_p0363c06║起鳳騰蛟入水不溺入火不燒凌跨佛祖睥睨唐堯
J34nB303_p0363c07║雲行雨施萬國來朝長安人失命一箭落雙鵰
J34nB303_p0363c08║鴈山道中懷和尚
J34nB303_p0363c09║若箇臨風一著先杖邊還憶老南泉一回飲水一回
J34nB303_p0363c10║噎泠煖深深只自憐
J34nB303_p0363c11║萬峰藏和尚忌日
J34nB303_p0363c12║何處曾聞折竹聲棒頭喝下示無生滹沱源本溯流
J34nB303_p0363c13║竭有祖風規獨力行直道馳驅多忤世徽音孤操若
J34nB303_p0363c14║為賡風前賴有克家子調別宮商集大成
J34nB303_p0363c15║昔年此日告寂時無聲三昧幾人知今朝一字關重
J34nB303_p0363c16║闢顧鑒從教析髓皮玄要主賓渾莫問生前死後路
J34nB303_p0363c17║多岐翻思斷臂安心事恩大難將頭腦施
J34nB303_p0363c18║以時拈出阿師真看得分明猶隔津心月孤圓頂後
J34nB303_p0363c19║相靈光獨耀劫前春八風起處全身現一句當天群
J34nB303_p0363c20║象賓珍重參玄無上士莫將家崇作家親
J34nB303_p0363c21║今朝七月二十二萬峰重演第一義不得覷著眼何
J34nB303_p0363c22║歸擬欲聽時聲不在十手所指秪者是點著便轉休
J34nB303_p0363c23║擬議搏風捕影可憐生旋乾轉坤露肘臂看破文采
J34nB303_p0363c24║未彰時普化振鐸入闤闠
J34nB303_p0363c25║昔人去時是今日情與無情眼光失雲愁霧慘草木
J34nB303_p0363c26║枯堪悲二五不成十真人無位何所依大音希聲誰
J34nB303_p0363c27║取則室中幸有瞎驢在濟北家聲曾不墜跨灶不必
J34nB303_p0363c28║金剛圈本分草料時吐出昨夜臨風鳴一聲四聖六
J34nB303_p0363c29║凡齊失位
J34nB303_p0363c30║禪如大海師量然一滴打盡法千古言下知歸大音
J34nB303_p0364a01║寂滿眼黃金如糞土三年漫道眉毛結千載誰撾塗
J34nB303_p0364a02║毒鼓道不孤起德有鄰閒把虛空闕處補
J34nB303_p0364a03║和尚阻錫吳門志懷
J34nB303_p0364a04║三千里外鼻相拄翻轉面皮毒如虎乘風不必肆予
J34nB303_p0364a05║奪揖讓無失主中主玄路相逢達道人雨雲交作風
J34nB303_p0364a06║雷生雲收雨散復天日歸家同步不同行起居不在
J34nB303_p0364a07║深巖谷知識追尋徒往復不二門開家室現四壁蕭
J34nB303_p0364a08║然如我屋開口語言一無味沉思諦觀如不會情忘
J34nB303_p0364a09║言外旨難忘何時復得沾霧霈
J34nB303_p0364a10║懷隨侍諸兄
J34nB303_p0364a11║何處西風起吹亂白雲閒思遠心無住情忘夢越山
J34nB303_p0364a12║泠眼同看月憂深淚獨刪霜飛驚木葉水落澗潺湲
J34nB303_p0364a13║回首夜色倦多是路間關
J34nB303_p0364a14║乙酉秋松關夜坐因念故鄉伯仲口占短偈聊
J34nB303_p0364a15║致遠懷
J34nB303_p0364a16║同聲別調時幾何夢裏惺惺事憂喜丹丘海陵天一
J34nB303_p0364a17║方水濕地堅無彼此逝者如斯莫可追素位而行猶
J34nB303_p0364a18║可止劫火洞然空不燒陵谷變遷義不徙嘯月耕雲
J34nB303_p0364a19║活計賒從來大道平如砥行行莫訝乾坤窄伯陽元
J34nB303_p0364a20║是柱下史
J34nB303_p0364a21║睡起
J34nB303_p0364a22║故國家山問白雲無陰陽地孰耕耘幾回夢裏論情
J34nB303_p0364a23║思話到傷心不忍聞
J34nB303_p0364a24║關中
J34nB303_p0364a25║心空境自靜何事入雲關為愛黑甜好不惜白頭閒
J34nB303_p0364a26║風前鑒定水絕處問愚山秋聲今夕作春色幾時還
J34nB303_p0364a27║爾聽風雷動我抱石頭頑
J34nB303_p0364a28║丁亥春日
J34nB303_p0364a29║夢回歸路滑倚杖復逡巡地僻疑非世巖寒遲見春
J34nB303_p0364a30║只知身是幻那識法為親家室今何在他山有故人
J34nB303_p0364b01║和尚遠惠直裰呈謝
J34nB303_p0364b02║昔普化將示滅乃入市謂人曰乞我一箇直裰人或
J34nB303_p0364b03║與披襖或布裘皆不受振鐸而去臨濟令人送與一
J34nB303_p0364b04║棺化笑曰臨濟廝兒饒舌便受之璣木龕已就時至
J34nB303_p0364b05║即行並不振鐸亦不緣化日日是好日三界十方無
J34nB303_p0364b06║有不是放身命處不自擎棺而殼漏子終不怕爛卻
J34nB303_p0364b07║何煩和尚於千里外遺我直裰因書短偈以見意非
J34nB303_p0364b08║敢云志古也。
J34nB303_p0364b09║國清濟北家風別普化璣僧鼻孔同莫訝渠儂貧徹
J34nB303_p0364b10║骨秪緣活計雨雲中
J34nB303_p0364b11║慶喜風規素所欽命承還復自沉吟茹荼飲水慚源
J34nB303_p0364b12║本誰道能銷升斗金
J34nB303_p0364b13║憂道憂貧兩不禁沒絃琴上有知音惡衣惡食敢云
J34nB303_p0364b14║恥忘法忘人愧影衾
J34nB303_p0364b15║青州衫子人人具何事臨機費剪裁莫謂秋來不堪
J34nB303_p0364b16║著雲移風動自徘徊
J34nB303_p0364b17║與奪繇來濟上風星馳電掣許誰同一珍在眼千光
J34nB303_p0364b18║蔽漫道重論蓋代功
J34nB303_p0364b19║食楊梅兼致明靜二兄（有敘）
J34nB303_p0364b20║久處深山凡薦新之品俱莫能得閒有之絕非人
J34nB303_p0364b21║間物也偶別峰檀者供楊梅見之愴然因憶清素先
J34nB303_p0364b22║師寂後久不食之語復念明靜兩兄乍離故山以
J34nB303_p0364b23║時思之不無悲感由是續偈以識千古如一日也。
J34nB303_p0364b24║先師寂後久不食觸情舉目空相憶苦辣甘酸只自
J34nB303_p0364b25║知小子敢曰懷刑德老去翻思濟北言欲求一頓何
J34nB303_p0364b26║可得別峰忽見不思議眉毛剔起眼光黑拈一放一
J34nB303_p0364b27║非好手破有破空何得失儂家兄弟嚼著不齒邊畢
J34nB303_p0364b28║竟承誰力趙州昔日見南泉秪道鎮州出蘿蔔
J34nB303_p0364b29║謝華嚴禮主（有敘）
J34nB303_p0364b30║連年兵荒相仍不得其死者不可勝紀和尚痛心
J34nB303_p0364c01║疾首已非朝夕嘗言諸供養中法供養最諸波羅
J34nB303_p0364c02║蜜中無相施為最欲罄衣缽之貲作普利法施途
J34nB303_p0364c03║次未遑丁亥夏始獲還山孟秋朔將酬前志爰有
J34nB303_p0364c04║智悲大士二十四人曲體至意暫憩參承轉雜華
J34nB303_p0364c05║脩多羅二八寅夕以中元自恣日告完演揚瑜伽
J34nB303_p0364c06║法事司事者以己孝思及人之父母乃索璣先亡
J34nB303_p0364c07║名設位薦祀璣聞之潸然悲感嗚咽而言曰和尚
J34nB303_p0364c08║甫自發心三有七趣蒙益無量矣何待今日於紙
J34nB303_p0364c09║墨上方沾法施乎且大眾父母原有方廣之位余
J34nB303_p0364c10║父母生承和尚無上之教今日必隨眾同得解脫
J34nB303_p0364c11║毋煩特地然大眾安位周旋亦見事亡如存之意
J34nB303_p0364c12║璣一關相限吾不與祭如不祭也因占短偈以謝。
J34nB303_p0364c13║嘗聞直心是道場有大經卷一塵內彈指破塵出經
J34nB303_p0364c14║卷偏圓半滿離文字森羅萬象熾然說晝夜百八不
J34nB303_p0364c15║思議天人群生悉蒙益離心意識觀光義經行宴坐
J34nB303_p0364c16║莫安排無位之位絕向背親親仁民君子心一珍在
J34nB303_p0364c17║眼千光蔽同塵和光任卷舒漫云理極忘情謂
J34nB303_p0364c18║萬峰藏和尚忌日燒香頌
J34nB303_p0364c19║一聲㘞地風雷起大地山河悉仰止出頭天外覓知
J34nB303_p0364c20║音三段不同入泥水從前知己反為讎擲劍揮空截
J34nB303_p0364c21║眾流魚龍驚悸星斗寒相將撥火覓浮漚浮漚生滅
J34nB303_p0364c22║曾無定打破虛空申一問何緣得到與麼地歸家教
J34nB303_p0364c23║子發其憤丙丁離壬家風別意不在言忙吐舌儂家
J34nB303_p0364c24║廓矣事無為此義幽深不能說
J34nB303_p0364c25║暴書
J34nB303_p0364c26║經史非吾事聖賢吾所師開卷見風骨竟日亡寒饑
J34nB303_p0364c27║雖未獲朝夕時或一思維思之不能已魂夢相箴規
J34nB303_p0364c28║覺來觀動靜容止知為誰今朝對天日草木生光輝
J34nB303_p0364c29║乃知千古下莫能掩神羲如何讀誦者規規挹言辭
J34nB303_p0364c30║男兒百骸具五體職高卑苟不政作止肝肺復何為
J34nB303_p0365a01║作止人各異心地詎險夷未能齊得失形影相參差
J34nB303_p0365a02║翻思悠悠日觸目興感悲賴有至人近況復文獻齊
J34nB303_p0365a03║吾道如未喪光復應在茲
J34nB303_p0365a04║偶偈
J34nB303_p0365a05║明月連車載清風平斗量價直渾莫問只要同肝腸
J34nB303_p0365a06║肝腸誰不同他山米有蟲等閒輕嚼著痛絕亂雲峰
J34nB303_p0365a07║江漢從君吐珍重齊變魯寄語李將軍浣盆何似虎
J34nB303_p0365a08║因風吹火
J34nB303_p0365a09║國清門下是法平等無有高下著頌時因甚尚有
J34nB303_p0365a10║袖手旁觀者既曰大家在者裏粥飯頭得力似不
J34nB303_p0365a11║宜放過璣黨理不黨親想同病者或不深訝病中
J34nB303_p0365a12║不能隨分納些子因風吹火書二偈用博和尚雨
J34nB303_p0365a13║窗一笑。
J34nB303_p0365a14║初三十六人中雄熨斗煎茶銚不同氏族姓名齊露
J34nB303_p0365a15║布賺他寒拾舞春風
J34nB303_p0365a16║昆弟十一人四兄采蓮去夜深不見歸怒把虛空茹
J34nB303_p0365a17║笊籬木杓盡徬徨井索錢索欲斷腸教外別傳無處
J34nB303_p0365a18║著豐干何地覓行藏
J34nB303_p0365a19║諸法寂滅相不可以言宣說箇直提向上已是拖
J34nB303_p0365a20║泥帶水了也那堪隨波逐浪於水上插紅旗邪第
J34nB303_p0365a21║以水不洗水金不博金若不一口吸盡西江而魚
J34nB303_p0365a22║龍鯨鯤以至螄螺蚌蛤那知通身都在水裏從上
J34nB303_p0365a23║先德得這一滴子便能隨地興波俾三有七趣十
J34nB303_p0365a24║目所視十手所指而瞠目不見底飲者不從口入
J34nB303_p0365a25║等閒平地摝魚蝦海若龍神亦不敢正眼覷著是
J34nB303_p0365a26║以滹沱一脈流長傳遠者以其有源本也然雖如
J34nB303_p0365a27║是曹溪波浪如相似無限行人被陸沉故我和尚
J34nB303_p0365a28║雖承其派而直揭其源從上珍惜一齊掃盡同門
J34nB303_p0365a29║出入起倒相隨者三十年覓住處了不可得勢不
J34nB303_p0365a30║獲已垂一言半句如以神珠投於濁水濁水不得
J34nB303_p0365b01║不清也雖清波無透路一切聖凡生物無不睹影
J34nB303_p0365b02║生慚璣以抱病關中不得時聆法誨每獲一言一
J34nB303_p0365b03║字喜不自勝必和之以沙石塵土非敢以蠡測海
J34nB303_p0365b04║玷亂清規欲使濯纓濯足者知所取也雖於造物
J34nB303_p0365b05║者得潛神化而孺子之歌成故事矣因系之以偈
J34nB303_p0365b06║放出波羅提木叉臨風打鼓弄琵琶謾言古曲無音
J34nB303_p0365b07║韻珍重門前鱉鼻蛇
J34nB303_p0365b08║幾度風前獨掌鳴生緣佛手寂無聲而今驢腳疲筋
J34nB303_p0365b09║力臥看東山水上行
J34nB303_p0365b10║地頌
J34nB303_p0365b11║一塵起大千收載華嶽而不重振河海而不浮示平
J34nB303_p0365b12║等以化育道廣博以踐蹂淨穢無染夷險自由居卑
J34nB303_p0365b13║處厚穹蒼是儔
J34nB303_p0365b14║水頌
J34nB303_p0365b15║逝者如斯隨歲月流濯纓濯足自取之尤無涯至澤
J34nB303_p0365b16║匪器莫酬平高就下玩彼浮漚
J34nB303_p0365b17║火頌
J34nB303_p0365b18║乘風出帶雨息事有必行之威國有不犯之敕處闇
J34nB303_p0365b19║室而愈輝臨歲寒而增色爍功德林成法喜食育德
J34nB303_p0365b20║含光不資餘力
J34nB303_p0365b21║風頌
J34nB303_p0365b22║總造化功布陽春德出沒卷舒騎聲蓋色摧花柳容
J34nB303_p0365b23║成草木實飄蕩乾坤纖塵不立
J34nB303_p0365b24║偶偈
J34nB303_p0365b25║君子不器宗廟以器簠簋瑚璉各事其事至矣上天
J34nB303_p0365b26║無為而治雨露以滋霜雪以被嗟爾匪材莫之所制
J34nB303_p0365b27║俯仰乾坤巖谷是寄
J34nB303_p0365b28║家在萬山中人行百花裏我惜未開時彼愧無知己
J34nB303_p0365b29║無何風雨作紛紛逐流水水流去不還花落何所止
J34nB303_p0365b30║寄語老瞿曇珍重拈花旨
J34nB303_p0365c01║石門
J34nB303_p0365c02║迥出千峰外凌風曉夜開何事無人到空餘雲去來
J34nB303_p0365c03║琴溪
J34nB303_p0365c04║顧鑑寒心骨源從何處生根清塵自遠不必事佳聲
J34nB303_p0365c05║水磨
J34nB303_p0365c06║誰別宮商調臨風作梵音一心同木石沒齒示無生
J34nB303_p0365c07║水碓
J34nB303_p0365c08║徇器投機事盤空踞地時居深流自遠任運在無私
J34nB303_p0365c09║戊子春日
J34nB303_p0365c10║山中無曆聽花開昨夜巖梅帶雪回為問東風何地
J34nB303_p0365c11║發長安曾謁主人來
J34nB303_p0365c12║問燈
J34nB303_p0365c13║熱中何所發隨地破無明日下猶慚德風前絕謂情
J34nB303_p0365c14║孤輝不自許寂照若同聲千古付短夢子其待長庚
J34nB303_p0365c15║燈答
J34nB303_p0365c16║日月麗天宇明德八極周亡何罹薄蝕家國魑魅遊
J34nB303_p0365c17║昏衢不忍見終夜惟百憂翻然忘孤潔分身事膏油
J34nB303_p0365c18║所慮賦性烈未能隨世流何時天日復與子歸林丘
J34nB303_p0365c19║屋漏
J34nB303_p0365c20║野人何德自天祐劍刃上事俱濕透入泥入水思古
J34nB303_p0365c21║人打風打雨忘昏晝枕簟恥我澹知遇乘流幾欲飛
J34nB303_p0365c22║騰去床頭賴有舊浣盆依依寤寐蒙霜露夢回眼底
J34nB303_p0365c23║月三更映物舒光絕謂情不知天地為何物但見銀
J34nB303_p0365c24║河星斗橫目前何地不堪耕遊子毋勞甓作鐺擘浪
J34nB303_p0365c25║魚龍休滯水萬方此日企昇平
J34nB303_p0365c26║無路山
J34nB303_p0365c27║戊子夏五和尚命諸兄登無路山某以力不從心
J34nB303_p0365c28║願有待也復承慈訓愛之能無勞乎乃憤然勉曰
J34nB303_p0365c29║父命呼唯而不諾敢不自愛乎即理杖笠馮風而
J34nB303_p0365c30║上孤危險滑欲罷不能非過來人難為告語氣息
J34nB303_p0366a01║未定忽怪鳥異獸騰飛而至毒惡之狀無以為喻
J34nB303_p0366a02║諦視思維雖情想有異非三毒盛者不墮是類乃
J34nB303_p0366a03║嚴整威儀一以慈心攝諭久之毒惡潛消馴若室
J34nB303_p0366a04║家雞犬麾之即去招之即來物無異心者不能為
J34nB303_p0366a05║害嗟乎嘗觀和尚之慈誠所謂生知安行者時復
J34nB303_p0366a06║恐其傷慈也某未懷跂及或抑日月至焉而已矣
J34nB303_p0366a07║臨風思之益深慚汗復前行至一嶄巖巖口有一
J34nB303_p0366a08║小逕款步而入絲竹逆耳蘭麝襲人有若秦楚宮
J34nB303_p0366a09║室幻化之境不可勝紀俄頃陰雲下發燐火上騰
J34nB303_p0366a10║寒毛卓豎不必夢中石女某亦不施本分草料略
J34nB303_p0366a11║振陽明之氣而風境索然逶迤前行直躋絕頂四
J34nB303_p0366a12║顧滄桑人物彌切風濤之感正仰止間山靈出迎
J34nB303_p0366a13║幽懷雅意溢於形神之表其晦育之氣正未可以
J34nB303_p0366a14║涯際也某亦不惜眉毛或隨機啟發焉因知勞謙
J34nB303_p0366a15║不深者何以事高尚忍力不厚者難為樂歲寒乃
J34nB303_p0366a16║若調御異類攝化魔外具智悲者皆可為也時杖
J34nB303_p0366a17║履告倦思以寢息迴顧一空處即我起居室也方
J34nB303_p0366a18║山曰無邊剎境自他不隔於毫端十世古今始終
J34nB303_p0366a19║不移於當念直影響邊事耳。
J34nB303_p0366a20║誰道此山無路行杖頭鳥道草不生十方通貫雲交
J34nB303_p0366a21║互男耕女桑高下平十八解上家聲舊背觸俱非活
J34nB303_p0366a22║計新一舉四十九化境左來右去風泠泠更有一回
J34nB303_p0366a23║堪笑處李陵元是漢朝臣
J34nB303_p0366a24║何處無知子來此無路山多見冒險者十征九不還
J34nB303_p0366a25║終年冰雪積一道虎蛇環獅猊踞地吼猿鳥傲天頑
J34nB303_p0366a26║魔乘風化物鬼逐影承顏易為御險惡何以攝陰奸
J34nB303_p0366a27║更有孤危處智力莫能攀苟非達起伏殞命須臾間
J34nB303_p0366a28║固為泡幻質應思亭育艱行矣勿多慮夢破境元閒
J34nB303_p0366a29║秉爾直心劍斬取無上關
J34nB303_p0366a30║仰承高厚擅煙霞秋事松風春事花開鑿昔年慚禹
J34nB303_p0366b01║力通方此日聽浮槎鶴歸夜破唐虞夢雲出時留巢
J34nB303_p0366b02║許家牧子幾回迷去處臨風徙倚暗吁嗟
J34nB303_p0366b03║祗在見聞間登臨不等閒情生玄路斷本達天真還
J34nB303_p0366b04║但有風堪繫而無門可關夜來何處火燒得石斑斕
J34nB303_p0366b05║夢中雲月任閒忙雨過猶憐雪上霜百草頭邊開隻
J34nB303_p0366b06║眼風前步步不尋常
J34nB303_p0366b07║無勞事典墳非色見聲聞曉起牛兒放行行入亂雲
J34nB303_p0366b08║此山外何物我生莫之適少小大依怙忘年覷破壁
J34nB303_p0366b09║頑癡何所為食飽弄雲石雲石性幽閒因之久莫逆
J34nB303_p0366b10║時或一咀味雲淡石多骨猿鳥學我為舌大口門窄
J34nB303_p0366b11║問無路山
J34nB303_p0366b12║咄哉沒意智孤高何所為泉石終年味煙霞那日離
J34nB303_p0366b13║群動尚開化一身徒委蛇匠師獲材質堂廟可支特
J34nB303_p0366b14║草木時剪伐而後發生機如何要津斷斤斧莫能施
J34nB303_p0366b15║無路山荅
J34nB303_p0366b16║奕世恥浮名禍嬰泉石癖家無升斗糧座滿煙霞客
J34nB303_p0366b17║智識久離別語默非干舌身貧草木同任重馳驅拙
J34nB303_p0366b18║多因質魯頑豈謂事孤絕寄言有力人隨方任開闢
J34nB303_p0366b19║看雲
J34nB303_p0366b20║病中神思倦怠瞌睡太無厭生食後與雲物為伍
J34nB303_p0366b21║周旋款曲意不盡言第觀其去留無礙之際氣若
J34nB303_p0366b22║輕浮應物和光之中意多高尚口占短偈以勗此
J34nB303_p0366b23║蓋一時未能忘情之語工拙總未暇計。
J34nB303_p0366b24║山居朋舊遠惟子日相親去住勿多念始終惟一心
J34nB303_p0366b25║宜堅深邁志無挹高尚名市朝休踐跡鸞鶴可俱行
J34nB303_p0366b26║夷險道為任饑寒未是貧靜觀元化理多從絕處生
J34nB303_p0366b27║行藏匪思議出處自天真孤蹤欲相襲乘風緩半程
J34nB303_p0366b28║題豐干居
J34nB303_p0366b29║乘虎何方去風高草木閒耳中雙澗水眼底幾重山
J34nB303_p0366b30║饒舌有多許松門尚未關
J34nB303_p0366c01║最後語
J34nB303_p0366c02║師三日前焚香書偈請和尚禮辭以次訣別至期
J34nB303_p0366c03║泊然而逝。
J34nB303_p0366c04║禮辭和尚
J34nB303_p0366c05║憶昔得見時時在風塵裏慧劍笑談施斷盡生佛理
J34nB303_p0366c06║回首宇宙寬行行覓知己相從十四年如印印空水
J34nB303_p0366c07║空水有文章瞠目不見底點晝無定法觸處旋嵐起
J34nB303_p0366c08║明朝欲歸去意不在桑梓拜手話別離無一言舉似
J34nB303_p0366c09║別穹窿老師
J34nB303_p0366c10║三年已前曾露布而今更不重指注穹窿日冷石梁
J34nB303_p0366c11║危杖頭腳底無回互
J34nB303_p0366c12║得戒諸阿闍黎
J34nB303_p0366c13║三心已盡羯磨日一字難忘教授時證得淨空成底
J34nB303_p0366c14║事草鞋夢裏白雲遲
J34nB303_p0366c15║印明師
J34nB303_p0366c16║七年法愛異尋常一句傾心未敢忘斯道不分年長
J34nB303_p0366c17║少惟君直下析神光
J34nB303_p0366c18║同門諸昆弟
J34nB303_p0366c19║末後一句凡聖罔通說到行到彷彿不同今朝如說
J34nB303_p0366c20║而行去知己無勞憾曉風
J34nB303_p0366c21║明兄
J34nB303_p0366c22║臨岐把手與誰同調別塤箎笑語中心眼聲光不足
J34nB303_p0366c23║惜知音遐邇自同風
J34nB303_p0366c24║元兄
J34nB303_p0366c25║得生一里地而無時與俱同師十四載相對語默愚
J34nB303_p0366c26║時或承辭句謙愛益慚吁想於钁頭下箇事未荒蕪
J34nB303_p0366c27║我行勿多念其念師法孤
J34nB303_p0366c28║示看病者
J34nB303_p0366c29║此中無人到到者莫能住自來幾日間寒毛曾卓豎
J34nB303_p0366c30║不惜無舌口不辭無臂手觸著與磕著痛癢今何有
J34nB303_p0367a01║遺家兄弟
J34nB303_p0367a02║一聲㘞地本無生三際踏翻何日死無端石虎夜嘶
J34nB303_p0367a03║風驚殺寒鴉八九子
J34nB303_p0367a04║臨濟萬峰國清三大師共幀贊
J34nB303_p0367a05║三人行必有我師焉一點不來敗闕處莫言放過黃
J34nB303_p0367a06║檗會裏何棒打不回折竹聲中乃痛徹骨髓千古一
J34nB303_p0367a07║日同心處不必符節箭鋒相直他家自有兒孫臨風
J34nB303_p0367a08║伐塗毒鼓六凡四聖不死者幾希矣吹毛用了急須
J34nB303_p0367a09║磨無乃區區乎嘻誰家漆桶不快勞他玄要主賓。
J34nB303_p0367a10║天童悟和尚真讚
J34nB303_p0367a11║禹門躍出拈得口兮失卻鼻為雲為雨不惜眉毛驅
J34nB303_p0367a12║雷掣電氣吞宇宙俾海內獅猊麟象升堂入室而自
J34nB303_p0367a13║我作祖若固有之正唯弟子不能學也芒鞋杖笠不
J34nB303_p0367a14║事人情破家散宅絕處逢生坐致太白峰百廢並舉
J34nB303_p0367a15║萬化從新聖凡生物悉入鑪鞴中斯皆師之緒餘耳
J34nB303_p0367a16║未足云述至於予奪炤用而喜怒不嘗父子主賓而
J34nB303_p0367a17║同途異轍具眼者不妨疑著。
J34nB303_p0367a18║昔年普化邈得師真一回拈出一回新天童門下棒
J34nB303_p0367a19║下傳神龍象蹴踏夢裏惺惺同床各夢者夢破後神
J34nB303_p0367a20║今何在開眼尿床者枕子落拂跡跡生漫言達本忘
J34nB303_p0367a21║情尊貴還渠上大人大而化之之謂聖聖而不可知
J34nB303_p0367a22║之之謂神觸著磕著如塗毒鼓聲書曰王言如絲其
J34nB303_p0367a23║出如綸荷斯道者須知後世有董狐之僧。
J34nB303_p0367a24║萬峰藏和尚真讚（二）
J34nB303_p0367a25║何地特出斯人俾造物者辟易人人道渠攀躋無路
J34nB303_p0367a26║殊不知未語前開口見膽屈體伸志狼籍幾許眉光
J34nB303_p0367a27║道大難容天下操戈相待孤輝心月影現千江魚龍
J34nB303_p0367a28║顧影生徬徨今朝月隱千江黑舟人漁子空悲憶僧
J34nB303_p0367a29║繇智竭盡難成萬有徒分百億身。
J34nB303_p0367a30║正令當行青天也須喫棒點著便轉把住風雷供狀
J34nB303_p0367b01║放去雲峰千萬重拈來只在毫端上殷勤分付黑撈
J34nB303_p0367b02║波無人處斫額相望。
J34nB303_p0367b03║國清儲和尚真讚（兩序請）
J34nB303_p0367b04║斯何人兮或現全身或示半身撓之不濁澄之不清
J34nB303_p0367b05║無乃一點水墨兩處成龍乎移風易俗繪事後素乎
J34nB303_p0367b06║何望之而冷光寒骨即之如坐春風中遠之乃寤寐
J34nB303_p0367b07║未懷近之如登千仞峰嘻我知之矣兒孫得力室內
J34nB303_p0367b08║閒閒更說甚棒頭有眼言中有響清而容物乎。
J34nB303_p0367b09║又（祥符監院請）
J34nB303_p0367b10║看到父母未生前有似一人第眼中無骨仰視五內
J34nB303_p0367b11║而胸中無物嘻笑怒罵皆成文章開口落筆如愚若
J34nB303_p0367b12║訥遺身為物出入於無何有之鄉以法為命直造乎
J34nB303_p0367b13║不可知之地一見更不再見中心藏之晝夜豈止一
J34nB303_p0367b14║百八咦如標月指若復見月了知所標畢竟非月。
J34nB303_p0367b15║又（能仁監院請）
J34nB303_p0367b16║驀劄相逢已見全身出現鼻頭捩轉浩然之氣若為
J34nB303_p0367b17║保調直饒呼為雷吸為雨襲襲清風動寰宇我要問
J34nB303_p0367b18║渠五蘊十八界生處道得生處分明一舉四十九侍
J34nB303_p0367b19║者尚宜朝夕。
J34nB303_p0367b20║又（通州大悲院請）
J34nB303_p0367b21║袖手看雲風高絕鄰三千里外有個知音還鄉一曲
J34nB303_p0367b22║調別宮商明日大悲院裏有齋普化昔年露布叩關
J34nB303_p0367b23║擊節者惜取眉毛。
J34nB303_p0367b24║又（峻明淵寺請半身）
J34nB303_p0367b25║出頭天外固有同人第兩口一無舌腳跟下事吾無
J34nB303_p0367b26║間然矣然雲月是同溪山各異而步武者其為誰乎
J34nB303_p0367b27║昔楊岐領石霜之旨乃道遍天下普化邈寶積真而
J34nB303_p0367b28║風化千古傳曰舜何人也予何人也有為者亦若是。
J34nB303_p0367b29║又（化士請）
J34nB303_p0367b30║籍沒柱下史捉敗西來子睹史陀天夢白椎簸箕口
J34nB303_p0367c01║門斷一齒四體不禁松濤怒起裂破馬師圓相塗汙
J34nB303_p0367c02║玄沙白紙老大無依東復西食飽聽閒人說鬼。
J34nB303_p0367c03║曰傳佛祖心印何元字腳也無驀地被人劄著隨風
J34nB303_p0367c04║者也之乎達磨當年不識絕倒東壁葫蘆穎生直不
J34nB303_p0367c05║藏曲漫云莫我知也夫。
J34nB303_p0367c06║自贊
J34nB303_p0367c07║三十年前五欲八風裏頭出頭沒略較些子第不知
J34nB303_p0367c08║自己是阿誰三十年後銀山鐵壁處觸著磕著太郎
J34nB303_p0367c09║當生又不知佛祖為何物知他向甚處打失鼻孔時
J34nB303_p0367c10║時於虛空中點胸點肋謂伊富也則一室蕭然通身
J34nB303_p0367c11║赤骨律地謂伊貧也而隨地稱尊白手揮金如土難
J34nB303_p0367c12║矣哉飽食終日無所用心直是病入膏肓攢簇不得
J34nB303_p0367c13║無上醫王作死馬醫猶自高臥北窗掉頭不顧嗟乎
J34nB303_p0367c14║父母唯其疾之憂吾不知將何以自解。
J34nB303_p0367c15║銘缽
J34nB303_p0367c16║持空而出危滿而回心華碩果唯爾培哉
J34nB303_p0367c17║銘衣
J34nB303_p0367c18║裁制有從卷舒自我坐臥經行履冰蹈火
J34nB303_p0367c19║銘具
J34nB303_p0367c20║踏毘盧頂以心地平大千沙界起自一塵
J34nB303_p0367c21║銘錫
J34nB303_p0367c22║品利物類以剛以柔出彼智頂與塵勞儔
J34nB303_p0367c23║銘几
J34nB303_p0367c24║立身不屈持滿不溢足下無私升堂入室
J34nB303_p0367c25║銘竹
J34nB303_p0367c26║節操其風空洞其內粉骨碎身清白不墜
J34nB303_p0367c27║銘筆
J34nB303_p0367c28║彼恃其鋒爾秉其直龍兮蛇兮是誰取則
J34nB303_p0367c29║銘履
J34nB303_p0367c30║玄路鳥道實踐躬行一失其步草木成兵
J34nB303_p0368a01║雜偈（八首）
J34nB303_p0368a02║自入東山門不識西山路行行求比鄰手足莫之措
J34nB303_p0368a03║山近秋來早居深日照遲孰云天地別端的我如斯
J34nB303_p0368a04║昨日紅塵中今朝白雲裏紅塵與白雲紛紛何所起
J34nB303_p0368a05║家在白雲裏不見青雲客昨夜鶴歸來報道寒泉碧
J34nB303_p0368a06║我有青州衫威音那時作為舞春風多秋來不堪著
J34nB303_p0368a07║此生何所有病懶日為儔青州衫子破歲晚莫之修
J34nB303_p0368a08║涉彼曹谿源濯彼曹谿水寄語曹谿人莫向曹谿止
J34nB303_p0368a09║生身貧病裏復履饑荒年可憐禪悅味零落草鞋邊
J34nB303_p0368a10║雪中法喜
J34nB303_p0368a11║己卯春和尚還里修摩耶忉利故事某時得預隨
J34nB303_p0368a12║侍之列舟次七樹村風雨疾作櫂不能前因憩於
J34nB303_p0368a13║古廟中四壁蕭瑟惟草龕朽榻而已寢時和尚據
J34nB303_p0368a14║榻余輩就龕古白儀伯兩兄先我而處焉亡何狂
J34nB303_p0368a15║雪倍作兩兄聲容斂寂呼之不應撼之不移余訝
J34nB303_p0368a16║曰入寂滅定耶入無聲三昧耶厭離形器就無生
J34nB303_p0368a17║耶果爾當如法火化兩兄曰火則任火出則不出
J34nB303_p0368a18║余即事生如死珍重而火之舉畢有讓余者曰學
J34nB303_p0368a19║道人固不以生死動心然從上先德莫不以生死
J34nB303_p0368a20║為極則事作俑無後儒亦譏之子斯之作殆無過
J34nB303_p0368a21║歟余唯唯否否衲僧家既達本地風光觀一切聖
J34nB303_p0368a22║凡無一不於如幻三昧中起居食息出生入死今
J34nB303_p0368a23║兩兄於如幻三昧中瞌睡未醒余以如幻之法冷
J34nB303_p0368a24║處著火正欲明吾子之如幻三昧耳嘗讀古僧史
J34nB303_p0368a25║見死心新和尚謝院事退居靖安琚公席下日相
J34nB303_p0368a26║與禪悅為樂琚一日命死心侍者惠方述文以祭
J34nB303_p0368a27║之死心危坐一榻神觀自若緇素環侍而其文光
J34nB303_p0368a28║明璀燦字字發揮乃事後羅湖云死心生平呵佛
J34nB303_p0368a29║罵祖氣蓋諸方叢林目為新孟八及退藏於密則
J34nB303_p0368a30║自處固不輕矣而於師弟之間乃為兒戲事又烏
J34nB303_p0368b01║可以常情測度哉余雖不敏亦未敢多讓曰子能
J34nB303_p0368b02║自火乎余謹拜命而自火之恐持名記相者復於
J34nB303_p0368b03║名上著到名亦火之逐影之流又於影上著到影
J34nB303_p0368b04║亦火之袛如身心名影一時火卻且道這箇又從
J34nB303_p0368b05║甚處得來具眼者試請辨看。
J34nB303_p0368b06║為古兄下火
J34nB303_p0368b07║混沌未分冰清玉潔乾坤有象面目可憎三承印記
J34nB303_p0368b08║於瑞光十棒知歸於椒嶺師兄既然滿口含霜小弟
J34nB303_p0368b09║敢不陽春白雪擲火炬云一聲羌笛離亭晚君向瀟
J34nB303_p0368b10║湘我向秦。
J34nB303_p0368b11║為儀兄下火
J34nB303_p0368b12║呈起火炬云咄惺惺著恁麼也不得不恁麼也不得
J34nB303_p0368b13║恁麼不恁麼總不得以火炬打圓相云不是溈山小
J34nB303_p0368b14║釋迦何如臨濟白拈賊擲下火炬云可憐不足惜。
J34nB303_p0368b15║自火
J34nB303_p0368b16║四大無我五蘊本空根塵器界如幻泡影三身四智
J34nB303_p0368b17║從甚處出生生既無生滅云何滅曠劫至今於無生
J34nB303_p0368b18║滅中關空鎖夢今朝夢破空亡直得盡十方界烈燄
J34nB303_p0368b19║彌天三世諸佛不惜眉毛於中頭出頭沒乃舉火炬
J34nB303_p0368b20║云畢竟這箇在十方界內十方界外若在十方界內
J34nB303_p0368b21║則火不自燒在十方界外則火外無火投火炬云滿
J34nB303_p0368b22║口道不盡分身兩處看。
J34nB303_p0368b23║火名
J34nB303_p0368b24║二人同心其利斷金一箭墮地天下黯黑同生也冰
J34nB303_p0368b25║凌上行劍刃上走同死也東家作驢西家作馬袛如
J34nB303_p0368b26║同生不同死時又作麼生擲下火炬云霜天月落夜
J34nB303_p0368b27║將半誰共澄潭炤影寒。
J34nB303_p0368b28║火影
J34nB303_p0368b29║呈起火炬云見麼描也描不成畫也畫不就以火炬
J34nB303_p0368b30║作此[※-((鬯-匕)-凶)+○]云相隨來也惟我用光行者生而敏捷不局
J34nB303_p0368c01║一隅無論六道三塗隨身化道不拘山川草木應物
J34nB303_p0368c02║現形或我起而他倒或他立而我坐有時小中現大
J34nB303_p0368c03║則鬼面神頭有時大中現小則旁通一線有時入泥
J34nB303_p0368c04║入水覿面相呈有時戴月乘風透關越渡青天白日
J34nB303_p0368c05║處全身出現黑風暴雨時佛祖難窺雖然炤用齊行
J34nB303_p0368c06║未免依他作解今朝人法雙忘轉見無明忒煞便恁
J34nB303_p0368c07║麼去恐成斷絕畢竟作麼生擲下火炬云不許夜行
J34nB303_p0368c08║投明須到。
J34nB303_p0368c09║因事十六問（有敘）
J34nB303_p0368c10║香嚴菴主不知承誰家法一向隱形露體以嘗住
J34nB303_p0368c11║物歸衣缽下凡立業成家者無不望風避地日積
J34nB303_p0368c12║月累雖不能四海一家而腳跟下已饒餘地居無
J34nB303_p0368c13║何而客作者致賊來家香積之資一時盜去同人
J34nB303_p0368c14║欲追捕乃慰曰出乎爾者反乎爾者也復何憾焉
J34nB303_p0368c15║病僧聞之書十六問以博笑如大海不讓細流幸
J34nB303_p0368c16║一一答我俾志於道者因指見月不致認賊作子
J34nB303_p0368c17║是所願望。
J34nB303_p0368c18║嘗聞禍不入謹家之門主人藏室深固幽遠客作賤
J34nB303_p0368c19║人如何得見。
J34nB303_p0368c20║衲僧家如一團火燄相似等閒觸著便燒一切聖凡
J34nB303_p0368c21║生物無箇趨泊處賊子作麼生入。
J34nB303_p0368c22║三千里外見淆訛猶是接引之辭同門出入者因甚
J34nB303_p0368c23║端倪莫辨。
J34nB303_p0368c24║古德道暫時不在如同死人因甚經行宴息嘗在其
J34nB303_p0368c25║中者衣缽下物賊偷不覺。
J34nB303_p0368c26║又道識得不為冤六賊起處寤寐昭然因甚養命之
J34nB303_p0368c27║源都被斷卻。
J34nB303_p0368c28║聲和響順形直影端主人公心言俱直曠劫至今中
J34nB303_p0368c29║間永無諸委曲相因甚客作者勾賊破家。
J34nB303_p0368c30║賊不打貧兒家赤骨律地衲僧因甚著賊。
J34nB303_p0369a01║方以類聚物以群分步步踏佛階梯者因甚家親作
J34nB303_p0369a02║祟。
J34nB303_p0369a03║窮子舍父逃逝不顧家寶六賊詐現親附斷道抄掠
J34nB303_p0369a04║溯流窮源何緣得到與麼地。
J34nB303_p0369a05║真正學道人三世諸佛覓起處了不可得穿窬之徒
J34nB303_p0369a06║向甚處著眼。
J34nB303_p0369a07║驅耕夫之牛奪饑人之食乃衲僧家尋常步履因甚
J34nB303_p0369a08║食到口邊被人奪卻。
J34nB303_p0369a09║靈鋒在握殺活臨時見之不取思之千里普州人夜
J34nB303_p0369a10║半放烏雞因甚當面蹉過。
J34nB303_p0369a11║瑞巖香嚴所居密邇惺惺石上滿口含霜主人公聲
J34nB303_p0369a12║聲應諾他時後日則且置即今因甚受人謾。
J34nB303_p0369a13║近有五六賊子時時逐境乘風盜人家寶亦能露體
J34nB303_p0369a14║隱形應機接物病僧若據令而行一個個教渠口挂
J34nB303_p0369a15║壁上如今不識好惡者多且自坐觀成敗香嚴既有
J34nB303_p0369a16║不欺之力因甚當斷不斷。
J34nB303_p0369a17║家無小使不成君子奴兒婢子畢竟少不得往往致
J34nB303_p0369a18║賊來家則情理難容若不翻轉面皮如何得家國安
J34nB303_p0369a19║寧去。
J34nB303_p0369a20║十八界賊出沒無時去後來先者鑊湯無冷處有國
J34nB303_p0369a21║有家者眉毛鼻孔不足惜草鞋拄杖邊不得草草。
J34nB303_p0369a22║復口占二偈
J34nB303_p0369a23║客是何人主是誰尿床開眼足堪悲香嚴略自較些
J34nB303_p0369a24║子逐出家親使賊兒
J34nB303_p0369a25║病叟自言解忌口問端十六從何有東君化母若知
J34nB303_p0369a26║音萬象森羅須倒走
J34nB303_p0369a27║請負舂充磨疏
J34nB303_p0369a28║伏以曹溪派衍淵淵於無住而生東山道振步步從
J34nB303_p0369a29║石頭路滑百丈衍大義而開田不作不食雪峰擇法
J34nB303_p0369a30║眼於菜葉亙古亙今歷觀從上先德未有不從眾藝
J34nB303_p0369b01║門而一飽忘百饑不事事而流長傳遠者雖至尊在
J34nB303_p0369b02║日未免馬麥終朝金粟載來猶然請飯香積信乎法
J34nB303_p0369b03║輪未轉食輪先轉矣惟我和尚竭四體之勤秉單傳
J34nB303_p0369b04║之令不插標建剎寶所隨身不運钁揮斤平田遍野
J34nB303_p0369b05║粟棘蓬深味飽餐不容口入銕酸餡橫拈倒把下手
J34nB303_p0369b06║無從大矣哉一雨普滋奈之何根苗有異某等既不
J34nB303_p0369b07║克振家聲奚復坐觀成敗有五人焉同心協力舍其
J34nB303_p0369b08║揖讓追盧老之風忘爾勞謙理演師之調毋煩擊三
J34nB303_p0369b09║下碓嘴生花敢辭旋一匝通身汗出寶惜放下謹披
J34nB303_p0369b10║下載清風葉落歸根敬啟來時無口敢冀和尚垂山
J34nB303_p0369b11║海之容鑑芻蕘之懇或作金牛飯普濟十方或為雲
J34nB303_p0369b12║門餅和盤托出俾人間天上無饑餒之憂佛國魔宮
J34nB303_p0369b13║誦飽餐之德若夫施者不名福田供者墮三惡道離
J34nB303_p0369b14║清淨法不到彼岸隨業受報復何辭焉。
J34nB303_p0369b15║古頌選小序
J34nB303_p0369b16║癸未春王以沈酣病廢扶風曳杖循乞人間聖制時
J34nB303_p0369b17║因館於東甌之日新寺寺近城隍而青山在目流水
J34nB303_p0369b18║遶戶古木蔽日幽鳥近人宛爾山林風味主者亦雅
J34nB303_p0369b19║澹且多經傳長夏無事杖履蕭然瞌睡之餘日讀古
J34nB303_p0369b20║僧史一二則以為茗碗藥罏其機緣偈頌多有未睹
J34nB303_p0369b21║聞者每開卷無問佛祖魔外酖毒醍醐凡爽心快口
J34nB303_p0369b22║能醉人能醒人能奪人目光能墮人意解者輒為點
J34nB303_p0369b23║額無何西風落木萬戶擣衣霜雪零離破衲不禁夜
J34nB303_p0369b24║冷因思山中水牯牛地罏邊頭角何似復顧臂長袂
J34nB303_p0369b25║短何以展水草之私用命管摭點額者若干則用作
J34nB303_p0369b26║還山時異鄉物色嘻金屑雖貴落眼成翳知我罪我
J34nB303_p0369b27║我何辭焉惟隻眼具者不於水中見月則盆盎池沼
J34nB303_p0369b28║覿面全提林野城寰孤輝洞耀何必窮四海水周大
J34nB303_p0369b29║千界而後為得也雖然若遇卒風暴雨時更宜珍重
J34nB303_p0369b30║腳下。
J34nB303_p0369c01║讀松門軼草
J34nB303_p0369c02║嘗聞古之為人臣子者袛知有君父不知有己身夙
J34nB303_p0369c03║興夜寐惟慮君父之德教不章化被不廣得一善則
J34nB303_p0369c04║拳拳服膺喜而不昧聞一過則曉夜憂惶以思幾諫
J34nB303_p0369c05║見志不從又敬不違勞而不怨雖至殺身去國唯念
J34nB303_p0369c06║己之忠誠未盡不能格君心之非曾不以過咎歸之
J34nB303_p0369c07║君父也其耿耿之衷不求聞達於人自千古不滅蓋
J34nB303_p0369c08║人之經常為易處變為難是以大虞之事父母柳甯
J34nB303_p0369c09║之經邦國孔孟之中心悅而誠服者以其處變之不
J34nB303_p0369c10║異也使於盛明之世國有聖君良佐家有賢父兄雖
J34nB303_p0369c11║中下之士皆可勉之為忠孝以經嘗之易也故曰歲
J34nB303_p0369c12║寒然後知松柏之後凋也時難乃見君子之用心也
J34nB303_p0369c13║乙酉夏四月和尚以父命出山途驚國變其間蹈白
J34nB303_p0369c14║刃冒霜雪艱危險阻無入而不自得者不可勝紀若
J34nB303_p0369c15║乃皇皇焉以君國為憂道法為任視天下如一家觀
J34nB303_p0369c16║萬有如一體以致身命之所不惜孝義之所惓惓者
J34nB303_p0369c17║自有呵護者冥識豈小子所能述哉歲二周旋錫還
J34nB303_p0369c18║山相對於邑不能成語欷歔慨息仍以君國道法為
J34nB303_p0369c19║言無一言及他事次日侍者堅公以松門軼草及白
J34nB303_p0369c20║華諸頌見示病不能閱旬日後扶病展讀卷未終口
J34nB303_p0369c21║而悲感交切嗟乎為人子弟者不能分憂任事拾遺
J34nB303_p0369c22║補過以顯父師之德雖生猶罔生也然道人行藏形
J34nB303_p0369c23║同幻出心如太虛舌頭不出口而言滿天下腳跟不
J34nB303_p0369c24║點地而身遍十方何得失毀譽之高下乎第使後之
J34nB303_p0369c25║學者見勺水而知有全潮亦吾輩存心之一端也抑
J34nB303_p0369c26║亦萬行中攝化之一事也不惟使流蕩忘返者知有
J34nB303_p0369c27║源本亦使唯我獨尊者有所矜式如其人人說取所
J34nB303_p0369c28║行行取所說何慮吾道之不光大乎某以抱病關中
J34nB303_p0369c29║不預隨侍之列因書即事之梗概爾。
J34nB303_p0369c30║書問
J34nB303_p0370a01║和尚出山上書（共十一則自乙酉出山錢塘絕渡皆間道上者）
J34nB303_p0370a02║璣合十百拜方丈和尚足下自杖履出山陰雨逾月
J34nB303_p0370a03║而境風飄忽聞問千殊山中人瞻雲望日寢食徬徨
J34nB303_p0370a04║和尚業在其中無入而不自得然不借草鞋者得無
J34nB303_p0370a05║苦其沾濡乎即日大地如炙法身尤宜珍重雖曰孝
J34nB303_p0370a06║名為戒四大無我意者涉險登危亦非所以慰二大
J34nB303_p0370a07║人之至意也承和尚之蔭台中二麥皆稔二禾亦見
J34nB303_p0370a08║有秋璣無日不病飲食無日不進饅頭䭔子不以筋
J34nB303_p0370a09║骨為能亦自消得去此別後差足慰和尚垂念者言
J34nB303_p0370a10║不達意伏惟以時珍育無任依切（乙酉夏寄玄墓）。
J34nB303_p0370a11║伏承慈蔭山中一眾如宜袛以不識起居何似昕夕
J34nB303_p0370a12║拳拳某上人者視身如幻以孝為先作意已非一日
J34nB303_p0370a13║義不可止特申禮覲璣等亦以上人舉止誠慎戒行
J34nB303_p0370a14║俱優再拜而送璣耽於自守錫行有失隨侍每至雲
J34nB303_p0370a15║生風動不啻焚如然夢中憂喜生滅何從以醒眼觀
J34nB303_p0370a16║足發一笑惟和尚為法為生順時珍攝（冬寄祥符）。
J34nB303_p0370a17║伏枕違慈俯仰已三百日陽燄陰霾曉夕百變杳不
J34nB303_p0370a18║得法音某回恍如夢寐禮審起居伏讀法語及聞尊
J34nB303_p0370a19║大人棄世感傷萬狀欲罷不能和尚為親出山未得
J34nB303_p0370a20║一見終天之痛豈止一人嗟乎人各有父幸無以一
J34nB303_p0370a21║人之父哀毀過禮而不顧萬有之父仰冀垂慈勉為
J34nB303_p0370a22║保愛隨侍諸兄此行計有大進益處深山窮谷中冷
J34nB303_p0370a23║坐億劫不如冰凌劍刃上履踐一朝語云不遇槃根
J34nB303_p0370a24║錯節何以別利器璣同業別報不預斯會有生闕陷
J34nB303_p0370a25║事也何時復見慈顏一叩諸侍兄草鞋邊事（丙戌春寄通州）。
J34nB303_p0370a26║正月中某行曾有書附冀慰和尚哀戚於萬一又以
J34nB303_p0370a27║道途修阻未果上達遂使中心之藏鬱而不展自後
J34nB303_p0370a28║計日計程企望缾錫奈何波闊煙深聞問不一山中
J34nB303_p0370a29║一眾曉夜憂惶不安坐臥某至知悲力周應而佳健
J34nB303_p0370a30║始解憂惑仍知尊大人柩已如法安厝此固未足舒
J34nB303_p0370b01║和尚孝誠然於無佛處稱尊者亦自開化不少矣未
J34nB303_p0370b02║密脩摩耶忉利故事大慈聖母能厭於懷耶轉身一
J34nB303_p0370b03║句世尊昔日通身是口九旬始得瞥地和尚寧無過
J34nB303_p0370b04║之又聞因行掉臂江淮四眾受益良深雖屬因緣時
J34nB303_p0370b05║節誠知和尚愍於不得已也及某回備述途中風境
J34nB303_p0370b06║究不知和尚及諸侍兄安居何所暑中寢膳何似言
J34nB303_p0370b07║外之旨深究力行者緇素中復得幾人瞻往視來甚
J34nB303_p0370b08║切懷慮今者西風落木四海知秋伏冀以時飛錫璣
J34nB303_p0370b09║仲春初夏間舊病時作眠食俱損似不能待覲慈顏
J34nB303_p0370b10║矣五月至今隱而不發或有遲遲之意乎總之泡幻
J34nB303_p0370b11║之質而時會若此逆順縱橫一聽風雲之便和尚幸
J34nB303_p0370b12║無致慈念唯冀痛念從上慧命若時珍攝以副群生
J34nB303_p0370b13║之望是所切禱（丙戌春同寄）。
J34nB303_p0370b14║承手命知牯牛水草如常蹄角不異小牛兒夢裏惺
J34nB303_p0370b15║惺喜而不寐所遺憂者猶隔津也如云靠倒扶起遇
J34nB303_p0370b16║賤即貴遇貴即賤死中有活活中有死如人飲水冷
J34nB303_p0370b17║煖自知同鼻孔者不多得孔子有言可與共學未可
J34nB303_p0370b18║與適道可與適道未可與立可與立未可與權今人
J34nB303_p0370b19║學立適道風恬浪靜時尚多倚門傍戶所以適權處
J34nB303_p0370b20║變非執一不通則隨風上下矣蓋為不識鉤頭輕重
J34nB303_p0370b21║故疑權之不定也故曰陽春白雪和者應希矧巴歌
J34nB303_p0370b22║競作之時而引商刻羽雜以流徵同聲者固宜寡矣
J34nB303_p0370b23║老牧翁雖云一向沒頭腦然曳耙牽犁畢竟索頭在
J34nB303_p0370b24║阿誰手裏谿西谿東何往而非牧地但得口邊新新
J34nB303_p0370b25║無住足下步步無私析髓分皮亦不足惜若夫隨分
J34nB303_p0370b26║納些些所謂醍醐毒藥一道而行殺人活人間不容
J34nB303_p0370b27║髮司牧者極宜珍慎大家相聚喫莖虀何日得遂萬
J34nB303_p0370b28║一將錯就錯亂雲堆裏買菜作虀縱饒生處生生不
J34nB303_p0370b29║已熟處匙挑不上似不宜於今日衰病之質打瞌睡
J34nB303_p0370b30║尚自忘前失後第一義第二念何暇計也是以和尚
J34nB303_p0370c01║出山二載南鴻北鴈觸目驚心無量感懷曾不得以
J34nB303_p0370c02║一言書識徒自提嬰撫赤以圖載覲慈顏獲一笑也
J34nB303_p0370c03║承示雪舟法語及諸侍兄遠懷之作讀之益深感愧
J34nB303_p0370c04║何同風千里而溫涼之不同耶寸中百結何以自解
J34nB303_p0370c05║諸兄之愛其誠於中形於外者雖言不盡意三十年
J34nB303_p0370c06║後寒冰發燄或可酬也至於默而識之一言不發者
J34nB303_p0370c07║隱衷之愛沒齒亦不能報也語云遠思以觀其忠近
J34nB303_p0370c08║使以觀其敬久而愈敬者未免道恁麼說話三段不
J34nB303_p0370c09║同甚非子弟上尊長者況和尚乎雖然家富小兒驕
J34nB303_p0370c10║不妨借婆帔子拜婆年等閒絕倒旁觀亦不是分外
J34nB303_p0370c11║時寒起居伏惟珍重（秋寄靈巖）。
J34nB303_p0370c12║璣稽首言道人家出處原無固必唯義所在是以風
J34nB303_p0370c13║穴單丁法昌為木羅漢說法高風道法與嘗隨千二
J34nB303_p0370c14║百眾諸祖並傳後世故禹稷當平世三過不入孔子
J34nB303_p0370c15║賢之顏子當亂世居陋巷一簞一瓢不改其樂孔子
J34nB303_p0370c16║賢之孟子曰禹稷顏回同道又曰易地則皆然璣嘗
J34nB303_p0370c17║沉思諦觀方今法運向季人根繇之時會若此學道
J34nB303_p0370c18║人若行若藏必先定其遠者大者權其近者小者遠
J34nB303_p0370c19║大者有定雖日月薄蝕風雨飄搖形影或有參差枝
J34nB303_p0370c20║葉或有零落其中心樹子則愈堅密矣蓋藏深養厚
J34nB303_p0370c21║故也如遠大者無定雖枝葉扶疏形影上下一朝風
J34nB303_p0370c22║雨霜雪未有能挺然秀立者矣蓋以根本不深固也
J34nB303_p0370c23║故曰天之生物必因其材而篤焉故栽者培之傾者
J34nB303_p0370c24║覆之今之學道者無不欲栽培養育而欲速之心未
J34nB303_p0370c25║忘則與揠苗者近矣所以從上有道之士根本既堅
J34nB303_p0370c26║固藏養既深厚然後舒其遠大之志無問世途夷險
J34nB303_p0370c27║孜孜以弘法為任雖時緣不稔土地無緣三十年求
J34nB303_p0370c28║一舉話者不可得加之有司嫌責以非意擾之以至
J34nB303_p0370c29║篆面鞭背殞身沒命其弘法之心愈自光大更有一
J34nB303_p0370c30║種道人頭角已完固氣血已充足爪牙已獰利鱗甲
J34nB303_p0371a01║已璀燦風雷已震動乃不顧雨雲於無陰陽地上刀
J34nB303_p0371a02║耕火種雖居不蔽風日衣不蔽四體飲冰茹荼超然
J34nB303_p0371a03║自得雖王侯推轂天子恭迎以至天人送供百鳥銜
J34nB303_p0371a04║花唯示以本分草料若身若心了不起顧但於钁頭
J34nB303_p0371a05║邊得一個半個六根不具八識不全者以售己志雖
J34nB303_p0371a06║至苗而不秀秀而不實沒世不見知而不悔此二種
J34nB303_p0371a07║道人皆以法命為重色身名譽為輕者璣雖蒙和尚
J34nB303_p0371a08║薰陶化育先一種璣固不敢學也後一種志慕而不
J34nB303_p0371a09║能學也若夫陶融氣質保固根本光大心志乃願世
J34nB303_p0371a10║世生生承事知識陸沉眾中切磋琢磨也入關已來
J34nB303_p0371a11║百事病廢懶癖日增江山悠邈會晤難期因某行特
J34nB303_p0371a12║書硜硜以復。
J34nB303_p0371a13║璣夙修未逮廿餘年汩沒風塵雖出家之志久畜而
J34nB303_p0371a14║求全之心未忘幸遇和尚一言開發得出火宅得見
J34nB303_p0371a15║至人得聞至道又以福薄緣慳至人早逝悲哀感痛
J34nB303_p0371a16║忽忽忘生志將守片石以讎遺命以畢餘生和尚嘗
J34nB303_p0371a17║深嘉勉無何境風飄忽致違最後微言寸中百裂無
J34nB303_p0371a18║所適從意將於舉目無親處自耕自牧作自了計承
J34nB303_p0371a19║和尚痛念一本俯為收攝璣亦葉落歸根願為執巾
J34nB303_p0371a20║荷钁以報高厚於萬一復蒙雨露無私霜雪有加使
J34nB303_p0371a21║璣體露金風不與蒲蘆同委奈何樗朽之質不堪雕
J34nB303_p0371a22║琢有孤郢匠斧斤語云報生以死報賜以力蓋所生
J34nB303_p0371a23║不過色身所賜不過世物而報者乃致以死力而況
J34nB303_p0371a24║生我法身育我慧命者乎且璣自幼多病失事詩書
J34nB303_p0371a25║今日一言一字無不從和尚罏韝中來傳曰君之視
J34nB303_p0371a26║臣如手足則臣視君如腹心和尚視璣猶子今一息
J34nB303_p0371a27║尚存何敢自棄自外而不盡其慺慺故前二紙曲陳
J34nB303_p0371a28║固陋竊惟和尚去祥符入天台以至俯從眾請去能
J34nB303_p0371a29║仁主國清其心志願力可與日月爭光難為世人一
J34nB303_p0371a30║二言似去歲以師恩親命枉志出山不意陵谷變遷
J34nB303_p0371b01║并汾信絕故和尚勉應諸剎之請雖千眾圍遶萬指
J34nB303_p0371b02║皈依知和尚愍於不得已也皆非本志至於不受奉
J34nB303_p0371b03║重舍其尊貴於冰凌劍刃上逆行順行決意入山甘
J34nB303_p0371b04║饑寒枯淡此誠和尚志願也前見與濯師書辭靈鷲
J34nB303_p0371b05║之請所論極長不日監院印師出山面請定奪如理
J34nB303_p0371b06║事無礙人我有益義無不可如眾中有發大心者誓
J34nB303_p0371b07║捐軀命之殼任事勤勞雖風雨霜雪不改節操使和
J34nB303_p0371b08║尚不識不知巍然方丈亦無不可如徇其一時誠懇
J34nB303_p0371b09║屈其終身志願勞心勞力役己役人或宜斟酌嘗思
J34nB303_p0371b10║人生於世無論智愚賢不肖未有不事勤苦憂勞而
J34nB303_p0371b11║能成立者出家兒既割愛辭親趣向上一路縱有饑
J34nB303_p0371b12║寒勤勞時勢掣肘皆為進道育德之門戶復思學道
J34nB303_p0371b13║人舉止言行求於己者不宜看難看難則依回姑息
J34nB303_p0371b14║不能登高臨深任於人者不宜看易看易如事出意
J34nB303_p0371b15║外難以原始要終然求於己者不得猶可脩為奮發
J34nB303_p0371b16║任於人者不終則失彼仰望或有久事溫飽安逸者
J34nB303_p0371b17║欲從入山乞和尚暫脫珍御略為開諭萬一和尚以
J34nB303_p0371b18║印師半生勤苦五載拳拳辭受之間尤宜慎審璣十
J34nB303_p0371b19║餘年承事和尚凡遇移花接木曾不敢以一言損益
J34nB303_p0371b20║蓋以不諳人情世故不達機權炤用也今以幻泡之
J34nB303_p0371b21║質生滅無常以蠡測海私憂過計先哲有言大人者
J34nB303_p0371b22║言不必信行不必果唯義所在誠如義之所在亦不
J34nB303_p0371b23║必以璣言為輕重也更有啟者當今之世嶢嶢者易
J34nB303_p0371b24║缺皦皦者易汙開口落筆遠志高風似不宜露毋使
J34nB303_p0371b25║冷眼熱中者聞之寒毛卓豎璣嘗有言時會若此口
J34nB303_p0371b26║秪堪喫飯身秪堪鼾睡如年歲不登無米羹纓絡粥
J34nB303_p0371b27║亦是祖宗傳家之法若夫鼾睡但得胸中無事心血
J34nB303_p0371b28║有餘亦不關于歲之豐儉也狂惑之言伏惟亮采。
J34nB303_p0371b29║傳曰君子動而世為天下道行而世為天下法言而
J34nB303_p0371b30║世為天下則遠之則有望近之則不厭甚矣大人語
J34nB303_p0371c01║默動靜之不易也璣嘗思時會若此道人家除直提
J34nB303_p0371c02║向上外筆舌似宜潛神而養懶拙如萬不得已當借
J34nB303_p0371c03║狸奴面孔略行點畫雖具狸奴面孔而風韻固超邁
J34nB303_p0371c04║亦宜少落人間從上先德平生如大火聚後代尚有
J34nB303_p0371c05║流入詩文藝學者若放一線道合水和泥欲為之後
J34nB303_p0371c06║者滴水滴凍不綦難乎雖曰嬉笑怒罵原不在空處
J34nB303_p0371c07║第恐無上醍醐遇斯等人翻成毒藥伏惟和尚以時
J34nB303_p0371c08║珍重佛事閱歲嘗新應酬無有竟已和尚既入山之
J34nB303_p0371c09║志不移乞早歸為第一義隨侍諸師亦宜勤誠而多
J34nB303_p0371c10║閒靜曉事而如愚訥斯為美善方今同心者不多得
J34nB303_p0371c11║熱中者或有之不得不慎也雖鼻孔端正苟以勤誠
J34nB303_p0371c12║曉事自居一眾側目以待深為不便人情如水能載
J34nB303_p0371c13║舟亦能覆舟雖云於心無愧水脈來風極宜諳辨大
J34nB303_p0371c14║都出家兒誠能步步踏佛階梯念念如救頭然所聞
J34nB303_p0371c15║逆耳之言如飲醍醐甘露縱有爍金之毀不求銷而
J34nB303_p0371c16║自銷矣初不在周至人事先意問訊而求全也然和
J34nB303_p0371c17║尚自有至鑒何煩璣之慺慺顧諸師之素愛璣不啻
J34nB303_p0371c18║手足璣雖木石無心亦不敢以病廢自外凡入山者
J34nB303_p0371c19║無不言其承順揖讓第以欣戚相關又不能不察言
J34nB303_p0371c20║觀色於意言之外也無德空言統祈慈炤（已上三書丙戌冬寄婁東）。
J34nB303_p0371c21║某上人西上迎錫影侍者問和尚前有字達否璣沉
J34nB303_p0371c22║默久之不能荅有間復問璣曰三藏十二部一切修
J34nB303_p0371c23║多羅以致教外別傳無文空印縱饒點畫不遺何異
J34nB303_p0371c24║運水以貢河伯雲無心以出岫鳥倦飛而知還腳跟
J34nB303_p0371c25║下事直不藏曲躬行實踐者復得幾人是所憂也何
J34nB303_p0371c26║敢言也法運向衰人根日劣從上慧命如絲惟冀珍
J34nB303_p0371c27║育法身以副天人之望言意雖切比日亦成汎嘗若
J34nB303_p0371c28║夫山門廚庫寤寐未懷雙澗五峰滴水滴凍總教目
J34nB303_p0371c29║斷雲山非璣所欲言也影唯然曰辭達而已矣何以
J34nB303_p0371c30║文為請書此以見不言之意即日璣載頓首。
J34nB303_p0372a01║即日孟春猶寒伏惟尊候萬福隨侍清眾即寓安隱
J34nB303_p0372a02║否法無定相遇緣即宗自是衲僧家尋常步履然遇
J34nB303_p0372a03║抽爻遜位則幾多人疑著直饒洞視無間者未免道
J34nB303_p0372a04║木上座兩口無一舌日月麗天入山猶嫌淺近煙氛
J34nB303_p0372a05║載道逢場豈易馳驅此語已遍天下何必重說偈言
J34nB303_p0372a06║第恐著靴冰上立者畏石頭路滑御飯亦吐者吞鐵
J34nB303_p0372a07║糝餡難主人公就下平高暫為姑息計果能持書不
J34nB303_p0372a08║到家風行雷動已屬功勳邊事若乃紅旗閃爍時點
J34nB303_p0372a09║著便轉豈止道路善為去此二途乞舜若多代一轉
J34nB303_p0372a10║語以解杞人憂惑。
J34nB303_p0372a11║去歲兩承侍師發藥俱領到久病得良藥開慰何可
J34nB303_p0372a12║言似每至萬籟俱寂塵境未形時咀嚼一片宛轉而
J34nB303_p0372a13║不能下咽也切惟寒灰難以發焰枯木不復生花朝
J34nB303_p0372a14║夕兢兢恐終孤化育雖曰罏鞴之所多鈍鐵良醫之
J34nB303_p0372a15║門足病人撫今追昔其如自赧何國清門下固然言
J34nB303_p0372a16║無味食無味而無相靈丹直是一生服不盡幻泡之
J34nB303_p0372a17║質毋勞和尚致慈念也（已上三書丁亥春寄祥符）。
J34nB303_p0372a18║和尚還山上書
J34nB303_p0372a19║病中不解忌口而口秪堪喫飯聞堂中起精進七伏
J34nB303_p0372a20║聽好音不啻寒餒之冀衣食復聞力參者書偈呈解
J34nB303_p0372a21║殊為助喜乃扶病命穎依樣畫貓兒以作藥石雖不
J34nB303_p0372a22║識其青黃赤白想亦不外大虫面孔第腕病無力不
J34nB303_p0372a23║知鼻孔眉毛可能彷彿如依稀相似俟秋成時安向
J34nB303_p0372a24║太倉頭俾典守者不事封藏而白拈之徒亦知忌避
J34nB303_p0372a25║雀兒鼠子不言而喻矣若夫全身半面隱骨明儀鐵
J34nB303_p0372a26║窗欞中尾巴過不得一毛頭上兩手扶不起用發造
J34nB303_p0372a27║物者一笑。
J34nB303_p0372a28║狸奴十六面目太憎生方欲益其伴侶以時調伏不
J34nB303_p0372a29║圖鐘聲咬破七條當事者抱取來搏風捕影㘞地一
J34nB303_p0372a30║聲非過量人前想不易發即今大地如炙不知養來
J34nB303_p0372b01║堂上耶睡於花下耶放於無何之鄉耶食時投以木
J34nB303_p0372b02║札羹耶鐵糝餡耶栗棘蓬耶雲門餅金牛飯自非所
J34nB303_p0372b03║好雖渠向異類中行心甚念之終不以舉止可憐生
J34nB303_p0372b04║而舍置也今既屬侍者典守似不宜放過如閒不過
J34nB303_p0372b05║者欲寫去醒瞌睡須連敘言方有源本否則疑殺天
J34nB303_p0372b06║下人。
J34nB303_p0372b07║本來無位次不用強安排百千年前已有人恁麼納
J34nB303_p0372b08║敗闕然遇量才補職應物現形於無分位中似有分
J34nB303_p0372b09║位真所謂可與智者道難為世人言也日者葛藤雖
J34nB303_p0372b10║於瞌睡中憑空而起至於絕處逢生緣懸崖而直上
J34nB303_p0372b11║窮源返本臨斷岸而截流蔽日干雲了不知止無何
J34nB303_p0372b12║造物者無所取材以風刀截斷於冷處著火今既器
J34nB303_p0372b13║量有定根莖枝葉不復再生矣如諸師閱過乞命護
J34nB303_p0372b14║關者持來欲拈頭綴尾以成一段俟和尚入關時載
J34nB303_p0372b15║為請益如過愛者欲寫去且命緩緩病中脾胃俱鈍
J34nB303_p0372b16║唯俟諸師新鮮果子喫如和尚嘗過先發幾枚來以
J34nB303_p0372b17║潤齒牙。
J34nB303_p0372b18║達磨西來不立文字語言如許葛藤又因誰致得雖
J34nB303_p0372b19║然事不一向鵝王擇乳素非鴨類如奔流度刃烈燄
J34nB303_p0372b20║過風若無這般手眼腳跟太險在此固老人尋常步
J34nB303_p0372b21║履第不知三千里外唱拍相隨洞示無間者可多得
J34nB303_p0372b22║乎先聖道修多羅教如標月指若復見月了知所標
J34nB303_p0372b23║畢竟非月又道識取綱宗本無實法苟拘文守法不
J34nB303_p0372b24║能見月忘指縱饒如水傳器涓滴不遺喪我兒孫有
J34nB303_p0372b25║日在所以道師子教兒迷子法纔與麼便不與麼過
J34nB303_p0372b26║得荊棘林是好手咦縱教過得荊棘林若到國清門
J34nB303_p0372b27║下且款款著因甚如此這裏不是汝住處。
J34nB303_p0372b28║昔徐子嘗問於孟子仲尼亟稱於水曰水哉水哉何
J34nB303_p0372b29║取於水也曰原泉混混不舍晝夜盈科而後進放乎
J34nB303_p0372b30║四海有本者如是是之取爾苟為無本七八月之間
J34nB303_p0372c01║雨集溝澮皆盈其涸也可立而待也故聲聞過情君
J34nB303_p0372c02║子恥之病中閒不過偶憶得嘗三復之日聞和尚悼
J34nB303_p0372c03║什兄偈云至學無嘗師萬有皆可法以至但得心無
J34nB303_p0372c04║住神化日維新之句反觀孟氏之言不翅霄壤矣今
J34nB303_p0372c05║讀斯錄一見而悲感交至載讀而情理難容讀之三
J34nB303_p0372c06║四如登華嶽望滄溟雖不能窺高深之萬一然身與
J34nB303_p0372c07║雲俱六根七大飄然欲飛舉矣第不知死蛇解弄也
J34nB303_p0372c08║活耶有本者如是耶應物現形無入而不自得耶如
J34nB303_p0372c09║依文解義則法如逝水而孟氏之言近之矣如略露
J34nB303_p0372c10║風規法如龍雲造化莫測神化日新之言思過半矣
J34nB303_p0372c11║如平高就下法如水火善用者萬有悉從生濟玩弄
J34nB303_p0372c12║之身命以致斃亡則學無嘗師萬有可法之言乃醍
J34nB303_p0372c13║醐毒藥一道行耳噫識法者寧不懼乎適有胥靡之
J34nB303_p0372c14║徒登高不懼乃玩風弄火於虛空中雪上加霜雖然
J34nB303_p0372c15║賞伊大膽第恐坐不垂堂者見之得無足心酸澀木
J34nB303_p0372c16║上座於哭不得處有一笑也（已上二則因讀國清語錄）。
J34nB303_p0372c17║昨午風頭稍硬影侍者飯飽弄箸不覺寒毛卓豎趙
J34nB303_p0372c18║州茶不知暴殄幾許出身白汗直是未在夜來和身
J34nB303_p0372c19║放倒於冰河烈燄中頭出頭沒曉起覓寒熱相了不
J34nB303_p0372c20║可得秪覺言無味食無味耳一朝兩度洗缽盂金牛
J34nB303_p0372c21║飯粒米不曾嚼著漫言美食不中飽人食也適午夢
J34nB303_p0372c22║初回見一人徽徽皇皇心凜秋霜頭髼鬆耳卓朔開
J34nB303_p0372c23║口見膽而腳跟不點地頗似和尚但五眼中有一眼
J34nB303_p0372c24║太冷得非昨夜風頭稍硬之謂乎（病中見和尚半身像）。
J34nB303_p0372c25║誰將成風之手寫出三身四智謂是國清謂非國清
J34nB303_p0372c26║未足影侍者一笑贊之毀之空谷傳聲點畫未下聲
J34nB303_p0372c27║求色見者或有之矣文質既形迷真逐影者吾斯之
J34nB303_p0372c28║未能信卓錐之地既無而以十方佛國為家得無傷
J34nB303_p0372c29║其廉乎一字不出口乃言滿天下無乃饒舌乎不向
J34nB303_p0372c30║鬧裏出頭偏於冷處著火不類厭喧求靜乎乃若肚
J34nB303_p0373a01║皮太寬眼孔太窄誠能損少益多亦不為分外如舉
J34nB303_p0373a02║止乖言語直恐非木上座風化天下後世之程範也
J34nB303_p0373a03║走筆至此而報慈猶隔津在向下文長付待來日面
J34nB303_p0373a04║陳也（因讀和尚自題像讚）。
J34nB303_p0373a05║數日來渴欲新鮮果子喫了不見回報如根本深固
J34nB303_p0373a06║者今年雨水調均化育者以時裁制何夏秋之交尚
J34nB303_p0373a07║有摘葉尋枝之勞乎將非昨日枝頭形似熟今朝盤
J34nB303_p0373a08║內視還生耶然品類非一遲早不同病中亦不必求
J34nB303_p0373a09║其甘美雖酸澀苦辣者齒頰邊更覺開爽嗟乎日月
J34nB303_p0373a10║逝矣歲不我與國清門下不怕甕中走卻鱉其如老
J34nB303_p0373a11║去者企望乎。
J34nB303_p0373a12║夜半潑墨染皂衣乃侍者尋常行敢不盡心力而為
J34nB303_p0373a13║之曉來覿面相呈點即不到處上大人指顧間八九
J34nB303_p0373a14║子已寒毛卓豎何必翻轉面皮扯丘乙己三十年陳
J34nB303_p0373a15║爛葛藤令渠置身無地爾小生雖可知禮也七十士
J34nB303_p0373a16║未免因誰致得如欲坐斷天下人舌頭沒齒無怨言
J34nB303_p0373a17║化三千起居伏惟珍重。
J34nB303_p0373a18║無量劫來於玄路鳥道上不知費卻多少草鞋何其
J34nB303_p0373a19║四稜蹋地時猶惜浣盆邊漿粉值乎然雖意不在言
J34nB303_p0373a20║其如一字入公門九牛拽不出冷地裏觸著磕著直
J34nB303_p0373a21║是慚惶殺人從來當局者迷袖手旁觀者是什麼心
J34nB303_p0373a22║行。
J34nB303_p0373a23║璣日來粥飯頭雖少得力而四大五蘊以至十八界
J34nB303_p0373a24║八萬四千作止三昧了無起色雖曰某甲秪管看然
J34nB303_p0373a25║事有死而不能已者昨承慈愛甫論法門叢席僧寶
J34nB303_p0373a26║大綱無何觀音入理門開而前後際斷何日室中獼
J34nB303_p0373a27║猴晏息六窗獼猴欲與相見時乞和尚辰前午後抽
J34nB303_p0373a28║身入關以結未了之案如小食後氣刻俱促恐不罄
J34nB303_p0373a29║所論如獼猴睡熟時分付行者投以本分草料幸勿
J34nB303_p0373a30║作中邑故態取笑識者。
J34nB303_p0373b01║昔璣乞食人間瞌睡之暇嘗從聾瞽者問夢中聲色
J34nB303_p0373b02║彼亦無事乃樂與璣言也時有啞者家火發倉皇求
J34nB303_p0373b03║救於人愁慘萬狀而眾莫能喻余曉之曰是家有焚
J34nB303_p0373b04║溺之患君其援之於是啞者踴躍合掌而逝或曰師
J34nB303_p0373b05║何法修得解若語余曰昨聞聾瞽者言夢中聲色而
J34nB303_p0373b06║得解也或者憮然曰某謂師得心於啞者不謂了意
J34nB303_p0373b07║於聾瞽又嘗以缽中果食發諸小兒意外悲喜或投
J34nB303_p0373b08║之川原於魚鳥趣翔鬥爭之際鑒其慈義廉退又嘗
J34nB303_p0373b09║與張子日未夜坐曰余性多睡明晨有事欲早起子
J34nB303_p0373b10║能午夜先覺而覺我乎如余夢入華胥未能應子之
J34nB303_p0373b11║呼當就廚中笊籬三稱其名余即覺矣張子曰諾及
J34nB303_p0373b12║時甫叩門璣即應聲曰余久矣醒子醒也未張子愕
J34nB303_p0373b13║然而退璣笑曰張子誠信士也惜乎夢未醒耳璣適
J34nB303_p0373b14║以夢中之語聞和尚承侍者默而識之或可於疲倦
J34nB303_p0373b15║時一為捧腹未便與他人言也熟處難忘之誚璣固
J34nB303_p0373b16║未辭恐日夜不曾眠者無夢說夢耳。
J34nB303_p0373b17║與國清司事諸公
J34nB303_p0373b18║法運固季矣而人根由之所賴至人有在文獻具存
J34nB303_p0373b19║吾輩一息尚存宜鞠躬盡力死而後已至於成敗久
J34nB303_p0373b20║近一委之造物者法門廣大無所不容同人中或有
J34nB303_p0373b21║心志不一者當興平等慈隨力攝化幸勿以違順毀
J34nB303_p0373b22║譽生欣厭也然言之固易為之實難事難然後見君
J34nB303_p0373b23║子也三門所恃砥柱一眾同心無復慮也袛以僧不
J34nB303_p0373b24║拜俗一事經律已言之詳矣昨聞因事偶一為之因
J34nB303_p0373b25║思漸不可長方今法門衰替魔外充斥縱橫逆有加
J34nB303_p0373b26║庶聖制無違先宗不辱如徇時隨俗雖獲苟免難為
J34nB303_p0373b27║識者語云一失步無所措臨事極宜慎審然平地坦
J34nB303_p0373b28║途步履亦不草草至於有事被執或至公庭又當別
J34nB303_p0373b29║論狂惑之言伏惟諒采。
J34nB303_p0373b30║書尺往還極是惱亂人瞌睡若是個真正懶殘纔見
J34nB303_p0373c01║箇元字腳便與他百雜碎其或意不在言來機亦赴
J34nB303_p0373c02║宜開口見膽無舌頭路與人趣泊斯為美善雖曰自
J34nB303_p0373c03║我作祖亦須取法從上所謂取法者得意忘言也非
J34nB303_p0373c04║尋章摘句守繩墨也亦非絕口不言古人字句也貴
J34nB303_p0373c05║如靈丹一粒點鐵成金耳是以馬師圓相玄沙白紙
J34nB303_p0373c06║為千古風規雖巖頭輩移風易俗亦不過曰傳語十
J34nB303_p0373c07║八子好好事潘郎及孟春猶寒伏惟起居珍重而已
J34nB303_p0373c08║逮宋元尊宿近代諸師事不獲已就下平高屈體申
J34nB303_p0373c09║志雖至長篇累牘入水入泥而腳下草鞋寸步不失
J34nB303_p0373c10║初未嘗言世諦及世情也然世諦世情道人家固不
J34nB303_p0373c11║言及一有近似則遺誚大方嘗見山谷道人評李白
J34nB303_p0373c12║書問有云譬如生來富貴之人雖醉中夢中作無義
J34nB303_p0373c13║語終不作寒乞聲此言雖近亦可喻遠而況辭榮割
J34nB303_p0373c14║愛為法王後裔者乎又況親承知識陶冶萬物者乎
J34nB303_p0373c15║傳曰君子一言以為知一言以為不知言不可不慎
J34nB303_p0373c16║也承示書稿不得面言草此作報想一體同觀者或
J34nB303_p0373c17║不訝其惡醉強酒也。
J34nB303_p0373c18║衲僧家以法為親舉止言行固不草草然筆札往還
J34nB303_p0373c19║亦宜珍慎如必不得已當居敬言簡別資一路開口
J34nB303_p0373c20║落筆貴乎言近指遠有餘不盡雖至寒暄慰問亦須
J34nB303_p0373c21║和而不流淡而不厭情不附物可也古德有言出語
J34nB303_p0373c22║直教燒不著暫時不在便不堪矣幸體悉書稿完上
J34nB303_p0373c23║嘗聞繪事家傳神所貴點眼蓋以四體頭面為一身
J34nB303_p0373c24║之規模眼為五臟之神宇夫規模易寫而神宇難傳
J34nB303_p0373c25║然他人之神即我之神苟自不凝神欲傳他人之神
J34nB303_p0373c26║得乎如心與神會雖上至千古下至千古萬有之神
J34nB303_p0373c27║無時不聽命於左右矣至於筆墨點畫不過示影像
J34nB303_p0373c28║耳神烏足盡哉不特繪事如然即百工技藝如不得
J34nB303_p0373c29║其神化雖曲盡規法秪可與世同波雖然亦非于規
J34nB303_p0373c30║法之外別求神化貴於百尺竿頭進步耳如學道之
J34nB303_p0374a01║士不究佛祖言外之旨孜孜於語言名相之間殆百
J34nB303_p0374a02║工繪事之不若矣。
J34nB303_p0374a03║塵勞中人一皈三寶能持一戒清淨即有五戒神衛
J34nB303_p0374a04║護一切不善鬼神不能近其舍宅出家兒步步踏佛
J34nB303_p0374a05║階梯念念如救頭然父母非我親誰是最親者所以
J34nB303_p0374a06║道大丈夫秉慧劍般若鋒兮金剛燄非但空摧外道
J34nB303_p0374a07║心早曾落卻天魔膽至於衲僧門下無相而形無心
J34nB303_p0374a08║而應十二時辰喚去呼來五蘊八風橫出直入三世
J34nB303_p0374a09║諸佛尚覓起處不得何聖凡之有哉世人不知自己
J34nB303_p0374a10║本命元辰落處終日背覺合塵迷己逐物八識田中四
J34nB303_p0374a11║生六道出沒無時曾不驚異纔見風行草動便云是
J34nB303_p0374a12║鬼是神甚至一人傳虛千人傳實學道人即不能機
J34nB303_p0374a13║先坐斷又不能截斷眾流況復逐浪隨波追風捕影
J34nB303_p0374a14║病中聞之不覺失笑古德道山鬼伎倆有窮老僧不
J34nB303_p0374a15║見不聞無盡已是敗闕不少若謂無事聽閒人說鬼
J34nB303_p0374a16║此話有兩負門識取鉤頭意莫認定盤星扶病勉書
J34nB303_p0374a17║唯有鼻孔者體悉。
J34nB303_p0374a18║鄰山有亡僧遷化彼一眾咸言鬼物夜出呻吟動作
J34nB303_p0374a19║見聞者比比而某某更以夢寐之語附會之驚疑傳
J34nB303_p0374a20║說俾認四大為自身者藤蛇莫辨余聞之忍俊不禁
J34nB303_p0374a21║扶病書此告之由是議者知非不惟了藤非蛇并藤
J34nB303_p0374a22║亦絕跡矣嗟乎心生則種種法生心滅則種種法滅
J34nB303_p0374a23║學道人幸毋以平易而忽之也。
J34nB303_p0374a24║嘗讀古僧史見從上先德有平生怡悅不知有慍怒
J34nB303_p0374a25║者有賦性多怒殊無喜色者有終身不見喜慍者雖
J34nB303_p0374a26║曰同途不同轍余於最後者志取多矣傳曰或安而
J34nB303_p0374a27║行之或利而行之或勉強而行之及其成功一也璣
J34nB303_p0374a28║根性陋劣雖承諸知識亭育開化勉力行持而於古
J34nB303_p0374a29║人步履莫能踐其萬一茲復衰病相扶然亦未敢寬
J34nB303_p0374a30║恕每閱經傳有愧於心者未嘗不置卷思齊感憤終
J34nB303_p0374b01║日嘗自矢曰如璣好古之心不甚委曲願舍此報身
J34nB303_p0374b02║得生善族於母胎中即聞無上之教襁褓中即見佛
J34nB303_p0374b03║僧知識甫開元氣未散即遇明師畏友莫若今生老
J34nB303_p0374b04║大知有俾郢人置斧斤而太息是以聞人之過不翅
J34nB303_p0374b05║已有無問長幼必曉夜思維以盡忠告使人之過也
J34nB303_p0374b06║余不一體同觀而緘默之如己有過冀其作不請之
J34nB303_p0374b07║友而教諭之不綦難乎昔楚熊渠夜行見寢石以為
J34nB303_p0374b08║伏虎關弓射之沒金鏃羽下視知其石也射之矢摧
J34nB303_p0374b09║無跡漢世復有李廣為右北平太守射虎得石亦如
J34nB303_p0374b10║之劉向曰誠之至也而金石為之開況人乎夫唱而
J34nB303_p0374b11║不和動而不隨中必有不全者也夫不降席而匡天
J34nB303_p0374b12║下者求之己也嘗見今之學道者妄以螢火等彼日
J34nB303_p0374b13║光終日逐境乘風肆意喜怒有規之者則曰非君境
J34nB303_p0374b14║界說空行有不一而足嗟乎牛乳白驢乳亦白差之
J34nB303_p0374b15║毫釐謬以千里臘月三十到來風刀解體六根四大
J34nB303_p0374b16║一合相不可得你這作喜怒愛憎者向甚處安著從
J34nB303_p0374b17║你硬差排強作主宰終是識邊事驀地前後際斷心
J34nB303_p0374b18║智路絕如子夜獨行罔知歸向真正學道人以譏謗
J34nB303_p0374b19║毀辱逆順境風以至饑寒病困為陶育爐韝何苦樂
J34nB303_p0374b20║喜怒之有乎視身如幻視人如己視死如歸視生如
J34nB303_p0374b21║寓何得失欣厭乎先聖道知幻即離不作方便離幻
J34nB303_p0374b22║即覺亦無漸次志於道者自能齊得失一毀譽然遇
J34nB303_p0374b23║飄風塊雨意外之變喜怒之心未能淨盡草鞋邊更
J34nB303_p0374b24║宜珍重。
J34nB303_p0374b25║與穹窿大師
J34nB303_p0374b26║璣風塵子也且復頑懦無似吾師不棄遺循循然於
J34nB303_p0374b27║意言之外鼓舞激揚使璣得事知識得具僧儀得見
J34nB303_p0374b28║佛祖光明得近多多明師賢友得延殘喘以至今日
J34nB303_p0374b29║世間之恩無逾天地父母吾師恩德豈可以天地父
J34nB303_p0374b30║母為喻哉蓋覆幬生育固自罔極求其裂世網為大
J34nB303_p0374c01║雄之裔者雖天駿神駒匪遇至人終沉槽櫪矧駑劣
J34nB303_p0374c02║如璣者耶且璣昔侍萬峰風雨霜雪不時而作吾師
J34nB303_p0374c03║以成風之手潛移默植於不知不覺之間使璣原始
J34nB303_p0374c04║要終不甚狼籍銘心刻腑又何敢以天地父母為喻
J34nB303_p0374c05║哉用是晨夕兢兢於草鞋邊磨光刮垢吾師臘逾趙
J34nB303_p0374c06║州安國璣無論異類人倫得親鞭策乃至身為床座
J34nB303_p0374c07║寧期一生兩生自成別以來百事病廢深山塵市冷
J34nB303_p0374c08║煖自知竟無可為左右舉似今雖泉石留人一榻蕭
J34nB303_p0374c09║然以疾而臥殼漏子委之火光三昧久矣杖笠芒鞋
J34nB303_p0374c10║原自不離左右風動雲行更何所云第不得把手臨
J34nB303_p0374c11║風袛聆謦欬伏冀以時珍攝慰我遠悰腕病不備不
J34nB303_p0374c12║莊統祈原宥。
J34nB303_p0374c13║復辯菴師兄
J34nB303_p0374c14║曩於萬峰得瞻道範中心藏之十年矣前在東山獲
J34nB303_p0374c15║親不請之益喜出意表不期病困多艱聚首甫七月
J34nB303_p0374c16║而成別亦復千有餘日矣時一念及徒增慨息何德
J34nB303_p0374c17║人之難見而易別耶入關已來百事病廢陵谷變遷
J34nB303_p0374c18║師友曠隔觸情舉目無不興感曾不得以一言書識
J34nB303_p0374c19║兩承翰什益深悲感凡入山者無不言肫肫之愛雖
J34nB303_p0374c20║慈亮原我於禮法之外而惓惓之懷於深相忘中有
J34nB303_p0374c21║一種不能忘者自亦不能解和尚入山始悉動靜殊
J34nB303_p0374c22║慰懷仰自和尚歸日聞法言胸次頗開豁第久病之
J34nB303_p0374c23║質日就衰頹夏秋間幾成不起比來粥飯頭雖少得
J34nB303_p0374c24║力而神思精氣蔑如也然泡幻之物生滅無常幸勿
J34nB303_p0374c25║致念惟冀珍育法身以副後昆之望是所禱也。
J34nB303_p0374c26║與毅兄
J34nB303_p0374c27║玄沙白紙已成千古葛藤馬師圓相又作時人窠窟
J34nB303_p0374c28║欲效維摩杜口奈何熟處難忘更若別資一路未免
J34nB303_p0374c29║拖泥帶水這師既肯覿面相呈小弟敢不旁通一線
J34nB303_p0374c30║但得牯牛水草尋常不戀故鄉田地是所望也若夫
J34nB303_p0375a01║和尚起居叢林景況總在這師滿口含霜至於弟之
J34nB303_p0375a02║行徑愁人莫向愁人說說起愁來愁殺人。
J34nB303_p0375a03║與質兄
J34nB303_p0375a04║古人閉關禁足大有深意存焉後人不諳深旨動輒
J34nB303_p0375a05║為之多致中道坎坷變幻百出耳聞目擊者屈指已
J34nB303_p0375a06║幾幾矣吾兄志效古人出自天性且於祥符爐韝數
J34nB303_p0375a07║數入火轉轉明淨今以潛匿故深入重關原非可與
J34nB303_p0375a08║若輩同日而語璣復何於太虛中加點綴耶譬諸父
J34nB303_p0375a09║兄遠出素達山川夷險為子弟者臨行囑曰途路善
J34nB303_p0375a10║為此璣之心也且璣與兄在俗為同鄉在僧為同澤
J34nB303_p0375a11║在祥符為手足在法門為骨肉當此臨行遠別寧忍
J34nB303_p0375a12║自甘菲薄同彼外人袖手旁觀而默默乎凡人纔欲
J34nB303_p0375a13║閉關便當以無量劫來乃至盡未來際一切凡聖等
J34nB303_p0375a14║心一時坐斷室中惟置一床一几經行坐臥但願空
J34nB303_p0375a15║諸所有慎勿實諸所無終日說取行不得底行取說
J34nB303_p0375a16║不得底以此調攝則心廣體胖四大安和以此學問
J34nB303_p0375a17║則細入無間大絕方所以此思維則念念截流新新
J34nB303_p0375a18║無住以此應機則風馳電卷左右逢原以此立言則
J34nB303_p0375a19║珠回玉轉光耀後先以此行施則隨願皆滿三輪空
J34nB303_p0375a20║寂以此持戒則磨而不磷涅而不緇以此臨變則視
J34nB303_p0375a21║身如幻觀辱如飴擴而推之六度萬行無往而不自
J34nB303_p0375a22║得矣靈源曰道人保養如人病須服藥藥之靈驗易
J34nB303_p0375a23║見要須忌口乃可不然服藥何益生死是大病佛祖
J34nB303_p0375a24║言教是良藥染汙心是雜毒不能忌之生死之病無
J34nB303_p0375a25║時而損也所謂染汙者即愛憎取舍得失等心是也
J34nB303_p0375a26║若有纖毫未盡則不知不覺被目前境風所奪日久
J34nB303_p0375a27║月深迷而不返道力不能勝業力千岐萬派從此而
J34nB303_p0375a28║起矣其害有不可勝言者是以契經曰若忘失菩提
J34nB303_p0375a29║心修種種行皆成魔業又曰若起精進心是妄非精
J34nB303_p0375a30║進但能心不妄精進無有涯以上絡索皆途程邊事
J34nB303_p0375b01║若夫向上一路近來王令稍嚴不許攙行奪市。
J34nB303_p0375b02║與明兄
J34nB303_p0375b03║病中不能作字無字則意不能達伏枕揮毫竟不知
J34nB303_p0375b04║從甚處起若夫石梁嶮巇華頂孤危海門波濤浩蕩
J34nB303_p0375b05║瑞巖石上惺惺到者自知何必預搔待癢寒溫間闊
J34nB303_p0375b06║問訊起居又非病僧之所以示親愛也因念古人凡
J34nB303_p0375b07║遇顛危之後必有大進益處吾兄昔年死中得活爐
J34nB303_p0375b08║錘正自不小想得力處亦自不少矣年來袛聞翰墨
J34nB303_p0375b09║淋漓不許夜行投明須到之語目斷雲山究不得一
J34nB303_p0375b10║見何慎密之若是也毋乃不易言耶古德云莫謂楊
J34nB303_p0375b11║岐山勢險前頭更有最高峰時為吾兄誦之璣也泡
J34nB303_p0375b12║幻之軀不俟終日同源之切饑渴何如風便冀以好
J34nB303_p0375b13║音慰我秪恐草鞋無恙鴈轉東山鷂子過新羅久矣
J34nB303_p0375b14║幸珍育。
J34nB303_p0375b15║與靜兄
J34nB303_p0375b16║昨夕手筆至甫出浴未及盥手整衣即令護關者拭
J34nB303_p0375b17║几展讀蓋恃其親愛也讀未竟而悲感交至出家兒
J34nB303_p0375b18║固不事情識然義之所在殊難為懷矣璣福薄緣慳
J34nB303_p0375b19║見先老人最晚服勤未久慈光別照其間不孝罪狀
J34nB303_p0375b20║固陋憂思未便一二言述恐益吾兄及明兄悲感嗟
J34nB303_p0375b21║乎終天之痛於茲十三年矣璣之草鞋邊不甚狼籍
J34nB303_p0375b22║者悉和尚無為之化不言之教也去夏聞兩兄入山
J34nB303_p0375b23║喜出意外雖一關相限而期望之懷不翅寒餒之冀
J34nB303_p0375b24║衣食每與和尚言及兩兄父母未生前事未嘗不哽
J34nB303_p0375b25║咽而止乃吾兄不恥下問欲弟別施方便一言指南
J34nB303_p0375b26║弟何敢自取疏外固為遜辭蓋此箇大事臣不能獻
J34nB303_p0375b27║之於君子不能供事於父昆弟友朋難為告語貴於
J34nB303_p0375b28║離心意識自證自肯耳故巖頭云從門入者不是家
J34nB303_p0375b29║珍須一一從自己胸襟流出自能蓋天蓋地今之學
J34nB303_p0375b30║道者往往作故事看過昔道吾離藥山見南泉泉問
J34nB303_p0375c01║闍黎名甚麼吾云宗智泉曰智不到處作麼生宗吾
J34nB303_p0375c02║曰切忌道著泉曰灼然道著即頭角生三日後吾與
J34nB303_p0375c03║雲巖在後架把鍼泉見乃問智頭陀前日道智不到
J34nB303_p0375c04║處切忌道著道著即頭角生合作麼生行履吾便抽
J34nB303_p0375c05║身入僧堂泉便歸方丈吾又來把鍼雲巖曰師弟何
J34nB303_p0375c06║不袛對和尚吾曰你不妨靈利巖不薦卻問泉智頭
J34nB303_p0375c07║陀為甚不袛對和尚泉曰他卻是異類中行巖曰如
J34nB303_p0375c08║何是異類中行泉曰不見道智不到處切忌道著道
J34nB303_p0375c09║著即頭角生直須向異類中行巖亦不會吾乃與巖
J34nB303_p0375c10║歸藥山巖舉前話問山山曰子作麼生會巖無對山
J34nB303_p0375c11║乃大笑巖復問如何是異類中行山曰吾今日困倦
J34nB303_p0375c12║且待別時來巖曰某甲特為此事歸來山曰且去巖
J34nB303_p0375c13║便出吾在方丈聞巖不薦不覺咬得指頭血出卻下
J34nB303_p0375c14║來問巖師兄去問和尚那因緣作麼生巖曰和尚不
J34nB303_p0375c15║與某甲說吾便低頭弟固不敢上擬古人然十指咬
J34nB303_p0375c16║來箇箇有血又非獨兩兄為然也至於疾首痛心或
J34nB303_p0375c17║有過於古人者多矣意不盡言草此作報不識吾兄
J34nB303_p0375c18║以為何如。
J34nB303_p0375c19║與隨侍諸兄
J34nB303_p0375c20║頃憶木上座去寒山餘二十日矣起居眠食知諸兄
J34nB303_p0375c21║善於時節不復問訊第未審踏破多許草鞋已破者
J34nB303_p0375c22║置於何地多見任重致遠者隨路狼籍致循途之流
J34nB303_p0375c23║依他作解而妄意馳逐如草鞋未破者不煩著意然
J34nB303_p0375c24║到家矣計亦解脫即日仲夏猶寒赤體蕭蕭若為行
J34nB303_p0375c25║履非惟出門是草及平地上死人無數即堂室之下
J34nB303_p0375c26║時有意外風雨矧十八界賊出沒無時乎乃若腳跟
J34nB303_p0375c27║不點地而業在其中隱顯申屈或有出身路惟九旬
J34nB303_p0375c28║禁足者得無忍俊不禁乎想意不在言而來機亦赴
J34nB303_p0375c29║也。
J34nB303_p0375c30║復人華居士
J34nB303_p0376a01║應身示疾聞之已久第以妙德未出鐵圍左右無可
J34nB303_p0376a02║使者止有一人踏破草鞋不得其門而入雖于侍者
J34nB303_p0376a03║邊得箇入路及乎問著病源滿口吐不盡致我居士
J34nB303_p0376a04║辨才神力置之罔聞前報手命又以絃急聲促未舒
J34nB303_p0376a05║所懷來教謂赤心片片何能酬居士之萬一哉涪翁
J34nB303_p0376a06║集雖有妙音而無妙指終不能發矧十指如椎置之
J34nB303_p0376a07║高閣者乎力不從心有辜至意十自詠彼時閱過即
J34nB303_p0376a08║歸方丈若夫見他劉先生則可左右則不可謹復。
J34nB303_p0376a09║留別家兄弟
J34nB303_p0376a10║不孝未能忘情禮法顛躓出山原擬於先慈柩前默
J34nB303_p0376a11║坐幾七用展一念之私即拂衣而去不謂又為情理
J34nB303_p0376a12║所拘致諸兄弟寔殫厥心雖於至尊前曲盡誠懇何
J34nB303_p0376a13║足報罔極之萬一清夜思之秪益傷殘涕泗而已復
J34nB303_p0376a14║承以金相贈住靜此手足美意世情難事也在不孝
J34nB303_p0376a15║一自出家即不希族屬之物更以此語勉諸同輩嗣
J34nB303_p0376a16║後所施衣物仍受不卻者蓋使老母無寒暑之思於
J34nB303_p0376a17║福田中得沾利益雖曲體先聖至意誠非初願也今
J34nB303_p0376a18║者以璣不德先慈速就無生既賴諸兄弟承喪祭之
J34nB303_p0376a19║任璣一盂一衲何天不可飛何地不可埋肯以無累
J34nB303_p0376a20║之軀受此有累之物乎幸吾兄弟諒之茲已領入山
J34nB303_p0376a21║之費餘者乞作無相福以資二人往生則歿存獲益
J34nB303_p0376a22║多矣不及面言書此為別。
J34nB303_p0376a23║山深路阻杳不得故鄉信即有聞問而關中人恍如
J34nB303_p0376a24║隔世每至霜飛露隕不啻焚如去秋得大兄手筆始
J34nB303_p0376a25║悉舉家安泰今夏和尚還山甚言兄弟禮事之誠并
J34nB303_p0376a26║得兩弟書不勝欣慰所寄藥資鞋物俱領到又聞四
J34nB303_p0376a27║弟已皈戒此積年企望而不敢言者蓋欲其自肯也
J34nB303_p0376a28║今既如是舉止言行尤宜慎重語云行百里者半九
J34nB303_p0376a29║十里言晚節末路之難也弟其勉之大都人生於世
J34nB303_p0376a30║喫得一分虧即有一分受用究竟所損極少受益最
J34nB303_p0376b01║多世事無窮人生有幾時會若此各宜知時知止置
J34nB303_p0376b02║恒產數畝課子耕讀為第一義更宜麤衣淡食保固
J34nB303_p0376b03║元氣俾祖宗家聲不替後昆知有詩禮庶此生不虛
J34nB303_p0376b04║耳璣懶癖無似於家國法門原無足重輕不圖滄桑
J34nB303_p0376b05║忽變曉夜憂傷不唯祖宗承三百年太平之德即我
J34nB303_p0376b06║四十年大檀越一旦變故雖木石寧不悲感近和尚
J34nB303_p0376b07║歸聞我以至言至論隱衷之憂固未能冰釋而胸次
J34nB303_p0376b08║已開豁多矣第久病之質日就衰頹然泡幻之物生
J34nB303_p0376b09║滅已聽其自如吾兄弟幸勿多念惟冀珍育起居以
J34nB303_p0376b10║壽先人遺體更冀深體手足二字日新愛敬是所切
J34nB303_p0376b11║祝。