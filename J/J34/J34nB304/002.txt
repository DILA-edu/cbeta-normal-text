J34nB304_p0382a01║靈樹遠禪師雲嵒集卷下
J34nB304_p0382a02║閒居擬寒山子二十首
J34nB304_p0382a03║憶昔齠齔時，志慕萬里遊。胸中頗豁達，自負非嘗流。
J34nB304_p0382a04║讀書苦不就，鑄劍尋丹丘。爰有異人遇，一編願相投。
J34nB304_p0382a05║成敗指其掌，天下當一籌。長笑子房懦，孔明未足優。
J34nB304_p0382a06║金錢買士卒，躍馬橫中州。男兒無死地，肯為鄉土留。
J34nB304_p0382a07║風霜刺人骨，身病勿自繇。忽悟寵榮妄，唾唾輕王侯。
J34nB304_p0382a08║真仙得歸仗，猿鳥相綢繆。千花疊雙趾，寶月懸青眸。
J34nB304_p0382a09║黃塵日飛滾，氣味颯以秋。君親兩高厚，自忖難薄酬。
J34nB304_p0382a10║伏惟御珍几，埜老仍歌謳。
J34nB304_p0382a11║又
J34nB304_p0382a12║貧固士之嘗，然亦不得已。誰能奈饑寒，博此空名字。
J34nB304_p0382a13║斯言恐未圓，或可贈君子。群小多濫觴，靡靡莫知止。
J34nB304_p0382a14║諂曲競苟榮，修羅陣方起。飛刃同落花，流矢如秋雨。
J34nB304_p0382a15║田禾歲不登，慘殺盈千里。天王真聖明，神兵下調御。
J34nB304_p0382a16║滿月開寶弓，般若聲灌耳。修羅遠退潛，藕絲一莖裏。
J34nB304_p0382a17║善惡冥感通，響應誠伊邇。譬之執方諸，捷來太陰水。
J34nB304_p0382a18║慈濟斯為尊，嗔嫉彼都喜。杲日煥兩頭，憑君意所取。
J34nB304_p0382a19║我被忍辱衣，來作如來使。高明逼人惡，美服患群指。
J34nB304_p0382a20║教君心坦平，誡君語雕偽。履薄與臨深，請自今朝始。
J34nB304_p0382a21║又
J34nB304_p0382a22║南破楚江雲，北犯燕山雪。丈夫志參詢，安肯自菲屑。
J34nB304_p0382a23║撥草勿憚煩，情懷止金鐵。踏斷幾芒鞋，足指迸鮮血。
J34nB304_p0382a24║死生如未明，爭敢妄扭捏。形直影必端，惶惶慕前哲。
J34nB304_p0382a25║九到與三登，至今有遺烈。
J34nB304_p0382a26║又
J34nB304_p0382a27║大千一繩床，賢愚共寢處，彼彼夢不同，要之均夢耳。
J34nB304_p0382a28║貴極天子尊，賤遺蓬蓽士，貧富各異趣，寵辱分憂喜。
J34nB304_p0382a29║色聲唾縛蠅，利名腥戰蟻，得者燄如山，失者類糠秕。
J34nB304_p0382a30║百年曾未醒，昏昏被驅使，不審明眼人，又作何行履？
J34nB304_p0382b01║又
J34nB304_p0382b02║鄰舍癡老翁，終歲無閒日。侵早走下床，短髮未遑櫛。
J34nB304_p0382b03║慌忙東復西，謂我有家室。半文沒親疏，橫豎計得失。
J34nB304_p0382b04║衣在長忍寒，腹在唯畏實。帑蓄萬黃金，行止慣酸澀。
J34nB304_p0382b05║勸渠植福田，謗詈一口出。雪霜蓋頭顱，前途正黑漆。
J34nB304_p0382b06║呼吸如不來，萬事俱了畢。妻子與錢財，知他是誰物。
J34nB304_p0382b07║又
J34nB304_p0382b08║身為累性淵，名乃斬身斧。那堪三寸皮，鼓掉開眾怒。
J34nB304_p0382b09║縱橫絕端倪，萋菲爭媚膴。浸潤劇虺蛇，包藏勝狼虎。
J34nB304_p0382b10║覿面機陷深，鬼神亦可侮。篡弒律殷湯，忠孝按周武。
J34nB304_p0382b11║餘者更紛紛，揶揄不足數。某為經庫奴，某是守錢虜。
J34nB304_p0382b12║西家婦悍殘，東家子幹蠱。吾師大法王，隱顯月臨溥。
J34nB304_p0382b13║天龍莫能窺，言敢輒莽鹵。旁觀竊負慚，木石真無可。
J34nB304_p0382b14║离婁稱極明，己眼還同瞽。靜中試揣捫，日用何曾妥。
J34nB304_p0382b15║古人貴寸陰，黃金棄如土。勿快暫時心，衣裳換毛羽。
J34nB304_p0382b16║又
J34nB304_p0382b17║春風原上來，吹我前村綠。乘興走出門，老幼競相逐。
J34nB304_p0382b18║我亦隨之行，鼓聲滿林麓。男女彙萬人，蜂蟻相屯蹴。
J34nB304_p0382b19║諸優在場中，演劇賽神福。妍醜態畢呈，貴賤情可掬。
J34nB304_p0382b20║倚杖立片時，啞然燦雙目。今古誰為真，剎那多反覆。
J34nB304_p0382b21║石火猶較遲，電光未云速。心知本大同，何必爭榮辱。
J34nB304_p0382b22║又
J34nB304_p0382b23║我見世愚人，占寺為墳墓。為言沙水靈，瘞骨致豪富。
J34nB304_p0382b24║僧僝佛更慈，徬徨兩不顧。挾勢恣貪殘，經營中規度。
J34nB304_p0382b25║石羊亦崢嶸，石虎自然大。酒肉歸雁堂，墓門臨廣路。
J34nB304_p0382b26║鬱鬱佳松楸，祗陀舊栽樹。自喜可百年，繩繩胥保護。
J34nB304_p0382b27║那知天好還，榮華直電露。其居蓋售人，其子已物故。
J34nB304_p0382b28║雖有數宗黨，錙銖互戕蠹。無地拜兒孫，空塚穴狐兔。
J34nB304_p0382b29║炎炎信不長，慎勿再疑誤。
J34nB304_p0382b30║又
J34nB304_p0382c01║禮樹餐白花，鑽石駕明月。世人慕真仙，紛紛異其說。
J34nB304_p0382c02║去家止深山，視聽亦銷歇。妄想非嘗人，示以還童訣。
J34nB304_p0382c03║不能了唯心，枉自久磨折。縱得形骸飛，豈免輪迴轍。
J34nB304_p0382c04║彭殤命固殊，一死終何別。願君棄丹瓢，來悟無生滅。
J34nB304_p0382c05║又
J34nB304_p0382c06║仁政罷淫祠，古廟香爐冷。門高三尺灰，木偶徒悲耿。
J34nB304_p0382c07║無何天道乖，日月蔽光景。家國魑魅遊，諂祭路為梗。
J34nB304_p0382c08║廟神喜無限，同類闇商忖。托巫為表裏，酒肉相汲引。
J34nB304_p0382c09║巫謝叩頭許，願長充項領。鼓噪里巷間，愚夫墮其阱。
J34nB304_p0382c10║奔走舉若狂，廟貌煥然整。王婆女病寒，李公子傷飲。
J34nB304_p0382c11║皆言神見責，當急致果茗。小鬼飽忻忻，跳舞夙憂屏。
J34nB304_p0382c12║巫神正歡樂，不測生俄頃。天符下青冥，霹靂碎神頂。
J34nB304_p0382c13║老巫復暴亡，廟門一朝扃。羞殺小鬼曹，啾啾抱孤影。
J34nB304_p0382c14║又
J34nB304_p0382c15║一翁五十餘，日夕心惶惶。相逢問其故，乃言苦非嘗。
J34nB304_p0382c16║齒牙逼衰暮，玄鬢已結霜。生男男不育，生女女不長。
J34nB304_p0382c17║家財亦自可，田園滿青黃。舉目誰余嗣，魂夢多匆忙。
J34nB304_p0382c18║神福屢叩許，佛廟曾修裝。百無一靈應，陳說真荒唐。
J34nB304_p0382c19║我語癡老翁，本末當細詳。何為死牛馬，不識天心良。
J34nB304_p0382c20║神明炯方寸，小信其來享。汝行眾所悉，于理或未當。
J34nB304_p0382c21║權衡異高下，尺度裁短長。謀之恨不遂，得之患遺亡。
J34nB304_p0382c22║親朋有饑餒，婢僕無衣裳。仁慈竟安在，惻隱歸何方。
J34nB304_p0382c23║止止勿復道，蠲棄應自強。不聞燕山桂，至今裊芬芳。
J34nB304_p0382c24║又
J34nB304_p0382c25║薙草字沙門，未達僧之義，碌碌與麼過，光陰當兒戲。
J34nB304_p0382c26║佛法既不諳，詩禮那曾視？貢高尊木叉，輕薄遊講肆。
J34nB304_p0382c27║到處築得來，行行得其志，一點不揩磨，口給爭雄利。
J34nB304_p0382c28║人我等山王，習氣日流注，忝負飽叢林，虛斷神光臂。
J34nB304_p0382c29║所以師乳投，必待琉璃器。
J34nB304_p0382c30║又
J34nB304_p0383a01║高躡五臺冰，嶮陟峨嵋雪。九子與補陀，輕裝事朝謁。
J34nB304_p0383a02║走道莫知疲，腳跟幾蹴裂。白象未經騎，金師那曾拽。
J34nB304_p0383a03║到處禮土坡，銷磨好年月。亹亹向人誇，衣食頗豐悅。
J34nB304_p0383a04║真佛內裏坐，真法無異說。斯須弗相離，何乃反拋撇。
J34nB304_p0383a05║覿面如不逢，過去徒切切。
J34nB304_p0383a06║又
J34nB304_p0383a07║仲尼有遺書，舉世少人讀。字畫雖燦然，大意久不復。
J34nB304_p0383a08║童子才咿唔，便云學干祿。一二老腐儒，峨冠炫章服。
J34nB304_p0383a09║步步合規繩，言言鄙食粟。自稱鄒魯賓，孝友舌殘禿。
J34nB304_p0383a10║叩之一以貫，支吾實慚恧。何況後生輩，徼倖掇科目。
J34nB304_p0383a11║刺齒梁與肥，被體綺兼縠。色聲汩其真，金帛濟其欲。
J34nB304_p0383a12║誰復惠蒼生，朝廷豈我獨。覬覦歷要樞，爭免覆公餗。
J34nB304_p0383a13║又（蛛蜘歎）
J34nB304_p0383a14║慣運腹中絲，礙簷正當門。蚊虻結陣來，成雷暮喧喧。
J34nB304_p0383a15║石床臥寂莫，遭逢頗銷魂。疲民困于吏，晝夜苦如燔。
J34nB304_p0383a16║膏血亦已竭，啖咂不少慚。既飽且輕忽，罹網失所援。
J34nB304_p0383a17║黨羽盡脫落，軀命無一存。尺鷃傲蓬蒿，崛起隱丘樊。
J34nB304_p0383a18║頡頏拾遺穗，撲摝爭飛翻。斯虫誤於巧，徇欲志利昏。
J34nB304_p0383a19║絲綸豈久恃，強弱相凌吞。料非屠門嚼，小啄無餘痕。
J34nB304_p0383a20║觀之悟生理，知足免怨恩。昔人誡貪得，守雌乃榮尊。
J34nB304_p0383a21║往事遂不諫，來者或可論。丈夫死溝壑，勇士喪其元。
J34nB304_p0383a22║窮達分有定，謀慮終何言。
J34nB304_p0383a23║又
J34nB304_p0383a24║金閶富家兒，美麗閒且都。自小鄙章句，游俠長安衢。
J34nB304_p0383a25║雕鞍五花馬，結束紫氍毹。明珠贈倡伎，為歡日夕殊。
J34nB304_p0383a26║所交得何人，市中有狗屠。耳熱仰天笑，擊缶歌嗚嗚。
J34nB304_p0383a27║遠承父兄蔭，稼穡空艱虞。豪氣橫八極，一擲千金無。
J34nB304_p0383a28║今朝囊橐虛，兼乏升斗儲。家僮盡零落，留剩唯區區。
J34nB304_p0383a29║朋親暫相遇，閉門或長趨。反覺自羞赧，俛首泣向隅。
J34nB304_p0383a30║有錢不珍惜，事去空踟躕。僵臥凍欲裂，有誰送吹噓。
J34nB304_p0383b01║又（諭鼠也）
J34nB304_p0383b02║深夜朔風狂，畏寒撥書臥。何物一么麼，緣床更穿戶。
J34nB304_p0383b03║叱之益橫虐，止之更跋扈。咯咯雞亂鳴，軋軋鬼爭磨。
J34nB304_p0383b04║伎倆信有窮，跳躍漫相侮。竺魯兩先生，遺文盈百部。
J34nB304_p0383b05║湘綺好莊嚴，晴窗日翻蠹。汝固無所知，烏敢輒殘破。
J34nB304_p0383b06║是乃最恨心，舉世欲椎銼。奴人苦奔波，不寐皆汝故。
J34nB304_p0383b07║設阱偵所為，貪婪果隨墮。縛束快眾心，欲置必死路。
J34nB304_p0383b08║傚湯磔汝尸，方始息彼怒。吾行慈忍緣，且復啟檀度。
J34nB304_p0383b09║勉令解其鐺，僅免殺身禍。飼以晚香糠，飲之最清露。
J34nB304_p0383b10║要汝自知非，回心寡疑誤。叵奈根性單，久久猶不悟。
J34nB304_p0383b11║潛忖無一長，何反沐恩顧。矯斃黠有餘，跼蹐示無慕。
J34nB304_p0383b12║舍諸歸故穴，群鼠相吊賀。慎勿怨奴人，奴人汝慈父。
J34nB304_p0383b13║又
J34nB304_p0383b14║讀書不用多，多讀將奚為？但願識兩字，終身力行之。
J34nB304_p0383b15║忠兮臣獨守，孝哉子宜知。如斯雖未學，今古無間辭。
J34nB304_p0383b16║君見負名士，赫赫耀坤維。門墻網英材，桃李成舊蹊。
J34nB304_p0383b17║徼倖望顏色，僉曰真吾師。空言塞遐邇，國家豈少裨。
J34nB304_p0383b18║陟黜割怨恩，公器示以私。爭先放于利，利盡或去離。
J34nB304_p0383b19║卒然臨禍患，安得不磷淄。寄語世上兒，虛偽秪自欺。
J34nB304_p0383b20║毋寄目於耳，勿倒相在皮。鑄心作明鑒，精識當自持。
J34nB304_p0383b21║胡漢互隱伏，立地分妍媸。擇交不慎始，後悔真遲遲。
J34nB304_p0383b22║又
J34nB304_p0383b23║諸業從心生，病復緣業有。吾今正眼觀，內外細尋剖。
J34nB304_p0383b24║四緣偕六塵，畢竟誰為某。打翻汗通身，道火豈燒口。
J34nB304_p0383b25║凡夫昧本因，顛倒恒掣肘。寒暑迭變遷，踐履寡堅守。
J34nB304_p0383b26║上下禱神祗，紛紛外邊走。成敗命所司，造化挈樞紐。
J34nB304_p0383b27║或云藥有靈，倉扁今在否。骨裏臭頑皮，百歲諒非久。
J34nB304_p0383b28║符到即奉行，何必問奇偶。慚愧老瞿曇，狼籍至八斗。
J34nB304_p0383b29║又
J34nB304_p0383b30║梧桐生朝暘，蒸菌亡晦朔。豈因賦稟殊，而致怨所托。
J34nB304_p0383c01║古道已久湮，人心愈微薄。自滿鼠飲河，偷安燕巢幕。
J34nB304_p0383c02║尖巧贈聰明，老成編鄙朴。挾勢氣炎炎，懷我腹索索。
J34nB304_p0383c03║習染日以濃，安能加斧鑿。髮白齒疏黃，觸事面山岳。
J34nB304_p0383c04║不聞列祖機，劈箭難湊泊。大隊隨入門，閉眼妄卜度。
J34nB304_p0383c05║一箇計兩雙，三頭并獨腳。大似未種禾，攘攘議耕穫。
J34nB304_p0383c06║汝真欲會禪，先把意根斫。胸中一字無，正好求靈藥。
J34nB304_p0383c07║恢恢刃有餘，大用絕矩矱。解來猛虎鈴，拗去獰龍角。
J34nB304_p0383c08║欲了無了期，與誰全肯諾。不如杖策歸，白雲滿廖廓。
J34nB304_p0383c09║靈嵒歌
J34nB304_p0383c10║危峰拔地一千丈，削翠塗藍好模樣，鳥飛不度雲在
J34nB304_p0383c11║腰，但有日月行其上。袈裟土膏平如砥，碧眼胡僧未
J34nB304_p0383c12║曾覷，豐干跨虎赤城來，禿帚生花香滿地。鏗金戛玉
J34nB304_p0383c13║牙齒寒，聾人解聽盲者觀，祥麟威鳳走不徹，鐵羹木
J34nB304_p0383c14║札隨君餐。越古超今兮洞開門戶，摩空蕩漢兮壁立
J34nB304_p0383c15║松杉，可以控回群壑，可以屹揭狂瀾，秪許龍象蹴踏，
J34nB304_p0383c16║而非跛驢所堪，夫是之曰天下靈嵒。
J34nB304_p0383c17║拄杖歌
J34nB304_p0383c18║佛來也打，祖來也打，正令風行，曾不少假。前後知他
J34nB304_p0383c19║觸忤多少賢良，德山門下慣自減人聲價。橫肩則直
J34nB304_p0383c20║入千峰萬峰，按膝則一任指鹿為馬。持危扶顛兮不
J34nB304_p0383c21║驕不矜，敲骨取髓兮可驚可怕。忽然吞卻乾坤，汝輩
J34nB304_p0383c22║茄子瓠子擬向甚處之乎者也？阿剌剌！吾今更思一
J34nB304_p0383c23║頓兮，不知誰是其人者？
J34nB304_p0383c24║贈山中念法華老僧
J34nB304_p0383c25║峨峨蓮峰，逼塞虛空。有叟冥棲，雪頂紺瞳。一坐五十
J34nB304_p0383c26║春，飲啄心童蒙。香焚一爐開梵篆，泠泠妙韻隨天風。
J34nB304_p0383c27║聞其聲兮，泉鳴幽砌。望其形兮，鶴立孤松。閒房著影
J34nB304_p0383c28║兮，神鬼欽服。（有一鬼，歷三十年，嘗侍左右。至五更，則呼僧起誦經。）晝永無人兮，
J34nB304_p0383c29║花雨瀰濛。吁嗟乎！茫茫三界，劫燒飛紅。狐狼野干，啀
J34nB304_p0383c30║喍嗥吠。蚖蛇蝮蝎，競走爭雄。唯有一門，而復狹小。諸
J34nB304_p0384a01║子幼稚，曷啟迷封。羊車鹿車，隨根給與。白牛行疾，旋
J34nB304_p0384a02║轉如風。日月炤臨不到，衣珠爛彩；雨露滋霈莫及，藥
J34nB304_p0384a03║草成叢。脫珍著獘兮，權宜网辨。轉經經轉兮，迷悟相
J34nB304_p0384a04║攻。公今讀經已萬遍，中間字字無遺蹤。法華畢竟擬
J34nB304_p0384a05║誰是，倩公指出開群盲。公今有口忽如啞，公今有耳
J34nB304_p0384a06║還如聾。始知斯經不在音聲與齒舌，楮墨文句安能
J34nB304_p0384a07║通。敢道我得佛之精，祖之髓，雲興瓶瀉，說教談宗。何
J34nB304_p0384a08║異蠡探溟渤，螢爇蒼穹。不知化城既息，別無寶所。經
J34nB304_p0384a09║行坐臥，長在其中。御寶車兮，步步踏著。聚沙運石，均
J34nB304_p0384a10║躋大同。酥酪醍醐，盡是法王之供；盆器米麵，咸出長
J34nB304_p0384a11║者之宮。而猶驚疑莫信，忙忙逐逐，南北西東。是有類
J34nB304_p0384a12║乎捨父逃逝，而致我心忡。
J34nB304_p0384a13║禮萬峰藏和尚塔
J34nB304_p0384a14║綱宗壁立摧魔膽，炤用星馳墮祖機。智絕攀緣三萬
J34nB304_p0384a15║頃，當年面目不相違。
J34nB304_p0384a16║讀和尚語有感二首
J34nB304_p0384a17║倚勢欺人這老子，上下何曾有七指。一字一箇金剛
J34nB304_p0384a18║圈，祖佛那容心不死。
J34nB304_p0384a19║修羅蚊蚋皆充足，大海曾無分別心，儘汝器來傾滿
J34nB304_p0384a20║去，威音原不異于今。
J34nB304_p0384a21║禮燮雲璣禪師塔
J34nB304_p0384a22║耳門有竅雙流急，眼孔無私列岫寒。石火機深藏善
J34nB304_p0384a23║變，不能留得罵豐干。
J34nB304_p0384a24║示東寺諸師（師受業處也）
J34nB304_p0384a25║破盡家私別立家，死貓頭上夜開花，古靈秪解閒揩
J34nB304_p0384a26║背，病遠從來不撒沙。
J34nB304_p0384a27║母氏六十，說偈以壽
J34nB304_p0384a28║阿郎貧到赤骨律，欲獻尊堂無一物。記得大顛曾有
J34nB304_p0384a29║言，晝夜拈來一百八。
J34nB304_p0384a30║送友之皋亭
J34nB304_p0384b01║去用鉤兮住用錐，鉤錐在手絕虧危，正當此日鉤錐
J34nB304_p0384b02║息，珍重途中好善為。
J34nB304_p0384b03║僧問緣生
J34nB304_p0384b04║茫茫三界無心法，笑問緣生甚麼安？慚媿瞿曇太狼
J34nB304_p0384b05║籍，賺他門外草漫漫。
J34nB304_p0384b06║名實無當
J34nB304_p0384b07║博記多知誰及君，固然是玉也驚群。予無一字唯高
J34nB304_p0384b08║腹，除卻閒名種白雲。
J34nB304_p0384b09║迷悟相反
J34nB304_p0384b10║茆店風狂雪正濃，橫眠兀坐況難同，胸襟流出真相
J34nB304_p0384b11║為，千古令人想奯公。
J34nB304_p0384b12║大功不宰
J34nB304_p0384b13║拗折烏藤學隱山，遶菴虎跡落花閒，明朝大有商量
J34nB304_p0384b14║在，莫謂無心是透關。
J34nB304_p0384b15║晦跡自貽
J34nB304_p0384b16║偶然植杖當家山，為客長看影亦閒。雪似天花來永
J34nB304_p0384b17║晝，竟忘身在寂寥間。
J34nB304_p0384b18║與時寡合
J34nB304_p0384b19║住山禮樂亡拘束，品字燒開滿面塵。今日偶隨寒澗
J34nB304_p0384b20║出，無心翻欲受人嗔。
J34nB304_p0384b21║至人不器
J34nB304_p0384b22║入佛入魔休咄咄，是凡是聖總非非。不因喝下聾雙
J34nB304_p0384b23║耳，敢向人前逞大機。
J34nB304_p0384b24║為道日損
J34nB304_p0384b25║勞而無力唾蒼蒼，可惜光陰逐日忙。向去好留三寸
J34nB304_p0384b26║舌，莫教容易罵諸方。
J34nB304_p0384b27║讀林間錄二偈
J34nB304_p0384b28║（慈明老人性豪逸，忽繩墨，凡聖莫測。初棄南源，歸省其母，以銀盆為之壽。其母投諸地，罵
J34nB304_p0384b29║曰：「汝少行腳，負布橐去，今安得此物？吾望汝濟我，今反欲置我作地獄滓耶？」）
J34nB304_p0384b30║颺卻銀盆復痛呵，去來何事不同途？賢哉母氏高風
J34nB304_p0384c01║遠，不語低頭媿織蒲。
J34nB304_p0384c02║（白雲端禪師既悟旨，子楊岐辭去，游廬山。圓通訥禪師見之，自以為不及，舉住江州承天，
J34nB304_p0384c03║名聲爆燿。又讓圓通以居之，而自處東堂。端時年二十八，自以前輩讓善叢林，責己甚重，
J34nB304_p0384c04║故敬嚴臨眾，以公滅私，於是宗風大振。未幾，訥公猒閑寂，郡守至，自陳客情。太守惻然目
J34nB304_p0384c05║端，端笑唯唯而已。明日陞座，曰：「昔法眼禪師有偈曰：『難難難是遣情難，情盡圓明一顆寒。
J34nB304_p0384c06║方便遣情猶不是，更除方便太無端。』大眾且道：情作麼生遣？」喝一喝，下座，負包去。一眾大
J34nB304_p0384c07║驚，挽之不可。）
J34nB304_p0384c08║喝下黃河直倒流，腰包負起孰能留。男兒自有超方
J34nB304_p0384c09║骨，爭肯因人減一籌。
J34nB304_p0384c10║雜偈
J34nB304_p0384c11║腳跟無繫類虛舟，飯罷閒行到小丘。兩岸黃花秋更
J34nB304_p0384c12║遠，平田不見有耕牛。
J34nB304_p0384c13║阿翁倚石看雲立，稚子沿溪引月行。纔有是非心便
J34nB304_p0384c14║失，雖然同樂不同情。
J34nB304_p0384c15║里巷聲名與佛齊，朝朝利養怕人移。闇籌秘策如能
J34nB304_p0384c16║中，悽斷鴒音不我知。
J34nB304_p0384c17║師皮狐質成群走，末俗誰能辨假真？不是頂門開亞
J34nB304_p0384c18║眼，頭蹄爭執互紛綸。
J34nB304_p0384c19║禪道休於冊上尋，貪他故紙類癡蠅。不知世界原空
J34nB304_p0384c20║闊，味著還粘唾一星。
J34nB304_p0384c21║青州衫子日將穿，瘦骨嶙峋露半肩。世路于今爭取
J34nB304_p0384c22║貌，慚惶未敢出人前。
J34nB304_p0384c23║滿甕黃虀舊典刑，客來秪待覺鮮新。莫嫌冷澹無滋
J34nB304_p0384c24║味，角徵宮商在一莖。
J34nB304_p0384c25║今朝剛厭首陽薇，可怪群鷗盡欲飛。心事被伊潛看
J34nB304_p0384c26║破，這回休更說忘機。
J34nB304_p0384c27║病來半折弘宗志，愁到三緘罵世唇。手把楊枝臨水
J34nB304_p0384c28║坐，閒思往事似前身。
J34nB304_p0384c29║同條起倒問真師，未到無心肯放伊，最苦鈍根猶不
J34nB304_p0384c30║薦，指頭咬得血淋漓。
J34nB304_p0385a01║睡少始知茶有驗，病多長怪藥無靈。西來密意無他
J34nB304_p0385a02║指，偷覷春風柳眼青。
J34nB304_p0385a03║貧到無錐方徹骨，克家端賴破家兒。今朝不重吾師
J34nB304_p0385a04║德，祗重當初不鼓皮。
J34nB304_p0385a05║拋灰潑水鉗鎚惡，煮肉燒錢手段優，翻轉面皮俱話
J34nB304_p0385a06║墮，果然不是我同流。
J34nB304_p0385a07║海兄昔侍馬師前，幸是當初會得禪。今日無端成忌
J34nB304_p0385a08║諱，阿難直欲哭蒼天。
J34nB304_p0385a09║雲月谿山秪一僧，貧無錐影力無能，倘君眼底難容
J34nB304_p0385a10║物，吹滅寒窗半夜燈。
J34nB304_p0385a11║善財當日向南參，勘破門風五十三。也只問酬兼禮
J34nB304_p0385a12║退，何曾背地口喃喃。
J34nB304_p0385a13║東西南北為參玄，濟水新豐各少年。止止勿全輕後
J34nB304_p0385a14║進，一株留取蔭人天。
J34nB304_p0385a15║牧童
J34nB304_p0385a16║終朝水草不曾虧，丫角山童執杖隨。一自索頭牽斷
J34nB304_p0385a17║後，至今蹤跡杳難追。
J34nB304_p0385a18║漁父
J34nB304_p0385a19║明月蘆花無殢著，謝家風味在漁舟。波濤險惡曾經
J34nB304_p0385a20║慣，儂與鸕鶿一樣幽。
J34nB304_p0385a21║病中謝客
J34nB304_p0385a22║免懷勝負心，莫啟是非齒。相向寂無言，悠然淡而止。
J34nB304_p0385a23║警世
J34nB304_p0385a24║麤糲懷寒饑，身心自飽煖。勿使禍然眉，始憶東門犬。
J34nB304_p0385a25║華嚴東寺辟支佛牙頌
J34nB304_p0385a26║崇禎癸酉六月幾日夜，殿中有光忽自地湧，
J34nB304_p0385a27║睹者驚異，遂發其地。未三尺許，得辟支佛兩
J34nB304_p0385a28║齒。比丘性嘗特設小塔，為眾植福。予既獲瞻
J34nB304_p0385a29║禮，乃復為之頌曰：
J34nB304_p0385a30║大雄尊，難湊泊。以一音，同啐啄。根器殊，隨分覺。而此
J34nB304_p0385b01║師，何所著。獨遊行，喻麟角。澗花濃，林葉薄。會無嘗，戀
J34nB304_p0385b02║寂寞。厭泡幻，求脫縛。力未充，德莫莫。虔皈命，度五濁。
J34nB304_p0385b03║塵久埋，光更爍。眾驚訝，加椎鑿。固得之，玉落落。嘆希
J34nB304_p0385b04║有，置高閣。肯回心，悟前錯。聖凡情，齊拈卻。功德聚，潤
J34nB304_p0385b05║生藥。亙古今，絕名邈。
J34nB304_p0385b06║六根頌
J34nB304_p0385b07║《首楞嚴經》「佛告阿難：『汝欲識知俱生無明，使
J34nB304_p0385b08║汝輪轉生死結根，唯汝六根更無他物。汝復
J34nB304_p0385b09║欲知無上菩提，令汝速證安樂解脫寂靜妙
J34nB304_p0385b10║嘗，亦汝六根更非他物。』」嗚呼！六根之為用也
J34nB304_p0385b11║大矣。譬若水火然，民非二者不生活，而燎原
J34nB304_p0385b12║恒于斯、覆溺恒于斯，以其無有情故，利之與
J34nB304_p0385b13║害一道而行。故云：「知見立知即無明本，知見
J34nB304_p0385b14║無見斯即涅槃。」可不慎所用哉？
J34nB304_p0385b15║眼
J34nB304_p0385b16║諸法樅然，本自條直，一翳若存，顛倒逐物。試問未形，
J34nB304_p0385b17║為黑為白？見所不及，徒勞刻畫。
J34nB304_p0385b18║耳
J34nB304_p0385b19║動則有聲，靜則無聽。動靜兩忘，反聞聞性。入觀音門，
J34nB304_p0385b20║住那伽定。昔日香嚴，因邪打正。
J34nB304_p0385b21║鼻
J34nB304_p0385b22║面門兩管，端的向下。逐臭尋香，最多能者。借汝出氣，
J34nB304_p0385b23║不曾暫舍。失手摸著，可知禮也。
J34nB304_p0385b24║舌
J34nB304_p0385b25║有一句子，具足百味。毒藥醍醐，有什憑據。結佛祖冤，
J34nB304_p0385b26║犯人天忌。爾其慎旃，莫逞快利。
J34nB304_p0385b27║身
J34nB304_p0385b28║脆如秋葉，薄似春雲。因緣假合，瓦裂瓜分。一朝敗壞，
J34nB304_p0385b29║何者是君。咄哉漆桶，休更紛紜。
J34nB304_p0385b30║意
J34nB304_p0385c01║幽閑室中，分別影事。于去來今，妄想倒計。妙湛無痕，
J34nB304_p0385c02║一漚自棄。能善用之，不可思議。
J34nB304_p0385c03║聞聲悟道
J34nB304_p0385c04║夢中捉敗老鼠聲，寒毛箇箇撐辰星，觀音秪解嵒裏
J34nB304_p0385c05║坐，補阤至今草不生。
J34nB304_p0385c06║見色明心
J34nB304_p0385c07║雪團一擲八千里，普賢錯認自家底。苕帚糞箕與麼
J34nB304_p0385c08║忙，今古何曾掃得起。
J34nB304_p0385c09║沒絃琴
J34nB304_p0385c10║手撥虛空太古清，高山流水夜風生。乾坤此日知音
J34nB304_p0385c11║少，曲調誰能辨假真。
J34nB304_p0385c12║栽松道者
J34nB304_p0385c13║拏雲攫霧攪空山，到老何曾得暫閒。攙入浣盆聲更
J34nB304_p0385c14║惡，至今腥臭滿人間。
J34nB304_p0385c15║和大圓居士子胡狗頌
J34nB304_p0385c16║佛祖搏來一口吞，四蹄腥血污當門。子胡自尚難蹲
J34nB304_p0385c17║足，莫道風流不喪魂。
J34nB304_p0385c18║辛卯元旦，和尚命作狗子無佛性頌
J34nB304_p0385c19║狗子佛性無，相將入帝都。三更明月下，壁上畫蛛蜘。
J34nB304_p0385c20║十二時頌
J34nB304_p0385c21║夜半子，倒臥寒雲裏。曾夢悟圓通，笑豁當門齒。
J34nB304_p0385c22║雞鳴丑，殿角長鯨吼。被底出頭來，佛面憎百醜。
J34nB304_p0385c23║平旦寅，色色露全身。為有長安道，茫茫賺苦辛。
J34nB304_p0385c24║日出卯，纔生即便咬。室內有紅塵，不知遣誰掃。
J34nB304_p0385c25║食時辰，粥薄慣生嗔。鼓寂鐘沉後，嵒頭話轉新。
J34nB304_p0385c26║禺中巳，奪得還蔥履。第一莫將來，將來不相似。
J34nB304_p0385c27║日南午，一箭射兩垛。松樹勢如龍，石頭形似虎。
J34nB304_p0385c28║日昳未，問著無人會。童子如不來，樓閣門長閉。
J34nB304_p0385c29║晡時申，布袋緊隨身。十字街頭立，閑閑等箇人。
J34nB304_p0385c30║日入酉，揭簾防惡狗。饒君解白拈，也須遭一口。
J34nB304_p0386a01║黃昏戌，老鼠翻蘿壁。洗腳思上床，深慚無定力。
J34nB304_p0386a02║人定亥，舉頭殘月在。與麼不與麼，隨緣何罣礙。
J34nB304_p0386a03║總頌
J34nB304_p0386a04║病僧使得，十二時辰，喫飯屙屎，順喜逆嗔，顧我別無
J34nB304_p0386a05║伎倆，一味直道而行。
J34nB304_p0386a06║自讚
J34nB304_p0386a07║謂非行遠，突出難辨。謂是行遠，兩垛一箭。祖佛尚不
J34nB304_p0386a08║厭於懷，魔外那敢窺其面。來也絕跡掃蹤，去也全身
J34nB304_p0386a09║應現。本無位次得安排，拍手呵呵生閃電。好大哥，見
J34nB304_p0386a10║不見，心眼從教人自開，莫道虛空無後殿。
J34nB304_p0386a11║和尚語略序
J34nB304_p0386a12║諸佛世尊以一大事因緣出興于世，欲令眾生開示
J34nB304_p0386a13║悟入，非言教曷以被遐荒、亙古今？所以憤啟悱發，首
J34nB304_p0386a14║重當機；流演傳宣，最尊結集。故香林明教于雲門室
J34nB304_p0386a15║中衣楮襖竊書，古人衛法之心概可想也。夫山老師
J34nB304_p0386a16║得過量資，縱無礙辨，集諸家之大成，荷斯文于當代，
J34nB304_p0386a17║說法二十年，語言遍天下，學者每以全經富博，艱于
J34nB304_p0386a18║致之。剖膊東行，切負諦師之願；倒身西拜，空追智者
J34nB304_p0386a19║之風。行遠念無補于師門，忝綴名于弟子，今非敢以
J34nB304_p0386a20║去取自耑，爰遵馬鳴論中少文而攝多義之旨，彙略
J34nB304_p0386a21║成編，俾心樂總持者易于隨覽，亦猶飲滴海而用百
J34nB304_p0386a22║川，不思餘味；登泰山而卑天下，豈羨群高？惟諸上士
J34nB304_p0386a23║幸同寶焉。
J34nB304_p0386a24║杜妄說
J34nB304_p0386a25║佛祖妙道，簡易至當，不越吾人尋嘗日用。學者昧而
J34nB304_p0386a26║忘本，別求奇奧，是猶厭棄豬肉而曲覓龍肝，正所謂
J34nB304_p0386a27║非愚即狂也。明教嵩公以為釋子情可遺而親不可
J34nB304_p0386a28║忘，今人一經薙染，便委綱嘗于草莽、置名節于塵煙，
J34nB304_p0386a29║我慢通身、心空滿口，謂君親不必尊也、師友不必敬
J34nB304_p0386a30║也，但當學吾道而已。嗚呼！離此之外，固別有道耶？則
J34nB304_p0386b01║吾所未聞已；即有之，乃異端曲學，非所謂佛祖圓融
J34nB304_p0386b02║至玅之道也。昔世尊於娑羅雙樹間入般涅槃，諸大
J34nB304_p0386b03║弟子已得深達實相，類皆憂惱悲哀、躄踊顛仆，而經
J34nB304_p0386b04║中亦未見有呵為情識未亡之語。顏回死，仲尼哭之
J34nB304_p0386b05║至慟；駙馬李公薨，慈明不遠五千里驅馳，極盡哀私
J34nB304_p0386b06║而後返。東山演祖每聞諸方老宿有順世者，愀然不
J34nB304_p0386b07║樂曰：「法門秋晚，後學失所瞻依。」是皆命世亞聖大人，
J34nB304_p0386b08║為萬代斯文之主，而起祖宗于咳唾掉臂者也。其喜
J34nB304_p0386b09║怒哀樂，初無異於嘗流，然豈今人所能夢見，而敢妄
J34nB304_p0386b10║加評品乎？如必欲絕去情理為高，則自古亂臣賊子、
J34nB304_p0386b11║弒君鴆母者，皆為離相超群之作矣。殊不知理事不
J34nB304_p0386b12║可偏廢，目足互以相資，苟非雙眼洞明、中心廓徹，罔
J34nB304_p0386b13║弗執跛驢盲者之見，而賊害至公，敢望有力大人一
J34nB304_p0386b14║起而振之？不唯使宵小有所憚忌，即萬古闢佛者亦
J34nB304_p0386b15║當從此結舌，其樹勛猷于名教也，豈不偉哉！（大庾韜禪師聞
J34nB304_p0386b16║和尚罹難，匍匐出山，隨侍左右。至平川，怪風夜起，遂覆舟而沒。和尚以法門失人而哭之慟，或者非之，師
J34nB304_p0386b17║乃作是論以正云。）
J34nB304_p0386b18║觀劇
J34nB304_p0386b19║戊子之春三月既望，余偕友人震公游于天池石壁
J34nB304_p0386b20║之下，驟聞鼓角聲自山麓來，乃驚而問曰：「是豈有戎
J34nB304_p0386b21║馬之警耶？何聲之震也？」公引余登高望之，笑曰：「演劇
J34nB304_p0386b22║耳，何驚為？盍與若往觀之。」至則見諸優周旋俯仰，懽
J34nB304_p0386b23║者、悲者、忠者、佞者，無不盡態極妍而後已。余觀未竟，
J34nB304_p0386b24║慨然嘆謂公曰：「當爾之時，彼亦何知身在戲場中耶？
J34nB304_p0386b25║迨夫曲終人散，必自有啞然失笑者，夫豈獨諸優為
J34nB304_p0386b26║然？然則余與公今者所見，譬如目眚，空華亂起，不知
J34nB304_p0386b27║明眼人當此更復何如？」公以予言為近道也，因退而
J34nB304_p0386b28║書其說。
J34nB304_p0386b29║
J34nB304_p0386b30║靈樹遠禪師雲嵒集卷下　　　忍菴居士陳濟生助刻
J34nB304_p0386c01║雲嵒頌古
J34nB304_p0386c02║吳靈樹僧遠著
J34nB304_p0386c03║佛祖之道，廣大淵微，固非小根劣器所能窺測。行遠
J34nB304_p0386c04║何人，乃敢抑揚先德，炫燿己靈，遺害叢林，以驚視聽？
J34nB304_p0386c05║茲因山頭和尚弘法嬰難，久殢南屏，同門昆弟皆形
J34nB304_p0386c06║影參隨，智力互盡。遠適病臥空嵒，未能巾侍，緬懷朝
J34nB304_p0386c07║夕，如創在躬，且復智短力弱，莫可誰何。蓋和尚平日
J34nB304_p0386c08║生死以之者法命，然竟以此得罪，豈天之欲喪斯文
J34nB304_p0386c09║乎？敬取從上機緣，焚香著頌，遂成百首，以當法喜之
J34nB304_p0386c10║供。其句意麤疏，文辭蕪陋，弗暇顧也。
J34nB304_p0386c11║舉：「達磨大師自梁涉魏，至嵩山少林寺，面壁而坐，
J34nB304_p0386c12║經於九年。後得慧可大師，遂傳衣付法。」頌曰：
J34nB304_p0386c13║青天白日兀如癡，眼裏塵沙耳裏泥。不是可師輸一
J34nB304_p0386c14║臂，髑髏著地幾人知。
J34nB304_p0386c15║舉：「德山小參，示眾曰：『今夜不答話，問話者三十棒。』
J34nB304_p0386c16║時有僧出禮拜，山便打。僧曰：『某甲話也未問，和尚
J34nB304_p0386c17║因甚麼打某甲？』山曰：『汝是甚麼處人？』僧曰：『新羅人。』
J34nB304_p0386c18║山曰：『未跨船舷，好與三十棒。』法眼云：『大小德山，話
J34nB304_p0386c19║作兩橛。』圓明云：『大小德山，龍頭蛇尾。』雪竇云：『二老
J34nB304_p0386c20║宿雖善裁長補短，舍重從輕，要見德山亦未可。何
J34nB304_p0386c21║故？德山大似握閫外威權，有當斷不斷，不招其亂
J34nB304_p0386c22║底劍。諸人要識新羅僧麼？只是撞著露柱的瞎漢。』」
J34nB304_p0386c23║頌曰：
J34nB304_p0386c24║三更月下花狼籍，急水灘頭白拈賊。南北東西浪裏
J34nB304_p0386c25║行，衲僧鼻孔誰穿得。得，未跨船舷，好與三十。
J34nB304_p0386c26║舉：「雪峰一日普請，自負一束藤，路逢一僧，峰便拋
J34nB304_p0386c27║下，僧方擬取，峰便踏倒。歸舉似長生，乃云：『我今日
J34nB304_p0386c28║踏這僧快。』生云：『和尚替這僧入涅槃堂始得。』峰便
J34nB304_p0386c29║休去。雪竇云：『長生大似東家人死，西家助哀。』」頌曰：
J34nB304_p0386c30║鎮日寒嵒聲歷歷，拋向面前翻不識，東家人死西家
J34nB304_p0387a01║哀，惹得通身是荊棘。
J34nB304_p0387a02║舉：「百丈再參馬祖，侍立次，祖目視禪床角拂子，丈
J34nB304_p0387a03║曰：『即此用？離此用？』祖曰：『汝向後開兩片皮，將何為
J34nB304_p0387a04║人？』丈取拂子豎起，祖曰：『即此用？離此用？』丈掛拂子
J34nB304_p0387a05║於舊處，祖振威一喝，丈直得三日耳聾。雪竇云：『奇
J34nB304_p0387a06║怪諸禪德！如今列其派者甚多，究其源者極少，總
J34nB304_p0387a07║道百丈於喝下大悟，還端的也無？然刀刁相似，魚
J34nB304_p0387a08║魯參差，若是明眼漢，瞞他一點不得。只如馬祖道：
J34nB304_p0387a09║汝向後開兩片皮，將何為人？百丈豎起拂子，為復
J34nB304_p0387a10║如蟲禦木？為復啐啄同時？諸人要會三日耳聾麼？
J34nB304_p0387a11║大冶精金，應無變色。』」頌曰：
J34nB304_p0387a12║陽關曲調為君歌，入佛難教轉入魔，一喝耳聾三日
J34nB304_p0387a13║後，至今天下起淆訛。
J34nB304_p0387a14║舉：「崇壽指凳子云：『識得凳子，周匝有餘。』雲門云：『識
J34nB304_p0387a15║得凳子，天地懸殊。』雪竇云：『澤廣藏山，理能伏豹。』」頌
J34nB304_p0387a16║曰：
J34nB304_p0387a17║十目所視，十手所指。离婁公輸，全提不起。
J34nB304_p0387a18║舉：「永嘉大師到六祖，遶禪床三匝，振錫一下，卓然
J34nB304_p0387a19║而立。祖云：『夫沙門者，具三千威儀、八萬細行，大德
J34nB304_p0387a20║從何方而來，生大我慢？』雪竇便喝，乃云：『當時若下
J34nB304_p0387a21║得這一喝，免得龍頭蛇尾。』又再舉：遶禪床三匝，振
J34nB304_p0387a22║錫一下，卓然而立。代六祖云：『未到曹溪，與你三十
J34nB304_p0387a23║棒了也。』」頌曰：
J34nB304_p0387a24║一言勘破維摩詰，八萬三千渾莫識。古策風高款款
J34nB304_p0387a25║行，咄！明珠不在蒼龍窟。
J34nB304_p0387a26║舉：「仰山一日指雪師子云：『還有過此色者麼？』雲門
J34nB304_p0387a27║云：『當時便與推倒。』雪竇云：『只解推倒，不能扶起。』」頌
J34nB304_p0387a28║曰：
J34nB304_p0387a29║深夜寥寥白如晝，箇雪師子亂哮吼。普賢盡力逞神
J34nB304_p0387a30║通，拈得鼻孔失卻口。
J34nB304_p0387b01║舉：「香嚴上堂云：『若論此事，如人上樹，口銜樹枝，腳
J34nB304_p0387b02║不蹋枝，手不攀枝，樹下忽有人問：如何是祖師西
J34nB304_p0387b03║來意？不對他，又違他所問；若對他，又喪身失命。當
J34nB304_p0387b04║恁麼時，作麼生即得？』時有虎頭招上座出眾云：『樹
J34nB304_p0387b05║上即不問，未上樹時請和尚道。』嚴乃呵呵大笑。雪
J34nB304_p0387b06║竇云：『樹上道即易，樹下道即難，老僧上樹也致一
J34nB304_p0387b07║問來。』」頌曰：
J34nB304_p0387b08║花落又花開，千古與萬古。上下豈徒然，報君莫莽鹵。
J34nB304_p0387b09║同條生也共相知，兩兩三三吞復吐。苦苦發機，何必
J34nB304_p0387b10║千鈞弩。
J34nB304_p0387b11║舉：「僧問魯祖：『如何是不言言？』祖云：『汝口在什麼處？』
J34nB304_p0387b12║僧云：『某甲無口。』祖云：『將什麼喫飯？』僧無對。雪竇云：
J34nB304_p0387b13║『好劈脊便棒。這般漢開口了合不得，合口了開不
J34nB304_p0387b14║得。』」頌曰：
J34nB304_p0387b15║天上星，地下水，落花流水忙爭逐，扯破雲門六不收，
J34nB304_p0387b16║例駕銕船入空谷。堪笑藞苴魯老師，徒向靈床罵鬼
J34nB304_p0387b17║伯。
J34nB304_p0387b18║舉：「僧問雪峰：『古澗寒泉時如何？』峰曰：『瞪目不見底。』
J34nB304_p0387b19║僧云：『飲者如何？』峰云：『不從口入。』僧舉似趙州，州云：
J34nB304_p0387b20║『不從口入，不可從鼻孔裏入。』僧卻問趙州：『古澗寒
J34nB304_p0387b21║泉時如何？』州云：『苦。』僧云：『飲者如何？』州云：『死。』雪峰聞
J34nB304_p0387b22║舉，乃云：『趙州古佛。』遙望作禮，自此不答話。雪竇云：
J34nB304_p0387b23║『眾中總道雪峰不出這僧問頭，所以趙州不肯。如
J34nB304_p0387b24║斯話會，深屈古人。雪竇即不然，斬釘截銕，本分宗
J34nB304_p0387b25║師；就下平高，難為作者。』」頌曰：
J34nB304_p0387b26║此唱彼酬，爭競出頭。雲煙遍界，一滴全收。休休，寒澗
J34nB304_p0387b27║不從風力轉，游魚空自亂沉浮。
J34nB304_p0387b28║舉：「僧問西堂：『有問有答，賓主歷然。無問無答時如
J34nB304_p0387b29║何？』西堂云：『怕爛卻那！』又問長慶：『有問有答，賓主歷
J34nB304_p0387b30║然。無問無答時如何？』慶云：『相逢盡道休官去，林下
J34nB304_p0387c01║何曾見一人？』雪竇云：『何不與本分草料？』」頌曰：
J34nB304_p0387c02║無問無答時，為君通一線。盞子撲落地，楪子成七片。
J34nB304_p0387c03║燈籠怕爛卻，露柱存機變。展手云：「鑒。」
J34nB304_p0387c04║舉：「欽山一日上堂，豎起拳頭，又開云：『開即為掌，五
J34nB304_p0387c05║指參差。』復握拳云：『如今為拳，必無高下，還有商量
J34nB304_p0387c06║也無？』一僧出眾，豎起拳頭，山云：『你只是箇無開合
J34nB304_p0387c07║漢。』雪竇云：『雪竇即不然。』乃豎拳云：『握則為拳，有高
J34nB304_p0387c08║有下。』復開云：『開則成掌，無黨無偏。且道放開為人
J34nB304_p0387c09║好？把定為人好？開也造車，握也合轍。若謂閉門造
J34nB304_p0387c10║車，出門合轍，我也知你鬼窟裏作活計。』」頌曰：
J34nB304_p0387c11║一二三四五六七，拳拳擊碎春風骨。驀地火燒解脫
J34nB304_p0387c12║門，天下衲僧跳不出。
J34nB304_p0387c13║舉：「僧問睦州：『高揖釋迦，不拜彌勒時如何？』州云：『昨
J34nB304_p0387c14║日有人問，趁出了也。』僧云：『和尚恐某甲不實那？』州
J34nB304_p0387c15║云：『拄杖不在，苕帚柄聊與三十。』雪竇云：『睦州只有
J34nB304_p0387c16║受璧之心，且無割城之意。』」頌曰：
J34nB304_p0387c17║駟馬高車謾自誇，白雲深處是誰家。大唐土曠相逢
J34nB304_p0387c18║少，帚柄徒勞蘸碧沙。
J34nB304_p0387c19║舉：「棗樹問僧：『近離甚處？』僧云：『漢國。』樹曰：『漢國天子
J34nB304_p0387c20║還重佛法也無？』僧云：『苦哉！苦哉！賴值問著某甲，問
J34nB304_p0387c21║著別人則禍生。』樹曰：『作什麼？』僧云：『人尚不見，有何
J34nB304_p0387c22║佛法可重？』樹曰：『闍黎受戒來多少時？』僧云：『二十夏。』
J34nB304_p0387c23║樹曰：『大好不見有人。』便打。雪竇云：『這僧棒即喫，要
J34nB304_p0387c24║且去，不再來。棗樹令雖行，爭奈無風起浪。』」頌曰：
J34nB304_p0387c25║漢國真天子，雍雍有古風。堪憐沙塞外，賊過後張弓。
J34nB304_p0387c26║舉：「趙州問一婆子：『甚麼處去？』婆云：『偷趙州筍去。』州
J34nB304_p0387c27║云：『忽遇趙州又作麼生？』婆與一掌，州休去。雪竇云：
J34nB304_p0387c28║『好掌。更與兩掌，也無勘處。』」頌曰：
J34nB304_p0387c29║自小丹青畫不成，可憐到老藝方精。筆尖點著為龍
J34nB304_p0387c30║去，猶有癡人舊處尋。
J34nB304_p0388a01║舉：「寶壽開堂，三聖推出一僧，壽便打，聖云：『與麼為
J34nB304_p0388a02║人，非但瞎卻這僧眼，亦瞎卻鎮州一城人眼去在。』
J34nB304_p0388a03║壽擲下拄杖，便歸方丈。雪竇云：『寶壽、三聖雖發明
J34nB304_p0388a04║臨濟正法眼藏，要且只解無佛處稱尊。當時這僧
J34nB304_p0388a05║若是箇漢，纔被推出，便與掀倒禪床，直饒寶壽全
J34nB304_p0388a06║機大用，也較三千里。』」頌曰：
J34nB304_p0388a07║獨脫全機誰薦取？禪床掀倒三千里。拍手呵呵笑一
J34nB304_p0388a08║場，鎮州城裏花如綺。
J34nB304_p0388a09║舉：「僧問無業國師：『如何是佛？』國師曰：『莫妄想。』雪竇
J34nB304_p0388a10║云：『塞卻鼻孔。』僧又問：『如何是佛』？國師曰：『即心是佛。』
J34nB304_p0388a11║雪竇云：『拄卻舌頭。』」頌曰：
J34nB304_p0388a12║鐵壁鐵壁，風吹不入。伎倆既窮，全心打失。虛空背上
J34nB304_p0388a13║立乾坤，八面奔雷趁紅日。
J34nB304_p0388a14║舉：「僧問德山：『從上諸聖向什麼處去？』山云：『作麼？作
J34nB304_p0388a15║麼？』僧云：『敕點飛龍馬，跛鱉出頭來。』山便休去。至來
J34nB304_p0388a16║日，山出浴，其僧過茶與山，山撫僧背一下，僧云：『這
J34nB304_p0388a17║老漢方始瞥地。』雪竇云：『然精金百煉，須要本分鉗
J34nB304_p0388a18║鎚。德山既以己方人，這僧還同受屈。』以拄杖畫一
J34nB304_p0388a19║畫，云：『適來公案且置，從上諸聖向什麼處？』大眾擬
J34nB304_p0388a20║議，雪竇一時打趁。」頌曰：
J34nB304_p0388a21║上山下山路迴轉，松影泠泠澗聲遠。舉頭何處是鄉
J34nB304_p0388a22║關，兩度風前心黯黯。
J34nB304_p0388a23║舉：「保福簽瓜次，太原孚上座到來，福云：『道得與你
J34nB304_p0388a24║瓜喫。』孚云：『把將來。』福度一片瓜與孚，孚接得便去。
J34nB304_p0388a25║雪竇云：『雖是死蛇，解弄也活。誰是好手？試請辨看。』」
J34nB304_p0388a26║頌曰：
J34nB304_p0388a27║風片片，月團團，嚼折當門一齒寒。拈了也，見還難，星
J34nB304_p0388a28║在秤兮不在盤。
J34nB304_p0388a29║舉：「南泉示眾云：『道非物外，物外非道。』趙州出問：『如
J34nB304_p0388a30║何是物外道？』泉便打，州捉住棒云：『已後莫錯打人。』
J34nB304_p0388b01║泉云：『龍蛇易辨，衲子難謾。』雪竇云：『趙州如龍無角，
J34nB304_p0388b02║似蛇有足，當時不管盡法無民，直須喫棒了趁出。』」
J34nB304_p0388b03║頌曰：
J34nB304_p0388b04║如龍無足，似虎有角。獨坐虛窗，花開葉落。江北江南，
J34nB304_p0388b05║豈非太錯。看取令行，并班必剝。
J34nB304_p0388b06║舉：「僧來參馬大師，師畫一圓相云：『入也打，不入也
J34nB304_p0388b07║打。』僧纔入，師便打。僧云：『和尚打某甲不得。』師靠拄
J34nB304_p0388b08║杖休去。雪竇云：『二俱不了。和尚打某甲不得。靠卻
J34nB304_p0388b09║拄杖。擬議不來，劈脊便打。』」頌曰：
J34nB304_p0388b10║靠卻拄杖，腳背汗出。天上天下，還同受屈。四七二三
J34nB304_p0388b11║覿面呈，不知卻問天邊月。
J34nB304_p0388b12║舉：「興化謂克賓維那曰：『汝不久為唱導之師。』賓云：
J34nB304_p0388b13║『不入這保社。』化曰：『會了不入？不會了不入？』賓云：『總
J34nB304_p0388b14║不與麼。』化便打，云：『克賓維那法戰不勝，罰錢五貫，
J34nB304_p0388b15║設饡飯一堂。』次日，化自白椎云：『克賓維那法戰不
J34nB304_p0388b16║勝，不得喫飯。即便出院。』雪竇云：『克賓要承嗣興化，
J34nB304_p0388b17║罰錢出院且置，卻須索取這一頓棒始得。且問諸
J34nB304_p0388b18║人：棒既喫了，作麼生索？雪竇要斷不平之事，今夜
J34nB304_p0388b19║與克賓維那雪屈。』以拄杖一時打散。」頌曰：
J34nB304_p0388b20║回互不回互，塞殺無明路。突出飯籮頭，幾人空放過。
J34nB304_p0388b21║急放過，嵩山撞著破灶墮。
J34nB304_p0388b22║舉：「僧問長慶：『眾手淘金，誰是得者？』慶云：『有伎倆者
J34nB304_p0388b23║得。』僧云：『學人還得也無？』慶云：『太遠在。』雪竇代這僧
J34nB304_p0388b24║云：『當時便喝。』復云：『有伎倆者得，一手分付；有伎倆
J34nB304_p0388b25║者不得，兩手分付。學人還得也無？蒼天！蒼天！』」頌曰：
J34nB304_p0388b26║眾手淘金誰得者？逆水之波可知也。穿山透石與麼
J34nB304_p0388b27║來，拈起拂子劈口打。
J34nB304_p0388b28║舉：「僧問大梅：『如何是祖師西來意？』梅云：『西來無意。』
J34nB304_p0388b29║僧舉似鹽官，官云：『一口棺木，兩箇死漢。』玄沙聞舉，
J34nB304_p0388b30║云：『鹽官是作家。』雪竇云：『三箇也得。』」頌曰：
J34nB304_p0388c01║咄咄，兩扇齊開何太直。水潺湲，風蕭颯，草裏射鵰誰
J34nB304_p0388c02║中的。
J34nB304_p0388c03║舉：「臨濟示眾云：『我於黃檗先師處，三度問佛法的
J34nB304_p0388c04║的大意，三度被打，如蒿枝拂相似。如今更思一頓，
J34nB304_p0388c05║誰為下手？』時有僧出云：『某甲下手。』濟度拄杖與僧，
J34nB304_p0388c06║僧擬接，濟便打。雪竇云：『放去較危，收來太速。』」頌曰：
J34nB304_p0388c07║三十年來鹽醬裏，幾番紅了幾番紫。誰道臨機不見
J34nB304_p0388c08║師，國有憲章難放汝。
J34nB304_p0388c09║舉：「師祖問南泉：『摩尼珠人不識，如來藏裏親收得。
J34nB304_p0388c10║如何是如來藏？』泉云：『王老師與你往來者是藏。』雪
J34nB304_p0388c11║竇云：『草裏漢。』祖云：『不往來者？』泉云：『亦是藏。』雪竇云：
J34nB304_p0388c12║『雪上加霜。』祖云：『如何是珠？』雪竇云：『險。百尺竿頭作
J34nB304_p0388c13║伎倆，不是好手。這裏著得箇眼，主賓互換，便能深
J34nB304_p0388c14║入虎穴。或不恁麼，縱饒師祖悟去，也是龍頭蛇尾
J34nB304_p0388c15║漢。』」頌曰：
J34nB304_p0388c16║頭髼鬆，耳卓朔，千聖不移，如山如嶽。日往月來，神光
J34nB304_p0388c17║濯濯，前三後三，徒爭口角。玉鞭擊碎燄光飛，天上人
J34nB304_p0388c18║間唯我知。
J34nB304_p0388c19║「鏡清問僧：『趙州喫茶去，你作麼生會？』僧便出去。清
J34nB304_p0388c20║云：『邯鄲學唐步。』雪竇拈云：『這僧不是邯鄲人，為什
J34nB304_p0388c21║學唐步？若辨得出，與你茶喫。』」頌曰：
J34nB304_p0388c22║五陵年少佳公子，手把珊瑚上酒樓。深夜醉歸人不
J34nB304_p0388c23║見，可憐獨自賣風流。
J34nB304_p0388c24║舉：「僧問雲門：『如何是法身向上事？』門云：『向上與汝
J34nB304_p0388c25║道即不難，作麼生會法身？』僧云：『請和尚鑑。』門云：『鑑
J34nB304_p0388c26║即且置，作麼生會法身？』僧云：『與麼，與麼。』門云：『這箇
J34nB304_p0388c27║是長連床上學得來底，我且問你，法身還解喫飯
J34nB304_p0388c28║麼？』僧無對。雪竇云：『將成九仞之山，不進一簣之土，
J34nB304_p0388c29║過在什麼處？』」頌曰：
J34nB304_p0388c30║英俊流，終逸格，九萬扶搖方展翮。塵沙劫海剎那遙，
J34nB304_p0389a01║百億乾坤一毛窄。白日迷蹤，青天失色。長連床上噇
J34nB304_p0389a02║酒糟，虎項金鈴誰解得。
J34nB304_p0389a03║舉：「三聖問雪峰：『透網金鱗以何為食？』峰云：『待汝出
J34nB304_p0389a04║網來向汝道。』聖云：『一千五百人善知識，話頭也不
J34nB304_p0389a05║識。』峰云：『老僧住持事繁。』雪竇云：『可惜放過，好與三
J34nB304_p0389a06║十棒。這棒一棒也饒不得，直是罕遇作家。』」頌曰：
J34nB304_p0389a07║赤口赤舌吞白日，左旋右轉風雷急。飛騰直上三十
J34nB304_p0389a08║三，兜率陀天底拈得。咄，無位真人是什矢橛。
J34nB304_p0389a09║舉：「伏牛為馬祖馳書到國師處，師問馬祖：『有何言
J34nB304_p0389a10║句示人？』牛云：『即心即佛。』國師云：『是什麼話？』良久，再
J34nB304_p0389a11║問：『更有什麼言句？』牛云：『不是心，不是佛，不是物。』國
J34nB304_p0389a12║師云：『猶較些子。』雪竇代云：『當時便喝。』牛卻問：『和尚
J34nB304_p0389a13║此間如何？』國師云：『三點如流水，曲似刈禾鎌。』雪竇
J34nB304_p0389a14║云：『是什麼語話？也好與一拶。見之不取，千載難忘。』」
J34nB304_p0389a15║頌曰：
J34nB304_p0389a16║拈卻門前大案山，海雲猶滯兩重關。忙忙日月如流
J34nB304_p0389a17║水，幾箇閒人天地間。
J34nB304_p0389a18║舉：「玄沙問鏡清：『教中道：「不見一法為大過患。」且道
J34nB304_p0389a19║不見什麼法？』清指露柱云：『莫是不見這箇法？』沙云：
J34nB304_p0389a20║『浙中清水白米從汝喫，佛法未夢見在。』雪竇云：『大
J34nB304_p0389a21║小鏡清被玄沙熱瞞，我當時若見，但向他道：靈山
J34nB304_p0389a22║授記也未到如此。』」頌曰：
J34nB304_p0389a23║塞卻鼻孔，拄卻舌頭。纖塵纔起，大地全收。霜天月落，
J34nB304_p0389a24║作者難酬。南山北山，霧鎖煙愁。
J34nB304_p0389a25║舉：「先報慈問僧：『近離甚處？』僧云：『臥龍。』慈云：『在彼多
J34nB304_p0389a26║少時？』僧云：『經冬過夏。』慈云：『龍門無宿客，為什麼在
J34nB304_p0389a27║彼多少時？』僧云：『獅子窟中無異獸。』慈云：『汝試作獅
J34nB304_p0389a28║子吼看。』僧云：『若作獅子吼，即無和尚也。』慈云：『念汝
J34nB304_p0389a29║新到，且放三十棒。』雪竇云：『奇怪諸禪德！若平展，則
J34nB304_p0389a30║兩不相傷；據令，則彼此俱險。還點撿得麼？』」頌曰：
J34nB304_p0389b01║左轉右轉，彼此俱險。古佛家風，白圭無玷。龍門好手
J34nB304_p0389b02║知是誰，六合乾坤如電閃。
J34nB304_p0389b03║舉：「船子頌云：『千尺絲綸直下垂，一波纔動萬波隨。
J34nB304_p0389b04║夜靜水寒魚不食，滿船空載月明歸。』雪竇云：『這老
J34nB304_p0389b05║漢勞而無功。或若雲門道：一句合頭語，萬劫繫驢
J34nB304_p0389b06║橛。又作麼生免此過？』良久云：『莫道水寒魚不食，如
J34nB304_p0389b07║今釣得滿船歸。』」頌曰：
J34nB304_p0389b08║水裏月，太孤絕，玉轉珠迴須甄別。踏破秋聲歸去來，
J34nB304_p0389b09║大家應共知時節。
J34nB304_p0389b10║舉：「投子問巨榮禪客：『老僧未曾有一言半句掛諸
J34nB304_p0389b11║方耳目，何用要見山僧？』僧云：『到這裏不施三拜，要
J34nB304_p0389b12║且不甘。』子云：『出家兒得恁麼沒碑記？』僧遶禪床一
J34nB304_p0389b13║匝而出，子云：『有眼無耳朵，六月火邊坐。』雪竇云：『也
J34nB304_p0389b14║不得放過，纔轉便與擒住，喝云：「是誰不甘？」咄！若跳
J34nB304_p0389b15║得出，不妨是一員衲僧。』」頌曰：
J34nB304_p0389b16║苔花沒字土埋龜，風雨消磨絕妙詞。不向圖經中舊
J34nB304_p0389b17║見，無人知是蔡邕碑。
J34nB304_p0389b18║舉：「祖師云：『六塵不惡，還同正覺。』雪竇云：『拄杖子是
J34nB304_p0389b19║塵，有什麼過？過既無，應合辨主。所以道：糞掃堆頭
J34nB304_p0389b20║現丈六金身，且拈在一邊；赤肉團上壁立千仞，又
J34nB304_p0389b21║放過一著。直饒八面四方，正好連架打。』」頌曰：
J34nB304_p0389b22║主中主，誰辨取？色色塵塵，龍驤鳳舞。報君知，莫莽鹵，
J34nB304_p0389b23║先天未是心之祖。
J34nB304_p0389b24║舉：「本生拈拄杖示眾云：『我若拈起，你便向未拈起
J34nB304_p0389b25║時作道理；我若不拈起，你便向拈起時作主宰。且
J34nB304_p0389b26║道老僧為人在什麼處？』時有僧出云：『不敢妄生節
J34nB304_p0389b27║目。』生云：『也知闍黎不分外。』僧云：『低低處平之有餘，
J34nB304_p0389b28║高高處觀之不足。』生云：『節目上更生節目。』僧無語。
J34nB304_p0389b29║生云：『掩鼻偷香，空招罪犯。』雪竇云：『這僧也善能切
J34nB304_p0389b30║磋，爭奈弓折箭盡。然雖如此，且本生是作家宗師，
J34nB304_p0389c01║為人在什麼處？拈起也，天回地轉，應須拱手歸降；
J34nB304_p0389c02║放下也，草偃風行，必合全身遠害。還見本生為人
J34nB304_p0389c03║處也無？』雪竇復拈起拄杖云：『太平本是將軍致，不
J34nB304_p0389c04║許將軍見太平。』」頌曰：
J34nB304_p0389c05║春風急，春風急，八駿奔馳追莫及。南北東西把定時，
J34nB304_p0389c06║為君直上孤峰立。咄！只在這裏。
J34nB304_p0389c07║舉：「安國舉國師碑文云：『得之於心，伊蘭作旃檀之
J34nB304_p0389c08║樹；失之於旨，甘露乃蒺藜之園。』問僧曰：『一語須具
J34nB304_p0389c09║得失兩意，汝作麼生道？』僧云：『不可喚作拳頭也。』國
J34nB304_p0389c10║不肯，亦舉拳別云：『祗為喚作拳頭。』雪竇云：『無繩自
J34nB304_p0389c11║縛漢，拳頭也不識。』」頌曰：
J34nB304_p0389c12║祗箇拳頭，有誰不識？多口阿師，自貽伊戚。遇貴即賤
J34nB304_p0389c13║兮，攬草成藥；逢強即弱兮，執金化石。咄哉無數癡人，
J34nB304_p0389c14║盡向言中取則。
J34nB304_p0389c15║舉：「玄沙普請斫柴次，見一虎，天龍曰：『和尚虎。』沙曰：
J34nB304_p0389c16║『是汝。』雪竇云：『要與人天為師，面前端的是虎。』」頌曰：
J34nB304_p0389c17║山中虎，卻是汝。四七攢眉，二三飲氣。落落雄聲滿大
J34nB304_p0389c18║唐，林間狂嘯腥風起。休迴避，相逢拶出骨裏髓。
J34nB304_p0389c19║舉：「洞山初和尚參雲門，門問：『近離什麼處？』山云：『查
J34nB304_p0389c20║渡。』門云：『夏在甚處？』山云：『湖南報慈。』門云：『幾時離彼？』
J34nB304_p0389c21║山云：『八月二十五。』門云：『放汝三頓棒。』山至來日卻
J34nB304_p0389c22║上問訊：『昨日蒙和尚放三頓棒，不知過在什麼處？』
J34nB304_p0389c23║門云：『飯袋子，江西湖南便恁麼去。』山於言下大悟。
J34nB304_p0389c24║雪竇云：『雲門氣宇如王，拶著便冰消瓦解，當時若
J34nB304_p0389c25║據令而行，子孫也未到斷絕。』」頌曰：
J34nB304_p0389c26║三頓烏藤輕放汝，跛足阿師相共語。電光影裏卓紅
J34nB304_p0389c27║旗，末後嘮嘮可惜許。帶累兒孫不丈夫，十字街頭空
J34nB304_p0389c28║沸屎。
J34nB304_p0389c29║舉：「大慈示眾云：『山僧不解答話，秪能識病。』時有僧
J34nB304_p0389c30║出，大慈便歸方丈。雪竇云：『大慈識病不答話，時有
J34nB304_p0390a01║僧出，便歸方丈；雪竇識病不答話，或有僧出，劈脊
J34nB304_p0390a02║便棒；諸方識病不答話，有僧出，必然別有長處。敢
J34nB304_p0390a03║有一箇動著，大唐天子只三人。』」頌曰：
J34nB304_p0390a04║識病還須善病家，從來盧扁較些些，不勞鍼砭膏肓
J34nB304_p0390a05║起，寰海今朝謾自誇。良久，云：「且放雪竇出氣。」
J34nB304_p0390a06║舉：「趙州到黃檗，檗見來，便閉卻方丈門，州乃把火
J34nB304_p0390a07║于法堂內，叫云：『救火！救火！』檗開門捉住云：『道！道！』州
J34nB304_p0390a08║云：『賊過後張弓。』雪竇云：『直是好笑，笑須三十年。忽
J34nB304_p0390a09║有人問雪竇：笑什麼？笑賊過後張弓。』」頌曰：
J34nB304_p0390a10║一箇閉門作活，一箇草裏亂叫。今日檢點將來，直是
J34nB304_p0390a11║令人好笑。
J34nB304_p0390a12║舉：「僧問鏡清：『學人未達其源，乞師方便。』清云：『是什
J34nB304_p0390a13║麼源？』僧云：『其源。』清云：『若是其源，爭受方便？』雪竇云：
J34nB304_p0390a14║『死水裏浸卻，有什麼用處？』侍者問清：『適來是成褫
J34nB304_p0390a15║伊否？』清云：『無。』侍者云：『莫是不成褫伊否？』清云：『無。』者
J34nB304_p0390a16║云：『未審尊意如何？』清云：『一點水墨，兩處成龍。』雪竇
J34nB304_p0390a17║云：『猶較些子。雪竇不是減鏡清威光，要與這僧相
J34nB304_p0390a18║見，是什麼源？其源。三十年後，與你三十棒。』」頌曰：
J34nB304_p0390a19║穿起鶻臭衫，頂上炙脂帽，渠無國土兮，逢緣皆得玅。
J34nB304_p0390a20║君不見，長者子，行草草，伶俜五十城，忘卻來時道。
J34nB304_p0390a21║舉：「僧問香林：『如何是衲衣下事？』林云：『臘月火燒山。』
J34nB304_p0390a22║雪竇云：『臘月燒山，萬種千般。翹松鶴冷，踏雪人寒。
J34nB304_p0390a23║達磨不會，大難大難。』」頌曰：
J34nB304_p0390a24║烈燄翻身透碧岑，達磨不會問盧能，逢人未可輕相
J34nB304_p0390a25║委，踏雪歸來只掩門。
J34nB304_p0390a26║舉：「本仁示眾云：『老僧尋嘗不欲向聲前色後鼓弄
J34nB304_p0390a27║人家男女。何故？且聲不是聲，色不是色。』時有僧問：
J34nB304_p0390a28║『如何是聲不是聲？』仁云：『喚作色得麼？』僧云：『如何是
J34nB304_p0390a29║色不是色？』仁云：『喚作聲得麼？』僧作禮，仁云：『且道為
J34nB304_p0390a30║汝說？答汝話？若向這裏會得，有箇入處。』雪竇云：『本
J34nB304_p0390b01║仁也甚奇怪，要且貪看天上月。既非聲前色後，且
J34nB304_p0390b02║作麼生入？』」頌曰：
J34nB304_p0390b03║眼見如盲，口說如啞。上下四維，絕瀟絕灑。倒用橫拈，
J34nB304_p0390b04║全無柄把。海神知貴不知價，留與人間光炤夜。
J34nB304_p0390b05║舉：「國師三喚侍者，雪竇著語云：『點即不到。』侍者三
J34nB304_p0390b06║應，雪竇著語云：『到即不點。』將謂吾辜負汝，誰知汝
J34nB304_p0390b07║辜負吾。雪竇著語云：『瞞雪竇不得。』雲門道：『作麼生
J34nB304_p0390b08║是國師辜負侍者處？會得也是無端。』雪竇云：『元來
J34nB304_p0390b09║不會。』門又云：『作麼是侍者辜負國師處？粉骨碎身
J34nB304_p0390b10║未報得。』雪竇云：『無端，無端。』僧問投子：『國師三喚侍
J34nB304_p0390b11║者，意旨如何？』投子云：『抑逼人作麼？』雪竇云：『跺跟漢。』
J34nB304_p0390b12║僧問興化，化云：『一盲引眾盲。』雪竇云：『端的瞎。』僧問
J34nB304_p0390b13║玄沙，沙云：『侍者卻會。』雪竇云：『停囚長智。』僧問趙州，
J34nB304_p0390b14║州云：『如人暗中書字，字雖不成，文彩已彰。』雪竇便
J34nB304_p0390b15║喝。僧問雪竇，雪竇便打：『也要諸方點簡。』乃成頌云：
J34nB304_p0390b16║『師資會遇意非輕，無事相將草裏行。負汝負吾人
J34nB304_p0390b17║莫問，任從天下競頭爭。』」頌曰：
J34nB304_p0390b18║一老一不老，全身入荒草。應喏甚分明，根源無處討。
J34nB304_p0390b19║無處討，秋深白露和煙島。
J34nB304_p0390b20║舉：「雲門示眾：『老胡生下時，一手指天，一手指地，周
J34nB304_p0390b21║行七步，目顧四方，云：「天上天下，唯我獨尊。」當時若
J34nB304_p0390b22║見，一棒打殺與狗子喫，貴圖天下太平。』雪竇云：『便
J34nB304_p0390b23║與掀倒禪床。』」頌曰：
J34nB304_p0390b24║赤肉團邊開大口，八萬四千牛馬走。現成公案絕淆
J34nB304_p0390b25║訛，貓兒依樣呈家醜。
J34nB304_p0390b26║舉：「僧問智門：『如何是佛？』門云：『踏破草鞋赤腳走。』僧
J34nB304_p0390b27║云：『如何是佛向上事？』門云：『拄杖頭上挑日月。』雪竇
J34nB304_p0390b28║云：『千兵易得，一將難求。』」頌曰：
J34nB304_p0390b29║祖域恣馳騁，曾經有幾人。千兵容易得，一將最難尋。
J34nB304_p0390b30║日月膠中色，乾坤火裏水。杖頭挑不起，踏斷草鞋繩。
J34nB304_p0390c01║舉：「僧禮拜雪峰，峰打五棒，僧云：『某甲有什麼過？』峰
J34nB304_p0390c02║又打五棒。雪竇云：『雪竇不曾與人打葛藤，前五棒
J34nB304_p0390c03║日炤天臨，後五棒雲騰致雨，你若辨得，也好與五
J34nB304_p0390c04║棒。』」頌曰：
J34nB304_p0390c05║莫怪麤疏象骨師，意根未了強狐疑，兒孫闢地栽荊
J34nB304_p0390c06║棘，掩鼻偷香枉受欺。
J34nB304_p0390c07║舉：「馬大師令智藏持書至徑山，山接書開，見一圓
J34nB304_p0390c08║相，于中下一點，國師云：『欽師猶被馬師惑。』雪竇云：
J34nB304_p0390c09║『徑山被惑且置，若將呈似國師，別作箇什麼伎倆，
J34nB304_p0390c10║免被惑去？有老宿云：「當時坐卻便休。」亦有道：「但與
J34nB304_p0390c11║劃破。」若與麼，只是不識羞。敢謂天下老師各具金
J34nB304_p0390c12║剛眼睛，廣作神通變化，還免得麼？雪竇見處，也要
J34nB304_p0390c13║諸人共知，只這馬師當時畫出，早是自惑亂了也。』」
J34nB304_p0390c14║頌曰：
J34nB304_p0390c15║內卦外卦，全無縫罅。謾言千里同風，彼此分疏不下。
J34nB304_p0390c16║惑人自惑底何心，赤手白拈成話杷。
J34nB304_p0390c17║舉：「睦州尋常見衲僧來即閉門，或見講僧，乃召云：
J34nB304_p0390c18║『座主！』主應諾。州云：『擔板漢！』雪竇云：『睦州只具一隻
J34nB304_p0390c19║眼。何故？這僧喚既回頭，因甚卻成擔板漢？』」頌曰：
J34nB304_p0390c20║一生擔板無行止，巧發金丸擲鼷鼠。壯士拔劍為不
J34nB304_p0390c21║平，意氣繇來獨相許。喚得回，喚不回，向後從他眼自
J34nB304_p0390c22║開。
J34nB304_p0390c23║舉：「巴陵示眾云：『祖師道：「不是風動，不是幡動。」既不
J34nB304_p0390c24║是風，幡向什麼處著？有人與祖師作主，出來與巴
J34nB304_p0390c25║陵相見。』雪竇道：『風動幡動。既是風，幡向什麼處著？
J34nB304_p0390c26║有人與巴陵作主，出來與雪竇相見。』」頌曰：
J34nB304_p0390c27║是風動，是幡動，癡兒面前休說夢。不是風兮不是幡，
J34nB304_p0390c28║澄潭那許蒼龍蟠。黃梅衣缽空惆悵，贏得區區建剎
J34nB304_p0390c29║竿。
J34nB304_p0390c30║舉：「則川與龐居士摘茶次，士云：『法界不容身，師還
J34nB304_p0391a01║見我麼？』川云：『不是老僧▆答公話。』公云：『有問有答，
J34nB304_p0391a02║蓋是尋嘗。』川乃摘茶不顧，士云：『莫怪適來容易借
J34nB304_p0391a03║問。』川亦不顧，士喝云：『這無禮儀漢，待我一一舉似
J34nB304_p0391a04║明眼人。』川乃拋卻茶籃，便歸方丈。雪竇云：『則川只
J34nB304_p0391a05║解把定封疆，不能同生同死，當時好與捋下襆頭，
J34nB304_p0391a06║誰敢喚作龐居士？』」頌曰：
J34nB304_p0391a07║同死同生驗作家，夜深誰共摘楊花。憧憧四海安如
J34nB304_p0391a08║底，休更人前弄爪牙。
J34nB304_p0391a09║舉：「僧問雲門：『一言道盡時如何？』門云：『裂破。』雪竇彈
J34nB304_p0391a10║指三下。」頌曰
J34nB304_p0391a11║裂破虛空，舌頭無骨。鵠白烏玄，棘曲松直。彈指三聲，
J34nB304_p0391a12║賊賊賊賊。
J34nB304_p0391a13║舉：「僧問睦州：『一言道盡時如何？』州云：『老僧在你缽
J34nB304_p0391a14║囊裏。』雪竇呵呵大笑。」頌曰：
J34nB304_p0391a15║慣撾毒鼓聾人耳，好笑將身缽裏藏，蚯蚓驀過香水
J34nB304_p0391a16║海，蝦蟆𨁝跳上穹蒼。
J34nB304_p0391a17║舉：「僧問雪峰：『聲聞人見性如夜見月，菩薩人見性
J34nB304_p0391a18║如晝見日，未審和尚見性如何？』峰打三下。其僧復
J34nB304_p0391a19║問巖頭，頭打三掌。雪竇云：『應病設藥，且打三下；若
J34nB304_p0391a20║據令而行，合喫多少？』」頌曰：
J34nB304_p0391a21║晝日夜月，見見何別。風落霜寒，一場敗闕。撫掌三下。
J34nB304_p0391a22║舉：「南泉山下有一菴主，人謂曰：『近日南泉和尚出
J34nB304_p0391a23║世，何不去禮見？』主云：『非但南泉出世，直饒千佛出
J34nB304_p0391a24║世，我亦不去。』泉聞，乃令趙州去勘。州去便設拜，主
J34nB304_p0391a25║不顧。州從東過西，又從西過東，主亦不顧。州云：『草
J34nB304_p0391a26║賊大敗。』遂拽下簾子便歸。舉似南泉，泉云：『我從來
J34nB304_p0391a27║疑著這漢。』雪竇云：『大小南泉、趙州，被箇擔板漢勘
J34nB304_p0391a28║破了也。』」頌曰：
J34nB304_p0391a29║一葉扁舟一釣竿，鉤頭香餌未曾殘，直須入海深撈
J34nB304_p0391a30║摝，休滯蘆花淺水灘。
J34nB304_p0391b01║舉：「嵒頭、雪峰、欽山到德山，欽山問：『天皇也恁麼道，
J34nB304_p0391b02║龍潭也恁麼道，未審和尚作麼生道？』德山云：『你試
J34nB304_p0391b03║舉天皇、龍潭底看。』欽山擬議，山便打。欽山被打，歸
J34nB304_p0391b04║延壽堂云：『是則是，打我太煞。』嵒頭云：『汝恁麼，他後
J34nB304_p0391b05║不得道見德山來。』雪竇云：『諸禪德！欽山致箇問端，
J34nB304_p0391b06║不妨奇特，爭奈龍頭蛇尾？你試舉天皇、龍潭底看。
J34nB304_p0391b07║坐具便摵。大丈夫漢捋虎鬚，也是本分。他既不能，
J34nB304_p0391b08║德山令行一半；令若盡行，雪峰、嵒頭總是涅槃堂
J34nB304_p0391b09║裏漢。』」頌曰：
J34nB304_p0391b10║虎口橫身恁麼來，賞伊膽大絕低徊，涅槃堂裏還鄉
J34nB304_p0391b11║曲，錦繡香囊炤夜臺。
J34nB304_p0391b12║舉：「玄沙問僧：『近離什處？』僧云：『瑞嵒。』沙云：『瑞嵒有何
J34nB304_p0391b13║言句？』僧云：『長喚主人公。自云：「諾。惺惺著，他後莫受
J34nB304_p0391b14║人瞞。」』沙云：『一等是弄精魂，也甚奇特。』卻云：『何不且
J34nB304_p0391b15║在彼中？』僧云：『瑞嵒遷化了也。』沙云：『如今還喚得應
J34nB304_p0391b16║麼？』雪竇云：『蒼天！蒼天！』」頌曰：
J34nB304_p0391b17║當機覿面提，覿面當機疾。一等弄精魂，就中人不識。
J34nB304_p0391b18║片石嵯峨應也無，蒼天蒼天奈汝何。
J34nB304_p0391b19║舉：「僧問長慶：『羚羊未掛角時如何？』慶云：『草裏漢。』僧
J34nB304_p0391b20║云：『掛角後如何？』慶云：『亂叫喚。』僧云：『畢竟如何？』慶云：
J34nB304_p0391b21║『驢事未了，馬事到來。』雪竇云：『寧可碎身如微塵，終
J34nB304_p0391b22║不瞎箇眾生眼。長慶較些些子。有般漢，設使羚羊
J34nB304_p0391b23║未掛角，也是萬里望鄉關。』」頌曰：
J34nB304_p0391b24║糞掃堆頭拾得春，斬新日月立乾坤，羚羊屏跡千峰
J34nB304_p0391b25║頂，逐塊韓盧空秪獰。
J34nB304_p0391b26║舉：「德山示眾云：『俱胝和尚但有問荅，只豎一指。寒
J34nB304_p0391b27║則普天普地寒。』雪竇云：『甚處見俱胝老？』『熱則普天
J34nB304_p0391b28║普地熱。』雪竇云：『莫錯認定盤星。森羅萬象，徹下孤
J34nB304_p0391b29║危；大地山河，通上險絕。甚麼處得一指頭禪？』」頌曰：
J34nB304_p0391b30║寒時寒，熱時熱，通上徹下，孤危險絕，俱胝老人秪得
J34nB304_p0391c01║一橛。秪得一橛，倚天炤雪。
J34nB304_p0391c02║舉：「僧問南院：『從上諸聖向甚麼處去？』院云：『不在天
J34nB304_p0391c03║堂，則入地獄。』僧云：『和尚又作麼生？』院云：『還知寶應
J34nB304_p0391c04║老落處麼？』僧擬議，院打一拂子云：『你還知喫拂子
J34nB304_p0391c05║底麼？』僧云：『不會。』院云：『正令卻是汝行。』又打一拂子。
J34nB304_p0391c06║雪竇云：『令既自行，且拂子不知來處。雪竇道箇瞎，
J34nB304_p0391c07║且要雪上加霜。』」頌曰：
J34nB304_p0391c08║一翳未消，空華亂墜。地獄天堂，髑髏粉碎。正令倒行，
J34nB304_p0391c09║失錢遭罪。雪上加霜又一重，瞎漢依前原不會。
J34nB304_p0391c10║舉：「雪峰上堂：『諸上座！望州亭與汝相見了也，烏石
J34nB304_p0391c11║嶺與汝相見了也，僧堂前與汝相見了也。』保福問
J34nB304_p0391c12║鵝湖：『僧堂前相見且置，望州亭、烏石嶺什麼處相
J34nB304_p0391c13║見？』鵝湖驟步歸方丈，保福便入僧堂。雪竇云：『二老
J34nB304_p0391c14║宿是即是，只知雪峰放行，不知雪峰把住。忽有箇
J34nB304_p0391c15║衲僧出，未審雪竇作麼生？豈不是別機宜、識休咎
J34nB304_p0391c16║底漢？還有望州亭、烏石嶺相見底衲僧麼？』良久，云：
J34nB304_p0391c17║『擔板禪和，如麻似粟。』」頌曰：
J34nB304_p0391c18║遍界不曾藏，通身絕影象。斫額望州亭，驟步歸方丈。
J34nB304_p0391c19║無人識得渠，徒自傷鹽醬。金圈拋下乳峰前，流水白
J34nB304_p0391c20║雲空蕩漾。
J34nB304_p0391c21║舉：「僧問忠國師：『如何是本身盧舍那？』忠云：『與老僧
J34nB304_p0391c22║過淨瓶來。』僧將淨瓶至，忠云：『卻安舊處著。』僧復問：
J34nB304_p0391c23║『如何是本身盧舍那？』忠云：『古佛過去久矣。』雲門道：
J34nB304_p0391c24║『無朕跡。』雪竇云：『直得一手指天，一手指地，爭得無？
J34nB304_p0391c25║還會麼？雲在嶺頭閑不徹，水流澗底太忙生。』」頌曰：
J34nB304_p0391c26║毘盧師，法身主，日夜相逢淨瓶裏。黃面瞿曇不自知，
J34nB304_p0391c27║止有韶陽較些子。剔起眉毛仔細看，落花忙逐東流
J34nB304_p0391c28║水。
J34nB304_p0391c29║舉：「趙州到道吾，纔入堂，吾曰：『南泉一隻箭來也。』州
J34nB304_p0391c30║云：『看箭。』吾云：『過。』州云：『中。』雪竇云：『二俱作家。蓋是道
J34nB304_p0392a01║吾、趙州二俱不作家，箭鋒不相拄，直饒齊發齊中，
J34nB304_p0392a02║也是箇射垛漢。』」頌曰：
J34nB304_p0392a03║山高海深人不測，古往今來轉青碧。淺近輕浮莫與
J34nB304_p0392a04║交，地卑只解生荊棘。行路難，行路難，君自看。
J34nB304_p0392a05║舉：「臨濟同普化赴施主齋次，濟問：『毛吞巨海，芥納
J34nB304_p0392a06║須彌，為復神通妙用？為復法爾如然？』化趯倒飯床。
J34nB304_p0392a07║濟云：『太麤生！』化云：『這裏是甚麼所在，說麤說細？』次
J34nB304_p0392a08║日又同赴齋，濟復問：『今日供養何似昨日？』化又趯
J34nB304_p0392a09║倒飯床。濟云：『得即得，太麤生！』化喝云：『瞎漢！佛法說
J34nB304_p0392a10║甚麼麤細？』濟乃吐舌。雪竇云：『兩箇老賊喫飯也未
J34nB304_p0392a11║了，好與三十棒。令雖行，且那箇是正賊？』」頌曰：
J34nB304_p0392a12║花擘涅槃心，踢瞎正法眼。不語兩低頭，機關何太險。
J34nB304_p0392a13║滹沱高浪蹴天浮，魚鱉安能測深淺。
J34nB304_p0392a14║舉：「三角示眾云：『若論此事，眨上眉毛早是蹉過。』麻
J34nB304_p0392a15║谷出云：『蹉過即不問，如何是此事？』角云：『蹉過。』谷便
J34nB304_p0392a16║掀倒禪床，角便打。雪竇云：『兩箇有頭無尾漢，眉毛
J34nB304_p0392a17║未曾眨上，說什麼此事蹉過？有僧問：「眉毛為什麼
J34nB304_p0392a18║不眨上？」雪竇便打。』」頌曰：
J34nB304_p0392a19║眉毛雙綰同心結，咄咄商量此事來，八字打開猶蹉
J34nB304_p0392a20║過，舌根未動禍先胎。
J34nB304_p0392a21║舉：「嵒頭參德山，方跨門便問：『是凡是聖？』山便喝，頭
J34nB304_p0392a22║禮拜。有人舉似洞山，山云：『若不是奯公，大難承當。』
J34nB304_p0392a23║頭云：『洞山老人不識好惡，錯下名言，我當時一手
J34nB304_p0392a24║抬、一手搦。』雪竇云：『然則德山門下草偃風行，要且
J34nB304_p0392a25║不能塞斷人口。當時纔禮拜，劈脊便打，非唯勦絕
J34nB304_p0392a26║洞山，亦乃把定奯老。還會麼？李將軍有佳聲在，不
J34nB304_p0392a27║得封侯也是閑。』」頌曰：
J34nB304_p0392a28║金鰲一掣滄溟竭，是聖是凡齊吐舌。沒羽將軍應自
J34nB304_p0392a29║知，屠龍須讓人中傑。
J34nB304_p0392a30║舉：「太原孚上座參雪峰，纔到法堂，顧視雪峰，便下
J34nB304_p0392b01║看知事。雪竇云：『一千五百人作家宗師，被孚老一
J34nB304_p0392b02║覷，便高豎降旗。』孚來日卻上禮拜云：『某甲昨日觸
J34nB304_p0392b03║忤和尚。』峰云：『知是般事便休。』雪竇云：『果然。』僧問雲
J34nB304_p0392b04║門：『作麼生是觸忤處？』門便打。雪竇云：『打得百千萬
J34nB304_p0392b05║箇，有什麼用處？直須盡大地人喫棒，方可扶豎雪
J34nB304_p0392b06║峰。且道太原孚具什麼眼？』」頌曰：
J34nB304_p0392b07║鼓角霜殘入暮雲，法身喪卻暗銷魂。無端扭捏孃生
J34nB304_p0392b08║鼻，到處拋沙觸忤人。勘破了，莫紛紜。七十二棒且輕
J34nB304_p0392b09║恕，一百五十難放君。
J34nB304_p0392b10║舉：「僧請益雲門玄沙三種病人語，門云：『汝禮拜著。』
J34nB304_p0392b11║僧禮拜起，門以拄杖挃之，僧退後，門云：『汝不是患
J34nB304_p0392b12║盲麼？』復喚近前來，僧近前，門云：『汝不是患聾麼？』又
J34nB304_p0392b13║云：『會麼？』僧云：『不會。』門云：『汝不是患啞麼？』僧于是有
J34nB304_p0392b14║省。雪竇便喝云：『這盲聾瘖啞漢，若不是雲門，驢年
J34nB304_p0392b15║去。如今有底，或拈槌豎拂不管，教近前又不來，還
J34nB304_p0392b16║會麼？又不應。諸方還奈何得麼？若不奈何，汝這一
J34nB304_p0392b17║隊驢漢，又堪作箇什麼？以拄杖一時打趁。』」頌曰：
J34nB304_p0392b18║瘖啞盲聾成隊走，無孔銕椎不知有，閻浮樹下笑呵
J34nB304_p0392b19║呵，驚起雲門藏北斗。
J34nB304_p0392b20║舉：「鼓山示眾：『若論此事，如一口劍。』時有僧問：『承和
J34nB304_p0392b21║尚言：「若論此事，如一口劍。」和尚是死屍，學人是死
J34nB304_p0392b22║屍，如何是劍？』山云：『拖出這死屍。』僧應諾，歸衣缽下
J34nB304_p0392b23║結束便行。山至晚問首座：『問話底僧在否？』座云：『當
J34nB304_p0392b24║時便去也。』山云：『好與三十棒。』雪竇云：『諸方老宿總
J34nB304_p0392b25║道鼓山失卻一隻眼，殊不知重賞之下必有勇夫。
J34nB304_p0392b26║雖然如此，若仔細檢點將來，未免一坑埋卻。』」頌曰：
J34nB304_p0392b27║冷光閃爍，切忌名邈。古兮今兮，誰同啐啄？啐啄相應，
J34nB304_p0392b28║金雞忽鳴。長安道上，不許夜行。
J34nB304_p0392b29║舉：「睦州問武陵長老：『了即毛吞巨海，始知大地一
J34nB304_p0392b30║微塵。作麼生？』陵云：『問阿誰？』州云：『問長老。』陵云：『何不
J34nB304_p0392c01║領話？』州云：『汝不領話，我不領話。』雪竇云：『墮也！墮也！』
J34nB304_p0392c02║復云：『這箇葛藤，老漢好與劃斷。』拈拄杖云：『什麼處
J34nB304_p0392c03║去也？』」頌曰：
J34nB304_p0392c04║百匝千重，千重百匝。劃斷葛藤，全無合煞。學海波瀾
J34nB304_p0392c05║一夜乾，龍象當筵恣蹴踏。
J34nB304_p0392c06║舉：「仰山坐次，有僧翹一足云：『西天二十八祖亦如
J34nB304_p0392c07║是，唐土六祖亦如是，天下老和尚亦如是，某甲亦
J34nB304_p0392c08║如是。』山下禪床，打四藤條。雪竇云：『藤條未到打折，
J34nB304_p0392c09║因什麼只與四下？須是斬釘截銕漢始得。』大禪佛
J34nB304_p0392c10║後到霍山，自云：『集雲峰下四藤條，天下大禪佛參。』
J34nB304_p0392c11║山云：『打鐘著。』禪便走。雪竇云：『這漢雖是見機而作，
J34nB304_p0392c12║爭奈有頭無尾。』」頌曰：
J34nB304_p0392c13║萬仞峰頭翹足立，宇宙寥寥望何極？東土西天兩脫
J34nB304_p0392c14║空，至今鼻孔無消息。
J34nB304_p0392c15║舉：「僧問智門：『如何是般若體？』門云：『蚌含明月。』僧云：
J34nB304_p0392c16║『如何是般若用？』門云：『兔子懷胎。』雪竇云：『非唯把定
J34nB304_p0392c17║世界，亦乃安貼家邦。若善能參詳，便請丹霄獨步。』」
J34nB304_p0392c18║頌曰：
J34nB304_p0392c19║不儉不奢，知音可嘉。明珠絕纇，白璧無瑕。大野寥寥
J34nB304_p0392c20║兮千峰寒色，虛堂寂寂兮雨滴巖花。君不見，少林冷
J34nB304_p0392c21║坐人難識，隻履攜歸暗自嗟。
J34nB304_p0392c22║舉：「烏臼問玄、紹二上座：『發足甚麼處？』玄云：『江西。』臼
J34nB304_p0392c23║便打。玄云：『久聞和尚有此機要。』臼云：『汝既不會，第
J34nB304_p0392c24║二箇近前來。』紹擬近前，臼便打云：『信知同坑無異
J34nB304_p0392c25║土。參堂去！』雪竇云：『宗師眼目直須恁麼，如金翅擘
J34nB304_p0392c26║海，直取龍吞。有般漢眼目未辨東西，拄杖不知顛
J34nB304_p0392c27║倒，只管說炤用齊行，人境俱奪。』」頌曰：
J34nB304_p0392c28║千仞龍門留宿客，振鬣揚鬐遭點額。胸次嘗藏十萬
J34nB304_p0392c29║兵，閒行氣貌多輕忽。咄咄！五帝三皇是何物？
J34nB304_p0392c30║舉：「雪峰問僧：『見說大德曾為天使來，是否？』僧云：『不
J34nB304_p0393a01║敢。』峰云：『又爭解恁麼來？』僧云：『仰慕道德，豈憚關山？』
J34nB304_p0393a02║峰曰：『汝猶醉在，出去。』僧便出。峰乃召：『大德。』僧回首，
J34nB304_p0393a03║峰曰：『是甚麼？』僧亦云：『是甚麼？』峰曰：『這漆桶。』僧無語。
J34nB304_p0393a04║峰顧謂鏡清云：『好箇師僧，向漆桶裏折倒。』清云：『和
J34nB304_p0393a05║尚豈不是據款結案？』峰曰：『也是我尋嘗用底，忽若
J34nB304_p0393a06║喚回，向伊道：「是甚麼？」被他道：「這漆桶。」又作麼生？』清
J34nB304_p0393a07║云：『成何道理？』峰曰：『我與麼及伊，汝又道據款結案；
J34nB304_p0393a08║伊與麼及我，汝又道成何道理。一等是恁麼時節，
J34nB304_p0393a09║其間有得有不得。』清云：『不見道：醍醐上味，為世所
J34nB304_p0393a10║珍，遇斯等人，翻成毒藥。』雪竇云：『看他父子相投，言
J34nB304_p0393a11║氣相合，知者謂粉骨碎身，此恩難報；不知者謂扶
J34nB304_p0393a12║高抑下，臨危悚人。毒藥醍醐，千載龜鑑。還會麼？這
J34nB304_p0393a13║漆桶。』」頌曰：
J34nB304_p0393a14║拈出南山袖裏鎚，眉間血濺萬重圍，梵王驚起寒毛
J34nB304_p0393a15║豎，折合還將漆桶歸。
J34nB304_p0393a16║舉：「僧辭大隨，隨問：『甚處去？』僧云：『峨眉禮普賢去。』隨
J34nB304_p0393a17║舉拂子云：『文殊、普賢總在這裏。』僧作圓相拋向後，
J34nB304_p0393a18║乃禮拜。隨喚侍者將一貼茶與這僧。雲門別云：『西
J34nB304_p0393a19║天斬頭截臂，這裏自領出去。』雪竇云：『殺人刀，活人
J34nB304_p0393a20║劍，具眼者辨取。』」頌曰：
J34nB304_p0393a21║拈尾為頭，放一得二，文殊普賢的何面嘴？鶯啼三月
J34nB304_p0393a22║時，花發千山裏。止止，古路茫茫祗這是。
J34nB304_p0393a23║舉：「雲門問新到僧：『甚處人？』僧云：『新羅。』門云：『將甚麼
J34nB304_p0393a24║過海？』僧云：『草賊大敗。』門引手云：『為甚麼在我這裏？』
J34nB304_p0393a25║僧云：『恰是。』門云：『一任𨁝跳。』僧無對。雪竇云：『雲門老
J34nB304_p0393a26║漢，龍頭蛇尾，放過這僧，為什麼在我手裏？恰是。劈
J34nB304_p0393a27║脊便打。』」頌曰：
J34nB304_p0393a28║家住海門東，扶桑最先炤，腳下草離離，回途不涉玅。
J34nB304_p0393a29║道道放一竅，拄杖頭邊任𨁝跳。
J34nB304_p0393a30║舉：「北禪問僧：『甚麼來？』僧云：『黃州。』禪云：『夏在甚處？』僧
J34nB304_p0393b01║云：『資福。』禪云：『福將何資？』僧云：『兩重公案。』禪云：『爭奈
J34nB304_p0393b02║在北禪手裏？』僧云：『在手裏即收取。』禪便打，僧不甘，
J34nB304_p0393b03║隨後趁出。雪竇云：『奇怪！宛有超師之作，還知這僧
J34nB304_p0393b04║麼？只解貪前，不能顧後，若在雪竇手裏，棒折也未
J34nB304_p0393b05║放在。』」頌曰：
J34nB304_p0393b06║嚙鏃之機，端可超師。趯翻一瞬，電影難追。但念水草，
J34nB304_p0393b07║伏惟伏惟。
J34nB304_p0393b08║舉：「睦州示眾云：『我見百丈不識好惡。大眾方集，以
J34nB304_p0393b09║拄杖一時打下，復召大眾，眾回首，丈云：「是甚麼？」有
J34nB304_p0393b10║甚麼共語處？又黃檗和尚亦然，復召大眾，眾回首，
J34nB304_p0393b11║檗云：「月似彎弓，少雨多風。」猶較些子。』雪竇云：『說什
J34nB304_p0393b12║麼猶較些子？直是未在。若據雪竇，眾集，一時打下
J34nB304_p0393b13║便休。或有箇無孔銕錘為眾竭力，善能擔荷，可以
J34nB304_p0393b14║籠罩古今，乾坤把斷。』雪竇驀拈拄杖云：『放過一著。』」
J34nB304_p0393b15║頌曰：
J34nB304_p0393b16║月似彎弓，少雨多風，高標可愛，一鏃遼空。取箇眼兮
J34nB304_p0393b17║應睹未睹，捨箇耳兮合聰不聰，因思良馬窺鞭影。咄！
J34nB304_p0393b18║舉：「玄沙見鼓山來，作一圓相示之，山云：『人人出這
J34nB304_p0393b19║箇不得。』沙云：『情知汝向驢胎馬腹中作活計。』山云：
J34nB304_p0393b20║『和尚又作麼生？』沙云：『人人出這箇不得。』山云：『和尚
J34nB304_p0393b21║與麼道卻得，某甲為甚麼道不得？』沙云：『我得汝不
J34nB304_p0393b22║得。』雪竇云：『只解貪觀白浪，不知失卻手橈。』」頌曰：
J34nB304_p0393b23║我得汝不得，撞著白拈賊。頭角未崢嶸，鼻孔先遭塞。
J34nB304_p0393b24║直中曲，曲中直，明鏡當臺重拂拭。四生六道一光中，
J34nB304_p0393b25║狂夫猶自問彌勒。
J34nB304_p0393b26║舉：「南泉上堂云：『王老師賣身去也，還有人買麼？』一
J34nB304_p0393b27║僧出云：『某甲買。』泉云：『不作貴，不作賤，汝作麼生買？』
J34nB304_p0393b28║僧無對。臥龍代云：『和尚屬某甲去也。』禾山代云：『是
J34nB304_p0393b29║何道理？』趙州云：『明年與和尚作一領布衫。』雪竇云：
J34nB304_p0393b30║『作家競買，要且不解輸機。且道南泉還肯麼？雪竇
J34nB304_p0393c01║也擬酬箇價直，令南泉進且無門，退亦無地。不作
J34nB304_p0393c02║貴，不作賤，作麼生買？別處容和尚不得。』」頌曰：
J34nB304_p0393c03║堪笑堪悲王老師，百年殢貨少人知。從前活計都銷
J34nB304_p0393c04║鑠，暗寫愁腸寄與誰。
J34nB304_p0393c05║舉：「茱萸上堂，擎起一橛竹云：『還有人虛空裏釘得
J34nB304_p0393c06║橛麼？』時有靈虛上座出眾云：『虛空是橛。』萸便打，靈
J34nB304_p0393c07║云：『莫錯打。』萸便下座。雪竇云：『若要此話大行，直須
J34nB304_p0393c08║打了赶出。』」頌曰：
J34nB304_p0393c09║空裏橛，為君決，晝夜嘮嘮無法說，香嚴老子樹頭懸，
J34nB304_p0393c10║卻使溈山笑不歇。別！別！萬古碧潭空界月。
J34nB304_p0393c11║舉：「夾山與定山同行，語話次，定山云：『生死中無佛，
J34nB304_p0393c12║即無生死。』夾山云：『生死中有佛，即不迷生死。』互相
J34nB304_p0393c13║不肯。同上大梅相見了，夾山便問：『未審二人見處，
J34nB304_p0393c14║那箇較親？』梅云：『一親一疏。』夾山復問：『那箇親？』梅云：
J34nB304_p0393c15║『且去，明日來。』夾山明日再上問，梅云：『親者不問，問
J34nB304_p0393c16║者不親。』夾山住後自云：『當時失一隻眼。』雪竇云：『夾
J34nB304_p0393c17║山畢竟不知換得一隻眼。大梅老漢當時聞舉，若
J34nB304_p0393c18║以棒一時打出，豈止劃斷兩人葛藤，亦乃為天下
J34nB304_p0393c19║宗匠。』」頌曰：
J34nB304_p0393c20║一句當天，群機杳然，絕瀟絕灑，孰偏孰圓？辨龍蛇兮
J34nB304_p0393c21║眼何正？擒虎兕兮力不全。難！難！喫人輕薄太無端。
J34nB304_p0393c22║舉：「保福因僧問雪峰：『平生有何言句得似羚羊掛
J34nB304_p0393c23║角時？』福云：『我不可作雪峰弟子不得。』雪竇云：『一千
J34nB304_p0393c24║五百箇布衲。保福較些些子。』」頌曰：
J34nB304_p0393c25║句中意，意中句，虎之缺兮馬之馵。爍迦羅眼弗能窺，
J34nB304_p0393c26║十劫辛勤且觀樹。好大哥，須回互，莫來攔我毬門路。
J34nB304_p0393c27║舉：「僧問巴陵：『祖意教意，是同是別？』陵云：『雞寒上樹，
J34nB304_p0393c28║鴨寒下水。』僧問睦州：『祖意教意，是同是別？』州云：『青
J34nB304_p0393c29║山是青山，白雲是白雲。』雪竇云：『問既一般，答亦相
J34nB304_p0393c30║似。其中有利他自利，瞞人自瞞。若點簡分明，管取
J34nB304_p0394a01║解空第一。』」頌曰：
J34nB304_p0394a02║祖師機，劈箭急，黃卷赤軸收不入。衲僧今古競頭爭，
J34nB304_p0394a03║龐老西江只一吸。咄！吹出楊花當白雪。
J34nB304_p0394a04║舉：「趙州示眾云：『今夜答話去也，有解問者出來。』時
J34nB304_p0394a05║有僧出作禮，州云：『比來拋磚引玉，引得箇糞墼子。』
J34nB304_p0394a06║法眼舉問覺銕嘴：『先師意作麼生？』覺云：『如國家拜
J34nB304_p0394a07║將。』乃問：『甚麼人去得？』時有人出云：『某甲去得。』云：『汝
J34nB304_p0394a08║去不得。』法眼云：『我會也。』雪竇云：『靈利漢聞舉，便知
J34nB304_p0394a09║落處。雖然如此，放過覺銕觜。夫宗師語不虛發，出
J34nB304_p0394a10║來必是作家，因甚麼拋磚引墼？諸禪德！要識趙州
J34nB304_p0394a11║麼？從前汗馬無人識，秪要重論蓋代功。』」頌曰：
J34nB304_p0394a12║饑即加食，倦來倒臥，伶俐衲僧，秪消一箇。忽逢東魯
J34nB304_p0394a13║周公，反認西乾達磨。錯！錯！多口阿師自招禍。
J34nB304_p0394a14║舉：「耽源辭國師歸省覲馬祖，于地上作一圓相，展
J34nB304_p0394a15║坐具禮拜，祖云：『子欲作佛去麼？』源云：『某甲不解捏
J34nB304_p0394a16║目。』祖云：『吾不如汝。』雪竇云：『然猛虎不食其子，爭奈
J34nB304_p0394a17║來言不豐。諸人要識耽源麼？只是箇藏身露影漢。』」
J34nB304_p0394a18║頌曰：
J34nB304_p0394a19║冷語侵人恨不消，阿誰能辨腹中刀。含情休問別來
J34nB304_p0394a20║事，歸到家山鬢已焦。
J34nB304_p0394a21║舉：「溈山問仰山：『甚麼處去來？』仰云：『田中來。』溈云：『田
J34nB304_p0394a22║中多少人？』仰插鍬子叉手而立。溈云：『今日南山大
J34nB304_p0394a23║有人刈茆。』仰拔鍬便行。玄沙云：『我當時若見，便與
J34nB304_p0394a24║踏倒鍬子。』鏡清云：『不奈船何，打破戽斗。』僧問明招：
J34nB304_p0394a25║『古人意在鍤鍬處？叉手處？』招喚：『某甲。』僧應諾。招云：
J34nB304_p0394a26║『還曾夢見仰山麼？』雪竇云：『諸方老宿咸謂鍤鍬話
J34nB304_p0394a27║奇特也，大似隨邪逐惡。若據雪竇見處，仰山被溈
J34nB304_p0394a28║山一問，直得無繩自縛，去死十分。』」頌曰：
J34nB304_p0394a29║千金肯惜買焦桐，著意花前聽轉聾。流水高山彈不
J34nB304_p0394a30║盡，一齊分付與東風。
J34nB304_p0394b01║舉：「雪峰問僧：『近離甚處？』僧云：『覆船。』峰云：『生死海未
J34nB304_p0394b02║渡，為什麼覆卻船？』雪竇代云：『久嚮雪峰。待這老漢
J34nB304_p0394b03║擬議，拂袖便行。』其僧當時無對。歸，舉似覆船，船云：
J34nB304_p0394b04║『何不道渠無生死？』僧再至，進此語，峰云：『此不是汝
J34nB304_p0394b05║語。』僧云：『是覆船恁麼道。』峰云：『我有二十棒寄與覆
J34nB304_p0394b06║船，二十棒老僧自喫，不干闍黎事。』雪竇云：『能區能
J34nB304_p0394b07║別，能殺能活，若也辨得，天下橫行。』」頌曰：
J34nB304_p0394b08║生死海裏黑風惡。吹覆渡船難著腳。龍吟枯木髑髏
J34nB304_p0394b09║寒，萬里秋空飛一鶚。噁！作者好求無病藥。
J34nB304_p0394b10║舉：「保福問長慶：『盤山道：「光境俱亡，復是何物？」洞山
J34nB304_p0394b11║云：「光境未亡，復是何物？」據此二老宿商量，猶未得
J34nB304_p0394b12║勦絕，如今作麼生道得勦絕？』慶良久，福云：『情知和
J34nB304_p0394b13║尚向鬼窟裏作活計。』慶卻問：『作麼生？』福云：『兩手扶
J34nB304_p0394b14║犁水過膝。』雪竇云：『俱亡未亡總繇我。保福因甚麼
J34nB304_p0394b15║道未得勦絕？灼然能有幾箇？諸人又作麼生免得
J34nB304_p0394b16║長慶在鬼窟裏？柳絮隨風，自西自東。』」頌曰：
J34nB304_p0394b17║兩手扶犁水過膝，聞見剎那齊壁立，三千沙土夜沉
J34nB304_p0394b18║沉，為君打破精靈窟。
J34nB304_p0394b19║舉：「大梅聞鼯鼠聲，謂眾云：『即此物，非他物，汝善護
J34nB304_p0394b20║持，吾今逝矣。』雪竇云：『這漢生前莽鹵，死後顢頇，即
J34nB304_p0394b21║此物，非他物，是何物？還有分付處也無？有般漢不
J34nB304_p0394b22║解截斷大梅腳跟，只管道：貪程太速。』」頌曰：
J34nB304_p0394b23║久諳韜鈴老不妨，英雄叢裏獨翱翔。江山喜得狼煙
J34nB304_p0394b24║息，兵氣銷為日月光。
J34nB304_p0394b25║舉：「趙州問大慈：『般若以何為體？』慈云：『般若以何為
J34nB304_p0394b26║體？』州大笑而出。明日，州掃地次，慈云：『般若以何為
J34nB304_p0394b27║體？』州置帚，撫掌大笑。雪竇云：『前來也笑，後來也笑，
J34nB304_p0394b28║笑中有刀，大慈還識麼？直饒識得，未免喪身失命。』」
J34nB304_p0394b29║頌曰：
J34nB304_p0394b30║高步丹霄一齒翁，石頭路滑步來工，呵呵冷笑通身
J34nB304_p0394c01║汗，佛祖從茲拜下風。
J34nB304_p0394c02║舉：「德山一日飯遲，自擎缽下法堂，雪峰見云：『鐘未
J34nB304_p0394c03║鳴，鼓未響，托缽向甚麼處去？』山便歸方丈。峰舉似
J34nB304_p0394c04║嵒頭，頭云：『大小德山未會末後句在。』山聞，令侍者
J34nB304_p0394c05║喚嵒頭去問：『你不肯老僧那？』頭密啟其意，山乃休。
J34nB304_p0394c06║明日陞座，果與尋嘗不同。頭到僧堂前，撫掌大笑
J34nB304_p0394c07║云：『且喜堂頭老漢會末後句，他後天下人不奈伊
J34nB304_p0394c08║何。雖然，也秪得三年活。』明招代德山云：『咄！咄！沒處
J34nB304_p0394c09║去！沒處去！』雪竇云：『曾聞說箇獨眼龍，元來只具一
J34nB304_p0394c10║隻眼。殊不知德山是箇無齒大蟲，若不是嵒頭識
J34nB304_p0394c11║破，爭得明日與昨日不同？諸人要識末後句麼？只
J34nB304_p0394c12║許老胡知，不許老胡會。』」頌曰：
J34nB304_p0394c13║一出一入，風雷迅疾。魚躍鳶飛，鬼號神泣。從此三千
J34nB304_p0394c14║海岳昏，曹溪路上休登陟。
J34nB304_p0394c15║舉：「雪峰普請次，路逢一獼猴，乃云：『人人有一面古
J34nB304_p0394c16║鏡，這箇獼猴亦有一面古鏡。』三聖云：『曠劫無名，何
J34nB304_p0394c17║以彰為古鏡？』峰云：『瑕生也。』聖云：『這老漢著甚死急，
J34nB304_p0394c18║話頭也不識。』峰云：『老僧住持事繁。』雪竇云：『好與三
J34nB304_p0394c19║十棒。這棒放過好，免得將錯就錯。』」頌曰：
J34nB304_p0394c20║歷劫迢然絕謂情，持來何必強安名？等閒一撲光零
J34nB304_p0394c21║亂，影入寒泉徹底渾。
J34nB304_p0394c22║舉：「僧問洞山：『時時勤拂拭，莫使惹塵埃，為甚麼不
J34nB304_p0394c23║得他衣缽？』山云：『直饒道本來無一物，也未合得他
J34nB304_p0394c24║衣缽，未審甚麼人合得？』僧下九十六轉語，並不契，
J34nB304_p0394c25║末後云：『設使將來，他亦不要。』洞山深肯。雪竇云：『他
J34nB304_p0394c26║既不受是眼，將來底必應是瞎，還見祖師衣缽麼？
J34nB304_p0394c27║若于此入門，便乃兩手分付，非但大庾嶺頭一箇
J34nB304_p0394c28║提不起，設使闔國人來，且款款地將去。』」頌曰：
J34nB304_p0394c29║秋高屋破看星眠，絕倒盧公不會禪，衣缽將來無著
J34nB304_p0394c30║處，嶺頭逼得命絲懸。
J34nB304_p0395a01║舉：「僧問投子：『依稀似半月，彷彿若三星，乾坤收不
J34nB304_p0395a02║得，師于何處明？』子云：『道什麼？』僧云：『想師只有湛水
J34nB304_p0395a03║之波，且無滔天之浪。』子云：『閑言語。』雪竇云：『投子古
J34nB304_p0395a04║佛，不可道不知，若檢點將來，直是天地懸隔。纔問，
J34nB304_p0395a05║和聲便打。』」頌曰：
J34nB304_p0395a06║客從遠方來，遺我徑寸壁。中有四箇字，字字無人識。
J34nB304_p0395a07║咄！是何言歟？
J34nB304_p0395a08║舉：「洛浦久為臨濟侍者，到夾山問：『自遠趨風，請師
J34nB304_p0395a09║一接。』山云：『目前無闍黎，此間無老僧。』浦便喝。山云：
J34nB304_p0395a10║『住住，且莫草草匆匆。雲月是同，溪山各異。截斷天
J34nB304_p0395a11║下人舌頭即不無，闍黎爭教無舌人解語？』浦佇思，
J34nB304_p0395a12║山便打。雪竇云：『這漢可悲可痛，鈍滯他臨濟。他既
J34nB304_p0395a13║雲月是同，我便溪山各異，說什麼無舌人解語？坐
J34nB304_p0395a14║具劈口便摵。夾山若是箇知方漢，必然明窗下安
J34nB304_p0395a15║排。』」頌曰：
J34nB304_p0395a16║無舌人，解言語，萬象森羅咸側耳。角徵宮商同一音，
J34nB304_p0395a17║溪山雲月分明舉。分明舉，殷勤抱得旃檀樹。
J34nB304_p0395a18║舉：「僧問香嚴：『如何是王索仙陀婆？』嚴云：『過這邊來。』
J34nB304_p0395a19║雪竇云：『鈍殢殺人。』僧問趙州：『王索仙陀婆時如何？』
J34nB304_p0395a20║州乃曲躬叉手。雪竇云：『索鹽奉馬。』」頌曰：
J34nB304_p0395a21║請君過這邊來，曲躬叉手而立。是非自古無真，人情
J34nB304_p0395a22║安可皆得。茶鹽隨分殷勤，秪貴應時及節。
J34nB304_p0395a23║舉：「僧問風穴：『語默涉離微，如何通不犯？』穴云：『長憶
J34nB304_p0395a24║江南三月裏，鷓鴣啼處百花鮮。』有僧問雪竇，雪竇
J34nB304_p0395a25║對他道：『劈腹剜心，又且如何？』復云：『因風吹火，別是
J34nB304_p0395a26║一家；傷鱉恕龜，必應有主。』」頌曰：
J34nB304_p0395a27║長憶江南春景好。鷓鴣啼向枝頭早。堪悲昔日老靈
J34nB304_p0395a28║雲，三十年來無處討。無處討。休懊惱。而今競愛摘楊
J34nB304_p0395a29║花，紅香滿地無人掃。
J34nB304_p0395a30║舉：「古德云：『眼裏著沙不得，耳裏著水不得。忽若有
J34nB304_p0395b01║箇漢信得及、把得住，不受人瞞，佛祖言教是什麼
J34nB304_p0395b02║熱碗鳴聲？便請高掛缽囊、拗折拄杖，管取一員無
J34nB304_p0395b03║事道人。』又云：『眼裏著得須彌山，耳裏著得大海水，
J34nB304_p0395b04║一般受人商量。佛祖言教如龍得水、似虎靠山，卻
J34nB304_p0395b05║須挑起缽囊、橫擔拄杖，亦是一員無事道人。』復云：
J34nB304_p0395b06║『恁麼也不得，不恁麼也不得，然後沒交涉。三員無
J34nB304_p0395b07║事道人中要選一人為師。』」頌曰：
J34nB304_p0395b08║祖師樞紐，南箕北斗。無味之談，塞斷人口。羅紋結角
J34nB304_p0395b09║兮鶻眼迷蹤，網珠垂範兮驢唇杜口。踞地翻空師子
J34nB304_p0395b10║兒，生平豈肯隨他後。
J34nB304_p0395c01║靈巖九頌自序
J34nB304_p0395c02║昔宣州慶閑禪師示寂，太守欲留全身僧利，儼曰：「遺
J34nB304_p0395c03║言令化。」闍維之日，雲起風作，煙燄所至，四十里草木
J34nB304_p0395c04║沙礫之間皆得舍利。蘇子由欲作記而疑其事，方病
J34nB304_p0395c05║痁，有訶者曰：「閑師事復何疑哉？疑即病矣。」夢中作銘，
J34nB304_p0395c06║醒復疏之。湛堂準禪師闍維得舍利，晶圓光潔，睛齒
J34nB304_p0395c07║數珠不壞。其徒大慧杲禪師走荊南謁張無盡求塔
J34nB304_p0395c08║銘，無盡曰：「聞準老眼睛不壞，是否？」師曰：「是。」無盡曰：「我
J34nB304_p0395c09║不問這眼睛。」師曰：「問甚麼眼睛？」無盡曰：「問金剛眼睛。」
J34nB304_p0395c10║師曰：「若問金剛眼睛，在相公筆頭上。」無盡曰：「若如此，
J34nB304_p0395c11║老夫為他點出光明，令他照天照地去也。」遂著銘。夫
J34nB304_p0395c12║子由之疑，疑其神奇也。疑則病，病則夢，夢中作銘，疑
J34nB304_p0395c13║情終未盡也。即無盡之問金剛眼睛，亦豈真能點出
J34nB304_p0395c14║光明，令他照天照地也哉？余既無子由之疑，又不敢
J34nB304_p0395c15║自謂筆頭上有金剛眼睛，但以今日茶毗之怪特神
J34nB304_p0395c16║奇，證和尚平生之真實平淡，記而頌之，使天下有眼
J34nB304_p0395c17║睛之人信受不疑，各各點出光明，即和尚之光明照
J34nB304_p0395c18║天照地、照古照今，照徹三千大千世界也。嗚呼！豈不
J34nB304_p0395c19║偉哉！江　左　余　懷　篹
J34nB304_p0395c20║
J34nB304_p0395c21║靈巖九頌
J34nB304_p0395c22║天　闕　山　樵　余　懷　製
J34nB304_p0395c23║靈巖法堂頌
J34nB304_p0395c24║靈巖退翁和尚，臨濟嫡孫，天山真子。百提方印，十坐
J34nB304_p0395c25║道場。透三玄三要之綱宗，續六度六塵之慧命。雲門
J34nB304_p0395c26║氣宇如王，鉗錘莫二；風穴壁立千仞，棒喝凜然。慈悲
J34nB304_p0395c27║利物，直須救取貓兒；究竟涅槃，無端跳出師子。本是
J34nB304_p0395c28║瀟湘釣客，允稱天下宗師。作靈巖法堂頌第一。
J34nB304_p0395c29║巍峨寶座，獨踞靈峰。滹沱真脈，楊岐正宗。眾流截斷，
J34nB304_p0395c30║為六不容。赫矣鴻範，皇哉大雄。
J34nB304_p0396a01║忠孝頌
J34nB304_p0396a02║仲尼曰：「吾志在春秋，行在孝經。」此和尚之學也。洪覺
J34nB304_p0396a03║範曰：「孝以事師，忠以事佛。」此和尚之心也。嚴君平曰：
J34nB304_p0396a04║「與臣言，依於忠；與子言，依於孝。」此和尚之教也。儒耶？
J34nB304_p0396a05║佛耶？曰忠？曰孝？作忠孝頌第二。
J34nB304_p0396a06║稽首南岳，日面月面。陟彼白琅，報慈報善。滅沒海鷗，
J34nB304_p0396a07║迴翔峰雁。皎日秋霜，斯言可踐。
J34nB304_p0396a08║文字語言頌
J34nB304_p0396a09║教外別傳，不立語言文字，此達磨西來之旨也。然文
J34nB304_p0396a10║章如日星之麗天，語言如雷霆之震世，聖賢佛祖賴
J34nB304_p0396a11║以傳心，豈可廢乎？昔歐陽永叔、李泰伯正效昌黎闢
J34nB304_p0396a12║佛，而明教嵩禪師正宗一記聳動朝廷，懾服卿宰，則
J34nB304_p0396a13║文字語言之效也。今和尚文章絕古今，言語妙天下，
J34nB304_p0396a14║辟彼須彌高不可踰，等之法海深不可測，秀媚精進
J34nB304_p0396a15║追覺範於石門，敏捷光明踵慧顒於南院。作文字語
J34nB304_p0396a16║言頌第三。
J34nB304_p0396a17║文統道統，誰其荷之。有言無言，誰其識之。鼎也拄頤，
J34nB304_p0396a18║赤頭白髭。惟吳靈巖，一字之師。
J34nB304_p0396a19║聖燈頌
J34nB304_p0396a20║和尚以九月二十七日申時，沐浴更衣，端坐而逝。山
J34nB304_p0396a21║中之人，見紅燈數十百對，排列輝煌，向南而行。包孝
J34nB304_p0396a22║廉朗威親見之，為余說及。茶毘之夕，復現明燈，彌天
J34nB304_p0396a23║蔽野。嗚呼！此峨眉聖燈，文殊之所示現也。作聖燈頌
J34nB304_p0396a24║第四。
J34nB304_p0396a25║三定七支，含輝匿曜。放大光明，九幽普照。惟日月鐙，
J34nB304_p0396a26║洞燭塔廟。清現兜羅，凌雲一笑。
J34nB304_p0396a27║舍利頌
J34nB304_p0396a28║迦文茶毘獲金剛舍利。此後西天諸祖，如脅尊者、迦
J34nB304_p0396a29║毘摩羅、婆舍斯多、不如蜜多，東土禪師如巖頭奯、泉
J34nB304_p0396a30║大道、蘭布褌、明教嵩、真淨文、五祖演，并闍維而得舍
J34nB304_p0396b01║利，百代叢林傳為法寶。我和尚憫茲燄宅，拯彼欲流，
J34nB304_p0396b02║現大神通，入火光三昧。十九日茶毘，于紫金光聚中
J34nB304_p0396b03║得細大舍利無算。作舍利頌第五。
J34nB304_p0396b04║熊熊寶燄，灼灼珠精。龍成五采，鳳舞王庭。雹飛宿海，
J34nB304_p0396b05║花散香城。金剛不壞，至道所凝。
J34nB304_p0396b06║聲光頌
J34nB304_p0396b07║昔清嚴禪師臨終大吼，其聲如雷，西天東土放光者
J34nB304_p0396b08║不乏其人。我和尚茶毘之日，有綠光一線出頂門，五
J34nB304_p0396b09║彩星光旋遶。須臾，香薪燼，煙燄息，從空發光，光中起
J34nB304_p0396b10║大聲，如雷車砰訇，達於九天。中有白光作滿月輪，金
J34nB304_p0396b11║光堆湧，五色交變。最後大聲再震，舍利群飛，粲若星
J34nB304_p0396b12║殞。緇白聚觀，歎未曾有。作聲光頌第六。
J34nB304_p0396b13║堅固力持，香傳薪燼。光被四洲，聲揚五印。開甘露門，
J34nB304_p0396b14║布天龍陣。萬字千輪，乘時奮迅。
J34nB304_p0396b15║化琉璃頌
J34nB304_p0396b16║堯封月函和尚記曰：「二十一日發土龕，四壁青珠蟻
J34nB304_p0396b17║集，細如粟，中如梧桐子，至大如桃核，化成琉璃寶色
J34nB304_p0396b18║布射。其結相最殊特者，為琉璃盤腸如鐵，為琉璃菩
J34nB304_p0396b19║薩垂手之像，為琉璃小玉山班班然，為琉璃積樹葉
J34nB304_p0396b20║相縱橫然。復有為琉璃懸瀑形色，或為翡翠，為鶴頂
J34nB304_p0396b21║紅，亦為枯木，為白雲，為葡萄深紫，為碧，為緗，為黃華，
J34nB304_p0396b22║為綠蒲雜色，精瑩洞徹，非金非石。」又曰：「所見有如天
J34nB304_p0396b23║柱立者，或如蒼松枝，或得琉璃肺，葉如蓮華，解其瓣，
J34nB304_p0396b24║或為瑟瑟碧珠，或為虎形，文成五采，或為雲中日，或
J34nB304_p0396b25║得青琉璃寶鼎。余瞻禮贊歎，得未曾有。」作化琉璃頌
J34nB304_p0396b26║第七。
J34nB304_p0396b27║夜鼓玉琴，朝翔紺馬。如雷如電，震耀盲啞。瓊島煙迷，
J34nB304_p0396b28║神樓霧寫。多寶如來，從天而下。
J34nB304_p0396b29║堯封塔頌
J34nB304_p0396b30║和尚自定塔基於上堯封妙高峰頂，正面太湖，群山
J34nB304_p0396c01║環拱，樹杪依稀螺髻一尖，望如點黛者，崑山、玉峰也。
J34nB304_p0396c02║披胸垂手，鳳舞龍飛，洵湖山之全局，為百世之祖庭。
J34nB304_p0396c03║作堯封塔頌第八。
J34nB304_p0396c04║峨峨高峰，群巒環拱。洞庭始波，木葉微動。綿藐赤烏，
J34nB304_p0396c05║葳蕤朱鳳。天在山中，萬年傳頌。
J34nB304_p0396c06║寶雪頌
J34nB304_p0396c07║和尚以十月二十七日酉時入塔。先一日，朔風怒號，
J34nB304_p0396c08║天宇沉黑。午夜，則明星滿天，霜月在地，樹石皆肅然
J34nB304_p0396c09║聳立。入塔之際，風日和朗，人天歡悅。須臾，夕陽凝紫，
J34nB304_p0396c10║陰雲翳空，微見晶珠飄灑。迨夜，則雪花如掌，萬山縞
J34nB304_p0396c11║練，竹柏低垂。此雖天公之玉戲，實亦擔雪之神通也。
J34nB304_p0396c12║作寶雪頌第九。
J34nB304_p0396c13║資清乘氣，結素流輝。在目皓潔，入耳希微。冰天磊磊，
J34nB304_p0396c14║雪窖巍巍。非神何化，非佛何歸。
J34nB304_p0396c15║和尚平生真實平淡，諱言神怪奇特之事，今茲示
J34nB304_p0396c16║現種種，乃天龍八部擁護宣揚，見佛圖之廣大，法
J34nB304_p0396c17║眼之光明，非凡情所能測度也。余與和尚夙為東
J34nB304_p0396c18║林之遊，久發南詢之願，抽毫作頌，敢告諸方。余懷
J34nB304_p0396c19║後記。
J34nB304_p0396c20║
J34nB304_p0396c21║
J34nB304_p0396c22║
J34nB304_p0396c23║
J34nB304_p0396c24║
J34nB304_p0396c25║
J34nB304_p0396c26║
J34nB304_p0396c27║
J34nB304_p0396c28║
J34nB304_p0396c29║
J34nB304_p0396c30║
J34nB304_p0397a01║靈嵒退翁老和尚化琉璃讚
J34nB304_p0397a02║靈嵒退翁老和尚，敷教南天，傳心東印，全提正令，直
J34nB304_p0397a03║接曹溪大宗；獨燄禪燈，久是三峰的派。四十載僧臘，
J34nB304_p0397a04║毫端廣現蓮華；三千年傳衣，舌上普施甘露。岳雲湘
J34nB304_p0397a05║月，杖頭擔出乾坤；越水吳山，腳下橫開世界。年以愚
J34nB304_p0397a06║鈍之姿，親承謦咳，旬宣之暇，瞻仰威光，固已領受罏
J34nB304_p0397a07║錘，歸依法寶久矣。今和尚以九月二十七日沐浴更
J34nB304_p0397a08║衣，跏趺而逝。十九日茶毘，有大聲如雷，震動山谷，聖
J34nB304_p0397a09║燈散布，上徹雲霄，頂裊金光，文成五采，獲舍利細大
J34nB304_p0397a10║無筭，血肉化成琉璃寶色，現種種怪特殊相，頂齒不
J34nB304_p0397a11║壞，腸盤卍字。此雖金棺垂化，雙趺升忉利之天；雪壁
J34nB304_p0397a12║專修，一葦渡西來之教，不是過也。入塔之際，皓雪彌
J34nB304_p0397a13║天，擔雪而來，擔雪而去，去來明白，心跡雙清。湖山縹
J34nB304_p0397a14║緲，恒曳杖以逍遙；林壑幽深，每經行而宴坐。和尚雖
J34nB304_p0397a15║亡，猶不亡也。翁友余懷，作為九頌，年覽觀感嘆，踴躍
J34nB304_p0397a16║瞻禮，爰製斯讚。讚曰：大光明幢，赫赫南岳，機鋒決驟，
J34nB304_p0397a17║顥氣磅礡。函蓋乾坤，包含橐籥，為大醫王，應病與藥。
J34nB304_p0397a18║漫浪江湖，棲遲泉壑，凡聖兩忘，人境俱奪。直指單傳，
J34nB304_p0397a19║無相無作，潛行密用，立亡坐脫。一線香光，九枝瓔珞，
J34nB304_p0397a20║霧結幡幢，雲成樓閣。舍利晶圓，琉璃煜灼，鐘鼎環珮，
J34nB304_p0397a21║光燄磊落。為佛垂手，為鵬企腳，馬鳴龍樹，神奇所託。
J34nB304_p0397a22║金剛不壞，解粘去縛，崒𡷏堯峰，峻儗衡霍。鷲嶺高寒，
J34nB304_p0397a23║雞山寥廓，百代祖庭，諸方𨍏轢。道繼先師，法傳後學，
J34nB304_p0397a24║法海性源，精微廣博。萬古靈嵒，讚嘆踊躍。
J34nB304_p0397a25║法弟子佟彭年謹製