J34nB305_p0399a01║大庾禪師住天台景德國清禪寺語錄
J34nB305_p0399a02║侍者顯裕等錄
J34nB305_p0399a03║示眾。「五峰撐日月，迥脫森羅；雙澗洗乾坤，澄清萬象。
J34nB305_p0399a04║松門兩扇，豎結三玄；桂嶺一枝，橫彰五位。古灶被燈
J34nB305_p0399a05║籠覷破，燄騰唯色唯心；碓嘴遭露柱咬穿，春斷如理
J34nB305_p0399a06║如事。碑攔古路，玉影凝寒；塔掛青霄，霜花寸裂。雖則
J34nB305_p0399a07║桐柏山頭，他家自有通霄路；爭奈桃花源裏，迷津空
J34nB305_p0399a08║憶避秦人？胡來胡現、漢來漢現，一任畫埜分疆；高處
J34nB305_p0399a09║高平、低處低平，那管他方此土？」驀拈拄杖，云：「今朝師
J34nB305_p0399a10║命特嚴，不敢囊藏自貴。」卓一卓，云：「一眾伏惟珍重。」
J34nB305_p0399a11║示眾。「打破蔡州城，殺卻吳元濟，人人卸甲拋戈，處處
J34nB305_p0399a12║村歌社舞。太平本是將軍致，不許將軍見太平。」驀拈
J34nB305_p0399a13║拄杖，云：「山僧親從天寧會裏來。」乃卓一卓，云：「國有憲
J34nB305_p0399a14║章，三千條罪。」
J34nB305_p0399a15║示眾。「坐斷千聖頂𩕳，展開自己寶藏。當陽顯露，只貴
J34nB305_p0399a16║知音；覿體全提，唯憑作者。此事如擊石火、閃電光，搆
J34nB305_p0399a17║得、搆不得，未免喪身失命。即今還有不避危亡、單刀
J34nB305_p0399a18║直入者麼？」良久，喝一喝，云：「敗也。」
J34nB305_p0399a19║示眾。舉：「趙州問大慈：『般若以何為體？』慈云：『般若以何
J34nB305_p0399a20║為體？』州大笑而出。明日，州掃地次，慈問：『般若以何為
J34nB305_p0399a21║體？』州置帚拊掌大笑。」師云：「大慈騎賊馬趁賊，昨日那
J34nB305_p0399a22║裏落節？趙州潔淨地上揚塵，今朝什處拔本？國清當
J34nB305_p0399a23║時若見，奪笤帚便打，直教這老漢哭了笑不得。」
J34nB305_p0399a24║示眾。舉：「南泉因兩堂大眾爭貓，泉提起云：『道得即不
J34nB305_p0399a25║斬。』眾無語，泉遂斬卻貓兒。至晚，趙州歸，泉舉前話，州
J34nB305_p0399a26║以草鞋戴頭上便出，泉云：『子若在，即救得貓兒。』」師云：
J34nB305_p0399a27║「王老師三十年只殺得頭貓兒，將謂獨行獨市，被趙
J34nB305_p0399a28║州輕輕把隻破草鞋便開箇潑天舖子占斷上風，直
J34nB305_p0399a29║得盡大地人有文大光錢買了喫底、沒了著底。國清
J34nB305_p0399a30║今日與大眾箇方便。」唾一唾，便下座。
J34nB305_p0399b01║示眾。「藥山刀、青原斧、秘魔叉、三平弩，這一夥草賊，太
J34nB305_p0399b02║平世界猶自干戈相待，江西、河南摟得雲飛星散，白
J34nB305_p0399b03║地上不知陸沉了多少英靈。國清今日一不做、二不
J34nB305_p0399b04║休，匹馬單鎗為眾除害。還有見義勇為者麼？前來共
J34nB305_p0399b05║相出手。」有僧纔出，師高聲云：「不是其人。」便下座。
J34nB305_p0399b06║示眾。舉：「簡堂機和尚上堂云：『熱月須搖扇，寒來旋著
J34nB305_p0399b07║衣，若言空過日，大似不知時。』前國清親見聱頭來，又
J34nB305_p0399b08║作這般語話。若是新國清，癡癡憨憨，只隨分過日，熱
J34nB305_p0399b09║月不須搖扇，自有清風生竹畔，寒來不著添衣，柴燒
J34nB305_p0399b10║品字滿頭灰，不是喜歡空過日，我欲為時無所為。有
J34nB305_p0399b11║人簡點得新舊國清底腳跡，這箇院子兩手分付。」良
J34nB305_p0399b12║久，喝一喝，云：「放待冷來看。」
J34nB305_p0399b13║示眾。驀拈拄杖，云：「內絕見聞覺知，外冥山河大地。萬
J34nB305_p0399b14║仞壁立處，千波競起；一點不來時，諸法橫生。」卓一卓，
J34nB305_p0399b15║云：「要用直須用，眼目莫定動。」
J34nB305_p0399b16║示眾。「吳江月涌，出沒太虛；越嶠雲橫，卷舒自在。葉落
J34nB305_p0399b17║天下秋，牧剎海於一塵之內；華開世界起，轉劫石于
J34nB305_p0399b18║眉睫之間。鬧市天子透出三千塵網，百草老僧現身
J34nB305_p0399b19║億萬化城。遍界不曾藏，釋迦已過去；大地無寸土，彌
J34nB305_p0399b20║勒猶未來。正當恁麼時，捩轉色空法界，坐斷報化佛
J34nB305_p0399b21║頭，是什麼人手腳？」喝一喝，云：「昨夜三更月到窗。」
J34nB305_p0399b22║示眾。舉：「雲門赴廣王召，留府供養，還山謂眾云：『老僧
J34nB305_p0399b23║離山六十七日，問汝諸人：六十七日事作麼生？』眾無
J34nB305_p0399b24║對，門云：『何不道：和尚京中喫麵多？』」師喝一喝，云：「是饅
J34nB305_p0399b25║頭？是䭔子？」
J34nB305_p0399b26║示眾。舉：「雲門因僧問：『如何是法身？』荅云：『六不收。』」師卓
J34nB305_p0399b27║拄杖一下，云：「原來在這裏。」
J34nB305_p0399b28║示眾。驀拈拄杖，云：「看！看！淬若芙容，光如溢水，人天乞
J34nB305_p0399b29║命，魔佛都驅，何難陸剸犀兕、水斷蛟螭？要得移星斗
J34nB305_p0399b30║而無文、定乾坤而不武，直須人法雙忘、主賓互換。且
J34nB305_p0399c01║道即今還有恁麼人麼？」卓一下，喝一喝。
J34nB305_p0399c02║示眾。舉：「玄沙因閩王送荔枝，拈起示眾云：『這箇荔枝
J34nB305_p0399c03║得恁麼紅，這箇荔枝得恁麼赤，諸人作麼生會？若道
J34nB305_p0399c04║一色，猶是儱侗；若道眾色，又落斷嘗。畢竟作麼生？』有
J34nB305_p0399c05║僧出云：『不可不識荔枝。』沙自代云：『只是荔枝。』」師云：「大
J34nB305_p0399c06║小玄沙喫荔枝也費鹽費醬。」
J34nB305_p0399c07║至日，示眾。「玄酒味方淡，大音聲正希。古曲無音韻，如
J34nB305_p0399c08║何和得齊？」良久，喝一喝，云：「復，其見天地之心乎？」
J34nB305_p0399c09║臘八示眾。「景星見，天下平。彗星出，所在兵。孟春至，斗
J34nB305_p0399c10║柄橫。大火現，戒農耕。箕好風兮畢好雨，西有長庚東
J34nB305_p0399c11║啟明。五星聚奎賢者至，維參與昴宮壼貞。客犯帝座
J34nB305_p0399c12║故人情，支機織女天使迎。熒惑退舍宋主誠，夜隕似
J34nB305_p0399c13║雨唐室傾。宿離朓胸躔次易，妖祥凶吉何紛更。更有
J34nB305_p0399c14║懵憧瞿曇老，瞥然驚睹嗟眾生。一翳在眼天花墜，逐
J34nB305_p0399c15║塊韓盧空吠聲。」
J34nB305_p0399c16║示眾。舉：「南嶽遣僧問馬祖云：『作麼生？』祖曰：『自從胡亂
J34nB305_p0399c17║後，三十年不曾少鹽醬。』」師云：「貴買硃砂描夜月，高張
J34nB305_p0399c18║羅網捕春風，滿園花落無人掃，萬里清光界碧空。」
J34nB305_p0399c19║示眾。舉：「法眼因慧超問：『如何是佛？』曰：『汝名慧超。』」師云：
J34nB305_p0399c20║「牛頭鳥咮啣赦敕，收下安南連塞北。饒他柳巷與花
J34nB305_p0399c21║街，賣炭依前李三。黑水雪肝赤骨力，無端認贓便指
J34nB305_p0399c22║賊。」
J34nB305_p0399c23║示眾。舉：「谷隱因僧問：『如何是深山嵒崖佛法？』曰：『奇怪
J34nB305_p0399c24║石頭形似虎，火燒松樹勢如龍。』國清不恁麼，若有人
J34nB305_p0399c25║問深山嵒崖佛法，但道：『古塔倒搖霜筆冷，青蘿斜掛
J34nB305_p0399c26║雨簑香。』」
J34nB305_p0399c27║示眾。「雲門臘月二十五，遍地黃金如糞土，鐘聲咬破
J34nB305_p0399c28║鬱多羅，無手孩童抱華鼓。三十文買一條絛，二十年
J34nB305_p0399c29║架一張弩，沒孔鐵鎚聲遏雲，大蟲吐出嵒前虎。」
J34nB305_p0399c30║示眾。舉：「僧問趙州：『柏樹子還有佛性也無？』曰：『有。』『幾時
J34nB305_p0400a01║得成佛去？』曰：『待虛空落地。』曰：『虛空幾時落地？』曰：『待柏
J34nB305_p0400a02║樹子成佛。』」師喝一喝，云：「虛空落地也，柏樹子成佛也。」
J34nB305_p0400a03║示眾。除夕，小參。「霜侵紙被穿，寒風吹觱篥，遊子思鄉，
J34nB305_p0400a04║馬蹄疾塞。向墐戶，謀家室，亦有沙場遠戍，夢斷金微。
J34nB305_p0400a05║天涯放客，逆旅魂飛，宵征土處，雪飯冰衣。客行雖云
J34nB305_p0400a06║樂，不如早還歸。我道人家熱則普天匝地熱，寒則普
J34nB305_p0400a07║天匝地寒。也無愁，也無歡，剎竿頭上煎䭔子，三箇猢
J34nB305_p0400a08║猻夜簸錢。那管搕𢶍堆頭，黃金遍地；紅爐燄裏，白浪
J34nB305_p0400a09║滔天。牛頭鬼面到這裏，啣花獻果，神茶鬱壘，都變了
J34nB305_p0400a10║十聖三賢。若也燒榾柮，帶累翹松鶴冷；唱村歌，未免
J34nB305_p0400a11║賽鼓更絃。百年三萬六千日，日日好日，年年好年，何
J34nB305_p0400a12║須特地寐語喧傳？任三餐一飽不饑，七尺長眠短眠，
J34nB305_p0400a13║白虎脊上運帚，蒼龍窟裏炊煙。」喝一喝，云：「向下文長，
J34nB305_p0400a14║付在來日。」
J34nB305_p0400a15║旦日，示眾。「臥雲深處不朝天，水遠山遙孰記年？迢迢
J34nB305_p0400a16║空劫無人識，智者靈山會儼然。嶺頭松鬱鬱，陌上草
J34nB305_p0400a17║芊芊，卻被東君渾漏泄，層水出嶽濟民田。且道因時
J34nB305_p0400a18║慶贊一句又作麼生？龍歸大海波濤靜，雲到蒼梧氣
J34nB305_p0400a19║象鮮。」
J34nB305_p0400a20║雪晴，示眾。「夜月光浮，嵒巒競爽；曉霜寒結，溪澗停聲。
J34nB305_p0400a21║驀爾太陽溢目，潔淨地上萬里塵封；依然鳥道迷蹤，
J34nB305_p0400a22║光明藏中千林玉立。虯松偃路，鱗戢臥龍；怪石當塗，
J34nB305_p0400a23║毛寒踞虎。平蕪舒縞素之紋，屈曲橫斜，金刀裁不就；
J34nB305_p0400a24║原阜起波濤之勢，高低旋折，綵筆畫難成。莫訝枯木
J34nB305_p0400a25║花開，須看石頭路滑。」驀拈拄杖，云：「大眾！」眾擬議，便歸
J34nB305_p0400a26║方丈。
J34nB305_p0400a27║示眾。「今朝二月六，淡煙出溪竹，一莖兩莖斜，三莖四
J34nB305_p0400a28║莖曲，南山鱉鼻蛇，吞卻泥牛肉，肚裏飽膨脝，千足與
J34nB305_p0400a29║萬足，直得碧浪起霞峰，青蓮生大陸。因什不聞溪西
J34nB305_p0400a30║雞齊啼，秪見屋北鹿獨宿？」喝一喝，云：「夜行莫踏白。」
J34nB305_p0400b01║仲春十九日示眾。「▆▆轟雷今日霧，機輪轉處無回
J34nB305_p0400b02║互，全身拋入荒草中，著意忘懷頭角露。」喝一喝。
J34nB305_p0400b03║示眾。「十五日已前，東望望長安。十五日已後，月光如
J34nB305_p0400b04║黑漆。正當十五日，長安不可見。喜見長安日，洞山纔
J34nB305_p0400b05║認影，子胡便捉賊。若遇臨濟翁，拶得伊骨出。」良久，云：
J34nB305_p0400b06║「咄！」
J34nB305_p0400b07║示眾。「知而無知，不是無知而說無知。馬頭則得，國情
J34nB305_p0400b08║則不得。宗師眼目如金翅擘海，直取龍吞，那討閑工
J34nB305_p0400b09║夫說冷話？闍黎橫吞巨海，老僧背負須彌。闍黎按劍
J34nB305_p0400b10║上來，老僧掗鎗相待。欲識佛性義，當觀時節因緣。」問
J34nB305_p0400b11║大眾：「即今是什麼時節？」眾擬議，師以拄杖旋風打散，
J34nB305_p0400b12║歸方丈。
J34nB305_p0400b13║示眾。「道無心合人，人無心合道，欲識箇中意，一老一
J34nB305_p0400b14║不老。三從六義中，老者燒火掃地，小者喫粥喫飯，不
J34nB305_p0400b15║老不小底叫他作甚麼？」良久，云：「近來米價甚貴，無處
J34nB305_p0400b16║著他。」便起身。
J34nB305_p0400b17║示眾。舉：「中丞盧航居士與圓通擁罏次，公問：『諸家因
J34nB305_p0400b18║緣不勞拈出，直截一句請師指示。』通厲聲揖曰：『看火。』
J34nB305_p0400b19║公急撥衣，忽大悟，謝曰：『灼然佛法無多子。』通喝曰：『放
J34nB305_p0400b20║下著。』公應諾諾。」師云：「中丞鹵莽承當，面門早已著火；
J34nB305_p0400b21║圓通一場忙亂，借得惡水來澆。若是國清，自有方便。」
J34nB305_p0400b22║驀召大眾，眾舉首，師云：「炤顧眉毛。」
J34nB305_p0400b23║示眾。「通玄峰頂，不是人間，心外無法，滿目青山。只此
J34nB305_p0400b24║一偈堪紹吾宗，唱教門中略較些子，祖師門下未有
J34nB305_p0400b25║喫棒分在。古人恁麼，國清不恁麼，恁麼不恁麼且拈
J34nB305_p0400b26║置一邊，忽若七塔子刺破諸人眼睛、萬工池浸爛諸
J34nB305_p0400b27║人鼻孔，到這裏還有轉身吐氣處麼？」喝一喝，云：「莫道
J34nB305_p0400b28║豐干饒舌好。」
J34nB305_p0400b29║示眾。「於一毫端現寶王剎，威音王未曉；坐微塵裏轉
J34nB305_p0400b30║大法輪，彌勒強惺惺。」喝一喝，云：「國清今日將四諦、十
J34nB305_p0400c01║二因緣、六度萬行，乃至百千三昧、無量玅義，併作一
J34nB305_p0400c02║句子道了也，若聖、若凡，情、無情類，無不聞者。且道：是
J34nB305_p0400c03║那一句？」良久，又喝一喝：「若將耳聽終難會，眼裏聞聲
J34nB305_p0400c04║始得知。」
J34nB305_p0400c05║示眾。「四面無門，花落銀床春爛漫；十虛無壁，月沉金
J34nB305_p0400c06║殿夜迢遙。三條篾牢束肚皮，知他不肯閑坐；一柄鈯
J34nB305_p0400c07║斧子東斫西斫，隨墮類墮影也斫斷。」顧左右，云：「尊貴
J34nB305_p0400c08║墮聻？」
J34nB305_p0400c09║示眾。「頭長三尺，頸長二寸，海晏河清時，自然不墮眾
J34nB305_p0400c10║數；風高月冷時，幽州猶自可。最苦是新羅佛行，佛行
J34nB305_p0400c11║沙門行甚麼行？」良久，云：「要頭便斫去。」
J34nB305_p0400c12║示眾。「尋嘗行鳥道底，定是足下無私；不行鳥道底，你
J34nB305_p0400c13║道他頂門有眼麼？不認奴作郎底衲僧，出來顛倒看。」
J34nB305_p0400c14║一僧纔出，師以杖打退，云：「天寒日短，著什麼緊？」
J34nB305_p0400c15║示眾。「也太奇，也太奇，佛界道界不思議。」召大眾云：「佛
J34nB305_p0400c16║界四角六張，道界八凹七凸，且道不思議在什麼處？」
J34nB305_p0400c17║良久，喝一喝，云：「達磨未來東土，甚處有這箇消息？」
J34nB305_p0400c18║初晴，示眾。「三兩日來好春雨，唱出雲門曲調土，風煖
J34nB305_p0400c19║鶯啼深樹裏，日高花浸亂流中。」
J34nB305_p0400c20║示眾。驀豎拂子，云：「文殊、普賢，觀音、勢至，丹鳳雙翥，祥
J34nB305_p0400c21║麟一角。寒山、拾得，懶殘、普化，疥狗千蹄，泥牛五眼。」擲
J34nB305_p0400c22║下拂子，云：「空生秪在嵒中坐，德雲不下玅高峰。」
J34nB305_p0400c23║寒食，示眾。「荒郊古柏，青冢寒煙，酒臺盤拋入深草裏，
J34nB305_p0400c24║斷貫索穿向白雲邊，饑逢王膳不能咽，有甚饅頭䭔
J34nB305_p0400c25║子廝炒廝煎？鑊湯中消除熱惱，刀山上赤體安眠，說
J34nB305_p0400c26║什靈雲一見不再見？逝水飄香恨往年。」乃拍掌呵呵
J34nB305_p0400c27║大笑，云：「夢裏明明有六趣，覺後空空無大千。」
J34nB305_p0400c28║示眾。「我作佛事，淵乎玅哉，纔方洗缽，瞌睡又來。空山
J34nB305_p0400c29║無人，水流花開，那知住處，喚作天台。」
J34nB305_p0400c30║示眾。舉：「趙州云：『金佛不度爐，木佛不度火，泥佛不度
J34nB305_p0401a01║水，真佛內裏坐。』」師云：「會麼？趙州老漢真實入泥入水
J34nB305_p0401a02║為人，自是你輩不識好惡，國清與你箇方便。」喝一喝，
J34nB305_p0401a03║云：「若是真佛，決不坐在內裏。」
J34nB305_p0401a04║示眾。「受教傳心，俱為虛妄。求真覓實，轉更參差。即心
J34nB305_p0401a05║即佛，猶為止啼之說。何況真如涅槃、菩提佛性，指青
J34nB305_p0401a06║道黃，以鹿為馬。不見古德云：『祖佛言教，如生冤家，始
J34nB305_p0401a07║有參學分。』不然，豈惟辜負諸佛，亦乃埋沒己靈。雖然，
J34nB305_p0401a08║且據國清又作麼生？」卓拄杖三下，「要用直須用，眼目
J34nB305_p0401a09║莫定動。」
J34nB305_p0401a10║示眾。喝一喝，云：「之乎者也，烏焉成馬。菩提涅槃，真如
J34nB305_p0401a11║般若。聖號神稱，聲虛字假。我相人相，眾生壽者。煩惱
J34nB305_p0401a12║無明，精金大冶。饑食困眠，神通瀟灑。泥水敝垢，平懷
J34nB305_p0401a13║施捨。虎穴翻身，驢糞過夏。月梳雲髻，東村大姐。六臂
J34nB305_p0401a14║三頭，那堪描寫。函蓋之中，箭鋒之下。問似雲興，答如
J34nB305_p0401a15║瓶瀉。百種千般，鑽龜打瓦。狹路相逢，驀口便打。」
J34nB305_p0401a16║示眾。「廣尋文義，入海筭沙；息念觀空，攜石壓草。諸佛
J34nB305_p0401a17║出世，大費唇吻；祖師西來，走斷腳筋。更言以心印心，
J34nB305_p0401a18║何異流俗？總不恁麼，寒山灶裏冷灰什麼人掃？」驀拈
J34nB305_p0401a19║拄杖，云：「要你這隊尿床鬼子只管喫。」卓一下。
J34nB305_p0401a20║示眾。「道源不遠，當處湛然；性海非遙，覓即難見。但知
J34nB305_p0401a21║眉橫鼻直、晝短夜長，那識山深水寒、日上月下？所以
J34nB305_p0401a22║道：百姓日用而不知，故君子之道鮮矣。大眾！且知底
J34nB305_p0401a23║事作麼生？」喝一喝，云：「多虛不如少實。」
J34nB305_p0401a24║示眾。撫掌三下，「俊哉！俊哉！」顧左右，云：「若是箇懷袖有
J34nB305_p0401a25║珍、頂門具眼底衲僧，出來證明。」良久，云：「去！去！莫與人
J34nB305_p0401a26║為害。」
J34nB305_p0401a27║示眾。「觸目不會道，五里一亭、十里一舖；運足焉知路，
J34nB305_p0401a28║一步較生、兩步較熟。楖栗橫肩者，不著問人；坐不垂
J34nB305_p0401a29║堂者，豈不關心？有箇方子傳與大眾，秪要信得及，無
J34nB305_p0401a30║事不要生事、有事不要放過。設或來問佛，大拳便擉。」
J34nB305_p0401b01║示眾。「舉步千身，彌勒尊前花下長相見；動用隨處，釋
J34nB305_p0401b02║迦明日忽為千里人。文殊、普賢總在這裏，驀過午橋
J34nB305_p0401b03║回首望，眾中有不受人謾底麼？洛城猶自有殘春，國
J34nB305_p0401b04║清不似楊岐和麩糶麵。」卓拄杖三下，云：「其奈無成空
J34nB305_p0401b05║老去，每臨明鏡若為情？」
J34nB305_p0401b06║示眾。「百千法門同歸方寸，不是佛；河沙妙德總在心
J34nB305_p0401b07║源，不是物；一切戒門、定門、慧門，神通變化悉自具足，
J34nB305_p0401b08║不是心。國清今日將融公願老一串穿卻，和頭尾縛
J34nB305_p0401b09║向人天眾前，還有斫木不抨繩底大匠麼？出來相見。」
J34nB305_p0401b10║良久，喝一喝，云：「從此世人開有日，始知名將出書生。」
J34nB305_p0401b11║示眾。「一塵起，大地收，舒卷如雲得自繇。」卓拄杖，「一葉
J34nB305_p0401b12║落，天下秋，何處登高望梓州？」拍手云：「景色融和，物情
J34nB305_p0401b13║舒泰，摘得菊花攜得酒，繞村騎馬思悠悠。」
J34nB305_p0401b14║示眾。「崔禪和尚在定州州衙內陞座，拈起拄杖云：『出
J34nB305_p0401b15║來也打，不出來也打。』時有僧出云：『崔禪聻？』禪擲下拄
J34nB305_p0401b16║杖云：『久立，太尉珍重。』」師云：「國清今日則不然，出來也
J34nB305_p0401b17║不打，不出來也不打。設有僧道：『略較些子。』山僧和聲
J34nB305_p0401b18║便打，且較崔禪幾程？」良久云：「自小看花情不足，江邊
J34nB305_p0401b19║尋得一株紅，黃昏人散春風起，吹落誰家明月中？」
J34nB305_p0401b20║示眾。「一口氣轉得一大藏，權實炤用、偏圓半滿，盡是
J34nB305_p0401b21║摩訶般若光。光未發時，尚無諸佛眾生名字。且道你
J34nB305_p0401b22║喚甚麼作經？」喝一喝，云：「如是我聞。」
J34nB305_p0401b23║示眾。「直下為伊勦絕，早已畫蛇添足，若更咬盡生姜
J34nB305_p0401b24║唧盡醋，流俗阿師將我一枝佛法便恁麼傳將去，生
J34nB305_p0401b25║縛來放在尿桶裏。」顧左右，云：「且道即今還有相救者
J34nB305_p0401b26║麼？」良久，云：「莫尿沸。」
J34nB305_p0401b27║示眾。「國清今日與諸人一時道卻。」良久，云：「灸瘡瘢上
J34nB305_p0401b28║不可更著艾爝。」
J34nB305_p0401b29║示眾。「本來無一物，黃梅衣缽從甚處得？自性圓明，因
J34nB305_p0401b30║甚寮內人不知窗外事？本無動搖，又道仁者心動。咄！
J34nB305_p0401c01║先將第八識一刀，看你如何計較？」長久，云：「山高月小。」
J34nB305_p0401c02║示眾。「祖師關捩子，幽隱罕人知。」喝一喝，云：「開箇方便
J34nB305_p0401c03║門，汝等從這裏入。」
J34nB305_p0401c04║示眾。「馬祖道：『即心即佛。』南泉道：『不是心，不是佛，不是
J34nB305_p0401c05║物。』國清放出赤肉團上無位真人，與汝大眾相見。」喝
J34nB305_p0401c06║一喝，云：「未證據者看看。」
J34nB305_p0401c07║示眾。「法身解說法，飽霜孤竹聲偏切；我說不得，帶火
J34nB305_p0401c08║焦桐韻不悲。仰山推出枕子，溈山道：『用劍刃上事。』」連
J34nB305_p0401c09║喝兩喝，云：「今日知音一任聽，師資心事不同時。」
J34nB305_p0401c10║示眾。「瞿曇舌頭無骨，如是我聞；阿難皮下有血，信受
J34nB305_p0401c11║奉行。」喝一喝，云：「國清敢道眼裏出火，可惜當時一千
J34nB305_p0401c12║二百五十人中少箇男子。且道今日一眾又作麼生？」
J34nB305_p0401c13║良久，云：「古之今之。」
J34nB305_p0401c14║示眾。「千波競起，是文殊家風；一亙晴空，是普賢床榻。
J34nB305_p0401c15║且道觀世音菩薩終日在什麼處？」良久，顧左右，云：「夜
J34nB305_p0401c16║來風雨聲，花落知多少？」
J34nB305_p0401c17║示眾。「萬法是心光，諸緣惟性曉，本無迷悟人，只要今
J34nB305_p0401c18║日了。現前一眾盡是了事漢子，且道今日是什麼時
J34nB305_p0401c19║節？」喝一喝，云：「不是不歸歸不得，五湖煙景有誰收？」
J34nB305_p0401c20║示眾。「三世如來共一舌，鹹酸苦辣大家知；歷代祖師
J34nB305_p0401c21║共一眼，青黃赤白同時見。秪如眼似枯井、舌如擂搥
J34nB305_p0401c22║底，鹹酸苦辣辨不得、青黃赤白分不得，佛法靈騷在
J34nB305_p0401c23║什麼處？」喝一喝，云：「誌公不是閑和尚。」
J34nB305_p0401c24║示眾。「未明心地印，難透祖師關；欲透祖師關，須明心
J34nB305_p0401c25║地印。」拈起拄杖，云：「這箇是心地印。」畫一畫，云：「這箇是
J34nB305_p0401c26║祖師關。已過關者，掉臂竟去；未過關者，且借印看。」良
J34nB305_p0401c27║久，喝一喝，云：「莫怪適來頻勘驗，自從別後見君希。」
J34nB305_p0401c28║示眾。「拓開無上玅門，青山依舊青；揭示第一義諦，白
J34nB305_p0401c29║雲依舊白。德山棒，好肉剜瘡；臨濟喝，虛空著楔。三世
J34nB305_p0401c30║諸佛不知有，黎奴白牯卻知有，道人行處如火消冰，
J34nB305_p0402a01║動靜去來該他不著，甚處討他三玄五位、六相九帶？」
J34nB305_p0402a02║顧左右，云：「且道國清為人在甚麼處？」良久，云：「莫妄想。」
J34nB305_p0402a03║示眾。「有一句到你，釋迦自釋迦；無一句到你，彌勒自
J34nB305_p0402a04║彌勒；有無俱不到，然燈與你授記，當來必定成佛。且
J34nB305_p0402a05║道：居何國土？作麼度人？」喝一喝，云：「路逢死蛇莫打殺，
J34nB305_p0402a06║沒底籃子盛將歸。」
J34nB305_p0402a07║示眾。「三四五六七八九，石人伸出兩隻手。普賢白象
J34nB305_p0402a08║睡正濃，文殊青獅夢作狗。觀音菩薩嘗惺惺，怪他彌
J34nB305_p0402a09║勒不唧溜。明州市裏等箇人，直至而今兩頭走。國清
J34nB305_p0402a10║與箇方便。」喝一喝，云：「一葉落，天下秋。」
J34nB305_p0402a11║示眾。「明日有人請說法，夜來先自苦愁煞。思量無計
J34nB305_p0402a12║可安排，不如且念摩訶薩。唐言正覺，梵語菩薩。我是
J34nB305_p0402a13║老實人，不會多忉怛。」喝一喝，「祥麟只有一隻角。」
J34nB305_p0402a14║示眾。「拈華端的意，一笑豈徒然？倒卻剎竿後，依然年
J34nB305_p0402a15║復年。臨濟既不滯句，德山那肯承言？唯有國清長老，
J34nB305_p0402a16║生平慣自白拈。」顧左右，下座。
J34nB305_p0402a17║示眾。放下一隻鞋，云：「東土著不得。」忽收起，云：「且帶到
J34nB305_p0402a18║西天。好笑魏使者，送語又傳言。參玄上士一箇都是
J34nB305_p0402a19║不受人惑底。」復抬起腳，云：「這箇從什處得來？」喝一喝，
J34nB305_p0402a20║云：「一曲少林無孔笛，從來都是逆風吹。」
J34nB305_p0402a21║示眾。「萬里無寸草，平地慣喫交；出門便是草，虛空都
J34nB305_p0402a22║絕倒。去住繇自己，何須向人討？洞山好知識，塞卻向
J34nB305_p0402a23║上竅；國清臭賊禿，放開一線道。」乃搖手，云：「直饒把將
J34nB305_p0402a24║來，汝等切莫要。」
J34nB305_p0402a25║示眾。「椎鐘擊鼓，雲門起舞。盡底掀翻，有褌無褲。一曲
J34nB305_p0402a26║昇平，臘月念五。」喝一喝，云：「直下承當，切忌莽鹵。」
J34nB305_p0402a27║示眾。豎拂子，云：「三十二相無此相。」擊拂子，云：「八十種
J34nB305_p0402a28║好無此好。昨日卸帽穿雲去，今日披蓑帶雨歸。苦不
J34nB305_p0402a29║在地獄，樂不在天堂。天台則有，南嶽則無。隨緣蕩蕩，
J34nB305_p0402a30║任運騰騰。捲簾當白晝，人人眼見耳聞。移榻對青山
J34nB305_p0402b01║時，還知伊落處麼？」良久，擲拂子，云：「放待冷來看。」
J34nB305_p0402b02║示眾。舉：「雪峰云：『盡大地撮來如粟米粒大，拋向面前，
J34nB305_p0402b03║漆桶不會，打鼓普請看。』」師拈起拂子云：「看！看！吞得下
J34nB305_p0402b04║底，雖飽無力；吐不出底，自救不了。眾中還有喫得、屙
J34nB305_p0402b05║得者麼？許汝人天為師。且道祖佛為師底人又作麼
J34nB305_p0402b06║生？」擲下拂子云：「看即有分。」
J34nB305_p0402b07║示眾。「萬法歸一，一歸何所？」喝一喝，云：「一把柳絲收不
J34nB305_p0402b08║得，和煙搭在玉欄杆。」
J34nB305_p0402b09║示眾。「心不是道，夜半正明；道不用修，天曉不露。要見
J34nB305_p0402b10║釋迦老子真實為人處麼？」喝一喝，「此經是諸經中王，
J34nB305_p0402b11║若能信受奉行，靈山一會儼然未散。」
J34nB305_p0402b12║示眾。「上大人，金刀剪不破，丘乙己，彩筆畫難成。化三
J34nB305_p0402b13║千七十士，浴乎沂，風乎舞雩之下；尒小生八九子，詠
J34nB305_p0402b14║而歸，佳作仁可知禮，吾與點也。」拍膝一下，云：「如是！如
J34nB305_p0402b15║是！若能信解，不生法相，我說是人宗門法將。」
J34nB305_p0402b16║示眾。「丁一卓二底守死善道，踢七踏八者未稱全提，
J34nB305_p0402b17║若是頂門眼正、時後符靈底衲僧。」連喝三喝，云：「將這
J34nB305_p0402b18║琉璃瓶子一時撲碎，更向虛空裏釘甚麼橛？」
J34nB305_p0402b19║示眾。「一兩棕鞋八尺藤，繞山行遍竟無人，不知竹風
J34nB305_p0402b20║竹兩夜，吟對秋山那盞燈。」召眾云：「是什麼人境界？▆
J34nB305_p0402b21║堂有眼盡不識，自剪芭蕉寫舊經。」
J34nB305_p0402b22║示眾。「長廊下與你說，後架頭與你說，菜不擇一莖，柴
J34nB305_p0402b23║不搬一束。而今法堂上若再與你說，國清他時後日
J34nB305_p0402b24║喫草去。」
J34nB305_p0402b25║示眾。「道遠乎哉？觸事而真，有時恁麼。聖遠乎哉？體之
J34nB305_p0402b26║即神，有時不恁麼。」驀拈拄杖，卓一卓，云：「天乎！天乎！吾
J34nB305_p0402b27║道一以貫之。」
J34nB305_p0402b28║示眾。「月明如水山頭寺，仰面看天石上行。夜半深廊
J34nB305_p0402b29║人語定，一枝松動鶴來聲。人人盡作境話會，國清真
J34nB305_p0402b30║實向你道。直饒不作境話會，也入地獄如箭射。」
J34nB305_p0402c01║示眾。「上是天，下是地，有眼者自然見色，無鼻孔底將
J34nB305_p0402c02║什麼出氣？真實義，世俗諦，南山起雲，因什北山下雨？」
J34nB305_p0402c03║良久，云：「去！去！百不思時喚作正句，打破牢關與汝證
J34nB305_p0402c04║據。」
J34nB305_p0402c05║示眾。喝一喝，云：「摩竭阤國親行此令，當時一千二百
J34nB305_p0402c06║五十人無一人放得過，而今國清翻轉面皮，要與這
J34nB305_p0402c07║漢出氣。」又喝一喝。
J34nB305_p0402c08║示眾。「真妄本虛，事理嘗寂，纔生是非，便有得失，舉世
J34nB305_p0402c09║之人盡是拋卻黃金拾瓦礫。」拈起拄杖，云：「唯有木上
J34nB305_p0402c10║座，奇特真奇特，嘗在闤闠中，要且無人識。」
J34nB305_p0402c11║示眾。「大野涼風颯颯，長天細雨濛濛，佛來不敬，祖來
J34nB305_p0402c12║不恭。數間茅屋清溪上，千樹蟬聲落日中，肚裏無禪
J34nB305_p0402c13║人不識，到處青山到處同。」
J34nB305_p0402c14║示眾。僧纔出，師便喝，僧擬議，師直喝出，良久乃云：「問
J34nB305_p0402c15║者固好，荅者更奇，肯從林下昇天去，也勝時人著錦
J34nB305_p0402c16║衣。」
J34nB305_p0402c17║示眾。「寒食前，清明後，冷熱不恒。伏惟燈籠露柱，起居
J34nB305_p0402c18║衲佑。」
J34nB305_p0402c19║佛涅槃日示眾。「瑞草生嘉運，林花結早春。汝等善觀
J34nB305_p0402c20║如來紫磨金色之身，今日則有，明日難存，把得便行
J34nB305_p0402c21║三界之尊。」
J34nB305_p0402c22║示眾。「三觔麻，一匹布，竺土大仙心，東西密相付。青山
J34nB305_p0402c23║兒，白雲父，舉即顧，無差互。」擊案一下，云：「報爾參玄人，
J34nB305_p0402c24║光陰莫虛度。」
J34nB305_p0402c25║示眾。拈起拂子云：「彌勒真彌勒，分身千百億，時時示
J34nB305_p0402c26║時人，時人自不識。明如日，黑似漆，長在動用中，誰道
J34nB305_p0402c27║動用中收不得？」擲下拂子云：「賊！賊！」
J34nB305_p0402c28║示眾。「生銕稱槌被蟲蛀，有眼者見；燈籠沿壁上天台，
J34nB305_p0402c29║有耳者聞。因什威音王已前起程，直至婁至佛後不
J34nB305_p0402c30║得箇真消息？致令三門頭兩箇漢，夜來空手把鉏頭，
J34nB305_p0403a01║天明面南望北斗。參！」
J34nB305_p0403a02║示眾。「或時語，或時默。有時笑，有時哭。黃金家家虧，白
J34nB305_p0403a03║雲處處足。莫道野人無所求，嘗鑿青山種碧玉。」
J34nB305_p0403a04║受越州天衣請，示眾。「佛法不順人情，遠近高低普應，
J34nB305_p0403a05║推倒葛藤椿子，何往而非殊勝？」喝一喝，云：「還有與麼
J34nB305_p0403a06║人麼？」乃舉：「三聖云：『我逢人即出，出則不為人。』興化云：
J34nB305_p0403a07║『我逢人即不出，出則便為人。』」師云：「二大老于臨濟家
J34nB305_p0403a08║法足稱不忝，可惜太露筋骨。不肖雖去祖師三十三
J34nB305_p0403a09║世，然痛癢一體，輒敢漠不相關。」卓拄杖一下，云：「你若
J34nB305_p0403a10║行時和你行，你若住時和你住。」
J34nB305_p0403a11║示眾。舉：「《首楞嚴》云：『若有一人發真歸源，十方虛空悉
J34nB305_p0403a12║皆消殞。』五祖演云：『若有一人發真歸源，十方虛空觸
J34nB305_p0403a13║著磕著。』國清則不然，若有一人發真歸源，十方虛空
J34nB305_p0403a14║團作箇胡餅，遇貴則價等娑婆，遇賤則分文不值，不
J34nB305_p0403a15║貴不賤，只好自己咽。汝等之麻屑子也摸不著。何故
J34nB305_p0403a16║聻？不是山僧爭人我，大都緇素要分明。」
J34nB305_p0403a17║示眾。豎起拳，云：「一切佛法盡從這裏去，國清赤心片
J34nB305_p0403a18║片為你，因甚掉頭不顧？若更放一線道，轉見狼籍。」遂
J34nB305_p0403a19║以拄杖畫一畫，云：「截斷葛藤。」
J34nB305_p0403a20║國清語錄（終）
J34nB305_p0403a21║
J34nB305_p0403a22║
J34nB305_p0403a23║
J34nB305_p0403a24║
J34nB305_p0403a25║
J34nB305_p0403a26║
J34nB305_p0403a27║
J34nB305_p0403a28║
J34nB305_p0403a29║
J34nB305_p0403a30║
J34nB305_p0403b01║天台國清韜禪師衣缽塔銘
J34nB305_p0403b02║師諱行韜，字大庾，蘇郡吳江趙氏子，本名庾。先世累
J34nB305_p0403b03║簪纓，生而失怙，賴伯父中丞公教養。公雅慕空宗，嘗
J34nB305_p0403b04║禮聖恩藏和尚，閱古燈錄，有會輒指授師，故師於般
J34nB305_p0403b05║若緣最厚。未壯領賢書，受知哲匠，彊年成進士，為邑
J34nB305_p0403b06║薦紳冠冕，宗黨交稱，師泊如也。出宰閩甌寧，以治狀
J34nB305_p0403b07║晉天官，未就，遭時喪亂，薙髮隱武夷。尋造國清，禮大
J34nB305_p0403b08║山儲和尚。值山受吳人請，駐錫靈嵒，不果見。已道路
J34nB305_p0403b09║解嚴，返吳門，山又去天台，弗相及，悵惘久之。乃就吳
J34nB305_p0403b10║江，禮報恩賢和尚，更今名。承事經二載，無所發明，結
J34nB305_p0403b11║冬海門。甫三日，恩入堂垂問，師擬荅，恩便打，疑情頓
J34nB305_p0403b12║熾。又三日，豁然尚莫能舉似，既觸香板有省，詣恩通
J34nB305_p0403b13║所見，恩肯之，乃受具為大僧。一日入室，恩問：「馬祖一
J34nB305_p0403b14║喝，百丈因甚三日耳聾？」師云：「犀因翫月紋生角，象被
J34nB305_p0403b15║雷驚花入牙。」屢呈偈頌，悉蒙印可。會恩赴苕溪請，師
J34nB305_p0403b16║禮辭，而山復住靈嵒，乃懷香注謁，頻叩從上宗乘中
J34nB305_p0403b17║事。山因舉：「雲門云：『盡乾坤大地無纖毫過患。猶是轉
J34nB305_p0403b18║句；不見一法，始是半提。更須知有向上全提時節。』」復
J34nB305_p0403b19║舉：「僧問投子：『大死底人卻活時如何？』子云：『不許夜行，
J34nB305_p0403b20║投明須到。』」令下語，皆被列下，遂服膺。山受天寧請，重
J34nB305_p0403b21║上天台，師從往，日夕參叩。山云：「我這裏禪，不比諸方
J34nB305_p0403b22║有格則，但一言諦當，便兩手分付，毫釐有差，天地懸
J34nB305_p0403b23║隔。」一晚，舉：「臨濟示眾曰：『諸方學人來，山僧作三種根
J34nB305_p0403b24║器斷：如中下根器來，我便奪其境而不除其法；或中
J34nB305_p0403b25║上根器來，我便境法俱奪；若上上根器來，山僧此間
J34nB305_p0403b26║便全體作用，不歷根器。』」師遂問：「如何是境？」山云：「夜來
J34nB305_p0403b27║明月上高山。」「如何是人？」山云：「原來秪是這箇賊。」「如何
J34nB305_p0403b28║是法？」山云：「國有憲章，三千條罪。」師言下洞明宗旨，遽
J34nB305_p0403b29║呈偈云：「呼即諾，觸即惡，黑漆桶子空索索，倒騎層閣
J34nB305_p0403b30║開雙鎖。虛空背痛，著一爝噁，母子俱忘，應緣不錯。」山
J34nB305_p0403c01║印以偈云：「南公當日見慈明，汗下通身未是真，一自
J34nB305_p0403c02║臺山開隻眼，風流千古起家聲。」師禮謝。明日，山上堂，
J34nB305_p0403c03║師出問：「一言該萬象，截金玉於毫端；一句逗群機，轉
J34nB305_p0403c04║珠璣於大地。為復時節自至？為復展拓隨宜？」山云：「兩
J34nB305_p0403c05║足夏生寒。」師云：「法王大寶不惜全施，後學初心如何
J34nB305_p0403c06║保任？」山云：「山深須樽節。」師作禮云：「和尚幸是大人，某
J34nB305_p0403c07║甲敢不禮拜？」山云：「知恩者少，負恩者多。」又一日，通州
J34nB305_p0403c08║居士請山上堂，師問：「古路清風掃，寒門白月封，主人
J34nB305_p0403c09║藏室幽深，無人能到。秪如客是家親，如何通信？」山云：
J34nB305_p0403c10║「別傳一路。」師云：「大唐國裏河妨混俗和光，曹溪路上
J34nB305_p0403c11║未免滴水滴凍。」山云：「不睹雲中雁，焉知沙塞寒？」師云：
J34nB305_p0403c12║「今日若非居士，出入也大難。」山云：「伶俐衲僧。」師一喝
J34nB305_p0403c13║歸眾，山云：「得箇驢兒便喜歡。」山受瑞嵒請上堂，師出
J34nB305_p0403c14║問：「惺惺石上主人公，千年呼喚無人應，因甚五峰纔
J34nB305_p0403c15║點首，雙澗忙吐舌？」山云：「知其說者之於天下也。」師云：
J34nB305_p0403c16║「一句全提，已見從上巴鼻；曲為今時，更請別垂方便。」
J34nB305_p0403c17║山打，云：「古者言之不出，恥躬之不逮也。」師云：「恁麼則
J34nB305_p0403c18║豁開三要三玄路，踏斷須彌第一峰。」拂袖便行。山又
J34nB305_p0403c19║打，云：「為之難，言之得無訒乎？」天寧期畢，山語之曰：「子
J34nB305_p0403c20║本吳人，初以宰官得度，塵俗愛網，無有了期，不當從
J34nB305_p0403c21║我返。國清是吾舊院，寒拾豐干，芳規具在，今以累子，
J34nB305_p0403c22║無多讓矣。」檀護暨諸山仰師高節，爭致書來迓，師不
J34nB305_p0403c23║獲辭，乃受命。時師仲子澐，追隨杖履，妄擬師避地，幻
J34nB305_p0403c24║寄空門耳。比聞且領院，悲恐不自勝，師叱曰：「男兒志
J34nB305_p0403c25║四方，盡當如若輩呴呴閨閣中軟暖乎？且所值君親
J34nB305_p0403c26║變若此，名公卿種種死，亦有死無聞，或孥戮禍不止
J34nB305_p0403c27║者。予苟活，幸明心要，差酬萬一恩。汝不肖，欲作兒女
J34nB305_p0403c28║子泣撓我耶？」澐抆淚不敢復置喙。師乃以庚寅秋入
J34nB305_p0403c29║院，初意石城僻足以埋光，而衲子故人聞風景暮，或
J34nB305_p0403c30║一堂聚叩，或千里馳書，師素心不忍負，隨機開演，甫
J34nB305_p0404a01║浹歲，遂至成帙。嘗示眾，驀拈拄杖，云：「內絕見聞覺知，
J34nB305_p0404a02║外冥山河大地，萬仞壁立處，千波競起；一點不來時，
J34nB305_p0404a03║諸法橫生。」卓一下，云：「要用直須用，眼目莫定動。」又云：
J34nB305_p0404a04║「道無心合人，人無心合道，欲識箇中意，一老一不老。
J34nB305_p0404a05║三從六義中，老者燒火掃地，小者喫粥喫飯，不老不
J34nB305_p0404a06║小底叫他作甚麼？」良久，云：「近來米價甚貴，無處著他。」
J34nB305_p0404a07║便起身。又云：「我作佛事，淵乎！玅哉！纔方洗缽，瞌睡又
J34nB305_p0404a08║來，空山無人，水流花開，那知住處，喚作天台。」又云：「未
J34nB305_p0404a09║明心地印，難透祖師關；欲透祖師關，須明心地印。」拈
J34nB305_p0404a10║起拄杖，云：「這箇是心地印。」畫一畫，云：「這箇是祖師關。
J34nB305_p0404a11║已過關者，掉臂徑去；未過關者，且借印看。」良久，喝一
J34nB305_p0404a12║喝，云：「莫怪適來頻勘驗，自從別後見君希。」又云：「長廊
J34nB305_p0404a13║下與你說，後架頭與你說，菜不擇一莖，柴不搬一束。
J34nB305_p0404a14║而今法堂上若再與你說，國清他時後日喫草去。」又
J34nB305_p0404a15║僧纔出，師便喝，僧擬議，師直喝出。良久，乃云：「問者固
J34nB305_p0404a16║好，荅者更奇，肯從林下昇天去，也勝時人著錦衣。」又
J34nB305_p0404a17║云：「國清今日與諸人一時道卻。」良久，云：「灸瘡瘢上不
J34nB305_p0404a18║可更著艾爝。」師文人，既明綱要，輒能以向上一途為
J34nB305_p0404a19║人釋縛，如諸法語，固非學士家聰辨可緣，又豈一代
J34nB305_p0404a20║時教所能管攝？至其接納故人也，則又勤勤切切，雖
J34nB305_p0404a21║黃髮一披至誠，最以大道無所貰。嘗示從兄欽仲二
J34nB305_p0404a22║尹，云：「此事須向石火電光中瞥地，不可如遊蜂入窗
J34nB305_p0404a23║鑽他故紙。若果二六時中不依倚一物，自然舉足動
J34nB305_p0404a24║步，著衣喫飯，全身裏許。苟徒向外馳求，迷頭認影，縱
J34nB305_p0404a25║見得箇昭昭靈靈底，正是生死岸頭事。」又云：「德山棒、
J34nB305_p0404a26║臨濟喝是甚熱大？人人腳跟下一段光明炤天炤地，
J34nB305_p0404a27║莫被他鈍置好。」又示詹確菴明府，云：「確菴從萬壑千
J34nB305_p0404a28║峰橫身巨澤，山埜從平田淺草進步懸崖，阮籍途窮
J34nB305_p0404a29║之慟、王維雲起之吟，或歌或哭，誰是誰非？辨得即山
J34nB305_p0404a30║是山、水是水，銀碗裏盛雪；辨不得山不是山、水不是
J34nB305_p0404b01║水，墨汁裏洗炭。阿呵呵！噫嘻嘻！摘遍楊花舞雪衣。」又
J34nB305_p0404b02║示周闇昭侍御云：「逝水東流不返，落紅滿地無收，雖
J34nB305_p0404b03║入高人圖繪點染成文，轉見不堪耳。唯安心向上，銷
J34nB305_p0404b04║歸本地風光，即刀山火鑊等於禪天，大冶精金終無
J34nB305_p0404b05║變色。」又示安大巳居士云：「此一段事大非草草，須看
J34nB305_p0404b06║得十分急切，于急切不過處忽然打失鼻孔，直下虛
J34nB305_p0404b07║空粉碎、魔佛齊捐，自然不假三寸辯若懸河，不拈尺
J34nB305_p0404b08║銕蕩平天下，所謂截斷葛藤自有生機一路。若將古
J34nB305_p0404b09║人言句視為玄玅，放在皮袋裏數他珍寶，於己何益？」
J34nB305_p0404b10║又云：「人人盡有生緣，非生緣能累人，人自為生緣累
J34nB305_p0404b11║耳。若厭而求離，其疾益甚。昔有僧問老宿：『世界恁麼
J34nB305_p0404b12║熱，未審向甚處迴避？』宿曰：『向鑊湯爐炭裏迴避。』曰：『鑊
J34nB305_p0404b13║湯爐炭作麼生迴避？』宿曰：『眾苦不能到。』玅喜謂：『圓悟
J34nB305_p0404b14║烊銅熱鐵，是此老家嘗茶飯。』此箇千金秘方，懸之肘
J34nB305_p0404b15║後不輕授人，今日為君舉似，且作死馬醫，但不得執
J34nB305_p0404b16║方成病，使無上醍醐翻成毒藥。」又示陳孝蔣居士云：
J34nB305_p0404b17║「山頭老漢一片婆心，語默動靜無隱乎爾，若著意覷
J34nB305_p0404b18║捕，未免向外馳求。求心不息，一紙萬山，缽裏飯、桶裏
J34nB305_p0404b19║水，盡是三昧，信口嚼著，說甚一生飽不饑？」又示包朗
J34nB305_p0404b20║威孝廉云：「居士具大信力，且又虛懷，不必論他遲速
J34nB305_p0404b21║遠近，一有到家消息，便知泣下岐途、悲生逆旅，皆是
J34nB305_p0404b22║識情顛倒。從無始來，凡所遊歷城郭、樓臺、山川、林木、
J34nB305_p0404b23║人民、車馬，一切可哀、可喜、可驚、可愕之狀，總只屋裏
J34nB305_p0404b24║販揚州，並不曾寄宿鄰家廡下。」如上開導，讀者驚歎，
J34nB305_p0404b25║如忤逆聞雷，不覺心膽墮地。及拈提古今，據款結案，
J34nB305_p0404b26║則又不在雪竇、雲菴之下。嘗舉玄沙拈荔枝示眾云：
J34nB305_p0404b27║「這箇得恁麼紅，這箇得恁麼赤，諸人作麼生會？若道
J34nB305_p0404b28║一色，猶是儱侗；若道眾色，又落斷嘗。畢竟作麼生？」一
J34nB305_p0404b29║僧出云：「不可不識荔枝。」沙自代云：「只是荔枝。」師云：「大
J34nB305_p0404b30║小玄沙喫荔枝也費鹽費醬。」又舉：「趙州問大慈：『般若
J34nB305_p0404c01║以何為體？』慈云：『般若以何為體？』州大笑而出。明▆▆
J34nB305_p0404c02║掃地次，慈問：『般若以何為體？』州置帚，拊掌大笑。」師▆：
J34nB305_p0404c03║「大慈騎賊馬殺賊，昨日那邊落節？趙州潔淨地上▆
J34nB305_p0404c04║塵，今朝甚處拔本？國清當日若見，奪苕帚便打，直教
J34nB305_p0404c05║這老漢哭了笑不得。」又舉：「南泉因兩堂大眾爭貓，泉
J34nB305_p0404c06║提起云：『道得即不斬。』眾無語，泉遂斬卻。至晚，趙州▆，
J34nB305_p0404c07║泉舉前話，州以草鞋戴頭上便出，泉云：『子若在，救▆
J34nB305_p0404c08║貓兒。』」師云：「王老師三十年只殺得箇貓兒，將謂獨行
J34nB305_p0404c09║獨市，被趙州輕輕把隻破草鞋便開箇潑天舖子▆
J34nB305_p0404c10║斷上風，直得盡大地人有文大光錢買了喫底、沒▆
J34nB305_p0404c11║著底。國清今日與大眾箇方便。」唾一唾，便下座。如斯
J34nB305_p0404c12║演唱，苟不具通方眼目，豈能搆其腋下毛乎？師古道：
J34nB305_p0404c13║「物身為眾作則，拳拳誨勵，必欲返虛澆還之大雅，有
J34nB305_p0404c14║識咸慶。」以為法門狂砥，端在於斯。無何山罹羅，師匍
J34nB305_p0404c15║匐奔赴。辛卯冬，同舟次平川，風大作，天日晝暝，牽舟
J34nB305_p0404c16║者盡力前，舟覆，師與山並蹋船屋不至墮，尚能共語。
J34nB305_p0404c17║救者從船底上至，師請山先出，山語師先，師甫出，救
J34nB305_p0404c18║者亟相接，舟忽欹，船底上人幾胥溺，而師失所在矣。
J34nB305_p0404c19║少旋，山出，捄者徐徐引手，乃得全，時十二月二十一
J34nB305_p0404c20║日也。哲午，得師水中，則亭亭立，左手為金剛拳，右手
J34nB305_p0404c21║掭數珠，含笑如平時，衣與履一無遺脫。眾摩其兩股
J34nB305_p0404c22║曰：「請和尚收足入龕。」須臾調耎，頓結雙趺，緇白少長
J34nB305_p0404c23║咸詫頂禮。移時纔入龕，而其宗人率師伯子漪來，必
J34nB305_p0404c24║欲奉歸，以儒禮殮且葬。眾謂山勿聽，山曰：「先聖捨頭
J34nB305_p0404c25║目髓腦成就人，如毘富羅山不生疲厭。曹溪有盜詭
J34nB305_p0404c26║麻衣取六祖首歸供，門人皆不問，今其子取其親，何
J34nB305_p0404c27║愛此委蛻，不以滿吾儕檀度，成彼孝思乎？」然山語甫
J34nB305_p0404c28║畢，先所謂含笑如平時者忽色變，師意可知矣。時山
J34nB305_p0404c29║弘法事在官未果，師家人夜以香油鐙作供，數挑必
J34nB305_p0404c30║燼，雖易炷如初，如是者輩春秋始。壬辰七月二十五
J34nB305_p0405a01║日，忽竟夜明，其家搖首語，莫決所自己，詢之，則山▆
J34nB305_p0405a02║昭雪脫事外。是夜過吳江，方維舟城下，師寂光炯炯
J34nB305_p0405a03║交相攝，其家不知也。師有法語▆卷行世。越五年▆
J34nB305_p0405a04║酉三月朔，其家奉師全身葬於鄧尉山紫嶺，山謂▆
J34nB305_p0405a05║衣往拜墓格於制，而師一代宗工不可無所表顯，▆
J34nB305_p0405a06║取師衣缽同日厝靈嵒山右之佛日嵒，采石為塔▆
J34nB305_p0405a07║之。既落成，山中兄弟同聲語志曰：「國清鄉薦本出入
J34nB305_p0405a08║門下，今又同一師學，知之深無逾公者，銘其塔非▆
J34nB305_p0405a09║不可。」志無所得辭，乃拜手而為之銘曰：
J34nB305_p0405a10║嗟兩曜兮宵隕，慘八衢其晝昏，率五入而五變。▆
J34nB305_p0405a11║
J34nB305_p0405a12║
J34nB305_p0405a13║
J34nB305_p0405a14║
J34nB305_p0405a15║
J34nB305_p0405a16║
J34nB305_p0405a17║
J34nB305_p0405a18║
J34nB305_p0405a19║
J34nB305_p0405a20║
J34nB305_p0405a21║
J34nB305_p0405a22║
J34nB305_p0405a23║
J34nB305_p0405a24║
J34nB305_p0405a25║
J34nB305_p0405a26║
J34nB305_p0405a27║
J34nB305_p0405a28║
J34nB305_p0405a29║
J34nB305_p0405a30║
J34nB305_p0405b01║天台國清大庾韜和尚行略
J34nB305_p0405b02║侍者顯裕錄
J34nB305_p0405b03║參學事實
J34nB305_p0405b04║行韜出吳江趙氏，父士謙，贈文林郎。母陳，父沒
J34nB305_p0405b05║三閱月始生韜，撫於伯父中丞藎菴公。公留心
J34nB305_p0405b06║空宗，嘗參萬峰和尚，閱古燈錄，每有會心處輒
J34nB305_p0405b07║指示韜，故經生時便知有此事。崇禎乙亥，萬峰
J34nB305_p0405b08║開法邑之聖壽，一日拈經，首[米-木+八]字，因舉寂音頌
J34nB305_p0405b09║云：「以字不成八不是，法身睡著無遮閉，衲僧對
J34nB305_p0405b10║面不知名，百眾人前呼不起。」韜益堅信，然以世
J34nB305_p0405b11║緣羈阻，未遂厥志。歲丙戌，痛念幼而喪親，菽水
J34nB305_p0405b12║未逮，疆乃事君，變亂數起，日月既已遄邁，高厚
J34nB305_p0405b13║豈忍暫忘？始決意離塵，謝事巖居，以先人之祀
J34nB305_p0405b14║屬二子，削髮武夷山中。閱《檀經》，反覆其義，思依
J34nB305_p0405b15║明師咨決心要，擔囊繇三衢將抵明台，造國清
J34nB305_p0405b16║禮和尚。時和尚阻錫吳之靈巖，道途戎馬充斥，
J34nB305_p0405b17║遂憩越州天衣。有老宿融一，見韜留意宗門，問
J34nB305_p0405b18║曰：「一口氣不來，向甚處安身立命？」自是力參，寢
J34nB305_p0405b19║食不寧。無何，歸覲先塋，栖吳之隆池合流庵，去
J34nB305_p0405b20║靈巖不數里，聞和尚已返天台，不勝悵然，得語
J34nB305_p0405b21║錄一冊，益深跂慕。擬治松門之裝，而道梗未邊，
J34nB305_p0405b22║迺至嵩陵參報恩和尚，更今名。承事二載，己丑
J34nB305_p0405b23║結冬於海門之三仙。方三日，恩入堂勘問，韜擬
J34nB305_p0405b24║答，思便打。又三日放參，豁然心空，秪是開口不
J34nB305_p0405c01║得，驀起經行，觸著香板有省。詣方丈通所得，恩
J34nB305_p0405c02║肯之，遂受具為大僧。一日入室，恩問：「馬祖一喝，
J34nB305_p0405c03║百丈因甚三日耳聾？」韜云：「犀因翫月紋生角，象
J34nB305_p0405c04║被雷驚花入牙。」屢呈偈頌，皆深契恩意。會恩赴
J34nB305_p0405c05║苕溪之請，韜禮辭，尋返隆池。幸和尚載住靈巖，
J34nB305_p0405c06║懷香往謁，相見室中，咨叩從上宗乘。和尚舉：「雲
J34nB305_p0405c07║門大師云：『盡乾坤大地無纖毫過患，猶是轉句；
J34nB305_p0405c08║不見一法，始是半提。更須知有向上全提時節。』」
J34nB305_p0405c09║復舉：「僧問投子：『大死底人卻活時如何？』子云：『不
J34nB305_p0405c10║許夜行，投明須到。』」令下語，屢被擒下，因茲服膺，
J34nB305_p0405c11║遂告單。未三日，和尚赴請台之天寧，舟次吳江，
J34nB305_p0405c12║以偈貽韜曰：「丈夫心智出嘗情，祖令全提在此
J34nB305_p0405c13║行。塗毒擊開三要印，大千捏聚在秋聲。」韜即入
J34nB305_p0405c14║台，日夕參叩。和尚云：「我這裏禪不比諸方有格
J34nB305_p0405c15║則，但一言諦當，便兩手分付；毫釐之差，天地懸
J34nB305_p0405c16║隔。」一晚，舉：「臨濟示眾曰：『如諸方學人來，山僧此
J34nB305_p0405c17║間作三種根器斷：如中下根器來，我便奪其境
J34nB305_p0405c18║而不除其法；或中上根器來，我便境法俱奪；如
J34nB305_p0405c19║上上根器來，山僧此間便全體作用，不歷根器。』」
J34nB305_p0405c20║韜遂問：「如何是境？」和尚云：「夜來明月上高山。」問：
J34nB305_p0405c21║「如何是人？」和尚云：「原來秪是這個賊。」又問：「如何
J34nB305_p0405c22║是法？」和尚云：「國有憲章，三千條罪。」言下洞悉從
J34nB305_p0405c23║上宗趣，乃呈偈云：「呼即諾，觸即惡，黑漆桶子空
J34nB305_p0405c24║索索，倒騎層閣開雙鎖。虛空背痛，著一爝噁，母
J34nB305_p0406a01║子俱忘，應緣不錯。韜不揣譾劣，謹披肝鬲於侍
J34nB305_p0406a02║者之前，伏惟慈鑑。」和尚荅韜偈云：「南公當日見
J34nB305_p0406a03║慈明，汗下通身未是真。一自臺山開隻眼，風流
J34nB305_p0406a04║千古起家聲。」又云：「我家直接楊岐老，毒辣門風
J34nB305_p0406a05║百世欽。好將安在千峰底，一任游蜂亂晝陰。」
J34nB305_p0406a06║通報恩和尚
J34nB305_p0406a07║承事二載，蒙和尚深慈，時加逼拶，三仙會裡香
J34nB305_p0406a08║板觸著有個省處，即諭以古今淆訛公案，自愧
J34nB305_p0406a09║鈍根不能如古人千門萬戶一踏而開，猶未免
J34nB305_p0406a10║打作兩橛。禮辭入山，意欲屏跡盡透從上來事，
J34nB305_p0406a11║因久慕靈巖和尚道法，隨往謁見，便入天台，遠
J34nB305_p0406a12║離家鄉，深棲巖竇，固其本懷。九夏以來，寅夕參
J34nB305_p0406a13║究，忽一夕於言下豁然打失布袋，生平礙膺之
J34nB305_p0406a14║物一時冰釋，制完遂受付囑。今且掩關五峰之
J34nB305_p0406a15║下，本色住山，餐松摘蕨，以盡餘年，匪敢遽云匡
J34nB305_p0406a16║徒領眾也。吳江楓冷，瞻望慈容，雲山間阻，恩大
J34nB305_p0406a17║難酬，唯有望風禮祝而已。伏冀為法珍護，遣僧
J34nB305_p0406a18║代覲，所有不腆，未足將忱，統惟垂炤。不備。
J34nB305_p0406a19║通聖恩和尚
J34nB305_p0406a20║三玄要透自祖翁，引清風于舊閣；四殺雄傳來
J34nB305_p0406a21║嫡子，折翠竹于雲堂。無遠不欽，有懷靡及。恭惟
J34nB305_p0406a22║和尚，燈傳從上，道洽寰區。禾山鼓不擊如雷，普
J34nB305_p0406a23║天腦裂；趙州茶非從口入，大地涼生。萬頃波翻，
J34nB305_p0406a24║吞吐洞庭青月；千林雪燄，紛披殿閣薰風。驚起
J34nB305_p0406b01║盤螭，長奮通身之鎧甲；咸聞睡虎，莫解項下之
J34nB305_p0406b02║金鈴。某夙仰道風，忻瞻佛日。茲以箭鋒相拄，漆
J34nB305_p0406b03║桶光生。瑞巖喚出主人，寶林慣得其便。與以鈯
J34nB305_p0406b04║斧，謬膺真子於景德堂中；爰俾住山，敢曰匡徒
J34nB305_p0406b05║于大唐國裏。碓觜花扶疏遍界，徒貽哂于旁觀；
J34nB305_p0406b06║苕帚柄𨁝跳上天，尚藉扶于長者。將使五峰俯
J34nB305_p0406b07║首，翹跂玄岫之巍峨；雙澗飛聲，奔赴具區之澎
J34nB305_p0406b08║湃。惟金鋀咸納于鑪鞴，豈海岱或遺乎壤流？睇
J34nB305_p0406b09║猊座以神依，托穎端而志悚。
J34nB305_p0406b10║通靈隱和尚
J34nB305_p0406b11║峰馳江表，旋嵐回九折之濤；泉冷松梢，懸瀑傾
J34nB305_p0406b12║萬山之頂。兆應金雞粟粲，心空石女毛寒。恭惟
J34nB305_p0406b13║和尚，室入證心，家承直指。函蓋一句，秦望霞舒；
J34nB305_p0406b14║雲水五千，揚州鶴舞。群機電掣，奪湖鏡之圓明；
J34nB305_p0406b15║一喝雷崩，剪塔鋒之錐利。藏頭白，海頭黑，難兄
J34nB305_p0406b16║難弟，無絃韻協壎箎；顯大用，發大機，裕後光前，
J34nB305_p0406b17║有祖風行海嶽。某才慚鬥劣，識諳藏鋒，實夙契
J34nB305_p0406b18║乎大方，乃濫叨於後進。親承句下，敢云寂子之
J34nB305_p0406b19║事溈山；仰溯同原，竊比應菴之符妙喜。特以含
J34nB305_p0406b20║冰九夏，囓鐵三秋。片石聞呼，意在金鱗而撈及
J34nB305_p0406b21║蝦蜆；松門招手，欲炊烈焰而撥起寒灰。石虎踞
J34nB305_p0406b22║亭，偶被白雲留住；泥牛入海，聊托青島致辭。惟
J34nB305_p0406b23║冀大展慈雲，旁流法雨。奏鈞天之雅樂，絲竹盡
J34nB305_p0406b24║比于宮商；揮射斗之莫邪，鉛刀亦效其批導。天
J34nB305_p0406c01║高地迥，任飛躍而不窮；水遠山長，仰遙深之並
J34nB305_p0406c02║育。望風延頸，向日傾心。
J34nB305_p0406c03║通淨慈和尚
J34nB305_p0406c04║南屏刃利吹毛，西水機深陷虎。崩雲裂霧，羅拜
J34nB305_p0406c05║舞之千峰；立海飛江，截奔騰于萬頃。毘盧頂綠，
J34nB305_p0406c06║迢迢古路重開；婁至掌鮮，奕奕神光獨露。某夙
J34nB305_p0406c07║契真風，與聞心要，恒於老人室中展披金玉，未
J34nB305_p0406c08║嘗不醉心浹髓，其為宇內共推、大方引重，豈偶
J34nB305_p0406c09║然哉？愧某遭振古未聞之奇幻，負無始難恤之
J34nB305_p0406c10║愆尤，斷臂未足仰酬高厚，安心庶可俯殉生平。
J34nB305_p0406c11║光孝九夏含霜，瑞巖一朝呼惺，箭鋒相拄，帚柄
J34nB305_p0406c12║遙招。碓嘴冰花，夜發千林寶月；松門冷燄，曉開
J34nB305_p0406c13║八桂金風。徒使五峰鼓掌，雙澗失笑。法兄固燈
J34nB305_p0406c14║輝別岫，而誼切同原，皋亭華頂，一衣帶水。倘麈
J34nB305_p0406c15║咳無私，天英遙注，俾三腳跛驢追附乘黃之末，
J34nB305_p0406c16║巴人俚調咸登韶濩之堂，蔭藉方來，即所以徽
J34nB305_p0406c17║皇從上也。瞻佇湖光，法幢伊邇，寂音雷奮，側耳
J34nB305_p0406c18║神傾。
J34nB305_p0406c19║通同門毅菴諸大師
J34nB305_p0406c20║落花影裏，鏗金戛玉，古調新吹，陽春白雪，殆無
J34nB305_p0406c21║過焉。忽爾隔江招手，風度越山，盼盡凌煙月冷，
J34nB305_p0406c22║幾令巾幘毛寒。方擬草鞋得力，踏斷石城，再傾
J34nB305_p0406c23║胥口；不意空巖聲喚，金地手招，一朝跨在虎背
J34nB305_p0406c24║上，豈惟絕倒旁觀？所冀痛癢相關者，不惜肺腑，
J34nB305_p0407a01║同心振刷，俾殘巖斷壑，水草情忘。佇看將來龍
J34nB305_p0407a02║翔鳳集，愈出愈奇，不妨以駑鈍為燕臺之招也。
J34nB305_p0407a03║上靈巖老和尚
J34nB305_p0407a04║不肖子徒行韜稽首百拜崇報堂上本師大和
J34nB305_p0407a05║尚腳下。行韜質雖散木，宿若有根，流浪世榮，苦
J34nB305_p0407a06║不知返。忽罹湯火，始醒前非，刺心飲血，報本無
J34nB305_p0407a07║從。痛迫思源，刻膚斷髮，誓畢此生，全身向上。孺
J34nB305_p0407a08║慕和尚道妙，不啻饑渴，以途路梗塞，緣分有在，
J34nB305_p0407a09║乃乞戒於報恩和尚，深蒙慈誨，香板觸處，驀地
J34nB305_p0407a10║省發。第于古今淆訛公案不能脫洒，於一切機
J34nB305_p0407a11║用往往打作兩橛。因禮辭歸隆池祖塋，細簡《傳
J34nB305_p0407a12║燈》，疑案滋甚，特懷香禮謁。相見室中，示以本分
J34nB305_p0407a13║手腳，轉轉難搆，遂服膺九夏，追隨巾瓶之下，錘
J34nB305_p0407a14║鍛有加，不少假借，意必十年廿年了此一大事
J34nB305_p0407a15║因緣。幸月明聲裏覿露青山，從上鼻孔一串穿
J34nB305_p0407a16║卻，始悔向來盡是依他作解，本色光明不能現
J34nB305_p0407a17║前。正所謂：生在帝王家，那復知尊貴？別後于雙
J34nB305_p0407a18║澗之濱睹影生憐，如兒失乳，冷煖自知，浩蕩慈
J34nB305_p0407a19║恩過於高厚，殞身碎骨，圖報靡將。伏願和尚法
J34nB305_p0407a20║身日強，椎拂無倦，則大地幸甚！生佛幸甚！行韜
J34nB305_p0407a21║何敢加頌一詞？惟於冷灶裡添柴，白地上卓帚，
J34nB305_p0407a22║圖畫虛空而已。
J34nB305_p0407a23║與宗黨親故書
J34nB305_p0407a24║韜早失怙恃，忘情富貴，謂不足逮養也。惟學道
J34nB305_p0407b01║而為聖賢，始無忝所生耳。傳以戰陳無勇為不
J34nB305_p0407b02║孝，若學道而不力，以至浸淫于名利之場，誇其
J34nB305_p0407b03║玉帛之盛，侈其田園之廣，貪其子女臧獲之眾
J34nB305_p0407b04║多，以炫耀里閭、矜示流俗，至垂暮流連，貲累之
J34nB305_p0407b05║牽情者多，善行之流傳者鮮，嗟何及矣。語云：「萬
J34nB305_p0407b06║般將不去，惟有業隨身。」可為長太息也。然而進
J34nB305_p0407b07║于善不自知其善也，進于惡亦不自知其惡也，
J34nB305_p0407b08║故曰：「勿以善小而不為，勿以惡小而為之。」人之
J34nB305_p0407b09║口體所貲有限，仁民愛物之心無窮，乃有利于
J34nB305_p0407b10║己，則錙銖尺寸之必較，多取于人而不顧，恣其
J34nB305_p0407b11║便安，則勞人役人而不恤，稍拂其意，即怒詈鞭
J34nB305_p0407b12║撻隨之。雞豕魚蝦與人無仇也，截脰刳腸，烹而
J34nB305_p0407b13║醢之，以血肉腥膻為甘美，自饜其欲而殘其命，
J34nB305_p0407b14║計其一生積殺，可勝道哉。聞人之善則疑，聞人
J34nB305_p0407b15║之過則樂，道之以悅聽聞，唯口興戎，斯之謂矣。
J34nB305_p0407b16║三毒之流害而人不覺者，類有然也。然韜之▆
J34nB305_p0407b17║艱，不辭壯年，有志仕宦者，夫固將大有建立。▆
J34nB305_p0407b18║濟時而行道，而時非人之所為也，天也。觀子宮
J34nB305_p0407b19║闕之巍煥、郡邑之壯麗、山川之阻深、人民之蕃
J34nB305_p0407b20║庶，以勤儉守之，而忽焉淪喪七尺尚不自保，又
J34nB305_p0407b21║何有于爵位崇高、財賄居積者乎？繇是觀之，世
J34nB305_p0407b22║出世間成壞興亡、得失取舍如夢如幻，唯吾學
J34nB305_p0407b23║道之士處貴盛而不驕、遇貧賤而不怨，出而治
J34nB305_p0407b24║世可以福國庇民、退而藏身亦足移風易俗，況
J34nB305_p0407c01║煙林月渚對境即真、水碓刀耕隨宜利用，羅網
J34nB305_p0407c02║所不能加、威力所不能懾，無求于世、無望于人，
J34nB305_p0407c03║自盡其心、自適其志，遇貴即賤、遇賤即貴，活中
J34nB305_p0407c04║有死、死中有活，大用現前而莫測，與時遷化以
J34nB305_p0407c05║無為，則又安往而不得行其道哉？此巢繇所以
J34nB305_p0407c06║長往而不顧、寒拾所以徉狂而應化也。世或以
J34nB305_p0407c07║親族里黨脫然去之，太不近於情。雖然，吾猶舊
J34nB305_p0407c08║時人也，不改舊時行履處。吾恐世人之不可長
J34nB305_p0407c09║保，一旦易形便不相識，從前知己反為讎矣。故
J34nB305_p0407c10║聚散，緣也；去就，時也；哀樂，情也；豐儉，數也。我已
J34nB305_p0407c11║翔于寥廓，彼猶視乎藪澤，豈相及乎？若夫青山
J34nB305_p0407c12║白雲寄物外之孤蹤、十畝半間托浮生之一宿，
J34nB305_p0407c13║亦各從其遇之所安而已矣。進于道，則咸宜；徇
J34nB305_p0407c14║于情，則均滯。唯日孳孳為善，其可也。
J34nB305_p0407c15║示若千山子
J34nB305_p0407c16║此番偶便，除候靈山老人但辦裁答，並不先施，
J34nB305_p0407c17║恐道人家疏慵成性，反多未周，而我為人心太
J34nB305_p0407c18║急，直或令人望洋而退，其有相信請益者，未免
J34nB305_p0407c19║復為饒舌。山中久與木石為侶，且不遑及人事，
J34nB305_p0407c20║深巖枯淡，頗與我相宜，路途多險，甚不應遠涉。
J34nB305_p0407c21║我一生負痛家國，深恩未酬，所以報四恩者，唯
J34nB305_p0407c22║此為法為人一事。至于祖先積德累仁，家乘所
J34nB305_p0407c23║載，彰彰較著，已盡付之若輩。孜孜好善，惇倫尚
J34nB305_p0407c24║禮，便是修行持律。果能留心本分，直透根源，三
J34nB305_p0408a01║教聖人以及大地眾生，含靈蠢動，無二無別，亦
J34nB305_p0408a02║不必千里萬里向外馳求。但信得及，谿山雖隔，
J34nB305_p0408a03║雲月還同，更笑龐老大家團圞頭，共說無生話，
J34nB305_p0408a04║如掉棒打月耳。