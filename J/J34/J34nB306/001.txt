J34nB306_p0409a01║內紹禪師月掌語錄序
J34nB306_p0409a02║一切眾生喜見菩薩欲得如來金色之身
J34nB306_p0409a03║焚身焚臂諸佛讚言是真精進是名真法
J34nB306_p0409a04║供養如來兩臂還復如故智者大師入觀
J34nB306_p0409a05║三七日誦法華至此見靈山一會儼然未
J34nB306_p0409a06║散證語言阤羅尼三十年宣演將靈山會
J34nB306_p0409a07║上一輪月分明話出爭奈後人貪觀天上
J34nB306_p0409a08║失卻手中依舊見得用不得達磨西來傳
J34nB306_p0409a09║至臨濟從黃檗三頓棒下換得一雙白拈
J34nB306_p0409a10║手見師吐舌劈面一掌將如來金色之身
J34nB306_p0409a11║拋向諸人面前把住也由我推開也由我
J34nB306_p0409a12║把喜見還復之臂分作一喝賓主有時一
J34nB306_p0409a13║手抬有時一手搦直饒八萬四千會眾齊
J34nB306_p0409a14║到一時喝散至今靈山那一輪出他掌握
J34nB306_p0409a15║不得月掌禪師紹兄初參即中法師透盡
J34nB306_p0409a16║台宗玄奧所至分座雖有百千文字之師
J34nB306_p0409a17║莫能窮其辯然終疑濟上別有長處聞山
J34nB306_p0409a18║頭和尚舊住國清將智者道場全提向上
J34nB306_p0409a19║懷香參叩聞示眾云承言須會宗勿自立
J34nB306_p0409a20║規矩佛法不是磨稜合縫的道理從前打
J34nB306_p0409a21║筭定的六十花甲子一時亂卻直得上無
J34nB306_p0409a22║攀仰下絕己躬當下得個自在和尚向腳
J34nB306_p0409a23║跟下與他錐劄連喝兩喝師汗下通身臨
J34nB306_p0409a24║機不讓拈頌呈解有截斷白雲歸路滑更
J34nB306_p0409b01║無人敢罵央庠之句自此露柱翻身舌頭
J34nB306_p0409b02║無骨和尚見他得處峻絕用處孤危不待
J34nB306_p0409b03║積稔溫研即命領眾月掌兩年來林巒悅
J34nB306_p0409b04║性花鳥發機時時從水心銕骨中吐出劍
J34nB306_p0409b05║光香燄到處珠迴玉轉依然月冷風高法
J34nB306_p0409b06║語傳上山頭和尚亟命流通為末法波流
J34nB306_p0409b07║作一砥柱即中法師聞師出世為之助喜
J34nB306_p0409b08║示寂時將衣一頂井未了公案仍以屬師
J34nB306_p0409b09║人人疑道爾往瀟湘我之東魯法師何故
J34nB306_p0409b10║如此殊不知百川異流都歸大海同名海
J34nB306_p0409b11║水住於大海即混眾流如人在大海中浴
J34nB306_p0409b12║即用一切水剎竿既已倒卻甚處不是靈
J34nB306_p0409b13║山四教轉為四簡三觀鎔成三句皇風已
J34nB306_p0409b14║成一片何處更覓封疆即中瑯琊後先一
J34nB306_p0409b15║揆月掌長水今古同條真可為萬世法程
J34nB306_p0409b16║矣今日欲報師恩不用別求方便只此法
J34nB306_p0409b17║語一出十八年西望遙禮之願未滿者今
J34nB306_p0409b18║滿一生平僅登五品之位未圓者今圓從
J34nB306_p0409b19║上師恩一時報盡了也何以故靈山話月
J34nB306_p0409b20║共見共聞惟有臨濟一掌用得親切圓滿
J34nB306_p0409b21║故雖然報千餘年前國清之恩則易報十
J34nB306_p0409b22║餘年來國清之恩則難若欲扶豎今日國
J34nB306_p0409b23║清盡大地人總須喫掌此錄中有一句子
J34nB306_p0409b24║是一切眾生喜見底亦是使一切眾生離
J34nB306_p0409c01║見底盡大地人還有拈得出者麼以手作
J34nB306_p0409c02║掌勢云萬古碧潭空界月再三撈摝始應
J34nB306_p0409c03║知大家試撈摝看。
J34nB306_p0409c04║同門法弟張有譽拜譔
J34nB306_p0409c05║
J34nB306_p0409c06║
J34nB306_p0409c07║
J34nB306_p0409c08║
J34nB306_p0409c09║
J34nB306_p0409c10║
J34nB306_p0409c11║
J34nB306_p0409c12║
J34nB306_p0409c13║
J34nB306_p0409c14║
J34nB306_p0409c15║
J34nB306_p0409c16║
J34nB306_p0409c17║
J34nB306_p0409c18║
J34nB306_p0409c19║
J34nB306_p0409c20║
J34nB306_p0409c21║
J34nB306_p0409c22║
J34nB306_p0409c23║
J34nB306_p0409c24║
J34nB306_p0410a01║內紹禪師語錄卷第一
J34nB306_p0410a02║侍者照維記錄
J34nB306_p0410a03║住蘇州甫里月掌禪院語上
J34nB306_p0410a04║入院上堂僧問當頭劄定不犯鋒稜轉握將來應用
J34nB306_p0410a05║恰好導物隨機即不問識人因語事如何師云老和
J34nB306_p0410a06║尚命我住院僧云某甲二十年得到這裏師云現成
J34nB306_p0410a07║公案僧云大眾看取新長老令行師云弄潮須是弄
J34nB306_p0410a08║潮人僧問握金剛劍大用天旋奮師子威全機電卷
J34nB306_p0410a09║正恁麼時略請一籌師云萬象森羅齊稽首僧云作
J34nB306_p0410a10║家宗師宛爾不同師云師兄是什麼心行僧顧左右
J34nB306_p0410a11║云一時驗取僧問馬駒腳下兒孫三十年不少鹽醬
J34nB306_p0410a12║還有匙挑不上底麼師默然僧云一曲沒絃琴惟師
J34nB306_p0410a13║彈得玅師云徒勞側耳僧問靈嵒聖箭一眾咸知不
J34nB306_p0410a14║展鋒鋩便請荅話師云一不做二不休僧云可謂運
J34nB306_p0410a15║籌帷幄決勝千里師云既善知時節吾今不再三僧
J34nB306_p0410a16║云總是今日老胡有望師云退身三步僧問暮鼓晨
J34nB306_p0410a17║鐘古佛家聲不改黃鶯紫燕雲門曲調新翻未審最
J34nB306_p0410a18║初一句是何音響師云響僧云可謂聞所未聞師云
J34nB306_p0410a19║若將耳聽終難會僧云又與麼去也師云識得拄杖
J34nB306_p0410a20║子也未僧問拄杖子東西南北皆建立之地云何只
J34nB306_p0410a21║在水中央師云破二作三僧云曲彔床天人龍象盡
J34nB306_p0410a22║瞻仰之時如何是正說法師云拋三放兩僧云靈嵒
J34nB306_p0410a23║二世不忝家聲月掌重興具何方便師便喝僧禮拜
J34nB306_p0410a24║云不為分外僧問一自達磨西來便有神光立雪祖
J34nB306_p0410a25║祖相傳直至今日作麼生是今日底事師云我這裏
J34nB306_p0410a26║無許多事僧云靈嵒法道傳千古月掌中興更若何
J34nB306_p0410a27║師云向上轉僧云即今四眾觀瞻還請別通消息師
J34nB306_p0410a28║便喝僧問至化無私祥雲四集人天交接兩得相見
J34nB306_p0410a29║咫尺之間因甚不睹師顏師云大家在這裏僧云恁
J34nB306_p0410a30║麼則相見了也師云更須著眼僧云頂門廓徹通天
J34nB306_p0410b01║眼今古輝煌未易知師云不勞讚頌乃云全機天縱
J34nB306_p0410b02║不落今時大用風馳掀翻空劫明明沒覆藏落落無
J34nB306_p0410b03║向背卷三際入一剎那中寂寥非內展毫端現大千
J34nB306_p0410b04║世界寬廓非外彌綸萬有包括十虛超越古今輝煌
J34nB306_p0410b05║宇宙淨裸裸絕承當赤灑灑無回互不離當處透色
J34nB306_p0410b06║透聲嘗自現前絕聞絕見萬緣不到處錦簇花攢一
J34nB306_p0410b07║塵不立時水清玉潤不是單提獨弄豈特雙放雙收
J34nB306_p0410b08║所以道祖師心印狀似鐵牛之機去即印住住即印
J34nB306_p0410b09║破秪如不去不住印即是不印即是到這裏截斷眾
J34nB306_p0410b10║流壁立千仞人境俱奪照用齊行直得百丈馬師退
J34nB306_p0410b11║身有分德山臨濟入作無門如獅子奮迅威旋近遠
J34nB306_p0410b12║如神鋒揮舞跡絕空輪百獸潛蹤千邪屏跡當陽直
J34nB306_p0410b13║截覿體全真今日選佛場開舉揚法要心空及第已
J34nB306_p0410b14║見一眾無私高奪錦幖畢竟是誰得俊喝一喝云逴
J34nB306_p0410b15║得便行真漢子人間天上本無雙復舉汾陽昭和尚
J34nB306_p0410b16║參首山問百丈捲席意旨如何首山云龍袖拂開全
J34nB306_p0410b17║體現昭云師意如何首山云象王行處絕狐蹤昭大
J34nB306_p0410b18║悟于言下拜起云萬古碧潭空界月再三撈摝始應
J34nB306_p0410b19║知有問者云見何道理便爾自肯汾陽云正是我放
J34nB306_p0410b20║身命處師云垂任公釣能獲衝浪鯤鯨抬巨靈手可
J34nB306_p0410b21║擘連天華嶽汾陽於離鉤三寸放下身心向碧潭明
J34nB306_p0410b22║月得透脫一路故能談笑振濟北家聲叱吒弄西河
J34nB306_p0410b23║獅子真不忝為首山高弟種上座三十年前得個放
J34nB306_p0410b24║身命處直至而今百無一解行但行坐但坐中時持
J34nB306_p0410b25║缽後夜就枕若是扶豎綱宗應機說法別有一人用
J34nB306_p0410b26║得且道用得底在甚麼處驀攛拄杖云來也來也。
J34nB306_p0410b27║請職事上堂僧問敲風打雨古今標榜呵佛罵祖眼
J34nB306_p0410b28║目人天即今事作麼生師云銅砂鑼裏底收得也未
J34nB306_p0410b29║僧云雷聲天下響半點不謾人師云卻又潑狼潑賴
J34nB306_p0410b30║僧云果然師云念汝庫司事繁乃云褫卻犀牛扇子
J34nB306_p0410c01║清風生八極拗拆黃龍頭角一字定千鈞楊岐三腳
J34nB306_p0410c02║驢原自庫司下劄出祖翁一片地也從草鞋邊搆來
J34nB306_p0410c03║種冬瓜栽茄子要在乘時及節明紀綱揖進退那可
J34nB306_p0410c04║落後攙前既嚴上古風規須盡今時樞要若是十八
J34nB306_p0410c05║上解作活計底總著槽廠且道三十年不少鹽醬底
J34nB306_p0410c06║又作麼生顧左右云看取令行。
J34nB306_p0410c07║鹿城眾禪人領檀越請上堂僧問鬱蒸無處避白汗
J34nB306_p0410c08║通身薰風自南來涼生殿閣未審無位真人還受寒
J34nB306_p0410c09║暑也無師云竹翠桐陰滿院涼僧云驚群之句一眾
J34nB306_p0410c10║罕聞師云上座親到這裏僧云是師云元來是家裏
J34nB306_p0410c11║人僧問大脫空小脫空不勞話舉蘇州有嘗州有快
J34nB306_p0410c12║便將來師云踏藕得魚歸僧云可謂好音在耳人皆
J34nB306_p0410c13║聳師云腳跟下看看僧云新長老甚有長處師云透
J34nB306_p0410c14║得過也未僧一喝師云又是從頭起同參出云大丈
J34nB306_p0410c15║夫漢不可受人處分也師驀豎拳云這個因何喚作
J34nB306_p0410c16║拳參云若然者不得不與兄葛藤師云莫道不受人
J34nB306_p0410c17║處分好參云看我鼻孔左邊出氣右邊出氣師云且
J34nB306_p0410c18║照顧眉毛參云終不敢埋沒師噓噓僧問臨濟入門
J34nB306_p0410c19║便喝齒不關風雪峰逢僧輥毬腳不點地不審此間
J34nB306_p0410c20║佛法作麼商量師云饅頭䭔子儘飽餐僧云只這便
J34nB306_p0410c21║▆莫更別有師云餬餅餺飥聻僧云若不登樓望焉
J34nB306_p0410c22║知滄海深師云重賞之下自有勇夫僧喏喏師云口
J34nB306_p0410c23║大喉嚨小僧問有問有荅虛空著楔無問無荅死水
J34nB306_p0410c24║淹鱗去此二途如何施設師云拄杖好打鼓僧云也
J34nB306_p0410c25║出這網子不得師云禮拜了自有方便僧云大眾看
J34nB306_p0410c26║取師云莫將得勝調喚作退軍鑼僧問埋兵掉戰未
J34nB306_p0410c27║是作家奪鼓攙旗方為好手不動干戈建太平承誰
J34nB306_p0410c28║恩力師云一鏃破三關僧云向上更有事麼師打云
J34nB306_p0410c29║這番顧惜不得也僧云果然熟處難忘師不顧僧問
J34nB306_p0410c30║山依舊山水依舊水因什天際七峰化作清涼新水
J34nB306_p0411a01║寺師舉手云展則成掌僧云昔不至今今不至昔因
J34nB306_p0411a02║什掌中明月照他花柳舊亭臺僧語稍遲師云洎乎
J34nB306_p0411a03║忘卻話頭僧問高吞萬象含裹十虛則不問離相離
J34nB306_p0411a04║名越今越古一句作麼生道師打云看取令行時僧
J34nB306_p0411a05║云恁麼則劈開萬仞峰覿面知消息師云如何是你
J34nB306_p0411a06║知底事僧云一片虛凝絕謂情萬古清光飛玉兔師
J34nB306_p0411a07║云錯認山河當眼睛僧問作家不啐啄啐啄同時失
J34nB306_p0411a08║呈起坐具云具眼者請看師云放下著僧以坐具指
J34nB306_p0411a09║左邊師云不得指東畫西僧復以坐具指右邊師云
J34nB306_p0411a10║腳跟下道將一句來僧云合取兩片皮師云也是▆
J34nB306_p0411a11║▆魂僧一喝師云亂統不少乃云薰風來殿閣吹開
J34nB306_p0411a12║衣裏明珠赫日爍虛空照徹塵中寶剎人人有所無
J34nB306_p0411a13║盡寶藏不離腳下秪在腕頭動步則金玉琳琅舉手
J34nB306_p0411a14║則珍奇交錯通天烜彩皎潔無倫遍界流輝虛明絕
J34nB306_p0411a15║待爭奈情塵妄起埋沒本來障翳橫生遺失故有直
J34nB306_p0411a16║得通身不奈孤露伶俜馳騁四方以求衣食殊不知
J34nB306_p0411a17║一錐無卓之處即是四稜蹋地之鄉貴超三界而智
J34nB306_p0411a18║不能知富備萬有而識不能識若能立處即真自可
J34nB306_p0411a19║隨緣放曠何必更向江西問路河北尋蹤曲彔木上
J34nB306_p0411a20║老古錐從來沒意智見你無拄杖子奪你拄杖子見
J34nB306_p0411a21║你有拄杖子與你拄杖子愈覺鄉關迢遞岐路縱橫
J34nB306_p0411a22║巨浪千尋白雲萬里有朝向心識不到處直下回光
J34nB306_p0411a23║於▆鑒不及時平空返照便見千門萬戶豁爾虛通
J34nB306_p0411a24║八寶七珍煥然等現譬如百千明鏡互相照物剎剎
J34nB306_p0411a25║塵塵各不相借雖則莫窮形相卻也觸處圓明隨意
J34nB306_p0411a26║出生應緣不竭嘉祥駢集意氣平添可以光顯宗風
J34nB306_p0411a27║可以開托勝業可以資成萬德可以津濟四生今日
J34nB306_p0411a28║有大檀越設大施會拈拄杖卓一下云無盡藏一擊
J34nB306_p0411a29║洞開了也諸仁者親到寶山不可當面錯過復成一
J34nB306_p0411a30║頻棒頭一擊響玲瓏寶藏掀翻不費功有念便為▆
J34nB306_p0411b01║惱鎖無心端坐水晶宮喝一喝便下座。
J34nB306_p0411b02║上堂過去諸如來竹密不妨流水過未來修學人山
J34nB306_p0411b03║高豈礙白雲飛現在諸菩薩花簇簇錦簇簇南地竹
J34nB306_p0411b04║兮北地木所以心隨萬境轉轉處實能幽隨流識得
J34nB306_p0411b05║性無喜亦無憂雖然如是這裏不是停橈把纜底所
J34nB306_p0411b06║在要做佛祖烜赫兒孫更須向上轉去始得。
J34nB306_p0411b07║曬藏經小參僧問濟上宗風不出玄要屈曲垂慈敢
J34nB306_p0411b08║請方便如何是第一玄師云不坐萬年床如何是第
J34nB306_p0411b09║二玄師云四十九年說不到如何是第三玄師便打。
J34nB306_p0411b10║如何是第一要師云拈卻葛藤如何是第二要師云
J34nB306_p0411b11║不拜何待如何是第三要師云大眾笑你僧云恁麼
J34nB306_p0411b12║則坐斷毘盧頂透出普賢門師云不易念將來僧問
J34nB306_p0411b13║百尺竿頭涼風颯颯透心透骨便請一言師云天晴
J34nB306_p0411b14║好曬㫰僧云古佛堂前敢辭出手師云南山頭底是
J34nB306_p0411b15║什麼僧一喝師打云直待雨淋淋乃拈起拄杖云一
J34nB306_p0411b16║塵未破有卷無字真經嘗在諸人六根門頭作大佛
J34nB306_p0411b17║事眼界寬通流出大光明藏耳門寥廓透過金鼓雷
J34nB306_p0411b18║轟鼻息絕出入之交舌底斷偏圓之量心如墻壁身
J34nB306_p0411b19║若虛空不涉眾緣不居陰界如是經百千萬億卷慶
J34nB306_p0411b20║喜結集不到童壽翻譯不來卓拄杖云一塵既破諸
J34nB306_p0411b21║佛正法大千經卷皆從此出四十九年說不盡三百
J34nB306_p0411b22║餘會轉不竭便見四花奪目六震亂聞入薝蔔林者
J34nB306_p0411b23║不嗅餘香得乳麋味者不想餘食金剛體受戒光熏
J34nB306_p0411b24║爍清淨心被梵網牽纏開列三乘則忘失句逗分張
J34nB306_p0411b25║五部即互立開遮六足八犍度議論紛披五教十玄
J34nB306_p0411b26║門判釋交錯唐言梵語一片難成祖意教意殊途割
J34nB306_p0411b27║裂放下拄杖云前科後段拈向一邊正與麼時一塵
J34nB306_p0411b28║何在無字真經大千經卷又向甚處去也還知落處
J34nB306_p0411b29║麼若也知得風柯月渚並可傳心煙島雲林熾然說
J34nB306_p0411b30║法若也未知聽取葛藤諸法從本來還從本地入瞿
J34nB306_p0411c01║曇與達磨舌頭總無骨但得本莫愁末不可得中秪
J34nB306_p0411c02║麼得眉光舒卷十萬土到頭難覓纖塵跡風吹不入
J34nB306_p0411c03║水灑不濕盡情攤出當陽展兩手云好趁青天白日
J34nB306_p0411c04║六月十八日上堂昨夜正法明通身汗下來朝觀世
J34nB306_p0411c05║音透體風生一人先行不到一人末後太過正當今
J34nB306_p0411c06║日波淨月臨團捏不聚鏡明像現花擘不開文殊普
J34nB306_p0411c07║賢總在這裏聚頭打哄道我亦從中入非唯觀世音
J34nB306_p0411c08║擊禪床一下云不審今後更敢也無復云大眾此是
J34nB306_p0411c09║山僧據款結案若作佛法商量彼此不著便。
J34nB306_p0411c10║上堂目前無異路步步越佛祖階梯舌底絕遮攔句
J34nB306_p0411c11║句斷名言意量若是齒門無縫腳下無私便可游戲
J34nB306_p0411c12║神通乘時應物風聲透樹電影穿雷不落唇吻法音
J34nB306_p0411c13║徹震十虛碧水連天奇雲覆地不涉程途神御頓超
J34nB306_p0411c14║八極始顯門庭施設破二作三入理深談七穿八穴
J34nB306_p0411c15║皆吾心之嘗分非有假於他術也連喝兩喝云毫釐
J34nB306_p0411c16║有差天地懸隔。
J34nB306_p0411c17║立秋日小參僧問飄去殘荷送夏飛來一葉迎秋應
J34nB306_p0411c18║節及時請師端的師云海門橫銕柱僧云恁麼則零
J34nB306_p0411c19║落總歸根也師云看你築著磕著僧一喝師便打僧
J34nB306_p0411c20║云可謂一條痕到底佛祖不容情師云藏身露影漢
J34nB306_p0411c21║乃云一葉落天下秋涼生大埜話啾啾無位真人直
J34nB306_p0411c22║得金風體露赤肉團上肯同玉露傾湫滿院碧梧蕭
J34nB306_p0411c23║瑟那比春殘三島一池芰荷旖旎何如花老十洲五
J34nB306_p0411c24║湖參學侶莫向外馳求靈源仙嶼在人世草鞋跟斷
J34nB306_p0411c25║堪優游把住清谿洗盡南泉三不是放開白月透出
J34nB306_p0411c26║雲門六不收操徹沒絃琴歌殘無字謳休嫌作者頻
J34nB306_p0411c27║頻舉若個知音解點頭黃鍾澒洞大呂颼飀落雁曲
J34nB306_p0411c28║終人不見橫江青疊數峰秋。
J34nB306_p0411c29║上堂僧問水天一色丹桂含香月掌堂中還肯別露
J34nB306_p0411c30║消息也未師云雨足秋苔滑僧云何不蓋覆他去師
J34nB306_p0412a01║云汝因甚平地喫交僧一喝師亦喝僧禮拜師云尚
J34nB306_p0412a02║饗僧問一葉落天下秋一塵起大地收正恁麼時何
J34nB306_p0412a03║人領話師云前日用得著僧云和尚又如何師云來
J34nB306_p0412a04║日向你道僧云今日事作麼生師打云猶自不唧溜
J34nB306_p0412a05║乃云靈光不昧萬古徽猷入此門來不存知解喝一
J34nB306_p0412a06║喝云入得也未若也未入須要尋個入路既入得了
J34nB306_p0412a07║還須討條出路始得三世諸佛入了不肯出一向露
J34nB306_p0412a08║胸跣足歷代祖師出了不肯入到處赤手白拈月掌
J34nB306_p0412a09║這裏山門佛殿長年蕩蕩地總沒絲毫障隔入也繇
J34nB306_p0412a10║你入出也繇你出只是不許踢著門檻喝一喝云有
J34nB306_p0412a11║甚麼限。
J34nB306_p0412a12║因事上堂僧問峰頭翻玉浪額下隱明珠蓋覆不來
J34nB306_p0412a13║即不問面門出入事如何師云菴居冷淡僧頻走僧
J34nB306_p0412a14║云漁翁釣得江心月特地拈來便請觀師云這裏不
J34nB306_p0412a15║著殘羹餿飯僧云恁麼則滿目青山一塵不點師打
J34nB306_p0412a16║云將謂孤負汝乃云古木參天向上句相逢不拈出
J34nB306_p0412a17║平橋跨水截流機舉意便知有碧落亭下涼沁心源
J34nB306_p0412a18║浣香洞口寒生毛骨塵中行客方外高人驀地到來
J34nB306_p0412a19║煩喧頓息盡道南天方廣北地清涼總莫逾此便擬
J34nB306_p0412a20║拈提大小石頭品頌日月佛面不知早被法雷閣刺
J34nB306_p0412a21║透耳門漾月池浸爛腳板了也大眾此是山僧真實
J34nB306_p0412a22║告報汝若放得下去等閒穿過竹廊自有一轉兩轉
J34nB306_p0412a23║相為處或更怖頭狂走向外馳求玲瓏嵒斷不點頭
J34nB306_p0412a24║招手掣袖鉤衣何故聻留得五湖明月在不愁無處
J34nB306_p0412a25║下金鉤。
J34nB306_p0412a26║小參達磨隻履鬧中拋下東天也到西天也到神光
J34nB306_p0412a27║一臂冷地揮落左手也著右手也著將心與汝安北
J34nB306_p0412a28║斗面南看與汝安心竟獼猴照古鏡易得諸佛法印
J34nB306_p0412a29║難覓自己身心唯須息見不用求真若道水不洗水
J34nB306_p0412a30║金不博金莫將閒學解埋沒祖師心。
J34nB306_p0412b01║檀越請上堂把得定古佛風規十方通暢打得開祖
J34nB306_p0412b02║師關捩大地全收月掌院裏上堂暹羅國裏打鼓驚
J34nB306_p0412b03║發東海龍王助佛揚化之心向虛空中轟個霹靂於
J34nB306_p0412b04║水面上捲陣涼風便見梁朝傅大士楚國孟嘗君鬚
J34nB306_p0412b05║髯戢戢襟袖蕭蕭倒橐傾箱和盤托入直得齋廚與
J34nB306_p0412b06║漆桶爭光杓柄共茶銚鬥力一缽三鐼後個個飽膨
J34nB306_p0412b07║脝不知天之高地之厚又何暇顧日月星辰之流轉
J34nB306_p0412b08║山川草木之凋零且道何緣得到與麼地良久云秋
J34nB306_p0412b09║風入戶自生涼流水到門非有意。
J34nB306_p0412b10║上堂祖師血脈諸佛心髓聲聞緣覺天堂地獄人畜
J34nB306_p0412b11║草芥有情無情天左旋地右轉南斗六北斗七豎拂
J34nB306_p0412b12║子云總在這裏只這個亦能殺人亦能活人殺人不
J34nB306_p0412b13║用殺人刀活人不用活人劍大眾作麼生見個不用
J34nB306_p0412b14║底道理道得底出來對眾道看道不得擊拂子云一
J34nB306_p0412b15║擊百雜碎從教遍界分身。
J34nB306_p0412b16║老和尚送法衣到上堂拈香云此一瓣香量超空界
J34nB306_p0412b17║轉空界而透法身價逾大千遍大千而作佛事爇向
J34nB306_p0412b18║爐中專申供養始祖釋迦文佛伏願天回聖瑞地轉
J34nB306_p0412b19║嘉祥人人悟涅槃玅心各各開正法眼藏次拈香云
J34nB306_p0412b20║此一瓣香熏透飲光鼻孔直下穿來爍開於密腦門
J34nB306_p0412b21║從空迸出供養禪宗第一祖迦葉尊者下洎六十八
J34nB306_p0412b22║世萬峰藏禪師伏願金襴如舊淵源法脈無窮寶印
J34nB306_p0412b23║長新遞代綱宗有據正拈香云此一瓣香面門劄出
J34nB306_p0412b24║蓋地蓋天拳下劈開徹頭徹尾爇向爐中專申供養
J34nB306_p0412b25║臨濟正宗三十二世原住天台國清靈嵒老和尚用
J34nB306_p0412b26║酬法乳之恩白椎竟僧問大庾嶺頭提不起底拈過
J34nB306_p0412b27║一邊正恁麼時如何舉揚師提起袈裟云秪這是僧
J34nB306_p0412b28║云若非和尚到這裏大難措手師云灼然有與麼事
J34nB306_p0412b29║僧云敢辭作禮僧問世尊拈花是何意旨師云剎竿
J34nB306_p0412b30║頭指天僧云迦葉微笑又且如何師云此是古今榜
J34nB306_p0412c01║樣僧云即今四眾臨筵還有解笑者麼師云無絲毫
J34nB306_p0412c02║頭謾汝僧擬進語師便喝僧問如何是臨濟綱宗師
J34nB306_p0412c03║云向甚處著此一問僧擬議師叱退乃云多子塔前
J34nB306_p0412c04║親付不是從天降下東山會裏送來亦非從地涌出
J34nB306_p0412c05║開潑天門戶已見一片打成續無盡心燈貴得千華
J34nB306_p0412c06║競艷絲綸相副寰中日月縱橫文彩全彰方外乾坤
J34nB306_p0412c07║建立擐三玄戈甲脫體驚群得七事鈴韜全機敵勝
J34nB306_p0412c08║天然尊貴不落功勳法爾現成非屬造作乘時有卷
J34nB306_p0412c09║有舒應用無偏無黨光明燦爛一眾咸知且覿體荷
J34nB306_p0412c10║擔如何展托揮拂子云打開無相毘盧印千聖齊教
J34nB306_p0412c11║列下風復舉阿難問迦葉尊者云世尊傳金縷袈裟
J34nB306_p0412c12║外別傳個甚麼迦葉召阿難阿難應諾迦葉云倒卻
J34nB306_p0412c13║門前剎竿著師云一呼一諾密度金針倒卻剎竿暗
J34nB306_p0412c14║穿玉線如水入水似金博金放去收來毫無異相正
J34nB306_p0412c15║當今日不添一縷不減一絲當陽揭露更不囊藏設
J34nB306_p0412c16║有人問金縷袈裟外別傳個什麼但道秪這是何故
J34nB306_p0412c17║聻一會靈山儼然未散。
J34nB306_p0412c18║上堂喝下奔流度刃著忙作麼棒頭疾燄趨風只在
J34nB306_p0412c19║這裏有水到渠成之用自能平地涌波瀾具風行草
J34nB306_p0412c20║偃之機何必虛空抽閃電雖然照用齊行要且人境
J34nB306_p0412c21║不奪若要扶樹臨濟正法眼藏恰似蚊子撼須彌藕
J34nB306_p0412c22║絲牽大象你且緩緩喝一喝云是甚麼復云有口不
J34nB306_p0412c23║可閒卻。
J34nB306_p0412c24║上堂天無四壁地絕八荒水母飛入摩醯眼睛蝦蟆
J34nB306_p0412c25║鑽過娑竭鼻孔各各自謂神通遊戲出入無礙驀地
J34nB306_p0412c26║裏一眨一嗅便見出頭無路退步無門拄杖子不惜
J34nB306_p0412c27║老力卓一下云打開閒門破戶非特令伊轉得身吐
J34nB306_p0412c28║得氣要使盡大地凡聖智愚森羅萬象靈機互煥徹
J34nB306_p0412c29║證無生其或眼睛𥉌眵鼻孔無竅滄海盡教枯到底
J34nB306_p0412c30║須彌直得碾為塵復卓拄杖云未放伊在。
J34nB306_p0413a01║上堂出來也打不出來也打口念彌陀雙拄杖開眼
J34nB306_p0413a02║也著合眼也著目瞽瞳人不出頭直饒出言吐氣口
J34nB306_p0413a03║口分明見貌辨音頭頭諦當猶是倚門傍戶不能越
J34nB306_p0413a04║格超情若到月掌這裏更不如何若何將條爛貫索
J34nB306_p0413a05║一串穿卻掛向蘆茆壁下且道為人節目在什麼處
J34nB306_p0413a06║良久云放待冷來看。
J34nB306_p0413a07║上堂一拳拳倒黃鶴樓一腳踢翻鸚鵡洲有意氣時
J34nB306_p0413a08║添意氣不風流處也風流喝一喝云纔有一絲頭便
J34nB306_p0413a09║有一絲頭。
J34nB306_p0413a10║上堂盡大地是隻清淨眼那許分疆裂界遍虛空是
J34nB306_p0413a11║片解脫場無勞擊木敲空忽起佛見法見底眨向二
J34nB306_p0413a12║鐵圍山妄自鑽皮劄血底安置非非想處師子窟中
J34nB306_p0413a13║豈容埜干栴檀林裏不著伊蘭要得門墻清潔直須
J34nB306_p0413a14║徹底掀翻若更如何若何莫怪拄杖子太無面目卓
J34nB306_p0413a15║拄杖云不是為人難共住大都緇素要分明。
J34nB306_p0413a16║上堂豁開頂門正眼頭頭蓋色騎聲拈提向上機關
J34nB306_p0413a17║著著超今邁古趙州略彴一蹋兩斷有路卻成無路
J34nB306_p0413a18║毘耶丈室一靠便倒無門即是法門向無門處透過
J34nB306_p0413a19║鐵壁銀山通身無影像於有路處踏著本來田地步
J34nB306_p0413a20║步絕行蹤便恁麼去十方寬廓纔恁麼來水泄不通
J34nB306_p0413a21║把斷要津則且置一超直入又如何埜色更無山隔
J34nB306_p0413a22║斷天光直與水相連。
J34nB306_p0413a23║中秋小參欲識佛性義當觀時節因緣時節若至其
J34nB306_p0413a24║理自彰以拂子打圓相云時節已至佛性義顯諸仁
J34nB306_p0413a25║作麼生觀又如何識有底道天上月圓人間月半總
J34nB306_p0413a26║是這個時節有底道開眼見明合眼見暗何曾離得
J34nB306_p0413a27║這裏全承自己力不向外邊求但一月真中間自無
J34nB306_p0413a28║是月非月與麼見解秪知銀漢無聲機輪密轉不見
J34nB306_p0413a29║金波絕跡動靜嘗圓山僧要問秪如盡大地是個自
J34nB306_p0413a30║己向什麼處著這一月盡大地是一月自己又在什
J34nB306_p0413b01║處這裏透去入得月輪三昧便可出沒神通利生遊
J34nB306_p0413b02║戲隨方隱顯無時當處靈光迥脫揮拂子云如今揮
J34nB306_p0413b03║開碧落截斷清波納須彌于芥子擲芥子于無垠十
J34nB306_p0413b04║方世界空索索三千剎海夜沉沉餬餅裏沒汁呷茶
J34nB306_p0413b05║堂裏來各與一盞。
J34nB306_p0413b06║上堂望州亭與汝相見了也烏石嶺與汝相見了也
J34nB306_p0413b07║僧堂前與汝相見了也總是驀直示汝無端驟步歸
J34nB306_p0413b08║方丈入僧堂自成紆曲大眾向什麼處與古人相見
J34nB306_p0413b09║良久云吽。
J34nB306_p0413b10║上堂吾本來茲土說法救迷情淨智玅圓體自空寂
J34nB306_p0413b11║廓然無聖心如墻壁庭前柏樹子六耳不同謀青絹
J34nB306_p0413b12║扇子足風涼說法了也便合頓悟一華開五葉結果
J34nB306_p0413b13║自然成若也錯過盲龜跛鱉空流浪枉使漁翁把釣
J34nB306_p0413b14║竿。
J34nB306_p0413b15║晚參針眼裏放身七橫八豎縱步有餘太虛中走馬
J34nB306_p0413b16║千變萬化措足無地秪如藏身處沒蹤跡沒蹤跡處
J34nB306_p0413b17║不藏身朝行三千暮行八百因甚出這網子不得參。
J34nB306_p0413b18║上堂大海不著死屍徐六擔板虛空具含眾象擔板
J34nB306_p0413b19║徐六王老師斬貓兒鄧師伯打瓦鼓擘開華嶽連天
J34nB306_p0413b20║秀放出黃河徹底清。
J34nB306_p0413b21║上堂聞鐘鳴便上殿聽板聲即過堂喫粥了也洗缽
J34nB306_p0413b22║盂去便是廣額屠兒放下屠刀立地成佛底時節便
J34nB306_p0413b23║是悉達初生指天指地作大師子吼底時節喝一喝
J34nB306_p0413b24║云丈夫自有衝天志莫向如來行處行。
J34nB306_p0413b25║上堂秋風涼秋夜長未歸客思故鄉故鄉則不無地
J34nB306_p0413b26║頭在什麼處莫是上是天下是地麼有什麼碑記莫
J34nB306_p0413b27║是僧堂前佛殿後麼腳跟未點地在莫是三條椽下
J34nB306_p0413b28║七尺單前麼十萬八千未是遠若恁麼去總是個無
J34nB306_p0413b29║地頭漢畢竟如何江千獨立向誰說天際飛鴻三兩
J34nB306_p0413b30║行靠拄杖下座。
J34nB306_p0413c01║上堂束得虛空作棒白拈賊措手無門碾得大地為
J34nB306_p0413c02║塵跛足師插腳無路人人腳跟下有通天正眼東廊
J34nB306_p0413c03║上上西廊下下階墀曲直寮舍淺深總瞞他一點不
J34nB306_p0413c04║得古佛堂前有片嘗住方磚汝輩暮去朝來因什不
J34nB306_p0413c05║鑑拈起拄杖云如今直下指出去也眼裏有睛底各
J34nB306_p0413c06║自驗取好驀卓一下便下座。
J34nB306_p0413c07║上堂撞著道伴交肩過一生參學事畢料掉沒交涉
J34nB306_p0413c08║然雖如是貼貼地無縫罅底能有幾個喝一喝云巷
J34nB306_p0413c09║尾街頭有什麼數。
J34nB306_p0413c10║上堂一切法不生一切法不滅若能如是見祖佛嘗
J34nB306_p0413c11║現前現前一機能殺能活能縱能奪有實有權有照
J34nB306_p0413c12║有用面門有據覿體無私方便喚作無位真人善能
J34nB306_p0413c13║現起超方作略赤肉團上七穿八穴白拈手裏拋兩
J34nB306_p0413c14║放三馬祖百丈大機大用德山臨濟逸格提持莫不
J34nB306_p0413c15║從這裏流出攝五千餘卷為一句詮註無從總千七
J34nB306_p0413c16║百則為一機顯示不及今日落在月掌將三百六十
J34nB306_p0413c17║骨節八萬四千毫竅化作一道清風吹向諸人面前
J34nB306_p0413c18║嘗在頂門上額角頭出入縱橫普天匝地連喝兩喝
J34nB306_p0413c19║云策起眉毛看看。
J34nB306_p0413c20║小參若見拄杖子便是眼中楔不見拄杖子亦是眼
J34nB306_p0413c21║中楔拈卻拄杖子拔出眼中楔識得眼中楔非關拄
J34nB306_p0413c22║杖子於此明去棒頭有眼照破古今於此不明天高
J34nB306_p0413c23║莫測地厚寧知西河弄師子陝府灌鐵牛莫道不疑
J34nB306_p0413c24║好珍重。
J34nB306_p0413c25║晚參山頭老漢尋嘗用一味沒意智手腳打開閒門
J34nB306_p0413c26║破戶使天下禪和子一個個灑灑落落撩起便行放
J34nB306_p0413c27║下便住人人自謂超宗異目大用現前不知自家鼻
J34nB306_p0413c28║孔早被者老漢穿卻了也當年洞山見雲門也便恁
J34nB306_p0413c29║麼了去解向無人煙處接待往來叢林中商量浩浩
J34nB306_p0413c30║喚作目機銖兩函蓋乾坤若然者總是依草附木鬼
J34nB306_p0414a01║家活計不唯孤負洞山亦且鈍置雲門若是楊岐下
J34nB306_p0414a02║兒孫更不如何若何單刀直入來撒手無依去通身
J34nB306_p0414a03║鎧冑來全體脫落去總不恁麼來劈脊便棒從教遍
J34nB306_p0414a04║界分身月掌與麼檢點將來也有一場過且道過在
J34nB306_p0414a05║什麼處具眼者試辨看。
J34nB306_p0414a06║重陽日上堂捏聚主賓從他日上月下推開玄要一
J34nB306_p0414a07║任山深水寒明明一句該通的的重陽九日果能忘
J34nB306_p0414a08║言得意自可越古超今便見布地金花不是從空放
J34nB306_p0414a09║下擎天玉蕊亦非步步登高山僧今日向平坡上與
J34nB306_p0414a10║諸仁落草要得應節及時更須出一頭地始得然雖
J34nB306_p0414a11║如是若是陶淵明攢眉便歸去。
J34nB306_p0414a12║上堂腳頭一路寬處寬窄處窄面門一機苦處苦樂
J34nB306_p0414a13║處樂秘魔於嵒下擎叉普化向鬧市振鐸南泉斬卻
J34nB306_p0414a14║花貓兒趙州指出庭前柏喝一喝云休向樽前唱鷓
J34nB306_p0414a15║鴣座中盡是江南客。
J34nB306_p0414a16║施主諷經請陞座師豎起拂子云大眾見麼這一句
J34nB306_p0414a17║子文字性離心緣相絕塞斷維摩口海點破迦葉面
J34nB306_p0414a18║門演出一大藏教一大藏教詮顯無從流出千七百
J34nB306_p0414a19║機千七百機拈提不到契機契理白牯狸奴頓開五
J34nB306_p0414a20║眼為瑞為祥盲龜跛鱉直透法身德山棒臨濟喝秪
J34nB306_p0414a21║是科頭條暢馬鳴疏龍樹論也只註腳疏通自餘縷
J34nB306_p0414a22║析條分開宗列派不向虛空填彩便同入海筭沙致
J34nB306_p0414a23║令旨趣淆訛本文舛謬如今撥開枝葉直截根源正
J34nB306_p0414a24║句現前如何讚頌擊拂子云諦聽諦聽。
J34nB306_p0414a25║晚參舉米胡令僧問仰山今時人還假悟也無山云
J34nB306_p0414a26║悟則不無爭奈落在第二頭師云問處重若丘山荅
J34nB306_p0414a27║處輕如毫末一人平空展手一人就路還家可謂門
J34nB306_p0414a28║庭施設顯露無私入理之談深固幽遠今時有般杜
J34nB306_p0414a29║撰長老只管道悟則不無爭奈落在第二頭與麼會
J34nB306_p0414a30║去三十年後換手搥胸未是苦在。
J34nB306_p0414b01║上堂未入門便棒祖堂慣拶險機纔開口便打佛法
J34nB306_p0414b02║不是小事聲前透去三要印開人天膽落棒頭藨得
J34nB306_p0414b03║萬機寢削魔外潛蹤欲明向上驗在目前逴得便行
J34nB306_p0414b04║人間天上畫一畫云石牛攔古路一馬生三寅。
J34nB306_p0414b05║上堂天童一棒到底襲其風者多見其用者少三峰
J34nB306_p0414b06║主持玄要循其轍者眾透其機者稀要識天童麼拍
J34nB306_p0414b07║左膝云這裏是要識三峰麼拍右膝云這裏是復云
J34nB306_p0414b08║一棒到底打徹骨髓玄要綱宗佛祖的旨天童搖頭
J34nB306_p0414b09║三峰擺尾金翅擘海鵝王唼水擇乳吞龍只者些子
J34nB306_p0414b10║喝一喝云眼孔定動千里萬里。
J34nB306_p0414b11║月朔上堂孟冬十月天漸寒園林草樹風聲乾目前
J34nB306_p0414b12║萬化機頓息眼界寥廓心胸寬唯有衲僧拄杖子不
J34nB306_p0414b13║隨花葉相終始雪壓霜摧節愈堅昂藏徑截無倫比
J34nB306_p0414b14║臨機殺活露全身燁燁威光用轉新自從春色來嵩
J34nB306_p0414b15║少三十六峰青至今卓拄杖下座。
J34nB306_p0414b16║上堂無陰陽地上高處高平低處低平信腳踏去步
J34nB306_p0414b17║步不在空裏秪貴當人草鞋緊峭透過棘林便可一
J34nB306_p0414b18║超直入撒手到家忽若踏破草鞋腳跟突出向平地
J34nB306_p0414b19║上滑倒月掌與你拄杖子莫言不道卓拄杖下座。
J34nB306_p0414b20║上堂眼隨色轉耳逐聲迴生死根本鼻貪龍麝舌味
J34nB306_p0414b21║甘酸生死根本戀其臭身悅其癡心生死根本正恁
J34nB306_p0414b22║麼時山僧下覷大眾仰觀知覺全消見聞都泯聲香
J34nB306_p0414b23║味觸又向甚處去也大眾冷地裏返手摸摸腳跟看
J34nB306_p0414b24║喝一喝云生死根本。
J34nB306_p0414b25║廬山西林古嶷和尚計音到上堂斷衲僧命根底能
J34nB306_p0414b26║有幾人活衲僧眼目底能有幾人佛法下衰叢林淡
J34nB306_p0414b27║泊要得金剛正眼廓徹殺活拄杖縱橫如我西林法
J34nB306_p0414b28║兄和尚者直似星中揀明月火裏覓浮漚所以驢腳
J34nB306_p0414b29║纔伸闢千餘年廢剎足水足草佛手略展拶五百人
J34nB306_p0414b30║彊項為鳳為麟昨聞已遷化去也得得上堂舉似大
J34nB306_p0414c01║眾卓拄杖云還知麼伏虎嵒吞卻漢陽峰香谷泉衝
J34nB306_p0414c02║斷三笑澗耶舍塔中敲鐵磬天台雁宕絕人行。
J34nB306_p0414c03║上堂舉雪峰示眾云南山有條鱉鼻蛇汝等諸人切
J34nB306_p0414c04║須好看師云說什南山盡大地是條鱉鼻蛇一切諸
J34nB306_p0414c05║人總在蛇口裏喫飯穿衣蛇頭上行住坐臥喪身失
J34nB306_p0414c06║命阿誰免得設有一人免得敢保百骸潰散一物不
J34nB306_p0414c07║存且道利害在什麼處喝一喝云毒氣深入。
J34nB306_p0414c08║上堂山僧二十年間擔囊負缽參訪知識秪圖明取
J34nB306_p0414c09║一經一論使正法流通邪宗破壞一時把不定刺腳
J34nB306_p0414c10║靈山會裏被法座上無面目老漢驀頭一拶直得皮
J34nB306_p0414c11║膚脫盡真實不存看看拖到今日更是不堪上眼欲
J34nB306_p0414c12║為無所為欲益無所益波波挈挈且恁隨時若論佛
J34nB306_p0414c13║法更無提掇處還委悉麼良久云三寸舌頭無用處
J34nB306_p0414c14║一雙空手不成拳。
J34nB306_p0414c15║上堂乾坤之內宇宙之間中有一寶喝一喝云在什
J34nB306_p0414c16║麼處復云斷根草鞋尖簷氈帽開心楪子無蓋盒盤
J34nB306_p0414c17║誰家屋裏沒有無端被個碧眼胡僧三冬九夏向壁
J34nB306_p0414c18║角頭冷地相著拈來便用頓使千年滯貨價增十倍
J34nB306_p0414c19║叵耐德山無牙虎從空打出臨濟小廝兒高喝行情
J34nB306_p0414c20║令大地人愈難酬價月掌雖開個舖席更不攙行奪
J34nB306_p0414c21║匝秪就現前活計對主平交驀召大眾云汝等盡在
J34nB306_p0414c22║這裏寮堂門戶固是關好鎖匙不可放在別處良久
J34nB306_p0414c23║云在什麼處喝一喝便下座。
J34nB306_p0414c24║師誕日眾設茶筵請小參假借四大以為身心本無
J34nB306_p0414c25║生因境有喝一喝云心本無生境從何有是身無相
J34nB306_p0414c26║四大何來若是個漢聞恁麼舉直下頓了身心四大
J34nB306_p0414c27║性復便見三千大千世界無有芥子許不是捨身命
J34nB306_p0414c28║處一切地水是先身一切火風是故體不為四大所
J34nB306_p0414c29║轉而能轉用四大攪長河為酥酪變大地作黃金噓
J34nB306_p0414c30║氣鼓毘嵐吐唾滅劫火一塵入正受諸塵三昧起男
J34nB306_p0415a01║身入定時女身從定起龍身入定天身起東方入定
J34nB306_p0415a02║西方起中涌邊沒南涌北沒得大自在具大變通開
J34nB306_p0415a03║大手眼顯大機用然雖如是一期建化即不無若約
J34nB306_p0415a04║衲僧門下正是紅爐上一點雪那有近傍分且道衲
J34nB306_p0415a05║僧門下畢竟有何長處擊竹篦云玉離荊岫寒光動
J34nB306_p0415a06║劍出豐城紫氣橫。
J34nB306_p0415a07║上堂諸方把斷要津我遮裏放行一路諸方縱橫十
J34nB306_p0415a08║字我者裏水泄不通諸方也撿點月掌不得月掌也
J34nB306_p0415a09║不點撿諸方。
J34nB306_p0415a10║上堂我心似秋月碧潭澄皎潔無物堪比倫教我如
J34nB306_p0415a11║何說寒山子通身露布滿口含霜引得無限人落在
J34nB306_p0415a12║陰魔界裏至今抬腳不起月掌別資一道直指路頭
J34nB306_p0415a13║諸人也須自生活計以拄杖一畫云水流黃葉來何
J34nB306_p0415a14║處牛帶寒鴉過別村。
J34nB306_p0415a15║小參向上一路直下坦平便恁麼去早是打破狼藉
J34nB306_p0415a16║了也若更說禪說道正是平白地上釘樁搖櫓舉古
J34nB306_p0415a17║舉今亦是清涼池裏把纜放船看他從上古德契證
J34nB306_p0415a18║之後口如臘月扇子十度發言九度休去心如古廟
J34nB306_p0415a19║香爐火種不來憑何發燄直下無佛法身心豈更要
J34nB306_p0415a20║撒沙撒土而今事不獲已向第二義門露個消息去
J34nB306_p0415a21║也拈起拄杖云見麼若道是見未脫根塵若道不見
J34nB306_p0415a22║猶存鑑覺鑑覺若存未免虛空裏塗汙根塵未脫依
J34nB306_p0415a23║舊髑髏前見鬼直饒脫卻根塵透過鑑覺出得荊棘
J34nB306_p0415a24║林已顯好手若落平地上便是死人何以此人智眼
J34nB306_p0415a25║偏枯情存向背雖能坐斷千差不解融通萬有所以
J34nB306_p0415a26║動則影現覺則水生不動不覺平沉死水纔動纔覺
J34nB306_p0415a27║犯手傷鋒蓋為凡情雖盡聖解未忘不知但盡凡情
J34nB306_p0415a28║別無聖解不見德山和尚道聖名凡號盡是虛聲殊
J34nB306_p0415a29║相劣形皆為幻色汝但無心於事無事於心則虛而
J34nB306_p0415a30║靈空而玅到者裏果能歇下馳求滅卻倒想便見二
J34nB306_p0415b01║六時中更無一法當情上無攀仰下絕己躬嘗光現
J34nB306_p0415b02║前壁立萬仞進一步越過百千香水海那邊更那邊
J34nB306_p0415b03║轉個身來綽有餘地退一步坐斷萬億須彌山微細
J34nB306_p0415b04║甚微細復歸元真不資餘力不進不退現十方剎土
J34nB306_p0415b05║於毫端毫端無本攝十世古今於當念當念無生向
J34nB306_p0415b06║無生國裏拈示一機機機頓赴於無住本根立一切
J34nB306_p0415b07║法法法圓明法法圓明故懸羊頭賣狗肉把定無星
J34nB306_p0415b08║秤子絲毫不爽機機互現故騎佛殿出山門變化神
J34nB306_p0415b09║龍拄杖吞吐隨時劃一劃云住住似此說話今日對
J34nB306_p0415b10║諸仁面前恰如暗中書字文彩雖彰也是水上卓旗
J34nB306_p0415b11║根本何據忽有個忍俊不禁的出來喝散大眾掀倒
J34nB306_p0415b12║禪床我也許你大膽然雖如是也須親到這個田地
J34nB306_p0415b13║始得其或未然卓拄杖云肯相辜負。
J34nB306_p0415b14║
J34nB306_p0415b15║
J34nB306_p0415b16║
J34nB306_p0415b17║
J34nB306_p0415b18║
J34nB306_p0415b19║
J34nB306_p0415b20║內紹禪師語錄卷第一