J34nB308_p0538b01║象崖珽禪師語錄卷第二
J34nB308_p0538b02║潭州西峰法孫益聞重刊
J34nB308_p0538b03║上堂二
J34nB308_p0538b04║住酉陽白果山華嚴禪寺師在西禪受請。至三門。云：
J34nB308_p0538b05║「居家不離途中事，常在途中不出門。」喝一喝便入。
J34nB308_p0538b06║佛殿。「佛之一字，吾不喜聞，即今撞著，如何回避？石女
J34nB308_p0538b07║未開瓊殿鎖，木人已在玉樓歌。」
J34nB308_p0538b08║方丈。「達磨面壁，維摩默坐，斷千差，歸一色。新長老到
J34nB308_p0538b09║來，豈可循途守轍？」喝一喝，云：「宏開不二門，拔出眼中
J34nB308_p0538b10║楔。」
J34nB308_p0538b11║司主冉玉岑請上堂。問：「大酉洞天即不問，舊店新開
J34nB308_p0538b12║時如何？」師云：「大家在者裏。」進云：「恁麼則一輪光照無
J34nB308_p0538b13║私去也。」師云：「莫眼華。」僧禮拜，師豎拂子召眾云：「靈山
J34nB308_p0538b14║奧旨，祖域玄機；惟傳此也，更無別法。明明絕滲漏，歷
J34nB308_p0538b15║歷不覆藏；只須高著眼，莫將聲色參。昔如來從兜率
J34nB308_p0538b16║天而降皇宮，遊四門而到雪山；六年苦行，睹星悟道。
J34nB308_p0538b17║說法四十餘年，未常說著一字；末後拈華而傳衣缽，
J34nB308_p0538b18║直至于今繩繩不絕。汝等諸人須信自性是佛，莫向
J34nB308_p0538b19║外求。百千樓閣、無量三昧皆從自性中建立，豈有他
J34nB308_p0538b20║哉？」復揮拂云：「還委悉麼？千山勢到嶽邊止，萬派聲歸
J34nB308_p0538b21║海上消。」
J34nB308_p0538b22║開爐，上堂。「一年一度開爐日，要與諸人豎鐵脊；驀然
J34nB308_p0538b23║覷破祖師機，白雪陽春歌不息。」時西堂拍几作聲，師
J34nB308_p0538b24║云：「敕。」
J34nB308_p0538b25║上堂。「終日露堂堂，無人解舉揚；勞他木上座，饒舌錯
J34nB308_p0538b26║商量。」拈拄杖，云：「且木上座商量底是甚麼義？若道有
J34nB308_p0538b27║義，有即是空；若道空義，空即是有；若道非有非空，即
J34nB308_p0538b28║是顢頇佛性；若道即有即空，又是儱侗真如。如是四
J34nB308_p0538b29║義既非，大眾！且道商量底是甚麼義？」以拄杖畫⊕，云：
J34nB308_p0538b30║「參差松柏煙凝薄，重疊峰巒月上遲。」
J34nB308_p0538c01║茂林李居士生日，請上堂。「父母未生前薦取，南宸北
J34nB308_p0538c02║斗命同春。」喝一喝，云：「蟠桃千樹纔吞吐，笑傲乾坤不
J34nB308_p0538c03║老人。」
J34nB308_p0538c04║臘八，披剃，上堂。「靈雞獨唱覺人醒，夢裏遊魂好自聽；
J34nB308_p0538c05║莫把因緣容易過，雪山午夜悟明星。汝等諸人還知
J34nB308_p0538c06║悟處麼？如或未然，更聽一偈：『覷破了，覷破了，適志幽
J34nB308_p0538c07║林擇木栖，安身始覺斑鳩巧。』」
J34nB308_p0538c08║上堂。問：「大作獅子吼時如何？」師云：「有耳若聾。」進云：「百
J34nB308_p0538c09║華香滿地，萬物盡皆春。」師云：「穿卻鼻孔。」問：「如何是箇
J34nB308_p0538c10║中事？」師云：「閑敲石鼓跨金牛。」進云：「即體即用時如何？」
J34nB308_p0538c11║師云：「有問有荅。」進云：「恁麼則慈雲普覆塵沙界，枯木
J34nB308_p0538c12║常開智慧華。」師云：「自領出去。」乃云：「棒頭取證，喝下承
J34nB308_p0538c13║當，正如頭上安頭；離見絕聞，超聲越色，大似撥火覓
J34nB308_p0538c14║漚。離此二見，不墮中間。且獨脫一句作麼生道？試玉
J34nB308_p0538c15║須經火，求珠不離泥。」
J34nB308_p0538c16║解制，上堂。「函蓋乾坤，截斷眾流，隨波逐浪。此三句若
J34nB308_p0538c17║一一分析得出，與汝諸人解制，許伊有出身路。其或
J34nB308_p0538c18║未然，富嫌千口少，貧恨一身多。」
J34nB308_p0538c19║住大酉鐵鶴菴，上堂。問：「達磨不立文字，今日更有佛
J34nB308_p0538c20║法可說否？」師云：「一華開後一華開。」問：「鐵鶴庵未成時
J34nB308_p0538c21║何如？」師云：「鐵鶴庵。」進云：「成後時何如？」師云：「天下太平，
J34nB308_p0538c22║萬民樂業。」進云：「人事如何？」師云：「放下即安穩。」乃云：「心
J34nB308_p0538c23║生則法生，心滅則法滅；大地山河、樓臺殿閣皆從心
J34nB308_p0538c24║生。昔亞仙捨曹谿與六祖，羲之施廬山送歸宗；今日
J34nB308_p0538c25║醇道人將大酉洞天而惠山僧，成祇陀林為選佛場。
J34nB308_p0538c26║即體即用、即用即體。一句作麼生道？移華兼蝶至，買
J34nB308_p0538c27║石得雲饒。」喝一喝，下座。
J34nB308_p0538c28║上堂。「淨法界身，本不生滅；大悲願力，示有去來。且淨
J34nB308_p0538c29║法界身在甚麼處？」豎拂子，云：「不因風撼樹，爭見路華
J34nB308_p0538c30║飛？」
J34nB308_p0539a01║上堂。「年年四月八，香湯浴悉達；杓柄向誰拈？千江一
J34nB308_p0539a02║口呷。若也會得，塵塵剎剎；若也不會，當頭一蹋。」豎拄
J34nB308_p0539a03║杖，云：「釋迦老子來也，汝等諸人還見麼？」卓杖，云：「劄。」
J34nB308_p0539a04║上堂。問：「啞子得夢作麼生道？」師云：「一箭透重關。」進云：
J34nB308_p0539a05║「恁麼則到頭霜夜月，任運落前谿。」師云：「是甚麼人分
J34nB308_p0539a06║上事？」僧擬進語，師便打，乃云：「谿聲鳴，明月落，禾山打
J34nB308_p0539a07║鼓，普化搖鐸，五位、三玄、九帶、四莫，如是陳爛葛藤，到
J34nB308_p0539a08║者裏都用不著。汝等諸人作麼生摸索？到頭霜夜月，
J34nB308_p0539a09║任運落前谿。」
J34nB308_p0539a10║僧自心請上堂，師在臥中豎出拳云：「會麼？」僧云：「不會。」
J34nB308_p0539a11║師云：「為汝上堂竟。」
J34nB308_p0539a12║上堂。舉：「東印土國王請般若多羅尊者齋，王問尊者：
J34nB308_p0539a13║『眾僧皆轉經，師何不轉？』者云：『出息不涉眾緣，入息不
J34nB308_p0539a14║居蘊界，常轉如是經百千萬億卷。』山僧則不然，設有
J34nB308_p0539a15║人來問：『眾僧皆轉經，師何不轉？』秖向他道：『流水高山
J34nB308_p0539a16║無限意，許多清韻有誰聞？』」卓拄杖，下座。
J34nB308_p0539a17║上堂。師豎拂子云：「會麼？三世諸佛、歷代祖師唯說者
J34nB308_p0539a18║箇，更無別法，盡十方世界情與無情皆不出此。且道
J34nB308_p0539a19║如何是者箇？木馬火中嘶，泥牛水上行。」
J34nB308_p0539a20║尹仁居士生日，請上堂。揮拂子，云：「若論第一義，未出
J34nB308_p0539a21║母胎已露了也；既出母胎，㘞地一聲已露了也。今日
J34nB308_p0539a22║請山僧陞座，未出方丈時已露了也。既然如是，且慶
J34nB308_p0539a23║祝一句作麼生道？和盤托出菩提果，覺樹常開智慧
J34nB308_p0539a24║華。」
J34nB308_p0539a25║上堂。舉：「世尊陞座，文殊白椎；馬祖上堂，百丈捲席。雖
J34nB308_p0539a26║然鍼芥相投，未免師資莽鹵。」以拂子左拂一拂，云：「還
J34nB308_p0539a27║見文殊麼？」右拂一拂，云：「還見百丈麼？」擲下拂子，云：「莫
J34nB308_p0539a28║謂渠儂多意氣，從來舉唱要知音。」
J34nB308_p0539a29║傳戒，上堂。「今年臘八不尋常，大地山河盡放光。悟得
J34nB308_p0539a30║明星真戒體，不增不減等金剛。」
J34nB308_p0539b01║上堂。問：「如何是一喝如金剛王寶劍？」師云：「一刀兩段。」
J34nB308_p0539b02║「如何是一喝如獅子距地？」師云：「前不遘村，後不抵店。」
J34nB308_p0539b03║「如何是一喝如探竿影艸？」師拈拂子云：「會麼？」「如何是
J34nB308_p0539b04║一喝不作一喝用？」師便喝。進云：「只饒棒頭領旨，喝下
J34nB308_p0539b05║承當，猶是鈍漢。更有呵佛罵祖大闡提人，和尚又作
J34nB308_p0539b06║麼生？」師云：「禮拜了退。」問：「大悲千手眼度人，和尚用幾
J34nB308_p0539b07║手眼？」師豎拂云：「只用者箇。」乃云：「若論此事，唯一堅密
J34nB308_p0539b08║身，一切塵中現。雖居塵中，而塵中收他不得；雖居四
J34nB308_p0539b09║相，而四相羅籠不住。雖然，非大福智人莫能到此。且
J34nB308_p0539b10║今日何夫人營齋請法，即體即用一句作麼生道？」擲
J34nB308_p0539b11║拂子，下座。
J34nB308_p0539b12║上堂。舉：「龐居士云：『十方同聚會，箇箇學無為，此是選
J34nB308_p0539b13║佛場，心空及第歸。』試問諸人：心又作麼生空？」拍膝，云：
J34nB308_p0539b14║「雪後始知松柏操，事難方見丈夫心。」
J34nB308_p0539b15║四月八日，上堂。問：「如來者，無所從來，亦無所去，如何
J34nB308_p0539b16║更有四月八？」師云：「只為兒孫切。」進云：「如何是切？」師云：
J34nB308_p0539b17║「惹得惡水澆。」僧禮拜，師乃云：「四月八，四月八，毘嵐園
J34nB308_p0539b18║內生悉達；指天指地獨稱尊，大千沙界鬧聒聒。九龍
J34nB308_p0539b19║吐水沐金身，將此深心奉塵剎。大眾！還見釋迦老子
J34nB308_p0539b20║生身處麼？如見釋迦老子生身處，即見貴廷居士父
J34nB308_p0539b21║母生身處；如見貴廷居士父母生身處，即見汝等諸
J34nB308_p0539b22║人生身處。所謂：『古今無二道，聖凡無二心；心外無異
J34nB308_p0539b23║法，法外無異心。』且應時及節一句作麼生道？金蓮襯
J34nB308_p0539b24║足誰知己？唯有雲門一棒親。」卓拄杖，下座。
J34nB308_p0539b25║上堂。問：「如何是文殊普見？」師云：「描不成。」進云：「如何是
J34nB308_p0539b26║觀音普聞？」師云：「畫不就。」進云：「恁麼則文殊、觀音相見
J34nB308_p0539b27║了也。」師云：「瞎。」問：「如何是不生不滅？」師云：「一切法。」乃云：
J34nB308_p0539b28║「若論箇事，難描難畫。一切法生而不生，一切法滅而
J34nB308_p0539b29║不滅。有無俱非，當頭坐斷一句又作麼生？」時西堂喝
J34nB308_p0539b30║一喝，師云：「孤松繫五馬，一箭射雙鵰。」
J34nB308_p0539c01║上堂。「我法妙難思，不可以言宣。」遂喝一喝，左右顧視，
J34nB308_p0539c02║云：「大眾！會麼？」眾中有揚眉瞬目、鼓舌搖唇者，皆不契。
J34nB308_p0539c03║師呵呵大笑，云：「不惟仁者如是，縱饒禾山打鼓、石鞏
J34nB308_p0539c04║張弓、敲床擲枕、舞笏擎叉，有拍天之伎倆、竭世之樞
J34nB308_p0539c05║機，到大酉門下都用不著。何故聻？千山勢到嶽邊止，
J34nB308_p0539c06║萬派聲歸海上消。」
J34nB308_p0539c07║非想孔居士請上堂。「寂然不動，感而遂通。應以天人
J34nB308_p0539c08║身得度，即現天人身而為說法；應以比丘身得度，即
J34nB308_p0539c09║現比丘身而為說法；應以宰官身得度，即現宰官身
J34nB308_p0539c10║而為說法。」拈拄杖，云：「者箇是拄杖子，如何是法？如其
J34nB308_p0539c11║會得，艸偃風行，水到渠成。且攜手相逢一句作麼生
J34nB308_p0539c12║道？莫謂無心能聚首，靈山有約在今朝。」
J34nB308_p0539c13║上堂。問：「兩手分付時如何？」師云：「六六三十六。」進云：「未
J34nB308_p0539c14║審付箇甚麼？」師云：「五五二十五。」進云：「自從頭陀破顏
J34nB308_p0539c15║後，直至而今笑不休。」師云：「閑言語。」乃云：「今朝六月十
J34nB308_p0539c16║五，山頭熱殺猛虎。」拈拄杖，云：「惟有者箇清涼，火雲堆
J34nB308_p0539c17║裏歌舞。𨁝跳利益人天，哮吼吞吐佛祖。不逐四時而
J34nB308_p0539c18║凋，不與萬象為伍。衲僧到此，切忌莽鹵。大眾！且道淆
J34nB308_p0539c19║訛在甚麼處？」時僧喝一喝，師云：「未在。解唱也須接拍
J34nB308_p0539c20║人，發機除是千鈞弩。」卓拄杖，下座。
J34nB308_p0539c21║示眾
J34nB308_p0539c22║「業識茫茫，無本可據，浪蕩子腳跟下好與三十。」卓拄
J34nB308_p0539c23║杖，云：「是山皆有寺，何處不為家？」
J34nB308_p0539c24║示眾。舉「雲門云：『結夏得數日也，寒山子作麼生？』大溈
J34nB308_p0539c25║云：『結夏得數日也，水牯牛作麼生？』龍蟠則不然。結夏
J34nB308_p0539c26║得數日也，拄杖子作麼生？且道龍蟠拄杖有甚長處？
J34nB308_p0539c27║擬心湊泊終難會，達者應須暗裏驚。」
J34nB308_p0539c28║示眾。問：「老虎以肉為食，因甚不食其子？」師云：「我也疑
J34nB308_p0539c29║著。」進云：「還有句也無？」師云：「有。」進云：「在甚麼處？」師便打，
J34nB308_p0539c30║進云：「恁麼則父慈子孝去也。」師復打，乃云：「黃檗昔年
J34nB308_p0540a01║曾有語，緊把繩頭做一場。今日山僧無法說，白雲堆
J34nB308_p0540a02║裏菊華香。」咄！
J34nB308_p0540a03║示眾。「百年壽命剎那期，珍重林間獅子兒。寒向地爐
J34nB308_p0540a04║燒榾柮，須防額上兩行眉。」
J34nB308_p0540a05║示眾。問：「雪片紛紛即且置，拈華境界事如何？」師云：「的。」
J34nB308_p0540a06║進云：「恁麼則徹骨去也。」師云：「凍殺闍黎。」問：「學人有一
J34nB308_p0540a07║物，請問和尚。」師云：「何不呈似？」進云：「拈來即不中。」師云：
J34nB308_p0540a08║「你來作甚麼？」僧便喝。師云：「即不中。」乃云：「向上一著，不
J34nB308_p0540a09║帶枝葉，不涉廉纖，代代相承，如空合空、似水合水，直
J34nB308_p0540a10║下承當，早遲八刻了也，豈可分外添箇元子腳？」時紹
J34nB308_p0540a11║庵李居士出云：「弟子會也。」師云：「你作麼生會？」士云：「李
J34nB308_p0540a12║字原來十八子。」師云：「只知十八，不知十九。」士拂袖歸
J34nB308_p0540a13║位。師云：「路遙知馬力，歲久見人心。」
J34nB308_p0540a14║示眾。「黃檗山中無定法，有時北也有時南；敲風打雨
J34nB308_p0540a15║成何事？報汝諸人仔細參。」
J34nB308_p0540a16║示眾。「謹白諸人，無甚言句，萬法歸一，一歸何處？坐臥
J34nB308_p0540a17║經行，疑來疑去；疑到露柱生兒，㘞地一聲，到方丈裏
J34nB308_p0540a18║討箇憑據。」
J34nB308_p0540a19║示眾。問：「如何是境中人？」師云：「玉屏山上翫明月。」進云：
J34nB308_p0540a20║「如何是人中境？」師云：「蒲峽口邊笑白雲。」進云：「人境俱
J34nB308_p0540a21║奪時如何？」師直打出，乃云：「空山白足話清宵，落盡眉
J34nB308_p0540a22║毛意氣饒；更有一腔新佛法，吟風對月打華蕎。」
J34nB308_p0540a23║示眾。「咬定牙關剔起眉，疑來疑去到無疑；斯時方喫
J34nB308_p0540a24║龍蟠棒，驀鼻牽回白象兒。」
J34nB308_p0540a25║示眾。「選佛渾如一戲臺，一場散了一場來；不會止聞
J34nB308_p0540a26║鑼鼓響，知音方解曲中裁。」時僧作呵呵聲，師便喝，僧
J34nB308_p0540a27║無語，師云：「巴歌易唱，雪曲難和。」
J34nB308_p0540a28║示眾。「龍蟠有一語，而今分付汝。會得句中意，超出諸
J34nB308_p0540a29║生死。且道是那一句？燈籠露柱夜懷胎，天明生得白
J34nB308_p0540a30║頭子。」
J34nB308_p0540b01║示眾。「恁麼也不是，不恁麼也不是，恁麼不恁麼都盧
J34nB308_p0540b02║不是。且如何即是？百萬軍中斬顏良。」
J34nB308_p0540b03║小參
J34nB308_p0540b04║「德山小參不荅話，趙州小參要荅話，二大老擔板不
J34nB308_p0540b05║少。且道龍蟠今夜荅話是？不荅話是？」擲拄杖，云：「路逢
J34nB308_p0540b06║劍客須呈劍，不是詩人莫獻詩。」
J34nB308_p0540b07║除夕。「小盡二十九，大盡三十日，林下道人作麼委悉？
J34nB308_p0540b08║若向一氣未兆已前著得眼去，落在第二；更於萬物
J34nB308_p0540b09║見成之際信得及去，轉沒交涉。到者裏未免指鹿為
J34nB308_p0540b10║馬，喚鐘作甕，笑殺三家村裏臭老婆。龍蟠豈忍杜口，
J34nB308_p0540b11║只得與諸人說破。還委悉麼？來年更有新條在，惱亂
J34nB308_p0540b12║春風卒未休。」
J34nB308_p0540b13║樹寰劉居士生日，請小參。問：「父母未生前即且置，覿
J34nB308_p0540b14║面相呈時如何？」師云：「禮拜了退。」進云：「即今有多少受
J34nB308_p0540b15║用？」師云：「平天華甲子，數到劫雲初。」問：「黃檗山中宗風
J34nB308_p0540b16║大振，且道白象開口時如何？」師云：「百獸腦裂。」問：「十方
J34nB308_p0540b17║世界即不問，一時銷殞時如何？」師驀拈拄杖云：「還銷
J34nB308_p0540b18║殞得者箇麼？」進云：「茅蓬原是艸來蓋。」師便喝，乃云：「五
J34nB308_p0540b19║十七年一著子，也無生也也無死；有人問汝壽多少？
J34nB308_p0540b20║向道庭前柏樹子。」
J34nB308_p0540b21║小參。「十五日已前，滴水冰生；十五日已後，冷灰豆爆；
J34nB308_p0540b22║正當十五日，諸方開爐設舖。山僧者裏又且不然，一
J34nB308_p0540b23║年三百六十日，日日開爐；一日十二箇時，時時煆煉。
J34nB308_p0540b24║且煆煉箇甚麼？銅頭鐵額漢，盡在我山中。」
J34nB308_p0540b25║留化士，小參。「今朝臘月初一，靠倒銀山鐵壁；既倒還
J34nB308_p0540b26║須扶起，不知那箇著力？」復舉：「古者道：『你有拄杖子，與
J34nB308_p0540b27║你拄杖子；你無拄杖子，奪你拄杖子。』有者道：『你有拄
J34nB308_p0540b28║杖子，奪你拄杖子；你無拄杖子，與你拄杖子。』」師云：「二
J34nB308_p0540b29║古德雖然有縱有奪、有殺有活，未免話作兩橛，且利
J34nB308_p0540b30║害在甚麼處？」以拄杖卓一卓，云：「劄。」
J34nB308_p0540c01║晚參
J34nB308_p0540c02║「汝等諸人須痛念生死事大。生不知來處，死不知去
J34nB308_p0540c03║處，既生死去來都盧不知，茫茫苦海，六道輪迴，其中
J34nB308_p0540c04║甚不堪也。多見汝等不習無漏，學戒定慧，晝夜惺惺
J34nB308_p0540c05║寂寂，寂寂惺惺，隨逐客塵，妄想昏昧，落於無記散亂，
J34nB308_p0540c06║正是生死之根，作不得主。今世後生被他牽去，孤負
J34nB308_p0540c07║父母生身，師長剃度。乘今色力強健，勇猛精進，窮究
J34nB308_p0540c08║己躬，光陰迅速，時不待人。從上聖賢皆從精進中來，
J34nB308_p0540c09║名聞十方，豈不暢哉！昔黃檗禪師有偈云：『塵勞迥脫
J34nB308_p0540c10║事非常，緊把繩頭做一場。不是一番寒徹骨，爭得梅
J34nB308_p0540c11║華撲鼻香。』珍重！」
J34nB308_p0540c12║晚參。「曹山好顛酒，飲了不沾唇；趙州喫茶去，何曾打
J34nB308_p0540c13║溼觜？適來一眾喫茶，還溼觜不溼觜？道！道！若也道得，
J34nB308_p0540c14║許伊明修棧道、暗度陳倉；苟或未然，珊瑚枕上兩行
J34nB308_p0540c15║淚，半是思君半恨君。」
J34nB308_p0540c16║機緣
J34nB308_p0540c17║僧問：「如何是大用？」師舉茶盞，云：「會麼？」進云：「恁麼則挂
J34nB308_p0540c18║月峰相見了也。」師云：「瞎。」
J34nB308_p0540c19║問：「開堂為人即不問，蓬篳生光事若何？」師云：「一堂風
J34nB308_p0540c20║冷淡，千古意分明。」
J34nB308_p0540c21║問：「行不出戶，坐不當堂，以何為界？」師云：「一掌一握血。」
J34nB308_p0540c22║問：「穿衣喫飯是甚麼人？」師云：「我也疑著。」僧佇思，師云：
J34nB308_p0540c23║「直疑三十年。」
J34nB308_p0540c24║問：「萬法歸一，一歸何處？」師云：「牛欄馬圈。」
J34nB308_p0540c25║問：「世尊未降生時如何？」師云：「無處覓蹤跡。」僧云：「生後
J34nB308_p0540c26║時如何？」師云：「大地燦金蓮。」
J34nB308_p0540c27║問：「如何是金雞出林句？」師云：「劄。」僧云：「如何是入林句？」
J34nB308_p0540c28║師云：「瞎。」僧云：「如何是不出不入句？」師云：「恰。」
J34nB308_p0540c29║問：「大地山河是箇鐵饅頭，如何得破？」師云：「用破作麼？」
J34nB308_p0540c30║僧佇思，師驀頭一棒，云：「百雜碎。」
J34nB308_p0541a01║問：「南泉斬貓是何意旨？」師云：「一刀兩段。」僧云：「不會。」師
J34nB308_p0541a02║云：「問取鄰邦。」僧云：「趙州頭戴艸鞋又是何意？」師云：「父
J34nB308_p0541a03║母所生口，終不為君通。」
J34nB308_p0541a04║問：「如何是佛法的的大意？」師云：「龍興寺後雲屏山。」
J34nB308_p0541a05║蓮月參，師豎如意云：「我喚作如意，你喚作甚麼？」月便
J34nB308_p0541a06║喝，師云：「再喝一喝看。」月云：「更用惡水作麼？」師便打。
J34nB308_p0541a07║士問：「弟子初進步，不知路頭，求和尚指示。」師云：「毛店
J34nB308_p0541a08║舖。」士佇思，師云：「你是那裏人？」士云：「忠州。」師云：「既是忠
J34nB308_p0541a09║州，為甚不知毛店舖？」士復擬議，師驀頭一棒，士踊躍
J34nB308_p0541a10║作禮而退。
J34nB308_p0541a11║問：「萬法歸一，一歸何處？」師云：「洗臉打溼觜。」
J34nB308_p0541a12║醇道人問：「如何是鐵鶴庵中境？」師云：「描不成，畫不就。」
J34nB308_p0541a13║醇云：「如何是庵中人？」師云：「有時飲茶，有時歠粥。」醇云：
J34nB308_p0541a14║「如何是庵中事？」師云：「有時把鋤頭，有時種白雲。」醇云：
J34nB308_p0541a15║「如何是庵中施主？」師云：「來說是非者，便是是非人。」
J34nB308_p0541a16║師偶入堂，見西堂在東坐，侍者在西坐，師云：「一東一
J34nB308_p0541a17║西，孰先孰後？」侍者云：「和尚請坐。」師問西堂：「汝又作麼
J34nB308_p0541a18║生？」堂云：「道過了也。」師云：「同坑無異土。」
J34nB308_p0541a19║師喫茶次，一僧擬欲問話，師攔胸搊住云：「道！道！」僧云：
J34nB308_p0541a20║「乞和尚指示。」師云：「鷂子過新羅。」
J34nB308_p0541a21║一僧拜跪云：「弟子愚蒙，求師開示。」師云：「起來向汝道。」
J34nB308_p0541a22║僧佇聽，師云：「向下文長。」
J34nB308_p0541a23║師問映蓮：「佛真法身猶若虛空，汝作麼生會？」蓮云：「不
J34nB308_p0541a24║會，乞和尚指示。」師撥爐中火云：「會麼？」蓮云：「如是則一
J34nB308_p0541a25║體也。」師云：「死了燒了，體在甚麼處？」蓮佇思，師云：「擬議
J34nB308_p0541a26║隔千山。」
J34nB308_p0541a27║間：「藕斷絲不斷時如何？」師震威一喝。僧擬進語，師云：
J34nB308_p0541a28║「藕斷絲不斷。」
J34nB308_p0541a29║法語
J34nB308_p0541a30║雲腹維那
J34nB308_p0541b01║衲子立志，須有日新之益，後頭自有一段受用。其或
J34nB308_p0541b02║偷安度日，老而無所得；上孤諸聖，下負己靈。慈明云：
J34nB308_p0541b03║「生無益於時，死無聞於後，是自棄也。」子宜勉之。
J34nB308_p0541b04║默識禪人
J34nB308_p0541b05║青州布衫重七斤，十人有五雙，不知落處。趙州古佛
J34nB308_p0541b06║雖放光明照天照地，為甚中間有不到處？且過在於
J34nB308_p0541b07║何？長連床上七尺單前參之究之，古佛自是不遠。
J34nB308_p0541b08║玉立上座
J34nB308_p0541b09║英俊衲子，終不與庸俗同流。若趙州、白雲、慈明、石霜
J34nB308_p0541b10║諸大老，頂笠腰包，孤身萬里，不顧危亡，方了此事。子
J34nB308_p0541b11║今混火隊中而參西禪，可謂有古人之志焉。余勉其
J34nB308_p0541b12║志而贈之數語。雖然，路遙知馬力，歲久見人心。
J34nB308_p0541b13║樞密靜主
J34nB308_p0541b14║聖道垂秋，古風將墜，往往英俊有志於道者，不尋師
J34nB308_p0541b15║擇友，惟苦守一句死話頭，埋沒山中三二十年，謂之
J34nB308_p0541b16║參禪學道。苦哉！豈不聞三登九上，一語走千山者乎？
J34nB308_p0541b17║所以德山入門便棒，臨濟入門便喝，秘魔擎叉，雪峰
J34nB308_p0541b18║輥毬，不似於今教人死參話頭為人師耶？直指人心，
J34nB308_p0541b19║早是曲了，更欲沉思，白雲萬里。汝宜體會，扶起古風，
J34nB308_p0541b20║吾道將有望耳。
J34nB308_p0541b21║清谿禪人
J34nB308_p0541b22║佛祖之道超乎塵劫，非等閑可核其實，必金石深願，
J34nB308_p0541b23║然後近而得之也。如二祖之立雪斷臂、善財之捨身
J34nB308_p0541b24║殞命、長慶七破蒲團、趙州八十行腳，從上古聖皆如
J34nB308_p0541b25║此也。今清谿上人棄青衿而披緇衣，辭文學而修佛
J34nB308_p0541b26║慧，隨余出蜀，欲與二祖、善財把臂共行，山僧贈之數
J34nB308_p0541b27║語，必遂其志。
J34nB308_p0541b28║司主醇公
J34nB308_p0541b29║茫茫三祗劫，苦樂對誰說？洞為口，谿為舌，千古自吟
J34nB308_p0541b30║哦，知音是彌勒。梅華點點笑春風，怪石堆堆解真說。
J34nB308_p0541c01║行不修，道為業。憶雪山，金刀削。縣崖捨全身，雲中求
J34nB308_p0541c02║半偈。醇公受我一指禪，銘之心腑永不滅。人生蝶夢
J34nB308_p0541c03║豈久長，不可錯過好時節。
J34nB308_p0541c04║西谷禪人
J34nB308_p0541c05║十數年前事，渾忘一字無；邇來愚亦拙，疏狂莫怪吾。
J34nB308_p0541c06║有時性發惡，老大拳頭麤；看破趙州句，壁上挂葫蘆。
J34nB308_p0541c07║時軒蘇居士
J34nB308_p0541c08║本有之性，人人具足。二六時中，急須著眼。聽取一偈：
J34nB308_p0541c09║「本有之佛性，翱翔自去來。乾坤多少闊，何處有籠哉？」
J34nB308_p0541c10║書問
J34nB308_p0541c11║復龍臺發光院主
J34nB308_p0541c12║建法幢須是有力者扶，豎剎竿必賴有志者舉。同報
J34nB308_p0541c13║不報之恩，共行難行之事。寶城梵剎，龍臺最勝。更喜
J34nB308_p0541c14║仁者承擔佛祖風規，豁開人天眼目。真法門柱石，誠
J34nB308_p0541c15║像季津梁，欣慰何極也！待五龍事畢，即日遵命，不負
J34nB308_p0541c16║威音那畔之約，更結龍華後日之因。暫勒申復，臨楮
J34nB308_p0541c17║神往。
J34nB308_p0541c18║復三聖雲腹長老
J34nB308_p0541c19║自堙墩一別，再不聞爾消息，其心耿耿。忽慧空禪者
J34nB308_p0541c20║至，接得來書及語錄，方知已住兩剎，力行此道，法門
J34nB308_p0541c21║幸也。今寄祖衣一頂，臥具全幅，惠汝代勞，勉之！
J34nB308_p0541c22║與三璧禪人
J34nB308_p0541c23║前兩次書來，若中臺事畢，可歸大酉，再打幾箇葛藤，
J34nB308_p0541c24║方了末後句子。承惠，謝謝！
J34nB308_p0541c25║與流長蘇居士
J34nB308_p0541c26║祖庭冷澹，宗風寂寥，須賴金湯，方始振作。恭惟居士
J34nB308_p0541c27║坡公再世、裴相重來，令我法堂艸不生也。荷甚！荷甚！
J34nB308_p0541c28║自天池一晤，如同舊識，想非偶然。復於虹影室中激
J34nB308_p0541c29║揚箇事，打者鼓笛，斯時西川知音雅和者，誠惟居士
J34nB308_p0541c30║耳。大都此事是箇中人不難拈出，自然龍吟霧驟、虎
J34nB308_p0542a01║嘯風生。第臨別時，舟行岸移，未及譚得末後句子為
J34nB308_p0542a02║愧矣！俟賨城歸來，始可傾懷。叨承供益，聊申布謝。
J34nB308_p0542a03║復司主醇公（附來書）
J34nB308_p0542a04║老和尚結制坐禪，以離塵凡。醇道人明晨邀客數
J34nB308_p0542a05║十，於禪床上、艸庵中作殺人放火事，可備五葷以
J34nB308_p0542a06║待，莫仍在禪床笑。呵呵！
J34nB308_p0542a07║門下說話，大有來由。然說禪則易，見性誠難。且大酉
J34nB308_p0542a08║洞天，非大乘人莫能到，則殺人放火，與禪床上大笑，
J34nB308_p0542a09║是同是別？若道得一句分明，即頭目髓腦而供養，未
J34nB308_p0542a10║足為奇，豈特五葷耶？明晨恭候。
J34nB308_p0542a11║又
J34nB308_p0542a12║宗門的意，原不涉理路卜度，貴在真參實悟。今若未
J34nB308_p0542a13║悟，將一句話頭疑之，既久自有悟處。譬如虛空，畢竟
J34nB308_p0542a14║挂向什麼處？若悟虛空挂處，豈止道箇自然？則十方
J34nB308_p0542a15║世界在居士毛孔裏矣！活鱍自由，如水潦和尚初參
J34nB308_p0542a16║馬祖，問曰：「如何是西來的的大意？」祖曰：「禮拜著。」潦纔
J34nB308_p0542a17║禮拜，祖乃攔胸蹋倒。潦大悟，起來撫掌，呵呵大笑曰：
J34nB308_p0542a18║「也大奇！也大奇！百千三昧、無量妙義，秖向一毫頭上
J34nB308_p0542a19║識得根源去也。」此古人悟道之機緣。若向一毫頭上
J34nB308_p0542a20║識得根源，即識得虛空挂處，便與古人把臂共行，不
J34nB308_p0542a21║可坐在自然中埋沒了也。百尺竿頭便請更進一步，
J34nB308_p0542a22║畢竟要知虛空挂處方有益耳！
J34nB308_p0542a23║復非想孔護法
J34nB308_p0542a24║如何是面目？指箇大圓相。老翁回一點，卻也成二樣。
J34nB308_p0542a25║一見笑呵呵，好與加痛棒。秋到菊華香，春來谿水漲。
J34nB308_p0542a26║更問意如何？初月柳梢上。
J34nB308_p0542a27║
J34nB308_p0542a28║
J34nB308_p0542a29║
J34nB308_p0542a30║象崖珽禪師語錄卷第二