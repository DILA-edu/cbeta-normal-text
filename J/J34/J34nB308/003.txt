J34nB308_p0542b01║象崖珽禪師語錄卷第三
J34nB308_p0542b02║潭州西峰法孫益聞重刊
J34nB308_p0542b03║頌古
J34nB308_p0542b04║夜睹明星。
J34nB308_p0542b05║黃梅止渴石充饑珍重渠儂下口時夜半明星當午
J34nB308_p0542b06║照抬眸失卻兩行眉。
J34nB308_p0542b07║阿難剎竿。
J34nB308_p0542b08║昔年何法付金襴弟應兄呼倒剎竿直至而今誰舉
J34nB308_p0542b09║似鶺鴒原上艸漫漫。
J34nB308_p0542b10║女子入定。
J34nB308_p0542b11║罔明彈指從定出文殊彈指從定入一對鷺鷥臥雪
J34nB308_p0542b12║眠一對鴛鴦池雙立。
J34nB308_p0542b13║產難因緣。
J34nB308_p0542b14║白雲有去來青山常不移夜半月孤圓風吹華落枝。
J34nB308_p0542b15║外道問佛。
J34nB308_p0542b16║言有言無箭機鋒射落雙鵰下碧穹鞭影再揮何處
J34nB308_p0542b17║著那堪賊後又張弓。
J34nB308_p0542b18║臨濟囑三聖。
J34nB308_p0542b19║教兒師子欲分拏直待臨行露爪牙時被瞎驢顛倒
J34nB308_p0542b20║吼依然返擲宿蘆華。
J34nB308_p0542b21║靈雲見桃華。
J34nB308_p0542b22║浪跡江湖三十載豈知華下喪全身殘紅滿地誰相
J34nB308_p0542b23║委狼藉枝頭多少春。
J34nB308_p0542b24║高峰枕子。
J34nB308_p0542b25║貪觀明月獨徘徊走入蘆華不轉來白石枕邊驚夢
J34nB308_p0542b26║破風吹古寺竹門開。
J34nB308_p0542b27║馬祖鹽醬。
J34nB308_p0542b28║日用鹽和醬拈來總不疑平生肝膽事料得幾人知。
J34nB308_p0542b29║百丈野狐。
J34nB308_p0542b30║古今百丈無前後落昧野狐總一般荒塚火來毛不
J34nB308_p0542c01║露殘煙灰冷尾生斑。
J34nB308_p0542c02║趙州狗子。
J34nB308_p0542c03║生成獰惡膽雄麤不懼師兒肯自娛野鹿生擒牙爪
J34nB308_p0542c04║利活鼬咬殺骨毛蘇雲中吠出思孫氏牌上拈提憶
J34nB308_p0542c05║子胡塗毒鼓邊休側耳莫向趙州問有無復高聲喝
J34nB308_p0542c06║云㗭唎㗭唎囌嚕囌嚕。
J34nB308_p0542c07║首山竹篦。
J34nB308_p0542c08║首山竹篦子華開鐵樹裏擬議更尋思白雲千萬里。
J34nB308_p0542c09║新婦騎驢。
J34nB308_p0542c10║新婦騎驢阿家牽步步相隨俱進前袖拂清風無覓
J34nB308_p0542c11║處回頭嫋嫋玉階前。
J34nB308_p0542c12║普化搖鈴。
J34nB308_p0542c13║柳市華街賣弄時得便宜處失便宜歸期木鐸無人
J34nB308_p0542c14║會回首聲聲話向誰。
J34nB308_p0542c15║三聖金鱗。
J34nB308_p0542c16║迥迥龍門萬仞高金鱗搖尾躍波濤片時翅弱難飛
J34nB308_p0542c17║去虛度桃華又一遭。
J34nB308_p0542c18║中心樹子。
J34nB308_p0542c19║斫倒中心樹家貧四壁空浩歌天地外拍掌鼓清風。
J34nB308_p0542c20║疏山造塔。
J34nB308_p0542c21║疏山造塔自玲瓏何用羅山更費工叵耐鑿穿常住
J34nB308_p0542c22║地蓮開臘月似霞紅。
J34nB308_p0542c23║興化打維那。
J34nB308_p0542c24║罰錢趁出院要爾立乾坤不提三尺劍何以報君恩。
J34nB308_p0542c25║前三三。
J34nB308_p0542c26║別時容易會時難聞說三三眉也攢試問均提多少
J34nB308_p0542c27║數月移華影上闌干。
J34nB308_p0542c28║玻璃盞。
J34nB308_p0542c29║南方別去自多岐忘卻家中喫茗時盞子拈來渾不
J34nB308_p0542c30║薦何須腦後更加椎。
J34nB308_p0543a01║主人翁。
J34nB308_p0543a02║頻頻喚出主人翁老到年高怕耳聾不是人前誇意
J34nB308_p0543a03║氣只緣口缺不關風。
J34nB308_p0543a04║柏樹子。
J34nB308_p0543a05║庭前柏樹子春秋知幾幾葉葉引清風枝枝呈秀氣
J34nB308_p0543a06║咄百尺蒼蒼從地起。
J34nB308_p0543a07║乾屎橛。
J34nB308_p0543a08║南無乾屎橛稽首紫磨身入滅數千年金手向誰伸。
J34nB308_p0543a09║趙州訪茱萸。
J34nB308_p0543a10║輥入洪波裏相將探淺深任君隨手掣喪盡一生心。
J34nB308_p0543a11║東司上不可與汝說佛法。
J34nB308_p0543a12║泰和風鼓動物情叫一聲兮應一聲野老不知春已
J34nB308_p0543a13║到只聞華底有啼鶯。
J34nB308_p0543a14║三聖為人。
J34nB308_p0543a15║兩箇漁翁盪扁舟竿垂香餌浪頭遊歸來得意分南
J34nB308_p0543a16║北蘋艸蘆華一樣秋。
J34nB308_p0543a17║睦州現成。
J34nB308_p0543a18║隔壁女兄原是姐姐不必問人可知禮也。
J34nB308_p0543a19║臨濟三頓。
J34nB308_p0543a20║一摑龍顏老作家逢人撒土又拋沙不因仙客言秦
J34nB308_p0543a21║事幾乎滿地是桃華。
J34nB308_p0543a22║又。
J34nB308_p0543a23║東街喫酒西街醉醒得來時腳底穿驀地翻身知痛
J34nB308_p0543a24║處叢林自此號風顛。
J34nB308_p0543a25║德山托缽。
J34nB308_p0543a26║德山父子話令丁無端平地掘深坑果然只得三年
J34nB308_p0543a27║活疑殺盲龜跛鱉僧。
J34nB308_p0543a28║單刀直入。
J34nB308_p0543a29║漠漠龍蛇戰陣開單刀直入吼如雷豈知自刎烏江
J34nB308_p0543a30║上千古英魂喚不回。
J34nB308_p0543b01║擔板漢。
J34nB308_p0543b02║擔板漢擔板漢從來鼻孔失一半九曲明珠不解穿
J34nB308_p0543b03║捏死蛇頭終不換咦任他漆桶打破來正好與之三
J34nB308_p0543b04║十棒。
J34nB308_p0543b05║一口氣轉一大藏教。
J34nB308_p0543b06║半滿空圓一口吹睦州舌底布鎗旗直教黑豆黃檗
J34nB308_p0543b07║揞莫使牛皮更鑿伊。
J34nB308_p0543b08║德山棒。
J34nB308_p0543b09║一棒一條痕千山俱打裂哀哉缺齒胡不識安心訣。
J34nB308_p0543b10║七斤衫。
J34nB308_p0543b11║翠衲舞春風襟帶飄明月一經華裏過通身香不徹
J34nB308_p0543b12║衣中自有珠心醉難甄別別別撥艸須防猛虎穴。
J34nB308_p0543b13║石頭云恁麼也得。
J34nB308_p0543b14║山自高兮水自深伯牙彈出子期音明明古調無人
J34nB308_p0543b15║會只對華前弄月吟。
J34nB308_p0543b16║三腳驢子弄蹄行。
J34nB308_p0543b17║楊岐驢子疾如飛鶖子揚鞭追不及駑驥驊騮漫共
J34nB308_p0543b18║途湖南長老遭一踢。
J34nB308_p0543b19║婆生七子。
J34nB308_p0543b20║呈橈舞棹訪知音豈料金鱗逐浪深垂手輕輕纔一
J34nB308_p0543b21║掣風吹明月落波心。
J34nB308_p0543b22║四方八面來時如何。
J34nB308_p0543b23║霧裏龍生角長江鴨洗頭自有藏身處堪笑不堪愁。
J34nB308_p0543b24║無位真人。
J34nB308_p0543b25║無位真人赤肉團見則分明會則難朝去纔騎金色
J34nB308_p0543b26║馬夜來憑倚玉闌干。
J34nB308_p0543b27║趙州訪臨濟。
J34nB308_p0543b28║作家纔相見雷轟井閃電一鼓定功勳拗折射鵰箭。
J34nB308_p0543b29║趙州訪二庵主。
J34nB308_p0543b30║蛺蝶探華入翠蘋枝枝斜出一般春夜闌只恐西風
J34nB308_p0543c01║妒半是相思半是嗔。
J34nB308_p0543c02║二僧捲簾。
J34nB308_p0543c03║或淡或濃山裏寺半舒半卷洞中雲古今得失憑誰
J34nB308_p0543c04║主極目長江一帶分。
J34nB308_p0543c05║蓮華未出水時如何。
J34nB308_p0543c06║蓮華荷葉一絲牽水國香吹上下天出未出時紅菡
J34nB308_p0543c07║萏相看只在碧波間。
J34nB308_p0543c08║言無展事。
J34nB308_p0543c09║眉安腦後口挂壁上擬之議之三十拄杖。
J34nB308_p0543c10║語默涉離微。
J34nB308_p0543c11║好馬不須蹄上走多年枯骨狗頻爭三歲獅兒善哮
J34nB308_p0543c12║吼堪嗟學語樹頭鶯。
J34nB308_p0543c13║趙州密密意。
J34nB308_p0543c14║特地尋春扣薜蘿一枝漏泄出牆阿東君誤解枝頭
J34nB308_p0543c15║意無奈香風錯過多。
J34nB308_p0543c16║船子度夾山。
J34nB308_p0543c17║三寸離鉤巨浪頭金鱗未會意悠悠忽然點首吞香
J34nB308_p0543c18║餌不顧煙波舊釣舟。
J34nB308_p0543c19║達磨面壁。
J34nB308_p0543c20║九年面壁舌生毛脫賺神光下一刀早是無風波自
J34nB308_p0543c21║起至今平地浪滔滔。
J34nB308_p0543c22║二祖立雪。
J34nB308_p0543c23║立雪神光徹骨寒覓心無處是心安忘懷歷劫簪纓
J34nB308_p0543c24║日重立功勳把自謾。
J34nB308_p0543c25║雲門餬餅。
J34nB308_p0543c26║滿盤托出意如何餬餅相將說似他必也到江吳地
J34nB308_p0543c27║盡方知隔岸越山多。
J34nB308_p0543c28║兩堂下喝。
J34nB308_p0543c29║賓賓主主主賓賓殺活都盧喝下親雲水紛紛齊著
J34nB308_p0543c30║瞎風顛撥出眼中塵。
J34nB308_p0544a01║城東老母。
J34nB308_p0544a02║雲鬢不塗香更好老來鶴髮自離披一從識得檀郎
J34nB308_p0544a03║面整日拋梭嬾畫眉。
J34nB308_p0544a04║東山水上行。
J34nB308_p0544a05║奇怪東山水上行毘盧跌倒普賢迎把手浪中歌一
J34nB308_p0544a06║曲上船恰好正三更。
J34nB308_p0544a07║子胡狗。
J34nB308_p0544a08║日日籬邊毒氣腥不知吞卻幾多人雲中吠出崩崖
J34nB308_p0544a09║石一見主人搖尾頻。
J34nB308_p0544a10║青絹扇子足風涼。
J34nB308_p0544a11║青絹扇子足風涼冷透冰肌骨也香𨁝跳不妨全殺
J34nB308_p0544a12║活令人千古憶汾陽。
J34nB308_p0544a13║裴相國托像於黃檗之前請安名（云云）。
J34nB308_p0544a14║潦倒漁翁駕小舟月明水面自悠悠呈橈泛泛迎風
J34nB308_p0544a15║去蘆管一聲天地秋。
J34nB308_p0544a16║百千諸佛但見其名未審居何國土（云云）。
J34nB308_p0544a17║玉版浪傳閑姓字琉璃國土類何齊等閑學得驚人
J34nB308_p0544a18║句樓閣重重一筆題。
J34nB308_p0544a19║北禪烹牛分歲。
J34nB308_p0544a20║分歲只烹露地牛安排也好不多愁豈知頭角官來
J34nB308_p0544a21║索風捲黎華趁水流。
J34nB308_p0544a22║南泉指牡丹華。
J34nB308_p0544a23║碧蕊何勞粉黛妝根同天地破春芳遊峰不肯銜香
J34nB308_p0544a24║去空使莊周蝶夢長。
J34nB308_p0544a25║匙挑不起。
J34nB308_p0544a26║匙挑不起者些兒穿耳胡僧也皺眉一幅寒雲收不
J34nB308_p0544a27║得和風搭在古松枝。
J34nB308_p0544a28║甘贄設粥。
J34nB308_p0544a29║攜手相將入廣寒頻頻笑倚玉闌干僊人去矣無消
J34nB308_p0544a30║息空把琵琶月下彈。
J34nB308_p0544b01║天皇餅。
J34nB308_p0544b02║十枚齎以一枚還千尺絲綸豈等閑牛餌果然鯨呷
J34nB308_p0544b03║去三年不負任公顏。
J34nB308_p0544b04║趙州洗缽。
J34nB308_p0544b05║秋月溶溶滿帝都甕頭有酒不須沽爛醉醒來天欲
J34nB308_p0544b06║曉方知駑馬是龍駒。
J34nB308_p0544b07║略彴橋。
J34nB308_p0544b08║長虹水面壓青天度馬度驢走似煙步步高飛雲襯
J34nB308_p0544b09║足行人猶把柳條鞭。
J34nB308_p0544b10║趙州三佛。
J34nB308_p0544b11║金佛不度爐焉用更之乎梧桐葉未落秋到洞庭湖
J34nB308_p0544b12║泥佛不度水茫茫而已矣龍蝦睡若惺長擊浪華起
J34nB308_p0544b13║木佛不度火相逢會也麼梅柳渡江春斜斜三兩朵。
J34nB308_p0544b14║紙撚無油。
J34nB308_p0544b15║堂堂法眼是魚筌紙撚無油燭大千昔日高茅村座
J34nB308_p0544b16║主潭邊點出日燒錢。
J34nB308_p0544b17║楚王城畔汝水東流。
J34nB308_p0544b18║層層白浪悉朝東兩岸蘆華舞亂風秦樹漫隨人事
J34nB308_p0544b19║盡溶溶一帶接長空。
J34nB308_p0544b20║風吹日炙。
J34nB308_p0544b21║日炙風吹也大奇軟如玉石硬如泥盲龜蹋著雙眸
J34nB308_p0544b22║豁雪襯梅華始見肥。
J34nB308_p0544b23║對一說。
J34nB308_p0544b24║對一說杜宇聲中啼出血鷲嶺鷺池不二音千江澄
J34nB308_p0544b25║浸孤秋月。
J34nB308_p0544b26║倒一說。
J34nB308_p0544b27║倒一說杳杳長空降團雪海藏龍宮影亦孤急須摟
J34nB308_p0544b28║碎狸奴穴。
J34nB308_p0544b29║曹源一滴。
J34nB308_p0544b30║曹源一滴足波瀾洗耳自能透膽寒漁父乘流沉巨
J34nB308_p0544c01║浸那知是處有龍蟠。
J34nB308_p0544c02║日裏看山。
J34nB308_p0544c03║日裏看山曳杖藜嵯峨疊翠豁雙眉分明幾朵芙蓉
J34nB308_p0544c04║嶂謝客無端詠作詩。
J34nB308_p0544c05║芭蕉拄杖。
J34nB308_p0544c06║正欲飲時甕不開方纔醉倒又添杯人情豈愛論高
J34nB308_p0544c07║下自是杖錢少帶來。
J34nB308_p0544c08║南泉斬貓。
J34nB308_p0544c09║一刀兩段箇貓兒勘破堂堂王老師盡謂安邦定國
J34nB308_p0544c10║手那知自失兩行眉。
J34nB308_p0544c11║趙州喫茶。
J34nB308_p0544c12║叔孫禮樂蕭何律趙老唯煎一碗茶香味豈從陸羽
J34nB308_p0544c13║製喫時珍重雪飛華。
J34nB308_p0544c14║婆偷趙州筍。
J34nB308_p0544c15║展陣豎旗驗賊贓老婆一掌賊猖狂雖然偷得趙州
J34nB308_p0544c16║筍鐵打心肝也斷腸。
J34nB308_p0544c17║玄沙未徹。
J34nB308_p0544c18║賊被小人侵逢人說不得善偷須善放始是孟嘗客。
J34nB308_p0544c19║三張白紙。
J34nB308_p0544c20║秋雲淡泞秋風清白紙三張寄遠聲一曲漁歌歸唱
J34nB308_p0544c21║後又移短棹宿蘆汀。
J34nB308_p0544c22║九峰不肯首座。
J34nB308_p0544c23║香浮寶鴨別疏親一片虛凝絕謂陳玉版只知雲裏
J34nB308_p0544c24║拍錯教雪曲和陽春。
J34nB308_p0544c25║中邑獼猴。
J34nB308_p0544c26║睡去芸窗面面開獼猴𨁝跳下崔嵬一聲夢破三更
J34nB308_p0544c27║月依舊迎風嘯古臺。
J34nB308_p0544c28║劫火洞然大千俱壞。
J34nB308_p0544c29║西川古佛唱宗猷劫火光中一句酬隨不隨之休擬
J34nB308_p0544c30║議青山不動水長流。
J34nB308_p0545a01║香嚴擊竹。
J34nB308_p0545a02║瓦礫堆中埽白雲蒼筤一擊碎苔紋不因柳眼窺春
J34nB308_p0545a03║綠紫陌笙歌那得聞。
J34nB308_p0545a04║德山見龍潭。
J34nB308_p0545a05║一層峰鎖一層峰潭靜何因見老龍紙火吹時雲雨
J34nB308_p0545a06║散一鉤蘿月挂寒松。
J34nB308_p0545a07║馬祖不安。
J34nB308_p0545a08║衰容枕石不通風院主無端叩老翁夾路桃華風雨
J34nB308_p0545a09║妒馬蹄無處避殘紅。
J34nB308_p0545a10║犀牛扇子。
J34nB308_p0545a11║犀牛扇子足風涼放去收來總不妨直下若能親薦
J34nB308_p0545a12║得橫吹鐵笛度滄浪。
J34nB308_p0545a13║香嚴上樹。
J34nB308_p0545a14║岸柳拖煙睡不起鷓鴣啼在深華裏聲聲喚出迥南
J34nB308_p0545a15║枝惱亂東風卒未已。
J34nB308_p0545a16║歸宗斬蛇。
J34nB308_p0545a17║一鋤斫斷赤斑蛇血染空山似落霞義虎駭然輸小
J34nB308_p0545a18║捷漫勞天女雨天華。
J34nB308_p0545a19║雪峰住庵。
J34nB308_p0545a20║不同條死同條生石女谿邊夜鼓笙一曲兩曲知音
J34nB308_p0545a21║少氣煞華中恰二更。
J34nB308_p0545a22║鳥窠吹布毛。
J34nB308_p0545a23║杖錫不隨空谷隱住持風月樹為家布毛吹起崑崙
J34nB308_p0545a24║走萬頃湖光映落霞。
J34nB308_p0545a25║國師塔樣。
J34nB308_p0545a26║潦倒南陽老國師無紋塔樣對君提不因潭北通消
J34nB308_p0545a27║息未免將身帶雨泥。
J34nB308_p0545a28║舉道者訪瑯琊。
J34nB308_p0545a29║苦瓜連根苦甜瓜徹蒂甜相看賓主意都盧一并拈。
J34nB308_p0545a30║使得十二時。
J34nB308_p0545b01║周匝十二時從頭挨到老一任臥煙蘿何處有煩惱。
J34nB308_p0545b02║麻三斤。
J34nB308_p0545b03║佛也麻三斤洞山一秤稱分付主家奴莫錯定盤星。
J34nB308_p0545b04║寶壽開堂。
J34nB308_p0545b05║撾鼓纔登曲彔床龍驤虎驟盡歸降無端三聖推僧
J34nB308_p0545b06║出血刃腥風滿大唐。
J34nB308_p0545b07║洞山三頓。
J34nB308_p0545b08║度水穿雲去不難何如三頓直廝謾腰間暗中雌雄
J34nB308_p0545b09║箭拔出方知徹骨寒。
J34nB308_p0545b10║南泉歸宗麻谷訪忠國師。
J34nB308_p0545b11║隔夜商量話不同三三兩兩半途中那知春色東風
J34nB308_p0545b12║裏吹綻桃華幾樹紅。
J34nB308_p0545b13║無著禮文殊（云云）。
J34nB308_p0545b14║拈起玻璃正喫茶不知口角是龍牙可憐更問三三
J34nB308_p0545b15║數孤負清涼老作家。
J34nB308_p0545b16║目前無法。
J34nB308_p0545b17║目前無法七通八達擬更如何當頭一蹋。
J34nB308_p0545b18║北斗藏身。
J34nB308_p0545b19║北斗藏身不較多韶陽老子太波波擬將清淨身如
J34nB308_p0545b20║洗依然跳入葛藤窩。
J34nB308_p0545b21║鼓山折箭。
J34nB308_p0545b22║離弦聖箭射重閽驚起江城白鴈群半在蘆華半在
J34nB308_p0545b23║水月明南北少人分。
J34nB308_p0545b24║十智同真。
J34nB308_p0545b25║何須隔水問蒹葭面目分明絕點霞白鷺下田千點
J34nB308_p0545b26║雪黃鸝上樹一枝華。
J34nB308_p0545b27║平常心是道。
J34nB308_p0545b28║山中逢樵者伐木自丁丁鐘中無鼓響鼓裏無鐘聲
J34nB308_p0545b29║露冷華心重雲開雨腳輕箇是平常道言外度迷情
J34nB308_p0545b30║聯芳偈。
J34nB308_p0545c01║石谷慧禪人。
J34nB308_p0545c02║干戈林裏偶傳心代代相承古至今掌上靈符隨汝
J34nB308_p0545c03║用只教黃檗盡成林。
J34nB308_p0545c04║香林馨禪人。
J34nB308_p0545c05║巾缾十載事弘規寶印重重付與誰不是吾家親的
J34nB308_p0545c06║子那能擔荷合相宜。
J34nB308_p0545c07║雲腹智禪人。
J34nB308_p0545c08║烈燄芬芳古者傳隨緣行化任方圓汝能代釣金鱗
J34nB308_p0545c09║子繼祖宗風燈更然。
J34nB308_p0545c10║知止瑞禪人。
J34nB308_p0545c11║一燈分點百千燈燈燈續燄列層層子能下手親挑
J34nB308_p0545c12║撥繼此宗風獨爾能。
J34nB308_p0545c13║繩一禪人。
J34nB308_p0545c14║椒結椒兮瓜結瓜牽藤引蔓自分遮唯餘黃檗無窮
J34nB308_p0545c15║盡時到又開一樹華。
J34nB308_p0545c16║我一禪人。
J34nB308_p0545c17║微塵即法身法身即微塵二俱悉分付世代續傳燈。
J34nB308_p0545c18║
J34nB308_p0545c19║
J34nB308_p0545c20║象崖珽禪師語錄卷第三