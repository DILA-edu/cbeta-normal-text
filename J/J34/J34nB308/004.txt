J34nB308_p0546a01║象崖珽禪師語錄卷第四
J34nB308_p0546a02║潭州西峰法孫益聞重刊
J34nB308_p0546a03║偈
J34nB308_p0546a04║示香庵老宿
J34nB308_p0546a05║東梁燕語西梁燕庵外香飄庵內香莖艸拈來俱是
J34nB308_p0546a06║藥不須別處問醫王
J34nB308_p0546a07║示明庵老宿
J34nB308_p0546a08║柏子蒼蒼憶趙州撐天拄地少人酬龍蟠指出無生
J34nB308_p0546a09║句到處風光得自由
J34nB308_p0546a10║示從初禪人
J34nB308_p0546a11║卓卓無依問去來炊巾亂展欠安排山藤便與通消
J34nB308_p0546a12║息珍重闍黎眼自開
J34nB308_p0546a13║示惺拙禪人
J34nB308_p0546a14║鐘聲撼動五須彌妙吉空生也著疑縱是大悲徒側
J34nB308_p0546a15║耳拈來惟許瞎驢知
J34nB308_p0546a16║示知止禪人
J34nB308_p0546a17║雷音何處不聞聞驚惺林中獅子群珍重上人休掩
J34nB308_p0546a18║耳奇哉佳韻好殷勤
J34nB308_p0546a19║示迴瀾禪人
J34nB308_p0546a20║父母未生前面目堂堂獨露沒周遮就中若解翻騰
J34nB308_p0546a21║去始向獅林弄爪牙
J34nB308_p0546a22║示桃華首座
J34nB308_p0546a23║核種驢年不借功今朝浪放幾枝紅直教含笑三千
J34nB308_p0546a24║載自有靈雲一氣通
J34nB308_p0546a25║示圓融副寺
J34nB308_p0546a26║生薑舖子絕疏親賤賣如何得本真聲價欲高齊保
J34nB308_p0546a27║壽拈來辣氣始驚人
J34nB308_p0546a28║示皓月禪人
J34nB308_p0546a29║一語臨行付爾曹穿雲渡水莫辭勞谿光照眼原無
J34nB308_p0546a30║別始信天香玉桂高
J34nB308_p0546b01║示安然老宿
J34nB308_p0546b02║慣駕輕舠巨浪遊釣來明月賣風流有時撥轉琉璃
J34nB308_p0546b03║岸古渡風清鎮日幽
J34nB308_p0546b04║示般若典座
J34nB308_p0546b05║缽囊高挂九龍臺一句話頭豎脊猜驀地打翻鍋子
J34nB308_p0546b06║蓋珍饈百味任安排
J34nB308_p0546b07║示剔眉禪人
J34nB308_p0546b08║一箇鼻頭生額下眉毛兩道曲彎彎穿衣喫飯尋常
J34nB308_p0546b09║事見得分明絕仰攀
J34nB308_p0546b10║謝瑞王化溥萬國之額
J34nB308_p0546b11║慈雲遍覆三千界慧海掀騰百億洲時泛龍舟遊蜀
J34nB308_p0546b12║錦山川在處沐恩庥
J34nB308_p0546b13║謝雙桂破老人惠罏
J34nB308_p0546b14║大地為罏山作香煙雲瑞氣日騰祥箇中且道誰拈
J34nB308_p0546b15║出唯有吾師紫臂長
J34nB308_p0546b16║雪中示眾
J34nB308_p0546b17║爐無榾柮歲寒多貧到無貧徹骨何為甚夜來風似
J34nB308_p0546b18║剪青山盡作白頭陀
J34nB308_p0546b19║年年有雪以詩賞唯是今年一字無瞋目打翻天地
J34nB308_p0546b20║色江山一片畫冰壺
J34nB308_p0546b21║又
J34nB308_p0546b22║寒暑逼人何處避老僧頭白不知年偶因記得栽松
J34nB308_p0546b23║日自引清風枕石眠
J34nB308_p0546b24║行到無行路已窮轉身一步活如龍拈來莖艸全正
J34nB308_p0546b25║令大用堂堂不借功
J34nB308_p0546b26║復南海黃公
J34nB308_p0546b27║世外相逢少送迎深交固是出常情羅浮雲氣連天
J34nB308_p0546b28║際杖笠何時喚共行
J34nB308_p0546b29║千嵒萬壑一雲瓢睡足煎茶埽葉燒泉石幽栖誰是
J34nB308_p0546b30║侶不辭麋鹿竹為橋
J34nB308_p0546c01║復虛白張居士
J34nB308_p0546c02║不因山色與谿聲自有聞聞聞更清客至不陪還睡
J34nB308_p0546c03║去從教巖月共燈明
J34nB308_p0546c04║石鼓鼕鼕不斷聲令人聞徹耳根清跏趺坐落松間
J34nB308_p0546c05║月古殿殘燈永夜明
J34nB308_p0546c06║示雲峰陳居士
J34nB308_p0546c07║搖鈴打鼓又敲鐘不是顛兮不是風就裏若能明得
J34nB308_p0546c08║去銀山鐵壁一時通
J34nB308_p0546c09║示靈章文居士
J34nB308_p0546c10║獅子窟中獅子吼栴檀林裏栴檀香會得玉屏真境
J34nB308_p0546c11║界谿山雲月盡文章
J34nB308_p0546c12║寄廣舌道人
J34nB308_p0546c13║山中無事倚長松記得維摩多舌翁曲澗彎彎雲漫
J34nB308_p0546c14║漫何時聚首話心空
J34nB308_p0546c15║寄玉川胡居士
J34nB308_p0546c16║駐錫雲峰萬仞高搖鈴打鼓起風濤稀聲寄與胡居
J34nB308_p0546c17║士接拍而今莫憚勞
J34nB308_p0546c18║別明天監院
J34nB308_p0546c19║黃檗山中坐釣臺金鱗逐浪意悠哉杖頭暫別拈華
J34nB308_p0546c20║去收拾絲綸去復來
J34nB308_p0546c21║別無學監院
J34nB308_p0546c22║一把钁頭聚聖流推予幾輥雪峰毬靈山有約還來
J34nB308_p0546c23║此他日相逢笑未休
J34nB308_p0546c24║示默融薙髮
J34nB308_p0546c25║幾度思來幾度空今朝特地出羅籠利刀剪卻佛前
J34nB308_p0546c26║艸露出曇華一朵紅
J34nB308_p0546c27║示大用禪人
J34nB308_p0546c28║日用不妨全體現陽春一曲古今同等閑腳底通消
J34nB308_p0546c29║息莖艸拈來活似龍
J34nB308_p0546c30║夏日示眾
J34nB308_p0547a01║漠漠烝雲逼遠空無冰滌暑只乘風涼生殿閣誰能
J34nB308_p0547a02║會唯有榴華刺眼紅
J34nB308_p0547a03║永興留別
J34nB308_p0547a04║也無佛法也無禪不二門開選俊賢珍重忠南僧與
J34nB308_p0547a05║俗回頭木馬好加鞭
J34nB308_p0547a06║福嚴留別
J34nB308_p0547a07║福嚴茅屋權栖止像季凋零甚可哀去住了無些子
J34nB308_p0547a08║子唯留一傘蓋如來
J34nB308_p0547a09║復雙桂破老人
J34nB308_p0547a10║蜀水淹留十數秋二時隨分飽金牛零星剎境盂中
J34nB308_p0547a11║放磅礡煙濤腳下收浮世有情如野馬幻軀無事即
J34nB308_p0547a12║閑鷗枯藤在處憑拈弄何必深山枕石頭
J34nB308_p0547a13║復蝶庵陳先生
J34nB308_p0547a14║鷲嶺金湯囑大莖奇逢歡揖帝王城機投聚首渾無
J34nB308_p0547a15║相避世高蹤卻有聲風鼓燈山旛自舞舟移濮水岸
J34nB308_p0547a16║應行可能覿面翻前案極目乾坤總是卿
J34nB308_p0547a17║復天民任居士
J34nB308_p0547a18║半似風狂半似顛也無文字也無禪缾添蜀水灘前
J34nB308_p0547a19║掬衲補巫雲雪裏眠七處開爐依幻住十回吹炭展
J34nB308_p0547a20║空拳臨岐報與維摩詰須信壺中別有天
J34nB308_p0547a21║建庵
J34nB308_p0547a22║醇翁讚我老癡頑大僊贈云為智傑究之癡智兩皆
J34nB308_p0547a23║空幻名幻相何分別鐵鶴翩翩去復來鳴聞九皋聲
J34nB308_p0547a24║弗竭大千世界一箇庵在處栖泊無間歇普請諸人
J34nB308_p0547a25║共搆成庵兮鶴兮永不滅
J34nB308_p0547a26║妙高峰頂建瓊樓無限天人笑點頭獅子嚬呻欣奮
J34nB308_p0547a27║迅象王回顧喜遨遊玉屏雲蔭千千界金鼎香焚萬
J34nB308_p0547a28║萬秋聖主有時施雨澤燈籠露柱沐洪庥
J34nB308_p0547a29║除夕示眾
J34nB308_p0547a30║屈指流光逝水多寂寥共守話煙蘿觀桃契旨應須
J34nB308_p0547b01║委擊竹忘知會也麼玉兔井藤留不住金烏石火急
J34nB308_p0547b02║如梭吾曹好把韶華惜迷悟都盧一剎那
J34nB308_p0547b03║復竹微法弟
J34nB308_p0547b04║雙桂連枝秀浮杯萬里津穿雲歌蜀水入夢釣漳濱
J34nB308_p0547b05║杖擊巫山雨華拈錦郭春同風殊有約在處擬相親
J34nB308_p0547b06║示三壁上人
J34nB308_p0547b07║野衲何居止深山是所依缽縣猿宿處杖挂鳥栖枝
J34nB308_p0547b08║曲徑深藏拙韜光世外奇竿頭如進步水月任君題
J34nB308_p0547b09║示可法柳居士
J34nB308_p0547b10║可法從何法得來不記春靈機常歷歷妙用自頻頻
J34nB308_p0547b11║笊摝水中影磚磨鏡上塵斯言荅五柳珍重渡前津
J34nB308_p0547b12║示惺拙監院
J34nB308_p0547b13║我宗無語句不立諸文字有時惺得來清風面面至
J34nB308_p0547b14║示濮如禪人
J34nB308_p0547b15║山河即我體我體即無生隨緣而出沒頭頭佛道成
J34nB308_p0547b16║示本趣禪人
J34nB308_p0547b17║欲識箇中趣如人癢正抓癢處有時息風流無可加
J34nB308_p0547b18║復忠國王文學
J34nB308_p0547b19║承聞下腳處只在筆尖頭點墨化龍去翻身五鳳樓
J34nB308_p0547b20║山居雜韻
J34nB308_p0547b21║復成都蜀王（附原韻）
J34nB308_p0547b22║柱矻巫雲半倚天高人獨向此中偏雨華散作空
J34nB308_p0547b23║王拂香舌凝成玉井蓮細切清風非有意薄披皓
J34nB308_p0547b24║月已忘言生龍活虎真難及試聽雷音出廣寒。
J34nB308_p0547b25║玉露遙承下碧天金枝迥秀最先偏香彌鳳閣三秋
J34nB308_p0547b26║桂氣浥龍池萬品蓮繡榻肯移僧共語錦屏寧別佛
J34nB308_p0547b27║同言愧霑雨澤恩波重永祝長生齒不寒
J34nB308_p0547b28║懷雙桂破老人
J34nB308_p0547b29║福城東際驀相逢六載依依抵萬峰愧領剎竿支世
J34nB308_p0547b30║亂羞承衣缽荷情濃幾拈鶴藹有罏在數寄鴈音沒
J34nB308_p0547c01║路通昨夜夢酣如侍側金容蒼古髮髼鬆
J34nB308_p0547c02║感懷
J34nB308_p0547c03║廿年萍跡逐飄蓬世運奚能愜鄙衷日短桑榆驚遠
J34nB308_p0547c04║近時艱劫火逼西東道微自愧趙州老德薄猶慚鄧
J34nB308_p0547c05║隱翁朽骨如藏林下拙鴻毛何日遇長風
J34nB308_p0547c06║吟雪
J34nB308_p0547c07║凍寒凝切鬥春濃六出繇來擂碧空匝地色鋪銀世
J34nB308_p0547c08║界彌天光吐玉毫容過巖老兔迷栖穴渡澗玄猿失
J34nB308_p0547c09║住峰素質也知從幻去何勞堆積數千里
J34nB308_p0547c10║聞鐘
J34nB308_p0547c11║洪響誰敲午夜長隨風喚醒夢魂忙遶林若斷藏虛
J34nB308_p0547c12║谷入耳還傳出上方直到無聞聞始徹更須靜聽聽
J34nB308_p0547c13║非忘浮空亙古彌三際何用勞勞舉驗常
J34nB308_p0547c14║旅次
J34nB308_p0547c15║年來避世到黔中無限珍奇盡脫空雲水半瓢為道
J34nB308_p0547c16║業蒲團一箇是家風吟詩儘有千山助散步猶多孤
J34nB308_p0547c17║月同狂發不知天與地一拳誰道有西東
J34nB308_p0547c18║歲暮遣懷
J34nB308_p0547c19║時逢劫火泊天涯老逼驚春遣歲華骨瘦莫支梅與
J34nB308_p0547c20║雪身空一任劍鋒加探幽乘興隨明月得趣狂吟飲
J34nB308_p0547c21║瀑華有問住持何處是蒲團放下便為家
J34nB308_p0547c22║哭天童密雲師翁
J34nB308_p0547c23║痛拈毒棒便心傾出閩三番喚共行入室懷香遭扇
J34nB308_p0547c24║打登舟禮足被拳驚碎身易竭千行淚粉骨難陳半
J34nB308_p0547c25║點情踢倒天童云化去那知沙界更聞聲
J34nB308_p0547c26║山居
J34nB308_p0547c27║隱隱山房絕四維寒松疏竹任橫支灣環曲徑誰能
J34nB308_p0547c28║到回復嵯峨我獨宜澗底添缾邀月蚤潭邊洗缽轉
J34nB308_p0547c29║經遲桃開滿樹無人會惟許靈雲一展眉
J34nB308_p0547c30║落華十詠
J34nB308_p0548a01║紛紛何事忽飄然欲與東風和幾聯嫩紫頻催分竹
J34nB308_p0548a02║石殘紅遞送染山川淡濃早晚空枝上開謝誰嗟在
J34nB308_p0548a03║目前金谷一辭今在否重來吐彩是何年
J34nB308_p0548a04║搖落輕飛漫感傷須知幾度送韶光醒非幻色應休
J34nB308_p0548a05║戀覷破浮華不耐妝襯雪流芳迷曲徑乘風散彩滿
J34nB308_p0548a06║空塘鳳銜不盡疑天雨惟有空中簸片香
J34nB308_p0548a07║輕紅淡紫莫霑衣放浪從教點綴飛麗矣開時知賞
J34nB308_p0548a08║有飄然落處醒吟稀清心擬欲隨雲去素志何如趁
J34nB308_p0548a09║雪歸舞斷香風離蝶夢莊生何處覓芳菲
J34nB308_p0548a10║春去無能留住何爭奇鬥麗總離柯自憐竹徑吟偏
J34nB308_p0548a11║少誰惜松街埽更多披拂亭亭蜂卷韻芬芳處處鳥
J34nB308_p0548a12║銜歌枝頭不膩空諸色豈礙飄颻出錦窩
J34nB308_p0548a13║頹紅朵朵送春忙杳望長空散渺茫拍指天工留不
J34nB308_p0548a14║住回頭風度去還香高飛引蝶穿深牖冉逐流鶯過
J34nB308_p0548a15║短牆信手拈呈尚不薦徒添遊子索枯腸
J34nB308_p0548a16║浪敲幾點不成叢雨妒無何洗淡紅豈待泮然方委
J34nB308_p0548a17║幻未從落也早知空萬般奇藥初朝雪千品英魂一
J34nB308_p0548a18║霎風瀟灑且隨流水去芬芳長涌碧波中
J34nB308_p0548a19║𩖼𩖼輕搖數點幽豔姿誰惜別枝頭漫牽群蝶迷香
J34nB308_p0548a20║夢徒惹東君擲露愁丰悴初觀情欲冷枯榮一致興
J34nB308_p0548a21║偏悠杳然散去難描畫月下僊人獨倚樓
J34nB308_p0548a22║離離汎蕩不堪任到此能吟有幾人落地無聲篩玉
J34nB308_p0548a23║屑隨風有意溷金塵不將頹萼繫清景獨把殘紅送
J34nB308_p0548a24║晚春分付馬蹄休蹋碎呼童急埽可成茵
J34nB308_p0548a25║傳道東風去不回急辭嫩萼杜鵑哀陪鶯入室穿簾
J34nB308_p0548a26║幕伴燕參堂拂鏡臺聞梵呈心堆淨几憐春鋪錦上
J34nB308_p0548a27║莓苔清香一別乘風去知是何時入望來
J34nB308_p0548a28║幾下枝頭破碧空朱顏誰惜別芳叢池邊擲浪魚驚
J34nB308_p0548a29║餌竹裏拋香蝶趁紅意淡輕明浮霽月情濃窈窕送
J34nB308_p0548a30║春風相逢不必傳佳信總在飄然一霎中
J34nB308_p0548b01║遣興
J34nB308_p0548b02║宇宙何窮極狂夫一杖挑霜清紅日麗雲淡碧天寥
J34nB308_p0548b03║旛影動山際鐘聲出樹遙何時逢聖世雖老亦囂囂
J34nB308_p0548b04║訪友
J34nB308_p0548b05║谷口偶相訪但來叩竹扉不聞垂棒喝猶見雨華飛
J34nB308_p0548b06║徑曲鳥聲轉雲斜山色輝窅然何所得谿畔月同歸
J34nB308_p0548b07║雲莊
J34nB308_p0548b08║聞道雲莊勝攜笻快一遊攤書嫌圃小洗墨愛池幽
J34nB308_p0548b09║洞艸心華現天泉性地流先生無俗累詩賦共僧酬
J34nB308_p0548b10║初夏
J34nB308_p0548b11║朱明初兆穆風和定起烹茶遣睡魔貪聽谿聲頻送
J34nB308_p0548b12║韻不知簾外綠陰多
J34nB308_p0548b13║炎帝施權景物馨谿邊洗缽寶泉清閑翻貝葉無餘
J34nB308_p0548b14║事嬾向石頭滑處行
J34nB308_p0548b15║斗柄南移夏漸溫槐蔭處處鳥聲喧荷開水殿搖新
J34nB308_p0548b16║碧逐日風傳香到門
J34nB308_p0548b17║乘風散暑竹門開近水涼從谿上來自是胸中無熱
J34nB308_p0548b18║惱不妨欹枕臥高臺
J34nB308_p0548b19║萬疊奇雲聳夕陽護僧白足坐匡床山居不用尋冰
J34nB308_p0548b20║閣自有松風忒煞涼
J34nB308_p0548b21║杏熟梅酸百穀生閒居燕坐弄風清老來不荅人間
J34nB308_p0548b22║語謝卻浮名身也輕
J34nB308_p0548b23║黃鸝纔轉高聲去禪客又來叩竹扉畢竟山僧何管
J34nB308_p0548b24║待惟拈白棒濟人饑
J34nB308_p0548b25║年年避暑碧蘿陰到處逢山不厭深惟有今年深最
J34nB308_p0548b26║絕缽盂高挂鳥難尋
J34nB308_p0548b27║大夏
J34nB308_p0548b28║時臨毒熱欲燒空百計乘涼須好風能息利名心上
J34nB308_p0548b29║火茅庵便是水晶宮
J34nB308_p0548b30║彼此無情物自齊茅庵雖窄鹿同栖心幽畢竟無煩
J34nB308_p0548c01║暑截斷炎雲水一谿
J34nB308_p0548c02║塵空境寂孰相尋避世無如此處深縱有火雲飛不
J34nB308_p0548c03║到黃鸝叫斷綠蘿陰
J34nB308_p0548c04║世亂拋絲志已灰放歌消暑獨徘徊山房盡日無人
J34nB308_p0548c05║到午夜鐘清月自來
J34nB308_p0548c06║小閣疏窗午正開竹風吹水送涼來昏沉又到如何
J34nB308_p0548c07║遣遶榻狂歌走一回
J34nB308_p0548c08║雨餘苗長氣如烝錫挂孤峰最上層惟解跏趺如水
J34nB308_p0548c09║淨人間伎倆百無能
J34nB308_p0548c10║雨打枇杷幾樹低愛涼竹榻近陰移若能諸想時空
J34nB308_p0548c11║寂爍石流金總不知
J34nB308_p0548c12║披襟浴暑樂無央時聽谿聲琴一張識得箇中流水
J34nB308_p0548c13║意等閑何處不清涼
J34nB308_p0548c14║萬峰十景
J34nB308_p0548c15║天龍峰
J34nB308_p0548c16║天龍原在箇雄峰幾問樵人話不同下界但看雲霧
J34nB308_p0548c17║起千年夢眼是渠通
J34nB308_p0548c18║寶石坡
J34nB308_p0548c19║山中有石皆為寶獨此崚嶒豈讓他幾片白雲封不
J34nB308_p0548c20║住光明炯炯耀平坡
J34nB308_p0548c21║大歇場
J34nB308_p0548c22║懂懂雲水原無住到處家山即歇場擔月攜缾雖近
J34nB308_p0548c23║遠大都腳下貴承當
J34nB308_p0548c24║金鵝池
J34nB308_p0548c25║最高峰頂月池開時放金鵝洗羽埃聽偈自從雲裏
J34nB308_p0548c26║去至今猶未見飛來
J34nB308_p0548c27║響山
J34nB308_p0548c28║空空寂寂此山響聽去聽來亦無兩就中千古少人
J34nB308_p0548c29║知隨風到我石床上
J34nB308_p0548c30║虎跳了
J34nB308_p0549a01║奇哉誰鑿開天竅雲霧飛來不敢罩惟有華林二侍
J34nB308_p0549a02║者大空小空任𨁝跳
J34nB308_p0549a03║滑石板
J34nB308_p0549a04║雲摩滑石傍山谿半滿蒼苔映水瀰蹋著只教山月
J34nB308_p0549a05║舞幾人悟也幾人疑
J34nB308_p0549a06║涼水井
J34nB308_p0549a07║幾次尋源事渺茫豁開原只在雲傍溶溶掬起秋光
J34nB308_p0549a08║冷一任時人洗熱腸
J34nB308_p0549a09║蒲峽口
J34nB308_p0549a10║能牽薜荔引雲長春到華聲落水香悟取耳門消息
J34nB308_p0549a11║斷何須蒲峽口來嘗
J34nB308_p0549a12║馬鞍石
J34nB308_p0549a13║曾騎木馬石為鞍法戰歸來置此山自是無窮鞭影
J34nB308_p0549a14║惑太平終不借征番
J34nB308_p0549a15║九日有感
J34nB308_p0549a16║何事求人意若狂渾忘此日是重陽拈來莖艸知機
J34nB308_p0549a17║少愁見東籬菊又黃
J34nB308_p0549a18║松濤
J34nB308_p0549a19║不是風兮不是松只聞巨浪涌虛空行人擬欲停車
J34nB308_p0549a20║想喪卻堂堂那一通
J34nB308_p0549a21║過白雲寺贈蒼白老宿
J34nB308_p0549a22║僧居雲裏寺居山徑幾曲兮谿幾灣就此不知三伏
J34nB308_p0549a23║暑蒼蒼別是一人間
J34nB308_p0549a24║山居
J34nB308_p0549a25║三箇芋頭品字煨地爐香熟出寒灰飽餐便是諸天
J34nB308_p0549a26║供門外從教紫詔來
J34nB308_p0549a27║避秦何處可尋山縛箇茅蓬偷得閑自住此間忘管
J34nB308_p0549a28║待竹門雖設未曾關
J34nB308_p0549a29║悼無著首座
J34nB308_p0549a30║選佛場中第一人名同昆季與天親欲回兜率白椎
J34nB308_p0549b01║去棄卻空華夢裏身
J34nB308_p0549b02║真讚（空相禪人請）
J34nB308_p0549b03║者箇山巒手卓拄杖半風半顛佛祖不讓身栖海底
J34nB308_p0549b04║意在天上黃檗山中被人讚謗楞伽峰頂飲毒無量
J34nB308_p0549b05║偶到竹陽撞著空相奇筆丹青圖醜模樣呼而無聲
J34nB308_p0549b06║觀之有狀諸狀既空真亦是妄無德可稱寫之誰望
J34nB308_p0549b07║不如扯碎分身萬嶂免遺後世罵我老象腳蹋紅鞋
J34nB308_p0549b08║風流和尚謹白諸人莫要供養
J34nB308_p0549b09║佛事
J34nB308_p0549b10║太平挂板
J34nB308_p0549b11║太平寺裏新條初唱選佛場中舊令重嚴金鐘震千
J34nB308_p0549b12║古不墜之洪音玉板敲萬劫長鳴之佳韻擊遍擊山
J34nB308_p0549b13║河起舞吼遍吼大地春生綱維規範耳目叢林遂豎
J34nB308_p0549b14║槌云大眾見麼擊一下云大眾聞麼即此見聞非見
J34nB308_p0549b15║聞無餘聲色可呈君擲下槌云箇中若了原無事體
J34nB308_p0549b16║用何妨分不分。
J34nB308_p0549b17║中慶挂板
J34nB308_p0549b18║靈質英苗乘風響應迥示人天全提正令乃擊一下
J34nB308_p0549b19║云橫敲迸出千嵒月驚起泥牛走碧空擲下槌云大
J34nB308_p0549b20║眾見麼玉板晝鳴翻古調金鐘夜吼轉新腔喝一喝
J34nB308_p0549b21║遂挂。
J34nB308_p0549b22║為無學監院火
J34nB308_p0549b23║關中主主中關一把钁頭不離山欲賣趙州茶味別
J34nB308_p0549b24║十年開種白雲間且道即今向甚麼處去觔斗一翻
J34nB308_p0549b25║三界外丙丁童子笑憨憨。
J34nB308_p0549b26║為片雪禪人火
J34nB308_p0549b27║樹下問吾生死訣未曾一句向渠說今日分明舉似
J34nB308_p0549b28║伊烈燄堆頭飛片雪。
J34nB308_p0549b29║為悟道行者火
J34nB308_p0549b30║今日也忙忙明日也忙忙忙吹三昧火腦後發圓光
J34nB308_p0549c01║且道煙消灰盡時還忙也無忙到西方去蓮臺九品
J34nB308_p0549c02║香喝一喝。
J34nB308_p0549c03║為無我老宿火
J34nB308_p0549c04║乞法三村老比丘修行年老愛風流悄然欲返無生
J34nB308_p0549c05║國猶戴霜華白滿頭且道無生國路頭在甚麼處乃
J34nB308_p0549c06║攛下炬云去。
J34nB308_p0549c07║象崖珽禪師語錄卷第四（終）
J34nB308_p0549c08║　（（萬壽法孫益燈弟子性一通育）助刻　　（副寺性慧侍者通定）對　　（鴛水謝文英書嘉興倪天章刊）
J34nB308_p0549c09║　康熙庚申年大夏月吉旦禾郡楞嚴寺般若坊藏板）
J34nB308_p0549c10║
J34nB308_p0549c11║
J34nB308_p0549c12║
J34nB308_p0549c13║
J34nB308_p0549c14║
J34nB308_p0549c15║
J34nB308_p0549c16║
J34nB308_p0549c17║
J34nB308_p0549c18║
J34nB308_p0549c19║
J34nB308_p0549c20║
J34nB308_p0549c21║
J34nB308_p0549c22║
J34nB308_p0549c23║
J34nB308_p0549c24║
J34nB308_p0549c25║
J34nB308_p0549c26║
J34nB308_p0549c27║
J34nB308_p0549c28║
J34nB308_p0549c29║
J34nB308_p0549c30║
J34nB308_p0550a01║象崖珽禪師行狀
J34nB308_p0550a02║師諱性珽字象崖係福建福州府福清縣陳氏子母
J34nB308_p0550a03║林氏師生而穎異長且敦敏寡言笑務實學一日同
J34nB308_p0550a04║舅氏遊吳山寺隨喜偶閱禪宗正脈至古德上堂拈
J34nB308_p0550a05║拄杖云法身無相而今現形似打動自家底意欲出
J34nB308_p0550a06║塵即歸告辭二親久乃許之投長樂常熙福公薙髮
J34nB308_p0550a07║是年十九歲也受業未幾於百丈克融法師處聽講
J34nB308_p0550a08║義雖曉然心尚未愜即休去悶悶者二載一日到黃
J34nB308_p0550a09║檗遇中師叔出禪關警策示師參無字公案三年不
J34nB308_p0550a10║透聞博山無異和尚赴鼓山請師乃往參見示人孜
J34nB308_p0550a11║孜以起疑情為要務自云我此無字不得力蓋為不
J34nB308_p0550a12║起疑情故耳遂改參萬法歸一一歸何處覺有入路
J34nB308_p0550a13║是年二十八歲也見同庚道友已死二三師常有微
J34nB308_p0550a14║疾其心愈切往白熙公欲買艸鞋遍參熙不許師云
J34nB308_p0550a15║若替得我生死便不去熙曰難道修行都要向外江
J34nB308_p0550a16║走那師云豈不聞三登九上者乎熙曰蛟龍終非池
J34nB308_p0550a17║中物也師竟去到浦城境風吹回愈更疑悶再整行
J34nB308_p0550a18║裝遇金粟密老人應黃檗請師即預往見老人一味
J34nB308_p0550a19║棒喝直指不覺身心踊躍自謂臨濟德山之風於今
J34nB308_p0550a20║再振我何幸哉便懷香入室問臨濟三頓棒因緣聲
J34nB308_p0550a21║未絕被老人劈面一扇忙無所措白汗如雨通身輕
J34nB308_p0550a22║快日益超遐便於期中圓具解制相隨出閩至金粟
J34nB308_p0550a23║未幾遇老人因事散眾過姑蘇聞破山和尚在嘉禾
J34nB308_p0550a24║東塔開堂師即往依山器之命職維那一日山入室
J34nB308_p0550a25║舉德山一手抬一手搦因緣師云不會山曰汝會了
J34nB308_p0550a26║不會耶師以坐具搭肩上趨出山隨後便打翌日山
J34nB308_p0550a27║上堂師問文殊將舌殺人師今拈棒打客且如何是
J34nB308_p0550a28║東塔境山曰四埜青黃菜麥田師云如何是境中人
J34nB308_p0550a29║山曰塔尖鴿鷯望江南師云人境相去幾何山便打
J34nB308_p0550a30║師云恁麼則光生大地去也是年師補西堂職山上
J34nB308_p0550b01║堂曰東塔今年結夏老牛老馬歸舍雖無水艸供看
J34nB308_p0550b02║且有鞭繩惡辣正當恁麼時眾中還有擎頭戴角者
J34nB308_p0550b03║麼試出來𨁝跳看師便出以兩手作擎空勢山曰且
J34nB308_p0550b04║喜相共拖犁拽耙師一喝歸眾山便下座每每倒捋
J34nB308_p0550b05║虎鬚當仁少讓識其歲月始自東塔以至南都楚蜀
J34nB308_p0550b06║萬峰中慶侍巾六載未常須臾離也至崇禎甲戌正
J34nB308_p0550b07║月念一山書來源一紙偈曰宮商一韻落胡笳和者
J34nB308_p0550b08║還須風月家鱉鼻蛇頭分付汝顛拈倒弄任周遮是
J34nB308_p0550b09║年三十七歲也雖職中慶首座聲名蚤播錦江故有
J34nB308_p0550b10║龍蟠之請師堅辭山再三勉之迫不得已而應命遂
J34nB308_p0550b11║開法焉後住拈華寶林黃檗福嚴楞伽等處凡事皆
J34nB308_p0550b12║以身先日雜傭作其說法垂示機緣等事俱載語錄
J34nB308_p0550b13║然亦失之者多師丁甲申之變蜀中幾無完土遂拽
J34nB308_p0550b14║杖酉陽得司主醇公親炙座下即於大酉洞天刱造
J34nB308_p0550b15║鐵鶴庵延師駐蹕後退居華嚴一日同眾芟茅見一
J34nB308_p0550b16║古塔空空不知何時建造待詢耆年亦不知之語侍
J34nB308_p0550b17║者云吾不久當順世可瘞吾骨於此中果一月後坐
J34nB308_p0550b18║脫一眾恪遵遺命不復更問牛眠矣是年歲在辛卯
J34nB308_p0550b19║世壽五十四法臘三十五嗣法弟子若石谷慧香林
J34nB308_p0550b20║馨知止瑞等斯時皆不及門後十有七載至康熙戊
J34nB308_p0550b21║申道智慮其塔近要服拜埽難前乃迎歸潭州益陽
J34nB308_p0550b22║之西峰禪寺建塔於鳳山之西嶺藏焉師自開法以
J34nB308_p0550b23║來激人力參為務凡資生業等不許預為營謀嘗曰
J34nB308_p0550b24║一人辦道走殺伽藍何必區區計溫飽耳同眾避秦
J34nB308_p0550b25║途中禪誦皆不暫輟飲食必與眾同或檀越送供即
J34nB308_p0550b26║分眾如少不可分著粥鍋中或赴請席上雖列多品
J34nB308_p0550b27║眾席所無者必不食眾中有病須酒和藥亦不許其
J34nB308_p0550b28║警眾甚嚴其愛眾甚切其行履嚴潔有如此也惟道
J34nB308_p0550b29║智目擊者述其大略云爾。
J34nB308_p0550b30║康熙壬子中秋前三日嗣法門人道智謹狀。
J34nB308_p0550c01║象崖珽禪師塔銘
J34nB308_p0550c02║福州古稱法窟燈冊班班也即今踞曲彔木捉法柄
J34nB308_p0550c03║者尤盛余閩人若為吾鄉竊心喜焉象崖珽禪師去
J34nB308_p0550c04║吾里不遠曾弗獲面但余早年宦遊滇南道經黔地
J34nB308_p0550c05║師時旺化其間因得見其語錄耳其風聞想見其為
J34nB308_p0550c06║人矣戊午夏我淨聞公來自澬陽西峰寺謁余朗水
J34nB308_p0550c07║徵為塔上之銘余欣然曰生未窺其面末後者段光
J34nB308_p0550c08║明又豈可吝筆尖頭不效張天覺為湛堂準點出令
J34nB308_p0550c09║其照天照地去也笑而諾之大忘鄙陋誌曰師諱性
J34nB308_p0550c10║珽象崖其號也福州福清陳氏子稚穎異長敦敏雖
J34nB308_p0550c11║崇儒購史尤喜讀佛書一日遊吳山寺閱禪宗正脈
J34nB308_p0550c12║見古德上堂拈拄杖云法身無相而今現形忽有省
J34nB308_p0550c13║遂願出塵告歸父母久而許之投長樂常熙福公剃
J34nB308_p0550c14║落受業未久腰包行腳聞金粟密和尚受閩人黃檗
J34nB308_p0550c15║之請師先往候得隨參列一日請益次纔開口密劈
J34nB308_p0550c16║面一扇忙無所措白汗通身從此頗有得力處是期
J34nB308_p0550c17║圓具明年出閩參破山和尚於東塔山器之命職維
J34nB308_p0550c18║那一日山上堂云東塔今年結夏老牛老馬歸舍雖
J34nB308_p0550c19║無水艸供看且有鞭繩惡辣正當恁麼時未審眾中
J34nB308_p0550c20║還有擎頭戴角者麼試出來𨁝跳看師即出以兩手
J34nB308_p0550c21║作擎空勢山云且喜共相拖犁拽耙師一喝歸眾山
J34nB308_p0550c22║便下座自此箭鋒相拄服勤六載自東塔歷南都入
J34nB308_p0550c23║楚以至蜀之萬峰所在匡勷大資輔弼倒捋虎鬚當
J34nB308_p0550c24║仁不讓如此機緣莫可勝紀崇禎甲戌正月廿一日
J34nB308_p0550c25║山書從上來源手卷且附一偈云宮商一韻落胡笳
J34nB308_p0550c26║和者還須風月家鱉鼻蛇頭分付汝顛拈倒弄任周
J34nB308_p0550c27║遮乃辭去遯跡丘壑誓不見人無奈果熟香飄欲隱
J34nB308_p0550c28║彌露緇素景從天龍推出遂開法龍蟠繼而住拈華
J34nB308_p0550c29║而寶林而楞伽兩住黃檗最後受酉陽司主冉玉岑
J34nB308_p0550c30║之請住華嚴一日同眾芟茅次見一古塔空空語侍
J34nB308_p0551a01║者吾不久當順世可瘞吾骨於此中果一月後坐脫
J34nB308_p0551a02║時一眾恪遵遺命不復更問牛眠矣是年歲在辛卯
J34nB308_p0551a03║越今十有七載有嗣法門人雲腹道智禪師中興西
J34nB308_p0551a04║峰宗風大振慮師塔在酉陽偪處獠地久而湮沒之
J34nB308_p0551a05║且山川修阻禮覲維艱乃建大窣堵波於西峰寺後
J34nB308_p0551a06║二千里外芒履躬迎樹之封之今又五年矣繼席本
J34nB308_p0551a07║寺法孫我淨益聞禪師策杖求銘二百里許其子孝
J34nB308_p0551a08║孫慈有如此者寧不令人敬之慕之耶淨公在武陵
J34nB308_p0551a09║荒署抵掌數日細語詳言而珽公之遺言逸事余亦
J34nB308_p0551a10║得以與聞已師真誠繩愨雅度孤標鉗錘妙密手眼
J34nB308_p0551a11║圓明本分艸料不事雕繪日雜傭作甘苦同均道場
J34nB308_p0551a12║七處圍繞千僧得法弟子若干人語錄若干卷世壽
J34nB308_p0551a13║五十四法臘三十五如此始末詳之行狀余仰師之
J34nB308_p0551a14║德企師之行肆口讚歎拜手為銘銘曰。
J34nB308_p0551a15║五燈照世臨濟稱尊光光燄發如火益薪
J34nB308_p0551a16║亶生象師如來使君首造黃檗熱喝雷奔
J34nB308_p0551a17║白汗如雨脫體若輕後依東塔蕩盡家珍
J34nB308_p0551a18║卓錐無地喪我生平藏身丘壑諸佛口吞
J34nB308_p0551a19║烏藤一出萬指隨行奴呼彌勒虎視然燈
J34nB308_p0551a20║抽人筋骨瞎人眼睛道場七坐雷轟十春
J34nB308_p0551a21║須彌鼓浪渤海揚塵今雖示化犁然似生
J34nB308_p0551a22║森森頭角藉藉家聲有子雲腹萬仞門庭
J34nB308_p0551a23║修大窣堵千里躬迎法孫我淨徵余為銘
J34nB308_p0551a24║知余學佛強余不能然則塔樣果何所論
J34nB308_p0551a25║七尺八尺三文五文如此描邈虛空有痕
J34nB308_p0551a26║畢竟如何稽首崚嶒崚嶒萬古萬古常存
J34nB308_p0551a27║康熙戊午大夏月古閩祿崖道人陳寶鑰拜撰