J34nB309_p0553a01║序
J34nB309_p0553a02║達磨大士航海而來，未嘗建立語言文字，直指人心，
J34nB309_p0553a03║見性成佛。至於一華開後，五葉芬芳，各擅家聲，或升
J34nB309_p0553a04║堂入室，顯微闡幽，皆藉言以顯妙道，慣白拈而成至
J34nB309_p0553a05║文，令千載之下打破疑團，頓入不思議境界，將莖艸
J34nB309_p0553a06║作金身，轉金身為莖艸，卷舒自在，殺活全彰，逼生蛇
J34nB309_p0553a07║而化龍者，唯臨濟宗為痛快耳。雲腹禪師，蜀人也，為
J34nB309_p0553a08║破山之裔，象崖之子，振曹源之宗，豎滹沱之幟，數十
J34nB309_p0553a09║年來為法門龍象，雖不以文字新天下之耳目，亦不
J34nB309_p0553a10║以無言祕大法之真傳，故其開法川黔，一皆以惡辣
J34nB309_p0553a11║鉗錘、本分艸料，不帶枝葉而超無上者也。迨後，乘槎
J34nB309_p0553a12║泛楚，緇素遮道，如失怙恃，其德法相深以入人者如
J34nB309_p0553a13║此。庚申夏，有法嗣我淨聞公，從潭州齎師語錄來檇
J34nB309_p0553a14║李授梓，將入楞嚴附藏流通，問序於余。余雖未親炙
J34nB309_p0553a15║面顏，但與吾里古新庵清白老師交深，蓋清師與雲
J34nB309_p0553a16║腹禪師皆蜀人也。常道其真操實履，及讀其語錄行
J34nB309_p0553a17║狀，機趣觸法，直赴橫奔。于開口不得處說法，從下手
J34nB309_p0553a18║不得處施為。天風木葉，流水行雲，總屬全提；舉大法
J34nB309_p0553a19║於一喝之中，揭宗旨於辣棒之下，誠令緇白咸臻祖
J34nB309_p0553a20║域矣。爰筆而為之序。
J34nB309_p0553a21║康熙庚申佛生日，
J34nB309_p0553a22║賜進士出身、中議大夫、整飭陽和道、山西按察司副
J34nB309_p0553a23║使加二級、前廣東布政司左布政、戶部右侍郎、都
J34nB309_p0553a24║察院左副都御史、通政司左通政、翰林院提督四
J34nB309_p0553a25║驛館、太常寺少卿、太僕寺少卿、河南道監察御史、
J34nB309_p0553a26║提督順天等處學政，禾郡曹溶拜撰。
J34nB309_p0553a27║
J34nB309_p0553a28║
J34nB309_p0553a29║
J34nB309_p0553a30║
J34nB309_p0553b01║雲腹智禪師語錄卷第一
J34nB309_p0553b02║
J34nB309_p0553b03║侍者　獄賢　聯昇　紀錄
J34nB309_p0553b04║住重慶府大足縣悟燈禪寺師在三聖庵受請。入院。
J34nB309_p0553b05║據室。呈拄杖云：「新長老秪將者箇截三世佛祖腳跟，
J34nB309_p0553b06║碎一切凡聖頂𩕳，汝等諸人急須著眼。」喝一喝便起。
J34nB309_p0553b07║護法請開堂。拈疏示眾云：「百千三昧、無量妙義，總在
J34nB309_p0553b08║筆尖頭上文彩全彰，儻或尚留觀聽，卻請對眾敷揚。」
J34nB309_p0553b09║指法座，云：「坐斷十方明歷歷，豎窮三際絕來去。」喝一
J34nB309_p0553b10║喝便陞。拈香云：「此一瓣香，天無私蓋、地無私載，從不
J34nB309_p0553b11║思議海中流出，奉為
J34nB309_p0553b12║今上皇帝祝嚴聖壽，萬歲萬歲萬萬歲。此瓣香，奉為
J34nB309_p0553b13║當路勳貴、闔郡縉紳以暨現前請主，伏願時時彰夔
J34nB309_p0553b14║龍之用、處處現麟鳳之祥。此瓣香，遇水逢火、不焚不
J34nB309_p0553b15║溺，刀劈斧斫、不入不開，無端走向黃檗山中，撞著辣
J34nB309_p0553b16║手當頭擊碎，直得遍界氤氳，奉為現住楞伽山玉峰
J34nB309_p0553b17║禪寺傳臨濟正宗三十二世象崖大和尚，用酬法乳。」
J34nB309_p0553b18║斂衣就坐。上首白椎云：「法筵龍象眾，當觀第一義。」師
J34nB309_p0553b19║云：「第一義諦，白椎上座已露了也，更要新悟燈說箇
J34nB309_p0553b20║甚麼？」驀呈拄杖云：「看看！三世諸佛、歷代祖師，以至西
J34nB309_p0553b21║天四七、唐土二三、天下老和尚，費盡腕頭氣力百計
J34nB309_p0553b22║提撕，總不出者一著子。且道者一著子是箇什麼？」良
J34nB309_p0553b23║久，卓拄杖云：「海神知有不知貴，留與人間光照夜。」復
J34nB309_p0553b24║白椎云：「諦觀法王法，法王法如是。」下座。
J34nB309_p0553b25║開爐，上堂。問：「丁一卓二，本分鉗鎚，捏聚放開，作家受
J34nB309_p0553b26║用。去此二途，還有為人處也無？」師云：「漫天網舉不饒
J34nB309_p0553b27║伊。」進云：「直下翻身去時如何？」師云：「看汝伎倆。」僧擬議，
J34nB309_p0553b28║師驀頭一棒，乃云：「說心說性，紅爐點雪；舉古舉今，眼
J34nB309_p0553b29║中著屑。若是生鐵鑄就衲僧，豈肯循途守轍？即今還
J34nB309_p0553b30║有恁麼人麼？若無，莫怪山僧壓良為賤，攝將香水無
J34nB309_p0553c01║邊剎，併入鉗鎚爐鞴中。」
J34nB309_p0553c02║上堂。問：「向上一路，千聖不傳；向上一路，千聖不然。是
J34nB309_p0553c03║何意旨？」師云：「來日說向你。」僧喝，師便打。乃舉：「天童悟
J34nB309_p0553c04║云：『當頭一著，坐斷要津；纔然側耳，喪卻家珍。從來佛
J34nB309_p0553c05║法不順人情。』」師云：「天童老漢大似誇貴賣賤，殊不知
J34nB309_p0553c06║蚤順人情去也。」時一僧出便喝，師云：「你者一喝，喝天
J34nB309_p0553c07║童耶？喝山僧耶？」僧擬議，師直打退，便下座。
J34nB309_p0553c08║元旦，上堂。拈拄杖云：「會麼？識得一，萬事畢。」擲下拄杖
J34nB309_p0553c09║云：「南山起雲，北山下雨。」復震威一喝，下座。
J34nB309_p0553c10║上堂。問：「奮象王巴鼻、弄獅子爪牙底人來，和尚如何
J34nB309_p0553c11║接他？」師云：「且站過那邊著。」進云：「相逢且喜得端的。」師
J34nB309_p0553c12║云：「端的箇什麼？」僧禮拜，師便打，乃云：「止！止！不須說，我
J34nB309_p0553c13║法妙難思，諸增上慢者，聞必不敬信。山僧不敢輕於
J34nB309_p0553c14║汝等，汝等皆當作佛。但願汝諸人二六時中饑來喫
J34nB309_p0553c15║飯、倦來打眠，更莫別思想、別作為，寧不俊哉？汝等諸
J34nB309_p0553c16║人還信得及麼？」良久，云：「二十年來經藥餌，不知此疾
J34nB309_p0553c17║是膏肓。」
J34nB309_p0553c18║解制，上堂。「東風解凍艸萌芽，行腳衲僧亂似麻。帶水
J34nB309_p0553c19║拖泥驀直去，阿誰當道摘楊華？」遂拈拄杖召眾云：「即
J34nB309_p0553c20║今莫有當道摘楊華底麼？出來道看。」時一僧出禮拜，
J34nB309_p0553c21║師云：「討甚麼碗？」以拄杖一齊打散，歸方丈。
J34nB309_p0553c22║上堂。問：「如何是悟燈境？」師云：「杲日照青松。」進云：「如何
J34nB309_p0553c23║是境中人？」師云：「拄杖肩上橫。」進云：「人境俱無時如何？」
J34nB309_p0553c24║師便打。乃云：「門外歌聲滑，庭前艸木新，大家高著眼，
J34nB309_p0553c25║請看浩蕩春。況復冰消崖畔，華發上林，翩翩蜨戲青
J34nB309_p0553c26║紅，恰恰鶯啼綠樹，觸處建化門庭，莫不大彰本有。於
J34nB309_p0553c27║此明得，山河洎大地，剎塵淨法身；脫或未然，滿谿桃
J34nB309_p0553c28║李樹，剛自見青黃。」
J34nB309_p0553c29║退院，上堂。「拄杖橫肩散水雲，紛紛戎馬競頭爭。藏身
J34nB309_p0553c30║應許沒蹤跡，須向高高鳥道行。且臨行一句作麼生
J34nB309_p0554a01║道？看腳下。」
J34nB309_p0554a02║住貴州安順府清涼禪寺。師在雲歸山受半偈廖居
J34nB309_p0554a03║士請入院。至三門云：「者箇潑天門戶，須是沒量大人，
J34nB309_p0554a04║且看今日新到。」喝一喝便入。
J34nB309_p0554a05║據室。「魔宮虎穴尚安身，落艸求人不厭頻。」喝一喝，云：
J34nB309_p0554a06║「水歸巨海波濤靜，雲到蒼梧氣象新。」
J34nB309_p0554a07║護法請開堂。師拈帖示眾云：「此是半偈居士與海巒
J34nB309_p0554a08║院主從毛錐子上吐露底珠璣，直須向文彩未彰已
J34nB309_p0554a09║前薦取。其或未然，便請維那表白。」
J34nB309_p0554a10║指法座，云：「者箇寶華王座，過去諸佛轉法輪，未來諸
J34nB309_p0554a11║佛亦如是。即今清涼長老又作麼生？有條攀條，無條
J34nB309_p0554a12║攀例。」遂陞。拈香云：「此一瓣香奉為
J34nB309_p0554a13║今上皇帝聖壽萬歲，伏願金輪統御三千界，玉曆延
J34nB309_p0554a14║鴻百億春。」次拈云：「此瓣香奉為本府當道文武、護法
J34nB309_p0554a15║縉紳，伏願祿位榮增，永作國家柱石。」末拈云：「此瓣香
J34nB309_p0554a16║十載參叩，受盡辛勤，拈起則穿透佛祖，放下則海宴
J34nB309_p0554a17║河清。此是第二回拈出，奉為現住白果山華嚴堂上
J34nB309_p0554a18║象崖大和尚，用酬法乳。」上首白椎竟，師云：「自離蜀水
J34nB309_p0554a19║到黔南，收拾絲綸罷釣竿，卻被清涼海院主，重新斫
J34nB309_p0554a20║竹復垂筌。還有負餌金鱗麼？出眾相見。」問：「佛與眾生
J34nB309_p0554a21║本具者箇道理，如何有凡有聖？」師云：「莫妄分疏。」進云：
J34nB309_p0554a22║「盡大地是箇解脫門，因甚一切眾生出不得？」師云：「頓
J34nB309_p0554a23║斷腳跟下底。」僧佇思，師打云：「立地死漢。」乃云：「山僧丁
J34nB309_p0554a24║甲申蜀變以來，白刃春風無處不是，幾嬰險難，拽杖
J34nB309_p0554a25║來黔，本欲深栖崖穴以了餘生，卻被汝諸人特地興
J34nB309_p0554a26║波、起模畫樣，要山僧向者曲彔床舉揚向上宗旨、流
J34nB309_p0554a27║通正脈，使人人知有此事。然此箇事不容擬議，揚眉
J34nB309_p0554a28║瞬目則落二、落三，舉古明今則落七、落八，一言之下
J34nB309_p0554a29║殺活全彰，一句之中性天朗耀，所以臨濟、德山棒如
J34nB309_p0554a30║雨點、喝似雷奔，秪要人人知是般事便休，有甚佛法
J34nB309_p0554b01║與你商量？殊不知此事在天同天、在人同人，在凡夫
J34nB309_p0554b02║分上亦不減，乃至成佛亦不增。山僧恁麼告報諸人，
J34nB309_p0554b03║還委悉麼？」驀呈拄杖云：「杖頭有眼明如日，要識真金
J34nB309_p0554b04║火裏看。」
J34nB309_p0554b05║結制，上堂。問：「慈雲彌布，獅象駢臻，如何是和尚為人
J34nB309_p0554b06║句？」師驀頭一棒。進云：「恁麼則恩歸有據。」師復打，乃云：
J34nB309_p0554b07║「祖師意，柏樹子，賺殺英靈；雲門餅，趙州茶，噎殺禪客。
J34nB309_p0554b08║子胡狗，鱉鼻蛇，見者魂驚；雪峰毬，普化鐸，聲震今時。
J34nB309_p0554b09║者是古人向電光裏垂手為人之巴鼻，即今清涼結
J34nB309_p0554b10║制又且如何為人？」乃擲下拂子，歸方丈。
J34nB309_p0554b11║上堂。問：「如何是最初句？」師云：「向前來。」進云：「如何是末
J34nB309_p0554b12║後句？」師云：「道了也。」進云：「坐斷兩頭時如何？」師云：「你作
J34nB309_p0554b13║麼生坐？」僧擬議，師震威一喝。問：「者所無情破屋，凡聖
J34nB309_p0554b14║在此往來，和尚還容他往來否？」師云：「來者從他來，去
J34nB309_p0554b15║者從他去。」僧罔措，師打云：「者漆桶。」問：「昨蒙和尚指示
J34nB309_p0554b16║弟子想念俱無。」師云：「你道底是甚麼？」進云：「今日天寒。」
J34nB309_p0554b17║師云：「大好想念俱無。」乃舉：「僧問六祖：『黃梅意旨是甚
J34nB309_p0554b18║麼人得？』祖云：『會佛法人得。』僧云：『和尚還得否？』祖云：『我
J34nB309_p0554b19║不得。』僧云：『和尚為甚麼不得？』祖云：『我不會佛法。』」師拈
J34nB309_p0554b20║拄杖召眾云：「還會祖師意麼？若也會得，觸處逢源，遍
J34nB309_p0554b21║界光輝；若也不會，清涼卻為諸人註腳去也。東風拂
J34nB309_p0554b22║面來，穿耳從西過，遍界盡生輝，紙帳都吹破。畢竟如
J34nB309_p0554b23║何？眨上眉毛休錯過。」
J34nB309_p0554b24║天臺旭初禪人請上堂。問：「日可冷，月可熱，眾魔不能
J34nB309_p0554b25║壞真說。如何是真說？」師云：「說即不真。」進云：「恁麼則相
J34nB309_p0554b26║逢不拈出，舉意便知有。」師云：「壞也！壞也！」乃云：「山僧久
J34nB309_p0554b27║病不上堂，旭初為眾請舉揚，拈起趙州七斤衫，乾坤
J34nB309_p0554b28║世界悉包藏。」驀呈拄杖，云：「者箇是拄杖子，那箇是七
J34nB309_p0554b29║斤衫？」遂喝一喝，云：「不容淺見衲僧會，唯許通方作者
J34nB309_p0554b30║知。」
J34nB309_p0554c01║追嚴，上堂。問：「父母非我親，誰是最親者？」師云：「你適來
J34nB309_p0554c02║喫粥也未？」進云：「亙古亙今。」師云：「錯。」進云：「如何即是？」師
J34nB309_p0554c03║便打，乃云：「盡十方世界是箇大解脫門，把手拽人不
J34nB309_p0554c04║入，殊不知此解脫門，六凡四聖乃至情與無情，都盧
J34nB309_p0554c05║悉在裏許，正眼觀來亦不見有一物出入往來，所謂
J34nB309_p0554c06║諸行無常一切空，即是如來大圓覺。今忠衢禪人亡
J34nB309_p0554c07║母亦在如來大圓覺裏、歷代宗親亦在如來大圓覺
J34nB309_p0554c08║裏，既過去、現在都在如來大圓覺裏，則知忠衢禪人
J34nB309_p0554c09║今日生亦不見其生、過去慈親滅亦不見其滅，生滅
J34nB309_p0554c10║兩忘、迥超物外一句作麼生道？杖頭吐出無生旨，衢
J34nB309_p0554c11║母回光省舊容。」
J34nB309_p0554c12║臘八，上堂。問：「和尚與弟子授戒，未審心與戒是同？是
J34nB309_p0554c13║別？」師云：「同則總同，別則總別。」問：「如何是現前之佛？」師
J34nB309_p0554c14║云：「放光動地。」進云：「在甚麼處？」師云：「過去久矣。」乃云：「今
J34nB309_p0554c15║朝卻是臘月八，正覺山前憶悉達，巖中晏坐冷湫湫，
J34nB309_p0554c16║一睹明星刺眼瞎。無端道箇人人皆有那一著，且道
J34nB309_p0554c17║如何是那一著？」擲下拄杖，云：「大家高著眼。」下座。
J34nB309_p0554c18║上堂。豎拂子云：「祖師心印，狀似鐵牛之機，印泥、印水、
J34nB309_p0554c19║印空，乃至森羅萬象無不印之。即今清涼，四眾臨筵
J34nB309_p0554c20║人天普集，且道還在祖師心印裏麼？如其會得，不勞
J34nB309_p0554c21║彈指，樓閣門開，百千善財一齊敬禮；脫或未然，一片
J34nB309_p0554c22║白雲橫谷口，許多歸鳥盡迷巢。」
J34nB309_p0554c23║冰釋禪人請上堂。問：「為人一句即且置，應時及節事
J34nB309_p0554c24║如何？」師云：「五九天寒分外別，蠟燭凍得上頭紅。」進云：
J34nB309_p0554c25║「學人不會。」師云：「突出眼睛。」乃云：「向上一路，千聖不傳；
J34nB309_p0554c26║學者勞形，如猿捉影。所以雪峰三上投子、九到洞山，
J34nB309_p0554c27║只為者一著子不透。今冰釋禪人不似雪峰去去來
J34nB309_p0554c28║來償艸鞋錢債，初到清涼，直下一言相契，特請山僧
J34nB309_p0554c29║陞座說法，亦乃用報圓寂業師。清涼自忖：無法可說。」
J34nB309_p0554c30║乃拈拄杖，云：「幸有者箇木上座在。」遂卓一卓，云：「會麼？
J34nB309_p0555a01║若向者裏會得，則知大通比丘盡未來際不曾生、盡
J34nB309_p0555a02║未來際不曾滅，淨裸裸底絕承當、赤灑灑底無回互，
J34nB309_p0555a03║到此喚作一物即不中。既然如是，且道大通比丘又
J34nB309_p0555a04║在甚處安身立命？」擲下拄杖，云：「天堂收不得，地獄豈
J34nB309_p0555a05║能該？」
J34nB309_p0555a06║元旦，上堂。「天得一以清，地得一以寧，君王得一天下
J34nB309_p0555a07║太平，衲僧得一海眾雲臻。」遂顧視左右，云：「且道一作
J34nB309_p0555a08║麼生得？」喝一喝，下座。
J34nB309_p0555a09║上堂。震威一喝，云：「會麼？道不虛行，如風偃艸；緣不虛
J34nB309_p0555a10║應，似鏡臨形。如是，則地因人顯，人以地名。汝等不知
J34nB309_p0555a11║清涼來源，清涼乃漢時孔明、孟獲之遺跡，烽煙爭鬥
J34nB309_p0555a12║之疆場，一旦翻為琉璃紺閣、人天標榜，轉熱惱為清
J34nB309_p0555a13║涼，化疆場作佛地，顧名思義曰清涼。即今海巒院主，
J34nB309_p0555a14║不忘古德先師翁之刱業，乃纘攸績，肯構肯堂，大開
J34nB309_p0555a15║選佛之場，接納方來，與今賢士大夫敦請山僧陞座
J34nB309_p0555a16║說法，舉揚宗旨，同明般若，要透威音那畔更那畔之
J34nB309_p0555a17║消息。且道：如何是更那畔底消息？」復喝一喝，云：「坐斷
J34nB309_p0555a18║兩頭凡聖路，放出溈山水牯牛。」
J34nB309_p0555a19║解制，上堂。「開爐結制九十日，衲僧箇箇討巴鼻，惡辣
J34nB309_p0555a20║鉗鎚不饒伊，擬議開口驀頭劈。孃生鼻孔搭上唇，腳
J34nB309_p0555a21║跟下事明歷歷，今朝解開布袋口，縱橫任意東西去。
J34nB309_p0555a22║且道清涼又作麼生？」以拄杖橫肩，云：「本是山中人，還
J34nB309_p0555a23║歸山中去。」下座。
J34nB309_p0555a24║住貴州安順府長壽院。師在雲歸受總戎邵之貴請
J34nB309_p0555a25║開爐，上堂。云：「閉門造車，出門合轍。運轉乾坤，諸聖莫
J34nB309_p0555a26║測。試問眾中還有推車合轍底麼？出來相見。」問：「清光
J34nB309_p0555a27║照眼似迷家，明白轉身還墮位。且道過在於何？」師云：
J34nB309_p0555a28║「領取三十拄杖。」僧擬議，師便打，乃云：「爐鞴重開，鎔凡
J34nB309_p0555a29║鑄聖。鉗錘再舉，點鐵成金。若是當爐不避火底衲僧，
J34nB309_p0555a30║向者裏鎔作一團、鍊成一片，法法混融、頭頭無礙，正
J34nB309_p0555b01║法眼直下開明、祕密藏通身突露，一任震旦國裏擎
J34nB309_p0555b02║頭戴角、遊戲場中顛拈倒弄得大自在，不枉請主添
J34nB309_p0555b03║煤添炭、山僧扇風扇火。其或未然，巧匠爐邊多鈍鐵，
J34nB309_p0555b04║良醫門首足病人。」
J34nB309_p0555b05║上堂。問：「世尊在靈山會上拈華示眾，和尚在長壽院
J34nB309_p0555b06║裏拈箇什麼？」師驀頭一棒，云：「拈箇什麼？」僧便喝，師復
J34nB309_p0555b07║打，乃云：「長壽院裏上堂，森羅萬象齊彰，箇箇來討巴
J34nB309_p0555b08║鼻，寧不顏面慚惶？更問西來意旨，棒頭打折脊梁。」遂
J34nB309_p0555b09║以拄杖卓一卓，云：「還委悉麼？」擲下，云：「拋向階前，一任
J34nB309_p0555b10║風吹雨打。」
J34nB309_p0555b11║中秋，上堂。「此日中秋月正圓，處處笙歌盡賞觀，玉盤
J34nB309_p0555b12║高挂人皆翫，不覺渾身墮其間。試問諸人：其間底事
J34nB309_p0555b13║即且置，正當月落時，汝諸人又作麼生顧盼？」良久，喝
J34nB309_p0555b14║一喝，下座。
J34nB309_p0555b15║繆總戎夫人高氏請陞座。士問：「三心不可得，即今三
J34nB309_p0555b16║心還可得否？」師云：「得。」士云：「如何是不可得？」師云：「不可
J34nB309_p0555b17║得。」士擬進語，師驀頭一棒，士踊躍禮拜歸眾，師乃云：
J34nB309_p0555b18║「展大機，明大用，掀翻佛祖窠窟；超生死，越輪迴，看破
J34nB309_p0555b19║夢幻空華。所謂五蘊非有，四大本空，若能如是潛通，
J34nB309_p0555b20║方始了達三祗劫，當下迥然得超越。即今繆夫人覷
J34nB309_p0555b21║破夢幻空華，直下諦信此道，具丈夫相，雖處王臣富
J34nB309_p0555b22║貴之家，不被富貴之所羅籠，固能參禮知識，求決生
J34nB309_p0555b23║死大事，敦請山僧說法，更資過去二親。雖然如是，還
J34nB309_p0555b24║委悉麼？薦得杖頭端的意，高山平地總西方。」
J34nB309_p0555b25║追嚴，上堂。「若人欲識佛境界，當淨其意如虛空，遠離
J34nB309_p0555b26║妄想及諸取，令心所作皆無礙。恒修禪人須薦取，當
J34nB309_p0555b27║淨其意如虛空，就中若解恁麼去，不勞打鼓資宗戚，
J34nB309_p0555b28║情與無情俱頓超，君恩師恩一時畢。還委悉麼？是則
J34nB309_p0555b29║名為報佛恩，將此深心奉塵剎。」
J34nB309_p0555b30║上堂。「達磨不往東來，二祖不向西去，人人常光現前，
J34nB309_p0555c01║箇箇腳跟點地。如是，則本自圓成，無欠無餘，何必重
J34nB309_p0555c02║說偈言？」良久，卓拄杖一下，云：「還會麼？只為分明極，翻
J34nB309_p0555c03║令所得遲。」
J34nB309_p0555c04║上堂。士問：「如貓捕鼠時如何？」師云：「捕得鼠來也未？」士
J34nB309_p0555c05║作呈勢，師云：「是貓耶？是鼠耶？」士擬議，師驀頭一棒，乃
J34nB309_p0555c06║云：「佛法無人說，雖慧不能了，譬如暗中寶，無燈不可
J34nB309_p0555c07║見。即今陞座底是僧、說法底是聲，且道如何是暗中
J34nB309_p0555c08║寶？莫是真如佛性麼？料掉沒交涉。莫是菩提涅槃麼？
J34nB309_p0555c09║料掉沒交涉。莫是三世諸佛所傳底心印麼？料掉沒
J34nB309_p0555c10║交涉。莫是歷代祖師所證底道理麼？料掉沒交涉。既
J34nB309_p0555c11║都沒交涉，如何是暗中寶？」遂以拄杖向空點，云：「點出
J34nB309_p0555c12║暗裏光明藏，照耀人間沒古今。」下座。
J34nB309_p0555c13║朔日，上堂。舉：「萬法歸一，一歸何處？」乃顧視左右，震威
J34nB309_p0555c14║一喝，云：「諸仁者！還識得一麼？若識得一，百千諸佛體
J34nB309_p0555c15║共生，三才四相從此出。」復喝一喝，下座。
J34nB309_p0555c16║上堂。「發大乘心，立向上志，信步羊腸驀直去；破生死
J34nB309_p0555c17║關，窮先聖意，無孔鐵錘當面擲。且喜桂吾陳居士，一
J34nB309_p0555c18║超直入如來地，通身徹底放下來，踐跡要學維摩詰。
J34nB309_p0555c19║今日恰值母難辰，敦請說法資宗戚，見聞隨喜亦如
J34nB309_p0555c20║斯，過去先靈獲饒益。雖然如是，還委悉麼？」乃擊拂子，
J34nB309_p0555c21║云：「掀翻自己閑田地，上品蓮華朵朵生。」
J34nB309_p0555c22║解制，上堂。問：「打開攔圈，放出一群牛，且道向什麼處
J34nB309_p0555c23║去？」師云：「莫亂走。」進云：「見人不見牛時如何？」師云：「穿卻
J34nB309_p0555c24║鼻孔。」進云：「見牛不見人時如何？」師云：「蹋破艸鞋。」進云：
J34nB309_p0555c25║「人牛俱不見時如何？」師驀頭一棒，乃云：「長壽院裏請
J34nB309_p0555c26║結制，三月禪期今朝畢；求心問道事如麻，盡向杖頭
J34nB309_p0555c27║討端的；緊繫芒鞋高著眼，縱橫任意各歸去。且出門
J34nB309_p0555c28║一句作麼生道？深深海底不留蹤，直向高高峰頂立。」
J34nB309_p0555c29║卓拄杖，下座。
J34nB309_p0555c30║祈嗣，上堂。「昨日十五制已解，今朝重復又陞座；山僧
J34nB309_p0556a01║肚裏盡皆空，更無一箇元字腳；卻為時軒馬居士，打
J34nB309_p0556a02║箇之遶下註腳。且喜竭力設香齋，滿飯一堂僧與俗；
J34nB309_p0556a03║結此人天歡喜緣，詒謀麟趾代食祿。」乃擊拂子，云：「還
J34nB309_p0556a04║委悉麼？非色非空非造化，綿綿瓜瓞時相續。」
J34nB309_p0556a05║住永寧州靈應山中和禪寺。師在長壽院受新城縣
J34nB309_p0556a06║邑侯陶公請，值臘八上堂。拈香祝聖畢，上首白椎云：
J34nB309_p0556a07║「法筵龍象眾，當觀第一義。」師云：「若作第一義觀，即瞎
J34nB309_p0556a08║卻渠眼。眾中莫有向金不博金處底麼？出來相見。」問：
J34nB309_p0556a09║「舉揚宗乘即且置，未開口以前一句作麼生道？」師驀
J34nB309_p0556a10║頭一棒。進云：「只者一棒，盡情吐露了也。」師云：「莫謗山
J34nB309_p0556a11║僧好。」乃云：「今朝正值臘月八，天下叢林增戒法；明星
J34nB309_p0556a12║昨夜正當天，釋迦舉眸刺眼瞎。普觀大地諸眾生，與
J34nB309_p0556a13║我同源無不恰。」乃顧視左右云：「釋迦老子蚤已親口
J34nB309_p0556a14║道破，則汝諸人原同一體，無二無別，何乃更要一場
J34nB309_p0556a15║特地？豈不是泥裏洗土、頭上安頭？雖然如是，者則公
J34nB309_p0556a16║案又作麼生結絕？」遂喝一喝云：「倒轉其中關捩子，萬
J34nB309_p0556a17║靈悉稟共同根。」
J34nB309_p0556a18║元旦，上堂。「元正啟祚，萬物咸新。春和境秀，已解碧嶂
J34nB309_p0556a19║之凝冰；在處歡歌，盡賀元旦之令節。秖如不涉新舊
J34nB309_p0556a20║一句作麼生道？」乃拈拄杖，卓一卓，云：「明明歷歷無今
J34nB309_p0556a21║古。」下座。
J34nB309_p0556a22║元宵，上堂。問：「滄海明珠作麼生取得？」師云：「用取作麼？」
J34nB309_p0556a23║僧擬議，師便打，乃云：「今朝卻是正月半，重拈一則舊
J34nB309_p0556a24║公案，幾點明燈處處紅，珍重諸人著眼看。看即不無，
J34nB309_p0556a25║秖如油乾艸盡時又作麼生？」良久，云：「若能解挑撥，何
J34nB309_p0556a26║處不光通？」卓拄杖，下座。
J34nB309_p0556a27║結制，上堂。「與誰說法同音吼？飲食語言皆用口，箇事
J34nB309_p0556a28║明明絕覆藏，只須不著隨人後。秖如中和叢林之建，
J34nB309_p0556a29║原自慈化陶公與忠祿、春華、秀實眾護法等傾心竭
J34nB309_p0556a30║力，眉毛敲磕處一旦落成，選佛場開，人天普集，重翻
J34nB309_p0556b01║釋迦老子舊案，直指人人本來面目。其中設有一箇
J34nB309_p0556b02║半箇當下之歸，眼中出氣，不減世尊拈華迦葉微笑
J34nB309_p0556b03║親承印可，又豈讓靈山一會者哉？」乃豎拂子，顧視左
J34nB309_p0556b04║右，云：「中和即今豎拂，眾中莫有解笑底麼？若有，不妨
J34nB309_p0556b05║擔荷得去，流通正眼，一任向震旦國裏拋沙撒土；其
J34nB309_p0556b06║或未然，更聽註腳。」擲下拂子，云：「撲落非他物，縱橫不
J34nB309_p0556b07║是塵。」下座。
J34nB309_p0556b08║慕役司主禮公祈嗣，請上堂。問：「殊方異俗，飲食不同，
J34nB309_p0556b09║語言不一，和尚作麼生化得他？」師云：「風行艸偃，水到
J34nB309_p0556b10║渠成。」進云：「恁麼則法雨均霑殊勝福，箇中無有不超
J34nB309_p0556b11║倫。」師云：「惜取鼻孔。」乃云：「今日名揚禮公敦請山僧陞
J34nB309_p0556b12║座，要踐給孤之遺風，割難捨之基業，大造精藍，供養
J34nB309_p0556b13║雲水，復請激揚箇事，使未聞者聞、未見者見、未惺者
J34nB309_p0556b14║惺、未悟者悟。」遂以拄杖卓一卓，云：「大眾聞麼？」復舉起，
J34nB309_p0556b15║云：「大眾見麼？若也聞見分明，不唯轟起一聲春霹靂，
J34nB309_p0556b16║天人頭角盡崢嶸。且觀世音菩薩來在山僧拄杖頭
J34nB309_p0556b17║上，口喃喃底道：『有求皆應，無願不從。求官位，得官位；
J34nB309_p0556b18║求富饒，得富饒；求長壽，得長壽；求男女，得男女。』雖承
J34nB309_p0556b19║如是應記，但名揚禮公亦不求官位，代代已居官位；
J34nB309_p0556b20║亦不求富饒，現今受大福祿；亦不求長壽，自是壽同
J34nB309_p0556b21║劫石。既都無所求，畢竟求箇什麼？惟求菩薩本誓願，
J34nB309_p0556b22║速賜靈童到他家。」
J34nB309_p0556b23║上堂。問：「黑白未分時如何？」師云：「烏龜向火。」進云：「已分
J34nB309_p0556b24║時如何？」師云：「碓觜生華。」進云：「總不恁麼時如何？」師云：
J34nB309_p0556b25║「莫妄想。」乃云：「今朝冬月十五，中和鳴鐘擂鼓，忠祿朱
J34nB309_p0556b26║公堅請，山僧重打口鼓，肚裏無滴墨水，擬欲開口莽
J34nB309_p0556b27║鹵，秖好因齋慶讚，使彼福垂千古。且道大眾飽參後
J34nB309_p0556b28║一句又作麼生？人人缽盂高挂起，亦似西來面壁祖。」
J34nB309_p0556b29║卓拄杖，下座。
J34nB309_p0556b30║雙桂老人誕日，上堂。「今朝正月二十一，是吾師翁降
J34nB309_p0556c01║誕日。忤逆兒孫一瓣香，觸碎鼻孔沒迴避。且道因甚
J34nB309_p0556c02║如此？不見道：飲泉水，貴地脈。」復云：「江門陳氏設普齋，
J34nB309_p0556c03║慶吾翁兮福無極。願祝彌盧作壽山，摩訶般若波羅
J34nB309_p0556c04║蜜。」
J34nB309_p0556c05║上堂。「佛乘禪人逼上堂，為報劬勞請舉揚，山僧肚裏
J34nB309_p0556c06║無法說，棒頭喝下貴承當。若也承當得去，一超直入
J34nB309_p0556c07║如來地，優缽華開世界香。」卓拄杖，下座。
J34nB309_p0556c08║月輝禪人薦師請上堂。問：「天堂不收、地獄不該底人，
J34nB309_p0556c09║向甚麼處安身立命？」師云：「眉毛在眼上。」進云：「恁麼則
J34nB309_p0556c10║得薦去也？」師云：「點。」乃云：「大事未明，如喪考妣，天上有
J34nB309_p0556c11║星皆拱北；大事已明，如喪考妣，人間無水不朝東。」驀
J34nB309_p0556c12║呈拄杖，云：「還委悉麼？生死去來全體現，了無一物覆
J34nB309_p0556c13║行藏。」卓拄杖，下座。
J34nB309_p0556c14║解制，上堂。「豁開頂門正眼，放出郎當鐵鷂，一任南北
J34nB309_p0556c15║東西，管教隨流得妙。是則是，忽遇卒風暴雨時又作
J34nB309_p0556c16║麼生迴避？」一僧出，云：「杲日當空。」師云：「切莫將身潛古
J34nB309_p0556c17║廟。」喝一喝，下座。
J34nB309_p0556c18║祈嗣，上堂。卓拄杖一下，云：「天得一以清，地得一以寧，
J34nB309_p0556c19║君王得一天下太平，衲僧得一海眾雲臻。即今秀實
J34nB309_p0556c20║李公揮金請法也要得一。且道如何是他得底一？祥
J34nB309_p0556c21║麟昨夜乘風舞，定向君家作丈夫。」
J34nB309_p0556c22║頂營司吳夫人追嚴請上堂。「十方薄伽梵，一路涅槃
J34nB309_p0556c23║門。」乃卓拄杖一下，召眾云：「者箇是拄杖子，那箇是涅
J34nB309_p0556c24║槃門？若向者裏薦得，木上座為伊轉根本法輪去也。
J34nB309_p0556c25║塵說、剎說、熾然說無間歇，不唯弘先父子證大涅槃，
J34nB309_p0556c26║乃至天龍八部、人與非人，莫不聞此根本法輪得大
J34nB309_p0556c27║解脫。汝等諸人還信得及麼？信得及，不須擬議更尋
J34nB309_p0556c28║思，信步羊腸驀直去。」
J34nB309_p0556c29║元旦，上堂。「昨夜三十日，今朝是新年，鼓樂喧天地，人
J34nB309_p0556c30║人盡歌歡。就裏有一人，不隨聲色轉，不逐四時遷，常
J34nB309_p0557a01║在動用中，動用收不得。且道是那一人？」遂擲下拄杖，
J34nB309_p0557a02║云：「參！」
J34nB309_p0557a03║辭院，上堂。「七住叢林六拈香，中和撾鼓始散場。吾今
J34nB309_p0557a04║已了犁耙債，遯跡幽居向南方。珍重禪流隨挂搭，諸
J34nB309_p0557a05║方門戶甚光揚。且道臨行一句作麼履踐？杖笠蒲團
J34nB309_p0557a06║隨我去，獨留明月與人看。」
J34nB309_p0557a07║住潭州益陽鳳山西峰禪寺。師在崇福受請入院，至
J34nB309_p0557a08║三門，云：「樓閣門開，其來舊矣！不識有幾人蹋著？」喝一
J34nB309_p0557a09║喝，便入。
J34nB309_p0557a10║據室。橫按拄杖云：「相逢不必重拈出，坐斷千差繼祖
J34nB309_p0557a11║風。且道作麼生坐？」卓拄杖便起。
J34nB309_p0557a12║本邑護法及諸山耆宿請上堂。「拄杖南遊念已灰，無
J34nB309_p0557a13║端特地又登臺，絲綸自可容收放，負餌金鱗破浪來。
J34nB309_p0557a14║眾中莫有現躍飛騰底麼？出來相見。」問：「幾百年來煙
J34nB309_p0557a15║霧寺，零零落落艸離離，今朝且喜金聲振，驚起林間
J34nB309_p0557a16║丹鳳兒。丹鳳兒則且置，就裏一句作麼生道？」師云：「黃
J34nB309_p0557a17║金重布地，不識有誰能？」進云：「來說是非者，便是是非
J34nB309_p0557a18║人。」師云：「三臺須是大家催。」僧禮拜，師乃云：「者箇荒涼
J34nB309_p0557a19║院子，雖刱自大唐傳法禪師千有餘載，歷宋、元、明幾
J34nB309_p0557a20║至片瓦無存，縱有法王大寶，寧免霧鎖苔封？而今且
J34nB309_p0557a21║得諸兄弟、眾檀護剪荊除蔓，瓦礫生光，狐兔潛蹤，獅
J34nB309_p0557a22║子嚬呻，法王大寶不求自至，亦是冷灰豆爆，無作力
J34nB309_p0557a23║公其先聲也。山僧自乘槎南下，休老於湘西鄰邑益
J34nB309_p0557a24║陽崇福，隱跡過時，何有於此？豈意撞夥瞎漢不識好
J34nB309_p0557a25║惡，拽到者裏，迴避無門，未免一場特地入泥入水去
J34nB309_p0557a26║也。」遂以拄杖卓一卓，云：「還會麼？破沙盆子重提掇，竭
J34nB309_p0557a27║力全憑過量人。」下座。
J34nB309_p0557a28║師誕日，上堂。「未知生，焉知死？死即生，生即死。生死直
J34nB309_p0557a29║教徹到底，驚起長空鐵鷂兒，吞卻門前石獅子。且不
J34nB309_p0557a30║涉生死一句作麼生道？虛空卓立五須彌。」喝一喝，下
J34nB309_p0557b01║座。
J34nB309_p0557b02║豎大悲殿，上堂。問：「掬水月在手，弄華香滿衣。」乃展兩
J34nB309_p0557b03║手，云：「我手何似佛手？」師云：「人心難與月輪齊。」僧喝，師
J34nB309_p0557b04║便打，乃云：「闢開佛祖門庭，豎起圓通標榜，吹大法螺、
J34nB309_p0557b05║擊大法鼓、演大法義、震大宗風，為祥、為瑞，為定、為慧，
J34nB309_p0557b06║天下衲僧莫不於中奮大精彩、作大佛事，情與無情
J34nB309_p0557b07║悉證真常，帝釋天眾意興蕭然，此界人民歌歡笑舞，
J34nB309_p0557b08║必如是人、行如是事、利如是眾。雖然如是，且道西峰
J34nB309_p0557b09║眉毛還在麼？」乃拈拄杖，卓一卓，云：「龍象紛紛從此止，
J34nB309_p0557b10║彩雲長捧日輪紅。」
J34nB309_p0557b11║上堂。「今朝臘月十三日，一年十二月將訖，試問此間
J34nB309_p0557b12║諸禪者，那事端的不端的？若端的，三十夜來定不懼；
J34nB309_p0557b13║不端的，依然前路黑似漆。」遂拈拄杖卓一卓，云：「諸人
J34nB309_p0557b14║還委悉麼？若委悉得去，往古來今一時頓入；其或未
J34nB309_p0557b15║然，有寒暑兮促君壽，有鬼神兮妒君福。」
J34nB309_p0557b16║師誕日，立僧，上堂。問：「本來無量壽，大橈算不出。和尚
J34nB309_p0557b17║六旬初度已是一輪華甲，如何是無量壽？」師卓杖一
J34nB309_p0557b18║下，云：「薦。」進云：「恁麼則萬年松在祝融峰。」師云：「惜取鼻
J34nB309_p0557b19║孔。」問：「釋迦老子舌覆三千，達磨大師身該一切。」以臥
J34nB309_p0557b20║具打○，云：「人人本具者箇，因甚有凡聖二途？」師云：「拄
J34nB309_p0557b21║杖子通天徹地。」進云：「知恩者少，負恩者多。」師云：「自知
J34nB309_p0557b22║較一半。」乃云：「木人把板雲中拍，石女含笙井底吹，溈
J34nB309_p0557b23║仰父子互贊成，白牯狸奴無向背。法幢曾建蜀黔南，
J34nB309_p0557b24║無生曲唱幾回訖，杖履隨方任意遊，錫挂澬陽鳳山
J34nB309_p0557b25║蹕。西峰重輝事事圓，中興祖道法遠繼，客冬叢林功
J34nB309_p0557b26║落成，衣法雙傳淨子嗣。予已謝事得安閑，適逢華甲
J34nB309_p0557b27║滿旬至，獰龍香象擁祗陀，諸子率眾慶斯日。復請重
J34nB309_p0557b28║輝正法眼，數年觜挂於東壁，不免家醜對眾揚，滿盤
J34nB309_p0557b29║托出宜薦取。」遂以拄杖打○，云：「諸人還會麼？過去諸
J34nB309_p0557b30║佛於此生、未來諸佛於此生、現在諸佛於此生、西天
J34nB309_p0557c01║東土歷代祖師於此生，乃至六凡四聖、情與無情盡
J34nB309_p0557c02║在於此發生，所謂天地與我同根、萬物與我一體。者
J34nB309_p0557c03║裏見得徹去，迥脫羅籠，大方獨步；其或未然，更聽偈
J34nB309_p0557c04║言：『曠大劫來至今日，非止六十論生辰，塵沙數量一
J34nB309_p0557c05║彈指，無位真人沒古今。』」卓拄杖，下座。
J34nB309_p0557c06║
J34nB309_p0557c07║
J34nB309_p0557c08║
J34nB309_p0557c09║
J34nB309_p0557c10║雲腹智禪師語錄卷第一