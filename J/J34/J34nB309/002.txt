J34nB309_p0558a01║雲腹智禪師語錄卷第二
J34nB309_p0558a02║
J34nB309_p0558a03║侍者　獄賢　聯昇　紀錄
J34nB309_p0558a04║小參
J34nB309_p0558a05║「十五日已前，捏定死蛇頭，不通一線；十五日已後，放
J34nB309_p0558a06║出水牯牛，直衝沙界；正當十五日，也不放，也不收，全
J34nB309_p0558a07║體堂堂渾不露，塵塵剎剎覷無門。你等諸人還委悉
J34nB309_p0558a08║麼？」卓拄杖，云：「是處是慈氏，無門無善財。」
J34nB309_p0558a09║小參。舉：「達磨至東土始見梁武帝，帝問曰：『朕自即位
J34nB309_p0558a10║以來，造寺修佛、度僧無數，有何功德？』磨云：『此但人天
J34nB309_p0558a11║小果、有漏之因，如影隨形，似有若無。』帝曰：『如何是真
J34nB309_p0558a12║功德？』磨云：『淨智妙圓，體自空寂，如是功德，不與世求。』」
J34nB309_p0558a13║師云：「鼻祖八字打開，不覺眉毛拖地。武帝恁麼措問，
J34nB309_p0558a14║較若蕭何畫一，要知其間消息，別有春風一律。今明
J34nB309_p0558a15║宇薛居士亦能造寺修佛、行檀波羅蜜，亦不住在人
J34nB309_p0558a16║天小果位中。何也？為伊所作福德不應貪著，豈不超
J34nB309_p0558a17║古人一頭地去也？還會麼？若能如是見，方名越格人。」
J34nB309_p0558a18║小參。「三界無法，何處求心？」拈拄杖，卓一卓，云：「若恁麼
J34nB309_p0558a19║會去，一任手之舞之、足之蹈之；脫或未然，欲得出頭，
J34nB309_p0558a20║待驢年去。」喝一喝。
J34nB309_p0558a21║小參。「不冷不熱，五穀不結，飲水止渴，畏寒向火，上智
J34nB309_p0558a22║下愚，洞然明白，問著箇事，耳燒面熱。秖如洞山道：『寒
J34nB309_p0558a23║時寒殺闍黎，熱時熱殺闍黎。』又作麼生？中和與伊通
J34nB309_p0558a24║箇消息？熱有松風水石，寒有柴炭紙衾，也不是順風
J34nB309_p0558a25║放火，也不是誇富欺貪，恁麼受用，只是難消。還委悉
J34nB309_p0558a26║麼？有限身心時不待，無情寒暑日相催。」
J34nB309_p0558a27║小參。驀豎拂子，云：「只是者箇拂子，因甚千沒奈何？萬
J34nB309_p0558a28║沒奈何？」忽擲下，云：「無事閑把住，冷地惹人愁。且道是
J34nB309_p0558a29║甚心行？只緣太親切，擬薦便支離。」
J34nB309_p0558a30║小參。問：「拶斷黃金鎖，虛空飛鐵鷂；頡頏任去來，生死
J34nB309_p0558b01║絕朕兆。如何是獨脫一句？」師云：「眉毛在眼上。」進云：「恁
J34nB309_p0558b02║麼則天上人間隨念至，更嫌何處不風流？」師云：「照顧
J34nB309_p0558b03║腳跟。」問：「金風拂面滿林間，一物長靈不變遷，且道生
J34nB309_p0558b04║知禪德即今在什麼處安身立命？」師拈拄杖，云：「相隨
J34nB309_p0558b05║來也。」乃云：「休公薦徒請小參，山僧無法可當前，幸有
J34nB309_p0558b06║龍牙老漢在，杖頭指處得超然。雖然如是，且道那裏
J34nB309_p0558b07║是他去處？一塵纔舉似，全體現優曇。」
J34nB309_p0558b08║中秋，小參。問：「萬象光輝時如何？」師云：「眼華作麼？」進云：
J34nB309_p0558b09║「人逢好事精神爽，月到中秋分外明。」師云：「刺瞎汝眼。」
J34nB309_p0558b10║乃云：「年年歲月總一般，今年歷過閏八月，十五日已
J34nB309_p0558b11║前渾不覺，十五日已後黑漫漫。且道正當十五日，試
J34nB309_p0558b12║問諸人作麼觀？」良久，云：「舉目人皆見，光輝天下明。」
J34nB309_p0558b13║小參。「春至華開俱漏泄，非青非黃非赤白。珍重闍黎
J34nB309_p0558b14║仔細觀，莫隨眼境妄分別。別葛藤，有話無人說。」喝一
J34nB309_p0558b15║喝，下座。
J34nB309_p0558b16║迎華嚴象老人靈骨歸，示眾。「宗風院裏別來時，念有
J34nB309_p0558b17║餘年不見師，今日迎歸重一晤，了然面目儼如斯。汝
J34nB309_p0558b18║等不知，先師自龍蟠開法以來幾住名剎，後於楞伽
J34nB309_p0558b19║玉峰丁甲申之變，白刃春風，蜀中幾無完土，師乃拽
J34nB309_p0558b20║杖酉陽，時司主醇公親炙座下，即於大酉洞天新刱
J34nB309_p0558b21║一剎，延師駐蹕，後退居白果山華嚴禪寺。一日，師率
J34nB309_p0558b22║眾刈茅，見一古塔空無所藏，不知何時建造，待旬耆
J34nB309_p0558b23║年亦不知之，後一月唱滅，遂收靈骨瘞於斯焉。山僧
J34nB309_p0558b24║慮其塔近要服，特遣印寰等二千餘里迎歸。大眾！自
J34nB309_p0558b25║別後至今廿有四載方纔圓成，者則公案、此段因緣
J34nB309_p0558b26║信非偶然，不是冤家不聚頭，勿煩久立。」言畢，潸然歸
J34nB309_p0558b27║方丈。
J34nB309_p0558b28║埽開山傳法禪師塔。「闢千秋法社，開人天眼目，轉無
J34nB309_p0558b29║盡輪，寧有窮矣？」遂拈帚召眾云：「鳥啼華笑長春，秖貴
J34nB309_p0558b30║家風如始。」
J34nB309_p0558c01║法語
J34nB309_p0558c02║示風谷上座
J34nB309_p0558c03║上座初參吾法叔雪門和尚，次謁洞上長老，久侍凡
J34nB309_p0558c04║師，而法門細大靡不經歷。至於寓黔中，數載迴龍接
J34nB309_p0558c05║納不厭，真乃濟人之心深切，他日法門柱石，未易言
J34nB309_p0558c06║也。且上座賦性簡直，未薰雜染，造道之器可佳，若以
J34nB309_p0558c07║初心而咨向往，何愁不到古人田地？然此者片田地
J34nB309_p0558c08║分付來多少時也？故云：「我立地待汝搆去。」所以三世
J34nB309_p0558c09║諸佛、歷代祖師出興於世，無非發明者片田地。若辦
J34nB309_p0558c10║肯心，必不相賺，只須一斷一切斷、一成一切成，更莫
J34nB309_p0558c11║思前算後，譬如金翅鳥王劈海直取龍吞，不向別處
J34nB309_p0558c12║流轉，管教得大受用，豈不慶快平生？那時推己利人
J34nB309_p0558c13║而兩得，又何慮檀度之不普哉？書此以為異日啐地
J34nB309_p0558c14║一聲之助，切莫到中和門下抱贓叫屈。
J34nB309_p0558c15║示海巒監院
J34nB309_p0558c16║建叢林，立規矩，乃古今之賢士；修道德，齊禮樂，實住
J34nB309_p0558c17║持之紀綱。大抵扶樹宗教，須是其人。今公叢林整肅，
J34nB309_p0558c18║粥飯精潔，四來禪者景仰無窮，復請山僧拈提向上，
J34nB309_p0558c19║誘掖方來，多多益善。但肯就裏韜光斂彩，世事任緣，
J34nB309_p0558c20║究竟箇事復何難哉？奈病軀不能久留，今將行矣！書
J34nB309_p0558c21║此一段葛藤，以酬令德。
J34nB309_p0558c22║示共如庫司
J34nB309_p0558c23║上人清涼作庫司，職滿束裝便歸去，缽盂錫杖仍舊
J34nB309_p0558c24║留，把茅且向九峰卓。恐汝未到休歇處，山野重重為
J34nB309_p0558c25║舉說，楊岐有箇金剛圈，要爾努力急跳出。跳得出時
J34nB309_p0558c26║伸腳眠，也無祖兮也無佛。
J34nB309_p0558c27║示法空禪人
J34nB309_p0558c28║爾號法空，只須依此體會，更莫向外馳求。當觀諸法
J34nB309_p0558c29║本來空寂，不礙自性真空。蓋由逐境生心，種種取舍，
J34nB309_p0558c30║種種欣厭，種種憎嫉，種種遮障，所以光不透脫。汝但
J34nB309_p0559a01║向舉心動念處、坐臥經行時，直諦審觀。一朝豁開頂
J34nB309_p0559a02║門，正眼回觀諸法本來空寂，始不負汝法空之號也。
J34nB309_p0559a03║勉之。
J34nB309_p0559a04║示博知禪人
J34nB309_p0559a05║衲子立志，須要氣骨如山，撼搖不動，行腳參方，亦當
J34nB309_p0559a06║具眼。有可親近者，久久相依，時中請益，必要討箇分
J34nB309_p0559a07║曉。向上提持，雖在師家本分一著，貴乎自悟。不見二
J34nB309_p0559a08║祖立雪斷臂，乞達磨安心，磨云：「將心來，與汝安。」祖云：
J34nB309_p0559a09║「覓心了不可得。」磨云：「與汝安心竟。」如此看來，不過以
J34nB309_p0559a10║心印心而已，寧有他哉？果能如是體會，不負行腳，到
J34nB309_p0559a11║頭終是覓山歸。
J34nB309_p0559a12║示印寰監寺
J34nB309_p0559a13║覷破塵緣事，來透祖師機，識得盧能老，諸行悉無虧。
J34nB309_p0559a14║一偈超諸有，亙古五宗師，叢林作矩則，非是小根基。
J34nB309_p0559a15║吾今勤策汝，理事莫相違，果能向上趣，真是出家兒。
J34nB309_p0559a16║古德云：「與其老死丘壑，不若領眾行道於叢林者上
J34nB309_p0559a17║也。」汝其勉之。
J34nB309_p0559a18║示湛然明空二昆季
J34nB309_p0559a19║參禪學道，唯要立志，志若不堅，久之則打退鼓矣！蓋
J34nB309_p0559a20║謂爾等從無始來，有廣大靈通底覺性，寂然湛然，縱
J34nB309_p0559a21║經塵劫，無有一毫遮覆，秖因漸染習氣，隨時遷移，不
J34nB309_p0559a22║覺被無明煩惱收攝去也。今雖知非由，然兒戲山僧，
J34nB309_p0559a23║恐汝立志不堅，信不及此，故葛藤如許。
J34nB309_p0559a24║示達心禪人
J34nB309_p0559a25║明心達本，衲僧行履，既為生死出家，故當立地堅真，
J34nB309_p0559a26║不可逢人矜恃好處。況一生所作所為、所見所聞、惡
J34nB309_p0559a27║知惡解，無非習氣。若習氣不除，則有妨於正念也。且
J34nB309_p0559a28║爾在法門日淺，未經陶汰，豈可擅自稱師，云：「我是大
J34nB309_p0559a29║修行人。」不獨顢頇自己，亦取識者之笑爾。珍重！珍重！
J34nB309_p0559a30║示玄谷禪人
J34nB309_p0559b01║出家兒立志須要孤硬，行事故當遠大，不可作庸人
J34nB309_p0559b02║之態，顢頇過日。蓋參玄之士，如珠走盤，此處不契，則
J34nB309_p0559b03║彼處發明，豈可甘心自畫耶？若恃聰明之資，不肯見
J34nB309_p0559b04║人，只管因因循循，隨逆順境轉去，此乃不唧溜中之
J34nB309_p0559b05║不唧溜漢也。公茂年出家，正好向道心堅固之際拌
J34nB309_p0559b06║命做去，有時腳跟線斷，㘞地一聲，便是汝放身捨命
J34nB309_p0559b07║處也，方了初志。汝其勉旃。
J34nB309_p0559b08║示福之汪居士
J34nB309_p0559b09║居士幼時誤走歧路，致令居士不甚顛倒。邇來知非，
J34nB309_p0559b10║一念猛省，可謂急流勇退，真丈夫也。復乞法語，以為
J34nB309_p0559b11║朝夕究竟。山僧道：「只須向知非處絕倒，把斷要津，看
J34nB309_p0559b12║者顛倒底是箇什麼？」看來看去，看到心空及第處，不
J34nB309_p0559b13║見有一物出入往來，依舊只是箇汪福之。那時來喫
J34nB309_p0559b14║山僧痛棒。
J34nB309_p0559b15║示閏宇胡居士
J34nB309_p0559b16║向上一事，獨選英靈。若果是箇漢，不問如何若何，便
J34nB309_p0559b17║乃單刀直入。蓋謂居士不曾見人，雖有如是根器，依
J34nB309_p0559b18║稀過了。然此事不可自恃聰明解會，亦不在語言文
J34nB309_p0559b19║字上搜求，亦不得作道理主持，亦不得作轉語印過。
J34nB309_p0559b20║只須向言無展事、語不投機處，徹底掀翻始得。儻若
J34nB309_p0559b21║半信半疑，虛過一生，莫言不道。
J34nB309_p0559b22║示占圍劉居士
J34nB309_p0559b23║塵中作得主，世上罕有此。應物須及時，莫問張王李。
J34nB309_p0559b24║女嫁並男婚，不學龐老子。尋常日用中，行己貴有恥。
J34nB309_p0559b25║光陰莫虛度，努力超生死。一朝夢眼開，不孤今日矣！
J34nB309_p0559b26║示夏氏妙果
J34nB309_p0559b27║我此法門，無論僧俗男女，平等一如，只要當人深信
J34nB309_p0559b28║此事，生死念切，不愁不到恁麼田地。汝雖女流，宛有
J34nB309_p0559b29║男子之見，特持片香乞法語，山僧愍其致誠，命名曰
J34nB309_p0559b30║「妙果」。蓋念佛修行，必證妙果，若依此而修，有時一念
J34nB309_p0559c01║知歸，則成佛無疑也。
J34nB309_p0559c02║示趙氏婆子
J34nB309_p0559c03║念佛無巧拙，止要生死切。生死心若切，無有不了徹。
J34nB309_p0559c04║生死心不切，終是門外客。因循復因循，斷送老頭白。
J34nB309_p0559c05║即今須了辦，免教閻老責。有時省得來，方明真實說。
J34nB309_p0559c06║示明宇薛居士
J34nB309_p0559c07║居士在世緣中千足萬足，乃能訪道於清涼，惜乎山
J34nB309_p0559c08║僧不解方便，單單止有條無情拄杖，擬欲奉汝一棒，
J34nB309_p0559c09║秖恐居士承當不下。若承當去，他日見道，以此為證。
J34nB309_p0559c10║書問
J34nB309_p0559c11║復玄象廖居士
J34nB309_p0559c12║讀來翰，深生慶慰，知居士金湯法門，為道篤切不拘
J34nB309_p0559c13║形跡，往往書中請益開示，並偈頌等語，致誠致誠。歷
J34nB309_p0559c14║觀古人挺特見於天下者，未有不得於刱闢而得於
J34nB309_p0559c15║因循者也，故惟豪傑能之耳。公夙有靈根，纔聞舉著，
J34nB309_p0559c16║胸次灑然，不甚欣躍，只將欣躍之心一齊坐斷，不起
J34nB309_p0559c17║解會，如獅子遊行不假伴侶、壯士屈臂不藉他力，秖
J34nB309_p0559c18║貴一念猛省、一切現成，正如力士額珠原未他失者。
J34nB309_p0559c19║恁麼會去，多少省力；捨此他求，則不可也。來諭所說
J34nB309_p0559c20║雖是不欺，但恐心意識之所著述，終難保任，務須徹
J34nB309_p0559c21║底掀翻始得。不見趙州八十行腳不休者，只要到佛
J34nB309_p0559c22║之一字吾不喜聞，方纔休歇。所以此事只在恒一，不
J34nB309_p0559c23║貴多聞。公能如此用心，一朝擊碎額珠，塵勞業識盡
J34nB309_p0559c24║淨光輝，那時也不疑佛、也不疑祖，三教鼻孔一串穿
J34nB309_p0559c25║卻，始知原來不姓廖、亦不喚作官人，便是一箇脫灑
J34nB309_p0559c26║閑道人也。何如？
J34nB309_p0559c27║又
J34nB309_p0559c28║大都此事須趁初心猛利討箇分曉，豎起脊梁，全身
J34nB309_p0559c29║翻轉，把世出世間一切見聞覺知、善惡境界一口吞
J34nB309_p0559c30║盡，不留毫末，自然蓋天蓋地，赤條條去也。不然，日久
J34nB309_p0560a01║歲深，心疲力倦，遇境逢緣，忘失初念。昔襄州龐蘊居
J34nB309_p0560a02║士初謁石頭，乃問：「不與萬法為侶者是甚麼人？」頭以
J34nB309_p0560a03║手掩其口，豁然有省。後參馬祖，復躡前問，祖曰：「待汝
J34nB309_p0560a04║一口吸盡西江水，即向汝道。」士於言下頓領玄旨，更
J34nB309_p0560a05║不回頭轉腦、出言吐語、越古超今、蓋天蓋地者，是千
J34nB309_p0560a06║古在家學道底樣子。願居士深根固蒂，他日吸盡西
J34nB309_p0560a07║江，將此語一照，莫道山僧塗污公之面門也。
J34nB309_p0560a08║復清涼眾護法
J34nB309_p0560a09║來書欲山僧再打鼓笛，此意甚佳，即當奉命。但病軀
J34nB309_p0560a10║疏僻，不諳世禮，恐弗能應酬人事，秖可於休下嚼橡
J34nB309_p0560a11║飲泉，以終餘生，惟高明諒之。
J34nB309_p0560a12║復總戎定宇段公（諱時選）
J34nB309_p0560a13║來論謂：「看本來無一事，何為不得閑？」就中說話，秖見
J34nB309_p0560a14║目前虛豁，未到究竟田地，所以光不透脫，行事之際
J34nB309_p0560a15║未免無礙耳。昔張無盡見兜率悅禪師，一語契合，悟
J34nB309_p0560a16║得自己本有，不從人得，遂歸家穩坐，依然攝政立勳，
J34nB309_p0560a17║此不壞世間相而求實相之大丈夫也。今公之行履
J34nB309_p0560a18║堅真，學道篤切，不減無盡張公，秖少此絕倒耳。待過
J34nB309_p0560a19║普城，把手一笑。
J34nB309_p0560a20║復陽燄智旭上座
J34nB309_p0560a21║適閱來翰，不甚慶幸。當此祖燈寥落之際，真實為道
J34nB309_p0560a22║者萬無一二，公一旦拋卻五經七史，灰心泯志，向者
J34nB309_p0560a23║冷地上作箇活計，又是世間第一等討便宜底人也。
J34nB309_p0560a24║至若究華嚴宗旨，乃公用心之善，當知此箇圓頓法
J34nB309_p0560a25║門廣大究竟，只在剖一微塵而出大千經卷，須當著
J34nB309_p0560a26║眼始得，不可容易放過。至於諸祖誡人迸文字而參
J34nB309_p0560a27║悟者，總為學語之流，尋行數墨，障自悟門，不肯體會
J34nB309_p0560a28║自己本命元辰為究竟事也。所謂看教明心，離指見
J34nB309_p0560a29║月，若只翫其文而不究其旨，猶若烝沙作飯，焉能飽
J34nB309_p0560a30║人乎哉？諭中謂彌勒樓閣人人本有，非善財參之而
J34nB309_p0560b01║始開，不參而遂闔等語，是則是，秖是未在，切莫作道
J34nB309_p0560b02║理一味印過，則老胡絕望之日近矣！不見善財經歷
J34nB309_p0560b03║一百一十由旬，參五十三師，及見彌勒，彈指方纔得
J34nB309_p0560b04║入，入已見阿僧祗彌勒、有阿僧祗諸佛現阿僧祗三
J34nB309_p0560b05║昧，又見彌勒從初發心修行一一奇妙之境，與自己
J34nB309_p0560b06║根本聖智悉在其中，盡得圓滿也。若言八窗洞達，四
J34nB309_p0560b07║顧玲瓏，如上所說，其中廣大無比，擴充無量，又豈類
J34nB309_p0560b08║八窗之微不能容一探竿乎？昔華嚴覺禪師初習《華
J34nB309_p0560b09║嚴》，誦至〈現相品〉云：「佛身無有生，而能示出生。法性如
J34nB309_p0560b10║虛空，諸佛於中住。無住亦無去，處處皆見佛。」遂悟華
J34nB309_p0560b11║嚴宗旨，講詞宏放，眾所歎服。一日，南堂靜禪師謂曰：
J34nB309_p0560b12║「觀公講說，獨步西南，惜乎未解離文字相耳。儻問道
J34nB309_p0560b13║方外，即今之周金剛也。」師即欣然罷講，南依圓悟。一
J34nB309_p0560b14║日入室，悟舉：「羅山道：『有言時，踞虎頭，收虎尾，第一句
J34nB309_p0560b15║下明宗旨；無言時，覿露機鋒，如同電拂。』作麼生會？」師
J34nB309_p0560b16║不能對，夙夜參究，忽然有省，作偈呈悟曰：「家住孤峰
J34nB309_p0560b17║頂，常年半掩門。自嗟身已老，活計付兒孫。」悟見許可。
J34nB309_p0560b18║次日入室，悟又問：「昨日公案作麼生？」師擬對，悟便喝
J34nB309_p0560b19║曰：「佛法不是者箇道理。」師復留五載，轉更迷悶。後於
J34nB309_p0560b20║廬山栖賢閱浮山遠禪師《削執論》云：「若悟有親疏，豈
J34nB309_p0560b21║有栴檀林中卻生臭艸？」豁然契悟，作偈寄悟曰：「出林
J34nB309_p0560b22║依舊入蓬蒿，天網恢恢不可逃。誰信業緣無避處？歸
J34nB309_p0560b23║來不怕語聲高。」悟大奇，持以示眾曰：「覺華嚴徹矣。」如
J34nB309_p0560b24║覺公之不肯便休，悟祖之為人到底，此意又不可不
J34nB309_p0560b25║使公知之。山僧所以區區如此者，蓋謂與公法情膠
J34nB309_p0560b26║固，不得不爾，幸勿以我為介。
J34nB309_p0560b27║復龍宇潘居士
J34nB309_p0560b28║山僧飯罷，每日埽石打坐，亦不知有天上人間之事，
J34nB309_p0560b29║忽接來教，方知居士鑽故紙、打葛藤，殊不知此事道
J34nB309_p0560b30║箇直指已是曲了。何故？平地上牽枝引蔓，致令山僧
J34nB309_p0560c01║失足一跌。試問居士：「喚什麼作曇華？又喚什麼作菩
J34nB309_p0560c02║提？」不妨親來通箇消息去。
J34nB309_p0560c03║復金沙張居士
J34nB309_p0560c04║接來教並偈語讀之，深省我杖頭耳。就中謂去我咫
J34nB309_p0560c05║尺，何不放三尺光者，是何言歟？據此識見，寧不孤負
J34nB309_p0560c06║己靈也？殊不知人人本有之光，輝天鑑地，耀古騰今，
J34nB309_p0560c07║世出世間，誰能侵占他一絲毫去？如人遠涉江南海
J34nB309_p0560c08║北，歸來舉目存心，其光無處不照，又何止三尺乎？
J34nB309_p0560c09║又
J34nB309_p0560c10║昨復來翰，其中已曲盡大意，多見居士不薦，一味要
J34nB309_p0560c11║說道理，以為會禪。不見《法華》云：「盡思共度量，亦復不
J34nB309_p0560c12║能知。」然此事上無攀仰、下絕己躬，廣大靈通，古今絕
J34nB309_p0560c13║待，靈利作家，自合知歸，豈容話會者哉？若是中下之
J34nB309_p0560c14║流，自有三乘十二分教接引，好怪得我。又疑古今問
J34nB309_p0560c15║道之語堆集萬卷，不知此段因緣皆從南嶽、青原二
J34nB309_p0560c16║枝派別為五，方圓任器，水體是同。至於建叢林、立規
J34nB309_p0560c17║矩，蓋為眾廣事繁，因時治宜，或垂一言，或出一令，或
J34nB309_p0560c18║幽或顯，或抑或揚，非苟然也，無非發明箇事。其於德
J34nB309_p0560c19║山拈棒、秘魔擎叉、雪峰輥毬、普化搖鈴，其中直指者
J34nB309_p0560c20║不甚枚舉。且山野之意，凡有來者，但向上提去，不管
J34nB309_p0560c21║他信不信、行不行，任他顛倒。居士若實為此事，必須
J34nB309_p0560c22║將者些見解盡淨埽除，徹底一翻轉來，見得自己本
J34nB309_p0560c23║有，不從人得，那時開口閉口也得，說悟說迷也得，說
J34nB309_p0560c24║生說死也得，說心說性也得，說凡說聖也得，乃至說
J34nB309_p0560c25║禪說教、說定說慧，一切語言文字、資生業等，無有不
J34nB309_p0560c26║得。若只說道理，一味印過，從今生說至盡未來劫，未
J34nB309_p0560c27║敢相許。珍重！珍重！
J34nB309_p0560c28║復月空禪人
J34nB309_p0560c29║上座來書，一一皆悟後語耳。若果如是，則幸也，山僧
J34nB309_p0560c30║細翫之未在。假饒徹底悟去，若將悟處硬作主宰，猶
J34nB309_p0561a01║是自顢，更須颺卻悟底，始得相應。爾果要真實參禪，
J34nB309_p0561a02║急須放下放下，勿欺自心可也。
J34nB309_p0561a03║又
J34nB309_p0561a04║來意區區所說者無他，只要山野拄杖點首。若果到
J34nB309_p0561a05║恁麼田地，自合識羞，又豈待人肯也？殊不知欲求無
J34nB309_p0561a06║上妙道，須是久受勤苦，千磨萬鍊，計窮力盡，無你心
J34nB309_p0561a07║思言議處、無你措手足處，豁然啐地折嚗地斷，㘞地
J34nB309_p0561a08║一聲，翻轉面皮，始知汝不吾欺也。不見南嶽讓見大
J34nB309_p0561a09║鑒之後，猶執事十五秋；馬祖見讓之時，亦相從十餘
J34nB309_p0561a10║載方了此事，豈容易而充選者哉？汝雖來往幾次，不
J34nB309_p0561a11║肯實心參究，亦且書生之態罔脫，未曾淘汰箇衲僧
J34nB309_p0561a12║氣象。若肯隨中和住得十年五載，習氣盡淨，無有絲
J34nB309_p0561a13║毫礙翳，蹋著本地風光，那時山野拄杖子點頭，猶未
J34nB309_p0561a14║晚也。勉之！
J34nB309_p0561a15║雜偈
J34nB309_p0561a16║懷象崖老和尚
J34nB309_p0561a17║大酉洞天非世間，高高雲路幾能攀。八行欲寄何由
J34nB309_p0561a18║至，鎮日看山不到山。
J34nB309_p0561a19║鎮日看山不到山，烽煙蔽野路途艱。艸鞋無自通消
J34nB309_p0561a20║息，猶憶風規啟後賢。
J34nB309_p0561a21║不露鋒芒卻自閑，白雲深處枕高眠。幾回夢裏頻相
J34nB309_p0561a22║委，歷歷谿山落落煙。
J34nB309_p0561a23║寄東山止法兄
J34nB309_p0561a24║兄去煙墩我向秦，雲山楚水幾經春。五龍院裏曾分
J34nB309_p0561a25║座，贏得先師累後人。
J34nB309_p0561a26║示太峰上座
J34nB309_p0561a27║行腳多艱事未符，老來方覺費躊躕。豁開心眼空霄
J34nB309_p0561a28║漢，歷盡層巒峰亦無。
J34nB309_p0561a29║示會也上座
J34nB309_p0561a30║剎土微塵一句收，那堪直指問根由。只須坐斷今時
J34nB309_p0561b01║也，始信橋流水不流。
J34nB309_p0561b02║寄達遠上座
J34nB309_p0561b03║中和法嗣汝為先，拄地撐天望爾前。黃檗宗風千古
J34nB309_p0561b04║勝，因循空過好時緣。
J34nB309_p0561b05║寄彌光上座
J34nB309_p0561b06║一菴深隱樂華峰，萬事無干心自通。莫謂無心云是
J34nB309_p0561b07║道，森羅萬象此光中。
J34nB309_p0561b08║示印心監寺
J34nB309_p0561b09║玉冠崇福又西峰，十載殷勤道行濃。自是乘悲曾有
J34nB309_p0561b10║願，精金百鍊用無窮。
J34nB309_p0561b11║示印寰監院
J34nB309_p0561b12║四九知非上我門，而今行履果符心。危亡不顧向前
J34nB309_p0561b13║去，始作金毛吼出林。
J34nB309_p0561b14║示惺初副寺
J34nB309_p0561b15║參禪須透祖師關，不透如何達本然？奮力一鎚擊碎
J34nB309_p0561b16║也，始知教外有單傳。
J34nB309_p0561b17║贈天倪上座瀝血書經
J34nB309_p0561b18║大千經卷一微塵，海墨難書者段真。端的不妨親剖
J34nB309_p0561b19║出，頭頭法法總相應。
J34nB309_p0561b20║示月輝禪人
J34nB309_p0561b21║突出當空月一輪，輝天鑒地絕埃塵。禪人就裏宜參
J34nB309_p0561b22║取，舉首明明洞本真。
J34nB309_p0561b23║示無作老衲
J34nB309_p0561b24║衣裏明珠晝夜光，徒勞紙上去尋行。瞿曇金口親分
J34nB309_p0561b25║付，指出明明不覆藏。
J34nB309_p0561b26║示達心禪人
J34nB309_p0561b27║圓明一點露堂堂，者裏如何有覆藏？打瓦鑽龜徒卜
J34nB309_p0561b28║度，那知觸處即心王？
J34nB309_p0561b29║示夢覺禪人
J34nB309_p0561b30║覺得從前總是非，而今動靜莫相違。直須提起吹毛
J34nB309_p0561c01║利，剖出當人第一機。
J34nB309_p0561c02║示德坤禪人
J34nB309_p0561c03║頂笠腰包箇衲僧，終朝抱屈上人門。自家寶藏原無
J34nB309_p0561c04║失，向外馳求喪德坤。
J34nB309_p0561c05║示道常監院
J34nB309_p0561c06║心如鐵石志如山，日用公私無間然。不異當年盧行
J34nB309_p0561c07║者，心空及第有衣傳。
J34nB309_p0561c08║示豁融禪人
J34nB309_p0561c09║聖凡兩路俱坐斷，只看趙州一箇無。拶得虛空粉碎
J34nB309_p0561c10║也，塵塵剎剎絕之乎？
J34nB309_p0561c11║復古山張居士
J34nB309_p0561c12║最上關頭達者稀，揚眉已錯目前機。秖饒劍氣衝牛
J34nB309_p0561c13║斗，到此難將正眼窺。
J34nB309_p0561c14║贈慈化陶居士
J34nB309_p0561c15║昔日龐公嗣馬祖，今朝慈化紹西峰。道通天地無今
J34nB309_p0561c16║古，只在當人一念中。
J34nB309_p0561c17║贈法普陳婆子
J34nB309_p0561c18║佛即心兮心即佛，從來凡聖共同途。果能直下承當
J34nB309_p0561c19║去，便是吾家千里駒。
J34nB309_p0561c20║示司藥金成衣
J34nB309_p0561c21║汝之號也金司藥，有病何曾醫得著？捨短從長自剪
J34nB309_p0561c22║裁，分明處處露頭角。
J34nB309_p0561c23║示紹宇李居士
J34nB309_p0561c24║宇宙雖寬無別路，腳跟下事貴相親。邦畿千里惟民
J34nB309_p0561c25║止，好去安居莫問人。
J34nB309_p0561c26║示正宇舒居士
J34nB309_p0561c27║擬欲修行信不堅，因循卻被葛藤纏。六根結解如如
J34nB309_p0561c28║佛，秖要當人不變遷。
J34nB309_p0561c29║示定宇王居士
J34nB309_p0561c30║箇事堂堂絕正偏，不須規矩定方圓。湖南長老分明
J34nB309_p0562a01║道，自古長安風月天。
J34nB309_p0562a02║示忠宇梁居士
J34nB309_p0562a03║自覺紅塵苦太忙，特來叩我究心王。山僧指出彌陀
J34nB309_p0562a04║佛，十二時中常放光。
J34nB309_p0562a05║示瑞靈劉居士
J34nB309_p0562a06║靈符時在握，隨處契本來。分明舉似汝，不用巧安排。
J34nB309_p0562a07║題復生栦（有序）
J34nB309_p0562a08║西峰自劫灰之後，四山皆濯濯焉。獨此古栦一株，
J34nB309_p0562a09║其圍四合，而長不啻百二十尺矣。予癸卯冬過此，
J34nB309_p0562a10║蚤已生氣不存。至明年春，受請入院。未幾，向東一
J34nB309_p0562a11║枝忽榮，猶絕後再甦。今將四載，千枝萬葉，無一不
J34nB309_p0562a12║秀矣。
J34nB309_p0562a13║蒼蒼獨占一峰頭，經雨經風不計秋。枯卻多年今復
J34nB309_p0562a14║茂，依然千古蔭無休。
J34nB309_p0562a15║真讚
J34nB309_p0562a16║初祖
J34nB309_p0562a17║兩眼似漆，一葦東來。骨骨董董，惹人疑猜。咦！賺得神
J34nB309_p0562a18║光墮一臂，至今大地成禍胎。
J34nB309_p0562a19║自讚（順欽陳居士請）
J34nB309_p0562a20║繼曹谿之宗，中黃檗之毒，慣使子胡一隻狗，剜心剖
J34nB309_p0562a21║腹；賣弄楊岐三腳驢，神出鬼沒。到處人多訕謗，只為
J34nB309_p0562a22║直不藏曲，撞著順欽陳居士，圖我之醜於紙軸。阿呵
J34nB309_p0562a23║呵！會也麼？大千沙界海中漚，一切聖賢如電拂。
J34nB309_p0562a24║佛事
J34nB309_p0562a25║清涼挂板
J34nB309_p0562a26║師豎椎，云：「會麼？此是佛祖弘規，人天軌範，縣之則中
J34nB309_p0562a27║外嚴肅，瞻之則上下整齊，擊之則乾坤震動，聲之則
J34nB309_p0562a28║沙界咸聞。正當恁麼時又且如何？」遂擊，云：「一擊敲開
J34nB309_p0562a29║千聖眼，箇中誰不證圓通？」
J34nB309_p0562a30║為益乘婆子起龕。「萬緣俱放下，恩愛一齊拋，返向無
J34nB309_p0562b01║生國，堂堂路不遙。」遂以杖擊龕，云：「急須薦一聲，佛送
J34nB309_p0562b02║出塵囂。」
J34nB309_p0562b03║為鳳川賀居士火。舉起炬，云：「了卻幻軀，頓空三際，鳳
J34nB309_p0562b04║川！鳳川！須當如是。」攛下炬，云：「大洋海底火燒天，直下
J34nB309_p0562b05║翻身信步去。」
J34nB309_p0562b06║雲腹智禪師語錄卷第二終
J34nB309_p0562b07║　（門弟子益（慧　省）　益（眼　韞）　（性空　寂雲　聯旭　道常　悟明　性一）同刻　（性慧　真智）對。
J34nB309_p0562b08║　東林了知助刻。　　　秀水謝穎仙書。　　嘉興倪天章刊。
J34nB309_p0562b09║　康熙庚申年大夏月　　　吉旦，禾郡楞嚴寺般若坊藏板。）
J34nB309_p0562b10║
J34nB309_p0562b11║
J34nB309_p0562b12║
J34nB309_p0562b13║
J34nB309_p0562b14║
J34nB309_p0562b15║
J34nB309_p0562b16║
J34nB309_p0562b17║
J34nB309_p0562b18║
J34nB309_p0562b19║
J34nB309_p0562b20║
J34nB309_p0562b21║
J34nB309_p0562b22║
J34nB309_p0562b23║
J34nB309_p0562b24║
J34nB309_p0562b25║
J34nB309_p0562b26║
J34nB309_p0562b27║
J34nB309_p0562b28║
J34nB309_p0562b29║
J34nB309_p0562b30║
J34nB309_p0562c01║雲腹智禪師塔銘
J34nB309_p0562c02║天童密雲悟和尚崛起東南，中興濟北，即今天下振
J34nB309_p0562c03║振，皆其裔也。躬承記莂者十有二員，破山明其一也。
J34nB309_p0562c04║破山囑累亦多人，象崖珽其一也。象崖之嗣有所謂
J34nB309_p0562c05║雲腹禪師者，余不識其人，但余宦楚日久，師之飛譽
J34nB309_p0562c06║流聲震震在耳，神交有日矣！己未秋，其法嗣我淨禪
J34nB309_p0562c07║師謁余武陵谿，以銘塔見屬，余既心存嚮慕，又豈可
J34nB309_p0562c08║以不文自外也耶？按行狀，師諱道智，字雲腹，西蜀順
J34nB309_p0562c09║慶渠縣人。父姓李，母氏何，夜夢異僧托缽於門，覺而
J34nB309_p0562c10║有娠，乃壬子五月午時誕生也。總丱時，深厭世相，志
J34nB309_p0562c11║求出家，父不許而母憐之，遂從其志，送至本里水月
J34nB309_p0562c12║庵，禮六度公為師。二十受具，聽繩朴法師講《法華經》，
J34nB309_p0562c13║至「若坐若經行，除睡常攝心。以是因緣故，能生諸禪
J34nB309_p0562c14║定。」恍然有入。未幾，參雪門舍璞和尚，值上堂，便問：「三
J34nB309_p0562c15║江水響即不問，高境關頭事若何？」璞云：「千人萬人過
J34nB309_p0562c16║不得。」師云：「學人爭得到者裏？」璞云：「拿公驗上來。」師便
J34nB309_p0562c17║喝，璞直打出。久而辭去，往黃檗山參珽和尚，入門便
J34nB309_p0562c18║問：「從天放下即且置，就地轉身事若何？」珽云：「腳跟下
J34nB309_p0562c19║好與三十棒。」師當下疑情頓釋，炙脂帽子、鶻臭汗衫
J34nB309_p0562c20║一時脫落，自此機辯橫生，莫敢攖其鋒者。親承付囑，
J34nB309_p0562c21║六載巾缾，時節到來，應緣出世。當獻寇入川之際，蜀
J34nB309_p0562c22║中幾無完土，公數嬰其難，行道一如平時，無少沮焉。
J34nB309_p0562c23║首住三聖、悟燈，繼住黔之雲歸，安順之清涼、長壽。復
J34nB309_p0562c24║後有新城宰滄谿陶公者，傾囊倒橐，興復永寧之中
J34nB309_p0562c25║和，致幣敦迎，幾處住持，大似艸鞋著腳。一日，發楚遊
J34nB309_p0562c26║之興，士庶遮留不止，有「獨留明月與人看」之句。乘槎
J34nB309_p0562c27║南下，止澬江之崇福寺三載，將作終焉之計。寺與西
J34nB309_p0562c28║峰接壤，西峰荒廢，輿議請復劫灰。先是，逢人不出，堅
J34nB309_p0562c29║執再三，繼則出便為人。不三年，頓還舊觀，紺殿瓊樓，
J34nB309_p0562c30║綠疏青瑣，煥然一大寶坊也。自甲辰仲春入山，住持
J34nB309_p0563a01║十載，百廢俱興，群英畢集，乃遷本師珽和尚塔於酉
J34nB309_p0563a02║陽，瘞諸寺後，晨昏瞻禮，即此仁孝，足風千古。癸丑五
J34nB309_p0563a03║月初三日，示現微疾。廿七日，囑後事，書偈云：「破屋一
J34nB309_p0563a04║把火，灰飛地絕塵，露出鐵牛機，應物任隨行。」至廿九
J34nB309_p0563a05║日，沐浴更衣，端坐而逝，世壽六十一，法臘四十二。繼
J34nB309_p0563a06║席本寺嗣法門人我淨益聞禪師等，建塔於寺之前
J34nB309_p0563a07║峰，與開山傳法禪師塔相上下也。其嗣法弟子如太
J34nB309_p0563a08║峰鑑等六人，唱導一方。監寺如印公輩，廿載叢林，多
J34nB309_p0563a09║方勤苦。師之得人有如此。語錄行世多年，其正法眼
J34nB309_p0563a10║藏向上關鍵，自有諸方法眼賞鑑。余按行狀，摭其大
J34nB309_p0563a11║略，昭示來茲，復陳短句，用抒景仰。銘曰：
J34nB309_p0563a12║乘悲七步天中節，來論風幡揚祖烈。
J34nB309_p0563a13║遼天鼻孔沒囊藏，舌頭拖地眼睛赤。
J34nB309_p0563a14║刀山劍樹縱橫行，應緣寧拒虎狼穴。
J34nB309_p0563a15║光風霽月即之溫，冷露嚴霜人共觖。
J34nB309_p0563a16║數嬰其難若家常，七坐名坊聲赫赫。
J34nB309_p0563a17║夷荒競戴法中王，黔壤幸留教外別。
J34nB309_p0563a18║楖栗橫肩渡汨羅，千人萬人難挽轍。
J34nB309_p0563a19║喝斷澬江水逆流，倒卓浮丘山頂月。
J34nB309_p0563a20║祥麟威鳳破山孫，電捲星馳黃檗舌。
J34nB309_p0563a21║胡然一旦哲人歸，艸木叢林皆泣血。
J34nB309_p0563a22║起家麟也徵余銘，筆端難把虛空訣。
J34nB309_p0563a23║無縫浮屠插峰西，綠水青山無間歇。
J34nB309_p0563a24║康熙己未中秋前三日，三韓坦之魏峻槃談撰。
J34nB309_p0563a25║
J34nB309_p0563a26║
J34nB309_p0563a27║
J34nB309_p0563a28║
J34nB309_p0563a29║
J34nB309_p0563a30║
J34nB309_p0563b01║澬陽鳳山西峰禪寺中興碑記
J34nB309_p0563b02║真丹名山，多為吾人袈裟覆卻，以是奇峰曲水，紆谷
J34nB309_p0563b03║崇嵒，絢爛乎梵宇琳宮，世俗人不可得而問矣！古云：
J34nB309_p0563b04║「曠野深山，聖道場地，皆阿羅漢所住持，世間麤人所
J34nB309_p0563b05║不能見。」旨哉其言乎！如楚之長沙，上倚衡嶽，下瞰洞
J34nB309_p0563b06║庭，水闊山高，長沙稱勝。西去有江，則為澬水，峭石虯
J34nB309_p0563b07║松，鬱乎兩岸，山之明，水之秀，又甲長沙。《廣輿記》云：「益
J34nB309_p0563b08║陽浮丘山，峰巒倚伏，亞於南嶽。」觀此而峻拔可知已。
J34nB309_p0563b09║旋轉而東，複嶺如飛，重岡若舞，左翔右顧，百折千迴。
J34nB309_p0563b10║廿里許，突然一峰，大似衝霄之翥，故名鳳山。有寺宅
J34nB309_p0563b11║其下，則曰西峰，所謂聖道場地也。山頂有古樹，大數
J34nB309_p0563b12║人圍，其榮枯占寺隆替，明季枯矣！自甲辰仲春，雲腹
J34nB309_p0563b13║和尚入山，枝葉復蘇，至今蕃茂，與大溈寄檀靈樹同
J34nB309_p0563b14║一奇異。噫！人傑則地靈歟！此寺歷唐、宋、元、明，盛衰不
J34nB309_p0563b15║一，然千有餘年，鼓鐘弗歇，其地抑足重也。崇禎後，烽
J34nB309_p0563b16║煙四起，艸漫法堂，雲和尚靈符在掌，竿木隨身，一入
J34nB309_p0563b17║其中，山川增氣，峻閣崇樓，如從地涌，瓊旛寶幢，恍似
J34nB309_p0563b18║天垂，想古盛時，不過是也。謂之中興也，固宜修古塔、
J34nB309_p0563b19║建普同，遷本師珽和尚塔於酉陽，瘞諸寺後，慈與孝
J34nB309_p0563b20║並著也。癸丑，趨寂十載，住持繼席者，為我淨禪師，諱
J34nB309_p0563b21║益聞，尤能繼其志，述其事，廊廡日增，參徒日眾，食堂
J34nB309_p0563b22║菩薩子指常數千，大藏五千軸。有僧四人，往黔地募
J34nB309_p0563b23║資，久不就，一僧遂斷一手而歿，士庶感發，歙然而成。
J34nB309_p0563b24║乃過浙西，請方冊藏而歸焉，厥功懋哉！克家之子，能
J34nB309_p0563b25║荷父薪，是子是父，山賴以興。故諸門弟子念父子功
J34nB309_p0563b26║勳，欲記碑垂昭後學，乃謀記於余。余曰：「夫所謂記者，
J34nB309_p0563b27║不過表其往，著其今，垂其後已耳。以往論之，此寺刱
J34nB309_p0563b28║於唐，開山之祖為傳法禪師；中興於宋，為性空禪師。
J34nB309_p0563b29║歷代住持皆宗匠，散載燈錄炳如也，余何必記？以今
J34nB309_p0563b30║日論之，雲和尚諱道智，西蜀渠縣人，象崖珽和尚之
J34nB309_p0563c01║子，破山明和尚之孫，天童密雲悟和尚其曾祖也，視
J34nB309_p0563c02║洌則猶子輩也。開法蜀之三聖、悟燈，黔之雲歸，安順
J34nB309_p0563c03║之清涼、長壽，永寧之中和，及茲潭州之西峰也，七剎
J34nB309_p0563c04║住持。法嗣淨禪師，丕承先緒，光大前徽，父子令聞，口
J34nB309_p0563c05║碑載道矣！余記奚為？至於顯大機，發大用，喚南作北，
J34nB309_p0563c06║點鐵成金，驅耕夫牛，奪饑人食，敲骨打髓，罵雨呵風，
J34nB309_p0563c07║如此機關，如此作略，而流布語錄，盛行於世，言滿天
J34nB309_p0563c08║下矣！余即記之，又能窺其涯涘於萬一者哉？余記奚
J34nB309_p0563c09║為？再若殿堂壯麗，萬礎千楹，地土界址，橫阡直陌，將
J34nB309_p0563c10║詳寺誌已，何必記？以垂後論之，上之所謂載燈錄者，
J34nB309_p0563c11║足以垂後，父子語錄足以垂後，寺誌足以垂後，今日
J34nB309_p0563c12║何必記？語云：『仁言之，不如仁聲之入人深也。』歡喜讚
J34nB309_p0563c13║歎，遞代相傳，焉知不千秋？焉知不百世？口碑豈不足
J34nB309_p0563c14║以垂遠？豈不足以當記哉？何必以文字始為記？以是
J34nB309_p0563c15║辭之堅，而請記者益篤。余至此，則無言以對，高明者
J34nB309_p0563c16║另為下語。」
J34nB309_p0563c17║康熙己未佛成道日，前住大溈密印寺退居芙蓉古
J34nB309_p0563c18║梅法弟定洌拜撰。